<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書史</head> <lb/>
    <p>
<pb n="KR3h0022_WYG_001-1a"/>
欽定四庫全書<lb/>
　書史<lb/>
　　　　　　　　　　　　　宋　米芾　撰<lb/>
金匱石室汗簡殺青悉是傳録河間古簡為法書祖張<lb/>
彦逺志在多聞上列沮蒼按史發論世咸不傳徒欺後<lb/>
人有識所罪至於後愚妄作組織神鬼止可發笑余但<lb/>
以平生目歴區别無疑集曰書史所以指南識者不㸃<lb/>
俗目<lb/>
<pb n="KR3h0022_WYG_001-1b"/>
劉原父収周鼎篆一器百字刻跡煥然所謂金石刻文<lb/>
與孔氏上古書相表裏字法有鳥跡自然之状宗室仲<lb/>
忽李公麟収購亦多余皆嘗賞閲如楚鍾刻字則端逸<lb/>
逺髙秦篆咸可冠方今法書之首秦漢石刻塗壁都市<lb/>
前人已詳余閲書白首無魏遺墨故斷自西晉晉賢十<lb/>
四帖檢校太師李瑋於侍中王貽永家購得第一帖張<lb/>
華真楷鍾法次王濬次王戎次陸機次郗鑒次陸珫表<lb/>
晉元帝批荅次謝安次王衍次右軍次謝萬兩帖次王<lb/>
<pb n="KR3h0022_WYG_001-2a"/>
珣次臣詹晉武帝批荅次謝方囘次郄愔次謝尚内謝<lb/>
安帖有開元印縫兩小璽建中翰林印安及萬帖有王<lb/>
涯永存珍祕印大巻前有梁秀収閲古書印後有殷浩<lb/>
印浩以丹秀以赭是唐末賞鑒之家其間有太平公主親<lb/>
書印王漙之印自五代相家寳藏侍中國壻丞相子也<lb/>
太宗皇帝文徳化成靖無他好留意翰墨潤色太平淳<lb/>
化中嘗借王氏所収書集入閣帖十卷内郄愔兩行二<lb/>
十四日帖乃此卷中者仍於謝安帖尾御書親跋三字<lb/>
<pb n="KR3h0022_WYG_001-2b"/>
以還王氏其帖在李瑋家余同王渙之飲于李氏園池<lb/>
閲書畫竟日末出此帖棗木大軸古青藻花錦作褾破<lb/>
爛無竹模晉帖上反安冠簮様古玉軸余尋裂擲棗軸<lb/>
池中拆玉軸王渙之加糊共装焉一坐大笑要余題跋<lb/>
乃題曰李氏法書第一<hi>亦天下法書第一也</hi>
又晉謝奕桓温謝安三帖為一卷上有竇蒙審定印謝<lb/>
安帖後以濃墨模搨遂全暈過後歸副車王詵家分為<lb/>
三帖云失謝安帖以墨重暈唐人意寳此帖而反害之<lb/>
<pb n="KR3h0022_WYG_001-3a"/>
也後人可以為戒李瑋云亦購于王氏<lb/>
又黄素黄庭經一卷是六朝人書絹完並無唐人氣格<lb/>
縫有書印字是曾入鍾紹京家黄素縝宻上下是烏絲<lb/>
織成欄其間用朱墨界行卷末跋合僊二字有陳氏圖<lb/>
書字印及錢氏忠孝之家印陶榖跋云山隂道士劉君<lb/>
以羣鵝獻右軍乞書黄庭經此是也此書乃明州刺史<lb/>
李振景福中罷官過浚郊遺光禄朱卿卿名友文即梁<lb/>
祖之子後封博王王薨余獲于舊邸時貞明庚辰秋也<lb/>
<pb n="KR3h0022_WYG_001-3b"/>
晉都梁苑因重背之中書舍人陶榖記是日降制以京<lb/>
兆尹安彦威兼副都統余跋云書印字唐越國公鍾紹<lb/>
京印也晉史載為寫道徳經當舉羣鵝相贈因李白詩<lb/>
送賀監云鏡湖流水春始波狂客歸舟逸興多山隂道<lb/>
士如相見應寫黄庭換白鵝世人遂以黄庭經為換鵝<lb/>
經甚可笑也此名因開元後世傳黄庭經多惡札皆是<lb/>
偽作唐人以畫賛猶非真則黄庭内多鍾法者猶是好<lb/>
事者為之耳<lb/>
<pb n="KR3h0022_WYG_001-4a"/>
又有唐摹右軍帖雙鈎蠟紙摹末後一帖是奉橘三百<lb/>
顆霜未降未可多得韋應物詩云書後欲題三百顆洞<lb/>
庭更待滿林霜盖用此事開皇十八年三月二十七日<lb/>
參軍學士諸葛頴諮議參軍開府學士栁顧言釋智果<lb/>
跋其尾<lb/>
晉右將軍㑹稽内史王羲之行書帖真跡天下法書第<lb/>
二右軍行書第一也帖辭云羲之死罪伏想朝廷清和<lb/>
稚恭遂進鎮東西齊舉想尅定有期也羲之死罪長慶<lb/>
<pb n="KR3h0022_WYG_001-4b"/>
某年月日太常少卿蕭祐鑒定在王珪禹玉家後有禹<lb/>
玉跋以門下省印印之時貴多跋後為章惇子厚借去<lb/>
不歸其子仲脩専遣介請未至是竹絲乾筆所書鋒勢<lb/>
鬱勃揮霍濃淡如雲煙變怪多態清字破損余親臨得<lb/>
之<lb/>
王羲之玉潤帖是唐人冷金紙上雙鈎摹帖云官奴小<lb/>
女玉潤病來十餘日了不令民知昨來忽發痼至今轉<lb/>
篤又苦頭癰頭癰已潰尚未足憂痼病少有差者憂之<lb/>
<pb n="KR3h0022_WYG_001-5a"/>
燋心良不可言頃者艱疾未之有良由民為家長不能<lb/>
克己勤修訓化上下多犯科誡以至於此民惟歸誠待<lb/>
罪而已此非復常言常辭想官奴辭已具不復多白上<lb/>
負道徳下愧先生夫復何言此帖連在稚恭帖後字大<lb/>
小一如蘭亭想其真跡神妙右軍快雪時晴帖云羲之<lb/>
頓首快雪時晴佳想安善未果為結力不次王羲之頓<lb/>
首山隂張侯是真字數字帶行今世無右軍真字帖末<lb/>
有君倩二字疑是梁秀縫有褚氏字印是褚令所印蘇<lb/>
<pb n="KR3h0022_WYG_001-5b"/>
氏有三本在諸房一余易得之一劉涇巨濟易得無褚<lb/>
印<lb/>
晉太宰中書令王獻之字子敬十二月帖黄麻紙辭云<lb/>
十二月割至否中秋不復不得想未復還慟理為即甚<lb/>
省如何然勝人何慶等慶等大軍下一印曰鐸書是唐<lb/>
相王鐸印後有君倩字前有絹小帖是褚遂良題曰大<lb/>
令十二月帖此帖運筆如火筯畫灰連屬無端末如不<lb/>
經意所謂一筆書天下子敬第一帖也元與快雪帖相<lb/>
<pb n="KR3h0022_WYG_001-6a"/>
連蘇太簡家物上有國老才翁子美題跋云卤僧守一<lb/>
所藏先令以命服得之子美子激字志東與余分藏以<lb/>
書畫寳玩易之<lb/>
王羲之筆精帖内兩字集在諸家碑上縫有貞觀半印<lb/>
王獻之日寒帖有唐氏雜跡印後有兩行謝安批所謂<lb/>
批後為答也唐太宗不收獻之慰問帖故於帖上刮去<lb/>
不次獻之四字謂之羊欣以應募而以前帖為薄紹之<lb/>
書跋尾書官姓名云大厯某年月日下刮去古姓名五<lb/>
<pb n="KR3h0022_WYG_001-6b"/>
代人題曰薛邕記之後題一行曰某年和傅遺余押字<lb/>
是薛丞相居正此是和凝丞相疑為薛氏故物以遺薛<lb/>
也其後歸王文惠家文惠孫居髙郵并收得禇遂良黄<lb/>
絹上臨蘭亭一本乏貲之官許余以五十千質之余時<lb/>
遷塟丹徒約王君友壻宗室時監羅務令輥亦欲徃别<lb/>
約至彼交帖王君後余五日至余方襄大事未暇見之<lb/>
事竟見云適沈存中借去吾拊髀驚曰此書不復歸矣<lb/>
余遂過沈問焉沈曰且勿驚破得之當易公王維雪圖<lb/>
<pb n="KR3h0022_WYG_001-7a"/>
其父嘗許見與也余因不復言後數日王君㩦禇書見<lb/>
過大歎曰沈使其壻以二十星資其行請以二十千留<lb/>
禇書余因不復取後十年王君卒其子居髙郵欲成姻<lb/>
事因賀鑄持至儀真求以二十千售之後蘇頌丞相家<lb/>
與沈之子博毅同㑹問所在曰分與其弟矣翌日蘇舜<lb/>
元子云屢見之<lb/>
王獻之送梨帖云今送梨三百顆晚雪殊不能佳上有<lb/>
梨幹黎氏印所謂南方君子者跋尾半幅云因太宗書<lb/>
<pb n="KR3h0022_WYG_001-7b"/>
卷首見此兩行十字遂連此卷末若珠還合浦劍入延<lb/>
平太和三年三月十日司封員外郎栁公權記後細題<lb/>
一行曰又一帖十二字連之余辨乃右軍書云思言叙<lb/>
卒何期但有長歎念告公權誤以為子敬也縫有貞觀<lb/>
半印世南孝先字跋孝先是本朝王曾丞相字劉季孫<lb/>
以一千置得余約以歐陽詢真跡二帖王維雪圖六幅<lb/>
正透犀帶一條硯山一枚玉座珊瑚一枝以易劉見許<lb/>
王詵借余硯山去不即還劉為澤守行兩日王始見還<lb/>
<pb n="KR3h0022_WYG_001-8a"/>
約再見易而劉死矣其子以二十千賣與王防唐太宗<lb/>
書竊類子敬公權能於太宗書卷辯出而復誤連右軍<lb/>
帖為子敬公權知書者乃如此其跋馮氏西昇經唐經<lb/>
生書也乃謂之褚書者非也盖能書者未必能鑒余既<lb/>
跋定之蘇子瞻於是跋詩曰家雞野鶩同登俎春蚓秋<lb/>
蛇緫入奩君家兩行十二字氣壓鄴侯三萬籖盖以晉<lb/>
史太宗賛貶子敬也然唐太宗力學右軍不能至復學<lb/>
虞行書欲上攀右軍故大罵子敬耳子敬天真超逸豈<lb/>
<pb n="KR3h0022_WYG_001-8b"/>
父可比也<lb/>
王羲之來戲帖黄麻紙字法清潤是少年所書滿一幅<lb/>
其間數字難辨六朝寫經𥚹字注之後人復以雌黄塗<lb/>
盖嵗久膠落字見五分在丁晉公孫受繪像恩澤者房<lb/>
下云晉公故物也欲以二十千見歸余即以其直取君<lb/>
以與余來徃議此帖書粘於後質於其鄰大姓賈氏得<lb/>
二十千盖意其可贖也今十五年矣猶在賈氏曾經人<lb/>
用薄紙搨書墨即透數行仍汙静地深可歎息其家又<lb/>
<pb n="KR3h0022_WYG_001-9a"/>
有韓擇木八分一卷唐人薄紙摹五帖一幅<lb/>
王羲之桓公破羌帖有開元印唐懐充跋筆法入神在<lb/>
蘇之純家之純卒其家定直久許見歸而余使西京未<lb/>
還宗室仲爰力取之且要約曰米歸有其直見歸即還<lb/>
余遂典衣以増其直取囘仲爰已使庸工装背剪損古<lb/>
跋尾參差矣痛惜痛惜<lb/>
王右軍筆陣圖前有自寫真紙𦂳薄如金葉索索有聲<lb/>
趙竦得之于一道人章惇借去不歸王右軍書家譜在<lb/>
<pb n="KR3h0022_WYG_001-9b"/>
山隂縣王氏右軍東方朔畫賛糜破處歐陽詢補之在<lb/>
丁諷學士家歸宗室令畤劉涇以僧繇畫梁武帝像易<lb/>
去<lb/>
樂毅論智永跋云梁世摹出天下珍之其間書誤兩字<lb/>
遂以雌黄治定然後用筆今世無此改誤兩字本流傳<lb/>
余於杭州天竺僧處得一本上有改誤兩字又不闕唐<lb/>
諱是梁本也<lb/>
晉庾翼稚恭真跡在張丞相齊賢孫直清汝欽家古黄<lb/>
<pb n="KR3h0022_WYG_001-10a"/>
麻紙全幅無端末筆勢細弱字相連屬古雅論兵事有<lb/>
數翼字上有竇蒙審定印後連張芝王廙草帖是唐人<lb/>
偽作薫紙上深下淡筆勢俗甚語言無倫遂使至寳雜<lb/>
於瓦礫可歎余屢言與汝欽不肯拆也<lb/>
濮州李丞相家多書畫其孫直祕閣李孝廣收右軍黄<lb/>
麻紙十餘帖一様連成卷字老而逸暮年書也略記其<lb/>
數帖辭一云白石枕殊佳物深感卿至一云卿事時了<lb/>
甚快羣凶日夕云云比使鄴下一日為戰塲極令人惆<lb/>
<pb n="KR3h0022_WYG_001-10b"/>
悵豈復有慶年之樂耶思卿一面無緣可歎可歎一云<lb/>
九日以當力見一云重熈八日過信安一云祠物當治<lb/>
護信到便遣來忽忽善錯也一云謝書云云今送一云<lb/>
鶻等不佳令人弊見此輩吾衰老不復堪此餘不記也<lb/>
後有先君名印下一印曰尊徳樂道今印見在余家先<lb/>
君嘗官濮與李柬之少師以碁友善意其奕勝之余時<lb/>
未生此帖一卷世未見其比故是右軍名札也又有歐<lb/>
陽詢故事十餘帖老筆相連其子通書評書一卷張顛<lb/>
<pb n="KR3h0022_WYG_001-11a"/>
絹帖一卷七八帖乃少時書並在李孝廣處<lb/>
中貴髙樓楊氏收數帖蕭思話表一思話字有鍾法此<lb/>
乃無而武帝批答四字君臣筆氣一同紙古後破前完<lb/>
此是唐人所為然亦佳作今人不能為也又王珉書真<lb/>
草是真跡有鍾張法張翼當是作宋翼魏人非真又阮<lb/>
研草帖竒古非偽又一帖如竹片書亦好事者為之並<lb/>
無古印跋可考<lb/>
陳僧智永真草書歸田賦在襄陽魏泰處後有一跋題<lb/>
<pb n="KR3h0022_WYG_001-11b"/>
云開成某年白馬寺臨一過潭記白麻紙書世人收智<lb/>
永書未有若此真也虞世南出於此書魏誤題曰虞世<lb/>
南書耳<lb/>
唐彭王傅徐浩書贈張九齡司徒告浩九齡之甥在其<lb/>
孫曲江仲容處用一尺絹書多渴筆有鋒芒辭云正大<lb/>
厦者柱石之力匡帝業者輔相之功生則保其雄名殁<lb/>
猶稱其盛徳飾終未允於人望加贈特至於國章故荆<lb/>
州大都督張九齡維嶽降神濟川作相開元之際寅亮<lb/>
<pb n="KR3h0022_WYG_001-12a"/>
成功讜言定於社稷先覺合於蓍蔡永懐賢相可謂大<lb/>
臣束帛所加樵蘇必禁荆州之贈相府未崇爰從八命<lb/>
之秩更重三台之位可特贈司徒嘗借留余家半月<lb/>
唐中書令禇遂良枮木賦是粉蠟紙榻書後有未能二字<lb/>
余辯是雙鈎唐人不肯欺人若無此雙鈎二字則皆以<lb/>
為真矣在承議郎壽春魏綸處余於潤州見之<lb/>
智永千文唐粉蠟紙搨書内一幅麻紙是真跡末後一<lb/>
幅上有雙鈎摹字與歸田賦同意也料是将真跡一卷<lb/>
<pb n="KR3h0022_WYG_001-12b"/>
各以一幅真跡在中搨為數十軸若末無鈎填二字固<lb/>
難辨也是賈安公物作潤筆送王荆公其弟安國得之<lb/>
今在葉濤處安國婿也有古跋云契濶艱難不敢失墜<lb/>
學歐陽詢行體<lb/>
唐越國公鍾紹京書千文筆勢圓勁在丞相恭公孫陳<lb/>
幵處今為宗室令穰所購諸貴人皆題作智永余驗出<lb/>
唐諱闕筆及以遍學寺碑對之更無少異大年於是盡<lb/>
剪去諸人跋余始跋之<lb/>
<pb n="KR3h0022_WYG_001-13a"/>
吕夏卿子通直君有歐陽詢草書千文蔡襄跋為智永<lb/>
通直出示余欲跋答以必改評乃跋君欣然遂於古紙<lb/>
上跋正通直君失其名字<lb/>
唐人臨智永千文半卷在丞相蘇頌家<lb/>
蘇耆家蘭亭三本一是參政蘇易簡題賛曰有若像夫<lb/>
子尚興闕里門虎賁類蔡邕猶傍文舉尊昭陵自一閉<lb/>
真跡不復存今余獲此本可以比璵璠第二本在蘇舜<lb/>
元房上有易簡子耆天聖嵗跋范文正王堯臣參政跋<lb/>
<pb n="KR3h0022_WYG_001-13b"/>
云才翁東齋書嘗盡覽焉蘇洎才翁子也與余友善以<lb/>
王維雪景六幅李王翎毛一幅徐熈梨花大折枝易得<lb/>
之毫髮備盡少長字世傳衆本皆不及長字其中二筆<lb/>
相近末後捺筆鈎迴筆鋒直至起筆處懐字内折筆抹<lb/>
筆皆轉側𥚹而見鋒蹔字内斤字足字轉筆賊毫隨之<lb/>
於斫筆處賊毫直出其中世之摹本未嘗有也此定是<lb/>
馮承素湯普徹韓道政趙模諸葛正之流搨賜王公者<lb/>
碾花真玉軸紫錦装背在蘇氏舜元房題為禇遂良摹<lb/>
<pb n="KR3h0022_WYG_001-14a"/>
余跋曰樂毅論正書第一此乃行書第一也觀其改誤<lb/>
字多率意為之咸有禇體餘皆盡妙此書下真跡一等<lb/>
非深知書者未易道也賛曰熠熠客星豈晉所得養器<lb/>
泉石留腴翰墨戲著標談書存馬式鬱鬱昭陵玉盌已<lb/>
出戎温無類誰寳真物水月非虚移模奪質繡繰金鐍<lb/>
瓊機錦綍猗歟元章守之勿失第三本唐粉蠟紙摹在<lb/>
舜欽房第二本所論數字精妙處此本咸不及然固在<lb/>
第一本上也是其族人沂摹盖第二本毫髮不差世當<lb/>
<pb n="KR3h0022_WYG_001-14b"/>
有十餘本一絹本在蒋長源處一紙本在其子之文處<lb/>
是舜欽本一本在滕中處是歸余家本也一本在之友<lb/>
處<lb/>
泗州南山杜氏父為尚書郎家世杜陵人收唐刻板本<lb/>
蘭亭與吾家所收不差有鋒勢筆活余得之以其本刻<lb/>
板囘視定本及近世妄刻之本異也此書不亡于後世<lb/>
者頼存此本遇好事者見求即與一本不可再得世謂<lb/>
之三米蘭亭<lb/>
<pb n="KR3h0022_WYG_001-15a"/>
宗室叔盎收蘭亭遂不及吾家本在舜欽本上因重背<lb/>
易其後背紙遂乏精彩然在都門最為佳本王鞏見求<lb/>
余家印本曰此湯普徹所摹與贈王詵家摹本一同今<lb/>
甚思之欲得此以自解爾錢塘闗景仁收唐石本蘭亭<lb/>
佳於定本不及余家板本也<lb/>
唐太師顔真卿不審乞米二帖在蘇澥處背縫有吏部<lb/>
尚書銓印與安師文家爭坐位帖責峽州别駕帖縫印<lb/>
一同爭坐位帖是唐畿縣獄状磓熟紙韓退之以用生<lb/>
<pb n="KR3h0022_WYG_001-15b"/>
紙錄文為不敏也生紙當是草書所用内小字是於行<lb/>
間添注不盡又於行下空紙邊横寫與刻本不同此帖<lb/>
在顔最為傑思想其忠義憤發頓挫鬱屈意不在字天<lb/>
真罄露在於此書石刻粗存梗概爾余少時臨一本不<lb/>
復記所在後二十年寳文謝景温尹京云大豪郭氏分<lb/>
内一房欲此帖至折八百千衆乃許取視之縫有元章<lb/>
戲筆字印中間筆氣甚有如余書者面喻之乃云家世<lb/>
收久不以公言為然<lb/>
<pb n="KR3h0022_WYG_001-16a"/>
峽州别駕帖白麻紙真字云踈拙抵罪聖慈含𢎞猶佐<lb/>
列藩不逺伊邇是也字類糾宗碑清甚又祭濠州使君<lb/>
文鹿肉帖並是魯公真跡<lb/>
山陽簿張君齊賢丞相之後收魯公二帖云奏事官至<lb/>
又曰為憲之功後帖張溆郎官求辟類乞米帖及李太<lb/>
保帖<lb/>
朱巨川告顔書其孫灌園屢持入秀州崇徳邑中不用<lb/>
為䕃余以金梭易之又一告類徐浩書在邑人王衷處<lb/>
<pb n="KR3h0022_WYG_001-16b"/>
亦巨川告也劉涇得余顔告背紙上有五分墨至今装<lb/>
為祕玩然如徐告粗有徐法爾王詵與余厚善愛之篤<lb/>
一日見語曰固願得之遂以韓馬易去馬尋於劉涇處<lb/>
換一石也此書至今在王詵處<lb/>
送劉太沖序碧牋書王欽臣故物後有王參政名印王<lb/>
云因與唐坰兩出書各誤收卷去坰以将才不偶命而<lb/>
徳其無鄰字剪去碧牋宜墨神彩艷發龍蛇生動覩之<lb/>
驚人不装背掲去背紙以厚紙散卷之略一出即卷去<lb/>
<pb n="KR3h0022_WYG_001-17a"/>
其子云與智永千文栁公權書栁尊師誌歐陽鄱陽帖<lb/>
並同葬矣亦可歎息也或謂宻為王詵購去<lb/>
蘇之才收碧牋文殊一幅魯公妙迹又有與夫人帖一<lb/>
幅當是其㛐今在王詵家<lb/>
魯公寒食帖綾紙書在錢勰處世多石刻<lb/>
魯公一軸五帖見石裔言在兄處副車之孫也<lb/>
懐素絹帖第一帖胸中刺痛第二帖恨不識顔尚書第<lb/>
三帖律公好事是懐素老筆並在安師文處元祐戊辰<lb/>
<pb n="KR3h0022_WYG_001-17b"/>
嵗安公㩦至留吾家月餘臨學乃還後有吕汲公大防<lb/>
已下題今歸章公惇<lb/>
懐素千文絹本真迹在蘇液家沈遘家刻板本是後歸<lb/>
章惇家<lb/>
懐素詩一首絹上真迹王鞏易與王詵家<lb/>
懐素絹帖一軸雜論故事後人分剪為二十餘處王詵<lb/>
累年遂求足元數又一云史陵者絹帖以六朝古賢一<lb/>
幀易與王詵<lb/>
<pb n="KR3h0022_WYG_001-18a"/>
懐素書任華歌真跡兩幅絹書字法清逸歌辭竒偉在<lb/>
王詵家詵云尚方有其後三幅<lb/>
懐素草書祝融髙坐對寒峰緑絹帖兩行此字最佳石<lb/>
紫㣲常刻石有六行今不見前四行問夷庚云與王欽<lb/>
臣家雜色纈絹背以詩代懐帖同軸今聞王之子為宗<lb/>
室所購是懐素天下第一好書也<lb/>
懐素自敘真迹在蘇泌家前一幅破碎不存其父集賢<lb/>
校理舜欽自寫補之<lb/>
<pb n="KR3h0022_WYG_001-18b"/>
懐素草書楮紙三幅在故相洛陽張公孫直清家<lb/>
馮京家收懐素絹上詩一首張伯髙少時絹上草書兩<lb/>
幅張書今歸薛紹彭<lb/>
薛紹彭有懐素一軸絹書肅宗行書綾紙千文購于錢<lb/>
景湛處又王仲至處禇書麻紙一幅楊凝式小字黄麻<lb/>
紙一幅余皆見之歐陽詢孝經一卷薛臨寄錢公未見<lb/>
真跡<lb/>
唐率府長史張旭字伯髙真迹四帖在杭州陸氏大姓<lb/>
<pb n="KR3h0022_WYG_001-19a"/>
家舊有五帖第一秋深第二前發第三汝官第四昨日<lb/>
第五承湏今所存四帖汝官後有古印文訛不可辨昨<lb/>
日承顔二帖小襞紙也陸氏子素從闗景仁學闗因借<lb/>
摹三大帖余曽見石本于闗中宋氏及官桂林闗杞為<lb/>
使者語及始知石在闗氏又五年官潭闗杞通判邵州<lb/>
以石本見寄又三年官杭而闗景仁為錢塘令因陸氏<lb/>
子登第者來謁與闗同徃謝而閲之獨失秋深第一帖<lb/>
詰之顰蹙而言嘉祐中為太守沈遘借閲拆留余遣工<lb/>
<pb n="KR3h0022_WYG_001-19b"/>
摹餘帖即歸詰遘弟遬時為郡從事乃云在其姪延嗣<lb/>
處余徃見遂得閲後購得之<lb/>
張伯髙虎兒等三帖楮紙非真迹在王詵家蘇氏物也<lb/>
黄魯直贈小兒詩云我有元暉古印章印刓不忍與諸<lb/>
郎虎兒筆力能扛鼎教字元暉繼阿章取此為故事也<lb/>
張伯髙賀八清鑑帖楮紙真迹字法勁古不類他書世<lb/>
間伯髙第一書也蘇液家世多石刻後歸章惇家伯髙<lb/>
全本千文曽孝藴云在京師謝氏處謝氏景温寳文逺<lb/>
<pb n="KR3h0022_WYG_001-20a"/>
族也<lb/>
伯髙五帖黄經紙少時書辭云徃徃興來五指包管等<lb/>
是也在楊傑家傑父學草故收得逐語斷處即剪作一<lb/>
軸黄油拳經紙與王仲至千文一同並無古印跋伯髙<lb/>
名犯廟諱字余於皎然詩集中得之<lb/>
蘇之純藏張顛草書又蘇泌房所藏詞云國士何日得<lb/>
至南中皆非伯髙真迹亦無古印跋<lb/>
唐坰處黄楮紙伯髙千文兩幅與刁約家兩幅一同是<lb/>
<pb n="KR3h0022_WYG_001-20b"/>
暮年真迹毎辯六七字刁氏者後有李玉徐鉉跋為人<lb/>
偽刻建業文房之印印之連合縫印破字毎見令人歎<lb/>
息<lb/>
唐辯才弟子草書千文黄麻紙書在龍圖閣直學士吳<lb/>
郡滕元發處滕以為智永書余閲其前空才字全不書<lb/>
固已疑之後復空永字遂定為辯才弟子所書故特闕<lb/>
其祖師二名耳<lb/>
唐虞世南枕卧帖雙鈎唐摹在闗杞處上有禇氏圖書<lb/>
<pb n="KR3h0022_WYG_001-21a"/>
古印闗嘗謂余曰昔越州一寺修佛殿於梁栱内藏一<lb/>
凾古摹帖數十本所可記者玉右軍十七帖世南枕卧<lb/>
帖十鬬九帖禇遂良奉書寧帖上皆有禇氏圖書印毫<lb/>
髮乾濃畢備闗與僧善購得枕卧十鬬九奉書寜三帖<lb/>
虞書積時帖古雙鈎摹在洛陽李熈處維之孫也縫亦<lb/>
有禇氏印余嘗借摹<lb/>
世南理頭眩藥方雙鈎摹本在鮑傳師家後為俗人摹<lb/>
石僧希白摹務欲勁快多改落筆端直無縹緲縈囘飛<lb/>
<pb n="KR3h0022_WYG_001-21b"/>
動之勢<lb/>
唐太宗率更令歐陽詢書荀氏漢書節楮册小楷在潭<lb/>
州南楚門外胡世淳處<lb/>
歐陽詢書道林之寺牌在潭州道林寺筆力勁險勾勒<lb/>
而成有刻板本又江南廬山多裴休題寺塔諸額雖乏<lb/>
筆力皆真率可愛<lb/>
唐末人學歐尤多四明僧無作學真字八九分行字肥<lb/>
弱用筆寛又有七八家不逮此僧唐賊張廷範亦學歐<lb/>
<pb n="KR3h0022_WYG_001-22a"/>
陽詢多有此賊跋一雙鈎摹歐帖上有此賊印云清河<lb/>
張廷範印及題曰便是至寳也惜之惜之永為所寳之<lb/>
寳皆學歐行余跋曰唐𢎞文館學士歐陽詢書唐人所<lb/>
摹後一行印文曰清河張廷範私記廷範唐賊也時衰<lb/>
代替賊之所好涉于衣冠此攘奪所生也今太平君子<lb/>
或富貴則崇貨利乃賊所尤故不剪除既著其賊又為<lb/>
太平君子之勸其書札印記翩翩自喜之心忘其為賊<lb/>
之著也嗟乎國初孫妃弟驃騎孫思皓學歐本朝無人<lb/>
<pb n="KR3h0022_WYG_001-22b"/>
過也<lb/>
歐陽詢黄麻紙草書孝經是馬季良龍圖孫大夫直温<lb/>
所收今歸薛紹彭家<lb/>
宗室令穰收歐陽詢三軸第一軸蘇彦語箴次幅故事<lb/>
兩叚有開元縫印翰林之印李林甫等臣跋及知書樓<lb/>
官名氏末後唐賊蒋𤣥暉題宣徽兩院使印余以智永<lb/>
三行帖陸柬之頭陁寺碑一幅易得語箴第二軸草帖<lb/>
五紙第三軸行書故事皆有開元姚宋印跋草帖乃暮<lb/>
<pb n="KR3h0022_WYG_001-23a"/>
年書精彩動人行書少時書也<lb/>
歐陽詢草書也字末筆倒麽不見其所出余家得貞觀<lb/>
御府右軍三帖末後一帖也字乃歐法所出世之真迹<lb/>
與石刻帖並無此也字耳<lb/>
歐陽詢碧牋草聖四幅在故相齊賢孫張公直清處孫<lb/>
過庭草書書譜甚有右軍法作字落脚差近前而直此<lb/>
乃過庭法凡世稱右軍書有此等字皆孫筆也凡唐草<lb/>
得二王法無出其右又有千文一本是少年書不逮書<lb/>
<pb n="KR3h0022_WYG_001-23b"/>
譜並在王鞏家今歸王詵家<lb/>
陳賢草書帖六七紙字亦竒逸難辨如日本書上亦有<lb/>
唐氏雜迹字印在李瑋家又多似歐陽詢草<lb/>
洪元慎集右軍越州寺碑真迹在越州僧正子文處嘗<lb/>
通書許借未果余託提刑喬執中㩦告徃質㸔亦不肯<lb/>
出欲㳂幹至越㑹家難不果去今要度牒易<lb/>
陸柬之十八學士賛西京留臺王瓘云在舍弟珪處老<lb/>
子西昇經裴度栁公權跋為禇公書與閻立本畫圖同<lb/>
<pb n="KR3h0022_WYG_001-24a"/>
在馮當世家吾見之皆非也是唐初書畫與栁跋是真<lb/>
跡二君亦不能鑒耳<lb/>
唐髙閑書令狐楚詩在尚書李常家<lb/>
柳公權紫絲靸蘭亭詩二帖待制王廣淵摹石跋云龍<lb/>
圖大諌李公帥府暇日出書因請摹石乃李柬之少師<lb/>
也洛陽人今在富鄭公子宿州使君家<lb/>
唐摹皇象急就章有𨽻法在故相張齊賢孫直清處<lb/>
唐李邕四帖内一帖碧牋右唐氏雜印勾徳元圖書記<lb/>
<pb n="KR3h0022_WYG_001-24b"/>
陳氏圖書印與石夷庚所藏多熱帖同自丁喬大夫歸<lb/>
章惇家丁晉公故物也<lb/>
多熱要葛粉帖白麻紙上有唐氏雜迹印陳氏圖書印<lb/>
勾徳元圖書印乃紫微舍人石揚休物今在其孫前宿<lb/>
州支使夷庚處前一帖與光八郎謝惠鹿帖真迹余過<lb/>
甬上於夷庚處易得之光八郎帖今歸王詵吕公孺處<lb/>
李邕三帖第一改少傅帖深黄麻紙淡墨淳古如子敬<lb/>
第二縉雲帖淡黄麻紙第三碧牋勝和帖以尚書戸部<lb/>
<pb n="KR3h0022_WYG_001-25a"/>
印印縫古印有陳氏圖書勾徳元圖書記唐氏雜迹印<lb/>
丙子嵗第一歸薛紹彭第二歸髙公繪第三余以六朝<lb/>
畫古賢韓馬銀慱山金華洞天石古鼎復忘記數種物<lb/>
易得于其孫端問余嘗以碧牋臨三帖與真無異吕復<lb/>
㩦去装禠矣陳氏台僊勾徳元唐氏三人者大是一賞<lb/>
鑒人世之名書上無不有其書印徳元當是中正本朝<lb/>
人通史學<lb/>
馮京家收唐摹黄庭經有鍾法後有禇遂良字亦是唐<lb/>
<pb n="KR3h0022_WYG_001-25b"/>
一種偽好物<lb/>
李錞收唐人歐行書兵箴劉冲之丞相家物<lb/>
劉涇書來漣漪曰収唐絹本蘭亭無竒獲且漫眼耳殊<lb/>
非自剽制語也余荅以詩曰劉郎無物可縈心沉迷蠧<lb/>
縑與斷簡求新不獲狂時發自謂下取且漫眼猗嗟斯<lb/>
人今實尠我欲從之官有限何時大叫劉子前跽閲墨<lb/>
皇三復返君貽余詩嘗曰祕笈墨皇曽敬識林希送余<lb/>
詩壺嶺共傾銀霅水墨皇猶展玉樓風壺嶺謂硯山也<lb/>
<pb n="KR3h0022_WYG_001-26a"/>
劉涇倅莫王貽永侍中孫為守得摹帖一卷乃胄曹參<lb/>
軍李懐琳偽作七賢帖後人所撰也内摶赤猿帖云僕<lb/>
不想歘爾夢摶赤猿其力甚於貔虎良久反覆余乃觀<lb/>
天背地覩穹亦當不爽但僕之不達安得不憂吉乎報<lb/>
我凶乎詳告三日阮籍白繇君此帖比今刻石字多乃<lb/>
懐琳所撰語也而法書要錄所載七賢帖太宗知其偽<lb/>
愛之以貞觀字印之入御府又有李氏衛帖云衛稽首<lb/>
和南近奉勅寫急就章遂不得與師書耳但衛不能拔<lb/>
<pb n="KR3h0022_WYG_001-26b"/>
賞隨世所學規摹鍾繇遂多歴年二十著詩論草𨽻通<lb/>
解不敢上呈衛有弟子王逸少甚能學衛真書咄咄逼<lb/>
人筆勢洞精字體遒媚師可詣晉尚書館書耳仰憑至<lb/>
鑒大不可言弟子李氏衛和南此帖比今閣帖字亦多<lb/>
亦其所撰也次無名帖次郄超帖亦摹在閣帖中次陸<lb/>
機衛恒帖衛亦摹入閣帖也後余以畫易于劉涇分前<lb/>
四帖與李錞皆貞觀間一種偽好物<lb/>
楊凝式字景度書天真爛熳縱逸類顔魯公爭坐位帖<lb/>
<pb n="KR3h0022_WYG_001-27a"/>
祕閣校理蘇澥家有三帖第一白麻紙曰景度上大僊<lb/>
第二第三小字與薛紹彭家所藏正書相似余三次易<lb/>
得後以第一易與王詵第二易與劉涇余家今收楮紙<lb/>
上詩云春來冰未泮冬至雪初晴為報方袍客豐年瑞<lb/>
已成王以畫易于趙叔盎紛披老筆王安石少嘗學之<lb/>
人不知也元豐六年余始識荆公於鍾山語及此公大<lb/>
賞歎曰無人知之其後與余書簡皆此等字<lb/>
張直清家楊凝式數帖真行甚好<lb/>
<pb n="KR3h0022_WYG_001-27b"/>
劉瑗收碧牋王帖上有勾徳元圖書記保合太和印及<lb/>
題顯徳嵗嘗愛吾家顧愷之淨名天女欲以畫易吾荅<lb/>
以若有子敬帖便可易伯玉荅曰此猶披沙㨂金此語<lb/>
甚妙余白首收晉帖止得謝安一帖開元建中御府物<lb/>
曽入王涯家右軍二帖貞觀御府印子敬一帖有禇遂<lb/>
良題印又有丞相王鐸家印記及有顧愷之戴逵畫淨<lb/>
名天女觀音遂以所居命為寳晉齋朱長文收錦織成<lb/>
諸佛濶四赤長五六赤上有織成牌子題晉永和年造<lb/>
<pb n="KR3h0022_WYG_001-28a"/>
與余家一古書囊織成山水神僊錦一同雲鳯山禽猿<lb/>
鹿如畫也<lb/>
余收子敬范新婦唐摹帖獲于蘇激家後有倩仲跋余<lb/>
題詩曰貞觀款書丈二紙不許兒竒專父美何為寥寥<lb/>
寳是似遭亂真歸火兼水千年誰人能繼趾不自名家<lb/>
殊未智嗟爾方來眼須洗玉躞金題半歸米又和云雲<lb/>
物龍蛇森動紙父子王家真濟美張翼小兒寧近似滄<lb/>
溟浩對蹄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水騰蛇無足鼯多趾以假易真信用智龜<lb/>
<pb n="KR3h0022_WYG_001-28b"/>
澼雖多手屢洗卷不生毛誰似米又和云真裂紋匀真<lb/>
古紙跋印多時俗眼美誠懸尚復誤疑似有渭方能辨<lb/>
涇水真偽頭面拳趺趾久假中分辨愚智寳軸時開心<lb/>
一洗百氏何人傳至米黄庭堅和題于後云王令遺墨<lb/>
方尺紙尾題倩仲寳子美百家藏本略相似如日行天<lb/>
見諸水拙者竊鈎輙斬趾田恒取齊并聖智錦囊昏花<lb/>
百過洗湖海濯纓人姓米蒋之竒一韻和三首吕升卿<lb/>
和二首林希和三首劉涇和兩首余章和一首余後二<lb/>
<pb n="KR3h0022_WYG_001-29a"/>
首又再和者共成一軸林子虚借去未還<lb/>
劉涇收許渾烏絲欄手寫詩一百篇字法極不俗第一<lb/>
篇湘潭雲盡暮煙出巴蜀雪銷春水來盡是面覩西南<lb/>
世界一叚物色自有識者知之剪前一幅易與杜介一<lb/>
幅在王詵處<lb/>
劉涇在宿州平生初收白麻紙臨顔書太冲序乃其祕<lb/>
笈第一物至潤收封敖行李文饒太尉告許渾詩次得<lb/>
智永板本千文其後得余家十七帖日本書及日本告<lb/>
<pb n="KR3h0022_WYG_001-29b"/>
吳融司空圖贈𧦬光歌張顛𧦬光亞栖等書韓馬戴牛<lb/>
又楊傑處得貞觀御府内史官奴帖余以十七帖以下<lb/>
諸物易歸余家余先於唐坰處易得右軍尚書帖云得<lb/>
于僧清道亦有貞觀印印文遂復合仍帶元截紙痕一<lb/>
條故一物也林希見余家此軸嗟嘆云祕府所有殆不<lb/>
過是希嘗見閣下一卷貞觀字印相去五寸許不相連<lb/>
若真印印則四枚理無平匀若偽雕必只一鈕用皆齊<lb/>
一也余聞之愠甚懶展閱愠極試取視之左右上下無<lb/>
<pb n="KR3h0022_WYG_001-30a"/>
一相當者疾呼輿過林語所以公擊節曰公此書愈妙<lb/>
也此公精思如此方是時劉涇不信世有晉帖後十五<lb/>
年始得子鸞字帖云是右軍余云恐是陳子鸞未經余<lb/>
目後薛紹彭書來亦云六朝書又得梁武像見報余時<lb/>
使漣漪荅君詩云劉郎收畫早甚卑折枝花草首徐熈<lb/>
十年之後始聞道取吾韓戴為神竒邇來白首進道奥<lb/>
學者信有髓與皮始知十篋但遮壁牛馬祗可裹敝惟<lb/>
峩峩太平老寺主白紗冐首無冠蕤武士後列肅大劍<lb/>
<pb n="KR3h0022_WYG_001-30b"/>
宫女旁侍顰脩眉神清眸子知寡欲齒露脣反法定饑<lb/>
世人覩服似摩詰不識六朝居士衣僧繇勿輒亂唐突<lb/>
梁時筆法了可知道子見之必再拜曹盧何物望藩籬<lb/>
本當第一品天下却緣顧筆在漣漪劉君既收右軍子<lb/>
鸞帖作賛見寄其略曰執黑帝矩作黑風雨大一尺許<lb/>
星五十五竒文也時君罷虢州未别除余戲答曰清明<lb/>
去郡則得郡安用作業解洗業以戲之薛紹彭以書畫<lb/>
情好相同嘗寄書云書畫間久不見薛米余答以詩云<lb/>
<pb n="KR3h0022_WYG_001-31a"/>
世言米薛或薛米猶言弟兄與兄弟四海論年我不卑<lb/>
品定多知定如是劉涇過薛見書大叫書來云云余荅<lb/>
以詩云唐滿書奩晉不收却緣自不信雙眸發狂為報<lb/>
豢龍子不怕人稱米薛劉劉君舊不收晉帖云無真只<lb/>
收唐帖故有是句<lb/>
余臨大令法帖一卷在常州士人家不知何人取作廢<lb/>
帖装背以與沈括一日林希㑹章惇張詢及余於甘露<lb/>
寺淨名齋各出書畫至此帖余大驚曰此芾書也沈勃<lb/>
<pb n="KR3h0022_WYG_001-31b"/>
然曰某家所収久矣豈是君書芾笑曰豈有變主不得<lb/>
認物耶<lb/>
余居蘇與葛藻近居毎見余學臨帖即收去遂装黏作<lb/>
二十餘帖傚名畫記所載印記作一軸装背一日出示<lb/>
不覺大笑葛與江都陳臾友善遂贈之君以為真余借<lb/>
不肯出今在黄材家<lb/>
余臨張直清家虞永興汝南公主墓誌浙中好事者以<lb/>
為真刻石右軍帖尤多<lb/>
<pb n="KR3h0022_WYG_001-32a"/>
装書褾前須用素紙一張捲到書時紙厚已如一軸子<lb/>
㸔到跋尾則不損古書所用軸頭以木性輕者紙多有<lb/>
益於書油拳麻紙硬堅損書第一池紙匀硾之易軟少<lb/>
毛澄心其製也今人以歙為澄心可笑一巻即兩分理<lb/>
軟不耐巻易生毛古澄心以水洗浸一夕明日鋪于車<lb/>
上曬乾漿硾已去紙復元性乃今池紙也特擣得細無<lb/>
筋耳古澄心有一品薄者最宜背書台藤背書滑無毛<lb/>
天下第一餘莫及<lb/>
<pb n="KR3h0022_WYG_001-32b"/>
唐人背右軍帖皆硾熟軟紙如綿乃不損古紙又入水<lb/>
蕩滌而曬古紙加有性不縻盖紙是水化之物如重抄<lb/>
一過也余毎得古書輙以好紙二張一置書上一置書<lb/>
下自傍濾細皂角汁和水霈然澆水入紙底於盖紙上<lb/>
用活手軟按拂垢膩皆隨水出内外如是續以清水澆<lb/>
五七遍紙墨不動塵垢皆去復去盖紙以乾好紙滲之<lb/>
三張背紙已脱乃合於半潤好紙上掲去背紙加糊背<lb/>
焉不用絹壓四邊只用紙免摺背重弸損古紙勿倒襯<lb/>
<pb n="KR3h0022_WYG_001-33a"/>
帖背古紙隨隠便破只用薄紙與帖齊頭相挂見其古<lb/>
損斷尤佳不用貼補古人勒成行道使字在筒瓦中乃<lb/>
所以惜字今俗人見古厚紙必揭令薄方背若古紙去<lb/>
其半損字精神一如摹書又以絹帖勒成行道一時平<lb/>
直良久舒展為堅所隠字上却破京師背匠壞物不少<lb/>
王詵家書畫屢被掲損余諭之今不復揭又好用絹背<lb/>
雖熟猶新硬古紙墨一時蘇磨落在背絹上王所藏書<lb/>
譜桓謝帖俱為絹磨損近好事家例多絹背磨損面上<lb/>
<pb n="KR3h0022_WYG_001-33b"/>
皆成絹文余又以右軍與王述書易得唐文皇手詔以<lb/>
棗花黄綾背詔面上一齊隠起花紋余尋重背以台州<lb/>
黄巖藤紙硾熟掲一半背滑淨軟熟卷舒更不生毛余<lb/>
家書帖多用此紙一一手背手装方入笈古背佳者先<lb/>
過自揭不開乾紙印了面向上以一重新紙四邊著糊<lb/>
黏卓上帖上更不用糊令新紙虚弸壓之紙乾下自乾<lb/>
慎不可以帖面金漆卓揭起必印墨余背李邕光八郎<lb/>
帖光王琚也揭起黏一分墨在金漆卓上一月餘惜不<lb/>
<pb n="KR3h0022_WYG_001-34a"/>
洗卓此帖今易與王詵上有唐氏雜迹陳氏圖書印得<lb/>
于石夷庚昌言故物也後石㩦第三厲少府到京帖王<lb/>
因與以五十星洗鑼不肯易今居陳州有右軍古鳯池<lb/>
紫石硯蘇子瞻以四十千置徃矣古硯心凹所謂硯瓦<lb/>
如銅瓦筆至水即圓古書筆圓有助于器也今世傳古<lb/>
畫晉賢圖猶存其製余收晉硯一智永硯一心如臼天<lb/>
章寺僧所獻也<lb/>
右軍唐摹四帖一帖有裹鮓字薛道祖所收命為裹鮓<lb/>
<pb n="KR3h0022_WYG_001-34b"/>
帖兩幅是冷金硬黄一幅是楮薄紙摹右軍暮年更妙<lb/>
帖也其一幅云欲與彦仁集界上平自可且何所諮人<lb/>
乃王道平平其平字音便又見晉人語氣上有𢎞文印<lb/>
印在帖心面上不印縫四邊亦有小開元字印御府帖<lb/>
也<lb/>
宋子房收得唐開元摹右軍帖未有李林甫等臣跋今<lb/>
歸王詵翰林印皆在也内異熱一帖歸薛紹彭<lb/>
王詵收勅二道是賜浙西節度旌節與顔魯公前中書<lb/>
<pb n="KR3h0022_WYG_001-35a"/>
門下如今制後郭子儀書名立人無下一畫字長題月<lb/>
日到真卿二字名如今落日押字左手下角孔目官名<lb/>
又知唐勅制皆真名不花押今時以片紙黏於前頭連<lb/>
勅落日書押字如常式文牒似不敬也三公第一等人<lb/>
各書名雖大紙吏文亦足收也許彦先有南州刺史告<lb/>
真卿二字吏部尚書時字甚淳勁<lb/>
蘇耆書畫紀述與鳯師賞閱數日内史與王述書乃云<lb/>
此郡之弊不謂頓至於此諸逋滯非復一條獨坐不知<lb/>
<pb n="KR3h0022_WYG_001-35b"/>
何以為治自非常才所濟吾無故捨逸而就勞歎恨無<lb/>
所復及爾交人事請託亦未見北都冀得小差須日當<lb/>
何理此帖刻在江南十八家帖中本朝以碑本刻入十<lb/>
卷中較之不差毫髮<lb/>
又二帖云増慨安西是也上有筆精墨妙印蘇耆題二<lb/>
字余得於王詵以文皇手詔易之文皇詔宋素臣尚書<lb/>
家物余跋賛云龍彩鳯英天開日升亟戡多難力致太<lb/>
平雲章毎發目動神驚<lb/>
<pb n="KR3h0022_WYG_001-36a"/>
晁端彦收懐素與皇少卿簡大紙一軸筆勢簡古老筆<lb/>
也是書障索潤筆簡<lb/>
吕昌道大夫家有懷素兩帖少年所書也今歸錢勰家<lb/>
又王欽臣侍郎有懷素以詩代懐寄浩公碧綠地雜色<lb/>
纈上草書老筆特妙<lb/>
吕穆仲侍郎收李陽冰白麻篆一卷筆細與縉雲石刻<lb/>
相似<lb/>
文勛有一軸黄麻篆陽冰少時書<lb/>
<pb n="KR3h0022_WYG_001-36b"/>
蘇台文收張從申墨迹一卷是唐坰物余未見<lb/>
夢英諸家篆皆非古失實一時人又從而贈詩使人愧<lb/>
笑<lb/>
唐𤣥度諸體書粗有古意李瑋家一様有兩册<lb/>
世傳秦傳國璽多種唐同時傳二本題曰其一徐浩本<lb/>
其一越州刺史王宻本徐螭鈕王雀鈕何所審定相國<lb/>
寺中有刻作板本賣又一本潤僧收與印本又不同盖<lb/>
以藍田水蒼玉為之取水徳而魚蟲鶴蟮蛟龍多水族<lb/>
<pb n="KR3h0022_WYG_001-37a"/>
物大略是取此義以扶水徳然帝王自有真符爾<lb/>
闗景輝家刻石子敬帖節過觸事云云甚竒妙云真迹<lb/>
在越州石元之大夫家今在其子縣尉處<lb/>
畫摹多似人物馬牛尤易似書臨難似第不見真耳對<lb/>
之則慚惶殺人<lb/>
蘇州邵元伯中允之子收蘇沂所摹張顛賀八清鑑帖<lb/>
與真更無少異又摹懐素自敘嘗歸余家今歸吾友李<lb/>
錞一如真迹<lb/>
<pb n="KR3h0022_WYG_001-37b"/>
程師孟語余四十千置得古摹蘭亭一本白玉軸欲出<lb/>
示竟不曽取今在子宏處王安上曽見之<lb/>
唐人摹右軍丙舍帖暮年書在吕文靖丞相家淑問處<lb/>
法書要錄載是臨鍾繇帖薛紹彭模得兩本一以見贈<lb/>
栁公權書隂符經有㑹昌月日姓名為馬玘借去未還<lb/>
今知其子永稽能保惜在合肥江南文房物也<lb/>
王仲修收唐湖州刺史楊漢公書有鍾法與襄州羅讓<lb/>
能書碑同余家亦收一幅後題㑹昌年臨寫鍾表今易<lb/>
<pb n="KR3h0022_WYG_001-38a"/>
歸薛紹彭家<lb/>
唐司議郎陸東之書頭陀寺碑前少兩幅獲于吳郡世<lb/>
未有此書内空山字後筆以氏族志撿之父名山才遂<lb/>
以為定及王詵處收錢氏陸臨蘭亭遂皆空山字王仲<lb/>
孜收蘭亭詩一卷詞云悠悠大象運殆是一種分開物<lb/>
余以頭陀碑一幅及智永帖換宗室令穰歐書語箴一<lb/>
幅與薛紹彭分收<lb/>
智永臨右軍五幅獲于吳郡末云𤣥度忽腫至可憂慮<lb/>
<pb n="KR3h0022_WYG_001-38b"/>
疾候自恐難耶史稱𤣥度服巨勝實莫知所終此可鑒<lb/>
也因託薛紹彭書考妣㑹稽公襄陽丹陽二太夫人告<lb/>
贄為潤筆薛以書畫還徃出處必同毎以鑒定相髙得<lb/>
失評較余在漣漪寄君詩云老來書興獨未忘頗得薛<lb/>
老同徜徉天下有識誰鑒定龍宫無術療膏盲淮風吹<lb/>
㦸稀訟牒典客閉閤閒壺漿吟𣗳對山風景聚墨池濯<lb/>
研龜魚藏珠臺寳氣毎貫月月觀桂實時飄香銀潢燭<lb/>
天限織女煙海括地生靈光㩦兒乃是翰墨侣挾竹不<lb/>
<pb n="KR3h0022_WYG_001-39a"/>
使輿衛将象管鈿軸映瑞錦玉麟棐几鋪雲肪依依煙<lb/>
華動勃鬱矯矯龍蛇起混茫持此以為風月伴四時之<lb/>
樂渠未央部刺不糾翰墨病聖恩養在林泉鄉風沙漲<lb/>
天烏㡌客胡不東來從此荒<lb/>
薛書來云購得錢氏王帖余答以李公炤家二王以前<lb/>
帖宜傾囊購取寄詩云歐怪禇妍不自持猶能半蹈古<lb/>
人規公權醜怪惡札祖從兹古法蕩無遺張顛與栁頗<lb/>
同罪鼔吹俗子起亂離懐素獦獠小解事僅趨平淡如<lb/>
<pb n="KR3h0022_WYG_001-39b"/>
盲醫可憐智永硯空臼去本一歩呈千嗤<hi>法帖所載可見</hi>已矣<lb/>
此生為此困有口能談手不隨誰云心存乃筆到天工<lb/>
自是祕精微二王之前有髙古有志欲購忘髙貲殷勤<lb/>
分治薛紹彭散金購取重跋題薛和云聖草神蹤手自<lb/>
持心潜模範識前規惜哉法書垂世久妙帖堂堂或見<lb/>
遺寳章大軸首尾具破古欺世完使離當時鑒目獨子<lb/>
著有如痼病工難醫至今所収上卷五流傳未免識者<lb/>
嗤世間無論有晉魏幾人解得真唐隋文皇鑒定號得<lb/>
<pb n="KR3h0022_WYG_001-40a"/>
士河南精識能窮微即今未必無禇獠寧馨動欲千金<lb/>
貲古囊織褾可復得白玉為躞黄金題盖謂李弟索重<lb/>
價難購也<lb/>
薛書來云新収錢氏子敬帖獻之字上刮去二字以為<lb/>
孤子余以為操之字俗人恐以為操之故刮去因寄詩<lb/>
為梁唐不收慰問帖云蕭李騃子弟不收慰問帖妙迹<lb/>
固通神水火土更劫所存慰問者班班在箱笈使惡乃<lb/>
神護不然無寸札自此輒畫相後人眼徒狭君和云聖<lb/>
<pb n="KR3h0022_WYG_001-40b"/>
賢尺櫝間弔問相酬答下筆或無意興合自妍捷名迹<lb/>
後人貴品第分真雜前世無大度危亂相乗躡白髮如<lb/>
蓮㡌騧馬似𤓰貼觸事為不祥凶語棄玉躞料簡純吉<lb/>
書乃有十七帖當時博搜訪所得固已狹于此半千嵗<lb/>
歴世同灰劫真聖掃忌諱盡入淳化篋巍巍覆載量細<lb/>
事見廣業唐人工臨冩野馬成百疊硬黄脱真迹勾填<lb/>
本摹榻今惟典刑在後世皆可法<lb/>
薛書來論晉帖誤用字余因作詩云何必識難字辛苦<lb/>
<pb n="KR3h0022_WYG_001-41a"/>
笑揚䧺自古冩字人用字或不通要之皆一戲不當問<lb/>
拙工意足我自足放筆一戲空<lb/>
余嘗硾越竹光滑如金版在油拳上短截作軸入笈畨<lb/>
覆一日數十張學書作詩寄薛紹彭劉涇云越筠萬杵<lb/>
如金板安用杭油與池璽髙壓巴郡烏絲欄平欺澤國<lb/>
清華練老無他物適心目天使殘年同筆硯圖書滿室<lb/>
翰墨香劉薛何時眼中見薛和云書便瑩滑如碑版古<lb/>
來精紙惟聞蠒杵成剡竹光凌亂何用區區書素練細<lb/>
<pb n="KR3h0022_WYG_001-41b"/>
分濃淡可評墨副以谿嵓難乏硯世間此語誰復知千<lb/>
里同風未相見其論筆硯間物云研滴須琉璃鎮紙須<lb/>
金虎格筆須白玉研磨須墨古越竹滑如苔更須加萬<lb/>
杵自對翰墨卿一書當千户<lb/>
無錫唐氏有雙鈎右軍十七帖有精彩錢塘僧了性収一卷<lb/>
楮紙一同唐坰家有一卷是錢氏物紙白唐氏又収碧綾黄<lb/>
庭經云是禇遂良書非也上有江南李重光清輝二字小印<lb/>
云是丁晉公家族人所質錢氏所収浩博帖云臣節分嚴外<lb/>
<pb n="KR3h0022_WYG_001-42a"/>
無典掌之所故不簿上而諸位咸有法書臨搨甚多常州使<lb/>
君景湛房下徃徃為人購去薛紹彭收肅宗千文是也<lb/>
上皆有希聖字印忠孝之家圓錢印錢氏書堂印錢勰<lb/>
房下有史孝山出師頌題作蕭子雲亦竒古又有寫白<lb/>
樂天詩一首是唐人書亦秀潤天氣殊未佳顔魯公帖<lb/>
緑棗花綾是唐人勾填圏深墨淺夫金玉為器毁之則<lb/>
再作何代無工字者使其身在再寫則未必復工蓋天<lb/>
真自然不可預想想字形大小不為篤論人人若同此<lb/>
<pb n="KR3h0022_WYG_001-42b"/>
中妙懐素自言初不知却是造妙語既再作不可復得<lb/>
搨而藏諸何陋之有<lb/>
古帖多前後無空紙乃是剪去官印以應募也今人收<lb/>
貞觀印縫帖若是黏著字者更不復再入開元御府蓋<lb/>
貞觀書武后時朝廷無紀綱駙馬貴戚丏請得之開元<lb/>
購時剪印不去者不敢以出也開元經安氏之亂内府<lb/>
散蕩乃敢不去開元印跋再入御府也其次貴公家或<lb/>
是賂入須除滅前人印記所以前後紙慳也今書更無<lb/>
<pb n="KR3h0022_WYG_001-43a"/>
一軸有貞觀開元同用印者但有建中與開元大中𢎞<lb/>
文印同用者皆此意也唐自是習成祕閣風氣相髙至<lb/>
梁客将太常卿張廷範唐賊猶收書至多賊侵衣冠士<lb/>
崇殖貨所謂奪倫是何氣象姑蘇衣冠萬家毎嵗荒及<lb/>
迫節徃徃使老婦駔㩦書畫出售余昔居蘇書畫遂加<lb/>
多<lb/>
管軍苗履長子忘其名癸未嵗都下法雲寺解后去長<lb/>
安一大姓村居家其石匣中所藏玉軸晉魏古帖數十<lb/>
<pb n="KR3h0022_WYG_001-43b"/>
軸目嘗見之余毎入夢想洛陽有書畫友毎約不借出<lb/>
各各相過賞閱是宋子房言其人屢與王詵尋購得書<lb/>
余嘗目為太尉書駔平生欲調洛蘇一官以購書畫不<lb/>
可得今老矣目加昏鑒不能精也<lb/>
胡奕脩家有徐浩書經未見<lb/>
真紙色淡而匀静無雜漬斜紋皴裂在前若一軸前破<lb/>
後加新甚衆<lb/>
薰紙煙色上深下淺染紙濕色紙紋棲塵勞紙作蠒紋<lb/>
<pb n="KR3h0022_WYG_001-44a"/>
軟<lb/>
畫可摹書可臨而不可摹惟印不可偽作作者必異王<lb/>
詵刻勾徳元圖書記亂印書畫余辨出元字脚遂伏其<lb/>
偽木印銅印自不同皆可辨<lb/>
印文須細圏須與文等我太祖祕閣圖書之印不滿二<lb/>
寸圏文皆細上閣圖書字印亦然仁宗後印經院賜經<lb/>
用上閣圖書字大印粗文若施於書畫占紙素字畫多<lb/>
有損於書帖近三館祕閣之印文雖細圏乃粗如半指<lb/>
<pb n="KR3h0022_WYG_001-44b"/>
亦印損書畫也王詵見余家印記與唐印相似始盡換<lb/>
了作細圏仍皆求余作篆如填篆自有法近世填皆無<lb/>
法<hi>如三省銀印其篆文皆反戾故用來無一宰相不被罪雖没猶貶中書仍屢絶省公卿名完則朝廷安也</hi>
<hi>御史臺印左戾史字倒屈入用來少有中丞得免者宣撫使印從亡自置鮮有復命者人家私印大主吉凶也</hi>
貞觀開元皆小印便於印縫𢎞文之印一寸半許開元<lb/>
有二印一印小者印書縫大者圏刓角一寸已上古篆<lb/>
於鶺鴒頌上見之他處未嘗有<lb/>
王詵毎余到都下邀過其第即大出書帖索余臨學因<lb/>
<pb n="KR3h0022_WYG_001-45a"/>
櫃中翻索書畫見余所臨王子敬鵝羣帖染古色麻紙<lb/>
滿目皴紋錦囊玉軸装剪他書上跋連於其後又以臨<lb/>
虞帖装染使公卿跋余適見大笑王就手奪去諒其他<lb/>
尚多未出示又余少時使一蘇州背匠之子吕彦直今<lb/>
在三館為胥王詵嘗留門下使雙鈎書帖又嘗見摹黄<lb/>
庭經一卷上用所刻勾徳元圖書記乃余驗破者<lb/>
本朝太宗挺生五代文物已盡之間天縱好古之性真<lb/>
造八法草入三昧行書無對飛白入神一時公卿以上<lb/>
<pb n="KR3h0022_WYG_001-45b"/>
之所好遂悉學鍾王至李宗諤主文既久士子始皆學<lb/>
其書肥𥚹樸拙是時不謄録以投其好用取科第自此<lb/>
惟趣時貴書矣宋宣獻公授作參政傾朝學之號曰朝<lb/>
體韓忠獻公琦好顔書士俗皆學顔書及蔡襄貴士庶<lb/>
又皆學之王荆公安石作相士俗亦皆學其體自此古<lb/>
法不講能𨽻書者武勝留後劉瑗能草書者承議郎滕<lb/>
中宗室仲忽能行書者宣徳郎鮑慎由能篆書者宣徳<lb/>
郎趙霆已上是學古人書者餘未見<lb/>
<pb n="KR3h0022_WYG_001-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0022_WYG_001-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書史<lb/>
</p>
<p>
</p>
  </div>
</body>
</text>
</TEI>
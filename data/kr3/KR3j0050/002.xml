<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>潁川語小卷下</head>
    <p>
<pb n="KR3j0050_WYG_002-1a"/>
欽定四庫全書<lb/>
　潁川語小卷下　　　　　宋　陳叔方　撰<lb/>
邵康節先生平生不為訓解之學嘗曰經意自明苦人<lb/>
不知耳屋下蓋屋床下安床滋惑矣所謂陳言生活者<lb/>
也有詩曰陳言生活不須矜自是中才皆可了冲晦處<lb/>
士徐復平居以太𤣥授學者人或勸復著書復曰古聖<lb/>
諸書已具顧學者不能求吾復何為以徼名後世哉晚<lb/>
取其所為文章盡焚之今其家有書十餘篇皆出於門<lb/>
<pb n="KR3j0050_WYG_002-1b"/>
下故舊之家或問陸文安公何不註釋諸經以垂世公<lb/>
曰六經乃註我者也二三君子之言遠矣<lb/>
君子小人之目始於大禹誓師之辭曰君子在野小人<lb/>
在位蓋謂廢仁哲任姦佞也自後諸篇罕以君子小人<lb/>
對言凡稱君子者皆貴而有位之人如曰我西土君子<lb/>
越庶伯君子凡我有官君子是也稱小人者皆微而在<lb/>
下之人如曰無伏小人之攸箴小人難保爰暨小人不<lb/>
聞小人之勞小人怨汝詈汝是也旅獒云狎侮君子狎<lb/>
<pb n="KR3j0050_WYG_002-2a"/>
侮小人下文既謂小人罔以盡其力則所謂君子亦有<lb/>
位之士也無逸云君子所其無逸則知小人之依下文<lb/>
既云相小人厥父母勤勞稼穡則所謂君子亦貴盛之<lb/>
稱也惟秦誓云截截善諞言俾君子易辭乃為忠佞之<lb/>
分耳其次則周易稱君子小人又皆以卦體爻位吉凶<lb/>
而言者也論語一書首尾二章專論君子其中凡言君<lb/>
子者雖各有不同大抵二十篇之語無非教人為君子<lb/>
之道君子二字至此大明小人情狀亦可見矣如云喻<lb/>
<pb n="KR3j0050_WYG_002-2b"/>
於義喻於利坦蕩蕩長戚戚上逹下逹固窮窮斯濫求<lb/>
諸己求諸人成人之美成人之惡固若黒白之異然視<lb/>
其所以則碔砆似玉或者迷焉如云小知大受有勇無<lb/>
義皆不甚相遠而况曰周與比曰和與同曰泰與驕皆<lb/>
毫釐之差千里斯繆不特辨君子小人者之為難而學<lb/>
為君子者與小人同門而異户亦未易别也又况孔子<lb/>
於君子小人皆謂之儒則儒之一字君子小人實共之<lb/>
豈不深可懼哉惟孔子有一語㸃破此事最分曉君子<lb/>
<pb n="KR3j0050_WYG_002-3a"/>
而不仁者有矣夫未有小人而仁者也但儒者於仁之<lb/>
一字自是認識不確既不知己之為不仁又何以知小<lb/>
人之為不仁世之治少亂多其病根在此故也傳稱彼<lb/>
為善之小人又有小人之中庸若夫茍賤貪酷無禮無<lb/>
義此盗賊之靡不足為小人而世俗乃以此類與君子<lb/>
為反對大不然矣<lb/>
萬字自古用之書之惟億萬心詩之千斯倉萬斯箱左<lb/>
氏傳之萬盈數漢書之賀錢萬是眞指為十千之萬矣<lb/>
<pb n="KR3j0050_WYG_002-3b"/>
未知始於誰也案韻書萬舞名州名蟲名又姓也非万<lb/>
也佛胷之卍與此萬同<hi>原注中興頌書万旟万年各不同</hi>
句法有正有竒有呼有應呼應者一唱一和律吕相宣<lb/>
以成文也在經史傳記之中固有易見者若簡嚴而竒<lb/>
則為難知有三字居上而兩字下應者子絶四毋意毋<lb/>
必毋固毋我樂驕樂樂佚遊樂宴樂損矣是也有四字<lb/>
居上而三字下應者知者樂水仁者樂山知者動仁者<lb/>
靜知者樂仁者夀先王以是經夫婦成孝敬厚人倫美<lb/>
<pb n="KR3j0050_WYG_002-4a"/>
教化移風俗是也有四字居上而兩字下應者天災流<lb/>
行國家代有救災䘏鄰道也有疊三字句而四五字應<lb/>
者振振鷺鷺于下鼓咽咽醉言舞于胥樂兮吾何執執<lb/>
御乎執射乎吾執御矣至虚極守靜篤萬物並作吾以<lb/>
觀其復有以三字自相呼應者曲禮曰毋不敬儼若思<lb/>
安定辭安民哉而又承之以四字四句曰敖不可長欲<lb/>
不可縱志不可滿樂不可極有以兩字二句自相呼應<lb/>
者臣哉鄰哉鄰哉臣哉有純用也字呼應者樂其可知<lb/>
<pb n="KR3j0050_WYG_002-4b"/>
也始作翕如也縱之純如也皦如也繹如也然後用以<lb/>
成二字以足其義有數句純用之字呼應而不假他助<lb/>
者知及之仁不能守之雖得之必失之又有甚簡而竒<lb/>
者以是語呼即以是語應如剥剥也剛變柔也風風也<lb/>
教也又如觚不觚觚哉觚哉荀子云信信也疑之亦信<lb/>
也孟子云郤之郤之為不恭何哉郊特牲云壻親御授<lb/>
綏親之也親之也者親之也又云夫也者夫也夫也者<lb/>
以知帥人者也曲禮云在朝言禮問禮對以禮左氏傳<lb/>
<pb n="KR3j0050_WYG_002-5a"/>
云威公之子七人為七大夫於楚其語稍長者如切切<lb/>
偲偲怡怡如也可謂士矣朋友切切偲偲兄弟怡怡又<lb/>
云君君臣臣父父子子公曰善哉信如君不君臣不臣<lb/>
父不父子不子雖有粟吾得而食諸所協而用者不過<lb/>
三兩字而昭晰塤箎有不可得而名狀者不亦竒乎然<lb/>
又有竒於此者如易云九四突如其来如焚如死如棄<lb/>
如疊五如字老子云道生之德畜之長之育之成之熟<lb/>
之飬之覆之雖棄之之至而未必終棄也雖生之之至<lb/>
<pb n="KR3j0050_WYG_002-5b"/>
而惟恐不生也疊八之字無窮之用只在於用一助語<lb/>
中耳諸書中惟老子荀子作此竒語如老子云故物或<lb/>
行或隨或吻或吹或强或羸或載或隳是以聖人去甚<lb/>
去泰去奢荀子云其冠進其衣逄其容良儼然莊然祺<lb/>
然蕼然恢恢然廣廣然昭昭然蕩蕩然是父兄之容也<lb/>
其冠進其衣逄其容慤儉然侈然輔然端然紫然洞然<lb/>
綴綴然瞀瞀然是子弟之容也荀子此類不一雖有倡<lb/>
有應而措辭近𤨏與孔子之言相去遠甚是特理有醇<lb/>
<pb n="KR3j0050_WYG_002-6a"/>
疵而辭氣亦然也葉文定公制科進卷君德篇有云其<lb/>
于事天地尊宗廟也眞見其肅恭誠一而不敢懈而神<lb/>
祗祖考之來格也非貎為之敬而意其不吾享也而况<lb/>
于簡慢廢缺而不知畏也此段用眞見其三字凡十其<lb/>
下句必兩用也字為之應昔無此體惟荀子云孰知夫<lb/>
士出死要節之所以飬生也孰知夫出費用之所以飬<lb/>
財也孰知夫恭敬辭遜之所以飬安也孰知夫禮義文<lb/>
理之所以飬情也故人茍生之為見若者必死茍利之<lb/>
<pb n="KR3j0050_WYG_002-6b"/>
為見若者必害茍怠惰偷懦之為安若者必危茍情悦<lb/>
之為樂若者必滅故人一之於禮義則兩得之矣一之<lb/>
於情性則兩失之矣孰知夫之語即眞見其類耳荀僅<lb/>
用四亟以六句應之蓋未易用也又莊子云與之配天<lb/>
乎彼且乘人而無天方且本身而異形方且尊知而火<lb/>
馳方且為緒使方且為物絯方且四顧而物應方且應<lb/>
衆宜方且與物化而未始有恒夫何足以配天乎雖然<lb/>
有族有祖可以為衆父而不可以為衆父父治亂之率<lb/>
<pb n="KR3j0050_WYG_002-7a"/>
也北面之禍也南面之賊也此八用且字而上下呼應<lb/>
則用兩乎字語法尤𦂳又用雖然二字作轉摺以和之<lb/>
亦此意也<hi>原注内荀子孰知夫一叚又見史記禮書</hi>
字有不同而可通用者洪範曰雨曰霽史記霽作濟曰<lb/>
𤾉曰燠暘作陽燠作奥荀子葷菜百疎疎與蔬同用之<lb/>
皆雅又有古通用而今不可通者如舅犯咎犯今舅不<lb/>
可為咎女紅女功今紅不可為功又有字不同而可互<lb/>
音者如禮記何居音姬列子何姬却音居其意則一也<lb/>
<pb n="KR3j0050_WYG_002-7b"/>
敬非恭恭非祗祗非欽其義本殊曰誠曰信曰忱曰孚<lb/>
亦然中庸一篇誠字最切皆不以忱信為義如此之類<lb/>
古者未嘗互用也後因程文帖體承襲互用遂混無别<lb/>
多失其指然亦有可互用者如種曰稼歛曰穡本自不<lb/>
同詩書中種謂之力穡歛謂之納稼今但見其未嘗不<lb/>
通而不知其用之自有意又如聲與音言與語理與道<lb/>
米與粟水與泉過與失疾與病罪與戾等語其義雖通<lb/>
而用者自當審也<lb/>
<pb n="KR3j0050_WYG_002-8a"/>
用事之誤雖杜少陵不能免而蘓文忠公頗多前軰評<lb/>
之詳矣止是不切之詩文亦何所害若告君之辭豈容<lb/>
不謹秦會之丞相請先至江上諭諸帥招討其劄子云<lb/>
德無常師主善為師善無常主協於克一此伊尹相湯<lb/>
咸有一德之言也又其末云臣言如不可行即乞罷免<lb/>
以明孔聖陳力就列不能者止之義誤以告太甲為相<lb/>
湯孔子引周任之言直指為孔聖此乃中書舍人張嵲<lb/>
代作當時朝士作詩譏之事見周益公詩話然昔人更<lb/>
<pb n="KR3j0050_WYG_002-8b"/>
有可訝者唐太宗問孔頴逹曰孔子稱以能問於不能<lb/>
以多問於寡有若無實若虚何謂也對曰此聖人教人<lb/>
謙耳云云帝稱善除國子司業太宗以曽子為孔子容<lb/>
或有誤頴逹八歳就學誦記日千餘言闇記三禮義宗<lb/>
及長明服氏春秋傳鄭氏尚書詩禮記王氏易能属文<lb/>
兼善筭歴一時老師宿儒出其下質疑問辯人畏服之<lb/>
乃不省論語所載曽子之言直以聖人教人為對何也<lb/>
若以曽子為聖人亦恐未允蘓文忠公謂武王非聖人<lb/>
<pb n="KR3j0050_WYG_002-9a"/>
也其上皇帝書有云未信而諫聖人不與此論語所載<lb/>
子夏之言耳公乃謂之聖人何也子夏可稱聖而武王<lb/>
非歟其再上皇帝書云孔子曰君子之過如日月之食<lb/>
焉過也人皆見之更也人皆仰之聖賢舉動明白正直<lb/>
不當如是耶論語所載乃子貢之言今直指為孔子書<lb/>
之再上非孔頴逹倉猝對問之比以東坡彊記之才又<lb/>
嘗解註論語是為熟讀之書何告君之際引用多誤如<lb/>
此石建奏事下驚馬字不足恐獲譴建父子雖無文學<lb/>
<pb n="KR3j0050_WYG_002-9b"/>
要不失為謹重後之有文學者宜加謹重可也<lb/>
作文者好摘兩字語但取飾其說而已遞相承襲背其<lb/>
本義而不暇問也且如賀正旦用履端二字意謂歲首<lb/>
也而不思乃是閏月事履者歩之義歩歴之始以為術<lb/>
之端蓋推歴法非王正謹始之事也又如貨利自一孔<lb/>
以上根括無遺謂一穴之可取者無不取也而不思所<lb/>
語一孔二孔三孔四孔者乃人主之權分與不分耳予<lb/>
之在君奪之在君貧之在君富之在君此所謂利出於<lb/>
<pb n="KR3j0050_WYG_002-10a"/>
一孔故曰其國無敵非特財利之利凡慶賞刑威皆是<lb/>
也四孔者猶言政出多門故曰其國必亡唐書桞冲傳<lb/>
解之尤詳又如賀生子滿月用彌月字亦近矣而不思<lb/>
彌月不遲乃是滿十月而生却非已生之後滿一月也<lb/>
又如賀生辰用慶誕字意謂慶生也而不思詩書中凡<lb/>
云誕者乃也大也闊也欺也生民詩上文明言載生載<lb/>
育故於下文云誕彌厥月誕寘之隘巷誕皆訓大非訓<lb/>
生育也近世名公乃多用之歐陽文忠公所草賜文彦<lb/>
<pb n="KR3j0050_WYG_002-10b"/>
博生日禮物詔云適臨載誕之辰又賜宰臣以滿散乾<lb/>
元節道場香口宣云式因誕節祗率宷寮是直謂生辰<lb/>
為誕節矣曰載大曰大節不知何義恐公必有所本其<lb/>
賜陳執中生日禮物詔云爰逄慶育之辰此語却雅而<lb/>
實也又如公退之暇類曰退食意謂退而飲食也而不<lb/>
思退者减退之義節儉自公不以食為重不以禄為急<lb/>
故也范氏注文又謂退而食於私家則是去官而家食<lb/>
者也與今人所用之義絶不同杜少陵詩云退食從容<lb/>
<pb n="KR3j0050_WYG_002-11a"/>
出每遲自杜詩下此兩字後人遂襲用之未審杜少陵<lb/>
果用羔羊詩中語否也又如景行二字明皇孝經序云<lb/>
景行先哲殊不思景者明也景行行止謂有明行則行<lb/>
之非企慕之義眞文忠公初字景元樓宣獻公謂明元<lb/>
無義遂改為希元然洪文敏公博洽君子亦字景盧而<lb/>
不自覺何也俞清老名軒曰景陶黄山谷答書云景陶<lb/>
軒名差誤遂相承謬耳亦如謂郡守為一麾也輙為公<lb/>
題為今是軒山谷之語可謂明白如郡守用一麾事意<lb/>
<pb n="KR3j0050_WYG_002-11b"/>
謂旌麾之麾也而不思顔延年詩一麾乃出守是麾去<lb/>
之麾非旌麾也周益公詩話云後人誤用一麾出守以<lb/>
為起於杜牧之然牧之自云擬把一麾江海去實用旌<lb/>
麾之麾未必本之顔詩後人因此二字自誤用顔詩耳<lb/>
愚考顔延年為永嘉太守作五君詠其一詠阮咸云屢<lb/>
薦不入官一麾乃出守蓋咸因議荀勗所造樂不合遂<lb/>
左遷出守言為勗所麾而出也延年出守永嘉亦非其<lb/>
意故借咸以自况若啟劄中施此二字於他人恐未為<lb/>
<pb n="KR3j0050_WYG_002-12a"/>
穏<lb/>
善狀事物者讀之如親見韓昌黎作薛公逹墓志君執<lb/>
弓腰二矢指一矢以興揖其帥曰請以為君歡遂適射<lb/>
所一座起隨之三發連三中的壊不可復射中輙一軍<lb/>
大呼以笑連三大呼笑前軰固評之矣然又有甚善於<lb/>
此者仲尼居曽子侍曽子避席復坐吾語汝此一叚分<lb/>
明是畫出一時氣象豈後世文筆所能形容者文之隱<lb/>
顯起伏皆由語助雖西方之書猶或用之蓋非假此以<lb/>
<pb n="KR3j0050_WYG_002-12b"/>
成聲則不能盡意其精微幻眇惟在所用之確而不問<lb/>
乎少多也毛詩有一篇全用兮字者如猗嗟是也有全<lb/>
用矣字者如桑中是也亦有全用也字者如牆有茨君<lb/>
子偕老是也然也字用多最難韓文公祭潮州大湖神<lb/>
文一篇全用也字亦不過有韻脚而綴也字若毛詩然<lb/>
至歐陽文忠公作醉翁亭記乃散文爾首尾數百言悉<lb/>
用也字前此所未有因見論語云吾見其居於位也見<lb/>
其與先生並行也非求益者也欲速成者也又云囘也<lb/>
<pb n="KR3j0050_WYG_002-13a"/>
視予猶父也予不得視猶子也非我也夫二三子也又<lb/>
云井有仁焉其從之也子曰何為其然也君子可逝也<lb/>
不可陷也可欺也不可罔也此已有逐句用也字之體<lb/>
矣至荀孟最盛如云我非愛其財而易之以羊也宜乎<lb/>
百姓之謂我愛也曰無傷也是乃仁術也見牛未見羊<lb/>
也君子之於禽獸也見其生不忍見其死聞其聲不忍<lb/>
食其肉是以君子遠庖厨也王說曰詩云他人有心予<lb/>
忖度之夫子之謂也荀子榮辱篇全用也字餘篇亦多<lb/>
<pb n="KR3j0050_WYG_002-13b"/>
不若孔孟之粹爾<lb/>
世以散語為古文四六為今文所以唐書不載詔令以<lb/>
其多四六對偶不古也宋景文公摘碎云予修唐史未<lb/>
嘗得一詔一令可録於傳唯拾對偶之文近髙古者乃<lb/>
可著於篇愚謂宋公之說固是但唐人制作自不古耳<lb/>
若謂四六非古文則不可文辭之起莫先於尚書簡册<lb/>
號令論議之宗也自堯典至咸有一德率用四六語如<lb/>
堯典平章百姓對以協和萬邦此四字語也歴象日月<lb/>
<pb n="KR3j0050_WYG_002-14a"/>
星辰敬授人時湯湯洪水方割蕩蕩懷山襄陵浩浩淊<lb/>
天下民其咨此四六語也舜典納于大麓烈風雷雨弗<lb/>
迷三載考績三考黜陟幽明此四六語也敷奏以言明<lb/>
試以功剛而無虐簡而無傲此四字對也流共工于幽<lb/>
州放驩兠于崇山此六字對也大禹謨以後如云罔違<lb/>
道以干百姓之譽罔咈百姓以從己之欲德惟善政政<lb/>
在飬民水火金木土穀惟脩正德利用厚生惟和人心<lb/>
惟危道心惟微無稽之言勿聽弗詢之謀弗庸可愛非<lb/>
<pb n="KR3j0050_WYG_002-14b"/>
君可畏非民肆予以爾衆士奉辭罰罪爾尚一乃心力<lb/>
其克有勲日宣三德夙夜浚明有家日嚴祗敬六德亮<lb/>
采有邦兢兢業業一日二日萬幾無曠庶官天工人其<lb/>
代之臯陶方祗厥叙方施象刑惟明於予擊石拊石百<lb/>
獸率舞聖有謨訓明徴定保先王克謹天戒臣人克有<lb/>
常憲威克厥愛允濟愛克厥威允罔功天乃錫王勇智<lb/>
表正萬邦惟皇上帝降𠂻于下民若有恒性克綏厥猷<lb/>
惟后慄慄危懼若將隕于深淵似此之類皆用四六而<lb/>
<pb n="KR3j0050_WYG_002-15a"/>
成章者也至如立愛惟親立敬惟長奉先思孝接下思<lb/>
恭視遠惟明聽德惟聰無輕民事惟難無安厥位惟危<lb/>
有言逆于汝心必求諸道有言遜于汝志必求諸非道<lb/>
克綏先王之禄永底蒸民之生七世之廟可以觀德萬<lb/>
夫之長可以觀政則又諧協通暢漸有今體古之四六<lb/>
語至是稍坦平矣盤庚一變而為詰屈聱牙幾不可讀<lb/>
此今之所謂古文者也韓昌黎以此作唐人之氣柳仲<lb/>
塗以此傳本朝之脉文藝家遂指四六為應用之學愈<lb/>
<pb n="KR3j0050_WYG_002-15b"/>
習愈下蠧蝕腐爛非惟不可復古而又併近世之體失<lb/>
之掌辭命之官若能以典謨為法豈病四六之不古哉<lb/>
傳記中語自有確對如尹賞傳虎穴可對龍門元結傳<lb/>
哀丘可對京觀峽州郭景純爾雅臺可對文選閣陶淵<lb/>
明䇿扶老以流憩扶老䇿杖名也李長源嘗取松樛枝<lb/>
以隱背名曰飬和飬和對扶老亦佳<lb/>
容齋三筆所聚四六名對皆可人意然止取比事警䇿<lb/>
而已愚謂前軰四六如勾龍田成都提刑謝表云愛民<lb/>
<pb n="KR3j0050_WYG_002-16a"/>
如愛身恪謹髮膚之毁議法若議歴靡容毫黍之差辭<lb/>
㫖深切使人懔然<lb/>
父輔婦道抱數字皆上聲也而以去聲讀之其杭浙之<lb/>
音歟不字只字打字世所常用不本音否又平聲方鳩<lb/>
切只本音紙打本音頂又都冷切今所用者皆非本音<lb/>
矣打字不經見其義訓擊隔花催喚打魚人捕魚謂之<lb/>
打義或近之安樂窩中好打乖打乖於擊之義絶無相<lb/>
沾而皆謂之打何也只字見毛詩他無所出惟不字最<lb/>
<pb n="KR3j0050_WYG_002-16b"/>
多諸經史盡作入聲讀若用本音當作平聲上聲可也<lb/>
及觀孟子有否不然之語注云否不也於否字下更用<lb/>
不然字則知不之與否自昔非同音明矣<lb/>
作詞於滿庭芳換頭處第二字當押韻如秦少㳺云銷<lb/>
魂當此際周美成云年年如社燕魂年韻也沁園春亦<lb/>
然<lb/>
台台星也言台座台光是已鈞鈞衡鈞陶也言鈞造鈞<lb/>
範是已乃因台墀台照而亦以鈞為墀為照便失其義<lb/>
<pb n="KR3j0050_WYG_002-17a"/>
鈞翰鈞眷理尤不通公私習熟既久勢難痛革當求稍<lb/>
近理者用之<lb/>
如上啟啟上古者通上下用之而無申覆禀之語蓋由<lb/>
與覆二字乃重審之義而禀者受所命也皆非啟白之<lb/>
謂也今人有所啟白乃例用申覆禀三字失其本義矣<lb/>
今省部曰劄皆公移也惟劄俗以子稱而於劄則直書<lb/>
曰劄子子字不古乃吏文耳今友朋交書亦間用劄子<lb/>
又寖失之<lb/>
<pb n="KR3j0050_WYG_002-17b"/>
近年簡牘好用端拜肅拜端冠也端拜而議乃冠其首<lb/>
而後拜此非端人也之端周禮鄭注肅<graphic n="KR0596" url="https://raw.githubusercontent.com/kanripo/KR-Gaiji/master/images/KR0596.png" mimeType="image/png"/>云但俯下手<lb/>
今時撎是也介者不拜故曰為事故敢肅使者此非恭<lb/>
作肅之肅<lb/>
俗言三平二滿蓋三遇平二遇滿皆平穏得過之日五<lb/>
角六張者五遇角六遇張其日不穏多乖故云乖角乖<lb/>
張也<lb/>
俗語皆有來處語本常談二書詳矣折閱二字蓋出荀<lb/>
<pb n="KR3j0050_WYG_002-18a"/>
子閱者賣也知慧布施四字非特佛書有之荀子云知<lb/>
慧甚明又云布施天下而不病貧莊子亦云生不布施<lb/>
死何含珠為逸詩詞也江浙間居室不利避寓他所謂<lb/>
之出爻妻妾不諧謂之不相宜利史記吕不韋傳云太<lb/>
后詐卜當避徙宫居雍此因卜而徙即出爻也唐書云<lb/>
顔思魯與妻不相宜即不諧也俗謂擊頭曰虓吕氏春<lb/>
秋云以楫虓其頭又謂去頭巾曰科史記科頭觀此則<lb/>
知雖猥細之語未有無所本者近士大夫好稱游兵為<lb/>
<pb n="KR3j0050_WYG_002-18b"/>
哨騎哨之為義傳所不載有施於代言者殊為不雅平<lb/>
分風月傳無所出前軰名公啟牘未嘗用之蓋曲句也<lb/>
吕成公謂晉宋間語及詩中語不典重者不可入制誥<lb/>
惟杜少陵詩特進羣公表可用之特進制中<lb/>
有不假藥石專以湯火治疾者如建劔間村巫使病人<lb/>
熏蒸沐浴而病自去有以筋力治病者唐之按摩博士<lb/>
是也今市井間有為人消息者其按摩之餘術歟<lb/>
古者兵刅不以鐡而以銅甲以革矢以砮或骨農器却<lb/>
<pb n="KR3j0050_WYG_002-19a"/>
用鐡而耕不以牛長沮桀溺耦而耕是也李廵註爾雅<lb/>
金矢云以金為箭鏑庾公之斯抽矢扣輪去其金銀銅<lb/>
皆謂之金自漢以後兵非鐡不利耕非牛不力人物之<lb/>
性與古異矣鄭氏註考工記矢人為矢乃有鐡莖之說<lb/>
其後世之鏃歟<lb/>
士大夫多好棊然名位稍髙者人每遜之不敢盡藝以<lb/>
敵由是益自髙有一事堪比唐莊宗喜優戯善角扺嘗<lb/>
詔王門開曰朕與作對供飬太后又先約之曰卿不可<lb/>
<pb n="KR3j0050_WYG_002-19b"/>
多讓門開退謝者數四又謂之曰卿如一拳致朕倒者<lb/>
與卿節度及出手果一拳下而仆尋除幽州節度<lb/>
花有瓶非古也蓋自釋道獻花始今人遂取古鼎鼐尊<lb/>
罍之範强名而用之<lb/>
冬間花瓶多凍破以爐灰置瓶底下則不凍或用硫黄<lb/>
置瓶内亦得<lb/>
邵氏聞見録有叵羅不知何物葉文定公端午詩云立<lb/>
瓶叵羅銀價踴是直以沙羅為叵羅沙羅者今之盥古<lb/>
<pb n="KR3j0050_WYG_002-20a"/>
之洗也當俟博古者<lb/>
齋名自號近忽尚之朱文公最多晩年自筮得遯遂焚<lb/>
諫槀更號遯齋而終焉東萊乃吕成公之祖非公自謂<lb/>
而通國指成公為東萊非也瑞安葉文定公族本龍泉<lb/>
凡公所題號皆曰龍泉葉某後居永嘉水心寺側水心<lb/>
寺名也趙蹈中序公遺文直目為水心集當為公辨之<lb/>
有馬者借人乘之孟之反䇿其馬皆謂車也古者乗車<lb/>
不跨馬服牛乗馬引重致遠是也跨馬乃北俗後人便<lb/>
<pb n="KR3j0050_WYG_002-20b"/>
之遂備韉鐙之用朝士大夫皆跨馬矣思陵在維揚雨<lb/>
中見扈從臣僚奔走泥淖甚苦至杭州令悉用肩輿汪<lb/>
浮溪撰謝表云臣勞於下宜無俟駕之行君恤其私至<lb/>
許肩輿之便又云懷塞翁折臂之憂從漢相小車之佚<lb/>
朝士之得用轎自此始唐武后時王求禮為監察御史<lb/>
上書云自軒帝以來服牛乘馬今輦以人負則人代畜<lb/>
張安道之父年九十餘一生不乘轎擔云豈可以人代<lb/>
畜司馬温公不喜肩輿山中亦乘馬路狹䇿杖以行王<lb/>
<pb n="KR3j0050_WYG_002-21a"/>
荆公辭相位居鍾山惟乘驢或勸其令人肩輿公正色<lb/>
曰自古王公雖不道未嘗敢以人代畜今無貴賤盡肩<lb/>
輿矣而武臣軍帥亦用之何也<lb/>
國朝之令非婦女小兒不許衣純紅黄唐制庶人服黄<lb/>
繫銅鐡帶非庶人不服黄與本朝之制不同岳陽有吕<lb/>
洞賔像烏帽革帯麻履而服黄袍或云御賜服非也其<lb/>
唐庶人之服乎<lb/>
帊幞之幞音服當如此寫故玉篇與帊字相連今通上<lb/>
<pb n="KR3j0050_WYG_002-21b"/>
下皆作複字乃福音如學士院自祖宗時賜外蕃及羣<lb/>
臣進物皆云夾複全既云重複不應又用夾字<lb/>
幞頭式範與淳熈以前微有不同祕閣奉藏藝祖御容<lb/>
幞頭展脚倍今之長其制所未詳也<lb/>
笏以象直者名正笏詘者名側笏所賜不同亦有定制<lb/>
腰帯下垂義取於順唐制謂之䤩尾字從金從宅小說<lb/>
云黄幡綽以伶官無魚袋揷獺尾於腰謂明皇曰賜緋<lb/>
毛魚袋或者不知䤩尾所出遂指為獺尾非也<lb/>
<pb n="KR3j0050_WYG_002-22a"/>
魚袋古之魚契也今虚設矣其制革嚢而以木楦其中<lb/>
銙束釘鈸凡二十四件飾以魚十七有終身佩之而莫<lb/>
之知者<lb/>
詩多識鳥獸草木之名名或訛則實必亂正其名可也<lb/>
且如桂爾雅名梫木斫却月中桂以月中之影似之木<lb/>
犀乃巖桂詩人便引木犀作月中桂誤矣趙紫芝詩巖<lb/>
前未有桂花開却下得好芙蓉蓮華也又名芙蕖其花<lb/>
菡蓞拒霜乃木芙蓉因其映水而艶直稱為芙蓉誤矣<lb/>
<pb n="KR3j0050_WYG_002-22b"/>
沈元周詞云湖上秋来蓮蕩空年華都付木芙蓉此最<lb/>
分曉盧橘枇杷其名既異實非一物桄榔子可以為麵<lb/>
而麵不可稱桄榔蘭有國香澤蘭也又云即零陵香也<lb/>
楚辭所稱者囊之可佩湯之可浴其氣正可以祓不祥<lb/>
故比君子今之蘭花與牡丹花唐以前皆未得見愚觀<lb/>
嘉祐本草凡草木諸品多有莫辨其名莫名所用者至<lb/>
大觀重修悉删去之斯不惑矣蕙至今莫辨<lb/>
花似葉而實鳳巢其上者梧桐也<lb/>
<pb n="KR3j0050_WYG_002-23a"/>
紫荷橐乃負荷之荷非蓮荷也或以紅藥對紫荷誤矣<lb/>
鞠華作菊花離支作荔枝荔草名非木也然字既雅潔<lb/>
用之有自來若以人葠為人参䞈坊作櫃坊則全失本<lb/>
字又如十幹十二枝術家以干支二字代之從筆之便<lb/>
甚可笑也驚蟄化為京直矣太一數也乃用甲乙之乙<lb/>
至以務音戊以貴音癸久久成熟不覺其訛應與印二<lb/>
音本殊占者類寫世應為世印既失其字又混其音前<lb/>
軰詠子魚一曰通印言其巨也一曰通應謂所産之地<lb/>
<pb n="KR3j0050_WYG_002-23b"/>
也詩家至今不能辨<lb/>
草泥行郭索雲木呌鈎輈乃用本草語本草中如黄精<lb/>
曰黄獨山蕷曰玉延蓮曰藕實荷曰水芝芋曰土芝蟹<lb/>
曰擁劔之類入詩文用之皆雅馬蹄香似細辛其名亦<lb/>
佳山海經云蛇谷上多少辛少辛即細辛也本草不載<lb/>
周益公啟濯濯祥麟為聖人而出也鏘鏘鳴鳳覽德輝<lb/>
而下之語甚新雅<lb/>
果有實於幹者南海之波羅蜜也迸出自幹狀如大瓠<lb/>
<pb n="KR3j0050_WYG_002-24a"/>
膚若佛髻而肉厚白漬以蜜始可食腹中子類芋栗此<lb/>
果中之豪也<lb/>
嶺南七十二子范石湖桂海虞衡志嘗取之皆猿狙之<lb/>
所甘强名曰果如古買䑕粘毛韶火炭斤斗乃諸子申<lb/>
稍可名者然鄙澁已甚惟餘甘子一種以味諫果則婉<lb/>
比橄㰖則清此果中之君子也<lb/>
韓昌黎答柳州詩以食蝦蟇為怪今海族怪者莫若<graphic n="KR2821" url="https://raw.githubusercontent.com/kanripo/KR-Gaiji/master/images/KR2821.png" mimeType="image/png"/>
魚其實非魚也張華博物志云東海有魚狀如凝血其<lb/>
<pb n="KR3j0050_WYG_002-24b"/>
名曰<graphic n="KR2821" url="https://raw.githubusercontent.com/kanripo/KR-Gaiji/master/images/KR2821.png" mimeType="image/png"/>佛書曰<graphic n="KR2821" url="https://raw.githubusercontent.com/kanripo/KR-Gaiji/master/images/KR2821.png" mimeType="image/png"/>目蝦蓋其形如笠覆纓絡而繫以四<lb/>
襻無目得鰕則行故曰鰕<graphic n="KR2821" url="https://raw.githubusercontent.com/kanripo/KR-Gaiji/master/images/KR2821.png" mimeType="image/png"/>紅白明瑩色如䐑子故曰<lb/>
海䐑海人膾之如絲固之以礬其色尤瑩故曰水母線<lb/>
沃之以湯則卷縮如活若昌黎公見之深歎驚矣<lb/>
韓昌黎初南食詩云鱟實如惠文骨眼相負行章舉馬<lb/>
甲柱闘以怪自呈馬甲柱即江瑶也章舉今呼為石拒<lb/>
以其有力能附石拒人取而脯之火炙之則動或謂之<lb/>
九尾魚<lb/>
<pb n="KR3j0050_WYG_002-25a"/>
鱟雌常先雄其子如積珠毁殻而産殻甚銛利南人捲<lb/>
之為杓戞釡無餘瀝吏之能席捲者故戯指為鱟杓官<lb/>
人云<lb/>
鰂魚本草從魚從則世俗見其能吐黒沫且則賊之音<lb/>
通遂呼為烏賊<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3j0050_WYG_000-1a"/>
欽定四庫全書　　　　　子部十<lb/>
　提要<lb/>
　　潁川語小二卷　　　　雜家類二<hi>雜考之屬</hi>
　　　　<hi>臣</hi>等謹案潁川語小二卷宋史藝文志及諸<lb/>
　　　　家書目皆不著録其散見永樂大典中者惟<lb/>
　　　　題為陳叔方撰而不著時代書中稱吕祖謙<lb/>
　　　　為吕成公考宋史列傳祖謙卒未得諡至理<lb/>
　　　　宗時始追爵開封伯賜諡曰成則是書在理<lb/>
<pb n="KR3j0050_WYG_000-1b"/>
　　　　宗以後矣周宻癸辛雜識載有叔方二事稱<lb/>
　　　　其字曰節齋宋無名氏詩家鼎臠載有節齋<lb/>
　　　　陳昉叔方宫詞一首在趙葵之後王邁之前<lb/>
　　　　宋詩紀事亦稱陳昉字叔方號節齋温州平<lb/>
　　　　陽人以父蔭入官累除吏部尚書端明殿學<lb/>
　　　　士卒謚清惠此一陳叔方也又倪瓚清閟閣<lb/>
　　　　集有與陳叔方書二首鄭元祐僑吳集有元<lb/>
　　　　故慎獨處士陳君墓誌銘一首稱吳有隠君<lb/>
<pb n="KR3j0050_WYG_000-2a"/>
　　　　子曰陳君叔方其名曰植為宋遺民寧極先<lb/>
　　　　生陳深之子此又一陳叔方也是書無一字<lb/>
　　　　及元事其宋之陳昉所撰歟其考究典籍異<lb/>
　　　　同朝廷掌故酷似洪邁容齋隨筆其論文多<lb/>
　　　　辨别經史句法又頗似陳騤文則其中疎舛<lb/>
　　　　之處如謂履端為閏月之名則未考左傳疏<lb/>
　　　　及史記注謂叵羅不知何器則未考北史祖<lb/>
　　　　珽傳及李白岑參詩謂只字毛詩以外别無<lb/>
<pb n="KR3j0050_WYG_000-2b"/>
　　　　所出則未考楚詞大招謂䤩尾訛為獺尾由<lb/>
　　　　黃幡綽則未考王建詩及王得臣麈史謂林<lb/>
　　　　逋詩郭索鉤輈用本草語則未考揚子法言<lb/>
　　　　及李羣玉詩較之王觀國學林王應麟困學<lb/>
　　　　紀聞皆為少遜然大致考据詳核如辨女媧<lb/>
　　　　補天非鍊石則取張湛之説辨同姓不必同<lb/>
　　　　氏則從許慎之論以及名稱字義沿訛習謬<lb/>
　　　　而不知者皆一一訂正尤足以砭流俗之非<lb/>
<pb n="KR3j0050_WYG_000-3a"/>
　　　　較之誌俳諧述神怪者有益多矣裒而録之<lb/>
　　　　亦考正家之所取裁也叔方舊本卷帙無徵<lb/>
　　　　今即永樂大典所存者略以類從編為二卷<lb/>
　　　　乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
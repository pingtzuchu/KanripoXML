<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學林卷四</head> <lb/>
    <p>
<pb n="KR3j0037_WYG_004-1a"/>
欽定四庫全書<lb/>
　學林卷四<lb/>
　　　　　　　　　　　　宋　王觀國　撰<lb/>
　　璽<lb/>
後漢輿服志劉昭注引吴書曰漢室之亂天子北詣河<lb/>
上六璽不自隨掌璽者投井中孫堅北討董卓頓軍城<lb/>
南官舍有井每旦有五色氣從井出堅使人浚得傳國<lb/>
璽其文曰受命于天既夀永昌方圍四寸上有紐文盤<lb/>
<pb n="KR3j0037_WYG_004-1b"/>
五龍徑七寸盤龍上一角缺又引晉陽秋曰冉閔大將<lb/>
軍蔣榦以傳國璽付河南太守戴施施獻之百僚皆賀<lb/>
璽光照洞徹上蟠螭文隠起書曰受天之命皇帝夀昌<lb/>
秦舊璽也晉書輿服志曰秦始皇藍田玉璽在六璽之<lb/>
外文曰受天之命皇帝夀昌漢髙祖佩之後世名曰傳<lb/>
國璽與斬白蛇劍俱為乗輿所寳斬白蛇劍至惠帝時<lb/>
武庫火燒之遂亾及懐帝沒漢傳國璽沒於劉聰後又<lb/>
沒石勒及石季龍死國亂穆帝世乃還江南建康實録<lb/>
<pb n="KR3j0037_WYG_004-2a"/>
曰傳國璽秦始皇造方四寸以玉為之上蟠蛟螭其文<lb/>
曰受命于天既夀永昌自秦傳漢入魏魏入西晉永嘉<lb/>
末為劉聰所得石勒滅劉氏入魏趙冉閔誅石勒入冉<lb/>
閔永和八年始歸於晉穆帝觀國按考傳國璽文在吴<lb/>
書建康實錄則皆曰受命于天既夀永昌在晉書輿服<lb/>
志晉陽秋則皆曰受天之命皇帝夀昌其文不同者案<lb/>
前漢元后傳曰初漢髙祖入咸陽至霸上秦王子嬰降<lb/>
於軹道奉上始皇璽及髙祖誅項籍即天子位因御服<lb/>
<pb n="KR3j0037_WYG_004-2b"/>
其璽世世傳受號漢傳國璽以孺子未立璽藏長樂宫<lb/>
及莽即位請璽太后不肯授莽莽使安陽侯舜諭指舜<lb/>
既見太后知其為莽求璽怒罵之舜曰莽必欲得傳國<lb/>
璽太后聞舜語切恐莽欲脅之乃出漢傳國璽投之地<lb/>
以授舜舜既得傳國璽奏之莽大悦又案後漢光武帝<lb/>
紀建武三年正月丙午赤眉君臣面縳奉髙皇帝璽綬<lb/>
章懐太子注引玉璽譜曰傳國璽是秦始皇初定天下<lb/>
所刻其玉出藍田山丞相李斯所書其文曰受命于天<lb/>
<pb n="KR3j0037_WYG_004-3a"/>
既夀永昌髙祖至霸上秦王子嬰獻之至王莽簒位就<lb/>
元后求璽不與以威逼之乃出璽投地璽上螭一角缺<lb/>
及莽敗李松持璽詣宛上更始更始敗璽入赤眉劉盆<lb/>
子既敗以奉光武聖宋哲宗皇帝得秦傳國璽改年號<lb/>
曰元符璽文曰受命于天既夀永昌乃李斯蟲魚篆方<lb/>
四寸上有蟠蛟缺一角此即元后投璽於地缺一角者<lb/>
真秦傳國璽也其曰受天之命皇帝夀昌者盖自是一<lb/>
璽非傳國璽耳許慎説文曰璽者玉印也從土所以主<lb/>
<pb n="KR3j0037_WYG_004-3b"/>
土籀文從玉為璽<lb/>
　　子賤<lb/>
後漢列傳伏湛字惠公瑯琊東武人也九世祖勝字子<lb/>
賤所謂濟南伏生者也觀國案史記仲尼弟子列傳宓<lb/>
不齊字子賤為單父宰又史記儒林傳伏生濟南人故<lb/>
為秦博士孝文帝時求治尚書者聞伏生能治伏生年<lb/>
九十餘老不能行詔使掌故朝錯往受之張晏注曰伏<lb/>
生名勝然則名勝者濟南伏生也字子賤者宓不齊也<lb/>
<pb n="KR3j0037_WYG_004-4a"/>
伏湛傳九世祖勝字子賤范蔚宗誤矣宓伏服三字通<lb/>
用而世俗多變虙為宓者誤也案字書宓彌畢切安也<lb/>
黙也靜也止也與虙音不相通盖虙宓二字相類故多<lb/>
誤書者雖假借用宓亦為無義矣<lb/>
　　王喬<lb/>
劉向列仙傳曰王子喬周靈王太子晉也好吹笙作鳯<lb/>
鳴後于緱氏山乗白鶴而去後漢方術傳王喬河東人<lb/>
顯宗世為葉令喬有神術每月朔常自縣詣臺朝帝怪<lb/>
<pb n="KR3j0037_WYG_004-4b"/>
其来數令太史望之臨至有雙鳬從東南来舉羅張之<lb/>
但得一雙舄乃尚方所賜尚書官屬履也天下玉棺于<lb/>
堂前喬沐浴服飾寢其中宿昔𦵏城東土自成墳或云<lb/>
此即古仙人王子喬也觀國案春秋左氏傳稱太子晉<lb/>
盖周靈王之太子名晉也非姓王也左傳及史記不言<lb/>
太子晉字喬而列仙傳云王子喬者必太子晉字喬劉<lb/>
向得之於他書耳後漢王喬者姓王名喬也既曰河東<lb/>
人顯宗世為葉令則其鄉里氏族服習仕版皆有定籍<lb/>
<pb n="KR3j0037_WYG_004-5a"/>
矣而本傳曰或云此即古仙人王子喬是何言耶近世<lb/>
有王氏神仙傳一集類聚古今王姓之得仙者王喬凡<lb/>
三人以太子晉列為王姓固已非又稱有古王喬無所<lb/>
經見盖未嘗考究耳今渾州醴陵縣東有王喬仙觀唐<lb/>
明皇御書觀額歐陽文忠公作修御書閣記曰其前有<lb/>
山世傳仙人王喬鍊藥於此而不言何者王喬然觀無<lb/>
古志可考道流亦莫有知者前漢王莽傳曰殿中土山<lb/>
仙人掌旁有白頭公青衣莽使衍公侯喜筮之曰憂兵<lb/>
<pb n="KR3j0037_WYG_004-5b"/>
火莽曰小兒安得此左道是乃予之皇祖叔父子僑欲<lb/>
来迎我也觀國案莽言子僑謂王子喬也而用僑字者<lb/>
前漢藝文志有光祿大夫張子僑賦三篇又劉向傳曰<lb/>
與王褒張子僑等並進對獻賦頌顔師古注曰僑字或<lb/>
作喬以此觀之則喬僑二字通用也王莽云予之皇祖<lb/>
叔父子僑意謂莽與子喬同姓王殊不知王子喬乃靈<lb/>
王之子非姓王也後世姓王者其得姓亦有出於王者<lb/>
之後者然而謂王子喬為姓王則不可也前漢王褒傳<lb/>
<pb n="KR3j0037_WYG_004-6a"/>
曰呼吸如僑松顔師古注曰僑王僑松赤松子皆仙人<lb/>
也然則僑喬二字通用可知矣<lb/>
　　䵬濌<lb/>
顔氏家訓謂晉羊曼稱為濌伯濌者多饒積厚又曰濌<lb/>
濌然無賢不肖之辨又曰從黑者亦無此字觀國案䵬<lb/>
從黒濌從重二字雖同音榻而義各不同玉篇廣韻皆<lb/>
曰䵬羊曼為䵬伯也濌積厚也盖羊曼為䵬伯從黒而<lb/>
顔氏家訓乃用從重之濌是以顔氏推其義不行也顔<lb/>
<pb n="KR3j0037_WYG_004-6b"/>
氏所引乃盛𢎞之晉書用從重之濌已為誤今世所行<lb/>
晉書乃唐太宗所修于羊曼傳用從黒之䵬為不誤矣<lb/>
觀國案晉書羊曼傳曰曼任達頽縱好飲酒為中興名<lb/>
士時州里稱阮放為宏伯郗鑒為方伯胡母輔之為達<lb/>
伯卞壼為裁伯蔡謨為明伯阮孚為誕伯劉綏為委伯<lb/>
而曼為䵬伯凡八人號兖州八伯盖擬古之八儁也以<lb/>
此觀之則䵬者乃美稱是八儁之中居一儁也若如顔<lb/>
氏家訓所稱則多饒積厚與夫䵬䵬無賢不肖之辨皆<lb/>
<pb n="KR3j0037_WYG_004-7a"/>
非美稱矣非美稱則豈容在八儁之列耶今案羊曼以<lb/>
任達頽縦好飲酒而得䵬伯之名則䵬者豁達不拘小<lb/>
節之稱也顔氏所訓與此皆不合矣又案唐書常衮傳<lb/>
曰衮當國懲元載敗窒賣官之路一切以公議格之非<lb/>
文詞者皆擯不用故世謂之䵬伯以其䵬䵬無賢不肖<lb/>
之辨云觀國考常衮傳謂懲元載敗窒賣官之路一切<lb/>
以公議格之盖其進退人才皆出于朝廷之公論而以<lb/>
賄者不容於濫進非文詞者皆擯不用則俗吏不在所<lb/>
<pb n="KR3j0037_WYG_004-7b"/>
用也為宰相而能如此是賢宰相也而史乃以䵬䵬無<lb/>
賢不肖之辨而加之何以史辭之自紊如此盖史臣引<lb/>
顔氏家訓釋䵬伯之語而不知於常衮傳之意則不合<lb/>
也<lb/>
　　梗俑<lb/>
山海經曰東海中有度朔山上有大桃蟠屈三千里其<lb/>
卑枝門曰東北鬼門萬鬼所出入也上有二神人一曰神<lb/>
荼一曰鬱壘主閱領衆鬼之惡害人者執以葦索而用<lb/>
<pb n="KR3j0037_WYG_004-8a"/>
食虎今人正月旦以桃木為版書神荼鬱壘於版而置<lb/>
於門謂之桃符即桃梗也戰國策言土偶人與桃梗語<lb/>
是也桃梗即木偶人也謂之梗者削桃為人形以其粗<lb/>
有人形大畧而已故謂之梗若所謂梗槩者亦粗言其<lb/>
大畧耳世言桃可以祓除不祥盖度朔山之遺意也髙<lb/>
誘注戰國策引度朔山事以釋桃梗乃誤析山海經句<lb/>
讀皆不成文又張平子東京賦曰度朔作梗守以鬱壘<lb/>
神荼副焉對操索葦五臣注文選曰梗病也度朔有鬼<lb/>
<pb n="KR3j0037_WYG_004-8b"/>
為人病今案東京賦言度朔作梗者言以度朔山桃木<lb/>
為符梗也五臣不曉乃以梗為病則誤矣梗亦訓病柔<lb/>
桑詩曰誰生厲階至今為梗毛氏傳曰梗病也然與桃<lb/>
梗之梗異矣後漢禮儀志曰百官府各以木面獸飾為<lb/>
儺人飾訖設桃梗鬱櫑葦茭然則桃梗之用久矣櫑壘<lb/>
二字通用之也俑亦偶人也禮記檀弓曰孔子謂為芻<lb/>
靈者善謂為俑者不仁不殆於用人乎哉鄭氏注曰俑<lb/>
偶人也有面目機發有似於生人觀國案古之𦵏者束<lb/>
<pb n="KR3j0037_WYG_004-9a"/>
茅為人馬之形謂之芻靈又作偶人用以殉𦵏孔子謂<lb/>
為俑者不仁以其象生人而殉𦵏非仁人之心也故曰<lb/>
始作俑者其無後乎為其象人而用之也秦以三良殉<lb/>
𦵏黄鳥之詩作而哀之尚忍于作俑者耶<lb/>
　　臘<lb/>
許慎説文訓臘字曰冬至後三戌為臘觀國案髙堂隆<lb/>
曰帝王各以其行之盛而祖以其終而臘火盛於午終<lb/>
於戌故火家以午祖以戌臘木盛於夘終于未故木家<lb/>
<pb n="KR3j0037_WYG_004-9b"/>
以夘祖以未臘金盛於酉終於丑故金家以酉祖以丑<lb/>
臘水土盛於子終於辰故水土家以子祖以辰臘許慎<lb/>
説文當通訓其義而特舉戌以為臘則誤矣漢火徳故<lb/>
以戌臘許慎漢人也知戌臘而已厥後為魏晉為南北<lb/>
朝為隋唐則戌臘之訓遂廢矣春秋僖公五年左氏傳<lb/>
曰晉侯假道于虞以伐虢宫之竒諫弗聴宫之竒以其<lb/>
族行曰虞不臘矣杜預曰臘者嵗終祭衆神之名觀國<lb/>
案杜預言嵗終祭衆神即周之蜡臘於十二月合聚萬<lb/>
<pb n="KR3j0037_WYG_004-10a"/>
物而索享之者也然而史記秦恵文王十二年初制臘<lb/>
祭即周之蜡臘也自魯僖公五年晉伐虢又歴三百三<lb/>
十年始當秦惠文王之十二年既曰秦惠文王初制臘<lb/>
祭則宫之竒謂虞不臘者非臘祭矣非臘祭則杜預不<lb/>
當訓以為嵗終祭衆神之名也古之有天下者皆有臘<lb/>
所謂不臘者言虞必亾不再見臘也祖者行神也古者<lb/>
行出有祖祭故韓奕詩曰韓侯出祖鄭氏箋曰祖者將<lb/>
去而犯軷也又烝民詩曰仲山甫出祖鄭氏箋曰祖者<lb/>
<pb n="KR3j0037_WYG_004-10b"/>
將行犯軷之祭也周禮大馭曰犯軷遂驅之杜子春注<lb/>
曰將出祖道犯軷之祭也然則祭行神必於道故餞行<lb/>
謂之祖道<lb/>
　　牛女<lb/>
張茂先博物志曰近世有人居海上每年八月見海槎<lb/>
来不違時齎一年糧乗之到天河見婦人織丈夫飲牛<lb/>
遣問嚴君平云某年某月某日客星犯牛斗即此人也<lb/>
觀國竊見古今文士多用張騫乗槎牛女相㑹事然博<lb/>
<pb n="KR3j0037_WYG_004-11a"/>
物志初不言張騫案漢書張騫傳及史記大宛列傳皆<lb/>
言張騫使月氏窮河源通西北國而不言乗槎事杜子<lb/>
美䕫府詠懐詩曰途中非阮籍槎上似張騫又秋興詩<lb/>
曰奉使虚隨八月槎如此類前賢多用之恐非實事又<lb/>
世傳織女嫁牽牛渡河相㑹觀國案史記漢晉天文書<lb/>
河鼔星隨織女星牽牛星之間世俗因傅㑹為渡河之<lb/>
説渫瀆上象無所根據惟淮南子云烏鵲填河成橋而<lb/>
渡女其說怪誕不足信杜子美牽牛織女詩云牽牛出<lb/>
<pb n="KR3j0037_WYG_004-11b"/>
河西織女處其東萬古永相望七夕誰見同神光意難<lb/>
候此事真朦朧觀子美詩意不取世俗之説也七夕乞<lb/>
巧見於周處風土記後人編類雜書如荆土嵗時記之<lb/>
類咸分門録之初無稽考其不足信者多矣如桃源秦<lb/>
人避世之説因陶淵明作桃花源記後世文士競用以<lb/>
為故事案淵明所記但言晉武陵人捕魚從溪而入既<lb/>
出迷不復得路而不著其姓名與博物志言近世有人<lb/>
居海上同皆無姓名實跡韓退之桃源圖詩曰神仙有<lb/>
<pb n="KR3j0037_WYG_004-12a"/>
無何眇茫桃源之説誠荒唐觀退之詩意亦不以桃源<lb/>
之説為然也盖事多出於風傳一經名士論説遂為故<lb/>
事亦不朽耳<lb/>
　　王昭君<lb/>
前漢元帝紀景寧元年正月匈奴虖韓邪單于来朝詔<lb/>
改元為景寧賜單于待詔掖庭王嬙為閼氏應劭注曰<lb/>
王嬙王氏女名嬙字昭君閼氏音焉支如漢皇后也匈<lb/>
奴傳曰王昭君號寧胡閼氏後漢南匈奴傳曰王昭君<lb/>
<pb n="KR3j0037_WYG_004-12b"/>
字嬙南郡人漢元帝時以良家子選入掖庭時呼韓邪<lb/>
来朝帝勑以宫女五人賜之昭君入宫數嵗不得見御<lb/>
積悲怨乃請掖庭令求行呼韓邪臨時大㑹帝召五女<lb/>
以視之昭君豐容靚飾光明漢宫顧景裵回竦動左右<lb/>
帝見大驚意欲留之而難於失信遂與匈奴晉石崇作<lb/>
王明君辭其序曰王明君本為王昭君以觸文帝諱改<lb/>
之匈奴盛請婚於漢元帝以後宫良家子明君配焉五<lb/>
臣注文選曰昭君后妃之位也小說西京雜記曰漢元<lb/>
<pb n="KR3j0037_WYG_004-13a"/>
帝嘗令畫工圖宫人欲呼者披圖以召故宫人多行賂<lb/>
於畫工王昭君姿容甚麗無所茍求工遂毁其狀後匈<lb/>
奴求美女帝以昭君充行既召見帝悦之而名字已去<lb/>
遂不復留帝怒殺畫工毛延夀觀國案前漢元帝紀曰<lb/>
王嬙為閼氏者書其名也注云王氏女名嬙字昭君是<lb/>
也而後漢匈奴傳曰王昭君字嬙誤矣五臣注文選謂<lb/>
昭君后妃之位亦誤矣前漢元帝紀曰匈奴呼韓邪單<lb/>
于來朝詔賜單于待詔掖庭王嬙為閼氏盖單于<lb/>
<pb n="KR3j0037_WYG_004-13b"/>
請昏當時朝議許與單于和親則漢之君臣講之素定<lb/>
矣及單于来朝而以待詔掖庭王嬙為閼氏預選定也<lb/>
其禮儀恩數皆已素定非倉卒臨事而為之也而後漢<lb/>
匈奴傳乃謂以宫女五人賜之又謂昭君自求行又謂<lb/>
呼韓邪臨朝辭帝召五女以示之而昭君豐容靚飾竦<lb/>
動左右帝見大驚意欲留之難於失信遂與匈奴此皆<lb/>
誤也盖王嬙為閼氏者行婚禮也若以宫女五人賜之<lb/>
則何人為閼氏耶漢既許婚矣豈必待單于臨辭然後以<lb/>
<pb n="KR3j0037_WYG_004-14a"/>
五女示之耶後漢匈奴傳所言王昭君一節首尾皆乖<lb/>
謬之甚殺畫工毛延夀之事尤不可信案匈奴和親乃<lb/>
漢家大事若以宫女妻之而未嘗簡閲其人憑畫圖以<lb/>
定大事恐當時君臣不如此之鹵莽漢賜單于閼氏乃<lb/>
披畫圖擇貌陋者賜之又非和親之意盖小説多出于<lb/>
傳聞不可全信<lb/>
　　匏<lb/>
八音所謂匏於器為笙竽前漢厯律志曰八音匏曰笙<lb/>
<pb n="KR3j0037_WYG_004-14b"/>
顔師古注曰匏瓠也列管匏中施簧管端盖以匏為笙<lb/>
竽之底而簇管于其上也潘安仁笙賦曰河汾之寳有<lb/>
曲沃之乗匏焉五臣注文選曰匏可為笙底觀國案八<lb/>
音匏笙竽古制也而後世不復用匏乃以木為之而加<lb/>
漆焉夫八音自有木於器為柷敔若以木為匏則匏遂<lb/>
為木音而匏音廢矣唐韋臯鎮西川日驃國獻樂器皋<lb/>
進樂器于朝有匏笙二唐書禮樂志曰唯驃國得古制<lb/>
然中國制樂器卒以木代匏而未有以真匏為之者豈<lb/>
<pb n="KR3j0037_WYG_004-15a"/>
中國制作反不若四裔耶<lb/>
　　八陣<lb/>
晉書桓温傳曰初諸葛亮造八陣圖於魚復平沙之上<lb/>
壘石為八行行相去二丈温見之謂之常山蛇勢也文<lb/>
武皆莫能識之觀國案後漢竇憲傳班固作燕然山銘<lb/>
曰勒以八陣莅以威神章懐太子注曰兵法有八陣圖<lb/>
由此觀之則諸葛八陣圖盖古法也非亮剏為之也亮<lb/>
能得古法之意而推行之耳蜀志注其言八陣圖形勢<lb/>
<pb n="KR3j0037_WYG_004-15b"/>
之法後人不得其意故雖案圖亦莫能辨如木牛流馬<lb/>
亦亮之所作蜀志注亦具載其左右前後長短曲直度<lb/>
數靡不悉備而後人莫能行者亦以不得其意故也世<lb/>
言一鶚者皆謂漢孔融薦禰衡之辭其實出於前漢鄒<lb/>
陽傳曰鷙鳥累百不如一鶚孔融舉鄒陽之語爾世言<lb/>
萬頃陂而後漢黄憲傳作千頃陂然世說曰汪汪如萬<lb/>
頃陂後之學者案世説而稱萬頃爾魯褒錢神論有孔<lb/>
方之文故世謂錢為孔方然其實出於前漢食貨志曰<lb/>
<pb n="KR3j0037_WYG_004-16a"/>
錢圜函方孟康注曰外圜而内孔方也魯褒舉漢志之<lb/>
語爾李白曰請日試萬言倚馬可待故世以倚馬為李<lb/>
白事然其實出於晉桓温北征鮮卑袁宏倚馬作露布<lb/>
文手不輟筆凡此事類皆當以先言者為主<lb/>
　　筆<lb/>
張茂先博物志曰蒙恬世為秦將製筆自此始觀國案<lb/>
爾雅曰不律謂之筆郭璞注曰蜀人呼筆為不律又禮<lb/>
記曰史載筆士載言又靜女詩曰靜女其孌貽我彤管<lb/>
<pb n="KR3j0037_WYG_004-16b"/>
毛詩傳曰古者后夫人必有女史彤管之法史不過記<lb/>
其罪殺之鄭氏箋曰彤管筆赤管也又韓詩外傳曰周<lb/>
舍為趙簡子臣簪筆操牘從君之後伺君過而書之然<lb/>
則筆其来久矣非自蒙恬始也廣韻筆字注曰秦蒙恬<lb/>
所造亦誤矣若曰蒙恬能更製其範可也李澣蒙求曰<lb/>
蒙恬製筆蔡倫造紙杜康造酒蒼頡制字此四句一類<lb/>
也紙字亦作帋從糸從巾則古以縑帛為之後漢蔡倫<lb/>
始用木膚麻頭敝布魚網以為紙盖能更製其範也夏<lb/>
<pb n="KR3j0037_WYG_004-17a"/>
書曰甘酒嗜音則酒非始于杜康康能變其醖釀之法<lb/>
爾自伏羲作卦已有文字蒼頡黄帝臣也作史篇以論<lb/>
字學則字非始於蒼頡也亦或能變其體耳蒙求四句<lb/>
皆非事之始也<lb/>
　　飲器<lb/>
史記大宛傳曰匈奴破月氏王以其頭為飲器韋昭注<lb/>
曰飲器椑榼也晉灼注曰飲器虎子之屬也或曰飲酒<lb/>
器也觀國案前漢匈奴傳曰呼韓邪單于遣使上書求<lb/>
<pb n="KR3j0037_WYG_004-17b"/>
侍子漢車騎都尉韓昌光祿大夫張猛送呼韓邪侍子<lb/>
昌猛即與為盟約曰自今以来漢與匈奴合為一家敢<lb/>
先背約者受天不祥昌猛與單于及大臣俱登匈奴諾<lb/>
水東山刑白馬單于以徑路刀金留犁撓酒以老上單<lb/>
于所破月氏王頭為飲器者共飲血盟以此知所謂飲<lb/>
器者飲酒器也雖為飲酒器然非賓主常用飲酒之器<lb/>
若有盟㑹之事則以其器貯血盟之酒以示盛禮也前<lb/>
漢張騫傳曰匈奴降者言匈奴破月氏王以其頭為飲<lb/>
<pb n="KR3j0037_WYG_004-18a"/>
器顔師古注曰韋昭云飲器椑榼也晉灼曰飲器虎子<lb/>
皆非也椑榼即今之偏榼所以盛酒耳虎子䙝器所以<lb/>
溲便者也然則椑榼雖可以盛酒而不可持以飲謂以<lb/>
飲器則可持以飲者耳<lb/>
　　留落<lb/>
史記漢書衛青傳曰諸將留落不偶或云世言流落當<lb/>
為留落觀國竊詳留落與流落自不同盖留落者留滯<lb/>
遺落也流落者飄流零落也案衛青傳曰諸宿將常留<lb/>
<pb n="KR3j0037_WYG_004-18b"/>
落不耦由此去病日以親貴盖衛青末年諸宿將皆留<lb/>
滯無功不與時耦而霍去病有功日益親貴其用留落<lb/>
二字宜矣杜子美寄賈司馬嚴使君兩閣老詩曰蒼茫<lb/>
城七十流落劍三千又簡王明府詩曰神仙才有數流<lb/>
落意無窮又送裴五赴東川詩曰故人亦流落髙義動<lb/>
乾坤此皆子美避地異鄉嘆其飄流零落之意則用流<lb/>
落字宜矣留落與流落不同如此非有誤也<lb/>
　　繩牀<lb/>
<pb n="KR3j0037_WYG_004-19a"/>
繩牀者以繩貫穿為坐物即俗謂之交椅之屬是也孟<lb/>
東野詩曰繩牀獨坐翁詩人多用之李濟翁資暇集不<lb/>
曉繩牀之義乃改為承牀誤矣古人稱牀榻非特卧具<lb/>
也多是坐物王羲之東牀坦腹而食庾亮登南樓據胡<lb/>
牀與佐史談咏桓伊吹笛據胡牀三弄管寧家貧坐藜<lb/>
牀欲穿陳蕃為豫章太守徐孺子来特設一榻去則懸<lb/>
之沈休文詩曰賔至下塵榻漢沛公踞牀使兩女子洗<lb/>
足凢此皆坐物也雜書初學記之類于牀榻類中不分<lb/>
<pb n="KR3j0037_WYG_004-19b"/>
坐卧混而編之亦誤矣<lb/>
　　雇<lb/>
許慎説文曰雇音户九雇農桑候鳥亦作鳸<graphic n="KR2046" url="https://raw.githubusercontent.com/kanripo/KR-Gaiji/master/images/KR2046.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>爾雅<lb/>
曰春鳸鳻鶞夏鳸竊𤣥秋鳸竊藍冬鳸竊黄桑鳸竊脂<lb/>
棘鳸竊丹行鳸唶唶宵鳸嘖嘖爾雅釋音曰鳸音户玉<lb/>
篇曰雇乎古切亦作<graphic n="KR2046" url="https://raw.githubusercontent.com/kanripo/KR-Gaiji/master/images/KR2046.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>今以為雇僦字廣韻曰雇古<lb/>
暮切本音户九雇鳥也相承借為雇賃字然則雇字本<lb/>
非雇僦雇賃之字其曰相承借用則是義無所考但借<lb/>
<pb n="KR3j0037_WYG_004-20a"/>
用之耳前漢平帝紀元始元年天下女徒已論歸家顧<lb/>
山錢月三百如淳注曰令甲女子犯罪作如徒六月顧<lb/>
山遣歸或説當於山伐木聴使入錢顧功故謂之顧山<lb/>
應劭注曰舊刑鬼薪取薪於山以給宗廟今使女徒出<lb/>
錢顧薪故曰顧山顔師古注曰女徒論罪已定並放歸<lb/>
家不親役之但令一月出錢三百以顧人也後漢光武<lb/>
紀建武三年詔女徒顧山歸家章懐太子注曰令甲女<lb/>
子犯徒遣歸家每月出錢顧人於山伐木名曰顧山今<lb/>
<pb n="KR3j0037_WYG_004-20b"/>
案前漢顧山用顧字後漢雇山用雇字二字皆借用之<lb/>
字也然顧音固而雇本音户為雇鳥之字但借音顧耳<lb/>
當用顧字為顧山顧僦顧賃之字盖顧託顧命亦有倩<lb/>
託僦賃之意也<lb/>
　　進<lb/>
前漢髙祖紀曰沛中豪傑吏聞令有重客皆往賀蕭何<lb/>
為主吏主進令諸大夫曰進不滿千錢坐之堂下顔師<lb/>
古注曰進者㑹禮之才也字本作賮亦作盡音皆同古<lb/>
<pb n="KR3j0037_WYG_004-21a"/>
字假借故轉而為進觀國案前漢游侠傳陳遵祖父遂<lb/>
宣帝微時與有故相隨博奕數負進及宣帝即位用遂<lb/>
至太原太守乃賜遂璽書曰制詔太原太守官髙祿厚<lb/>
可以償博進矣顔師古曰博六博也奕圍棋也進者㑹<lb/>
禮之財也謂博所賭也一説進勝也帝博而勝故遂有<lb/>
所負由此觀之則進音進退之進盖進財也豪傑吏聞<lb/>
令有重客故進財以賀之以為飲食之資也蕭何主進<lb/>
者主其所進之財多寡之數耳負進者盖博奕勝者得<lb/>
<pb n="KR3j0037_WYG_004-21b"/>
財而不勝者進財也宣帝微時與陳遂博奕遂屢不勝<lb/>
而負其所進之財及宣帝即位以璽書戲之曰官髙祿<lb/>
厚可以償博進矣博有勝負其財不可謂之賮則蕭何<lb/>
所主非賮矣顔師古謂進為賮非也<lb/>
　　夢<lb/>
史記鄧通傳曰孝文帝夢欲上天不能有一黄頭郎從<lb/>
後推上天顧見其衣裻帶後穿覺而之漸臺以夢中隂<lb/>
目求推者郎即見鄧通其衣後穿夢中所見也尊幸日<lb/>
<pb n="KR3j0037_WYG_004-22a"/>
異賞賜巨萬官至上大夫上使善相者相通曰當貧餓<lb/>
死帝曰能富貴者在我也賜通蜀嚴道銅山得自鑄錢<lb/>
鄧氏錢布天下文帝崩景帝立通免家居有告通盗出<lb/>
徼外鑄錢下吏盡沒入通家通寄死人家觀國竊觀古<lb/>
人以夢而用人者有若髙宗夢得傅説爰立作相商遂<lb/>
中興盖有如説之賢者可也使說不賢則髙宗亦將因<lb/>
夢而相之乎漢文帝之夢鄧通也使通果賢而有挽帝<lb/>
上天之才則爵上大夫使得自鑄錢未為優也通既無<lb/>
<pb n="KR3j0037_WYG_004-22b"/>
能而非輔翼之才文帝當量其力而處之而乃賞賜巨<lb/>
萬官至上大夫帝憂相者之言賜通蜀嚴道銅山得自<lb/>
鑄錢此豈通之所能勝其任耶史稱文帝罷作露臺身<lb/>
衣弋綈所幸慎夫人衣不曳地帳帷無文繡治霸陵皆<lb/>
瓦器以示敦朴為天下先可謂美矣今乃以鄧通厮役<lb/>
之才而賜大官得自鑄錢紊漢之法寵錫無功盖文帝<lb/>
為夢所誤也通以無能而冒兹大寵必為當時所切齒<lb/>
不甘徒以文帝偏幸莫有言者及文帝崩景帝立通下<lb/>
<pb n="KR3j0037_WYG_004-23a"/>
吏籍沒窮死又何疑哉文帝時有一賈誼通達國體帝<lb/>
信䜛而逐之乃加富貴於無能之小人其倒置如此何<lb/>
耶周官有占夢乃占夢之吉凶耳若晉侯夢與楚子搏<lb/>
趙簡子夢童子裸而轉以歌旦而日食晉侯夢大厲鄭<lb/>
妾夢蘭凢此皆托於占筮而見吉凶者也髙宗夢得説<lb/>
後世固不可蹈以為轍若漢文帝則蹈斯轍而敗者與<lb/>
　　方俗聲語<lb/>
史記陳涉世家曰陳勝已為王其故人嘗與耕者欲見<lb/>
<pb n="KR3j0037_WYG_004-23b"/>
王乃召入宫見殿屋帳帷客曰夥頥涉為王沈沈者前<lb/>
漢陳涉傳曰夥涉之為王沈沈者觀國案字書夥音胡<lb/>
果切又音懐<graphic n="KR1586" url="https://raw.githubusercontent.com/kanripo/KR-Gaiji/master/images/KR1586.png" mimeType="image/png"/>切夥頥之夥當讀為懐<graphic n="KR1586" url="https://raw.githubusercontent.com/kanripo/KR-Gaiji/master/images/KR1586.png" mimeType="image/png"/>切盖夥頤者<lb/>
楚人土語驚嘆夸大之聲也而班固於漢書乃削去頤<lb/>
字惟存夥字則楚俗之聲不全矣史記外戚世家曰王<lb/>
太后在民間時所生女在長陵韓嫣白武帝帝曰何不<lb/>
早言乃自往迎取之至門使左右羣臣入家求之家人<lb/>
驚恐女亾匿床下扶持出武帝下車曰嚄大姊何藏之<lb/>
<pb n="KR3j0037_WYG_004-24a"/>
深也詔副車載入宮前漢外戚傳曰帝下車曰大姊何<lb/>
藏之深也觀國案字書曰嚄胡伯切大喚也武帝歎訝<lb/>
其藏匿而大喚之也而班固於漢書乃削去嚄字則不<lb/>
見其歎訝之聲矣史記甘羅傳曰秦使張唐往相燕唐<lb/>
不行甘羅謂文信侯曰臣請行之文信侯叱曰去我身<lb/>
自請之不肯汝焉能行之觀國案去者叱使聴之聲至<lb/>
今四方人凡為叱退聲皆曰去也宋玉招魂每句下有<lb/>
些字些音蘇箇切楚人語言之助聲也宋玉於招魂之<lb/>
<pb n="KR3j0037_WYG_004-24b"/>
辭用之從其類也南史蕭澹為荆州刺史人甚安之召<lb/>
還朝人歌曰始興王人之爹赴人急如水火何時復来<lb/>
哺乳我荆土方言謂父為爹注云爹徒我反觀國案字<lb/>
書爹徒可切方人呼父也又陟邪切羌人呼父也又有<lb/>
㸙字正奢切吴人呼父也各從其俗耳史記張良嘗步<lb/>
游下邳圯上徐廣注曰圯音怡橋也東楚人謂之圮此<lb/>
亦土語也江左人稱我汝皆加儂字詩人亦或用之孟<lb/>
東野詩曰儂是拍浪兒是也欵乃者湘楚人節歌聲栁<lb/>
<pb n="KR3j0037_WYG_004-25a"/>
子厚詩曰欵乃一聲山水緑是也禮記檀弓篇曰仲子<lb/>
舍其孫而立其子檀弓曰何居我未之前聞也鄭氏注<lb/>
曰居讀為姬姓之姬齊魯問語助也郊特牲云孔子曰<lb/>
三日齊一日用之猶恐不敬二日伐鼓何居鄭氏注亦<lb/>
曰居讀為姬語之助也陸徳明釋音皆音居作姬然則<lb/>
讀居音姬乃齊魯之土語也<lb/>
　　斷<lb/>
字書斷字分三音一曰都管切截也與短字同音一曰<lb/>
<pb n="KR3j0037_WYG_004-25b"/>
丁貫切決也與鍛字同音一曰徒玩切絶也與段字同<lb/>
音其與短字同音者若易曰斷木為杵閟宫詩曰是斷<lb/>
是度儒行曰不斷其威檀弓曰今一日而三斬板鄭氏<lb/>
注曰斬板謂斷其縮也春秋左氏傳襄公二十八年曰<lb/>
賦詩斷章又昭公十年曰請斷三尺焉而用之又二十<lb/>
二年曰雄雞自斷其尾又二十三年曰斷其後凡此類<lb/>
斷字皆音短諸音義亦皆音都管反矣其與鍛字同音<lb/>
者若易曰寧用終日斷可識矣月令曰孟夏之月斷薄<lb/>
<pb n="KR3j0037_WYG_004-26a"/>
刑春秋左氏傳昭公六年曰嚴斷刑罰又十四年曰韓<lb/>
宣子命斷舊獄又二十八年曰梗陽人有獄魏戊不能<lb/>
斷書曰惟克果斷前漢文帝紀賛曰斷獄數百刑法志<lb/>
曰書斷獄夜理書凢此類斷字皆音鍛諸音義亦皆音<lb/>
丁貫反矣其與段字同音者若易曰二人同心其利斷<lb/>
金春秋左氏傳昭公三十年曰徐子章禹斷其髮前漢<lb/>
刑法志曰斷支體刻肌膚凡此類斷字皆音段諸音義<lb/>
亦皆音徒玩反矣周禮秋官司刑曰斷獄弊訟陸徳明<lb/>
<pb n="KR3j0037_WYG_004-26b"/>
音義曰斷丁管反今考司刑斷獄弊訟之義斷當作丁<lb/>
貫反乃決斷也音義誤矣又有断㫁二字皆俗書不可<lb/>
用盖草書斷字作斷形而世俗作字多從簡易故𨽻書<lb/>
亦為草字之形殊不知失字法也<lb/>
　　祠卜<lb/>
南史曰吴興郡界有卞山山下有項羽廟土人名為憤<lb/>
王甚有靈騐遂于郡㕔事安床幕為神坐公私請禱前<lb/>
後二千石皆於㕔拜祠以軛下牛充祭而避居他室蕭<lb/>
<pb n="KR3j0037_WYG_004-27a"/>
琛為吴興太守至登㕔事聞空中有叱聲琛厲色曰生<lb/>
不能與漢祖爭中原死據此㕔事何也因遷之於廟郡<lb/>
以無事孔靖遷吴興太守居㕔事無所害蕭恵明為吴<lb/>
興太守謂綱紀曰孔季恭嘗為此郡未嘗有灾遂盛設<lb/>
筵榻接賔見一人長丈餘張弓挟矢向惠明因發背旬<lb/>
日而卒季安人為吴郡太守奉佛法不與神牛著屐上<lb/>
㕔事又於㕔上設八闗齋俄而牛死安人尋卒臨汝侯<lb/>
蕭猷為吴興太守與楚王廟神交飲至一斛每酹祀盡<lb/>
<pb n="KR3j0037_WYG_004-27b"/>
歡極醉神影亦有酒色所禱必從後為益州刺史齊茍<lb/>
兒反猷兵糧俱盡乃遥禱請救是日有田老逄數百騎<lb/>
如風一騎過請飲田老問為誰曰吴興楚王来救臨汝<lb/>
侯當此時廟中請祈無驗十餘日乃見侍衛土偶皆濕<lb/>
如汗是月猷大破茍兒觀國嘗聞先達言鬼祟之於人<lb/>
但侮其當死者理或然也天下之事有必有不必君子<lb/>
通理但相其宜耳後魏道武皇帝於甲子日出師有司<lb/>
言紂以甲子亾不宜出師道武曰周武不以甲子日興<lb/>
<pb n="KR3j0037_WYG_004-28a"/>
乎遂出師果獲勝唐李愬出兵討蔡軍吏曰往亾請避<lb/>
之愬曰賊以往亾謂我不来正可擊也及戰克捷西門<lb/>
豹為鄴令投巫於河而鄴以大治袁君正不信巫邪有<lb/>
萬世榮以道術為一郡巫長君正以為亂政刑於市而<lb/>
焚其神郡為肅然凢此皆君子濟之以權也漢岑彭將<lb/>
兵伐公孫述所營地名彭亾聞而惡之欲徙㑹日暮其<lb/>
夜蜀刺客遂殺彭魏眭固字白兎軍屯地名射犬有巫<lb/>
誡曰將軍字兎而邑名射犬兔見犬必驚宜急移軍固<lb/>
<pb n="KR3j0037_WYG_004-28b"/>
不從遂戰死以此知曽參不入勝母漢祖不留栢人避<lb/>
凶趨吉所不可廢晉之諸王世事五斗米道及王凝之<lb/>
為賊所攻凝之不設備惟恃鬼兵以禦賊俄而凝之敗<lb/>
遇害此又蔽於天人之理者也秦始皇自號帝之始欲<lb/>
自二三傳之至於萬世而入海求仙不務修徳故止於<lb/>
二世漢武帝祠神求為神仙而數用兵旅末年盗起天<lb/>
下騷然王莽忌卯金刀之文而卒為劉氏所戮宋明帝<lb/>
以騧字似禍字改騧為<graphic n="KR1719" url="https://raw.githubusercontent.com/kanripo/KR-Gaiji/master/images/KR1719.png" mimeType="image/png"/>又諱白字以為不祥而末年<lb/>
<pb n="KR3j0037_WYG_004-29a"/>
不競宋業遂衰隋文帝本封隨國之爵乃去隨之辵以<lb/>
為隋而煬帝南走梁武帝溺信佛法茹菜捨身而末年<lb/>
不能支梧侯景之亂魏志云文帝未受禪時問朱建平<lb/>
年夀㡬何建平曰當夀八十而文帝夀四十建平所言<lb/>
謂晝夜也晉恭帝紀曰晉元帝渡江使郭璞筮晉祚㡬<lb/>
何璞曰享二百年自渡江至禪宋纔一百二年璞所言<lb/>
婉而倒之以永其年也段成式記唐髙宗初扶牀時戯<lb/>
弄筆乃亂畫紙角成草書勅字太宗遽令焚之不許傳<lb/>
<pb n="KR3j0037_WYG_004-29b"/>
外髙宗宜為不世出之主而縱女婦之禍㡬隳唐室杜<lb/>
陽雜編曰唐宣宗問袁集朕得幾年天子集曰四十但<lb/>
十字挑脚而宣宗在位止十四年然則信䜟兆溺祈禱<lb/>
妄改作多忌諱皆以不必為必者以不必為必惡能必<lb/>
哉<lb/>
　　仞<lb/>
論語曰夫子之牆數仞何晏引包氏云七尺曰仞宋玉<lb/>
招魂曰長人千仞五臣注文選曰七尺曰仞儀禮凡言<lb/>
<pb n="KR3j0037_WYG_004-30a"/>
仞字鄭康成皆注云七尺曰仞莊子曰垂水三十仞又<lb/>
曰以十仞之臺又曰築十仞之城疏與音義皆訓云七<lb/>
尺曰仞孟子曰掘井九仞而不及泉又曰堂髙數仞趙<lb/>
岐注皆云八尺曰仞尚書旅熬曰為山九仞孔安國訓<lb/>
云八尺曰仞前漢賈誼傳弔屈原賦曰鳯皇翔于千仞<lb/>
兮顔師古曰八尺曰仞司馬相如傳子虚賦曰長千仞<lb/>
大連抱賈山傳曰為阿房之殿殿髙數十仞食貨志曰<lb/>
神農之教有百城十仞應劭曰五尺六尺曰仞史記穰<lb/>
<pb n="KR3j0037_WYG_004-30b"/>
侯傳曰以三十萬之衆守梁七仞之城臣以為湯武復<lb/>
生不易攻也裴駰注引爾雅曰四尺謂之仞倍仞謂之<lb/>
尋廣韻曰七尺曰仞禮部韻畧曰八尺曰仞諸家之説<lb/>
皆不同觀國案周禮考工記匠人為溝洫廣四尺深四<lb/>
尺謂之溝廣八尺深八尺謂之洫廣二尋深二仞謂之<lb/>
澮盖八尺為尋矣廣二尋深二仞謂之澮豈又以八尺<lb/>
為仞耶然則仞非八尺明矣廣二尋深二仞當以七尺<lb/>
為仞則廣一丈六尺而深一丈四尺為宜也溝與洫深<lb/>
<pb n="KR3j0037_WYG_004-31a"/>
廣之數等至澮則大矣其深少殺於廣理之當然也裴<lb/>
駰注穰侯傳引爾雅四尺謂之仞今爾雅無此文恐古<lb/>
書自别有爾雅若以四尺為仞則梁城七仞纔二丈八<lb/>
尺耳不應云湯武復生不易攻也又匠人為溝洫廣四<lb/>
尺深四尺謂之溝廣八尺深八尺謂之洫廣二尋深二<lb/>
仞謂之澮自溝達於洫自洫達於澮則澮最大也若以<lb/>
四尺為仞則澮深二仞纔深八尺耳乃與洫深八尺同<lb/>
制為不合矣裴駰所引爾雅之説非也後漢輿服志曰<lb/>
<pb n="KR3j0037_WYG_004-31b"/>
天子五路建太常十有二斿九仞曳地章懐太子注引<lb/>
鄭康成説曰七尺曰仞天子之旗六丈三尺此説是矣<lb/>
孟子用軔字者軔乃礙車輪之木與仞字義不同但假<lb/>
借用軔字耳<lb/>
　　方書<lb/>
前漢張蒼傳曰秦時為御史主柱下方書如淳注曰方<lb/>
板也或曰主四方文書也顔師古注曰蒼明習天下圖<lb/>
書計籍則主四方文書是也觀國案古人以木為方用<lb/>
<pb n="KR3j0037_WYG_004-32a"/>
以寫書有當書于方者則謂之方書張蒼為御史主柱<lb/>
下方書者盖張蒼為柱下御史也柱下御史所掌之事<lb/>
當書於方者故曰主柱下方書非四方文書也若主四<lb/>
方文書而謂之方書則言不成文周禮内史王制祿則<lb/>
賛為之以方出之盖王者制諸臣之祿則内史賛為之<lb/>
辭而書之于方然後頒出故曰以方出之又有外史掌<lb/>
四方之志達書名于四方此即四方文書也硩蔟氏掌<lb/>
覆夭鳥之巢以方書十日十二辰十二月十二嵗二十<lb/>
<pb n="KR3j0037_WYG_004-32b"/>
有八星之號懸其巢上則去之史記龜筴傳褚先生曰<lb/>
冩取龜策卜事編于下方又曰謹連其事于左方凡此<lb/>
言方皆謂書其事於木方也張蒼所主方書是亦書其<lb/>
事于方耳古人寫書者有簡有策有䉉有方有牘有札<lb/>
有槧有版盖簡䇿䉉皆以竹為之方牘札槧版皆以木<lb/>
為之簡者間也以竹為之用以寫書後漢吴祐父恢以火<lb/>
炙竹令汗取其青寫書謂之殺青簡晉武帝時汲郡人<lb/>
掘塚得竹簡古書十餘萬言所謂竹簡書此類是也策<lb/>
<pb n="KR3j0037_WYG_004-33a"/>
象冊字形中有二編孔子讀易韋編三絶者以韋貫編<lb/>
作冊也周禮内史凡命諸侯及孤卿大夫則策命之春<lb/>
秋左氏傳曰王命内史䇿命晉侯為侯伯皆謂書其文<lb/>
於策也䉉以竹為之其形有方角亦作觚所謂操觚者<lb/>
可持以書也方以木為之柱下方書以方出之類是也<lb/>
牘以木為之所謂尺牘者盈尺之牘史記周勃傳曰獄<lb/>
吏乃書牘背示之前漢昌邑王賀傳曰簮筆持牘趨謁<lb/>
此類是也札以木為之而薄小者前漢司馬相如傳曰<lb/>
<pb n="KR3j0037_WYG_004-33b"/>
上令尚書給筆札又曰遺札書言封禪事又郊祀志曰<lb/>
卿有札書顔師古注曰札木簡之薄小者故朱博傳曰<lb/>
與筆札使自記姦臧投刀使削所記然則札可以托書<lb/>
而不可以垂久逺非如簡策可以垂久逺也槧以木為<lb/>
之可修削者玉篇曰槧削版牘也論衡曰斷木為槧釋<lb/>
名曰槧版長三尺揚子法言或問叔孫通曰槧人也注<lb/>
曰簡牘之人也西京雜記曰子雲好事常懐鉛提槧盖<lb/>
言修削書也版以木為之周禮小宰聴閭里以版圖司<lb/>
<pb n="KR3j0037_WYG_004-34a"/>
書掌邦中之版土地之圖司㑹掌版圖之貳内宰掌書<lb/>
版圖之法而大胥掌學士之版盖版以記户籍圖以記<lb/>
土地論語曰式負版者謂民數書於版者也古未有紙<lb/>
故簡牘以竹或木為之其謬誤則以刀削之故刀筆吏<lb/>
者持刀筆以自隨乃俗吏之所為也至後世則或以縑<lb/>
帛寫書故紙字從糸帋字從巾皆以縑帛為之至蔡倫<lb/>
乃用木膚麻頭敝巾魚網以為紙自是天下從用焉若<lb/>
夫以玉為册則謂之玉冊以金為簡則謂之金簡以金<lb/>
<pb n="KR3j0037_WYG_004-34b"/>
為版則謂之金版五臣注文選冊魏文九錫文曰諸侯<lb/>
進爵受於玉冊吴越春秋曰禹東巡岱山發金簡之書<lb/>
得通天地之理周禮職金曰旅于上帝則共其金版此<lb/>
盖各以金玉正名其物也<lb/>
　　蔡<lb/>
字書曰蔡龜也亦國名周蔡叔之後也春秋襄公二十<lb/>
三年左氏傳曰臧武仲自邾使告臧賈且致大蔡焉杜<lb/>
預曰大蔡大龜也前漢食貨志曰天用莫如龍地用莫<lb/>
<pb n="KR3j0037_WYG_004-35a"/>
如馬人用莫如龜故金三品有文龜直三千小文龜直<lb/>
三百王莽更作金銀龜貝錢布之品有元龜公龜侯龜<lb/>
子龜其貝朋各有差是為龜寳元龜為蔡非四民所得<lb/>
居有者入太卜受直如淳注曰蔡國出大龜顔師古注<lb/>
曰蔡國出善龜故因名大龜為蔡耳臣瓉注曰蔡是大<lb/>
龜之名書曰九江納錫大龜大龜又不出蔡國若龜出<lb/>
楚亦名龜為楚耶觀國案蔡本出龜故名龜為蔡而謂<lb/>
大龜為大蔡亦猶冀多良馬天下名良馬為冀盧水黒<lb/>
<pb n="KR3j0037_WYG_004-35b"/>
而天下謂黒為盧臣瓉未之思耳蔡又訓放春秋昭公<lb/>
元年左氏傳曰周公殺管叔而蔡蔡叔杜預曰蔡放也<lb/>
蔡又訓法禹貢曰五百里要服三百里夷二百里蔡孔<lb/>
安國曰蔡法也法三百里而差簡<lb/>
　　沴<lb/>
許慎説文曰沴郎計切水不利也廣韻曰沴妖氣也前<lb/>
漢五行志曰氣相傷謂之沴沴猶臨莅不和意也服䖍<lb/>
曰沴害也如淳曰沴音戾義亦同後漢五行志曰氣之<lb/>
<pb n="KR3j0037_WYG_004-36a"/>
相傷謂之沴鄭康成曰沴殄也觀國案沴者相違之義<lb/>
也五行之性相違而不相為則災禍由之以生古之論<lb/>
五行者有六沴謂金沴木也木沴金也水沴火也火沴<lb/>
水也金木水火沴土也金木水火土沴天也六沴之作<lb/>
皆縁五事之不修故五行為之相違而沴焉是故貌之<lb/>
不恭是謂不肅則木不曲直而金沴木也言之不從是<lb/>
謂不乂則金不從革而木沴金也視之不明是謂不哲<lb/>
則火不炎上而水沴火也聽之不聰是謂不謀則水不<lb/>
<pb n="KR3j0037_WYG_004-36b"/>
潤下而火沴水也思之不睿是謂不聖則土失其性而<lb/>
金木水火沴土也皇之不極是謂不建則五事皆失而<lb/>
金木水火土皆沴乎天也金沴木則木氣病春秋書雨<lb/>
木氷太室屋壊之類是也木沴金則金氣病周威烈王<lb/>
九鼎震之類是也水沴火則火氣病春秋書亾氷之類<lb/>
是也火沴水則水氣病春秋書大雨雪大雨雹之類是<lb/>
也金木水火沴土則土氣病春秋書地震山崩之類是<lb/>
也至於沴天則厥咎眊厥罰常隂厥極弱時則有日月<lb/>
<pb n="KR3j0037_WYG_004-37a"/>
亂行星辰失次人怨神怒而變禍生焉是皆五行之性<lb/>
相違而不相為用之騐也尚書大傳曰六沴之作嵗之<lb/>
朝月之朝日之朝則后王受之嵗之中月之中日之中<lb/>
則正卿受之嵗之夕月之夕日之夕則庶民受之鄭康<lb/>
成曰自正月盡四月為嵗之朝自五月盡八月為嵗之<lb/>
中自九月盡十二月為嵗之夕上旬為月之朝中旬為<lb/>
月之中下旬為月之夕平旦至食時為日之朝㬂中至<lb/>
日昳為日之中晡時至黄昏為日之夕受之者受其凶<lb/>
<pb n="KR3j0037_WYG_004-37b"/>
咎也然則禍福必有基在云為之際可不慎哉<lb/>
　　牙衙<lb/>
李濟翁資暇集曰世言衙兵乃牙兵也旗謂之牙旗觀<lb/>
國考書史言牙兵與衙兵自是兩事周禮牙璋以起軍<lb/>
旅故後世有牙兵之號而所建之旗謂之牙旗兵書曰<lb/>
牙旗將軍之旗立於元帥帳前所謂髙牙大纛是也唐<lb/>
制天子朝羣臣謂之正衙御史正衙彈奏是已有南衙<lb/>
而統禁兵者謂之衙兵其子謂之衙内國朝皇太子判<lb/>
<pb n="KR3j0037_WYG_004-38a"/>
開封牧謂之判南衙而統禁兵者謂之三衙然牙兵衙<lb/>
兵自是兩事李濟翁以衙兵為誤而専欲謂之牙兵非<lb/>
也許慎説文衙音語無他音楚詞曰導飛亷之衙衙盖<lb/>
衙讀音語衙衙行貌也至玉篇廣韻始收牙音春秋文<lb/>
公二年晉侯及秦師戰于彭衙陸徳明曰衙音牙漢書<lb/>
地理志馮翊有衙縣如淳曰衙音牙又官府謂之衙故<lb/>
玉篇曰衙叅也廣韻曰衙府也然則衙音牙亦著矣而<lb/>
許慎説文止收語音豈牙音又出於後耶<lb/>
<pb n="KR3j0037_WYG_004-38b"/>
　　甔甈<lb/>
揚雄方言曰東北海岱之間謂之甔郭璞注曰甔丁甘<lb/>
切所謂家無甔石之儲也字書曰甔小罌也古人多假<lb/>
借用字故以儋擔二字代之蒯通傳曰守儋石之祿揚<lb/>
雄傳曰乏無儋石之儲劉毅傳曰家無儋石之儲皆用<lb/>
儋字漢明帝紀曰生者無擔石之儲又用擔字盖儋擔<lb/>
二字皆假借用之以代甔字也而訓釋者不悟如顔師<lb/>
古注漢書乃音儋為都濫反又謂一人之所負擔皆誤<lb/>
<pb n="KR3j0037_WYG_004-39a"/>
也石者百二十斤也五權之法銖兩斤鈞石二十四銖<lb/>
為兩十六兩為斤三十斤為鈞四鈞為石則石百二十<lb/>
斤也秦始皇衡石程書者自決事文書日以百二十斤<lb/>
為程然則甔石乃二物一甔一石之糧言甚少也韓退<lb/>
之秋懐詩曰豈必求贏餘所要石與甔用之不誤也周<lb/>
禮牧人曰凢外祭毁事用尨可也鄭氏注曰故書毁為<lb/>
甈尨作龎杜子春曰甈當為毁龎當為尨周禮音義曰<lb/>
甈丘例反揚子法言曰甄陶天下其在和平剛則甈柔<lb/>
<pb n="KR3j0037_WYG_004-39b"/>
則怌宋咸注曰甈破瓦又破罌也言陶太剛則破裂揚<lb/>
子音義曰甈五計切破罌又力制切破瓦也觀國案爾<lb/>
雅釋器曰康瓠謂之甈郭璞注曰瓠壺也爾雅音義曰<lb/>
甈音契以此知甈者瓦甖也揚子云剛則甈者太剛則<lb/>
有破裂之患也鄭氏注周禮乃欲改毁事為甈事則於<lb/>
牧人掌牲之職義無所考盖牧人掌牧六牲凢陽祀用<lb/>
騂牲毛之隂祀用黝牲毛之望祀各以其方之色牲毛<lb/>
之所謂毛之者取純毛也毁事用龎者尨雜色不純也<lb/>
<pb n="KR3j0037_WYG_004-40a"/>
毁事謂毁除烖咎之屬用雜色毛牲而已毁尨二字於<lb/>
牧人之職先後文義皆通若曰甈事用龎則文義不通<lb/>
矣鄭氏引故書者别本周禮也别本周禮頗訛誤不可<lb/>
援以為據<lb/>
　　荼<lb/>
爾雅曰荼苦菜谷風詩曰誰謂荼苦其甘如薺緜詩曰<lb/>
周原膴膴堇荼如飴毛詩皆訓曰荼苦菜也凡此荼字<lb/>
皆讀音徒乃菜之苦而可食者也良耜詩曰其鎛斯趙<lb/>
<pb n="KR3j0037_WYG_004-40b"/>
以薅荼蓼荼蓼朽止黍稷茂止鄭氏箋曰以田器薅去<lb/>
荼蓼也出其東門詩曰出其闉闍有女如荼雖則如荼<lb/>
匪我思且鄭氏箋曰荼茅莠也周禮掌荼掌聚荼以供<lb/>
喪事鄭氏注曰荼茅以著物也儀禮既夕禮曰茵著用<lb/>
荼考工記鮑人之事望而眡之欲其荼白也鄭氏注曰<lb/>
如茅莠之色凡此荼字亦讀音徒然皆茅莠也非苦菜<lb/>
也玉藻曰天子搢珽諸侯荼此荼字音舒乃瑹玉也亦<lb/>
通荼耳考工記弓人為弓斲木必荼此荼字亦音舒義<lb/>
<pb n="KR3j0037_WYG_004-41a"/>
亦與舒同爾雅曰蔈荂荼郭璞注曰芀也音義曰荼食<lb/>
遮反案字書曰芀葦華也其别名為蔈荂方言不同耳<lb/>
爾雅曰檟苦荼郭璞注曰木小似梔子冬生葉可煮作<lb/>
羮飲今呼早采者為荼晚取者為茗一名荈蜀人名曰<lb/>
苦荼此荼字讀音宅加切廣韻曰荼宅加切苦荼也亦<lb/>
作<graphic n="KR2002" url="https://raw.githubusercontent.com/kanripo/KR-Gaiji/master/images/KR2002.png" mimeType="image/png"/>俗作荼然則宅加切者本亦用荼字而俗書為茶<lb/>
下從木非字法也書史㳂襲遂用茶字盖與苦菜之荼<lb/>
相避也唐書陸羽傳曰羽嗜茶著經三篇言茶之原之<lb/>
<pb n="KR3j0037_WYG_004-41b"/>
法之具天下益知飲茶矣觀國案管夷吾摘山煮海以<lb/>
富齊國其来已久豈待陸羽作茶經然後天下益知飲<lb/>
茶耶盧仝茶歌曰天子須嘗陽羡茶閲此當知唐時以<lb/>
陽羨茶為第一也陽羡在常州本朝建溪始盛<lb/>
　　㯹<lb/>
南史王琨傳曰景和中討義陽王昶六軍戒嚴應湏紫<lb/>
㯹左右欲營辦琨曰元嘉初征謝晦有紫㯹在匣中不<lb/>
須作檢取果得焉觀國案諸字書無此㯹字惟類篇有<lb/>
<pb n="KR3j0037_WYG_004-42a"/>
㯹字讀音表周禮春官肄師曰祭之日表齍盛鄭氏注<lb/>
曰故書表為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>表皆謂徽識也以此觀之則紫㯹者<lb/>
天子征討其禮儀中有物如徽識節旄者是也周禮有<lb/>
故書者别本周禮也用<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字者爾雅曰大鐘謂之鏞其<lb/>
中謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音義曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音瓢廣韻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字音剽注曰亦作剽<lb/>
然則<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>剽二字其實一字也玉篇曰㯹平表切物落也<lb/>
南史紫㯹字從㯹玉篇㯹字從<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其實亦一字也但音<lb/>
訓異耳凡史書用字多假借音訓用之如㯹之音表字<lb/>
<pb n="KR3j0037_WYG_004-42b"/>
也後漢輿服志曰佩刀皆以白珠鮫為<graphic n="KR1873" url="https://raw.githubusercontent.com/kanripo/KR-Gaiji/master/images/KR1873.png" mimeType="image/png"/>口之飾案字<lb/>
書鏢字撫招切注曰刀劍鞘下飾也史用鏢字與字書<lb/>
不相應而其義則不異未為乖也然則偏旁増損有不<lb/>
害於義者此類是矣若害於義則為不知類<lb/>
　　路<lb/>
周禮巾車典路皆掌王之五路玉路金路象路革路木<lb/>
路注曰路王之所乗車也王在焉曰路觀國案不言輅<lb/>
而謂之路者爾雅曰一達謂之道路盖路大也王者所<lb/>
<pb n="KR3j0037_WYG_004-43a"/>
乗之車一達而大通故謂之路韓奕詩曰其贈維何乗<lb/>
馬路車鄭氏箋曰人君之車曰路車明堂位曰鸞車有<lb/>
虞氏之路也鈎車夏后氏之路也大路商路也乗路周<lb/>
路也月令曰天子乗鸞路後漢輿服志曰天子五路釋<lb/>
名曰天子所乗曰路凢此皆言路皆謂王者所乗之車<lb/>
也車者貴賤之所通乗唯天子所乗獨謂之路亦猶屋<lb/>
者貴賤之所通居唯天子所居獨謂之黄屋圭者貴賤<lb/>
之所通執唯天子所執獨謂之鎮圭盖天子之禮尊且<lb/>
<pb n="KR3j0037_WYG_004-43b"/>
大有以别於臣庶故也路亦通用輅字故後世作史者<lb/>
凢記禮儀皆用車輅字其義一也輅又讀音五嫁反春<lb/>
秋宣公二年左氏傳曰狂狡輅鄭人又僖公十五年左<lb/>
氏傳曰梁由靡御韓簡虢射為右輅秦伯將止之又成<lb/>
公十六年左氏傳曰卻至從鄭伯其右茀翰胡曰諜輅<lb/>
之杜預皆曰輅迎也陸徳明音義皆曰輅五嫁反此假<lb/>
借用字者也前漢婁敬傳曰敬脱輓輅蘇林曰輅音凍<lb/>
<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>之<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>一木横遮車前二人輓之一人推之孟康注曰<lb/>
<pb n="KR3j0037_WYG_004-44a"/>
輅胡格反案字書<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字胡格反輓車當胸横木也然則<lb/>
本用<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字史家從省文用輅字耳<lb/>
　　天祿<lb/>
西漢未央宫有天祿閣以藏秘書揚雄校書天祿閣是<lb/>
也觀國案天祿者獸名也後漢靈帝紀中平二年復修<lb/>
玉堂殿鑄銅人四黄鐘四及天祿蝦蟇章懐太子注曰<lb/>
天祿獸也時使掖庭令畢嵐鑄銅人列於蒼龍𤣥武闕<lb/>
外鐘懸於玉堂及雲臺殿前天祿蝦蟆吐水於平門外<lb/>
<pb n="KR3j0037_WYG_004-44b"/>
今鄧州南陽縣北有宗資碑旁有兩石獸鐫其膊一曰<lb/>
天祿一曰辟邪據此即天祿辟邪並獸名也天祿閣亦<lb/>
因獸立名又後漢宦者張遜傳曰使掖庭令畢嵐鑄天<lb/>
祿蝦蟆吐水于平門外橋東轉水入宫又後漢輿服志<lb/>
曰皇后謁廟服步揺以黄金為山一爵九華熊虎赤羆<lb/>
天祿辟邪南山豐大特六獸詩所謂副笄六珈者觀國<lb/>
案後漢輿服志又謂之天鹿則天祿為獸不疑矣古之<lb/>
殿閣宫館多取禽獸以為名如白虎麒麟鳷鵲屬玉之<lb/>
<pb n="KR3j0037_WYG_004-45a"/>
類皆當時指實事而為名又加以文石砌渠則謂之石<lb/>
渠閣立銅馬于殿門則謂之金馬門初無文飾之語也<lb/>
大禹謨曰天祿永終孔安國訓云天之祿籍長終汝身<lb/>
漢食貨志曰酒者天之美祿凡此言天祿乃福祿之祿<lb/>
與天祿閣義不同<lb/>
　　切<lb/>
前漢外戚傳曰孝成趙皇后寵少衰而弟絶幸為昭儀<lb/>
居昭陽舍其中庭彤朱而殿上髤漆切皆銅沓冒黄金<lb/>
<pb n="KR3j0037_WYG_004-45b"/>
塗白玉堦顔師古注曰切門限也音千結反沓冒其頭<lb/>
以金塗其上後漢班固傳兩都賦曰於是𤣥墀釦切玉<lb/>
階彤庭章懐太子注曰昭陽殿中庭彤朱而殿上髤漆<lb/>
切皆銅沓黄金塗釦音口文選班固兩都賦曰於是𤣥<lb/>
墀釦砌玉階彤庭五臣注曰釦砌鏤砌也觀國案切者<lb/>
户限也銅沓冒者以銅包之而以黄金塗之故班固賦<lb/>
云釦切者案字書釦金飾器也所謂黄金塗乃以金飾<lb/>
之而文選以為釦砌且既有白玉階矣豈有金塗砌者<lb/>
<pb n="KR3j0037_WYG_004-46a"/>
砌亦不可以銅冒文選改切為砌非也五臣曰釦砌鏤<lb/>
砌也釦亦非鏤盖皆訓之訛也戸限謂之切者其限齊<lb/>
如刃之切物所謂一切者亦取一槩整齊之義前漢平<lb/>
帝紀元始元年詔賜天下民爵一級吏在位二百石以<lb/>
上一切滿秩如真顔師古注曰一切者猶如以刀切物<lb/>
茍取整齊不顧長短縱横故言一切史記李斯傳曰請<lb/>
一切逐客又貨殖傳曰一切用文持之又太史公自序<lb/>
曰唯一切嚴削前漢趙廣漢傳曰一切治理又路温舒<lb/>
<pb n="KR3j0037_WYG_004-46b"/>
傳曰一切不顧國患又王莽傳曰設此一切之法後漢<lb/>
光武紀曰罪非犯殊死一切勿案又明帝紀曰大逆無<lb/>
道殊死者一切募下蠶室唐書僕固懐恩傳曰其他一<lb/>
切赦之凡此言一切皆讀音千結切其義皆同也唯佛<lb/>
書一切音砌儒家不當襲其音<lb/>
　　雁塔<lb/>
兩京新記曰隋無漏寺在長安唐武徳初廢無漏寺貞<lb/>
觀十二年髙宗在春宫為文徳皇后立寺於無漏寺故<lb/>
<pb n="KR3j0037_WYG_004-47a"/>
址以慈恩為寺名西院浮圖髙三百尺永徽五年沙門<lb/>
元楚所立國人謂之鴈塔唐故事進士及第列名於慈<lb/>
恩寺塔因此謂之雁塔題名塔以石為壁唐人遊觀留<lb/>
題甚多不特進士題名而已塔屢遭火而斷石遺字猶<lb/>
有存者近時好事者裒其遺字作十卷鐫之石進士題<lb/>
僅存數處餘皆唐賢游觀留題也賈公談錄曰唐李佇<lb/>
侍郎知貢舉夜放榜未畢而書吏得疾暴卒遂更呼一<lb/>
善書吏而吏方醉磨墨鹵莽或淡或濃一榜之字濃淡<lb/>
<pb n="KR3j0037_WYG_004-47b"/>
相半反致其妍遂成淡墨故事本朝禮部貢院放榜亦<lb/>
以淡墨書榜首盖循唐故事也因此賀人及第用雁塔<lb/>
題名淡墨題名以為事實唐摭言曰進士及第賜宴曲<lb/>
江狀元置司處謂之團司年最少者為探花郎皆唐故<lb/>
事也唐書歐陽詹傳曰詹舉進士與韓愈李綘崔羣王<lb/>
涯馮宿庾承宣聮第皆天下選時稱龍虎榜故先達詩<lb/>
曰一舉首登龍虎榜十年身到鳯凰池世以為榮盛莫<lb/>
比<lb/>
<pb n="KR3j0037_WYG_004-48a"/>
　　瀆<lb/>
唐書許敬宗傳曰髙宗東封泰山以敬宗領使次濮陽<lb/>
帝曰天下洪流巨谷不載祀典濟甚細而在四瀆何哉<lb/>
敬宗對曰瀆之言獨也不因餘水獨能赴海者也濟潜<lb/>
流屢絶狀雖微細獨而尊也觀國案前漢郊祀志曰天<lb/>
子祭名山大川五嶽視三公四瀆視諸侯顔師古注曰<lb/>
江河淮濟為四瀆瀆者發源而注海者也所謂發源而<lb/>
注海者江河淮濟皆發源于西而注乎東受他水而不<lb/>
<pb n="KR3j0037_WYG_004-48b"/>
為他水之所受有直通之意故謂之瀆天下洪流巨谷<lb/>
雖多然自發源以往皆為他水之所受未有如四瀆不<lb/>
為他水之所受許敬宗乃言瀆獨也不因餘水獨能赴<lb/>
海其説非也瀆與獨雖同音而其義則大不同豈遽以<lb/>
瀆為獨耶四瀆正因受餘水而不為餘水之所奪故能<lb/>
直赴於海而敬宗乃言不因餘水獨能赴海非也禹貢<lb/>
道沇水東流為濟入於河溢為滎東出於陶丘北又東<lb/>
至于菏又東北會于汶又北東入於海前漢地理志引<lb/>
<pb n="KR3j0037_WYG_004-49a"/>
禹貢道沇水東流為泲顔師古注曰泉出王屋山名為<lb/>
沇流去乃為泲也泲與濟同盖濟水雖潜流屢絶而亦<lb/>
自發源赴海不為他水之所奪故居四瀆之數而敬宗<lb/>
以為獨而尊亦非也瀆亦通用竇字周禮大宗伯以血<lb/>
祭祭五祀五岳鄭氏注曰不見四竇者四竇五岳之匹<lb/>
或省文也小宗伯兆五帝于四郊四望四類亦如之鄭<lb/>
氏注曰四望五岳四鎮四竇也竇亦通直之意瀆與竇<lb/>
雖異文而義則同以此觀之則四瀆或讀為四竇春秋<lb/>
<pb n="KR3j0037_WYG_004-49b"/>
桓公十二年左氏傳曰公及宋公盟于句瀆之丘杜預<lb/>
注曰句瀆之丘穀丘也釋文句音鉤瀆音豆又哀公六<lb/>
年左氏傳曰拘江説囚王豹于句竇之丘釋文竇音豆<lb/>
然則瀆竇二字通用矣鄭康成讀四瀆謂之四竇則四<lb/>
瀆或讀作四竇可知矣<lb/>
　　服<lb/>
禮記雜記篇曰有父之喪如未沒喪而母死其除父之<lb/>
喪也服其除服卒事反喪服雖諸父昆弟之喪如當父<lb/>
<pb n="KR3j0037_WYG_004-50a"/>
母之喪其除諸父昆弟之喪也皆服其除喪之服卒事<lb/>
反喪服鄭氏注曰除服謂祥祭之服卒事既祭反喪服<lb/>
服後死者之服觀國竊詳此禮乃為父三年為母三年<lb/>
當各持其服不併日而計也設有父之喪未終而又有<lb/>
母之喪則當俟父之喪三年除祥已畢然後反服母喪<lb/>
之服又三年始畢此所謂各持其服不併日而計也若<lb/>
今日有父之喪而明日又有母之喪茍止服三年而畢<lb/>
則是以父母六年而併日以計為三年也於禮為畧而<lb/>
<pb n="KR3j0037_WYG_004-50b"/>
於人子報親之心為不足矣今世有父之喪未終而又<lb/>
有母之喪唯計母喪三年而畢事或有母之喪未終而<lb/>
又有父之喪唯計父喪三年而畢事是併日而計也是<lb/>
於父母之喪未嘗有六年之服也若然者於其厚者薄<lb/>
矣諸父昆弟之喪尚不併日而計而况於父母之喪耶<lb/>
宰我問三年之喪期已乆矣君子三年不為禮禮必壊<lb/>
三年不為樂樂必崩舊穀既沒新穀既升鑚燧改火期<lb/>
可已矣孔子曰食夫稻衣夫錦於女安乎予之不仁也<lb/>
<pb n="KR3j0037_WYG_004-51a"/>
子生三年然後免於父母之懐夫三年之喪天下之通<lb/>
喪也予也有三年之愛於其父母乎齊宣王欲短喪公<lb/>
孫丑曰為期之喪猶愈于己乎孟子曰是猶或紾其兄<lb/>
之臂子謂之姑徐徐云爾亦教之孝悌而已矣觀國案<lb/>
周衰禮義陵夷列國之君不能遵先王之法而違禮踰<lb/>
制者多矣齊宣王欲短喪母足怪者至于宰予日親聖<lb/>
人之教列在言語之科為孔門上弟宜其守正不悖於<lb/>
道而方且以三年之喪為久而疑之何其言之乖剌如<lb/>
<pb n="KR3j0037_WYG_004-51b"/>
此觀國案孝經曰喪不過三年示民有終也王制曰三<lb/>
年之喪自天子達喪服四制曰喪之所以三年賢者不<lb/>
得過不肖者不得不及此喪之中庸也三年問曰三年<lb/>
之喪百王之所同古今之所一也未有知其所由来者<lb/>
也史曰三年之喪天下之達喪也昔滕定公薨世子謂<lb/>
然友曰問於孟子然後行事孟子曰三年之喪齊疏之<lb/>
服饘粥之食自天子達於庶人三代共之然則以宰予<lb/>
之賢而於此有疑焉亦可駭也矣<lb/>
<pb n="KR3j0037_WYG_004-52a"/>
　　射干<lb/>
史記司馬相如傳子虚賦曰其東則有蕙圃衡蘭芷若<lb/>
射干穹窮昌蒲江離蘼蕪諸蔗芭且又曰其上則有赤<lb/>
猿蠼蝚鴛鶵孔鸞騰逺射干前漢司馬相如傳子虚賦<lb/>
曰其東則有蕙圃衡蘭芷若穹窮昌蒲江離<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>蕪諸柘<lb/>
巴且又曰其上則有宛鶵孔鸞騰逺射干史記於芷若<lb/>
字下有射干前漢於芷若字下無射干顔師古注以漢<lb/>
書為是而史記為非後世文士嘗於此而疑焉觀國案<lb/>
<pb n="KR3j0037_WYG_004-52b"/>
子虚賦此一段數百言皆以四字為一句以史記之文<lb/>
讀之則用射干字乃成四字一句於文則順於韻則協<lb/>
以漢書之文讀之則去射干字遂不成句法以此知史<lb/>
記之文為是而漢書之文闕也射干草名又獸名子虚<lb/>
賦兩言射干前言射干者草也後言射干獸也神農本<lb/>
草於草部有射干注曰射音夜或為夜干宋玉髙唐賦<lb/>
曰青荃射干掲車苞并此即射干草也漢書音義曰射<lb/>
干似狐能縁木此即射干獸也子虚賦雖兩言射干而<lb/>
<pb n="KR3j0037_WYG_004-53a"/>
實為兩物於文義奚嫌焉文選子虚賦用史記之文而<lb/>
字多用俗書如以昌為菖以江為茳之類皆俗書也荀<lb/>
子曰西方有木焉名曰射干莖長四寸生於髙山之上<lb/>
而臨百仞之淵木莖非能長也所立者然也楊倞注曰<lb/>
據本草射干是草云木誤也觀國案射干雖草類而通<lb/>
以木名之不害於義夫以荀卿之博學豈不能區别夫<lb/>
草木耶而云誤者非也<lb/>
　<lb/>
<pb n="KR3j0037_WYG_004-53b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學林卷四<lb/>
</p>
<p>
</p>
  </div>
</body>
</text>
</TEI>
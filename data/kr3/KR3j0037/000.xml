<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>學林</head>
    <p>
<pb n="KR3j0037_WYG_000-1a"/>
欽定四庫全書　　　　　子部十<lb/>
　學林　　　　　　　　　雜家類二<hi>雜考之屬</hi>
　　提要<lb/>
　　　　<hi>臣</hi>等謹案學林十卷宋王觀國撰觀國長沙人<lb/>
　　　　其事蹟不見於宋史湖廣通志亦未之載惟<lb/>
　　　　賈昌朝羣經音辨篇首載有觀國所作後序<lb/>
　　　　一篇署曰左承務郎知汀州寧化縣主管勸<lb/>
　　　　農公事兼兵馬監押王觀國末題紹興壬戌<lb/>
<pb n="KR3j0037_WYG_000-1b"/>
　　　　秋七月中澣則南渡以後人也考晁公武陳<lb/>
　　　　振孫兩家及宋史藝文志是書俱未著録獨<lb/>
　　　　呉曽能改齋漫録引之稱曰學林新編而今<lb/>
　　　　所傳抄本但題學林無新編二字殆傳寫者<lb/>
　　　　又以省文去之矣書中專以辨别字體字義<lb/>
　　　　字音為主自六經史漢旁及諸書凡註疏箋<lb/>
　　　　釋之家莫不臚其異同折衷至當如論無字<lb/>
　　　　謂古但有无亡二字至秦始用無字為有無<lb/>
<pb n="KR3j0037_WYG_000-2a"/>
　　　　之無又引説文文甫切今借為有無字玉篇<lb/>
　　　　有繁廡茂盛之義考核甚精此類凡數百條<lb/>
　　　　多諸儒所未發在南宋諸家中可謂能讀書<lb/>
　　　　識字者雖呉曽漫録中頗抉摘其所短如謂<lb/>
　　　　左傳季氏介其雞當從髙誘以鎧著雞頭不<lb/>
　　　　當作䝉雞之臆佛氏精舎江表傳載于吉事<lb/>
　　　　是魏初已有之觀國謂自晉始有者為誤又<lb/>
　　　　孟子以言餂之觀國不取郭璞音義而取玉<lb/>
<pb n="KR3j0037_WYG_000-2b"/>
　　　　篇音甜之説京索之索觀國以為當音山客<lb/>
　　　　反不知陸氏釋文及五臣之注韓退之之詩<lb/>
　　　　皆音悉落反固未嘗誤其所駁正皆為切中<lb/>
　　　　其病然不過千百之什一其餘則發明小學<lb/>
　　　　無不典確精純以視孫奕示兒編項安世家<lb/>
　　　　説之類殆為過之信無愧於博洽之士卓然<lb/>
　　　　特出者矣乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3j0037_WYG_000-3a"/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學林卷二</head> <lb/>
    <p>
<pb n="KR3j0037_WYG_002-1a"/>
欽定四庫全書<lb/>
　學林卷二<lb/>
　　　　　　　　　　　　宋　王觀國　撰<lb/>
　　春秋古經<lb/>
前漢藝文志曰春秋古經十二篇經十一卷左氏傳三<lb/>
十卷盖古本春秋經自為一帙至左氏作傳三十卷自<lb/>
為一帙杜預作春秋經傳集解乃分經之年而居傳之<lb/>
首於是不復有古經春秋矣杜預春秋經傳集解序曰<lb/>
<pb n="KR3j0037_WYG_002-1b"/>
分經之年與傳之年相附比其義類各隨而解之名曰<lb/>
經傳集解是也公羊經止獲麟而左氏經止孔丘卒盖<lb/>
小邾射不在三叛人之數則自小邾射以下皆魯史記<lb/>
之文孔子弟子欲記孔子卒之年故録以續孔子所脩<lb/>
之經也顔氏家訓曰春秋絶筆於獲麟而經稱孔丘卒<lb/>
顔氏以此為疑盖非所疑也孔子曰君子於其所不知<lb/>
盖闕如也故春秋書正月甲戌己丑陳侯鮑卒左氏傳<lb/>
曰再赴也盖雖孔子不知陳侯卒在何日因其再赴故<lb/>
<pb n="KR3j0037_WYG_002-2a"/>
書曰甲戌己丑二日從魯史之文也又桓公十四年夏<lb/>
五鄭伯使其弟語來盟左氏傳曰夏鄭子人來尋盟盖<lb/>
夏五無月日者闕文也左氏亦止言夏而不言月日則<lb/>
是左氏作傳時經已闕月日矣莊公二十四年冬書郭<lb/>
公而左氏無傳盖亦經之闕文也僖公元年十有二月<lb/>
丁巳夫人氏之喪至自齊左氏傳曰夫人氏之䘮至自<lb/>
齊君子以齊人之殺哀姜也為已甚矣左氏亦言夫人<lb/>
氏而不言姜是左氏作傳時經已闕姜字矣孔子作春<lb/>
<pb n="KR3j0037_WYG_002-2b"/>
秋不應書夏五郭公夫人氏而已盖孔子卒而後闕其<lb/>
文也左丘明與孔子同時又為魯太史魯史記盡在太<lb/>
史則左氏於傳豈不能補正之而於傳亦闕而弗補者<lb/>
以此知作經已乆經之文已闕而不可知然後傳始作<lb/>
也前漢藝文志曰仲尼以魯周公之國禮文備物史官<lb/>
有法故與左丘明觀其史記據行事仍人道因興以立<lb/>
功就敗以成罰假日月以定厯數藉朝聘以定禮樂有<lb/>
所褒諱貶損不可書見口授弟子弟子退而異言丘明<lb/>
<pb n="KR3j0037_WYG_002-3a"/>
恐弟子各安其意故論本事而作傳審如此則丘明親<lb/>
受孔子之㫖也然以闕文校之則漢志之言復窒而不<lb/>
通盖班固之言未可深信爾<lb/>
　　汲冢書<lb/>
杜預春秋集解後序曰汲郡汲縣有發其界内舊冢者<lb/>
大得古書皆簡編科斗文字發冢者不以為意徃徃散亂<lb/>
科斗書久廢推尋不能盡通始者藏秘府余晩得見之<lb/>
周易及紀年最為分了周易上下篇與今正同别有隂<lb/>
<pb n="KR3j0037_WYG_002-3b"/>
陽說而無彖文言繫辭紀年稱商仲壬即位居亳其卿<lb/>
士伊尹仲壬崩伊尹放太甲于桐乃自立也伊尹即位<lb/>
於太甲七年濳出自相殺伊尹乃立其子伊陟伊奮命<lb/>
復其父之田宅而中分之此為大與尚書叙說太甲事<lb/>
乖異觀國按前漢藝文志曰虙犧作八卦文王重易六<lb/>
爻作上下篇孔子為之彖象繫辭文言序卦之屬十篇<lb/>
盖文王作上下篇自為一編不與彖象文言等相雜至<lb/>
費直學易名家始以彖象雜八卦中汲冢易有上下篇<lb/>
<pb n="KR3j0037_WYG_002-4a"/>
而别有隂陽說無彖象文言之屬者當是學易之家自<lb/>
立隂陽之說而上下篇自為一編不與彖象相雜之易<lb/>
也孔子定書自堯至秦凡百篇而為之序太甲序曰太<lb/>
甲既立不明伊尹放諸桐三年復歸于亳思庸伊尹作<lb/>
太甲三篇盖孔子親為之序而太甲書曰王徂桐宫居<lb/>
憂克終允徳惟三祀十有二月朔伊尹以冕服奉嗣王<lb/>
歸于亳此其可以取信于後世也若謂伊尹自立則是<lb/>
簒也太甲殺伊尹則是誅簒臣也伊陟相太戊則是以<lb/>
<pb n="KR3j0037_WYG_002-4b"/>
簒臣之子為相也其誣天下甚矣汲冢之語意其戰國<lb/>
以來好異說者為之辭<lb/>
　　伯<lb/>
春秋成公二年左氏傳曰五伯之霸也勤而撫之杜預<lb/>
注曰夏伯昆吾商伯大彭豕韋周伯齊桓晉文史記鄒<lb/>
陽傳上呉王書曰秦用戎人由余而霸中國又曰誠能<lb/>
用齊秦之義後宋魯之聽則五霸不足稱三王易為比<lb/>
也文選載此書五臣注曰五伯齊桓秦穆晉文宋襄楚<lb/>
<pb n="KR3j0037_WYG_002-5a"/>
莊王前漢諸侯王表曰盛則周召相其治致刑措衰則<lb/>
五伯扶其弱與共守顔師古注曰伯讀曰霸此五伯謂<lb/>
齊桓宋襄晉文秦穆呉王夫差也又異姓諸侯王表曰<lb/>
秦既稱帝十餘年間猛敵横發乎不虞適戍疆於五伯<lb/>
顔師古注曰五伯謂昆吾大彭豕韋齊桓晉文也曹子<lb/>
建與楊徳祖書曰田巴毁五帝罪三王訾五霸五臣注<lb/>
文選曰五霸秦穆楚莊齊桓晉文宋襄也觀國按霸伯<lb/>
二字古人通用然左傳曰五伯之霸也勤而撫之杜預<lb/>
<pb n="KR3j0037_WYG_002-5b"/>
注曰夏伯昆吾商伯大彭豕韋周伯齊桓晉文則此伯<lb/>
字當音百故曰五伯之霸也一句之中用伯霸二字則<lb/>
伯音百可知矣其他散言五霸則或用霸字或用伯字<lb/>
可通用也然鄒陽書曰秦用由余而霸又曰五伯不足<lb/>
稱一篇文字用霸伯二字也史記李斯傳曰秦穆公之<lb/>
霸終不東并六國者諸侯尚衆周徳未衰故五伯迭興<lb/>
更尊周室一篇文中用霸伯二字也春秋閔公元年左<lb/>
氏傳曰霸王之器也僖公二十二年傳曰是以知其不<lb/>
<pb n="KR3j0037_WYG_002-6a"/>
遂霸也襄公元年傳曰以是求伯必不行矣此左氏用<lb/>
霸字又用伯字也前漢元帝紀曰漢家自有制度本以<lb/>
霸王道雜之又十二諸侯年表曰周厲王奔於彘亂自<lb/>
京師始而政由五伯又郊祀志曰合十七年而伯王出<lb/>
焉此班固用霸字又用伯字也觀國竊謂一篇文中當<lb/>
用一色字用霸則不須用伯用伯則不須用霸今一篇<lb/>
文中既用霸又用伯二字音義皆同别無兩意何苦為<lb/>
此多岐也顔師古漢書於諸侯王表五伯注曰齊桓晉<lb/>
<pb n="KR3j0037_WYG_002-6b"/>
文宋襄秦穆呉王夫差於異姓諸侯王表五伯注曰昆<lb/>
吾大彭豕韋齊桓晉文師古自立二説何耶觀國案師<lb/>
古於二表所釋者皆周秦間事不當用昆吾大彭之說<lb/>
也五臣注文選於鄒陽書曹子建書有楚莊而無呉王<lb/>
夫差顔師古於諸侯王表有呉王夫差而無楚莊又何<lb/>
耶觀國案齊晉秦楚為大國夫差雖亦霸而最在後豈<lb/>
有捨楚而稱呉者師古所引呉王夫差則誤矣<lb/>
　　慶<lb/>
<pb n="KR3j0037_WYG_002-7a"/>
字書慶字於平聲音羌又音卿於去聲音丘映切訓曰<lb/>
福也賀也觀國考詩書易所用慶字皆當音羌楚茨詩<lb/>
曰祝祭于祊先祖是皇孝孫有慶萬夀無疆爾殽既將<lb/>
莫怨具慶甫田詩曰與我犧羊以社以方我田既臧農<lb/>
夫之慶又曰乃求千斯倉乃求萬斯箱黍稷稻梁農夫<lb/>
之慶裳裳者華詩曰芸其黄矣維其有章矣是以有慶<lb/>
矣閟宫詩曰白牡騂剛犧尊將將毛炰胾羔籩豆大房<lb/>
萬舞洋洋孝孫有慶俾爾熾而昌俾爾夀而臧保彼東<lb/>
<pb n="KR3j0037_WYG_002-7b"/>
方魯邦是常書曰聖謨洋洋嘉言孔彰惟上帝不常作<lb/>
善降之百祥作不善降之百殃爾惟徳罔小萬邦惟慶<lb/>
易曰先迷失道後順得常西南得朋乃與類行東北䘮<lb/>
朋乃終有慶安正之吉應地無疆又曰積善之家必有<lb/>
餘慶積不善之家必有餘殃又曰損上益下民説無疆<lb/>
自上下下其道大光利有攸徃中正有慶凡此所用慶<lb/>
字皆與疆字常字同韻則慶音羌可知矣揚雄甘泉賦<lb/>
曰直嶢嶢以造天兮厥髙慶而不可乎彌度顔師古注<lb/>
<pb n="KR3j0037_WYG_002-8a"/>
曰慶讀音羌班固幽通賦曰恐蝄蜽之責景兮慶未得<lb/>
其云已顔師古注曰慶讀音羌以此知漢人盖嘗用慶<lb/>
字作羌音不妄也史記天官書曰若烟非烟若雲非雲<lb/>
郁郁紛紛蕭索輪囷是謂卿雲前漢天文志曰若烟非<lb/>
烟若雲非雲郁郁紛紛蕭索輪囷是謂慶雲古人以卿<lb/>
慶二字通用班孟堅白雉詩曰發皓羽兮奮翹英容潔<lb/>
明兮於淳精彰皇徳兮作周成永延長兮膺天慶此慶<lb/>
字亦音卿也投壺禮曰一馬從二馬以慶三馬既備請<lb/>
<pb n="KR3j0037_WYG_002-8b"/>
慶多馬此慶字音丘映切也詩書易史記慶字音羌音<lb/>
卿者其義則福也投壺請慶多馬音丘映切者其義則<lb/>
賀也一字三音訓義不同而世一切讀音丘映切者良<lb/>
因陸徳明不能稽考經書用字之義而於釋文闕而不<lb/>
載故後學莫之悟焉沈存中筆談言詩易慶字多與章<lb/>
字同韻自謂古人諧聲有不可解者盖存中亦未嘗稽<lb/>
考爾非不可解也<lb/>
　　文中子叙篇<lb/>
<pb n="KR3j0037_WYG_002-9a"/>
阮逸注文中子又作叙篇曰文中子之教繼素王之道<lb/>
故以王道篇為首聖王俯仰二儀必合其徳故次之以<lb/>
天地篇天尊地卑故次之以事君篇事君莫如周公故<lb/>
次之以周公篇周公之道神乎易中故次之以問易篇<lb/>
易之教化莫大乎禮樂故次之以禮樂篇禮樂著明則<lb/>
史故次之以述史篇興文立制燮理為大故次之以魏<lb/>
相篇既燮理則至於命故次之以立命篇通性命者關<lb/>
氏之易故次之以關明篇終焉觀國案王通死門人薛<lb/>
<pb n="KR3j0037_WYG_002-9b"/>
收姚義綴通之説名之曰中說杜淹為御史大夫索其<lb/>
書於通弟王凝凝退而求之得中説百餘紙雜記不著<lb/>
篇目貞觀十九年凝以中說授通之子福畤福畤始編<lb/>
為十篇勒成十卷其事備見於福畤所撰王氏家書雜<lb/>
録其篇目但以篇首二字為之如文中子曰甚矣王道<lb/>
難行也即以王道為目房𤣥齡問事君即以事君為目<lb/>
劉炫問易即以問易為目十篇皆此類非通所自定亦<lb/>
如論語篇目乃門弟子所纂集止取篇首二字為目如<lb/>
<pb n="KR3j0037_WYG_002-10a"/>
學而時習之即以學而為目為政以徳即以為政為目<lb/>
非有他意義也阮氏不察乃以文中子十篇作叙篇曲<lb/>
折傅㑹而為之説則誤矣今世傳杜子美詩集第三十<lb/>
卷首二十餘篇皆以兩字為題如宿昔能畫鬭雞鸚鵡<lb/>
之類皆非本題詳其詩意皆追憶開元之盛歎天寳之<lb/>
亂子美初必各自有題後之編類者失其本題但取篇<lb/>
首二字為題爾恐誤後生學詩者<lb/>
　　天地<lb/>
<pb n="KR3j0037_WYG_002-10b"/>
晉書天文志曰日去地常八萬里又曰地上去天之數<lb/>
得八萬一千三百餘里又晉書地理志曰八極之廣東<lb/>
西二億三萬餘里南北二億三萬餘里自地至天半八<lb/>
極之數段成式酉陽雜俎曰自地至天十一萬餘里觀<lb/>
國案周禮以土圭之灋測土深正日景日至之景尺有<lb/>
五寸謂之地中鄭氏注曰凡日景於地千里而差一寸<lb/>
景尺有五寸者南戴日下萬五千里地與星辰四遊升<lb/>
降於三萬里之中是以半之得地之中也以夏日至立<lb/>
<pb n="KR3j0037_WYG_002-11a"/>
八尺之表其景適與土圭等謂之地中今潁川陽城地<lb/>
為然此乃古之聖人推測天地髙深之灋其法不可易<lb/>
也是則自地至天萬五千里爾而晉史與雜俎其言至<lb/>
於八萬里十一萬里又無推測之灋荒唐無根可怪也<lb/>
已<lb/>
　　肆<lb/>
爾雅曰治肆古故也肆故今也郭璞注曰肆既為故又<lb/>
為今觀國案爾雅釋詁一篇皆用一字為訓曰治曰肆<lb/>
<pb n="KR3j0037_WYG_002-11b"/>
曰古此三字皆訓故也曰肆曰故此二字皆訓今也若<lb/>
從郭璞注則是以故今二字而訓肆字也此篇未有以<lb/>
二字為訓者爾雅曰勰燮和也苞蕪茂豐也尼定曷遏<lb/>
止也顯昭覲釗覿見也盖勰燮二字訓和也苞蕪茂三<lb/>
字訓豐也尼定曷遏四字訓止也顯昭覲釗覿五字訓<lb/>
見也他皆類此爾雅釋詁釋言二篇皆用一字為訓郭<lb/>
璞誤析其句反以故今二字而訓肆字義雖亦通而非<lb/>
爾雅句法也詩曰肆成人有徳王荆公詩義謂肆為故<lb/>
<pb n="KR3j0037_WYG_002-12a"/>
今乃循郭璞之語爾又爾雅釋言曰肆力也郭璞注曰<lb/>
極力也玉篇曰肆次也陳也緩也放也列也遂也恣也<lb/>
踞也量也廣韻曰肆陳也恣也極也放也經書所言肆<lb/>
各有一義唯大明詩曰肆伐大商毛氏傳曰肆取也皇<lb/>
矣詩曰是伐是肆毛氏傳曰肆疾也肆無此二義於詩<lb/>
意亦不盡合盖毛氏臆説也周禮宗伯以肆獻祼事先<lb/>
王鄭氏注曰肆者進所解牲體也陸徳明音義曰肆他<lb/>
歴切觀國案肆者解牲體而陳之故陳牲之官又有肆<lb/>
<pb n="KR3j0037_WYG_002-12b"/>
師則肆如本字音四其義則明矣而陸徳明遽變其音<lb/>
為他歴切取剔解牲體之義故凡經書言肆牲及詩或<lb/>
肆或將並以肆音他歴切豈不蔓疑於後學耶<lb/>
　　周行<lb/>
鹿鳴詩曰吹笙鼓簧承筐是將人之好我示我周行鄭<lb/>
氏謂周之行列也人有以徳善我者我則置之於周之<lb/>
列位維賢是用也禮記緇衣篇曰詩云人之好我示我<lb/>
周行鄭氏注曰行道也言示我以忠信之道觀國案鄭<lb/>
<pb n="KR3j0037_WYG_002-13a"/>
氏之訓周行也在詩則訓為周之行列在禮則訓為忠<lb/>
信之道盖周之行列者周家之周也忠信為周者比周<lb/>
之周也二義實不同盖鄭氏自矛盾也今以鹿鳴詩辭<lb/>
考之將字與行字同音韻則周行之行音航也若以周<lb/>
行為忠信之道則行音幸矣案卷耳詩曰采采卷耳不<lb/>
盈頃筐嗟我懐人寘彼周行則筐字行字為韻言思君<lb/>
子賢人置周之列位也大東詩曰糾糾葛屨可以履霜<lb/>
佻佻公子行彼周行則霜字行字為韻言財貨盡使行<lb/>
<pb n="KR3j0037_WYG_002-13b"/>
周之列位者而發幣焉二詩言周行與鹿鳴之周行同<lb/>
皆音航也春秋襄公十五年左氏傳曰君子謂楚於是<lb/>
乎能官人官人國之急也能官人則民無覦心詩云嗟<lb/>
我懐人寘彼周行能官人也王及公侯伯子男甸采衞<lb/>
大夫各居其列所謂周行也然則詩凡言周行音航可<lb/>
知矣周者周家之周也若君子周而不比乃忠信為周<lb/>
之周鄭氏訓禮記誤矣<lb/>
　　鯀<lb/>
<pb n="KR3j0037_WYG_002-14a"/>
<graphic n="KR1360" url="https://raw.githubusercontent.com/kanripo/KR-Gaiji/master/images/KR1360.png" mimeType="image/png"/>音衮亦作<graphic n="KR2465" url="https://raw.githubusercontent.com/kanripo/KR-Gaiji/master/images/KR2465.png" mimeType="image/png"/>其字皆从骨諸字書皆曰禹父名也鯀<lb/>
音衮亦作鮌其字皆从魚諸字書皆曰魚也古人多借<lb/>
用字故尚書禹父名用鯀字其實當用<graphic n="KR1360" url="https://raw.githubusercontent.com/kanripo/KR-Gaiji/master/images/KR1360.png" mimeType="image/png"/>字也古文乃<lb/>
科斗文字至孔安國時無識古文者乃以𨽻古定之唐<lb/>
孝明不喜𨽻古更以今文行於世司馬遷史記本紀已<lb/>
用鯀字後之變𨽻亦因用之故經書唯尚書多用俗字<lb/>
如古文景字尚書變為影古文敕字尚書變為勅變爾<lb/>
女之女為汝變多蓺為藝秦始皇改辠為罪尚書乃用<lb/>
<pb n="KR3j0037_WYG_002-14b"/>
罪字漢文帝改對為對尚書乃用對字以至變說為悦<lb/>
變<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>為費變懖懖為聒聒變於乎為嗚呼凡此皆用俗<lb/>
字而代古文也國語曰鮌殛於羽山化為黄熊以入於<lb/>
羽淵王子年拾遺曰鯀治水無功舜殛鯀於羽山化為<lb/>
𤣥魚入於羽淵鯀字或從𤣥魚也二說怪誕不經君子<lb/>
當略而弗論<lb/>
　　中興<lb/>
烝民詩曰任賢使能周室中興焉陸徳明音義曰中丁<lb/>
<pb n="KR3j0037_WYG_002-15a"/>
仲反杜預春秋左氏傳序曰若平王能祈天永命紹開<lb/>
中興陸徳明音義曰中丁仲反觀國案中字有鍾衆二<lb/>
音其義異也音鍾者當二者之中首尾均也音衆者首<lb/>
尾不必均但在二者之間爾中興者在一世之間因王<lb/>
道衰而有能復興者斯謂之中興首尾先後不必均也<lb/>
商之世嘗衰矣髙宗能復興商道故髙宗謂之中興周<lb/>
之世嘗衰矣宣王能復興周道故宣王謂之中興漢之<lb/>
世嘗衰矣光武能復興漢室故光武謂之中興晉之世<lb/>
<pb n="KR3j0037_WYG_002-15b"/>
嘗衰矣元帝能再造晉室故元帝謂之中興唐之世嘗<lb/>
衰矣肅宗能復興唐室故肅宗謂之中興凡此皆在一<lb/>
世之間因衰而復興故皆謂之中興其時之首尾先後<lb/>
不必均也此中興之中所以音衆若中年中葉中天中<lb/>
塗中詘之類皆當音鍾盖義當音鍾也杜子美喜達行<lb/>
在所詩曰今朝漢社稷新數中興年又送鄭䖍貶台州<lb/>
詩曰萬里傷心嚴譴日百年垂死中興時二詩皆律詩<lb/>
並用中字作去聲前賢用字皆有所本不妄舉也<lb/>
<pb n="KR3j0037_WYG_002-16a"/>
　　粊<lb/>
周禮雍氏春令為阱擭秋令塞阱杜擭鄭氏注曰書粊<lb/>
誓<graphic n="KR1423" url="https://raw.githubusercontent.com/kanripo/KR-Gaiji/master/images/KR1423.png" mimeType="image/png"/>乃擭敜乃阱盖粊者古文費字也科斗古文尚書<lb/>
用粊字孔安國以𨽻古定之故變為費字以至論語為<lb/>
費宰以費畔春秋帥師圍費季氏城費之類皆變古文<lb/>
為𨽻字也粊亦作鄪亦作費許慎說文曰䉾音祕魯<lb/>
東郊地名也廣韻曰鄪亦作費邑名在魯又列粊字曰<lb/>
魯東郊地名也盖粊者古文也鄪費皆𨽻文也廣韻當<lb/>
<pb n="KR3j0037_WYG_002-16b"/>
先列粊字而以鄪費二字續之為是而乃先列鄪費二<lb/>
字訓曰邑名在魯後又别列粊字訓曰魯東郊地名殊<lb/>
不知邑名在魯者乃東郊地名也一事而分兩訓盖不<lb/>
悟其粊為古文也當鄭氏注周禮時尚知用古文自漢<lb/>
以徃古文㡬絶矣今禮部韻略收鄪費二字而不收粊<lb/>
字可以見也又如<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字乃俗書劀字玉篇既出劀字又<lb/>
别出<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字㳅字乃古文流字玉篇既出㳅字又别出流<lb/>
字皆字書之訛也史記魯世家曰淮夷徐戎亦並興反<lb/>
<pb n="KR3j0037_WYG_002-17a"/>
伯禽率師伐之於肸作肸誓裴駰注曰尚書作粊誓然<lb/>
則司馬氏假借用肸字肸非古文粊字也許慎說文作<lb/>
䉾為北下米與比下米一也<lb/>
　　鳥獸言<lb/>
周禮秋官夷𨽻掌與鳥言貉𨽻掌與獸言鄭司農注曰<lb/>
夷狄之人或曉鳥獸之言觀國案二𨽻所謂與鳥獸言<lb/>
者乃人言也非鳥獸言也盖人與鳥獸言而鳥獸喻人<lb/>
之言也若謂鳥獸言而人有曉之者誤矣前漢武帝紀<lb/>
<pb n="KR3j0037_WYG_002-17b"/>
元狩二年南越獻馴象能言鳥應劭注曰馴象者教能<lb/>
拜起周章從人意也顔師古注曰能言鳥即鸚鵡也盖<lb/>
馴象喻人言故能拜起從人意儛馬與此同也能言鳥<lb/>
者人教之言非人教之則不能言今世多有之凡此皆<lb/>
人言而鳥獸喻人之言非鳥獸自能言而人曉之也春<lb/>
秋僖公二十九年左氏傳曰介葛盧聞牛鳴曰是生三<lb/>
犧皆用之矣其音云問之而信且聞牛鳴而知其生三<lb/>
犧猶今人有聞人聲鵶鳴而能知其吉凶禍福者盖自<lb/>
<pb n="KR3j0037_WYG_002-18a"/>
是一術數介葛盧聞牛鳴能以其術數求之當知生三<lb/>
犧非牛能言之也介葛盧神其事而文其辭耳譬猶東<lb/>
方朔射覆之義也若謂牛音云生三犧皆用之則厚誣<lb/>
天下矣列子曰東方介氏之國其國人數數解六畜之<lb/>
語此盖因左氏傳有介葛盧之語而為之說亦寓言方<lb/>
外者所不厭其怪也<lb/>
　　擭<lb/>
尚書費誓曰杜乃擭敜乃穽孔安國傳曰擭捕獸機檻<lb/>
<pb n="KR3j0037_WYG_002-18b"/>
陸徳明書音義曰擭華化反周禮雍氏春令為阱擭秋<lb/>
令塞阱杜擭又㝠氏掌為阱擭以攻猛獸鄭氏注曰阱<lb/>
穿地為壍也擭柞鄂也堅地阱淺則施柞鄂於其中陸<lb/>
徳明周禮音義曰擭胡化反禮記中庸曰予知驅而納<lb/>
諸罟擭䧟阱之中陸徳明禮記音義曰擭胡化反觀國<lb/>
案廣韻去聲擭胡化切木名也入聲擭胡郭切柞鄂也<lb/>
阱淺則施之以此考之則阱擭之擭當音胡郭切其胡<lb/>
化切者乃木名也陸徳明諸經音義皆誤矣<lb/>
<pb n="KR3j0037_WYG_002-19a"/>
　　酺<lb/>
前漢文帝紀詔曰朕初即位其赦天下賜民爵一級女<lb/>
子百户牛酒酺五日服䖍注曰酺音蒲文頴注曰酺音<lb/>
步漢律三人以上無故羣飲酒罰金四兩今詔酺賜得<lb/>
令會聚飲食五日也顔師古注曰酺之為言布也王徳<lb/>
布於天下而合聚飲食為酺觀國案周禮族師曰月吉<lb/>
則屬民而讀邦灋書其孝弟睦婣有學者春秋祭酺亦<lb/>
如之鄭氏箋曰酺者為人物烖害之神也族長無飲酒<lb/>
<pb n="KR3j0037_WYG_002-19b"/>
之禮因祭酺而與其民以長幼相獻酬焉陸徳明周禮<lb/>
音義曰酺音步盖六鄉有鄉大夫興賢者能者而以禮<lb/>
禮賔之所謂以禮禮賔之者以鄉飲酒之禮而禮賓之<lb/>
也有州長以禮㑹民而射於州序有黨正以禮屬民而<lb/>
飲酒於序惟族師閭胥比長則無飲酒之禮族師所掌<lb/>
百家乃五比四閭之民也無飲酒之禮則曠於長幼<lb/>
貴賤升降揖遜之儀故因春秋祭酺以除人物烖害而<lb/>
聚此百家以飲酒使知獻酬之節然後孝弟睦婣有學<lb/>
<pb n="KR3j0037_WYG_002-20a"/>
者可書矣然則春秋祭酺者嵗二酺也故後之里社聚<lb/>
飲者亦謂之酺漢律無故羣飲者有罰因㤙詔賜酺而<lb/>
後始得會聚飲食焉賜酺五日者使得㑹聚飲食五日<lb/>
也井田之灋已廢而酺之名猶在故也顔師古乃曰酺<lb/>
布也王徳布於天下而合聚飲酒為酺此非賜酺之本<lb/>
意也許慎說文曰王徳布大飲酒盖王徳布者謂㤙賜<lb/>
也酺乃祭名也非王徳之名也廣韻酺音蒲而步字韻<lb/>
不收酺字當讀音蒲為是今汴京城西有酺池乃因酺<lb/>
<pb n="KR3j0037_WYG_002-20b"/>
而得名者矣<lb/>
　　壺瓠<lb/>
爾雅釋木曰棗壺棗郭璞注曰今江東呼棗大而銳上<lb/>
者為壺壺瓠也又爾雅釋器曰康瓠謂之甈郭璞注曰<lb/>
瓠壺也既曰壺瓠也又曰瓠壺也則壺瓠一物矣觀國<lb/>
案尚書禹貢曰壺口治梁及岐史記河渠書曰秦鑿涇<lb/>
水自中山西邸瓠口為渠則古之人以壺瓠通用為一<lb/>
字也故七月詩曰八月斷壺毛氏傳曰壺瓠也後漢郡<lb/>
<pb n="KR3j0037_WYG_002-21a"/>
國志河東垣縣有壺丘亭章懐太子注曰春秋襄公元<lb/>
年左傳晉討宋五大夫寘諸瓠丘杜預注曰垣縣東南<lb/>
有壺丘亭凡此皆以壺為瓠者也賈誼弔屈原賦曰斡<lb/>
棄周鼎兮而寳康瓠鶡冠子曰中流失舩一壺千金盖<lb/>
皆通用之也瓠亦讀音壺廣韻平聲曰瓠音胡瓠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瓢<lb/>
也<lb/>
　　魯<lb/>
禮記明堂位曰魯王禮也天下傳之乆矣君臣未嘗相<lb/>
<pb n="KR3j0037_WYG_002-21b"/>
弑也禮樂刑法政俗未嘗相變也天下以為有道之國<lb/>
觀國案春秋魯桓公弑隠公而自立共仲殺子般又弑<lb/>
閔公而立僖公襄仲殺太子惡而立宣公則魯之君臣<lb/>
嘗相弑矣躋僖公立煬宫丹桓公楹刻桓公桷閏月不<lb/>
告朔宗婦覿用幣則魯之禮嘗變矣季氏八佾舞於庭<lb/>
三家者以雍徹襄仲卒壬午猶繹萬入去籥則魯之樂<lb/>
嘗變矣伐莒獻俘始用人於亳社則魯之刑嘗變矣宣<lb/>
公初稅畆成公作丘甲哀公用田賦則魯之法嘗變矣<lb/>
<pb n="KR3j0037_WYG_002-22a"/>
魯文公薨而東門遂殺適立庶魯君於是乎失國政在<lb/>
季氏則魯之政嘗變矣海鳥爰居止於魯東門臧文仲<lb/>
以為神命國人祀之則魯之俗嘗變矣明堂位之言盖<lb/>
美魯也然美魯不當如此坊記曰取妻不取同姓以厚<lb/>
别也買妾不知其姓則卜之以此坊民魯春秋猶去夫<lb/>
人之姓曰呉其死曰孟子卒盖呉魯同姓魯昭公取呉<lb/>
姬是謂取同姓魯人諱取同姓故謂之呉孟子論語陳<lb/>
司敗問昭公知禮乎孔子曰知禮曰君取於呉為同姓<lb/>
<pb n="KR3j0037_WYG_002-22b"/>
謂之呉孟子君而知禮孰不知禮且孔子豈不知昭公<lb/>
取同姓之為非而曰知禮者孔子為魯諱也故禮記於<lb/>
坊記則具言昭公之失盖記禮者無所諱故也明堂位<lb/>
乃曰君臣未嘗弑禮樂刑法政俗未嘗相變其誣後世<lb/>
耶<lb/>
　　呉㕦<lb/>
絲衣詩曰兕觥其觩㫖酒思柔不㕦不敖胡考之休毛<lb/>
氏傳曰㕦譁也鄭氏箋曰飲美酒者皆思自安不及譁<lb/>
<pb n="KR3j0037_WYG_002-23a"/>
不敖慢得壽考之休祥陸徳明毛詩音義曰㕦胡化切<lb/>
敖五誥切泮水詩曰烝烝皇皇不㕦不揚鄭氏箋曰㕦<lb/>
譁也言多士之於伐淮夷皆勸之不諠譁不失聲也陸<lb/>
徳明音義曰㕦音話觀國案玉篇廣韻曰㕦胡化切大<lb/>
聲也故史記封禪書曰鼎至甘泉公卿大夫請尊寳鼎<lb/>
引詩曰鼐鼎及鼒不㕦不敖胡考之休然則本用㕦字<lb/>
或變為呉耳呉亦有大聲之義然既變用呉則不可音<lb/>
呉為胡化切蓋呉字未嘗有胡化切之音故也史記漢<lb/>
<pb n="KR3j0037_WYG_002-23b"/>
武帝紀引詩曰自堂徂基自羊徂牛鼐鼎及鼒不虞不<lb/>
驁胡考之休又變吴為虞蓋司馬遷於封禪書用㕦字<lb/>
於武帝紀用虞字何其相逺如此案字書呉字五乎切<lb/>
虞字麌俱切二音不相通雖云假借其失經意逺矣後<lb/>
漢戴就傳曰燒鈠斧使就挾於肘腋章懐太子注曰鈠<lb/>
從㕦毛詩曰不㕦不敖又引何承天纂文曰臿今之鈠<lb/>
也又引張揖字詁曰鈠音華觀國案字書鋘音華鍫也<lb/>
章懐太子注曰鈠從㕦蓋㕦與呉古人通用之當為鈠<lb/>
<pb n="KR3j0037_WYG_002-24a"/>
鋘二字通用史借為鈠耳<lb/>
　　屬<lb/>
周禮考工記函人為甲犀甲七屬兕甲六屬合甲五屬<lb/>
犀甲壽百年兕甲壽二百年合甲壽三百年鄭氏注曰<lb/>
屬讀如灌注之注謂上旅下旅札續之數也觀國案字<lb/>
書無以屬音注者當音屬為聨屬之屬蓋七屬六屬五<lb/>
屬者綴札聨屬之數也合甲最堅其次兕甲又其次犀<lb/>
甲堅甲聨屬少而柔甲聨屬多此自然之理也音屬為<lb/>
<pb n="KR3j0037_WYG_002-24b"/>
注實為無義前漢刑法志曰魏氏武卒衣三屬之甲操<lb/>
十二石之弩負矢五十个如淳注曰上身一髀褌一踁<lb/>
繳一凡三屬也顔師古曰屬之欲反觀國考魏氏三屬<lb/>
之甲亦聨屬之屬音蜀是也顔師古音之欲反誤矣觀<lb/>
國按古之為甲皆以革為之故函人用犀兕之革為甲<lb/>
合甲者削革裏肉但取其表合以為甲函人曰比為甲<lb/>
必先為容然後制革又曰凡察革之道蓋函人一官皆<lb/>
言用革為甲之法此周制也不言以金為甲則知古人<lb/>
<pb n="KR3j0037_WYG_002-25a"/>
唯用革甲而已出其東門詩曰公子五爭兵革不息野<lb/>
有蔓草詩曰君子澤不下流民窮於兵革溱洧詩曰兵革<lb/>
不息男女相棄中庸曰袵金革死而不厭北方之强也<lb/>
樂記曰左射貍首右射騶虞而貫革之射息也孟子曰<lb/>
兵革非不堅利也家語曰南山有竹不柔自直斬而用<lb/>
之達於犀革淮南子曰貫兕甲於三百步史記禮書曰<lb/>
楚人鮫革犀兕以為甲前漢藝文志曰後世燿金為刀<lb/>
割革為甲凡此皆言以革為甲未聞用金甲也然則用<lb/>
<pb n="KR3j0037_WYG_002-25b"/>
金為甲者秦漢以後乎釋名曰甲亦曰介亦曰鎧故苻<lb/>
堅使熊邈造金銀細鎧蔡文姬詩曰金甲耀朝日杜子<lb/>
美詩曰未聞細栁散金甲凡言金甲皆見於後世也事<lb/>
有出於古人創法而後世更加精者甲之類是也<lb/>
　　復覆<lb/>
春秋成公十三年左氏傳曰吾與汝同好棄惡復修舊<lb/>
徳陸徳明音義曰復音服又扶又反成公十八年夏楚<lb/>
子鄭伯代宋宋魚石復入於彭城左氏傳曰鄭伯侵宋<lb/>
<pb n="KR3j0037_WYG_002-26a"/>
遂㑹楚子代宋納宋魚石向為人鱗朱向𢃄魚府焉以<lb/>
三百乘戍之而還書曰復入凡去其國國逆而立之曰<lb/>
入復其位曰復歸諸侯納之曰歸以惡曰復入陸徳明<lb/>
音義曰復入扶又反復歸音服觀國案字書復有二義<lb/>
扶又反者其義則再也若隱公四年左氏傳曰諸侯復<lb/>
代鄭桓公元年左氏傳曰鄭人請復祀周公之類是也<lb/>
音服者其義則反也若周易復卦詩宣王復古之類是<lb/>
也成公十三年左氏傳所謂復修舊徳者乃再修舊徳<lb/>
<pb n="KR3j0037_WYG_002-26b"/>
也當音扶又反十八年傳曰復歸復入者乃反歸反入<lb/>
也當音服陸徳明皆存兩音則何所適從也又襄公十<lb/>
三年左氏傳曰呉侵楚飬叔曰子為三覆以待我杜預<lb/>
注曰覆伏也陸徳明音義曰覆扶又反觀國案字書覆<lb/>
亦有二義扶又反者其義則蓋覆也音福者其義則敗<lb/>
也倒也為三覆以待我者為傾覆之兵以伺我而發也<lb/>
若成公傳所謂覆師徒所謂傾覆我社稷若襄公傳所<lb/>
謂傾覆無所控告所謂大懼社禝之傾覆此類是已而<lb/>
<pb n="KR3j0037_WYG_002-27a"/>
陸徳明於三覆音為扶又反誤也<lb/>
　　弔<lb/>
節南山詩曰不弔昊天陸徳明音義曰弔如字瞻卬詩<lb/>
曰不弔不祥陸徳明音義曰弔如字又音的觀國案字<lb/>
書弔字去聲多嘯切弔生曰喭弔死曰弔也入聲都歴<lb/>
切至也此二音分二義不同考節南山瞻卬詩言不弔<lb/>
者至也當作都歴切而陸徳明於瞻卬詩列兩音者不<lb/>
能考其義而别之也又於節南山瞻卬詩皆音曰如字<lb/>
<pb n="KR3j0037_WYG_002-27b"/>
所謂如字者讀為多嘯切亦非也論語曰羔裘𤣥冠不<lb/>
以弔春秋隱公元年左氏傳曰弔生不及哀曲禮曰知<lb/>
生者弔又曰弔喪弗能賻不問其所費檀弓曰魯婦人<lb/>
之髽而弔又曰死而不弔者三周禮曰以弔禮哀禍烖<lb/>
凡此類皆多嘯切者也大誥曰弗弔天䧏割於我家君<lb/>
奭曰弗弔天䧏喪於殷盤庚曰弔由靈費誓曰善<graphic n="KR1600" url="https://raw.githubusercontent.com/kanripo/KR-Gaiji/master/images/KR1600.png" mimeType="image/png"/>乃<lb/>
甲胄敿乃干無敢不弔天保詩曰神之弔矣凡此類皆<lb/>
都歴切者也義各有所歸不可混而無别<lb/>
<pb n="KR3j0037_WYG_002-28a"/>
　　亟<lb/>
亟字書史中用之最多一曰欺兾切一曰紀力切義若<lb/>
相似而難於區别觀國案字書欺兾切者數也紀力切<lb/>
者急也無衣詩曰亟用兵而不與民同欲蓋言數用兵<lb/>
也東門之枌詩曰亟㑹於道路蓋言數㑹也春秋隱公<lb/>
元年左氏傳曰亟請於武公蓋言數請也成公十六年<lb/>
傳曰吾先君之亟戰蓋言數戰也少儀曰亟見曰朝夕<lb/>
蓋言數見也講武類禡詩曰屢豐年鄭氏箋曰屢亟也<lb/>
<pb n="KR3j0037_WYG_002-28b"/>
蓋言數豐年也前漢刑法志曰師旅亟動蓋言數動也<lb/>
如此類亟字並音欺冀切其義則皆數也靈䑓詩曰經<lb/>
始勿亟蓋言勿急也七月詩曰亟其乘屋蓋言急於治<lb/>
屋也何人斯詩曰爾之亟行遑脂爾車蓋言急行不暇<lb/>
脂車也春秋隱公十一年左氏傳曰乃亟去之蓋言急<lb/>
去也定公五年傳曰歸粟於蔡以周亟矜無資蓋言周<lb/>
急也昭公五年傳曰屑屑焉習儀以亟蓋言以習儀為<lb/>
急也史記秦楚之際月表曰未始有受命若斯之亟也<lb/>
<pb n="KR3j0037_WYG_002-29a"/>
蓋言受命之急也如此類亟字並音紀力切其義則皆<lb/>
急也以此考之則亟有二音自分二義各有區别矣亟<lb/>
棘革三字皆訓急文王有聲詩曰匪棘其欲遹追來孝<lb/>
注曰棘急也革亦讀音棘故禮器引詩曰匪革其猷聿<lb/>
追來孝檀弓曰夫子之病革矣古人以棘革二字通用<lb/>
也抑詩曰俾民大棘江漢詩曰匪疚匪棘雨無正詩曰<lb/>
孔棘且殆凡此言棘亦皆訓急也禮記明堂位曰越棘<lb/>
大弓天子之戎器也鄭氏記曰棘㦸也引春秋傳曰子<lb/>
<pb n="KR3j0037_WYG_002-29b"/>
都㧞棘廣韻棘字注曰棘小棗又越㦸名廣韻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字注<lb/>
引埤蒼云垂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>地名出美玉而左氏傳孟子皆只作棘<lb/>
字蓋不害於義也<lb/>
　　假<lb/>
假古雅切與檟同音又古訝切與稼同音又古伯切與<lb/>
格同音又胡駕切與暇同音其與檟同音者大也其與<lb/>
稼同音者借也休假也其與格同音者至也其與暇同<lb/>
音者嘉也長發詩曰昭假遲遲雲漢詩曰昭假無贏泮<lb/>
<pb n="KR3j0037_WYG_002-30a"/>
水詩曰昭假烈祖噫嘻詩曰既昭假爾烝民詩曰昭假<lb/>
於下凡此詩言昭假則同而陸徳明音義於長發雲漢<lb/>
詩則音古雅反於泮水噫嘻烝民詩則音古伯反凡分<lb/>
兩音則非也考其義則皆當音格為是文王詩曰假哉<lb/>
天命雝詩曰假哉皇考二詩言假哉則同而音義於文<lb/>
王則音古雅反於雝則音胡駕反凡分兩音者亦非也<lb/>
考其義皆當音古雅反為是若夫假樂嘉成王音暇維<lb/>
天之命曰假以溢我音暇小弁詩曰假寐永嘆音檟那<lb/>
<pb n="KR3j0037_WYG_002-30b"/>
詩曰湯孫奏假音檟思齊詩曰烈假不瑕音檟烈祖詩<lb/>
曰鬷假無言以假以享來假來饗音格𤣥鳥詩曰四海<lb/>
來假來假祁祁音格凡此詩各有一義其音亦與義通<lb/>
也至於假道於虞以伐虢音檟王假之音格之類皆顯<lb/>
然無疑者孫諤申明禮部韻略謂假字許於上聲去聲<lb/>
通押今考左氏傳曰假許田惟名與器不可以假人止<lb/>
當用上聲音檟去聲唯有休假之義雖有借貸意而經<lb/>
書未嘗用之難於通押文士亦用假字為遐字前漢禮<lb/>
<pb n="KR3j0037_WYG_002-31a"/>
樂志郊祀歌曰沇沇四塞假狄合處顔師古曰假即遐<lb/>
字假狄逺夷也說文作假亦通用假耳說文曰叚古雅<lb/>
切借也於篆為叚又段字徒玩切分段也於篆文為段<lb/>
盖叚字如前漢地理志琅邪郡有雩叚縣假暇遐嘏蝦<lb/>
霞之類皆従叚也段字如前漢段會宗後漢段光段珪<lb/>
唐段成式鍛腶毈碫椴之類皆従段也叚段二字偏旁<lb/>
不同然其形易於相亂應當分别魏有段干木乃複姓<lb/>
段干而名木史記老子傳曰老子之子名宗宗為魏將<lb/>
<pb n="KR3j0037_WYG_002-31b"/>
封於段干裴駰注曰段干魏邑名有段干木段干子田<lb/>
段干朋盖因邑為姓也前漢班固幽通賦曰木偃息以<lb/>
蕃魏兮乃舉段干木之名也周禮考工記曰攻金之工<lb/>
六築冶鳬㮚段桃而段氏闕曲禮曰天子之六工土工<lb/>
金工石工木工獸工草工鄭氏注曰金工築冶鳬㮚鍛<lb/>
桃而陸徳眀音義曰鍛丁貫反盖古之周禮傳者非一<lb/>
本鄭氏用鍛字必别本周禮而今世所傳周禮作段字<lb/>
亦當讀作丁貫反且攻金之工當用鍛字耳鍛段通用<lb/>
<pb n="KR3j0037_WYG_002-32a"/>
乃一義也<lb/>
　　副苹<lb/>
生民詩曰不坼不副無菑無害曲禮曰為天子削瓜者<lb/>
副之陸徳明音義皆曰副孚逼反觀國案周禮大宗伯<lb/>
以疈辜祭四方百物又鬯人曰凡疈事用散陸徳明音<lb/>
義皆曰疈孚逼反盖副與疈一字也副乃疈字之半耳<lb/>
疈辜者疈牲胷磔裂之以祭四方百物之神也酒尊無<lb/>
飾謂之散尊疈事用散尊散列不一也為天子削瓜者<lb/>
<pb n="KR3j0037_WYG_002-32b"/>
副之則既削又四析而横斷之也為國君者華之則中<lb/>
裂之而不四析也為大夫累之累倮也為士㚄之去㚄<lb/>
而已不坼不副者無分裂之患也副疈皆取四達開裂<lb/>
之義字書當於入聲收副字在疈字之下乃立兩字各<lb/>
為訓義非也鹿鳴詩曰食野之苹毛氏傳曰苹蓱也鄭<lb/>
氏箋曰苹藾蕭觀國案爾雅曰萍蓱其大者蘋郭璞注<lb/>
曰萍水中浮蓱爾雅又曰苹藾蕭郭璞注曰今藾蒿也<lb/>
然則苹與萍乃二物其字不相通用詩曰食野之苹食<lb/>
<pb n="KR3j0037_WYG_002-33a"/>
野之蒿食野之芩皆鹿食地上所生之物非水中物則<lb/>
苹非萍矣藾蕭是也謝靈運擬鄴中集詩曰自從食蓱<lb/>
來唯見今日美五臣注文選曰蓱苹也食苹之詩天子<lb/>
宴諸侯也靈運以食苹為食蓱五臣謂蓱苹也皆誤矣<lb/>
玉篇曰苹蓱也又藾蕭也兩存之者因毛鄭訓詩而為<lb/>
説也亦誤矣<lb/>
　　斚旂<lb/>
周禮司尊彛曰秋嘗冬烝祼用斚彛黃彛鄭氏注曰犖<lb/>
<pb n="KR3j0037_WYG_002-33b"/>
讀為稼稼彛畫禾稼也陸徳明音義曰斚音稼禮記明<lb/>
堂位曰夏后氏以琖商以斚鄭氏注曰斚畫禾稼也陸<lb/>
徳明音義曰斚音稼觀國案字書曰斚古雅切玉爵也<lb/>
故行葦詩曰洗爵奠斚音義曰斚古雅反周禮鬱人曰<lb/>
大祭祀與量人受舉斚之卒爵而飲之音義曰斚古雅<lb/>
切以此觀之凡斚字皆當讀為古雅切畫禾稼者斚之<lb/>
飾而遂改斚音稼恐非義也司馬温公詩話曰庭燎詩<lb/>
云夜鄉晨言觀其旂旂當讀音芹而釋音為祈或言周<lb/>
<pb n="KR3j0037_WYG_002-34a"/>
人土語謂芹為祈觀國又案采菽詩曰觱沸檻泉言采<lb/>
其芹君子來朝言觀其旂泮水詩曰思樂泮水薄采其<lb/>
芹魯侯戾止言觀其旂此二詩與庭燎詩旂字皆與芹<lb/>
晨同韻則旂當音芹可知也春秋左氏傳晉獻公時童<lb/>
謠曰丙之辰龍尾伏辰杓服振振取虢之旂鶉之賁賁<lb/>
天䇿焞焞火中成軍虢公其奔舉此言之則旂當音芹<lb/>
亦可知矣旂字當有祈芹二音字書不収芹音蓋闕典<lb/>
也<lb/>
<pb n="KR3j0037_WYG_002-34b"/>
　　敦<lb/>
爾雅釋丘曰丘一成為敦丘郭璞注曰成猶重也音義<lb/>
曰敦都昆反觀國案前漢地理志東都有頓丘縣顔師<lb/>
古注曰丘一成為頓丘以此知爾雅云丘一成為敦丘<lb/>
者敦當讀作頓若爾雅釋天曰太嵗在子曰困敦音義<lb/>
曰敦音頓此類是也而爾雅音義乃音敦丘為都昆反<lb/>
誤矣爾雅釋丘又曰如覆敦者敦丘郭璞注曰敦盂也<lb/>
音義曰敦音堆觀國案字書去聲敦字都内切珠盤玉<lb/>
<pb n="KR3j0037_WYG_002-35a"/>
敦也然則爾雅云如覆敦者是若覆盂狀玉敦之形亦<lb/>
如盂貯挿血之酒於玉敦當讀覆敦之敦為都内切若<lb/>
周禮戎右曰盟則以玉敦辟盟明堂位曰有虞氏之兩<lb/>
敦音義皆音敦作對此類是也而爾雅音義乃音覆敦<lb/>
為堆誤矣爾雅釋丘凡有兩敦丘而音義皆誤訓之蓋<lb/>
敦字旁音最多故易於疑亂如東山詩曰敦彼獨宿箋<lb/>
曰敦敦然獨宿於車下讀敦作都回反又曰有敦𤓰苦<lb/>
訓曰敦專專也讀敦作徒端反行葦詩曰敦彼行葦訓<lb/>
<pb n="KR3j0037_WYG_002-35b"/>
曰敦聚也讀敦作徒端反又曰敦弓既堅訓曰敦弓畫<lb/>
弓也音敦作雕觀國案許慎說文曰弴音雕畫弓也然<lb/>
則本用弴弓詩人假借用字為敦弓讀音雕是也常武<lb/>
詩曰鋪敦淮濆仍執醜虜箋曰敦當作屯陳屯其兵於<lb/>
淮水大防之上也觀國案敦字徒端切者其義則聚也<lb/>
陳聚其兵於淮上當讀鋪敦之敦為徒端切而鄭氏箋<lb/>
乃欲改敦為屯其取訓逺矣有客詩曰有萋有且敦琢<lb/>
其旅閟宫詩曰敦商之旅克咸厥功二詩音義皆音敦<lb/>
<pb n="KR3j0037_WYG_002-36a"/>
為都回反此二詩言敦皆敦治之義讀音都回反是也<lb/>
周禮司几筵曰凡䘮事設葦席右素几其柏席用萑黼<lb/>
純諸侯則紛純每敦一几鄭氏注曰敦讀曰燾燾覆也<lb/>
棺在殯則椁燾觀國案檀弓曰天子龍輴而椁幬諸侯<lb/>
輴而設幬鄭氏注曰幬覆也鄭氏注司几筵每敦一几<lb/>
讀敦作燾蓋用檀弓之文以訓之耳然讀敦為燾於音<lb/>
訓不相附近而取義迂逺今案司凡筵之文乃喪事設<lb/>
席設几者也敦當讀音徒端切其義則聚也每席聚處<lb/>
<pb n="KR3j0037_WYG_002-36b"/>
設一几則文與義通矣若夫數數變易字形而為之音<lb/>
訓不唯取義太逺而導多疑於後學是誰之過與<lb/>
　　春秋經字數<lb/>
史記太史公自序曰春秋文成數萬其指數千張晏注<lb/>
曰春秋萬八千字當言減而云成數字誤也裴駰注曰<lb/>
太史公此辭是述董生之言董仲舒自治公羊經傳凡<lb/>
有四萬四千餘字故云文成數萬也前漢司馬遷傳曰<lb/>
春秋文成數萬其指數千顔師古注曰一萬之外即以<lb/>
<pb n="KR3j0037_WYG_002-37a"/>
萬言之故云數萬學者又為曲解云公羊經傳凡四萬<lb/>
四千餘字史遷豈謂公羊之傳為春秋乎觀國案今世<lb/>
所傳春秋經一萬六千五百餘字張晏云萬八千字非<lb/>
也太史公論春秋豈以公羊傳㕘計其文數耶裴駰注<lb/>
亦非也顔師古云一萬之外即以萬言之故云數萬觀<lb/>
國案前漢食貨志曰發吏卒間嵗萬餘人齊王僧孺有<lb/>
書萬餘卷梁沈約有書二萬卷蕭勵聚書三萬卷前漢<lb/>
藝文志曰説五字之文至二三萬言又食貨志曰發車<lb/>
<pb n="KR3j0037_WYG_002-37b"/>
三萬兩然則古人於一萬之外則稱萬餘至二萬則稱<lb/>
二萬至三萬則稱三萬自一二三萬之外則差多矣故<lb/>
稱數萬前漢儒林傳曰后倉説禮數萬言又食貨志曰<lb/>
馬往來食長安者數萬匹又曰通西南夷道作者數萬<lb/>
人故凡言數萬者差多也不止乎一二三萬也猶之數<lb/>
十數百數千也積十之多為數十積百之多為數百積<lb/>
千之多為數千是則積萬之多乃為數萬春秋經萬六<lb/>
千餘字當言文成萬餘而云數萬者太史公之言不確<lb/>
<pb n="KR3j0037_WYG_002-38a"/>
也而顔師古又云一萬之外謂之數萬其注釋亦不確<lb/>
也譬如易大衍之數二篇之策萬有一千五百二十而<lb/>
訓之曰二篇之策數萬可乎若孟子題辭曰三萬四千<lb/>
六百八十五字而變之云其文數萬則言意合矣以此<lb/>
觀之則顔師古之訓不確益可知也<lb/>
　　曲臺<lb/>
前漢儒林傳曰后倉説禮數萬言號曰后氏曲臺記服<lb/>
䖍注曰在曲臺校書著記因以為名顔師古注曰曲臺<lb/>
<pb n="KR3j0037_WYG_002-38b"/>
殿在未央宫前漢藝文志禮家有曲臺后倉九篇如淳<lb/>
注曰行禮射扵曲臺后倉為記故名曰曲臺記引漢官<lb/>
曰大射於曲臺晋灼注曰天子射宫也西京無太學於<lb/>
此行禮也觀國案前漢蓺文志曰漢興髙堂生傳士禮<lb/>
十七篇訖孝宣世后倉最明戴徳戴聖慶普皆其弟子<lb/>
三家立扵學宫以此觀之則后倉所説曲臺記非獨射<lb/>
禮而已也天子大射雖在曲臺而后倉著書則不專為<lb/>
射也前漢儒林傳曰后倉説禮數萬言號曰后氏曲臺<lb/>
<pb n="KR3j0037_WYG_002-39a"/>
記授聞人通漢戴徳戴聖慶普普授夏侯欽又傳族子<lb/>
咸大戴授徐良小戴授橋仁楊子榮然則禮學相傳如<lb/>
此之盛其書今在者禮記儀禮是也曲臺所記不止乎<lb/>
射禮亦可知矣<lb/>
　　法言<lb/>
揚雄法言曰或問甘羅之悟吕不韋張辟疆之覺平勃<lb/>
皆以十二齡前漢外戚傳曰恵帝崩太后發䘮哭而泣<lb/>
不下留侯子張辟疆年十五為侍中謂丞相陳平曰帝<lb/>
<pb n="KR3j0037_WYG_002-39b"/>
無壯子太后畏君等今請拜諸吕居中用事則太后心<lb/>
安法言云十二齡而漢書云十五者者觀辟疆啓陳平<lb/>
之語殆非十二齡所能言當従漢書年十五也法言曰<lb/>
蔡生欲安項咸陽項不能移又烹之前漢項羽傳曰韓<lb/>
生説羽都關中羽曰富䝿不歸故郷如衣錦夜行韓生<lb/>
曰人謂楚人沐猴而冠果然羽聞之斬韓生觀國案史<lb/>
記項羽紀曰人或説項王都關中項王烹説者史記但<lb/>
言人或説項王而不言其人姓名蓋以其人不足書也<lb/>
<pb n="KR3j0037_WYG_002-40a"/>
班固作漢書欲致其詳故載其姓名曰韓生然古之作<lb/>
漢書者非一家揚雄班固各以其所傳漢史而用之故<lb/>
在揚雄則言蔡生在班固則言韓生揚雄法言乃王莽<lb/>
作安漢公時所撰班固在後漢永平間作史已知法言<lb/>
用蔡生之非而寔之以韓生也法言曰叔孫通欲制君<lb/>
臣之儀召先生於齊魯所不能致者二人觀國案史記<lb/>
漢書叔孫通傳皆曰通使召魯諸生三十餘人魯有兩<lb/>
生不肯行此云魯而法言云齊魯者法言方論齊魯有<lb/>
<pb n="KR3j0037_WYG_002-40b"/>
人臣而繼以叔孫通召諸儒故亦言齊魯承上文言之<lb/>
也法言問神篇曰淮南太史公者其多知與何其雜也<lb/>
重黎篇曰或問太史遷曰實録君子篇曰淮南説之用<lb/>
不如太史公之用也太史公聖人將有取焉多愛不忍<lb/>
子長也觀國案雄論太史公始言雜者不純乎仁義也<lb/>
中言實録者不虛美不隱惡也末言聖人將有取焉者<lb/>
亦可取而用之也又曰多愛不忍則於去取之際未為<lb/>
勇决然則雄論太史公可否相半故其設對問者三意<lb/>
<pb n="KR3j0037_WYG_002-41a"/>
各不同也班固作司馬遷傳贊曰自劉向揚雄博極羣<lb/>
書皆稱遷有良史之材而法言所論殆責備於賢者之<lb/>
論也<lb/>
　　孔子誄<lb/>
春秋哀公十六年左氏傳曰孔丘卒公誄之曰旻天不<lb/>
弔不憖遺一老俾屏余一人以在位㷀㷀余在疚烏乎<lb/>
哀哉尼父無自律禮記檀弓曰魯哀公誄孔子曰天不<lb/>
遺耆老莫相予位焉嗚呼哀哉尼父史記孔子世家曰<lb/>
<pb n="KR3j0037_WYG_002-41b"/>
孔子卒哀公誄之曰旻天不弔不憖遺一老俾屏余一<lb/>
人以在位㷀㷀余在疚嗚呼哀哉尼父毋自律前漢五<lb/>
行志曰哀公十六年孔丘卒公誄之曰旻天不弔不憖<lb/>
遺一老俾屏余一人觀國案節南山詩曰不弔昊天十<lb/>
月之交詩曰不憖遺一老俾守我王閔予小子詩曰嬛<lb/>
嬛在疚然則魯哀公誄孔子之辭蓋集詩辭而為誄辭<lb/>
耳書史引孔子誄惟史記與左氏傳辭同蓋司馬遷采<lb/>
左氏作史記則辭同可知也檀弓所記禮尚簡要漢書<lb/>
<pb n="KR3j0037_WYG_002-42a"/>
五行志記災異之迹而已故所載誄辭皆不全也字書<lb/>
曰憖魚覲切且也傷也閑也不憖遺一老者不且遺一<lb/>
老也鄭氏箋詩曰憖者心不欲自彊之辭所謂心不欲<lb/>
自彊之辭亦且也春秋昭公二十八年左氏傳曰憖使<lb/>
吾君聞勝與臧之死也以為快杜預注曰憖發語之音<lb/>
觀國案此憖字亦且也發語之音多端不特此一字耳<lb/>
又文公十二年左氏傳曰兩軍之士皆未憖也杜預注<lb/>
曰憖缺也觀國案憖缺者即字書所謂傷也<lb/>
<pb n="KR3j0037_WYG_002-42b"/>
　　三等國<lb/>
周之封國分為三等有大國有次國有小國周禮大司<lb/>
馬曰大國三軍次國二軍小國一軍孟子曰大國地方<lb/>
百里次國地方七十里小國地方五十里王制曰大國<lb/>
三卿皆命於天子次國三卿二卿命於天子一卿命於<lb/>
其君小國二卿皆命於其君又曰次國之上卿位當大<lb/>
國之中中當其下下當其上大夫小國之上卿位當大<lb/>
國之下卿中當其上大夫下當其下大夫春秋成公三<lb/>
<pb n="KR3j0037_WYG_002-43a"/>
年左氏傳曰次國之上卿當大國之中中當其下下當<lb/>
其上大夫小國之上卿當大國之下卿中當其上大夫<lb/>
下當其下大夫觀國案此乃五等之諸侯分為三等之<lb/>
國公為大國侯伯為次國子男為小國五等之諸侯<lb/>
出封有國則其禮儀名數分三等之國而定其制焉周<lb/>
禮大司馬所言乃三等之國所制之軍也孟子所言乃<lb/>
所制之地也王制與左氏傳所言乃所制爵祿之位也<lb/>
周禮行人上公之禮其數皆以九諸侯諸伯之禮其數<lb/>
<pb n="KR3j0037_WYG_002-43b"/>
皆以七諸子諸男之禮其數皆以五此乃所制三等之<lb/>
命數也又司儀曰公于上等侯伯于中等子男于下等<lb/>
此乃所制三等擯相之禮也王制曰三公不過九命次<lb/>
國之君不過七命小國之君不過五命此言三等之服<lb/>
也周之封建之法唯此而已故齊侯使管夷吾平戎於<lb/>
王王以上卿之禮饗管仲管仲辭曰臣賤有司也有天<lb/>
子之二守國髙在管仲受下卿之禮而還國子髙子上<lb/>
卿也管仲畏扵義而不敢踰焉至周之衰諸侯僭天子<lb/>
<pb n="KR3j0037_WYG_002-44a"/>
大夫僭諸侯無復遵分守而盟㑹之際方且争長焉呉<lb/>
楚之君自稱王春秋削之而書之曰吳子楚子其它僭<lb/>
竊踰禮制者不可勝數文武周公之法至是其敝乃如<lb/>
此何耶<lb/>
　　矜<lb/>
大田詩曰大田刺幽王也言矜寡不能自存焉釋音曰<lb/>
矜古頑反烝民詩曰不侮矜寡不畏彊禦釋音曰矜古<lb/>
頑反春秋定公四年左氏傳曰詩云柔亦不茹剛亦不<lb/>
<pb n="KR3j0037_WYG_002-44b"/>
吐不侮矜寡不畏彊禦釋音曰矜古頑反觀國案矜字<lb/>
皆音作古頑反者讀矜為鰥也然鴻雁詩序曰萬民離<lb/>
散不安其居而能勞來還定安集之至於矜寡無不得<lb/>
其所焉而其詩曰之子于征劬勞于野爰及矜人哀此<lb/>
鰥寡既曰矜人又曰鰥寡故作詩序者以為矜寡無不<lb/>
得其所焉然則矜寡之矜不可讀為古頑反亦明矣毛<lb/>
氏詩傳曰矜憐也偏喪曰寡鄭氏箋曰矜人可憐之人<lb/>
也所謂矜寡者離亂失所羇獨可憐之人也矜字當讀<lb/>
<pb n="KR3j0037_WYG_002-45a"/>
為居陵反而陸徳明釋音皆音作古頑反非也春秋昭<lb/>
公元年左氏傳亦引詩曰不侮鰥寡不畏彊禦乃改矜<lb/>
寡為鰥寡者左氏多假借改易詩書之字取其意通而<lb/>
已若援此而遂音矜為鰥則于鴻雁詩辭大不合也小<lb/>
旻詩曰戰戰兢兢如臨深淵如履薄氷而春秋僖公二<lb/>
十二年左氏傳引詩曰戰戰矜矜如臨深淵如履薄氷<lb/>
乃改兢兢為矜矜者兢兢戒慎之意與矜矜不同故無<lb/>
羊詩曰爾羊來思矜矜兢兢不騫不崩則矜矜兢兢自<lb/>
<pb n="KR3j0037_WYG_002-45b"/>
是兩意左氏改戰戰兢兢為矜矜假借而已釋音當隨<lb/>
其所用之字而訓之不當遽讀矜為鰥也矜又巨巾反<lb/>
亦作<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>字書曰矛柄也史記淮南王安傳曰非直適戍<lb/>
之衆鐖鑿棘矜也賈誼過秦論曰鉏耰棘矜非銛于句<lb/>
㦸長鎩也前漢徐樂傳曰起窮巷奮棘矜顔師古注曰<lb/>
棘㦸矜㦸之把也杜甫寄峽州詩曰張兵橈棘矜蓋用<lb/>
此事耳<lb/>
　　沓<lb/>
<pb n="KR3j0037_WYG_002-46a"/>
十月詩曰噂沓背憎職競由人毛氏傳曰噂猶噂噂沓<lb/>
猶沓沓鄭氏箋曰噂噂沓沓相對談語背則相憎釋音<lb/>
曰沓徒合反觀國案字書噂沓語多也噂亦作譐兹損<lb/>
切<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>亦作誻徒合切其字従口或従言其義一也詩人<lb/>
多用省偏旁之文故用沓字乃<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>之省文耳核其義則<lb/>
沓者重也合也列子曰鏑矢復沓方矢復寓前漢郊祀<lb/>
歌曰騎沓沓左太冲吳都賦曰雜沓縦萃凡此沓字皆<lb/>
重也詩曰芄蘭之葉童子佩韘鄭氏箋曰韘之言沓所<lb/>
<pb n="KR3j0037_WYG_002-46b"/>
以彄沓手指前漢趙皇后傳曰昭陽殿上銅沓冐凡此<lb/>
沓字皆合也此皆沓字本義無語言多之意孟子曰天<lb/>
之方蹶無然泄泄泄泄猶沓沓也事君無義進退無禮<lb/>
言則非先王之道者猶沓沓也此與詩噂沓之沓相類<lb/>
無誠心之意也春秋僖公十五年左氏傳引詩曰僔沓<lb/>
背憎職競由人亦循詩用沓字而用僔字者案字書僔<lb/>
衆也與噂義不同左氏假借用字耳唐書許敬宗傳曰<lb/>
敬宗饕沓以女嫁蠻酋馮盎子多私所聘此沓字讀為<lb/>
<pb n="KR3j0037_WYG_002-47a"/>
它合切蓋貪婪之稱也<lb/>
　　六尺<lb/>
論語曽子曰可以託六尺之孤可以寄百里之命臨大<lb/>
節而不可奪也觀國案周禮鄉大夫之職以嵗時登其<lb/>
夫家之衆寡辨其可任者國中自七尺以及六十野自<lb/>
六尺以及六十有五皆征之鄭氏注曰國中城郭中也<lb/>
晩賦税而早免之以其所居復多役少野早賦税而晚<lb/>
免之以其復少役多又案韓詩外傳曰國中二十行役<lb/>
<pb n="KR3j0037_WYG_002-47b"/>
然則七尺者二十嵗也其升降皆以五年則六尺者十<lb/>
五嵗也國中自七尺以及六十者自二十嵗以至六十<lb/>
嵗皆征之也野自六尺以及六十有五者自十五嵗以<lb/>
至六十五嵗皆征之也征之者謂給公上之賦役也國<lb/>
中近而復多役少故二十嵗始征之比野晚征五年也<lb/>
六十嵗而免比野早免五年也野逺而復少役多故十<lb/>
五嵗則征之比國中早征五年也六十有五嵗而免比<lb/>
國中晚免五年也其升降早晚皆以五年為率此周之<lb/>
<pb n="KR3j0037_WYG_002-48a"/>
成法也以此觀之則六尺之孤為十五嵗可知矣孔穎<lb/>
達周禮䟽引鄭氏注論語云六尺之孤年十五以下案<lb/>
周禮賦役之法言六尺者必以十五嵗而論語云六尺<lb/>
之孤則十五嵗以下皆可以六尺該之也後漢明帝詔<lb/>
曰髙宻侯禹元功之首東平王蒼寛博有謀並可以受<lb/>
六尺之託章懐太子注曰六尺謂十五以下此乃用鄭<lb/>
氏之説也<lb/>
　　朋<lb/>
<pb n="KR3j0037_WYG_002-48b"/>
詩曰菁菁者莪在彼中陵既見君子錫我百朋鄭氏箋<lb/>
曰古者貨貝五貝為朋錫我百朋得祿多言得意也前<lb/>
漢食貨志曰王莽變漢制作金銀龜貝錢布之品元龜<lb/>
直二千一百六十為大貝十朋蘓林注曰兩貝為朋朋<lb/>
直二百一十六元龜十朋故直二千一百六十又有公<lb/>
龜壯貝十朋伯龜幺貝十朋子龜小貝十朋是為龜寳<lb/>
觀國案鄭氏箋詩曰五貝為朋王莽變法以兩貝為朋<lb/>
者廣韻朋字注云五貝曰朋武王悦箕子之對賜十朋<lb/>
<pb n="KR3j0037_WYG_002-49a"/>
以此知古以五貝為朋至王莽改其名品更以兩貝為<lb/>
朋耳易損卦六五或益之十朋之龜弗克違益卦或益<lb/>
之十朋之龜弗克違案此二爻皆在中正之位以柔謙<lb/>
自居而天下之美利不期自至故曰十朋之龜弗克違<lb/>
以譬則羣賢皆願為用者也而王弼注釋以朋為朋黨<lb/>
非也許慎説文曰貝海介蟲也玉篇曰貝如車渠又貝<lb/>
甲也古貨貝而寳龜前漢食貨志曰金刀龜貝所以通<lb/>
有無也顔師古注曰貝以表飾然則龜貝古人記此以<lb/>
<pb n="KR3j0037_WYG_002-49b"/>
為寳貨而朋則其名數也<lb/>
　　寘塡塵<lb/>
桑柔詩曰不殄心憂倉兄塡兮毛氏傳曰塡久也鄭氏<lb/>
箋曰䘮亡之道滋久長也釋音塡音塵召旻詩曰兢兢<lb/>
業業孔塡不寧鄭氏箋曰天下之人戒懼危怖甚久矣<lb/>
釋音曰塡音塵瞻卬詩曰孔塡不寧降此大厲毛氏傳<lb/>
曰塡久也鄭氏箋曰幽王不愛民甚久矣釋音曰塡音<lb/>
塵觀國案東山詩曰蜎蜎者蠋烝在桑野毛氏傳曰烝<lb/>
<pb n="KR3j0037_WYG_002-50a"/>
寘也鄭氏箋曰蠋蜎蜎然持行久處桑野有似勞苦者<lb/>
古者聲寘塡塵同也釋音曰寘塡塵同音田又常棣詩<lb/>
曰每有良朋烝也無戎毛氏傳曰烝寘也戎相也鄭氏<lb/>
箋曰當急難之時雖有善同門來久矣猶無相助己者<lb/>
古者聲寘塡塵同也以此觀之則寘塡塵三字皆同音<lb/>
田也而釋音於桑柔召旻瞻卬詩又皆音填為塵者乃<lb/>
鄭氏箋所謂寘塡塵同聲蓋田塵二音通讀之耳其義<lb/>
則寘塡塵三字皆訓久也南有嘉魚詩曰烝然罩罩鄭<lb/>
<pb n="KR3j0037_WYG_002-50b"/>
氏箋曰烝塵也塵然猶言久如也喻求賢之遲也爾雅<lb/>
曰塵久也於東山常棣詩訓烝為寘於南有嘉魚詩訓<lb/>
烝為塵則寘塵同聲可知矣若夫小宛詩曰哀我塡寡<lb/>
宜岸宜獄毛氏傳曰塡盡也鄭氏箋曰我窮盡寡也此<lb/>
塡字專讀音田卷耳詩曰寘彼周行此寘字專訓為置<lb/>
止之寘無將大車詩曰祗自塵兮此塵字專訓為塵垢<lb/>
之塵蓋詩非一人之所作其用字各有旨趣亦不可一<lb/>
槩論也塡陟刃切與鎭同義史記封禪書曰嵗星塡星<lb/>
<pb n="KR3j0037_WYG_002-51a"/>
又太史自序曰以塡江淮之南又齊悼惠王世家曰大<lb/>
封同姓以塡萬民之心前漢郊祀志曰獨見塡星出又<lb/>
母將隆傳曰使在國邸以塡萬方又王莽傳曰屯雒陽<lb/>
塡南宫又田蚡傳曰上所塡撫多蚡賔客顔師古注皆<lb/>
曰塡竹刃反至後漢書則皆用鎮字其義一也<lb/>
　<lb/>
　<lb/>
　<lb/>
<pb n="KR3j0037_WYG_002-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學林卷二<lb/>
</p>
<p>
</p>
  </div>
</body>
</text>
</TEI>
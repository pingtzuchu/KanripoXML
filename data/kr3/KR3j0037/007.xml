<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學林卷七</head> <lb/>
    <p>
<pb n="KR3j0037_WYG_007-1a"/>
欽定四庫全書<lb/>
　學林卷七<lb/>
　　　　　　　　　　　　宋　王觀國　撰<lb/>
　　栁子厚非國語<lb/>
國語曰宣王不藉千畆富辰諫栁子厚非曰古之必藉<lb/>
千畆者禮之飾也未若時使而不奪其力節用而不殫<lb/>
其財通其有無和其鄉閭則食固人之大急不勸而勸<lb/>
矣觀國案禮天子親耕以共粢盛王后親蠶以共祭服<lb/>
<pb n="KR3j0037_WYG_007-1b"/>
粢盛衣服皆備然後可以享宗廟盖王者身致其誠以<lb/>
盡孝道舉此以率天下皆知勸於耕勸於蠶其意若曰<lb/>
思天下匹夫匹婦有惰於耕而受其饑者有惰於蠶而<lb/>
受其寒者今我以天子之尊且不敢忘耕事也我親率<lb/>
之兾天下皆知勸於耕而民無受其饑者矣以王后之<lb/>
尊且不敢忘蠶事也我親率之冀天下皆知勸於蠶而<lb/>
民無受其寒者矣亦猶聖人躬儉以率天下也聖人豈<lb/>
能必天下之不為侈靡哉吾示之以儉則天下觀而化<lb/>
<pb n="KR3j0037_WYG_007-2a"/>
庶幾侈靡之習可革也然則王者親耕籍實為政之大<lb/>
者至於時使而不奪其力節用而不殫其財通其有無<lb/>
和其鄉閭此亦為政之不可缺者豈為耕籍而遂廢之<lb/>
哉若夫不能時使而奪民之力不能節用而殫民之財<lb/>
以至有無之不通鄉閭之不和是人君失政治之道非<lb/>
藉千畆之過也若曰藉千畆者徒舉也非實惠也則向<lb/>
所謂躬儉者亦徒舉耶<lb/>
國語曰穀洛鬭將毁王宫王欲壅之太子晉諫云云栁<lb/>
<pb n="KR3j0037_WYG_007-2b"/>
子厚非之曰壅之誠是也彼小子之譊譊者又足記耶<lb/>
觀國觀太子晉諫語文而辨實可嘉秦漢以來文士未<lb/>
能過非譊譊之徒也<lb/>
國語曰三川震伯陽父曰周將亡矣栁子厚非曰山川<lb/>
者特天地之物也隂陽遊乎其間者也自動自休自峙<lb/>
自流是惡乎與我謀自鬭自竭自崩自缺是惡乎為我<lb/>
設觀國竊謂天地之有山川猶人身之有支體氣血也<lb/>
天地隂陽之氣不和則有山崩水竭之災一人之身隂<lb/>
<pb n="KR3j0037_WYG_007-3a"/>
陽之氣不和則變而為疾聖人與天地同體懼隂陽之<lb/>
氣不和則為災為疾夫為災為疾者變也故春秋書沙<lb/>
鹿崩梁山崩者記變也左氏傳曰國主山川故山崩川<lb/>
竭君為之不舉降服乗縵徹樂出次祝幣史辭以禮焉<lb/>
三川震伯陽父曰周將亡矣意謂王者不能修徳以召<lb/>
和而變見焉則國有亡之道也<lb/>
國語曰景王將鑄大錢單穆公不可云云可後而先之<lb/>
謂之召災栁子厚非曰病大錢者吾不知周之時何如<lb/>
<pb n="KR3j0037_WYG_007-3b"/>
哉其曰召災則未之聞也觀國案單穆公云可後之者<lb/>
其必時未宜用大錢也先之而召災者其必時未宜用<lb/>
而亟用之則法有不當於民之心者也法不當於民之<lb/>
心則亂之招也豈惟災而已耶<lb/>
國語曰獻公卜伐驪戎栁子厚非曰卜者聖人用以敺<lb/>
陋民也非常用而取信焉雖勿用之勿信之可也觀國<lb/>
案聖人於卜筮有所謂通天下之志成天下之務定天<lb/>
下之業㫁天下之疑者其妙至於窮神知化非但敺陋<lb/>
<pb n="KR3j0037_WYG_007-4a"/>
民而已也<lb/>
國語曰獻公問于卜偃曰攻虢何月也對曰童謠有之<lb/>
栁子厚非曰童謠無足取者君子不道也觀國案詩書<lb/>
有曰古人有言有曰夏諺有曰周諺此皆與童謠一體<lb/>
盖皆君子之言也特假曰古人曰夏諺曰周諺曰童謠<lb/>
爾故詩三百率多婦人女子小夫賤者之所為茍其言<lb/>
有理而不悖於道雖童謠何傷焉<lb/>
國語曰晉饑公問於箕鄭曰救饑何以對曰信栁子厚<lb/>
<pb n="KR3j0037_WYG_007-4b"/>
非曰信政之常不可須㬰去也聖人獨救饑也耶其言<lb/>
則逺矣觀國案箕鄭所對盖出於孔子所謂自古皆有<lb/>
死民無信不立乃推本而言之也以謂晉君茍信素著<lb/>
於民則饑不足患爾若曰發廩以濟之告糴於鄰國此<lb/>
有司之常典非所以答晉君之問也<lb/>
國語曰平公説新聲師曠曰公室其將卑乎栁子厚非<lb/>
曰耳之於聲也猶口之於味也茍説新味亦將卑乎觀<lb/>
國案聲音與政通故詩有所謂治世之音亂世之音亡<lb/>
<pb n="KR3j0037_WYG_007-5a"/>
國之音以其雅鄭異也正聲雅而鄭聲淫治世之音正<lb/>
聲也亂世亡國之音淫聲也平公説新聲者舍正聲而<lb/>
説淫聲則將溺於亂世亡國之音而政其頺矣師曠知<lb/>
音者也因以發諷曰公室其將卑乎禮曰凡姦聲感人<lb/>
而逆氣應之逆氣成象而淫樂興焉正聲感人而順氣<lb/>
應之順氣成象而和樂興焉魏文侯問於子夏曰吾端<lb/>
冕而聽古樂則惟恐卧聽鄭衛之樂則不知倦敢問古<lb/>
樂之如彼何也新樂之如此何也子夏對曰今君之所<lb/>
<pb n="KR3j0037_WYG_007-5b"/>
好者其溺音乎鄭音好濫淫志宋音燕女溺志衛音趨<lb/>
數煩志齊音敖辟驕志此四者皆淫於色而害於徳為<lb/>
人君者謹其所好惡而已矣由此觀之則師曠之言不<lb/>
為過也書曰甘酒嗜音峻宇雕牆有一于此未或不亡<lb/>
夫口耳之習不慎而至於亡國喪家者有之固不特公<lb/>
室卑而已也<lb/>
　　古賦題<lb/>
司馬相如子虚賦中雖言上林之事然首尾貫通一意<lb/>
<pb n="KR3j0037_WYG_007-6a"/>
皆子虛賦也未嘗有上林賦而昭明太子編文選乃析<lb/>
其半自亡是公听然而笑為始以為上林賦誤矣盖相<lb/>
如以子虛虛言也烏有先生烏有此事也亡是公者亡<lb/>
是人也故空藉此三人為因以風諫奏之其賦曰楚使<lb/>
子虚使于齊齊王悉發車騎與使者出畋畋罷子虚過<lb/>
詫烏有先生而亡是公存焉其末曰二子愀然改容超<lb/>
若自失逡巡避席曰乃今日見教謹聞命矣此子虚賦<lb/>
始終一意不可析其半以為上林賦則意遂中絶不可<lb/>
<pb n="KR3j0037_WYG_007-6b"/>
讀矣班固作兩都賦序曰臣作兩都賦以極衆人之所<lb/>
炫矅折以今之法度其賦始曰有西都賔問于東都主<lb/>
人中曰東都主人喟然而嘆末曰主人之辭未終西都<lb/>
賔矍然失容欲辭主人曰復位今將授子以五篇之詩<lb/>
此首尾貫一賦也其名為兩都賦而其序亦曰兩都賦<lb/>
序可以見也昭明太子乃自東都主人喟然而嘆析而<lb/>
為東都賦然其文與上句相連不可析也後漢張衡傳<lb/>
曰時天下承平日久自王侯以下莫不踰侈衡乃擬班<lb/>
<pb n="KR3j0037_WYG_007-7a"/>
固兩都作二京賦以諷諫其賦始曰有憑虚公子者學<lb/>
乎舊史氏言于安處先生中曰安處先生似不能言者<lb/>
筦爾而笑末曰得聞先生之餘論則大庭氏何以尚兹<lb/>
此賦首尾貫通亦一賦也衡自謂擬班固兩都作二京<lb/>
賦盖與班固兩都一體通為一賦昭明太子自安處先<lb/>
生似不能言析而為東京賦然其文亦與上句相連亦<lb/>
不可析也左思作三都賦序曰余既思摹二京而賦三<lb/>
都盖亦擬張衡二京而為三都賦其賦始曰有西蜀公<lb/>
<pb n="KR3j0037_WYG_007-7b"/>
子者言于東吳王孫中曰東吳王孫囅然而咍終曰魏國<lb/>
先生有睟其容而其末曰先生之言未卒吳蜀二客䂄<lb/>
焉相顧㥏墨而謝此賦首尾貫通亦一賦也其名為三<lb/>
都賦序昭明太子亦析而為三都賦亦誤矣三都其文<lb/>
上下相連不可析也析之則意亦中絶不可讀矣唯張<lb/>
衡南都賦别是一賦夫賦題者綱領也綱領正則文意<lb/>
通昭明太子何為其多析也<lb/>
　　古賦序<lb/>
<pb n="KR3j0037_WYG_007-8a"/>
傅武仲舞賦宋玉髙唐賦神女賦登徒子好色賦本皆<lb/>
無序梁昭明太子編文選各析其賦首一段為序此四<lb/>
賦皆託楚襄王答問之語盖借意也故皆有唯唯之文<lb/>
昭明誤認唯唯之文以為賦序遂析其辭觀國案司馬<lb/>
長卿子虚賦託烏有先生亡是公為言揚子雲長楊賦<lb/>
託翰林主人子墨客卿為言二賦皆有唯唯之文是以<lb/>
知傅武仲宋玉四賦本皆無序昭明太子因其賦皆有<lb/>
唯唯之文遂誤析為序也楊子雲羽獵賦首有二序五<lb/>
<pb n="KR3j0037_WYG_007-8b"/>
臣注文選曰賦有兩序一者史臣一者雄序詳其文第<lb/>
一序乃雄序也第二序非序乃雄賦也賦中用頌曰二<lb/>
字不害於義昭明析頌曰為一段乃見其有二序盖誤<lb/>
析之也馬融長笛賦首尾兩處有辭曰字潘安仁籍田<lb/>
賦末有頌曰字潘安仁笙賦張平子思𤣥賦鮑明逺蕪<lb/>
城賦謝希逸月賦其末皆有歌曰字王文考魯靈光賦<lb/>
班孟堅幽通賦王子淵洞簫賦顔延年赭白馬賦其末<lb/>
皆有亂曰字謝惠連雪賦嵇叔夜琴賦既有歌曰字又<lb/>
<pb n="KR3j0037_WYG_007-9a"/>
有亂曰字由此觀之則羽獵賦有頌曰字乃賦也非序<lb/>
也亦豈有一賦而兩序耶又文選載揚子雲解嘲有序<lb/>
揚子雲甘泉賦有序賈誼鵩鳥賦有序禰正平鸚鵡賦<lb/>
有序司馬長卿長門賦有序漢武帝秋風辭有序劉子<lb/>
駿移書責太常博士有序以上皆非序也乃史辭也昭<lb/>
明摘史辭以為序誤也<lb/>
　　三都賦序<lb/>
左太沖三都賦序曰相如賦上林而引盧橘夏熟揚雄<lb/>
<pb n="KR3j0037_WYG_007-9b"/>
賦甘泉而陳玉樹青葱班固賦西都而嘆以出比目張<lb/>
衡賦西京而述以游海若假稱珍怪以為潤色攷之果<lb/>
木則生非其壤校之神物則出非其所於辭則易為藻<lb/>
飾於義則虚而無徴觀國案司馬相如賦言上林之盛<lb/>
曰于是乎盧橘夏熟黄柑橙楱枇杷橪柿亭柰厚朴梬<lb/>
棗楊梅櫻桃蒲陶隠夫薁棣荅遝離支羅乎後宮列乎<lb/>
北園盖橘橙枇杷楊梅荔枝皆南方之物非西北所産<lb/>
然而上林者天子之宫苑四海之嘉木珍果皆能移植<lb/>
<pb n="KR3j0037_WYG_007-10a"/>
於其中不但本土所生者而已又賦之所言竒禽異獸<lb/>
明珠香草天臺仙樂青琴虙妃之類亦非上林之所産<lb/>
有以見上林之富麗四方之物畢致也而左太冲責以<lb/>
盧橘夏熟生非其壤亦過矣揚雄甘泉賦曰翠玉木之<lb/>
青葱顔師古注前漢書曰玉木者武帝所作集衆寶為<lb/>
之用供神也非謂自然生之盖玉木者猶金蓮玉蘂之<lb/>
義以金玉為之以象生物也左太冲意謂真有玉木玉<lb/>
木非秦中所産則誤矣史記封禪書曰古之封禪鄗上<lb/>
<pb n="KR3j0037_WYG_007-10b"/>
黍北里禾所以為盛江淮間一茅三脊所以為藉東海<lb/>
致比目之魚西海致比翼之鳥盖王者登封告成則四<lb/>
海珍異之物畢萃焉以言其感格之所致也班固西都<lb/>
賦曰招白鷴下雙鵠揄文竿出比目此言西都之盛四<lb/>
海珍異之物畢萃而魚鳥之飛潛有不召而致者皆可<lb/>
以弋釣而得之所以甚言西都文物之富盛無所不有<lb/>
亦如封禪之致庶物也左太冲意謂東海比目之魚西<lb/>
都不應有焉然班固之意則有在也張衡西京賦曰海<lb/>
<pb n="KR3j0037_WYG_007-11a"/>
若游于𤣥渚鯨魚失流而蹉跎五臣注文選曰海若海<lb/>
神也案前漢郊祀志曰武帝好神仙李少君言海中蓬<lb/>
萊仙可見之帝遣方士入海求蓬萊安期生之屬拜齊<lb/>
少翁為文成將軍拜欒大為五利將軍拜公孫卿為郎<lb/>
于是作飛亷桂館益夀延夀館通天臺治太液池有蓬<lb/>
萊方丈瀛洲壺梁象海中神山之宅龜魚之屬以俟神<lb/>
人而張衡西京賦亦言太液漸臺瀛洲方丈蓬萊神山<lb/>
靈芝仙掌與夫少君欒大之事而曰海若游于𤣥渚者<lb/>
<pb n="KR3j0037_WYG_007-11b"/>
盖述武帝好神仙而於海上候神人不致故即甘泉建<lb/>
章作臺池仙館以象海上仙家之境則必有海若來游<lb/>
實賦於𤣥渚故雖鯨魚之大亦蹉跎而駭伏矣賦言海<lb/>
若來游實賦之意當如此也左太冲謂校之神物則出<lb/>
非其所亦過矣潘岳閒居賦曰長楊芳枳游鱗菡蓞張<lb/>
公大谷之梨梁侯烏椑之柹周文弱枝之棗房陵朱仲<lb/>
之李三桃表櫻胡之别二柰曜丹白之色石榴蒲陶梅<lb/>
杏郁棣葱韮蒜芋青荀紫薑堇薺蓼荽蘘荷時藿綠葵<lb/>
<pb n="KR3j0037_WYG_007-12a"/>
白薤盖岳退居洛涘而作此賦自言其臺池果茹之多<lb/>
如此非皆洛中土産之物也而况上林甘泉西都東都<lb/>
皆王者居處遊燕之地四海九州珍異之物無不畢聚<lb/>
是宜賦者之所夸美而太冲獨責以假稱珍怪虚而無<lb/>
驗則誤矣又王延夀魯靈光殿賦曰玉女闚牕而下視<lb/>
嵇康琴賦曰天吳踴躍于重淵張衡思𤣥賦曰戴玉女<lb/>
而召虙妃馬融長笛賦曰仰駟馬而舞𤣥鶴孫綽遊天<lb/>
台山賦曰八桂森挺以凌霜司馬相如長門賦曰桂樹<lb/>
<pb n="KR3j0037_WYG_007-12b"/>
交孔雀集張華鷦鷯賦曰海鳥鶢鶋避風而至茍如左<lb/>
太冲所責則若此之類皆為假稱珍怪虚而無驗矣盖<lb/>
亦觀其意之所主如何耳若但責其辭而遺其意固不<lb/>
可也<lb/>
　　甘泉賦<lb/>
前漢揚雄傳甘泉賦曰翠玉樹之青葱兮壁馬犀之瞵<lb/>
㻞顔師古注曰馬犀者馬腦及犀角也以此二種飾殿<lb/>
之壁文選甘泉賦曰璧馬犀之璘㻞五臣注曰武帝植<lb/>
<pb n="KR3j0037_WYG_007-13a"/>
玉木於此宮以碧為葉青葱色又作碧馬犀牛等物為<lb/>
飾觀國案漢書作壁馬犀文選作璧馬犀盖壁璧二字其<lb/>
義逈不同故注釋者亦隨其字之義而訓之在漢書則<lb/>
訓為殿壁在文選則訓為璧玉因以不同也前漢藝文<lb/>
志有揚雄賦十二篇雄有文名當時傳雄之賦者帙不<lb/>
一故其用字不能無訛至班固作史蕭統編文選各以<lb/>
其所得雄賦而集録之故其賦用字有不同今讀其賦<lb/>
曰仰撟首以髙視兮目𡨕眴而亡見正瀏濫以宏惝兮<lb/>
<pb n="KR3j0037_WYG_007-13b"/>
指東西之漫漫徒洄洄以徨徨兮魂渺渺而昏亂據軨<lb/>
軒而周流兮忽坱圠而亡垠翠玉樹之青葱兮璧馬犀<lb/>
之瞵㻞金人仡仡其承鐘簴兮嵌巖巖其龍鱗凡此賦<lb/>
句皆以下句釋上句則璧馬犀為璧玉之璧其上下文<lb/>
句通矣其曰據軨軒而周流兮忽坱圠而亡垠然後言<lb/>
玉木金人者盖謂依欄檻而回顧見廣大而無際畔但<lb/>
見庭中玉木之青葱金人之巖巖耳玉木植於殿庭金<lb/>
人捧露盤亦在殿庭此皆言望見殿庭中物不應反言<lb/>
<pb n="KR3j0037_WYG_007-14a"/>
殿壁也賦句之義於此判矣案甘泉賦字不同者亦多<lb/>
漢書曰不可乎疆度文選不可乎彌度漢書曰魂固渺<lb/>
渺文選曰魂渺眇漢書曰鬼魅不能自還文選曰鬼魅<lb/>
不能自逮漢書曰薌呹肸以棍根文選曰薌呹肸以堒<lb/>
批漢書曰惟弸彋其拂汨兮文選曰惟首弸彋其拂汨<lb/>
兮漢書曰鸞鳯紛其御㽔文選曰鸞鳯紛其銜㽔漢書<lb/>
曰玉女無所眺其清盧兮文選曰玉女無所眺其清臚<lb/>
兮漢書曰隆厥福兮文選曰降厥福兮此一賦也而漢<lb/>
<pb n="KR3j0037_WYG_007-14b"/>
書文選用字不同如此然他皆可以假意而讀唯壁璧<lb/>
不可假意通用而注釋者又各異固不可不辨也<lb/>
　　四愁詩序<lb/>
文選張衡四愁詩序曰張衡不樂久處機密陽嘉中出<lb/>
為河間相時國王驕奢不遵法度又多豪右并兼之家<lb/>
衡下車治威嚴能内察屬縣奸猾行巧刼皆密知名下<lb/>
吏收捕盡服禽諸豪俠游客悉惶懼逃出境郡中大治<lb/>
爭訟息獄無繋囚時天下漸弊鬱鬱不得志為四愁詩<lb/>
<pb n="KR3j0037_WYG_007-15a"/>
觀國詳此序非衡所作也豈有為相而斥言國王驕奢<lb/>
不遵法度又自稱下車治威嚴郡中大治者案後漢張<lb/>
衡傳曰陽嘉元年造候風地動儀復遷侍中永和初出<lb/>
為河間相時國王驕奢不遵典憲又多豪右共為不軌<lb/>
衡下車治威嚴整法度隂知姦黨名姓一時收禽上下<lb/>
肅然稱為政理視事三年乞骸骨召拜尚書永和四年<lb/>
卒以知四愁詩序乃史辭也辭有不同者盖撰後漢書<lb/>
者非一家後之編集衡詩文者增損之耳序言陽嘉中<lb/>
<pb n="KR3j0037_WYG_007-15b"/>
出為河間相而史言永和初出為河間相案順帝陽嘉<lb/>
盡四年始改永和元年永和盡七年衡本傳言陽嘉中<lb/>
遷侍中永和初出為河間相永和四年卒其次第已不<lb/>
紊詩序謂陽嘉中出為河間相者誤也五臣注文選曰<lb/>
陽嘉元年為河間相亦誤也<lb/>
　　閒情賦<lb/>
梁昭明太子作陶淵明文集序曰白璧㣲瑕者唯在閒<lb/>
情一賦幸無諷諫何必搖其筆端觀國熟味此賦辭意<lb/>
<pb n="KR3j0037_WYG_007-16a"/>
宛雅傷已之不遇寄情於所願其愛君憂國之心惓惓<lb/>
不忘盖文之雄麗者也此賦每寄情於所願者若曰我<lb/>
願立於朝而其君不能用之是真譎諫者也昭明責以<lb/>
無諷諫則誤矣然則讀此賦而不知其意者以為詠婦<lb/>
人耶古之言美人佳人皆以比君子賢人簡兮詩曰云<lb/>
誰之思西方美人彼美人兮西方之人兮注曰美人謂<lb/>
碩人大徳周室之賢者離騷曰惟草木之零落兮恐美<lb/>
人之遲暮注曰美人謂君也言恐嵗暮而不早用賢也<lb/>
<pb n="KR3j0037_WYG_007-16b"/>
九歌曰望美人兮未來注曰美人謂湘神也以喻望君<lb/>
之使也張衡傳曰衡為四愁詩依屈原以美人為君子<lb/>
以珍寶為仁義故其詩曰美人贈我金錯刀美人贈我<lb/>
金琅玕美人贈我貂䄡褕美人贈我錦繡段江淹詩曰<lb/>
日暮碧雲合佳人殊未來文選注曰佳人謂友人也閒<lb/>
情賦之寄意逺矣以為㣲瑕者其不見知耶<lb/>
　　滕王閣序<lb/>
歐陽文忠公集古録跋徳州長夀寺舍利碑曰余屢歎<lb/>
<pb n="KR3j0037_WYG_007-17a"/>
文章至陳隋不勝其弊而唐家致治之盛不能遽革其<lb/>
弊及讀斯碑有云浮雲共嶺松張盖明月與巖桂分叢<lb/>
乃知王勃云落霞與孤鶩齊飛秋水共長天一色當時<lb/>
士無賢愚以為警絶豈非其餘習乎觀國案庾子山馬<lb/>
射賦曰落花與芝盖齊飛楊柳共春旗一色王勃正倣<lb/>
此聮非摹長夀寺碑句也長夀寺碑亦倣馬射賦而句<lb/>
格又弱者也<lb/>
　　羅池碑<lb/>
<pb n="KR3j0037_WYG_007-17b"/>
歐公跋羅池碑曰今世傳昌黎集文與碑多同惟集本<lb/>
云涉有新船而碑以涉為歩荔子丹兮蕉子黄碑蕉下<lb/>
無子字當以碑為是而碑云春與猿吟兮秋鶴與飛則<lb/>
疑碑之誤也觀國詳羅池碑升鶴字於與字之上則句<lb/>
老而格新古人有此格屈平九歌曰蕙肴烝兮蘭藉奠<lb/>
桂酒兮椒漿蕙肴烝不可以對奠桂酒而特倒其語者<lb/>
取夫句老而格新也然則羅池碑云春與猿吟兮秋鶴<lb/>
與飛非誤也亦當以碑為是<lb/>
<pb n="KR3j0037_WYG_007-18a"/>
　　瘞鶴銘<lb/>
歐公曰瘞鶴銘題云華陽貞逸撰刻於焦山之足常為<lb/>
江水所浸好事者伺水落搨之只得其數字余所得六<lb/>
百餘字獨為多也案潤州圖經以為王羲之書字亦竒<lb/>
放然不類羲之筆法而類顔魯公不知何人書也華陽<lb/>
貞逸是顧況道號今不敢遂以為況者碑無年月不知<lb/>
何時疑前後有人同斯號者也近世士人有論碑者曰<lb/>
道書陶隠居號曰華陽真逸隠居嘗在茅山修養茅山<lb/>
<pb n="KR3j0037_WYG_007-18b"/>
與潤州接境疑華陽真逸即陶隠居也觀國案顔氏家<lb/>
訓曰學二王書之得體者有陶隠居今詳觀瘞鶴銘字<lb/>
王書法也歐以為似顔魯公非也陶隠居既有華陽真<lb/>
逸之號而茅山又近焦隠居又善為二王書則撰銘與<lb/>
書皆隠居矣若顧況乃竊華陽真逸之號爾碑銘甚古<lb/>
缺顧況生唐之中葉距今未逺決非況銘也今世所得<lb/>
瘞鶴銘碑夲不過二百字未嘗有六百餘字者<lb/>
　　髙氏書<lb/>
<pb n="KR3j0037_WYG_007-19a"/>
歐公曰太原府交城縣石壁寺鐡彌勒像頌者林諤撰<lb/>
參軍房璘妻髙氏書余集録婦人書惟此髙氏一人其<lb/>
書此頌與安公美政碑筆畫字體逺不相類殆非一人<lb/>
之書疑刋刻不同亦不應相逺如此又疑好事者寓名<lb/>
以為竒也識者當為辨之觀國嘗得髙氏所書二碑盖<lb/>
髙氏學逸少書甚逼真然石壁寺碑乃行書美政碑乃<lb/>
楷書古之善書者楷書與行書自不相類如逸少書蘭<lb/>
亭序樂毅論乃其楷而其草書見於法帖者乃大不相<lb/>
<pb n="KR3j0037_WYG_007-19b"/>
類其餘善書人皆如此然則髙氏二碑皆髙氏書也二<lb/>
碑皆髙大想見當時建立之盛而髙氏書在當時無出<lb/>
其右者故也豈有建碑工力如此其大而反假婦人書<lb/>
字以為竒者亦建碑者所不肯為也<lb/>
　　栁子厚書<lb/>
趙璘因話錄曰栁子厚善書當時重其書湖湘以南士<lb/>
人皆學其書栁氏前有公權後有子厚有此二人歐公<lb/>
集古録有子厚書般舟和尚碑并南嶽彌陀和尚碑歐<lb/>
<pb n="KR3j0037_WYG_007-20a"/>
公跋曰書既非工而字畫多不同疑喜子厚者竊借其<lb/>
名以為重觀國嘗於南嶽山間見此子厚二碑詳觀之<lb/>
乃子厚南貶時書也子厚書體格雖疎靜好藏鋒類崛<lb/>
筆書然在唐未可以名家故唐史及唐人文集未嘗言<lb/>
其善書大扺士人文章稱著則并其書亦為世所貴重<lb/>
子厚嘗以文稱於朝矣及其南貶也湖湘以南士人慕<lb/>
其文章又學其書此古今之常態也因話錄謂栁氏有<lb/>
此二人盖奬飾子厚之過耳<lb/>
<pb n="KR3j0037_WYG_007-20b"/>
　　千文<lb/>
楊文公談苑曰千字文云勑員外散騎侍郎周興嗣次<lb/>
韻其<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>字乃梁字傳寫之誤也唐顯慶中詔不經中書<lb/>
門下不得稱<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>
                    <graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>之名始定於此觀國案梁書周興嗣<lb/>
傳曰武帝以三橋舊宅為光宅寺<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>興嗣與陸倕製寺<lb/>
碑帝以興嗣所製自題又曰次韻王羲之千字並使興<lb/>
嗣為文又曰興嗣直西省周捨奉<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>注武帝所製歴代賦<lb/>
啟興嗣助焉興嗣本傳自有<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>字盖臣下以奉<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>撰文<lb/>
<pb n="KR3j0037_WYG_007-21a"/>
為榮故興嗣於千文加<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>字於官稱之首也古者天子<lb/>
諭臣下以事皆稱<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>故衛夫人奉<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>寫急就章梁武帝<lb/>
賜七夕詩與任昉昉謝啟曰昉奉<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>賜示七夕五韻又<lb/>
卞彬謝修卞忠正墓啟曰彬伏見宣<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>修臣亡髙祖忠<lb/>
正公壺墳塋唐髙祖武徳二年<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>諸州進士隨方物入<lb/>
貢房𤣥齡等刪武徳以來<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>三十餘條然則<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>之名久<lb/>
矣非由顯慶中定也唐書顯慶詔不經中書門下不得<lb/>
稱<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>盖慮臣下有直取聖㫖而不由中書門下以行之<lb/>
<pb n="KR3j0037_WYG_007-21b"/>
則大臣未嘗商㩁而事之利害有未公者固難以行云<lb/>
所以防姦邪也非定<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>之名也楊文公豈不知此殆編<lb/>
集文公談苑者誤耳歐公集古錄曰梁書言武帝得王<lb/>
羲之所書千字命周興嗣以韻次之今法帖有漢章帝<lb/>
書百餘字其言有海鹹河淡之類盖前世學書者多為<lb/>
此語不獨始於羲之也觀國案法帖中所書千文百餘<lb/>
字皆作章草體當時叙次碑帖者誤題以為漢章帝書<lb/>
其實周興嗣所次之文也以為前世學書者多為此語<lb/>
<pb n="KR3j0037_WYG_007-22a"/>
不獨始於羲之則非也<lb/>
　　李瀚蒙求<lb/>
唐李瀚撰䝉求五百九十八句每句著一人每人著一<lb/>
事非博學不能為此然其疵在於一人而分作二句或<lb/>
三句既曰孔明龍卧又曰葛亮顧廬又曰亮遺巾幗既<lb/>
曰楊震闗西又曰震畏四知既曰揚雄草𤣥又曰子雲<lb/>
投閣既曰杜預建橋又曰元凱傳癖既曰孫欽閉户又<lb/>
曰文寶緝栁既曰平叔傅粉又曰何晏神伏既曰伏波<lb/>
<pb n="KR3j0037_WYG_007-22b"/>
標柱又曰馬援薏苡既曰仲宣獨步又曰王粲覆棋既<lb/>
曰叔寶玉潤又曰衛玠羊車既曰子建八斗又曰陳思<lb/>
七步既曰子房取履又曰張良燒棧既曰陶潜歸去又<lb/>
曰淵明把菊既曰孔融遜果又曰孔融座滿凡此皆一<lb/>
人而分作二句或三句者也瀚之意固患其重複故或<lb/>
用姓名或用表字或用官爵盖嫌於同而欲異其語也<lb/>
夫諸史中所載人姓名事蹟多矣每用一人為一句不<lb/>
難也何至乃重複用之哉义其所著不皆出於經史而<lb/>
<pb n="KR3j0037_WYG_007-23a"/>
間取小説雜書如毛寶白龜糜竺收資皆出於搜神記<lb/>
壺公摘天初平起石皆出於神仙傳孫晨藁席靈輒扶<lb/>
輪皆出於類林孫鐘設𤓰黄尋飛錢宋宗雞牕皆出於<lb/>
幽㝠錄龎儉鑿井出於風俗通盧充幽婚出於志怪集<lb/>
張氏銅鈎出於三輔決錄王果石崖出於神怪志盖小<lb/>
説雜書多妄誕不可取信而瀚取此與經史同列非訓<lb/>
䝉之所先也<lb/>
　　三世將<lb/>
<pb n="KR3j0037_WYG_007-23b"/>
史記秦使王離撃趙客曰將三世必敗以其殺伐多也<lb/>
後漢耿弇贊曰三世為將道家所忌觀國竊謂用兵無<lb/>
常勝亦無常敗一勝一敗乃其常理要在持守之如何<lb/>
爾若謂將三世必敗則將二世斯可已矣而三世猶將<lb/>
者是躬蹈敗亡之地也人君茍知其將已二世矣而又<lb/>
使之將者是欲置人臣於必敗而自取亡師之禍也然<lb/>
則將三世必敗決無是理也王翦為秦將有功翦子賁<lb/>
復有功翦孫離復將撃趙為項羽所敗當是時項兵强<lb/>
<pb n="KR3j0037_WYG_007-24a"/>
離輕敵遂敗當自責也非三世將之罪也䝉驁為秦將<lb/>
有功驁子武復將有功驁孫恬復築長城俄而二世賜<lb/>
恬死盖恬不悟趙髙之窺已貪功而及於難亦當自責<lb/>
也非三世將之罪也李信為秦將有功信裔廣為漢將<lb/>
有功廣孫陵復將而降匈奴陵以寡兵深入不測之地<lb/>
此敗亡之道也亦當自責非三世將之罪也竇融為光<lb/>
武將有功融猶子固復將有功融孫憲復將能空朔庭<lb/>
而獲罪自殺憲恃國戚有軍功而陵肆不軌自取禍亡<lb/>
<pb n="KR3j0037_WYG_007-24b"/>
亦當自責非三世將之罪也陸遜為吳將有功遜子抗<lb/>
復將有功遜孫機復將佐成都王穎以討亂鹿苑之敗<lb/>
機遂遇害機力小而任重難以成功亦當自責非三世<lb/>
將之罪也凡此皆將三世而敗者迹其所由皆失持守<lb/>
之道而至於敗固不可歸諸天也若夫鄧禹為光武將<lb/>
有功禹子鴻為和帝將有功禹孫隲為安帝將有功三<lb/>
世不敗也耿況為光武將有功況子弇復將有功況孫<lb/>
秉復為顯宗將有功而況孫夔恭俱為名將三世不敗<lb/>
<pb n="KR3j0037_WYG_007-25a"/>
也周訪為晉元帝將有功訪子撫復將有功撫子楚復<lb/>
將平禍亂三世不敗也薛仁貴為唐髙宗將有功仁貴<lb/>
子訥復將有功訥孫平復將討蔡疏封三世不敗也康<lb/>
日知為徳宗將有功日知子志睦復將有功日知孫承<lb/>
訓復為宣宗名將三世不敗者又如此則非三世必敗<lb/>
矣君子當勉人以持守之道而以三世將為必敗非立<lb/>
教之方也夫殺伐所以止亂也故商湯殺伐多而興商<lb/>
三十世周武殺伐多而興周三十七世漢髙帝殺伐多<lb/>
<pb n="KR3j0037_WYG_007-25b"/>
而漢興四百年晉宣帝殺伐多而晉興一百五十年唐<lb/>
髙祖殺伐多而唐興三百年使其以殺伐為戒則桀紂<lb/>
秦隋之亂何以彌之哉趙客之説王離率爾之辭也後<lb/>
世不可援以為信<lb/>
　　新唐書釋音<lb/>
南北朝有復姓庫狄者周有少師庫狄峙北齊有宜都<lb/>
郡王庫狄伏連古亦有獨姓庫者後漢有輔義侯厙鈞<lb/>
古又有姓厙者音赦廣韻曰厙始夜切姓也台括有之<lb/>
<pb n="KR3j0037_WYG_007-26a"/>
今案唐史甄權傳有魯州刺史庫狄嶔是複姓庫狄也<lb/>
唐書釋音乃音庫為赦然則字與音兩失之矣唐書釋<lb/>
音饒州老儒董衡所進頗為詳悉然圜字當作户闗切<lb/>
乃作胡官切綰字當作烏板切乃作烏管切苹字當作<lb/>
蒲兵切乃作蒲萌切愎字當作符逼切乃作蒲北切丱<lb/>
字音慣而乃音貫荍字音翹而乃音蕭劉文静傳曰奮<lb/>
襼大呼従衣所謂袂也而衡注曰木相摩盖廣韻曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
木枝相摩也衡誤以襼為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>矣蕭復傳曰今阽于危阽<lb/>
<pb n="KR3j0037_WYG_007-26b"/>
音鹽臨危之義也衡誤音阽為都念切又注曰下也如<lb/>
此類甚多盖討論之失也<lb/>
　　言行<lb/>
聖賢言行要當顧踐無使自相矛盾唐太宗修晉書自<lb/>
製晉武帝論謂惠帝可廢終使傾覆洪基然太宗不自<lb/>
知髙宗之不君其傾覆尤甚於惠帝也太宗謂劉元海<lb/>
當除而不除卒令擾亂區夏然太宗不能除女武之禍<lb/>
其擾亂尤甚於元海也太宗對蕭瑀謂隋文帝事皆自<lb/>
<pb n="KR3j0037_WYG_007-27a"/>
決不任羣臣然自咤曰朕作天子常兼將相之事則與<lb/>
前言異矣太宗對鄧素謂逺人不服則修文徳以來之<lb/>
然自將以征髙麗卒不成功則與前言異矣白樂天代<lb/>
宰相請上尊號表至外國求婚則以稟命為天子神武<lb/>
樂天作䇿林欲官吏清亷然又謂凍餒切於身雖巢由<lb/>
不能固其節何其言之不類耶杜子美投贈哥舒開府<lb/>
翰詩曰開府當朝傑論兵邁古風先鋒百勝在略地兩<lb/>
隅空又作潼闗吏詩曰哀哉桃林戰百萬化為魚請囑<lb/>
<pb n="KR3j0037_WYG_007-27b"/>
防闗將慎勿學哥舒此所謂一貴一賤交情乃見者耶<lb/>
雖然人各有趣茍不悖於道則勿傷於言行郅惲拜將<lb/>
兵長史授以軍政惲恥以軍功取位遂辭歸鄉里而班<lb/>
超投筆以嘆曰當立功異域取封侯安能久事筆研杜<lb/>
預為荆州刻二碑一沉水中一立峴山欲示無窮而楊<lb/>
㻛乃曰書名史氏足矣若碑者徒遺後人作矴石耳謝<lb/>
靈運好山水尋山陟嶺必造幽峻而樂廣乃曰名教内<lb/>
自有樂地王恭曰仕官不為宰相才志何足以騁而張<lb/>
<pb n="KR3j0037_WYG_007-28a"/>
翰乃曰使我有身後名不如即時一杯酒鮑行卿曰作<lb/>
舍人不免貧而王秀之乃恐富求歸凡此其志若甚相<lb/>
反然不悖於道則於言行無傷焉若夫援伊尹放太甲<lb/>
之例而霍光因以廢昌邑終使霍氏不能善其宗援周<lb/>
公居攝之例而王莽因以簒漢終使王氏覆其宗援周<lb/>
公殺管叔之例而唐太宗因以殺建成元吉終久不能<lb/>
全父子兄弟之譏凡此皆悖道而逆施者也可不慎哉<lb/>
　　封禪書<lb/>
<pb n="KR3j0037_WYG_007-28b"/>
史記封禪書曰齊桓公欲封禪管仲曰古者封泰山禪<lb/>
梁父者七十二家而夷吾所記者十有二焉神農封泰<lb/>
山禪云云炎帝封泰山禪云云觀國案三皇謂太昊伏<lb/>
羲氏也炎帝神農氏也黄帝有熊氏也然則炎帝乃神<lb/>
農氏也而封禪書乃分為二人則誤矣漢髙祖名邦司<lb/>
馬遷作史記為諱之悉代以國字然封禪書曰五嶽皆<lb/>
天子之邦漢文帝名亘改亘山為常山故封禪書曰以<lb/>
常山為郡然又曰至琅邪過亘山吕后名雉改雉為野<lb/>
<pb n="KR3j0037_WYG_007-29a"/>
雞故封禪書曰野雞夜鳴然又曰縦逺方竒蜚禽及白<lb/>
雉凡此用字不一如此何耶太史公封禪書贊曰余従<lb/>
巡祭天地諸神名山大川而封禪焉入夀宫侍祠神語<lb/>
究觀方士祠官之意於是退而論次觀國案封禪具載<lb/>
祠祭事太史公當取其與禮合者而叙武帝方士之言<lb/>
謬悠無根至於夀宫神與人言鬭棋觸撃之類皆世俗<lb/>
巫覡小數虚怪不足以示後世<lb/>
　　引證<lb/>
<pb n="KR3j0037_WYG_007-29b"/>
周禮玉府曰王齊則共食玉王荆公新義曰北齊李預<lb/>
嘗得食法觀國案李預乃後魏孝文帝時人其祖宗與<lb/>
其子孫世為魏人見於後魏書無在北齊者非北齊人<lb/>
也新義誤也鄭氏注周禮曰玉是陽精之純者食之以<lb/>
禦水氣王齊當食玉屑前漢郊祀志曰武帝作柏梁銅<lb/>
柱承露仙人掌之屬顔師古注曰三輔故事云建章宫<lb/>
承露盤髙二十丈大七圍以銅為之上有仙人掌承露<lb/>
和玉屑飲之張衡西京賦曰立脩莖之仙掌承雲表之<lb/>
<pb n="KR3j0037_WYG_007-30a"/>
清露屑瓊蘂以朝餐必性命之可度言食玉屑可以延<lb/>
生也故李預羡古人餐玉法采而食之及其死也形不<lb/>
壊而無穢氣然則周禮玉府王齊共食玉則古之人君<lb/>
未有不食玉者至後世其法稍不傳且後世文物愈備<lb/>
而食玉一事不能追古人何耶王荆公字説牷字解云<lb/>
國語曰毛以告全今案國語無此惟禮記曰毛者告全<lb/>
之物也牟字解云牟者爾雅曰牟進也今案爾雅無此<lb/>
文惟玉篇曰牟進也芼字解云爾雅曰芼擇也今案爾<lb/>
<pb n="KR3j0037_WYG_007-30b"/>
雅無此文惟鄭氏詩注曰芼擇也仔字解云爾雅曰仔<lb/>
肩任也今案爾雅無此文惟鄭氏詩注曰仔肩任也夫<lb/>
引證之誤小疵也然作成書者固不當誤<lb/>
　　馬周杜甫傳<lb/>
唐書馬周傳曰周舍新豐逆旅主人不之顧周命酒一<lb/>
斗八升悠然獨酌又杜甫傳曰甫嘗従李白髙適過汴<lb/>
州酒樓酣登吹臺慷慨懐古觀國竊謂逆旅獨酌登髙<lb/>
懐古乃人之常情若因可書之事而附見於史可也今<lb/>
<pb n="KR3j0037_WYG_007-31a"/>
此二傳不因可書之事而特書此者所未諭也馬周窮<lb/>
未遇時逆旅獨酌不知何人記此一事設當時有見周<lb/>
獨酌而記之者又何足記也杜甫與李白髙適登吹臺<lb/>
懐古宜有吟咏而集所不載盖兩傳所書皆不足書也<lb/>
或謂自遷固而下作史者稍放春秋以一字示褒貶有<lb/>
志乎懲惡而勸善其然乎其不然乎<lb/>
　　六出<lb/>
南史宋孝武帝紀大明五年正月朔華雪降散為六出<lb/>
<pb n="KR3j0037_WYG_007-31b"/>
上悦以為瑞觀國案雪六出古猶今也宋孝武大明五<lb/>
年正月朔雪六出孝武必以是日受元吉之賀因雪六<lb/>
出乃自喜以為瑞道䛕之臣飾此説以記之後之修史<lb/>
者不擇遂著於紀爾韓詩外傳曰凡草木華五出雪花<lb/>
獨六出今究觀草木華亦有六出者但不若五出者多<lb/>
爾如梔子花萱草花百合花皆六出也<lb/>
　　琥珀<lb/>
張茂先博物志曰松脂淪入地千年化為茯苓茯苓千<lb/>
<pb n="KR3j0037_WYG_007-32a"/>
年化為琥珀劉義慶世説曰桃瀋入地化為琥珀廣雅<lb/>
曰楓脂生地中深者八九尺大如斛削去皮成琥珀初<lb/>
時如桃膠凝乃成元中記曰楓脂入地為琥珀酉陽雜<lb/>
俎曰龍血入地為琥珀又曰寧州沙中有細腰蜂岸崩<lb/>
則蜂出土人燒治以為琥珀觀國案琥珀燒之有松氣<lb/>
又其中有蜂蠅狀不壊當是松脂濕時蜂蠅所粘凝結<lb/>
入地嵗久而成琥珀也茯苓亦是松根氣結成如贅疣<lb/>
狀其抱根者謂之茯神初生則小嵗久則大盖琥珀茯<lb/>
<pb n="KR3j0037_WYG_007-32b"/>
苓自是兩物非茯苓變為琥珀也二物各有大小非必<lb/>
千年而後化也張茂先論物理多險怪如此其餘諸家<lb/>
論琥珀所生皆非也琥珀又為虎魄字盖假借用之唐<lb/>
髙祖之祖名虎唐人諱虎字故唐人文字皆改虎為武<lb/>
而諱虎珀為武魄也魄又音他各切史記酈食其落魄<lb/>
無依食業是也又音蒲莫切相如封禪書曰旁魄四塞<lb/>
雲布霧散是也前漢律厯志曰周書武成篇惟一月壬<lb/>
辰旁死霸又曰粤若來三月既死霸又曰死霸朔也生<lb/>
<pb n="KR3j0037_WYG_007-33a"/>
霸望也又曰惟四月既旁生霸又曰甲子哉生霸孟康<lb/>
注曰魄月質也顔師古注曰霸古魄字觀國案許慎説<lb/>
文魄與霸通班固好用古文字故每變其體<lb/>
　　扇枕<lb/>
後漢黄香傳不載扇枕事陶淵明作孝士傳贊曰黄香<lb/>
九嵗失母事父竭力以致孝養暑月則扇牀枕李瀚蒙<lb/>
求曰黄香扇枕注䝉求者引東觀漢記曰黄香事母至<lb/>
孝暑月扇枕在淵明傳則云事父在東觀漢記則云事<lb/>
<pb n="KR3j0037_WYG_007-33b"/>
母世患無所質正觀國案後漢書黄香傳年九嵗失母<lb/>
思慕憔悴殆不免喪鄉人稱其至孝年十二太守劉䕶<lb/>
聞而召之辟門下孝子香家貧内無僕妾躬執苦勤盡<lb/>
心奉養遂博學經典盖本傳先云九嵗失母後云年十<lb/>
二太守召為門下孝子家貧盡心奉養則香猶有父在<lb/>
而盡心奉養也然則香為父扇枕可知矣香本傳字文<lb/>
彊而東觀漢記字文孺嘗觀諸史所引東觀漢記其言<lb/>
亦有無倫義而不可取信者盖當時所記多出於風傳<lb/>
<pb n="KR3j0037_WYG_007-34a"/>
如西京雜記李肇國史補之類未必皆可信而後之修史<lb/>
者往往多取而編入史中不能不招瑕也<lb/>
　　佛教<lb/>
後漢西域傳曰天竺國一名身毒國其人修浮圖道不<lb/>
殺伐遂以成俗又曰明帝夣見金人長大頂有光明以<lb/>
問羣臣或曰西方有神名曰佛其形長丈六尺而黄金<lb/>
色帝於是遣使天竺問佛道法遂於中國圖畫形像焉<lb/>
楚王英始信其術中國因此頗有奉其道者後漢光武<lb/>
<pb n="KR3j0037_WYG_007-34b"/>
子楚王英傳曰英晩節更喜黄老學為浮圖齋戒祭祀<lb/>
章懐太子注引袁宏漢記曰初明帝夣見金人長大頂<lb/>
有日月光以問羣臣或曰西方有神其名曰佛陛下所<lb/>
夣得無是乎於是遣使天竺問其道術而圖其形像焉<lb/>
廣韻佛字注引牟子曰漢明帝夣神人身有日光飛在<lb/>
殿前以問羣臣傅毅對曰天竺有佛將其神也觀國竊<lb/>
謂人君之於天下茍有可以誘民為善者無不舉而行<lb/>
之漢明帝夣金人而遣使天竺以問佛道必聞其國以<lb/>
<pb n="KR3j0037_WYG_007-35a"/>
好生惡殺省欲去奢為事冀以此可以誘民為善之一<lb/>
端也而溺信者乃至於太過梁武帝溺信太過故登殿<lb/>
受佛戒宗廟薦蔬果數幸佛寺講經捨身設齋贖身此<lb/>
豈人主所當為者耶武帝冀以此銷罪惡獲福利及侯<lb/>
景之叛乃憂憤不能支梧則溺信無益之明驗也天下<lb/>
之事太過則反傷理之必致也後魏太武帝太平真君<lb/>
七年詔諸州坑沙門毁諸佛像至文成帝興安元年始<lb/>
復佛法後周武帝建徳三年毁經像沙門道士並令還<lb/>
<pb n="KR3j0037_WYG_007-35b"/>
俗至靜帝大象二年始復佛道二教唐武宗㑹昌三年<lb/>
大毁佛寺令僧尼為民至宣宗大中元年始復佛寺盖<lb/>
太過反傷之理也南北朝崇信佛法而士人亦多有溺<lb/>
信者南史宋武帝大舉北侵以王元謨為寧朔將軍及<lb/>
魏救至元謨夜遁蕭斌將斬之沈慶之固諫乃止初元<lb/>
謨將見殺夣人告曰誦觀音經千遍則免元謨誦之得<lb/>
千遍明日將刑誦之不輟忽傳唱停刑北史元魏時盧<lb/>
景裕兵既敗繋晉陽獄至心誦經枷鎖自脱當時又有<lb/>
<pb n="KR3j0037_WYG_007-36a"/>
負罪當死者夣沙門教誦經覺時如夣誦千遍臨刑刀<lb/>
折主者以聞赦之此經遂行號髙王觀世音經後世奉<lb/>
佛法者得以此藉口曰昔人誦某經而免枷鎖自脱誦<lb/>
某經而臨刑刀折往往溺信流遁而不反所謂觀世音<lb/>
經者今具有之茍使當刑人誦之欲以免死是刻舟而<lb/>
求劔知其決不可也譬如李廣見石以為伏虎而射之<lb/>
没矢若效李廣而射石則殆矣南朝梁遣王固聘魏宴<lb/>
昆明池魏人以南人嗜魚大設罟網固以佛法咒之遂<lb/>
<pb n="KR3j0037_WYG_007-36b"/>
一鱗不獲此乃咒詛小數今世巫覡皆能之就使佛法<lb/>
中亦有此咒固不足怪也唐髙祖時傅奕上疏極詆浮<lb/>
圖法髙祖下奕議於有司中書令蕭瑀曰佛聖人也非<lb/>
聖人者無法請誅之奕曰禮始於事親終於事君而佛<lb/>
逃父出家以繼體悖所親瑀非空桑所出盖所謂非孝<lb/>
者無親瑀不答但合爪曰地獄正為此人設矣唐憲宗<lb/>
遣使者往鳯翔迎佛骨入禁中刑部侍郎韓愈上表言<lb/>
五帝三王皆夀百餘嵗此時佛法未至中國漢明帝時<lb/>
<pb n="KR3j0037_WYG_007-37a"/>
始有佛法其後亂亡相繼運祚不長宋齊梁陳元魏以<lb/>
下事佛漸謹年代尤促梁武帝捨身施佛後為侯景所<lb/>
逼餓死臺城事佛求福乃更得禍表入帝大怒持示宰<lb/>
相曰愈言我奉佛大過猶可容至謂東漢奉佛以後天<lb/>
子咸夭促言何乖剌耶乃貶潮州刺史觀國竊謂蕭瑀<lb/>
云地獄正為是人設此閭閻猥語非大臣所當言韓愈<lb/>
言太剴切乃未信之諫也耶范煜西域論曰佛道神化<lb/>
興自身毒好仁惡殺蠲敝崇善所以賢達君子多愛其<lb/>
<pb n="KR3j0037_WYG_007-37b"/>
法然好大不經竒譎無已又精靈起滅因報相尋若曉<lb/>
而昧者故通人多惑焉盖導俗無方適物異㑹取諸同<lb/>
歸措夫疑説則大道通矣觀國竊謂茍可以誘民為善<lb/>
而無溺信太過又何傷乎范曄之論頗通<lb/>
　　攝提<lb/>
前漢天文志曰大角者天王帝坐廷其兩傍各有三星<lb/>
鼎足向之曰攝提攝提者直斗杓所指以建時節觀國<lb/>
案天文志所言攝提乃攝提星也史記厯書曰孟陬殄<lb/>
<pb n="KR3j0037_WYG_007-38a"/>
滅攝提無紀裴駰注曰攝提星乃隨斗杓所指建十二<lb/>
月前漢律厯志曰孟陬殄滅攝提失方孟康注曰攝提<lb/>
星名隨斗杓所指建十二月若厯誤當指辰而乃指已<lb/>
是謂失方凡此言攝提皆謂攝提星也爾雅曰正月為<lb/>
陬太嵗在寅曰攝提格盖陬者月名也攝提格者嵗名<lb/>
也攝提格但主太嵗居寅一位而已若攝提星則隨斗<lb/>
杓所指徧厯十二辰以正嵗時焉茍攝提無紀則潤餘<lb/>
乖錯而厯數差矣屈平離騷曰攝提正於孟陬兮惟庚<lb/>
<pb n="KR3j0037_WYG_007-38b"/>
寅吾以降五臣注文選曰太嵗在寅曰攝提庚寅日辰<lb/>
也言我攝提嵗正月庚寅日下母之體觀國案離騷云<lb/>
攝提正於孟陬者盖言攝提星順乎斗杓而不失正朔<lb/>
之紀也孟陬者正朔之紀始於此也言正於孟陬者不<lb/>
失正朔之紀也庚寅者屈平所生之嵗也故曰攝提正<lb/>
於孟陬兮惟庚寅吾以降言斗杓順序正朔不乖而我<lb/>
之生也隂陽和平初無謬戾故曰皇考錫我以嘉名而<lb/>
字我以靈均我之美善如此而不為人所知此作騷之<lb/>
<pb n="KR3j0037_WYG_007-39a"/>
意也五臣以攝提為太嵗則非也夫事有疑似如此類<lb/>
者不可不審<lb/>
　　憮幠<lb/>
前漢薛宣傳曰或以徳顯或以功舉君子之道焉可憮<lb/>
也晉灼曰憮音誣蘇林曰憮同也兼也顔師古曰論語<lb/>
載子夏之言廣韻曰憮音武夫切空也觀國案薛宣傳<lb/>
直用憮字以當誣字耳憮有空之義可以借與誣字通<lb/>
用後漢崔琦作外戚箴曰匪賢是上番為司徒荷爵負<lb/>
<pb n="KR3j0037_WYG_007-39b"/>
乗采食名都詩人是刺徳用不憮章懐太子注曰憮大<lb/>
也音呼觀國案字書幠音呼大也憮従巾故有大之義<lb/>
若憮字従心則非大也所謂徳用不憮亦當音誣為是<lb/>
憮又音武字書曰憮失意也若孟子云夷子憮然為間<lb/>
曰命之矣是也若夫幠字則異於是桑扈詩曰兕觥其<lb/>
觩㫖酒思柔彼交匪敖萬福來求鄭氏箋曰飲酒者柔<lb/>
順中和不幠敖也陸徳明音義曰幠火吳反禮記投壺<lb/>
篇曰毋幠毋敖鄭氏箋曰幠敖慢也凡此言幠與憮字<lb/>
<pb n="KR3j0037_WYG_007-40a"/>
音既不同義亦相逺前漢五行志曰古之為享食也以<lb/>
觀威儀省禍福也故詩曰兕觥其觩㫖酒思柔匪徼匪<lb/>
傲萬福來求顔師古曰不徼幸不傲慢也觀國案毛詩<lb/>
言彼交匪敖而漢書乃曰匪徼匪傲盖班固所引者别<lb/>
本詩非毛公詩故其用字有不同也<lb/>
　　溢鎰<lb/>
史記平凖書曰漢興接秦之弊米至石萬錢馬一匹則<lb/>
百金臣瓚曰秦以一溢為一金漢以一斤為一金前漢<lb/>
<pb n="KR3j0037_WYG_007-40b"/>
食貨志曰秦兼天下幣為二等黄金以溢為名上幣孟<lb/>
康注曰二十兩曰溢顔師古注曰改周一斤之制以溢<lb/>
為金之名數也又食貨志曰漢興黄金一斤顔師古注<lb/>
曰改周之制更以斤名金觀國以史記漢志之言觀之<lb/>
盖謂周以斤名金秦以溢名金而漢復周之制以斤名<lb/>
金也二十兩為溢十六兩為斤秦以溢名金則一溢為<lb/>
二十兩漢以斤名金則一斤為十六兩矣廣韻曰溢音<lb/>
逸器滿也鎰亦音逸引國語曰二十四兩為鎰盖溢者<lb/>
<pb n="KR3j0037_WYG_007-41a"/>
洋溢滿盛也鎰者名數也名金當用鎰字而史記漢書<lb/>
用溢字者假借用之耳陳臻問於孟子曰前日於齊王<lb/>
餽兼金一百而不受於宋餽七十鎰而受於薛餽五十<lb/>
鎰而受國語孟子用鎰字乃其本也禮記喪禮大記篇<lb/>
曰朝一溢米莫一溢米鄭氏注曰二十兩曰溢於粟米<lb/>
之法一溢為米一升二十四分升之一禮記漢人所集<lb/>
亦用溢字與史記漢書同也國語以二十四兩為鎰而<lb/>
史漢諸家注訓皆以二十兩為鎰豈非周秦之制不同<lb/>
<pb n="KR3j0037_WYG_007-41b"/>
歟前漢張良傳曰漢元年沛公為漢王賜良金百溢亦<lb/>
以溢為名者當是時漢未改秦制故也而國語孟子亦<lb/>
以鎰名金以此知周亦以鎰名金不特秦而已漢髙祖<lb/>
三年與陳平黄金四萬斤以間疏楚君臣史記趙世家<lb/>
曰燕王令丞相栗腹約驩以五百金為趙王酒史記貨<lb/>
殖傳曰陶朱公十九年之中三致千金又曰販脂辱處<lb/>
也而雍伯千金漢以一斤為一金若五百金則五百斤<lb/>
金也千金則千斤金也漢灌夫傳言萬金良藥者其價<lb/>
<pb n="KR3j0037_WYG_007-42a"/>
值黄金萬斤也此其例也<lb/>
　　精舍<lb/>
晉書孝武帝初奉佛法立舍於殿内引沙門居之因此<lb/>
世俗謂佛寺為精舍觀國案古之儒者教授生徒其所<lb/>
居之舍皆謂之精舍故後漢包咸傳曰咸住東海立精<lb/>
舍講授又劉淑傳曰淑少明五經隱居立精舍講授又<lb/>
檀敷傳曰敷舉辟不就立精舍教授又姜肱傳曰肱道<lb/>
遇冦兄弟爭死盜感悔乃就精廬求見章懐太子注曰<lb/>
<pb n="KR3j0037_WYG_007-42b"/>
精廬即精舍也以此觀之則精舍本為儒士設至晉孝<lb/>
武立精舍以居沙門亦謂之精舍非有儒釋之别也伯<lb/>
兮詩曰焉得諼草言樹之背毛氏訓曰諼草令人忘憂<lb/>
諼本為萱故古今皆謂萱草忘憂也然春秋昭公二十<lb/>
年左氏傳曰惟食忘憂晉書祖約傳曰弈棋忘憂又顧<lb/>
榮傳曰酒可以忘憂則忘憂之物固多端不特萱草而<lb/>
已也黄鳥哀三良乃秦子車氏之三子奄息仲行鍼虎<lb/>
而春秋僖公二十四年左氏傳曰鄭有三良叔詹堵叔<lb/>
<pb n="KR3j0037_WYG_007-43a"/>
師叔則言三良者不可不分秦鄭矣史記樗里子滑稽<lb/>
多智秦人號曰智囊而漢鼂錯以辨為太子家令號智<lb/>
囊則智囊有秦漢之别也後漢李膺以聲名自髙士有<lb/>
被其容接者名為登龍門而南史袁昻傳曰入其門者<lb/>
號登龍門晉謝安在官無當時譽去後為人所思而樂<lb/>
廣所在為政無當時功譽每去職遺愛為人所思後漢<lb/>
逸民戴良母喜驢鳴良常學之以樂母而晉孫楚好驢<lb/>
鳴晉羊曼為太山守時號䵬伯而唐常衮為宰相世謂<lb/>
<pb n="KR3j0037_WYG_007-43b"/>
之䵬伯凡此皆名同而實異者也援引之際當有以别<lb/>
之<lb/>
　　肺附<lb/>
前漢劉向傳上封事曰臣幸得託肺附誠見隂陽不調<lb/>
不敢不通所聞顔師古注舊解云肺附謂肝肺相附著<lb/>
猶言心膂也一説肺謂斫木之肺札也自言於帝室猶<lb/>
肺札附於大材木也又田蚡傳曰上初即位富於春秋<lb/>
蚡以肺附為相又曰天下幸而安樂無事蚡得肺附又<lb/>
<pb n="KR3j0037_WYG_007-44a"/>
曰臣以肺附幸得待罪顔師古注同前又師丹傳曰哀<lb/>
帝少在國邑見外家王氏僣盛常邑邑即位多欲有所<lb/>
救正封拜上傳奪王氏權丹上書曰肺附何患不富貴<lb/>
不宜倉卒觀國案史記惠景間侯者年表曰孝惠孝景<lb/>
諸侯子弟若肺附又前漢王莽傳曰臣莽伏自惟念得<lb/>
託肺腑獲爵土蜀志劉備傳曰備肺腑枝葉宗子藩翰<lb/>
以此觀之則劉向田蚡師丹傳所言肺附皆肺腑也史<lb/>
家或假借作附字耳肺腑謂國戚也猶人之有肺腑連<lb/>
<pb n="KR3j0037_WYG_007-44b"/>
繋相親也劉向乃楚元王交之後陽城侯徳之子田蚡<lb/>
乃景帝王皇后同母弟武帝之舅氏師丹所論者戚里<lb/>
丁氏之家王莽乃元后王家之子皆國戚也故皆言肺<lb/>
腑在他人非國戚者不可言也<lb/>
　　曹娥碑<lb/>
後漢列女傳曰孝女曹娥㑹稽上虞人父溺死縣江不<lb/>
得屍娥年十四沿江號哭晝夜不絶聲旬有七日投江<lb/>
而死元嘉元年縣長度尚改𦵏娥於江南為立碑焉章<lb/>
<pb n="KR3j0037_WYG_007-45a"/>
懐太子注引㑹稽典錄曰上虞長度尚弟子邯鄲淳弱<lb/>
冠有異才為曹娥碑操筆而成無所㸃定其後蔡邕又<lb/>
題八字曰黄絹幼婦外孫虀臼魏志注引語林曰楊修<lb/>
為魏主曹操主簿至江南讀曹娥碑碑背有八字詞曰<lb/>
黄絹幼婦外孫虀臼操不解問修曰卿知否修曰知之<lb/>
操曰且勿言待朕思之行三十里乃得之令修解曰黄<lb/>
絹色絲色絲絶字幼婦少女少女妙字外孫女子女子<lb/>
好字虀臼受辛受辛辭字操曰一如朕意俗云有志無<lb/>
<pb n="KR3j0037_WYG_007-45b"/>
志校三十里觀國讀南史劉顯幼聰敏號神童齊武帝<lb/>
時為尚書郎有沙門訟田帝大書曰卜下貝<hi>國諱陟盈切</hi>有司<lb/>
未辨遍問莫知顯曰卜貝文為與上人帝因忌其能出<lb/>
之楊修亦以才能敏捷為操所知後操忌修而殺之書<lb/>
曰人之有技若已有之人之彦聖其心好之不啻如自<lb/>
其口出是能容之魏齊二主於此有愧焉<lb/>
　　衍文<lb/>
君牙曰夏暑雨小民惟曰怨咨而禮記緇衣篇引書曰<lb/>
<pb n="KR3j0037_WYG_007-46a"/>
夏曰暑雨小民惟曰怨咨曰字衍文也太甲曰往省括<lb/>
于度而緇衣引太甲曰往省括于厥度厥字衍文也太<lb/>
甲曰自作孽不可逭而緇衣引太甲曰自作孽不可以<lb/>
逭以字衍文也呂刑曰播刑之廸而緇衣引甫刑曰播<lb/>
刑之不迪不字衍文也君陳曰未見聖若弗克見而緇<lb/>
衣引君陳曰未見聖若已弗克見己字衍文也伐柯詩<lb/>
曰伐柯如何匪斧不克取妻如何匪媒不得而禮記坊<lb/>
記篇引詩曰伐柯如之何匪斧不克取妻如之何匪媒<lb/>
<pb n="KR3j0037_WYG_007-46b"/>
不得之字衍文也易无妄卦六二不耕穫不菑畬坊記<lb/>
引易曰不耕穫不菑畬凶凶字衍文也論語曰貧而樂<lb/>
富而好禮而坊記曰子云貧而好樂富而好禮好字衍<lb/>
文也呂刑曰欽忌罔有擇言在身而禮記表記篇引甫<lb/>
刑曰欽忌而罔有擇言在躬而字衍文也秦誓曰以保<lb/>
我子孫而禮記大學篇引秦誓曰以能保我子孫能字<lb/>
衍文也易大傳曰天尊地卑乾坤定矣卑髙以陳貴賤<lb/>
位矣動靜有常剛柔㫁矣方以類聚物以羣分吉凶生<lb/>
<pb n="KR3j0037_WYG_007-47a"/>
矣而禮記樂記篇曰天尊地卑君臣位矣卑髙以陳貴<lb/>
賤位矣動靜有常小大殊矣方以類聚物以羣分則性<lb/>
命不同矣每異其下句者衍文也堯典二十有八載帝<lb/>
乃殂落而孟子引堯典曰二十有八載放勲乃殂落放<lb/>
勲字衍文也大禹謨曰夔夔齊慄瞽亦允若而孟子<lb/>
書曰䕫夔齊慄瞽瞍亦允若瞍字衍文也伊訓曰造攻<lb/>
自鳴條而孟子引伊訓曰天誅造攻自牧宫天誅字衍<lb/>
文也康誥曰暋不畏死罔弗憝而孟子引康誥曰閔不<lb/>
<pb n="KR3j0037_WYG_007-47b"/>
畏死凡民罔不譈凡民字衍文也泰誓曰有罪無罪予<lb/>
曷敢有越厥志而孟子引書曰有罪無罪惟我在天下<lb/>
曷敢有越厥志惟我在字衍文也論語曰惡紫之奪朱<lb/>
也惡鄭聲之亂雅樂也惡利口之覆邦家者而孟子引<lb/>
孔子曰惡利口恐其亂信也惡鄭聲恐其亂樂也惡紫<lb/>
恐其亂朱也亂字恐字衍文也盤庚曰若火之燎于原<lb/>
不可嚮邇而春秋莊公十四年左氏傳引商書曰惡之<lb/>
易也如火之燎于原不可嚮邇惡之易也衍文也采菽<lb/>
<pb n="KR3j0037_WYG_007-48a"/>
詩曰平平左右亦是率従而春秋襄公十一年左氏傳<lb/>
曰詩云便蕃左右亦是帥従便蕃字衍文也仲虺之誥<lb/>
曰取亂侮亡而春秋襄公十四年左氏傳引仲虺曰亡<lb/>
者侮之亂者取之乃衍文也<lb/>
　<lb/>
　<lb/>
　<lb/>
　<lb/>
<pb n="KR3j0037_WYG_007-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學林卷七<lb/>
</p>
<p>
</p>
  </div>
</body>
</text>
</TEI>
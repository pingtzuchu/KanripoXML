<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學林卷九</head> <lb/>
    <p>
<pb n="KR3j0037_WYG_009-1a"/>
欽定四庫全書<lb/>
　學林卷九<lb/>
　　　　　　　　　　　　宋　王觀國　撰<lb/>
　　饗<lb/>
饗字亦音香詳觀詩中饗字以音韻協之當音香烈祖<lb/>
詩曰自天降康豐年穰穰来格来饗降福無疆顧予烝<lb/>
嘗湯孫之將楚茨詩曰祝祭于祊祀事孔明先祖是皇<lb/>
神保是饗豳風曰九月肅霜十月滌場朋酒斯饗曰殺<lb/>
<pb n="KR3j0037_WYG_009-1b"/>
羔羊凡此詩詞以上下文音韻協之當讀饗為香縁陸<lb/>
徳明未嘗稽考至此而於釋文不載故後學但以上聲<lb/>
讀之也按前漢禮樂志樂歌曰闢流離抑不詳賓百僚<lb/>
山河饗此以平聲用饗字也張又曰吿靈既饗徳音孔<lb/>
臧惟徳之臧建侯之常亦以平聲用饗字也張平子東<lb/>
京賦曰萬舞奕奕鐘鼓喤喤靈祖皇考来顧来饗神具<lb/>
醉止降福穰穰此亦以平聲用饗字也饗亦通用享字<lb/>
古人於享字亦或平聲用前漢禮樂志郊祀詩曰發梁<lb/>
<pb n="KR3j0037_WYG_009-2a"/>
揚羽申以商造兹新音永久長聲氣逺條鳯鳥翔神夕<lb/>
掩虞葢孔享此以平聲用享字也古人如此類用字者<lb/>
甚多後漢靈帝紀賛曰徴亡備兆小雅盡缺麋鹿霜露<lb/>
遂棲宫衛此以入聲用衛字也曺子建贈丁翼詩曰吾<lb/>
與二三子曲宴此城隅秦筝發西氣齊瑟揚東謳此以<lb/>
驅音用謳字也劉公幹雜詩曰方塘含白水中有鳬與<lb/>
鴈安得肅肅羽従爾㳺波瀾此以去聲用瀾字也陸士<lb/>
衡樂府曰親友多零落舊齒多彫喪市朝互遷易城闕<lb/>
<pb n="KR3j0037_WYG_009-2b"/>
或丘荒此以平聲用喪字也又士衡為顧彦先贈婦詩<lb/>
曰辭家逺行㳺悠悠三千里京洛多風塵素衣化為緇<lb/>
此以上聲用緇字也左太沖雜詩曰高志局四海塊然<lb/>
守空堂壯志不恒居嵗暮常慨慷此以平聲用慷字也<lb/>
顔延年登巴陵城樓詩曰水國周地險河山信重複却<lb/>
倚雲夢林前瞻京臺囿此以入聲用囿字也又赭白馬<lb/>
賦曰縂六服以收賢掩七戎而得駿代驂象輿厯配勾<lb/>
陳此以去聲用陳字也劉越石荅盧諶詩曰握中有𤣥<lb/>
<pb n="KR3j0037_WYG_009-3a"/>
璧本自荆山璆惟彼太公望昔在渭濵叟此以平聲用<lb/>
叟字也江淹望荆山詩曰寒江無留影秋月垂清光悲<lb/>
風繞重林雲霞肅川漲此以平聲用漲字也杜子美衡<lb/>
山縣學詩曰耳聞讀書聲殺伐災髣髴於地字韻中押<lb/>
則以髴作沸字用也韓退之荅孟郊江漢詩曰終宵處<lb/>
幽室華燭光爛爛於艱字韻中押則以爛作䦨音用也<lb/>
詩人如此類用字不可勝紀姑舉其畧<lb/>
　　於戲<lb/>
<pb n="KR3j0037_WYG_009-3b"/>
王言多用於戲二字乃於乎二字也俗讀戲為嬉則誤<lb/>
矣案字書於烏嗚三字通用又乎虖呼嘑戲五字通用<lb/>
史記世家齊王策曰於戲小子閎受兹青社燕王策曰<lb/>
於戲小子旦受兹𤣥社廣陵王策曰於戲小子胥受兹<lb/>
赤社大雅抑詩曰於乎小子未知臧否於乎小子告爾<lb/>
舊止史記册文乃用詩辭也烈文詩曰於乎前王不忘<lb/>
而禮記大學引詩曰於戲前王不忘然則於戲為於乎<lb/>
字可知矣前漢武五子列傳載齊王燕王廣陵王策文<lb/>
<pb n="KR3j0037_WYG_009-4a"/>
乃變於戲為嗚呼王莽傳加九錫文曰於戲豈不休哉<lb/>
顔師古注曰於戲讀曰嗚呼葢於乎者歎戒之詞也若<lb/>
讀戲為嬉則是嬉樂之義非嘆戒之辭矣廣韻於字注<lb/>
曰古作於戲今作嗚呼葢譯篆為𨽻者變為嗚呼字耳<lb/>
唯尚書諸篇並用嗚呼字乃孔安國作尚書𫝊時無識<lb/>
科斗古文者而以𨽻古定之唐文皇不好𨽻古而以今<lb/>
文冩之遂一切用嗚呼字非古也<lb/>
　　敇<lb/>
<pb n="KR3j0037_WYG_009-4b"/>
敕字亦作勅此詔勅之字敇不若勅之従力則順于行<lb/>
草書而美㸔故古今寫敇字惟用従力之勅然世俗冩<lb/>
束字来字並作来形如棗字作□萊字作莱之類是也<lb/>
冩勅為𠡠者葢俗書變束為来也而楷書者不察其由<lb/>
遂真書来字作勑則誤矣許慎説文玉篇廣韻勑字皆<lb/>
音賚無他音唯集韻来字韻中有勑字又於敇字下收<lb/>
勑字注曰相承用作敇字葢言相承用則無非敕字世<lb/>
俗自妄用之爾集韻本朝所修當明言用勑字之非而<lb/>
<pb n="KR3j0037_WYG_009-5a"/>
不能決判反有相承用之説集韻誤矣其實勑字止音<lb/>
来賚二音非敇字也前漢成帝紀曰申敕有司以漸禁<lb/>
之又食貨志曰屢勅有司以農為務又元后傳曰敕令<lb/>
親屬引領以避丁傅南史梁元帝紀曰帝敕有司即日<lb/>
取數萬千錢又周興嗣傳曰武帝以三橋舊宅為光宅<lb/>
寺敕興嗣與陸倕各製寺碑唐書韋温傳曰后敕温盡<lb/>
縂内外兵守省中韋庶人傳曰墨敕斜封出矣劉幽求<lb/>
傳曰號令詔敕一出其守史家多用敕字葢知勑字之<lb/>
<pb n="KR3j0037_WYG_009-5b"/>
非也唯後漢書並用勑字葢范曄商㩁未至爾<lb/>
　　汜氾汎<lb/>
汜音祀氾音泛汎音凡又音泛此三字俗多疑混案字<lb/>
書汜従水従巳扵篆文為□詩曰江有氾許慎説文曰<lb/>
水别復入為汜河南有汜水有汜水關是也汜従水従<lb/>
弓於篆文為□弓音憾函字含字范字皆従弓葢汜濫<lb/>
也亦姓也汎従水従凡於篆文為□亦作泛此三字偏<lb/>
旁不同音義亦異春秋僖公十九年左氏傳曰王出適<lb/>
<pb n="KR3j0037_WYG_009-6a"/>
鄭處於汜杜預注曰鄭南汜也陸徳明音義曰汜音凡<lb/>
又僖三十年左氏傳晉侯秦伯圍鄭秦軍汜南杜預注<lb/>
曰汜南在滎陽中牟縣南陸徳明音義曰汜音凡又襄<lb/>
公二十六年左氏傳曰楚子伐鄭涉于汜而歸陸徳明<lb/>
音義曰汜音凡又昭公五年左氏傳曰鄭伯勞子蕩於<lb/>
汜陸徳明音義曰汜音凡又成公四年左氏傳晉救許<lb/>
伐鄭取汜祭杜預注曰汜祭鄭地成臯縣東有汜水陸<lb/>
徳明音義曰汜音凡或音祀觀國案後漢郡國志河南<lb/>
<pb n="KR3j0037_WYG_009-6b"/>
郡有汜水杜預或言中牟南或言成臯東其實即汜水<lb/>
一水也音祀是也音凡非也音凡者自是一水不在鄭<lb/>
地陸徳明不能分别乃於春秋成公四年取汜祭既音<lb/>
凡又音祀存兩音者非也前漢高祖紀曰漢果挑成臯<lb/>
戰楚軍不出使人辱之數日大司馬咎怒渡兵汜水顔<lb/>
師古注曰此水舊音凡今呼音祀案此汜水乃河南汜<lb/>
水音祀者也顔師古見陸徳明釋春秋左傳皆因汜作<lb/>
凡師古亦不能分别乃曰此水舊音凡今呼祀亦存兩<lb/>
<pb n="KR3j0037_WYG_009-7a"/>
音則非也夫字音期於當而已豈有舊音某而今音某<lb/>
者耶惟其存兩音而不能決故後學莫之適従也汜音<lb/>
泛又為姓漢有汜勝之子輯為燉煌太守是也汎音凡<lb/>
者河内有汎亭春秋隠七年冬天王使凡伯来聘杜預<lb/>
注曰凡周卿士凡伯爵也汲郡共縣東南有凡城後漢<lb/>
郡國志曰河南郡有汎亭章懷太子注曰凡伯國也然<lb/>
則汎音凡在河内汜音祀在河南不相亂也前漢張良<lb/>
傳曰良常間従容步㳺下邳圯上服䖍注曰圯音頥楚<lb/>
<pb n="KR3j0037_WYG_009-7b"/>
人謂橋曰圯應劭注曰汜水之上也文頴注曰沂水上<lb/>
橋也顔師古注曰下邳之水非圯水又非沂水觀國案<lb/>
許慎説文曰東楚謂橋曰圯音頥今傳寫漢書者或改<lb/>
圯為汜葢誤也<lb/>
　　无亡無<lb/>
无亦作亡自古只用此二字至秦時始用無字為有無<lb/>
之字案無字篆文偏旁有蕃庶之義而不見有無之義<lb/>
許慎説文曰無文甫切今借為有無字玊篇曰□文甫<lb/>
<pb n="KR3j0037_WYG_009-8a"/>
切繁□豐盛也今為有無字徐鉉修字義曰古本尚書<lb/>
庶草蕃無後人變無為廡葢廡乃廊廡也无繁盛之義<lb/>
以此觀之則無字乃秦以来始用為有无字非古也古<lb/>
之經書乃篆文秦變篆為𨽻多改其字形詩書周禮春<lb/>
秋禮記儀禮論語等皆用無字乃變篆為𨽻者改之也<lb/>
惟周易首尾盡用无字葢變𨽻時偶不曽改也至於亡<lb/>
字亦多有存而不改者周禮曰亡者使有又曰害者使<lb/>
亡春秋左氏傳曰其貴亡矣其寵弃矣論語曰有若亡<lb/>
<pb n="KR3j0037_WYG_009-8b"/>
又曰亡而為有又曰人皆有兄弟我獨亡又曰日知其<lb/>
所亡又曰焉能為亡又曰不如諸夏之亡也孟子曰若<lb/>
夫君子所患則亡矣以此亡字皆无字也獨此不改為<lb/>
無者葢變𨽻者誤讀為存亡之亡故存而不改也史書<lb/>
亦多用亡為無漢亡尺寸之階义曰内亡骨月本根之<lb/>
輔外亡尺土藩翼之衛又曰朝亡廢官邑亡敖民地亡<lb/>
曠土國亡捐瘠司馬相如子虚賦曰亡是公者亡是人<lb/>
也賈山曰錢者亡用器也翟方進曰茍得亡恥班固用<lb/>
<pb n="KR3j0037_WYG_009-9a"/>
此二字甚多皆无字也李濟翁資暇集曰亡字亾字㸃<lb/>
畫各有區分一㸃一畫下者存亡之亡也<graphic n="KR2122" url="https://raw.githubusercontent.com/kanripo/KR-Gaiji/master/images/KR2122.png" mimeType="image/png"/>中有人者<lb/>
有無之亾也今案此二字只是一字或為存亡之亡或<lb/>
為有亡之亡一字二音也濟翁初不曉字畫而遽啟臆<lb/>
説亦可恠也<lb/>
　　翰猷<lb/>
翰字在平聲音寒者羽翼儀翰也在去聲音悍者詞翰<lb/>
也文王有聲詩曰王公伊濯維豐之垣四方攸同王后<lb/>
<pb n="KR3j0037_WYG_009-9b"/>
維翰以垣翰二字為韻則翰平聲也板詩曰价人維藩<lb/>
大師為垣大邦維屏大宗維翰亦以垣翰二字為韻則<lb/>
翰平聲也崧高詩曰維申及甫維周之翰四國于藩四<lb/>
方于宣以宣翰二字為韻則翰平聲也江漢詩曰王命<lb/>
召虎来旬来宣文武受命召公維翰亦以宣翰二字為<lb/>
韻則翰平聲也又崧高詩曰既入于謝徒御嘽嘽周邦<lb/>
咸喜戎有良翰常武詩曰王旅嘽嘽如飛如翰此二詩<lb/>
亦以嘽翰字為韻葢亦以平聲用翰字也以上詩辭用<lb/>
<pb n="KR3j0037_WYG_009-10a"/>
翰字皆取藩屏羽翼儀翰之義則翰讀音寒可知矣後<lb/>
人取名與字用維翰周翰宗翰良翰之類亦當讀音寒<lb/>
若取詞翰之義乃讀音悍陸徳明江漢詩音義曰翰户<lb/>
旦反又音寒設兩音者不能區别而設兩音也晉書有<lb/>
張翰字季鷹其名當讀音寒南史循吏傳吉翰字休文<lb/>
其名正當讀音悍葢義之所在有不可易者也字書猷<lb/>
亦作猶離騷曰心猶豫而狐疑兮欲自適而不可漢書<lb/>
蒯通傳曰猛虎之猶與不如蠭蠆之致蠚孟賁之狐疑<lb/>
<pb n="KR3j0037_WYG_009-10b"/>
不如童子之必至此析離騷之句以為之文也漢書高<lb/>
后紀曰禄然其計使人報産及諸吕老人或以為不便<lb/>
計猶豫顔師古注曰猶獸名性疑慮善登木故不決者<lb/>
稱猶豫顔氏家訓曰爾雅猶如麂善登木猶對狐以獸<lb/>
對獸也觀國案猶豫者心不能自決定之辭也爾雅釋<lb/>
言曰猷圖也釋獸曰猶如麂善登木所謂猷圖者圖謀<lb/>
之而未定也猶豫者爾雅釋言所謂猷圖是已顔師古<lb/>
注漢書與顔氏家訓不悟爾雅釋言自有猷圖之訓而<lb/>
<pb n="KR3j0037_WYG_009-11a"/>
乃引釋獸猶如麂以訓之誤矣廣韻去聲曰猶音救注<lb/>
引爾雅猶如麂善登木然則猶獸音救也且先事而圖<lb/>
之為猶後事而圖之為豫故曲禮曰卜筮者所以使民<lb/>
決嫌疑定猶豫也以嫌疑對猶豫則猶非獸也離騷曰<lb/>
心猶豫而狐疑兮此一句文也非以猶對狐疑也猶或<lb/>
為冘後漢書馬援傳曰諸將多以王師之重不宜逺入<lb/>
險阻計冘豫未決廣韻曰冘豫不定也以此觀之則猶<lb/>
非獸益明矣爾雅曰猷圖也郭璞注曰周禮以猷鬼神<lb/>
<pb n="KR3j0037_WYG_009-11b"/>
祗謂圖畫觀國案周禮春官凡以神仕者掌三神之灋<lb/>
以猷鬼神示之居鄭氏注曰猷圖也謂制神之位次而<lb/>
為之牲器時服以圖之乃謀圖之圖非圖畫也郭璞誤<lb/>
矣猶猷冘三字通用預豫與三字通用<lb/>
　　奉朝請<lb/>
晉書職官志曰奉朝請者奉朝會請召而已觀國案前<lb/>
漢書東方朔傳曰奉朝請之禮備臣妾之儀顔師古注<lb/>
曰請才姓反又竇嬰傳曰嬰病免太后除嬰門籍不得<lb/>
<pb n="KR3j0037_WYG_009-12a"/>
朝請顔師古注曰請才姓反义吴王濞傳曰使人為秋<lb/>
請顔師古注曰請才姓反孟康注曰律春曰朝秋曰請<lb/>
如古諸侯朝聘也如淳注曰濞不自行使人代已致請<lb/>
禮然則奉朝請之請讀音才姓反漢律所謂春朝秋請<lb/>
是也吴王濞傳所謂秋請乃漢律也廣韻去聲靚字注<lb/>
曰古奉朝請亦用靚字然則晉志謂奉朝會請召者誤<lb/>
矣葢朝請者臣見君者也若曰請召則是君召臣也自<lb/>
晉以来奉朝請之官受俸禄而不𨽻事奉車都尉駙馬<lb/>
<pb n="KR3j0037_WYG_009-12b"/>
都尉騎都尉之類是也後世嫌疑滋起故皇朝戚里之<lb/>
官及百官宫祠之任咸受俸禄而不𨽻事於是奉朝請<lb/>
者徧四方矣<lb/>
　　澠<lb/>
春秋左氏傳曰晉侯以齊侯宴中行穆子相投壺晉侯<lb/>
先穆子曰有酒如淮有肉如坻寡君中此為諸侯師中<lb/>
之齊侯舉矢曰有酒如澠有肉如陵寡人中此與君代<lb/>
興杜預注曰澠水出齊國臨淄縣北入時水故列子曰<lb/>
<pb n="KR3j0037_WYG_009-13a"/>
口將爽者先辨淄澠葢謂淄水與澠水也劉沆丞相嘗<lb/>
使契丹契丹與之宴契丹曰有酒如繩繋行人而不住<lb/>
謂劉曰未有以對也劉應聲曰在北曰狄吹出塞以何<lb/>
妨案字書澠水名在齊䋲直也索也此自是兩字不通<lb/>
用然古人多假借字故用澠為繩杜子美贈汝陽王詩<lb/>
曰且持蠡測海況挹酒如繩又簡薛華醉歌曰願吹野<lb/>
水添金杯如繩之酒常快意如此類借用繩字固無害<lb/>
如契丹使云繫行人而不住則真訓釋以為繩索之繩<lb/>
<pb n="KR3j0037_WYG_009-13b"/>
恐不可也又杜子美寄劉峽州詩曰伏枕思瓊木臨軒<lb/>
對玉繩又曰展懐詩誦魯割愛酒如䋲一篇押二䋲字<lb/>
命意不同然莫若用如繩為如澠則適得其當或是編<lb/>
集子美詩者誤爾<lb/>
　　始<lb/>
李希聲詩話曰皂鵰寒始急千呼萬喚始出来人皆以<lb/>
為語病然始有二音有所宿留而今甫然者當従去聲<lb/>
二詩自非語病觀國嘗考其故矣始終之始則音上聲<lb/>
<pb n="KR3j0037_WYG_009-14a"/>
有所宿留而今甫然者則音去聲所謂有太始所謂萬<lb/>
物資始所謂始畫八卦所謂有始有卒此皆終始之始<lb/>
也杜子美安西兵詩曰臨危經久戰用意始知神韓退<lb/>
之月臺詩曰直須臺上㸔始奈月明何此皆有所宿㽞<lb/>
而今甫然者也如禮記月令蟬始鳴陸徳明音義始作<lb/>
試則李希聲之説不妄矣<lb/>
　　暴<lb/>
暴字日下□今作日下恭為暴者俗書也暴音薄報切<lb/>
<pb n="KR3j0037_WYG_009-14b"/>
疾也猝也又音蒲木切日乾也所謂一日暴之所謂春<lb/>
暴練所謂晝暴諸日所謂暴其過惡所謂九烝九暴所<lb/>
謂暴露其精神所謂使二國暴骨諸家音義皆音作蒲<lb/>
木切者也凡義當讀音蒲木切者不可移而讀作薄報<lb/>
切葢二義異也又俗書有曝字且暴上已有日矣旁又<lb/>
加日豈不贅哉亦如莫字従日而俗又加日而為暮基<lb/>
字従土而俗又加土而為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然字従火而俗又加火而<lb/>
為燃岡字従山而俗又加山而為崗凡此皆不可遵用<lb/>
<pb n="KR3j0037_WYG_009-15a"/>
者也<lb/>
　　奉亹萬<lb/>
俸字俸禄也捧字捧持也案諸史言奉禄无所受又言<lb/>
計日受奉則古之奉禄字不従人也春秋左氏傳曰奉<lb/>
匜沃盥禮記曰奉者當心又曰主人奉矢司射奉中則<lb/>
古之捧持字只用奉字不従手也然則俸之従人捧之<lb/>
従手出於後世増益之古篆所不載非字法也易曰成<lb/>
天下之亹亹者亹字篆文所不載徐鉉字義曰亹字後<lb/>
<pb n="KR3j0037_WYG_009-15b"/>
人又加文為文亹亦無篆文古本周易作成天下之娓<lb/>
娓者當是變𨽻時改之也萬字自古書史皆以為數左<lb/>
傳亦曰萬盈數也至許慎説文萬字獨訓曰䖝也而不<lb/>
訓以為數今詳萬字所従偏旁無盈數之義苟有盈數<lb/>
之義則説文固已訓説矣説文無訓説則後之訓説者<lb/>
不亦難乎後人又以万字代萬字葢万字説文所不載<lb/>
則無篆文既無篆文則不知萬字所従偏旁為何如亦<lb/>
不能推其義也万又音墨虜複姓有万俟氏廣韻曰万<lb/>
<pb n="KR3j0037_WYG_009-16a"/>
十千也萬䖝也詳廣韻以万為十千而以萬為䖝亦不<lb/>
以萬為數也似以万為十千之數而萬乃代万字者也<lb/>
古之字畫少者易於訛改故以㸃畫多而同音者代之<lb/>
如一二三四五六七八九十則以壹貳叁肆伍陸㭍捌<lb/>
玖拾代之百千則以伯仟代之尺則以赤代之疋則以<lb/>
匹代之是以万以萬代之也所代之字初無意義唯取<lb/>
㸃畫之多耳説文曰草自保切櫟實可以染帛為黒故<lb/>
黒色曰草後世既用皂字故草字用為草木之字説文<lb/>
<pb n="KR3j0037_WYG_009-16b"/>
曰雅烏加切楚烏也秦謂之雅後世既用鵶字故雅字<lb/>
用為雅正之字説文曰創楚良切傷也書史多用此字<lb/>
後世既用瘡字故創字用為創造之字凡字之變古者<lb/>
類如此<lb/>
　　黮諼<lb/>
桑葚之葚亦作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亦作椹然泮水詩曰食我桑黮而不<lb/>
用上三字案字書黮音他感切黭黮黒也萱草之萱亦<lb/>
作藼亦作蕿然伯兮詩曰焉得諼草而不用上三字案<lb/>
<pb n="KR3j0037_WYG_009-17a"/>
字書諼音暄作也忘也古人假借字取其意而已桑葚<lb/>
用黮字取其色也萱忘憂草也用諼字取其忘也字雖<lb/>
假借而意則不失也書史中如此類借用字者若以説<lb/>
命為兊命以條侯為脩侯以女工為女紅以取贍為取<lb/>
澹以仰為卬以藏為臧以愈為俞以酢為昨以譬為辟<lb/>
以儺為難若此類固多亦皆不失其意也<lb/>
　　贙<lb/>
左太沖魏都賦曰回淵漼積水深蒹葭贙籊蒻森五臣<lb/>
<pb n="KR3j0037_WYG_009-17b"/>
注文選曰贙分别也杜子美寄劉峡州詩曰乳贙號攀<lb/>
石饑鼯訢落藤註詩者曰乳贙乳虎也觀國案爾雅釋<lb/>
獸曰贙有力郭璞注曰贙出西海大秦國有養者似狗<lb/>
多力獷惡爾雅釋音曰贙音鉉諸字書皆曰贙音鉉獸<lb/>
名也然則贙自是一獸非虎也亦無分别之義文選注<lb/>
與杜詩注皆誤矣蒹葭詩曰蒹葭蒼蒼白露為霜鄭氏<lb/>
箋曰蒹葭在衆草之中蒼然强也左太沖賦曰蒹葭贙<lb/>
者豈非以爾雅謂贙有力而蒹葭蒼然若强有力者耶<lb/>
<pb n="KR3j0037_WYG_009-18a"/>
然爾雅言有力者多矣曰魚有力者鰴又曰麋絶有力<lb/>
狄又曰麂絶有力䴢又曰麕絶有力豜又曰豕絶有力<lb/>
<graphic n="KR1610" url="https://raw.githubusercontent.com/kanripo/KR-Gaiji/master/images/KR1610.png" mimeType="image/png"/>又曰熊絶有力麙又曰馬絶有力駥又曰羊絶有力<lb/>
奮又曰牛絶有力欣犌又曰犬絶有力狣所謂贙有力<lb/>
贙之為獸有力者耳其他物有力者固不可謂之贙也<lb/>
若以蒹葭强有力而因謂之蒹葭贙則非也字書又有<lb/>
到一虎為贙者俗書不可用<lb/>
　　稾槀<lb/>
<pb n="KR3j0037_WYG_009-18b"/>
字書槀従高従禾謂禾稈也草剏也槀従髙従木謂藥<lb/>
名槀本也亦枯槀也周禮封人共其水藁禹貢三百里<lb/>
納秸服孔安國曰秸槀也又蠻夷邸舘謂之稾街撰文<lb/>
起草謂之草藁凡此皆従禾者也其従木者許慎説文<lb/>
有槀字故周禮有槀人禮記曰止如槀木而後世移其<lb/>
木於旁為槁案周易説卦離為科上槁孟子曰旱則苗<lb/>
槁矣此槁字乃變古文後用之也又有於槀上加草字<lb/>
為藁者廣韻以為俗字固不可用也藁下従木者又音<lb/>
<pb n="KR3j0037_WYG_009-19a"/>
犒尚書訓典曰作九共九篇槀飫是也周禮地官有槁<lb/>
人亦音犒葢槁人掌共内外朝冗食則音犒是也其字<lb/>
不用槀而用槁亦變古文為𨽻者改之也<lb/>
　　薄<lb/>
郊特牲曰薄社北牖使隂明也鄭氏注曰薄社商之社<lb/>
商始都薄然則本用亳社字記禮者借用薄字爾薄音<lb/>
泊又音博又音逼其音泊者厚薄也林薄也草木叢生<lb/>
曰薄故揚雄甘泉賦曰列辛夷於林薄左太沖蜀都賦<lb/>
<pb n="KR3j0037_WYG_009-19b"/>
曰翕響揮霍中網林薄陸士衡君子有所思行曰清川<lb/>
帶華薄又挽歌詩按轡遵長薄若此類是也音博者其<lb/>
義則激搏也易曰風雷相薄史記天官書曰日月薄食<lb/>
謝瞻詠張子房詩曰鴻門銷薄蝕若此類是也音逼者<lb/>
相逼近也春秋左氏傳曰宋師未陳而薄之敗諸鄑又<lb/>
曰晉公子重耳及曺曺共公聞其駢脅欲觀其裸浴薄<lb/>
而觀之又曰不待期朝而薄入於險又曰寧我薄人無<lb/>
人薄我陸士衡文曰高義薄雲天又塘上行曰願君廣<lb/>
<pb n="KR3j0037_WYG_009-20a"/>
末光照妾薄暮年范彦龍傚古詩曰朝驅左賢陣夜薄<lb/>
休屠營杜子美彭衙行詩曰高義薄層雲江淹恨賦曰<lb/>
薄暮心動若此類是也凡此三音其義皆逈不同讀之<lb/>
不可混而無别史記周勃傳曰勃以織薄曲為生蘓林<lb/>
注曰薄一名曲顔師古注漢書曰許慎云葦薄為曲案<lb/>
薄曲蠶具也本用從竹簿字亦通用従草薄字耳亦如<lb/>
䒼者蠶具也亦通用曲字耳欂字弼㦸切司馬相如賦曰<lb/>
施瑰木之欂櫨揚雄甘泉賦曰香芬茀以穹隆兮撃欂<lb/>
<pb n="KR3j0037_WYG_009-20b"/>
櫨而將榮顔師古注曰欂櫨枅也五臣注文選曰欂櫨<lb/>
曲枅栱也韓退之曰欂櫨侏儒乃謂此也廣韻曰欂櫨<lb/>
户上木也今案欂櫨者枅栱是也非户上木也欂亦通<lb/>
用薄字前漢王莽傳曰起九廟為銅薄櫨飾以金銀琱<lb/>
文顔師古注曰欂櫨柱上枅也其説是已<lb/>
　　眀<lb/>
元祐中京師試止戈為武賦張弼首選頗以此賦馳名<lb/>
第七韻曰亦猶日並月以為明紀天之象王居門而曰<lb/>
<pb n="KR3j0037_WYG_009-21a"/>
閏重嵗之餘今案字書明字従眀非従日也賦誤用之<lb/>
害理之甚儤北教反廣韻曰忁直也所謂忁直者連直<lb/>
宿也自唐以来翰林院有忁直例本朝翰林學士院亦<lb/>
有忁直格葢言儤直之日數也李濟翁資暇集遂改忁<lb/>
作豹又訓觧曰豹隠山林晝伏夜逰濟翁初不曉儤直<lb/>
之義妄自穿鑿殊可恠也葭莩者附麗相親之義前漢<lb/>
王莽傳曰與陛下有葭莩之故顔師古注曰葭蘆也莩<lb/>
者其筒裏白皮也言其輕薄而附著也唐書員半千傳<lb/>
<pb n="KR3j0037_WYG_009-21b"/>
曰無葭莩親而唐書釋音曰葭葦之未秀者莩草也其<lb/>
説誤矣<lb/>
　　穀<lb/>
春秋宣四年左氏傳曰鬭伯比生子文棄諸夣中虎乳<lb/>
之遂使收之楚人謂乳穀謂虎於莵故命之曰鬬穀於<lb/>
莵實為令尹子文陸徳明音義曰穀奴口反於音烏莵<lb/>
音徒觀國案廣韻上聲㝅乃后切乳也去聲㝅奴豆切<lb/>
乳也而入聲榖字無音奴口反者左氏多假借用字故<lb/>
<pb n="KR3j0037_WYG_009-22a"/>
用榖字亦或變篆為𨽻時變作榖字也於義當作㝅字<lb/>
觀國又案玊篇曰䖚䖘虎也左氏用於莵字葢假借耳<lb/>
而前漢班固叙傳引左氏傳曰楚人謂乳為糓謂虎為<lb/>
烏檡顔師古注曰檡字亦作莵觀國案玊篇廣韻檡音<lb/>
奭又音宅梬棗也字書未有音檡為徒者亦無或作莵<lb/>
之文班固好借用字然此為取義太逺<lb/>
　　飲食票姚<lb/>
經書中泛言飲食與夫自飲自食則皆當讀如本字若<lb/>
<pb n="KR3j0037_WYG_009-22b"/>
以飲飲人以食食人則飲當音䕃食當音嗣各従其義<lb/>
也如論語一簞食一瓢飲飯蔬食飲水曲肱而枕之簞<lb/>
食豆羮見於色周禮膳獻飲食食用六榖飲用六清禮<lb/>
記食居人之左子卯稷食菜羮春秋左氏傳粢食不鑿<lb/>
聞師將傳食凡此類皆自飲自食者也陸徳明音義皆<lb/>
音作䕃嗣誤也前漢霍去病傳曰去病年十八為侍中<lb/>
善騎射再従大將軍大將軍受詔予壯士為票姚校尉<lb/>
服䖍注曰票姚音飄搖顔師古注曰票音頻妙反姚音<lb/>
<pb n="KR3j0037_WYG_009-23a"/>
羊召反票姚勁疾之貌也荀悦漢紀作票鷂字去病後<lb/>
為票騎將軍尚取票姚之字今讀音飄搖則不當其義<lb/>
也觀國案字書票姚字於平聲去聲兩音皆收杜子美<lb/>
寄董嘉榮詩曰居然雙捕虜自是一嫖姚又後出塞詩<lb/>
曰借問大將誰恐是霍嫖姚又觀燕將士詩曰漢朝頻<lb/>
選將應拜霍嫖姚又贈田判官詩曰宛馬總肥春苜蓿<lb/>
將軍只數漢嫖姚子美於嫖姚作平聲用又哭嚴武詩<lb/>
曰風送蛟龍雨天長驃騎營則於驃字自作去聲用葢<lb/>
<pb n="KR3j0037_WYG_009-23b"/>
皆於義無害也顔師古謂讀音飄搖則不當其義者非<lb/>
也票姚平聲去聲皆輕疾之義讀史則従去聲作詩文<lb/>
則用為平聲皆無害也杜子美别崔潩詩曰如何不磨<lb/>
礪但取不磷緇讀論語則磷音吝而詩用為平聲義皆<lb/>
通也<lb/>
　　弈奕<lb/>
弈下従廾奕下従大許慎説文曰弈圍棋也奕大也行<lb/>
也美容也玉篇廣韻曰弈博弈也美貌也奕大也行也<lb/>
<pb n="KR3j0037_WYG_009-24a"/>
盛也輕麗也觀國案那詩曰萬舞有弈頍弁詩曰憂心<lb/>
弈弈論語曰不有博弈者乎孟子曰使弈秋誨二人弈<lb/>
凡此類皆從廾之弈也閟宫詩曰新廟奕奕鄭氏箋曰<lb/>
奕奕佼美也韓奕詩曰奕奕梁山又曰四牡奕奕毛氏<lb/>
傳曰奕大也凡此類皆従大之奕也世俗書弈奕二字<lb/>
不預分二字之義而書之或従廾或従大混而無别則<lb/>
害於義矣亦如弊字下従大而俗書則變為弊㢡字下<lb/>
従廾而俗書則變為奬葢字法為俗書所變者多此類<lb/>
<pb n="KR3j0037_WYG_009-24b"/>
也<lb/>
　　沫<lb/>
屈平離騷曰芳菲菲而難虧兮芬至今猶未沫今猶未<lb/>
沫五臣注文選曰沫已也宋玊招魂曰朕幼清以㢘潔<lb/>
兮身服義而未沫五臣注文選曰沫已也觀國案易豐<lb/>
卦曰豐其沛日中見沫王弼注曰沫㣲昧之明也音莫<lb/>
貝切葢屈平自謂我之芳芬未至于晦昧也宋玉自謂<lb/>
身服義而未至于晦昧也沫無已之義五臣以沫為已<lb/>
<pb n="KR3j0037_WYG_009-25a"/>
誤矣前漢王商傳引易曰日中見昧折其右肱葢沫與<lb/>
昧義則同也故通用之玊篇水部曰沫亡活莫葢二切<lb/>
觀國案亡活切者旁従本末之末所謂浮沬所謂避沫<lb/>
水之害是也莫葢切者旁従午未之未即易所謂日中<lb/>
見沬詩所謂爰采唐矣沬之鄉矣是也二字偏旁不同<lb/>
而玊篇同為一字而分二切以訓之則誤矣廣韻於去<lb/>
聲收沬字莫貝切與昧字同音皆従午未之未於入聲<lb/>
收沫字莫撥切與秣字同音皆従本末之末二字不同<lb/>
<pb n="KR3j0037_WYG_009-25b"/>
也曺子建應詔詩曰𤣥駟藹藹揚鏕漂沬流風翼衡輕<lb/>
雲承葢五臣注文選曰漂沬謂馬行急口中沬出審如<lb/>
此則當用入聲沬字曺子建借用去聲沬字然去聲沬<lb/>
字非口中沬也傅武仲舞賦曰良駿逸足愴悍淩越龍<lb/>
驤横舉揚鏕飛沫此用為入聲不誤矣<lb/>
　　舀臽取耴<lb/>
舀臽二字易于相亂舀以沼切又音逾又音由杵臼也<lb/>
臽音坎又音陷水穽也故滔淊二字皆従水滔音洮水<lb/>
<pb n="KR3j0037_WYG_009-26a"/>
流也淊乙咸切没也謟諂二字皆従言謟音洮疑也諂<lb/>
音丑琰切䛕也慆惂二字皆従心慆音洮説樂也惂音<lb/>
坎憂困也幍㡊二字皆従巾幍音洮亦作絛也㡊音口<lb/>
洽切帽也搯掐二字皆従手搯音洮搯捾也掐音若合<lb/>
切𤓰掐也然則舀臽易於相亂可見矣取耴二字亦易<lb/>
於相亂取七庾切受也收也又倉口切又音娶耴陟葉<lb/>
切耳垂也又魚乙切故㖩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>二字皆従口㖩音子于切<lb/>
<graphic n="KR3269" url="https://raw.githubusercontent.com/kanripo/KR-Gaiji/master/images/KR3269.png" mimeType="image/png"/>㖩也耴音丁惬切多言也鯫鮿二字皆従魚鯫音組<lb/>
<pb n="KR3j0037_WYG_009-26b"/>
鈎切魚名又七逾切淺鯫也鮿音輒魚名也菆<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>二字<lb/>
皆従草菆音鄒又在寒切蓐也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音輒又音帖衣領耑<lb/>
也棷㭯二字皆従木棷音鄒薪也㭯音輒木小葉也齱<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>二字皆従齒齱音鄒齱齵齒偏也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>角切急促<lb/>
也掫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>二字皆従手掫子侯切又側九子于二切擊也<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音輒又丁惬切拈也然則取耴易於相亂可見矣曰<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰蹈曰韜曰縚曰瑫曰槄皆從舀者也曰閻曰輡曰<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰啗曰欿皆従臽者也曰聚曰最曰趣曰娶曰叢曰<lb/>
<pb n="KR3j0037_WYG_009-27a"/>
緅皆従取者也曰輒曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰銸曰䳖曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>皆従耴<lb/>
者也然則握筆之際貴在不誤<lb/>
　　啖袴<lb/>
噉啖啗三字諸家字書同音徒濫切又同音杜覧切雖<lb/>
有二音切其義則同為噉食之字趙璘因話録縁唐武<lb/>
宗廟諱炎遂辨此三字謂玉篇噉字是正啖字是俗觀<lb/>
國案説文出啖字篆文則啖字非俗也玉篇亦未嘗以<lb/>
啖字為俗字廣韻曰前秦録有將軍噉鐵而元和姓纂<lb/>
<pb n="KR3j0037_WYG_009-27b"/>
作啖鐵唐亦有啖助則啖固非俗書也晉武帝諱炎唐<lb/>
武宗亦諱炎司馬遷父名談故字之従炎者多改易之<lb/>
以致疑也史記韓信傳曰信能死刺我不能死出我袴<lb/>
下信熟視之俛出於袴下徐廣注曰袴亦作胯胯股也<lb/>
前漢韓信傳曰衆辱信曰能死刺我不能出跨下於是<lb/>
信熟視俛出跨下顔師古注曰胯下兩股之間也觀國<lb/>
案玊篇曰胯口故切注曰史記云不能死出我胯股也<lb/>
廣韻跨有兩音一曰苦瓦切行不進貌也一曰苦化切<lb/>
<pb n="KR3j0037_WYG_009-28a"/>
胯越也以此考之則當従史記玊篇用袴股二字讀音<lb/>
口故切者是也班固漢書借用跨字其跨字無用口故<lb/>
切之音葢班固改史記袴字作跨字義雖可用而音韻<lb/>
不通矣史家用字多為後人假借改易其本體而音訓<lb/>
者或誤為之説遂傳襲以成其疑皆此類也<lb/>
　　辨<lb/>
辨音卞又音辦廣韻曰辨蒲莧切具也俗作辦然則古<lb/>
無從力之辨止用辨字儀禮中辨字甚多皆不用従力<lb/>
<pb n="KR3j0037_WYG_009-28b"/>
之辦惟用辨字爾周禮考工記審曲靣勢以飭五材以<lb/>
辨民器鄭氏注曰辨具也釋音曰辨皮莧反具也史記<lb/>
子貢傳曰兵不先辨不可以勝敵前漢王訢傳曰上數<lb/>
出幸過扶風宫舘馳道修治供張辨凡此辨字皆音辦<lb/>
也辨者字母也𨽻書雖用辦字及施於篆止用辨字亦<lb/>
如篆善為譱篆雪為䨮篆星為曐篆夢為㝱篆奔為犇<lb/>
篆塵為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>篆雷為靁篆原為厵篆畆為畮篆看為翰篆<lb/>
頂為<graphic n="KR2569" url="https://raw.githubusercontent.com/kanripo/KR-Gaiji/master/images/KR2569.png" mimeType="image/png"/>篆夏為□篆曹為<graphic n="KR1311" url="https://raw.githubusercontent.com/kanripo/KR-Gaiji/master/images/KR1311.png" mimeType="image/png"/>篆强為彊篆㮚為□篆香<lb/>
<pb n="KR3j0037_WYG_009-29a"/>
為□篆覃為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>篆雍為雝篆集為雧凡此皆字之有母<lb/>
者𨽻文従省而施於篆則用字母也<lb/>
　　㩁<lb/>
前漢武帝紀天漢三年二月初𣙜酒酤應劭注曰縣官<lb/>
自酤𣙜賣酒小民不復得酤也韋昭注曰以木渡水曰<lb/>
𣙜謂禁民酤釀獨官開置如道路設木為𣙜獨取利也<lb/>
顔師古注曰𣙜者步渡橋爾雅謂之石杠今之𣙜彴是<lb/>
也禁閉其事總利入官而下無由以得有若渡水之𣙜<lb/>
<pb n="KR3j0037_WYG_009-29b"/>
因立名焉又昭帝紀始元六年二月詔議罷鹽鐵㩁酤<lb/>
七月罷㩁酤官又食貨志曰昭帝罷鹽鐵酒𣙜均輸官<lb/>
今考漢書於武帝紀用㩁字昭帝紀食貨志用𣙜字觀<lb/>
國案字書㩁𣙜同音古岳切㩁従手揚㩁大舉也𣙜従<lb/>
木以木渡水也㩁酤者揚舉其事使人曉然知之而不<lb/>
得侵吾利然則㩁酒酤當用従手之㩁也史多假借用<lb/>
字故或用従木之𣙜注釋之家因其用従木之𣙜乃用<lb/>
横木渡水以訓之誤矣史家又或用㰌字為㰌酤今案<lb/>
<pb n="KR3j0037_WYG_009-30a"/>
字書㰌音苦角切枳木有實似柚葢音與義皆與𣙜不<lb/>
同雖曰假借實無意義字書格古百切擊也鬭也史言<lb/>
格鬭格殺本用従手之挌而皆用従木之格者葢古人<lb/>
書従木之字多變為従手如極字従木而或書為拯欃<lb/>
槍従木而或書為攙搶然則書㩁為𣙜書挌為格皆假<lb/>
借也若覈其義則當各有所歸耳<lb/>
　　寰<lb/>
寰字音環又音眩廣韻平聲曰寰戸闗切王者封畿内<lb/>
<pb n="KR3j0037_WYG_009-30b"/>
縣也又音黄練切廣韻去聲縣黄練切古文作寰郡縣<lb/>
也楚莊王滅陳為縣縣名自此始也觀國案文士多用<lb/>
寰宇字寰雖亦音環而究其義則當為縣字葢王者封<lb/>
畿内縣則讀寰字為縣字宜矣其曰楚莊王滅陳為縣<lb/>
縣名自此始者案史記楚世家曰楚莊王至洛觀兵於<lb/>
周郊周定王使王孫滿勞楚王楚王問鼎小大輕重則<lb/>
楚莊王與周定王同時也然史記秦本紀秦武公十年<lb/>
伐邽冀戎初縣之十一年初縣杜鄭葢秦武公十年當<lb/>
<pb n="KR3j0037_WYG_009-31a"/>
周莊王之八年自周莊王又厯六世始為周定王則縣<lb/>
名非始於楚莊王也秦武公初縣邽冀戎初縣杜鄭者<lb/>
乃伐而取之初以其地為縣亦非縣名之始也周禮有<lb/>
井邑丘甸縣鄙之法故許慎説文曰周制天子地方千<lb/>
里分為百縣然則縣之名久矣非楚莊王所創也<lb/>
　　狃午<lb/>
論語曰公山弗擾以費畔春秋定公十二年左氏傳曰<lb/>
公山不狃率費人以襲魯在論語用擾字在左氏傳用<lb/>
<pb n="KR3j0037_WYG_009-31b"/>
狃字疑若不同者案前漢古今人表第九等有公山不<lb/>
狃顔師古注曰狃人九反即公山不擾也然則擾狃二<lb/>
字皆讀為人九反通用之也午五二字古人亦通用之<lb/>
而李濟翁資暇集以為端午當作端五不當用午字今<lb/>
案古篆五字為乂象隂陽交乂之義而午字亦取交互<lb/>
之義周禮壺涿氏掌除水蟲以牡橭午貫象齒而沈之<lb/>
則其神死鄭氏注曰午故書為五杜子春注曰五貫為<lb/>
午葢用象齒交五貫於橭木之上也故書者别本周禮<lb/>
<pb n="KR3j0037_WYG_009-32a"/>
也故書作五則午五通用可知矣史言旁午者四方八<lb/>
達皆通亦交午之義也十二辰在五月屬午則午五其<lb/>
義同然則端午端五通用之不疑矣<lb/>
　　嗛<lb/>
古人以銜字與嗛字通用史記韓嫣傳曰太后由此嗛<lb/>
嫣徐廣注曰嗛讀與銜同前漢韓嫣傳曰太后由此銜<lb/>
嫣史記義縦傳上怒曰縦以為我不復行此道乎嗛之<lb/>
徐廣注曰嗛讀音銜前漢義縦傳曰上忿銜之史記大<lb/>
<pb n="KR3j0037_WYG_009-32b"/>
宛𫝊曰昆莫生弃於野鳥嗛肉蜚其上又外戚王太后<lb/>
𫝊曰景帝恚心嗛之而未發也然則司馬遷用嗛字班<lb/>
固用銜字二字之義一也班固或用嗛字為謙字前漢<lb/>
司馬相如封禪書曰陛下嗛遜而未發也顔師古曰嗛<lb/>
古謙字而史記司馬相如封禪書曰陛下嗛遜而弗發<lb/>
也班固又用嗛字為歉字前漢郊祀志曰今榖嗛未報<lb/>
顔師古曰嗛少意苦簟反遷固作史間用古文以祛俗<lb/>
學之蔽然至於字書音訓所不載則後世反滋其疑抑<lb/>
<pb n="KR3j0037_WYG_009-33a"/>
書籍散亡有不可考者耶此後學之所以為難也<lb/>
　　雕<lb/>
字書曰雕都聊切鶚属也籀文作鵰觀國案字書偏旁<lb/>
従佳與従鳥者多通用故雞與鷄同雝與<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>同雇與鳸<lb/>
同<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>與鴽同㕍與鴈同然則雕與鵰同也後世乃用雕<lb/>
字為雕刻之字葢字書自有琱彫凋三字琱者琱琢也<lb/>
彫者彫鏤也凋者凋落也三字雖分三義而與雕字並<lb/>
通用之琱彫二字皆刻鏤之義而凋乃凋落也雕乃鵰<lb/>
<pb n="KR3j0037_WYG_009-33b"/>
鶚此二字無刻鏤之義乃假借用之是故前漢郊祀志<lb/>
曰賜爾黼黻琱戈顔師古曰琱與凋同王莽𫝊曰起九<lb/>
廟飾以金銀琱文顔師古曰琱與彫同顧命曰彫玊仍<lb/>
几郊特牲曰丹漆雕㡬之美明堂位曰玉豆雕篹少儀<lb/>
車不雕㡬論曰松栢之後彫又曰朽木不可雕史記優<lb/>
孟曰請以雕玉為棺揚子曰童子彫蟲篆刻又曰彫刻<lb/>
象形又曰玊不雕璵璠不作器長楊賦曰除雕琢之巧<lb/>
張平子西京賦曰彫楹玊磶又東京賦曰彫弓斯張司<lb/>
<pb n="KR3j0037_WYG_009-34a"/>
馬相如子虚賦曰乘彫玉之輿左太沖蜀都賦曰雕鶚<lb/>
鴆其隂杜子美詩曰雕鶚在秋天凡此正字與假借互<lb/>
用之其来久矣枚乗七發用彫弓相如子虚賦用雕弓<lb/>
其義一也七發曰右夏服之勁箭左烏號之雕弓子虚<lb/>
賦曰左烏號之雕弓右夏服之勁箭此二句同者案枚<lb/>
乗事梁孝王恐孝王反作七發以諫之武帝即位以蒲<lb/>
輪迎乗死於路司馬相如事景帝時梁孝王来朝従㳺<lb/>
説之士鄒陽枚乗莊忌之徒相如見而説之因病免客<lb/>
<pb n="KR3j0037_WYG_009-34b"/>
㳺梁居數月乃著子虚之賦會梁孝王卒相如歸久之<lb/>
因狗監侍上武帝讀子虚賦而後召相如則七發在前<lb/>
而子虚賦當在後相如竊七發之文而顛倒其句耳<lb/>
　　褖縁緑<lb/>
禮記玊藻曰士褖衣鄭氏注曰鞠衣展衣褖衣者諸侯<lb/>
之臣皆分為三等其妻以次受此服也觀國案此三衣<lb/>
皆祭服也所謂其妻以次受此服者士褖衣則士之妻<lb/>
亦褖衣也故周禮内司服曰辨外内命婦之服鞠衣展<lb/>
<pb n="KR3j0037_WYG_009-35a"/>
衣縁衣素紗鄭氏注曰縁衣褖衣也葢内命婦則女御<lb/>
服褖衣外命婦則士妻服褖衣與玉藻士褖衣其制合<lb/>
矣周禮用縁字者褖従彖縁亦従彖可通讀音彖也緑衣<lb/>
詩衛莊姜傷已也妾上僭夫人失位而作是詩緑兮衣<lb/>
兮緑衣黄裳緑兮衣兮緑衣黄裏緑兮絲兮女所治兮<lb/>
毛氏訓曰緑當為縁鄭氏箋曰諸侯夫人祭服鞠衣為<lb/>
上展衣次之褖衣次之鞠衣黄展衣白褖衣黒今反以<lb/>
褖衣而黄裏黄裳喻妾上僭亂禮也觀國詳緑衣詩辭<lb/>
<pb n="KR3j0037_WYG_009-35b"/>
皆褖衣之義也當讀緑作褖而詩用緑字者假借用字<lb/>
耳亦如菉王芻也而詩曰終朝采緑不盈一匊又曰瞻<lb/>
彼淇奥緑竹猗猗皆用緑字葢菉緑二字皆従录亦可<lb/>
通用也<lb/>
　　幽黝<lb/>
玉藻曰一命緼韍幽衡再命赤韍幽衡鄭氏注曰幽讀<lb/>
為黝候人詩曰彼其之子三百赤芾毛氏訓曰一命緼<lb/>
芾黝珩再命赤芾黝珩觀國案北方謂之幽都幽之色<lb/>
<pb n="KR3j0037_WYG_009-36a"/>
黒也黝黒色也在玊藻言幽讀為於虬切在毛氏訓詩<lb/>
言黝讀為於糾切二字不同音其為黑色則一也鄭氏<lb/>
因毛公訓詩用黝字遂以玊藻幽字亦讀黝非也周禮<lb/>
牧人凡陽祀用騂牲毛之隂祀用黝牲毛之鄭司農注<lb/>
曰黝讀為幽又周禮守祧曰其祧則守祧黝堊之鄭司<lb/>
農注曰黝讀為幽案鄭康成注玉藻曰幽讀為黝則讀<lb/>
為於糾切也鄭司農又曰黝讀為幽則又讀為於虬切<lb/>
何其反覆之不一耶唯詩與禮相𫝊名家者其用字多<lb/>
<pb n="KR3j0037_WYG_009-36b"/>
不同苟不悖於義則各如本字讀可也詩曰顯顯令徳<lb/>
而中庸引詩曰憲憲令徳詩曰鵲之疆疆而表記引詩<lb/>
曰鵲之姜姜如此類甚多不可槩舉<lb/>
　　攌僒<lb/>
史記賈誼𫝊服鳥賦曰拘士繫俗兮攌若囚拘徐廣注<lb/>
曰攌音華板反前漢賈誼𫝊服鳥賦曰愚士繫俗僒若<lb/>
囚拘李奇注曰僒音塊蘇林注曰僒人肩傴僒爾音欺<lb/>
全反顔師古注曰蘇音是觀國案史記攌如囚拘漢書<lb/>
<pb n="KR3j0037_WYG_009-37a"/>
曰僒若囚拘用字不同者葢賈誼文當時相𫝊非一本<lb/>
其用字固有不同處司馬遷班固各以其所𫝊賈誼文<lb/>
纂而作史故其用字有不同也攌乃擐束之意字書窘<lb/>
亦作僒然則攌僒二字雖不同音而其義則皆有囚束<lb/>
拘繫之意於文無嫌也文選服鳥賦曰愚士繫俗兮窘<lb/>
若囚拘葢用漢書編入選也止用窘字而李善五臣注<lb/>
皆曰窘拘困也然則僒為窘可知矣李奇曰僒音塊蘓<lb/>
林曰僒音欺全反顔師古曰蘓音是三人之説皆非也<lb/>
<pb n="KR3j0037_WYG_009-37b"/>
　　摴<lb/>
樗従手南史宋高祖紀曰劉毅家無擔石之儲摴蒲一<lb/>
擲百萬葢用此摴字廣韻曰樗丑居切摴蒲也又姓史<lb/>
記丞相摴里疾樗亦丑居切惡木也玊篇曰摴丑居切<lb/>
摴蒲也㯉亦丑居切惡木也擭胡霸切木名亦作樗觀<lb/>
國案樗従木讀為胡霸切而書史皆用樗為丑居切葢<lb/>
變㯉為樗而借用之也唯禮部韻略於攄字韻中有樗<lb/>
字注曰惡木也於古字書皆不合未得所安詩曰我行<lb/>
<pb n="KR3j0037_WYG_009-38a"/>
其野蔽芾其樗又曰采荼薪樗食我農夫葢皆假借變<lb/>
㯉為樗又或變古文為𨽻者改之不必出於字書然則<lb/>
修字書者固不可以假借之字而著為正字也若摴里<lb/>
之摴従手而史記摴里子𫝊用従木之樗者亦假借無<lb/>
傷焉案史記樗里子𫝊曰樗里子名疾秦惠王之弟也<lb/>
秦封摴里子為嚴君葢秦乃嬴姓而廣韻以樗為樗里<lb/>
之姓誤矣樗里子𫝊又曰樗里子疾室在於昭王廟西<lb/>
渭南隂鄉樗里故俗謂之樗里子本𫝊言之詳矣而字<lb/>
<pb n="KR3j0037_WYG_009-38b"/>
書反以樗為樗里之姓何耶<lb/>
　　苴菹蒩<lb/>
周禮鄉師之職大祭祀共茅蒩杜子春曰蒩當為菹以<lb/>
茅為菹若葵菹也鄭大夫讀菹為藉謂祭前藉也鄭康<lb/>
成曰蒩士虞禮所謂苴刌茅長五寸束之所以承祭既<lb/>
祭束而去之觀國案字書苴子魚切禮所謂包苴所謂<lb/>
苴麻所謂苴杖是也菹側魚切亦作葅酢菜菹也周禮<lb/>
醢人所謂韮菹菁菹茆菹葵菹芹菹箈菹筍菹凡七菹<lb/>
<pb n="KR3j0037_WYG_009-39a"/>
是也蒩資都切蒩藉也鄉師共茅蒩司巫共蒩館是也<lb/>
苴菹蒩三字三音而義各不同杜子春以蒩為菹非也<lb/>
以茅為菹豈可食哉鄭大夫讀蒩為藉亦非也菹乃所<lb/>
以為藉豈假讀菹為藉耶鄭康成以為藉祭是也而引<lb/>
士虞禮苴為蒩音義不同葢士虞禮亦當用蒩字而省<lb/>
文用苴字耳所謂蒩者設茅為藉以承祭也周禮甸師<lb/>
祭祀共蕭茅而司巫祭祀共蒩舘鄉師乃共茅蒩者甸<lb/>
師共其茅而已鄉師以其而為之蒩司巫則共其承蒩<lb/>
<pb n="KR3j0037_WYG_009-39b"/>
之館所謂館者承藉之箱也周官大抵聨事合治類如<lb/>
此<lb/>
　　能<lb/>
能字奴登切又奴代切又奴来切又土来切其音奴登<lb/>
切者多技藝也所謂有能奮庸所謂獻賢能之書所謂<lb/>
以能問于不能之類是也又與耐通用禮運曰聖人耐<lb/>
以天下為一家樂記曰人不耐無樂樂不耐無形形而<lb/>
不為道不耐無亂鄭氏注曰耐古能字也其音奴代切<lb/>
<pb n="KR3j0037_WYG_009-40a"/>
者姓也何氏姓苑曰能姓出長廣亦與耐通用史記淮<lb/>
南王安𫝊曰有耐罪以上赦令除其罪應劭注曰輕罪<lb/>
不至於髠全其耐鬢故曰耐古耏字従彡髪膚之意如<lb/>
淳注曰律耐為可魁冠耐為鬼薪白粲耐猶任也蘓林<lb/>
注曰一嵗為罰作二嵗刑以上為耐耐能任其罪前漢<lb/>
高祖紀曰郎中有罪耐以上請之顔師古注曰耏謂頰<lb/>
旁毛也又文帝紀曰罪有耐以上不用此令又郊祀志<lb/>
曰中都官耐罪囚徒觀國案許慎説文曰耐罪不至髠<lb/>
<pb n="KR3j0037_WYG_009-40b"/>
也玊篇曰耏如時切頰須也廣韻曰耏奴代切須也然<lb/>
則耐與耏二字音與義通用也所謂耐罪者去其頂髮<lb/>
而存其鬢頰之毛故曰罪不至髠也前漢高惠孝文功<lb/>
臣侯年表曰宣曲侯丁通有罪耏為鬼薪史家或用耐<lb/>
或用耏則通用可知矣諸家註解訓耐為頰鬢毛者是<lb/>
也謂能任其罪者非也其音奴来切者爾雅云鼈三足<lb/>
曰能是也其音土来切者與台通用史記天官書曰魁<lb/>
下六星兩兩相比名曰三能又封禪書曰有星茀於三<lb/>
<pb n="KR3j0037_WYG_009-41a"/>
能前漢天文志曰三能色齊君臣和然則能與台通用<lb/>
此類是也若夫春秋左𫝊曰盟于耏外此水名音而也<lb/>
宋有耏班此姓音而也唐司空圖自目為耐辱居士此<lb/>
音奴代切也凡此皆專一音不可兼他音讀之<lb/>
　　譸<lb/>
無逸曰古之人猶胥訓告胥保惠胥教誨民無或胥譸<lb/>
張為幻孔安國曰譸張䛘也君臣以道相正故下民無<lb/>
有相欺䛘幻惑也釋音曰譸竹求反爾雅曰侜張䛘也<lb/>
<pb n="KR3j0037_WYG_009-41b"/>
郭璞注引書曰無或侜張為幻謂幻惑欺䛘人也玊篇<lb/>
言部曰譸竹尤切譸張䛘也人部曰侜竹尤切侜張䛘<lb/>
也廣韻曰譸竹尤切譸張䛘也爾雅作侜以此觀之則<lb/>
譸侜二字通用也防有鵲巢詩曰誰侜予美心焉忉忉<lb/>
誰侜予美心焉惕惕毛氏𫝊曰侜張䛘也鄭氏箋曰誰<lb/>
侜張䛘欺我乎然則譸侜通用可知矣史又用輈張字<lb/>
後漢孝仁董皇后紀曰汝今輈張怙汝兄耶章懐太子<lb/>
注曰輈張猶彊梁也今案董皇后兄子重為票騎將軍<lb/>
<pb n="KR3j0037_WYG_009-42a"/>
何太后兄進為大將軍重與進權勢相害董后每欲参<lb/>
于政事太后輒相禁塞董后忿恚詈言曰汝今輈張怙<lb/>
汝兄耶葢言何太后輈張欺䛘以怙其兄進也輈張亦<lb/>
當為欺䛘之辭而章懐太子以輈張為彊梁非也<lb/>
　　舎<lb/>
舎字與赦同音者其義則止息也與捨同音者其義則<lb/>
釋去也子在川上曰逝者如斯夫不舎晝夜此言川流<lb/>
晝夜無止息逝者已徃愈逺而不可追猶川流之無止<lb/>
<pb n="KR3j0037_WYG_009-42b"/>
息孔子所以興嘆也舎當讀音赦孟子曰原泉混混不<lb/>
舎晝夜義與此同揚子法言或問進曰水或曰為其不<lb/>
捨晝夜與又曰車航混混不捨晝夜乃用捨字與孔子<lb/>
意不合矣易乾九二曰見龍在田時舎也井初六曰舊<lb/>
井無禽時舎也此皆謂止以待之也屯六三曰君子㡬<lb/>
不如舎謂徃則徒行不如止也春秋威公二年左氏𫝊<lb/>
曰舎爵䇿勲謂飲酒置爵則書勲勞於策也文公十八<lb/>
年𫝊曰舎爵而行謂飲酒置爵即行也僖公三十年𫝊<lb/>
<pb n="KR3j0037_WYG_009-43a"/>
曰若舎鄭以為東道主謂止鄭毋伐也宣公四年𫝊曰<lb/>
乃舎之皆為大夫謂止子良使毋去也定公四年𫝊曰<lb/>
舎舟於淮汭謂止舟於淮水之汭弗乗舟也凡此舎字<lb/>
皆讀音赦也文公六年𫝊曰晉舎二軍七年𫝊曰樂豫<lb/>
舎司馬襄公二十三年𫝊曰盡舎旃昭公十九年𫝊曰<lb/>
舎前之忿書曰舎已従人詩曰舎旃舎旃又曰舎彼有<lb/>
罪孟子曰姑舎是又曰人病舎其田而芸人之田凡此<lb/>
舎字皆讀音捨也舎又與釋同音亦同義禮曰舎奠舎<lb/>
<pb n="KR3j0037_WYG_009-43b"/>
菜舎萌舎幣舎中舎算列子曰其人舎然大喜此類是<lb/>
也書史釋音多誤音訓當逆其義而讀之<lb/>
　　趣趨<lb/>
趣字一音七俱切一音蒼狗切一音七喻切一音親足<lb/>
切其音七俱切者趣走也視去就而趣走者也其音蒼<lb/>
狗切者周禮夏官有趣馬以下士為之鄭氏注曰趣養<lb/>
馬者也又校人曰八師一趣馬八趣馬一馭夫詩曰蹶<lb/>
惟趣馬書虎賁綴衣趣馬凡此言趣馬勸駕之意也若<lb/>
<pb n="KR3j0037_WYG_009-44a"/>
夫養馬則有牧師圉師焉其音七喻切者趣向也詩曰<lb/>
濟濟辟王左右趣之易曰變通者趣時也詩易釋音皆<lb/>
音趣作七喻切其義則視嚮背之宜而行者也晉孟嘉<lb/>
𫝊言酒中趣之類是矣其音親足切者速行之意史記<lb/>
曺参世家曰蕭何卒参聞之吿舎人趣治行吾將入相<lb/>
史記漢書張良𫝊曰㡬敗廼公事令趣銷印顔師古注<lb/>
曰趣音促後漢光武詔曰其顯效未訓名籍未立者大<lb/>
鴻臚趣上章懐太子注曰趣音促此類是也若夫趨字<lb/>
<pb n="KR3j0037_WYG_009-44b"/>
唯七俱切一音而已其義則行之疾也緜蠻詩曰豈敢<lb/>
憚行畏不能趨猗嗟詩曰巧趨蹌兮射則臧兮周禮縣<lb/>
正趨其耕事鄼長里宰趣其耕耨旅賁氏夹王車而趨<lb/>
夫馭趨以采齊論語趨進翼如孟子趨者蹶者是氣也<lb/>
又曰其子趨而徃視之又曰趨而迎之又曰其趨一也<lb/>
記曰堂上不趨執玊不趨鄭氏注曰行而張足曰趨也<lb/>
爾雅曰堂上謂之行門外謂之趨凡此趨字皆七俱切<lb/>
一音也與趣異矣杜預春秋𫝊序曰厭而飫之使自趨<lb/>
<pb n="KR3j0037_WYG_009-45a"/>
之陸徳明釋音曰趨七住反又七俱反觀國案杜預注<lb/>
又曰其經無義例因行事而言則𫝊直言其歸趣而已<lb/>
此趣字乃七住反也則知前言使自趨之者為七俱反<lb/>
矣陸徳明於趨字立兩音非也前漢禮樂志曰文巧則<lb/>
趨末背本者衆顔師古注曰趨讀曰趣今案趨末背本<lb/>
者如水趨下之趨當音七俱切顔師古讀音趣亦非也<lb/>
許慎説文曰趍直離切趍趙久也玊篇廣韻皆曰趍直<lb/>
離切趍俗本音池然則趍與趨不同音而世多以趨為<lb/>
<pb n="KR3j0037_WYG_009-45b"/>
趍者誤也又俗書趨為趋葢憚㸃畫之多而變芻而刍<lb/>
又如變鄒為邹變騶為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>變鶵為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如此類無意義不<lb/>
可循襲<lb/>
　　刀<lb/>
許慎説文曰刀都高切兵也玉篇曰刀都高切兵也所<lb/>
以割也亦名錢以其利於人也亦名布分布人間也又<lb/>
丁么切引莊子曰刀刀乎亦姓俗作刁廣韻曰刀都高<lb/>
切引釋名曰刀到也以斬伐到其所也又都聊切引軍<lb/>
<pb n="KR3j0037_WYG_009-46a"/>
器纂文曰刁斗持時鈴又姓出渤海引風俗通曰齊大<lb/>
夫豊刀之後俗作刁觀國案諸字書刀都高切又音都<lb/>
聊切一字而異音者也於篆文則一而已未有倒其筆<lb/>
為刁者倒其筆為刁者俗書也史記貨殖𫝊曰齊俗賤<lb/>
奴虜而刁閒獨愛貴之故曰寧爵母刁此乃用俗書刁<lb/>
字為姓傳至於今也夫以俗書為姓則於譜牒無所宗<lb/>
考其必出於番夷之音既入中國遂繼𫝊而不冺矣河<lb/>
廣詩曰誰謂河廣曾不容刀鄭氏箋曰小船曰刀案字<lb/>
<pb n="KR3j0037_WYG_009-46b"/>
書舠小船也詩人従省文用刀字耳漢書李廣不擊刁<lb/>
斗自衛孟康注曰刁斗以銅作鐎受一斗晝炊飯食夜<lb/>
擊持行夜名曰刁斗顔師古注曰鐎音譙其説是也軍<lb/>
器纂文以為鈴非也<lb/>
　　邑歇<lb/>
史記聶政𫝊云政姊乃於邑曰其是吾弟與前漢成帝<lb/>
紀賛曰趙氏亂内外家擅朝言之可為於邑顔師古注<lb/>
曰於邑短氣貌於音烏邑音一合反又中山靖王勝𫝊<lb/>
<pb n="KR3j0037_WYG_009-47a"/>
曰雍門子一㣲吟孟嘗君為之於邑顔師古注曰於音<lb/>
烏邑音一合反又揚雄𫝊反離騷曰唯増欷以於邑兮<lb/>
吾恐靈修之不纍改顔師古注曰於音烏邑音遏凡此<lb/>
言於邑者於讀為烏邑讀為遏其義則氣鬱而不舒之<lb/>
貌也前漢酷吏𫝊賛曰張湯以知阿邑人主與俱上下<lb/>
蘓林注曰邑音人相悒納之悒顔師古注曰邑烏合反<lb/>
史記商君𫝊曰安能邑邑待數十百年以成帝王乎屈<lb/>
平離騷曰曽歔欷予鬱邑兮哀朕時之不當如此類用<lb/>
<pb n="KR3j0037_WYG_009-47b"/>
邑字亦皆讀音遏其義則鬱塞也史記陳餘𫝊曰立趙<lb/>
後扶以義可就功乃求得趙歇立為趙王徐廣注曰歇<lb/>
音烏鎋反前漢高祖紀曰立趙後趙歇為趙王注引鄭<lb/>
氏曰歇音遏絶之遏然則史家音訓字有字書所不載<lb/>
者此類是也<lb/>
　　紾<lb/>
任人有問屋廬子曰以禮食則飢而死不以禮食則得<lb/>
食必以禮乎孟子曰紾兄之臂而奪之食則得食不紾<lb/>
<pb n="KR3j0037_WYG_009-48a"/>
則不得食則將紾之乎趙岐注曰紾戾也齊宣王欲短<lb/>
喪公孫丑曰為朞之喪猶愈於己乎孟子曰是猶或紾<lb/>
其兄之臂子謂之姑徐徐云爾亦教之孝悌而已矣趙<lb/>
岐注曰紾戾也觀國案玉篇曰紾徒展切紾轉也又音<lb/>
軫廣韻曰紾知演切轉䋲也又音軫單衣也以此觀之<lb/>
則紾有兩義其音徒展切知演切者其義則轉也其音<lb/>
軫者單衣也紾兄之臂者轉其臂使不得順而伸若轉<lb/>
繩然也紾兄之臂而奪之食非禮也有以見禮重食輕<lb/>
<pb n="KR3j0037_WYG_009-48b"/>
也齊宣王欲短喪公孫丑不能以孝悌教之乃告以為<lb/>
朞之喪是猶紾兄之臂既已非禮而又助之曰姑徐徐<lb/>
是則助其為不孝不悌也然則紾臂之紾當讀為徒展<lb/>
切周禮考工記弓人為弓凡相角穉牛之角直而澤老<lb/>
牛之角紾而昔凡相膠欲朱色而昔昔也者深瑕而澤<lb/>
紾而摶㢘鄭司農注曰紾讀為抮縳之抮陸徳明釋音<lb/>
曰紾抮皆徒展反葢穉牛之角直則老牛之角紾轉而<lb/>
曲矣紾而摶㢘則雖屈曲之而猶嚴利也凡此紾字與<lb/>
<pb n="KR3j0037_WYG_009-49a"/>
紾臂之紾義皆同<lb/>
　　專剸鱄<lb/>
春秋昭公二十年左氏𫝊曰員如吴言伐楚之利乃見<lb/>
鱄設諸焉而耕於野鄙又二十七年左氏𫝊曰鱄設諸<lb/>
置劍於魚中以進史記吴世家曰公子光使専諸置匕<lb/>
首於炙魚之中又刺客𫝊曰専諸者吴堂邑人也伍子<lb/>
胥亡楚而如吴也知専諸之能乃進専諸於公子光前<lb/>
漢賈誼𫝊䟽曰既疑有剸諸荆軻起於兩柱之間在左<lb/>
<pb n="KR3j0037_WYG_009-49b"/>
𫝊曰鱄在史記曰専在前漢曰剸觀國案玊篇曰鱄市<lb/>
戀切魚名也専職縁切亦姓吴刺客専諸或作鱄也剸<lb/>
㫖兖切細割也亦作剬以此觀之則専諸者是其姓也<lb/>
左氏用鱄字皆借音耳覈其義則鱄剸二字夲無専音<lb/>
因其左𫝊漢書有借音故修字書者亦附於正字之下<lb/>
也春秋成公十四年左氏𫝊曰天禍衛國也夫吾不獲<lb/>
鱄也使主社稷杜預解曰鱄子罕之母弟釋音曰鱄市<lb/>
戀反剸亦作剬所謂陸剸犀象所謂剸繁治劇揚子法<lb/>
<pb n="KR3j0037_WYG_009-50a"/>
言云魯仲連偒而不割藺相如剬而不偒皆讀音㫖兖<lb/>
切凡此乃鱄剸二字正音也非姓也<lb/>
　　市<graphic n="KR1659" url="https://raw.githubusercontent.com/kanripo/KR-Gaiji/master/images/KR1659.png" mimeType="image/png"/>
案字書市甫味切象草木市市然之形従肉則為肺方<lb/>
味切金藏也詩曰自有肺腸周禮以肺石達窮民月令<lb/>
祭先肺是已肺又音普貝切詩曰東門之楊其葉肺肺<lb/>
是已従草則為芾方味切詩曰蔽芾甘棠是已従水則<lb/>
為沛溥葢切地名沛郡是已沛又音普葢切孟子曰沛<lb/>
<pb n="KR3j0037_WYG_009-50b"/>
然下雨是已従木則為柿方味切斫木札也凡此皆以<lb/>
市為字母者也<graphic n="KR1659" url="https://raw.githubusercontent.com/kanripo/KR-Gaiji/master/images/KR1659.png" mimeType="image/png"/>嗟似切其義則止也従肉則為胏俎<lb/>
吏切脯有骨曰胏易噬嗑卦曰噬乾胏是已従禾則為<lb/>
秭蔣几切詩曰萬億及秭是已従女則為姊蔣几切爾<lb/>
雅曰女子先生為姊是已従木則為柹鉏里切果名潘<lb/>
岳閒居賦曰梁侯烏椑之柹是已従水則為泲即里切<lb/>
亦作濟書曰濟河惟兖州前漢地理志曰泲河惟兖州<lb/>
是已従竹則為笫狙吏切牀簀也凡此皆以<graphic n="KR1659" url="https://raw.githubusercontent.com/kanripo/KR-Gaiji/master/images/KR1659.png" mimeType="image/png"/>為字母<lb/>
<pb n="KR3j0037_WYG_009-51a"/>
者也市甫勿切許慎説文曰市韠也上古衣蔽前而已<lb/>
市以象之天子朱市諸侯赤市従巾象連帯之形亦作<lb/>
芾亦作韍也市時止切許慎説文曰買賣所之也易曰<lb/>
日中為市周禮有司市之官是已觀國案市字甫味切<lb/>
<graphic n="KR1659" url="https://raw.githubusercontent.com/kanripo/KR-Gaiji/master/images/KR1659.png" mimeType="image/png"/>字嗟似切市字甫勿切市字時止切此四字篆文不<lb/>
同其義與音皆異而𨽻書者多互書之易於疑亂惟循<lb/>
其字母以求之則各有攸歸可以類見也後漢方術𫝊<lb/>
楊由蜀郡人為郡文學掾有風吹削哺太守㢘范以問<lb/>
<pb n="KR3j0037_WYG_009-51b"/>
由由對曰當有薦木實者頃之五官掾獻橘數包章懐<lb/>
太子注曰哺當作柿音孚廢切削札也史家假借為肝<lb/>
肺字觀國案顔師古注漢書肺附云肺者削木札也然<lb/>
則史家以削柿為削肺古人假借字有之而楊由𫝊用<lb/>
哺字義雖當作柿而借音太逺矣<lb/>
　　省文<lb/>
古文篆字多用省文及變篆為𨽻亦或用省文者循古<lb/>
文耳周禮小宗伯掌建國之神位鄭康成注曰故書位<lb/>
<pb n="KR3j0037_WYG_009-52a"/>
作立鄭司農注曰立讀為位古者立位同文古文春秋<lb/>
徑公即位為公即立以此知在古文為立在𨽻為位葢<lb/>
古文用省文也禹貢曰東過洛汭而漢書溝洫志曰及<lb/>
盟津洛内顔師古注曰内讀曰汭班固用省文耳禹貢<lb/>
曰嵎夷既略濰淄其道此言濰水淄水皆復其故道也<lb/>
而漢書地理志曰維甾其道後漢郡國志北海國有甾<lb/>
川縣齊國有臨菑縣本用淄字而甾者省文也又用菑<lb/>
者假借用之耳變濰為維者亦省文也史記項羽紀曰<lb/>
<pb n="KR3j0037_WYG_009-52b"/>
人言楚人沐猴而冠沐猴者獼猴也而揚子法言曰生<lb/>
捨其木侯而謂人木侯變沐為木變猴為侯者皆省文<lb/>
也樂記曰於是有淫佚作亂之事而漢書地理志曰漢<lb/>
中淫失枝柱與巴蜀同俗顔師古注云失讀曰泆班固<lb/>
用省文也詩曰疆埸有𤓰而漢書食貨志云𤓰瓠果蓏<lb/>
殖於疆易用易字者省文也禹貢曰厥草惟繇厥木惟<lb/>
條而漢書地理志云屮繇木條葢草字篆文為艸而屮<lb/>
又其省文也後漢班固𫝊曰幕府新開廣延羣俊然史<lb/>
<pb n="KR3j0037_WYG_009-53a"/>
記漢書並用莫府者乃幕之省文也史記有伍子胥𫝊<lb/>
而漢書藝文志隂陽家有五子胥十篇用五字者省文<lb/>
也史記貨殖𫝊曰瑇瑁珠璣齒革而漢書郊祀志曰毒<lb/>
冒犀玊二十餘物用毒冒字者省文也史記平凖書曰<lb/>
皆仰給縣官無以盡贍而漢書食貨志曰卬以給澹又<lb/>
曰必卬於市用卬字者省文也用澹字者假借也周禮<lb/>
考工記曰圓者中規方者中矩而史記禮書規矩誠錯<lb/>
則不可欺以方員規矩方員之至也用員字者省文也<lb/>
<pb n="KR3j0037_WYG_009-53b"/>
武成曰乃偃武修文而漢書郊祀歌曰興文匽武用匽<lb/>
字者省文也字書曰忀徉者徙倚也而離騷曰聊逍遙<lb/>
以相羊用省文也字書曰搸搸聚也而宋玊招魂曰蝮<lb/>
蛇秦秦用省文也詩曰玁狁之故又曰薄伐玁狁而漢<lb/>
書匈奴傳引詩曰獫允之故薄伐獫允用獫允者省文<lb/>
也盧仝詩曰盧子躘蹱也賢愚總莫驚字書曰躘踵行<lb/>
不進貌而文士皆用龍鍾字者用省文也語曰鄉人儺<lb/>
而禮記月令季冬命有司大難者用省文也史記貨殖<lb/>
<pb n="KR3j0037_WYG_009-54a"/>
傳曰愈於織嗇而漢書食貨志曰民俞貧困用俞字者<lb/>
省文也長發詩曰何天之龍敷奏其勇龍讀作寵用省<lb/>
文也史記㳺俠𫝊曰以睚眦殺人而漢書孔光𫝊曰厓<lb/>
眥莫不誅傷用厓字者省文也史記聶政𫝊曰因自皮<lb/>
面決眼當用披面而用皮字者省文也七月詩曰四之<lb/>
日舉趾而漢書食貨志引詩曰四之日舉止用止字者<lb/>
省文也長發詩曰聖敬日躋而孔子閒居曰聖敬日齊<lb/>
用齊字者省文也前漢地理志清河郡鄃縣音輸而高<lb/>
<pb n="KR3j0037_WYG_009-54b"/>
祖功臣年表有俞侯吕它用俞字者省文也孟子曰雖<lb/>
有鎡基不如待時而前漢樊噲傳賛曰雖有兹基不如<lb/>
逢時用兹字者省文也説命曰斆學半而禮記學記篇<lb/>
引兊命曰學學半用兊字學字者省文也<lb/>
　<lb/>
　<lb/>
　<lb/>
　學林卷九<lb/>
</p>
<p>
</p>
  </div>
</body>
</text>
</TEI>
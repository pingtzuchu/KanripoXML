<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黙記卷下</head>
    <p>
<pb n="KR3l0061_WYG_003-1a"/>
欽定四庫全書<lb/>
　黙記卷下　　　　　　　　宋　王銍　撰<lb/>
頴上安希武殿直言太祖受命封丘獨守城不下其曽<lb/>
祖常随太祖自攻之後守封丘者奏職既入拜諸司使<lb/>
陳橋門開以迎太祖即斬守門者又言其祖乃安習也<lb/>
太宗判南衙時青州人携一小女十許嵗詣闕理産業<lb/>
事太宗悅之使買之不可得習請必置之遂與銀二笏<lb/>
柱習刀截銀一二兩少塊子不數日竊至南衙不久太<lb/>
<pb n="KR3l0061_WYG_003-1b"/>
祖知之捕安習甚嚴南衙遂藏習夫婦於宫中後至登<lb/>
位才放出故終為節度留後其青州女子終為賢妃者<lb/>
是也<lb/>
歐公云太祖英武潞州學筠反狀至懷其奏召其子皇<lb/>
城使守節言父反事惶恐次謂彼只少爾但速去来日<lb/>
方出奏示臣寮守節至潞州開城降兵不血刅<lb/>
慶厯三年御試進士時晏元獻為樞宻使楊察晏壻也<lb/>
時自知制誥避親勾當三班院察之弟寘時就試畢負<lb/>
<pb n="KR3l0061_WYG_003-2a"/>
魁天下望未放榜間將先宣示兩府上十人卷子寘因<lb/>
以小賦求察問晏公己之髙下焉晏公明日入對見寘<lb/>
之賦己考定第四人出以語察之察以報寘而寘試罷<lb/>
與酒徒飲酒肆聞之以手擊桉嘆曰不知那個衛子奪<lb/>
吾狀元矣不久唱名再三考定第一人之卷進御賦中<lb/>
有孺子其朋之言不懌曰此語忌不可魁天下即王荆<lb/>
公卷子第二人之卷即王珪以故事有官人不為狀元<lb/>
令取第三人即殿中丞韓絳遂取第四人卷子進呈上<lb/>
<pb n="KR3l0061_WYG_003-2b"/>
欣然曰若楊寘可矣復以第一人為第四人寘方以鄙<lb/>
語罵時不知自為第一人也然荆公平生未常略語曾<lb/>
考中狀元其氣量髙大視科第為何等事而增重耶<lb/>
楊宣懿察之母甚賢能文而教之以義小不中程輙扑<lb/>
之察省試房心為明堂賦榜登科第二人報者至其母<lb/>
睡未起聞之大怒轉而向壁曰此兒辱我如此乃為人<lb/>
所壓若二郎及第殆不教人壓却及察歸亦久不與語<lb/>
寘果魁天下<lb/>
<pb n="KR3l0061_WYG_003-3a"/>
歐陽文忠公慶厯中為諫官仁宗更用大臣韓富范諸<lb/>
公將大有為公銳意言事如論杜曽家通嫂婢有子曽<lb/>
出知曹州即自縊死又論叅知政事王舉正不才及宰<lb/>
臣晏殊賈昌朝舉館職凌景陽娶富人女賈有章有賍<lb/>
魏庭堅踰濫三人皆廢終身如此之𩔖極多大忤權貴<lb/>
遂除修起居注知制誥韓富既罷未㡬以龍圖閣直學<lb/>
士為河北都運令計議河北二相賈昌朝陳執中爭邊<lb/>
事其寔宰相欲以事中之也㑹令内侍供奉官王昭眀<lb/>
<pb n="KR3l0061_WYG_003-3b"/>
同徃相度河事公言今命侍從出使故事無内侍同行<lb/>
之理而臣寔恥之朝廷從之公在河北職事甚振無可<lb/>
中傷會公甥張氏妹一作䖏州壻龜正之女非歐生也<lb/>
㓜孤鞠育于家嫁姪晟晟自䖍州司户罷以僕陳諫同<lb/>
行而張與諫通事鞠于開封府右軍廵院張懼罪且圖<lb/>
自解免其語皆引公未嫁時事詞多醜鄙軍廵判官著<lb/>
作佐郎孫揆止劾張與諫通事不復支蔓宰相聞之怒<lb/>
再命太常博士三司户部判官蘓安世勘之遂盡用張<lb/>
<pb n="KR3l0061_WYG_003-4a"/>
前後語成案俄又差王昭明者監勘盖以公前事欲令<lb/>
釋憾也昭眀至獄見安世所劾案牘視之駭曰昭明在<lb/>
官家左右無三日不說歐陽修今省判所勘乃迎合宰<lb/>
相意加以大惡異日昭眀吃劍不得安世聞之大懼竟<lb/>
不敢易揆所勘但劾歐公用張氏資買田産立户事奏<lb/>
之宰相大怒公既降知制誥知滁州而安世坐牒三司<lb/>
取錄問吏人不聞奏降殿中丞泰州監税昭眀降夀州<lb/>
監稅公責告云不知淑慎以逺罪辜知出非已族而鞠<lb/>
<pb n="KR3l0061_WYG_003-4b"/>
于私門知女歸有室而納之群從向以訟起晟家之獄<lb/>
語連張氏之資劵既不眀辨無所騐以其久叅侍從免<lb/>
致深文可除延閣之名還序右垣之次仍歸漕節徃布<lb/>
郡條體余寛恩思釋前咎又安世責詞云汝受制按考<lb/>
法當窮審而乃巧為朋比願弭事端漏落偏說隂合附<lb/>
㑹知朕慎重獄事不聞有司而私宻省寺替名胥役跡<lb/>
其阿比之實尚與朋黨之風云云其後王荆公為蘇安<lb/>
世埋銘盛稱能回此獄而世殊不知揆守之于前昭眀<lb/>
<pb n="KR3l0061_WYG_003-5a"/>
主于其後使安世不能有所變改迎合也然則二人可<lb/>
謂竒士耳昭眀後亦召用而揆饒州人終殿中丞當張<lb/>
獄之興楊闢叔外為舉人上書陳相力救之今宋文集<lb/>
中有此書曾存之言<lb/>
歐陽公為河北都運使時程文簡知大名府歐公性急<lb/>
自大而文簡亦狷介不容物宰相意令二人憤爭因從<lb/>
而罪之公悟其㫖初至大名文簡迎于郊因問歐公所<lb/>
以外補之由公嘆曰吾儕要會得此正唐相用李紳韓<lb/>
<pb n="KR3l0061_WYG_003-5b"/>
愈令不䑓叅故例耳吾二人豈可墮其計中耶文簡亦<lb/>
大嘆二人遂益交歡相好宰相聞知不久有孤甥之獄<lb/>
逹奚盈盈傳晏元獻家有之盖唐人所撰也盈盈者天<lb/>
寳中貴人之妾姿艷冠絶一時會貴人者病同官之子<lb/>
為千牛備身者父遣徃視之因是以秘計相親盈盈遂<lb/>
匿于其室甚久千牛父失子索之甚急眀皇聞之詔大<lb/>
索京師無所不至而莫見其跡因問近徃䖏其父言貴<lb/>
人病常徃問之詔且索貴人之室盈盈謂千牛曰今勢<lb/>
<pb n="KR3l0061_WYG_003-6a"/>
不能自𨼆矣出亦甚無害千牛懼得罪盈盈因教曰苐<lb/>
不可言在此恐上問何徃但云所見人物如此所見帟<lb/>
幕屏幃如此所食物如此勢不由己則决無患矣既出<lb/>
明皇大怒問之對如盈盈言上笑而不問後數日虢國<lb/>
夫人入内明皇戱謂曰何久藏少年不出耶夫人亦大<lb/>
笑而已為人妾者智術固可慮又見天寳後掖庭戚屬<lb/>
莫不如此國何以久安耶此傳晏元獻手書在其甥楊<lb/>
文仲家其間叙婦人姿色及情好曲折甚詳然大意若<lb/>
<pb n="KR3l0061_WYG_003-6b"/>
此<lb/>
皇佑二年有狂人冷青言母王氏本宫人因禁中火出<lb/>
外已常得幸有娠嫁冷緒而後生青為藥舖役人與髙<lb/>
繼安者謀之詣府自陳并妄以神宗與其母繡抱肚為<lb/>
驗知府錢明逸見其姿狀魁傑驚愕起立後明逸以狂<lb/>
人置不問止送汝州編管推官韓絳上言青留外非便<lb/>
宜按正其罪以絶群疑翰林學士趙槩亦言青果然豈<lb/>
宜出外若其妄言則匹夫而希天子之位法所當誅遂<lb/>
<pb n="KR3l0061_WYG_003-7a"/>
命概并包拯按得奸狀與繼安皆䖏死錢眀逸落翰林<lb/>
學士以大龍圖知蔡州府推官張式李舜元皆補外世<lb/>
妄以宰相陳執中希温成㫖為此故誅青時京師昏霧<lb/>
四塞殊不知執中已罷是時宰相乃文富二賢相䖏大<lb/>
事豈有悞哉<lb/>
劉原父好雜記事或古或今動成卷軸予常見其一卷<lb/>
内逐段事一云蕭固為廣西轉運使時儂智髙未反但<lb/>
誘聚亡命隂為窺邊計邊吏皆不悟因遣人誘說且奏<lb/>
<pb n="KR3l0061_WYG_003-7b"/>
朝廷乞與智髙一官善撫之因令間交趾奏下樞宻院<lb/>
難問再三固又言請擇將吏繕兵械修城郭至六七皆<lb/>
不報固既召歸智髙反破城殺吏大困一方所至騷然<lb/>
至遣大臣僅免敗亡則樞宻院乃歸責于固以知吉州<lb/>
所謂曲突徙薪無恩澤焦頭爛額為上客也又一云進<lb/>
士滕甫最能為省題詩皇佑元年狄青成功于廣西時<lb/>
甫廷試西旅王詩云葱嶺占佳氣毡裘拜未央最為佳<lb/>
句此皆原父親札爾康定中元昊上言為諸羌所擾不<lb/>
<pb n="KR3l0061_WYG_003-8a"/>
得已請朝廷加一名號宰相大怒即乞削屬籍出兵加<lb/>
討時惟諫官吳育言夷狄難以中國叛臣䖏之乞加以<lb/>
名號不聽卒致侵邊患頗與固相𩔖然古今如此者多<lb/>
也鄭畋乞與黄巢節度使召琦乞和畨之𩔖是也<lb/>
劉原父學際天人知永興日已被病時所親賈常彛父<lb/>
同在雍夏月常露坐見一流星甚大原父驚曰當有親<lb/>
王為九五者後數月乃英宗為皇子<lb/>
趙至忠虞部自北廷歸朝常仕遼中為翰林學士修國<lb/>
<pb n="KR3l0061_WYG_003-8b"/>
史著北廷雜記之𩔖甚多雜記言聖宗芳儀李氏江南<lb/>
李景女初嫁供奉官孫某為武疆都監妻女皆為聖宗<lb/>
所獲封芳儀生公主一人晁補之為北都教官因覽此<lb/>
書而悲之與顔復長道作芳儀曲云金陵宫殿春霏㣲<lb/>
江南花發鷓鴣飛風流國主家千口十五吹簫粉黛稀<lb/>
滿堂詩酒皆詞客拭汗爭看平叔白後庭一曲時事新<lb/>
揮淚臨江悲去國令公獻籍朝未央𠡠書築第優降王<lb/>
魏俘曾不輸織室供奉一官奔武疆秦淮潮水鍾山樹<lb/>
<pb n="KR3l0061_WYG_003-9a"/>
塞北江南易懷土雙燕清秋夢栢梁吹落天涯猶並羽<lb/>
相随未是斷腸悲黄河應有却還時寧知翻手明朝事<lb/>
只尺千山不可期蒼黄三鼔滹沱岸良人白馬今誰見<lb/>
國亡家破一身存薄命如流信雲轉芳儀加我名字新<lb/>
教頭遣舞不由人采珠拾翠衣裳好深紅暗起驚沙塵<lb/>
隂山射虎邊風急嘈雜琵琶酒闌泣無言徧數天河星<lb/>
只有南箕近鄉邑當年千指渡江来千指不知身獨哀<lb/>
中原骨月又零落黄鵠寄意何當回生男自有四方志<lb/>
<pb n="KR3l0061_WYG_003-9b"/>
女子那知出門事君不見李君椎髻泣窮年丈夫飄泊<lb/>
尤堪憐予常㳺廬山見李主有國時修真風觀皆宫人<lb/>
施財刋姓氏于碑有太寧公主永嘉公主二人皆景女<lb/>
不知芳儀者孰是也<lb/>
龍衮江南録有一本刪潤稍有倫貫者云云李國主小<lb/>
周后随後主歸朝封鄭國夫人例随命婦入宫每一入<lb/>
輙數日而出必大泣罵後主聲聞扵外多宛轉避之又<lb/>
韓玉汝家有李國主歸朝後與金陵舊宫人書云此中<lb/>
<pb n="KR3l0061_WYG_003-10a"/>
日夕只以眼泪洗面<lb/>
歐陽公為西京留守推官富鄭公猶為舉子每與公徃<lb/>
来是時胥夫人乳媪年老不睡善為冷淘鄭公喜嗜之<lb/>
每晨起戒中厨具冷淘則鄭公必来公怪而問之乳媪<lb/>
云我老不睡每夜聞遶宅甲馬聲則富秀才眀日必至<lb/>
以此驗之若如常夜則必不来歐公知富公必貴<lb/>
尹師魯性髙而褊在洛中與歐梅諸公同逰嵩山師魯<lb/>
曰逰山須是𢃄得胡餅爐来方是㳺山諸公咸謂㳺山<lb/>
<pb n="KR3l0061_WYG_003-10b"/>
貴率真豆有此理諸公群起而攻之師魯知前言之謬<lb/>
而不能勝諸公遂引手扼吭諸公争救之乃免<lb/>
李士寜緣以金銀龍刀遺世居坐罪許安世亦連坐焉<lb/>
初許旣魁多士其父許珫為越州知録徃省覲道出杭<lb/>
州見沈文通召食罷延之書齋玩好盡在見此寳刀以<lb/>
金塗雙龍纒之製作精巧光芒射人安世見而嘆愛且<lb/>
屢目之文通曰少張喜此耶通自得此刀家間禍患相<lb/>
繼每欲與人今公方魁天下福氣必能勝之敢以為贈<lb/>
<pb n="KR3l0061_WYG_003-11a"/>
安世得之寳惜特甚而士寧素為安世所仰一日以示<lb/>
士寧見遂拜曰此物乃在公所耶此徐温所佩有二刀<lb/>
焉其雌者士寧已得之此其雄也士寧為此刀親渡海<lb/>
徃外國求之而不得今乃近在公䖏嘆息驚駭久之安<lb/>
世問其意士寧宻曰我大丹未成不得仙者此刀未獲<lb/>
也若得此二刀以鍊丹不惟我受其功藥成亦可分遺<lb/>
公矣安世素神信士寧遂舉以與之爾後寂然久之至<lb/>
世居事作此刀在焉乃士寧私以遺世居也士寧旣坐<lb/>
<pb n="KR3l0061_WYG_003-11b"/>
私入宫贈詩與世居又有龍刀故坐罪配永州而詢其<lb/>
所由乃安世䖏得之故亦坐貶噫物之為禍有如此者<lb/>
先公言與閻二文詢仁同赴試省遇一少生風骨竦秀<lb/>
于相國寺及下馬去毛衫乃王元澤也是時盛冬因相<lb/>
與于一小院中擁火詢仁問荆公出䖏曰舍人何久召<lb/>
不赴荅曰大人乆病非有他也近以朝廷恩數三重不<lb/>
曉且来雱不惟赴試盖大人先遣来京尋宅子爾詢仁<lb/>
云舍人旣来誰不願賃宅何必預㝷元澤荅曰大人之<lb/>
<pb n="KR3l0061_WYG_003-12a"/>
意不然須與司馬君寔相近者每在家中云擇鄰必須<lb/>
司馬十二此人居家事事可法欲令兒曹有所觀効焉<lb/>
政和中青溪知縣奉議郎盛禽因事對移桐廬縣丞冬<lb/>
至夜宰會同官至深夜眀日五鼓漏欲盡徃賀邑宰未<lb/>
出坐于客次見有緋魚入坐盛旣至遽起就馬亟去且<lb/>
云兒子不孝某有執事天將眀不可留矣禽驚問小吏<lb/>
荅曰知縣㝷常享祀最早夜来以會客飲酒過多天曉<lb/>
方設祭此其先父也<lb/>
<pb n="KR3l0061_WYG_003-12b"/>
吕吉甫自罷叅知政事最為偃蹇元祐間貶為散官居<lb/>
于建州凡十年再見紹聖固當預政章子厚蔡元度先<lb/>
得路百計逐之老于為帥繼于蔡元長久㩀大位以妖<lb/>
人事再貶武昌至張天覺作相始薦于上皇名為宫使<lb/>
留京師吉甫作謝表云厯官三十八任受恩雖出于累<lb/>
朝去國四十二年留侍方從于今日徽廟大喜甚有大<lb/>
拜意一日書于紙曰卿何執中除太傅平章事張商英<lb/>
左僕射兼門下侍郎吕惠卿右僕射兼中書侍郎旣書<lb/>
<pb n="KR3l0061_WYG_003-13a"/>
之矣適一士人獻宫詞百篇其一首云先帝熙寧有舊<lb/>
臣曽陪元宰轉洪鈞嗣皇不减周文美八十重来起渭<lb/>
濱徽廟改不减作不啻御書二扇一賜吉甫衆謂必相矣<lb/>
然何執中鄭居中方攻天覺盡用其黨逐天覺門人起<lb/>
大獄為竒禍而吉甫以腹疾乞致仕卒于京師其命矣<lb/>
乎<lb/>
賀方回遍讀唐人遺集取其意以為詩詞然所得在善<lb/>
取唐人遺意也不如晏叔原盡見昇平氣象所得者人<lb/>
<pb n="KR3l0061_WYG_003-13b"/>
情物態叔原妙在得人方回妙在得詞人遺意非特兩<lb/>
人而已如少游臨死作䜟詞云醉卧古籐隂下了不知<lb/>
南北必不至于西方浄土若王荆公司馬温公趙閱道<lb/>
必不如此道也非特賀晏而已凡古人之詞盡然如此而<lb/>
已矣若荆公暮年賦臨水桃花詩還如景陽妃含嘆墮<lb/>
宫井此善體物者也然不可止此而已終云惆悵有㣲<lb/>
波殘粧壞難整此乃能見境而却掃除浄盡此所謂倒<lb/>
㺯造化手也<lb/>
<pb n="KR3l0061_WYG_003-14a"/>
章子厚在睦州見貢士學制下謂郡守方通曰蔡元長<lb/>
改學制自舊用詩賦也有狀元也做宰相後用經義也<lb/>
有狀元也有宰相<lb/>
章申公在睦州暮年有妾曰蒨英有殊色公寵嬖之一<lb/>
日其子援至所居烏龍寺僧房有玉界尺在案上乃公<lb/>
所愛因究其所從群婢共言與僧通已久公怒令為爨<lb/>
婢布衣執爨而已未嘗箠也而罪群婢不能防閑縛而<lb/>
盡箠之蒨英既執爨請令十二縣君供過乃援妻也縛<lb/>
<pb n="KR3l0061_WYG_003-14b"/>
其僧箠而送郡其供出事目如牛腰即械送獄郡守方<lb/>
通親鞫而亟斷之杖其背㕔事震動而僧不動如山蒨<lb/>
英執爨四十日衣敝申公思之令援曰十二縣君不須<lb/>
出令蒨英依舊伏侍即着舊衣蒨英堅不肯着呼至<lb/>
前曰相公送至州則送之蒨英不着好衣不伏侍相公<lb/>
蒨英寧死耳言訖吞氣立死<lb/>
世言章申公在睦州遇猴事時方通為守實然也云有<lb/>
大猴數十遂使人擒而縛之忽于烏龍山後突出數千<lb/>
<pb n="KR3l0061_WYG_003-15a"/>
大青猴解縛奪而去之人皆莫敢近余晉仲目擊<lb/>
晏元獻罷相守潁州二日有岐路人獻雜手藝者作踏<lb/>
索之技已而擲索向空索植立遂緣索而上快若風雨<lb/>
遂飛空而去不知所在公大駭莫測已而守衙排軍白<lb/>
公曰頃常出戍曽見此等事但請合郡譙門大索必獲<lb/>
盖斯等妖術未能遽出府門也公如請戒衆兵曰凡遇<lb/>
非衙中舊有之物即以斧斫之既周視無有最後于馬<lb/>
院旁一卒曰舊有繫馬柱五枚今有六枚何也亟斫之<lb/>
<pb n="KR3l0061_WYG_003-15b"/>
而大呼乃人爾遂獲妖人<lb/>
章子厚少年未嘗改官䝉歐陽公薦館職熙寧初歐公<lb/>
作史炤峴山亭記以示子厚子厚曰令飲酒者令編劄<lb/>
斟酒亦可穿衫着帶斟酒亦可飲酒令婦環侍斟酒亦<lb/>
可飲酒終不若美人斟酒之中節也一置兹山一投漢<lb/>
水亦可然終是突兀此壯士編劄斟酒之禮也惇欲改<lb/>
曰一置兹山之上一投漢水之淵此美人斟酒之體合<lb/>
宜中節故也文忠公喜而用之<lb/>
<pb n="KR3l0061_WYG_003-16a"/>
王荆公知制誥丁母憂已五十矣哀毁過甚不宿于家<lb/>
以藁桔為薦就㕔上寢于地是時潘夙公所善方知荆<lb/>
南遣人下書金陵急足至升㕔見一人席地坐露頭瘦<lb/>
損愕以為老兵也呼院子令送書入宅公遽起取書就<lb/>
鋪上拆以讀急足怒曰舍人書而院子自拆可乎喧呼<lb/>
怒呌左右曰此即舍人也急足皇恐趋出且曰好舍人<lb/>
好舍人<lb/>
歐陽文忠公在兩禁因赴李都尉家會至五鼓傳呼呵<lb/>
<pb n="KR3l0061_WYG_003-16b"/>
殿而歸至内前禁中訝趋朝之早呼歐公官使人宻覘<lb/>
之知赴李氏集方歸眀日出知同州執政留之甚力以<lb/>
修唐書為言方不行<lb/>
光州有村民畢姓兄弟二人養母傭力又僱二人担糞<lb/>
土錢以養母盡孝道一日至食時僱者不至兄弟惶惑<lb/>
夜無母飯不知何為遂各擔籮遍村求售擔物無有也<lb/>
念母過時未食茫然四顧力乏枕担于杏山觀前左忽<lb/>
一道士自觀中呼二人問其困睡狀起對以曲折道士<lb/>
<pb n="KR3l0061_WYG_003-17a"/>
曰我正欲淘厠汝能從我至觀中因指示其䖏二人共<lb/>
淘之皆若噐皿既視之皆金噐兩担光彩爛然二人亟<lb/>
尋適来道士已不復見問觀中無此色人因担以示觀<lb/>
主聞之于官太守曰此汝得之物官難取也盡以給之<lb/>
二人變其業盡以置田遂為富人教子讀書京中進士<lb/>
第京生二子之才之翰皆為郡守天之報施善人如此<lb/>
石曼卿與劉潛李冠為酒友曼卿赴海州通判將别語<lb/>
潛曰到官可即来相見尋約痛飲也既半載徃見到倅<lb/>
<pb n="KR3l0061_WYG_003-17b"/>
㕔門其閽者迎謂曰自此入客位勿髙聲也既見謁者<lb/>
問知無官請衣襴鞹潛曰吾酒友也典客者曰公勿怒<lb/>
既至此無復去之理我為借以衣不得已衣之坐㡬兩<lb/>
時胸中不勝憤典謁者言通判歇息未敢傳坐㡬三時<lb/>
餒甚忽報通判請贊者請循廊曼卿道服中以就坐不交<lb/>
一談徐曰何来又乆之曰何䖏安下有闕示及一典客<lb/>
從旁贊曰通判尊重不請乆坐潛大怒索去云獻湯湯<lb/>
畢又唱請循廊潛益憤趋出曼卿曵其腰帶後曰劉十<lb/>
<pb n="KR3l0061_WYG_003-18a"/>
我做得通判過否扯了衣裳喫酒去来遂仍舊狂飲數<lb/>
日而罷<lb/>
蔣希魯守蘓州時范文正守杭州極下士王荆公兄弟<lb/>
時寄居于杭平甫尚布衣少年也一日過蘇見希魯以<lb/>
道服見之平甫内不能平時時目其衣希魯覺之因曰<lb/>
范希文在杭時着道服以見客平甫對曰希文不至如<lb/>
此無禮<lb/>
諸先生者失其名杭州人舉進士當赴禮部間遇異僧<lb/>
<pb n="KR3l0061_WYG_003-18b"/>
慈上座傳以易數云易有三術上者不可言中者猶足<lb/>
了死生証心地下者知象數休咎且言子當傳吾術足<lb/>
以資身不必仕宦盖子命薄也遂授其術盡騐遂不復<lb/>
就省試又以授其子亦騐慈上座者别去曰他日見胡<lb/>
釘鉸者知吾所在也後失其子章丞相當國必欲致之<lb/>
聲言吾已使人求得其子須来則面與之見先生遂徃<lb/>
見章丞相大喜其學且問其子所在曰吾欲相見詐言<lb/>
之耳旦入朝薦其學不肯赴舉為言詔特赴殿試先生<lb/>
<pb n="KR3l0061_WYG_003-19a"/>
驚悔走避丞相召鄉人赴殿試者令連結保鄉人泣請<lb/>
若忤丞相則我輩垂得一官而失皆子之致矣不得已<lb/>
赴試而犯廟諱丞相入奏斯人不欲仕故為之耳特置<lb/>
第五甲既悒悒不樂一日勉徃置冠帶而作帶者極有<lb/>
士人風範問之則胡釘鉸也驚問慈上座所在曰君既<lb/>
仕宧矣各行其志可也慈上座其可得而見耶先生固<lb/>
請徃見之曰上座于人纔舉意則知之况頃刻已萬里<lb/>
矣何可知其䖏也先生益不樂失志得疾不俟注黄甲<lb/>
<pb n="KR3l0061_WYG_003-19b"/>
以疾還鄉而卒獨其書人猶得之號三宫易六遇易晁<lb/>
以道得其書不可用<lb/>
胡先生翼之常謂滕公曰學者只守一鄉則滯于一曲<lb/>
則隘吝鄙陋必㳺四方盡見人情物態南北風俗山川<lb/>
氣象以廣其聞見則為有益于學者矣一日常自吳興<lb/>
率門弟子數人㳺關中至潼關路峻隘捨車而歩既上<lb/>
至關門與滕公諸人坐門塾少憇回顧黄河抱潼關委<lb/>
虵洶湧而太華中條環擁其前一覽數萬里形勢雄張<lb/>
<pb n="KR3l0061_WYG_003-20a"/>
慨然謂滕公曰此可以言山川矣學者其可不見之哉<lb/>
滕公常語人胡先生有人倫鍳在太學時如竇卞汪補<lb/>
之一時學者數百人相随每于衆中常稱譽安燾序厚<lb/>
卿曰安秀才骨相他日必貴如此數十次衆有不服者<lb/>
請其由先生曰此亦易見爾安君金玉色也金玉必須<lb/>
富貴者所用置之糞壌可乎人有瓦礫色者至多若瓦<lb/>
礫者何所用耶亦不待相書而後知也衆人乃服其後<lb/>
安公三作執政初預政父母俱存官至觀文殿大學士<lb/>
<pb n="KR3l0061_WYG_003-20b"/>
以終<lb/>
恩官人學王書甚有楷法常書以示衆云書者一藝耳<lb/>
可以紀言紀事非道人之所㳺心知之不免生死不知<lb/>
不障湼槃有志于道者請事斯語<lb/>
潁人沈士龍字景通髙節獨行過于古今尤工扵詩慶<lb/>
厯登科既改官以秘書丞為益州司錄㑹宋子京為師<lb/>
惟事宴飲沉湎日夜衙前陪費多自經景通上書子京<lb/>
力言差役之害請减飲子京不聽又于本路轉運使趙<lb/>
<pb n="KR3l0061_WYG_003-21a"/>
抃閱道不行乞解官尋毉又不許遂挂衣冠置本㕔載<lb/>
其母去官子京遣人追之不回過關無以為騐景通言<lb/>
其情於關吏憐而義之聽其過關坐是勒停關吏亦得<lb/>
罪久之御史中丞韓絳言其非辜復官王荆公行復官<lb/>
畧曰况爾之去官志扵善乎後居頴元豐中卒<lb/>
張君房字允方安陸人仕至祠部郎中集賢校理年八<lb/>
十餘卒平生喜著書如雲笈七籖乘異記麗情集科名<lb/>
定分録潮說脞說之𩔖甚衆知杭州錢唐多刋作大字<lb/>
<pb n="KR3l0061_WYG_003-21b"/>
板携歸印行扵世君房同年白稹者有俊聲亦以文名<lb/>
世蚤卒有文集行扵世常輕君房心銜之及作乘異記<lb/>
載白稹死其友行舟夢稹曰我死罰為黿汝来日舟過<lb/>
當見我矣如其言行舟見人聚觀而烏鵲噪于岸倚舟<lb/>
問之乃漁人網得大黿其友買而放之于江中乘異記<lb/>
既行君房一日朝退出東華門外忽有少年拽君房下<lb/>
馬奮擊冠巾毁裂流血被體㡬至委頓乃白稹之子也<lb/>
問吾父安有是事必死而後已觀者為釋解且令君房<lb/>
<pb n="KR3l0061_WYG_003-22a"/>
毁其版君房哀祈如約乃得去<lb/>
裴鉶傳竒曰陳思王洛神賦乃思甄后作也然無可疑<lb/>
李商𨼆詩曰君王不得為天子半為當年賦洛神是也<lb/>
按洛神賦李善五臣注云曹植有所感託而賦焉則自<lb/>
昔已傳甄后之事矣至洛神賦曰怨盛年之莫當抗羅<lb/>
袂以掩涕兮泪流襟以浪浪善注曰盛年謂少壯之時<lb/>
不能當君王之意此言感甄后之情已上皆李善之注<lb/>
語也善已言感甄后之情則此事益明然謂少壮之時<lb/>
<pb n="KR3l0061_WYG_003-22b"/>
不能當君王之意則悞按甄后自為𡊮熙妻而魏文帝<lb/>
為五官中郎將平𡊮氏納甄后至即位之二年黄初二<lb/>
年而甄后被殺時年二十餘而甄后死之年文帝已三<lb/>
十六矣謂文帝在位七年而年四十于黄初七年乃崩<lb/>
即黄初二年年三十六可驗故賦謂人神之道殊兮怨<lb/>
盛年之莫當者人意非文帝匹敵及年齡之相逺絶故<lb/>
也此有深㫖僕考之舊事知其明甚世說云甄惠而有<lb/>
色先為𡊮熙妻甚獲寵曹公之屠鄴也疾召甄左右白<lb/>
<pb n="KR3l0061_WYG_003-23a"/>
曰五官中郎將已取去公曰今年破賊正為此奴云云故<lb/>
孔融聞五官將納熙妻也以書與曹公曰武王伐紂以<lb/>
妲己賜周公太祖以孔融博學謂書𫝊所記後見問對<lb/>
曰以今度古想其然也由是觀之不獨兄弟之嫌而父<lb/>
子之争亦可醜也又按洛神賦序云黄初三年予朝京<lb/>
師還濟洛川古人有言斯水之神名曰宓妃感宋玉對<lb/>
楚王神女之事遂作斯賦而魏志曰黄初二年甄后卒乃<lb/>
甄后死後一年作賦也故此賦託之鬼神有曰洛靈感<lb/>
<pb n="KR3l0061_WYG_003-23b"/>
焉又曰悼良㑹之永絶哀一逝而異鄉又曰忽不悟其<lb/>
所舍悵神霄而蔽光又曰冀靈體之復形御輕舟而上<lb/>
訢皆鬼神死生之語也魏志曰植㡬為太子數矣而任<lb/>
性而行不自雕勵又黄初二年監國謁者灌均希㫖奏<lb/>
植醉酒悖慢刦脅使者有司請治罪帝以太后故貶爵<lb/>
安鄉侯詔曰朕于天下無所不容况植乎按此皆甄后<lb/>
死之年也惟李商隱詩再三言之有渉洛川詩通谷楊<lb/>
林不見人我來遺恨古時春宓妃漫結無窮恨不為君<lb/>
<pb n="KR3l0061_WYG_003-24a"/>
王殺灌均注曰灌均陳王之典籖譖王于帝者又商𨼆<lb/>
代魏宫私贈詩先于其下注曰黄初二年已隔存没追<lb/>
代其意何必同時亦廣子夜鬼歌之流詩云来時西館<lb/>
阻佳期去後漳河隔夢思知有宓妃無限恨春松秋菊<lb/>
可同時僕意李義山最號知書意必有所據耳元微之<lb/>
代曲江老人百韻詩有曰班女思移趙陳王賦感甄輝<lb/>
光隨顧歩生死獨搖唇<lb/>
　<lb/>
<pb n="KR3l0061_WYG_003-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黙記卷下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>黙記卷中</head>
    <p>
<pb n="KR3l0061_WYG_002-1a"/>
欽定四庫全書<lb/>
　黙記卷中　　　　　　　　宋　王銍　撰<lb/>
李宗易即中陳州人詩文琴棋㳺藝皆妙絶過人前輩<lb/>
中名士也晏臨淄公為陳守屬伏暑中同諸客集于州<lb/>
之後圃時炎曦赫然晏公嘆曰江南盛冬烘柿當此時<lb/>
得而食之應可滌暑也宗易忽對曰此極易致願借四<lb/>
大食盒公大驚遽令取之宗易起入于室之西房令取<lb/>
合復掩關少刻而出振衣就席徐曰可令開合如言烘<lb/>
<pb n="KR3l0061_WYG_002-1b"/>
柿四合俱滿正如盛冬初熟者霜粉蓬勃分遺衆客及<lb/>
其家靡不沾足晏公曰此人能如此甚事不可做自是<lb/>
遂疎之<lb/>
神宗初即位慨然有取山後之志滕章敏首被擢用所<lb/>
以東坡詩云先帝知公早虚懷第一人盖欲委滕公以<lb/>
天下之事也一日語及北邊事曰太宗自燕京城下軍<lb/>
潰敵人追之僅得脫凡行在服御寳噐盡為所奪從人<lb/>
宫嬪盡䧟没上股中兩箭嵗嵗必發其棄天下竟以箭<lb/>
<pb n="KR3l0061_WYG_002-2a"/>
瘡發云此乃不共戴天之仇反損金繒數十萬以事之<lb/>
為叔父為人子孫當如是乎已而泣下久之盖已有取<lb/>
契丹大志其後永樂靈州之敗故欝欝不樂者尤愴聖<lb/>
志之不就也章敏公為先子言<lb/>
王君辰牓是時歐公為省元有李即中忘其名是年赴<lb/>
試南宫將廹省試忽患疫氣昏憒同省相廹勉扶疾以<lb/>
入既而疾作凭案上困睡殆不知人已過午忽有人腋<lb/>
下觸之李驚覺乃隣坐也問所以不下筆之由李具言<lb/>
<pb n="KR3l0061_WYG_002-2b"/>
其病其人曰科塲難得已至此切勉强再三言之李試<lb/>
下筆頗能運思隣坐者乃見李能屬文甚喜因盡説賦<lb/>
中所當用事及將已卷子拽過鋪在李案子上云某乃<lb/>
國學解元歐陽修請公拆拽回互盡用之不妨李見開<lb/>
懷若此頓覺成篇至于詩亦然是日程試半是歐卷半<lb/>
是歐頌李大感激遂覺病去論策二塲亦復如此牓發<lb/>
歐公作魁李亦上列遂俱中第云後李于家廟之旁畫<lb/>
歐公像事之等父母以獲禄位者皆公力也李常與先<lb/>
<pb n="KR3l0061_WYG_002-3a"/>
祖同官俱引先祖至影堂觀之先祖先公每言此以戒<lb/>
世之塲屋虗誕以相忌嫉者之戒云<lb/>
京兆李植字化光觀察使士衡之孫自少年好道不樂<lb/>
婚宦初為侍禁約婚慈聖既娶迎入門見鬼神千萬在<lb/>
其前植驚走踰墻避之后時即還父母家俄選為后焉<lb/>
植後自放田野徃来關中洛陽汝州人以為有道之士<lb/>
也<lb/>
劉貢父過寳應僧舍與昭禪師者語壁有畫山水極妙<lb/>
<pb n="KR3l0061_WYG_002-3b"/>
昭語貢父乃化光所畫貢父率然賛之曰昆侖有名瑶<lb/>
池非實在夢暫覯觀幻旋失惟是墨妙半壁蕭瑟﨑峨<lb/>
坎壈雲舒川疾是心中象非筆端物大士觀化四海一<lb/>
室<lb/>
先公言劉莊恪公平初及第為常州無錫尉時有巨盗<lb/>
在境上未獲㑹嵗旦日入謁縣宰是時循因國初故事<lb/>
多用齊魯鄙朴經生為縣令而無錫令又昏老之經生<lb/>
也令㕔史贊簿尉廷趋而端坐于㕔事受之平素尚氣<lb/>
<pb n="KR3l0061_WYG_002-4a"/>
不能堪徑趋㕔事捽而痛拳奮毆之踣于座下左右挽<lb/>
引以去一邑喧傳尉毆死令矣平亦不顧歸而酣飲至<lb/>
醉群盗聞尉毆令死大喜乘節日至邑之草市飲酒㑹<lb/>
有宻報平者乘大醉亟呼弓手并市人徑捕之諸盗俱<lb/>
醉且不虞尉䏻遽至也平皆手殺五人擒得者二十餘<lb/>
人全伙并獲凱旋歸邑㑹令宻灌藥救之得蘓功過俱<lb/>
奏上詔改大理評事知鄢陵縣由此知名<lb/>
王荆公于楊寘榜下第四人及第是時晏元獻為樞宻<lb/>
<pb n="KR3l0061_WYG_002-4b"/>
使上令十人往謝晏公俟衆人退獨留荆公再三謂曰<lb/>
廷評乃殊鄉里久聞徳行鄉評之美况殊備位執政而<lb/>
鄉人之賢者取髙科實預榮焉又曰休沐日相邀一飯<lb/>
荆公唯唯既出又使直省官相約飯㑹甚殷勤也比徃<lb/>
時待遇極至飯罷又延坐謂荆公曰鄉人他日名位如<lb/>
殊坐䖏為之有餘矣且嘆慕之又數十百言最後曰然<lb/>
有二語欲奉聞不知敢言否晏公言至此語欲出而擬<lb/>
議久之晏公泛謂荆公曰䏻容于物物亦容矣荆公但<lb/>
<pb n="KR3l0061_WYG_002-5a"/>
㣲應之遂散公歸至旅舍嘆曰晏公為大臣而教人以<lb/>
此何其卑也心頗不平荆公後罷相其弟和甫知金陵<lb/>
時說此事且曰當時我大不以為然我在政府平生交<lb/>
友人人與之為敵不保其終今日思之不知晏公何以<lb/>
知之復不知能容于物物亦容焉二句有出䖏或公自<lb/>
為之言也<lb/>
王荆公議按問自首法舉朝紛紛唯韓持國與公議同<lb/>
一日挽持國嘆曰此法至近而易知之事乃與時議如<lb/>
<pb n="KR3l0061_WYG_002-5b"/>
此大異持國因曰此事惟與介甫同因夜来枕上不䏻<lb/>
寐細思之亦有可議也荆公嘆曰此一事安石理㑹来<lb/>
三十年矣持國以一夕聰眀勝之不亦難乎<lb/>
夏英公其父侍禁名廷皓因五鼓入朝時冬月盛寒見<lb/>
道左有嬰孩啼甚急盖新生子也立馬遣人燭下視之<lb/>
錦綳文葆挿金釵子二隻且男子也夏無子因擕去育<lb/>
之竟不知誰氏子焉稍長其父没王事得官潤州丹陽<lb/>
主簿姚鉉作浙漕見其人物文章薦試大科遂知名<lb/>
<pb n="KR3l0061_WYG_002-6a"/>
章子厚作宰相日齊州奏孫耿鎮監鎮武臣私官奴乃<lb/>
本鎮富民所畜也一夕詣官奴為富民結客毆之傷重<lb/>
垂盡而逸旦隂遣人訴于州州奏監罪請寘于法子厚<lb/>
為請富民誅于鎮市中監官放罪還任<lb/>
神宗遣貴璫張茂則𫝊宣撫問韓魏公公待以舊例常<lb/>
禮或謂公茂則貴宻方親信宜厚遇之公曰正謂此也<lb/>
我若過禮之茂則歸奏必為人主所窺不若且守中而<lb/>
已乃所以防閑也<lb/>
<pb n="KR3l0061_WYG_002-6b"/>
陳秀公罷相以鎮江軍節度使判揚州其先塋在潤州<lb/>
而鎮江即本鎮也每嵗十月旦寒食詔許兩徃鎮江展<lb/>
省兩州送迎旌旗舳艦官吏錦繡相属乎道今古一時<lb/>
之盛也是時王荆公居蔣山騎驢出入㑹荆公病愈秀<lb/>
公請于朝許帶人從徃省荆公詔許之舟楫啣尾蔽江<lb/>
而下街告而于舟中喝道不絶人皆嘆之荆公聞其来<lb/>
以二肩鼠尾轎迎于江上秀公鼓旗艦舳正喝道荆公<lb/>
忽于蘆葦間駐車以俟秀公令就㟁大船回旋久之乃<lb/>
<pb n="KR3l0061_WYG_002-7a"/>
䏻泊而相見秀公大慚其歸也令罷舟中喝道<lb/>
先子言元豐末王荆公在蔣山野次跨驢出入時正盛<lb/>
暑而提刑李茂直徃候見即于道左遇之荆公捨蹇相<lb/>
就與茂直坐于路次荆公以兀子而茂直坐胡牀也語<lb/>
甚久日轉西矣茂直令張繖而日光正漏在荆公身上<lb/>
茂直語左右令移繖就相公公曰不須若使後世做牛<lb/>
須着與他日裏耕田<lb/>
華州西嶽廟門裡有唐𤣥宗封西嶽御書碑甚髙數十<lb/>
<pb n="KR3l0061_WYG_002-7b"/>
丈砌數叚為一碑其字八分㡬尺餘其上薄雲霄也舊<lb/>
有碑樓黄巢入關人避于碑樓上巢怒并樓焚之樓既<lb/>
焚盡而碑字缺剥焚損十存二三也京兆姚嗣宗知華<lb/>
隂縣時包希仁初為陜西都轉運使纔入境至華隂謁<lb/>
廟而縣官皆従行希仁初不知焚碑之由禮神畢循行<lb/>
廟内見損碑顧謂嗣宗曰可惜好碑為何人燒了嗣宗<lb/>
作秦音對曰被賊燒燒了希仁曰縣官何用嗣宗曰縣<lb/>
只有弓手三四十人奈何賊不得希仁大怒曰安有此<lb/>
<pb n="KR3l0061_WYG_002-8a"/>
理若奈何不得要縣何用且賊何人至于不可捉也嗣<lb/>
宗曰却道賊姓黄名巢希仁知其戱也黙然而去<lb/>
李後主手書金字心經一卷賜其宫人喬氏後入太宗<lb/>
禁中聞後主薨自内廷出其經捨在相國寺西塔以資<lb/>
薦且自書于後曰故李氏國主宫人喬氏伏遇國主百<lb/>
日謹捨昔時賜妾所書般若心經一卷在相國寺西塔<lb/>
院伏願彌勒尊前持一花而見佛云云其後江南僧持<lb/>
歸故國置之天禧寺塔相輪中寺後失火相輪自火中<lb/>
<pb n="KR3l0061_WYG_002-8b"/>
墮落而經不損為金陵守王君玉所得君玉卒子孫不<lb/>
䏻保之以歸寗鳯子儀家喬氏所書在經後字極整潔<lb/>
而詞甚悽惋所記止此徐鍇集南唐制誥有宫人喬氏<lb/>
出家誥豈斯人也<lb/>
李師中誠之其父緯坐鎮戎軍退陣當斬誠之赴省試<lb/>
訟父之寃且乞斬韓魏公以其起陜西民兵乃應賊致<lb/>
敗是時誠之叔絃知開封府誠之方年十八嵗一日絃<lb/>
坐㕔視事見朝廷押上書人至階下視之乃其家六秀<lb/>
<pb n="KR3l0061_WYG_002-9a"/>
才也㝷得釋是年遂登科<lb/>
李師中與王介甫同年進士自㓜負材氣一日廣坐中<lb/>
稱其少年豪傑介甫方識之見衆人稱舉其豪傑乃云<lb/>
唐太宗十八嵗起義兵方是豪傑渠是何豪傑衆不敢<lb/>
以對<lb/>
劉貢父與王介甫最為故舊荆公常拆貢父名曰劉攽<lb/>
不值一分文謂其名也貢父復戲拆荆公名曰失女便<lb/>
成宕無宀真是妬上交亂真如下交誤當宁荆公大嘆<lb/>
<pb n="KR3l0061_WYG_002-9b"/>
而心銜之<lb/>
嘉祐中士大夫之語曰王介父家小底不如大底南陽<lb/>
謝師宰家大底不如小底謂王安石安禮安國安上謝<lb/>
景初景温景平景回也<lb/>
晏元獻以前兩府作御史中丞知貢舉出司空掌輿地<lb/>
之圖賦既而舉人上請者皆不契元獻之意最后一目<lb/>
眊瘦弱少年獨至簾前上請云㩀題出周禮司空鄭康<lb/>
成注云如今之司空掌輿地圖也若周司空不止掌輿<lb/>
<pb n="KR3l0061_WYG_002-10a"/>
地之圖而已若如鄭説今司空掌輿地之啚也漢司空<lb/>
也不知做周司空與漢司空也元獻㣲應曰今一塲中<lb/>
唯賢一人識題正謂漢司空也盖意欲舉人自理㑹得<lb/>
寓意于此少年舉人乃歐陽公也是榜為省元<lb/>
石介作慶厯聖徳詩以斥夏英公髙文莊公曰惟竦若<lb/>
訥一妖一孽後聞夏英公作相夜走䑓諫官之家一夕<lb/>
所乘馬為之斃所以弹章交上英公竟貼麻改除樞宻<lb/>
使緣此與介為深仇其後介死英公每對官吏或公㕔<lb/>
<pb n="KR3l0061_WYG_002-10b"/>
時失聲發嘆曰有人于界河逢見石介来後卒有報畨<lb/>
將發棺之事有㫖下兖州驗實杜祁公罷相守兖州力<lb/>
為保眀乃免<lb/>
徐常侍鉉自江南歸朝厯右散騎常侍貶静難軍行軍<lb/>
司馬而卒于邠州鉉無子其弟鍇有後居金陵攝山前<lb/>
開茶肆號徐十郎有鉉鍇誥𠡠備存甚多僕常至攝山<lb/>
求所謂徐十郎家觀之其間有自江南歸朝初授官誥<lb/>
云歸眀人偽銀青光禄大夫知内史事上柱國徐鉉可<lb/>
<pb n="KR3l0061_WYG_002-11a"/>
依前銀青光禄大夫守太子率更令云云知内史乃江<lb/>
南宰相也銀青存其階官也<lb/>
晏知止作府推時諸子房中案牘猶多祖宗自批判者<lb/>
文字甚衆祖宗時不惟宰相雖百執事皆起復至富鄭<lb/>
公乃以太平而辭耳本朝儒臣楊大年王元之晏相皆<lb/>
不曽持父母服也富公之後如陳升之亦百日則起復<lb/>
耳此盖朝廷體貌况在兵革之際乎其来否則在人耳<lb/>
蹇授之以廢孟后見章子厚言後一段當如何子厚曰<lb/>
<pb n="KR3l0061_WYG_002-11b"/>
除是惇不在此地有死而已謂立劉后也然不久遂立<lb/>
中宫子厚但奉行而已<lb/>
范景仁父名文度為蜀孔目官事張乖崖時見發郡人<lb/>
隂事而誅之而不知其何以知之但黙視一小冊每鈎<lb/>
距得人隂事必記之冊上書訖入箱封題甚宻文度日<lb/>
侍其旁而莫測也然每觀小冊則行事多殺人或行法<lb/>
一日乖崖方觀小冊忽内廹遽起不及封箱文度遽取<lb/>
其小冊觀之盡記人細過有己行者即朱勾之未行者<lb/>
<pb n="KR3l0061_WYG_002-12a"/>
尚衆也文度閱畢始悟平日所行乃多布耳目所得遂<lb/>
毁而焚之崖還見几上箱開已色變及啓視小冊已失<lb/>
之大怒之次文度遽前請命曰乃某毁而焚之今願以<lb/>
一命代衆人死乞賜誅戮乖崖問其故荅曰公為政過<lb/>
猛而又隂採人短長不皆究實而誅若不毁焚恐自是<lb/>
殺人無窮也乖崖徐曰貸汝一死然汝子孫必興自是<lb/>
益用之景仁其子也既起家又以其一家三翰林百禄<lb/>
為執政何乖崖之知人而貰文度其後果興<lb/>
<pb n="KR3l0061_WYG_002-12b"/>
小説載江南大將獲李后主寵姬者見燈輙閉目云烟<lb/>
氣易以蠟燭亦閉目云烟氣愈甚曰然則宫中未嘗㸃<lb/>
燭耶云宫中本閤每至夜則懸大寳珠光照一室如日<lb/>
中也觀此則李氏之豪侈可知矣<lb/>
司馬温公為相除張茂則之子巽為閤門使本朝無内<lb/>
臣之子在閤門者君實眀日因語給事中蔡元度王子<lb/>
發曰光不敢爭正留以成給事之賢名耳<lb/>
楊康國為先子言治平中彭汝礪諒隂榜赴省試時以<lb/>
<pb n="KR3l0061_WYG_002-13a"/>
汴河上舊省為試院既聞榜出與同試數人自徃探榜<lb/>
既出門則報者紛然天漢橋忽有一肥舉人跨蹇自河<lb/>
路東来者問報榜者曰狀元何人對曰彭汝礪也跨蹇<lb/>
者聞之即時回更不至省前康國追問隨行小童曰此<lb/>
雍丘許秀才名安世也康國駭之次舉聞安世第一人<lb/>
及第也<lb/>
李公弼字仲修登科初任大名府同縣尉因檢驗村落<lb/>
見所謂魚鷹者飛翔水際問小吏曰此關睢也因言此<lb/>
<pb n="KR3l0061_WYG_002-13b"/>
禽有異每棲宿一巢中二室仲修令探取其巢觀之皆<lb/>
一巢二室盖雌雄各異居也因悟所謂和而别者以此<lb/>
也鷙而通者習水而善捕魚也和而别者因此悟眀仲<lb/>
修且嘆村落猶呼曰關睢而和而别則學者不復辨矣<lb/>
東坡自海外歸至南康軍語劉義仲壯輿曰軾元豐中<lb/>
過金陵見介甫論三國志曰裴松之之該洽寔出陳夀<lb/>
上不能别成書而但注三國志此所以陳夀下也盖好<lb/>
事多在注中安石舊有意重修今老矣非子瞻他人下<lb/>
<pb n="KR3l0061_WYG_002-14a"/>
手不得矣軾對以軾于討論非所工盖介父以此事付<lb/>
託軾軾今以付壯輿也僕聞此于壯輿盡直記其舊言<lb/>
時彦舉進士第一人後為江東小漕因按部舟行于大<lb/>
江阻風繫舟僻左港汊一山下因與仝載二三舉人盡<lb/>
却從者上山閑歩山甚峻披荒而行及轉山背忽一小<lb/>
寺出于山頂已有一老僧下山迎問曰豈非時狀元乎<lb/>
彦既訝了無従者且非當路何以知其至也僧曰此寺<lb/>
佛殿後有人題壁曰某年月日時狀元到寺某志之有<lb/>
<pb n="KR3l0061_WYG_002-14b"/>
年今日乃其所記之日時也某及時晨起相望久矣彦<lb/>
始吐實而未之信也相與至佛殿後旋掃去積塵始見<lb/>
其字皆如僧言而别有題年月則彦尚未生之前也觀<lb/>
其旁又曰此去十三年官終四品彦錄之以歸常以語<lb/>
于人至大觀初彦以吏部尚書卒正四品距見題字時<lb/>
還十三年矣<lb/>
劉琯河中人樞宻學士綜之孫也其生母王氏既生琯<lb/>
而出外琯事嫡母任氏三十年不懈嫡母死尋訪王氏<lb/>
<pb n="KR3l0061_WYG_002-15a"/>
了不可得遂棄官布衣蔬食跣足走天下訪之莫知其<lb/>
生死數年而琯志益堅誓不見母不復為人㑹嵗除日<lb/>
行次汝洛間地名彭坡者逆旅覊棲嵗盡未遂所志泣<lb/>
于村市酒肆中忽見日者琯憂欝中漫呼令作卦日者<lb/>
端䇿云此坤卦乘乾卦父母爻動必求訪父母今坤卦<lb/>
為主則必母也因自喜曰平生求久未見而喜神臨之<lb/>
如化速但不須發去只留此以俟匪惟在今日且在今<lb/>
一時之内所謂大慶可以賀矣琯雖心喜能知本意而<lb/>
<pb n="KR3l0061_WYG_002-15b"/>
後段悠漫乃日者常態唯唯不應日者臨行猶曰郎應<lb/>
無相忘也琯愈惑旋聞簫鼓喧闐乃村人嫁女于除夕<lb/>
也舉酒肆人奔徃觀之琯獨坐無聊已而觀者稍復還<lb/>
坐而各說所見一老卒在坐曰此本縣富人之女嫁此<lb/>
村富家其送女者所生也其壻家去此纔十歩此婦人<lb/>
先在一大官家聞生子今作官矣又入一家再為此富<lb/>
家側室生兒女三人今嫁其季也故今自送嫁其正室<lb/>
已亡家甚富而專家事于女資送甚厚也琯引身稍相近<lb/>
<pb n="KR3l0061_WYG_002-16a"/>
問翁知媪之姓氏與前主之姓氏曰此婦姓王聞主姓<lb/>
劉其子小名則琯也琯始驚問翁何以知其詳如此兵<lb/>
曰我放停兵也因常役于其家且每屬我此事故我常<lb/>
在心也盖紙書其姓名状貌以千計矣出腰間繫衣中<lb/>
小紙示琯因畧道所以方語話酬酢間村市小兒之慧<lb/>
黠者潛徃報此婦人矣已而老兵問琯詳細曰為當騐<lb/>
之然琯久求母不獲而為人紿之疑似多矣意事與名<lb/>
字或有相同者未敢必信也已而小兒輩與老兵繼徃<lb/>
<pb n="KR3l0061_WYG_002-16b"/>
婦人聞之亟遣騎乘迎琯琯猶未信漫徃既各細騐之<lb/>
真琯母也貯心滋久再見于不料母子相持號慟殞絶<lb/>
于村久之事定因訪日者莫見也問于村中亦曰未嘗<lb/>
有此色目人意以琯純孝所感天假神靈以告之尔琯<lb/>
後迎母同居久之以夀終琯仕遇神宗屢膺䌓劇為世<lb/>
名臣子二何勃皆登科其家光顯貴盛亦天之報也<lb/>
李教者都官郎中曇之子自少不調學左道變形匿影<lb/>
飛空妖術既成而精同黨皆師而信服焉曇之母以夏<lb/>
<pb n="KR3l0061_WYG_002-17a"/>
月晝寢于堂而堂階前井中忽雷電霹靂大震續有黄<lb/>
龍自井飛出曇母驚起開目視之怖投床下徑死家人<lb/>
徐視之乃教所變龍即教也曇見母死吼怒杖之垂盡<lb/>
逐出教益與惡少年薄㳺不檢一日書娼館曰吕洞賔<lb/>
李教同遊曇知其尚存也遣人四出捕之尋獲矣教皇<lb/>
窘自縊死久之王則叛于貝州其徒皆左道用事聞教<lb/>
妖術最髙聲言教為謀主用事朝廷亦知教妖術最髙<lb/>
果為則用不可測也聞之大駭捕曇及教妻兒兄弟下<lb/>
<pb n="KR3l0061_WYG_002-17b"/>
獄冀必得教雖曇言教逐出既自縊死終不信也又于<lb/>
娼館得教所題教與吕洞賔同㳺又詔天下捕李教及<lb/>
吕洞賔二人㑹貝州平本無李教者始信其真死矣乃<lb/>
獨令捕吕洞賔甚久乃知其寓託無其人乃已雖知其<lb/>
貝州無李教所部監司太守如張昷文張存十數人前<lb/>
皆重貶曇責昭州别駕教妻子皆誅死今仁宗實録雖<lb/>
載此而無如此之詳故表見之<lb/>
吕文穆䝉正少時常與張文定齊賢王章惠随錢宣靖<lb/>
<pb n="KR3l0061_WYG_002-18a"/>
芳水劉龍圖煜同學賦于洛人郭延卿延卿洛中鄉先<lb/>
生一日同渡水謁道士王抱一求相有僧應門曰師出<lb/>
矣衆問僧何為師道士僧曰學術數于道士三十年矣<lb/>
衆因汎問之僧曰吾師切戒術未精慎毋為人言君等<lb/>
必欲知眀日復来叩師可也眀日遂見之文穆對席張<lb/>
王次之錢又次之劉居下座坐定道士撫掌太息衆問<lb/>
所以道士曰吾常東至于海西至流沙南窮崑崙北抵<lb/>
大漠四走天下求所謂貴人以驗吾術了不可得豈意<lb/>
<pb n="KR3l0061_WYG_002-18b"/>
今日貴人盡在座中衆驚喜徐曰吕君得解及第無人<lb/>
可奉壓不過十年作宰相十二年出判河南府自是出<lb/>
將入相三十年富貴夀考終始張君後三十年作相亦<lb/>
皆富貴夀考終始錢君可作執政然無百日之久劉君<lb/>
有執政之名而無執政之實語遍及諸弟子而遺其師<lb/>
郭君忿然以為謬妄曰坐中有許多宰相乎道士色不<lb/>
動徐曰初不受饋必欲聞之請得徐君後十二年吕君<lb/>
出判河南府是時君可取解次年雖登科然不可作京<lb/>
<pb n="KR3l0061_WYG_002-19a"/>
官延卿益怒衆不自安乃散去久之詔下文穆果魁多<lb/>
士而延卿不預眀年文穆廷試第一是所謂得解及第<lb/>
無人可壓矣後十年作相十二年有留鑰之命悉如所<lb/>
言延卿連蹇塲屋至是預鄉薦鹿鳴燕日文穆命道士<lb/>
與席賔散獨留二人者内閤盡歡如平日文穆驚嘆賦<lb/>
詩曰昔作儒生謁貢闈今為丞相出黄扉兩朝鴛鷺醉<lb/>
中别萬里烟霄逹了歸羽客漸垂新鶴髪故人猶着舊<lb/>
麻衣洛陽漫説多才子徒惜遭逢似我稀道士索紙札<lb/>
<pb n="KR3l0061_WYG_002-19b"/>
似若復章者乃書偈曰重日重月榮華必别笙歌前導<lb/>
偃師着雪文穆心知其異敬收之其後錢貳樞府未百<lb/>
日罷張王先後登庸劉守蒲中朝廷議除執政命未及<lb/>
下而卒延卿以文穆極力推挽登第未久改秩後卒無<lb/>
一差者獨贈文穆之偈乃致仕薨于西京以重陽日喪<lb/>
過偃師是日大寒㣲霰笙歌乃敕𦵏鹵簿鼓吹也<lb/>
鄭翰林獬郎官紓之子也獬雖負時名然累赴殿試省<lb/>
試俱不利紓為狄青征廣南辟客是時儂智髙鴟張未<lb/>
<pb n="KR3l0061_WYG_002-20a"/>
知勝負留家在雍丘舟中而獬赴殿試罷在京師候唱<lb/>
名其母與盡室憂紓從軍未知吉音又憂獬仍舊黜于<lb/>
殿試一家屏黙惶惑之次忽舟尾晨炊釜鳴聲甚厲震<lb/>
動兩岸舉家不知所為釜鳴未定忽岸上亟㝷鄭郎中<lb/>
船乃報㨗者南来且附紓書云已破儂賊殺戮殆盡走<lb/>
入溪洞且議賞超遷矣語次又有北来報榜者馳至云<lb/>
二秀才昨日唱名而出已状元及第矣釜鳴盖有為吉<lb/>
者<lb/>
<pb n="KR3l0061_WYG_002-20b"/>
鄭毅夫㓜弟名猷字獻嘉風流文雅人物秀少翩翩佳<lb/>
公子也又自㓜隨侍毅夫守東南名郡如錢唐之𩔖所<lb/>
閱佳麗皆一時之選喜讀書而詩章翰墨皆有聲毅夫<lb/>
既沒求監安州酒稅安州其鄉里以便飬親也久之湖<lb/>
南招降得蠻首舒光勇者溪洞生黎面色如漆聲音侏<lb/>
<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>如鬼物然朝廷不殺以三班差使亦来監安州酒稅<lb/>
與猷同官猷以其素茹蛇餡蠱之人每于其家送食必<lb/>
作兩分與之對飡然光勇終不快意盖未嘗知中國士<lb/>
<pb n="KR3l0061_WYG_002-21a"/>
大夫家嘗饌也每食饌畢必令攔頭軰于務前餅店以<lb/>
四錢買胡餅二枚光勇既取食必大稱味之美以謂平<lb/>
生未嘗知此味也一日又以對猷言如前猷因語之曰<lb/>
汝本溪洞腥臊生蠻不知有飲食乍得此至下之物食<lb/>
之以為未始有也猷謂所善曰此事固小可以喻大凡<lb/>
不知而妄作者皆舒光勇之𩔖也<lb/>
王景彛以御史中丞知貢舉而王平甫被黜平甫對客<lb/>
云就試前夢御街上騎驢而墜地今果為驢子所落景<lb/>
<pb n="KR3l0061_WYG_002-21b"/>
彛聞而大銜之其後平甫試大科景彛弹其士檢不修<lb/>
罷之又曽子固作中書舍人還朝自恃前輩輕蔑士大<lb/>
夫徐徳占為中丞越次揖子固甚恭謹子固問賢是誰<lb/>
徳占曰禧姓徐子固荅曰賢便是徐禧禧大怒而忿然<lb/>
曰朝廷用某作御史中丞公豈有不知之理其後子固<lb/>
除翰林學士徳占宻疏罷之又攻罷修五朝史<lb/>
喩皓所造開寳塔為天下之冠康定中白晝人見塔上<lb/>
一燈明頃刻數盞以至千百盞須臾大雷雨作而焚盡<lb/>
<pb n="KR3l0061_WYG_002-22a"/>
都人大駭此真天火也祖母為先子言<lb/>
劉原父就省試時父立之為湖北轉運使按部至鄂州<lb/>
與郡守王山民宴于黄鶴樓數日不發謂守曰吾且止<lb/>
此樓以候殿榜兒子决須魁天下守心不平且曰四海<lb/>
多士雖令似才俊豈可預料立之曰縦使程試不得志<lb/>
亦須作第二人来日殿榜到州原父果第二名繼得家<lb/>
書云初考為狀元賦中小悞遂以賈黯為魁立之即以<lb/>
書示郡守而行所謂知子莫若父也<lb/>
<pb n="KR3l0061_WYG_002-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　黙記卷中<lb/>
</p>
<p>
</p>
  </div>
</body>
</text>
</TEI>
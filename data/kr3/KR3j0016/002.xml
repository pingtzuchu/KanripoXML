<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩同書卷下</head> <lb/>
    <p>
<pb n="KR3j0016_WYG_002-1a"/>
欽定四庫全書<lb/>
　兩同書卷下<lb/>
　　　　　　　　　　　　　唐　羅隠　撰<lb/>
　　理亂第六<lb/>
夫家國之理亂在乎文武之道也昔者聖人之造書契<lb/>
以通隠情剡弓矢以威不伏二者古今之所存焉然則<lb/>
文以致理武以定亂文雖致理不必止其亂武雖定亂<lb/>
不必適其理故防亂在乎用武勸理在乎用文若手足<lb/>
<pb n="KR3j0016_WYG_002-1b"/>
之遞使舟車之更載也是以漢祖矜功陸賈諭以為學<lb/>
魯公赴㑹仲尼請其設備蓋有由也然夫文者道之以<lb/>
徳徳在乎内誠不在乎誇飾者也武者示之以威威在<lb/>
乎自全不在乎強名也茍以強名則吳雖多利兵適足<lb/>
彰其敗也茍以誇飾則魯雖盡儒服不足救其弱也是<lb/>
故始皇築長城修戰伐勞役不休人不堪命遂使陳渉<lb/>
之流坐乘其弊禍起於強名也王莽構靈臺興禮樂賦<lb/>
歛無度人不聊生遂使聖公之徒行收其利敗始於虚<lb/>
<pb n="KR3j0016_WYG_002-2a"/>
飾也故始皇用武於天下也若陶者之埏器雖務欲求<lb/>
其大而不知薄者之所以反脆也王莽用文於天下也<lb/>
若匠者之斵材雖志在矜其妙而不知細者之所以速<lb/>
折也二者皆以理之終以為亂也此未得其大體也且<lb/>
夫文者示人有章必存乎簡易簡易則易從将有恥且<lb/>
格武者示人有備必在乎恬淡恬淡則自守恒以逸而<lb/>
待勞恒以逸而待勞則攻戰無不利有恥且格則教化<lb/>
無不行化行而衆和戰利而宼息然後澄之以無事濡<lb/>
<pb n="KR3j0016_WYG_002-2b"/>
之以至仁此聖主所以得其理也然二子不求之於内<lb/>
而索之於外不撫之以性而縱之以情煩文以黷下暴<lb/>
武以困衆此不可得意於天下也雖然猶有其弊何者<lb/>
昔伯益鑿井燧人鑚木水火之利于今頼之然智伯因<lb/>
之以灌趙城董卓因之以焚漢室是乃為害亦以甚矣<lb/>
然則文武者理國之利器也而盜竊者亦何嘗不以文<lb/>
武之道亂天下乎故章邯以軍旅而分秦地田常以仁<lb/>
義而簒齊國則有理不能無其亂唯人主之所制也是<lb/>
<pb n="KR3j0016_WYG_002-3a"/>
故牧馬者先去其害驅羊者亟鞭其後後之不鞭羊之<lb/>
所失也害之不去馬之所亡也魯不能去三家之害國<lb/>
之所叛也晉不能鞭六卿之後地之所分也茍亦不能<lb/>
則雖有簡易之文恬淡之武適足助其亂也安可得其<lb/>
理乎故聖人不得文武之道不理賊臣不得文武之道<lb/>
不亂非文武有去就之私蓋人主失其柄也故孔子曰<lb/>
天下有道禮樂征伐自天子出其是之謂乎<lb/>
　　得失第七<lb/>
<pb n="KR3j0016_WYG_002-3b"/>
夫騊駼騁逺必以四足之力鸑鷟翔遐莫非六翮之用<lb/>
也是以聖人撫運明主乘時亦以杞梓之材而為股肱<lb/>
之任然則地有山川其險可見天有冬夏其時可知至<lb/>
於凡人之心杳然無所素王以之不測帝堯猶以為難<lb/>
将欲用之不無得失也何以言之夫君者舟也臣者水<lb/>
也水能浮舟亦能覆舟臣能輔君亦能危君是以三傑<lb/>
用而漢興六卿強而晉滅陶朱在而越霸田氏盛而齊<lb/>
亡雖任是同而成敗尤異也夫人者姦宄無端真偽匪<lb/>
<pb n="KR3j0016_WYG_002-4a"/>
一或貌㳟而心慢或言親而行違或賤㢘而貴貪或貧<lb/>
貞而富黷或愆大以求變或位髙而自疑或見利而忘<lb/>
恩或逃刑而搆隙此則蓍筮不足決鬼神不能定且利<lb/>
器者至重也人心者難知也以至重之利器假難知之<lb/>
人心未明真偽之情徒信毁譽之口有霍光之才者亦<lb/>
以得矣有王莽之行者亦以失矣是故考之於宗親則<lb/>
管叔周公不無忠僻驗之於戚屬則竇嬰呂祿不無正<lb/>
邪推之於功臣則王陵黥布不無逆順論之於故友則<lb/>
<pb n="KR3j0016_WYG_002-4b"/>
樊噲盧綰不無去留取以刀筆之能則若張湯之欺誑<lb/>
賞以頰舌之用則厭主父偃之倒行若智策有餘則陳<lb/>
平不可獨任若英謀出衆則韓信慮其難制夫天下之<lb/>
至大也無其人則不可獨守有其人則又恐為亂亦何<lb/>
不取其才而不制其亂也且夫毛髪植於頭也日以櫛<lb/>
之𤓰甲冠於指也月以鑢之𤓰之不鑢長則不便於使<lb/>
也髪之不櫛久則彌成於亂也夫𤓰甲毛髪者近在已<lb/>
躬本無情識茍不以理猶為之難况於臣下非同體之<lb/>
<pb n="KR3j0016_WYG_002-5a"/>
物人心有易遷之慮委之以臧否隨之以是非蓋不可<lb/>
以容易也是故逐長路者必在於駿馬之力理天下者<lb/>
必求於賢臣之用然駿馬茍馴由不可以無轡也賢臣<lb/>
雖任終不可以失權也故夫御馬者其轡煩則其馬蹀<lb/>
而不進其轡縱則其馬驕而好逸使夫縱不至逸煩而<lb/>
每進者唯造父之所能也夫御臣者其權峻則其臣懼<lb/>
而不安其權寛則其臣慢而好亂使夫寛而不至亂峻<lb/>
而能安者唯聖人之所明也恐馬之多逸捨馬而徒行<lb/>
<pb n="KR3j0016_WYG_002-5b"/>
則長路不可濟也懼臣之為亂捨臣而獨任則天下莫<lb/>
能理也知馬之可乘而不執其轡則不能禁其逸也知<lb/>
臣之可用而不親其權則不能止其亂也是故項羽不<lb/>
用范増是捨馬而徒行漢帝雖有曹操是乘馬而無轡<lb/>
茍欲不敗其可得乎故孔子曰唯名與器不可以假於<lb/>
人其是之謂歟<lb/>
　　真偽第八<lb/>
夫主上不能獨化也必資賢輔物心不為易治也方俟<lb/>
<pb n="KR3j0016_WYG_002-6a"/>
甄議使夫小人退野君子居朝然後可為得矣然則善<lb/>
惡相生是非交蹂形彰而影附唇竭而齒寒茍有其真<lb/>
不能無其偽也是以厯代帝王統御家國莫不側身馳<lb/>
心以㳟英乂及所封授則猶是愚小莫不攘臂切齒以<lb/>
疾姦佞及所誅逐則謬加賢良此有識者之所嗟痛也<lb/>
夫山雞無靈買之者謂之鳯野麟嘉瑞傷之者謂之麕<lb/>
然麟鳯有圖麕雞無識猶復以真為偽以偽為真况忠<lb/>
逆之情静躁之性愚靖者類直智狂者類賢潔己者不<lb/>
<pb n="KR3j0016_WYG_002-6b"/>
能同人犯顔者短於忤主情狀無形象可見心慮非視<lb/>
聽所知欲使銀鉛不雜淄澠殊味其有得者亦萬代之<lb/>
一遇也是以吳用宰嚭致戮於子胥魯退仲尼委政於<lb/>
季氏秦誅白起以舉應侯趙信郭開而殺李牧卞和獻<lb/>
玉反遇楚刑東郭吹竽濫食齊祿若斯之類實繁有徒<lb/>
然則所是不必真所非不必偽也故真偽之際有數術<lb/>
焉不可不察也何者夫衆之所譽者不可必謂其善也<lb/>
衆之所毁者不可必謂其惡也我之所親者不可必謂<lb/>
<pb n="KR3j0016_WYG_002-7a"/>
其賢也我之所疎者不可必謂其鄙也何以明言昔堯<lb/>
理洪水伯鯀為衆所舉而洪水莫除魏伐中山樂羊為<lb/>
衆所慢而中山卒拔鄧通延夢於漢主而非傅説之才<lb/>
屈原見逐於楚王而無共工之罪此則衆議不必是獨<lb/>
見未為得也是故明主疇咨在位詳省己慮先難而後<lb/>
易考著以䆒徴使夫登用者不愧其賞有罪者不逃其<lb/>
責然後可為當矣然則良馬驗之於馳驟則駑駿可分<lb/>
不藉孫陽之舉也柔刅徴之於㫁割則利鈍可見不勞<lb/>
<pb n="KR3j0016_WYG_002-7b"/>
風胡之談也茍有難知之人試之以任事則真偽自辯<lb/>
以塞天下之訟也故先王之用人也逺使之而觀其忠<lb/>
節近使之而察其敬勤合之以謀可識其智慮煩之以<lb/>
務足見其材能雜之以居視以貞濫委之以和詳以貪<lb/>
㢘困窮要之以仁危難思之以信尋其行而探其性聽<lb/>
其辭而别其情盡呂尚之八徴驗臯陶之九徳然後素<lb/>
絲皆染白璧投泥而不渝黄葉並彫青松凌霜而獨秀<lb/>
則偽者去而真者得矣故孔子曰衆善者必察焉衆惡<lb/>
<pb n="KR3j0016_WYG_002-8a"/>
者必察焉其是之謂乎<lb/>
　　同異第九<lb/>
夫同聲相應同氣相求雖虎異谷風虎嘯而谷風起蛇<lb/>
非山霧蛇踴而山霧興理所同耳夫異類殊羣異情同<lb/>
行雖蛤因雀化而蛤不與雀游鴽自䑕為而鴽不與䑕<lb/>
匹理所異耳然父子兄弟非不親矣其心未必同君臣<lb/>
朋友非不疎矣其心未必異故瞽瞍愚而重華聖盗蹠<lb/>
貪而栁下㢘劉季困而紀信焚伯桃餓而角哀死亦猶<lb/>
<pb n="KR3j0016_WYG_002-8b"/>
烟灰同出飛沉自分膠漆異生而堅固相守也然則情<lb/>
性不等同異難并大易雖云同人於門三爻復云伏戎<lb/>
於莽此則於同不能無異也故有面同而心不同者有<lb/>
外異而内不異者有始同而終異者有初異而末同者<lb/>
有彼不同我而我與之同者有彼不異我而我與之異<lb/>
者何以明之昔者陳平面向呂后而心歸劉氏程嬰外<lb/>
逆孫臼而内存趙孤張耳陳餘始則刎頸之交終搆參<lb/>
商之隙夷吾小白初有射鈎之怨末為魚水之歡田氏<lb/>
<pb n="KR3j0016_WYG_002-9a"/>
懐誑義於齊君齊君彌信亞父盡至忠於項羽項羽益<lb/>
疑是則同異之心不可以一二而測也是故明者徐視<lb/>
而審聽髙居而逺望也隨時之宜唯變所適因其可同<lb/>
而與之同矣因其可異而與之異矣故衛青豎耳漢武<lb/>
委之以軍旅由余虜耳秦穆授之以國政夫以衛青由<lb/>
余敵於秦漢非不疎矣猶知可同而同之况於父子兄<lb/>
弟之親而有可同者乎且管叔兄耳姬旦誅之以極刑<lb/>
石厚子矣石碏死之以大義也夫以管叔石厚比於旦<lb/>
<pb n="KR3j0016_WYG_002-9b"/>
碏非不親矣猶知可異而異之况乎君臣朋友之疎而<lb/>
有可異者乎故能同異者為福不能同異者為禍虞舜<lb/>
能同八元能異四罪永垂聖哲之名殷紂不同三仁不<lb/>
異二臣故取敗亡之辱是則同異之際不可失其微妙<lb/>
也故孔子曰見㡬而作不俟終日其是之謂歟<lb/>
　　愛憎第十<lb/>
夫日之明也無幽不燭蓋之以重雲則光輝莫覩水之<lb/>
鑑也有来而斯應混之以糝土則影象俱滅夫以水日<lb/>
<pb n="KR3j0016_WYG_002-10a"/>
之明鑑失其常然者豈不以雲土之異移其性乎是則<lb/>
人有神智之察非不靈矣徒以内存愛尚之情外挾憎<lb/>
忿之事則是非得失不能不惑焉何以明之昔重華孝<lb/>
矣瞽瞍病之親行不義寤生賢矣武姜惡之自搆其亂<lb/>
鶴乃賤矣衛君重之載以華軒馬則微矣楚王好之衣<lb/>
以文繡夫以骨肉相親固無間矣而猶憎之禽獸類别<lb/>
誠有分矣而猶愛之况乎明君信臣不如父母之信子<lb/>
邪士媚於主巧於鶴馬之媚人而無愛憎之迷者蓋亦<lb/>
<pb n="KR3j0016_WYG_002-10b"/>
寡矣是故汲黯袁盎以忠諌而屢出籍孺韓嫣以佞倖<lb/>
而益重孫通諛言而受賞賈誼切直而見疎甚矣哉愛<lb/>
憎之惑人也如此若夫忠臣之事君也面諍君之惡方<lb/>
欲成君之美而君反以為憎己也佞人之事主也面諛<lb/>
主之善方欲長主之過而主反以為愛己也殊不知聞<lb/>
惡而遷善永為有道之君悦善而忘惡長為不義之主<lb/>
是則致君於有道者豈得不為大愛乎䧟主於不義者<lb/>
豈得不為大憎乎而主不原忠謟之情輕肆向背之志<lb/>
<pb n="KR3j0016_WYG_002-11a"/>
以為愛己者己亦愛之則寵光加於三族以為憎己者<lb/>
己亦憎之則夷滅被於五宗遂使剖心刎頸之誠棄而<lb/>
莫用䑛痔吮癰之類擢以殊級且夫賞以勸善名以爵<lb/>
賢使天下不肖者有名無功者受賞則何以勸天下乎<lb/>
法以禁非刑以懲惡使夫懐忠者坐法行直者遇刑則<lb/>
何以禁天下乎是以漢憎雍齒張良以為可封隋寵少<lb/>
師伯比以為可代何則有功者害適為不祥無徳是親<lb/>
自下闗<hi>闕</hi>
<pb n="KR3j0016_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩同書卷下<lb/>
</p>
<p>
</p>
  </div>
</body>
</text>
</TEI>
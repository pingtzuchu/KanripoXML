<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3j0016_WYG_000-1a"/>
欽定四庫全書　　　　子部十<lb/>
　提要<lb/>
　　兩同書　　　　　　雜家類一<hi>雜學之屬</hi>
　　　　<hi>臣</hi>等謹案兩同書二卷唐羅隠撰隠字昭諌<lb/>
　　　　新城人本名横以十舉不中第乃更名朱温<lb/>
　　　　篡唐以諫議大夫召不應仕錢鏐為錢塘令<lb/>
　　　　尋為鎮海軍掌書記節度判官鹽鐵發運副<lb/>
　　　　使授著作佐郎司勲郎中厯遷諫議大夫給<lb/>
<pb n="KR3j0016_WYG_000-1b"/>
　　　　事中吳越備史載隠所著有淮海寓言讒書<lb/>
　　　　不言有此書然淮海寓言及讒書陳振孫已<lb/>
　　　　訪之未獲惟此書猶傳于今凡十篇上卷五<lb/>
　　　　篇皆終之以老氏之言下卷五篇皆終之以<lb/>
　　　　孔子之言崇文總目謂以老子修身之説為<lb/>
　　　　内孔子治世之道為外㑹其㫖而同元然則<lb/>
　　　　兩同之名盖取晉人將無同之義晁公武以<lb/>
　　　　為取兩者同出而異名非其㫖矣書録解題<lb/>
<pb n="KR3j0016_WYG_000-2a"/>
　　　　引中興書目以為唐吳筠撰考宋史藝文志<lb/>
　　　　别有吳筠兩同書二卷與此書同載雜家類<lb/>
　　　　中非一書也<lb/>
　　化書　　　　　　　雜家類一<hi>雜學之屬</hi>
　　　　<hi>臣</hi>等謹案化書六卷舊本作齊邱子題南唐<lb/>
　　　　宋齊邱撰宋張耒跋其書遂謂齊邱犬䑕之<lb/>
　　　　雄葢不足道晁公武亦以齊邱所撰著於録<lb/>
　　　　然考宋碧虚子陳景元跋稱舊傳陳搏言譚<lb/>
<pb n="KR3j0016_WYG_000-2b"/>
　　　　峭景昇在終南著化書因逰三茅厯建康見<lb/>
　　　　齊邱有道骨因以授之曰是書之化其化無<lb/>
　　　　窮願子序之流於後世於是杖靸而去齊邱<lb/>
　　　　遂奪為己有而序之則此書為峭所撰稱齊<lb/>
　　　　邱子者非也書凡六篇曰道化術化徳化仁<lb/>
　　　　化食化儉化其説多本黄老道徳之㫖文筆<lb/>
　　　　亦簡勁奥質元陸友仁硯北雜志稱譚景昇<lb/>
　　　　書世未嘗見他書言其論書道鍾王而下一<lb/>
<pb n="KR3j0016_WYG_000-3a"/>
　　　　人而已今考書道一條見在仁化篇中而友<lb/>
　　　　仁顧未之見則元世流傳葢已罕矣峭為唐<lb/>
　　　　國子司業洙之子師嵩山道士得辟榖養氣<lb/>
　　　　之術見沈汾續仙𫝊中其説神怪不足深詰<lb/>
　　　　又道家稱峭為紫霄真人而五代史閩世家<lb/>
　　　　稱王昶好巫稱道士譚紫霄為正一先生其<lb/>
　　　　事與峭同時未知即為一人否方外之士行<lb/>
　　　　踪靡定亦無從而考核矣乾隆四十六年九<lb/>
<pb n="KR3j0016_WYG_000-3b"/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>兩同書卷上</head> <lb/>
    <p>
<pb n="KR3j0016_WYG_001-1a"/>
欽定四庫全書<lb/>
　兩同書卷上<lb/>
　　　　　　　　　　　　　唐　羅隠　撰<lb/>
　　貴賤第一<lb/>
夫一氣所化陽尊而隂卑三才肇分天髙而地下龜龍<lb/>
為鱗介之長麟鳯處羽毛之宗金玉乃土石之標芝松<lb/>
則卉木之秀此乃貴賤之理著之於自然也龜龍有神<lb/>
靈之别麟鳯有仁愛之異金玉有鑑潤之竒芝松有貞<lb/>
<pb n="KR3j0016_WYG_001-1b"/>
秀之姿是皆性禀殊致為衆物之所重也然則萬物之<lb/>
中唯人為貴人不自理必有所尊亦以明聖之才而居<lb/>
億兆之上也是故時之所賢者則貴之以為君長才不<lb/>
應代者則賤之以為黎庶然處君長之位非不貴矣雖<lb/>
蒞力有餘而無徳可稱則其貴不足貴也居黎庶之内<lb/>
非不賤矣雖貧弱不足而有道可採則其賤未為賤也<lb/>
何以言之昔者殷紂居九五之位孔邱則魯國之逐臣<lb/>
也齊景有千駟之饒伯夷則首陽之餓士也此非不尊<lb/>
<pb n="KR3j0016_WYG_001-2a"/>
卑道阻飛伏理殊然而百代人君競慕丘夷之義三尺<lb/>
童子羞聞紂景之名是以貴賤之途未可以窮逹論也<lb/>
故夫人主所以稱尊者以其有徳也茍無其徳則何以<lb/>
異于萬物乎是故明君者納陛軫處旰食興懐勞十起<lb/>
而無疲聽八音而受諌蓋有由矣且崆峒髙卧黄軒致<lb/>
順風之請潁水幽居帝堯發時雨之讓夫以鰥夫獨善<lb/>
之操猶降萬乘之尊况天子厚載之恩而為百姓所薄<lb/>
者哉蓋不患無位而患徳之不修也不憂其賤而憂道<lb/>
<pb n="KR3j0016_WYG_001-2b"/>
之不篤也易曰聖人之大寳曰位何以守位曰仁茍無<lb/>
其仁亦何能守位乎是以古之人君乾乾而夕惕豈徒<lb/>
為名而已哉寔恐墜聖人之大寳辱先生之餘慶也故<lb/>
貴者榮也非有道而不能居賤者辱也雖有力而不能<lb/>
避也茍以修徳不求其貴而貴自求之茍以不仁欲離<lb/>
其賤而賤不離之故昔虞舜處於側陋非不微矣而鼎<lb/>
祚肇建終有揖讓之美夏桀親御神器非不盛矣而萬<lb/>
姓莫輔竟罹放逐之辱古公避賤而遷居豈求其貴也<lb/>
<pb n="KR3j0016_WYG_001-3a"/>
行未輟策邑城岐下胡亥笑堯禹之陋豈樂其賤也死<lb/>
不旋踵地分㶚上夫以虞舜之㣲非有榖帛之利以悦<lb/>
於衆也夏桀之盛非無戈㦸之防以禦於敵也古公之<lb/>
興非以一人之力自強於家國也胡亥之㓕非以萬乘<lb/>
之尊願同於黔首也貴者愈賤賤者愈貴求之者不得<lb/>
得之者不求豈皇天之有私惟徳佑之而已矣故老氏<lb/>
曰道尊徳貴其是之謂乎<lb/>
　　強弱第二<lb/>
<pb n="KR3j0016_WYG_001-3b"/>
夫強不自強因弱以奉強弱不自弱因強以禦弱故弱<lb/>
為強者所伏強為弱者所宗上下相制自然之理也然<lb/>
則所謂強者豈壯勇之謂耶所謂弱者豈怯懦之謂耶<lb/>
蓋在乎有徳不在乎多力也何以言之夫金者天下之<lb/>
至剛也水者天下之至柔也金雖剛矣折之而不可以<lb/>
續水雖柔矣斬之而不可以㫁則水柔能成其剛金剛<lb/>
不輟其弱也故晏嬰之侏儒耳齊國之宰臣甘羅之童<lb/>
子耳秦國之良相僑如大人也魯人樁其喉矣長萬壯<lb/>
<pb n="KR3j0016_WYG_001-4a"/>
士也宋華醢其肉矣晏嬰身短不過人此非不懦矣甘<lb/>
羅年未弱冠此非不㓜矣僑如大可専車此非不壯矣<lb/>
長萬力能抉革此非不勇矣然則僑如長萬智不足以<lb/>
全身晏嬰甘羅謀可以制一國豈非徳力有異強弱不<lb/>
同者歟由是乾以健剛終有亢極之悔謙以卑下能成<lb/>
光大之尊則其致也然夫所謂徳者何唯慈唯仁矣所<lb/>
謂力者何且暴且武耳茍以仁慈則天地所不違鬼神<lb/>
将來舍而况於邇乎茍以暴武則九族所離心六親所<lb/>
<pb n="KR3j0016_WYG_001-4b"/>
側目而况於逺乎是故徳者兆庶之所賴也力者一夫<lb/>
之所持也矜一夫之用故不可得其強乗兆庶之恩故<lb/>
不可得其弱是以紂能索鐡天下懼之如虎狼堯不勝<lb/>
衣天下親之如父母然虎狼雖使人懼之豈可言虎狼<lb/>
強於人耶父母能令子親之豈可言父母弱於子耶則<lb/>
強弱之理固亦明矣是以古之明君道濟天下知衆心<lb/>
不可以力制大名不可以暴成故盛徳以自修柔仁以<lb/>
禦下用能不言而信洽垂拱以化行将乃八極歸成四<lb/>
<pb n="KR3j0016_WYG_001-5a"/>
方重譯豈徒一邦從服百姓與能而已哉嗟乎古之暴<lb/>
君驕酷天下捨徳而任力忘己而責人壯可行舟不能<lb/>
自制其嗜慾材堪舉鼎不足自全其性靈至令社稷為<lb/>
墟宗廟無主永為後代所笑豈獨當時之弱乎悲夫老<lb/>
氏曰勝人者有力自勝者強其是之謂乎<lb/>
　　損益第三<lb/>
夫萬姓所賴在乎一人一人所安資乎萬姓則萬姓為<lb/>
天下之足一人為天下之首也然則萬姓衆矣不能免<lb/>
<pb n="KR3j0016_WYG_001-5b"/>
塗炭之禍一人尊矣不能逃放戮之辱豈失之於足實<lb/>
在於元首也夫以水動萍移風行草偃處唐虞之代則<lb/>
比屋可封居桀紂之朝則比屋可戮夫天下者豈賢於<lb/>
彼而愚於此易於上而難於下哉蓋人君有所損益也<lb/>
然則益莫大於主儉損莫大於君奢奢儉之間乃損益<lb/>
之本也且夫日月者天下之至明也然猶有不及之處<lb/>
爾其儉主之理則天下無為天下無為則萬姓受其賜<lb/>
其於日月亦已大矣豺狼者天下之至害也然猶有不<lb/>
<pb n="KR3j0016_WYG_001-6a"/>
傷之所爾其奢君之理則天下多事天下多事則萬姓<lb/>
受其毒其於豺狼亦已甚矣是故古先聖君務修儉徳<lb/>
土堦茅宇綈衣麤裘捨難得之貨掊無用之器薄賦歛<lb/>
省徭役損一人之愛好益萬人之性命故得天下歡娛<lb/>
各悦其生矣古先暴主志在奢滛瑶臺象狀錦衣玉食<lb/>
購難得之貨斵無用之器厚賦歛煩徭役益一人之愛<lb/>
好損萬人之性命故使天下困窮不畏其死矣夫死且<lb/>
不畏豈可畏其亂乎生且是悦豈不悦其安乎故人安<lb/>
<pb n="KR3j0016_WYG_001-6b"/>
者天子所以得其安也人亂者天子所以罹其亂也人<lb/>
主欲其己安而不念其人安恐其人亂而不思其己亂<lb/>
此不可謂其智也且夫剖腹㗖口不足謂其美也温踵<lb/>
動心不足謂其勞也夫心口所以存者為其踵腹也腹<lb/>
之且剖豈異口之剖耶踵之且温豈異心之温耶故人<lb/>
主所以稱至尊者徒以有其人也人且共益則君孰與<lb/>
其損哉人且共損則君孰與其益哉是故損己以益物<lb/>
者物既益矣而物亦益之堯舜所以成其上聖克保耆<lb/>
<pb n="KR3j0016_WYG_001-7a"/>
頥之夀也益己以損物者物既損矣而物亦損之癸辛<lb/>
所以䧟其下愚自取誅逐之敗也是則彼之自損者豈<lb/>
非自益之道歟此之自益者豈非自損之道歟損益之<lb/>
途固亦明矣嗟夫性命者至重之理也愛好者不急之<lb/>
事也今我捨一身之不急濟萬姓之至重不言所利廣<lb/>
遂生成永居南嶽之安常有北辰之政則普天率土孰<lb/>
為我損乎夫以嗜慾無厭貪求莫止士饑糟糗犬馬餘<lb/>
其粟肉人衣皮毛土水榮其錦罽崇虚喪寔捨利取危<lb/>
<pb n="KR3j0016_WYG_001-7b"/>
枳棘生於梗途鯨鯢遊於沸海則九州四域孰為益乎<lb/>
故老氏曰天之道損有餘補不足其是之謂歟<lb/>
　　敬慢第四<lb/>
逺古之代人心混沌不殊於草木取類於羽毛後代聖<lb/>
人乃道之以禮樂教之以仁義然後君臣貴賤之制坦<lb/>
然有章矣然則禮之所先莫大乎敬禮之所弊莫甚於<lb/>
慢故以敬事天則神降以敬理國則人和以慢事天則<lb/>
神欺以慢理國則人殆下之不敬則不足以奉君上之<lb/>
<pb n="KR3j0016_WYG_001-8a"/>
不敬則不足以御臣是以地中有山大易發謙尊之㫖<lb/>
海下於水老氏著谷王之喻相䑕有體風詩刺其失儀<lb/>
飛鳥能言古人記其無禮則敬慢之間美惡殊致是故<lb/>
明主之於天下也設壇授将側席求賢賁束帛於丘園<lb/>
降安車於途巷故得真龍就位振鷺来庭天下榮之願<lb/>
從其化也昧主之於天下也披裳接士露髪朝人視賢<lb/>
良若草芥比黎庶為豕畜是以白駒投谷飛鴻逝雲天<lb/>
下惡之願逃其恥也然夫敬人者不必自賤蓋欲用其<lb/>
<pb n="KR3j0016_WYG_001-8b"/>
人也慢人者不必増貴適足怨其人也何以言之昔文<lb/>
侯式干木之閭昭王築郭隗之館故得羣才必至駿足<lb/>
攸歸何則以敬之所致也齊桓有葵丘之驕漢祖輕過<lb/>
趙之罵故有諸侯不附大臣構迍何則以慢之所致也<lb/>
然夫向之所敬者豈徒敬人而已哉蓋以自敬也向之<lb/>
所慢者豈徒慢人而已哉蓋以自慢也故敬一人則千<lb/>
萬人悦慢一人則千萬人怨皆欲知好人之敬而不知<lb/>
行其所以敬皆欲知惡人之慢而不知去其所以慢此<lb/>
<pb n="KR3j0016_WYG_001-9a"/>
猶南望以求燕北行以適越誠有不可得也且夫人主<lb/>
者天下之表也行書國䇿言記史官有一善若慶雲之<lb/>
浮輝天下之所欣賀有一惡若朝日之帶蝕天下之所<lb/>
傷嗟不可類於匹夫不慎其敬慢也故人問田子方曰<lb/>
富貴者驕人貧賤者驕人乎子方曰諸侯而驕人則失<lb/>
其國大夫而驕人則失其家貧賤者行不合道言不合<lb/>
同則去之楚越若脱敝屣奈何同之是以虎豹墜谷頓<lb/>
為韲粉螻蟻隨風無傷絲髪輕重之理不同年而語也<lb/>
<pb n="KR3j0016_WYG_001-9b"/>
故周公文王之子握吐為勞馭者晏嬰之僕驕矜自若<lb/>
豈非君子小人之道敬慢殊途者乎夫尺蠖求伸亦因<lb/>
其屈鷙鳥将擊必先以卑以貴下賤大得人也故老氏<lb/>
曰後其身而身先其是之謂歟<lb/>
　　厚薄第五<lb/>
夫大徳曰生至貴唯命故兩臂重於四海萬物少於一<lb/>
身雖禀精神於天地託質氣於父母然亦因於所飬以<lb/>
遂其天理也且夫松栢者有凌雲之操也若壅之以糞<lb/>
<pb n="KR3j0016_WYG_001-10a"/>
壤沃之以鹹流則不及崇朝已見其憔悴矣氷雪者無<lb/>
逾時之堅也若藏之於隂井庇之於幽峰則茍渉盛夏<lb/>
未聞其消解也夫松栢之性非不貞矣終以速朽氷雪<lb/>
之性非不液矣竟以遐延此二者豈天使之然哉果以<lb/>
飬之所致也况夫人者異乎松栢之永矣飬之失其所<lb/>
則安可以不朽乎豈徒氷雪之倐忽也飬之得其道則<lb/>
安可以不延乎故夀之有長短由飬之有厚薄也悲夫<lb/>
飲食男女者人之大欲存焉人皆莫不欲其自厚而不<lb/>
<pb n="KR3j0016_WYG_001-10b"/>
知其厚所以薄也人皆莫不惡其為薄而不知薄之所<lb/>
以厚也何以言之昔信陵孝惠為縱長夜之娛滛酒色<lb/>
之樂極情肆志此非不自厚也然卒逢大折之痛自殞<lb/>
於泉壠之下是則為薄亦已甚矣老氏彭公修延年之<lb/>
方遵火食之禁拘魂制魄此非不自薄矣然克保長久<lb/>
之夀自致於雲霄之上是則為厚亦已大矣夫外物者<lb/>
飬生之具也茍以飬過其度則亦為喪生之源也是故<lb/>
火之所宜者膏也木之所宜者水也今以江湖之水清<lb/>
<pb n="KR3j0016_WYG_001-11a"/>
其尺蘖斛庾之膏沃其星燭則必見壊滅也故性命之<lb/>
分誠有限也嗜慾之心固無窮也以有限之性命逐無<lb/>
窮之嗜慾亦安可不困苦哉是以易存飲食之節禮誡<lb/>
男女之際蓋有由矣且夫居九五之尊此天下之至貴<lb/>
也有億兆之衆此天下之至富也茍以飬生之不存則<lb/>
五臟四支猶非我有而况身形之外安可有乎夫美玉<lb/>
投蛙明珠彈雀捨所貴而求所賤人即以為惑矣今以<lb/>
至尊性命之重而自輕於嗜慾之下豈得為不惑乎是<lb/>
<pb n="KR3j0016_WYG_001-11b"/>
故土能濁河而不能濁海風能抜木而不能拔山嗜慾<lb/>
者適足以亂小人不足以動君子故魯仲尼渴而遇盗<lb/>
泉之水義而不飲鄭子公則染指以求羮栁下惠與女<lb/>
子同寢終不為亂宋華父則危身以竊色周公遺酒誥<lb/>
之㫖殷紂沈湎而致亡媫妤辭同輦之嫌姜氏遜淫而<lb/>
無耻豈非貞濫有異厚薄不同者與夫神大用則竭形<lb/>
大用則勞神形俱困而求長生者未之聞也為人主者<lb/>
誠能内寳神氣外損嗜慾念馳騁之誡宗頥飬之言永<lb/>
<pb n="KR3j0016_WYG_001-12a"/>
保神仙之夀常為聖明之主豈不休哉故老氏曰外其<lb/>
身而身存其是之謂乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0016_WYG_001-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　兩同書卷上<lb/>
</p>
<p>
</p>
  </div>
</body>
</text>
</TEI>
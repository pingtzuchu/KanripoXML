<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草綱目卷四十六</head> <lb/>
    <p>
<pb n="KR3e0079_WYG_108-1a"/>
欽定四庫全書<lb/>
　本草綱目卷四十六<lb/>
　　　　　　　　　　　　明　李時珍　撰<lb/>
　　介之二<hi>蛤蚌類二十九種  附一種</hi>
牡蠣<hi>本經上品</hi>
　釋名牡蛤<hi>别録</hi>蠣蛤<hi>本/經</hi>古賁<hi>異物/志</hi>蠔<hi>𢎞景曰道家方以左顧是雄故名牡</hi>
　<hi>蠣右顧則牝蠣也或以尖頭為左顧藏器曰萬物皆有牝牡惟蠣是鹹水結成塊然不動隂陽之道何從</hi>
　<hi>而生宗奭曰本經不言左顧止從陶説而段成式亦云牡蠣言牡非謂雄也且如牡丹豈有牝丹乎此物</hi>
<pb n="KR3e0079_WYG_108-1b"/>
　<hi>無目更何顧盻時珍曰蛤蚌之屬皆有胎生卵生獨此化生純雄無雌故得牡名曰蠣曰蠔言其根大也</hi>
　集解<hi>别録曰牡蠣生東海池澤采無時𢎞景曰今出東海永嘉晉安云是百歲鵰所化十一月采以</hi>
　<hi>大者為好其生著石皆以口在上舉以腹向南視之口斜向東則是左顧出廣州南海者亦同但多右顧</hi>
　<hi>不堪用也丹方及煑鹽者皆以泥釜云耐水火不破漏皆除其甲口止取朏朏如粉耳頌曰今海旁皆有</hi>
　<hi>之而通泰及南海閩中尤多皆附石而生磈礧相連如房呼為蠣房晉安人呼為蠔莆初生止如拳石四</hi>
　<hi>面漸長至一二丈者嶄巖如山俗呼蠔山毎一房内有肉一塊大房如馬蹄小者如人指面毎潮来諸房</hi>
　<hi>皆開有小蟲入則合之以充腹海人取者皆鑿房以烈火逼之挑取其肉當食品其味美好更有益也海</hi>
　<hi>族為最貴時珍曰南海人以其蠣房砌墻燒灰粉壁食其肉謂之蠣黄保昇曰又有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蠣形短不入藥用</hi>
<pb n="KR3e0079_WYG_108-2a"/>
　<hi>斆曰有石牡蠣頭邊皆大小夾沙石真似牡蠣只是圓如龜殻海牡蠣可用只丈夫服之令人無鬚也其</hi>
　<hi>真牡蠣用火煆過以瑿試之隨手走起者是也瑿乃千年琥珀</hi>
　修治<hi>宗奭曰凡用須泥固燒為粉亦有生用者斆曰凡真牡蠣先用二十箇以東流水入鹽一兩煑</hi>
　<hi>一伏時再入火中煆赤研粉用時珍曰按温隱居云牡蠣将童尿浸四十九日五日一換取出以硫黄末</hi>
　<hi>和米醋塗上黄泥固濟煆過用</hi>
　氣味鹹平㣲寒無毒<hi>之才曰貝母為之使得甘草牛膝逺志蛇牀子良惡麻黄辛夷</hi>
　<hi>吳茱萸伏<graphic n="KR1288" url="https://raw.githubusercontent.com/kanripo/KR-Gaiji/master/images/KR1288.png" mimeType="image/png"/>砂</hi>
　主治傷寒寒熱温瘧洒洒驚恚怒氣除拘緩鼠瘻女<lb/>
<pb n="KR3e0079_WYG_108-2b"/>
　子帶下赤白乆服強骨節殺邪鬼延年<hi>本經</hi>除留熱在<lb/>
　關節營衛虚熱去来不定煩滿心痛氣結止汗止渇<lb/>
　除老血療洩精澀大小腸止大小便治喉痺欬嗽心<lb/>
　脇下痞熱<hi>别録</hi>粉身止大人小兒盜汗同麻黄根蛇牀<lb/>
　子乾薑為粉去隂汗<hi>藏器</hi>治女子崩中止痛除風熱風<lb/>
　瘧鬼交精出<hi>孟詵</hi>男子虚勞補腎安神去煩熱小兒驚<lb/>
　癎<hi>李恂</hi>去脇下堅滿瘰癧一切瘡<hi>好古</hi>化痰耎堅清熱除<lb/>
　濕止心脾氣痛痢下赤白濁消疝瘕積塊癭疾結核<lb/>
<pb n="KR3e0079_WYG_108-3a"/>
　<hi>時珍</hi>
　發明<hi>權曰病虚而多熱者宜同地黄小草用之好古曰牡蠣入足少隂為耎堅之劑以柴胡引之能</hi>
　<hi>去脇下硬以茶引之能消項上結核以大黄引之能消股間腫以地黄為使能益精收澁止小便腎經血</hi>
　<hi>分之藥也成無巳曰牡蠣之鹹以消胸膈之儲以泄水氣使痞者消硬者耎也元素曰牡水之主以制陽</hi>
　<hi>光則渇飲不思故蛤蠣之類能止渇也</hi>
　附方<hi>舊七新十四</hi>心脾氣痛<hi>氣實有痰者牡蠣煆粉酒服二錢  丹溪心法</hi>瘧疾<lb/>
　寒熱<hi>牡蠣粉杜仲等分為末蜜丸梧子大毎服五十丸温水下  普濟方</hi>氣虚盜汗<hi>上方</hi>
　<hi>為末毎酒服方寸匕  千金方</hi>虚勞盜汗<hi>牡蠣粉麻黄根黄茋等分為末毎服二錢水二盞煎</hi>
<pb n="KR3e0079_WYG_108-3b"/>
　<hi>七分温服日一  本事方</hi>産后盜汗<hi>牡蠣粉麥麩炒黄等分毎服一錢用猪肉汁調下  經騐</hi>
　消渇飲水<hi>臘日或端午日用黄泥固濟牡蠣煆赤研末毎服一錢用活鯽魚煎湯調下只二三</hi>
　<hi>服愈方經騐</hi>百合變渇<hi>傷寒傳成百合病如寒無寒如熱無熱欲臥不卧欲行不行欲食不</hi>
　<hi>食口苦小便赤色得藥則吐利變成渇疾久不瘥者用牡蠣熬二兩括樓根二兩為細末毎服方寸匕用</hi>
　<hi>米飲調下日三服取效  張仲景金匱玉函方</hi>病后常衂<hi>小勞即作牡蠣十分石膏五分為末</hi>
　<hi>酒服方寸匕亦可蜜丸日三服  肘后方</hi>小便淋閟<hi>服血藥不效者用牡蠣粉黄蘗炒等分為</hi>
　<hi>末毎服一錢小茴香湯下取效醫學集成</hi>小便數多<hi>牡蠣五兩燒灰小便三升煎二升分三服</hi>
　<hi>神效意乾坤生</hi>夢遺便溏<hi>牡蠣粉醋糊丸梧子大毎服三十丸米飲下日二服  丹溪方</hi>
<pb n="KR3e0079_WYG_108-4a"/>
　水病囊腫<hi>牡蠣煆粉二兩乾薑炮一兩研末冷水調糊掃上須臾囊熱如火乾則再上小便利</hi>
　<hi>即愈一方用葱汁白麪同調小兒不用乾薑  初虞世古今録騐方</hi>月水不止<hi>牡蠣煆研米醋</hi>
　<hi>搜成團再煆研末以米醋調艾葉末熬膏丸梧子大毎醋湯下四五十丸  普濟方</hi>金瘡出血<lb/>
　<hi>牡蠣粉傅之  肘后</hi>破傷濕氣<hi>口禁強直用牡蠣粉酒服二錢仍外傅之取效  三因方</hi>發<lb/>
　背初起<hi>古賁粉灰以雞子白和塗四圍頻上取效  千金方</hi>癰腫未成<hi>用此㧞毒水調</hi>
　<hi>牡蠣粉末塗之乾更上  姚僧坦集騐方論</hi>男女瘰癧<hi>經騐用牡蠣煆研末四兩𤣥参末三</hi>
　<hi>兩麫糊丸梧子大毎服三十丸酒下日三服服盡除根  初虞世云瘰癧不拘已破未破用牡蠣四兩甘</hi>
　<hi>草一兩為末毎食后用臘茶湯調服一錢其效如神</hi>甲疽潰痛<hi>弩肉裹趾甲膿血不瘥者用牡</hi>
<pb n="KR3e0079_WYG_108-4b"/>
　<hi>蠣頭厚處生研為末毎服二錢紅花煎酒調下日三服仍用敷之取效  勝金方</hi>面色黧黑<lb/>
　<hi>牡蠣粉研末蜜丸梧子大毎服三十丸白湯下日一服并炙其肉食之  普濟方</hi>
　肉氣味甘温無毒<lb/>
　主治煑食治虚損調中解丹毒婦人血氣以薑醋生<lb/>
　食治丹毒酒後煩熱止渇<hi>藏器</hi>炙食甚美令人細肌膚<lb/>
　美顔色<hi>蘇頌</hi>
蚌<hi>宋嘉祐</hi>
　釋名<hi>時珍曰蚌與蛤同類而異形長者通曰蚌圓者通曰蛤故蚌從中蛤從合皆象形也後世混稱</hi>
<pb n="KR3e0079_WYG_108-5a"/>
　<hi>蛤蚌者非也</hi>
　集解<hi>𢎞景曰雀入大水為蜃蜃即蚌也藏器曰生江漢渠瀆間老蚌含珠殻堪為粉非大蛤也時珍</hi>
　<hi>曰蚌類甚繁今處處江湖中有之惟洞庭漢沔獨多大者長七寸状如牡蠣輩小者長三四寸状如石决</hi>
　<hi>明輩其肉可食其殻可為粉湖沔人皆印成錠市之謂之蚌粉亦曰蛤粉古人謂之蜃灰以飾墻壁闉墓</hi>
　<hi>壙如今用石灰也</hi>
　肉氣味甘鹹冷無毒<hi>宗奭曰性㣲冷多食發風動冷氣震亨曰馬刀蚌蛤螄蜆大同</hi>
　<hi>小異寇氏止言冷而不言濕濕生熱熱久則氣上升而生痰生風何冷之有</hi>
　主治止渇除熱解酒毒去眼赤<hi>孟詵</hi>明目除濕主婦人<lb/>
<pb n="KR3e0079_WYG_108-5b"/>
　勞損下血<hi>藏器</hi>除煩解熱毒血崩帶下痔瘻壓丹石藥<lb/>
　毒以黄連末納入取汁㸃赤眼眼暗<hi>日華</hi>
　蚌粉氣味鹹寒無毒<hi>日華曰能制石亭脂鏡源曰能制硫黄</hi>
　主治諸疳止痢并嘔逆醋調塗癰腫<hi>日華</hi>爛殻粉治反<lb/>
　胃心胸痰飲用米飲服<hi>藏器</hi>解熱燥濕化痰消積止白<lb/>
　濁帶下痢疾除濕腫水嗽明目擦隂瘡濕瘡疿痒<hi>時珍</hi>
　發明<hi>時珍曰蚌粉與海蛤粉同功皆水産也治病之要只在清熱行濕而已日華言其治疳近有一</hi>
　<hi>兒病疳専食此粉不復他食亦一異也</hi>
<pb n="KR3e0079_WYG_108-6a"/>
　附方<hi>新六</hi>反胃吐食<hi>用真正蛤粉毎服稱過二錢搗生薑汁一盞再入米醋同調送下</hi>
　<hi>急救良方</hi>痰飲咳嗽<hi>用真蚌粉新瓦炒紅入青黛少許用淡虀水滴麻油數㸃調服二錢  類</hi>
　<hi>編云徽宗時李防禦為入内醫官時有寵妃病痰嗽終夕不寐面浮如盤徽宗呼李治之詔令供狀三日</hi>
　<hi>不效當誅李憂惶技窮與妻泣别忽聞外呌賣欬𠻳藥一文一貼喫了即得睡李市一貼視之其色淺碧</hi>
　<hi>恐藥性獷悍併二服自試之無他及取三貼為一入内授妃服之是夕嗽止比曉面消内侍走報天顔大</hi>
　<hi>喜賜金帛直萬緍李恐索方乃尋訪前賣藥人飲以酒厚價求之則此方也云自少時從軍見主帥有此</hi>
　<hi>方剽得以度餘生耳</hi>癰疽赤腫<hi>用米醋和蚌蛤灰塗之待其乾即易之  千金</hi>雀目夜<lb/>
　盲<hi>遇夜不能視物用建昌軍螺兒蚌粉三錢為末水飛過雄猪肝一葉披開納粉扎定以第二米泔煑</hi>
<pb n="KR3e0079_WYG_108-6b"/>
　<hi>七分一仍别以蚌粉蘸食以汁送下一日  作與夜明砂同功  直指方</hi>脚指濕爛<hi>用蚌蛤粉</hi>
　<hi>乾搽之  壽域</hi>積聚痰涎<hi>結于胸膈之間心腹疼痛日夜不止或乾嘔噦食者炒粉丸主之用</hi>
　<hi>蚌粉一兩以巴豆七粒同炒赤去豆不用醋和粉丸梧子大毎服二十丸薑酒下丈夫臍腹痛茴香湯下</hi>
　<hi>女人血氣痛童便和酒下  孫氏仁存方</hi>
馬刀<hi>本經下品</hi>　　校正<hi>併入拾遺齊蛤</hi>
　釋名馬蛤<hi>别錄</hi>齊蛤<hi>吴/普</hi>蜌<hi>爾雅/音陛</hi>蠯<hi>品脾排三/音出周禮</hi>蝏䗒<hi>音亭蠯</hi>
　單母<hi>音善母</hi>
                    <graphic n="KR3042" url="https://raw.githubusercontent.com/kanripo/KR-Gaiji/master/images/KR3042.png" mimeType="image/png"/>岸<hi>
                        <graphic n="KR3042" url="https://raw.githubusercontent.com/kanripo/KR-Gaiji/master/images/KR3042.png" mimeType="image/png"/>音掣名時珍曰俗稱大為馬其形象刀故  曰蛤曰庳皆蚌字之音轉</hi>
　<hi>也古今方言不同也説文云圓者曰蠣長者曰蠯江漢人呼為單姥汴人呼為<graphic n="KR3042" url="https://raw.githubusercontent.com/kanripo/KR-Gaiji/master/images/KR3042.png" mimeType="image/png"/>岸吴普本草言馬刀即</hi>
<pb n="KR3e0079_WYG_108-7a"/>
　<hi>齊蛤而唐宋本草失收陳藏器重出齊蛤今併為一</hi>
　集解<hi>别録曰馬刀生江湖池澤及東海取無時𢎞景曰李當之言生江漢長六七寸食其肉似蚌今</hi>
　<hi>人多不識大抵似今蝏䗒而未見方用韓保昇曰生江湖中細長小蚌也長三四寸濶五六分頌曰今處</hi>
　<hi>處有之多在沙泥中頭小鋭人亦謂之蚌藏器曰齊蛤生海中状如蛤兩頭尖小海人食之别無功用時</hi>
　<hi>珍曰馬刀似蚌而小形狹而長其類甚多長短大小厚薄斜正雖有不同而性味功用大抵則一</hi>
　殻<hi>煉粉用</hi>氣味辛㣲寒有毒得水爛人腸又曰得水良<lb/>
　<hi>茶曰得火良時珍曰按吴普云神農岐伯桐君鹹有毒扁鵲小寒大毒  藏器曰逺志蠟皆畏齊蛤</hi>
　主治婦人漏下赤白寒熱破石淋殺禽獸賊鼠<hi>本經</hi>能<lb/>
<pb n="KR3e0079_WYG_108-7b"/>
　除五臟間熱肌中鼠鼷止煩滿補中去厥痺利機關<lb/>
　<hi>别録</hi>消水癭氣癭痰飲<hi>時珍</hi>
　肉<hi>同蚌</hi>
<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>䗯<hi>音咸進宋嘉祐</hi>
　釋名生䗯<hi>嘉祐</hi>
                    <graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>蛤<hi>水土記</hi>
　集解<hi>藏器曰<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>䗯生東海似蛤而扁有毛頌曰似蛤而長身扁宗奭曰順安軍界河中亦有之與馬</hi>
　<hi>刀相似肉頗冷人以作鮓食不堪致逺</hi>
　殻主治燒末服治痔病<hi>藏器</hi>
<pb n="KR3e0079_WYG_108-8a"/>
　肉<hi>宗奭曰多食發風</hi>
蜆<hi>宋嘉祐</hi>
　釋名扁螺<hi>時珍曰蜆晛也殻内光耀如初出日采也隋書云劉臻父顯嗜蜆呼蜆為扁螺</hi>
　集解<hi>藏器曰處處有之小如蚌黒色能候風雨以殻飛時珍曰溪湖中多有之其類亦多大小厚薄</hi>
　<hi>不一漁家多食之耳</hi>
　肉氣味甘鹹冷無毒<hi>藏器曰㣲毒多食發嗽及冷氣消腎</hi>
　主治治時氣開胃壓丹石藥毒及疔瘡下濕氣通乳<lb/>
　糟煮食良生浸取汁洗疔瘡<hi>蘇恭</hi>去暴熱明目利小便<lb/>
<pb n="KR3e0079_WYG_108-8b"/>
　下熱氣脚氣濕毒解酒毒目黄浸汁服治消渇<hi>日華</hi>生<lb/>
　蜆浸水洗痘癰無瘢㾗<hi>時珍</hi>
　爛殻氣味鹹温無毒<lb/>
　主治止痢<hi>𢎞景</hi>治隂瘡<hi>蘇/恭</hi>療失精反胃<hi>日華</hi>燒灰飲服治<lb/>
　反胃吐食除心胸痰水<hi>藏器</hi>化痰止嘔治吞酸心痛及<lb/>
　暴嗽燒灰塗一切濕瘡與蚌粉同功<hi>時珍</hi>
　附方<hi>舊一新二</hi>卒嗽不止<hi>用白蜆殻搗為細末以熟米飲調毎服一錢日三服甚效  出</hi>
　<hi>急救良方</hi>痰喘咳嗽<hi>用白蜆殻多年陳者燒過存性為極細末以米飲調服一錢日三服  急</hi>
<pb n="KR3e0079_WYG_108-9a"/>
　<hi>救方</hi>反胃吐食<hi>用黄蜆殻并田螺殻並取久在泥中者各等分炒成白灰毎二兩入白梅肉四</hi>
　<hi>個搗和為丸再入砂合子内葢定泥固煆存性研細末毎服二錢用人参縮砂湯調下不然用陳米飲調</hi>
　<hi>服亦可凡覺心腹脹痛將發反胃即以此藥治之  百一方</hi>
真珠<hi>宋開寳</hi>
　釋名珍珠<hi>開寳</hi>蚌珠<hi>南方/志</hi>蠙珠<hi>禹貢</hi>
　集解<hi>李珣曰真珠出南海石决明産也蜀中西路女𤓰出者是蚌蛤産光白甚好不及舶上者采耀</hi>
　<hi>欲穿須得金剛鑚也頌曰今出亷州北海亦有之生於珠牡亦曰珠母蚌類也按嶺表録異云亷州邉海</hi>
　<hi>中有洲島島上有大池謂之珠池毎嵗刺史親監珠户入池採老蚌剖取珠以充貢池雖在海上而人疑</hi>
<pb n="KR3e0079_WYG_108-9b"/>
　<hi>其底與海通池水乃淡此不可測也土人採小蚌肉作脯食亦徃徃得細珠如米乃知此池之蚌大小皆</hi>
　<hi>有珠也而今之取珠牡者云得之海旁不必是池中也其北海珠蚌種類小别人取其肉或有得珠者不</hi>
　<hi>甚光瑩亦不常有不堪入藥又蚌中一種似江珧者腹亦有珠皆不及南海者竒而且多宗奭曰河北溏</hi>
　<hi>濼中亦有圍及寸者色多㣲紅珠母與亷州者不相類但清水急流處其色光白濁水及不流處其色暗</hi>
　<hi>也時珍曰按亷州志云合浦縣海中有梅青嬰三池蜑人毎以長繩繫腰携籃入水拾蚌入籃即振繩令</hi>
　<hi>舟人急取之若有一線之血浮水則塟魚腹矣又熊太古冀越集云禹貢言淮夷蠙珠後世乃出嶺南今</hi>
　<hi>南珠色紅西洋珠色白北海珠色㣲青各隨方色也予嘗見蜑人入海取得珠子樹數擔其樹状如栁枝</hi>
　<hi>蚌生於樹不可上下樹生于石蜑人鑿石得樹以求蚌甚可異也又南越志云珠有九品以五分至一寸</hi>
<pb n="KR3e0079_WYG_108-10a"/>
　<hi>八九分者為大品有光彩一邊似度金者名璫珠次則走珠滑珠等品也格古論云南畨珠色白圓耀者</hi>
　<hi>為上廣西者次之北海珠色微青者為上粉白油黄者下也西畨馬價珠為上色青如翠其老色夹石粉</hi>
　<hi>青油烟者下也凡蚌聞雷則㾭瘦其孕珠如懐孕故謂之珠胎中秋無月則蚌無胎左思賦云蚌蛤珠胎</hi>
　<hi>與月盈虧是矣陸佃云蚌蛤無隂陽牝牡須雀蛤化成故能生珠專一於隂精也龍珠在頷蛇珠在口魚</hi>
　<hi>珠在眼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>珠在皮鼈珠在足蛛珠在腹皆不及蚌珠也</hi>
　修治<hi>李珣曰凡用以新完未經鑚綴者研如粉方堪服食不細則傷人臟腑斆曰凡用以新者絹袋</hi>
　<hi>盛之置牡蠣四兩於平底鐺中以物四向支穩然後着珠於上乃下地榆五花皮五方草各剉四兩籠住</hi>
　<hi>以漿水不住火煑三日夜取出用甘草湯淘净於臼中搗細重篩更研二萬下方可服食慎㣲曰抱朴子</hi>
<pb n="KR3e0079_WYG_108-10b"/>
　<hi>云真珠徑寸以上服食令人長生以酪漿漬之皆化如水銀以浮石蜂巢蛇黄等物合之可引長三四尺</hi>
　<hi>為丸服之時珍曰凡入藥不用首飾及見尸氣者以人乳浸三日煮過如上搗研一法以絹袋盛入豆腐</hi>
　<hi>腹中煑一炷香云不傷珠也</hi>
　氣味鹹甘寒無毒<lb/>
　主治鎮心㸃目去膚瞖障膜塗面令人潤澤好顔色<lb/>
　塗手足去皮膚逆臚綿褁塞耳主聾<hi>開寶</hi>磨瞖墜痰<hi>甄權</hi>
　除面䵟止洩合知母療煩熱消渇合左纒根治小兒<lb/>
　麩豆瘡入眼<hi>李珣</hi>除小兒驚熱<hi>宗奭</hi>安魂魄止遺精白濁<lb/>
<pb n="KR3e0079_WYG_108-11a"/>
　解痘疔毒主難産下死胎胞衣<hi>時珍</hi>
　發明<hi>時珍曰真珠入厥隂肝經故能安魂定魄明目治聾</hi>
　附方<hi>舊三新九</hi>安魂定魄<hi>真珠末豆大一粒蜜一蜆殻和服日三尤宜小兒  肘后</hi>卒<lb/>
　忤不言<hi>真珠末用雞冠血和丸小豆大以三四粒納口中  肘后</hi>灰塵迷目<hi>用大珠拭</hi>
　<hi>之則明也  格古論</hi>婦人難産<hi>真珠末一兩酒/服立出  千金</hi>胞衣不下<hi>真珠一兩</hi>
　<hi>研末苦酒服  千金</hi>子死腹中<hi>真珠末二兩酒/服立出  外臺</hi>癍痘不發<hi>珠子七枚</hi>
　<hi>為末新汲水調服  儒門事親</hi>痘瘡疔毒<hi>方見殻部/豌豆下</hi>肝虚目暗<hi>茫茫不見</hi>
　<hi>真珠末一兩白蜜二合鯉魚膽二枚和合銅器煎至一半新綿漉過瓶盛頻㸃取瘥  聖惠方</hi>青盲<lb/>
<pb n="KR3e0079_WYG_108-11b"/>
　不見<hi>方同上</hi>小兒中風<hi>手足拘急真珠末水飛一兩石羔末一錢毎服一錢水七分煎</hi>
　<hi>四分温服日三  聖惠方</hi>目生頑瞖<hi>真珠一兩地榆二兩水二大盌煮乾取真珠以醋浸五日</hi>
　<hi>熱水淘去醋氣研細末用毎㸃少許以愈為度</hi>
石决明<hi>别録上品</hi>
　釋名九孔螺<hi>日華</hi>殻名千里光<hi>時珍曰决明千里光以功名也九孔螺以形名</hi>
　<hi>也</hi>
　集解<hi>𢎞景曰俗云是紫貝人皆水漬熨眼頗明又云是鰒魚甲附石生大者如手明耀五色内亦含</hi>
　<hi>珠恭曰此是鰒魚甲也附石生状如蛤惟一片無對七孔者良今俗用紫貝全非頌曰今嶺南州郡及莱</hi>
<pb n="KR3e0079_WYG_108-12a"/>
　<hi>州海邊皆有之采無時舊注或以為紫貝或以為鰒魚甲按紫貝即今砑螺殊非此類鰒魚乃王莽所嗜</hi>
　<hi>者一邊着石光明可愛自是一種與决明相近也决明殻大如手小者如三兩指大可以浸水洗眼七孔</hi>
　<hi>九孔者良十孔者不佳海人亦噉其肉宗奭曰登莱海邊甚多人采肉供饌及乾充苞苴肉與殻兩可用</hi>
　<hi>時珍曰石决明形長如小蚌而扁外皮甚粗細孔雜雜内則光耀背側一行有孔如穿成者生於石崖之</hi>
　<hi>上海人泅水乗其不意即易得之否則緊粘難脱也陶氏以為紫貝雷氏以為真珠牡楊倞註荀子以為</hi>
　<hi>龜甲皆非矣惟鰒魚是一種二類故功用相同吴越人以糟决明酒蛤蜊為美品者即此</hi>
　修治<hi>珣曰凡用以麫裹煨熟磨去粗皮爛搗再乳細如麫方堪入藥斆曰毎五兩用鹽半兩同東流</hi>
　<hi>水入瓷器内煑一伏時搗末研粉再用五花皮地榆阿膠各十兩以東流水淘三度日乾再研一萬下入</hi>
<pb n="KR3e0079_WYG_108-12b"/>
　<hi>藥服至十兩永不得食山龜令人䘮目時珍曰今方家只以鹽同東流水煑一伏時研末水飛用</hi>
　殻氣味<hi>保昇曰寒功宗奭曰肉與殻  同</hi>
　主治目障瞖痛青盲乆服益精輕身<hi>别録</hi>明目磨障<hi>日華</hi>
　肝肺風熱青盲内障骨蒸勞極<hi>李珣</hi>水飛㸃外障瞖<hi>寇宗</hi>
　<hi>奭</hi>通五淋<hi>時珍</hi>
　附方<hi>舊一新四</hi>羞明怕日<hi>用千里光黄菊花甘草各一錢水煎冷服  明目集騐方</hi>痘<lb/>
　後目翳<hi>用石决明火煆研谷精草各等分共為細末以猪肝蘸食  鴻飛集</hi>小便五淋<lb/>
　<hi>用石决明去粗皮研為末飛過熟水服二錢毎日二服如淋中有軟硬物即加朽木末五分  勝金方</hi>
<pb n="KR3e0079_WYG_108-13a"/>
　肝虚目翳<hi>凡氣虚血虚肝虚眼白俱赤夜如雞喙生浮瞖者用海蚌殻燒過成灰木賊焙各等</hi>
　<hi>分為末毎服三錢用薑棗同水煎和渣通口服毎日服二次  經騐方</hi>青盲雀目<hi>用石决明</hi>
　<hi>一兩燒過存性外用蒼术三兩去皮為末毎服三錢以猪肝披開入藥末在内扎定砂礶煮熟以氣薰目</hi>
　<hi>待冷食肝飲汁  龍目論</hi>解白酒酸<hi>用石决明不拘多少數個以火煆過研為細末將酒盪熱</hi>
　<hi>以决明末攪入酒内葢住一時取飲之其味即不酸</hi>
海蛤<hi>本經上品</hi>
　釋名<hi>時珍曰海蛤者海中諸蛤爛殻之總稱不專指一蛤也舊本云一名魁蛤則又指是一物矣係</hi>
　<hi>是誤書今削之</hi>
<pb n="KR3e0079_WYG_108-13b"/>
　集解<hi>别録曰海蛤生東海保昇曰今登莱滄州海沙湍處皆有四五月淘沙取之南海亦有之恭曰</hi>
　<hi>海蛤細如巨勝子光凈瑩滑者好其粗如半杏仁者為㹠耳蛤不堪入藥時珍曰按沈存中筆談云海蛤</hi>
　<hi>即海邊沙泥中得之大者如棊子小者如油麻粒黄白色或黄赤相雜葢非一類乃諸蛤之殻為海水礲</hi>
　<hi>礪目久光瑩都無舊質蛤類至多不能分别其為何蛤故通謂之海蛤也餘見下條</hi>
　正誤<hi>吴普曰海蛤頭有文文如鋸齒時珍曰此乃魁蛤非海蛤也葢誤矣今正之  𢎞景曰海蛤至</hi>
　<hi>滑澤云從雁屎中得之二三十過方為良今人多取相類者磨蕩之日華曰此是雁食鮮蛤糞出者有文</hi>
　<hi>彩為文蛤無文彩為海蛤鄉人又以海邊爛蛤殻風濤打磨瑩净者偽作之藏器曰二説皆非也海蛤是</hi>
　<hi>海中爛殻乆在沙泥風波淘洗自然圓净無文有大有小以小者為佳非一一從雁腹中出也文蛤是未</hi>
<pb n="KR3e0079_WYG_108-14a"/>
　<hi>爛時殻猶有文者二物本同一類正如爛蜆蚌殻所主亦與生者不同也假如雁食蛤殻豈擇文與不文</hi>
　<hi>耶宗奭曰海蛤文蛤陳説極是今海中無雁豈有糞耶蛤有肉時猶可食也肉既無矣安得更糞過二三</hi>
　<hi>十次耶陶説謬矣時珍曰海蛤是諸蛤爛殻文蛤自是一種陳氏言文蛤是未爛時殻則亦泛指諸蛤未</hi>
　<hi>爛者矣其説未稳但海中蛤蚌名色雖殊性味相類功用亦同無甚分别也</hi>
　修治<hi>斆曰凡使海蛤勿用游波蟲骨真相似只是面上無光誤餌之令人狂走欲投水如鬼<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>惟醋</hi>
　<hi>解之立愈其海蛤用漿水煑一伏時毎一兩入地骨皮柏葉各二兩同煑一伏時東流水淘三次搗粉用</hi>
　<hi>保昇曰取得以半天河煑五十刻以枸杞汁拌匀入䈽竹筒内蒸一伏時搗用</hi>
　氣味苦鹹平無毒<hi>吴普曰神農苦岐伯甘扁鵲鹹權曰有小毒  之才曰蜀㯃為之使</hi>
<pb n="KR3e0079_WYG_108-14b"/>
　<hi>畏狗膽甘遂芫花</hi>
　主治欬逆上氣喘息煩滿胸痛寒熱<hi>本經</hi>療隂痿<hi>别録</hi>主<lb/>
　十二水滿急痛利膀胱大小腸<hi>唐本</hi>治水氣浮腫下小<lb/>
　便治嗽逆上氣項下瘤癭<hi>甄權</hi>療嘔逆胸脇脹急腰痛<lb/>
　五痔婦人崩中帶下<hi>日華</hi>止消渇潤五臟治服丹石人<lb/>
　有瘡<hi>蕭炳</hi>清熱利濕化痰飲消積聚除血痢婦人血結<lb/>
　胸傷寒反汗搐搦中風癱瘓<hi>時珍</hi>
　附方<hi>舊二新七</hi>水癊腫滿<hi>藏器曰用海蛤杏仁漢防己棗肉各二兩葶藶六兩為末研丸</hi>
<pb n="KR3e0079_WYG_108-15a"/>
　<hi>梧子大一服十丸服至利下水為妙</hi>水腫發熱<hi>小便不通者海蛤湯主之海蛤木通猪苓澤㵼</hi>
　<hi>滑石黄葵子桑白皮各一錢燈心三分水煎服日二  聖惠方</hi>石水肢瘦<hi>其腹獨大者海蛤丸</hi>
　<hi>主之海蛤煆粉防己各七錢半葶藶赤茯苓桑白皮各一兩陳橘皮郁李仁各半兩為末蜜丸如梧子大</hi>
　<hi>毎米飲下五十丸日二次  聖濟總録</hi>氣腫濕腫<hi>用海蛤海帶海藻海/螵蛸海昆布鳬<graphic n="KR1492" url="https://raw.githubusercontent.com/kanripo/KR-Gaiji/master/images/KR1492.png" mimeType="image/png"/>荔</hi>
　<hi>枝殻等分流水煎服日二次  何氏</hi>血痢内熱<hi>海蛤末蜜水調服二錢日二  傳信</hi>傷寒<lb/>
　血結<hi>胸脹痛不可近仲景無方宜海蛤散主之并刺期門穴用<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蛤滑石甘草各一兩芒硝半兩為</hi>
　<hi>末毎服二錢雞子清調服更服桂枝紅花湯發其汗則愈盖膻中血聚則小腸壅小腸壅則血不行服此</hi>
　<hi>則小腸通則血流行而胸膈利矣  朱䏙活人書</hi>傷寒搐搦<hi>寇宗奭曰傷寒出汗不徹手脚</hi>
<pb n="KR3e0079_WYG_108-15b"/>
　<hi>搐者用海蛤川烏頭各一兩川山甲二兩為末酒丸如彈子大揑扁置所患足心下别擘葱白盖藥以帛</hi>
　<hi>纒定於暖室中熱水浸脚至膝上水冷又添候遍身汗出為度凡三日一作以知為度</hi>中風癱<lb/>
　瘓<hi>方同上又具鯪鯉甲下</hi>衂血不止<hi>蛤粉一兩羅七遍槐花半兩炒焦研勻毎服一錢新</hi>
　<hi>汲水調下方楊氏家藏</hi>
文蛤<hi>本經上品</hi>
　釋名花蛤<hi>時珍曰皆以形名也</hi>
　集解<hi>别録曰文蛤生東海表有文取無時𢎞景曰小大皆有紫斑保昇曰今出萊州海中三月中旬</hi>
　<hi>采背上有斑文恭曰大者圓三寸小者圓五六分時珍曰按沈存中筆談云文蛤即今吴人所食花蛤也</hi>
<pb n="KR3e0079_WYG_108-16a"/>
　<hi>其形一頭小一頭大殻有花斑的便是</hi>
　修治<hi>同海蛤</hi>
　氣味鹹平無毒<lb/>
　主治惡瘡蝕五痔<hi>本經</hi>欬逆胸痺腰痛脇急鼠瘻大孔<lb/>
　出血女人崩中漏下<hi>别録</hi>能止煩渇利小便化痰軟堅<lb/>
　治口鼻中蝕疳<hi>時珍</hi>
　發明<hi>時珍曰按成無巳云文蛤之鹹走腎以勝水氣</hi>
　附方<hi>舊一新一</hi>傷寒文蛤散<hi>張仲景云病在陽當以汗解反以冷水噀之或灌之更益</hi>
<pb n="KR3e0079_WYG_108-16b"/>
　<hi>煩熱欲水不渇者此散主之文蛤五兩為末毎服方寸匕沸湯下甚效</hi>疳蝕口鼻<hi>數日欲盡</hi>
　<hi>文蛤燒灰以臘猪脂和塗之  千金翼</hi>
蛤蜊<hi>梨祐宋嘉</hi>
　釋名<hi>時珍曰蛤類之利於人者故名</hi>
　集解<hi>機曰蛤蜊生東南海中白殻紫唇大二三寸者閩浙人以其肉充海錯亦作為醤醯其殻火煆</hi>
　<hi>作粉名曰蛤蜊粉也</hi>
　肉氣味鹹冷無毒<hi>藏曰此物性雖冷乃與丹石人相反食之令腹結痛</hi>
　主治潤五臟止消渇開胃治老癖為寒熱婦人血塊<lb/>
<pb n="KR3e0079_WYG_108-17a"/>
　宜煑食之<hi>禹錫</hi>煑食醒酒<hi>𢎞景</hi>
　發明<hi>時珍曰按髙武痘疹正宗云俗言蛤蜊海錯能發疹多致傷損脾胃生痰作嘔作瀉此皆嘻笑</hi>
　<hi>作罪也又言痘毒入目者以蛤蜊汁㸃之可代空青夫空青得銅之精氣而生性寒可治赤目若痘毒是</hi>
　<hi>臟腑毒氣上衝非空青可治蛤蜊雖寒而濕中有火亦不可不知矣</hi>
　蛤蜊粉釋名海蛤粉<hi>時珍曰海蛤粉者海中諸蛤之粉以别江湖之蛤粉蚌粉也今</hi>
　<hi>人指稱但曰海粉蛤粉宼氏所謂衆蛤之灰是矣近世獨取蛤蜊粉入藥然貨者亦多衆蛤也大抵海中</hi>
　<hi>蚌蛤蚶蠣性味鹹寒不甚相逺功能軟散小異大同非若江湖蚌蛤無鹹水浸漬但能清熱利濕而已今</hi>
　<hi>藥肆有一種状如線粉者謂之海粉得水則易爛盖後人因名售物也然出海中沙石間故功亦能化痰</hi>
<pb n="KR3e0079_WYG_108-17b"/>
　<hi>耎堅</hi>
　修治<hi>震亨曰蛤粉用蛤蜊燒煆成粉不入煎劑時珍曰按吴球云凡用蛤粉取紫口蛤蜊殻炭火煆</hi>
　<hi>成以熟栝樓連子同搗和成團風乾用最妙</hi>
　正誤<hi>機曰丹溪有言蛤粉即是海石寇氏以海石註蛤粉則二物可通用矣海石即海蛤蛤粉即蛤</hi>
　<hi>蜊殻燒成也時珍曰海石乃海中浮石也詳見石部汪氏誣引朱寇之説為證陳嘉謨本草又引為據今</hi>
　<hi>考二公本書並無前説今正其誤</hi>
　氣味鹹寒無毒<lb/>
　主治熱痰濕痰老痰頑痰疝氣白濁帶下同香附末<lb/>
<pb n="KR3e0079_WYG_108-18a"/>
　薑汁調服主心痛<hi>震亨</hi>清熱利濕化痰飲定喘嗽止嘔<lb/>
　逆消浮腫利小便止遺精白濁心脾疼痛化積塊解<lb/>
　結氣消癭核散腫毒治婦人血病油調塗湯火傷<hi>時珍</hi>
　發明<hi>震亨曰蛤粉能降能消能耎能燥時珍曰寒制火而鹹潤下故能降焉寒散熱而鹹走血故能</hi>
　<hi>消焉堅者耎之以鹹取其屬水而性潤也濕者燥之以渗取其經火化而利小便也好古曰蛤粉乃腎經</hi>
　<hi>血分之藥故主濕嗽腎滑之疾</hi>
　附方<hi>舊一新三</hi>氣虚水腫<hi>昔滁州酒庫攅司陳通患水腫垂死諸醫不治一嫗令以大蒜</hi>
　<hi>十個搗如泥入蛤粉丸梧子大毎食前白湯下二十丸服盡小便下數桶而愈  普濟方</hi>心氣疼<lb/>
<pb n="KR3e0079_WYG_108-18b"/>
　痛<hi>真蛤粉炒過白佐以香附末等分白湯淬服  聖惠方</hi>白濁遺精<hi>㓗古云陽盛隂虚故</hi>
　<hi>精泄也真珠粉丸主之用蛤粉煆一斤黄柏新瓦炒過一斤為細末白水丸如梧子大毎服一百丸空心</hi>
　<hi>用温酒下日二次蛤粉味鹹而且能補腎隂黄柏苦而降心火也</hi>雀目夜盲<hi>真蛤粉炒黄為</hi>
　<hi>末以油蠟化和丸皂子大内於猪腰子中麻紥定蒸食之一日一服  儒門事親</hi>
蟶<hi>丑真切宋嘉祐</hi>
　釋名<lb/>
　集解<hi>藏器曰蟶生海泥中長二三寸大如指兩頭開時珍曰蟶乃海中小蚌也其形長短大小不一</hi>
　<hi>與江湖中馬刀<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>蜆相似其類甚多閩粤人以田種之候潮泥壅沃謂之蟶田呼其肉為蟶腸</hi>
<pb n="KR3e0079_WYG_108-19a"/>
　肉氣味甘平無毒<hi>詵曰天行病後不可食</hi>
　主治補虚主冷痢煑食之去胸中邪熱煩悶飯後食<lb/>
　之與服丹石人相宜治婦人産後虚損<hi>嘉祐</hi>
擔羅<hi>拾遺</hi>
　集解<hi>藏器曰蛤類也生新羅國彼人食之</hi>
　氣味甘平無毒主治熱氣消食雜昆布作羮主結氣<lb/>
　<hi>藏器</hi>
車螯<hi>宋嘉祐</hi>
<pb n="KR3e0079_WYG_108-19b"/>
　釋名蜃<hi>音腎時珍曰車螯俗訛為昌娥蜃與蛟蜃之蜃同名異物周禮鼈人掌互物春獻鼈蜃秋</hi>
　<hi>獻龜魚則蜃似為大蛤之通稱亦不專指車螯也</hi>
　集解<hi>藏器曰車螯生海中是大蛤即蜃也能吐氣為樓臺春夏依約島溆常有此氣頌曰南海北海</hi>
　<hi>皆有之采無時其肉食之似蛤蜊而堅硬不及近世癰疽多用其殻北中者不堪用背紫色者海人亦名</hi>
　<hi>紫貝非矣時珍曰其殻色紫璀粲如玉斑㸃如花海人以火炙之則殻開取肉食之鍾疏云車螯蚶蠣眉</hi>
　<hi>目内缺獷殻外緘無香無臭瓦礫何殊宜充庖厨永為口食羅願云雀入淮為蛤雉入海為蜃大蛤也肉</hi>
　<hi>可以食殻可飾器物灰可闉塞墻壁又可為粉飾面俗呼蛤粉亦或生珠其為用多矣又臨海水土記云</hi>
　<hi>似車螯而角不正者曰移角似車螯而殻薄者曰姑勞似車螯而小者曰羊蹄出羅江昔人皆謂雉化者</hi>
<pb n="KR3e0079_WYG_108-20a"/>
　<hi>乃蛟蜃之蜃而陳氏羅氏以為蛤蜃之蜃似誤詳鱗部蛟龍下</hi>
　肉氣味甘鹹冷無毒<hi>詵曰不可多食</hi>主治解酒毒消渇并癰<lb/>
　腫<hi>藏器</hi>
　殻氣味<hi>同肉</hi>主治瘡癤腫毒燒赤醋淬二度為末同甘<lb/>
　草等分酒服并以醋調傅之<hi>日華</hi>消積塊解酒毒治癰<lb/>
　疽發背焮痛<hi>時珍</hi>
　發名<hi>時珍曰車螯味鹹氣寒而降隂中之隂也入血分故宋人用治癰疽取惡物下云有竒功亦須</hi>
　<hi>審其氣血虚實老少如何可也今外科尠知用者</hi>
<pb n="KR3e0079_WYG_108-20b"/>
　附方<hi>新二</hi>車螯轉毒散<hi>治發背癰疽不問淺深大小利去病根則免傳變用車螯即昌</hi>
　<hi>娥紫背光厚者以鹽泥固濟煆赤出火毒一兩生甘草末一錢半輕粉五分為末毎服四錢用栝樓一個</hi>
　<hi>酒一盞煎一盞調服五更轉下惡物為度未下再服甚者不過二服  外科精要</hi>
　六味車螯散<hi>治症同上用車螯四個黄泥固濟煆赤出毒研末燈心三十莖栝樓一個取仁</hi>
　<hi>炒香甘草節炒二錢通作一服將三味入酒二盌煎半盌去滓入蜂蜜一匙調車螯末二錢膩粉少許空</hi>
　<hi>心温服下惡涎毒為度  本事</hi>
魁蛤<hi>别録上品</hi>　　校正<hi>時珍曰宋嘉祐别出蛆條今據郭璞説合併為一</hi>
　釋名魁陸<hi>别録</hi>蚶<hi>一作/魽</hi>瓦屋子<hi>嶺表/録</hi>瓦壟子<hi>時珍曰魁者羮斗之</hi>
<pb n="KR3e0079_WYG_108-21a"/>
　<hi>名蛤形肖之故也蚶味甘故從甘案嶺表録異云南人名空慈子尚書盧鈞以其殻似瓦屋之壟改為瓦</hi>
　<hi>屋瓦壟也廣人重其肉炙以薦酒呼為天臠廣人謂之蜜丁名醤别録云一名活東誤矣活東蝌斗也見</hi>
　<hi>爾雅</hi>伏老<hi>頌曰説文云老伏翼化為魁蛤故名伏老</hi>
　集解<hi>别録曰魁蛤生東海正圓兩頭空表有文采無時𢎞景曰形似紡輕小狹長外有縱横文理云</hi>
　<hi>是老蝠所化方用至少保昇曰今出莱州形圓長似大腹㯽榔兩頭有孔藏器曰蚶生海中殻如瓦屋時</hi>
　<hi>珍曰案郭璞爾雅註云魁陸即今之蚶也状如小蛤而圓厚臨海異物志云蚶之大者徑四寸背上溝文</hi>
　<hi>似瓦屋之壟肉味極佳今浙東以近海田種之謂之蚶田</hi>
　肉氣味甘平無毒<hi>鼎曰寒炳曰温凡食訖以飯壓之否則令人口乾時珍曰案劉恂田</hi>
<pb n="KR3e0079_WYG_108-21b"/>
　<hi>炙食益人過多即壅氣</hi>主治痿痺洩痢便膿血<hi>别録</hi>潤五臟止消<lb/>
　渇利關節服丹石人宜食之免生瘡腫熱毒<hi>鼎</hi>心脊<lb/>
　冷氣腰脊冷風利五臟徤胃令人能食<hi>藏器</hi>温中消食<lb/>
　起陽<hi>蕭炳</hi>益血色<hi>日華</hi>
　殻修治<hi>日華曰凡用取陳久者炭火煆赤米醋淬三度出火毒研粉</hi>
　氣味甘鹹平無毒主治燒過醋淬醋丸服治一切血<lb/>
　氣冷氣癥癖<hi>日華</hi>消血塊化痰積<hi>震亨</hi>連肉燒存性研傅<lb/>
　小兒走馬牙疳有效<hi>時珍</hi>
<pb n="KR3e0079_WYG_108-22a"/>
　發明<hi>時珍曰鹹走血而耎堅故瓦壟子能消血塊散痰積</hi>
車渠<hi>海藥</hi>　　校正<hi>自玉石部移入此</hi>
　釋名海扇<hi>時珍案韻會云車渠海中大貝也背上壟文如車輪之渠故名車溝曰渠鎦積霏雪</hi>
　<hi>録云海扇海中甲物也其形如扇背文如瓦屋三月三日潮盡乃出梵書謂之牟婆各掲拉婆</hi>
　集解<hi>李珣曰車渠云是玉石之類生西國形如蚌蛤有文理西域七寳此其一也時珍曰車渠大蛤</hi>
　<hi>也大者長二三尺濶尺許厚二三寸殻外溝壟如蚶殻而深大皆縱文如瓦溝無横文也殻内白晳如玉</hi>
　<hi>亦不甚貴畨人以飾器物謬言為玉石之類或云玉中亦有車渠而此蛤似之故也沈存中筆談云車渠</hi>
　<hi>大者如箕背有渠壟如蚶殻以作器緻如白玉楊慎丹鉛録云車渠作盃注酒滿過一分不溢試之果然</hi>
<pb n="KR3e0079_WYG_108-22b"/>
　殻氣味甘鹹大寒無毒主治安神鎮宅解諸毒藥及<lb/>
　蟲螫同玳瑁等分磨人乳服之極騐<hi>珣</hi>
　發明<hi>時珍曰車渠葢瓦壟之大者故其功用亦相彷彿</hi>
貝子<hi>本經下品</hi>
　釋名貝齒<hi>别録</hi>白貝<hi>日/華</hi>海<graphic n="KR1684" url="https://raw.githubusercontent.com/kanripo/KR-Gaiji/master/images/KR1684.png" mimeType="image/png"/>
                    <hi>俗作<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>音巴時珍曰貝字象形其中二㸃象其齒㓨</hi>
　<hi>其下二㸃象其垂尾古者貨貝為寳龜用為交易以二為朋今獨雲南用之呼為海<graphic n="KR1684" url="https://raw.githubusercontent.com/kanripo/KR-Gaiji/master/images/KR1684.png" mimeType="image/png"/>以一為庄四庄為</hi>
　<hi>手四手為苗五苗為索頌曰貝腹下㓗白有刻如魚齒故曰貝齒</hi>
　集解<hi>别録曰貝子生東海池澤采無時𢎞景曰出南海此是小小白貝子人以飭軍容服物者珣曰</hi>
<pb n="KR3e0079_WYG_108-23a"/>
　<hi>雲南極多用為錢貨交易頌曰貝子貝類之最小者亦若蝸状長寸許色徴白赤有深紫黒者今多穿與</hi>
　<hi>小兒戲弄北人用綴衣及氊帽為飭鬚頭家用以飭鑑畫家用以砑物時珍曰貝子小白貝也大如拇指</hi>
　<hi>頂長寸許背腹皆白諸貝皆背隆如龜背腹下兩開相向有齒刻如魚齒其中肉如蝌蚪而有首尾故魏</hi>
　<hi>子才六書精藴云貝介蟲也背穹而渾以象天之陽腹平而拆以象地之隂貝類不一按爾雅云貝在陸</hi>
　<hi>曰贆音搮在水曰蜬音函大曰魧音杭小曰鰿音脊黒曰𤣥赤曰貽黄質白文曰餘貾音池白質黄文曰</hi>
　<hi>餘泉博而標曰蚆音巴大而險曰蜠音囷小而狹曰<graphic n="KR1853" url="https://raw.githubusercontent.com/kanripo/KR-Gaiji/master/images/KR1853.png" mimeType="image/png"/>音責又古有相貝經甚詳其文云朱仲受之於琴</hi>
　<hi>髙以遺㑹稽太守嚴助曰徑尺之貝三代之正瑞靈竒之秘寳其次則盈尺状如赤電黒雲者謂之紫貝</hi>
　<hi>素質紅章謂之珠貝青池緑文謂之綬貝黒文黄畫謂之霞貝紫貝愈疾珠貝明目綬貝消氣障霞貝服</hi>
<pb n="KR3e0079_WYG_108-23b"/>
　<hi>蛆虫雖不能延齡增壽其禦害一也復有下此者鷹喙蟬脊但逐濕去水無竒功也貝之大者如輪可以</hi>
　<hi>明目南海貝如硃礫白駁性寒味甘可止水毒浮貝使人寡慾勿近婦人黒白各半是也濯貝使人善驚</hi>
　<hi>勿近童子黄唇齒有赤駁是也雖貝使人病瘧黒鼻無皮是也皭貝使人胎消勿示孕婦赤帶通脊是也</hi>
　<hi>惠貝使人善忘赤熾内殻有赤絡是也醟貝使童子愚女人滛青唇赤鼻是也碧貝使人盜脊上有縷勾</hi>
　<hi>唇雨則重霽則輕是也委貝使人惡夜行能伏鬼魅百獸赤而中圓雨則輕霽則重是也</hi>
　修治<hi>珣曰凡入藥燒過用斆曰凡使物用花蟲殻真相似只是無效貝子以蜜醋相對浸之蒸過取</hi>
　<hi>出以清酒淘研</hi>
　氣味鹹平有毒<lb/>
<pb n="KR3e0079_WYG_108-24a"/>
　主治目瞖五癃利水道鬼疰蠱毒腹痛下血<hi>本經</hi>温疰<lb/>
　寒熱解肌散結熱<hi>别録</hi>燒研㸃目去瞖<hi>𢎞/景</hi>傷寒狂熱<hi>甄權</hi>
　下水氣浮腫小兒疳蝕吐乳<hi>李珣</hi>治鼻淵出膿血下痢<lb/>
　男子隂瘡解漏脯麵臛諸毒射罔毒藥箭毒<hi>時珍</hi>
　附方<hi>舊四新四</hi>目花瞖痛<hi>貝子一兩燒研如麫入龍腦少許㸃之若有瘜肉加真珠末等</hi>
　<hi>分金千</hi>鼻淵膿血<hi>貝子燒研毎生酒/服二錢日三服</hi>二便關格<hi>不通悶脹二三</hi>
　<hi>日則殺人以貝齒三枚甘遂三銖為末漿水和服須臾即通也  肘后方</hi>小便不通<hi>白海/<graphic n="KR1684" url="https://raw.githubusercontent.com/kanripo/KR-Gaiji/master/images/KR1684.png" mimeType="image/png"/>一</hi>
　<hi>對生一個燒一個為末温酒服  田氏方</hi>下疳隂瘡<hi>白海<graphic n="KR1684" url="https://raw.githubusercontent.com/kanripo/KR-Gaiji/master/images/KR1684.png" mimeType="image/png"/>三個煆紅研末搽之  簡便單方</hi>
<pb n="KR3e0079_WYG_108-24b"/>
　食物中毒<hi>貝子一枚含之自吐中聖惠治漏脯毒麫臛毒及射罔在諸肉  有毒並用貝子燒</hi>
　<hi>研水調半錢服</hi>中射罔毒<hi>方同/上</hi>藥箭簇毒<hi>貝齒燒研水服三錢日三服  千金</hi>
　<hi>方</hi>
紫貝<hi>唐本草</hi>
　釋名文貝<hi>綱目</hi>砑螺<hi>時珍曰南州異物志云文貝甚大質白文紫無姿自然不假外飾而</hi>
　<hi>光彩煥爛故名頌曰畫家用以砑物故名曰砑螺也</hi>
　集解<hi>恭曰紫貝出東南海中形似貝子而大二三寸背有紫斑而骨白南夷采以為貨市宗奭曰紫</hi>
　<hi>貝背上深紫有黒㸃頌曰貝類極多古人以為寳貨而紫貝尤貴後世不用見賤而藥中亦希使之時珍</hi>
<pb n="KR3e0079_WYG_108-25a"/>
　<hi>曰按陸機詩疏云紫貝質白如玉紫㸃為文皆行列相當大者徑一尺七八寸交趾九真以為盃盤</hi>
　修治<hi>同貝子</hi>
　氣味鹹平無毒<lb/>
　主治明目去熱毒<hi>唐本</hi>小兒癍疹目瞖<hi>時珍</hi>
　附方<hi>新一</hi>癍疹入目<hi>紫貝一個即砑螺也生研細末用羊肝切片掺上紥定米泔煮熟瓶</hi>
　<hi>盛露一夜空心嚼食之  嬰童百問</hi>
珂<hi>唐本草</hi>
　釋名馬軻螺<hi>綱目</hi>珬<hi>恤時珍曰珂馬勒飭也此貝似之故名徐𠂻作馬珂通典云老鵰入</hi>
<pb n="KR3e0079_WYG_108-25b"/>
　<hi>海為珬即軻也</hi>
　集解<hi>别録曰珂生南海采無時白如蚌恭曰珂貝類也大如鰒皮黄黒而骨白堪以為飭時珍曰按</hi>
　<hi>徐表異物志云馬軻螺大者圍九寸細者圍七八寸長三四寸</hi>
　脩治<hi>斆曰珂要冬采色白膩者幷有白旋水文勿令見火即無用也凡用以銅刀刮末研細重羅再</hi>
　<hi>研千下不入婦人藥也</hi>
　氣味鹹平無毒<lb/>
　主治目瞖斷血生肌<hi>唐本</hi>消瞖膜及筋<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>肉刮㸃之<hi>李珣</hi>
　去面黒<hi>時珍</hi>
<pb n="KR3e0079_WYG_108-26a"/>
　附方<hi>新二</hi>目生浮瞖<hi>馬珂三分白龍腦半錢枯過白礬一分研勻㸃之  聖惠方</hi>面<lb/>
　黒令白<hi>馬珂白附子珊瑚鷹矢白等分為末毎夜人乳調傅旦以漿水洗之同上</hi>
石<graphic n="KR2578" url="https://raw.githubusercontent.com/kanripo/KR-Gaiji/master/images/KR2578.png" mimeType="image/png"/>
                    <hi>音刼綱目</hi>
　釋名紫<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>
                    <hi>音劫與蜐同</hi>紫虈<hi>音/枵</hi>龜脚<hi>俗名</hi>
　集解<hi>時珍曰石蜐生東南海中石上蚌蛤之屬形如龜脚亦有爪状殻如蟹螯其色紫可食真臘記</hi>
　<hi>云有長八九寸者江淹石蜐賦云亦有足翼得春雨則生花故郭璞賦云石蜐應節而揚葩荀子云東海</hi>
　<hi>有紫<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>魚鹽是矣或指為紫貝及石决明者皆非矣</hi>
　氣味甘鹹無毒<lb/>
<pb n="KR3e0079_WYG_108-26b"/>
　主治利小便<hi>時珍</hi>
淡菜<hi>宋嘉祐</hi>
　釋名殻菜<hi>浙人所呼</hi>海蜌<hi>音/陛</hi>東海夫人<hi>時珍曰淡以味殻以形夫人以似名</hi>
　<hi>也</hi>
　集解<hi>藏器曰東海夫人生東南海中似珠母一頭小中啣少毛味甘美南人好食之詵曰常時燒食</hi>
　<hi>即苦不宜人與少米先煑熟後除去毛再入蘿蔔或紫蘇或冬𤓰同煑即更妙日華曰雖形状不典而甚</hi>
　<hi>益人時珍曰按阮氏云淡菜生海藻上故治癭與海藻同功</hi>
　氣味甘温無毒<hi>日華曰不宜多食多食令人頭目悶闇得㣲利即止藏器曰多食發丹石</hi>
<pb n="KR3e0079_WYG_108-27a"/>
　<hi>令人腸結乆食脱人髮</hi>
　主治虚勞傷憊精血衰少及吐血久痢腸鳴腰痛疝<lb/>
　瘕婦人帶下産後瘦瘠<hi>藏器</hi>産後血結腹内冷痛治癥<lb/>
　瘕潤毛髮治崩中帶下燒食一頓令飽<hi>孟詵</hi>煑熟食之<lb/>
　能補五臟益陽事理腰脚氣能消宿食除腹中冷氣<lb/>
　痃癖亦可燒汁沸出食之<hi>日華</hi>消癭氣<hi>時珍</hi>
海蠃<hi>拾遺</hi>　　校正<hi>時珍曰唐本甲香今併為一</hi>
　釋名流螺<hi>圖經</hi>假豬螺<hi>交州/記</hi>厴名甲香<hi>時珍曰蠃與螺同亦作蠡蠃從</hi>
<pb n="KR3e0079_WYG_108-27b"/>
　<hi>虫羸省文盖蟲之羸形者也厴音掩閉藏之貌</hi>
　集解<hi>頌曰海螺即流螺厴曰甲香生南海今嶺外閩中近海州郡及明州皆有之或只以台州小者</hi>
　<hi>為佳其螺大如小拳青黄色長四五寸諸螺之中此肉味最厚南人食之南州異物志云甲香大者如甌</hi>
　<hi>面前一邊直攙長數寸圍殻岨峿有刺其厴雜衆香燒之益芳獨燒則臭今醫家稀用惟合香者用之又</hi>
　<hi>有小甲香状若螺子取其帶修合成也海中螺類絶有大者珠螺瑩㓗如珠鸚鵡螺形如鸚鵡頭並可作</hi>
　<hi>杯梭尾螺形如梭今釋子所吹者皆不入藥時珍曰螺蚌屬也大者如斗出日南漲海中香螺厴可雜甲</hi>
　<hi>香老鈿螺光彩可飾鏡背者紅螺色㣲紅青螺色如翡翠蓼螺味辛如蓼紫貝螺即紫貝也鸚鵡螺質白</hi>
　<hi>而紫頭如鳥形其肉常雜殻出食出則寄居䖝入居螺還則䖝出也肉為魚所食則殻浮出人因取之作</hi>
<pb n="KR3e0079_WYG_108-28a"/>
　<hi>杯</hi>
　肉氣味甘冷無毒<lb/>
　主治目痛累年或三四十年生蠃取汁洗之或入黄<lb/>
　連末在内取汁㸃之<hi>藏器</hi>合菜煑食治心痛<hi>孫思邈</hi>
　甲香修治<hi>斆曰凡使用生茅香皂角同煑半日石臼搗篩用之經騐方曰凡使用黄泥同水煑</hi>
　<hi>一日温水浴過再以米泔或灰汁煑一日再浴過以蜜酒煑一日浴過煿乾用頌曰傳信方載其法云毎</hi>
　<hi>甲香一斤以泔斗半㣲火煮一復時換泔再煮凡二換漉出衆手括去香上涎物以白米三合水一斗㣲</hi>
　<hi>火煮乾又以蜜三合水一斗煮三伏時乃以炭火燒地令熱洒酒令閏鋪香於上以新瓦盖上一伏時待</hi>
<pb n="KR3e0079_WYG_108-28b"/>
　<hi>冷硬石臼木杵搗爛入沉香末三兩麝一分和搗印成以瓶貯之埋過經乆方燒凡燒此香須用大火爐</hi>
　<hi>多着熱灰剛炭猛燒令盡去之爐旁着火煖水即香不散此法出於劉兖奉禮也宗奭曰甲香善能管香</hi>
　<hi>烟與沉檀龍麝香用之尤佳</hi>
　氣味鹹平無毒<lb/>
　主治心腹滿痛氣急止痢下淋<hi>唐本</hi>和氣清神主腸風<lb/>
　痔瘻<hi>李珣</hi>瘻瘡疥癬頭瘡嚵瘡甲疽蛇蠍蜂螫<hi>藏器</hi>
甲煎<hi>拾遺</hi>
　集解<hi>藏器曰甲煎以諸藥及美果花燒灰和臘成口脂所主與甲香畧同三年者良時珍曰甲煎以</hi>
<pb n="KR3e0079_WYG_108-29a"/>
　<hi>甲香同沉麝諸藥花物治成可作口脂及焚爇也唐李義山詩所謂沉香甲煎為廷燎者即此</hi>
　氣味辛温無毒<lb/>
　主治甲疽小兒頭瘡吻瘡口旁嚵瘡耳後月蝕瘡蜂<lb/>
　蛇蠍之瘡並傅之<hi>藏器</hi>
田蠃<hi>别録上品</hi>
　集解<hi>𢎞景曰田螺生水田中及湖瀆岸側形圓大如梨橘小者如桃李人煑食之保昇曰状類蝸牛</hi>
　<hi>而尖長青黄色春夏采之時珍曰螺蚌屬也其殻旋文其肉視月盈虧故王充云月毁於天蚌消於淵説</hi>
　<hi>卦云離為蠃為蚌為龜為鼈為蟹皆以其外剛而内柔也</hi>
<pb n="KR3e0079_WYG_108-29b"/>
　肉氣味甘大寒無毒<lb/>
　主治目熱赤痛止渇<hi>别録</hi>煮汁療熱醒酒用真珠黄連<lb/>
　末内入良久取汁注目中止目痛<hi>𢎞景</hi>煮食利大小便<lb/>
　去腹中結熱目下黄脚氣衝上小腹急硬小便赤澀<lb/>
　手足浮腫生浸取汁飲之止消渇搗肉傅熱瘡<hi>藏器</hi>壓<lb/>
　丹石毒<hi>孟詵</hi>利濕熱治黄疸搗爛貼臍引熱下行止禁<lb/>
　口痢下水氣淋閉取水搽痔瘡胡臭燒研治瘰癧癬<lb/>
　瘡<hi>時珍</hi>
<pb n="KR3e0079_WYG_108-30a"/>
　附方<hi>舊二十一新二</hi>消渇飲水<hi>日夜不止小便數者心鏡用田螺五升水一斗浸一</hi>
　<hi>夜渇即飲之毎日一換水及螺或煮食飲汁亦妙三聖惠用糯米二升煮稀粥一斗冷定入田中活螺</hi>
　<hi>升在内待食粥盡吐沫出乃收飲之立效</hi>肝熱目赤<hi>藥性論用大田螺七枚洗浄新汲水養去</hi>
　<hi>泥穢換水一升浸洗取起於净器中着少鹽花於甲内承取自然汁㸃目逐個用了放去之</hi>爛弦<lb/>
　風眼<hi>方法同上但以銅緑代塩花</hi>飲酒口糜<hi>螺蚌煮汁飲  聖惠</hi>酒醉不醒<lb/>
　<hi>用水中螺蚌葱豉煮食飲汁即解  肘后</hi>小便不通<hi>腹脹如鼓用田螺一枚塩半匕生搗傅臍</hi>
　<hi>下一寸三分即通熊彦誠曽得此疾異人授此方果愈  類編</hi>禁口痢疾<hi>用大田螺二枚搗爛</hi>
　<hi>入麝香三分作餅烘熱貼臍間半日熱氣下行即思食矣甚效丹溪</hi>腸風下血<hi>因酒毒者大田</hi>
<pb n="KR3e0079_WYG_108-30b"/>
　<hi>螺五箇燒至殻白肉乾研末作一服熱酒下  百一</hi>大腸脱肛<hi>脱下三五寸者用大田螺二三</hi>
　<hi>枚將井水養三四日去泥用雞爪黄連研細末入厴内待化成水以濃茶洗净肛門將雞翎蘸掃之以軟</hi>
　<hi>帛托上自然不再復發也  徳生堂經騐方</hi>反胃嘔噎<hi>田螺洗净水養待吐出泥澄取晒半</hi>
　<hi>乾丸梧子大毎服三十丸藿香湯下爛殻研服亦可  經騐方</hi>水氣浮腫<hi>用大田螺大蒜車前</hi>
　<hi>子等分搗膏攤貼臍上水從便旋而下象山縣民病此得是方而愈  仇逺稗史</hi>酒疸諸疸<lb/>
　<hi>用田螺將水養數日去泥取出生搗爛入好酒内用布帛濾過將汁飲之日三服日效  夀域</hi>脚氣<lb/>
　攻注<hi>用生大田螺搗爛傅兩股上便覺冷趨至足而安又可傅丹田利小便董守約曽用有效  稗</hi>
　<hi>史</hi>痔漏疼痛<hi>乾坤生意用田螺一個入片腦一分在内取水搽之仍先以冬𤓰湯洗净  孫</hi>
<pb n="KR3e0079_WYG_108-31a"/>
　<hi>氏用田螺一枚用針刺破入白礬末同埋一夜取螺内水掃瘡上又善能止痛也甚妙  袖珍用馬齒莧</hi>
　<hi>湯洗浄搗活螺螄傅上其病即愈</hi>腋氣胡臭<hi>乾坤生意用田螺一個水養俟厴開挑巴豆仁</hi>
　<hi>一個在内取置盃内夏一夜冬七夜自然成水常取搽之久久絶根  又方大田螺一箇入麝香三分在</hi>
　<hi>内埋露地七七日取出看患洗拭以墨塗上再洗看有墨處是患竅以螺汁㸃之三五次即瘥</hi>瘰癧<lb/>
　潰破<hi>用田螺連肉燒存性香油調搽  集要方</hi>疔瘡惡腫<hi>用田螺入氷片化水㸃瘡上</hi>
　<hi>普濟</hi>風蟲癬瘡<hi>用螺螄十個槿樹皮末一兩同入碗内蒸熱搗爛入礬紅三錢以鹽水調搽</hi>
　<hi>孫氏</hi>繞指毒瘡<hi>生手足指上以活田螺一枚生用搗碎縛之即瘥  多能鄙事</hi>妬精隂<lb/>
　瘡<hi>大田螺二個和殻燒存性入輕粉同研傅之效  醫林集要</hi>
<pb n="KR3e0079_WYG_108-31b"/>
　殻氣味甘平無毒<lb/>
　主治燒研主尸疰心腹痛失精止㵼<hi>别録</hi>爛者燒研水<lb/>
　服止反胃去卒心痛<hi>藏器</hi>爛殻研細末服之止下血小<lb/>
　兒驚風有痰瘡瘍膿水<hi>時珍</hi>
　附方<hi>新三</hi>心脾痛<hi>不止者水甲散主之用田螺殻溪間者亦可以松柴片層層叠上燒過火</hi>
　<hi>吹去松灰取殻研末以烏沉湯寛中散之類調服二錢不傳之妙  集要</hi>小兒頭瘡<hi>田螺殻燒</hi>
　<hi>存性清油調搽之  聖惠</hi>小兒急驚<hi>逺年白田螺殻燒灰入麝香少許水調灌之  普濟</hi>
蝸蠃<hi>别録</hi>
<pb n="KR3e0079_WYG_108-32a"/>
　釋名螺螄<hi>時珍曰師衆多也其形似蝸牛其類衆多故有二名</hi>爛殻名鬼眼睛<lb/>
　集解<hi>别録曰蝸螺生江夏溪水中小于田螺上有稜時珍曰處處湖溪有之江夏漢沔尤多大如指</hi>
　<hi>頭而殻厚於田螺惟食泥水春月人采置鍋中蒸之其肉自出酒烹糟煮食之清明後其中有蟲不堪用</hi>
　<hi>矣藏器曰此物難死誤入泥壁中數年猶活也</hi>
　肉氣味甘寒無毒<lb/>
　主治燭舘眀目下水<hi>别録</hi>止渇<hi>藏器</hi>醒酒解熱利大小便<lb/>
　消黄疸水腫治反胃痢疾脱肛痔漏<hi>時珍字又曰燭舘二  疑訛誤</hi>
　附方<hi>新七</hi>黄疸酒疸<hi>小螺螄養去泥土令净每日用水煮食飲汁有效  李仲南永類方</hi>
<pb n="KR3e0079_WYG_108-32b"/>
　黄疸吐血<hi>病後身面俱黄吐血成盆諸藥不效用螺十個水漂去泥搗爛露一夜五更取清服</hi>
　<hi>二三次血止即愈一人病此用之經騐  小山怪證方</hi>五淋白濁<hi>螺螄一盌連殻炒熱入白</hi>
　<hi>酒三盌煮至一盌挑肉食之以此酒下數次即效  扶夀精方</hi>小兒脱肛<hi>螺螄二三升鋪在桶</hi>
　<hi>内坐之少頃即愈  簡便</hi>痘疹目瞖<hi>水煮螺螄常食/佳  濟急仙方</hi>白遊風腫<hi>螺螄</hi>
　<hi>肉入塩少許搗泥貼之神效  葉氏摘𤣥方</hi>
　爛殻<hi>時珍曰泥中及墻壁上年久者良火煆過用</hi>
　氣味<hi>同</hi>主治痰飲積及胃脘痛<hi>震亨</hi>反胃膈氣痰嗽鼻<lb/>
　淵脱肛痔疾瘡癤下疳湯火傷<hi>時珍</hi>
<pb n="KR3e0079_WYG_108-33a"/>
　發眀<hi>時珍曰螺乃蚌蛤之屬其殻大抵與蚌粉蛤粉蚶蜆之類同功合而觀之自可神悟</hi>
　附方<hi>新十</hi>卒得欬嗽<hi>屋上白螺或白蜆殻搗為末酒服方寸匕  肘后方</hi>濕痰心<lb/>
　痛<hi>白螺螄殻洗净燒存性研末酒服方寸匕立止  正傳</hi>膈氣疼痛<hi>白玉散用壁上陳白</hi>
　<hi>螺螄燒研毎服一錢酒下甚效  孫氏</hi>小兒軟癤<hi>用鬼眼睛即墻上白螺螄殻燒灰入倒掛</hi>
　<hi>塵等分油調塗之  壽域</hi>隂頭生瘡<hi>用溪港年久螺螄燒灰傅之  竒效</hi>湯火傷瘡<lb/>
　<hi>用多年乾白螺螄殻煆研油調傅  澹寮</hi>楊梅瘡爛<hi>古墻上螺螄殻辰砂等分片腦少許為末</hi>
　<hi>搽之</hi>小兒哮疾<hi>向南墻上年乆螺螄為末日晡時以水/調成日落時舉手合掌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>依吞之即效</hi>
　<hi>摘葉氏  𤣥方</hi>瘰癧已破<hi>土墻上白螺螄殻為末日日傅之  談埜翁方</hi>痘瘡不收<lb/>
<pb n="KR3e0079_WYG_108-33b"/>
　<hi>墻上白螺螄殻洗净煆研摻之  醫方摘要</hi>
蓼蠃<hi>拾遺</hi>
　集解<hi>藏器曰蓼螺生永嘉海中味辛辣如蓼時珍曰按韻㑹云蓼螺紫色有斑文今寕波出泥螺状</hi>
　<hi>如蠶豆可代充海錯</hi>
　肉氣味辛平無毒<lb/>
　主治飛尸遊蠱生食之浸以薑醋彌佳<hi>藏器</hi>
寄居蟲<hi>拾遺</hi>
　釋名寄生蟲<lb/>
<pb n="KR3e0079_WYG_108-34a"/>
　集解<hi>藏器曰陶註蝸牛云海邊有大似蝸牛火炙殻便走出食之益人按寄居在螺殻間非螺也候</hi>
　<hi>螺蛤開即自出食螺蛤欲合已還殻中海族多被其寄又南海一種似蜘蛛入螺殻中負殻而走觸之即</hi>
　<hi>縮如螺火炙乃出一名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>無别功用時珍曰案孫愐云寄居在龜殻中者名曰蝞則寄居亦非一種也</hi>
　氣味<hi>缺</hi>主治益顔色美心志<hi>𢎞景</hi>
海月<hi>拾遺</hi>
　釋名玉珧<hi>音姚</hi>江珧　馬頰　馬甲<hi>藏器曰海月蛤類也似半月故名水</hi>
　<hi>沫所化煮時猶變為水時珍曰馬甲玉珧皆以形色名萬震贊云厥甲美如珧玉是矣</hi>
　集解<hi>時珍曰劉恂嶺表録云海月大如鏡白色正圓常死海旁其柱如搔頭尖其甲美如玉段成式</hi>
<pb n="KR3e0079_WYG_108-34b"/>
　<hi>雜爼云玉珧形似蚌長二三寸廣五寸上大下小殻中柱炙食味如牛頭胘項王氏宛委録云奉化縣四</hi>
　<hi>月南風起江瑶一上可得數百如蚌梢大肉腥靭不堪惟四肉柱長寸許白如珂雪以雞汁瀹食肥美過</hi>
　<hi>火則味盡也</hi>
　附録海鏡<hi>時珍曰一名鏡魚一名瑣<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>一名膏藥盤生南海兩片相合成形殻圓如鏡中甚瑩</hi>
　<hi>滑映日光如雲母内有少肉如蚌胎腹有寄居蟲大如豆状如蟹海鏡飢則出食入則鏡亦飽矣郭璞賦</hi>
　<hi>云瑣<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>腹蟹水母目鰕即此</hi>
　氣味甘辛平無毒主治消渇下氣調中利五臟止小<lb/>
　便消腹中宿物令人易飢能食生薑醤同食之<hi>藏器</hi>
<pb n="KR3e0079_WYG_108-35a"/>
海燕<hi>綱目</hi>
　集解<hi>時珍曰海燕出東海大一寸状扁面圓背上青黒腹下白脆似海螵蛸有紋如蕈茵口在腹下</hi>
　<hi>食細沙口旁有五路正勾即其足也臨海水土記云陽遂足生海中色青黒腹白有五足不知頭尾生時</hi>
　<hi>體耎死即乾脆即此物也臨海異物志載燕魚長五寸隂雨則飛起又餘此或同名者也</hi>
　氣味鹹温無毒主治隂雨發損痛煮汁服取汗即解<lb/>
　亦入滋陽藥<hi>時珍</hi>
郎君子<hi>海藥</hi>
　集解<hi>珣曰郎君子生南海有雌雄状似杏仁青碧色欲騐真假口内含熱放醋中雌雄相逐逡巡便</hi>
<pb n="KR3e0079_WYG_108-35b"/>
　<hi>合即下卵如粟状者真也亦難得之物時珍曰顧玠海槎録云相思子状如螺中實如石大如豆藏箧笥</hi>
　<hi>積歲不壞若置醋中即盤旋不已案此即郎君子也</hi>
　氣味<hi>缺</hi>主治婦人難産手把之便生極騐<lb/>
　<lb/>
　<lb/>
　<lb/>
　<lb/>
　本草綱目卷四十六<lb/>
</p>
<p>
</p>
  </div>
</body>
</text>
</TEI>
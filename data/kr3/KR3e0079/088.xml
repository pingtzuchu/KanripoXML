<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草綱目卷三十六</head> <lb/>
    <p>
<pb n="KR3e0079_WYG_088-1a"/>
欽定四庫全書<lb/>
　本草綱目卷三十六<lb/>
　　　　　　　　　　　　明　李時珍　撰<lb/>
　　木之三<hi>灌木類五十種  内附一種</hi>
桑<hi>本經中品</hi>
　釋名子名椹<hi>時珍曰徐鍇説文字解云桑音若東方自然神木之名其字象形桑乃蠶所食</hi>
　<hi>葉之神木故加木于桑下而别之典術云桑乃箕星之精</hi>
　集解<hi>頌曰方書稱桑之功最神在人資用尤多爾雅云桑辨自葚者梔又云女桑桋桑檿桑山桑郭</hi>
<pb n="KR3e0079_WYG_088-1b"/>
　<hi>璞云辨半也葚與椹同一半有椹一半無椹名梔俗問呼桑之小而條長者皆為女桑其山桑似桑材中</hi>
　<hi>弓弩檿桑絲中琴瑟皆材之美者也他木鮮及之時珍曰桑有數種有白桑葉大如掌而厚雞桑葉花而</hi>
　<hi>薄子桑先椹而後葉山桑葉尖而長以子種者不若檿條而分者桑生黄衣謂之金桑其木必將稿矣種</hi>
　<hi>樹書云桑以構接則桑大桑根下埋龜甲則茂盛不蛀</hi>
　桑根白皮<lb/>
　脩治<hi>别錄白采無時出土上者殺人𢎞景曰東行桑根乃易得而江邊多出土不可輕信時珍曰古</hi>
　<hi>本草言桑根見地上者名馬額有毒殺人旁行出土者名伏蛇亦有毒而治心痛故吳淑事類賦云伏蛇</hi>
　<hi>痛馬額殺人斆曰凡使采十年以上向東畔嫩根銅刀刮去青黄薄皮一重取裏白皮切焙乾用其皮中</hi>
<pb n="KR3e0079_WYG_088-2a"/>
　<hi>涎勿去之藥力俱在其上也忌鐵及鉛或云木之白皮亦可用煑汁染褐色久不落</hi>
　氣味甘寒無毒<hi>權曰平大明曰温元素曰苦酸杲曰甘辛寒可升可降陽中隂也好古曰</hi>
　<hi>甘厚而辛薄入手太隂經使之才曰續斷桂心麻子為之</hi>主治傷中五勞六極<lb/>
　羸痩崩中絶脉補虚益氣<hi>本經</hi>去肺中水氣唾血熱渴<lb/>
　水腫腹滿臚脹利水道去寸白可以縫金瘡<hi>别錄</hi>治肺<lb/>
　氣喘滿虚勞客熱頭痛内補不足<hi>甄權</hi>煮汁飲利五臟<lb/>
　入散用下一切風氣水氣<hi>孟詵</hi>調中下氣消痰止渴開<lb/>
　胃下食殺腹臟蟲止霍亂吐瀉研汁治小兒天弔驚<lb/>
<pb n="KR3e0079_WYG_088-2b"/>
　癎客忤及𫝊鵞口瘡大騐<hi>大明</hi>瀉肺利大小腸降氣散<lb/>
　血<hi>時珍</hi>
　發明<hi>呆曰柔白皮甘以固元氣之不足而補虚辛以瀉肺氣之有餘而止𠻳又云桑白皮瀉肺然性</hi>
　<hi>不純良不宜多用時珍曰桑白皮長于利小水乃實則瀉其子也故肺中有水氣及肺火有餘者宜之十</hi>
　<hi>劑云燥可去濕桑白皮赤小豆之屬是矣宋醫錢乙治肺氣熱盛欬嗽而後喘面腫身熱瀉白散用桑白</hi>
　<hi>皮炒一兩地骨皮焙一兩甘草炒半兩每服一二錢入粳米百粒水煎食後温服桑白皮地骨皮皆能瀉</hi>
　<hi>火從小便去甘草瀉火而緩中粳米清肺而養血此乃瀉肺諸方之準繩也元醫羅天孟言其瀉肺中伏</hi>
　<hi>火而補正氣瀉邪即所以補正也若肺虚而小便利者不宜用之頌曰桑白皮作線縫金瘡腸出更以熱</hi>
<pb n="KR3e0079_WYG_088-3a"/>
　<hi>雞血塗之唐安金藏剖腹用此法而愈</hi>
　附方<hi>舊八新六</hi>欬嗽吐血<hi>甚者殷鮮桑根白皮一斤米泔浸三宿刮去黄皮剉細入糯米</hi>
　<hi>四兩焙乾為末毎服一錢米飲下  經騐方</hi>消渴尿多<hi>入地三尺桑根剝取白皮炙黄黒剉</hi>
　<hi>以水煮濃汁隨意飲之亦可入少米勿用塩  肘后方</hi>産後下血<hi>炙桑白皮煑水飲之  肘</hi>
　<hi>后方</hi>血露不絶<hi>鋸截桑根取屑五指撮以淳酒服之日三服  肘后方</hi>墜馬拗損<lb/>
　<hi>桑根白皮五斤為末一升煎膏傅之便止已後亦無宿血終不發動  經騐后方</hi>金刃傷瘡<lb/>
　<hi>新桑白皮燒灰和馬糞塗瘡上數易之亦可煑汁服之  廣利方</hi>雜物眯眼<hi>新桑根皮洗淨</hi>
　<hi>搥爛入眼撥之自出  聖惠方</hi>髮鬢墮落<hi>桑根白皮剉二升以水淹浸煮五六沸去滓頻頻洗</hi>
<pb n="KR3e0079_WYG_088-3b"/>
　<hi>沐自不落也  聖惠方</hi>髮稿不澤<hi>桑根白皮柏葉各一斤煎汁沐之即潤  聖惠方</hi>小<lb/>
　兒重舌<hi>桑根白皮煮汁塗乳上飲之  子母秘錄</hi>小兒流涎<hi>脾熱也胸膈有痰新桑根</hi>
　<hi>白皮搗自然汁塗之甚效乾者煎水  聖惠方</hi>小兒天弔<hi>驚癎客忤家桑東行根取研汁服</hi>
　<hi>聖惠方</hi>小兒火丹<hi>桑根白皮煮汁浴之或為末羊膏和塗之  千金方</hi>石癰堅硬<lb/>
　<hi>不作膿者蜀桑白皮隂乾為末烊膠和酒調傅以軟為度  千金方</hi>
　皮中白汁主治小兒口瘡白漫拭淨塗之便愈又塗<lb/>
　金刃所傷燥痛須㬰血止仍以白皮裹之甚良<hi>蘇頌</hi>塗<lb/>
　蛇蜈蚣蜘蛛傷有驗取枝燒瀝治大風瘡疥生眉髮<lb/>
<pb n="KR3e0079_WYG_088-4a"/>
　<hi>時珍</hi>
　附方<hi>舊一新三</hi>小兒鵞口<hi>桑皮汁和胡粉塗/之  子母秘錄</hi>小兒唇腫<hi>桑木</hi>
　<hi>汁塗之即愈  聖惠方</hi>解百毒氣<hi>桑白汁一合服之須史吐利自出  肘后方</hi>破傷<lb/>
　中風<hi>桑瀝好酒對和温服以醉為度醒服消風散  摘𤣥方</hi>
　桑椹<hi>一名文武實</hi>主治單食止消渴<hi>蘇恭</hi>利五臟闗節痛血<lb/>
　氣久服不飢安魂鎮神令人聰明變白不老多收暴<lb/>
　乾為末蜜丸日服<hi>藏器</hi>擣汁飲解中酒毒釀酒服利水<lb/>
　氣消腫<hi>時珍</hi>
<pb n="KR3e0079_WYG_088-4b"/>
　發明<hi>宗奭曰本經言桑甚詳然獨遺烏椹桑之精英盡在于此采摘微研以布濾汁石器熬成稀膏</hi>
　<hi>量多少入蜜熬稠貯瓷器中毎抄一二錢食後夜臥以沸湯㸃服治服金石發熱口渴生精神及小腸熱</hi>
　<hi>其性微凉故也仙方日乾為末蜜和為丸酒服亦良時珍曰椹有烏白二種楊氏産乳云孩子不得與桑</hi>
　<hi>椹令兒心寒而陸璣詩疏云鳩食桑椹多則醉乃傷風其性何耶四時月令云四月宜飲桑椹酒能理百種</hi>
　<hi>熱其法用椹汁三斗重湯煮至一斗半入白蜜二合酥油一兩生薑一合煮令得所瓶收每服一合和酒</hi>
　<hi>飲之亦可以汁熬燒酒藏之經年味力愈佳史言魏武帝軍乏食得乾椹以濟飢金末大荒民皆食椹獲</hi>
　<hi>活者不可勝計則椹之乾濕皆可救荒平時不可不收采也</hi>
　附方<hi>舊一新六</hi>水腫脹滿<hi>水不下則滿溢水下則虚竭還脹十無一活宜用桑椹酒治之</hi>
<pb n="KR3e0079_WYG_088-5a"/>
　<hi>桑心皮切以水二斗煮汁一斗入桑椹再煮取五升以糯飯五升釀酒飲  普濟方</hi>瘰癧結核<lb/>
　<hi>文武膏用文武實即桑葚子二斗黒熟者以布取汁銀石器熬成膏毎白湯調服一匙日三服  保命集</hi>
　諸骨硬咽<hi>紅椹子細嚼先嚥汁后嚥滓新水送下乾者亦可  聖惠方</hi>小兒赤秃<lb/>
　<hi>桑椹取汁頻服  千金方</hi>小兒白秃<hi>黒葚入罌中曝三七日化為水洗之三七日神效  聖濟</hi>
　<hi>錄</hi>拔白變黑<hi>黒葚一斤科蚪一斤瓶盛封閉縣屋東頭一百日盡化為黒泥以染白髮如漆</hi>
　<hi>器陳藏  本草</hi>髮白不生<hi>黒熟桑椹水浸日晒搽塗令黒而復生也  千金方</hi>隂證腹<lb/>
　痛<hi>桑椹絹包風乾過伏天為末毎服三錢熱酒下取汗  集簡方</hi>
　葉氣味苦甘寒有小毒<hi>大明曰家桑葉煖無毒</hi>主治除寒熱出<lb/>
<pb n="KR3e0079_WYG_088-5b"/>
　汗<hi>本經</hi>汁解蜈蚣毒<hi>别錄</hi>煎濃汁服能除脚氣水腫利大<lb/>
　小腸<hi>蘇恭</hi>炙熟煎飲代茶止渴<hi>孟詵</hi>煎飲利五臟通闗節<lb/>
　下氣嫩葉煎酒服治一切風蒸熟擣罯風痛出汗并<lb/>
　撲損瘀血挼爛塗蛇蟲傷<hi>大明</hi>研汁治金瘡及小兒吻<lb/>
　瘡煎汁服止霍亂腹痛吐下亦可以乾葉煮之雞桑<lb/>
　葉煮汁熬膏服去老風及宿血<hi>藏器</hi>治勞熱欬嗽明目<lb/>
　長髪<hi>時珍</hi>
　發明<hi>頌曰桑葉可常服神仙服食方以四月桑茂盛時采葉又十月霜後三分二分已落時一分在</hi>
<pb n="KR3e0079_WYG_088-6a"/>
　<hi>者名神仙葉即采取與前葉同隂乾擣末丸散任服或煎水代茶飲之又霜後葉煮湯淋渫手足去風痺</hi>
　<hi>殊勝又微炙和桑衣煎服治痢及金瘡諸損傷止血震亨曰經霜桑葉研末米飲服止盜汗時珍曰桑葉</hi>
　<hi>乃手足陽明之藥汁煎代茗能止消渴</hi>
　附方<hi>舊二新十一</hi>青盲洗法<hi>昔武勝軍宋仲孚患此二十年用此法二年目明如故新</hi>
　<hi>研青桑葉焙乾逐月按日就地上燒存性每以一合於甆器内煎減二分傾出澄清温熱洗目至百度屢</hi>
　<hi>試有騐正月初八二月初八三月初六四月初四五月初六六月初二七月初七八月二十九月十二十</hi>
　<hi>月十三十一月初二十二月三十  普濟方</hi>風眼下淚<hi>臘月不落桑葉煎湯日日温洗或入</hi>
　<hi>芒硝方集簡</hi>赤眼澀痛<hi>桑葉為末紙卷燒烟熏鼻取效海上方也  普濟方</hi>頭髮不<lb/>
<pb n="KR3e0079_WYG_088-6b"/>
　長<hi>桑葉麻葉煮泔水沐之七次可長數尺  千金方</hi>吐血不止<hi>晚桑葉焙研凉茶服三錢</hi>
　<hi>只一服止後用補肝肺藥  聖濟總錄</hi>小兒渴疾<hi>桑葉不拘多少逐片染生蜜綿繫蒂上繃</hi>
　<hi>隂乾細切煎汁日飲代茶  勝人方</hi>霍亂轉筋<hi>入腹煩悶用桑葉一握煎飲一二服立定  聖</hi>
　<hi>惠方</hi>大腸脱肛<hi>黄皮桑樹葉三升水煎過帶温罨納之  仁齋直指方</hi>肺毒風瘡<lb/>
　<hi>狀如大風綠雲散用好桑葉淨洗蒸熟一宿日乾為末水調二錢匕服  經騐方</hi>癰口不歛<lb/>
　<hi>經霜黄桑葉為末傅之  直指方</hi>穿掌腫毒<hi>新桑葉研爛<graphic n="KR1883" url="https://raw.githubusercontent.com/kanripo/KR-Gaiji/master/images/KR1883.png" mimeType="image/png"/>之即愈  通𤣥論</hi>湯火<lb/>
　傷瘡<hi>經霜桑葉燒存性為末油和傅之三日愈醫學正傳</hi>手足麻木<hi>不知痛痒霜降後桑</hi>
　<hi>葉煎湯頻洗  救急方</hi>
<pb n="KR3e0079_WYG_088-7a"/>
　枝氣味苦平主治徧體風癢乾燥水氣脚氣風氣四<lb/>
　肢拘攣上氣眼運肺氣欬嗽消食利小便久服輕身<lb/>
　聰明耳目令人光澤療口乾及癰疽後渴用嫩條細<lb/>
　切一升熬香煎飲亦無禁忌久服終身不患偏風<hi>蘓頌</hi>
　<hi>器出近效方名桑枝煎一法用花桑枝寸剉炒香瓦  煮減一半再入銀器重湯熬減一半或入少蜜亦</hi>
　<hi>可</hi>
　發明<hi>頌曰桑枝不冷不熱可以常服抱朴子言仙經云一切仙藥不得桑煎不服時珍曰煎藥用桑</hi>
　<hi>者取其能利闗節除風寒濕痺諸痛也觀靈樞經治寒痺内熱用桂酒法以桑炭炙布中熨痺處治口僻</hi>
<pb n="KR3e0079_WYG_088-7b"/>
　<hi>用馬膏法以桑鈎鈎其口及坐桑灰上皆取此意也又癰疽發背不起發或瘀肉不腐潰及隂瘡瘰癧流</hi>
　<hi>注膁瘡頑瘡惡瘡久不愈者用桑木炙法未潰則拔毒止痛已潰則補接陽氣亦取桑通闗節去風寒火</hi>
　<hi>性暢達出鬱毒之意其法以乾桑木劈成細片紥作小把然火吹息炙患處毎吹炙片時以瘀肉腐動為</hi>
　<hi>度内服補托藥誠良方也又按趙溍養疴漫筆云越州一學錄少年苦𠻳百藥不效或令用南向桑桑條</hi>
　<hi>一束毎條寸折納鍋中以水五盌煎至一盌盛瓦器中渴即飲之服一月而愈此亦桑枝煎變法爾</hi>
　附方<hi>舊一新五</hi>服食變白<hi>久服通血氣利五臟雞桑嫩枝隂乾為末蜜和作丸每日酒服</hi>
　<hi>六十丸聖惠方</hi>水氣脚氣<hi>桑條二兩炒香以水一升煎二合每日空心服之亦無禁忌  聖濟</hi>
　<hi>總錄</hi>風熱臂痛<hi>桑枝一小升切炒水三升煎二升一日服盡許叔微云常病臂痛諸藥不效服</hi>
<pb n="KR3e0079_WYG_088-8a"/>
　<hi>此數劑尋愈觀本草切用及圖經言其不冷不熱可以常服抱朴子言一切仙藥不得桑枝煎不服可知</hi>
　<hi>矣方本事</hi>解中蠱毒<hi>令人腹内堅痛面黄青色淋露骨立病變不常桑木心剉一斛着釡</hi>
　<hi>中以水淹三斗煮取二斗澄清微火煎得五升空心服五合則吐蠱毒出也  肘后方</hi>刺傷手<lb/>
　足<hi>犯露水腫痛多殺人以桑枝三條煻火炮熱斷之以頭熨瘡上令熱冷即易之盡二條則瘡自爛仍</hi>
　<hi>取韭白或薤白傅上急以帛裹之有腫更作  千金方</hi>紫白瘢風<hi>桑枝十斤益母草三斤水</hi>
　<hi>五斗浸煮至五斤去滓再煎成膏毎臥時温酒調服半合以愈為度  聖惠方</hi>
　桑柴灰氣味辛寒有小毒<hi>詵曰淋汁入鍊五金家用可結汞伏硫</hi>主治<lb/>
　蒸淋取汁為煎與冬灰等分同滅痣疵黑子蝕惡肉<lb/>
<pb n="KR3e0079_WYG_088-8b"/>
　煮小豆食大下水脹傅金瘡止血生肌<hi>蘇恭</hi>桑霜治噎<lb/>
　食積塊<hi>時珍</hi>
　附方<hi>舊六新六</hi>目赤腫痛<hi>桑灰一兩黄連半兩為末毎以一錢泡湯澄清洗之  聖濟總</hi>
　<hi>錄</hi>洗青盲眼<hi>正月八二月八三月六四月四五月五六月二七月七八月二十九月十二十</hi>
　<hi>月十七十一月二十六十二月三十日每遇上件神日用桑柴灰一合煎湯沃之於甆器中澄取極清稍</hi>
　<hi>熱洗之如冷即重湯頓温不住手洗久久視物如鷹鶻也一法以桑灰童子小便和作丸毎用一丸泡湯</hi>
　<hi>澄洗論龍水</hi>尸注鬼注<hi>其病變動乃自三十六種至九十的九種使人寒熱淋瀝恍惚黙黙不</hi>
　<hi>知所苦累年積月以至于死復傳親人宜急治之用四桑樹白皮曝乾燒灰二斗着甑中蒸透以釡中湯三</hi>
<pb n="KR3e0079_WYG_088-9a"/>
　<hi>斗淋之又淋凡三度極濃澄清止取二斗以漬赤小豆三斗一宿曝乾復漬灰汁盡乃止以豆蒸熟或羊</hi>
　<hi>肉或鹿肉作羹進此豆飯初食一升至二升取飽微者三四斗愈極者七八斗愈病去時體中自覺疼痒</hi>
　<hi>淫淫若根本不盡再為之神效方也  肘后方</hi>腹中癥瘕<hi>方見介部鱉下</hi>身面水腫<lb/>
　<hi>坐臥不得取東引花桑枝燒灰淋汁煮赤小豆毎饑即飽食之不得喫湯飲  梅師方</hi>面上痣<lb/>
　疵<hi>寒食前後取桑條燒灰淋汁入石灰熬膏以自己唾調㸃之自落也  皆效方</hi>白癜駁風<lb/>
　<hi>桑柴灰二斗甑内蒸之取釡内熱湯洗不過五六度瘥  聖惠方</hi>大風惡疾<hi>眉髪脱落以桑</hi>
　<hi>柴灰熱湯淋取汁洗頭面以大豆水研漿解凙灰味彌佳次用熟水入綠豆麵濯之三日一洗頭一日一</hi>
　<hi>洗面不過十度良  聖惠方</hi>狐尿刺人<hi>腫痛欲死桑灰汁漬之令即易  肘后方</hi>金瘡<lb/>
<pb n="KR3e0079_WYG_088-9b"/>
　作痛<hi>桑柴灰篩細傅之  梅師方</hi>瘡傷風水<hi>腫痛入腹則殺人以桑灰淋汁漬之冷復</hi>
　<hi>易方梅師</hi>頭風白屑<hi>桑灰淋汁沐之神良  聖惠方</hi>
　桑耳桑黄<hi>見菜部木耳</hi>
　桑花<hi>見草部苔類</hi>
　桑寄生<hi>見後寓木類</hi>
　桑柴火<hi>見火部</hi>
　桑螵蛸<hi>見虫部</hi>
　桑蠧<hi>見虫部</hi>
<pb n="KR3e0079_WYG_088-10a"/>
柘<hi>宋嘉祐</hi>
　釋名<hi>時珍曰按陸佃埤雅云柘宜山石柞宜山阜柘之從石其取此義與</hi>
　集解<hi>宗奭曰柘木裏有紋亦可旋為器其葉可飼蚕曰柘蚕然葉硬不及桑葉入藥以無刺者良時</hi>
　<hi>珍曰處處山中有之喜叢生幹疎而直葉豐而厚團棘而有尖其葉飼蚕取絲作琴瑟清響勝常爾雅所謂</hi>
　<hi>繭即此蚕也考工記云弓人取材以柘為上其實狀謂如桑子而圓粒如椒名佳子佳音錐其木染黄赤色</hi>
　<hi>之柘黄天子所服相感志云柘木以酒醋調礦灰塗之一宿則作間道鳥木文物性相伏也</hi>
　木白皮東行根白皮氣味甘温無毒主治婦人崩中<lb/>
　血結瘧疾<hi>大明</hi>煮汁釀酒服主風虚耳聾補勞損虚羸<lb/>
<pb n="KR3e0079_WYG_088-10b"/>
　腰腎冷夢與人交接洩精者<hi>藏器</hi>
　發明<hi>時珍曰柘能通腎氣故聖惠方治耳鳴耳聾一二十年者有柘根酒用柘根二十斤菖蒲五斗</hi>
　<hi>各以水一石煮取汁五斗故鐵二十斤煆赤以水五斗浸取清合水一石五斗用米二石麫二斗如常釀</hi>
　<hi>酒成用真磁石三斤為末浸酒中三宿日夜飲之取小醉而眠聞人聲乃止</hi>
　附方<hi>新二</hi>飛絲入目<hi>柘漿㸃之以緜蘸水/拭去  醫學綱目</hi>洗目令明<hi>柘木</hi>
　<hi>煎湯按日温洗自寅至亥乃止無不效者正月初二二月初二三月不洗四月初五五月十五六月十一</hi>
　<hi>七月初七八月初二九月初二十月十九十一月不洗十二月十四日徐神翁方也  海上方</hi>小兒<lb/>
　鵞口<hi>重舌柘根五斤剉水五升煮二升去滓煎取五合頻塗之無根弓材亦可  千金方</hi>
<pb n="KR3e0079_WYG_088-11a"/>
　柘黄<hi>見菜部木耳</hi>
奴柘<hi>拾遺</hi>
　集解<hi>藏器曰生江南山野似柘節有刺冬不凋時珍曰此樹似柘而小有刺葉亦如作葉而小可飼</hi>
　<hi>蚕</hi>
　刺氣味苦小温無毒主治老婦血瘕男子痃癖悶痞<lb/>
　取刺和三稜草馬鞭草作煎如稠糖病在心食後在<lb/>
　臍空心服當下惡物<hi>藏器</hi>
楮<hi>别錄上品</hi>
<pb n="KR3e0079_WYG_088-11b"/>
　釋名穀<hi>音媾亦作構</hi>穀桑<hi>頌曰陸璣詩疏云構幽州謂之穀桑或曰楮桑荆楊交廣謂之</hi>
　<hi>穀時珍曰楮本作柠其皮可績為紵故也楚人呼乳為穀其木中白汁如乳故以名之陸佃埤雅作糓米</hi>
　<hi>之穀訓為善者誤矣或以楮構為二物者亦誤矣詳下文</hi>
　集解<hi>别錄曰楮實生少室山所在有之八月九月采實日乾四十日成𢎞景曰此即今構樹也南人</hi>
　<hi>呼穀紙亦為楮紙武陵人作糓皮衣甚堅好恭曰此有二種一種皮有斑花文謂之斑糓今人用皮為冠</hi>
　<hi>者一種皮白無花枝葉大相類但取其葉似葡萄葉作瓣而有子者為佳其實初夏生大如彈丸青綠色</hi>
　<hi>至六七月斬深紅色乃成熟八九月采水浸去皮穰取中子叚成式酉陽雜爼云穀田又廢必生構葉有</hi>
　<hi>瓣曰楮無曰構陸氏詩疏云江南人績其皮以為布又擣以為紙長數丈光澤甚好又食其嫩芽以當菜</hi>
<pb n="KR3e0079_WYG_088-12a"/>
　<hi>茹今楮紙用之最博楮布不見有之醫方但貴楮實餘亦稀用大明曰皮班者是楮皮白者是穀時珍曰</hi>
　<hi>按許慎説文言楮糓乃一種也不必分别惟辨雌雄耳雄者皮班而葉無椏又三月開花成長穗如柳花</hi>
　<hi>狀不結實歉年人采花食之雌者皮白而葉有椏乂亦開碎花結實如楊梅半熟時水操去子蜜煎作果</hi>
　<hi>食二種樹並易生葉多澀毛南人剝皮擣煮造紙亦緝練為布不堅易朽裴淵廣州記言蠻夷取糓皮熟</hi>
　<hi>搥為揭裏罽布以擬毡甚煖也其木腐後生菌耳味甚佳好</hi>
　楮實亦名糓實<hi>别錄</hi>楮桃<hi>綱目</hi>
　修治<hi>斆曰采得後水浸三日攪旋投水浮者去之晒乾以酒浸一伏時了蒸之從已至亥焙乾用</hi>
　<hi>經騐方煎法六月六日取糓子五升以水一斗煮取五升去滓微火煎如餳用</hi>
<pb n="KR3e0079_WYG_088-12b"/>
　氣味甘寒無毒主治隂痿水腫益氣充肌明目久服<lb/>
　不飢不老輕身<hi>别錄</hi>壯筋骨助陽氣補虚勞健腰膝<lb/>
　益顔色<hi>大明</hi>
　發明<hi>𢎞景曰仙方採擣取汁和丹用亦乾服使人通神見鬼頌曰仙方單服其實正赤時收子隂乾</hi>
　<hi>篩末水服二錢匕益久乃佳抱朴子云柠木實赤者服之老者成少令人徹視見鬼神道士梁須年七十</hi>
　<hi>服之更少壯到百四十歲能行及走馬時珍曰别錄載楮實功用大補益而修真秘旨書言久服令人成</hi>
　<hi>骨軟之痿濟生秘覽治骨哽用楮實煎湯服之豈非軟骨之徵乎按南唐書云烈祖食飴喉中噎國醫莫</hi>
　<hi>能愈吳廷紹獨請進楮實湯一服疾失去羣醫他日取用皆不騐扣廷紹荅云噎因甘起故以此治之愚</hi>
<pb n="KR3e0079_WYG_088-13a"/>
　<hi>謂此乃治骨硬軟堅之義爾羣醫用治他噎故不騐也</hi>
　附方<hi>新六</hi>水氣蠱脹<hi>楮實子丸以潔淨釡用楮實子一斗水二斗熬成膏茯苓三兩白丁</hi>
　<hi>香一兩半為末以膏和丸梧子大從少至多脹至小便清利脹减為度后服治中湯養之忌甘苦峻補及</hi>
　<hi>發動之物要潔古活法机</hi>肝熱生翳<hi>楮實子研細食後蜜湯服一錢日再服  直指方</hi>
　喉痺喉風<hi>五月五日或六月六日七月七日采楮桃隂乾毎用一箇為末井華水服之重者以</hi>
　<hi>兩個方集簡</hi>身面石疽<hi>狀如痤㾿而皮厚糓子搗傅之  外臺秘要</hi>金瘡出血<lb/>
　<hi>穀子搗傅之  外臺秘要</hi>目昬難視<hi>楮桃荆芥穗各五百枚為末煉蜜丸彈子大食後嚼一丸</hi>
　<hi>薄荷湯送下一日三服  衞生易簡方</hi>
<pb n="KR3e0079_WYG_088-13b"/>
　葉氣味甘凉無毒主治小兒身熱食不生肌可作浴<lb/>
　湯又主惡瘡生肉<hi>别錄</hi>治刺風身癢<hi>大明</hi>治鼻衂數升不<lb/>
　斷者搗汁三升再三服之良久即止嫩茹之去四胑<lb/>
　風痺赤白下痢<hi>蘇恭</hi>炒研捜麫作為䬪飩食之主水痢<lb/>
　<hi>甄權</hi>利小便去風濕腫脹白濁疝氣癬瘡<hi>時珍</hi>
　附方<hi>舊五新十二</hi>水糓下痢<hi>見果部/橡實下</hi>老少瘴痢<hi>日夜百餘度者取乾</hi>
　<hi>楮葉三兩熬搗為末毎服方寸已烏梅湯下日再服取羊肉裹末納肛中痢出即止  楊炎南行方</hi>
　小兒下痢<hi>赤白作渴得水又嘔逆者構葉炙香以飲漿半升浸至水綠去葉以木𤓰一箇切納</hi>
<pb n="KR3e0079_WYG_088-14a"/>
　<hi>汁中者二三沸細細飲之  子母秘錄</hi>脱肛不收<hi>五花構葉隂乾為末毎服二錢米飲調下兼塗</hi>
　<hi>腸頭方聖惠</hi>小便白濁<hi>
                        <graphic n="KR1712" url="https://raw.githubusercontent.com/kanripo/KR-Gaiji/master/images/KR1712.png" mimeType="image/png"/>葉為末蒸餅丸梧子大每服三十丸白湯下  經騐良方</hi>通身<lb/>
　水腫<hi>楮皮葉煎汁如餳空腹服一七日三服  聖惠方</hi>虚肥面腫<hi>積年氣上如水病但脚不</hi>
　<hi>腫用糓楮葉八兩以水一斗煮取六升去滓納米煮粥常食勿絶  外臺秘要</hi>卒風不語<hi>糓枝葉剉</hi>
　<hi>細酒煮沫出隨多少日七飲之  肘后方</hi>人眈睡臥<hi>花穀葉晒研末湯服一二錢取瘥止  楊堯輔</hi>
　<hi>方</hi>吐血鼻血<hi>楮葉搗汁一二升旋/旋温飲之  聖惠方</hi>一切眼翳<hi>三月收穀木軟葉晒</hi>
　<hi>乾為末入麝香少許毎以黍米大注眥内其翳自落  聖惠方</hi>木腎疝氣<hi>楮葉雄黄等分為末酒糊</hi>
　<hi>丸梧子大毎塩酒下五十丸  醫學集成</hi>疝氣入囊<hi>五月五日采穀樹葉隂乾為末毎服一二匙空心温</hi>
<pb n="KR3e0079_WYG_088-14b"/>
　<hi>酒下方簡便</hi>癬瘡濕痒<hi>楮葉搗𫝊/  聖惠方</hi>痔瘻腫痛<hi>楮葉半斤搗爛封之  集簡方</hi>
　蝮蛇螫傷<hi>楮葉麻葉合搗取汁漬之  千金方</hi>魚骨硬咽<hi>楮葉搗汁啜之十便良方</hi>
　枝莖主治<g n="病-丙+_穩-禾">]□</g>疹痒煮湯洗浴<hi>别錄</hi>搗濃汁飲半升治小<lb/>
　便不通<hi>時珍</hi>
　附方<hi>舊一新一</hi>頭風白屑<hi>楮木作枕六十日一易新者  外臺秘要</hi>暴赤眼痛<lb/>
　<hi>磣澀者嫩楮枝去葉放地火燒以盌覆之一日取灰泡湯澄清温洗  聖惠方</hi>
　樹白皮氣味甘平無毒主治逐水利小便<hi>别錄</hi>治水腫<lb/>
　氣滿<hi>甄權</hi>喉痺<hi>吳普</hi>煮汁釀酒飲治水腫入腹短氣欬嗽<lb/>
<pb n="KR3e0079_WYG_088-15a"/>
　為散服治下血血崩<hi>時珍</hi>
　附方<hi>舊一新六</hi>腸風下血<hi>秋採楮皮隂乾為末酒服三錢或入麝香少許日二  普濟方</hi>
　血痢血崩<hi>楮樹皮荆芥等分為末冷醋調服一錢血崩以水煎服神效不可具述  危氏得效</hi>
　<hi>方</hi>男婦腫疾<hi>不拘久近暴風入腹婦人新産上圊風入臟内腹中如馬鞭短氣楮皮枝葉一</hi>
　<hi>大束切煮汁釀酒不㫁飲之不過三四日即退可常服之  千金方</hi>風水腫浮<hi>一身盡浮楮皮</hi>
　<hi>散用楮白皮猪苓木通各二錢桑白皮三錢陳皮橘皮一錢生薑三片水二鍾煎服日一劑  聖濟總錄</hi>
　膀胱石水<hi>四肢瘦削小腹脹滿構根白皮桑根白皮各二升白术四兩黒大豆五升流水一斗</hi>
　<hi>煮四升入清酒二升再煮至三升日再一七服之  集騐方</hi>目中翳膜<hi>楮白皮暴乾作一䋲</hi>
<pb n="KR3e0079_WYG_088-15b"/>
　<hi>子如釵股大燒灰細研毎㸃少許日三五次瘥乃止  崔氏方</hi>魚骨硬咽<hi>楮樹嫩皮搗爛為丸</hi>
　<hi>水下二三十丸  衞生易簡方</hi>
　皮間白汁釋名構膠<hi>綱目</hi>五金膠漆<hi>大明曰能合硃砂為團故名五金膠</hi>
　<hi>漆時珍曰構汁最粘今人用粘金薄古法粘經書以楮樹汁和白及飛麫調糊接帋永不脱解過于膠漆</hi>
　氣味甘平無毒主治療癬<hi>别錄</hi>傅蛇蟲蜂蠍犬咬<hi>大明</hi>
　附方<hi>舊一</hi>天行病後脹滿<hi>兩脇刺脹臍下如水腫以構樹枝汁隨意服之小便利即消外臺秘要</hi>
　楮皮紙<lb/>
　楮耳<hi>見菜部木耳</hi>
<pb n="KR3e0079_WYG_088-16a"/>
枳<hi>本經中品</hi>　　　校正<hi>併入開寳枳殻</hi>
　釋名子名枳實<hi>本經</hi>枳殻<hi>宋開寳宗奭曰枳實實枳殻一物也小則其性酷而速大</hi>
　<hi>則其性詳而緩故張仲景治傷寒倉卒之病承氣湯中用枳實皆取其疏通決泄破結實之義他方但導</hi>
　<hi>敗風壅之氣可常服者故用枳殻其義如此恭曰既稱枳實須合核穰今殊不然時珍曰枳乃木名從枳</hi>
　<hi>諧聲也實乃其子故曰枳實後人因小者性速又呼老者為枳殻生則皮厚而實熟則殻薄而虚正如青</hi>
　<hi>橘皮陳橘皮之義宋人復出枳殻一條非矣寇氏以為破結實而名亦未必然</hi>
　集解<hi>别錄曰枳實生河内川澤九月十月采隂乾志曰枳殻生商州川谷九月十月采隂乾藏器曰</hi>
　<hi>本經枳實用九月十月不如七月八月既厚且辛舊云江南為橘江北為枳周禮亦云橘逾淮而北為枳</hi>
<pb n="KR3e0079_WYG_088-16b"/>
　<hi>今江南枳橘皆有江北有枳無橘此自别種非闗變易也頌曰今洛西江湖州郡皆有之以商州者為佳</hi>
　<hi>本如橘而小高五七尺葉如橙多刺春生白花至秋成實七月八月采者為實九月十月采者為殻今醫</hi>
　<hi>家以皮厚而小者為枳實完大者為枳殻皆以翻肚如盆口狀陳久者為勝近道所出者俗呼臭橘不堪</hi>
　<hi>用</hi>
　脩治<hi>𢎞景曰枳實采破令乾除核微炙令乾用以陳者為良俗方多用道家不須斆曰枳實枳殻性</hi>
　<hi>效不同若使枳殻取辛苦腥并有隟油者要塵久年深者為佳並去穰核以小麥麩炒至麩焦去麩用</hi>
　枳實氣味苦寒無毒<hi>别錄曰酸微寒普曰神農苦雷公酸無毒李當之大寒權曰辛</hi>
　<hi>苦元素曰性寒味苦氣厚味薄浮而升微降隂中陽也杲曰沉也隂也</hi>主治大風在皮<lb/>
<pb n="KR3e0079_WYG_088-17a"/>
　膚中如麻豆苦痒除寒熱結止痢長肌肉利五臟益<lb/>
　氣輕身<hi>本經</hi>除胸脇痰癖逐停水破結實消脹滿心下<lb/>
　急痞痛逆氣脇風痛安胃氣止溏泄明目<hi>别錄</hi>解傷寒<lb/>
　結胸主上氣喘欬腎内傷冷隂痿而有氣加而用之<lb/>
　<hi>甄權</hi>消食散敗血破積堅去胃中濕熱<hi>元素</hi>
　發明<hi>震亨曰枳實瀉痰能衝墻倒壁滑竅破氣之藥也元素曰心下痞及宿食不消並宜枳實黄連</hi>
　<hi>杲曰蜜灸則破水積以泄氣除内熱潔古用去脾經積血脾無積血則心下不痞也好古曰益氣則佐之</hi>
　<hi>以人參白术乾薑破氣則佐之以大黄牽牛芒硝此本經所以言益氣而復言消痞也非白术不能去濕</hi>
<pb n="KR3e0079_WYG_088-17b"/>
　<hi>非枳實不能除痞故潔古制枳术丸方以調胃脾張仲景治心下堅大如盤水飲所作枳實白术湯用枳</hi>
　<hi>實七枚术三兩水一斗煎三升分三服腹中軟即消也餘見枳殻下</hi>
　附方<hi>舊九新四</hi>卒胸痺痛<hi>枳實擣末湯服方寸匕日三夜一  肘后方</hi>胸痺結<lb/>
　胸<hi>胸痺心下痞堅留氣結胸脇下逆氣搶心枳實薤白湯主之陳枳實四枚厚朴四兩薤白半斤括樓</hi>
　<hi>一枚桂一兩以水五升先煎枳朴取二升去滓納餘藥煎三兩沸分温三服當愈  張仲景金櫃要畧</hi>
　傷寒胸痛<hi>傷寒後卒胸膈閉痛枳實麩炒為末米飲服二錢日二服  嚴子札濟生方</hi>産<lb/>
　後腹痛<hi>枳實麩炒芍藥酒炒各二錢水一盞煎服亦可為末服  聖惠方</hi>奔豚氣痛<lb/>
　<hi>枳實炙為末飲下方寸匕日三夜一  外臺秘要</hi>婦人隂腫<hi>堅痛枳實半斤碎炒帛裹熨之</hi>
<pb n="KR3e0079_WYG_088-18a"/>
　<hi>冷即易錄子母秘</hi>大便不通<hi>枳實皂莢等分為末飯丸米飲下  危氏得效方</hi>積痢<lb/>
　脱肛<hi>枳實石上磨平蜜炙黄更互熨之縮乃止  千金方</hi>小兒久痢<hi>水穀不調枳實擣末</hi>
　<hi>飲服一二錢  廣利方</hi>腸風下血<hi>枳實半斤麩炒黄茋半斤為末米飲非時服二錢匕糊丸</hi>
　<hi>亦可方經騐</hi>小兒五痔<hi>不以年月枳實為末煉蜜丸梧子大空心飲下三十丸  集騐方</hi>
　小兒頭瘡<hi>枳實燒灰猪脂調塗  聖惠方</hi>皮膚風疹<hi>枳實醋浸火炙熨之即消  外</hi>
　<hi>臺祕要</hi>
　枳殻氣味苦酸微寒無毒<hi>權曰苦辛元素曰氣味升降與枳實同杲曰沉也隂</hi>
　<hi>也</hi>主治風痺淋痺通利闗節勞氣欬嗽背膊悶倦散<lb/>
<pb n="KR3e0079_WYG_088-18b"/>
　留結胸膈痰滯逐水消脹滿大脇風安胃止風痛<hi>開寳</hi>
　遍身風疹肌中如麻豆惡瘡腸風痔疾心腹結氣兩<lb/>
　脇脹虚闗膈壅塞<hi>甄權</hi>健脾開胃調五臟下氣止嘔逆<lb/>
　消痰治反胃霍亂瀉痢消食破癥結痃癖五膈氣及<lb/>
　肺氣水腫大小腸除風明目炙熱熨痔腫<hi>大明</hi>泄肺氣<lb/>
　除胸痞<hi>元素</hi>治裏急後重<hi>時珍</hi>
　發明<hi>元素曰枳殻破氣勝濕化痰泄肺走大腸多用損胸中至高之氣止可二三服而已禀受素壯</hi>
　<hi>而氣刺痛者看在何部經分以别經藥導之杲曰氣血弱者不可服以其損氣也好古曰枳殻主高枳實</hi>
<pb n="KR3e0079_WYG_088-19a"/>
　<hi>主下高者主氣下者主血故殻主胸膈皮毛之病實主心腹脾胃之病大同小異朱肱活人書言治痞宜</hi>
　<hi>先用桔梗枳殻湯非用此治心下痞也果知誤下氣将䧟而成痞故先用此使不致於痞也若已成痞而</hi>
　<hi>用此則失之晚矣不惟不能消痞及損胸中之氣先之一字有謂也時珍曰枳實枳殻氣味功用俱同上</hi>
　<hi>世亦無分别魏晉以來始分實殻之用潔古張氏東垣李氏又分治高治下之説大扺其功皆能利氣氣</hi>
　<hi>下則痰喘止氣行則痞脹消氣通則痛刺止氣利則後重除故以枳實利胸膈枳殻利腸胃然張仲景治</hi>
　<hi>胸痺痞滿以枳實為要藥諸方治下血痔痢大腸秘塞裏急後重又以枳殻為通用則枳實不獨治下而</hi>
　<hi>殻不獨治高也蓋自飛門至魄門皆肺主之三焦相通一氣而已則二物分之可也不分亦無傷杜壬方</hi>
　<hi>載湖陽公主苦難産有方士進痩胎飲方用枳殻四兩甘草二兩為末每服一錢白湯㸃服自五月後一</hi>
<pb n="KR3e0079_WYG_088-19b"/>
　<hi>日一服至臨月不惟易産仍無胎中惡病也張景古活法機要改以枳术丸日服令胎痩易生謂之束胎</hi>
　<hi>丸而寇宗奭衍義言胎壯則子有力易生令服枳殻藥反致無力兼子亦氣弱難養所謂縮胎易産者大</hi>
　<hi>不然也以理思之寇氏之説似覺為優或胎前氣盛壅滯者宜用之所謂八九月胎必用枳殻蘇梗以順</hi>
　<hi>氣胎前無滯則産後無虚也若氣禀弱者即大非所宜矣震亨曰難産多見于鬱悶安逸之人富貴奉養</hi>
　<hi>之家古方痩胎飲為湖陽公主作也予妹苦于難産其形肥而好坐予思此與公主正相反也彼奉養之</hi>
　<hi>人其氣必實故耗其氣使平則易産今形肥則氣虚久坐則氣不運當補其母之氣以紫蘇飲加補氣藥</hi>
　<hi>十數貼服之遂快産</hi>
　附方<hi>舊三新十五</hi>傷寒呃噫<hi>枳殻半兩木香一錢為末毎白湯服一錢未止再服  本</hi>
<pb n="KR3e0079_WYG_088-20a"/>
　<hi>事方</hi>老幼腹脹<hi>血氣凝滯用此寛腸順氣名四炒丸商州枳殻厚而綠背者去穰四兩分作四</hi>
　<hi>分一兩用蒼术一兩同炒一兩用蘿蔔子一兩同炒一兩用乾漆一兩同炒一兩用茴香一兩同炒黄去</hi>
　<hi>四味只取枳殻為末以四味煎汁煮麫糊和丸梧子大毎食後米飲下五十丸  王氏簡易方</hi>消積<lb/>
　順氣<hi>治五積六聚不拘男婦老幼但是氣積並皆治之乃仙傳方也枳殻三斤去穰毎箇入巴豆仁</hi>
　<hi>一箇合定扎煮慢火水煮一日湯減再加熱湯勿用冷水待時足汁盡去巴豆切片晒乾勿炒為末醋煮</hi>
　<hi>麫糊丸梧子大毎服三四十丸隨病湯使  邵真人經騐方</hi>順氣止痢<hi>枳殻炒二兩四錢甘</hi>
　<hi>草六錢為末毎沸湯服二錢  嬰童百問</hi>疏導脚氣<hi>即上方用木𤓰湯服  直指方</hi>小兒<lb/>
　秘澀<hi>枳殻煨去穰甘草各一錢以水煎服  全㓜心鏗</hi>腸風下血<hi>不拘逺年近日博濟</hi>
<pb n="KR3e0079_WYG_088-20b"/>
　<hi>方用枳殻燒黑存性五錢羊脛炭為末三錢五更空心米飲服如人行五里再一服當日見效  簡便方</hi>
　<hi>用枳殻一兩黄連五錢水一鍾煎半鍾空心服</hi>痔瘡腫痛<hi>必效方用枳殻煨熟熨之七枚立定</hi>
　<hi>中本事方用枳殻末入瓶  水煎百沸先熏後洗</hi>懷胎腹痛<hi>枳殻三兩麩炒黄芩一兩毎服</hi>
　<hi>五錢水煎濃服若脹滿身重加白术一兩  活法機要</hi>産後腸出<hi>不收枳殻煎湯浸之良久</hi>
　<hi>即入也袖珍方</hi>小兒驚風<hi>不驚丸治小兒因驚氣吐逆作搐痰涎壅塞手足掣瘲眼睛斜視枳</hi>
　<hi>殻去穰麩炒淡豆䜴等分為末毎服一字甚者半錢急驚薄荷自然汁下慢驚荆芥湯入酒三五㸃下日</hi>
　<hi>三服兒陳文中小  方</hi>牙齒疼痛<hi>枳殻浸酒含/潄  聖惠方</hi>風疹作癢<hi>枳殻三兩</hi>
　<hi>麸炒為末毎服二錢水一盞煎六分去滓温服仍以汁塗  經騐方</hi>小兒軟癤<hi>大枳殻一</hi>
<pb n="KR3e0079_WYG_088-21a"/>
　<hi>箇去白磨口平以麫糊抹邊合癤上自出膿血盡更無痕也  危氏得效方</hi>利氣明目<hi>枳殻</hi>
　<hi>麸炒一兩為末㸃湯代茶  普濟方</hi>下早成痞<hi>傷寒隂證下早成痞心下滿而不痛按之虚軟</hi>
　<hi>枳殻檳榔等分為末毎服三錢黄連湯調下  宣明方</hi>脇骨疼痛<hi>因驚傷肝者枳殻一兩麩</hi>
　<hi>炒桂枝生半兩為細末毎服二錢薑棗湯下  本事方</hi>
　枳茹<hi>樹皮也或云枳殻上刮下皮也</hi>主治中風身直不得屈伸反復<lb/>
　及口僻眼斜刮皮一升酒三升漬一宿毎温服五合<lb/>
　酒盡再作<hi>蘇頌</hi>樹莖及皮主水脹暴風骨節疼急<hi>𢎞景</hi>
　根皮主治浸酒潄齒痛<hi>甄權</hi>煮汁服治大便下血末服<lb/>
<pb n="KR3e0079_WYG_088-21b"/>
　治野雞病有血<hi>藏器</hi>
　嫩葉主治煎湯代茶去風<hi>時珍譜出茶</hi>
枸橘<hi>綱目</hi>
　釋名臭橘<lb/>
　集解<hi>時珍曰枸橘處處有之樹葉並與橘同但榦多刺二月開白花青蕋不香結實大如彈丸形如</hi>
　<hi>枳實而殻薄不香人家多收種為藩蘺亦或收小實偽充枳實及青橘皮售之不可不辨</hi>
　葉氣味辛温無毒主治下痢膿血後重同萆薢等分<lb/>
　炒存性研毎茶調二錢服又治喉瘻消腫導毒<hi>時珍</hi>
<pb n="KR3e0079_WYG_088-22a"/>
　附方<hi>新一</hi>咽喉怪證<hi>咽喉生瘡層層如叠不痛日久有竅出臭氣廢飲食用臭橘葉煎湯</hi>
　<hi>連服必愈夏子益奇病方</hi>
　刺主治風蟲牙痛毎以一合煎汁含之<hi>時珍</hi>
　橘核主治腸風下血不止同樗根白皮等分炒研每<lb/>
　服一錢皂莢子煎湯調服<hi>時珍</hi>
　附方<hi>新一</hi>白疹瘙痒<hi>遍身者小枸橘細切麥麩炒黄為末每服二錢酒浸少時飲酒初以</hi>
　<hi>枸橘煎湯洗患處  救急方</hi>
　樹皮主治中風强直不得屈申細切一升酒二升浸<lb/>
<pb n="KR3e0079_WYG_088-22b"/>
　一宿每日温服半升酒盡再作<hi>時珍</hi>
巵子<hi>本經中品</hi>
　釋名木丹<hi>本經</hi>越桃<hi>别/錄</hi>鮮支<hi>綱/目</hi>花名薝蔔<hi>時珍曰巵酒器也巵子象</hi>
　<hi>之故名俗作梔司馬相如賦云鮮支黄爍註云鮮支即支子也佛書稱其花為薝蔔謝靈運謂之林蘭曽</hi>
　<hi>端伯呼為禪友或曰薝蔔金色非巵子也</hi>
　集解<hi>别錄曰巵子生南陽川谷九月采實暴乾𢎞景曰處處有之亦兩三種小異以七稜者為良經</hi>
　<hi>霜乃取入染家用于藥甚稀頌曰今南方及西蜀州郡皆有之木高七八尺葉似李而厚硬又似樗蒲子</hi>
　<hi>二三月生白花花皆六出甚芬香俗説即西域薝蔔也夏秋結實如訶子狀生青熟黄中仁深紅南人競</hi>
<pb n="KR3e0079_WYG_088-23a"/>
　<hi>種以售利史記貨殖傳云巵茜千石與千户侯等言獲利博也入藥用山巵子方書所謂越桃也皮薄而</hi>
　<hi>圓小刻房七稜至九稜者為佳其大而長者雷斆炮炙論謂之伏尸巵子入藥無力時珍曰巵子葉如兎</hi>
　<hi>耳厚而深綠春榮秋瘁入夏開花大如酒盃白瓣黄蕋隨即結實薄皮細子有鬚霜後收之蜀中有紅巵</hi>
　<hi>子花爛紅色其實染物則赭紅色</hi>
　脩治<hi>斆曰凡使須要如萑腦并鬚長有九路赤色者為上先去皮鬚取仁以甘草水浸一宿漉出焙</hi>
　<hi>乾搗篩為末用震亨曰治上焦中焦連殻用下焦去殻洗去黄漿炒用治血病炒黒用好古曰去心胸中</hi>
　<hi>熱用仁去肌表熱用皮</hi>
　氣味苦寒無毒<hi>别錄曰大寒元素曰氣薄味厚輕清上行氣浮而味降陽中隂也呆曰沉</hi>
<pb n="KR3e0079_WYG_088-23b"/>
　<hi>也隂也入乎太隂肺經血分丹書巵子柔金</hi>主治五内邪氣胃中熱氣面<lb/>
　赤酒皰皶鼻白癩赤癩瘡瘍<hi>本經</hi>療目赤熱痛胸心大<lb/>
　小腸大熱心中煩悶<hi>别錄</hi>去熱毒風除時疾熱解五種<lb/>
　黄病利五淋通小便解消渴明目主中惡殺䗪蟲毒<lb/>
　<hi>甄權</hi>解玉支毒<hi>𢎞景也羊/躑躅</hi>主瘖瘂紫癜風<hi>孟詵</hi>治心煩懊<lb/>
　憹不得眠臍下血滯而小便不利<hi>元素</hi>瀉三焦火清胃<lb/>
　脘血治熱厥心痛解熱鬱行結氣<hi>震亨</hi>治吐血衂血血<lb/>
　痢下血血淋損傷瘀血及傷寒勞復熱厥頭痛疝氣<lb/>
<pb n="KR3e0079_WYG_088-24a"/>
　湯火傷<hi>時珍</hi>
　發明<hi>元素曰巵子輕飄而象肺色赤而象火故能瀉肺中之火其用有四心經客熱一也除煩燥二</hi>
　<hi>也去上焦虚熱三也治風四也震亨曰巵子瀉三焦之火及痞塊中火邪最清胃腕之血其性屈曲下行</hi>
　<hi>能降火從小便中泄去凡心痛稍久不宜温散反助火邪故古方多用巵子以導熱藥則邪易伏而</hi>
　<hi>病易退好古曰本草不言巵子能吐仲景用為吐藥巵子本非吐藥為邪氣在上拒而不納食令上吐則</hi>
　<hi>邪因以出所謂其高者因而越之也或用為利小便藥實非利小便乃清肺也肺清則化行而膀胱津液</hi>
　<hi>之府得此氣化而出也本草言治大小腸熱乃辛與庚合又與丙合又能泄戊先入中州故也仲景治煩</hi>
　<hi>躁用巵子䜴湯煩者氣也躁者血也氣主肺躁主血故用巵子以治肺煩香䜴以治腎躁杲曰仲景以巵</hi>
<pb n="KR3e0079_WYG_088-24b"/>
　<hi>子色赤味苦入心而治煩香䜴色黒味鹹入腎而治躁宗奭曰仲景治傷寒發汗吐下後虚煩不得眠若</hi>
　<hi>劇者必反覆顛倒心中懊憹巵子䜴湯治之因其虚故不用大黄有寒毒故也巵子雖寒而無毒治胃中</hi>
　<hi>熱氣既亡血亡津液腑臟無潤養内生虚熱非此物不可去也又治心經留熱小便赤澀用去皮巵子火</hi>
　<hi>煨大黄連翹炙甘草等分末之水煎三錢服旡不利也頌曰張仲景及古今名醫治發黄皆用巵子茵蔯</hi>
　<hi>甘草香䜴四物作湯飲又治大病後勞復皆用巵子鼠矢等湯利小便而愈其方極多不可悉載</hi>
　附方<hi>舊十新十七</hi>鼻中衂血<hi>山巵子燒灰吹之屢用有效  黎居士易簡方</hi>小便<lb/>
　不通<hi>巵子仁十四箇獨頭蒜一箇凔塩少許搗貼臍及囊良久即通  普濟方</hi>血淋濇痛<lb/>
　<hi>生山巵子末滑石等分葱湯下  經騐良方</hi>下利鮮血<hi>巵子仁燒灰水服一錢七  食療本</hi>
<pb n="KR3e0079_WYG_088-25a"/>
　<hi>草</hi>酒毒下血<hi>老山巵子仁焙研毎新汲/水服一錢七  聖惠方</hi>熱毒血痢<hi>巵子</hi>
　<hi>十四枚去皮搗末蜜丸梧子大毎服三丸日三服大效亦可水煎服  肘後方</hi>臨産下痢<hi>巵子</hi>
　<hi>燒研空心熱酒服一匙甚者不過五服  勝金方</hi>婦人胎腫<hi>屬濕熱山巵子一合炒研毎服</hi>
　<hi>二三錢米飲下丸服亦可  丹溪方</hi>熱水腫疾<hi>山巵子仁炒研米飲服三錢若上焦熱者連殻</hi>
　<hi>用纂丹溪  要</hi>霍亂轉筋<hi>心腹脹滿未得吐下巵子二七枚燒研熟酒服之立愈  肘后方</hi>
　冷熱腹痛<hi>㽲刺不思飲食山巵子川烏頭等分生研為末酒糊丸如梧子大毎服十五丸生薑</hi>
　<hi>湯下小腹痛茴香湯下  博濟方</hi>胃脘火痛<hi>大山巵子七枚或九枚炒焦水一盞煎七分入</hi>
　<hi>生薑汁飲之立止復發者必不效用𤣥明粉一錢服立止  丹溪纂要</hi>五臟諸氣<hi>益少隂血</hi>
<pb n="KR3e0079_WYG_088-25b"/>
　<hi>用巵子炒黒研末生薑同煎飲之甚㨗  丹溪纂要</hi>五尸注病<hi>冲發心脇刺痛纒綿旡時巵子</hi>
　<hi>三七枚燒末水服  肘后方</hi>熱病食復<hi>及交接后發動欲死不能語巵子三十枚水三升煎</hi>
　<hi>一升服令微汗  梅師方</hi>小兒狂躁<hi>畜熱右下身熱狂躁昬迷不食巵子仁匕枚豆豉五錢水</hi>
　<hi>一盞煎七分服之或吐或不吐立效  閻孝忠集效方</hi>盤腸釣氣<hi>越桃仁半兩草烏頭少許</hi>
　<hi>同炒過去草烏入白芷一錢為末每服半錢茴香葱白酒下  普濟方</hi>赤眼腸秘<hi>山巵子七</hi>
　<hi>箇鑚孔煨熟水一升煎半升去滓入大黄末三錢温服  普濟方</hi>喫飯直出<hi>巵子二十箇微</hi>
　<hi>炒去皮水煎服  怪證奇方</hi>風痰頭痛<hi>不可忍巵子末和蜜濃傅舌上吐即止  兵部手集</hi>
　鼻上酒皶<hi>巵子炒研黄蠟和丸彈子大每服一丸嚼細茶下日二服忌酒麩煎炙</hi>
<pb n="KR3e0079_WYG_088-26a"/>
　<hi>許學士本事方</hi>火熖丹毒<hi>巵子搗和水塗/之  梅師方</hi>火瘡未起<hi>巵子仁燒研麻</hi>
　<hi>油和封之已成瘡燒白糖灰粉之  千金方</hi>眉中練癬<hi>巵子燒研和油傅之  保㓜大全</hi>
　折傷腫痛<hi>巵子白麫同搗塗之甚效  集簡方</hi>猘犬吠傷<hi>巵子皮燒研石硫黄等分</hi>
　<hi>為末傅之日三  梅師方</hi>湯盪火燒<hi>巵子末和雞子清濃掃之  救急方</hi>
　花主治悦顔色千金翼面膏用之<hi>時珍</hi>
　附錄木㦸<hi>别錄有名未用曰生山中葉如巵子味辛温無毒主痃癖氣在臟腑</hi>
酸棗<hi>本經上品</hi>
　釋名樲<hi>尔雅</hi>山棗<lb/>
<pb n="KR3e0079_WYG_088-26b"/>
　集解<hi>别錄曰酸棗生河東川澤八月采實隂乾四十日成𢎞景曰今出東山間云即山棗樹子似武</hi>
　<hi>昌棗而味極酸東人噉之以醒睡與經文療不得眠正相反恭曰此即樲棗也樹大如大棗實旡常形但</hi>
　<hi>大棗中味酸者是今醫以棘實為酸棗大誤矣藏器曰酸棗既是大棗中之酸此即是真棗何復名酸既名酸</hi>
　<hi>又云小今棗中酸者未必即小小者未必即酸惟嵩陽子云余家于滑臺今酸棗縣即滑之屬邑也其樹</hi>
　<hi>高數丈徑圍一二尺木理極細堅而且重可為車軸及匙筯等其樹皮亦細而硬文似蛇鱗其棗圓小而</hi>
　<hi>味酸其核微圓而仁稍長色赤如丹此醫之所重居人不易得今市人賣者皆棘子也又云山棗樹如棘</hi>
　<hi>其子如生棗其核如骨其肉酸滑好食山人以當果頌曰今近汴洛及西北州郡皆有之野生多在坡坂</hi>
　<hi>及城壘間似棗木而皮細其木心赤色莖葉俱青花似棗花八月結實紫紅色似棗而圓小味酸當月采</hi>
<pb n="KR3e0079_WYG_088-27a"/>
　<hi>實取核中仁孟子曰養其樲棘是也嵩陽子言酸棗縣所出為真今之貨者皆是棘實用者尤宜詳辨志</hi>
　<hi>曰酸棗即棘實更非他物若云是大棗味酸者全非也酸棗小而圓其核中仁微扁其大棗仁大而長不</hi>
　<hi>相類也宗奭曰天下皆有之但以土産宜與不宜尔嵩陽子言酸棗木高大今貨者皆棘子此説未盡蓋</hi>
　<hi>不知小則為棘大則為酸棗平地則易長居崖塹則難生故棘多生崖塹上久不樵則成榦人方呼為酸</hi>
　<hi>棗更不言棘其實一本也此物纔及三尺便開花結子但科小者氣味薄木大者氣味厚今陜西臨潼山</hi>
　<hi>野所出亦好乃土地所宜也後有白棘條乃酸棗未長大時枝上刺也及至長成其實大其刺亦少故棗</hi>
　<hi>取大木刺取小科不必强分别焉</hi>
　酸棗氣味酸平無毒<hi>宗奭曰微熱時珍曰仁味甘氣平斆曰用仁以葉拌蒸半日去</hi>
<pb n="KR3e0079_WYG_088-27b"/>
　<hi>皮尖之才曰惡防己</hi>主治心腹寒熱邪結氣聚四肢酸痛濕痺<lb/>
　久服安五臟輕身延年<hi>本經</hi>煩心不得眠臍上下痛血<lb/>
　轉久洩虚汗煩渴補中益肝氣堅筋骨助隂氣能令<lb/>
　人肥健<hi>别錄</hi>筋骨風炒仁研湯服<hi>甄權</hi>
　發明<hi>恭曰本經用實療不得眠不用言仁今方皆用仁補中益肝堅筋骨助隂氣皆酸棗仁之功也</hi>
　<hi>宗奭曰酸棗經不言用仁而今天下皆用之志曰按五代史後唐刋石藥騐云酸棗仁睡多生使不得睡</hi>
　<hi>炒熟陶云食之醒睡而經云療不得眠蓋其子肉味酸食之使不思睡核中仁服之療不得眠正如麻黄</hi>
　<hi>發汗根節止汗也時珍曰酸棗實味酸性收故主肝病寒熱結氣酸痺久泄臍下滿痛之症其仁甘而潤</hi>
<pb n="KR3e0079_WYG_088-28a"/>
　<hi>故熟用療膽虚不得眠煩渴虚汗之證生用療膽熱好眠皆足厥隂少陽藥也今人專以為心家藥殊昧</hi>
　<hi>此理</hi>
　附方<hi>舊五新二</hi>膽風沉睡<hi>膽風毒氣虚實不調昬沉多睡用酸棗仁一兩生用全挺蠟茶</hi>
　<hi>二兩以生薑汁塗炙微焦為散毎服二錢水七分煎六分温服  簡要濟衆方</hi>膽虚不眠<hi>心多</hi>
　<hi>驚悸用酸棗仁一兩炒香搗為散毎服二錢竹葉湯調下  和劑局方加人參一兩辰砂半兩乳香二錢</hi>
　<hi>半煉蜜丸服</hi>振悸不眠<hi>胡洽方酸棗仁湯用酸棗仁二升伏苓白术人參甘草各二兩生薑</hi>
　<hi>六兩水八升煮三升分服  圖經</hi>虚煩不眠<hi>深師方酸棗仁湯用酸棗仁二升蝭母乾薑茯</hi>
　<hi>苓芎藭各二兩甘草炙一兩以水一斗先煑棗仁减三升乃同煑取三升分服  圖經本草</hi>骨蒸<lb/>
<pb n="KR3e0079_WYG_088-28b"/>
　不眠<hi>心煩用酸棗仁一兩水二盞研絞取汁下粳米二合煑粥候熟下地黄汁一合再煑匀食  太</hi>
　<hi>平聖惠方</hi>睡中汗出<hi>酸棗仁人參茯苓等分為末毎服一錢米飲下  簡便方</hi>刺入肉<lb/>
　中<hi>酸棗核燒末水服立出  外臺秘要</hi>
白棘<hi>本經中品</hi>　　校正<hi>併入别錄棘刺花</hi>
　釋名棘刺<hi>别錄</hi>棘鍼<hi>别/錄</hi>赤龍爪<hi>綱/目</hi>花名刺原<hi>别/錄</hi>䓆蓂<hi>别錄</hi>
　馬朐<hi>音劬時珍曰獨生而高者為棗列生而低者為棘故重束為棗平束為棘二物觀名即可辨矣</hi>
　<hi>束即刺字䓆蓂與大薺同名非一物也</hi>
　集解<hi>别錄曰白棘生雍州川谷棘刺花生道旁冬至後一百二十日采之四月采實當之曰白棘是</hi>
<pb n="KR3e0079_WYG_088-29a"/>
　<hi>酸棗樹鍼今人用天門冬苖代之非真也恭曰棘有赤白二種白棘莖白如粉子葉與赤棘同棘中時復</hi>
　<hi>有之亦為難得其刺當用白者為佳然刺有鈎直二種直者宜入補益鈎者宜療瘡腫花即其花更無别</hi>
　<hi>物天門冬一名顛棘南人以代棘鍼非矣保昇曰棘有赤白二種切韻云棘小棗也田野間皆有之叢高</hi>
　<hi>三二尺花葉莖實俱似棗也宗奭曰本文白棘一名棘鍼棘刺如此分明諸家強生疑惑今不取之白棘</hi>
　<hi>乃是肥盛紫色枝自有皺薄白膜光剝起者故曰棘取白之義不過如此</hi>
　白棘氣味辛寒無毒主治心腹痛癰腫潰膿止痛決<lb/>
　刺結<hi>本經</hi>療丈夫虚損隂痿精自出補腎氣益精髓棗<lb/>
　鍼療腰痛喉痺不通<hi>别錄</hi>
<pb n="KR3e0079_WYG_088-29b"/>
　附方<hi>舊五新七</hi>小便尿血<hi>棘刺三升水五升煮二升分三服  外臺秘要</hi>腹脇刺<lb/>
　痛<hi>因腎臓虚冷不可忍者棘鍼鈎子一合焙檳榔二錢半水一盞煎五分入好酒半盞更煎三五沸分</hi>
　<hi>二服方聖騐</hi>頭風疼痛<hi>倒鈎棘鍼四十九箇燒存性丁香一箇麝香一皂子為末隨左右㗜</hi>
　<hi>鼻方聖惠</hi>眼睫拳手<hi>赤龍爪倒鈎棘也一百二十箇地龍二條木賊二百二十節木鱉子</hi>
　<hi>仁二箇炒為末摘去睫毛毎日以此㗜鼻三五次  普濟方</hi>齲齒腐朽<hi>棘鍼二百枚即棗樹</hi>
　<hi>刺朽落地者水三升煮一升含潄臺或燒瀝日塗之後傅雄黄末即愈  外  秘要</hi>小兒喉痺<lb/>
　<hi>棘鍼燒灰水服半錢  聖惠方</hi>小兒口噤<hi>驚風不乳白棘燒末水服一錢  聖惠方</hi>小兒<lb/>
　丹毒<hi>水煮棘根汁洗之  千金方</hi>癰疽痔漏<hi>方同/上</hi>丁瘡惡腫<hi>棘鍼倒鈎</hi>
<pb n="KR3e0079_WYG_088-30a"/>
　<hi>爛者三枚丁香七枚同入瓶燒存性以月内孩子糞和塗日三上之  又方曲頭棘刺三百枚陳橘皮二</hi>
　<hi>兩水五升煎一升半分服  聖惠方</hi>諸腫有膿<hi>棘鍼燒灰水服一錢一夜頭出  千金方</hi>小<lb/>
　兒諸疳<hi>棘鍼𤓰蒂等分為末吹入鼻中日三次聖惠方</hi>
　枝主治燒油塗髮解垢䐈<hi>宗奭</hi>
　棘刺花<hi>别錄</hi>氣味苦平無毒主治金瘡内漏<hi>别錄</hi>
　實主治心腹痿痺除熱利小便<hi>别錄</hi>
　葉主治脛臁瘡搗傅之亦可晒研麻油調傅<hi>時珍</hi>
㽔核<hi>㽔儒誰切本經上品</hi>
<pb n="KR3e0079_WYG_088-30b"/>
　釋名白桵<hi>音蕤時珍曰尔雅棫白桵即此也其花實蕤㽔下垂故謂之桵後人作㽔柞木亦名</hi>
　<hi>棫而物異</hi>
　集解<hi>别錄曰蕤核生函谷川谷及巴西𢎞景曰今出彭城大如烏豆形圓而扁有文理狀似胡桃核</hi>
　<hi>今人皆合殻用此應破取仁秤之保昇曰今出雍州樹生葉細似枸杞而狹長花白子附莖生紫赤色大</hi>
　<hi>如五味子莖多細刺五月六月熟采實日乾頌曰今河東并州亦有之木高五七尺莖間有刺時珍曰郭</hi>
　<hi>璞云白桵小木也叢生有刺實如耳璫紫赤可食即此也</hi>
　仁脩治<hi>斆曰凡使㽔核仁以湯浸去皮尖孹作兩片四兩芒硝一兩木通草七兩同水煮一</hi>
　<hi>伏時取仁研膏入藥</hi>
<pb n="KR3e0079_WYG_088-31a"/>
　氣味甘温無毒<hi>别錄曰微寒普曰神農雷公甘無毒生平地八月采之</hi>主治心<lb/>
　腹邪熱結氣明目目赤痛傷淚出目腫眥爛久服輕<lb/>
　身益氣不饑<hi>本經</hi>强志明耳目<hi>吳普</hi>破心下結痰<lb/>
　集解<hi>别錄曰山茱茰生漢中山谷及瑯耶寃句東海承縣九月十月采實隂乾頌曰葉如梅有刺二</hi>
　<hi>月開花如杏四月實如酸棗赤色五月采實𢎞景曰出近道諸山中大樹子初熟未乾赤色如胡頽子亦</hi>
　<hi>可噉既乾皮甚薄當合核用也頌曰今海州兖州亦有之木高丈餘葉似榆花白氣雷斆炮炙論言一種</hi>
　<hi>雀兒蘇真相似只是核八稜不入藥用時珍曰雀兒蘇即胡頽子也</hi>
　實脩治<hi>斆曰凡使以酒潤去核取皮一斤只取四兩已來緩火熬乾方用能壯元氣秘精其核能</hi>
<pb n="KR3e0079_WYG_088-31b"/>
　<hi>滑精不可服</hi>
　氣味酸平無毒<hi>别錄曰微温普曰神農黄帝雷公扁鵲酸無毒岐伯辛權曰鹹辛大熱好</hi>
　<hi>古曰陽中之隂入足厥隂少隂經氣分之才曰蓼實為之使惡桔梗防風防己</hi>主治心下邪<lb/>
　氣寒熱温中逐寒濕痺去三蟲久服輕身<hi>本經</hi>腸胃風<lb/>
　邪寒熱疝瘕頭風風氣去來鼻塞目黄耳聾面皰下<lb/>
　氣出汗强隂益精安五臟通九竅止小便利久服明<lb/>
　目强力長年<hi>别錄</hi>治腦骨痛療耳鳴補腎氣興陽道堅隂<lb/>
　莖添精髓止老人尿不節治面上瘡能發汗止月水<lb/>
<pb n="KR3e0079_WYG_088-32a"/>
　不定<hi>甄權</hi>煖腰膝助水臟除一切風逐一切氣破癥結<lb/>
　治酒皶<hi>大明</hi>温肝<hi>元素</hi>
　發明<hi>好古曰滑則氣脱濇劑所以收之山茱茰止小便利秘精氣取其味酸濇以收滑也仲景八味</hi>
　<hi>丸用之為君其性味可知矣</hi>
　附方<hi>新一</hi>草還丹<hi>益元陽補元氣固元精壯元神乃延年續嗣之至藥也山茱茰酒浸取肉</hi>
　<hi>一斤破故紙酒浸焙乾半斤當歸四兩麝香一錢為末煉蜜丸梧子大毎服八十一丸臨臥塩酒下  吳</hi>
　<hi>旻扶壽方</hi>
胡頽子<hi>拾遺</hi>
<pb n="KR3e0079_WYG_088-32b"/>
　釋名蒲頽子<hi>綱目</hi>盧都子<hi>綱/目</hi>雀兒酥<hi>炮/炙</hi>半含春<hi>綱目</hi>黄婆<lb/>
　嬭<hi>時珍曰陶𢎞景注山茱茰及櫻桃皆言似胡頽子凌冬不凋亦應益人陳藏器又於山茱茰下詳著</hi>
　<hi>之别旡識者今考訪之即雷斆炮炙論所謂雀兒酥也雀兒喜食之越人呼為蒲頽子南人呼為盧都子</hi>
　<hi>吳人呼為半含春言早熟也襄漢人呼為黄婆嬭象乳頭也劉績霏雪錄言安南有小果紅色名盧都子</hi>
　<hi>則盧都乃蠻語也</hi>
　集解<hi>藏器曰胡頽子生平林間樹高丈餘冬不凋葉阥白冬花春熟最早小兒食之當果又有</hi>
　<hi>一種大相似冬凋春實夏熟人呼為木半夏旡别功效時珍曰胡頽即盧都子也其樹高六七尺其枝葉</hi>
　<hi>軟如蔓其葉微似棠梨長狹而尖面青背白但有細㸃如星老則星起如麩經冬不凋春前生花朶如丁</hi>
<pb n="KR3e0079_WYG_088-33a"/>
　<hi>香蒂極細倒垂正月乃敷白花結實小長儼如山茱茰上亦有細星斑㸃生青熟紅立夏前采食酸濇核</hi>
　<hi>亦如山茱茰但有八稜軟而不堅核内白綿如絲中有小仁其木半夏樹葉花實及星斑氣味並與盧都</hi>
　<hi>同但枝强硬葉微圓而有尖其實圓如櫻桃而不長為異耳立夏後始熟故吳楚人呼為四月子亦曰野</hi>
　<hi>櫻桃其核亦八稜大抵是一類二種也</hi>
　子氣味酸平無毒<hi>𢎞景曰寒熱病不可用</hi>主治止水痢<hi>藏器</hi>
　根氣味<hi>同子</hi>主治煎湯洗惡瘡疥并犬馬瘑瘡<hi>藏器</hi>吐血<lb/>
　不止煎水飲之喉痺痛塞煎酒灌之皆效<hi>時珍</hi>
　葉氣味<hi>同子</hi>主治肺虚短氣喘欬劇者取葉焙研米飲<lb/>
<pb n="KR3e0079_WYG_088-33b"/>
　服二錢<hi>時珍</hi>
　發明<hi>時珍曰蒲頽葉治喘欬方出中藏經云甚者亦效如神云有人患喘三十年服之頓愈甚者服</hi>
　<hi>藥後胸上生小癮疹作痒則瘥也虚甚加人參等分名清肺散大抵皆取其酸濇收歛肺氣耗散之功耳</hi>
金櫻子<hi>蜀本草</hi>
　釋名刺梨子<hi>開寳</hi>山石榴<hi>綱/目</hi>山雞頭子<hi>時珍曰金櫻當作金罌謂其子</hi>
　<hi>形如黄罌也石榴雞頭皆象形又杜鵑花小蘗並名山石榴非一物也斆曰林檎何裹子亦曰金櫻子與</hi>
　<hi>此同名而異物</hi>
　集解<hi>韓保昇曰金櫻子在處有之花白子形似榅桲而小色黄有刺方術多用之頌曰今南中州郡</hi>
<pb n="KR3e0079_WYG_088-34a"/>
　<hi>多有而以江西劒南嶺外者為勝叢生郊野中大類薔薇有刺四月開白花夏秋結實亦有刺黄赤色形</hi>
　<hi>似小石榴十一月十二月采江南蜀中人熬作煎酒服云補治有殊效宜州所供云本草謂之營實今校</hi>
　<hi>之與營實殊别也時珍曰山林間甚多花最白膩其實大如指頭狀如石榴而長其核細碎而有白毛如</hi>
　<hi>營實之核而味甚濇</hi>
　子氣味酸濇平無毒主治脾洩下痢止小便利濇精<lb/>
　氣久服令人耐寒輕身<hi>蜀本</hi>
　發明<hi>頌曰洪州昌州皆煮其子作煎寄餽人服食家用煎和雞頭實粉為丸服名水陸丹益氣補真</hi>
　<hi>最佳慎微曰沈存中筆談云金櫻子止遺泄取其温且濇也世人待紅熟時取汁熬膏味甘全斷濇味都</hi>
<pb n="KR3e0079_WYG_088-34b"/>
　<hi>全失本性大誤也惟當取半黄者乾擣末用之宗奭曰九月十月霜熟時采用不爾反令人利震亨曰經</hi>
　<hi>絡隧道以通暢為平和而昧者取濇性為快熬金櫻為煎食之自作不靖咎将誰執時珍曰旡故而服之</hi>
　<hi>以取快慾則不可若精氣不固者服之何咎之有</hi>
　附方<hi>舊一新二</hi>金櫻子煎<hi>霜後用竹夾子摘取入木臼中杵去刺擘去核以水淘洗過擣</hi>
　<hi>爛入大鍋水煎不得絶火煎減半濾過仍煎似稀餳毎服一匙用煖酒一盞調服活血駐顔其功不可備</hi>
　<hi>述食孫真人  忌</hi>補血益精<hi>金櫻子即山石榴去刺及子焙四兩縮砂二兩為末煉蜜和丸</hi>
　<hi>梧子大毎服五十丸空心温酒服  奇效良方</hi>久痢不止<hi>嚴𦂳絶妙方罌粟殻醋炒金櫻花葉</hi>
　<hi>及子等分為末蜜丸芡子大毎服五七丸陳皮煎湯化下  普濟方</hi>
<pb n="KR3e0079_WYG_088-35a"/>
　花氣味<hi>同子</hi>主治止冷熱痢殺寸白蟲和鐵粉研匀拔<lb/>
　白髮塗之即生黑者亦可染鬚<hi>大明</hi>
　葉主治癰腫嫩葉研爛入少塩塗之留頭洩氣又金<lb/>
　瘡出血五月五日采同桑葉苧葉等分隂乾研末傅<lb/>
　之血止口合名軍中一捻金<hi>時珍</hi>
　東行根氣味<hi>同子</hi>主治寸白蟲剉二兩入糯米三十粒<lb/>
　水二升煎五合空心服須㬰瀉下神騐其皮炒用止<lb/>
　瀉血及崩中帶下<hi>大明</hi>止滑痢煎醋服化骨硬<hi>時珍</hi>
<pb n="KR3e0079_WYG_088-35b"/>
郁李<hi>本經下品</hi>
　釋名薁李<hi>詩疏</hi>鬱李車下李<hi>别/錄</hi>爵李<hi>本/經</hi>雀梅<hi>詩/疏</hi>棠棣<hi>時珍</hi>
　<hi>曰郁山海經作栯馥郁也花實俱香故以名之陸璣詩䟽作薁字非也爾雅棠棣即此或以為唐棣誤矣</hi>
　<hi>唐棣乃扶移白楊之類也</hi>
　集解<hi>别錄曰郁李生高山川谷及丘陵上五月六月采根𢎞景曰山野處處有之子熟赤色亦可噉</hi>
　<hi>保昇曰樹高五六尺葉花及樹並似大李惟子小若櫻桃甘酸而香有少酸味也禹錫曰按郭璞云棠棣</hi>
　<hi>生山中子如櫻桃可食詩小雅云棠棣之華鄂不韡韡陸璣注云白棣樹也如李而小正白今官園種之</hi>
　<hi>一名薁李又有赤棣樹亦似白棣葉如刺榆葉而微圓子正赤如郁李而小五月始熟闗西天水隴西多</hi>
<pb n="KR3e0079_WYG_088-36a"/>
　<hi>有之宗奭曰郁李子如御李子紅熟堪㗖微濇亦可蜜煎陜西有之時珍曰其花粉紅色實如小李頌曰</hi>
　<hi>今汴洛人家園圃植一種枝莖作長條花極繁宻而多葉者亦謂之郁李不堪入藥</hi>
　核仁脩治<hi>斆曰先以湯浸去皮尖用生蜜浸一宿漉出隂乾研如膏用之</hi>
　氣味酸平無毒<hi>權曰苦辛元素曰辛苦隂中之陽脾經氣分藥也</hi>主治大腹<lb/>
　水腫面目四肢浮腫利小便水道<hi>本經</hi>腸中結氣闗格<lb/>
　不通<hi>甄權</hi>泄五臟膀胱急痛宣腰胯冷膿消宿食下氣<lb/>
　<hi>大明</hi>破癖氣下四肢水酒服四十九粒能瀉結氣<hi>孟詵</hi>破<lb/>
　血潤燥<hi>元素</hi>專治大腸氣滯燥濇不通<hi>李杲</hi>研和龍腦㸃<lb/>
<pb n="KR3e0079_WYG_088-36b"/>
　赤眼<hi>宗奭</hi>
　發明<hi>時珍曰郁李仁甘苦而潤其性降故能下氣利水道宋史錢乙傳云一乳婦因悸而病既愈目</hi>
　<hi>張不得瞑乙曰煮郁李酒飲之使醉即愈所以然者目系内連肝膽恐則氣結膽横不下郁李能去結隨</hi>
　<hi>酒入膽結去膽下則目能瞑矣此蓋得肯䏿之妙者也頌曰必效方療癖取車下李仁湯潤去皮及並仁</hi>
　<hi>者與乾麫相拌搗如餅若乾入水少許作麫餅大小一如病人掌為二餅微炙使黄勿令至熟空腹食一</hi>
　<hi>餅當快利如不利更食一餅或飲熱米湯以利為度利不止以醋飯止之利後當虚若病未盡一二日量</hi>
　<hi>力更進一服以病盡為限不得食酪及牛馬肉等累試神騐但須量病輕重以意加減小兒亦可用</hi>
　附方<hi>舊四新二</hi>小兒多熱<hi>熟湯研郁李仁如杏酪一日服二合  姚和衆至寳方</hi>小<lb/>
<pb n="KR3e0079_WYG_088-37a"/>
　兒閉結<hi>襁褓小兒大小便不通并驚熱痰實欲得溏動者大黄酒浸炒郁李仁去皮研各一錢滑</hi>
　<hi>石末一兩搗和丸黍米大二歲小兒三丸量人加減白湯下  錢乙直訣</hi>腫滿氣急<hi>不得臥用</hi>
　<hi>郁李仁一大合搗末和麫作餅喫入口即大便通泄氣便愈  楊氏産乳</hi>脚氣浮腫<hi>心腹滿大</hi>
　<hi>小便不通氣急喘息者郁李仁十二分擣爛水研絞汁苡薏搗如粟大三合同煮粥食之  韋宙獨行方</hi>
　卒心痛刺<hi>郁李仁三七枚嚼爛以新汲水或温湯下須㬰痛止却呷薄荷鹽湯  姚和衆至寳</hi>
　<hi>方</hi>皮膚血汗<hi>郁李仁去皮研一錢鵞梨搗汁調下  聖濟總錄</hi>
　根氣味酸凉無毒主治齒齗腫齲齒堅齒<hi>本經</hi>去白蟲<hi>别錄</hi>
　治風虫牙痛濃煎含漱治小兒身熱作湯浴之<hi>大明</hi>宣<lb/>
<pb n="KR3e0079_WYG_088-37b"/>
　結氣破積聚<hi>甄權</hi>
䑕李<hi>本經下品</hi>
　釋名楮李<hi>錢氏</hi>䑕梓<hi>别/錄</hi>山李子<hi>圖/經</hi>牛李<hi>别/錄</hi>皂李<hi>蘇恭</hi>趙李<lb/>
　<hi>蘇恭</hi>牛皂子<hi>綱/目</hi>烏槎子<hi>綱/目</hi>烏巢子<hi>圖/經</hi>椑<hi>音卑時珍曰鼠李方音亦作楮</hi>
　<hi>李未詳名義可以染綠故俗稱皂李及烏巢巢槎趙皆皂子之音訛也一種苦楸亦名鼠梓與此不同見</hi>
　<hi>梓下</hi>
　集解<hi>别錄曰䑕李生田野采無時頌曰即烏巢子也今蜀川多有之枝葉如李其實若五味子色殹</hi>
　<hi>黒其汁紫色熟時采日乾用皮采無時宗奭曰即牛李也木高七八尺葉如李但狹而不澤子於條上四</hi>
<pb n="KR3e0079_WYG_088-38a"/>
　<hi>邊生生時青熟則紫黒色至秋葉落子尚在枝是處皆有今闗陜及湖南江南北甚多時珍曰生道路邉</hi>
　<hi>其實附枝如穗人采其嫩者取汁刷染綠色</hi>
　子氣味苦凉微毒主治寒熱瘰癧瘡<hi>本經</hi>水腫腹脹滿<lb/>
　<hi>大明</hi>下血及碎肉除疝瘕積冷九蒸酒漬服三合日再<lb/>
　服又擣傅牛馬六畜瘡中生蟲<hi>蘇恭</hi>痘瘡黒䧟及疥癬<lb/>
　有蟲<hi>時珍</hi>
　發明<hi>時珍曰牛李治痘瘡黒䧟及出不<graphic n="KR1016" url="https://raw.githubusercontent.com/kanripo/KR-Gaiji/master/images/KR1016.png" mimeType="image/png"/>或觸穢氣黒䧟古昔無知之者惟錢乙小兒直訣必勝膏</hi>
　<hi>用之云牛李子即䑕李子九月後采黒熟者入砂盆擂爛生絹捩汁用銀石器熬成膏瓷瓶收貯常令透</hi>
<pb n="KR3e0079_WYG_088-38b"/>
　<hi>風毎服一皂子大煎桃膠湯化下如人行二十里再進一服其瘡自然紅活入麝香少許尤妙如無生者</hi>
　<hi>以乾者為末水熬成膏又九籥衞生方亦云痘瘡黒䧟者用牛李子一兩炒研桃膠半兩毎服一錢水七</hi>
　<hi>分煎四分温服</hi>
　附方<hi>新二</hi>諸瘡寒熱<hi>毒痺及六畜蟲瘡鼠李生搗傅之  聖惠方</hi>齒䘌腫痛<lb/>
　<hi>牛李煮汁空腹飲一盞仍頻含漱  聖濟錄</hi>
　皮氣味苦微寒無毒<hi>恭曰皮子俱有小毒  忌鐵</hi>主治身皮熱毒<lb/>
　<hi>别錄</hi>風痺<hi>大/明</hi>諸瘡寒熱<hi>蘇恭</hi>口疳齲齒及疳蟲蝕人脊骨<lb/>
　者煮濃汁灌之神良<hi>孟詵</hi>
<pb n="KR3e0079_WYG_088-39a"/>
　發明<hi>頌曰劉禹錫傳信方治大人口中疳瘡發背萬不失一用山李子根一名牛李子薔薇根野外</hi>
　<hi>者各細切五升水五大斗煎半日汁濃即于銀銅器中盛之重湯煎至一二升待稠瓷瓶收貯毎少少含</hi>
　<hi>嚥必瘥忌醤醋油膩熱麫及肉如發背以帛塗貼之神效襄州軍事柳崖妻竇氏患口疳十五年齒盡落</hi>
　<hi>斷不可近用此而愈</hi>
女貞<hi>本經上品</hi>
　釋名貞术<hi>山海經</hi>冬青<hi>綱/目</hi>蠟樹<hi>時珍曰此木凌冬青翠有貞守之操故以貞女</hi>
　<hi>狀之琴操載魯有處女見女貞木而作歌者即此也蘇顔頌序云女貞之木一名冬青負霜葱翠振柯凌</hi>
　<hi>風故清士欽其質而貞女慕其名是矣别有冬青與此同名今方書所用冬青皆此女貞也近時以放蠟</hi>
<pb n="KR3e0079_WYG_088-39b"/>
　<hi>蟲故俗呼為蠟樹</hi>
　集解<hi>别錄曰女貞實生武陵川谷立冬采𢎞景曰諸處時有葉茂盛凌冬不凋皮青肉白與秦皮為</hi>
　<hi>表裏其樹以冬生可愛仙方亦服食之俗方不復用人無識者恭曰女貞葉似冬青樹及枸骨其實九月</hi>
　<hi>熟黒似牛李子陶言與秦皮為表裏誤矣秦皮葉細冬枯貞葉大冬茂殊非類也頌曰女貞處處有之山</hi>
　<hi>海經云㤗山多貞木是也其葉似枸骨及冬青木凌冬不凋五月開細花青白色九月實成似牛李子或</hi>
　<hi>云即今冬青樹也而冬青木理肌白文如象齒實亦治病嶺南一種女貞花極繁茂而深紅色與此殊異</hi>
　<hi>不聞入藥時珍曰女貞冬青枸骨三樹也女貞即今俗呼蠟樹者冬青即今俗呼凍青樹者枸骨即今俗</hi>
　<hi>呼猫兒刺者東人因女貞茂盛亦呼為東青與冬青同名異物蓋一類二種爾二種皆因子自生最易長</hi>
<pb n="KR3e0079_WYG_088-40a"/>
　<hi>其葉厚而柔長綠色面青背淡女貞葉長者四五寸子黒色凍青葉微團子紅色為異其花皆繁子並纍</hi>
　<hi>纍滿樹冬月鸜鵒喜食之木肌皆白膩今人不知女貞但呼為蠟樹立夏前後取蠟虫之種子褁置枝上</hi>
　<hi>半月其虫化出延緣枝上造成白蠟民間大獲其利詳見虫部白蠟下枸骨詳本條</hi>
　實氣味苦平無毒<hi>時珍曰温</hi>主治補中安五臟養精神除<lb/>
　百病久服肥健輕身不老<hi>本經</hi>强隂健腰膝變白髮明<lb/>
　目<hi>時珍</hi>
　發明<hi>時珍曰女貞實乃上品無毒妙藥而古方罕知用者何哉典術云女貞木乃少隂之精故冬不</hi>
　<hi>落葉觀此則其益腎之功尤可推矣世傳女貞丹方云女貞實即冬青樹子去梗葉酒浸一日夜布袋擦</hi>
<pb n="KR3e0079_WYG_088-40b"/>
　<hi>去皮晒乾為末待旱蓮草出多取數石搗汁熬濃和丸梧子大每夜酒送百丸不旬日間膂力加倍老者</hi>
　<hi>即不夜起又能變白髪為黒色强腰膝起隂氣</hi>
　附方<hi>新二</hi>虚損百病<hi>乆服髪白再黒返老還童用女貞實十月上巳日收隂乾用時以酒</hi>
　<hi>浸一日蒸透晒乾一斤四兩旱蓮草五月收隂乾十兩為末桑椹子三月收隂乾十兩為末煉蜜丸如梧</hi>
　<hi>子大毎服七八十丸淡鹽湯下若四月收桑椹搗汁和藥七月收旱蓮搗汁和藥即不用蜜矣  簡便方</hi>
　風熱赤眼<hi>冬青子不以多少搗汁熬膏淨瓶收固埋地中七日毎用㸃眼  濟急仙方</hi>
　葉氣味微苦平無毒主治除風散血消腫定痛治頭<lb/>
　目昬痛諸惡瘡腫胻瘡潰爛久者以水煮乗熱貼之<lb/>
<pb n="KR3e0079_WYG_088-41a"/>
　頻頻換易米醋煮亦可口舌生瘡舌腫脹出搗汁含<lb/>
　浸吐涎<hi>時珍</hi>
　附方<hi>新三</hi>風熱赤眼<hi>普濟方用冬青葉五斗搗汁浸新磚數片五日掘坑架磚于内蓋之</hi>
　<hi>日乆生霜刮下入腦子少許㸃之夜簡便方用雅州黄連二兩冬青葉四兩水浸三日  熬成膏收㸃眼</hi>
　一切眼疾<hi>冬青葉研爛入朴硝貼之海上方也  普濟方</hi>
冬青<hi>綱目</hi>　　校正<hi>原附女貞下今分出</hi>
　釋名凍青<hi>藏器曰冬月青翠故名冬青江東人呼為凍青</hi>
　集解<hi>藏器曰冬青木肌白有文作象齒笏其葉堪染緋李邕云冬青出五臺山似椿子赤如郁李微</hi>
<pb n="KR3e0079_WYG_088-41b"/>
　<hi>酸性熱與此小異當是兩種冬青時珍曰凍青亦女貞别種也山中時有之但以葉微團而子赤者為凍</hi>
　<hi>青葉長而子黒者為女貞按救荒本草云凍青樹高丈許樹似枸骨子樹而極茂盛又葉似櫨子樹葉而</hi>
　<hi>小亦似椿葉微窄而頭頗圓不尖五月開細白花結子如豆大紅色其嫩芽<graphic n="KR2584" url="https://raw.githubusercontent.com/kanripo/KR-Gaiji/master/images/KR2584.png" mimeType="image/png"/>熟水浸去有味淘洗五味</hi>
　<hi>調之可食</hi>
　子及木皮氣味甘苦凉無毒主治浸酒去風虚補益<lb/>
　肌膚皮之功同<hi>藏器</hi>
　葉主治燒灰入面膏治癉瘃滅瘢痕殊效<hi>蘇頌</hi>
　附方<hi>新一</hi>痔瘡<hi>冬至日取凍青樹子鹽酒浸一夜九蒸九晒瓶收毎日空心酒吞七十粒臥時</hi>
<pb n="KR3e0079_WYG_088-42a"/>
　<hi>再服方集騐</hi>
枸骨<hi>綱目</hi>　　校正<hi>原附女貞下今分出</hi>
　釋名貓兒刺<hi>藏器曰此木肌白如狗之骨時珍曰葉有五刺如猫之形故名又衛矛亦名枸</hi>
　<hi>骨與此同名</hi>
　集解<hi>藏器曰枸骨樹如杜仲詩云南山有枸是也陸璣詩疏云山木也其狀如櫨木理白滑可為函</hi>
　<hi>板有木䖟在葉中卷之如子羽化為䖟頌曰多生江浙間南人取以旋盒器甚佳時珍曰枸骨樹如女貞</hi>
　<hi>肌理甚白葉長二三寸青翠而厚硬有五刺角四時不凋五月開細白花結實如女貞及菝葜子九月熟</hi>
　<hi>時緋紅色皮薄味甘核有四瓣人采其木皮煎膏以粘烏雀謂之粘䅻</hi>
<pb n="KR3e0079_WYG_088-42b"/>
　木皮氣味微苦涼無毒主治浸酒補腰脚令健<hi>藏器</hi>
　枝葉氣味<hi>同皮</hi>主治燒灰淋汁或煎膏塗白癜風<hi>藏器</hi>
衞矛<hi>本經中品</hi>
　釋名鬼箭<hi>别錄</hi>神箭<hi>時珍曰劉熙釋名言齊人謂箭羽為衛此物幹有直羽如箭羽矛刃</hi>
　<hi>自衞之狀故名張揖廣雅謂之神箭寇宗奭衍義言人家多燔之遣祟則三名又或取此義也</hi>
　集解<hi>别錄曰衞矛生霍山山谷八月采隂乾普曰葉如桃箭如羽正月二月七月采隂乾或生田野</hi>
　<hi>𢎞景曰山野處處有之削取皮羽入藥為用甚稀頌曰今江淮州郡亦或有之三月以後生莖莖長四五</hi>
　<hi>尺許其幹有三羽狀如箭翎羽葉似山茶青色八月十一月十二月采條莖隂乾其木亦名狗骨宗奭曰</hi>
<pb n="KR3e0079_WYG_088-43a"/>
　<hi>所在山谷皆有平陸未嘗見也葉絶少其莖黄褐色若蘗皮三面如鋒刃人家多燔之遣祟方藥少用時</hi>
　<hi>珍曰鬼箭生山石間小株成叢春長嫩條條上四面有羽如箭羽視之若三羽爾青葉狀似野茶對生味</hi>
　<hi>酸濇三四月開碎花黄綠色結實大如冬青子山人不識惟樵采之斆曰凡使勿用石茆根頭真相似只</hi>
　<hi>是上葉不同味各别耳</hi>
　修治<hi>斆曰采得只使箭頭用拭去赤毛以酥拌緩炒毎一兩用酥二錢半</hi>
　氣味苦寒無毒<hi>普曰神農黄帝苦無毒大明曰甘濇權曰有小毒</hi>主治女子<lb/>
　崩中下血腹滿汗出除邪殺鬼毒蠱疰<hi>本經</hi>中惡腹痛<lb/>
　去白蟲消皮膚風毒腫令隂中解<hi>别錄</hi>療婦人血氣大<lb/>
<pb n="KR3e0079_WYG_088-43b"/>
　效<hi>蘇恭</hi>破陳血能落胎主百邪鬼魅<hi>甄權</hi>通月經破癥結<lb/>
　止血崩帶下殺腹臟蟲及産後血咬腹痛<hi>大明</hi>
　發明<hi>頌曰古方崔氏療惡疰在心痛不可忍有鬼箭羽湯姚僧坦集騐方療卒暴心痛忽中惡氣毒</hi>
　<hi>痛大黄湯亦用之並大方也見外臺秘要于金諸書中時珍曰凡婦人産後血運血結血聚于胸中或偏</hi>
　<hi>于少腹或連于脇肋者四物湯四兩倍當歸加鬼箭紅花𤣥胡索各一兩為末煎服</hi>
　附方<hi>新二</hi>産後血敗<hi>兒枕塊硬疼痛發歇及新産乗虚風寒内搏惡露不快臍腹堅脹當</hi>
　<hi>歸散用當歸炒鬼箭去中心木紅藍花各一兩毎服三錢酒一大盞煎七分食前温服  和劑局方</hi>鬼<lb/>
　瘧日發<hi>鬼箭羽鮫鯉甲燒灰二錢半為末毎以一字發時㗜鼻  又法鬼箭羽末一分砒霜一錢</hi>
<pb n="KR3e0079_WYG_088-44a"/>
　<hi>五靈脂一兩為末發時冷水服一錢  並聖濟總錄</hi>
山礬<hi>綱目</hi>
　釋名芸香<hi>音云</hi>椗花<hi>音/定</hi>柘花<hi>柘音/鄭</hi>㻛花<hi>音/暢</hi>春桂<hi>俗</hi>七里<lb/>
　香<hi>時珍曰芸盛多也老子曰方物芸芸是也此物山野叢生甚多而花繁香馥故名按周必大云柘音</hi>
　<hi>陣出南史荆俗訛柘為鄭呼為鄭礬而江南又訛鄭為㻛也黄庭堅云江南野中椗花極多野人采葉燒</hi>
　<hi>灰以染紫為黝不借礬而成予因以易其名為山礬</hi>
　集解<hi>時珍曰山礬生江淮湖蜀野中樹者大者株高丈許其葉似巵子葉生不對節光澤堅強畧有</hi>
　<hi>齒凌冬不凋三月開花繁白如雪六出黄蕋甚芬香結子大如椒青黒色熟則黄色可食其葉味濇人取</hi>
<pb n="KR3e0079_WYG_088-44b"/>
　<hi>以染黄及收豆腐或雜入茗中按沈括筆談云古人藏書辟蠧用芸香謂之芸草即今之七里香也葉類</hi>
　<hi>豌豆作小叢生啜嗅之極芬香秋間葉上微白如粉汚辟蠧殊騐又按蒼頡觧誥云芸香似邪蒿可食辟</hi>
　<hi>紙蠧許慎説文云芸似苜蓿成公綏芸香賦云莖類秋竹枝象青松郭義恭廣志有芸香膠杜陽編云芸</hi>
　<hi>香草也出于闐國其香潔白如玉入土不朽元載造芸暉堂以此為屑塗壁也據此數説則芸香非一種</hi>
　<hi>沈氏指為七里香者不知何據所云葉類踠豆啜嗅芬香秋間有粉者亦與今之七里香不相類狀頗似</hi>
　<hi>烏藥葉恐沈氏亦自臆度爾曽端伯以七里香為玉蕋花未知的否</hi>
　葉氣味酸濇微甘無毒主治久痢止渴殺蚤蠧用三<lb/>
　十片同老薑三片浸水蒸熱洗爛弦風眼<hi>時珍</hi>
<pb n="KR3e0079_WYG_088-45a"/>
梫木<hi>拾遺</hi>
　集解<hi>藏器曰梫木生江東林筤間樹如石榴葉細高丈餘四月開花白如雪時珍曰此木今無識者</hi>
　<hi>其狀頗近山礬恐古今稱謂不同爾姑附其後</hi>
　氣味苦平無毒主治破産後血煮汁服之其葉煎汁<lb/>
　洗瘡癬搗碎封蛇傷<hi>藏器</hi>
南燭<hi>宋開寳</hi>
　釋名南天燭<hi>圖經</hi>南燭草木<hi>隱/訣</hi>男犢<hi>同/上</hi>染菽<hi>同上</hi>猴菽草<lb/>
　<hi>同上</hi>草木之王<hi>同/上</hi>惟那木<hi>同/上</hi>牛筋<hi>拾/遺</hi>烏飯草<hi>日華</hi>墨飯草<lb/>
<pb n="KR3e0079_WYG_088-45b"/>
　<hi>綱目</hi>楊桐<hi>綱/目</hi>赤者名文燭<hi>時珍曰南燭諸名多不可解藏器曰取汁漬米作烏飯食</hi>
　<hi>之健如牛筋故曰牛筋</hi>
　集解<hi>藏器曰南燭生高山經冬不凋頌曰今惟江東州郡有之株高三五尺葉類苦棟而小凌冬不</hi>
　<hi>凋冬生紅子作穗人家多植庭除間俗謂之南天燭不拘時采枝葉用陶隱居登真隱訣載太極真人青</hi>
　<hi>精乾石䭔飯法云其種是木而似草故號南燭草木一名男續一名猴藥一名後草一名惟那木一名草</hi>
　<hi>木之王凡有八名各從其邦域所稱而正號是南燭也生嵩高少室抱犢雞頭山江左吳越至多土人名</hi>
　<hi>曰猴菽或曰染菽粗與真名相彷彿也此木至難長初生三四年狀若菘菜之屬亦頗似巵子二三十年</hi>
　<hi>乃成大株故曰木而似草也其子如茱茰九月熟酸美可食葉不相對似茗而圓厚味小酢冬夏常青枝</hi>
<pb n="KR3e0079_WYG_088-46a"/>
　<hi>莖微紫大者亦高四五丈而甚肥脆易摧折也作飯之法見榖部青精乾石䭔飯下時珍曰南燭吳楚山</hi>
　<hi>中甚多葉似山礬光滑而味酸濇七月開小白花結實如朴樹子成簇生青九月熟則紫色内有細子其</hi>
　<hi>味甘酸小兒食之按古今詩話云即楊桐也葉似冬青而小臨水生者尤茂寒食采其葉漬水染飯色青</hi>
　<hi>而光能資陽氣又沈括筆談云南燭草木本草及傳記所説人少識者北人多誤以烏臼為之全非矣今</hi>
　<hi>人所謂南天燭是矣莖如蒴藋有節高三四尺廬山有盈丈者南方至多葉微似楝而小秋則實赤如丹</hi>
　枝葉氣味苦平無毒<hi>時珍曰酸濇</hi>主治止泄除睡强筋益<lb/>
　氣力久服輕身長年令人不饑變白却老<hi>藏器</hi>
　發明<hi>頌曰孫思邈千金月令方南燭煎益髭髪及容顔兼補煖三月三日采葉并蕋子入大淨瓶中</hi>
<pb n="KR3e0079_WYG_088-46b"/>
　<hi>乾盛以童子小便浸滿瓶固濟其口置閑處經一周年取開毎用一匙温酒調服一日二次極有效騐上</hi>
　<hi>元寳經曰服草木之王氣與神通食青燭之精命不復殞</hi>
　附方<hi>舊二</hi>一切風疾<hi>久服輕身明目黒髮駐顔用南燭樹春夏取枝葉秋冬取根皮細剉</hi>
　<hi>五斤水五斗慢火煎取二斗去滓淨鍋慢火煎如稀飴瓷瓶盛之每温酒服一匙日三服一方入童子小</hi>
　<hi>便同煎聖惠方</hi>誤吞銅鐵<hi>不下用南燭根燒研熟水調服一錢即下  聖惠方</hi>
　子氣味酸甘平無毒主治强筋骨益氣力固精駐顔<lb/>
　<hi>時珍</hi>
　青精飯<hi>見榖部</hi>
<pb n="KR3e0079_WYG_088-47a"/>
五加<hi>本經上品</hi>
　釋名五佳<hi>綱目</hi>五花<hi>炮炙/論</hi>文章草<hi>綱/目</hi>白刺<hi>綱/目</hi>追風使<hi>圖經</hi>
　木骨<hi>圖經</hi>金鹽<hi>仙/經</hi>犲漆<hi>本/經</hi>犲節<hi>别錄時珍曰此藥以五葉交加者良故名五加</hi>
　<hi>又名五花楊慎丹鉛錄作五桂云一枝五葉者佳故也蜀人呼為白刺譙周巴蜀異物志名文章草有賛</hi>
　<hi>云文章作酒能成其味以金買草不言其貴是矣本草犲漆犲節之名不知取何義也頌曰蘄州人呼為</hi>
　<hi>木骨吳中俗名追風使</hi>
　集解<hi>别錄曰五加皮五葉者良生漢中及寃句五月七月采莖十月采根隂乾𢎞景曰近道處處有</hi>
　<hi>之東間彌多四葉者亦好頌曰今江淮湖南州郡皆有之春生苖莖葉俱青作叢赤莖又似藤葛高三五</hi>
<pb n="KR3e0079_WYG_088-47b"/>
　<hi>尺上有黒刺葉生五枚作簇者良四葉三葉者最多為次毎一葉下生一刺三四月開白花結青子至六</hi>
　<hi>月漸黒色根若荆根皮黄黒肉白色骨硬一説今有數種京師北地者大片類秦皮黄蘗輩平直如板而</hi>
　<hi>色白絶無氣味療風痛頗效餘無所用吳中乃剝野椿根皮為五加柔韌而無味殊為乖失今江淮所生</hi>
　<hi>者根類地骨皮輕脆芬香其苖莖有刺類薔薇長者至丈餘葉五出香氣如橄㰖春時結實如豆粒而扁</hi>
　<hi>青色得霜乃紫黒俗但名為追風使以漬酒療風乃不知其為真五加皮也今江淮吳中往往以為藩籬</hi>
　<hi>正似薔薇金銀軰而北間多不知用此種斆曰五加皮樹本是白楸樹其上有葉如蒲葉三花者是雄五</hi>
　<hi>花者是雌陽人使隂隂人使陽剝皮隂乾機曰生南地者類草故小生北地者類木故大時珍曰春月于</hi>
　<hi>舊枝上抽條葉山人採為蔬茹正如枸杞生北方沙地者皆木類南方堅地者如草類也唐時惟取峽州</hi>
<pb n="KR3e0079_WYG_088-48a"/>
　<hi>者充貢雷氏言葉如蒲者非也</hi>
　根皮<hi>同莖</hi>氣味辛温無毒<hi>之才曰逺志為之使惡𤣥參蛇皮</hi>主治心腹<lb/>
　疝氣腹痛益氣療躄小兒三歲不能行疽瘡隂蝕<hi>本經</hi>
　男子隂痿囊下濕小便餘瀝女人隂癢及腰脊痛兩<lb/>
　脚疼痺風弱五緩虚羸補中益精堅筋骨强志意久<lb/>
　服輕身耐老<hi>别錄</hi>破逐惡風血四肢不遂賊風傷人軟<lb/>
　脚䐴腰主多年瘀血在皮肌治痺濕内不足<hi>甄權</hi>明目<lb/>
　下氣治中風骨節攣急補五勞七傷<hi>大明</hi>釀酒飲治風<lb/>
<pb n="KR3e0079_WYG_088-48b"/>
　痺四肢攣急<hi>蘇頌</hi>作末浸酒飲治目僻眼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>雷斆</hi>　葉作<lb/>
　蔬食去皮膚風濕<hi>大明</hi>
　發明<hi>𢎞景曰煮根莖釀酒飲益人道家用此作灰煮石與地榆並有秘法慎微曰東華真人煮石經</hi>
　<hi>云昔有西域真人王屋山人王常云何以得長久何不食石蓄金鹽母可以得長壽何不食石用玉豉玉</hi>
　<hi>䜴地榆也金鹽五加也皆是煮石而餌得長生之藥也昔孟綽子董士固相與言云寧得一把五加不用</hi>
　<hi>金玉滿車寧得一斤地榆不用明月寳珠又昔魯定公母服五加酒以致不死尸解而去張子聲楊建始</hi>
　<hi>王叔牙于世彦等皆服此酒而房室不絶得壽三百年亦可為散以代湯茶王君云五加者五車星之精</hi>
　<hi>也水應五湖人應五德位應五方物應五車故青精入莖則有東方之液白氣入節則有西方之津赤氣</hi>
<pb n="KR3e0079_WYG_088-49a"/>
　<hi>入華則有南方之光𤣥精入根則有北方之<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>黄烟入皮則有戊巳之靈五神鎮生相轉育成餌之者真</hi>
　<hi>仙服之者反嬰時珍曰五加治風濕痿痺壯筋骨其功良深仙家所述雖若過情蓋奨辭多溢亦常理爾</hi>
　<hi>造酒之方用五加根皮洗淨去骨莖葉亦可以水煎汁和麴釀米酒成時時飲之亦可煮酒飲加逺志為</hi>
　<hi>使更良一方加木𤓰煮酒服談野翁試騐方云神仙煮酒法用五加皮地榆刮去麤皮各一斤袋盛入無</hi>
　<hi>灰好酒二斗中大罈封固安大鍋内文武火煮之罈上安米一合米熟為度取出火毒以渣晒乾為丸每</hi>
　<hi>旦服五十丸藥酒送下臨臥再服能去風濕壯筋骨順氣化痰添精補髓久服延年益老功難盡述王綸</hi>
　<hi>醫論云風病飲酒能生痰火惟五加一味浸酒日飲數盃最有益諸浸酒藥惟五加與酒相合且味美也</hi>
　附方<hi>舊二新六</hi>虚勞不足<hi>五加皮枸杞根白皮各一斗水一石五斗煮汁七斗分取四斗</hi>
<pb n="KR3e0079_WYG_088-49b"/>
　<hi>浸麴一斗以三斗拌飯如常釀酒法待熟任飲  千金方</hi>男婦脚氣<hi>骨節皮膚腫濕疼痛服此</hi>
　<hi>進飲食徤氣力不忘事名五加皮丸四兩酒浸逺志去心四兩酒浸並春秋三日夏二日冬四日日乾為</hi>
　<hi>末以酒浸為糊丸梧子大毎服四五十丸空心温酒下藥酒壞别用酒為糊  蕯謙齊瑞竹堂方</hi>小<lb/>
　兒行遲<hi>三歲不能行者用此便走五加皮五錢牛膝木𤓰二錢半為末毎服五分米飲入酒二三</hi>
　<hi>㸃調服/全㓜心鑑</hi>婦人血勞<hi>憔悴困惓喘滿虚煩噏噏少氣發熱多汗口乾舌澀不思飲食</hi>
　<hi>名血風勞油煎散用五加皮牡丹皮赤芍藥當歸各一兩為末毎用一錢水一盞用青錢一文蘸油入藥</hi>
　<hi>煎七分温服常服能肥婦人太平惠民和劑局方</hi>五勞七傷<hi>五月五日采五加莖七月七日</hi>
　<hi>采葉九月九日取根治下篩每酒服方寸七日三服久服去風勞千金</hi>目瞑息膚<hi>五加皮不</hi>
<pb n="KR3e0079_WYG_088-50a"/>
　<hi>聞水聲者搗末一升和酒二升浸七日一日服二次禁醋二七日徧身生瘡是毒出不出以生熟湯浴之</hi>
　<hi>取瘡愈千金方</hi>服石毒發<hi>或熱噤向冷地臥五加皮二兩水四升煮二斗半發時便服  外臺</hi>
　<hi>秘要</hi>火竈丹毒<hi>從兩脚起如火燒用五加皮葉燒灰五兩取煆鐵家槽中水和塗之  楊氏産</hi>
　<hi>乳</hi>
枸杞地骨皮<hi>本經上品</hi>
　釋名枸檵<hi>爾雅音計别錄作枸忌</hi>枸棘<hi>衍/義</hi>苦杞<hi>詩/疏</hi>甜菜<hi>圖經</hi>天精<lb/>
　<hi>抱朴</hi>地骨<hi>本/經</hi>地節<hi>本/經</hi>地仙<hi>日/華</hi>却老<hi>别/錄</hi>羊乳<hi>别/錄</hi>仙人杖<hi>别錄</hi>
　西王母杖<hi>時珍曰枸杞二樹名此物棘如枸之刺莖如杞之條故兼名之道書言千載枸杞其</hi>
<pb n="KR3e0079_WYG_088-50b"/>
　<hi>形如犬故得枸名未審然否頌曰仙人仗三種一枸杞一是菜類葉似苦苣一是枯死竹竿之黒者也</hi>
　集解<hi>别錄曰枸杞生常山平澤及諸丘陵阪岸頌曰今處處有之春生苖葉如石榴葉而軟薄堪食</hi>
　<hi>俗呼為甜菜其莖幹高三五尺作叢六月七月生小紅紫花隨便結紅實形微長如棗核其根名地骨詩</hi>
　<hi>小雅云集于苞杞陸璣詩疏云一名苦杞春生作羮茄微苦其莖似苺其子秋熟正赤莖葉及子服之輕</hi>
　<hi>身益氣今人相傳謂枸杞與枸棘二種相類其實形長而枝無刺者真枸杞也圓而有刺者枸棘也不堪</hi>
　<hi>入藥馬志注溲疏條云溲疏有刺枸杞無刺以此為别溲疏亦有巨骨之名如枸杞之名地骨當亦相類</hi>
　<hi>用之宜辨或云溲疏以高大者為别是不然也今枸杞極有高大者入藥尤神妙宗奭曰枸杞枸棘徒勞</hi>
　<hi>分别凡杞未有無刺者雖大至于成架尚亦有棘但此物小則刺多大則刺少正如酸棗與棘其實一物</hi>
<pb n="KR3e0079_WYG_088-51a"/>
　<hi>也時珍曰古者枸杞地骨取常山者為上其他丘陵阪岸者皆可用後世惟取陜西者良而又以甘州者</hi>
　<hi>為絶品今陜之蘭州靈州九原以西枸杞並是大樹其葉厚根粗河西及甘州者其子圓如櫻桃暴乾𦂳</hi>
　<hi>小少核乾亦紅潤甘美味如葡萄可作果食異于他處者沈存中筆談亦言陜西極邊生者高丈餘大可</hi>
　<hi>作柱葉長數寸無刺根皮如厚朴則入藥大抵以河西者為上也種樹書言收子及掘根種于肥壤中待苖生</hi>
　<hi>剪為蔬食甚佳</hi>
　氣味枸杞苦寒無毒<hi>别錄曰根大寒子微寒無毒冬采根春夏采葉秋采莖實權曰</hi>
　<hi>枸杞甘平子葉同宗奭曰枸杞當用梗皮地骨當用根皮子當用紅實其皮寒根大寒子微寒今人多用</hi>
　<hi>其子為補腎藥是末曽考竟經意當量其虚實冷熱用之時珍曰今考本經止云枸杞不指是根莖葉子</hi>
<pb n="KR3e0079_WYG_088-51b"/>
　<hi>别錄乃增根大寒子微寒字似以枸杞為苖而甄氏藥性論乃云枸杞甘平子葉皆同似以枸杞為根寇</hi>
　<hi>氏衍義又以枸杞為梗皮皆是臆説按陶𢎞景言枸杞根實為服食家用西河女子服枸杞法根莖葉花</hi>
　<hi>實俱采用則本經所列氣主治蓋通根苖花實而言初無分别也後世以枸杞子為滋補藥地骨皮為退</hi>
　<hi>熱藥始岐而二之竊謂枸杞苖葉味苦甘而氣凉根味甘淡氣寒子味甘氣平氣味既殊則功用當别此</hi>
　<hi>後人發前人未到之處者也</hi>主治枸杞主五内邪氣熱中消渴風<lb/>
　痺風濕久服堅筋骨輕身不老耐寒暑<hi>本經</hi>下胸脇氣<lb/>
　客熱頭痛補内傷大勞嘘吸强隂利大小腸<hi>别錄</hi>補精<lb/>
　氣諸不足易顔色變白明目安神令人長壽<hi>甄權</hi>
<pb n="KR3e0079_WYG_088-52a"/>
　發明<hi>時珍曰此乃通指枸杞根苖花實並用之功也其單用之功今列于左</hi>
　苖氣味苦寒<hi>權曰甘平時珍曰甘涼伏砒砂</hi>主治除煩益志補五勞<lb/>
　七傷壯心氣去皮膚骨節間風消熱毒散瘡腫<hi>大明</hi>和<lb/>
　羊肉作羮益人除風明目作飲代茶止渴消熱益陽<lb/>
　事解麫毒與乳酪相惡汁注目中去風障赤膜昬痛<lb/>
　<hi>甄權</hi>去上焦心肺客熱<hi>時珍</hi>
　地骨皮修治<hi>斆曰凡使根掘得以東流水浸刷去上捶去心以熟甘草湯浸一宿焙乾</hi>
　氣味苦寒<hi>别錄曰大寒權曰甘平時珍曰甘淡寒杲曰苦平寒升也隂也好古曰入足少隂手少陽經制硫黄</hi>
<pb n="KR3e0079_WYG_088-52b"/>
　<hi>丹砂</hi>主治細剉拌麫煮熟吞之去腎家風益精氣<hi>甄權</hi>去骨熱<lb/>
　消渴<hi>孟詵</hi>解骨蒸肌熱消渴風濕痺堅筋骨凉血<hi>元素</hi>治在表<lb/>
　無定之風邪傳尸有汗之骨蒸<hi>李杲</hi>瀉腎火降肺中伏火去<lb/>
　胞中火退熱補正氣<hi>好古</hi>治上膈吐血煎湯嗽口止齒血治骨<lb/>
　槽風<hi>吳瑞</hi>治金瘡神騐<hi>陳/承</hi>去下焦肝腎虚熱<hi>時珍</hi>
　枸杞子修治<hi>時珍曰凡用揀淨枝梗取鮮明者洗淨酒潤一夜搗爛入藥</hi>
　氣味苦寒<hi>權曰甘平</hi>主治堅筋骨耐老除風去虚勞補精<lb/>
　氣<hi>孟詵</hi>主心病嗌乾心痛渴而引飲腎病消中<hi>好古</hi>滋腎<lb/>
<pb n="KR3e0079_WYG_088-53a"/>
　潤肺榨油㸃燈明目<hi>時珍</hi>
　發明<hi>𢎞景曰枸杞葉作羮小苦俗諺云去家千里勿食蘿摩枸杞此言二物補益精氣强盛隂道也</hi>
　<hi>枸杞根實為服食家用其説甚美名為仙人之杖逺有旨乎頌曰莖葉及子服之輕身益氣淮南枕中記</hi>
　<hi>載西河女子服枸杞法正月上寅采根二月上卯治服之三月上辰采莖四月上已治服之五月上午采</hi>
　<hi>其葉六月上未治服之七月上申采花八月上酉治服之九月上戌采子十月上亥治服之十一月上子</hi>
　<hi>采根十二月上丑治服之又有花實根莖葉作煎或單榨子汁煎膏服之者其功並同世傳蓬萊縣南丘</hi>
　<hi>村多枸杞高者一二丈其根盤結甚固其鄉人多壽考亦飲食其水土之氣使然又潤州開元寺大井旁</hi>
　<hi>生枸杞歲久土人目為枸杞井云飲其水甚益人也斆曰其根似物形狀者為上時珍曰按劉禹錫枸杞</hi>
<pb n="KR3e0079_WYG_088-53b"/>
　<hi>井詩云僧房藥樹依然井井有清泉藥有靈翠黛葉生籠石甃殷紅子熟照銅缾枝繁本是仙人杖根老</hi>
　<hi>能成㙐犬形上品功能甘露味還知一勺可延齡又續仙傳云朱孺子見溪側二花犬逐入于枸杞叢下</hi>
　<hi>掘之得根形如二犬烹而食之忽覺身輕周宻浩然齋日鈔云宋徽宗時順州築城得枸杞于土中其形</hi>
　<hi>如獒狀馳獻闕下乃仙家所謂千歲枸杞其形如犬者據前數説則枸杞之滋益不獨子而根亦不止于</hi>
　<hi>退熱而已但根苖子之氣味稍殊而主治亦未必無别蓋其苖乃天精苦甘而凉上焦心肺客熱者宜之</hi>
　<hi>根乃地骨甘淡而寒下焦肝腎虚熱者宜之此皆三焦氣分之藥所謂熱淫于内瀉以甘寒也至于子則</hi>
　<hi>甘平而潤性滋而補不能退熱止能補腎潤肺生精益氣此乃平補之藥所謂精不足者補之以味也分</hi>
　<hi>而用之則各有所主兼而用之則一舉兩得世人但知用黄岑黄連苦寒以治上焦之火黄蘗知母苦寒</hi>
<pb n="KR3e0079_WYG_088-54a"/>
　<hi>以治下焦隂火謂之補隂降火久服致傷元氣而不知枸杞地骨甘寒平補使精氣充而邪火自退之妙</hi>
　<hi>惜哉予嘗以青蒿佐地骨退熱屢有殊功人所未喻者兵部尚書劉松石諱天和麻城人所集保壽堂方</hi>
　<hi>載地仙丹云昔有異人赤脚張傳此方于猗氏縣一老人服之壽百餘行走如飛髪白反黒齒落更生陽</hi>
　<hi>事強健此藥性平常服能除邪熱明目輕身春采枸杞葉名天精草夏采花名長生草秋采子名枸杞子</hi>
　<hi>冬采根名地骨皮並隂乾用無灰酒浸一夜晒露四十九晝夜取日精月華氣待乾為末錬蜜丸如彈子</hi>
　<hi>大早晚各用一丸細嚼以膈夜百沸湯下此藥采無刺味甜者其有刺者服之無益也</hi>
　附方<hi>舊十新十九</hi>枸杞煎<hi>治虚勞退虚熱輕身益氣令一切癰疽永不發用枸杞三十斤</hi>
　<hi>春夏用莖葉秋冬用根實以水一石煮取五斗以滓再煮取五斗澄清去滓再煎取二斗入鍋煎如餳收</hi>
<pb n="KR3e0079_WYG_088-54b"/>
　<hi>之毎早酒服一合  千金方</hi>金髓煎<hi>枸杞子逐日摘紅熟者不拘多少以無灰酒浸之蠟紙封</hi>
　<hi>固勿令洩氣兩月足取入沙盆中擂爛濾取汁同浸酒入銀鍋内慢火熬之不住手攪恐粘住不匀候成</hi>
　<hi>膏如餳淨瓶蜜收每早温酒服二大匙夜臥再服百日身輕氣壯積年不輟可以羽化也  經騐方</hi>枸<lb/>
　杞酒<hi>外臺秘要云補虚去勞熱長肌肉益顔色肥健人治肝虚衝感下淚用生枸杞子五升搗破絹</hi>
　<hi>袋盛浸好酒二斗中宻封勿洩氣二七日服之任性勿醉  經騐方枸杞酒變白耐老輕身用枸杞子二</hi>
　<hi>升十月壬癸日面東采之以好酒二升瓷瓶内浸三七日乃添生地黄汁三升攪匀宻封至立春前三十</hi>
　<hi>日開瓶每空心煖飲一盞至立春後髭髪都黒勿食蕪荑葱蒜</hi>四神丸<hi>治腎經虚損眼目昬花或</hi>
　<hi>雲瞖遮睛甘州枸杞子一升好酒潤透分作四分四兩用蜀椒一兩炒四兩用小茴香一兩炒四兩用脂</hi>
<pb n="KR3e0079_WYG_088-55a"/>
　<hi>麻一兩炒四兩用川楝肉一兩炒揀出枸杞加熟地黄白术白茯苓各一兩為末煉蜜九日服  瑞竹堂</hi>
　<hi>方</hi>肝虚下淚<hi>枸杞子二升絹袋盛浸一斗酒中宻封三七日飲之  龍木論</hi>目赤生<lb/>
　翳<hi>枸杞子搗汁日㸃三五次神騐  肘后方</hi>面<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>皯皰<hi>枸杞子十斤生地黄三斤為末毎服</hi>
　<hi>方寸匕温酒下日三服久則童顔  聖惠方</hi>注夏虚病<hi>枸杞子五味子研細滚水泡封三日</hi>
　<hi>代茶飲效  攝生方</hi>地骨酒<hi>壯筋骨補精髓延年耐老枸杞根生地黄甘菊花各一斤搗碎以水</hi>
　<hi>一石煮取汁五斗炊糯米五斗細麵拌匀入甕如常封釀待熟澄清日飲三盞  聖濟總錄</hi>虚勞<lb/>
　客熱<hi>枸杞根為末白湯調服有痼疾人勿服  千金方</hi>骨蒸煩熱<hi>及一切虚勞煩熱大</hi>
　<hi>病後煩熱并用地仙散地骨皮二兩防風一兩甘草炙半兩毎用五錢生薑五片水煎服  濟生方</hi>熱<lb/>
<pb n="KR3e0079_WYG_088-55b"/>
　勞如燎<hi>地骨皮二兩柴胡一兩為末毎服二錢麥門冬湯下  聖濟總錄</hi>虚勞苦渴<lb/>
　<hi>骨節煩熱或寒用枸杞根白皮切五升麥門冬三升小麥二升水二斗煮至麥熟去滓每服一升口渴即</hi>
　<hi>飲方千金</hi>腎虚腰痛<hi>枸杞根杜仲草薢各一斤好酒三斗漬之罌中宻封鍋中煮一日飲</hi>
　<hi>之任意千金方</hi>吐血不止<hi>枸杞根子皮為散水煎日日飲之  聖濟總錄</hi>小便出血<lb/>
　<hi>新地骨皮洗淨搗自然汁無汁則以水煎汁毎服一盞入酒少許食前温服  簡便方</hi>帶下脉<lb/>
　數<hi>枸杞根一斤生地黄五斤酒一斗煮五升日日服之  千金方</hi>天行赤目<hi>暴腫地骨皮三</hi>
　<hi>斤水三斗煮三升去滓入鹽一兩取二升頻頻洗㸃  龍上謝道人天竺經</hi>風蟲牙痛<hi>枸杞</hi>
　<hi>根白皮煎醋潄之蟲即出亦可煎水飲  肘后方</hi>口舌糜爛<hi>地骨皮湯治膀胱移熱于小腸</hi>
<pb n="KR3e0079_WYG_088-56a"/>
　<hi>上為口糜生瘡潰爛心胃壅熱水穀不下用柴胡地骨皮各三錢水煎服之  東垣蘭室秘藏</hi>小兒<lb/>
　耳疳<hi>生于耳後腎疳也地骨皮一味煎湯洗之仍以香油調末搽之  高文虎蓼州閑錄</hi>氣瘻<lb/>
　疳瘡<hi>多年不愈者應效散又名托裏散用地骨皮冬月者為末毎用紙撚蘸入瘡内頻用自然生肉</hi>
　<hi>更以米飲服二錢一日三服  外科精義</hi>男子下疳<hi>先以漿水洗之後搽地骨皮末生肌止痛</hi>
　<hi>寳衞生  鑑</hi>婦人隂腫<hi>或生瘡枸杞根煎/水頻洗  永類方</hi>十三種疔<hi>春三月上</hi>
　<hi>建日采葉名天精夏三月上建日采枝名枸杞秋三月上建日采子名却老冬三月上建日采根名地骨</hi>
　<hi>並暴乾為末如不得依法采但得一種亦可用緋繒一片褁藥牛黄一梧子大及鈎棘針三七枚赤小豆</hi>
　<hi>七粒為末先于繒上鋪亂髪一雞子大乃鋪牛黄等末捲作團以髪束定熨斗中炒令沸定刮搗為末以</hi>
<pb n="KR3e0079_WYG_088-56b"/>
　<hi>一方寸匕合前枸杞末二匕空心酒服二錢半日再服  千金方</hi>癰疽惡瘡<hi>膿血不止地骨皮不</hi>
　<hi>拘多少洗淨刮去粗皮取細白穣以粗皮同骨煎湯洗令膿血盡以細穰貼之立效有一朝士腹脇間病</hi>
　<hi>疽經嵗或以地骨皮煎湯淋洗出血一二升家人懼欲止之病者曰疽似少快更淋之用五升許血漸淡</hi>
　<hi>乃止以細穰貼之次日結痂愈  唐慎微本草</hi>瘭疽出汗<hi>着手足肩背累累如赤豆用枸杞根</hi>
　<hi>葵根葉煮汁煎如飴隨意服之  千金方</hi>足趾雞眼<hi>作痛作瘡地骨皮同紅花研細傅之次日</hi>
　<hi>即愈宜閨閣事</hi>火赫毒瘡<hi>此患急防毒氣入心腹枸杞葉搗汁服立瘥  肘后方</hi>目<lb/>
　濇有翳<hi>枸杞葉車前葉二兩挼汁以桑葉褁懸隂地一夜取汁㸃之不過三五度  十便良方</hi>
　五勞七傷<hi>房事衰弱枸杞葉半斤切粳米二合䜴汁和煮作粥日日食之良  經騐方</hi>澡<lb/>
<pb n="KR3e0079_WYG_088-57a"/>
　浴除病<hi>正月一日二月二日三月三日四月四日以至十二月十二日皆用枸杞葉煎湯洗澡令</hi>
　<hi>人光澤百病不生  洞天保生錄</hi>
溲疏<hi>本經下品</hi>
　釋名巨骨<hi>别錄</hi>
　集解<hi>别錄曰溲疏生熊耳川谷及田野故坵墟地四月采當之曰溲疏一名楊櫨一名牡荆一名空</hi>
　<hi>疏皮白中空時時有節子似枸杞子冬月熟赤色味甘苦末代乃無識者此非人籬援之楊櫨也恭曰溲</hi>
　<hi>疏形似空疏樹高丈許白皮其子八九月熟赤色似枸杞必兩兩相對味苦與空疏不同空疏即楊櫨其</hi>
　<hi>子為莢不似溲疏志曰溲疏枸杞雖則相似然溲疏有刺枸杞無刺以此為别頌曰溲疏亦有巨骨之名</hi>
<pb n="KR3e0079_WYG_088-57b"/>
　<hi>如枸杞之名地骨當亦相類方書鮮用宜細辨之機曰按李當之但言溲疏子似枸杞子不曽言樹相似</hi>
　<hi>馬志因其子相似遂謂樹亦相似以有刺無刺為别蘇頌又因巨骨地骨之名疑其相類殊不知枸杞未</hi>
　<hi>嘗無刺但小則刺多大則刺少耳本草中異物同名甚多況一骨字之同耶以此為言尤見穿鑿時珍曰</hi>
　<hi>汪機所斷似矣而自亦不能的指為何物也</hi>
　氣味辛寒無毒<hi>别錄曰苦微寒之才曰漏蘆為之使</hi>主治皮膚中熱除<lb/>
　邪氣止遺溺利水道<hi>本經</hi>除胃中熱下氣可作浴湯<hi>别錄</hi>
　<hi>人時珍曰按孫真人千金方治婦  下焦三十六疾承澤丸中用之</hi>
楊櫨<hi>唐本草</hi>
<pb n="KR3e0079_WYG_088-58a"/>
　集解<hi>恭曰楊櫨一名空疏所在皆有生籬垣間其子為莢</hi>
　葉氣味苦寒有毒主治疽瘻惡瘡水煮汁洗之立瘥<lb/>
　<hi>唐本</hi>
　木耳<lb/>
石南<hi>本經下品</hi>
　釋名風藥<hi>時珍曰生于石間向陽之處故名石南柱陽呼為風藥充茗及浸酒飲能愈頭風故</hi>
　<hi>名按范石明集云修江出欒茶治頭風今南人無所謂欒茶者豈即此物耶</hi>
　集解<hi>别錄曰石南生華隂山谷三月四月采葉八月采實隂乾𢎞景曰今東間皆有之葉如枇杷葉</hi>
<pb n="KR3e0079_WYG_088-58b"/>
　<hi>方用亦稀恭曰葉似䒽草凌冬不凋闗中者葉細為好江山以南者葉長大如枇杷葉無氣味殊不任用</hi>
　<hi>保昇曰終南斜谷有石處甚饒今市人以石韋為之誤矣頌曰今南北皆有之生于石上株極有高大者</hi>
　<hi>江湖間出者葉如枇杷上有小刺凌冬不凋春生白花成簇秋結細紅實闗隴間出者葉似莾草青黄色</hi>
　<hi>皆有紫㸃雨多則併生長及二三寸根横細紫色無花實葉至茂宻南北人多移植亭院間隂翳可愛不</hi>
　<hi>透日氣入藥以闗中葉細者為良魏王花木志云南方石南樹野生二月開花連着實實如燕覆子八月</hi>
　<hi>熟民采取核和魚羮尤美今無用者宗奭曰石南葉似枇杷葉之小者而皆無毛光而不皺正二月間開</hi>
　<hi>花冬有二葉為花苞苞既開中有十五餘花大小如椿花甚細碎每一苞約彈許大成一毬一花六葉一</hi>
　<hi>朶有七八毬淡白綠色葉末微淡赤色花既開蘂滿花但見蘂不見花花纔罷去年綠葉盡脱落漸生新</hi>
<pb n="KR3e0079_WYG_088-59a"/>
　<hi>葉京洛河北河東山東頗少人故少用湖南北江西二浙甚多故人多用</hi>
　葉氣味辛苦平有毒<hi>之才曰五加皮為使惡小薊</hi>主治養腎氣内<lb/>
　傷隂衰利筋骨皮毛<hi>本經</hi>療脚弱五臟邪氣除熱女子<lb/>
　不可久服令思男<hi>别錄</hi>能添腎氣治軟脚煩悶疼殺蟲<lb/>
　逐諸風<hi>甄權</hi>浸酒飲治頭風<hi>時珍</hi>
　發明<hi>恭曰石南葉為療風邪丸散之要今醫家不復用其實矣權曰雖能養腎亦令人隂痿時珍曰</hi>
　<hi>古方為治風痺腎弱要藥今人絶不知用識者亦少蓋由甄氏藥性論有令隂痿之説也殊不知服此藥</hi>
　<hi>者能令腎强嗜欲之人籍此放恣以致痿弱歸咎于藥良可嘅也毛文錫茶譜云湘人四月采楊桐草搗</hi>
<pb n="KR3e0079_WYG_088-59b"/>
　<hi>汁浸米蒸作為飯食必采石南芽為茶飲乃去風也暑月尤宜楊桐即南燭也</hi>
　附方<hi>新三</hi>䑕瘻不合<hi>石南生地黄茯苓黄伏雌黄等分為散日再傅之  肘后方</hi>小<lb/>
　兒通睛<hi>小兒誤跌或打着頭腦受驚肝系受風致瞳人不正觀東則見西觀西則見東宜石南散</hi>
　<hi>吹鼻通頂石南一兩藜蘆三分𤓰丁五七箇為末每吹少許入鼻一日三度内服牛黄平肝藥  普濟方</hi>
　乳石發動<hi>煩熱石南為末新汲水服一錢  聖惠方</hi>
　實<hi>一名鬼目</hi>主治蟲蠱毒破積聚逐風痺<hi>本經</hi>
牡荆<hi>别錄上品</hi>　　校正<hi>併入别錄有名未用荆莖</hi>
　釋名黄荆<hi>圖經</hi>小荆<hi>本/經</hi>楚<hi>𢎞景曰既是牡荆不應有子小荆應是牡荆牡荆子大于</hi>
<pb n="KR3e0079_WYG_088-60a"/>
　<hi>蔓荆子而反呼小荆恐以樹形為言不知蔓荆樹亦高大也恭曰牡荆作樹不為蔓生故稱為牡非無實</hi>
　<hi>之謂也蔓荆子大牡荆子小故呼小荆時珍曰古者刑杖以荆故字從刑其生成叢而疎爽故又謂之楚</hi>
　<hi>從林從疋疋即疎字也濟楚之義取此荆楚之地因多産此而名也</hi>
　集解<hi>别錄曰牡荆實生河間南陽寃句山谷或平壽都鄉高岸上及田野中八月九月采實隂乾𢎞</hi>
　<hi>景曰論蔓荆即應是今作棰之荆其子殊細正如小麻子色青黄牡荆乃出北方始如豆大正圓黒仙術</hi>
　<hi>多用牡荆今人都無識者李當之藥錄言溲疏一名楊櫨一名牡荆理白中虚斷植即生按今溲疏主療</hi>
　<hi>與牡荆都不同形類乖異而仙方用牡荆云能通神見鬼非惟其實枝葉並好又云荆樹必枝葉相對者</hi>
　<hi>是牡荆不對者即非牡荆也並莫詳虚實更須博訪恭曰牡荆即作棰杖者所在皆有之實細黄色莖勁</hi>
<pb n="KR3e0079_WYG_088-60b"/>
　<hi>作樹生漢書郊祀志以牡荆莖為旛竿則明知非蔓荆也有青赤二種以青者為佳今人相承多以牡荆</hi>
　<hi>為蔓荆此極誤也頌曰牡荆今眉州蜀州及近汴京亦有之俗名黄荆是也枝莖堅勁作科不作蔓葉如</hi>
　<hi>蓖麻更疎痩花紅作穗實細而黄如麻子大或云即小荆也按陶隱居登真隱訣云荆木之葉華通神見</hi>
　<hi>鬼精注云荆有三種荆木即今作菙杖者葉香亦有花子子不入藥方術則用牡荆其子入藥北人無識</hi>
　<hi>其木者天監三年天子將合神仙飲奉勅論牡荆曰荆花白多子子粗者歴歴疎生不過三兩莖多不能</hi>
　<hi>圓或扁或異或多似竹節葉與餘荆不殊蜂多采牡荆牡荆汁冷而甜餘荆被燒則烟火氣苦牡荆慢質</hi>
　<hi>實烟火不入其中主治心風第一于時逺近尋覓遂不值也保昇曰陶氏不惟不别蔓荆亦不識牡荆蔓</hi>
　<hi>荆蔓生牡荆樹生理自明矣時珍曰牡荆處處山野多有樵采為薪年久不樵者其樹大如盌也其木心</hi>
<pb n="KR3e0079_WYG_088-61a"/>
　<hi>方其枝對生一枝五葉或七葉葉如榆葉長而尖有鋸齒五月杪開花成穗紅紫色其子大如胡妥子而</hi>
　<hi>有白膜皮褁之蘇頌曰葉似蓖麻者誤矣有青赤二種青者為荆赤者為楛嫩條皆可為筥□古者貧婦</hi>
　<hi>以荆為釵即此二木也按裴淵廣州記云荆有三種金荆可作枕紫荆可作牀白荆可作履與他處牡荆</hi>
　<hi>蔓荆全異寧浦有牡荆指病自愈節不相當者月暈時刻之與病人身齊等置牀下病雖危亦無害也柱</hi>
　<hi>寳拾遺錄云南方林邑諸地在海中山中多金荆大者十圍盤屈瘤蹙文如美錦色如真金工人用之貴</hi>
　<hi>如沉檀此皆荆之别類也春秋運斗樞云玉衡星散而為荆</hi>
　實氣味苦温無毒<hi>時珍曰辛溫之才曰防己為之使畏石膏</hi>主治除骨間<lb/>
　寒熱通利胃氣止欬逆下氣<hi>别錄</hi>得栢實青葙术療風<lb/>
<pb n="KR3e0079_WYG_088-61b"/>
　<hi>之才</hi>炒焦為末飲服治心痛及婦人白帶<hi>震亨</hi>用半升炒<lb/>
　熟入酒一盞煎一沸熱服治小腸疝氣甚效浸酒飲<lb/>
　治耳聾<hi>時珍</hi>
　附方<hi>新一</hi>濕痰白濁<hi>牡荆子炒為末每酒服二錢  集簡方</hi>
　葉氣味苦寒無毒主治久病霍亂轉筋血淋下部瘡<lb/>
　濕䘌薄脚主脚腫滿<hi>别錄</hi>
　發明<hi>崔元亮海上集騐方治腰脚風濕痛不止蒸法用荆葉不限多少蒸置大甕中其下着火温之</hi>
　<hi>以病人置葉中須臾當汗出蒸時常旋旋喫飯稍倦即止便以被蓋避風仍進葱豉酒及豆酒亦可以瘥</hi>
<pb n="KR3e0079_WYG_088-62a"/>
　<hi>為度時珍曰蒸法雖妙止宜施之野人李仲南永類方云治脚氣諸病用荆莖于墰中燒烟熏涌泉穴及</hi>
　<hi>痛處使汗出則愈此法貴賤皆可用者又談埜翁試騐方治毒蛇望板歸螫傷滿身洪腫發泡用黄荆嫩</hi>
　<hi>頭搗汁塗泡上渣盒咬處即消此法乃出于葛洪肘后方治諸蛇以荆葉搗爛袋盛薄于腫上者也物類</hi>
　<hi>相感志云荆葉逼蟁</hi>
　附方<hi>舊一新一</hi>九竅出血<hi>荆葉搗汁酒和服/二合  千金方</hi>小便尿血<hi>荆葉</hi>
　<hi>汁酒服二合  千金方</hi>
　根氣味甘苦平無毒<hi>時珍曰苦微辛</hi>主治水煮服治心風頭<lb/>
　風肢體諸風解肌發汗<hi>别錄</hi>
<pb n="KR3e0079_WYG_088-62b"/>
　發明<hi>時珍曰牡荆苦能降辛温能散䧏則化痰散則祛風故風痰之病宜之其解肌發汗之功世無</hi>
　<hi>知者按王氏寄方云一人病風數年予以七葉黄荆根皮五加根皮接骨草等分煎湯日服遂愈蓋得此</hi>
　<hi>意也</hi>
　荆莖<hi>别錄有名未用云八月十月采隂乾藏器曰即今荆杖也煮汁堪染</hi>主治灼爛<hi>别錄</hi>
　治灼瘡發熱焱瘡有效<hi>藏器</hi>同荆芥蓽撥煎水潄風牙<lb/>
　痛<hi>時珍</hi>
　附方<hi>新一</hi>青盲内障<hi>春初取黄荆嫩頭九蒸九暴半斤用烏雞一隻以米飼五日安淨板</hi>
　<hi>上飼以大麻子二三日收糞乾入瓶内熬黄和荆頭為末煉蜜丸梧子大毎服十五丸至二十丸陳米飲</hi>
<pb n="KR3e0079_WYG_088-63a"/>
　<hi>下日二錄聖濟總</hi>
　荆瀝修治<hi>時珍曰取法用新采荆莖截尺五長架于兩磚上中間燒火炙之兩頭以器承取熱</hi>
　<hi>服或入藥中又法截三四寸長束入瓶中仍以一瓶合住固外以糠火煨燒其汁瀝入下  瓶中亦妙</hi>
　氣味甘平無毒主治飲之去心悶煩熱頭風旋運目<lb/>
　眩心頭瀁瀁欲吐卒失音小兒心熱驚癎止消渴除<lb/>
　痰唾令人不睡<hi>藏器</hi>除風熱開經絡導痰涎行血氣解<lb/>
　熱痢<hi>時珍</hi>
　發明<hi>時珍曰荆瀝氣平味甘化痰去風為妙藥故孫思邈千金翼云凡患風人多熱常宜以竹瀝荆</hi>
<pb n="KR3e0079_WYG_088-63b"/>
　<hi>瀝薑汁合五合和匀熱服以瘥為度陶𢎞景亦云牡荆汁治心風為第一延年秘錄云熱多用竹瀝寒多</hi>
　<hi>用荆瀝震亨曰二汁同功並以薑汁助送則不凝滯但氣虚不能食者用竹瀝氣實能食者用荆瀝</hi>
　附方<hi>舊六新一</hi>中風口噤<hi>荆瀝每服一/升  范汪方</hi>頭風頭痛<hi>荆瀝日日服之</hi>
　<hi>集騐方</hi>喉痺瘡腫<hi>荆瀝細細嚥之或以荆一握水煎服之  千金翼</hi>目中卒痛<lb/>
　<hi>燒荆木取黄汁㸃之  肘后方</hi>心虚驚悸<hi>嬴痩者荆瀝二升火煎至一升六合分作四服日三</hi>
　<hi>夜一方小品</hi>赤白下痢<hi>五六年者荆瀝每日/服五合  外臺秘要</hi>濕瘑瘡癬<hi>荆木</hi>
　<hi>燒取汁日塗之  深師方</hi>
蔓荆<hi>本經上品</hi>
<pb n="KR3e0079_WYG_088-64a"/>
　釋名<hi>恭曰蔓荆苖蔓生故名</hi>
　集解<hi>恭曰蔓荆生水濱苖莖蔓延長丈餘春因蔓枝而生小葉五月葉成似杏葉六月有花紅白色</hi>
　<hi>黄蘂九月有實黑斑大如梧子而虚輕冬則葉凋今人誤以小荆為蔓荆遂将蔓荆為牡荆也大明曰海</hi>
　<hi>鹽亦有之大如豌豆蒂有輕軟小蓋子六七八月采之頌曰近汴京及秦隴明越州多有之苖莖高四五</hi>
　<hi>尺對節生枝葉類小棟至夏盛茂有花作穗淡紅色蘂黄白色花下有青蕚至秋結子舊説蔓生而今所</hi>
　<hi>有並非蔓也宗奭曰諸家所解蔓荆牡荆紛糺不一經既言蔓荆明是蔓生即非高木也既言牡荆則自</hi>
　<hi>木上生又何疑焉時珍曰其枝小弱如蔓故名蔓生</hi>
　實修治<hi>斆曰凡使去蒂子下白膜一重用酒浸一伏時蒸之從已至未熬乾用時珍曰尋常只去</hi>
<pb n="KR3e0079_WYG_088-64b"/>
　<hi>膜打碎用之</hi>
　氣味苦微寒無毒<hi>别錄曰辛平温元素曰味辛温氣清陽中之隂入太陽經胃虚人不</hi>
　<hi>可服恐生痰疾之才曰惡烏頭石膏</hi>主治筋骨間寒熱濕痺拘攣明目<lb/>
　堅齒利九竅去白蟲久服輕身耐老小荆實亦等<hi>本經</hi>
　風頭痛腦鳴目淚出益氣令人光澤脂緻<hi>别錄</hi>治賊風<lb/>
　長髭髪<hi>甄權</hi>利闗節治癎疾赤目<hi>大明</hi>太陽頭痛頭沉昬<lb/>
　悶除昏暗散風邪凉諸經血止目睛内痛<hi>元素</hi>捜肝風<lb/>
　<hi>好古</hi>
<pb n="KR3e0079_WYG_088-65a"/>
　發明<hi>恭曰小荆實即牡荆子其功與蔓荆同故曰亦等也時珍曰蔓荆氣清味辛體輕而浮上行而</hi>
　<hi>散故所主者皆頭面風虚之證</hi>
　附方<hi>新二</hi>令髪長黒<hi>蔓荆子熊脂等分醋/調塗之  聖惠方</hi>頭風作痛<hi>蔓荆子一升為末絹</hi>
　<hi>袋浸一斗酒中七日溫飲日三次  千金方</hi>乳癰初起<hi>蔓荆子炒為末酒服方寸匕渣𫝊之  危氏得效方</hi>
欒荆<hi>唐本草</hi>
　釋名頑荆<hi>圖經</hi>
　集解<hi>恭曰欒荆莖葉都似石南幹亦反卷經冬不死葉上有細黒㸃者真也今雍州所用者是而洛</hi>
　<hi>州乃用石荆當之非也俗方大用而本草不載亦無别名但有欒華功用又别非此物花也頌曰欒荆今</hi>
<pb n="KR3e0079_WYG_088-65b"/>
　<hi>生東海及淄州汾州所上者皆枝莖白葉小圓而青色頗似榆葉而長冬夏不凋六月開花花有紫白二</hi>
　<hi>種子似大麻四月采苖葉八月采子宗奭曰欒荆即牡荆也子青色如茱茰不合更立此條蘇恭又稱石</hi>
　<hi>荆當之轉見穿鑿時珍曰按許慎説文云欒似木蘭木蘭葉似桂與蘇恭所説葉似石南者相近蘇頌所</hi>
　<hi>圖者即今牡荆與唐本草者不合欒荆是蘇恭收入本草不應自誤蓋後人不識遂以牡荆充之寇氏亦</hi>
　<hi>指為牡荆耳</hi>
　子氣味辛苦温有小毒<hi>權曰甘辛微熱無毒決明為之使惡石膏</hi>主治大<lb/>
　風頭面手足諸風癲癎狂痙濕痺寒冷疼痛<hi>唐本</hi>四肢<lb/>
　不遂通血脈明目益精光<hi>甄權</hi>合桕油同熬塗人畜瘡<lb/>
<pb n="KR3e0079_WYG_088-66a"/>
　疥<hi>蘇頌</hi>
石荆<hi>拾遺</hi>
　集解<hi>藏器曰石荆似荆而小生水旁廣濟方一名水荆是也蘇頌言洛人以當樂荆者非  也</hi>
　主治燒灰淋汁浴頭生髪令長<hi>藏器</hi>
紫荆<hi>宋開寳</hi>　　校正<hi>併入拾遺紫珠</hi>
　釋名紫珠<hi>拾遺</hi>皮名肉紅<hi>綱/目</hi>内消<hi>時珍曰其水似黄荆而色紫故名其皮色</hi>
　<hi>紅而消腫故傷科呼為肉紅又曰内消與何首烏同名</hi>
　集解<hi>頌曰紫荆處處有之人多種于庭院間木似黄荆葉小無椏花深紫可愛藏器曰即田氏之荆</hi>
<pb n="KR3e0079_WYG_088-66b"/>
　<hi>也至秋子熟正紫圓如小珠名紫珠江東林澤間尤多宗奭曰春開紫花甚細碎共作朶生出無常處或</hi>
　<hi>生于本身之上或附根上枝下直出花花罷葉出光𦂳微圓園圃多植之時珍曰高樹柔條其花甚繁歲</hi>
　<hi>二三次其皮入藥以川中厚而紫色味苦如膽者為勝</hi>
　木并皮氣味苦平無毒<hi>藏器曰苦寒大明曰皮梗及花氣味功用並同</hi>
　破宿血下五淋濃煮汁服<hi>開寳</hi>通小腸<hi>大明</hi>解諸毒物癰<lb/>
　疽喉痺飛尸蠱毒腫下瘻蛇虺蟲蠶狂犬毒並煮汁<lb/>
　服亦以汁洗瘡腫除血長膚<hi>藏器</hi>活血行氣消腫解毒<lb/>
　治婦人血氣疼痛經水凝濇<hi>時珍</hi>
<pb n="KR3e0079_WYG_088-67a"/>
　發明<hi>時珍曰紫荆氣寒味苦色紫性降入手足厥隂血分寒勝熱苦走骨紫入營故能活血消腫利</hi>
　<hi>小便而解毒楊清叟仙傳方有冲和膏以紫荆為君蓋得此意也其方治一切癰疽發背流注諸腫毒冷</hi>
　<hi>熱不明者紫荆皮炒三兩獨活去節炒三兩赤芍藥炒二兩生白术一兩木蠟炒一兩為末用葱湯調熱敷血</hi>
　<hi>得熱則行葱能散氣瘡不甚熱者酒調之痛甚者筋不伸者加乳香大抵癰疽流注皆氣血凝滯所成遇</hi>
　<hi>温則散遇涼則凝此方温平紫荆皮乃木之精破血消腫獨活乃土之精止風動血引拔骨中毒去痺濕</hi>
　<hi>氣芍藥乃火之精生血止痛木蠟乃水之精消腫散血同獨活能破石腫堅硬白芷乃金之精去風生肌</hi>
　<hi>止痛蓋血生則不死血動則流通肌生則不爛痛止則不焮風去則血自散氣破則硬可消毒自除五者</hi>
　<hi>交治病安有不愈者乎缺張實之曰白木亦當作</hi>
<pb n="KR3e0079_WYG_088-67b"/>
　附方<hi>新九</hi>婦人血氣<hi>紫荆皮為末醋糊丸櫻桃大毎酒化服一丸  熊氏補遺</hi>鶴膝<lb/>
　風攣<hi>紫荆皮三錢老酒煎服日二次  直指方</hi>傷眼青腫<hi>紫荆皮小便浸七日晒研用生</hi>
　<hi>地黄汁薑汁調傅不腫用葱汁  永類方</hi>猘犬咬傷<hi>紫荆皮末沙糖調塗留口退腫口中仍嚼</hi>
　<hi>嚥杏仁去毒  仙傳外科</hi>鼻中疳瘡<hi>紫荆花隂乾為末貼之  衛生易簡方</hi>發背初<lb/>
　生<hi>一切癰疽皆治单用紫荆皮為末酒調篐住自然撮小不開内服柞木飲子乃救貧良劑也  仙傳</hi>
　<hi>外科</hi>癰疽未成<hi>用白芷紫荆皮等分為末酒調服外用紫荆皮木蠟赤芍藥等分為末酒調作</hi>
　<hi>篐藥上  同</hi>痔瘡腫痛<hi>紫荆皮五錢新水食/前煎服  直指方</hi>産後諸淋<hi>紫荆</hi>
　<hi>皮五錢半酒半水煎温服  熊氏補遺</hi>
<pb n="KR3e0079_WYG_088-68a"/>
木槿<hi>日華</hi>
　釋名椵<hi>音徒亂切</hi>櫬<hi>音/襯</hi>蕣<hi>音/舜</hi>日及<hi>綱/目</hi>朝開暮落花<hi>綱目</hi>藩籬<lb/>
　草<hi>綱目</hi>花奴玉蒸<hi>時珍曰此花朝開暮落故名日及曰槿曰蕣猶僅榮一瞬之義也爾雅云</hi>
　<hi>椵木槿櫬木槿郭璞注云别二名也或云白曰椵赤曰櫬齊魯謂之玉蒸言其美而多也詩云顔如蕣華</hi>
　<hi>即此</hi>
　集解<hi>宗奭曰木槿花如小葵淡紅色五葉成一花朝開暮歛湖南北人家多種植為籬障花與枝兩</hi>
　<hi>用時珍曰槿小木也可種可挿其木如李其葉末尖而無椏齒其花小而豔或白或粉紅有单葉千葉者</hi>
　<hi>五月始開故逸書月令云仲夏之月木槿榮是也結實輕虚大如指頭秋深自裂其中子如榆莢泡桐馬</hi>
<pb n="KR3e0079_WYG_088-68b"/>
　<hi>兠鈴之仁種之易生嫩葉可茹作飲代茶今瘍醫用皮治瘡癬多取川中來者厚而色紅</hi>
　皮并根氣味甘平滑無毒<hi>大明曰涼</hi>主治止腸風瀉血痢<lb/>
　後熱渴作飲服之令人得睡並炒用<hi>藏器</hi>治赤白帶下<lb/>
　腫痛疥癬洗目令明潤燥活血<hi>時珍</hi>
　發明<hi>時珍曰木槿皮及花並滑如葵花故能潤燥色如紫荆故能活血川中來者氣厚力優故尤有</hi>
　<hi>效</hi>
　附方<hi>新六</hi>赤白帶下<hi>槿根皮二兩切以白酒一碗半煎一碗空心服之白帶用紅酒甚妙</hi>
　<hi>奇纂要  方</hi>頭面錢癬<hi>槿樹皮為末醋調重湯頓如膠内傅之  王仲勉經效方</hi>牛皮<lb/>
<pb n="KR3e0079_WYG_088-69a"/>
　風癬<hi>用槿皮一兩大風子仁十五個半夏五錢剉河水井水各一盌浸露七宿入輕粉一錢入水中</hi>
　<hi>秃筆掃塗覆以青衣數日有臭涎出妙忌浴澡夏月用尤妙  扶壽方</hi>癬瘡有蟲<hi>用槿皮煎</hi>
　<hi>入肥皂浸水頻頻擦之或以槿皮浸汁磨雄黄尤妙  簡便方</hi>痔瘡腫痛<hi>藩籬草根煎湯先熏</hi>
　<hi>後洗方直指</hi>大腸脱肛<hi>槿皮或葉煎湯熏洗後以白礬五倍末𫝊之  急救方</hi>
　花氣味<hi>同皮</hi>主治腸風瀉血赤白痢並焙入藥作湯代<lb/>
　茶治風<hi>大明</hi>治瘡腫利小便除濕熱<hi>時珍</hi>
　附方<hi>新三</hi>下痢噤口<hi>紅木槿花去蒂隂乾為末先煎麵餅二個蘸末食之  趙宜真濟急</hi>
　<hi>方</hi>風痰擁逆<hi>木槿花晒乾焙研毎服一二匙空心沸湯下白花尤良  簡便方</hi>反胃<lb/>
<pb n="KR3e0079_WYG_088-69b"/>
　吐食<hi>千葉白槿花隂乾為末陳糯未湯調送三五口不轉再服  袖珍方</hi>
　子氣味<hi>同皮</hi>主治偏正頭風燒烟熏患處又治黄水膿<lb/>
　瘡燒存性猪骨髓調塗之<hi>時珍</hi>
扶桑<hi>綱目</hi>
　釋名佛桑<hi>霏雪錄</hi>朱槿<hi>草木/狀</hi>赤槿<hi>同/</hi>日及<hi>時珍曰東海日出處有扶</hi>
　<hi>桑樹此花光豔照日其葉似桑因以比之後人訛為佛桑乃木槿别種故日及諸名亦與之同</hi>
　集解<hi>時珍曰扶桑産南方乃木槿别種也枝柯柔弱葉深緑微濇如桑其花有紅黄白三色紅者尤</hi>
　<hi>貴呼為朱槿嵇含草木狀云朱槿一名赤槿一名日及出南凉郡花莖葉皆如桑其葉光而厚木高四五</hi>
<pb n="KR3e0079_WYG_088-70a"/>
　<hi>尺而枝葉婆娑其花深紅色五出大如蜀葵重敷柔澤有蕋一條長如花葉上綴金屑日光所燦疑若熖生一</hi>
　<hi>叢之上日開數百朶朝開暮落自五月始至中冬乃歇挿樹即活</hi>
　葉及花氣味甘平無毒主治癰疽腮腫取葉或花同<lb/>
　白芙蓉葉牛旁葉白蜜研膏傅之即散<hi>時珍</hi>
木芙蓉<hi>綱目</hi>　　校正<hi>併入圖經地芙蓉</hi>
　釋名地芙蓉<hi>圖經</hi>木蓮<hi>綱/目</hi>華木<hi>綱/目</hi>杹木<hi>音/化</hi>拒霜<hi>時珍曰此花豔</hi>
　<hi>如荷花故有芙蓉木蓮之名八九月始開故名拒霜俗呼為杹皮樹相如賦謂之華木注云皮可為索也</hi>
　<hi>蘇東坡詩云唤作拒霜猶未稱㸔來却是最宜霜蘇頌圖經本草有地芙蓉云出鼎州九月采葉治瘡腫</hi>
<pb n="KR3e0079_WYG_088-70b"/>
　<hi>蓋即此物也</hi>
　集解<hi>時珍曰木芙蓉處處有之挿條即生小木也其榦叢生如荆高者丈許其葉大如桐有五尖及</hi>
　<hi>七尖者冬凋夏茂秋半始着花花類牡丹芍藥有紅者白者黄者千葉者最耐寒而不落不結實山人取</hi>
　<hi>其皮為索川廣有添色拒霜花初開白色次日稍紅又明日則深紅先後相間如數色霜時采花霜後采</hi>
　<hi>葉隂乾入藥</hi>
　葉并花氣味微辛平無毒主治清肺凉血散熱解毒<lb/>
　治一切大小癰疽腫毒惡瘡消腫排膿止痛<hi>時珍</hi>
　發明<hi>時珍曰芙蓉花并葉氣平而不寒不熱味微辛而性滑涎粘其治癰腫之功殊有神效近時瘍</hi>
<pb n="KR3e0079_WYG_088-71a"/>
　<hi>醫秘其名為清涼膏清露散鐵篐散皆此物也其方治一切癰疽發背乳癰惡瘡不拘已成未成已穿未</hi>
　<hi>穿並用芙蓉葉或根皮或花或生研或乾研末以蜜調塗于腫處四圍中間留頭乾則頻换初起者即覺</hi>
　<hi>清涼痛止腫消已成者即膿聚毒出已穿者即膿出易歛妙不可言或加生赤小豆末尤妙</hi>
　附方<hi>新十</hi>久欬羸弱<hi>九尖拒霜葉為末以魚鮓蘸食屢效  危氏得效方</hi>赤眼腫<lb/>
　痛<hi>芙蓉葉末水和貼太陽穴名清涼膏  鴻飛集</hi>經血不止<hi>拒霜花蓮蓬殻等分為末每用</hi>
　<hi>米飲下二錢  婦人良方</hi>偏墜作痛<hi>芙蓉葉黄蘗各三錢為末以木鱉子仁一箇磨醋調塗隂</hi>
　<hi>囊其痛自止  簡便方</hi>杖瘡腫痛<hi>芙蓉花葉研末入皂角末少許雞子清調塗之  方廣附</hi>
　<hi>餘</hi>癰疽腫毒<hi>重陽前取芙蓉葉研末端午前取蒼耳燒存性研末等分蜜水調塗四圍其毒</hi>
<pb n="KR3e0079_WYG_088-71b"/>
　<hi>自不走散名鐵升闌  出簡便方</hi>疔瘡惡腫<hi>九月九日采芙蓉葉隂乾為末毎以井水調貼</hi>
　<hi>次日用蚰蜒螺一箇搗塗之  普濟方</hi>頭上癩瘡<hi>芙蓉根皮為末香油調傅先以松毛柳枝</hi>
　<hi>煎湯洗之成傳滋醫學集</hi>湯火灼瘡<hi>油調芙蓉末/傅之竒效方</hi>炙瘡不愈<hi>芙蓉</hi>
　<hi>花研末傅之  奇效方</hi>一切瘡腫<hi>木芙蓉葉菊花葉同煎水頻熏洗之  多能鄙事</hi>
山茶<hi>綱目</hi>
　釋名<hi>時珍曰其葉類茗又可作飲故得茶名</hi>
　集解<hi>時珍曰山茶産南方樹生高者丈許枝榦交加葉頗似茶葉而厚硬有稜中闊頭尖面綠背淡</hi>
　<hi>深冬開花紅瓣黄蕋格古論云花有數種寳珠者花簇如珠最勝海榴茶花蒂青石榴茶中有碎花躑躅</hi>
<pb n="KR3e0079_WYG_088-72a"/>
　<hi>茶花如杜鵑花宮粉茶串珠茶皆粉紅色又有一捻紅千葉紅千葉白等名不可勝數葉各小異或云亦</hi>
　<hi>有黄色者虞衡志云廣中有南山茶花大倍中州者色微淡葉薄有毛結實如梨大如拳中有數核如肥</hi>
　<hi>皂子大周憲王救衆本草云山茶嫩葉<graphic n="KR2584" url="https://raw.githubusercontent.com/kanripo/KR-Gaiji/master/images/KR2584.png" mimeType="image/png"/>熟水淘可食亦可蒸晒作飲</hi>
　花氣味<hi>缺</hi>主治吐血衂血腸風下血並用紅者為末<lb/>
　入童溺薑汁及酒調服可代鬱金<hi>震亨</hi>湯火傷灼研末<lb/>
　麻油調塗<hi>時珍</hi>
　子主治婦人髪䐈研末摻之<hi>時珍方摘𤣥</hi>
蠟梅<hi>綱目</hi>
<pb n="KR3e0079_WYG_088-72b"/>
　釋名黄梅花<hi>時珍曰此物本非梅類因其與梅同時香又相近色似蜜蠟故得此名</hi>
　集解<hi>時珍曰蠟梅小樹叢枝尖葉種凡三種以子種出不經接者腊月開小花而香淡名狗蠅梅經</hi>
　<hi>接而花疎開時含口者名磬口梅花宻而香濃色深黄如紫檀者名檀香梅最佳結實如垂鈴尖長寸餘</hi>
　<hi>子在其中其樹皮浸水磨黒冇光采</hi>
　花氣味辛温無毒主治解暑生津<hi>時珍</hi>
伏牛花<hi>采開寶</hi>　　校正<hi>併入圖經虎刺</hi>
　釋名隔虎刺花<hi>未詳</hi>
　集解<hi>頌曰伏牛花生蜀地所在皆有今惟益州蜀地有之多生川澤中葉青細佀黄蘗葉而不先莖</hi>
<pb n="KR3e0079_WYG_088-73a"/>
　<hi>亦有刺開花淡黄色作穗佀杏花而小三月采隂乾人睦州所生虎刺云凌冬不凋彼人旡時采根葉治</hi>
　<hi>風腫疾</hi>
　花氣味苦甘平無毒主治久風濕痺四肢拘攣骨肉<lb/>
　疼痛作湯治風眩頭痛五痔下血<hi>開寶</hi>
　發明<hi>時珍曰伏牛花治風濕有名而用者頗少楊子建護命方有伏牛花散治男女一切頭風發作</hi>
　<hi>有時甚則大腑熱秘用伏牛花山因蔯桑寄生白末牽牛川芎藭白殭蠶蝎稍各二錢荆芥穗四錢為</hi>
　<hi>每服二錢水煎一沸連滓服</hi>
　根葉枝主治一切腫痛風疾細剉焙研每服一錢匕<lb/>
<pb n="KR3e0079_WYG_088-73b"/>
　用温酒調下<hi>頌</hi>
宻䝉花<hi>宋開寳</hi>　　校正<hi>慎微曰自草部移入木部</hi>
　釋名水錦花<hi>炮炙論時珍曰其花繁宻䝉茸如簇錦故名</hi>
　集解<hi>頌曰宻蒙花蜀中州郡皆有之樹高丈餘葉似冬青葉而厚背白有細毛又似橘葉花微紫色</hi>
　<hi>二月三月采花暴乾用宗奭曰利州甚多葉冬不凋亦不似冬青柔而不光潔不深綠其花細碎數十房成</hi>
　<hi>朶冬生春開</hi>
　花修治<hi>斆曰凡使揀淨酒浸一宿漉出候乾拌蜜令潤蒸之從卯至酉日乾再柈蒸如此三度日</hi>
　<hi>乾用毎一兩用酒八兩蜜半兩</hi>
<pb n="KR3e0079_WYG_088-74a"/>
　氣味甘平微寒無毒主治青盲膚翳赤腫多眵淚消<lb/>
　目中赤脉心兒麩豆及疳氣攻眼<hi>開寳</hi>羞明怕日<hi>劉守真</hi>
　入肝經氣血分潤肝燥<hi>好古</hi>
　附方<hi>新一</hi>目中障瞖<hi>宻蒙花黄蘗根各一兩為末水丸梧子大毎臥時湯服十丸至十五</hi>
　<hi>丸聖濟録</hi>
木綿<hi>綱目</hi>
　釋名古貝<hi>綱目</hi>古終<hi>時珍曰木綿有二種似木者名古貝似草者名古終或作吉貝者乃</hi>
　<hi>古貝之訛也梵書謂之睒婆又曰迦羅婆劫</hi>
<pb n="KR3e0079_WYG_088-74b"/>
　集解<hi>時珍曰木綿有草木二種交廣木綿樹大好抱其枝佀桐其葉大如胡桃葉入秋開花紅如山</hi>
　<hi>茶花黄蕊花片極厚為房甚繁短側相比結實大如拳實中有白綿綿中有子今人謂之斑枝花訛為攀</hi>
　<hi>枝花李延壽南史所謂林邑諸國出古貝花中如鵞毳抽其緒紡為布張勃吳錄所謂交州永昌木綿樹</hi>
　<hi>高過屋有十餘年不换者實大如盃花中綿軟白可為緼絮及毛布者皆指佀木之木綿也江南淮北所</hi>
　<hi>種木綿四月下種莖弱如蔓高者四五尺葉有三尖如楓葉入秋開花黄色如葵花而小亦有紅紫者結</hi>
　<hi>實大如桃中有白綿綿中有子大如梧子亦有紫綿者八月采捄謂之綿花李延壽南史所謂高昌國有</hi>
　<hi>草實如繭中絲為細纑名曰白疊取以為帛甚軟白沈懐逺南越志所謂桂州出古終藤結實如鵞毳核</hi>
　<hi>如珠珣治出其核紡如絲綿染為斑布者皆指佀草之木綿也此種出南番宋末始入江南今則徧及江</hi>
<pb n="KR3e0079_WYG_088-75a"/>
　<hi>北與中州矣不蠶而綿不麻而布利被天下其益大白哉又南越志言南詔諸蠻不養蠶惟收娑羅木子中</hi>
　<hi>絮紉為絲織為幅名娑羅籠叚祝穆方輿志言平緬出娑羅樹大者高三五丈結子有綿紉綿織為白氊</hi>
　<hi>兠羅綿此亦斑枝花之類各方稱呼不同耳</hi>
　白綿及布氣味甘温無毒主治血崩金瘡燒灰用<hi>時珍</hi>
　子油<hi>用兩鉼合燒取瀝</hi>氣味辛熱微毒主治惡瘡疥癬燃燈<lb/>
　損目<hi>時珍</hi>
柞木<hi>宋嘉祐</hi>
　釋名鑿子木<hi>時珍曰此木堅忍可為鑿柄故俗名鑿子木方書皆作柞木蓋昧此義也柞乃</hi>
<pb n="KR3e0079_WYG_088-75b"/>
　<hi>橡櫟之名非此木也</hi>
　集解<hi>藏器曰柞木生南方細葉今之作梳者是也時珍曰此木處處山中有之高者丈餘葉小而</hi>
　<hi>有細齒光滑而勒其木及葉丫皆有針刺經冬不凋五月開碎白花不結子其木心理皆白色</hi>
　木皮氣味苦平無毒<hi>時珍曰酸澀</hi>主治黄疸病燒末水服<lb/>
　方寸匕日三<hi>藏器</hi>治䑕瘻難産催生利竅<hi>時珍</hi>
　附方<hi>新二</hi>䑕瘻<hi>柞木皮五升水一斗煮汁二升服當有宿肉出而瘉乃張子仁方也  外臺秘</hi>
　<hi>要</hi>婦人難產<hi>催生柞木飲不拘横生倒產胎死腹中用此屢效大柞木枝一尺洗净大目草</hi>
　<hi>五寸並寸折新汲水三升半同入新沙缾内紙三重𦂳封文武火煎至升半待腰腹重痛欲坐草時温飲</hi>
<pb n="KR3e0079_WYG_088-76a"/>
　<hi>一小盞便覺下開豁如渴又飲一盞至三四盞下重便生更無諸苦切勿坐草太早也  昝殷產寳方</hi>
　葉主治腫毒癰疽<hi>時珍</hi>
　附方<hi>新一</hi>柞木飲<hi>治諸般癰腫發背用乾柞木葉乾荷葉中心蒂乾萱草根甘草節地榆各</hi>
　<hi>四兩細剉毎用半兩水二盌煎一盌早晚各一服已成者其膿血日漸乾涸未成者其毒自消散也忌一切</hi>
　<hi>飲食毒物救許學士本事普  方</hi>
黄楊木<hi>綱目</hi>
　集解<hi>時珍曰黄楊生諸山野中人家多栽挿之枝葉攅簇上聳葉似初生槐芽而青厚不花不實四</hi>
　<hi>時不凋其性難長俗説歲長一寸遇閏則退今試之但閏年不長耳其木堅膩可作梳剜印叚成式酉陽</hi>
<pb n="KR3e0079_WYG_088-76b"/>
　<hi>雜爼云世重黄陽以其無火也用水試之沉則無火凡取此木必以隂晦夜無一星伐之則不裂</hi>
　葉氣味苦平無毒主治婦人難産入達生散中用又<lb/>
　主暑月生癤搗爛塗之<hi>時珍</hi>
不凋木<hi>拾遺</hi>
　集解<hi>藏器曰生太白山巖谷樹高二三尺葉似槐莖赤有毛如棠梨四時不凋</hi>
　氣味苦温無毒主治調中補衰治腰脚去風氣却老<lb/>
　變白<hi>藏器</hi>
賣子木<hi>唐本草</hi>
<pb n="KR3e0079_WYG_088-77a"/>
　釋名買子木<lb/>
　集解<hi>恭曰賣子木出嶺南卭州山谷中其葉似柿頌曰今惟川西渠州歲貢作買子木木高三七尺</hi>
　<hi>徑寸許春生嫩枝條葉尖長一二寸俱青綠色枝稍淡紫色四五月開碎花百十枝圍攅作大朶焦紅色</hi>
　<hi>隨花便生子如椒目在花瓣中黒而光潔毎株花裁三五大朶爾五月采其枝葉用時珍曰宋史渠州貢</hi>
　<hi>買子木并子則子亦當與枝葉同功而本草缺載無從考訪</hi>
　木修治<hi>斆曰凡采得粗搗毎一兩用酥五錢同炒乾入藥</hi>
　氣味甘微鹹平無毒主治折傷血内溜續絶補骨髓<lb/>
　止痛安胎<hi>唐本</hi>
<pb n="KR3e0079_WYG_088-77b"/>
木天蓼<hi>唐本草</hi>　　校正<hi>併入拾遺小天蓼</hi>
　釋名<hi>時珍曰其樹高而味辛如蓼故名又馬蓼亦名大蓼而物異</hi>
　集解<hi>恭曰木天蓼所在皆有生山谷中今安州申州作藤蔓葉似柘花白子如棗許無定形中瓤似茄</hi>
　<hi>子味辛噉之以當薑蓼藏器曰木蓼今時所用出山南鳯州樹高如冬青不凋不當以藤天蓼為注既云</hi>
　<hi>木蓼豈是藤生自有藤蓼耳藤蓼生江南淮南山中藤着樹生葉如梨光而薄子如棗即蘇恭以為木天</hi>
　<hi>蓼者又有小天蓼生天目山四明山樹如巵子冬月不凋野獸食之是有三天蓼俱能逐風而小者為勝</hi>
　<hi>頌曰木天蓼今出信陽木高二三丈三月四月開花似柘花五月采子子作毬形似檾麻子可藏作果食</hi>
　<hi>蘇恭所説自是藤天蓼也時珍曰天蓼雖有三種而功用彷彿蓋一類也其子可為燭其芽可食故陸機</hi>
<pb n="KR3e0079_WYG_088-78a"/>
　<hi>云木蓼為燭明如胡麻薛田詠蜀詩有地丁葉嫩和嵐采天蓼芽新入粉煎之句</hi>
　枝葉氣味辛温有小毒主治癥結積聚風勞虚冷細<lb/>
　切釀酒飲<hi>唐本</hi>
　附方<hi>舊一新二</hi>天蓼酒<hi>治風立有奇效木天蓼一斤去皮細剉以生絹盛入好酒三斗浸之</hi>
　<hi>春夏一七秋冬二七日毎空心日午下晚各温一盞飲若常服只飲一次老幼臨時加減  聖惠方</hi>氣<lb/>
　痢不止<hi>寒食一百五日采木蓼暴乾用時為末粥飲服一錢  聖惠方</hi>大風白癩<hi>天蓼</hi>
　<hi>刮去粗皮剉四兩水一斗煎汁一升煮糯米作粥空心食之病在上吐出在中汗出在下泄出避風  又</hi>
　<hi>方天蓼三斤天麻一斤半生剉以水三斗五升煎一斗去滓石器慢煎如餳每服半匙荆芥薄荷酒下日</hi>
<pb n="KR3e0079_WYG_088-78b"/>
　<hi>二夜一一月見效  聖惠方</hi>
　小天蓼氣味甘温無毒主治一切風虚羸冷手足疼<lb/>
　痺無論老幼輕重浸酒及煮汁服之十許日覺皮膚<lb/>
　間風出如蟲行<hi>藏器</hi>
　發明<hi>藏器曰木天蓼出深山中人云久服損壽以其逐風損氣故也藤天蓼小天蓼三者俱能逐風</hi>
　<hi>其中優劣小者為勝</hi>
　子氣味苦辛微熱無毒主治賊風口面喎斜冷痃癖<lb/>
　氣塊女子虚勞<hi>甄權</hi>
<pb n="KR3e0079_WYG_088-79a"/>
　根主治風蟲牙痛搗丸塞之連易四五次除根勿嚥<lb/>
　汁<hi>時珍濟出普</hi>
放杖木<hi>拾遺</hi>
　釋名<lb/>
　集解<hi>藏器曰生温括睦婺諸州山中樹如木天蓼老人服之一月放杖故以為名</hi>
　氣味甘温無毒主治一切風血理腰脚輕身變白不<lb/>
　老浸酒服之<hi>藏器</hi>
接骨木<hi>唐本草</hi>
<pb n="KR3e0079_WYG_088-79b"/>
　釋名續骨木<hi>綱目</hi>木蒴藋<hi>頌曰接骨以功而名花葉都類蒴藋陸英水芹輩故一名</hi>
　<hi>木蒴藋</hi>
　集解<hi>恭曰所在皆有之葉如陸英花亦相似但作樹高一二丈許木軆輕虚無心斫枝挿之便生人</hi>
　<hi>家亦種之</hi>
　氣味甘平無毒<hi>藏器曰搗汁亦吐人有小毒</hi>主治折傷續筋骨除<lb/>
　風痺齲齒可作浴湯<hi>唐本</hi>根皮主痰飲下水腫及痰瘧<lb/>
　煮汁服之當利下及吐出不可多服<hi>藏器</hi>打傷淤血及<lb/>
　産婦惡血一切血不行或不止並煮汁服<hi>時珍金出千</hi>
<pb n="KR3e0079_WYG_088-80a"/>
　附方<hi>舊一新二</hi>折傷筋骨<hi>接骨木半兩乳香半錢芍藥當歸芎藭自然銅各一兩為末化</hi>
　<hi>黄蠟四兩投藥攪匀衆手丸如芡子大若止傷損酒化一丸若碎折筋骨先用此傅貼乃服  衞生易簡</hi>
　産後血運<hi>五心煩熱氣力欲絶及寒熱不禁以接骨木破如算如一握用水一升煎取半升分</hi>
　<hi>服或小便頻數惡血不止服之即瘥此木煮之三次其力一般乃起死妙方  産書</hi>
　葉主治痰瘧大人七葉小兒三葉生搗汁服取吐<hi>藏器</hi>
靈壽木<hi>拾遺</hi>
　釋名扶老杖<hi>孟康</hi>椐<lb/>
　集解<hi>藏器曰生劍南山谷圓長皮紫漢書孔光年老賜靈壽杖顔師古注云木似竹有節長不過八</hi>
<pb n="KR3e0079_WYG_088-80b"/>
　<hi>九尺圍三四寸自然有合杖制不須削理作杖令人延年益壽時珍曰陸氏詩疏云椐即樻也節中腫似</hi>
　<hi>扶老即今靈壽也人以作杖及馬鞭𢎞農郡北山有之</hi>
　根皮氣味苦平主治止水<hi>藏器</hi>
楤木<hi>音怱拾遺</hi>
　集解<hi>藏器曰生江南山谷高丈餘直上無枝莖上有刺山人折取頭茹食謂之吻頭時珍曰辛山中</hi>
　<hi>亦有之樹頂生葉山人采食謂之鵲不踏以其多刺而無枝故也</hi>
　白皮氣味辛平有小毒主治水廕煮汁服一盞當下<lb/>
　水如病已困取根搗碎坐之取氣水自下又能爛人<lb/>
<pb n="KR3e0079_WYG_088-81a"/>
　牙齒有虫者取片許内孔中當自爛落<hi>藏器</hi>
木麻<hi>拾遺</hi>
　集解<hi>藏器曰生江南山谷林澤葉似胡麻相對山人取以醸酒飲</hi>
　氣味甘温無毒主治老血婦人月閉風氣羸痩癥瘕<lb/>
　久服令人有子<hi>藏器</hi>
大空<hi>唐本草</hi>
　集解<hi>恭曰大空生襄州所在山谷中亦有之秦隴人名獨空作小樹抽條高六七尺葉似楮小</hi>
　<hi>圓厚根皮赤色時珍曰小樹大葉似桐葉而不尖深綠而皺文根皮虚軟山人采殺虱極妙搗葉篩</hi>
<pb n="KR3e0079_WYG_088-81b"/>
　<hi>疏圃中殺虫</hi>
　根皮氣味苦平有小毒主治殺三蟲作末和油塗髮<lb/>
　蟣虱皆死<hi>藏器</hi>
　<lb/>
　<lb/>
　<lb/>
　<lb/>
　木草綱目卷三十六<lb/>
</p>
<p>
</p>
  </div>
</body>
</text>
</TEI>
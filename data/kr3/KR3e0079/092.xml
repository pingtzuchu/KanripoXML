<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草綱目卷三十八</head> <lb/>
    <p>
<pb n="KR3e0079_WYG_092-1a"/>
欽定四庫全書<lb/>
　本草綱目卷三十八<lb/>
　　　　　　　　　　　　明　李時珍　撰<lb/>
　　服器之一<hi>服帛類二十五種</hi>
錦<hi>拾遺</hi>
　釋名<hi>時珍曰錦以五色絲織成文章故字從帛從金諧聲且貴之也禹貢兖州厥篚織文是也</hi>
　主治故錦煮汁服療蠱毒燒灰傅小兒口中熱瘡<hi>藏器</hi>
　燒灰主失血下血血崩金瘡出血小兒臍瘡濕腫<hi>時珍</hi>
<pb n="KR3e0079_WYG_092-1b"/>
　附方<hi>新二</hi>吐血不止<hi>紅錦三寸燒灰/水服  聖惠方</hi>上氣喘急<hi>故錦一寸燒灰</hi>
　<hi>茶服神效  普濟方</hi>
絹<hi>綱目</hi>
　釋名<hi>時珍曰絹疏帛也生曰絹熟曰練入藥用黄絲絹乃蠶吐黄絲所織非染色也</hi>
　主治黄絲絹煮汁服止消渴産婦脬損洗痘瘡潰爛<lb/>
　燒灰止血痢下血吐血血崩<hi>時珍</hi>
　緋絹燒灰入瘧藥<hi>時珍</hi>
　附方<hi>新二</hi>婦人血崩<hi>黄絹灰五分棕櫚灰一錢貫衆灰京墨灰荷葉灰各五分水酒調服</hi>
<pb n="KR3e0079_WYG_092-2a"/>
　<hi>即止方集簡</hi>産婦脬損<hi>小便淋瀝不斷黄絲絹三尺以炭灰淋汁煮至極爛清水洗淨入黄</hi>
　<hi>蠟半兩蜜一兩茅根二錢馬勃末二錢水一升煎一琖空心頓服服時勿作聲作聲即不效名固脬散</hi>
　<hi>又方産時傷脬終日不小便只淋濕不斷用生絲黄絹一尺白牡丹根皮末白芨末名一錢水二盌煮至</hi>
　<hi>絹爛如餳服之不宜作聲  婦人良方</hi>
帛<hi>拾遺</hi>
　釋名<hi>時珍曰素絲所織長狹如巾故字從白巾厚者曰繒雙絲者曰縑後人以染絲造之有五色帛</hi>
　主治緋帛燒研傅初生兒臍未落時腫痛又療惡瘡<lb/>
　丁腫諸瘡有根者入膏用為上仍以掌大一片同露<lb/>
<pb n="KR3e0079_WYG_092-2b"/>
　蜂房棘刺鈎爛草節亂髮等分燒硏空腹服方寸匕<lb/>
　<hi>藏器</hi>主墜馬及一切筋骨損<hi>好古</hi>燒硏療血崩金瘡出血<lb/>
　白駁風<hi>時珍</hi>
　五色帛主盗汗拭乾訖棄道頭<hi>藏器</hi>
　附方<hi>新一</hi>肥脈<g n="病-丙+_穩-禾">]□</g>疹<hi>曹姓帛拭之愈  千金方</hi>
布<hi>拾遺</hi>
　釋名<hi>時珍曰布有麻布絲布木綿布字從手從巾會意也</hi>
　主治新麻布能逐淤血婦人血閉腹痛産後血痛以<lb/>
<pb n="KR3e0079_WYG_092-3a"/>
　數重包白鹽一合煆硏温酒服之　舊麻布同旱蓮<lb/>
　草等分瓶内泥固煆硏日用揩齒能固牙烏鬚<hi>時珍</hi>
　白布治口脣緊小不能開合飲食不治殺人作大炷<lb/>
　安刀斧上燒令汗出拭塗之日三五度仍以青布燒<lb/>
　灰酒服<hi>時珍</hi>
　青布解諸物毒天行煩毒小兒寒熱丹毒并水漬取<lb/>
　汁飲之浸汁和生薑汁服止霍亂燒灰傅惡瘡經年<lb/>
　不瘥者及灸瘡止血令不傷風水燒烟熏嗽殺蟲熏<lb/>
<pb n="KR3e0079_WYG_092-3b"/>
　虎狼咬瘡能出水毒入諸膏藥療丁腫狐尿等惡瘡<lb/>
　<hi>藏器</hi>燒灰酒服主脣裂生瘡口臭仍和脂塗之與藍靛<lb/>
　同功<hi>時珍</hi>
　附方<hi>舊二新六</hi>惡瘡防水<hi>青布和蠟燒烟筒中熏之入水不爛  陳藏器本草</hi>瘡傷<lb/>
　風水<hi>青布燒烟于器中以器口熏瘡得惡汁出則痛痒瘥  陳藏器本草</hi>臁瘡潰爛<hi>陳艾</hi>
　<hi>五錢雄黄二錢青布卷作大炷㸃火熏之熱水流數次愈  鄧筆峯雜興方</hi>交接違禮<hi>女人</hi>
　<hi>血出不止青布同髮燒灰納之  僧坦集騐方</hi>霍亂轉筋<hi>入腹無可奈何者以酢煮青布搽之</hi>
　<hi>冷則易千金方</hi>傷寒陽毒<hi>狂亂甚者青布一尺浸冷水貼其胸前活人書</hi>目痛磣濇<lb/>
<pb n="KR3e0079_WYG_092-4a"/>
　<hi>不得瞑用青布炙熱以時熨之仍蒸大豆作枕  聖惠方</hi>病後目赤<hi>有方同上冷千金方用</hi>
　<hi>水漬青布掩之數易</hi>
綿<hi>拾遺</hi>
　集解<hi>時珍曰古之綿絮乃繭絲纒延不可紡織者今之綿絮則多木綿也入藥仍用絲綿</hi>
　主治新綿燒灰治五野雞病每服酒二錢　衣中故<lb/>
　綿絮主下血及金瘡出血不止以一握煮汁服<hi>藏器</hi>綿<lb/>
　灰主吐血衂血下血崩中赤白帶下疳瘡臍瘡聤耳<lb/>
　<hi>時珍</hi>
<pb n="KR3e0079_WYG_092-4b"/>
　附方<hi>新十</hi>霍亂轉筋<hi>腹痛以苦酒煮絮/褁之  聖惠方</hi>吐血咯血<hi>新綿一兩</hi>
　<hi>燒灰白膠切片炙黄一兩每服一錢米飲下  普濟方</hi>吐血衂血<hi>好綿燒灰打麫糊入清酒</hi>
　<hi>調服之普濟方</hi>腸風㵼血<hi>破絮燒灰枳殻麩炒等分麝香少許為末毎服一錢米飲下  聖惠</hi>
　<hi>方</hi>血崩不止<hi>好綿及婦人頭髮共燒存<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>百草霜等分為末每服三錢温酒下或加棕灰</hi>
　<hi>東垣方用白綿子蓮花心當歸茅花紅花各一兩以白紙褁定黄泥固濟燒存<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>為末毎服一錢入麝香</hi>
　<hi>少許食前好酒服蓮乾坤祕韞用舊綿絮去灰土一斤新蠶絲一斤陳  房十箇舊炊箄一枚各燒存性</hi>
　<hi>各取一錢空心熱酒下日三服不過五日愈</hi>氣結淋病<hi>不通用好綿四兩燒灰麝香半分每</hi>
　<hi>服二錢温葱酒連進三服  聖惠方</hi>臍瘡不乾<hi>綿子燒灰傅之  傅氏活嬰方</hi>聤耳出<lb/>
<pb n="KR3e0079_WYG_092-5a"/>
　汁<hi>故綿燒灰綿裹塞之  聖惠方</hi>
褌襠<hi>拾遺</hi>
　釋名袴<hi>綱目</hi>犢鼻<hi>綱/目</hi>觸衣<hi>綱/目</hi>小衣<hi>時珍曰褌亦作裩䙝衣也以渾複為之故</hi>
　<hi>曰褌其當隠處者為襠縫合者為袴短者為犢鼻犢鼻穴名也在膝下</hi>
　主治洗褌汁解毒箭幷女勞復<hi>别録</hi>隂陽易病燒灰服<lb/>
　之幷取所交女人衣裳覆之<hi>藏器</hi>主女勞疸及中惡鬼<lb/>
　忤<hi>時珍</hi>
　發明<hi>時珍曰按張仲景云隂陽易病身體重少氣腹裏急或引隂中拘急熱上衝胸頭重不欲舉眼</hi>
<pb n="KR3e0079_WYG_092-5b"/>
　<hi>中生花膝脛拘急者燒裩散主之取中裩近隂處燒灰水服方寸匕日三服小便即利隂頭微腫則愈男</hi>
　<hi>用女女用男成無已解云此以導隂氣也童女者尤良</hi>
　附方<hi>新四</hi>金瘡傷重<hi>被驚者以女人中衣舊者炙襠熨之  李筌太白經註</hi>胞衣<lb/>
　不下<hi>以本婦裩覆井上或以所着衣籠竈上  千金方</hi>房勞黄病<hi>體重不眠眼赤如珠</hi>
　<hi>心下塊起若瘕十死一生宜烙舌下炙心俞關元二七壯以婦人内衣燒灰酒服二錢  三十六黄方</hi>
　中鬼昬厥<hi>四肢拳冷口鼻出血用久汚溺衣燒灰每服二錢沸湯下男用女女用男  趙原陽</hi>
　<hi>真人濟急方</hi>
　附録月經衣<hi>見人部天癸下</hi>
<pb n="KR3e0079_WYG_092-6a"/>
汗衫<hi>綱目</hi>
　釋名中單<hi>綱目</hi>裲襠　羞袒<hi>時珍曰古者短襦為衫今謂長衣亦曰衫矣王叡炙</hi>
　<hi>轂子云漢王與項羽戰汗透中單改名汗衫劉熙釋名云汗衣詩謂之澤衣或曰鄙袒或曰羞袒用六尺</hi>
　<hi>裁足覆胸背言羞鄙于袒故衣此爾又前當胸後當背故曰裲襠</hi>
　主治卒中忤惡鬼氣卒倒不知人逆冷口鼻出清血<lb/>
　或胸脇腹内絞急切痛如鬼撃之狀不可按摩或吐<lb/>
　血衂血用乆垢汗衫燒灰百沸湯或酒服二錢男用<lb/>
　女女用男中襯衣亦可<hi>時珍</hi>
<pb n="KR3e0079_WYG_092-6b"/>
　附方<hi>新一</hi>小兒夜啼<hi>用本兒初穿毛衫兒放瓶内自不哭也  生生編</hi>
　主治故頭巾治天行勞復後渴取多膩者浸汁時服<lb/>
　一升<hi>時珍方千金</hi>
　附方<hi>新四</hi>霍亂吐利<hi>偷本人頭繒以百沸湯泡汁服一呷勿令知之  集𤣥方</hi>卒忽<lb/>
　心痛<hi>三年頭<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>沸湯淋汁飲之以盌覆/<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>于閑地周時即愈  聖惠方</hi>惡氣心痛<hi>破網</hi>
　<hi>巾燒灰一錢貓屎燒灰五分温酒服  馬氏方</hi>下蝕疳瘡<hi>破絲網燒存性孩兒茶各等分研末</hi>
　<hi>以濃茶洗浄擫之三五次效忌生冷房事發物  集簡方</hi>
幞頭<hi>綱目</hi>
<pb n="KR3e0079_WYG_092-7a"/>
　釋名<hi>時珍曰幞頭朝服也北周武帝始用漆紗製之至唐又有紗㡌之製逮今用之</hi>
　主治燒烟熏産後血運燒灰水服治血崩及婦人交<lb/>
　腸病<hi>時珍</hi>
　發明<hi>時珍曰按陳總領方治暴崩下血琥珀散用漆紗㡌灰云取陽氣沖上之義又夏子益竒疾方</hi>
　<hi>云婦人因生産隂陽易位前隂出糞名曰交腸病取舊幞頭燒灰酒服仍間服五苓散分利之如無幞頭</hi>
　<hi>凡舊漆紗㡌皆可代之此皆取漆能行敗血之義耳</hi>
皮巾子<hi>綱目</hi>
　主治下血及大風癘瘡燒灰入藥<hi>時珍</hi>
<pb n="KR3e0079_WYG_092-7b"/>
　附方<hi>新一</hi>積年腸風<hi>瀉血服藥不瘥敗皮巾子燒灰白礬燒灰一兩人指甲燒焦麝香各</hi>
　<hi>一分乾薑炮三兩為末每服一錢米飲下  聖惠方</hi>
皮腰袋<hi>綱目</hi>
　主治大風癘瘡燒灰入藥<hi>時珍</hi>
繳脚布<hi>拾遺</hi>
　釋名<hi>時珍曰即裏脚布也李斯書云天下之士裹足不入秦是矣古名行縢</hi>
　主治無毒主天行勞復馬駿風黑汗出者洗汁服之<lb/>
　多垢者佳<hi>藏器</hi>婦人欲回乳用男子褁足布勒住經宿<lb/>
<pb n="KR3e0079_WYG_092-8a"/>
　即止<hi>時珍</hi>
敗天公<hi>别録下品</hi>
　釋名笠<hi>𢎞景曰此乃人所戴竹笠之敗者取竹燒灰用時珍曰笠乃賤者禦雨之具以竹為胎以</hi>
　<hi>箬葉夾之穹天論云天形如笠而冐地之表則天公之名蓋取于此近代又以牛馬尾㯶毛皂羅漆製以</hi>
　<hi>蔽日者亦名笠子乃古所謂褦襶子者也</hi>
　主治平主鬼疰精魅燒灰酒服<hi>别録</hi>
故蓑衣<hi>拾遺</hi>
　釋名襏襫<hi>音潑適時珍曰蓑草結衣禦雨之具管子云農夫首戴茅蒲身服襏襫即此也</hi>
<pb n="KR3e0079_WYG_092-8b"/>
　主治蠼螋溺瘡取故蓑衣結燒灰油和傅之<hi>藏器</hi>
氊屜<hi>音替綱目</hi>
　釋名<graphic n="KR2456" url="https://raw.githubusercontent.com/kanripo/KR-Gaiji/master/images/KR2456.png" mimeType="image/png"/>
                    <hi>音替</hi>屧<hi>音爕時珍曰凡履中薦襪下氊皆曰屜可以代替也</hi>
　主治瘰癧燒灰五七酒一升和平旦向日服取吐良<lb/>
　<hi>思邈</hi>
　附方<hi>新三</hi>痔瘡初起<hi>痒痛不止用氊襪烘熱熨之冷又易  集𤣥方</hi>一切心痛<lb/>
　<hi>氊襪後跟一對燒灰酒服男用女女用男  壽域方</hi>斷酒不飲<hi>以酒漬氊屜一宿平旦飲得吐</hi>
　<hi>即止也千金方</hi>
<pb n="KR3e0079_WYG_092-9a"/>
皮鞾<hi>綱目</hi>
　釋名靴<hi>時珍曰鞾皮履也所以華足故字從革華劉熈釋名云鞾跨也便於跨馬也本胡服趙武</hi>
　<hi>靈王好着短靿鞾後世乃作長靿鞾入藥當用牛皮者</hi>
　主治癬瘡取舊鞾底燒灰同皂礬末摻之先以葱椒<lb/>
　湯洗淨<hi>時珍</hi>
　附方<hi>新五</hi>牛皮癬瘡<hi>舊皮鞋底燒灰入輕粉少許麻油調抹  直指方</hi>小兒頭<lb/>
　瘡<hi>聖惠方用皮鞋底洗淨煮爛洗訖傅之傅又方舊皮鞋靣燒灰入輕粉少許生油調</hi>瘰癧<lb/>
　已潰<hi>牛皮油鞋底燒灰麻油調傅之  集𤣥方</hi>身項粉瘤<hi>舊皮鞋底洗淨煮爛成凍子常</hi>
<pb n="KR3e0079_WYG_092-9b"/>
　<hi>食之瘤自破如豆腐極臭  直指方</hi>腸風下血<hi>皮鞋底蠶蠒蛻核桃殻紅雞冠花等分燒灰每</hi>
　<hi>酒服一錢  聖惠方</hi>
麻鞋<hi>唐本草</hi>
　釋名屨<hi>綱目</hi>屝<hi>音/費</hi>靸<hi>音先立切時珍曰鞋古作鞵即履也古者以草為屨以帛為履周人</hi>
　<hi>以麻為鞋劉熈釋名云鞋者解也縮其上易舒解也履者禮也飾足為禮也靸者襲也履頭深襲覆足也</hi>
　<hi>皮底曰屝屝者皮也木底曰舄乾腊不畏濕也入藥當用黄麻苧麻結者</hi>
　主治舊底洗浄煮汁服止霍亂吐下不止及食牛馬<lb/>
　肉毒腹脹吐利不止又解紫石英發毒<hi>蘇恭</hi>煮汁服止<lb/>
<pb n="KR3e0079_WYG_092-10a"/>
　消渴<hi>時珍</hi>
　附方<hi>舊五新七</hi>霍亂轉筋<hi>故麻鞋底燒赤投酒中煮取汁服  陳藏器本草</hi>瘧疾<lb/>
　不止<hi>故鞋底去兩頭燒灰井華水服之  千金方</hi>鼻塞不通<hi>麻鞋燒灰吹之立通  經</hi>
　<hi>騐方</hi>鼻中衂血<hi>鞋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>燒灰吹之立/効  貞元廣利方</hi>小便遺牀<hi>麻鞋尖頭二七枚燒</hi>
　<hi>灰歲朝井華水服之  近効方</hi>大腸脱肛<hi>炙麻鞋底頻按入仍以故麻鞋底鱉頭各一枚燒硏</hi>
　<hi>傅之按入即不出也  千金方</hi>子死腹中<hi>取本婦鞋底炙熱熨腹上下二七次即下  集𤣥方</hi>
　胎衣不下<hi>方同上</hi>夜臥禁魘<hi>凡臥時以鞋一仰一覆則無魘及惡夢  起居雜忌</hi>
　折傷接骨<hi>市上乞兒破鞋底一隻燒灰白麫等分好醋調成糊敷患處以絹束之杉片夾定須</hi>
<pb n="KR3e0079_WYG_092-10b"/>
　<hi>㬰痛止骨節有聲為效  楊誠經騐方</hi>白駮癜風<hi>麻鞋底燒灰擦之聖惠方</hi>蜈蚣傷<lb/>
　螫<hi>麻履底炙熱揩之即安  外臺祕要</hi>
草鞋<hi>拾遺</hi>
　釋名草屨<hi>綱目</hi>屩<hi>音/蹻</hi>不借<hi>綱/目</hi>千里馬<hi>時珍曰世本言黄帝之臣始作屨即</hi>
　<hi>今草鞋也劉熈釋名云屨者拘也所以拘足也屩者蹻也着之蹻便也不借者賤而易得不假借人也</hi>
　主治破草鞋和人亂髮燒灰醋調傅小兒熱毒遊腫<lb/>
　<hi>藏器</hi>催生治霍亂<hi>時珍</hi>
　附方<hi>新五</hi>産婦催生<hi>路旁破草鞋一隻洗浄燒灰酒服二錢如得左足生男右足生女覆</hi>
<pb n="KR3e0079_WYG_092-11a"/>
　<hi>者兒死側者有驚自然之理也  胎産方</hi>霍亂吐瀉<hi>出路在家應急方用路旁破草鞋去兩頭</hi>
　<hi>洗三四次水煎湯一盌滚服之即愈  事海文山</hi>渾身骨痛<hi>破草鞋燒灰香油和貼痛處即</hi>
　<hi>止方救急</hi>行路足腫<hi>被石墊傷者草鞋浸尿釭内半日以磚一塊燒紅置鞋于上將足踏</hi>
　<hi>之令熱氣入皮裏即消  救急方</hi>臁瘡潰爛<hi>海上方詩云左脚草鞋將棒挑水中洗淨火中</hi>
　<hi>燒細研為末加輕粉洗以鹽湯傅即消</hi>
屐屧鼻繩<hi>唐本草</hi>
　釋名木屐<hi>時珍曰屐乃木履之下有齒者其施鐵者曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音局劉熙釋名云屐者支也支以踏</hi>
　<hi>泥也志曰别本注云履屧江南以銅木為底用蒲為鞵麻穿其鼻江北不識也久着斷爛者乃堪入藥</hi>
<pb n="KR3e0079_WYG_092-11b"/>
　主治哽咽心痛胸滿燒灰水服<hi>唐本</hi>
　附方<hi>新七</hi>婦人難産<hi>路旁破草鞋鼻子燒/灰酒服  集𤣥方</hi>睡中尿牀<hi>麻鞋</hi>
　<hi>綱帶及鼻根等惟不用底七量以水七升煮二升分再服  外臺祕要</hi>戸咽痛痒<hi>聲音不出</hi>
　<hi>履鼻繩燒灰水服之  葛洪肘後方</hi>燕口吻瘡<hi>木履尾煻火中煨熱取拄兩吻各二七遍  千</hi>
　<hi>金方</hi>小兒頭瘡<hi>草鞋鼻子燒灰香油/調傅之  聖濟録</hi>手足瘑瘡<hi>故履系燒灰傅</hi>
　<hi>之方千金</hi>狐尿刺瘡<hi>麻鞋綱繩如棗大婦人内衣有血者手大一片鈎頭棘針二七枚并</hi>
　<hi>燒研以豬脂調傅當有蟲出  陳藏器本草</hi>
自經死繩<hi>拾遺</hi>
<pb n="KR3e0079_WYG_092-12a"/>
　主治卒發狂顛燒末水服三指撮陳蒲煮汁服亦佳<lb/>
　<hi>藏器</hi>
　發明<hi>時珍曰按張來明道志云蘄水一富家子遊倡宅驚走仆于刑人尸上大駭發狂明醫龎安常</hi>
　<hi>取絞死囚繩燒灰和藥與服遂愈觀此則古書所載冷僻之物無不可用者在遇圓機之士耳</hi>
靈牀下鞋<hi>拾遺</hi>
　原缺<lb/>
死人枕席<hi>拾遺</hi>
　主治尸疰石蚘又治疣目以枕及席拭之二七遍令<lb/>
<pb n="KR3e0079_WYG_092-12b"/>
　爛去疣<hi>藏器</hi>療自汗盗汗死人席縁燒灰煮汁浴身自<lb/>
　愈<hi>時珍方聖惠</hi>
　發明<hi>藏器曰有嫗人患冷滯積年不瘥宋徐嗣伯診之曰此尸疰也當以死人枕煮服之乃愈于是</hi>
　<hi>往古塜中取枕枕已一邊腐缺嫗服之即瘥張景聲十五歲患腹脹靣黄衆藥不能治以問嗣伯嗣伯曰</hi>
　<hi>此石疣爾極難療當取死人枕煮服之得大疣蟲頭堅如石者五六升病即瘥沈僧翼患眼痛又多見鬼</hi>
　<hi>物嗣伯曰邪氣入肝可覓死人枕煮服之竟可埋枕于故處如其言又愈王晏問曰三病不同皆用死人</hi>
　<hi>枕而俱瘥何也答曰尸疰者鬼氣也伏而未起故令人沈滯得死人枕治之魂氣飛越不附體故尸疰自</hi>
　<hi>瘥石蚘者醫療既僻蚘蟲轉堅世間藥不能遣須以鬼物驅之然後乃散故用死人枕煮服之邪氣入肝</hi>
<pb n="KR3e0079_WYG_092-13a"/>
　<hi>則使人眼痛而見魍魎須邪物以鈎之故用死人枕之氣因不去之故令埋于故處也時珍曰按謝士泰</hi>
　<hi>刪繁方治尸疰或見尸或聞哭聲者取死人席斬棺内餘棄路上者一虎口長三寸水三升煮一升服立</hi>
　<hi>効此即用死人枕之意也故附之</hi>
　　服器之二<hi>器物類五十四種</hi>
紙<hi>綱目</hi>
　釋名<hi>時珍曰古者編竹炙青書字謂之汗青故簡策字皆從竹至秦漢間以繒帛書事謂之幡紙故</hi>
　<hi>紙字從系或從巾也從氏諧聲也劉熈釋名云紙者砥也其平如砥也東漢和帝時耒陽蔡倫始采樹皮</hi>
　<hi>故帛魚網麻繒煮爛造紙天下乃通用之蘇易簡紙譜云蜀人以麻閩人以嫩竹北人以桑皮剡溪以藤</hi>
<pb n="KR3e0079_WYG_092-13b"/>
　<hi>海人以苔浙人以麥麫稻稈吳人以繭楚人以楮為紙又云凡燒藥以墨塗紙裹藥最能拒火藥品中有</hi>
　<hi>閃刀紙乃摺紙之際一角疊在紙中匠人不知漏裁者醫人取入藥用今方中未見用此何歟</hi>
　氣味諸紙甘平無毒主治楮紙燒灰止吐血衂血血<lb/>
　崩金瘡出血<hi>時珍</hi>
　竹紙包犬毛燒末酒服止瘧<hi>聖惠</hi>
　藤紙燒灰傅破傷出血及大人小兒内熱衂血不止<lb/>
　用故藤紙瓶中燒存性二錢入麝香少許酒服仍以<lb/>
　紙撚包麝香燒烟熏鼻<hi>時珍</hi>
<pb n="KR3e0079_WYG_092-14a"/>
　草紙作撚紝癰疽最拔膿蘸油燃燈照諸惡瘡浸淫<lb/>
　濕爛者出黄水數次取效<hi>時珍</hi>
　麻紙止諸失血燒灰用<hi>時珍</hi>
　紙錢主癰疽將潰以筒燒之乘熱吸患處其灰止血<lb/>
　其烟久嗅損人肺氣<hi>時珍</hi>
　附方<hi>新八</hi>吐血不止<hi>白薄紙五張燒灰水服效不可言  普濟方</hi>衂血不止<lb/>
　<hi>屏風上故紙燒灰酒服一錢即止  普濟方</hi>皮膚血濺<hi>出者以煮酒壜上紙扯碎如楊花攤</hi>
　<hi>在出血處按之即止  王璆百一選方</hi>血痢不止<hi>白紙三張褁鹽一匙燒赤硏末分三服米</hi>
<pb n="KR3e0079_WYG_092-14b"/>
　<hi>飲下方聖惠</hi>月經不絶<hi>來無時者案紙三十張燒灰清酒半升和服頓定冬月用煖酒服之</hi>
　<hi>傳劉禹錫  信方</hi>産後血運<hi>上方服之立騐已斃經一日者去板齒灌之亦活</hi>諸蟲<lb/>
　入耳<hi>以紙塞耳鼻留蟲入之耳不塞閉口勿言少頃蟲當出也  集𤣥方</hi>老少尿牀<hi>白紙</hi>
　<hi>一張鋪席下待遺于上取紙曬燒酒服  集簡方</hi>
青紙<hi>綱目</hi>
　主治妬精瘡以唾黏貼數日即愈且䕶痛也彌久者<lb/>
　良上有青黛殺蟲解毒<hi>時珍</hi>
印紙<hi>拾遺</hi>
<pb n="KR3e0079_WYG_092-15a"/>
　主治婦人斷産無子剪有印處燒灰水服一錢七效<lb/>
　<hi>藏器</hi>
桐油繖紙<hi>綱目</hi>
　主治蛀幹隂瘡燒灰出火毒一夜傅之便結痂<hi>袖珍</hi>
　附方<hi>新一</hi>丁瘡發汗<hi>千年石灰炒十分舊黑傘紙燒灰一分每用一小匙先以虀水些少</hi>
　<hi>次傾香油些少入末攪勻沸湯一琖調下厚被蓋之一時大汗出也  醫方捷徑</hi>
歴日<hi>綱目</hi>
　集解<hi>時珍曰太昊始作歴日是有書禮記十二月天子頒朔于諸侯</hi>
<pb n="KR3e0079_WYG_092-15b"/>
　主治邪瘧用隔年全歴端午午時燒灰糊丸梧子大<lb/>
　發日早用無根水下五十丸<hi>衞生易簡方</hi>
鍾馗<hi>綱目</hi>
　集解<hi>時珍曰逸史云唐高祖時鍾馗應舉不第觸階而死後明皇夢有小鬼盗玉笛一大鬼破㡌藍</hi>
　<hi>袍捉鬼啖之上問之對曰臣終南山進士鍾馗也蒙賜袍帶之葬誓除天下虛耗之鬼乃命吳道子圖象</hi>
　<hi>傳之天下時珍謹按爾雅云鍾馗菌名也考工記注云終葵椎名也菌似椎形推似菌形故得同稱俗畫</hi>
　<hi>神執一椎擊鬼故亦名鍾馗好事者因作鍾馗傳言是未第進士能啖鬼遂成故事不知其訛矣</hi>
　主治辟邪止瘧<hi>時珍</hi>
<pb n="KR3e0079_WYG_092-16a"/>
　附方<hi>新二</hi>婦人難産<hi>鍾馗左脚燒灰水/服  楊起簡便方</hi>鬼瘧來去<hi>畫鍾馗紙</hi>
　<hi>燒灰二錢阿魏砒霜丹砂各一皂子大為末寒食麫和丸小豆大毎服一丸發時冷水下正月十五日五</hi>
　<hi>月初五日修合  聖濟録</hi>
桃符<hi>藥性</hi>
　集解<hi>時珍曰風俗通云東海度朔山有大桃蟠屈千里其北有鬼門二神守之曰神荼鬱壘主領衆</hi>
　<hi>鬼黄帝因立桃板于門畫二神以禦凶鬼典術云桃乃西方之木五木之精仙木也味辛氣惡故能厭伏</hi>
　<hi>邪氣制百鬼今人門上用桃符辟邪以此也</hi>
　主治中惡精魅邪氣煮汁服<hi>甄權</hi>
<pb n="KR3e0079_WYG_092-16b"/>
　發明<hi>時珍曰錢乙小兒方有桃符圓疎取積熱及結胸用巴豆霜黄蘗大黄各一錢一字輕粉硇砂</hi>
　<hi>各半錢為末麫糊丸粟米大量大小用桃符湯下無則以桃枝代之蓋桃性快利大腸兼取厭伏邪惡之</hi>
　<hi>義耳</hi>
桃橛<hi>拾遺</hi>
　釋名桃杙<hi>時珍曰橛音厥即杙也人多削桃木釘于地上以鎮家宅三載者尤良許慎云羿死</hi>
　<hi>於桃也棓杖也故鬼畏桃而今人以桃梗作杙橛以辟鬼  禮記云王弔則巫祝以桃茢前引以辟不祥</hi>
　<hi>茢者桃枝作帚也博物志云桃根為印可以召鬼甄異録云鬼但畏東南桃枝爾觀諸説則桃之辟鬼祟</hi>
　<hi>疰忤其來有由矣</hi>
<pb n="KR3e0079_WYG_092-17a"/>
　主治卒心腹痛鬼疰破血辟邪惡氣腹滿煮汁服之<lb/>
　與桃符同功<hi>藏器</hi>風蟲牙痛燒取汁少少納孔中以蠟<lb/>
　錮之<hi>時珍</hi>
救月杖<hi>拾遺</hi>
　集解<hi>藏器曰即月食時救月擊物木也</hi>
　主治月蝕瘡及月割耳燒為灰油和傅之<hi>藏器</hi>乃治䘌<lb/>
　之神藥<hi>思邈</hi>
撥火杖<hi>拾遺</hi>
<pb n="KR3e0079_WYG_092-17b"/>
　釋名火槽頭<hi>拾遺</hi>火柴頭<hi>時珍曰撥火之杖燒殘之柴同一理</hi>
　主治蠍螫以横井上立愈其上立炭刮傅金瘡止血<lb/>
　生肉帶之辟邪惡鬼帶火納水底取得水銀着出<hi>藏器</hi>
　止小兒驚忤夜啼<hi>時珍</hi>
　附方<hi>新一</hi>客忤夜啼<hi>用本家厨下燒殘火柴頭一箇削平焦處向上硃砂書云撥火杖撥</hi>
　<hi>火杖天上五雷公差來作神將捉住夜啼鬼打殺不要放急急如律令書畢勿令人知安立床前脚下男</hi>
　<hi>左女右書岣嶁神</hi>
吹火筒<hi>綱目</hi>
<pb n="KR3e0079_WYG_092-18a"/>
　主治小兒隂被蚯蚓呵腫令婦人以筒吹其腫處即<lb/>
　消<hi>時珍</hi>
鑿柄木<hi>拾遺</hi>
　釋名千椎草<hi>綱目</hi>
　主治難産取入鐵孔中木燒末酒服<hi>藏器</hi>刺在肉中燒<lb/>
　末酒服二方寸匕<hi>思邈</hi>
　發明<hi>時珍曰女科有千椎草散用鑿柄承斧處打卷者燒灰淋汁飲李魁甫言其有驗此亦取下往</hi>
　<hi>之義耳</hi>
<pb n="KR3e0079_WYG_092-18b"/>
　附方<hi>新一</hi>反胃吐食<hi>千槌花一枚燒研酒服  衞生易簡方</hi>
鐵椎柄<hi>拾遺</hi>
　主治鬼打及强鬼排突人中惡者和桃奴鬼箭等作<lb/>
　丸服之<hi>藏器時珍曰務成子治瘟疾鬼病螢火丸中亦用之</hi>
銃楔<hi>綱目</hi>
　主治難産燒灰酒服又辟忤惡邪氣<hi>時珍</hi>
刀鞘<hi>拾遺</hi>
　主治鬼打卒得取二三寸燒末水服腰刀者彌佳<hi>藏器</hi>
<pb n="KR3e0079_WYG_092-19a"/>
馬鞭<hi>綱目</hi>
　釋名馬策<hi>時珍曰竹柄編革為之故鞭從革便策從竹束會意</hi>
　主治馬汗氣入瘡或馬毛入瘡腫毒煩熱入腹殺人<lb/>
　燒鞭皮末和膏傅之又治狐尿刺瘡腫痛取鞭稍二<lb/>
　寸鼠屎二七枚燒硏和膏傅之<hi>時珍</hi>
箭笴及鏃<hi>拾遺</hi>
　釋名<hi>時珍曰揚雄方言云自關而東謂之矢自關而西謂之箭江淮之間謂之鏃劉熙釋名云矢又</hi>
　<hi>謂之鏑本曰足末曰栝體曰幹旁曰羽</hi>
<pb n="KR3e0079_WYG_092-19b"/>
　主治婦人産後腹中痒密安所臥席下勿令婦知<hi>藏器</hi>
　刺傷風水刮箭下漆塗之又主疔瘡惡腫刮箭笴茹<lb/>
　作炷炙二七壯<hi>時珍</hi>
　附方<hi>新一</hi>婦人難産<hi>外臺祕要用箭簳三寸弓弦三寸燒末酒服方出崔氏  小品方治</hi>
　<hi>難産飛生丸用故箭羽方見禽部鼯鼠下</hi>
弓弩弦<hi>别録下品</hi>
　釋名<hi>時珍曰黄帝時始作弓有臂者曰弩以木為幹以絲為弦</hi>
　氣味平無毒<hi>權曰微寒</hi>主治難産胞不出<hi>别録</hi>鼻衂及口鼻<lb/>
<pb n="KR3e0079_WYG_092-20a"/>
　大衂不止取折弓弦燒灰同枯礬等分吹之即止<hi>時珍</hi>
　發明<hi>𢎞景曰産難取弓弩弦以縛腰及燒弩牙納酒中飲之皆取發放快速之義時珍曰弓弩弦催</hi>
　<hi>生取其速離也折弓弦止血取其斷絶也禮云男子生以桑弧蓬矢射天地四方示男子之事也巢元方</hi>
　<hi>論胎教云妊娠三月欲生男宜操弓矢乘牡馬孫思邈千金方云婦人始覺有孕取弓弩弦一枚縫袋盛</hi>
　<hi>帶左臂上則轉女為男房屋經云凡覺有娠取弓弩弦縳婦人腰下滿百日解却此乃紫宫玉女祕傳方</hi>
　<hi>也</hi>
　附方<hi>新四</hi>胎動上逼<hi>弩弦繫帶之立/下  醫林集要</hi>胎滑易産<hi>弓弩弦燒末酒</hi>
　<hi>服二錢方續十全</hi>胞衣不出<hi>水煮弓弩弦飲汁五合或燒灰酒服  千金方</hi>耳中有<lb/>
<pb n="KR3e0079_WYG_092-20b"/>
　物<hi>不出用弓弩弦長三寸打散一頭塗好膠拄着耳中徐徐枯引出  聖惠方</hi>
紡車絃<hi>綱目</hi>
　主治坐馬癰燒灰傅之<hi>時珍</hi>凡人逃走取其髮於緯車<lb/>
　上逆轉之則迷亂不知所適<hi>藏器</hi>
梭頭<hi>拾遺</hi>
　主治失音不語病吃者刺手心令痛即語男左女右<lb/>
　<hi>藏器</hi>
連枷關<hi>綱目</hi>
<pb n="KR3e0079_WYG_092-21a"/>
　主治轉胞小便不通燒灰水服<hi>時珍方千金</hi>
楤檐尖<hi>綱目</hi>
　主治腸癰已成取少許燒灰酒服當作孔出膿<hi>思邈</hi>
梳箆<hi>拾遺</hi>
　釋名櫛<hi>時珍曰劉熙釋名云梳其齒疏通也箆其齒細宻相比也櫛其齒連節也赫連氏始作之</hi>
　主治虱病煮汁服之及活虱入腹為病成癥瘕者<hi>藏器</hi>
　主小便淋瀝乳汁不通霍亂轉筋噎塞<hi>時珍</hi>
　附方<hi>新八</hi>囓虱成癥<hi>山野人好囓虱在腹生長為虱癥用敗梳敗箆各一枚各破作兩分</hi>
<pb n="KR3e0079_WYG_092-21b"/>
　<hi>以一分燒硏以一分用水五升煮取一升調服即下出  千金方</hi>霍亂轉筋<hi>入腹痛用敗木</hi>
　<hi>梳一枚燒灰酒服永瘥  千金方</hi>噎塞不通<hi>寡婦木梳一枚燒灰煎鎻匙湯調下二錢  生</hi>
　<hi>生編</hi>小便淋痛<hi>多年木梳燒存性空心冷水服男用女女用男  救急方</hi>髮哽咽中<lb/>
　<hi>舊木梳燒灰酒服之  集𤣥方</hi>乳汁不行<hi>内服通乳藥外用木梳梳乳周回百餘遍即通  儒</hi>
　<hi>門事親方</hi>猘犬咬傷<hi>故梳韭根各一枚水二升煮一升頓服  外臺祕要</hi>蜂蠆叮螫<lb/>
　<hi>油木梳炙熱熨之  救急方</hi>
鍼線袋<hi>拾遺</hi>
　主治痔瘡用二十年者取袋口燒灰水服又婦人産<lb/>
<pb n="KR3e0079_WYG_092-22a"/>
　中腸痒不可忍宻安所臥褥下勿令知之　凡人在<lb/>
　牢獄日經赦得出就於囚枷上取線為囚縫衣令人<lb/>
　犯罪經恩也<hi>藏器</hi>
蒲扇<hi>拾遺</hi>
　釋名箑<hi>時珍曰上古以羽為扇故字從羽後人以竹及紙為箑故字從竹揚雄方言云自關而東</hi>
　<hi>謂之箑自關而西謂之扇東人多以蒲為之嶺南以蒲葵為之</hi>
　主治敗蒲扇灰和粉粉身止汗彌敗者佳新造屋柱<lb/>
　下四隅埋之蚊永不入<hi>藏器</hi>燒灰酒服一錢止盜汗及<lb/>
<pb n="KR3e0079_WYG_092-22b"/>
　婦人血崩月水不斷<hi>時珍</hi>
蒲席<hi>别録中品</hi>
　釋名薦<hi>𢎞景曰蒲席惟船家用之狀如蒲帆人家所用席皆是菅草而薦多是蒲也方家燒用恭</hi>
　<hi>曰席薦皆人所卧以得人氣為佳不論薦席也青齊間人謂蒲薦為蒲席亦曰蒲篕音合謂藳作者為薦</hi>
　<hi>山南注在機上織者為席席下重厚者為薦時珍曰席薦皆以蒲及稻藁為之有精麤之異吳人以龍鬚</hi>
　<hi>草為席</hi>
　主治敗蒲席平主筋溢惡瘡<hi>别録</hi>單用破血從高墜下<lb/>
　損瘀在腹刺痛取乆臥者燒灰酒服二錢或以蒲黄<lb/>
<pb n="KR3e0079_WYG_092-23a"/>
　當歸大黄赤芍藥朴硝煎湯調服血當下<hi>甄權</hi>編薦索<lb/>
　燒硏酒服二指撮治霍亂轉筋入腹<hi>藏器</hi>寡婦薦治小<lb/>
　兒吐利霍亂取二七莖煮汁服<hi>藏器</hi>
　附方<hi>舊三新三</hi>霍亂轉筋<hi>垂死者敗蒲席一握切漿水一盞煮汁温服  聖惠方</hi>小<lb/>
　便不利<hi>蒲席灰七分滑石二分為散飲服方寸匕日三  金匱要畧</hi>婦人血奔<hi>舊敗</hi>
　<hi>蒲席燒灰酒服二錢  勝金方</hi>五色丹遊<hi>多致殺人蒲席燒灰和雞子白塗之良  千金方</hi>
　癰疽不合<hi>破蒲席燒灰臘月猪脂和納孔中  千金方</hi>夜臥尿牀<hi>本人薦草燒灰</hi>
　<hi>水服立瘥  千金方</hi>
<pb n="KR3e0079_WYG_092-23b"/>
簟<hi>綱目</hi>
　釋名籧篨　筕簹　筍席<hi>時珍曰簟可延展故字從竹覃覃延長也</hi>
　主治蜘蛛尿蠼螋尿瘡取舊者燒灰傅之<hi>時珍</hi>
　附方<hi>新一</hi>小兒初生吐<hi>不止者用籧篨少許同人乳二合鹽二粟許煎沸入牛黄粟許</hi>
　<hi>與服此劉五娘方也  外臺祕要</hi>
簾箔<hi>宋嘉祐</hi>
　釋名<hi>時珍曰其形方廉而薄故曰簾曰箔以竹及葦芒編成其帛幕曰㡩藏器曰今東人多以芒草</hi>
　<hi>為箔入藥用彌久着烟者佳</hi>
<pb n="KR3e0079_WYG_092-24a"/>
　敗芒箔主治無毒主産婦血滿腹脹痛血渴惡露不<lb/>
　盡月閉下惡血止好血去鬼氣疰痛癥結酒煮服之<lb/>
　亦燒末酒服<hi>藏器</hi>箔經繩主治癰疽有膿不潰燒硏和<lb/>
　臘豬脂傅下畔即潰不須鍼灸<hi>時珍方千金</hi>
　厠屋户薕主治小兒霍亂燒灰飲服一錢<hi>時珍外臺祕要</hi>
漆器<hi>綱目</hi>
　主治産後血暈燒烟熏之即甦又殺諸蟲<hi>時珍</hi>
　附方<hi>新三</hi>血崩不止<hi>漆器灰㯶灰各一錢柏葉煎湯下  集簡方</hi>白秃頭瘡<lb/>
<pb n="KR3e0079_WYG_092-24b"/>
　<hi>破硃紅漆器剥取漆硃燒灰油調傅之  救急方</hi>蠍蠆螫傷<hi>以木盌合螫處神驗不傳  古</hi>
　<hi>今録驗方</hi>
硏硃石鎚<hi>拾遺</hi>
　主治妬乳煮熱熨乳上以二鎚更互用之數十遍熱<lb/>
　徹取瘥<hi>藏器</hi>
燈盞<hi>綱目</hi>
　釋名缸<lb/>
　主治上元盗取富家燈盞置牀下令人有子<hi>時珍韻府</hi>
<pb n="KR3e0079_WYG_092-25a"/>
燈盞油<hi>綱目</hi>
　釋名燈窩油<lb/>
　氣味辛苦有毒主治一切急病中風喉痺痰厥用鵞<lb/>
　翎掃入喉内取吐即效又塗一切惡瘡疥癬<hi>時珍</hi>
　附方<hi>新二</hi>乳上生癰<hi>脂麻炒焦擣爛以燈盞内油脚調傅即散  集𤣥方</hi>走馬喉<lb/>
　痺<hi>詩云急喉腫痺最堪憂急取盛燈盞内油甚者不過三五呷此方原是至人留</hi>
車脂<hi>宋開寶</hi>　　校正<hi>併入缸中膏</hi>
　釋名車轂脂<hi>綱目</hi>軸脂<hi>綱/目</hi>轄脂<hi>綱/目</hi>缸膏<hi>音公時珍曰轂即軸也轄即缸</hi>
<pb n="KR3e0079_WYG_092-25b"/>
　<hi>也乃褁軸頭之鐵頻塗以油則滑而不濇史記齊人嘲淳于髠為炙轂輠即此今云油滑是矣</hi>
　氣味辛無毒主治卒心痛中惡氣以熱酒服之中風<lb/>
　發狂取膏如雞子大熱醋攪消服又主婦人妬乳乳<lb/>
　癰取熬熱塗之併和熱酒服<hi>開寶</hi>去鬼氣温酒烊熱服<lb/>
　<hi>藏器</hi>治霍亂中蠱妊娠諸腹痛催生定驚除瘧消腫毒<lb/>
　諸瘡<hi>時珍</hi>
　附方<hi>舊七新方</hi>中惡蠱毒<hi>車缸脂如雞子大/酒化服  千金方</hi>
                    <graphic n="KR1961" url="https://raw.githubusercontent.com/kanripo/KR-Gaiji/master/images/KR1961.png" mimeType="image/png"/>蟇蠱病<hi>及蝌</hi>
　<hi>斗蠱心腹脹滿痛口乾思水不能食悶亂大喘用車轄脂半斤漸漸服之其蠱即出  聖惠方</hi>霍亂<lb/>
<pb n="KR3e0079_WYG_092-26a"/>
　轉筋<hi>入腹痛車轂中脂塗足心  千金方</hi>少小腹脹<hi>車轂中脂和輪下土如彈丸吞之立</hi>
　<hi>愈方千金</hi>妊婦腹痛<hi>燒車缸脂末納酒中/隨意飲  千金方</hi>妊婦熱病<hi>車轄</hi>
　<hi>脂隨意酒服大良  千金方</hi>婦人難産<hi>三日不出車軸脂吞大豆許二丸  千金方</hi>婦<lb/>
　人逆産<hi>車缸脂畫兒脚底即止  開寶本草</hi>産後隂脱<hi>燒車缸頭脂納酒中服  子母</hi>
　<hi>祕録</hi>小兒驚啼<hi>車軸脂小豆許納口中/及臍中良  千金方</hi>兒臍不合<hi>車轄脂燒</hi>
　<hi>灰傅之要外臺祕</hi>瘧疾不止<hi>不拘久近車軸垢水洗下麫和丸彈子大作燒餅未發時食一</hi>
　<hi>枚發時又食一枚聖惠方</hi>瘭疽已潰<hi>車缸脂和梁上塵傅之  外臺祕要</hi>灸瘡不瘥<lb/>
　<hi>車缸脂塗之良  千金方</hi>聤耳膿血<hi>綿裹車轄脂塞/之  外臺祕要</hi>諸蟲入耳<hi>車缸</hi>
<pb n="KR3e0079_WYG_092-26b"/>
　<hi>脂塗孔中自出  梅師方</hi>鍼刺入肉<hi>車脂攤紙上如錢大貼上二日一易三五次即出  集𤣥</hi>
　<hi>方</hi>
敗舩茹<hi>音如品别録小</hi>
　集解<hi>曰景曰此是大艑䑳刮竹茹以補漏處者時珍  古人以竹茹今人只以麻筋和油石灰為之</hi>
　主治平療婦人崩中吐血痢血不止<hi>别録</hi>治金瘡刮敗<lb/>
　舩茹灰傅之功同牛膽石灰<hi>蘇頌</hi>
　附方<hi>舊一新二</hi>婦人遺尿<hi>舩故茹為末酒服/三錢  千金方</hi>月水不斷<hi>舩茹</hi>
　<hi>一斤浄洗河水四升半煮二升半分二服  千金方</hi>婦人尿血<hi>方同上</hi>
<pb n="KR3e0079_WYG_092-27a"/>
故木砧<hi>拾遺</hi>
　釋名百味<hi>拾遺</hi>㭢几<lb/>
　几上屑主治吻上嚵瘡燒末傅之<hi>藏器</hi>
　砧上垢主治卒心腹痛又凡人病後食勞復取當時<lb/>
　來參病人行止脚下土一錢許男左女右和垢及鼠<lb/>
　頭一枚或鼠屎三七煮服神效<hi>藏器</hi>乾霍亂不吐不利<lb/>
　煩脹欲死或轉筋入腹取屠兒几垢一雞子大温酒<lb/>
　調服得吐即愈又主脣瘡耳瘡蟲牙<hi>時珍</hi>
<pb n="KR3e0079_WYG_092-27b"/>
　附方<hi>新二</hi>脣𦂳瘡裂<hi>屠几垢燒存性傅之  千金方</hi>
杓<hi>音妁拾遺</hi>
　釋名<hi>時珍曰木曰杓瓠曰瓢杓者勺也瓢者漂也</hi>
　主治人身上結筋打之三下自散<hi>藏器</hi>
　瓠瓢<hi>見菜部</hi>
筯<hi>拾遺</hi>
　釋名箸<hi>時珍曰古箸以竹故字從竹近人兼用諸木及象牙為之矣</hi>
　主治吻上嚥口瘡取筯頭燒灰傅之又狂狗咬者乞<lb/>
<pb n="KR3e0079_WYG_092-28a"/>
　取百家筯煎汁飲<hi>藏器</hi>咽喉痺塞取漆筯燒烟含嚥烟<lb/>
　氣入腹發欬即破<hi>時珍</hi>
甑<hi>唐木草</hi>　　　校正<hi>併入拾遺瓦甑故甑蔽</hi>
　集解<hi>時珍曰黄帝始作甑釡北人用瓦甑南人用木甑夷人用竹甑術家云凡甑鳴釡鳴者不得驚</hi>
　<hi>怖但男作女拜女作男拜即止亦無殃咎類從相感志云瓦甑之契投梟自止注云取甑書契字置牆上</hi>
　<hi>有梟鳴時投之自止也</hi>
　瓦甑主治魘寐不寤取覆人靣疾打破之<hi>藏器</hi>
　甑垢一名隂膠主治口舌生瘡刮傅之<hi>時珍</hi>
<pb n="KR3e0079_WYG_092-28b"/>
　發明<hi>時珍曰雷氏炮炙論序云知瘡所在口㸃隂膠注云取甑中氣垢少許於口中即知臟腑所起</hi>
　<hi>直徹至患處知痛所在可醫也</hi>
　甑帶氣味辛温無毒主治煮汁服除腹脹痛脱肛胃<lb/>
　反小便失禁不通及淋中惡尸注燒灰封金瘡止血<lb/>
　止痛出刄<hi>蘇恭</hi>主大小便不通瘧疾婦人帶下小兒臍<lb/>
　瘡重舌夜啼癜風白駁<hi>時珍</hi>
　發明<hi>志曰江南以蒲為甑帶取久用敗爛者用之取其久被蒸氣故能散氣也</hi>
　附方<hi>舊五新六</hi>小便不通<hi>以水四升洗甑帶取汁煮葵子二升半分三服  聖惠方</hi>大<lb/>
<pb n="KR3e0079_WYG_092-29a"/>
　小便閉<hi>甑帶煮汁和蒲灰末方寸匕服日三次  千金方</hi>五色帶下<hi>甑帶煮汁温服</hi>
　<hi>一盞日二服  千金方</hi>小兒下血<hi>甑帶灰塗乳上飲之  外臺祕要</hi>小兒夜啼<lb/>
　<hi>甑帶懸户上即止  子母祕録</hi>小兒重舌<hi>甑帶燒灰傅舌下  聖惠方</hi>小兒鵝口<lb/>
　<hi>方同上</hi>小兒臍瘡<hi>甑帶燒灰傅之/  子母祕録</hi>五色丹毒<hi>甑帶燒灰雞子白和</hi>
　<hi>塗之簡衞生易  方</hi>沙芒眯目<hi>甑帶灰水服一/錢  外臺祕要</hi>草石在咽<hi>不出方同</hi>
　<hi>上</hi>
　故甑蔽<hi>拾遺或作閉</hi>主治無毒主石淋燒研水服三指撮又<lb/>
　主盗汗<hi>藏器</hi>燒灰水服三撮治喉閉咽痛及食復下死<lb/>
<pb n="KR3e0079_WYG_092-29b"/>
　胎<hi>時珍</hi>
　發明<hi>時珍曰甑蔽通氣理似優於甑帶雷氏炮炙論序云弊箄淡鹵注云常使舊甑中箄能淡鹽味</hi>
　<hi>此物理之相感也</hi>
　附方<hi>新二</hi>胎死腹中<hi>及衣不下者取炊蔽戸前燒末水服即下  千金方</hi>骨疽出<lb/>
　骨<hi>愈而復發骨從孔中出三瘡上灸之以烏雌雞一隻去肉取骨燒成炭以  家甑蔽三家砧木刮屑</hi>
　<hi>各一兩皆燒存性和導瘡中碎骨當出盡而愈  千金方</hi>
鍋蓋<hi>綱目</hi>
　主治牙疳隂疳取黑垢同雞䏶胵黄皮灰蠶繭灰枯<lb/>
<pb n="KR3e0079_WYG_092-30a"/>
　礬等分為末米泔洗後頻傅之<hi>時珍</hi>
飯籮<hi>拾遺</hi>
　釋名筐<hi>藏器曰以竹為之南方人謂之筐</hi>
　主治時行病後食勞復燒取方寸匕水服<hi>藏器</hi>
蒸籠<hi>拾遺</hi>
　主治取年久竹片同弊帚紥縛草舊麻鞋㡳繫及蛇<lb/>
　蜕皮燒灰擦白癜風<hi>時珍方聖惠</hi>
炊單布<hi>綱目</hi>
<pb n="KR3e0079_WYG_092-30b"/>
　主治墜馬及一切筋骨傷損張仲景方中用之<hi>時珍</hi>
　發明<hi>時珍曰按王璆百一選方云一人因開甑熱氣蒸靣即浮腫眼閉一醫以意取久用炊布為末</hi>
　<hi>隨傅隨消蓋此物受湯上之氣多故用此引出湯毒亦酒鹽水取鹹味以類相感也</hi>
故炊帚<hi>拾遺</hi>
　主治人靣生白駁以月食夜和諸藥燒灰苦酒調傅<lb/>
　之<hi>藏器</hi>
弊帚<hi>綱目</hi>
　釋名篲<hi>時珍曰許慎説文云帚從手持巾以掃除也竹帚曰篲凡竹枝荆苕黍秝茭蒲芒草落帚</hi>
<pb n="KR3e0079_WYG_092-31a"/>
　<hi>之類皆可為帚也</hi>
　主治白駁癩風燒灰入藥<hi>時珍</hi>
　附方<hi>新二</hi>白駁風<hi>弊帚弊帛履㡳甑帶脯腊蟬頸蛇皮等分以月食時合燒為末酒服方寸</hi>
　<hi>匕日三服仍以醇醋和塗之忌食發風物此乃徐玉方也  古今録驗</hi>身靣疣目<hi>每月望子</hi>
　<hi>時以秃帚掃疣目上三七遍  聖惠方</hi>
簸箕舌<hi>綱目</hi>
　釋名<hi>時珍曰簸揚之箕也南人用竹北人用杞栁為之</hi>
　主治重舌出涎燒研酒服一錢又主月水不斷<hi>時珍  千</hi>
<pb n="KR3e0079_WYG_092-31b"/>
　<hi>金聖惠</hi>
　附方<hi>新一</hi>催生<hi>簸箕淋水一盞飲數口  集𤣥方</hi>
竹籃<hi>拾遺</hi>
　釋名<hi>藏器曰竹器也</hi>
　主治取耳燒灰傅狗咬瘡<hi>藏器</hi>
魚笱<hi>綱目</hi>
　釋名<hi>時珍曰歐陽詢初學記云取魚之器曰笱音茍曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音留曰罛音孤曰篧音罩曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音抄</hi>
　主治舊笱鬚療魚骨哽燒灰粥飲服方寸匕<hi>時珍方肘後</hi>
<pb n="KR3e0079_WYG_092-32a"/>
魚網<hi>拾遺</hi>
　釋名罟<hi>時珍曰易云庖犧氏結繩而為網罟以田以漁蓋取諸離</hi>
　主治魚骨哽者以網覆頸或煮汁飲之當自下<hi>藏器</hi>
　亦可燒灰水服或乳香湯服甚者併進三服<hi>時珍</hi>
草麻繩索<hi>綱目</hi>
　釋名<hi>時珍曰小曰索大曰繩</hi>
　主治大腹水病取三十枚去皮研水三合旦服日中<lb/>
　當吐下水汁結囊若不盡三日後再作未盡更作瘥<lb/>
<pb n="KR3e0079_WYG_092-32b"/>
　後禁水飲鹹物<hi>時珍</hi>
　附方<hi>新二</hi>斷瘟不染<hi>以繩度所住户中壁屈繩結之即不染也  肘後方</hi>消渴煩<lb/>
　躁<hi>取七家井索近缾口結處燒灰新汲水服二錢不過三五服效  聖惠方</hi>
馬絆繩<hi>綱目</hi>
　主治煎水洗水兒癎<hi>蘇㳟</hi>燒灰摻鼻中瘡<hi>時珍</hi>
縛豬繩<hi>綱目</hi>
　主治小兒驚啼發歇不定用臘月者燒灰水服少許<lb/>
　<hi>藏器</hi>
<pb n="KR3e0079_WYG_092-33a"/>
牛鼻牶<hi>音卷綱目</hi>
　釋名<hi>時珍曰穿牛鼻繩木也</hi>
　主治木牶主小兒癎草牶燒研傅小兒鼻下瘡<hi>别録</hi>草<lb/>
　牶灰吹喉風有效木牶煮汁或燒灰酒服治消渴<hi>時珍</hi>
　附方<hi>新二</hi>消渴飲水<hi>牛鼻木二箇男用牝牛女用牡牛者洗剉人參甘草半兩大白梅一</hi>
　<hi>箇水四盌煎三盌熱服甚妙  普濟方</hi>冬月皸裂<hi>牛鼻繩末和五倍子末填入薄紙貼之</hi>
　<hi>救急方</hi>
厠籌<hi>拾遺</hi>
<pb n="KR3e0079_WYG_092-33b"/>
　主治難産及霍亂身冷轉筋於牀下燒取熱氣徹上<lb/>
　亦主中惡鬼氣此物最微其功可録<hi>藏器</hi>
　附方<hi>新二</hi>小兒驚竄<hi>兩眼看地不上者皂角燒灰以童尿浸刮屎柴竹用火烘乾為末貼</hi>
　<hi>其𩕄門即甦方  王氏小兒</hi>小兒齒遲<hi>正旦取尿坑中竹木刮塗之即生  聖惠</hi>
尿桶<hi>綱目</hi>
　舊板主治霍亂吐利煎水服山村宜之<hi>時珍方如宜</hi>
　舊篐主治脚縫搔痒或瘡有竅出血不止燒灰傅之<lb/>
　年久者佳<hi>時珍</hi>
<pb n="KR3e0079_WYG_092-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0079_WYG_092-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本草綱目卷三十八<lb/>
</p>
<p>
</p>
  </div>
</body>
</text>
</TEI>
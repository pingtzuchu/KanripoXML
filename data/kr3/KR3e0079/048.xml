<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草綱目卷十七下</head> <lb/>
    <p>
<pb n="KR3e0079_WYG_048-1a"/>
欽定四庫全書<lb/>
　本草綱目卷十七下<lb/>
　　　　　　　　　　　　明　李時珍　撰<lb/>
　　草之六<hi>毒草類三十種</hi>
天雄<hi>本經下品</hi>
　釋名白幕<hi>本經時珍曰天雄乃種附子而生出或變出其形長而不生子故曰天雄其長而尖</hi>
　<hi>者謂之天錐象形也</hi>
　集解<hi>别錄曰天雄生少室山谷二月采根隂乾𢎞景曰今采用八月中旬天雄似附子細而長乃至</hi>
<pb n="KR3e0079_WYG_048-1b"/>
　<hi>三四寸許此與烏頭附子三種本出建平故謂之三建今宜都佷山者最好謂為西建錢塘間者謂為東</hi>
　<hi>建氣力小弱不相似故曰西水猶勝東白也其用灰殺之時有水强者不佳恭曰天雄附子烏頭並以蜀</hi>
　<hi>道綿州龍州出者佳餘處縱有力弱不相似陶以三物俱出建平故名之者非也烏頭苗名堇音靳爾雅</hi>
　<hi>云芨堇草是也今訛堇為建遂以建平譯之矣承曰天雄諸説悉備但始種而不生附子側子經年獨長</hi>
　<hi>大者是也蜀人種之尤忌生此以為不利如養蠶而成白殭之意時珍曰天雄有二種一種是蜀人種附</hi>
　<hi>子而生出長者或種附子而盡變成長者即如種芋形狀不一之類一種是他處草烏頭之類自生成者</hi>
　<hi>故别録註烏喙云長三寸已上者為天雄是也入藥須用蜀産曽經釀制者或云須重二兩半有象眼者</hi>
　<hi>乃佳餘見附子下</hi>
<pb n="KR3e0079_WYG_048-2a"/>
　修治<hi>斆曰宜炮皴去皮尖底用或隂制如附子法亦得大明曰凡丸散炮去皮用飲藥即和皮生使</hi>
　<hi>甚佳時珍曰熟用一法每十兩以酒浸七日掘土坑用炭半秤煆赤去火以醋二升沃之候乾乗熱入天</hi>
　<hi>雄在内小盆合一夜取出去臍用之</hi>
　氣味辛温有大毒<hi>别錄曰甘大温權曰大熱宜乾薑制之  之才曰逺志為之使惡腐</hi>
　<hi>婢忌豉汁</hi>
　主治大風寒濕痺厯節痛拘攣緩急破積聚邪氣金<lb/>
　瘡强筋骨輕身健行<hi>本經</hi>療頭面風去來疼痛心腹結<lb/>
　聚闗節重不能行步除骨間痛長隂氣强志令人武<lb/>
<pb n="KR3e0079_WYG_048-2b"/>
　勇力作不倦<hi>别録禹錫曰按淮南子云天雄雄雞志氣益注云取天雄一枚納雄雞腸中搗</hi>
　<hi>食之令人勇</hi>治風痰冷痺軟脚毒風能止氣喘促急殺禽<lb/>
　蟲毒<hi>甄權</hi>治一切風一切氣助陽道暖水臟補腰膝益<lb/>
　精明目通九竅利皮膚調血脈四肢不遂下胸膈水<lb/>
　破痃癖癰結排膿止痛續骨消瘀血背脊傴僂霍亂<lb/>
　轉筋發汗止隂汗炮含治喉痺<hi>大明</hi>
　發明<hi>宗奭曰補虛寒須用附子風家多用天雄亦取其大者以其尖角多熱性不肯就下故取其敷</hi>
　<hi>散也元素曰非天雄不能補上焦之陽虚震亨曰天雄烏頭氣壯形偉可為下部之佐時珍曰烏附天雄</hi>
<pb n="KR3e0079_WYG_048-3a"/>
　<hi>皆是補下焦命門陽虚之藥補下所以益上也若是上焦陽虚即屬心脾之分當用参茋不當用天雄也</hi>
　<hi>且烏附天雄之尖皆是向下生者其氣下行其臍乃向上生苗之處寇宗奭言其不肯就下張元素言其</hi>
　<hi>補上焦陽虛皆是誤認尖為上爾惟朱震亨以為下部之佐者得之而未發出此義雷斆炮炙論序云咳</hi>
　<hi>逆數數酒服熟雄謂以天雄炮研酒服一錢也</hi>
　附方<hi>新三</hi>三建湯<hi>治元陽素虚寒邪外攻手足厥冷大小便滑數小便白渾六脈沉微除固</hi>
　<hi>冷扶元氣及傷寒隂毒用烏頭附子天雄並炮裂去皮臍等分㕮咀毎服四錢水二盞薑十五片煎八分</hi>
　<hi>温服方肘後</hi>男子失精<hi>天雄三兩炮白术八兩桂枝六兩龍骨三兩為散毎酒服半錢  張</hi>
　<hi>仲景金匱要畧</hi>大風惡癩<hi>三月四月采天雄烏頭苗及根去土勿洗搗汁漬細粒黒豆摩去皮</hi>
<pb n="KR3e0079_WYG_048-3b"/>
　<hi>不落者一夜取出晒乾又浸如此七次初吞三枚漸加至六七枚禁房室猪魚雞蒜犯之即死</hi>
側子<hi>别録下品</hi>
　釋名萴子<hi>時珍曰生于附子之側故名許慎説文作萴子</hi>
　集解<hi>𢎞景曰此附子邉角之大者削取之昔時不用比來醫家以療脚氣多驗恭曰側子附子皆是</hi>
　<hi>烏頭下旁出者以小者為側子大者為附子今以附子角為側子理必不然若當陽以下江左山南嵩髙</hi>
　<hi>齊魯間附子時復有角如大豆許䕫州以上劍南所出者附子之角但如黍粟豈可充用比來都下皆用</hi>
　<hi>細附子有效未嘗取角也保昇曰今附子邉果有角如大棗核及㯽榔以來者形狀自是一顆且不小乃</hi>
　<hi>烏頭旁出附子附子旁出側子甚明時珍曰側子乃附子旁粘連小者爾故吳普陶𢎞景皆指為附子角</hi>
<pb n="KR3e0079_WYG_048-4a"/>
　<hi>之大者其又小於側子者即漏藍子矣故楊氏附子記言側子漏籃園人皆不重之以乞役夫</hi>
　修治<hi>同附子</hi>
　氣味辛大熱有大毒<hi>普曰神農岐伯有大毒八月采畏惡與附子同</hi>主治癰<lb/>
　腫風痺厯節腰脚疼冷寒熱鼠瘻又墮胎<hi>别録</hi>療脚氣<lb/>
　冷風濕痺大風筋骨攣急<hi>甄權</hi>冷酒調服治遍身風疹<lb/>
　神妙<hi>雷斆</hi>
　發明<hi>機曰烏頭乃原生之腦得母之氣守而不移居乎中者也側子散生旁側體無定在其氣輕揚</hi>
　<hi>宜其發散四肢充達皮毛為治風之藥天雄長而尖其氣親上宜其補上焦之陽虚木鼈子則餘氣所結</hi>
<pb n="KR3e0079_WYG_048-4b"/>
　<hi>其形催殘宜其不入湯服令人喪目也時珍曰唐元希聲侍郎治癱瘓風有側子湯見外臺秘要藥多不</hi>
　<hi>録</hi>
漏藍子<hi>綱目</hi>
　釋名木鼈子<hi>炮炙論</hi>虎掌<hi>日華時珍曰此乃附子之𤨏細未成者小而漏藍故名南</hi>
　<hi>星之最小者名虎掌此物類之故亦同名大明㑹典載四川成都府嵗貢天雄二十對附子五十對烏頭</hi>
　<hi>五十對漏藍二十斤不知何用</hi>
　氣味苦辛有毒<hi>教曰服之令人䘮目</hi>主治惡痢冷漏瘡惡瘡癘<lb/>
　風<hi>時珍</hi>
<pb n="KR3e0079_WYG_048-5a"/>
　發明<hi>時珍曰按楊士瀛直指方云凡漏瘡年久者復其元陽當用漏藍子輩加減用之如不當用而</hi>
　<hi>輕用之又恐熱氣乗虛變移結核而為害尤甚也又按類編云一人兩足生瘡臭潰難近夜宿五夫人祠</hi>
　<hi>下夢神授方用漏藍子一枚生研為末入膩粉少許井水調塗依法治之果愈盖此物不堪服餌止宜入</hi>
　<hi>瘡科也</hi>
　附方<hi>新一</hi>一切惡痢<hi>雜下及休息痢百嵗丸用漏藍子一箇大者阿膠木香黄連罌粟殻</hi>
　<hi>各半兩俱炒焦存性入乳香少許為末糊丸梧子大毎一嵗一丸米飲下  羅天益衛生寳鑑</hi>
烏頭<hi>本經下品</hi>　校正<hi>併入拾遺獨白草</hi>
　釋名烏喙<hi>本經即兩頭尖</hi>草烏頭<hi>綱/目</hi>土附子<hi>日/華</hi>奚毒<hi>本經</hi>耿子<lb/>
<pb n="KR3e0079_WYG_048-5b"/>
　<hi>吳普</hi>毒公<hi>吳普又/名帝秋</hi>金鴉<hi>綱/目</hi>苗茗茛<hi>音/艮</hi>芨<hi>音/及</hi>堇<hi>音近</hi>獨白草<lb/>
　<hi>拾遺</hi>鴛鴦菊<hi>綱/目</hi>汁煎名射罔<hi>普曰烏頭形如烏之頭也有兩歧相合如烏之喙者</hi>
　<hi>名曰烏喙喙即烏之口也恭曰烏喙即烏頭異名也此有三歧者然兩歧者少若烏頭兩歧名烏喙則天</hi>
　<hi>雄附子之兩歧者復何以名之時珍曰此即烏頭之野生於他處者俗為之草烏頭亦曰竹節烏頭出江</hi>
　<hi>北者曰淮烏頭日華子所謂土附子者是也烏喙即偶生兩歧者今俗呼為兩頭尖因形而名其實乃一</hi>
　<hi>物也附子天雄之偶生兩歧者亦謂之烏喙功亦同于天雄非此烏頭也蘇恭不知此義故反疑之草烏</hi>
　<hi>頭取汁晒為毒藥射禽獸故有射罔之稱後魏書言遼東塞外秋收烏頭為毒藥射禽獸陳藏器所引續</hi>
　<hi>漢五行志言西國生獨白草煎為藥敷箭射人即死者皆此烏頭非川烏頭也菊譜云鴛鴦菊即烏喙苗</hi>
<pb n="KR3e0079_WYG_048-6a"/>
　<hi>也</hi>
　集解<hi>别録曰烏頭烏喙生朗陵山谷正月二月采隂乾長三寸以上者為天雄普曰正月始生葉厚</hi>
　<hi>莖方中空葉四四相當與蒿相似𢎞景曰今采用四月亦以八月采搗笮莖汁日煎為射罔獵人以傅箭</hi>
　<hi>射禽獸十步即倒中人亦死宜速解之朗陵屬汝南郡大明曰土附子生去皮搗濾汁澄清旋添晒乾取</hi>
　<hi>膏名為射罔以作毒箭時珍曰處處有之根苗花實並與川烏頭相同但此係野生又無釀造之法其根</hi>
　<hi>外黒内白皺而枯燥為異爾然毒則甚焉段成式酉陽雜俎言雀芋狀如雀頭置乾地反濕濕地反乾飛</hi>
　<hi>鳥觸之墮走獸遇之僵似亦草烏之類而毒更甚也又言建寧郡烏勾山有牧靡草鳥鵲誤食烏喙中毒</hi>
　<hi>必急食此草以解之牧靡不知何藥也</hi>
<pb n="KR3e0079_WYG_048-6b"/>
　修治<hi>時珍曰草烏頭或生用或炮用或以烏大豆同煮熟去其毒用</hi>
　烏頭氣味辛温有大毒<hi>别録曰甘大熱大毒普曰神農雷公桐君黄帝甘有毒權</hi>
　<hi>曰苦辛大熱有大毒大明曰味薟辛熱有毒之才曰莽草逺志為之使反半夏栝樓貝母白斂白芨惡藜</hi>
　<hi>蘆時珍曰伏丹砂砒石忌䜴汁畏飴糖黒豆冷水能解其毒</hi>主治中風惡風洗洗<lb/>
　出汗除寒濕痺欬逆上氣破積聚寒熱其汁煎之名<lb/>
　射罔殺禽獸<hi>本經</hi>消胸上痰冷食不下心腹冷痰臍間<lb/>
　痛不可俛仰目中痛不可久視又墮胎<hi>别録</hi>主惡風憎<lb/>
　寒冷痰包心腸腹㽲痛痃癖氣塊齒痛益陽事强志<lb/>
<pb n="KR3e0079_WYG_048-7a"/>
　<hi>甄權</hi>治頭風喉痺癰腫疔毒<hi>時珍</hi>
　烏喙一名兩頭尖氣味辛微温有大毒<hi>普曰神農雷公桐君黄帝</hi>
　<hi>有毒權曰苦辛大熱  畏惡同烏頭</hi>主治風濕丈夫腎濕隂寒癢寒熱<lb/>
　厯節掣引腰痛不能行步癰腫膿結又墮胎<hi>别録</hi>男子<lb/>
　腎氣衰弱隂汗瘰癧嵗月不消<hi>甄權</hi>主大風頑痺<hi>時珍</hi>
　射罔氣味苦有大毒<hi>之才曰温大明曰人中射罔毒以甘草藍汁小豆葉浮萍冷水</hi>
　<hi>薺苨皆可一味禦之</hi>主治尸疰癥堅及頭中風痺<hi>别録</hi>瘻瘡瘡根<lb/>
　結核瘰癧毒腫及蛇咬先取塗肉四畔漸漸近瘡習<lb/>
<pb n="KR3e0079_WYG_048-7b"/>
　習逐病至骨瘡有熱膿及黄水塗之若無膿水有生<lb/>
　血及新傷破即不可塗立殺人<hi>藏器</hi>
　發明<hi>時珍曰草烏頭射㒺乃至毒之藥非若川烏頭附子人所栽種加以釀制殺其毒性之比自非</hi>
　<hi>風頑急疾不可輕投甄權藥性論言其益陽事治男子腎氣衰弱者未可遽然也此類止能搜風勝濕開</hi>
　<hi>頑痰治頑瘡以毒攻毒而已豈有川烏頭附子補右腎命門之功哉吾蘄郝知府自負知醫因病風癬服</hi>
　<hi>草烏頭木鼈子藥過多甫入腹而麻痺遂至不救可不慎乎機曰烏喙形如烏嘴其氣鋒鋭宜其通經絡</hi>
　<hi>利闗節尋蹊達徑而直抵病所煎為射罔能殺禽獸非氣之鋒鋭㨗利能如是乎楊清叟曰凡風寒濕痺</hi>
　<hi>骨内冷痛及損傷入骨年乆發痛或一切隂疽腫毒並宜草烏頭南星等分少加肉桂為末薑汁熱酒調</hi>
<pb n="KR3e0079_WYG_048-8a"/>
　<hi>塗未破者能内消乆潰者能去黒爛二藥性味辛烈能破惡塊逐寒熱遇冷即消遇熱即潰</hi>
　附方<hi>舊四新四十八</hi>隂毒傷寒<hi>生草烏頭為末以葱頭蘸藥納穀道中名提盆散  王海</hi>
　<hi>藏隂證畧例</hi>二便不通<hi>即上方名/霹靂箭</hi>中風癱瘓<hi>手足顫掉言語蹇濇左經</hi>
　<hi>丸用草烏頭炮去皮四兩川烏頭炮去皮二兩乳香沒藥各一兩為末生烏豆一升以斑蝥三七箇去頭</hi>
　<hi>翅同煮豆熟去蝥取豆焙乾為末和勻以醋麫糊丸梧子大毎服三十丸温酒下  簡易方</hi>癱瘓<lb/>
　頑風<hi>骨節疼痛下元虛冷諸風痔漏下血一切風瘡草烏頭川烏頭兩頭尖各三錢硫黄麝香丁香</hi>
　<hi>各一錢木鼈子五箇為末以熟蘄艾揉軟合成一處用鈔紙包褁燒熏病處名雷丸  孫天仁集效方</hi>
　諸風不遂<hi>宋氏集騐方用生草烏頭晚蠶沙等分為末取生地龍搗和入少醋糊丸梧子大毎</hi>
<pb n="KR3e0079_WYG_048-8b"/>
　<hi>服四五丸白湯下甚妙勿多服恐麻人名鄂渚小金丹  經騐濟世方用草烏頭四兩去皮大豆半升塩</hi>
　<hi>一兩同以沙瓶煮三伏時去豆将烏頭入木臼搗三百杵作餅焙乾為末酒糊丸梧子大每空心塩湯下</hi>
　<hi>十丸名至寳丹</hi>一切頑風<hi>神應丹用生草烏頭生天麻各洗等分擂爛絞汁傾盆中砌一小坑</hi>
　<hi>其下燒火将盆放坑上毎日用竹片攪一次夜則露之晒至成膏作成小鋌子每一鋌分作三服用葱薑</hi>
　<hi>自然汁和好酒熱服  乾坤秘韞</hi>一切風證<hi>不問頭風痛風黄鴉吊脚風痺生淮烏頭一斤</hi>
　<hi>生川烏頭一枚生附子一枚並為末葱一斤薑一斤擂如泥和作餅子以草鋪盤内加楮葉於上安餅於</hi>
　<hi>葉上又鋪草葉葢之待出汗黄一日夜乃晒之舂為末以生薑取汁煮麫糊和丸梧子大初服三十丸日</hi>
　<hi>二服服後身痺汗出即愈避風  乾坤秘韞</hi>破傷風病<hi>夀域方用草烏頭為末毎以一二分</hi>
<pb n="KR3e0079_WYG_048-9a"/>
　<hi>温酒服之出汗冷儒門事親方用草烏尖白芷并生研末毎服半錢  酒一盞入葱白一根同煎服少頃</hi>
　<hi>以葱白熱粥投之汗出即愈</hi>年久麻痺<hi>或厯節走氣疼痛不仁不拘男女神授散用草烏頭</hi>
　<hi>半斤去皮為末以袋一箇盛豆腐半袋入烏末在内再將豆腐填滿壓乾入鍋中煮一夜其藥即堅如石</hi>
　<hi>取出晒乾為末毎服五分冷風濕氣以生薑湯下麻木不仁以葱白湯下之  活人心統</hi>風濕痺<lb/>
　木<hi>黒神丸草烏頭連皮生研五靈脂等分為末六月六日滴水丸彈子大四十嵗以下分六服病甚一</hi>
　<hi>丸作二丸薄荷湯化下覺微麻為度  本事方</hi>風濕走痛<hi>黒弩前丸用兩頭尖五靈脂各一兩</hi>
　<hi>乳香没藥當歸三錢為末醋糊丸梧子大毎服十丸至三十丸臨卧温酒下忌油膩濕麫孕婦勿服  瑞</hi>
　<hi>竹堂方</hi>腰脚冷痛<hi>烏頭三箇去皮臍研末醋調貼須㬰痛止  十便良方</hi>膝風作<lb/>
<pb n="KR3e0079_WYG_048-9b"/>
　痛<hi>草烏細辛防風等分為末掺靴襪中及安䕶膝内能除風濕健步  扶夀方</hi>逺行脚腫<lb/>
　<hi>草烏細辛防風等分為末掺鞋底内如草鞋以水微濕掺之用之可行千里甚妙  經騐</hi>脚氣掣<lb/>
　痛<hi>或胯間有核生草烏頭大黄木鱉子作末薑汁煎茶調貼之  又法草烏一味為末以薑汁或酒糟</hi>
　<hi>同搗貼之  永類方</hi>濕滯足腫<hi>早輕晚重用草烏頭一兩以生薑一兩同研交感一宿蒼术一</hi>
　<hi>兩以葱白一兩同研交感一宿各焙乾為末酒糊丸梧子大毎服五十丸酒下  艾元英如宜方</hi>除<lb/>
　風去濕<hi>治痺胃虚弱乆積冷氣飲食減少用草烏頭一斤蒼术二斤以去白陳皮半斤生甘草四</hi>
　<hi>兩黒豆三升水一石同煑乾只揀烏术晒焙為末酒糊丸梧子大焙乾收之毎空心温酒下二三十丸覺</hi>
　<hi>麻即漸減之名烏术丸  集簡方</hi>偏正頭風<hi>草烏頭四兩川芎藭四兩蒼术半斤生薑四兩</hi>
<pb n="KR3e0079_WYG_048-10a"/>
　<hi>連鬚生葱一把搗爛同入瓷瓶封固埋土中春五夏三秋五冬七日取出晒乾揀去葱薑為末醋麫糊和</hi>
　<hi>丸梧子大毎服九丸臨卧温酒下立効  戴古渝經驗方</hi>久患頭風<hi>草烏頭尖生用一分赤小</hi>
　<hi>豆三十五粒麝香一字為末毎服半錢薄荷湯冷服更随左右㗜鼻  指南方</hi>風痰頭痛<hi>體虚</hi>
　<hi>傷風停聚痰飲上厥頭痛或偏或正草烏頭炮去皮尖半兩川烏頭生去皮尖一兩藿香乳香三皂子大</hi>
　<hi>為末毎服二錢薄荷薑湯下食後服  陳言三因湯</hi>女人頭痛<hi>血風證草烏頭巵子等分為末</hi>
　<hi>自然葱汁随左右調塗太陽及額上勿過眼避風  濟生方</hi>腦洩臭穢<hi>草烏去皮半兩蒼术</hi>
　<hi>一兩川芎二兩並生研末麫糊丸緑豆大毎服十丸茶下忌一切熱物  聖濟總録</hi>耳鳴耳癢<lb/>
　<hi>如流水及風聲不治成聾用生烏頭掘得乗濕削如棗核大塞之日易二次不三日愈  千金方</hi>㗋<lb/>
<pb n="KR3e0079_WYG_048-10b"/>
　痺口噤<hi>不開欲死草烏頭皂莢等分為末入麝香少許擦牙并㗜鼻内牙關自開也  濟生方用</hi>
　<hi>草烏尖石膽等分為末毎用一錢醋煑皂莢汁調稀掃入腫上流涎數次其毒即破也</hi>虛壅口<lb/>
　瘡<hi>滿口連舌者草烏一箇南星一箇生薑一大塊為末睡時以醋調塗手心足心或以草烏頭吳茱萸</hi>
　<hi>等分為末蜜調塗足心  本事方</hi>疳蝕口鼻<hi>穿透者草烏頭燒灰入麝香等分為末貼之</hi>
　風蟲牙痛<hi>草烏炒黒一兩細辛一錢為末揩之吐出涎  一方草烏食塩同炒黒掺之  海上</hi>
　<hi>方</hi>寒氣心疝<hi>三十年者射罔食茱萸等分為末蜜丸麻子大毎酒下二丸日三服劉國英所</hi>
　<hi>秘之方方范汪東陽</hi>寒瘧積瘧<hi>巴豆一枚去心皮射罔去皮如巴豆大大棗去皮一枚搗</hi>
　<hi>成丸梧子大清旦先發時毎服一丸白湯下  肘後方</hi>脾寒厥瘧<hi>先寒後熱名寒瘧但寒不</hi>
<pb n="KR3e0079_WYG_048-11a"/>
　<hi>熱而色黒者名厥瘧寒多熱少面黄腹痛名脾瘧三者並宜服此賈耘老用之二十年累試有效不蛀草</hi>
　<hi>烏頭削去皮沸湯泡二七度以盞盖良乆切焙研稀糊丸梧子大毎服三十丸薑十片棗三枚葱三根煎</hi>
　<hi>湯清早服以棗壓之如人行十里許再一服絶勿飲湯便不發也  蘇東坡良方</hi>腹中癥結<lb/>
　<hi>害妨飲食羸瘦射㒺二兩椒三百粒搗末雞子白和丸麻子大毎服一丸漸至三丸以愈為度  肘後方</hi>
　水泄寒痢<hi>大草烏一兩以一半生研一半燒灰醋糊和丸緑豆大毎服七丸并華水下忌生冷</hi>
　<hi>魚肉方十便良</hi>泄痢注下<hi>三神丸治清濁不分泄㵼注下或赤或白腹臍刺痛裏急後重</hi>
　<hi>用草烏頭三箇去皮尖以一箇火炮一箇醋煑一箇燒灰為末醋糊丸緑豆大毎服二十丸水㵼流水下</hi>
　<hi>赤痢甘草湯下白痢薑湯下忌魚腥生冷  和劑局方</hi>結隂下血<hi>腹痛草烏頭蛤粉炒去皮</hi>
<pb n="KR3e0079_WYG_048-11b"/>
　<hi>臍切一兩茴香炒三兩毎用三錢水一盞入塩少許煎八分去滓露一夜五更冷服  聖濟録</hi>老人<lb/>
　遺尿<hi>不知出者草烏頭一兩童便浸七日去皮同塩炒為末酒糊丸緑豆大毎服二十丸塩湯下</hi>
　<hi>普濟</hi>内痔不出<hi>草烏為末津調㸃肛門内痔即反出乃用枯痔藥㸃之  外科集驗方</hi>疔<lb/>
　毒初起<hi>草烏頭七箇川烏頭三箇杏仁九箇飛羅麫一兩為末無根水調搽留口以紙盖之乾則</hi>
　<hi>以水潤之方唐珤經驗</hi>疔毒惡腫<hi>生烏頭切片醋熬成膏攤貼次日根出  又方兩頭尖一</hi>
　<hi>兩巴豆四箇搗貼疔自㧞出  普濟方</hi>疔瘡發背<hi>草烏頭去皮為末用葱白連鬚和搗丸豌</hi>
　<hi>豆大以雄黄為衣毎服一丸先將葱一根細嚼以熱酒送下或有惡心嘔三四口用冷水一口止之即卧</hi>
　<hi>以被厚葢汗出為度亦治頭風  乾坤秘韞</hi>惡毒諸瘡<hi>及發背疔瘡便毒等證二烏膏用草</hi>
<pb n="KR3e0079_WYG_048-12a"/>
　<hi>烏頭川烏頭于瓦上以井華水磨汁塗之如有口即塗四邉乾再上亦可單用草烏磨醋塗之  永類方</hi>
　大風癬瘡<hi>遍身黒色肌體麻木痺痛不常草烏頭一斤刮洗去皮極净攤乾以清油四兩塩四</hi>
　<hi>兩同入銚内炒令深黄色傾出剰油只留塩并藥再炒令黒烟出為度取一枚擘破心内如米一㸃白者</hi>
　<hi>始好白多再炒乗熱杵羅為末醋麫糊丸梧子大毎服三十丸空心温酒下草烏性毒難制五七日間以</hi>
　<hi>黒豆煑粥食解其毒  繼洪澹寮方</hi>遍身生瘡<hi>隂囊兩脚尤甚者草烏一兩塩一兩化水浸一</hi>
　<hi>夜炒赤為末猪腰子一具去膜煨熟竹刀切搗醋糊丸緑豆大毎服三十丸空心塩湯下  澹寮方</hi>一<lb/>
　切諸瘡<hi>未破者草烏頭為末入輕粉少許臘猪油和搽  普濟方</hi>瘰癧初作<hi>未破作寒</hi>
　<hi>熱草烏頭半兩木鱉子二箇以米醋磨細入搗爛葱頭蚯蚓糞少許調勻傅上以紙條貼令通氣孔妙</hi>
<pb n="KR3e0079_WYG_048-12b"/>
　<hi>醫林正宗</hi>馬汗入瘡<hi>腫痛急療之遲則毒深以生烏頭末傅瘡口良乆有黄水出即愈  靈苑</hi>
　<hi>方</hi>蛇蝎螫人<hi>射罔傅之頻易血/出愈  梅師方</hi>中沙虱毒<hi>射罔傅之佳  千金</hi>
白附子<hi>别録下品</hi>
　釋名<hi>見後發明下</hi>
　集解<hi>别録曰白附子生蜀郡三月采𢎞景曰此物乆絕無復真者恭曰本出髙麗今出凉州以西蜀</hi>
　<hi>郡不復有生砂磧下濕地獨莖似䑕尾草細葉周匝生於穂間根形似天雄珣曰徐表南州異物記云生</hi>
　<hi>東海新羅國及遼東苗與附子相似時珍根正如草烏頭之小者長寸許乾者皺文有節</hi>
　氣味辛甘大温有小毒<hi>保昇曰甘辛温大明曰無毒珣曰小毒入藥炮用杲曰純</hi>
<pb n="KR3e0079_WYG_048-13a"/>
　<hi>陽引藥勢上行</hi>主治心痛血痺面上百病行藥勢<hi>别録</hi>中風失<lb/>
　音一切冷風氣面皯瘢疵<hi>大明</hi>諸風冷氣足弱無力疥<lb/>
　癬風瘡隂下濕癢頭面㾗入面脂用<hi>李珣</hi>補肝風虛<hi>好古</hi>
　風痰<hi>震亨</hi>
　發明<hi>時珍曰白附子乃陽明經藥因與附子相似故得此名實非附子類也按楚國先賢傳云孔休</hi>
　<hi>傷頰有瘢王莽賜玉屑白附子香與之消瘢</hi>
　附方<hi>新十二</hi>中風口喎<hi>半身不遂牽正散用白附子白薑蠶全蝎並等分生研為末毎</hi>
　<hi>服二錢熱酒調下  楊氏家藏方</hi>小兒暑風<hi>暑毒入心痰塞心孔昬迷搐搦此乃危急之證</hi>
<pb n="KR3e0079_WYG_048-13b"/>
　<hi>非此丸生料暝眩之劑不能伐之三生丸用白附子天南星半夏並去皮等分生研猪膽汁和丸黍米大</hi>
　<hi>量兒大小以薄荷湯下令兒側卧嘔出痰水即甦  全幼心鑑</hi>風痰眩運<hi>頭痛氣鬱胸膈不利</hi>
　<hi>白附子炮去皮臍半斤石膏煆紅半斤硃砂二兩二錢半龍腦一錢為末粟米飯丸小豆大毎服三十丸</hi>
　<hi>食後茶酒任下  御藥院方</hi>偏正頭風<hi>白附子白芷猪牙皂角去皮等分為末食後茶清服</hi>
　<hi>仰卧少頃方普濟本事</hi>痰厥頭痛<hi>白附子天南星半夏等分生研為末生薑自然汁浸蒸餅</hi>
　<hi>丸緑豆大毎服四十丸食後薑湯下  濟生方</hi>赤白汗斑<hi>白附子硫黄等分為末薑汁調稀茄</hi>
　<hi>蒂蘸擦日數次  簡便方</hi>面上皯<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>
                    <hi>白附子為末卧時漿水洗面以白蜜和塗紙上貼之乆乆</hi>
　<hi>自落簡衛生易  方</hi>耳出膿水<hi>白附子炮羌活一兩為末猪羊腎各一箇毎箇入末半錢濕紙</hi>
<pb n="KR3e0079_WYG_048-14a"/>
　<hi>包煨熟五更食温酒下  聖濟録</hi>㗋痺腫痛<hi>白附子末枯礬等分研末塗舌上有涎吐出</hi>
　<hi>聖惠方</hi>偏墜疝氣<hi>白附子一箇為末津調填臍上以艾灸三壯或五壯即愈  楊起簡便方</hi>
　小兒吐逆<hi>不定虛風喘急白附子藿香等分為末毎米飲下半錢  保幼大全方</hi>慢痺<lb/>
　驚風<hi>白附子半兩天南星半兩黒附子一錢竝炮去皮為末毎服二錢生薑五片水煎服亦治大人</hi>
　<hi>風虚止吐化痰宣和間真州李博士用治吳内翰女孫甚効康州陳侍郎病風虚極昏吳内翰令服三四</hi>
　<hi>服即愈藏楊氏家</hi>
虎掌<hi>本經下品</hi>天南星<hi>宋開寳</hi>
　釋名虎膏<hi>綱目</hi>鬼蒟蒻<hi>日華恭曰其根四畔有圓牙看如虎掌故有此名頌曰天南星</hi>
<pb n="KR3e0079_WYG_048-14b"/>
　<hi>即本草虎掌也小者名由䟦古方多用虎掌不言天南星南星近出唐人中風痰毒方中用之乃後人採</hi>
　<hi>用别立此名爾時珍曰虎掌因葉形似之非根也南星因根圓白形如老人星狀故名南星即虎掌也蘇</hi>
　<hi>恭説甚明白宋開寳不當重出南星條今併入</hi>
　集解<hi>别録曰虎掌生漢中山谷及寃句二月八月采隂乾𢎞景曰近道亦有形似半夏但大而四邉</hi>
　<hi>有子如虎掌今用多破作三四片方藥不甚用也恭曰此是由䟦宿根其苗一莖莖頭一葉枝了扶莖根</hi>
　<hi>大者如拳小者如雞卵都似扁柿四畔有圓牙看如虎掌由䟦是新根大如半夏二三倍四畔無子牙陶</hi>
　<hi>説似半夏乃由䟦也保昇曰莖頭有八九葉花生莖間藏器曰天南星生安東山谷葉如荷獨莖用根頌</hi>
　<hi>曰虎掌今河北州郡有之初生根如豆大漸長大似半夏而扁年久者根圓及寸大者如雞卵周匝生圓</hi>
<pb n="KR3e0079_WYG_048-15a"/>
　<hi>牙三四枚或五六枚三四月生苗髙尺餘獨莖上有葉如爪五六出分布尖而圓一窠生七八莖時出一</hi>
　<hi>莖作穂直上如䑕尾中生一葉如匙褁莖作房旁開一口上下尖中有花微青褐色結實如麻子大熟即</hi>
　<hi>白色自落布地一子生一窠九月苗殘取根今冀州人菜圃中種之呼為天南星又曰天南星處處平澤</hi>
　<hi>有之二月生苗似荷梗其莖髙一尺以來葉如蒟蒻兩枝相抱五月開花似蛇頭黄色七月結子作穂似</hi>
　<hi>石榴子紅色二月八月采根似芋而圓扁與蒟蒻相類人多誤采了不可辨但蒟蒻莖斑花紫南星根小</hi>
　<hi>柔膩肌細炮之易裂為可辨爾南星即本經虎掌也大者四邉皆有牙子采時削去之江州一種草葉大</hi>
　<hi>如掌面青背紫四畔有牙如虎掌生三四葉為一本冬青不結花實治心疼寒熱積氣亦與虎掌同名故</hi>
　<hi>附見之時珍曰大者為虎掌南星小者為由䟦乃一種也今俗又言大者為鬼臼小者為南星殊為謬誤</hi>
<pb n="KR3e0079_WYG_048-15b"/>
　修治<hi>頌曰九月采虎掌根去皮臍入器中湯浸五七日日换三四遍洗去涎暴乾用或再火炮裂用</hi>
　<hi>時珍曰凡天南星須用一兩以上者佳治風痰有生用者須以温湯洗净仍以白礬湯或入皂角汁浸三</hi>
　<hi>日夜日日换水暴乾用若熟用者須於黄土地掘一小坑深五六寸以炭火燒赤以好酒沃之安南星於</hi>
　<hi>内瓦盆覆定灰泥固濟一夜取出用急用即以濕紙包于煻灰火中炮裂也一法治風熱痰以酒浸一宿</hi>
　<hi>桑柴火蒸之常洒酒入甑内令氣猛一伏時取出竹刀切開味不麻舌為熟未熟再蒸至不麻乃止脾虚</hi>
　<hi>多痰則以生薑渣和黄泥包南星煨熟去泥焙用造南星麹法以薑汁礬湯和南星末作小餅子安籃内</hi>
　<hi>楮葉包葢待上黄衣乃取晒收之造胆星法以南星生研末臘月取黄牯牛胆汁和劑納入胆中繫懸風</hi>
　<hi>處乾之年乆者彌佳</hi>
<pb n="KR3e0079_WYG_048-16a"/>
　氣味苦温有大毒<hi>别録曰微寒普曰虎掌神農雷公苦有毒岐伯桐君辛有毒大明曰</hi>
　<hi>辛烈平杲曰苦辛有毒隂中之陽可升可降乃肺經之本藥震亨曰欲其下行以黄蘖引之之才曰蜀漆</hi>
　<hi>為之使惡莽草大明曰畏附子乾薑生薑時珍曰得防風則不麻得牛胆則不燥得火炮則不毒生能伏</hi>
　<hi>雄黄丹砂熖消</hi>主治心痛寒熱結氣積聚伏梁傷筋痿拘緩<lb/>
　利水道<hi>本經</hi>除隂下濕風眩<hi>别録</hi>主疝瘕腸痛傷寒時疾<lb/>
　强隂<hi>甄權</hi>天南星主中風麻痺除痰下氣利胷膈攻堅<lb/>
　積消癰腫散血墮胎<hi>開寳</hi>金瘡折傷瘀血擣傅之<hi>藏器</hi>蛇<lb/>
　蟲咬疥癬惡瘡<hi>大明</hi>去上焦痰及眩運<hi>元素</hi>主破傷風口<lb/>
<pb n="KR3e0079_WYG_048-16b"/>
　噤身强<hi>李杲</hi>補肝風虚治痰功同半夏<hi>好古</hi>治破癎口眼<lb/>
　喎斜喉痺口舌瘡糜結核解顱<hi>時珍</hi>
　發明<hi>時珍曰虎掌天南星乃手足太隂脾肺之藥味辛而麻故能治風散血氣温而燥故能勝濕除</hi>
　<hi>涎性𦂳而毒故能攻積㧞腫而治口喎舌縻楊士瀛直指方云諸風口噤宜用南星更以人参石菖蒲佐</hi>
　<hi>之</hi>
　附方<hi>舊十新二十九</hi>中風口噤<hi>目瞑無門下藥者開闗散用天南星為末入白龍腦等分</hi>
　<hi>五月五日午時合之毎用中指㸃末揩齒三二十遍揩大牙左右其口自開又名破棺散  經騐方</hi>諸<lb/>
　風口噤<hi>天南星炮剉大人三錢小兒三字生薑五片蘇葉一錢水煎減半入雄猪膽汁少許温服</hi>
<pb n="KR3e0079_WYG_048-17a"/>
　<hi>直仁齋  指方</hi>小兒口噤<hi>牙關不開天南星一枚煨熟紙褁斜包剪一小孔透氣于口中牙闗</hi>
　<hi>自開也汁一方用生南星同薑  擦之自開</hi>小兒驚風<hi>墜涎散用天南星一兩重一箇换酒</hi>
　<hi>浸七伏時取出安新瓦上週迴炭火灸裂合濕地出火毒為末入硃砂一分每服半錢荆芥湯調下毎日</hi>
　<hi>空心一服午時一服  經騐方</hi>吐㵼慢驚<hi>天王散治小兒吐㵼或誤服冷藥脾虚生風痰慢驚</hi>
　<hi>天南星一箇重八九錢者去臍黄土坑深三寸炭火五斤煆赤入好酒半盞安南星在内仍架炭三條在</hi>
　<hi>上候發裂取剉再炒熟為末用五錢天麻煨熟研末一錢麝香一字和勻三嵗小兒用半錢以生薑防風</hi>
　<hi>煎湯調下亦治乆嗽惡心  錢乙小兒方</hi>風癎痰迷<hi>墜痰丸用天南星九蒸九晒為末薑汁麵</hi>
　<hi>糊丸梧子大毎服二十丸人参湯下石菖蒲麥門冬湯亦可  衛生寳鑑</hi>小兒癎瘖<hi>癎後瘖不</hi>
<pb n="KR3e0079_WYG_048-17b"/>
　<hi>能言以天南星濕紙包煨為末雄猪膽汁調服二字  全幼心鑑</hi>治癎利痰<hi>天南星煨香一</hi>
　<hi>兩硃砂一錢為末猪心血丸梧子大毎防風湯化下一丸  普濟方</hi>口眼喎斜<hi>天南星生研末</hi>
　<hi>自然薑汁調之左貼右右貼左  仁存方</hi>角弓反張<hi>南星半夏等分為末薑汁竹瀝灌下一錢</hi>
　<hi>仍灸印堂  摘𤣥方</hi>破傷中風<hi>胡氏奪命散又名玉真散治打撲金刃傷及破傷風傷濕發病</hi>
　<hi>强直如癎狀者天南星防風等分為末水調敷瘡出水為妙仍以温酒調服一錢已死心尚温者熱童便</hi>
　<hi>調灌二錢門毆内傷墜壓者酒和童便連灌三服即甦亦可煎服  三因方</hi>破傷風瘡<hi>生南</hi>
　<hi>星末水調塗瘡四圍水出有効  普濟方</hi>婦人頭風<hi>攻目作痛天南星一箇掘地坑燒赤安藥</hi>
　<hi>於中以醋一盞沃之盖定勿令透氣候冷研末毎服一字以酒調下重者半錢  千金方</hi>風痰頭<lb/>
<pb n="KR3e0079_WYG_048-18a"/>
　痛<hi>不可忍天南星一兩荆芥葉一兩為末薑汁糊丸梧子大毎食後薑湯下二十丸  又上清丸用天</hi>
　<hi>南星茴香等分生研末塩醋煑麺糊丸如上法服  並出經効濟世方</hi>風痰頭運<hi>目眩吐逆</hi>
　<hi>煩懣飲食不下玉壺丸用生南星生半夏各一兩天麻半兩白麵二兩為末水丸梧子大毎服三十丸以</hi>
　<hi>水先煎沸入藥煑五七沸漉出放温以姜湯吞之  恵民和劑局方</hi>腦風流涕<hi>邪風入腦鼻内</hi>
　<hi>結硬遂流髓涕大白南星切片沸湯泡二次焙乾毎用二錢棗七箇甘草五分同煎服三四服其硬物自</hi>
　<hi>出腦氣流轉髓涕自收以大蒜蓽茇末作餅隔紗貼𩕄前熨斗熨之或以香附蓽茇末頻吹鼻中  直指</hi>
　<hi>方</hi>小兒風痰<hi>熱毒壅滯凉心壓驚抱龍丸用牛膽南星一兩入金錢薄荷十片丹砂一錢半</hi>
　<hi>龍腦麝香各一字研末煉蜜丸芡子大毎服一丸竹葉湯化下  全幼心鑑</hi>壯人風痰<hi>及中</hi>
<pb n="KR3e0079_WYG_048-18b"/>
　<hi>風中氣初起星香飲用南星四錢木香一錢水二盞生薑十四片煎六分温服  王碩易簡方</hi>痰迷<lb/>
　心竅<hi>夀星丸治心膽被驚神不守舎或痰迷心竅恍惚健忘妄言妄見天南星一斤先掘土坑一尺</hi>
　<hi>以炭火三十斤燒赤入酒五升渗乾乃安南星在内盆覆定以灰塞之勿令走氣次日取出為末琥珀一</hi>
　<hi>兩硃砂二兩為末生薑汁打麵糊丸梧子大毎服三十丸至五十丸煎人参石菖蒲湯下一日三服  和</hi>
　<hi>劑局方</hi>風痰注痛<hi>方見羊/躑躅下</hi>痰濕臂痛<hi>右邉者南星制蒼术等分生薑三片</hi>
　<hi>水煎服之  摘𤣥方</hi>風痰欬嗽<hi>大天南星一枚炮製研末毎服一錢水一盞薑三片煎五分温</hi>
　<hi>服毎日早午晚各一服  千金博濟</hi>氣痰欬嗽<hi>玉粉丸南星麴半夏麴陳橘皮各一兩為末自</hi>
　<hi>然薑汁打糊丸如梧子大毎服四十丸薑湯下寒痰去橘皮加官桂  東垣蘭室秘藏</hi>清氣化<lb/>
<pb n="KR3e0079_WYG_048-19a"/>
　痰<hi>三仙丸治中脘氣滯痰涎煩悶頭目不清生南星去皮半夏各五錢並湯泡七次為末自然薑汁和</hi>
　<hi>作餅鋪竹篩内以楮葉包覆待生黄成麴晒乾毎用二兩入香附末一兩糊丸梧子大毎服四十丸食後</hi>
　<hi>薑湯下選王璆百一  方</hi>温中散滯<hi>消導飲食天南星炮髙良薑炮各一兩砂仁二錢半為末</hi>
　<hi>薑汁糊丸梧子大毎薑湯下五十丸  和劑方</hi>酒積酒毒<hi>服此即解天南星丸用正端天南星</hi>
　<hi>一斤土坑燒赤沃酒一斗入坑放南星盆覆泥固濟一夜取出酒和水洗净切片焙乾為末入硃砂末一</hi>
　<hi>兩薑汁麵糊丸梧子大毎服五十丸薑湯下蔡丞相吕丞相嘗用有騐  楊氏家藏丸</hi>吐泄不<lb/>
　止<hi>四肢厥逆虛風不省人事服此則陽回名回陽散天南星為末毎服三錢京棗三枚水二鍾煎八分</hi>
　<hi>温服未省再服南星末貼足心</hi>　<hi>又方醋調/普濟方</hi>腸風瀉血<hi>諸藥不効天南星石灰炒</hi>
<pb n="KR3e0079_WYG_048-19b"/>
　<hi>焦黄色為末酒糊丸梧子大毎酒下二十丸  普濟方</hi>吐血不止<hi>天南星一兩剉如豆大以</hi>
　<hi>爐灰汁浸一宿洗焙研末毎服一錢以自然銅磨酒調下  勝金方</hi>初生貼𩕄<hi>頭熱鼻塞者天</hi>
　<hi>南星炮為末水調貼𩕄上灸手熨之  危氏得効方</hi>小兒解顱<hi>𩕄開不合鼻塞不通天南星炮</hi>
　<hi>去皮為末淡醋調緋帛上貼𩕄門灸手頻熨之立効  錢乙小兒直訣</hi>解頤脫臼<hi>不能收上</hi>
　<hi>用南星末薑汁調塗兩頰一夜即上  醫説</hi>小兒口瘡<hi>白屑如鵞口不須服藥以生天南星</hi>
　<hi>去皮臍研末醋調塗足心男左女右  閻孝忠集効方</hi>走馬疳蝕<hi>透骨穿腮生南星一箇當</hi>
　<hi>心剜空入雄黄一塊麵褁燒候雄黄作汁以盞子合定出火毒去麵為末入麝香少許拂瘡數日甚効</hi>
　<hi>經騐方</hi>風蟲牙痛<hi>南星末塞孔以霜梅/酓住去涎  摘𤣥方</hi>喉風喉痺<hi>天南星一</hi>
<pb n="KR3e0079_WYG_048-20a"/>
　<hi>箇剜心入白僵蠶七枚紙包煨熟研末薑汁調服一錢甚者灌之吐涎愈名如聖散  博濟方</hi>痰瘤<lb/>
　結核<hi>南星膏治人皮肌頭面上生瘤及結核大者如拳小者如栗或軟或硬不疼不癢宜用此藥不</hi>
　<hi>可輒用針灸生天南星大者一枚研爛滴好醋五七㸃如無生者以乾者為末醋調先用針刺令氣透乃</hi>
　<hi>貼之覺癢則頻貼取効  嚴子禮濟生方</hi>身面疣子<hi>醋調南星末塗之  簡易方</hi>
由䟦<hi>本經下品</hi>
　釋名<lb/>
　集解<hi>恭曰由䟦是虎掌新根大于半夏一二倍四畔未有子牙其宿根即虎掌也藏器曰由䟦生林</hi>
　<hi>下苗髙一尺似蒟蒻根如雞卵保昇曰春抽一莖莖端有八九葉根圓扁而肉白時珍曰此即天南星之</hi>
<pb n="KR3e0079_WYG_048-20b"/>
　<hi>小者其氣未足不堪服食故醫方罕用惟重八九錢至一兩餘者氣足乃佳正如附子之側子不如附子</hi>
　<hi>之義也</hi>
　正誤<hi>𢎞景曰由䟦本出始興今人亦種之狀如烏翣而布地花紫色根似附子苦酒磨塗腫亦効恭</hi>
　<hi>曰陶氏所説乃鳶尾根即鳶頭也又言虎掌似半夏是以鳶尾為由䟦以由䟦為半夏非惟不識半夏亦</hi>
　<hi>不識鳶尾與由䟦也今南人猶以由䟦為半夏時珍曰陳延之小品方亦以東海鳶頭為由䟦則其訛誤</hi>
　<hi>乆矣</hi>
　氣味辛若温有毒主治毒腫結熱<hi>本經</hi>
蒟蒻<hi>宋開寳</hi>
<pb n="KR3e0079_WYG_048-21a"/>
　釋名蒻頭<hi>開寳</hi>鬼芋<hi>圖經</hi>鬼頭<lb/>
　集解<hi>志曰蒻頭出吳蜀葉似由䟦半夏根大如碗生隂地雨滴葉下生子又有斑杖苗相似至秋有</hi>
　<hi>花直出生赤子根如蒻頭毒猛不堪食虎杖亦名斑杖與此不同頌曰江南吳中出白蒟蒻亦曰鬼芋生</hi>
　<hi>平澤極多人采以為天南星了不可辨市中所收往往是此但南星肌細膩而蒟蒻莖斑花紫南星莖無</hi>
　<hi>斑花黄為異爾時珍曰蒟蒻出蜀中施州亦有之呼為鬼頭閩中人亦種之宜樹隂下掘坑積糞春時生</hi>
　<hi>苗至五月移之長一二尺與南星苗相似但多斑㸃宿根亦自生苗其滴露之説葢不然經三年者根大</hi>
　<hi>如碗及芋魁其外理白味亦麻人秋後采根須净擦或搗或片段以釅灰汁煑十餘沸以水淘洗换水更</hi>
　<hi>煑五六遍即成凍了切片以苦酒五味淹食不以灰汁則不成也切作細絲沸湯汋過五味調食狀如水</hi>
<pb n="KR3e0079_WYG_048-21b"/>
　<hi>母絲馬志言其苗似半夏楊慎丹鉛録言蒟醤即此者皆誤也王禎農書云救荒之法山有粉葛蒟蒻橡</hi>
　<hi>栗之利則此物亦有益于民者也其斑杖即天南星之類有斑者</hi>
　根氣味辛寒有毒<hi>李廷飛曰性冷甚不益人冷氣人少食之生則㦸人喉出血</hi>
　主治癰腫風毒摩傅腫上搗碎以灰汁煑成餅五味<lb/>
　調食主消渇<hi>開寳</hi>
　發明<hi>機曰按三元延夀書云有人患瘵百物不忌見隣家修蒟蒻求食之羙遂多食而瘵愈又有病</hi>
　<hi>腮癰者數人多食之亦皆愈</hi>
　附録菩薩草<hi>宋圖經頌曰生江浙州郡凌冬不凋秋冬有花直出赤子如蒻頭冬月采根用</hi>
<pb n="KR3e0079_WYG_048-22a"/>
　<hi>味苦無毒主中諸毒食毒酒研服之又諸蟲傷搗汁飲并傅之婦人妊娠欬𠻳搗篩蜜丸服効</hi>
半夏<hi>本經下品</hi>
　釋名守田<hi>本經</hi>水玉<hi>本/經</hi>地文<hi>别/録</hi>和姑<hi>本經時珍曰禮記月令五月半夏生</hi>
　<hi>盖當夏之半也故名守田㑹意水玉因形</hi>
　集解<hi>别録曰半夏生槐里川谷五月八月采根暴乾普曰生微丘或生野中二月始生葉三三相偶</hi>
　<hi>白花圓上𢎞景曰槐里屬扶風今第一出青州吳中亦有以肉白者為佳不厭陳乆恭曰所在皆有生平</hi>
　<hi>澤中者名羊眼半夏圖白為勝然江南者大乃徑寸南人特重之頃來互用功狀殊異其苗似是由䟦誤</hi>
　<hi>以為半夏也頌曰在處有之以齊州者為佳二月生苗一莖莖端三葉淺緑色頗似竹葉而生江南者似</hi>
<pb n="KR3e0079_WYG_048-22b"/>
　<hi>芍藥葉根下相重上大下小皮黄肉白五月八月采根以灰裛二日湯洗暴乾蜀圓經云五月采則虚小</hi>
　<hi>八月采乃實大其平澤生者甚小名羊眼半夏由䟦絶類半夏而苗不同斆曰白傍蔑子真似半夏只是</hi>
　<hi>咬着微酸不入藥用</hi>
　修治<hi>𢎞景曰凡用以湯洗十許過令滑盡不爾有毒㦸人咽喉方中有半夏必須用生薑者以制其</hi>
　<hi>毒故也斆曰修事半夏四兩用白芥子末二兩釅醋二兩攪濁将半夏投中洗三遍用之若洗涎不盡令</hi>
　<hi>人氣逆肝氣怒滿時珍曰全治半夏惟洗去皮垢以湯泡浸七日逐日换湯㫰乾切片薑汁拌焙入藥或</hi>
　<hi>研為末以薑汁入湯浸澄三日瀝去涎水晒乾用謂之半夏粉或研末以薑汁和作餅子日乾用謂之半</hi>
　<hi>夏餅或研末以薑汁白礬湯和作餅楮葉包置藍中待生黄衣日乾用謂之半夏麴白飛霞醫通云痰分</hi>
<pb n="KR3e0079_WYG_048-23a"/>
　<hi>之病半夏為主造而為麴尤佳治濕痰以薑汁白礬湯和之治風痰以薑汁及皂莢煑汁和之治火痰以</hi>
　<hi>薑汁竹瀝或荆瀝和之治寒痰以薑汁<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>湯入白芥子末和之此皆造麴妙法也</hi>
　根氣味辛平有毒<hi>别録曰生微寒熟温生令人吐熟令人下湯洗盡滑用元素曰味辛</hi>
　<hi>苦性温氣味俱薄沉而降隂中陽也好古曰辛厚苦輕陽中隂也入手陽明太隂少隂三經之才曰射干</hi>
　<hi>為之使惡皂莢畏雄黄生薑乾薑秦皮龜甲反烏頭權曰柴胡為之使忌羊血海藻飴糖元素曰熱痰佐</hi>
　<hi>以黄芩風痰佐以南星寒痰佐以乾薑痰痞佐以陳皮白术多用則㵼脾胃諸血證及口渇者禁用為其</hi>
　<hi>燥津液也孕婦忌之用生薑則無害</hi>主治傷寒寒熱心下堅胷脹欬逆<lb/>
　頭眩咽喉腫痛腸鳴下氣止汗<hi>本經</hi>消心腹胸膈痰熱<lb/>
<pb n="KR3e0079_WYG_048-23b"/>
　滿結欬嗽上氣心下急痛堅痞時氣嘔逆消癰腫療<lb/>
　痿黄悦澤面目墮胎<hi>别録</hi>消痰下肺氣開胃健脾止嘔<lb/>
　吐去胸中痰滿生者摩癰腫除瘤癭氣<hi>甄權</hi>治吐食反<lb/>
　胃霍亂轉筋腸腹冷痰瘧<hi>大明</hi>治寒痰及形寒飲冷傷<lb/>
　肺而欬消胸中痞膈上痰除胸寒和胃氣燥脾濕治<lb/>
　痰厥頭痛消腫散結<hi>元素</hi>治眉稜骨痛<hi>震/亨</hi>補肝風虛<hi>好古</hi>
　除腹脹目不得瞑白濁夢遺帶下<hi>時珍</hi>
　發明<hi>權曰半夏使也虚而有痰氣宜加用之頌曰胃冷嘔噦方藥之最要成無已曰辛者散也潤也</hi>
<pb n="KR3e0079_WYG_048-24a"/>
　<hi>半夏之辛以散逆氣結氣除煩嘔發音聲行水氣而潤腎燥好古曰經云腎主五液化為五濕自入為唾</hi>
　<hi>入肝為泣入心為汗入脾為痰入肺為涕有痰曰嗽無痰曰欬痰者因欬而動脾之濕也半夏能泄痰之</hi>
　<hi>標不能泄痰之本泄本者泄腎也欬無形痰有形無形則潤有形則燥所以為流濕潤燥也俗以半夏為</hi>
　<hi>肺藥非也止嘔吐為足陽明除痰為足太隂柴胡為之使故今柴胡湯中用之雖為止嘔亦助柴胡黄芩</hi>
　<hi>主往來寒熱是又為足少陽陽明也宗奭曰今人惟知半夏去痰不言益脾盖能分水故也脾惡濕濕則</hi>
　<hi>濡困困則不能治水經云水勝則㵼一男子夜數如厠或教以生薑一兩半夏大棗各三十枚水一升甆</hi>
　<hi>瓶中慢火燒為熟水時呷之便已也趙繼宗曰丹溪言二陳湯治一身之痰世醫執之凡有痰者皆用夫</hi>
　<hi>二陳内有半夏其性燥烈若風痰寒痰濕痰食痰則相宜至于勞痰失血諸痰用之反能燥血液而加病</hi>
<pb n="KR3e0079_WYG_048-24b"/>
　<hi>不可不知機曰俗以半夏性燥有毒多以貝母代之貝母乃太隂脾經之藥半夏乃太隂脾經陽明胃經</hi>
　<hi>之藥何可代也夫欬嗽吐痰虛勞吐血或痰中見血諸鬱咽痛喉痺肺癰肺痿癰疽婦人乳難此皆貝母</hi>
　<hi>為向導半夏乃禁用之藥若涎者脾之液美味膏粱炙<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>皆能生脾胃濕熱故涎化為痰乆則痰火上攻</hi>
　<hi>令人昏憒口噤偏廢僵仆寋濇不語生死旦夕自非半夏南星曷可治乎若以貝母代之則翹首待斃矣</hi>
　<hi>時珍曰脾無留濕不生痰故脾為生痰之源肺為貯痰之器半夏能主痰飲及腹脹者為其體滑而味辛</hi>
　<hi>性温也涎滑能潤辛温能散亦能潤故行濕而通大便利竅而泄小便所謂辛走氣能化液辛以潤之是</hi>
　<hi>矣潔古張氏云半夏南星治其痰而欬嗽自愈丹溪朱氏云二陳湯能使大便潤而小便長聊攝成氏云</hi>
　<hi>半夏辛而散行水氣而潤腎燥又和劑局方用半硫丸治老人虚秘皆取其滑潤也世俗皆以南星半夏</hi>
<pb n="KR3e0079_WYG_048-25a"/>
　<hi>為性燥誤矣濕去則土燥痰涎不生非二物之性燥也古方治咽痛喉痺吐血下血多用二物非禁劑也</hi>
　<hi>二物亦能散血故破傷打撲皆主之惟隂虚勞損則非濕熱之邪而用利竅行濕之藥是乃重竭其精液</hi>
　<hi>醫之罪也豈藥之咎哉甲乙經用治夜不眠是果性燥者乎岐伯云衛氣行于陽陽氣滿不得入于隂隂</hi>
　<hi>氣虚故目不得瞑治法飲以半夏湯一劑隂陽既通其卧立至方用流水千里者八升揚之萬遍取清五</hi>
　<hi>升煮之炊以葦薪大沸入秫米一升半夏五合煑一升半飲汁一盃日三以知為度病新發者覆盃則卧</hi>
　<hi>汗出則已乆者三飲而已</hi>
　附方<hi>舊十五新五十三</hi>法制半夏<hi>清痰化飲壯脾順氣用大半夏湯洗七次焙乾再洗</hi>
　<hi>如此七轉以濃米泔浸一日夜毎一兩用白礬一兩半温水化浸五日焙乾以鉛白霜一錢温水化又浸</hi>
<pb n="KR3e0079_WYG_048-25b"/>
　<hi>七日以漿水慢火内煑沸焙乾收之毎嚼一二粒薑湯送化下  御藥院方</hi>紅半夏法<hi>消風</hi>
　<hi>熱清痰涎降氣利咽大半夏湯浸焙制如上法毎一兩入龍腦五分硃砂為衣染之先鋪燈草一重約一</hi>
　<hi>指厚排半夏于上再以燈草盖一指厚以炒豆焙之候乾取出毎嚼一兩粒温水送下  御藥院方</hi>化<lb/>
　痰鎮心<hi>袪風利膈辰砂半夏丸用半夏一斤湯泡七次為末篩過以水浸三日生絹濾去滓澄清</hi>
　<hi>去水晒乾一兩入辰砂一錢薑汁打糊丸梧子大毎薑湯下七十丸此周府方也  袖珍</hi>化痰利<lb/>
　氣<hi>三仙丸方見虎掌下</hi>消痰開胃<hi>去胸膈壅滯斗門方用半夏湯泡焙乾為末自然薑汁和</hi>
　<hi>作餅濕紙裹煨香以熟水二盞同餅二錢入塩五分煎一盞服之大壓痰毒及酒食傷極騐  經騐用半</hi>
　<hi>夏天南星各二兩為末水五升入壜内浸一宿去清水焙乾重研毎服二錢水二盞薑三片煎服</hi>中<lb/>
<pb n="KR3e0079_WYG_048-26a"/>
　焦痰涎<hi>利咽清頭目進飲食半夏泡七次四兩枯礬一兩為末薑汁打糊或煑棗肉和丸梧子大</hi>
　<hi>毎薑湯下十五丸寒痰加丁香五錢熱痰加寒水石煆四兩名玉液丸  和劑局方</hi>老人風痰<lb/>
　<hi>大腑熱不識人及肺熱痰實不利半夏炮七次焙消石半兩為末入白麵搗勻水和丸緑豆大毎薑湯下</hi>
　<hi>五十丸  普濟</hi>膈壅風痰<hi>半夏半斤酸漿浸一宿温湯洗五十遍去惡氣日乾為末漿水搜作</hi>
　<hi>餅日乾再研為末毎五兩入生龍腦一錢以漿水濃脚和丸雞頭子大紗袋盛避風處隂乾毎服一丸好</hi>
　<hi>茶或薄荷湯嚼下  御藥院方</hi>搜風化痰<hi>定志安神利頭目辰砂化痰丸用半夏麴三兩天南</hi>
　<hi>星炮一兩辰砂枯礬各半兩為末薑汁打糊丸梧子大毎服三十丸食後薑湯送下  和劑局方</hi>痰<lb/>
　厥中風<hi>省風湯用半夏湯泡八兩甘草炙二兩防風四兩毎服半兩薑二十片水二盞煎服  竒</hi>
<pb n="KR3e0079_WYG_048-26b"/>
　<hi>效方</hi>風痰頭運<hi>嘔逆目眩面色青黄脈弦者水煮金花丸用生半夏生天南星寒水石煅各一</hi>
　<hi>兩天麻半兩雄黄二錢小麥麵三兩為末水和成餅水煑浮起漉出搗丸梧子大毎服五十丸薑湯下極</hi>
　<hi>效亦治風痰咳嗽二便不通風痰頭痛  潔古活法機要方</hi>風痰濕痰<hi>青壼丸半夏一斤天</hi>
　<hi>南星半兩各湯炮晒乾為末薑汁和作餅焙乾入神麴半兩白术末二兩枳實末二兩薑汁麵糊丸梧子</hi>
　<hi>大毎服五十丸薑湯下  葉氏方</hi>風痰喘逆<hi>兀兀欲吐眩運欲倒半夏一兩雄黄三錢為末</hi>
　<hi>薑汁浸蒸餅丸梧子大毎服三十丸薑湯下已吐者加㯽榔  活法機要</hi>風痰喘急<hi>千緡湯用</hi>
　<hi>半夏湯洗七箇甘草炙皂莢炒各一寸薑二片水一盞煎七分温服  和劑局方</hi>上焦熱痰<lb/>
　<hi>欬嗽制過半夏一兩片黄芩末二錢薑汁打糊丸緑豆大毎服七十丸淡薑湯食後服此周憲王親制方</hi>
<pb n="KR3e0079_WYG_048-27a"/>
　<hi>也方袖珍</hi>肺熱痰嗽<hi>制半夏栝樓仁各一兩為末薑汁打糊丸梧子大毎服二三十丸白</hi>
　<hi>湯下或以栝樓瓤煑熟丸  濟生方</hi>熱痰欬嗽<hi>煩熱面赤口燥心痛脈洪數者小黄丸用半夏</hi>
　<hi>天南星各一兩黄芩一兩半為末薑汁浸蒸餅丸梧子大毎服五七十丸食後薑湯下  潔古活法機要</hi>
　小兒痰熱<hi>欬嗽驚悸半夏南星等分為末牛膽汁和入膽内懸風處待乾蒸餅丸緑豆大毎薑</hi>
　<hi>湯下三五丸  摘𤣥方</hi>濕痰欬嗽<hi>面黄體重嗜卧驚兼食不消脈緩者白术丸用半夏南星</hi>
　<hi>各一兩白术一兩半為末薄糊丸梧子大毎服五七十丸薑湯下  活法機要</hi>氣痰欬嗽<hi>面白</hi>
　<hi>氣促洒浙惡寒愁憂不樂脈濇者玉粉丸用半夏南星各一兩官桂半兩為末糊丸梧子大毎服五十丸</hi>
　<hi>薑湯下要活法機</hi>小結胸痛<hi>正在心下按之則痛胍浮滑者小陷胸湯主之半夏半升黄連</hi>
<pb n="KR3e0079_WYG_048-27b"/>
　<hi>一兩栝樓實大者一箇水六升先煑栝樓至三升去滓内二味煑取二升分三服  仲景傷寒論</hi>濕<lb/>
　痰心痛<hi>喘急者半夏油炒為末粥糊丸緑豆大毎服二十丸薑湯下  丹溪心法</hi>急傷寒<lb/>
　病<hi>半夏四錢生薑七片酒一盞煎服  胡洽居士百病方</hi>結痰不出<hi>語音不清年乆者亦</hi>
　<hi>宜玉粉丸半夏半兩桂心一字草烏頭半字為末薑汁浸蒸餅丸芡子大毎服一丸夜臥含嚥  活法機</hi>
　<hi>要</hi>停痰冷飲<hi>嘔逆橘皮半夏湯用半夏水煑熟陳橘皮各一兩毎服四錢生薑七片水二盞</hi>
　<hi>煎一盞温服  和劑局方</hi>停痰留飲<hi>胸膈滿悶氣短惡心飲食不下或吐痰水茯苓半夏湯用</hi>
　<hi>半夏泡五兩茯苓三兩毎服四錢薑七片水一鍾半煎七分甚㨗徑  和劑局方</hi>攴飲作嘔<lb/>
　<hi>嘔家本渇不渇者心下有攴飲也或似喘不喘似嘔不嘔似噦不噦心下憒憒並宜小半夏湯用半夏泡</hi>
<pb n="KR3e0079_WYG_048-28a"/>
　<hi>七次一升生薑半升水七升煑一升五合分服  張仲景金匱要畧</hi>噦逆欲死<hi>半夏生薑湯主</hi>
　<hi>之即上方也</hi>痘瘡噦氣<hi>方同/上</hi>嘔噦眩悸<hi>穀不得下半夏加茯苓湯半夏一升</hi>
　<hi>生薑半斤茯苓三兩切以水七升煎一升半分温服之  金匱要畧</hi>目不得眠<hi>見發明下</hi>心<lb/>
　下悸忪<hi>半夏麻黄丸半夏麻黄等分為末蜜丸小豆大毎服三十丸日三  金匱要畧</hi>傷寒<lb/>
　乾啘<hi>半夏熟洗研末生薑湯服一錢匕  梅師方</hi>嘔逆厥逆<hi>内有寒痰半夏一升洗滑</hi>
　<hi>焙研小麥麵一升水和作彈丸水煑熟初吞四五枚日三服稍增至十五枚旋煑旋吞覺病減再作忌羊</hi>
　<hi>肉餳糖此乃許仁則方也  外臺秘要</hi>嘔吐反胃<hi>大半夏湯半夏三升人参三兩白蜜一升</hi>
　<hi>水一斗二升和揚之一百二十遍煮取三升半温服一升日再服亦治膈間支飲  金匱要畧</hi>胃寒<lb/>
<pb n="KR3e0079_WYG_048-28b"/>
　噦逆<hi>停痰留飲藿香半夏湯用半夏湯泡炒黄二兩藿香葉一兩丁香半兩毎服四錢水一盞薑七</hi>
　<hi>片煎服方和劑局</hi>小兒吐瀉<hi>脾胃虛寒齊州半夏泡七次陳粟米各一錢半薑十片水琖半</hi>
　<hi>煎八分温服  錢乙小兒</hi>小兒痰吐<hi>或風壅所致或欬嗽發熱飲食即吐半夏泡七次半兩丁</hi>
　<hi>香一錢以半夏末水和包丁香用麵重包煨熟去麵為末生薑自然汁和丸麻子大毎服二三十丸陳皮</hi>
　<hi>湯下議活幼口</hi>妊娠嘔吐<hi>半夏二兩人参乾薑各一兩為末薑汁麵糊丸梧子大毎飲服</hi>
　<hi>十丸日三服畧仲景金匱要</hi>霍亂腹脹<hi>半夏桂等分為末水服方寸匕  肘後方</hi>小兒<lb/>
　腹脹<hi>半夏末少許酒和丸粟米大毎服二丸薑湯下不瘥加之或以火炮研末薑汁調貼臍亦佳</hi>
　<hi>子母秘録</hi>黄疸喘滿<hi>小便自利不可除熱半夏生薑各半斤水七升煮一升五合分再服有人</hi>
<pb n="KR3e0079_WYG_048-29a"/>
　<hi>氣結而死心下暖以此少許入口遂活  張仲景方</hi>伏暑引飲<hi>脾胃不利消暑丸用半夏醋煮</hi>
　<hi>一斤茯苓半斤生甘草半斤為末薑汁麵糊丸梧子大毎服五十丸熱湯下  和劑局方</hi>老人虚<lb/>
　秘<hi>冷秘及痃癖冷氣半硫丸半夏炮炒生硫黄等分為末自然薑汁煮糊丸如梧子大毎空心温酒下</hi>
　<hi>五十丸方和劑局</hi>失血喘急<hi>吐血下血崩中帶下喘急痰嘔中滿宿瘀用半夏槌扁以薑汁</hi>
　<hi>和麫包煨黄研末米糊丸梧子大毎服三十丸白湯下  直指方</hi>白濁夢遺<hi>半夏一兩洗十</hi>
　<hi>次切破以木猪苓二兩同炒黄出火毒去猪苓入煆過牡礪一兩以山藥糊丸梧子大毎服三十丸茯苓</hi>
　<hi>湯送下腎氣閉而一身精氣無所管攝妄行而遺者宜用此方盖半夏有利性猪苓導水使腎氣通也與</hi>
　<hi>下元虚憊者不同  許學士本事方</hi>八般頭風<hi>三决見效半夏末入百草霜少許作紙撚燒烟</hi>
<pb n="KR3e0079_WYG_048-29b"/>
　<hi>就鼻肉㗜之口中含水有涎吐去再含  衛生寳鑑</hi>少隂咽痛<hi>生瘡不能言語聲不出者苦酒</hi>
　<hi>湯主之半夏七枚打碎雞子一枚頭開一竅去黄納苦酒令小滿入半夏在内以鐶子坐于炭火上煎三</hi>
　<hi>沸去滓置盃中時時嚥之極騐未瘥更作  仲景傷寒論</hi>㗋痺腫塞<hi>生半夏末㗜鼻内涎出效</hi>
　<hi>簡集  方</hi>骨哽在咽<hi>半夏白芷等分為末水服方寸匕當嘔出忌羊肉  外臺秘要</hi>重舌<lb/>
　木舌<hi>脹大塞口半夏煎醋含漱之酒又方半夏二十枚水煑過再炮片時乗熱以  一升浸之宻封</hi>
　<hi>良乆熱漱冷吐之</hi>小兒𩕄陷<hi>乃冷也水調半/夏末塗足心</hi>面上黒氣<hi>半夏焙研</hi>
　<hi>米醋調敷不可見風不計遍數從早至晚如此三日皂角湯洗下面瑩如玉也  摘𤣥方</hi>癩風眉<lb/>
　落<hi>生半夏羊屎燒焦等分為末自然薑汁日調塗  聖濟録</hi>盤腸生産<hi>産時子腸先出産後</hi>
<pb n="KR3e0079_WYG_048-30a"/>
　<hi>不收者名盤腸産以半夏末頻㗜鼻中則上也  婦人良方</hi>産後運絶<hi>半夏末冷水和丸大</hi>
　<hi>豆大納鼻中即愈此扁鵲法也  肘後方</hi>小兒驚風<hi>生半夏一錢皂角半錢為末吹少許入鼻</hi>
　<hi>名嚏驚散即甦  直指方</hi>卒死不寤<hi>半夏末吹鼻中即活南岳夫人紫靈魏元君方也</hi>五<lb/>
　絕急病<hi>一曰自縊二曰墻壓三曰溺水四曰魘魅五曰産乳並以半夏末納大豆一丸入鼻中心</hi>
　<hi>温者一日可活也  子母秘録</hi>癰疽發背<hi>及乳瘡半夏末雞子白調塗之  肘後方</hi>吹奶<lb/>
　腫痛<hi>半夏一箇煨研酒服立愈一方以末随左右㗜鼻效  劉長春經騐方</hi>打撲瘀痕<lb/>
　<hi>水調半夏末塗之一宿即没也  永類鈐方</hi>逺行足趼<hi>方同上集簡方</hi>金刃不出<lb/>
　<hi>入骨脉中者半夏白斂等分為末酒服方寸匕日三服至二十日自出  李荃大白經</hi>飛蟲入<lb/>
<pb n="KR3e0079_WYG_048-30b"/>
　耳<hi>生半夏末麻油調塗耳門外  本事方</hi>蝎蠆螫人<hi>半夏末水調塗之立止  錢相公篋</hi>
　<hi>中方</hi>蝎瘻五孔<hi>被蝎傷五孔相通者用半夏為末水調塗之日二次痛自止無不效者  太平</hi>
　<hi>聖恵方</hi>
　莖涎主治煉取塗髮眉墮落者即生<hi>雷斆</hi>
蚤休<hi>本經下品</hi>
　釋名蚩休<hi>别録</hi>螫休<hi>日/華</hi>紫河車<hi>圖/經</hi>重臺<hi>唐/本</hi>重樓金線<hi>唐本</hi>
　三層草<hi>綱目</hi>七葉一枝花<hi>䝉/筌</hi>草甘遂<hi>唐/本</hi>白甘遂<hi>時珍曰虫蛇之</hi>
　<hi>毒得此治之即休故有蚤休螫休諸名重臺三層因其葉狀也金線重樓因其花狀也甘遂因其根狀也</hi>
<pb n="KR3e0079_WYG_048-31a"/>
　<hi>紫河車因其功用也</hi>
　集解<hi>别録曰蚤休生山陽川谷及寃句恭曰今謂重樓金線者是也一名重臺南人名為甘遂一莖</hi>
　<hi>六七葉似王孫鬼臼萞麻軰葉有二三層根如肥大菖蒲細肌脆白保昇曰葉似鬼臼牡䝉年乆者二三</hi>
　<hi>重根如紫参皮黄肉白五月采根日乾大明曰根如尺二蜈蚣大如肥紫菖蒲頌曰即紫河車也今河中</hi>
　<hi>河陽華鳳文州及江淮間亦有之葉似王孫鬼臼等作二三層六月開黄紫花蕊赤黄色上有金絲垂下</hi>
　<hi>秋結紅子根似肥薑皮赤肉白四月五月采之宗奭曰蚤休無旁枝止一莖挺生髙尺餘顛有四五葉葉</hi>
　<hi>有歧似苦杖中心又起莖亦如是生葉惟根入藥用時珍曰重樓金線處處有之生于深山隂濕之地一</hi>
　<hi>莖獨上莖當葉心葉緑色似芍藥凡二三層毎一層七葉莖頭夏月開花一花七瓣有金絲蕊長三四寸</hi>
<pb n="KR3e0079_WYG_048-31b"/>
　<hi>王屋山産者至五七層根如鬼臼蒼术狀外紫中白有粘糯二種外丹家采制三黄砂永入藥洗切焙用</hi>
　<hi>俗諺云七葉一枝花深山是我家癰疽如遇者一似手拈拏是也</hi>
　根氣味苦微寒有毒<hi>大明曰冷無毒伏雄黄丹砂蓬砂及塩</hi>主治驚癎<lb/>
　揺頭弄舌熱氣在腹中<hi>本經</hi>癲疾癰瘡除蝕下三蟲去<lb/>
　蛇毒<hi>别録</hi>生食一升利水<hi>唐本</hi>治胎風手足搐能吐泄瘰<lb/>
　癧<hi>大明</hi>去瘧疾寒熱<hi>時珍</hi>
　發明<hi>恭曰摩醋傅<graphic n="KR1012" url="https://raw.githubusercontent.com/kanripo/KR-Gaiji/master/images/KR1012.png" mimeType="image/png"/>腫蛇毒甚有効時珍曰紫河車/足厥隂經藥也凡本經驚癎瘧疾瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>癰腫者</hi>
　<hi>宜之而道家有服食法不知果有益否也</hi>
<pb n="KR3e0079_WYG_048-32a"/>
　附方<hi>新五</hi>服食法<hi>紫河車根以竹刀刮去皮切作骰子大塊麫裹入瓷瓶中水煑候浮漉出</hi>
　<hi>凝冷入新布袋中懸風處待乾毎服三丸五更初面東念呪井水下連進三服即能休粮若要飲食先以</hi>
　<hi>黒豆煎湯飲之次以藥丸煑稀粥漸漸食之呪曰天朗氣清金雞鳴吾今服藥欲長生吾今不飢復不渇</hi>
　<hi>賴得神仙草有靈</hi>小兒胎風<hi>手足搐搦用蚤休即紫河車為末毎服半錢冷水下  衛生易</hi>
　<hi>簡方</hi>慢驚發搐<hi>帶有陽證者白甘遂末即蚤休一錢栝樓根末二錢同于慢火上炒焦黄研勻</hi>
　<hi>毎服一字煎麝香薄荷湯調下  錢乙小兒方</hi>中鼠莽毒<hi>金線重樓根磨水服即愈  集簡方</hi>
　咽㗋穀賊<hi>腫痛用重臺赤色者川大黄炒木鼈子仁馬牙消半兩半夏炮一分為末蜜丸芡子</hi>
　<hi>大含之聖惠方</hi>
<pb n="KR3e0079_WYG_048-32b"/>
鬼臼<hi>本經下品</hi>　校正<hi>併入圖經璚田草</hi>
　釋名九臼<hi>本經</hi>天臼<hi>别/録</hi>鬼藥<hi>綱/目</hi>解毒<hi>别/録</hi>爵犀<hi>本經</hi>馬目毒<lb/>
　公<hi>本經</hi>害母草<hi>圖/經</hi>羞天花<hi>綱/目</hi>术律草<hi>綱/目</hi>璚田草<hi>綱目</hi>獨脚<lb/>
　蓮<hi>上宿本草</hi>獨荷草<hi>上/宿</hi>山荷葉<hi>綱/目</hi>旱荷<hi>綱/目</hi>八角盤<hi>綱目</hi>唐婆<lb/>
　鏡<hi>𢎞景曰鬼臼根如射干白而味甘九臼相連有毛者良故名時珍曰此物有毒而臼如馬眼故名馬</hi>
　<hi>目毒公殺蠱解毒故有犀名其葉如鏡如盤如荷而新苗生則舊苗死故有鏡盤荷蓮害母諸名蘇東坡</hi>
　<hi>詩集云璚田草俗號唐婆鏡即本草鬼臼也嵗生一臼如黄精根而堅瘦可以辟穀宋祁劔南方物贊云</hi>
　<hi>羞天花蜀地處處有之依莖綴花蔽葉自隠俗名羞天子改為羞寒花即本草鬼臼也贊云冒寒而茂莖</hi>
<pb n="KR3e0079_WYG_048-33a"/>
　<hi>修葉廣附莖作花葉蔽其上以其自蔽若有羞狀  别有羞天草與此不同即海芋也</hi>
　集解<hi>别録曰鬼臼生九真山谷及寃句二月八月采根𢎞景曰鬼臼生山谷中八月采隂乾似射干</hi>
　<hi>术輩又似鉤吻有兩種出錢塘近道者味甘上有叢毛最勝出㑹稽吳興者大而味苦無叢毛力劣今馬</hi>
　<hi>目毒公狀如黄精根其臼處似馬眼而柔潤今方家多用鬼臼面少用毒公不知此那復乖越如此恭曰</hi>
　<hi>鬼臼生深山巖石之隂葉如蓖麻重樓輩生一莖莖端一葉亦有兩歧者年長一莖莖枯則為一臼假令</hi>
　<hi>生来二十年則有二十臼豈惟九臼耶根肉皮鬚並似射干今俗用多是射干而江南别送一物非真者</hi>
　<hi>今荆州當陽縣硤州逺安縣襄州荆山縣山中並貢之亦極難得頌曰今江寜府滁舒商齊杭襄峡州荆</hi>
　<hi>門軍亦有之並如蘇恭所説花生莖間赤色三月開後結實又一説鬼臼生深山隂池葉六出或五出如</hi>
<pb n="KR3e0079_WYG_048-33b"/>
　<hi>鴈掌莖端一葉如繖旦時東向及暮則西傾盖随日出没也花紅紫如荔枝正在葉下常為葉所蔽未常</hi>
　<hi>見日一年生一莖既枯則生一臼及八九年則八九臼矣然一年一臼生而一臼腐盖陳新相易也故俗</hi>
　<hi>名害母車如芋魁烏頭津亦然新苗生則舊苗死前年之臼腐矣而本草注謂全似射干今射干體狀雖</hi>
　<hi>相似然臼形淺薄與鬼臼大異鬼臼如八九箇南星側比相叠而色理正如射干用耆當使人求苗采之</hi>
　<hi>市中不復有也肘珍曰鬼臼根如天南星相叠芝狀故市人道謂小者為南星大者為鬼臼珠為謬誤按</hi>
　<hi>黄山谷集云唐婆鏡葉底開花俗名羞天花即鬼臼也嵗生一臼潘十二嵗則可為藥今方家乃以鬼燈</hi>
　<hi>檠為鬼臼誤矣又鄭樵通志云鬼臼葉如小荷形如鳥掌年長一莖莖枯則根為一臼亦名八角盤以其</hi>
　<hi>葉似之也據此二説則似是今人所謂獨脚蓮者也又名山荷葉獨荷草旱荷葉八角鏡南方處處深山</hi>
<pb n="KR3e0079_WYG_048-34a"/>
　<hi>隂宻處有之北方惟龍門山王屋山有之一莖獨上莖生葉心而中空一莖七葉圓如初生小荷葉面青</hi>
　<hi>背紫揉其葉作𤓰李香開花在葉下亦有無花者其根全似蒼术紫河車丹爐家采根制三黄砂汞或云</hi>
　<hi>其葉八角者更靈或云其根與紫河車一様但以白色者為河車赤色者為鬼臼恐亦不然而庚辛玉冊</hi>
　<hi>謂蚤休陽草旱荷隂草亦有分别陶𢎞景以馬目毒公與鬼臼為二物殊不知正是一物而有二種也又</hi>
　<hi>唐獨孤滔丹房鏡源云术律草有二種根皆似南星赤莖直上莖端生葉一種葉凡七瓣一種葉作數層</hi>
　<hi>葉似萞麻面青背紫而有細毛葉下附莖開一花狀如鈴鐸倒垂青白色黄蕊中空結黄子風吹不動無</hi>
　<hi>風自揺可制砂汞按此即鬼臼之二種也其説形狀甚明</hi>
　根氣味辛温有毒<hi>别録曰微温𢎞景曰甘温有毒權曰苦之才曰畏垣衣</hi>主治<lb/>
<pb n="KR3e0079_WYG_048-34b"/>
　殺蟲毒鬼疰精物辟惡氣不祥逐邪解百毒<hi>本經</hi>殺大<lb/>
　毒療欬嗽喉結風邪煩惑失魄妄見去目中膚翳不<lb/>
　入湯<hi>别録</hi>主尸疰殗殜勞疾𫝊尸瘦疾<hi>甄權</hi>下死胎治邪<lb/>
　瘧癰疽蛇毒射工毒<hi>時珍</hi>
　發明<hi>頌曰古方治五尸鬼疰百毒惡氣多用之又曰今福州人三月采璚田草根葉焙乾搗末蜜丸</hi>
　<hi>服治風疾</hi>
　附方<hi>新三</hi>子死腹中<hi>胞破不生此方累效救人嵗萬數也鬼臼不拘多少黄色者去毛為</hi>
　<hi>細末不用篩羅只撚之如粉為度毎服一錢無灰酒一盞同煎八分通口服立生如神名一字神散  婦</hi>
<pb n="KR3e0079_WYG_048-35a"/>
　<hi>人良方</hi>射工中人<hi>寒熱發瘡鬼臼葉一把苦酒漬搗取汁服一升日二次  千金方</hi>黒<lb/>
　黄急病<hi>黒黄面黒黄身如土色不妨食脈沉若青脈入口者死宜烙口中黒脈耳㑹玉泉章門心</hi>
　<hi>俞用生鬼臼搗汁一小盞服乾者為末水服  三十六黄方</hi>
射干<hi>本經下品</hi>
　釋名烏扇<hi>本經</hi>烏翣<hi>别/録</hi>烏吹<hi>别/録</hi>烏蒲<hi>本/經</hi>鳳翼<hi>拾/遺</hi>鬼扇<hi>土宿</hi>
　扁竹<hi>綱目</hi>仙人掌<hi>土/宿</hi>紫金牛<hi>土/宿</hi>野萱花<hi>綱/目</hi>草薑<hi>别録</hi>黄逺<lb/>
　<hi>吳普𢎞景曰射干方書多音夜頌曰射干之形莖梗疎長正如射之長竿之狀得名由此爾而陶氏以夜</hi>
　<hi>音為疑盖古字音多通呼若漢官僕射主射事而亦音夜非有别義也時珍曰其葉叢生横鋪一面如鳥</hi>
<pb n="KR3e0079_WYG_048-35b"/>
　<hi>翅及扇之狀故有烏扇烏翣鳳翼鬼扇仙人掌諸名俗呼扁竹謂其葉扁生而根如竹也根葉又如蠻薑</hi>
　<hi>故曰草薑扇翣音所甲切  也</hi>
　集解<hi>别録曰射干生南陽山谷田野三月三日采根隂乾𢎞景曰此是烏翣根黄色庭臺多種之人</hi>
　<hi>言其葉是鳶尾而復有鳶頭此若相似爾恐非烏翣也又别有射干相似而花白莖長似射人之執竿者</hi>
　<hi>故阮公詩云射干臨層城此不入藥用恭曰鳶尾葉都似射干而花紫碧色不抽髙莖根似髙良薑而肉</hi>
　<hi>白名鳶頭保昇曰射干髙二三尺花黄實黒根多鬚皮黄黒肉黄赤所在皆有二月八月采根去皮日乾</hi>
　<hi>藏器曰射干鳶尾二物相似人多不分射干即人間所種為花草名鳳翼者葉如鳥翅秋生紅花赤㸃鳶</hi>
　<hi>尾亦人間所種苗低下於射干狀如鳶尾夏生紫碧花者是也大明曰射干根潤形似髙良薑大小赤黄</hi>
<pb n="KR3e0079_WYG_048-36a"/>
　<hi>色淡硬五六七八月采頌曰今在處有之人家種之春生苗髙一二尺葉大類蠻薑而狹長横張疎如翅</hi>
　<hi>羽狀故名烏翣葉中抽莖似萱草莖而强硬六月開花黄紅色瓣上有細文秋結實作房中子黒色一説</hi>
　<hi>射干多生山崖之間其莖雖細小亦類木故荀子云西方有木名曰射干莖長四寸生於髙山之上是也</hi>
　<hi>陶𢎞景所説花白者自是射干之類震亨曰根為射干葉為烏翣紫花者是紅花者非杋曰按諸注則射</hi>
　<hi>干非一種有花白者花黄者花紫者花紅者丹溪獨取紫花者必曽試有騐也時珍曰射干即今扁竹也</hi>
　<hi>今人所種多是紫花者呼為紫蝴蝶其花三四月開六出大如萱花結房大如拇指頗似泡桐子一房四</hi>
　<hi>隔一隔十餘子子大如胡椒而色紫極硬咬之不破七月始枯陶𢎞景謂射干鳶尾是一種蘇恭陳藏器</hi>
　<hi>謂紫碧花者是鳶尾紅花者是射干韓保昇謂黄花者是射干蘇頌謂花紅黄者是射干白花者亦其類</hi>
<pb n="KR3e0079_WYG_048-36b"/>
　<hi>朱震亨謂紫花者是射干紅花者非各執一説何以憑依謹按張揖廣雅云鳶尾射干也易通卦騐云冬</hi>
　<hi>至射干坐土宿真君本草云射干即扁竹葉扁生如側手掌形莖亦如之青緑色一種紫花一種黄花一</hi>
　<hi>種碧花多生江南湖廣川浙平陸間八月取汁煑雄黄伏雌黄制丹砂能拒火據此則鳶尾射干本是一</hi>
　<hi>類但花色不同正如牡丹芍藥菊花之類其色各異皆是同屬也大抵入藥功不相逺藏器曰射干之名</hi>
　<hi>有三佛經射干貂㩆此是惡獸似青黄狗食人能縁木阮公云射干臨層城者是樹殊有髙大者本草射</hi>
　<hi>干是草即今人所種者也</hi>
　根修治<hi>斆曰凡采根先以米泔水浸一宿漉出然後以䈽竹葉煑之從午至亥日乾用</hi>
　氣味苦平有毒<hi>别録曰微温乆服令人虛保昇曰微寒權曰有小毒元素曰苦陽中隂也</hi>
<pb n="KR3e0079_WYG_048-37a"/>
　<hi>時珍曰寒多服瀉人</hi>主治欬逆上氣㗋痺咽痛不得消息散結<lb/>
　氣腹中邪逆食飲大熱<hi>本經</hi>療老血在心脾間欬唾言<lb/>
　語氣臭散胸中熱氣<hi>别録</hi>苦酒摩塗毒腫<hi>𢎞景</hi>治疰氣消<lb/>
　瘀血通女人月閉<hi>甄權</hi>消痰破癥結胸膈滿腹脹氣喘<lb/>
　痃癖開胃下食鎮肝明目<hi>大明</hi>治肺氣㗋痺為佳<hi>宗奭</hi>去<lb/>
　胃中癰瘡<hi>元素</hi>利積痰疝毒消結核<hi>震亨</hi>降實火利大腸<lb/>
　治瘧母<hi>時珍</hi>
　發明<hi>震亨曰射干屬金有木與火行太隂厥隂之積痰使結核自消甚㨗又治便毒此足厥隂濕氣</hi>
<pb n="KR3e0079_WYG_048-37b"/>
　<hi>因疲勞而發取射干三寸與生薑同煎食前服利三兩行甚效時珍曰射干能降火故古方治喉痺咽痛</hi>
　<hi>為要藥孫真人千金方治喉痺有烏翣膏張仲景金匱玉函方治欬而上氣喉中作水鷄聲有射干麻黄</hi>
　<hi>湯又治瘧母鼈甲煎丸亦用烏扇燒過皆取其降厥陽相火也火降則血散腫消而痰結自解癥瘕自除</hi>
　<hi>矣</hi>
　附方<hi>舊二新八</hi>咽喉腫痛<hi>射干花根山豆根隂乾為末吹之如神  袖珍方</hi>傷寒<lb/>
　咽閉<hi>腫痛用生射干猪脂各四兩合煎令焦去滓毎噙棗許取瘥  龎安常傷寒論</hi>㗋痺不<lb/>
　通<hi>漿水不入外臺秘要用射干一片含嚥汁良或醫方大成用扁竹新根擂汁嚥之大腑動即解  醋</hi>
　<hi>研汁噙引涎出亦妙分便民方用紫蝴蝶根一錢黄芩生甘草桔梗各五  為末水調頓服立愈名奪命</hi>
<pb n="KR3e0079_WYG_048-38a"/>
　<hi>散</hi>二便不通<hi>諸藥不效紫花扁竹根生水邉者佳研汁一盞服即通  普濟</hi>水蠱腹<lb/>
　大<hi>動揺水聲皮膚黒用鬼扇根搗汁服一盃水即下  肘後方</hi>隂疝腫刺<hi>發時腫痛如刺</hi>
　<hi>用生射干搗汁與服取利亦可丸服  肘後方</hi>乳癰初腫<hi>扁竹根如僵蠶者同萱草根為末蜜</hi>
　<hi>調傅之神效  永類方</hi>中射工毒<hi>生瘡者烏翣升麻各二兩水三升煎二升温服以滓傅瘡</hi>
　<hi>上集姚僧坦  騐方</hi>
鳶尾<hi>本經下品</hi>
　釋名烏園<hi>本經</hi>根名鳶頭<hi>時珍曰並以形命名烏園當作烏鳶</hi>
　集解<hi>别録曰烏鳶生九疑山谷五月采𢎞景曰方家言是射干苗而主療亦是當别是一種方用鳶</hi>
<pb n="KR3e0079_WYG_048-38b"/>
　<hi>頭當是其根療體相似而本草不題恭曰此草所在有之人家亦種葉似射干而濶短不抽長莖花紫碧</hi>
　<hi>色根似髙良薑皮黄肉白嚼之㦸人咽㗋與射干全别射干花紅抽莖長根黄有臼保昇曰草名鳶尾根</hi>
　<hi>名鳶頭亦謂之鳶根葉似射干布地生黒根似髙良薑而節大數箇相連九月十月采根日乾時珍曰此</hi>
　<hi>即射干之苗非别一種也肥地者莖長根粗瘠地者莖短根瘦其花自有數色諸家皆是强分陳延之小</hi>
　<hi>品方言東海鳶頭即由䟦者亦訛也東海出之故耳</hi>
　氣味苦平有毒<hi>恭曰有小毒</hi>主治蠱毒邪氣鬼疰諸毒破<lb/>
　癥瘕積聚去水下三蟲<hi>本經</hi>殺鬼魅療頭眩<hi>别録</hi>
　附方<hi>舊一新一</hi>飛尸逰蠱<hi>着㗋中氣欲絕者鳶尾根削去皮納㗋中摩病處令血出為佳</hi>
<pb n="KR3e0079_WYG_048-39a"/>
　<hi>本陳藏器  草拾遺</hi>鬼魅邪氣<hi>四物鳶頭散東海鳶頭黄牙即金牙莨菪子防葵為末酒服方</hi>
　<hi>寸匕欲令病人見鬼増防葵一分欲令知鬼又増一分立騐不可多服  陳延之小品方</hi>
玉簪<hi>綱目</hi>
　釋名白鶴仙<hi>時珍曰並以花象命名</hi>
　集解<hi>時珍曰玉簪處處人家栽為花草二月生苗成叢髙尺許柔莖如白菘其葉大如掌團而有尖</hi>
　<hi>葉上紋如車前葉青白色頗嬌瑩六七月抽莖莖上有細葉中出花朶十數枚長二三寸本小末大未開</hi>
　<hi>時正如白玉搔頭簪形又如羊肚蘑菇之狀開時微綻四出中吐黄蕊頗香不結子其根連生如鬼臼射</hi>
　<hi>干生薑輩有鬚毛舊莖死則根有一臼新根生則舊根腐亦有紫花者葉微狹皆鬼臼射干之屬</hi>
<pb n="KR3e0079_WYG_048-39b"/>
　根氣味甘辛寒有毒主治搗汁服解一切毒下骨硬<lb/>
　塗癰腫<hi>時珍</hi>
　附方<hi>新五</hi>乳癰初起<hi>内消花即玉簪花取根擂酒服以渣傅之  海上方</hi>婦人斷<lb/>
　産<hi>白鶴仙根白鳳仙子各一錢半紫葳二錢半辰砂二錢搗末蜜和丸梧子大産内三十日以酒半盞</hi>
　<hi>服之不可着牙齒能損牙齒也  摘𤣥方</hi>解斑蝥毒<hi>玉簮根擂水服之即解  趙真人濟急方</hi>
　下魚骨哽<hi>玉簮花根山裏紅果根同搗自然汁以竹筒灌入咽中其骨自下不可着牙齒  <graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>
                    </hi>
　<hi>仙乾坤生意</hi>刮骨取牙<hi>玉簮根乾者一錢白砒三分白<graphic n="KR1288" url="https://raw.githubusercontent.com/kanripo/KR-Gaiji/master/images/KR1288.png" mimeType="image/png"/>七分蓬砂二分威靈仙三分草烏</hi>
　<hi>頭一分半為末以少許㸃疼處即自落也  余居士選竒方</hi>
<pb n="KR3e0079_WYG_048-40a"/>
　葉氣味<hi>同根</hi>主治蛇虺螫傷搗汁和酒服以渣傅之中<lb/>
　心留孔洩氣<hi>時珍</hi>
鳳仙<hi>綱目</hi>
　釋名急性子<hi>救荒</hi>旱珍珠<hi>綱/目</hi>金鳳花<hi>綱/目</hi>小桃紅<hi>救荒</hi>夾竹<lb/>
　桃<hi>救荒</hi>海蒳<hi>音/納</hi>染指甲草<hi>救/荒</hi>菊婢<hi>時珍曰其花頭翅尾足具翹翹然如鳯狀</hi>
　<hi>故以名之女人采其花及葉包染指甲其實狀如小桃老則迸裂故有指甲急性小桃諸名宋光宗李后</hi>
　<hi>諱鳳宫中呼為好女兒花張宛丘呼為菊婢韋居呼為羽客</hi>
　集解<hi>時珍曰鳳仙人家多種之極易生二月下子五月可再種苗髙二三尺莖有紅白二色其大如</hi>
<pb n="KR3e0079_WYG_048-40b"/>
　<hi>指中空而脆葉長如尖似桃栁葉而有鋸齒椏間開花或黄或白或紅或紫或碧或雜色亦自變易狀如</hi>
　<hi>飛禽自夏初至秋盡開謝相續結實纍然大如櫻桃其形微長色如毛桃生青熟黄犯之即自裂皮卷如</hi>
　<hi>拳苞中有子似蘿蔔子而小褐色人采其肥莖汋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以充萵笋嫩華酒浸一宿亦可食但此草不生虫蠧</hi>
　<hi>蜂蝶亦不近恐亦不能無毒也</hi>
　子氣味微苦温有小毒主治産難積塊噎膈下骨哽<lb/>
　透骨通竅<hi>時珍</hi>
　發明<hi>時珍曰鳳仙子其性急速故能透骨軟堅庖人烹魚肉硬者投數粒即易軟爛是其騐也縁其</hi>
　<hi>透骨最能損齒與玉簪根同凡服者不可着齒也多用亦㦸人咽</hi>
<pb n="KR3e0079_WYG_048-41a"/>
　附方<hi>新五</hi>産難催生<hi>鳳仙子二錢研末水服勿近牙外以萞麻子随年數搗塗足心  集</hi>
　<hi>簡方</hi>噎食不下<hi>鳳仙花子酒浸三宿晒乾為末酒丸緑豆大毎服八粒温酒下不可多用即急</hi>
　<hi>性子也摘𤣥方</hi>　咽中骨哽<hi>欲死者白鳳仙子研水一大呷以竹筒灌入咽其物即軟不可</hi>
　<hi>經牙或為末吹之  普濟方</hi>牙齒欲取<hi>金鳳花子研末入砒少許㸃疼牙根取之  摘𤣥方</hi>
　小兒痞積<hi>急性子水葒花子大黄各一兩俱生研末毎味取五錢外用皮消一兩拌勻将白鵓</hi>
　<hi>鴿一箇或白鴨亦可去毛屎剖腹勿犯水以布拭净將末裝入内用線紥定沙鍋内入水三碗重重紙封</hi>
　<hi>以小火煮乾将鴿鴨翻調焙黄色冷定早辰食之日酉時疾軟三日大便下血病去矣忌冷物百日  孫</hi>
　<hi>天仁集效方</hi>
<pb n="KR3e0079_WYG_048-41b"/>
　花氣味甘滑温無毒主治蛇傷擂酒服即解又治腰<lb/>
　脇引痛不可忍者研餅晒乾為末空心毎酒服三錢<lb/>
　活血消積<hi>時珍</hi>
　附方<hi>新一</hi>風濕卧床<hi>不起用金鳳花栢子仁朴消木𤓰煎湯洗浴毎日二三次内服獨活</hi>
　<hi>寄生湯精吳旻扶夀  方</hi>
　根葉氣味苦甘辛有小毒主治雞魚骨哽誤吞銅鐵<lb/>
　杖樸腫痛散血通經軟堅透骨<hi>時珍</hi>
　附方<hi>新三</hi>咽㗋物硬<hi>金鳳花根嚼爛噙嚥骨自下雞骨尤效即以温水漱口免損齒也亦</hi>
<pb n="KR3e0079_WYG_048-42a"/>
　<hi>治誤吞銅鐵危氏得效方</hi>　打杖腫痛<hi>鳳仙花葉搗如泥塗腫破處乾則又上一夜血散即</hi>
　<hi>愈冬月收取乾者研末水和塗之  葉廷器通變要法</hi>馬患諸病<hi>白鳳仙花連根葉熬膏遇</hi>
　<hi>馬有病抹其眼四角上即汗出而愈  衛生易簡方</hi>
坐拏草<hi>宋圖經</hi>
　集解<hi>頌曰生江西及滁州六月開紫花結實采其苗入藥甚易得後因人用有效今頗貴重時珍曰</hi>
　<hi>按一統志云出吉安永豐縣</hi>
　氣味辛熱有毒主治風痺壯筋骨兼治打撲傷損<hi>蘇頌</hi>
　發明<hi>頌曰神醫普救方治風藥中已有用者時珍曰危氏得效方麻藥煑酒方中用之聖濟録治膈</hi>
<pb n="KR3e0079_WYG_048-42b"/>
　<hi>上虚熱咽㗋噎塞小便赤濇神困多睡有坐拏丸用坐拏草大黄赤芍藥木香升麻麥門冬黄茋木通酸</hi>
　<hi>棗仁薏苡仁枳殻等分為末蜜丸梧子大毎服二十丸麥門冬湯下</hi>
　附録押不蘆<hi>時珍曰按周宻癸辛雜志云漠北回回地方有草名押不蘆土人以少許磨酒</hi>
　<hi>飲即通身麻痺而死加以刀斧亦不知至三日則以少藥投之即活御藥院中亦儲之貪官汚吏罪甚者</hi>
　<hi>則服百日丹皆用此也昔華佗能刳腸滌胃豈不有此等藥耶</hi>
曼陀羅花<hi>綱目</hi>
　釋名風茄兒<hi>綱目</hi>山茄子<hi>時珍曰法華經言佛説法時天雨曼陀羅花又道家北斗</hi>
　<hi>有陀羅星使者手執此花故後人因以名花曼陀羅梵言雜色也茄乃因葉形爾姚伯聲花品呼為惡客</hi>
<pb n="KR3e0079_WYG_048-43a"/>
　集解<hi>時珍曰曼陀羅生北土人家亦栽之春生夏長獨莖直上髙四五尺生不旁引緑莖碧葉葉如</hi>
　<hi>茄葉八月開白花凡六瓣壯如牽牛花而大攢花中折駢葉外包而朝開夜合結實圓而有丁拐中有小</hi>
　<hi>子八月采花九月采實</hi>
　花子氣味辛温有毒主治諸風及寒濕脚氣煎湯洗<lb/>
　之又主驚癎及脫肛并入麻藥<hi>時珍</hi>
　發明<hi>時珍曰相𫝊此花笑采釀酒飲令人笑舞采釀酒飲令人舞子常試之飲須半酣更令一人或</hi>
　<hi>笑或舞引之乃騐也八月采此花七月采火麻子花隂乾等分為末熱酒調服三錢少頃昬昬如醉割瘡</hi>
　<hi>灸火宜先服此則不覺苦也</hi>
<pb n="KR3e0079_WYG_048-43b"/>
　附方<hi>新三</hi>面上生瘡<hi>曼陀羅花晒乾研末少許貼之  衛生易簡方</hi>小兒慢驚<lb/>
　<hi>曼陀羅花七朶重一字天麻二錢半全蝎炒十枚天南星炮丹砂乳香各二錢半為末毎服半錢薄荷湯</hi>
　<hi>調下方御藥院</hi>大腸脱肛<hi>曼陀羅子連殻一對橡斗十六箇同剉水煎三五沸入朴消少</hi>
　<hi>許洗之親儒門事</hi>
羊躑躅<hi>本經下品</hi>
　釋名黄躑躅<hi>綱目</hi>黄杜鵑<hi>䝉/筌</hi>羊不食草<hi>拾/遺</hi>閙羊花<hi>綱目</hi>驚<lb/>
　羊花<hi>綱目</hi>老虎花<hi>綱/目</hi>玉枝<hi>别録𢎞景曰羊食其葉躑躅而死故名闡當作惱惱亂也</hi>
　集解<hi>别録曰羊躑躅生太行山川谷及淮南山三月采花隂乾𢎞景曰近道諸山皆有之花黄似鹿</hi>
<pb n="KR3e0079_WYG_048-44a"/>
　<hi>葱不可近眼恭曰花亦不似鹿葱正似旋花色黄者也保昇曰小樹髙二尺葉似桃葉花黄似𤓰花三月</hi>
　<hi>四月采花日乾頌曰所在有之春生苗似鹿葱葉似紅花莖髙三四尺夏開花似凌霄花山石榴輩正黄</hi>
　<hi>色羊食之則死今嶺南蜀道山谷遍生皆深紅色如錦繡然或云此種不入藥時珍曰韓保昇所説似桃</hi>
　<hi>葉者最的其花五出蕊瓣皆黄氣味皆惡蘇頌所謂深紅色者即山石榴名紅躑躅者無毒與此别類張</hi>
　<hi>揖廣雅謂躑躅一名决光者誤矣决光决明也按唐李紳文集言駱谷多山枇杷毒能殺人其花明艶與</hi>
　<hi>杜鵑花相似樵者識之其説似羊躑躅未知是否要亦其類耳</hi>
　花氣味辛温有大毒<hi>權曰惡諸石及麵不入湯使伏丹砂<graphic n="KR1288" url="https://raw.githubusercontent.com/kanripo/KR-Gaiji/master/images/KR1288.png" mimeType="image/png"/>砂雌黄畏巵子</hi>主<lb/>
　治賊風在皮膚中淫淫痛温瘧惡毒諸痺<hi>本經</hi>邪氣鬼<lb/>
<pb n="KR3e0079_WYG_048-44b"/>
　疰蠱毒<hi>别録</hi>
　發明<hi>頌曰古之大方多用躑躅如胡洽治時行赤散及治五𠻳四滿丸之類并治風諸酒方皆雜用</hi>
　<hi>之又治百病風濕等魯王酒中亦用躑躅花今醫方捋脚湯中多用之南方治蠱毒下血有躑躅花散云</hi>
　<hi>甚勝時珍曰此物有大毒曽有人以其根入酒飲遂至於斃也和劑局方治中風癱瘓伏虎丹中亦用之</hi>
　<hi>不多服耳</hi>
　附方<hi>新四</hi>風痰注痛<hi>躑躅花天南星並生時同搗作餅甑上蒸四五遍以稀葛囊盛之臨</hi>
　<hi>時取焙為末蒸餅丸梧子大毎服三丸温酒下腰脚骨痛空心服手臂痛食後服大良  續傳信方</hi>痛<lb/>
　風走注<hi>黄躑躅根一把糯米一盞黒豆半盞酒水各一盌徐徐服大吐大泄一服便能動也  醫</hi>
<pb n="KR3e0079_WYG_048-45a"/>
　<hi>學集成</hi>風濕痺痛<hi>手足身體收攝不遂肢節疼痛言語蹇澀躑躅花酒拌蒸一炊乆晒乾為</hi>
　<hi>末毎以牛乳一合酒二合調服五分  聖惠方</hi>風蟲牙痛<hi>躑躅一錢草烏頭二錢半為末化臘</hi>
　<hi>丸豆大綿包一丸咬之追涎  海上仙方</hi>
　附録山躑躅<hi>時珍曰處處山谷有之髙者四五尺低者一二尺春生苗葉淺緑色枝少而花</hi>
　<hi>繁一枝數蕚二月始開花如羊躑躅而蒂如石榴花有紅者紫者五出者千葉者小兒食其花味酸無毒</hi>
　<hi>一名紅躑躅一名山石榴一名映山紅一名杜鵑花其黄色者即有毒羊躑躅也</hi>羊不喫草<lb/>
　<hi>拾遺藏器曰生蜀川山谷葉細長在諸草中羊不喫者是也味苦辛温無毒主一切風血補益攻諸病煑</hi>
　<hi>之亦浸酒服時珍曰此草似羊躑躅而云無毒盖别有此也</hi>
<pb n="KR3e0079_WYG_048-45b"/>
芫花<hi>本經下品</hi>　校正<hi>自木部移入此</hi>
　釋名杜芫<hi>别録</hi>赤芫<hi>吴/普</hi>去水<hi>本/經</hi>毒魚<hi>别/録</hi>頭痛花<hi>綱目</hi>兒草<lb/>
　<hi>吳普</hi>敗華<hi>吳/普</hi>根名黄大㦸<hi>吳/普</hi>蜀桑<hi>别録時珍曰芫或作杬其義未詳去水言</hi>
　<hi>其功毒魚言其性大㦸言其似也俗人因其氣惡呼為頭痛花山海經云首山其草多芫是也</hi>
　集解<hi>别録曰芫花生淮源川谷三月三日采花隂乾普曰芫根生邯鄲二月生葉青色加厚則黒華</hi>
　<hi>有紫赤白者三月實落盡葉乃生三月采花五月采葉八月九月采根隂乾保昇曰近道處處有之苗髙</hi>
　<hi>二三尺葉似白前及栁葉根皮黄似桑根正月二月花發紫碧色葉未生時收采日乾葉生花落即不堪</hi>
　<hi>用也頌曰在處有之宿根舊枝莖紫長一二尺根入土深三五寸白色似榆根春生苗葉小而尖似楊栁</hi>
<pb n="KR3e0079_WYG_048-46a"/>
　<hi>枝葉二月開紫花頗似紫荆而作穗又似藤花而細今絳州出者花黄謂之黄芫花時珍曰顧野王玉篇</hi>
　<hi>云芫水出豫章煎汁藏果及卵不壊洪邁容齋随筆云今饒州處處有之莖幹不純是木小人争闘者取</hi>
　<hi>葉挼擦皮膚輒作赤腫如被傷以誣人至和塩擦卵則又染其外若赭色也</hi>
　修治<hi>𢎞景曰用當㣲熬不可近眼時珍曰芫花留數年陳乆者良用時以好醋煮十數沸去醋以水</hi>
　<hi>浸一宿晒乾用則毒滅也或以醋炒者次之</hi>
　氣味<hi>根同</hi>辛温有小毒<hi>别録曰苦㣲温普曰神農黄帝雷公苦有毒扁鵲岐伯苦李當</hi>
　<hi>之有大毒多服令人洩之才曰决明為之使反甘草</hi>主治欬逆上氣㗋鳴喘咽<lb/>
　腫短氣蟲毒鬼瘧疝瘕癰腫殺蟲魚<hi>本經</hi>消胸中痰水<lb/>
<pb n="KR3e0079_WYG_048-46b"/>
　喜唾水腫五水在五臟皮膚及腰痛下寒毒肉毒根<lb/>
　療疥瘡可用毒魚<hi>别録</hi>治心腹脹滿去水氣寒痰涕唾<lb/>
　如膠通利血脈治惡瘡風痺濕一切毒風四肢攣急<lb/>
　不能行步<hi>甄權</hi>療欬嗽瘴瘧<hi>大/明</hi>治水飲痰澼脇下痛<hi>時珍</hi>
　發明<hi>時珍曰張仲景治傷寒太陽證表不解心下有水氣乾嘔發熱而欬或喘或利者小青龍湯主</hi>
　<hi>之若表已解有時頭痛出汗惡寒心下有水氣乾嘔痛引兩脇或喘或欬者十棗湯主之盖小青龍治未</hi>
　<hi>發散表邪使水氣自毛竅而出乃内經所謂開鬼門法也十棗湯驅逐裏邪使水氣自大小便而洩乃内</hi>
　<hi>經所謂潔净府去陳莝法也夫飲有五皆由内啜水漿外受濕氣鬱蓄而為留飲流于肺則為支飲令人</hi>
<pb n="KR3e0079_WYG_048-47a"/>
　<hi>喘欬寒熱吐沫背寒流于肝則為懸飲令人欬唾痛引缺盆兩脇流于心下則為伏飲令人胸滿嘔吐寒</hi>
　<hi>熱眩運流于腸胃則為痰飲令人腹鳴吐水胸脇支滿或作泄㵼忽肥忽瘦流于經絡則為溢飲令人沉</hi>
　<hi>重注痛或作水氣胕腫芫花大㦸甘遂之性逐水洩濕能直達水飲窠囊隠僻之處但可徐徐用之取效</hi>
　<hi>甚㨗不可過劑洩人真元也陳言三因方以十棗湯藥為末用棗肉和丸以治水氣喘急浮腫之證盖善</hi>
　<hi>變通者也楊士瀛直指方云破癖須用芫花行水後便養胃可也好古曰水者肺腎脾三經所主有五臟</hi>
　<hi>六腑十二經之部分上而頭中而四肢下而腰脚外而皮毛中而肌肉内而筋骨脉有尺寸之殊浮沉之</hi>
　<hi>别不可輕㵼當知病在何經何臓方可用之若誤投之則害深矣芫花與甘草相反而胡洽居士方治痰</hi>
　<hi>癖飲癖以甘遂大㦸芫花大黄甘草同用盖欲其大吐以泄濕因相反而相激也</hi>
<pb n="KR3e0079_WYG_048-47b"/>
　正誤<hi>慎微曰三國志云魏初平中有青牛先生常服芫花年百餘嵗常如五六十人時珍曰芫花乃</hi>
　<hi>下品毒物豈堪乆服此方外迂怪之言不足信也</hi>
　附方<hi>舊五新一十九</hi>卒得欬嗽<hi>芫花一升水三升煑汁一升以棗十四枚煑汁乾日食五</hi>
　<hi>枚必愈  肘後</hi>卒嗽有痰<hi>芫花一兩炒水一升煑四沸去滓白糖入半斤毎服棗許勿食酸醎</hi>
　<hi>物偹張文仲  急方</hi>喘嗽失音<hi>暴傷寒冷喘嗽失音取芫花連根一虎口切暴乾令病人以薦</hi>
　<hi>自裹舂令灰飛揚入其七孔中當眼冷出口鼻皆辣待芫根盡乃止病即愈  古今録驗</hi>乾嘔脇<lb/>
　痛<hi>傷寒有時頭痛心下痞滿痛引兩脇乾嘔短氣汗出不惡寒者表解裏未和也十棗湯主之芫花熬</hi>
　<hi>甘遂大㦸各等分為散以大棗十枚水一升半煑取八合去渣納藥强人服一錢羸人半錢平旦服之當</hi>
<pb n="KR3e0079_WYG_048-48a"/>
　<hi>下利病除如不除明旦更服  仲景傷寒論</hi>水腫支飲<hi>及癖飲用十棗湯加大黄甘草五物</hi>
　<hi>各一兩大棗十枚同煑如法服一方加芒消一兩  胡洽百病方</hi>天行煩亂<hi>凝雪湯治天行</hi>
　<hi>毒病七八日熱積胸中煩亂欲死用芫花一斤水三升煑取一升半漬故布薄胸上不過再三薄熱則除</hi>
　<hi>當温四肢護厥逆也  千金方</hi>乆瘧結癖<hi>在腹脇堅痛者芫花炒二兩硃砂五錢為末蜜丸梧</hi>
　<hi>子大毎服十丸棗湯下  直指</hi>水蠱脹滿<hi>芫花枳殻等分以醋煑芫花至爛乃下枳殻煑爛搗</hi>
　<hi>丸梧子大毎服三十丸白湯下  普濟方</hi>酒疸尿黄<hi>發黄心懊痛足脛滿芫花椒目等分燒末</hi>
　<hi>水服半錢日二服  肘後</hi>背腿間痛<hi>一㸃痛不可忍者芫花根末米醋調傅之如不住以帛束</hi>
　<hi>之婦人産後有此尤宜  袖珍</hi>諸般氣痛<hi>芫花醋煮半兩𤣥胡索炒一兩半為末毎服一錢男</hi>
<pb n="KR3e0079_WYG_048-48b"/>
　<hi>子元臟痛葱酒下瘧疾烏梅湯下婦人血氣痛當歸酒下諸氣痛香附湯下小腸氣痛茴香湯下  仁存</hi>
　鬼胎癥瘕<hi>經候不通芫花根三兩剉炒黄為末毎服一錢桃仁煎湯調下當利惡物而愈  聖</hi>
　<hi>惠方</hi>催生去胎<hi>芫花根剥皮以綿裹㸃麝香套入隂穴三寸即下  攝生妙用方</hi>産後<lb/>
　惡物<hi>不下芫花當歸等分炒為末調一錢服  保命集</hi>心痛有蟲<hi>芫花一兩醋炒雄黄</hi>
　<hi>一錢為末毎服一字温醋湯下  乾坤生意</hi>牙痛難忍<hi>諸藥不效芫花末擦之令熱痛定以</hi>
　<hi>温水潄之  永類方</hi>白秃頭瘡<hi>芫花末猪脂和/傅之  集效方</hi>癰腫初起<hi>芫花末和</hi>
　<hi>膠塗之  千金</hi>癰癤已潰<hi>芫花根皮搓作撚挿入則不生合令膿易竭也  集簡方</hi>痔瘡<lb/>
　乳核<hi>芫根一握洗净入木臼搗爛入少水絞汁於石器中慢火煎成膏将絲線於膏内度過以</hi>
<pb n="KR3e0079_WYG_048-49a"/>
　<hi>線繫痔當微痛候痔乾落以紙撚蘸膏納竅内去根當永除根也一方只搗汁浸線一夜用不得使水</hi>
　<hi>經驗</hi>瘰癧初起<hi>氣壯人用芫根擂水一盞服大吐利即平黄州陳大用所傳  瀕湖集簡方</hi>
　便毒初起<hi>芫根擂水服以渣傳之得下即消黄州熊珍所傳  瀕湖集簡方</hi>贅瘤焦<lb/>
　法<hi>甘草煎膏筆粧瘤之四圍上三次乃用芫花大㦸甘遂等分為末醋調别以筆粧其中勿近甘草次</hi>
　<hi>日縮小又以甘草膏粧小暈三次如前仍上此藥自然焦縮  危氏得效方</hi>一切菌毒<hi>因蛇</hi>
　<hi>虫毒氣熏蒸所致用芫花生研新汲水服一錢以利為度  危氏得效方</hi>
蕘花<hi>音饒品本經下</hi>
　釋名<hi>時珍曰蕘者饒也其花繁饒也</hi>
<pb n="KR3e0079_WYG_048-49b"/>
　集解<hi>别録曰蕘花生咸陽川谷及河南中牟六月采花隂乾𢎞景曰中牟者時從河上來形似芫花</hi>
　<hi>而極細白色恭曰苗似胡荽莖無刺花細黄色四月五月收與芫花全不相似也保昇曰所在有之以雍</hi>
　<hi>州者為好生岡原上苗髙二尺許宗奭曰今京洛間甚多時珍曰按蘇頌圖經言絳州所出芫花黄色謂</hi>
　<hi>之黄芫花其圖小株花成簇生恐即此蕘花也生時色黄乾則如白故陶氏言細白也或言無蕘花以桃</hi>
　<hi>花代之取其利耳</hi>
　氣味苦寒有毒<hi>别録曰辛微寒有毒</hi>主治傷寒温瘧下十二水<lb/>
　破積聚大堅癥瘕蕩滌胸中留癖飲食寒熱邪氣利<lb/>
　水道<hi>本經</hi>療痰飲欬嗽<hi>别録</hi>治欬逆上氣喉中腫滿疰氣<lb/>
<pb n="KR3e0079_WYG_048-50a"/>
　蠱毒痃癖氣塊<hi>甄權</hi>
　發明<hi>宗奭曰張仲景傷寒論以蕘花治利者取其行水也水去則利止其意如此今用之當斟酌不</hi>
　<hi>可過使與不及也須有是證乃用之好古曰仲景小青龍湯云若微利去麻黄加蕘花如雞子大熬令赤</hi>
　<hi>色用之盖利水也時珍曰蕘花盖亦芫花之類氣味主治大畧相近</hi>
醉魚草<hi>綱目</hi>
　釋名閙魚花<hi>綱目</hi>魚尾草<hi>綱目</hi>樚木<lb/>
　集解<hi>時珍曰醉魚草南方處處有之多在塹岸邉作小株生髙者三四尺根狀如枸杞莖似黄荆有</hi>
　<hi>微稜外有薄黄皮枝易繁衍葉似水楊對節而生經冬不凋七八月開花成穂紅紫色儼如芫花一様結</hi>
<pb n="KR3e0079_WYG_048-50b"/>
　<hi>細子漁人采花及葉以毒魚盡圉圉而死呼為醉魚兒草池沼邉不可種之此花色狀氣味並如芫花毒</hi>
　<hi>魚亦同但花開不同時為異爾按山海經云熊耳山有草焉其狀如蘇而赤華名曰葶䔭可以毒魚其此</hi>
　<hi>草之類與</hi>
　花葉氣味辛苦温有小毒主治痰飲成齁遇寒便發<lb/>
　取花研末和米粉作粿炙熟食之即效又治誤食石<lb/>
　斑魚子中毒吐不止及諸魚骨鯁者搗汁和冷水少<lb/>
　許嚥之吐即止骨即化也乆瘧成癖者以花填鯽魚<lb/>
　腹中濕紙裹煨熟空心食之仍以花和海粉搗貼便<lb/>
<pb n="KR3e0079_WYG_048-51a"/>
　消<hi>時珍</hi>
莽草<hi>本草下品</hi>　校正<hi>自木部移入此</hi>
　釋名䒽草<hi>音罔</hi>芒草<hi>山海/經</hi>鼠莽<hi>𢎞景曰莽本作䒽字俗訛呼爾時珍曰此物有</hi>
　<hi>毒食之令人迷罔故名山人以毒䑕謂之䑕莽</hi>
　正誤<hi>别録曰一名葞一名春草禹錫曰按爾雅云葞春草孫炎注云藥草也俗呼為䒽草郭璞注云</hi>
　<hi>一名芒草所見異也時珍曰葞音尾白薇也薇葞字音相近爾别録白薇下云一名春草而此又以為䒽</hi>
　<hi>草盖因孫炎之誤也今正之</hi>
　集解<hi>别録曰莽草生上谷山谷及寃句五月采葉隂乾𢎞景曰今東間處處皆有葉青辛烈者良又</hi>
<pb n="KR3e0079_WYG_048-51b"/>
　<hi>用搗以和陳粟米粉納水中魚吞即死浮出人取食之無妨頌曰今南中州郡及蜀川皆有之木若石南</hi>
　<hi>而葉稀無花實五月七月采葉隂乾一説藤生繞木石間既謂之草乃藤生者是也宗奭曰莽草諸家皆</hi>
　<hi>謂之草而本草居木部今世所用皆木葉如石南葉枝梗乾則縐揉之其臭如椒斆曰凡用葉勿用尖及</hi>
　<hi>攣生者時珍曰范子計然云莽草出三輔青色者善</hi>
　葉修治<hi>斆曰凡使取葉細剉以生甘草水蓼二味同盛入生稀絹袋中甑中蒸一日去二件煞乾</hi>
　<hi>用</hi>
　氣味辛温有毒<hi>普曰神農辛雷公桐君苦有毒時珍曰莽草制雌黄雄黄而有毒誤食害</hi>
　<hi>人惟紫河車磨水服及黒豆煮汁服可解豆汁澆其根即爛性相制也</hi>主治風頭癰腫<lb/>
<pb n="KR3e0079_WYG_048-52a"/>
　乳癰疝瘕除結氣疥瘙殺蟲魚<hi>本經</hi>療㗋痺不通乳難<lb/>
　頭風癢可用沭勿令入眼<hi>别録</hi>治風疽疝氣腫墜凝血<lb/>
　治瘰癧除濕風不入湯服主頭瘡白秃殺蟲與白斂<lb/>
　赤小豆為末雞子白調如糊㶸毒腫乾更易上<hi>甄權</hi>治<lb/>
　皮膚麻痺煎濃湯淋風蟲牙痛<hi>大明</hi>
　發明<hi>頌曰古方治風毒痺厥諸酒皆用䒽草今醫家取葉煎湯熱含少頃吐之治牙齒風虫及㗋痺</hi>
　<hi>甚效宗奭曰濃煎湯淋渫皮膚麻痺周禮煎氏掌除<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>物以䒽草熏之則死時珍曰古方治小兒傷寒有</hi>
　<hi>莽草湯又𤨏碎録云思村王氏之子生七日而兩腎縮入二醫云此受寒氣而然也以硫黄茱萸大蒜研</hi>
<pb n="KR3e0079_WYG_048-52b"/>
　<hi>塗其腹以䒽草蛇床子燒烟熏其下部而愈也</hi>
　附方<hi>舊四新五</hi>賊風腫痺<hi>風入五臟恍惚宜莽草膏主之莽草一斤烏頭附子躑躅各二</hi>
　<hi>兩切以水和醋一升漬一宿猪脂一斤煎三上三下絞去滓向火以手摩病上三百度應手即瘥若耳鼻</hi>
　<hi>疾可以綿裹塞之疥癬雜瘡竝宜摩之  肘後</hi>小兒風癎<hi>掣瘲戴眼極者日數十發又治大人</hi>
　<hi>賊風莽草雷丸各一雞子黄大化猪脂一斤煎七沸去滓摩痛處勿近目及隂日凡三四次  外臺秘要</hi>
　頭風乆痛<hi>莽草煎湯沐之勿令入目  聖惠方</hi>風蟲牙痛<hi>肘後方用莽草煎湯熱漱</hi>
　<hi>冷吐芫一加山椒皮椒一加獨活分一加郁李仁吐一加  花  一加川  細辛各等  煎湯熱漱冷</hi>
　<hi>為聖惠用莽草半兩皂角三挺去皮子漢椒七粒  末棗肉丸芥子大毎以一丸塞孔中吐涎取效</hi>瘰<lb/>
<pb n="KR3e0079_WYG_048-53a"/>
　癧結核<hi>䒽草一兩為末雞子白調塗帛上貼之日二易取效止  聖惠方</hi>癰瘡未潰<lb/>
　<hi>方同上得痛為良</hi>乳腫不消<hi>莽草小豆等分為末苦酒和傅之  衛生易簡</hi>狗咬昬<lb/>
　悶<hi>浸椒水調莽草末傅之  便民圖纂</hi>
茵芋<hi>本經下品</hi>
　釋名莞草<hi>别録</hi>卑共<hi>别錄時珍曰茵芋本作因預未詳其義莞草與莆莞名同</hi>
　集解<hi>别録曰茵蕷生太山川谷三月三日采葉隂乾𢎞景曰好者出彭城今近道亦有莖葉狀似莽</hi>
　<hi>草而細軟連細莖采之方用甚稀惟合療風酒大明曰出自海塩形似石南樹生葉厚五六七月采頌曰</hi>
　<hi>今雍州絳州華州杭州亦有之春生苗髙三四尺莖赤葉似石榴而短厚又似石南葉四月開細白花五</hi>
<pb n="KR3e0079_WYG_048-53b"/>
　<hi>月結實三月四月七月采莖葉日乾</hi>
　莖葉氣味苦温有毒<hi>别録曰微温有毒權曰苦辛有小毒</hi>主治五臟邪<lb/>
　氣心腹寒熱羸瘦如瘧狀發作有時諸闗節風濕痺<lb/>
　痛<hi>本經</hi>療乆風濕走四肢脚弱<hi>别錄</hi>治男子女人軟脚毒<lb/>
　風拘急攣痛<hi>甄權</hi>一切冷風筋骨怯弱羸顫入藥炙用<lb/>
　<hi>大明</hi>
　發明<hi>時珍曰千金外臺諸古方治風癎有茵蕷丸治風痺有茵蕷酒治婦人産後中風有茵蕷膏風</hi>
　<hi>濕諸方多用茵蕷石南莽草皆古人也治風妙品而近世罕知亦醫家疎缺</hi>
<pb n="KR3e0079_WYG_048-54a"/>
　附方<hi>舊一新二</hi>茵蕷酒<hi>治賊風手足枯痺拘攣用茵蕷附子天雄烏頭秦艽女萎防風防己</hi>
　<hi>石南葉躑躅花細辛桂心各一兩十二味切以絹袋盛清酒一斗漬之冬七夏三春秋五日藥成毎服一</hi>
　<hi>合日二服以微痛為度方出胡治居士百病方  圖經本草</hi>茵芋丸<hi>治風氣積滯成脚氣發則</hi>
　<hi>痛者茵芋葉炒薏苡仁各半兩郁李仁一兩牽牛子三兩生研末半兩右為末煉蜜丸如梧子大毎服二</hi>
　<hi>十丸五更薑棗湯下取利未利再服取快  本事方</hi>産後中風<hi>茵芋五兩木防己半斤苦酒九</hi>
　<hi>升漬一宿猪脂四斤煎三上三下膏成毎服熱摩千遍  千金方</hi>
石龍芮<hi>本經中品</hi>　校正<hi>併入菜部水堇</hi>
　釋名地椹<hi>本經</hi>天豆<hi>别/録</hi>石能<hi>别/録</hi>魯果能<hi>别/録</hi>水堇<hi>吴普音謹又音</hi>
<pb n="KR3e0079_WYG_048-54b"/>
　<hi>芹</hi>苦堇<hi>爾/雅</hi>堇葵<hi>郭/璞</hi>胡椒菜<hi>救/荒</hi>彭根<hi>别録𢎞景曰生于石上其葉芮芮短</hi>
　<hi>小故名恭曰實如桑椹故名地椹禹錫曰爾雅云齧苦堇也郭璞云即苦堇也本草言味甘而此云苦者</hi>
　<hi>古人語倒猶甘草謂之大苦也時珍曰芮芮細兒其椹之子細芮故名地椹以下皆子名也水堇以下皆</hi>
　<hi>苗名也苗作蔬食味辛而滑故有椒葵之名唐本草菜部水堇係重出今依吳普本草合併為一</hi>
　集解<hi>别録曰石龍芮生大山川澤石邉五月五日采子二月八月采皮隂乾𢎞景曰今出近道子形</hi>
　<hi>粗似蛇牀子而扁非真好者人言是菑菜子也東山石上所生者其葉芮芮短小其子狀如葶藶黄色而</hi>
　<hi>味小辛此乃是真也恭曰今用者俗名水堇苗似附子實如桑椹生下濕地五月熟葉子皆味辛山南者</hi>
　<hi>粒大如葵子闗中河北者細如葶藶氣力劣於山南者陶以細者為真未為通論又曰堇菜野生非人所</hi>
<pb n="KR3e0079_WYG_048-55a"/>
　<hi>種葉似蕺花紫色藏器曰爾雅云芨堇草注云烏頭苗也蘇恭注天雄亦云石龍芮葉似堇草故名水堇</hi>
　<hi>據此則堇草是烏頭苗水堇定是石龍芮更非别草也頌曰今惟出兖州一叢數莖莖青紫色毎莖三葉</hi>
　<hi>其葉短小多刻缺子如葶<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>而色黄蘇恭所説乃水堇非石龍芮也兖州所生者正與本草及陶氏説合</hi>
　<hi>為得其真宗奭曰石龍芮有兩種水中生者葉光而子圓陸地生者葉毛而子銳入藥須水生者陸生者</hi>
　<hi>又謂之天灸而補不足莖冷失精時珍曰蘇恭言水堇即石龍芮蘇頌非之非矣按漢吳普本草石龍芮</hi>
　<hi>一名水堇其説甚明唐本草菜部所出水堇言其苗也本經石龍芮言其子也寇宗奭所言陸生者乃是</hi>
　<hi>毛華有大毒不可食水堇即俗稱胡椒菜者處處有之多生近水下濕地髙者尺許其根如薺二月生苗</hi>
　<hi>叢生圓莖分枝一枝三葉葉青而光滑有三尖多細缺江淮人三四月采苗㵸過晒蒸黒色為蔬四五月</hi>
<pb n="KR3e0079_WYG_048-55b"/>
　<hi>開細黄花結小實大如豆狀如初生桑椹青緑色搓散則子甚細如葶藶子即石龍芮也宜半老時采之</hi>
　<hi>范子計然云石龍芮出三輔色黄者善</hi>
　子<hi>根皮同</hi>氣味苦平無毒<hi>普曰神農苦平岐伯酸扁鵲大寒雷公醎無毒之才曰大</hi>
　<hi>㦸為之使畏茱萸蛇蜕皮</hi>主治風寒濕痺心腹邪氣利闗節止煩<lb/>
　滿乆服輕身明目不老<hi>本經</hi>平腎胃氣補隂氣不足失<lb/>
　精莖冷令人皮膚光澤有子<hi>别録</hi>逐諸風除心熱燥<hi>大明</hi>
　發明<hi>時珍曰石龍芮乃平補之藥古方多用之其功與枸杞覆盆子相埒而世人不知用何哉</hi>
　水堇氣味甘寒無毒<hi>時珍曰微辛苦濇</hi>主治擣汁洗馬毒瘡<lb/>
<pb n="KR3e0079_WYG_048-56a"/>
　并服之又塗蛇蝎毒及癰腫<hi>唐本</hi>乆食除心下煩熱主<lb/>
　寒熱䑕瘻瘰<graphic n="KR1031" url="https://raw.githubusercontent.com/kanripo/KR-Gaiji/master/images/KR1031.png" mimeType="image/png"/>生瘡結核聚氣下瘀血止霍亂又生<lb/>
　搗汁半升服能殺鬼毒即吐出<hi>孟詵</hi>
　發明<hi>詵曰堇葉止霍亂與香茙同功香茙即香薷也</hi>
　附方<hi>舊二新一</hi>結核氣<hi>堇菜日乾為末油煎成膏摩之日三五度便瘥  孟詵食糜</hi>蛇<lb/>
　咬傷瘡<hi>生堇杵汁塗之  萬畢術</hi>血疝初起<hi>胡椒菜葉挼按揉之  集簡方</hi>
毛茛<hi>音艮拾遺</hi>　　校正<hi>併入毛建草</hi>
　釋名毛建草<hi>拾遺</hi>水茛<hi>綱/目</hi>毛堇<hi>音/芹</hi>天灸<hi>衍/義</hi>自灸<hi>綱目</hi>猴蒜<lb/>
<pb n="KR3e0079_WYG_048-56b"/>
　<hi>時珍曰茛乃草烏頭之苗此草形狀及毒皆似之故名肘後方謂之水茛又名毛建亦茛字音訛也俗名</hi>
　<hi>毛堇似水堇而有毛也山人截瘧采葉挼貼寸口一夜作泡如火燎故呼為天灸自灸</hi>
　集解<hi>藏器曰陶注鉤吻云或是毛茛蘇恭云毛茛是有毛石龍芮也有毒與鉤吻無干葛洪百一方</hi>
　<hi>云菜中有水茛葉圓而先生水旁有毒蟹多食之人誤食之狂亂如中風狀或吐血以甘草汁解之又曰</hi>
　<hi>毛建草生江東地田野澤畔葉如芥而大上有毛花黄色子如蒺藜時珍曰毛建毛茛即今毛堇也下濕</hi>
　<hi>處即多春生苗髙者尺餘一枝三葉葉有三尖及細缺與石龍芮莖葉一様但有細毛為别四五月開小</hi>
　<hi>黄花五出甚光艶結實狀如欲綻青桑椹如有尖峭與石龍芮子不同人以為鵞不食草者大誤也方士</hi>
　<hi>取汁煑砂伏硫沈存中筆談所謂石龍芮有兩種水生者葉光而末圓陸生者葉毛而末鋭此即葉毛者</hi>
<pb n="KR3e0079_WYG_048-57a"/>
　<hi>宜辨之</hi>
　附録海薑隂命<hi>藏器曰陶注鉤吻云海薑生海中赤色狀如石龍芮有大毒又曰隂命生</hi>
　<hi>海中赤色着木懸其子有大毒今無的識者</hi>
　葉及子氣味辛温有毒主治惡瘡癰腫疼痛未潰搗<lb/>
　葉傅之不得入瘡令肉爛又患瘧人以一握微碎縛<lb/>
　於臂上男左女右勿令近肉即便成瘡和薑搗塗腹<lb/>
　破冷氣<hi>藏器</hi>
牛扁<hi>本經下品</hi>
<pb n="KR3e0079_WYG_048-57b"/>
　釋名扁特<hi>唐本</hi>扁毒<hi>唐夲</hi>
　集解<hi>别録曰牛扁生桂陽川谷𢎞景曰今人不復識此恭曰此藥似堇草石龍芮輩根如秦芃而細</hi>
　<hi>生平澤下地田野人名為牛扁療牛虱甚□太常名扁特或名扁毒保昇曰今出寜州葉似石龍芮附子</hi>
　<hi>等二月八月采根日乾頌曰今潞州一種便特六月有花八月結實采其根苗搗末油調殺蟣虱主療大</hi>
　<hi>都相似疑即扁特也但聲近而字訛耳</hi>
　氣味苦微寒無毒主治身皮瘡熱氣可作浴湯殺牛<lb/>
　虱小蟲又療牛病<hi>本經</hi>
　附録虱建草<hi>拾遺藏器曰苦無毒主蟣虱挼汁沐頭虱盡死人有誤吞虱成病者搗汁服一</hi>
<pb n="KR3e0079_WYG_048-58a"/>
　<hi>小合亦主諸蟲瘡生山足濕地發葉似山丹微赤髙一二尺又有水竹葉生水中葉如竹葉而短小可生</hi>
　<hi>食亦去蟣虱</hi>
蕁麻<hi>蕁音燖宋圖經</hi>
　釋名毛䕭<hi>時珍曰蕁字本作䕭杜子美有除䕭草詩是也</hi>
　集解<hi>頌曰蕁麻生江寜府山野中時珍曰川黔諸處甚多其莖有刺髙二三尺葉似花桑或青或紫</hi>
　<hi>背紫者入藥上有毛芒可畏觸人如蜂蠆螫蠚以人溺濯之即解有花無實冒冬不凋挼投水中能毒魚</hi>
　氣味辛苦寒有大毒吐利人不止主治蛇毒搗塗之<lb/>
　<hi>蘇頌</hi>風疹初起以此㸃之一夜皆失<hi>時珍</hi>
<pb n="KR3e0079_WYG_048-58b"/>
格注草<hi>唐本草</hi>
　集解<hi>恭曰出齊魯山澤間葉似蕨根紫色若紫草根一株有二十許二月八月采根五月六月采苗</hi>
　<hi>日乾用</hi>
　氣味辛苦温有大毒主治蠱痊諸毒疼痛等<hi>唐本</hi>
海芋<hi>綱目</hi>
　釋名觀音蓮<hi>綱目</hi>羞天草<hi>玉/冊</hi>天荷<hi>綱/目</hi>隔河仙<hi>見下</hi>
　集解<hi>時珍曰海芋生蜀中今亦處處有之春生苗髙四五尺大葉如芋葉而有幹夏秋間抽莖開花</hi>
　<hi>如一瓣蓮花碧色花中有藥長作穗如觀音像在圓光之狀故俗呼為觀音蓮方士號為隔河仙云可變</hi>
<pb n="KR3e0079_WYG_048-59a"/>
　<hi>金其根似芋魁大者如升盌長六七寸盖野芋之類也庚辛玉冊云羞天草隂草也生江廣深谷澗邉其</hi>
　<hi>葉極大可以禦雨葉背紫色花如蓮花根葉皆有大毒可煆粉霜硃砂小者名野芋宋祁海芋贊云木幹</hi>
　<hi>芋葉擁腫盤戾農經弗載可以治癘</hi>
　氣味辛有大毒主治瘧瘴毒腫風癩伏<graphic n="KR1288" url="https://raw.githubusercontent.com/kanripo/KR-Gaiji/master/images/KR1288.png" mimeType="image/png"/>砂<hi>時珍</hi>
　附録透山根<hi>時珍曰按岣嶁神書云透山根生蜀中山谷草類蘼蕪可以㸃鐵成金昔有人</hi>
　<hi>采藥誤研此草刀忽黄軟成金也又庚辛玉冊云透山根出武都取汁㸃鐵立成黄金有大毒人誤食之</hi>
　<hi>化為紫水又有金英草亦生蜀中狀如馬齒莧而色紅摸鐵成金亦有大毒入口殺人須臾為紫水也又</hi>
　<hi>何逺春渚紀聞云劉均父吏部罷官歸成都有水銀一篋過峽篋漏急取渡旁叢草塞之乆而開視盡成</hi>
<pb n="KR3e0079_WYG_048-59b"/>
　<hi>黄金矣宋初有軍士在澤州澤中割馬草歸䥥皆成金以草燃釡亦成黄金又臨安僧法堅言有客過於</hi>
　<hi>潜山中見一蛇腹脹囓一草以腹磨之而消念此草必能消脹取置篋中夜宿旅舘聞隣房有人病腹脹</hi>
　<hi>呻吟以釡煎藥一盃與服頃之不復聞聲念已安矣至旦視之其人血肉俱化為水獨骸骨在牀爾視其</hi>
　<hi>釡則通體成金矣觀何氏所載即是透山根乃金英草之類如此毒草不可不知故備載之耳</hi>
鉤吻<hi>本經下品</hi>
　釋名野葛<hi>本經</hi>毒根<hi>吳/普</hi>胡蔓草<hi>圖/經</hi>斷腸草<hi>綱/目</hi>黄藤<hi>綱目</hi>火<lb/>
　把花<hi>𢎞景曰言其入口則鉤人喉吻也或言吻當作挽字牽挽人腸而絶之也時珍曰此草雖名野</hi>
　<hi>葛非葛根之野者也或作冶葛王充論衡云冶地名也在東南其説甚通廣人謂之胡蔓草亦曰㫁腸草</hi>
<pb n="KR3e0079_WYG_048-60a"/>
　<hi>入人畜腹内即粘腸上半日則黒爛又名爛腸草滇人謂之火把花因其花紅而性熱如火也岳州謂之</hi>
　<hi>黄藤</hi>
　集解<hi>時珍曰鉤吻生傅髙山谷及㑹稽東野折之青烟出者名固活二月八月采普曰秦鉤吻一名</hi>
　<hi>除辛生南越山及寒石山或益州葉如葛赤莖大如箭而方根黄色正月采之恭曰野葛生桂州以南村</hi>
　<hi>墟閭巷間皆有彼人通名鉤吻亦謂苗為鉤吻根名野葛蔓生其葉如柿其根新采者皮白骨黄宿根似</hi>
　<hi>地骨嫩根如漢防己皮節㫁者良正與白花藤相類不深别者頗亦惑之新者折之無塵氣經年以後則</hi>
　<hi>有塵起從骨之細孔中出今折枸杞根亦然夲草言折之青烟起者名固活為良亦不達之言也人誤食</hi>
　<hi>其葉者致死而羊食其苗大肥物有相伏如此博物志云鉤吻蔓生葉似鳬葵是也時珍曰嵇含南方草</hi>
<pb n="KR3e0079_WYG_048-60b"/>
　<hi>木狀云野葛蔓生葉如羅勒光而厚一名胡蔓草人以雜生蔬中毒人半日輒死叚成式酉陽雜俎云胡</hi>
　<hi>蔓草生邕州容州之間叢生花扁如巵子而稍大不成朶色黄白其葉稍黒又按嶺南衛生方云胡蔓草</hi>
　<hi>葉如荼其花黄而小一葉入口百竅潰血人無復生也時珍又訪之南人云鉤吻即胡蔓草今人謂之㫁</hi>
　<hi>腸草是也蔓生葉圓而光春夏嫩苗毒甚秋冬枯老稍緩五六月開花似櫸栁花數十朶作穗生嶺南者</hi>
　<hi>花黄生滇南者花紅呼為火把花此數説皆與吳普蘇恭説相合陶𢎞景等别生分辨並正于下</hi>
　正誤<hi>𢎞景曰五符經亦言鉤吻是野葛覈事而言似是兩物野葛是根狀如牡丹所生處亦有毒飛</hi>
　<hi>鳥不得集今人用合膏服之無嫌鉤吻别是一物葉似黄精而莖紫當心抽花黄色初生極類黄精故人</hi>
　<hi>采多感之遂致死生之反或云鉤吻是毛茛参錯不同未詳云何斆曰凡使黄精勿用鉤吻真似黄精只</hi>
<pb n="KR3e0079_WYG_048-61a"/>
　<hi>是葉有毛鉤子二個黄精葉似竹葉又曰凡使鉤吻勿用地精莖苗相同鉤吻治人身上惡毒瘡其地精</hi>
　<hi>殺人也恭曰鉤吻蔓生葉如柿陶言飛鳥不集者妄也黄精直生葉似栁及龍膽草殊非比類毛茛乃有</hi>
　<hi>毛石龍芮與鉤吻何干頌曰江南人説黄精莖苗稍類鉤吻但鉤吻葉頭極大而根細與蘇恭所説不同</hi>
　<hi>恐南北之産異也禹錫曰陶説鉤吻似黄精者當是蘇説似柿葉者别是一物也又言苗名鉤吻根名野</hi>
　<hi>葛者亦非通論時珍曰神農本草鉤吻一名野葛一句已明草木狀又名胡蔓草顯是藤生吳普蘇恭所</hi>
　<hi>説正合本文陶氏以藤生為野葛又指小草為鉤吻復疑是毛茛乃祖雷斆之説諸家遂無定見不辨其</hi>
　<hi>蔓生小草相去逺也然陶雷所説亦是一種有毒小草但不得指為鉤吻爾昔天姥對黄帝言黄精益夀</hi>
　<hi>鉤吻殺人乃是以二草善惡比對而言陶氏不審疑是相似遂有此説也餘見黄精下</hi>
<pb n="KR3e0079_WYG_048-61b"/>
　氣味辛温大有毒<hi>普曰神農辛雷公有毒殺人時珍曰其性大熱本草毒藥止云有大</hi>
　<hi>毒此獨變文曰大有毒可見其毒之異常也之才曰半夏為之使惡黄芩</hi>主治金瘡乳痓<lb/>
　中惡風欬逆上氣水腫殺鬼疰蠱毒<hi>本經</hi>破癥積除脚<lb/>
　膝痺痛四肢拘攣惡瘡疥蟲殺鳥獸搗汁入膏中不<lb/>
　入湯飲<hi>别録</hi>主喉痺咽塞聲音變<hi>吴普</hi>
　發明<hi>藏器曰鉤吻食葉飲冷水即死冷水發其毒也彼土毒死人懸尸樹上汁滴地上生菌子收之</hi>
　<hi>名菌藥烈於野葛也蕹菜搗汁解野葛毒取汁滴野葛苗即萎死南人先食蕹菜後食野葛二物相伏自</hi>
　<hi>然無苦魏武帝噉野葛至尺先食此菜也時珍曰按李石續博物志云胡蔓草出二廣廣人負債急毎食</hi>
<pb n="KR3e0079_WYG_048-62a"/>
　<hi>此草而死以誣人以急水吞即死急慢水吞死稍緩或取毒蛇殺之覆以此草澆水生菌為毒藥害人葛</hi>
　<hi>洪肘後方云凡中野葛毒口不可開者取大竹筒洞節以頭拄其兩脇及臍中灌冷水入筒中數易水須</hi>
　<hi>臾口開乃可下藥解之惟多飲甘草汁人屎汁白鴨或白鵝㫁頭瀝血入口中或羊血灌之嶺南衛生方</hi>
　<hi>云即時取雞卵抱未成雛者研爛和麻油灌之吐出毒物乃生稍遲即死也</hi>
　<lb/>
　<lb/>
　<lb/>
　<lb/>
<pb n="KR3e0079_WYG_048-62b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本草綱目卷十七下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草綱目卷三十七</head> <lb/>
    <p>
<pb n="KR3e0079_WYG_090-1a"/>
欽定四庫全書<lb/>
　本草綱目卷三十七<lb/>
　　　　　　　　　　　　明　李時珍　撰<lb/>
　　木之四<hi>寓木類一十二種</hi>
茯苓<hi>本經上品</hi>
　釋名伏靈<hi>綱目</hi>伏兔<hi>本/經</hi>松腴　不死麫<hi>記事</hi>抱根者名<lb/>
　伏神<hi>别録宗奭曰多年樵斫之松根之氣味抑鬱未絶精英未淪其精氣盛者發泄于外結為茯苓</hi>
　<hi>故不抱根離其本體有零之義也津氣不盛止能附結本根既不離本故曰伏神時珍曰茯苓史記龜莢</hi>
<pb n="KR3e0079_WYG_090-1b"/>
　<hi>傳作伏靈蓋松之神靈之氣伏結而成故謂之伏靈伏神也仙經言伏靈大如拳者佩之令百鬼消㓕則</hi>
　<hi>神靈之氣亦可徴矣俗作苓者傳寫之訛爾下有伏靈上有兔絲故又名伏兔或云其形如兔故名亦通</hi>
　集解<hi>别録曰茯苓伏神生大山山谷大松下二月八月采隂乾𢎞景曰今出鬱州大者如三四升器</hi>
　<hi>外皮黑而細皺内堅白形如鳥獸龜鱉者良虚赤者不佳性無杇蛀埋地中三十年猶色理無異也㳟曰</hi>
　<hi>今泰山亦有茯苓實而理小不復采用第一出華山形極粗大雍州南山亦有不如華山保昇曰所在大</hi>
　<hi>松處皆有惟華山最多生枯松樹下形塊無定以似龜鳥形者為佳禹錫曰范子計然言茯苓出嵩山及</hi>
　<hi>三輔淮南子言千年之松下有茯苓上有兔絲典術言松脂入地千歲為茯苓望松樹赤者有之廣志言</hi>
　<hi>伏神乃松汁所作勝於茯苓或云即茯苓貫着松根者生朱提濮陽縣頌曰今大華嵩山皆有之出大松</hi>
<pb n="KR3e0079_WYG_090-2a"/>
　<hi>下附根而生無苗葉花實作塊如拳在土底大者至數斤有赤白二種或云松脂變成或云假松氣而生</hi>
　<hi>今東人見山中古松乆為人斬伐其枯折槎枿枝葉不復上生者謂之茯苓撥即于四面丈餘地内以鐵</hi>
　<hi>頭錐刺地如有茯苓則錐固不可抜乃掘取之其撥大者茯苓亦大皆自作塊不附着根其包根面輕虚</hi>
　<hi>者為伏神則假氣生者其説勝矣龜策傳云茯苓在兔絲之下狀如飛鳥之形新雨已霽天靜無風以火</hi>
　<hi>夜燒兔絲去之即篝燭此地罩之火滅即記其處明乃掘取入地四尺或七尺得矣此類今不聞有之宗</hi>
　<hi>奭曰上有兔絲之説甚為輕信時珍曰下有茯苓則上有靈氣如絲之狀山人亦時見之非兔絲子之兔</hi>
　<hi>絲也注淮南子者以兔絲子及女蘿為説誤矣茯苓有大如斗者有堅如石者絶勝其輕虛者不佳蓋年</hi>
　<hi>淺未堅故爾劉宋王微茯苓賛云皓苓下居彤絲上㑹中狀雞鳬其容龜蔡神侔少司保延㓜艾終志不</hi>
<pb n="KR3e0079_WYG_090-2b"/>
　<hi>移柔紅可佩觀此彤絲即兔絲之證矣冦氏未解此義</hi>
　修治<hi>斆曰凡用皮去心搗細于水盆中攪濁浮者濾去之此是茯苓赤筋若誤服餌令人瞳子并黑</hi>
　<hi>睛㸃小兼盲目𢎞景曰作丸散者先煮二三沸乃切暴乾用</hi>
　氣味甘平無毒<hi>元素曰性温味甘而淡氣味俱薄浮而升陽也之才曰馬問為之使得甘</hi>
　<hi>草防風芍藥紫石英麥門冬共療五臟惡白斂畏牡䝉地榆雄黄秦芃龜甲忌米醋及酸物𢎞景曰藥無</hi>
　<hi>馬問或是馬莖也恭曰李氏本草馬刀為茯苓使問字草書似刀字傳訛爾志曰二注恐皆非也當是馬</hi>
　<hi>藺字</hi>主治胸脇逆氣憂恚驚邪恐悸心下結痛寒熱煩<lb/>
　滿欬逆口焦舌乾利小便乆服安魂養神不饑延年<lb/>
<pb n="KR3e0079_WYG_090-3a"/>
　<hi>本經</hi>止消渴好睡大腹淋瀝膈中痰水水腫淋結開胸<lb/>
　腑調臟氣伐腎邪長隂益氣力保神氣<hi>别録</hi>開胃止嘔<lb/>
　逆善安心神主肺痿痰壅心腹脹滿小兒驚癎女人<lb/>
　熱淋<hi>甄權</hi>補五勞七傷開心益志止健忘煖腰膝安胎<lb/>
　<hi>大明</hi>止渴利小便除濕益燥和中益氣利腰臍間血<hi>元素</hi>
　逐水緩脾生津導氣平火止泄除虛熱開腠理<hi>李杲</hi>瀉<lb/>
　膀胱益脾胃治腎積奔豚<hi>好古</hi>
　赤茯苓主治破結氣<hi>甄權</hi>瀉心小腸膀胱濕熱利竅行<lb/>
<pb n="KR3e0079_WYG_090-3b"/>
　水<hi>時珍</hi>
　茯苓皮主治水腫膚脹開水道開腠理<hi>時珍</hi>
　發明<hi>𢎞景曰茯苓白色者補赤色者利俗用甚多仙方服食亦為至要云其通神而致靈和魂而鍊</hi>
　<hi>魄利竅而益肌厚腸而開心調營而理衞上品仙藥也善能斷穀不饑宗奭曰茯苓行水之功多益心脾</hi>
　<hi>不可缺也元素曰伏苓赤瀉白補上古無此説氣味俱薄性浮而升其用有五利小便也開腠理也生津</hi>
　<hi>液也除虛熱也止㵼也如小便利或數者多服則損人目汗多人服之亦損元氣天人為其淡而滲也又</hi>
　<hi>云淡為天之陽陽當上行何以利水而瀉下氣薄者陽中之隂所以茯苓利水㵼下不離陽之體故入手</hi>
　<hi>太陽杲曰白者入壬癸赤者入丙丁味甘而淡降也陽中隂也其用有六利竅而除濕益氣而和中治驚</hi>
<pb n="KR3e0079_WYG_090-4a"/>
　<hi>悸生津液小便多者能止小便結者能通又云濕淫所勝小便不利淡以利竅甘以助湯温平能益脾逐</hi>
　<hi>水乃除濕之聖藥也好古曰白者入手太隂足太陽經氣分赤者入足太隂手少隂太陽氣分伐腎邪小</hi>
　<hi>便多能止之小便濇能利之與車前子相似雖利小便而不走氣酒浸與光明朱砂同用能袐童元味甘</hi>
　<hi>而平如何是利小便耶震亨曰茯苓得松之餘氣而成屬金仲景利小便多用之此暴新病之要藥也若</hi>
　<hi>隂虛者恐未為宜此物有行水之功久服損人八味丸用之者亦不過接引他藥歸就腎經去胞中久陳</hi>
　<hi>積垢為搬運之功爾時珍曰伏苓本草又言利小便伐腎邪至李東垣王海藏乃言小便多者能止濇者</hi>
　<hi>能通同朱砂能祕真元而朱丹溪又言隂虛者不宜用義似相反何哉伏苓氣味淡而滲其性上行生津</hi>
　<hi>液開腠理滋水之原而下降利小便故張潔古謂其屬陽浮而升言其性也東垣謂其為陽中之隂降而</hi>
<pb n="KR3e0079_WYG_090-4b"/>
　<hi>下言其功也素問云飲食入胃遊溢精氣上輸于肺通調水道下輸膀胱觀此則知淡滲之藥俱皆上行</hi>
　<hi>而後下降非直下行也小便多其源亦異素問云肺氣盛則便數而欠虛則欠欬小便遺數心虛則少氣</hi>
　<hi>遺溺下焦虛則遺溺胞移熱于膀胱則遺溺膀胱不利為癃不約為遺厥隂病則遺溺閉癃所謂肺氣盛</hi>
　<hi>者實熱也其人必氣壯脉强宜用茯苓甘淡以滲其熱故曰小便多者能止也若夫肺虛心虛胞熱厥隂</hi>
　<hi>病者皆虛熱也其人必上熱下寒脉虛而弱法當用升陽之藥以升水降火膀胱不約下焦虛者乃火投</hi>
　<hi>于水水泉不藏脱陽之証其人必肢冷脈遲法當用温熱之藥峻補其下交濟坎離二証皆非茯苓輩淡</hi>
　<hi>滲之藥所可治故曰隂虚者不宜用也仙家雖有服食之法亦當因人而用焉</hi>
　伏神氣味甘平無毒<lb/>
<pb n="KR3e0079_WYG_090-5a"/>
　主治辟不祥療風眩風虛五勞口乾止驚悸多恚怒<lb/>
　善忘開心益智安魂魄養精神<hi>别録</hi>補勞乏主心下急<lb/>
　痛堅滿人虚而小腸不利者加而用之<hi>甄權</hi>
　神木<hi>即伏神心内木也又名黄松節</hi>主治偏風口面喎斜毒風筋攣<lb/>
　不語心神驚掣虛而健忘<hi>甄權</hi>治脚氣痺痛諸筋牽縮<lb/>
　<hi>時珍</hi>
　發明<hi>𢎞景曰仙方止云茯苓而無伏神為療既同用應無嫌時珍曰神農本草止言伏苓名醫别録</hi>
　<hi>始添伏神而主治皆同後人治心病必用伏神故潔古張氏云風眩心虛非伏神不能除然茯苓亦未嘗</hi>
<pb n="KR3e0079_WYG_090-5b"/>
　<hi>不治心病也陶𢎞景始言茯苓赤瀉白補李杲復分赤入丙丁白入壬癸此其發前人之祕者時珍則謂</hi>
　<hi>牡苓伏神只當云赤入血分白入氣分各從其類如  丹芍藥之義不當以丙丁壬癸分也若以丙丁壬</hi>
　<hi>癸分則白伏神不能治心病赤茯苓不能入膀胱矣張元素不分赤白之説于理欠通聖濟録松節散用</hi>
　<hi>伏神心中木一兩乳香一錢石器炒研為末毎服二錢木𤓰酒下治風寒冷濕摶于筋骨足筋攣痛行步</hi>
　<hi>艱難但是諸筋攣縮疼痛並主之</hi>
　附方<hi>舊五新二十六</hi>服茯苓法<hi>頌曰集仙方多單餌伏苓其法取白茯苓五斤去黒皮擣</hi>
　<hi>篩以熟絹囊盛于二斗米下蒸之米熟即止暴乾又蒸如此三遍乃取牛乳二斗和合着銅器中㣲火煮</hi>
　<hi>如膏收之毎食以竹刀割隨性飽食辟穀不飢也如欲食穀先煮葵汁飲之  又茯苓酥法白茯苓三十</hi>
<pb n="KR3e0079_WYG_090-6a"/>
　<hi>斤山之陽者甘美山之隂者味苦去皮薄切暴乾蒸之以湯淋去苦味淋之不止其汁當甜乃暴乾篩末</hi>
　<hi>用酒三石蜜三升相和置大甕中攪之百匝宻封勿洩氣冬五十日夏二十五日酥自浮出酒上掠取其</hi>
　<hi>味極甘美作掌大塊空室中隂乾色赤如棗飢時食一枚酒送之終日不食名神仙度世之法  又服食</hi>
　<hi>法以茯苓合白菊花或合桂心或合术為散丸自任皆可常服補益殊勝  儒門事親方用茯苓四兩頭</hi>
　<hi>白麫二兩水調作餅以黄蠟三兩煎熟飽食一頓便絶食辟穀至三日覺難受以後氣力漸生也  經騐</hi>
　<hi>後方服法用華山挺子茯苓削如棗大方塊安新甕内好酒浸之紙封一重百日乃開其色當如餳糖可</hi>
　<hi>日食一塊至百日肌體潤澤一年可夜視物乆乆腸化為筋延年耐老面若童顔  嵩高記用茯苓松脂</hi>
　<hi>各二斤淳酒浸之和以白蜜日三服之久久通靈錢又法白茯苓去皮酒浸十五日漉出為散每服三</hi>
<pb n="KR3e0079_WYG_090-6b"/>
　<hi>水調下日三服夜孫真人枕中記云茯苓久服百日病除二百日晝  不眠二年役使鬼神四年後玉女</hi>
　<hi>來侍能葛洪抱朴子云王子季服茯苓十八年玉女從之  隠能彰不食穀炙瘢滅面體玉澤又黄初起</hi>
　<hi>服茯苓五萬日能坐在立亡日中無影</hi>交感丸方<hi>見草部/莎根下</hi>吳仙丹方<hi>見果</hi>
　<hi>部吳茱茰下</hi>胸脇氣逆<hi>脹滿茯苓一兩人參半兩每服三錢水煎服日三  聖濟總録</hi>養<lb/>
　心安神<hi>朱雀丸治心神不定恍惚健忘不樂火不下降水不上升時復振跳常服消隂養火全心</hi>
　<hi>氣伏神二兩去皮沈香半兩為末煉蜜丸小豆大毎服三十丸食後人參湯下  百一選方</hi>血虛<lb/>
　心汗<hi>别處無汗獨心孔有汗思慮多則汗亦多宜養心血以艾湯調伏苓末日服一錢  證治要訣</hi>
　心虛夢洩<hi>或白濁白茯苓末二錢米湯調下日二服蘇東坡方也  直指方</hi>虛滑遺<lb/>
<pb n="KR3e0079_WYG_090-7a"/>
　精<hi>白茯苓二兩縮砂仁一兩為末入鹽二錢精羊肉批片摻藥炙食以酒送下  普濟方</hi>漏精<lb/>
　白濁<hi>方見菜部薯蕷下</hi>濁遺帶下<hi>威喜丸治丈夫元陽虛憊精氣不固小便下濁餘瀝</hi>
　<hi>常流夢寐多驚頻頻遺洩婦人白淫白帶並治之白茯苓去皮四兩作匱以豬苓四錢半入内煮二十餘</hi>
　<hi>沸取出日乾擇去豬苓為末化黄蠟捜和丸彈子大每嚼一丸空心津下以小便清為度忌米醋  李時</hi>
　<hi>珍曰抱朴子言茯苓千萬歲其上生小木狀似蓮花名曰木威喜芝夜視有光燒之不焦帶之辟兵服之</hi>
　<hi>長生和劑局方威喜丸之名蓋取諸此</hi>小便頻多<hi>白茯苓去皮乾山藥去皮以白礬水瀹過</hi>
　<hi>焙等分為末每米飲服二錢  儒門事親方</hi>小便不禁<hi>茯苓丸治心腎俱虛神志不守小便</hi>
　<hi>淋瀝不禁用白伏苓赤茯苓等分為末以新汲水挼洗去筋控乾以酒煮地黄汁搗膏捜和丸彈子大毎</hi>
<pb n="KR3e0079_WYG_090-7b"/>
　<hi>嚼一丸空心鹽酒下  三因方</hi>小便淋濁<hi>由心腎氣虛神舍不守或夢遺白濁赤白茯苓等分</hi>
　<hi>為末新汲水飛去沬控乾以地黄汁同擣酒熬作膏和丸彈子大空心鹽湯嚼下一丸  三因方</hi>下<lb/>
　虛消渴<hi>土盛下虛心火炎爍腎水枯涸不能交濟而成渴証白茯苓一斤黄連一斤為末熬天花</hi>
　<hi>粉作糊丸梧子大每温湯下五十丸  徳生堂經騐方</hi>下部諸疾<hi>龍液膏用堅實白茯苓去</hi>
　<hi>皮焙研取清溪流水洗浸去筋膜復焙入瓷□内以好蜜和勻入銅釡内重湯桑柴灰煮一日取出收之</hi>
　<hi>每空心白湯下二三匙解煩鬱躁渴一切下部疾皆可除  積善堂方</hi>飱泄滑痢<hi>不止白茯</hi>
　<hi>苓一兩木香煨半兩為末紫蘇木𤓰湯下二錢  百一選方</hi>妊娠水腫<hi>小便不利惡寒赤茯</hi>
　<hi>苓去皮葵子各半兩為末每服二錢新汲水下  禹講師方</hi>卒然耳聾<hi>黄蠟不拘多少和茯</hi>
<pb n="KR3e0079_WYG_090-8a"/>
　<hi>苓末細嚼茶湯下  普濟方</hi>面䵟雀斑<hi>白茯苓末蜜和夜夜𫝊之二七日愈  姚僧坦集騐</hi>
　<hi>方</hi>豬雞骨哽<hi>五月五日取楮子晒乾白茯苓等分為末每服二錢乳香湯下一方不用楮子</hi>
　<hi>以所哽骨煎湯下  經騐良方</hi>痔漏神方<hi>赤白茯苓去皮没藥各二兩破故紙四兩石臼搗成</hi>
　<hi>一塊春秋酒浸三日夏二日冬五日取出木籠蒸熟晒乾為末酒糊丸梧子大每酒服二十丸漸加至五</hi>
　<hi>十丸驗革炳集  方</hi>血餘怪病<hi>手十指節斷壞惟有筋連無節肉虫出如燈心長數寸遍身緑</hi>
　<hi>毛卷名曰血餘以茯苓胡黄連煎湯飲之愈  夏子益竒疾方</hi>水腫尿濇<hi>伏苓皮椒目等分煎</hi>
　<hi>湯日飲取効  普濟方</hi>
琥珀<hi>别録上品</hi>
<pb n="KR3e0079_WYG_090-8b"/>
　釋名江珠<hi>時珍曰虎死則精魄入地化為石此物狀似之故謂之虎魄俗文從玉以其類玉也</hi>
　<hi>梵書謂之阿濕摩揭婆</hi>
　集解<hi>别録曰琥珀生永昌𢎞景曰舊説松脂淪入地千年所化今燒之亦作松氣亦有中有一蜂形</hi>
　<hi>色如生者博物志乃云燒蜂巢所作恐非實也此或蜂為松脂所沾因墜地淪没爾亦有煮毈雞子及青</hi>
　<hi>魚魫作者並非真惟以手心摩熱拾芥為真今並從外國來而出茯苓處並無不知出琥珀處復有茯苓</hi>
　<hi>否也珣曰琥珀是海松木中津液初若桃膠後乃凝結復有南珀不及舶上來者保昇曰楓脂入地千年</hi>
　<hi>變為琥珀不獨松脂變也大抵木脂入地千年皆化但不及楓松有脂而多經年歲爾蜂巢既燒安有蜂</hi>
　<hi>形尚在其間宗奭曰今西戎亦有其色差淡而明澈南方者色深而重濁彼土人多碾為物形若謂千年</hi>
<pb n="KR3e0079_WYG_090-9a"/>
　<hi>伏苓所化則其粘著蜂蟻宛然具在極不然也地理志云海南林邑多出琥珀松脂淪入地所化有琥珀</hi>
　<hi>則旁無草木入土淺者五尺深者八九尺大者如斛削去皮乃成此説為勝但土地有所宜不宜故有能</hi>
　<hi>化不化燒蜂之説不知何據承曰諸家所説茯苓琥珀雖有小異同皆云松脂所化但茯苓伏神乃大松</hi>
　<hi>摧折或斫伐而根瘢不朽津液下流而結成故治心腎通津液也若琥珀乃是松樹枝節榮盛時為炎日</hi>
　<hi>所灼流脂出樹身外日漸厚大因堕土中津潤歲久為土所滲泄而光瑩之體獨存今可拾芥尚有粘性</hi>
　<hi>故其虫蟻之類乃未入土時所粘者二物皆自松出而所稟各異茯苓生于隂而成于陽琥珀生于陽而</hi>
　<hi>成于隂故皆治營安心而利水也斆曰凡用須分紅松脂石珀水珀花珀物象珀㙠珀琥珀其紅松脂如</hi>
　<hi>琥珀只是濁大脆文横水珀多無紅色如淺黄多皺文石珀如石重色黄不堪用花珀文似新馬尾松心</hi>
<pb n="KR3e0079_WYG_090-9b"/>
　<hi>文一路赤一路黄物象珀其内自有物命入用神妙㙠珀是象珀之長琥珀如血色以布拭熱吸得芥子</hi>
　<hi>者真也時珍曰琥珀拾芥乃草芥即禾草也雷氏言拾芥子誤矣唐書載西域康千河松木入水一二年</hi>
　<hi>化為石正與松楓諸木瀋入土化珀同一理也今金齒麗江亦有之其伏苓千年化琥珀之説亦誤傳也</hi>
　<hi>按曹昭格古論云琥珀出西畨南畨乃楓木津液多年所化色黄而明瑩者名蠟珀色若松香紅而且黄</hi>
　<hi>者名明珀有香者名香珀出髙麗倭國者色深紅有蜂蟻松枝者尤好</hi>
　修治<hi>斆曰入藥用水調側栢子末安瓷鍋中置琥珀于内煮之從巳至申當有異光搗粉篩用</hi>
　氣味甘平無毒<lb/>
　主治安五臟定魂魄殺精魅邪鬼消瘀血通五淋<hi>别録</hi>
<pb n="KR3e0079_WYG_090-10a"/>
　壯心明目磨翳止心痛顛邪療蠱毒破結瘕治産後<lb/>
　血枕痛<hi>大明</hi>止血生肌合金瘡<hi>藏/器</hi>清肺利小腸<hi>元素</hi>
　發明<hi>震亨曰古方用為利小便以燥脾土有功脾能運化肺氣下降故小便可通若血少不利者反</hi>
　<hi>致其燥急之苦𢎞景曰俗中多帶之辟惡刮削服療瘀血至騐仙經無正用藏器曰和大黄鱉甲作散酒</hi>
　<hi>下方寸匕下惡血婦人腹内血盡即止宋高祖時寧州貢琥珀枕碎以賜軍士𫝊金瘡</hi>
　附方<hi>舊四新五</hi>琥珀散<hi>止血生肌鎮心明目破癥瘕氣塊産後血運悶絶兒枕痛並宜餌此</hi>
　<hi>方琥珀一兩鱉甲一兩京三稜一兩延胡索半兩没藥半兩大黄六銖熬搗為散空心酒服三錢七日再</hi>
　<hi>服神騐莫及産後即减大黄  海藥本草</hi>小兒胎驚<hi>琥珀防風各一錢朱砂半錢為末豬乳調</hi>
<pb n="KR3e0079_WYG_090-10b"/>
　<hi>一字入口中最妙  直指方</hi>小兒胎癎<hi>琥珀朱砂各少許全蝎一枚為末麥門冬湯調一字</hi>
　<hi>服方直指</hi>小便轉胞<hi>真琥珀一兩為末用水四升葱白十莖煮汁三升入珀末二錢温服</hi>
　<hi>沙石諸淋三服皆效  聖惠方</hi>小便淋瀝<hi>琥珀為末二錢麝香少許白湯服之或萱草煎湯服</hi>
　<hi>老人虛人以人參湯下亦可蜜丸以赤茯苓湯下  普濟方</hi>小便尿血<hi>琥珀為末每服二錢</hi>
　<hi>燈心湯下  直指方</hi>從高墜下<hi>有瘀血在内刮琥珀屑酒服方寸匕或入蒲黄三二七日服四</hi>
　<hi>五次要外臺祕</hi>金瘡悶絶<hi>不識人琥珀研粉童子小便調一錢三服瘥  鬼遺方</hi>魚<lb/>
　骨哽咽<hi>六七日不出用琥珀珠一串推入哽所牽引之即出  外臺祕要</hi>
瑿<hi>音黟祐宋嘉</hi>
<pb n="KR3e0079_WYG_090-11a"/>
　釋名瑿珀<hi>斆曰瑿是衆珀之長故號瑿珀時珍曰亦作䃜其色黳黑故名</hi>
　集解<hi>恭曰古來相傳松脂千年為茯苓又千年為琥珀又千年為瑿二物燒之皆有松氣狀似𤣥玉</hi>
　<hi>而輕出西戎而有茯苓處無此物今西州南三百黑磧中得者大則方尺黑潤而輕燒之腥臭高昌人名</hi>
　<hi>為木瑿謂𤣥玉為石瑿共州土石間得者燒作松氣功同琥珀見風拆破不堪為器恐此二種及琥珀或</hi>
　<hi>非松脂所為也慎微曰梁公子傳柰公云交河之間平磧中掘深一丈下有瑿珀黑逾純漆或大如車輪</hi>
　<hi>末服攻婦人小腸癥瘕諸疾時珍曰瑿即琥珀之黒色者或因土色薰染或是一種木瀋結成未必是千</hi>
　<hi>年琥珀復化也玉策經言松脂千年作茯苓茯苓千年作琥珀琥珀千年作石膽石膽千年作威喜大扺</hi>
　<hi>皆是神異之説未可深憑雷斆琥珀下所説諸珀可據</hi>
<pb n="KR3e0079_WYG_090-11b"/>
　氣味甘平無毒主治補心安神破血生肌治婦人癥<lb/>
　瘕<hi>唐本</hi>小兒帶之辟惡磨滳目翳赤障<hi>藏器</hi>
豬苓<hi>本經中品</hi>
　釋名豭豬屎<hi>本經</hi>豕槖<hi>莊/子</hi>地烏挑<hi>圖經𢎞景曰其塊黑似豬屎故以名之司</hi>
　<hi>馬彪註莊子云豕槖一名苓其根似豬矢是也時珍曰馬屎曰通豬屎曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>即苓字其塊零落而下故也</hi>
　集解<hi>别録曰豬苓生衡山山谷及濟隂寃句二月八月采隂乾𢎞景曰是楓樹苓其皮黑色肉白而</hi>
　<hi>實者佳削去皮用頌曰今蜀州習州亦有之生土底不必楓根下始有也時珍曰豬苓亦是木之餘氣所</hi>
　<hi>結如松之餘氣結茯苓之義他木皆有楓木為多耳</hi>
<pb n="KR3e0079_WYG_090-12a"/>
　修治<hi>斆曰采得銅刀削去粗皮薄切以東流水浸一夜至明漉出細切以升麻葉對蒸一日去葉㬠</hi>
　<hi>乾用時珍曰豬苓取其行濕生用更佳</hi>
　氣味甘平無毒<hi>普曰神農甘雷公苦無毒權曰微熱元素曰氣平味甘氣味俱薄升而微</hi>
　<hi>降與茯苓同杲曰淡甘平降也陽中隂也好古曰甘重于苦陽也入足太陽足少隂經</hi>
　主治痎瘧解毒蠱疰不祥利水道久服輕身耐老<hi>本經</hi>
　解傷寒温疫大熱發汗主腫脹滿腹急痛<hi>甄權</hi>治渴除<lb/>
　濕去心中懊憹<hi>元素</hi>㵼膀胱<hi>好古</hi>開腠理治淋腫脚氣白<lb/>
　濁帶下妊娠子淋胎腫小便不利<hi>時珍</hi>
<pb n="KR3e0079_WYG_090-12b"/>
　發明<hi>頌曰張仲景治消渴脈浮小便不利微熱者豬苓散發其汗病欲飲水而復吐名為水逆冬時</hi>
　<hi>寒𠻳如瘧狀者亦與豬苓此即五苓散也豬苓茯苓术各三兩澤㵼五分桂二分細搗篩水服方寸匕日</hi>
　<hi>三多飲煖水汗出即愈利水道諸湯劑無若此駚今人皆用之杲曰苦以泄滯甘以助陽淡以利竅故能</hi>
　<hi>除濕利小便宗奭曰豬苓引水之功多久服必損腎氣昬人目久服者宜詳審之元素曰豬苓淡滲大燥</hi>
　<hi>亡津液無濕證者勿服之時珍曰豬苓淡滲氣升而又能降故能開腠理利小便與茯苓同功但入補藥</hi>
　<hi>不如茯苓也</hi>
　附方<hi>舊五新二</hi>傷寒口渴<hi>邪在臟也豬苓湯主之豬苓茯苓澤㵼滑石阿膠各一兩以水</hi>
　<hi>四升煮取二升每服七合日三服嘔而思水者亦主之  張仲景方</hi>小兒袐結<hi>豬苓一兩以水</hi>
<pb n="KR3e0079_WYG_090-13a"/>
　<hi>少許煮雞屎白一錢調服立通  外臺祕要</hi>通身腫滿<hi>小便不利豬苓五兩為末熟水服方</hi>
　<hi>寸匕日三服  楊氏産乳</hi>妊娠腫渴<hi>從脚至腹小便不利微渴引飲方同上法  子母祕録</hi>
　妊娠子淋<hi>方同上法日三夜二以通為度  小品方</hi>壯年遺溺<hi>方見草部半夏下</hi>
　消渴白濁<hi>方見半夏</hi>
雷丸<hi>本經下品</hi>
　釋名雷實<hi>别録</hi>雷矢<hi>同/上</hi>竹苓<hi>時珍曰雷斧雷楔皆霹靂擊物精氣所化此物生土</hi>
　<hi>中無苗葉而殺蟲逐邪猶雷之丸也竹之餘氣所結故曰竹苓苓亦屎也古者屎苓字通用</hi>
　集解<hi>别録曰雷丸生石城山谷及漢中土中八月采根暴乾𢎞景曰今出建平宜都間纍纍相連如</hi>
<pb n="KR3e0079_WYG_090-13b"/>
　<hi>丸恭曰雷丸竹之苓也無有苗蔓皆零無相連者今出房州金州時珍曰雷丸大小如栗狀如豬苓而圓</hi>
　<hi>皮黒肉白甚堅實</hi>
　修治<hi>斆曰凡使用甘草水浸一夜銅刀刮去黑皮破作四五片以甘草水再浸一宿蒸之從巳至未</hi>
　<hi>日乾酒拌再蒸日乾用大明曰入藥炮用</hi>
　氣味苦寒有小毒<hi>别録曰鹹微寒有小毒赤者殺人白者善普曰神農苦黄帝岐伯桐</hi>
　<hi>君甘有毒扁鵲甘無毒李當之大寒權曰苦有小毒時珍曰甘微苦平之才曰荔實厚朴蓄根芫花為之</hi>
　<hi>使惡葛根</hi>主治殺三蟲逐毒氣胃中熱利丈夫不利女子<lb/>
　<hi>本經</hi>作摩膏除小兒百病逐邪氣惡風汗出除皮中熱<lb/>
<pb n="KR3e0079_WYG_090-14a"/>
　結積蠱毒白蟲寸白自出不止久服令人隂痿<hi>别録</hi>逐<lb/>
　風主癲癎狂走<hi>甄權</hi>
　發明<hi>𢎞景曰本經云利丈夫别録曰久服隂痿于事相反志曰經言利丈夫不利女子乃疎利男子</hi>
　<hi>元氣不疎利女子臟氣故曰久服令人隂痿也時珍曰按陳正敏遯齊閑覽云楊勔中年得異疾每發語</hi>
　<hi>腹中有小聲應之久漸聲大有道士見之曰此應聲蟲也但讀本草取不應者治之讀至雷丸不應遂頓</hi>
　<hi>服數粒而愈</hi>
　附方<hi>舊一新二</hi>小兒出汗<hi>有熱雷丸四兩粉半斤為末撲之  千金方</hi>下寸白<lb/>
　蟲<hi>雷丸水浸去皮切焙為末五更初食炙肉少許以稀粥飲服一錢匕須上半月服蟲乃下  經騐方</hi>
<pb n="KR3e0079_WYG_090-14b"/>
　筋肉化蟲<hi>方見石部雄黄下</hi>
桑上寄生<hi>本經上品</hi>
　釋名寄屑<hi>本經</hi>寓木<hi>本/經</hi>宛童<hi>本/經</hi>蔦<hi>鳥吊二音時珍曰此物寄寓他木而生如</hi>
　<hi>鳥立于上故曰寄生寓木蔦木俗呼為寄生草東方朔傳云在樹為寄生在地為窶藪</hi>
　集解<hi>别録曰桑上寄生生𢎞農川谷桑樹上三月三日采莖葉隂乾𢎞景曰寄生松上楊上楓上皆</hi>
　<hi>有形類一般但根津所因處為異則各隨其樹名之生樹枝間根在枝節之内葉圓青赤厚澤易折旁自</hi>
　<hi>生枝節冬夏生四月花白五月實赤大如小豆處處皆有以出彭城者為勝俗呼為續斷用之而本經續</hi>
　<hi>斷别在上品主療不同市人混雜無識者恭曰此多生楓槲櫸栁水楊等樹上葉無隂陽如細栁葉而厚</hi>
<pb n="KR3e0079_WYG_090-15a"/>
　<hi>脆莖粗短子黄色大如小棗惟虢州有桑上者子汁甚黏核大似小豆九月始熟黄色陶言五月實赤大</hi>
　<hi>如小豆蓋未見也江南人相承用其莖為續斷殊不相關保昇曰諸樹多有寄生莖葉並相似云是烏鳥</hi>
　<hi>食一物子糞落樹上感氣而生葉如橘而厚軟莖如槐而肥脆處處雖有須桑上者佳然非自采即難以</hi>
　<hi>别可斷莖視之色深黄者為驗又圖經云葉似龍膽而厚濶莖短似雞脚作樹形三月四月花黄白色六</hi>
　<hi>月七月結子黄緑色如小豆以汁稠黏者良也大明曰人多收櫸樹上者為桑寄生桑上極少縱有形與</hi>
　<hi>櫸上者亦不同次即楓樹上者力與櫸樹上者相同黄色七月六月采宗奭曰桑寄生皆言處處有之從</hi>
　<hi>官南北處處難得豈歲歲斫踐之苦不能生耶抑方宜不同耶若以為鳥食物子落枝節間感氣而生則</hi>
　<hi>麥當生麥穀當生穀不當生此一物也自是感造化之氣别是一物古人惟取桑上者是假其氣爾第以</hi>
<pb n="KR3e0079_WYG_090-15b"/>
　<hi>難得真者真者下咽必驗如神向有求此于吳中諸邑者予遍搜不可得遂以實告之鄰邑以他木寄生</hi>
　<hi>送上服之逾月而死可不慎哉震亨曰桑寄生藥之要品而人不諳其的惜哉近海州邑及海外之境其</hi>
　<hi>地煖而不蠶桑無採捋之苦氣厚意濃自然生出也何嘗節間可容他子耶時珍曰寄生高者二三尺其</hi>
　<hi>葉圓而㣲尖厚而柔靣青而光澤背淡紫而有茸人言川蜀桑多時有生者他處鮮得須自采或連桑采</hi>
　<hi>者乃可用世俗多以襍樹上者充之氣性不同恐反有害也按鄭樵通志云寄生有兩種一種大者葉如</hi>
　<hi>石榴葉一種小者葉如麻黄葉其子皆相似大者曰蔦小者曰女蘿今觀蜀本韓氏所説亦是兩種與鄭</hi>
　<hi>説同</hi>
　修治<hi>斆曰采得銅刀和根枝莖葉細剉隂乾用勿見火</hi>
<pb n="KR3e0079_WYG_090-16a"/>
　氣味苦平無毒<hi>别録曰甘無毒</hi>主治腰痛小兒背强癰腫充<lb/>
　肌膚堅髮齒長鬚眉安胎<hi>本經</hi>去女子崩中内傷不足<lb/>
　産後餘疾下乳汁主金瘡去痺<hi>别録</hi>助筋骨益血脈<hi>大明</hi>
　主懷妊漏血不止令胎牢固<hi>甄權</hi>
　實氣味甘平無毒主治明目輕身通神<hi>本經</hi>
　附方<hi>新四</hi>膈氣<hi>生桑寄生搗汁一/琖服之  集簡方</hi>胎動腹痛<hi>桑寄生一兩半阿膠</hi>
　<hi>炒半兩艾葉半兩水一盞半煎一盞去滓温服或去艾葉  聖惠方</hi>毒痢膿血<hi>六脈微小並無</hi>
　<hi>寒熱宜以桑寄生二兩防風大芎二錢半灸甘草三銖為末每服二錢水一盞煎八分和滓服  楊子建</hi>
<pb n="KR3e0079_WYG_090-16b"/>
　<hi>䕶命方</hi>下血後虚<hi>下血止後但覺丹田元氣虛乏腰膝沈重少力桑寄生為末每服一錢非</hi>
　<hi>時白湯㸃服方楊子建䕶命</hi>
松蘿<hi>本經中品</hi>
　釋名女蘿<hi>别録</hi>松上寄生<hi>時珍曰名義未詳</hi>
　集解<hi>别録曰松蘿生熊耳山谷松樹上五月采隂乾𢎞景曰山東甚多生雜樹上而以松上者為真</hi>
　<hi>詩云鳥與女蘿施于松上蔦是寄生以桑上者為真不用松上者互有異同爾時珍曰按毛萇詩注云女</hi>
　<hi>蘿兔絲也吳晋本草兔絲一名松蘿陽𢎞景謂蔦是桑上寄生松蘿是松上寄生陸佃埤雅言蔦是松柏</hi>
　<hi>上寄生女蘿是松上浮蔓又言在木為女蘿在草為兔絲鄭樵通志言寄生有二種大曰蔦小曰女蘿陸</hi>
<pb n="KR3e0079_WYG_090-17a"/>
　<hi>璣詩疏言兔絲蔓生草上黄赤如金非松蘿也松蘿蔓延松上生枝正青與兔絲殊異羅願爾雅翼云女</hi>
　<hi>羅色青而細長無雜蔓故山鬼云被薜荔兮帶女蘿謂青長如帶也兔絲黄赤不相類然二者附物而生</hi>
　<hi>有時相結故古樂府云南山羃羃兔絲花北陵青青女蘿樹由來花葉同一心今日枝條分兩處唐樂府</hi>
　<hi>云兔絲故無情隨風任顛倒誰使女蘿枝而來强縈抱兩草猶一心人心不如草㨿此諸説則女蘿之為</hi>
　<hi>松上蔓當以二陸羅氏之説為的其曰兔絲者誤矣</hi>
　氣味苦甘平無毒主治瞋怒邪氣止虛汗頭風女子<lb/>
　隂寒腫痛<hi>本經</hi>療痰熱温瘧可為吐湯利水道<hi>别録</hi>治寒<lb/>
　熱胸中客熱痰涎去頭瘡頂上瘤癭令人得眠<hi>甄權</hi>
<pb n="KR3e0079_WYG_090-17b"/>
　發明<hi>時珍曰松蘿能平肝邪去寒熱同𤓰蒂諸藥則能吐痰非松蘿能吐人也葛洪肘後方治胸中</hi>
　<hi>有痰頭痛不欲食氣壯者用松蘿杜蘅三兩𤓰蒂二十枚酒一升二合漬再宿旦飲一合取吐不吐晚再</hi>
　<hi>服一合孫思邈千金方治胸膈痰辟積熱斷膈湯用松蘿甘草各一兩恒山三兩𤓰蒂二十一枚水酒各</hi>
　<hi>一升半煑取一升分三服取吐</hi>
楓栁<hi>唐本草</hi>
　集解<hi>恭曰楓栁出原州葉似槐莖赤根黄子六月熟緑色而細剥取莖皮用時珍曰蘇恭言楓栁有</hi>
　<hi>毒出原州陳藏器駁之以為楓栁皮即今風樹皮性濇能止水痢按斗門方言即今楓樹上寄生其葉亦</hi>
　<hi>可制粉霜此説是也若是楓樹則處處甚多何必專出原州耶陳説誤矣楓皮見前楓香脂下</hi>
<pb n="KR3e0079_WYG_090-18a"/>
　皮氣味辛大熱有毒主治風齲齒痛<hi>唐本</hi>積年痛風不<lb/>
　可忍久治無效者細剉焙不限多少入腦麝浸酒常<lb/>
　服以醉為度<hi>斗門方</hi>
桃寄生<hi>綱目</hi>
　氣味苦辛無毒主治小兒中蠱毒腹内堅痛面目青<lb/>
　黄淋露骨立取二兩為末如茶㸃服日四五服<hi>時珍  聖</hi>
　<hi>惠方</hi>
栁寄生<hi>綱目</hi>
<pb n="KR3e0079_WYG_090-18b"/>
　集解<hi>時珍曰此即寄生之生栁上者</hi>
　氣味苦平無毒主治膈氣刺痛搗汁服一盃<hi>時珍</hi>
占斯<hi>别録下品</hi>
　釋名炭皮<hi>别録</hi>良無極<hi>綱目時珍曰占斯范注方謂之良無極劉涓子鬼遺方謂之木</hi>
　<hi>占斯盛稱其功而别録一名炭皮殊不可曉</hi>
　集解<hi>别録曰占斯生太山山谷采無時𢎞景曰李當之云是樟樹上寄生樹大銜枝在肌肉今人皆</hi>
　<hi>以胡桃皮為之非是真也按桐君采藥録云生上洛是木皮狀如厚朴色似桂白其理一縱一横今市人</hi>
　<hi>皆削乃似厚朴而無正縱横理不知此復是何物莫測真假也</hi>
<pb n="KR3e0079_WYG_090-19a"/>
　氣味苦温無毒<hi>權曰辛平無毒茱茰為之使</hi>主治邪氣濕痺寒熱<lb/>
　疽瘡除水堅積血癥月閉無子小兒躄不能行諸惡<lb/>
　瘡癰腫止腹痛令女人有子<hi>别録</hi>主脾熱洗手足水爛<lb/>
　傷<hi>甄權</hi>解狼毒毒<hi>藏器</hi>
　附方<hi>新一</hi>木占斯散<hi>治發背腸癰疽痔婦人乳癰諸産癥瘕無有不療服之腫去痛止膿</hi>
　<hi>消已潰者便早愈也木占斯甘草炙厚朴炙細辛栝樓防風乾薑人參桔梗敗醬各一兩為散酒服方寸</hi>
　<hi>匕晝七夜四以多為善此藥入咽當覺流入瘡中令化為水也癰疽炙不發敗壞者尤可服之内癰在上</hi>
　<hi>者當吐膿血在下者當下膿血其瘡未壞及長服者去敗醬一方加桂心  劉涓子鬼遺方</hi>
<pb n="KR3e0079_WYG_090-19b"/>
石刺木<hi>拾遺</hi>
　集解<hi>藏器曰石刺木乃木上寄生也生南方林筤間其樹江西人呼為靳刺亦種為籬院樹似棘而</hi>
　<hi>大枝上有逆鈎</hi>
　根皮氣味苦平無毒主治破血産後餘血結瘕煮汁<lb/>
　服神驗不可言<hi>藏器</hi>
　　木之五<hi>苞木類四種</hi>
竹<hi>本經中品</hi>
　釋名<hi>時珍曰竹字象形許慎説文云竹冬生艸也故字從倒艸戴凱之竹譜云植物之中有名曰竹</hi>
<pb n="KR3e0079_WYG_090-20a"/>
　<hi>不剛不柔非草非木小異實虛大同節目</hi>
　集解<hi>𢎞景曰竹類甚多入藥用䈽竹次用淡苦竹又一種薄殻者名甘竹葉最勝又有實中竹篁竹</hi>
　<hi>並以筍為佳于藥無用頌曰竹處處有之其類甚多而入藥惟用䈽竹淡竹苦竹三種人多不能盡别按</hi>
　<hi>竹譜䈽竹堅而促節體圓而質勁皮白如霜大者宜刺船細者可為笛苦竹有白有紫甘竹似篁而茂即</hi>
　<hi>淡竹也然今之刺船者多用桂竹作笛自有一種亦不名䈽竹苦竹亦有二種一出江西閩中本極粗大</hi>
　<hi>笋味殊苦不可噉一出江浙肉厚而葉長濶笋微有苦味俗呼甜苦笋是也今南人入藥燒瀝惟用淡竹</hi>
　<hi>一品肉薄節間有粉者時珍曰竹惟江河之南甚多故曰九河鮮有五嶺寔繁大扺皆土中苞笋各以時</hi>
　<hi>而出旬日落籜而成竹也莖有節節有枝枝有節節有葉葉必三之枝必兩之根下之枝一為雄二為雌</hi>
<pb n="KR3e0079_WYG_090-20b"/>
　<hi>雌者生笋其根鞭喜行東南而宜死貓畏皂刺油麻以五月十三日為醉日六十年一花花結實其竹則</hi>
　<hi>枯竹枯曰箹竹實曰<graphic n="KR1597" url="https://raw.githubusercontent.com/kanripo/KR-Gaiji/master/images/KR1597.png" mimeType="image/png"/>小曰篠大曰簜其中皆虛而有實心竹出滇廣其外皆圓而有方竹出川蜀其節</hi>
　<hi>或暴或無或促或疎暴節竹出蜀中高節磥砢即笻竹也無節竹出溱州空心直上即通竹也篃竹一尺</hi>
　<hi>數節出荆南笛竹一節尺餘出吳楚篔簹竹一節近丈出南廣其幹或長或短或巨或細交廣由吾竹長</hi>
　<hi>三四丈其肉薄可作屋柱䈏竹大至數圍其肉厚可為梁楝永昌漢竹可為桶斛<graphic n="KR2414" url="https://raw.githubusercontent.com/kanripo/KR-Gaiji/master/images/KR2414.png" mimeType="image/png"/>竹可為舟船嚴州越</hi>
　<hi>王竹高止尺餘辰州龍絲竹細僅如鍼高不盈尺其葉或細或大鳯尾竹葉細三分龍公竹葉若芭蕉百</hi>
　<hi>葉竹一枝百葉其性或柔或勁或滑或濇濇者可以錯甲謂之<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩滑者可以為席謂之桃枝勁者可以</hi>
　<hi>為戈刀箭矢謂之矛竹箭竹筋竹石麻柔者可為繩索謂之蔓竹弓竹苦竹把髮其色有青有黄有白有</hi>
<pb n="KR3e0079_WYG_090-21a"/>
　<hi>赤有烏有紫有斑斑者駁文㸃染紫者黯色黝然烏者黑而害母赤者厚而直白者薄而曲黄者如金青</hi>
　<hi>者如玉其别種有棘竹一名竻竹<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>棘森然大者圍二尺可禦盗賊㯶竹一名實竹其葉似㯶可為拄杖</hi>
　<hi>慈竹一名義竹叢生不散人栽為玩廣人以筋竹絲為竹布甚脆</hi>
　䈽竹葉氣味苦平無毒<hi>别録曰大寒</hi>主治欬逆上氣溢筋<lb/>
　急惡瘍殺小蟲<hi>本經</hi>除煩熱風痙喉痺嘔吐<hi>别録</hi>煎湯熨<lb/>
　霍亂轉筋<hi>時珍</hi>
　淡竹葉氣味辛平大寒無毒<hi>權曰甘寒</hi>主治胸中痰熱欬<lb/>
　逆上氣<hi>别録</hi>吐血熱毒風止消渴壓丹石毒<hi>甄權</hi>消痰治<lb/>
<pb n="KR3e0079_WYG_090-21b"/>
　熱狂煩悶中風失音不語壯熱頭痛頭風止驚悸温<lb/>
　疫迷悶妊婦頭旋倒地小兒驚癎天弔<hi>大明</hi>喉痺鬼疰<lb/>
　惡氣煩熱殺小蟲<hi>孟詵</hi>凉心經益元氣除熱緩脾<hi>元素</hi>煎<lb/>
　濃汁潄齒中出血洗脱肛不收<hi>時珍</hi>
　苦竹葉氣味苦冷無毒主治口瘡目痛明目利九竅<lb/>
　<hi>别録</hi>治不睡止消渴解酒毒除煩熱發汗療中風瘖瘂<lb/>
　<hi>大明</hi>殺蟲燒末和豬膽塗小兒頭瘡耳瘡疥癬和雞子<lb/>
　白塗一切惡瘡頻用取效<hi>時珍</hi>
<pb n="KR3e0079_WYG_090-22a"/>
　發明<hi>𢎞景曰甘竹葉最勝詵曰竹葉堇苦淡甘之外餘皆不堪入藥不宜人淡竹為上甘竹次之宗</hi>
　<hi>奭曰諸竹笋性皆寒故知其葉一致也張仲景竹葉湯惟用淡竹元素曰竹葉苦平隂中微陽杲曰竹葉</hi>
　<hi>辛苦寒可升可降陽中隂也其用有二除新久風邪之煩熱止喘促氣勝之上衝</hi>
　附方<hi>新二</hi>上氣發熱<hi>因奔趁走馬後飲冷水所致者竹葉三斤橘皮三兩水一斗煎五升</hi>
　<hi>細服三日一劑  肘後方</hi>時行發黄<hi>竹葉五升切小麥七升石膏三兩水一斗半煮取七升細</hi>
　<hi>服盡劑愈  肘後方</hi>
　䈽竹根主治作湯益氣止渴補虛下氣<hi>本經</hi>消毒<hi>别録</hi>淡<lb/>
　竹根主治除煩熱解丹石發熱渴煮汁服<hi>藏器</hi>消痰去<lb/>
<pb n="KR3e0079_WYG_090-22b"/>
　風熱驚悸迷悶小兒驚癎<hi>大明</hi>同葉煎湯洗婦人子宫<lb/>
　下脫<hi>時珍</hi>
　甘竹根主治煮汁服安胎止産後煩熱<hi>時珍</hi>
　苦竹根主治下心肺五臟熱毒氣剉一斤水五升煮<lb/>
　汁一升分三服<hi>孟詵</hi>
　附方<hi>新一</hi>産後煩熱<hi>逆氣用甘草根切一斗五升煮取七升去滓入小麥二升大棗二十</hi>
　<hi>枚煮三四沸入甘草一兩麥門冬一升再煎至二升每服五合  婦人良方</hi>
　淡竹茹氣味甘微寒無毒主治嘔啘温氣寒熱吐血<lb/>
<pb n="KR3e0079_WYG_090-23a"/>
　崩中<hi>别録</hi>止肺痿唾血鼻衂治五痔<hi>甄/權</hi>噎膈<hi>孟詵</hi>傷寒勞<lb/>
　復小兒熱癎婦人胎動<hi>時珍</hi>
　苦竹茹主治下熱壅<hi>孟詵</hi>水煎服止尿血<hi>時珍</hi>
　筀竹茹主治勞熱<hi>大明</hi>
　附方<hi>舊五新五</hi>傷寒勞復<hi>傷寒後交接勞復卵腫股痛竹皮一升水三升煮五沸服汁</hi>
　<hi>朱肱南陽活人書</hi>婦人勞復<hi>病初愈有所勞動致熱氣衝胸手足搐搦拘急如中風狀淡竹</hi>
　<hi>青茹半斤栝樓二兩水二升煎一升分二服  活人書</hi>産後煩熱<hi>内虛短氣甘竹茹湯用甘</hi>
　<hi>竹茹一升人參茯苓甘草各二兩黄芩二兩水六升煎二升分服日三服  婦人良方</hi>婦人損<lb/>
<pb n="KR3e0079_WYG_090-23b"/>
　胎<hi>孕八九月或墜傷牛馬驚傷心痛用青竹茹五兩酒一升煎五合服  子母祕録</hi>月水不<lb/>
　斷<hi>青竹茹微炙為末每服三錢水一盞煎服  普濟方</hi>小兒熱痛<hi>口噤體熱竹青茹三兩醋</hi>
　<hi>三升煎一升服一合  子母祕録</hi>齒血不止<hi>生竹皮醋浸令人含之噀其背上三過以茗汁</hi>
　<hi>漱之方千金</hi>牙齒宣露<hi>黄竹葉當歸尾研末煎湯入鹽含漱  永類方</hi>飲酒頭痛<lb/>
　<hi>竹茹二兩水五升煮三升納雞子三枚煮三沸食之  千金方</hi>傷損内痛<hi>兵杖所加木石所迮</hi>
　<hi>血在胸背脅下刺痛用青竹茹亂髪各一團炭火炙煎為末酒一升煮三沸服之三服愈  千金方</hi>
　淡竹瀝修治<hi>機曰將竹截作二尺長劈開以磚兩片對立架竹于上以火炙出其瀝以盤承</hi>
　<hi>取時珍曰一法以竹截長五六寸以瓶盛倒懸下用一器承之周圍以炭火逼之其油瀝于器下也</hi>
<pb n="KR3e0079_WYG_090-24a"/>
　氣味甘大寒無毒<hi>時珍曰薑汁為之使</hi>主治暴中風風痺胸中<lb/>
　大熱止煩悶消渴勞復<hi>别録</hi>中風失音不語養血清痰<lb/>
　風痰虛痰在胸膈使人癲狂痰在經絡四肢及皮裏<lb/>
　膜外非此不逹不行<hi>震亨</hi>治子冐風痓解射罔毒<hi>時珍</hi>
　䈽竹瀝主治風痓<hi>别録</hi>
　苦竹瀝主治口瘡目痛明目利九竅<hi>别録</hi>同功淡竹<hi>大明</hi>
　治牙疼<hi>時珍</hi>
　慈竹瀝主治療熱風和粥飲服<hi>孟詵</hi>
<pb n="KR3e0079_WYG_090-24b"/>
　發明<hi>𢎞景曰凡取竹瀝惟用淡苦䈽竹者雷曰久渴心煩宜投竹瀝震亨曰竹瀝滑痰非助以薑汁</hi>
　<hi>不能行諸方治胎産金瘡口噤與血虛自汗消渴小便多皆是隂虛之病無不用之産後不礙虛胎前不</hi>
　<hi>損子本草言其大寒似與石膏黄苓同類而世俗因大寒二字棄而不用經云隂虛則發熱竹瀝味甘性</hi>
　<hi>緩能除隂虛之有大熱者寒而能補與薯蕷寒補義同大寒言其功非獨言其氣也世人食筍自㓜至老</hi>
　<hi>未有因其寒而病者瀝即筍之液也又假於火而成何寒如此之甚耶但能食者用荆瀝不能食者用竹</hi>
　<hi>瀝時珍曰竹瀝性寒而滑大抵因風火燥熱而有痰者宜之苦寒濕胃虛腸滑之人服之則反傷腸胃筍</hi>
　<hi>性滑利多食㵼人僧家謂之刮腸箆即此義也丹溪朱氏謂大寒言其功不言其氣殊悖于理謂大寒為</hi>
　<hi>氣何害于功淮南子云槁竹有火不鑽不然今猫獠人以乾竹片相戞取火則竹性雖寒亦未必大寒也</hi>
<pb n="KR3e0079_WYG_090-25a"/>
　<hi>神仙傳云昔姜公服竹汁餌桂得長生蓋竹汁性寒以桂濟之亦與用薑汁佐竹瀝之意相同淡竹今人</hi>
　<hi>呼為水竹有大小二種此竹汁多而甘沈存中言苦竹之外皆為淡竹誤矣</hi>
　附方<hi>舊十二新九</hi>中風口噤<hi>竹瀝薑汁等分日日飲之  千金方</hi>小兒口噤<lb/>
　<hi>體熱用竹瀝二合煖飲分三四服  兵部手集</hi>産後中風<hi>口噤身直面青手足反張竹瀝飲一</hi>
　<hi>二升即甦  梅師方</hi>破傷中風<hi>凡閃脱折骨諸瘡慎不可當風用扇中風則發痓口噤項急殺</hi>
　<hi>人急飲竹瀝二三升忌冷飲食及酒竹瀝卒難得可合十許束併燒取之  外臺祕要</hi>金瘡中<lb/>
　風<hi>口噤欲死竹瀝半升微微煖服  廣利方</hi>大人喉風<hi>筀竹油頻飲之  集簡方</hi>小兒<lb/>
　重舌<hi>竹瀝漬黄蘗時時㸃之  簡便方</hi>小兒傷寒<hi>淡竹瀝葛根汁各六合細細與服</hi>
<pb n="KR3e0079_WYG_090-25b"/>
　<hi>千金方</hi>小兒狂語<hi>夜後便發竹瀝夜服二/合  姚和衆至寶方</hi>婦人胎動<hi>妊娠</hi>
　<hi>因夫所動困絶以竹瀝飲一升立愈  産寶</hi>孕婦子煩<hi>竹瀝頻頻飲之兩梅師方伏苓二</hi>
　<hi>竹瀝一升水四升煎二升分三服不瘥更作之</hi>時氣煩燥<hi>五六日不解青竹瀝半盞煎熱數數</hi>
　<hi>飲之厚覆取汗  千金方</hi>消渴尿多<hi>竹瀝恣飲數日/愈  肘後方</hi>欬嗽肺痿<hi>大人</hi>
　<hi>小兒欬逆短氣胸中吸吸欬出涕吐嗽出臭膿用淡竹瀝一合服之日三五次以愈為度  李綘兵部手</hi>
　<hi>集</hi>産後虛汗<hi>淡竹瀝三合煖服須/㬰再服  昝殷産寶</hi>小兒吻瘡<hi>竹瀝和黄連黄</hi>
　<hi>蘖黄丹傳之  全㓜心鑑</hi>小兒赤目<hi>淡竹瀝㸃之或入人乳  古今録騐</hi>赤目眥痛<lb/>
　<hi>不得開者肝經實熱所致或生障瞖用苦竹瀝五合黄連二分綿褁浸一宿頻㸃之令熱淡出  梅師方</hi>
<pb n="KR3e0079_WYG_090-26a"/>
　卒牙齒痛<hi>苦竹燒一頭其一頭汁出熱揩之  姚僧坦集騐方</hi>丹石毒發<hi>頭眩耳鳴</hi>
　<hi>恐懼不安淡竹瀝頻服二三升  古今録騐</hi>
　竹筍<hi>見菜部</hi>
　慈竹籜主治小兒頭身惡瘡燒散和油塗之或入輕<lb/>
　粉少許<hi>時珍</hi>
　竹實主治通神明輕身益氣<hi>本經</hi>
　發明<hi>别録曰竹實出益州𢎞景曰竹實出藍田江東乃有花而無實頃來斑斑有實狀如小麥可為</hi>
　<hi>飯食承曰舊有竹實鸞鳯所食今近道竹間時見開花小白如棗花亦結實如小麥子無氣味而濇江浙</hi>
<pb n="KR3e0079_WYG_090-26b"/>
　<hi>人號為竹米以為荒年之兆其竹即死必非鸞鳯所食者近有餘干人言竹實大如雞子竹葉層層包褁</hi>
　<hi>味甘勝蜜食之令人心膈清凉生深竹林茂盛䝉宻處頃因得之但日久汁枯乾而味尚存爾乃知鸞鳯</hi>
　<hi>所食非常物也時珍曰按陳藏器本草云竹肉一名竹實生苦竹枝上大如雞子似肉臠有大毒須以灰</hi>
　<hi>汁煮二度煉訖乃依常菜茹食煉不熟則㦸人喉出血手爪盡脱也此説與陳承所説竹實相似恐即一</hi>
　<hi>物但苦竹上者有毒爾與竹米之竹實不同</hi>
　山白竹<hi>即山間小白竹也</hi>主治燒灰入腐爛癰疽藥<hi>時珍</hi>
　爆竹主治辟妖氣山魈<hi>慎微曰李畋該聞集云仲叟者家為山魈所祟擲石開戸</hi>
　<hi>畋令旦夜于庭中爆竹數十竿若除夕然其祟遂止</hi>
<pb n="KR3e0079_WYG_090-27a"/>
竹黄<hi>宋開寶</hi>
　釋名竹膏<hi>志曰天竺黄生天竺國今諸竹内徃往得之人多燒諸骨及葛粉等雜之大明曰此</hi>
　<hi>是南海邊竹内塵沙結成者宗奭曰此是竹内所生如黄土着竹成片者時珍曰按吳僧贊寧云竹黄生</hi>
　<hi>南海鏞竹中此竹極大又名天竹其内有黄可以療疾本草作天竺者非矣<graphic n="KR2414" url="https://raw.githubusercontent.com/kanripo/KR-Gaiji/master/images/KR2414.png" mimeType="image/png"/>竹亦有黄此説得之</hi>
　氣味甘寒無毒<hi>大明曰平伕粉霜</hi>主治小兒驚風天弔去諸<lb/>
　風熱鎮心明目療金瘡滋養五臟<hi>開寶</hi>治中風痰壅卒<lb/>
　失音不語小兒客忤癎疾<hi>大明</hi>制藥毒發熱<hi>保昇</hi>
　發明<hi>宗奭曰天竹黄凉心經去風熱作小兒藥尤宜和緩故也時珍曰竹黄出于大竹之津氣結成</hi>
<pb n="KR3e0079_WYG_090-27b"/>
　<hi>其氣味功用與竹瀝同而無寒滑之害</hi>
　附方<hi>新一</hi>小兒驚熱<hi>天竹黄二錢雄黄牽牛末各一錢研匀麫糊丸粟米大每服三五丸</hi>
　<hi>薄荷湯下  錢乙方</hi>
仙人杖<hi>宋嘉祐</hi>
　集解<hi>藏器曰此是筍欲成竹時立死者色黑如漆五六月收之苦竹桂竹多生此别有仙人杖草見</hi>
　<hi>草部又枸杞亦名仙人杖與此同名</hi>
　氣味鹹平無毒<hi>大明曰冷</hi>主治噦氣嘔逆小兒吐乳大人<lb/>
　吐食反胃辟痁並水煮服之<hi>藏器</hi>小兒驚癎及夜啼置<lb/>
<pb n="KR3e0079_WYG_090-28a"/>
　身伴睡良又燒為末水服方寸匕主痔病忌牛肉<hi>大明</hi>
　煮汁服下魚骨硬<hi>時珍</hi>
鬼齒<hi>拾遺</hi>
　釋名鬼鍼<hi>藏器曰此腐竹根先入地者為其賊惡故隠其名草部亦有鬼鍼</hi>
　氣味苦平無毒主治中惡注忤心腹痛煮汁服之<hi>藏器</hi>
　煮汁服下骨硬燒存性入輕粉少許油調塗小兒頭<lb/>
　瘡<hi>時珍</hi>
　附方<hi>新二</hi>魚骨硬咽<hi>籬脚朽竹去泥研末蜜丸芡子大綿裹含之其骨自消也  王璆百</hi>
<pb n="KR3e0079_WYG_090-28b"/>
　<hi>一選方</hi>小便尿血<hi>籬下竹根入土多年者不拘多少洗凈煎湯併服數盌立止  救急良方</hi>
　　木之六<hi>雜木類七種附録二十種</hi>
淮木<hi>本經下品</hi>　　校正<hi>併入别録有名未用城裏赤柱</hi>
　釋名百歲城中木<hi>本經</hi>城裏赤柱<hi>别録曰淮木生晉陽平澤又云城裏赤柱</hi>
　<hi>生晉平陽時珍曰按吳普本草淮木生晉平陽河東平澤與别録城裏赤柱出處及主治相同乃一物也</hi>
　<hi>即古城中之木晋人用之故云生晉平陽及河東今併為一但淮木字恐有差譌耳</hi>
　氣味苦平無毒<hi>别録曰辛普曰神農雷公無毒</hi>主治久欬上氣傷中<lb/>
　虛羸<hi>本經</hi>女子隂蝕漏下赤白沃　城裏赤柱療婦人<lb/>
<pb n="KR3e0079_WYG_090-29a"/>
　漏血白沃隂蝕濕痺邪氣補中益氣<hi>並别録</hi>煮湯服主<lb/>
　難産<hi>杜正論</hi>
城東腐木<hi>别録有名未用</hi>　　校正<hi>併入拾遺腐木地主二條</hi>
　釋名地主<hi>藏器曰城東腐木即城東古木在土中腐爛者一名地主城東者猶東牆土之義也</hi>
　<hi>杜正倫方用古城柱木煮湯服治難産即其類也</hi>
　氣味鹹温無毒<hi>藏器曰平</hi>主治心腹痛止洩便膿血<hi>别録</hi>主<lb/>
　鬼氣心痛酒煮一合服蜈蚣咬者取腐木漬汁塗之<lb/>
　亦可研末和醋傅之<hi>藏器</hi>凡手足掣痛不仁不隨者朽<lb/>
<pb n="KR3e0079_WYG_090-29b"/>
　木煮湯熱漬痛處甚良<hi>時珍</hi>
東家雞棲木<hi>拾遺</hi>
　釋名<hi>時珍曰酉陽雜俎作東門雞棲木</hi>
　主治無毒主失音不語燒灰水服盡一升效<hi>藏器</hi>
古厠木<hi>拾遺</hi>　厠籌附<lb/>
　主治鬼魅傳尸温疫魍魎神崇以太歲所在日時當<lb/>
　戸燒熏又熏杖瘡令冷風不入<hi>藏器</hi>
　附録厠籌主難産及霍亂身冷轉筋中惡鬼氣並於<lb/>
<pb n="KR3e0079_WYG_090-30a"/>
　牀下燒取熱氣徹上此物雖微其功可録<hi>藏器</hi>
古櫬板<hi>拾遺</hi>
　集解<hi>藏器曰此古塚中棺木也彌古者隹杉材最良千歲者通神宜作琴底爾雅注云杉木作棺埋</hi>
　<hi>之不腐</hi>
　主治無毒主鬼氣注忤中惡心腹痛背急氣喘惡夢<lb/>
　悸常為鬼神所<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>撓者水及酒和東引桃枝煎服當<lb/>
　得吐下<hi>藏器</hi>附方<hi>新/一</hi>小兒夜啼<hi>朽棺木燒明照之即止  聖惠</hi>
震燒木<hi>拾遺</hi>
<pb n="KR3e0079_WYG_090-30b"/>
　釋名霹靂木<hi>時珍曰此雷所擊之木也方士取刻符印以召鬼神周日用注博物志云用撃</hi>
　<hi>鳥影其鳥必自堕也</hi>
　主治火驚失心煮汁服之又掛門户大厭火災<hi>藏器</hi>河<lb/>
　邊木<hi>拾遺</hi>
　主治令人飲酒不醉五月五日取七寸投酒中二徧<lb/>
　飲之必能飲也<hi>藏器</hi>
附録諸木一十九種<lb/>
　新雉木<hi>别録曰味苦香温無毒主風眩痛可作沐藥七月采隂乾實如桃</hi>
<pb n="KR3e0079_WYG_090-31a"/>
　合新木<hi>别録曰味辛平無毒解心煩止瘡痛生遼東</hi>
　俳蒲木<hi>别録曰味甘平無毒主少氣止煩生陵谷葉如柰實赤三棱</hi>
　遂陽木<hi>别録曰味甘無毒主益氣生山中如白楊葉三月實十月熱赤可食</hi>
　學木核<hi>别録曰味甘寒無毒主脇下留飲胃氣不平除熱如蕤核五月采隂乾</hi>
　栒<hi>音荀</hi>核<hi>别録曰味苦療水身面癰腫五月采</hi>
　木核<hi>别録曰療腸澼花療不足子療傷中根療心腹逆氣止渴十月采</hi>
　荻皮<hi>别録曰味苦止消渴白蟲益氣生江南如松葉有别刺實赤黄十月采</hi>
　柵木皮<hi>珣曰味苦温無毒主霍亂吐瀉小兒吐乳煖胃正氣並宜水煎服按廣志云生廣南山野</hi>
<pb n="KR3e0079_WYG_090-31b"/>
　<hi>其樹如桑</hi>
　乾陀木皮<hi>珣曰按西域記云生西國彼人用染僧褐故名乾陀褐色也樹大皮厚葉如櫻桃安</hi>
　<hi>南亦有温平無毒主癥瘕氣塊温腹煖胃止嘔逆並良破宿血婦人血閉腹内血塊酒煎服之</hi>
　馬瘍木根皮<hi>藏器曰有小毒主惡瘡疥癬有蟲為末和油塗之出江南山谷樹如櫪也</hi>
　角落木皮<hi>藏器曰味苦温無毒主赤白痢煮汁服之生江西山谷似茱萸獨莖也</hi>
　芺樹<hi>藏器曰有大毒主風㾖偏枯筋骨攣縮癰<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>皮膚不仁疼冷等取枝葉搗碎大甑蒸熱鋪牀上</hi>
　<hi>卧之冷更易骨節間風盡出當得大汗用補藥及羮粥食之慎風冷勞復生江南深山葉長厚冬月不凋</hi>
　<hi>山人識之</hi>
<pb n="KR3e0079_WYG_090-32a"/>
　白馬骨<hi>藏器曰無毒主惡瘡和黄連細辛白調牛膝雞桑皮黄荆等燒末淋汁取治瘰癧惡瘡蝕</hi>
　<hi>息肉白癜風揩破塗之又单取莖葉煮汁服止水痢生江東似石榴而短小對節</hi>
　慈母枝葉<hi>藏器曰炙香作飯下氣止渴令人不睡主小兒痰痞生山林間葉如櫻桃而小樹髙</hi>
　<hi>丈餘山人並識之</hi>
　黄屑<hi>藏器曰味苦寒無毒主心腹痛霍亂破血酒煎服之酒疸目黄及野雞病熱痢下血並水煮服</hi>
　<hi>之從西南來者並作屑染黄用之樹如檀</hi>
　那耆悉<hi>藏器曰味苦寒無毒主結熱熱黄大小便濇赤丹毒諸熱明目取汁洗目主赤爛熱障生</hi>
　<hi>西南諸國一名龍花</hi>
<pb n="KR3e0079_WYG_090-32b"/>
　帝休<hi>藏器曰主帶之愁自銷生少室山嵩高山山海經云少室山有木名帝休其枝五衢黄花黑實</hi>
　<hi>服之不愁今嵩山應有此木人未識固宜求之亦如萱草之忘憂也</hi>
　大木皮<hi>頌曰生施州四時有葉無花樹之大小定其皮味苦濇性温無毒采無時土人與苦桃皮</hi>
　<hi>櫻桃皮三皮刮洗淨焙乾等分搗羅酒服一錢治一切熱毒氣服食無忌</hi>
　<lb/>
　<lb/>
　<lb/>
　本草綱目卷三十七<lb/>
</p>
<p>
</p>
  </div>
</body>
</text>
</TEI>
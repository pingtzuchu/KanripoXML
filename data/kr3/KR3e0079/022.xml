<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草綱目卷五</head> <lb/>
    <p>
<pb n="KR3e0079_WYG_022-1a"/>
欽定四庫全書<lb/>
　本草綱目卷五<lb/>
　　　　　　　　　　　　明　李時珍　撰<lb/>
　　水之一<hi>天水類十三種</hi>
雨水<hi>拾遺</hi>
　釋名<hi>時珍曰地氣升為雲天氣降為雨故人之汙以天地之雨名之</hi>
　氣味鹹平無毒<lb/>
　立春雨水主治夫妻各飲一盃還房當應時有子神<lb/>
<pb n="KR3e0079_WYG_022-1b"/>
　效<hi>藏器</hi>宜煎發散及補中益氣藥<hi>時珍</hi>
　發明<hi>時珍曰余嘗按虞搏醫學正傳云逢立春節雨水其性始是春升生發之氣故可以此水煮中</hi>
　<hi>氣不足清氣不升之藥古方婦人無子是日夫婦各飲雨水一盃還房有孕盖亦取其資始發育萬物之</hi>
　<hi>義也</hi>
　梅雨水主治洗瘡疥滅瘢痕入醬易熟<hi>藏器</hi>
　發明<hi>藏器曰江淮以南地氣卑濕五月上旬連下旬尤甚月令土潤溽暑是五月中氣過此節以後</hi>
　<hi>皆須曝書畫梅雨沾衣便腐黒澣垢如灰汁有異他水但以梅葉湯洗之乃脱餘竝不脱時珍曰梅雨或</hi>
　<hi>作黴雨言其沾衣及物皆生黒黴也芒種後逢壬為入梅小暑後逢壬為出梅又以三月為迎梅雨五月</hi>
<pb n="KR3e0079_WYG_022-2a"/>
　<hi>為送梅雨此皆濕熱之氣鬰遏熏蒸釀為靈雨人受其氣則生病物受其氣則生黴故此水不可造酒醋</hi>
　<hi>其土潣溽暑乃六月中氣陳氏之説誤矣</hi>
　液雨水主治殺百蟲宜煎殺蟲消積之藥<hi>時珍</hi>
　發明<hi>時珍曰立冬後十日為入液至小雪為出液得雨謂之液雨亦曰藥雨百蟲飲此皆伏蟄至來</hi>
　<hi>春雷鳴起蟄乃出也</hi>
潦水<hi>綱目</hi>
　釋名<hi>時珍曰降注雨水謂之潦又淫雨溈潦韓退之詩云潢潦無根源朝灌夕已除是矣</hi>
　氣味甘平無毒主治煎調脾胃去濕熱之藥<hi>時珍</hi>
<pb n="KR3e0079_WYG_022-2b"/>
　發明<hi>成無己曰仲景治傷寒瘀熱在裏身發黄麻黄連軺赤小豆湯煎用潦水者取其味薄而不助</hi>
　<hi>濕氣利熱也</hi>
露水<hi>拾遺</hi>
　釋名<hi>時珍曰露者陰氣之液也夜氣着物而潤澤於道傍也</hi>
　氣味甘平無毒主治秋露繁時以槃收取煎如飴令<lb/>
　人延年不饑<hi>藏器</hi>稟肅殺之氣宜煎潤肺殺祟之藥及<lb/>
　調疥癬蟲癩諸散<hi>虞搏</hi>
　百草頭上秋露未晞時收取愈百疾止消渴令人身<lb/>
<pb n="KR3e0079_WYG_022-3a"/>
　輕不饑悦澤别有化雲母作粉服法<hi>藏器</hi>八月朔日收<lb/>
　取摩墨㸃太陽穴止頭痛㸃膏肓穴治勞瘵謂之天<lb/>
　炙<hi>時珍</hi>
　百花上露令人好顔色<hi>藏器</hi>
　栢葉上露　菖蒲上露並能明目旦旦洗之<hi>時珍</hi>
　韭葉上露去白癜風旦旦塗之<hi>時珍</hi>
　凌霄花上露入目損目<lb/>
　發明<hi>藏器曰薛用弱續齊諧記云司農鄧紹八月朝入華山見一童子以五采囊盛取栢葉下露珠</hi>
<pb n="KR3e0079_WYG_022-3b"/>
　<hi>滿囊紹問之答云赤松先生取以明目也今人八月朝作露華囊象此也又郭憲洞冥記云漢武帝時有</hi>
　<hi>吉雲國出吉雲草食之不死日照之露皆五色東方朔得𤣥青黄三露各盛五合以獻於帝賜羣臣服之</hi>
　<hi>病皆愈朔曰日初出處露皆如飴今人煎露如飴久服不饑呂氏春秋云水之美者有三危之露為水即</hi>
　<hi>重於水也時珍曰秋露造酒最清洌姑射神人吸風飲露漢武帝作金盤承露和玉屑服食楊貴妃每晨</hi>
　<hi>吸花上露以止渴解酲畨國有薔薇露甚芬香云是花上露水未知是否  藏器曰凡秋露春雨着草人</hi>
　<hi>素有瘡及破傷者觸犯之瘡頓不痒痛乃中風及毒水身心反張似角弓之狀急以鹽豉和麫作盌子於</hi>
　<hi>瘡上灸一百狀出惡水數升乃知痛痒而瘥也</hi>
甘露<hi>拾遺</hi>
<pb n="KR3e0079_WYG_022-4a"/>
　釋名膏露<hi>綱目</hi>瑞露<hi>綱/目</hi>天酒<hi>綱/目</hi>神漿<hi>時珍曰按瑞應圖云甘露美露也神</hi>
　<hi>靈之精仁瑞之澤其凝如脂其甘如飴故有甘膏酒漿之名晉中興書云王者敬養耆老則降於松柏尊</hi>
　<hi>賢容衆則降於竹葦列星圖云天乳一星明潤則甘露降已上諸説皆瑞氣所感者也呂氏春秋云水之</hi>
　<hi>美者三危之露和之美者揭雩之露其色紫拾遺記云崑崙之山有甘露望之如丹着草木則皎瑩如雪</hi>
　<hi>山海經云諸沃之野摇山之民甘露是飲不壽者八百嵗一統志云雅州䝉山常有甘露已上諸説皆方</hi>
　<hi>域常産者也杜鎬言甘露非瑞也乃草木將枯精華頓發於外謂之雀餳於理甚通</hi>
　氣味甘大寒無毒主治食之潤五臟長年不饑神仙<lb/>
　<hi>藏器</hi>
<pb n="KR3e0079_WYG_022-4b"/>
甘露蜜<hi>拾遺</hi>
　集解<hi>藏器曰生巴西絶域中狀如餳也時珍曰按方國志云大食國秋時收露朝陽曝之即成糖霜</hi>
　<hi>蓋此物也又一統志云撒馬兒罕地在西畨有小草叢生葉細如藍秋露凝其上味如蜜可熬為餳夷人</hi>
　<hi>呼為達即古賔葢甘露也此與刺蜜相近又見果部</hi>
　氣味甘平無毒主治胷膈諸熱明目止渴<hi>藏器</hi>
明水<hi>拾遺</hi>
　釋名方諸水<hi>藏器曰万諸大蚌也熟摩令熱向月取之得水三二合亦如朝露陽燧向日方</hi>
　<hi>諸向月皆得致水火也周禮明諸承水於月陳饌為𤣥酒是也時珍曰明水者取其清明純潔敬之至也</hi>
<pb n="KR3e0079_WYG_022-5a"/>
　<hi>周禮司烜氏以夫燧取明火於日鑑取明水於月以恭祭祀魏伯陽叅同契云陽燧以取火非日不生光</hi>
　<hi>方諸非星月安能得水漿淮南子云方諸見月則津而為水注者或以方諸為石或以為大蚌或以為五</hi>
　<hi>石錬成皆非也按考工記云銅錫相半謂之鑑燧之劑是火為燧水為鑑也髙堂隆云陽燧一名陽符取</hi>
　<hi>火於日陰燧一名陰符取水於月並以銅作之謂之水火之鏡此説是矣于寳搜神記云金錫之性一也</hi>
　<hi>五月丙午日午時鑄為陽燧十一月壬子日子時鑄為陰燧</hi>
　氣味甘寒無毒主治明目定心去小兒煩熱止渴<hi>藏器</hi>
冬霜<hi>拾遺</hi>
　釋名<hi>時珍曰陰盛則露凝為霜霜能殺物而露能滋物性隨時異也乾象占云天氣下降而為露清</hi>
<pb n="KR3e0079_WYG_022-5b"/>
　<hi>風薄之而成霜霜所以殺萬物消䘲沴當降而不降當殺物而不殺物皆政㢮而慢也不當降而降不當</hi>
　<hi>殺物而殺物皆政急而殘也許慎説文云早霜曰霧宻白霜曰皚又有𤣥霜承曰凡收霜以雞羽掃之瓶中</hi>
　<hi>封陰處久亦不壞</hi>
　氣味甘寒無毒主治食之解酒熱傷寒鼻塞酒後諸<lb/>
　熱面赤者<hi>藏器</hi>和蚌粉傅暑月疿瘡及腋下赤腫立瘥<lb/>
　<hi>陳承</hi>
　附方<hi>新一</hi>寒熱瘧疾<hi>秋後霜一錢半熱酒服之  集𤣥方</hi>
臘雪<hi>宋嘉祐</hi>
<pb n="KR3e0079_WYG_022-6a"/>
　釋名<hi>時珍曰按劉熙釋名云雪洗也洗除瘴癘蟲蝗也凡花五出雪花六出陰之成數也冬至後第</hi>
　<hi>三戊為臘臘前三雪大宜菜麥又殺蟲蝗臘雪宻封陰處數十年亦不壊用水浸五榖種則耐旱不生蟲</hi>
　<hi>洒几席間則蠅自去淹藏一切果食不蛀蠧豈非除蟲蝗之驗乎藏器曰春雪有蟲水亦易敗所以不收</hi>
　氣味甘冷無毒主治解一切毒治天行時氣温疫小<lb/>
　兒熱癎狂啼大人丹石發動酒後暴熱黄疸仍小温<lb/>
　服之<hi>藏器</hi>洗目退赤<hi>張從/正</hi>煎茶煮粥解熱止渴<hi>呉瑞</hi>宜煎<lb/>
　傷寒火暍之藥抹疿亦良<hi>時珍</hi>
　發明<hi>宗奭曰臘雪水大寒之水也故治已上諸病</hi>
<pb n="KR3e0079_WYG_022-6b"/>
雹<hi>音駁拾遺</hi>
　釋名<hi>時珍曰程子云雹者陰陽相搏之氣葢沴氣也或云雹者砲也中物如砲也曽子云陽之專氣</hi>
　<hi>為雹陰之專氣為霰陸農師云陰包陽為雹陽包陰為霰雪六出而成花雹三出而成實陰陽之辨也五</hi>
　<hi>雷經云雹乃陰陽不順之氣結成亦有懶龍鱗甲之内寒凁生氷為雷所發飛走墮落其大者如斗升小</hi>
　<hi>者如彈丸又蜥蜴含水亦能做雹未審果否</hi>
　氣味鹹冷有毒<hi>時珍曰按五雷經云人食雹患疫疾大風顛邪之證藏器曰醬味不正者</hi>
　<hi>當時取一二升納入甕中即還本味也</hi>
夏氷<hi>拾遺</hi>
<pb n="KR3e0079_WYG_022-7a"/>
　釋名凌<hi>去聲時珍曰氷者太陰之精水極似土變柔為剛所謂物極反兼化也故字從水從文周</hi>
　<hi>禮凌人掌氷以供祭祀賔客左傳古者日在北陸而藏氷西陸朝覿而出之其藏之也深山窮谷固陰沍</hi>
　<hi>寒其用之也禄位賔客喪祭郎顗曰藏氷以時則雷出不震棄氷不用則雷不發而震今人冬月藏氷於</hi>
　<hi>窖登之以鹽是也淮南萬畢術有凝水石作氷法非真也</hi>
　氣味甘冷無毒主治去熱煩熨人乳石發熱腫<hi>藏器</hi>解<lb/>
　煩渴消暑毒<hi>呉瑞</hi>傷寒陽毒熱盛昬迷者以氷一塊置<lb/>
　於膻中良亦解燒酒毒<hi>時珍</hi>
　發明<hi>藏器曰夏暑盛熱食氷應與氣候相反便非宜人誠恐入腹冷熱相激却致諸疾也食譜云凡</hi>
<pb n="KR3e0079_WYG_022-7b"/>
　<hi>夏用氷止可隠映飲食令氣涼爾不可食之雖當時暫快久皆成疾也時珍曰宋徽宗食氷太過病脾疾</hi>
　<hi>國醫不效召楊介診之介用大理中丸上曰服之屢矣介曰疾因食氷臣因以氷煎此藥是治受病之原</hi>
　<hi>也服之果愈若此可謂活機之士矣</hi>
　附方<hi>新一</hi>滅瘢痕<hi>以凍凌頻熨之良  千金方</hi>
神水<hi>綱目</hi>
　集解<hi>時珍曰金門記云五月五日午時有雨急伐竹竿中必有神水瀝取為藥</hi>
　氣味甘寒無毒主治心腹積聚及蟲病和獺肝為丸<lb/>
　服又飲之清熱化痰定驚安神<hi>時珍</hi>
<pb n="KR3e0079_WYG_022-8a"/>
半天河<hi>别録下品</hi>
　釋名上池水<hi>𢎞景曰此竹籬頭水及空樹穴中水也時珍曰戰國策云長桑君飲扁鵲以上</hi>
　<hi>池之水能洞見臟腑注云上池水半天河也然别有法</hi>
　氣味甘微寒無毒主治鬼疰狂邪氣惡毒<hi>别録</hi>洗諸瘡<lb/>
　<hi>𢎞景</hi>主蟲毒殺鬼精恍惚妄語與飲之勿令知之<hi>甄權</hi>槐<lb/>
　樹間者主諸風及惡瘡風瘙疥痒<hi>藏器</hi>
　發明<hi>宗奭曰半天河水在上天澤之水也故治心病鬼疰狂邪惡毒</hi>
　附方<hi>舊一新一</hi>辟禳時疫<hi>半天河水飲之/  醫林集要</hi>身體白駁<hi>取樹木孔</hi>
<pb n="KR3e0079_WYG_022-8b"/>
　<hi>中水洗之搗桂末唾和傅之日再上  張文仲備急方</hi>
屋漏水<hi>拾遺</hi>
　氣味辛苦有毒<hi>李廷飛曰水滴脯肉食之或癥瘕生惡瘡又簷下雨滴菜亦有毒不可食</hi>
　<hi>之</hi>
　主治洗犬咬瘡更以水澆屋簷取滴下土傅之效<hi>藏器</hi>
　塗肬目傅丹毒<hi>時珍</hi>
　　水之二<hi>地水類三十種</hi>
流水<hi>拾遺</hi>
<pb n="KR3e0079_WYG_022-9a"/>
　釋名千里水　東流水　甘瀾水<hi>一名勞水</hi>
　集解<hi>時珍曰流水者大而江河小而溪澗皆流水也其外動而性靜其質柔而氣剛與湖澤陂塘之</hi>
　<hi>止水不同然江河之水濁而溪澗之水清復有不同焉觀濁水流水之魚與清水止水之魚性色逈别淬</hi>
　<hi>劍染帛色各不同煮粥烹茶味亦有異則其入藥豈可無辨乎</hi>
　氣味甘平無毒<lb/>
　主治病後虚弱揚之萬遍煮藥禁神最驗<hi>藏器</hi>主五勞七<lb/>
　傷腎虚脾弱陽盛陰虚目不能瞑及霍亂吐利傷寒<lb/>
　後欲作奔豚<hi>時珍</hi>
<pb n="KR3e0079_WYG_022-9b"/>
　逆流水主治中風卒厥頭風瘧疾咽㗋諸病宣吐痰<lb/>
　飲<hi>時珍</hi>
　發明<hi>藏器曰千里水東流水二水皆堪蕩滌邪穢煎煮湯藥禁咒神鬼潢汙行潦尚可薦之王公況</hi>
　<hi>其靈長者哉本經云東流水為雲母石所畏鍊雲母用之與諸水不同即其效也思邈曰江水流泉逺涉</hi>
　<hi>順勢歸海不逆上流用以治頭必歸於下故治五勞七傷羸弱之病煎藥宜以陳蘆勞水取其水不強火</hi>
　<hi>不盛也無江水則以千里東流水代之如涇渭之類時珍曰勞水即揚泛水張仲景謂之甘爛水用流水</hi>
　<hi>二斗置大盆中以杓髙揚之千萬遍有沸珠相逐乃取煎藥葢水性本鹹而體重勞之則甘而輕取其不</hi>
　<hi>助腎氣而益脾胃也虞搏醫學正傳云甘爛水甘温而性柔故烹傷寒陰證藥用之順流水性性順而下</hi>
<pb n="KR3e0079_WYG_022-10a"/>
　<hi>流故治下焦腰膝之證及通利大小便之藥用之急流水湍上峻急之水其性急速而下逹故通二便風</hi>
　<hi>痺之藥用之逆流水泂□之水其性逆而倒上故發吐痰飲之藥用之也宗奭曰東流水取其性順疾速</hi>
　<hi>通膈下闗也倒流水取其回旋流止上而不下也張從正曰昔有患小便閟者衆工不能治令取長川急</hi>
　<hi>流之水煎前藥一飲立溲則水可不擇乎</hi>
　附方<hi>新三</hi>目不得瞑<hi>乃陽氣盛不得入於陰陰氣虚故目不得眠治法飲以半夏湯用流</hi>
　<hi>水千里外者八升揚之萬遍取其清五升煮之炊葦薪火置秫米一升半夏五合徐炊令竭為一升去滓</hi>
　<hi>飲汁一小盃日二飲以知為度詳半夏下  靈樞經</hi>汗後奔豚<hi>茯苓桂枝湯治發汗後臍下悸</hi>
　<hi>欲作奔豚者茯苓一兩炙甘草二錢半桂枝三錢大棗二枚以甘爛水二升煮茯苓減半服之日再  張</hi>
<pb n="KR3e0079_WYG_022-10b"/>
　<hi>仲景金匱要畧</hi>服藥過劑<hi>煩悶東流水飲一二升  肘後方</hi>
井泉水<hi>宋嘉祐</hi>
　發明<hi>時珍曰井字象井形泉字象水流穴中之形</hi>
　集解<hi>頴曰井水新汲療病利人平旦第一汲為井華水其功極廣又與諸水不同凡井水有逺從地</hi>
　<hi>脈來者為上有從近處江湖滲來者次之其城市近溝渠汚水雜入者成鹼用須煎滚停一時候鹼澄乃</hi>
　<hi>用之否則氣味俱惡不堪入藥食茶酒也雨後水渾須擂入桃杏仁澄之時珍曰凡井以黒鈆為底能清</hi>
　<hi>水散結人飲之無疾入丹砂鎮之令人多壽按麻知㡬水解云九疇昔訪靈臺太史見銅壺之漏水馬太</hi>
　<hi>史召司水者曰此水已三周環水滑則漏迅漏迅則刻差當易新水予因悟曰天下之水用之滅火則同</hi>
<pb n="KR3e0079_WYG_022-11a"/>
　<hi>濡槁則同至於性從地變質與物遷未甞同也故蜀江濯錦則鮮濟源烹楮則皛南陽之潭漸於菊其人</hi>
　<hi>多壽遼東之澗通於葠其人多髮晉之山產礬石泉可愈疽戎之麓伏硫黄湯可浴癘楊子宜荈淮荣宜</hi>
　<hi>醪滄鹵能鹽阿井能膠藻垢以汚茂田以苦癭消於藻帶之波痰破於半夏之洳氷水嚥而霍亂息流水</hi>
　<hi>飲而癃閟通雪水洗目而赤退鹹水濯肌而瘡乾菜之為虀鐵之為漿麴之為酒蘗之為醋千𣲖萬種言</hi>
　<hi>不可盡至於井之水一也尚數名焉況其他者乎反酌而傾曰倒流出氂未放曰無根無時初出曰新汲</hi>
　<hi>將旦首汲曰井華夫一井之水而功用不同豈可烹煮之間將行藥勢獨不擇夫水哉昔有患小溲閟者</hi>
　<hi>衆不能瘥張子和易之以長川之急流煎前藥一飲立溲此正與靈樞經治不暝半夏湯用千里流水同</hi>
　<hi>意味後之用水者當以子和之法為制子於是作水解</hi>
<pb n="KR3e0079_WYG_022-11b"/>
　井華水氣味甘平無毒主治酒後熱痢洗目中膚翳<lb/>
　治人大驚九竅四肢指岐皆出血以水噀面和硃砂<lb/>
　服令人好顔色鎮心安神治口臭堪鍊諸藥石投酒<lb/>
　醋令不腐<hi>嘉祐</hi>宜煎補陰之藥<hi>虞摶</hi>宜煎一切痰火氣血<lb/>
　藥<hi>時珍</hi>
　新汲水主治消渴反胃熱痢熱淋小便赤澀却邪調<lb/>
　中下熱氣並宜飲之射癰腫令散洗漆瘡治墜損腸<lb/>
　出冷噴其身面則腸自入也又解閉口椒毒下魚骨<lb/>
<pb n="KR3e0079_WYG_022-12a"/>
　哽<hi>嘉祐</hi>解馬刀毒<hi>之才</hi>解砒石烏啄燒酒煤炭毒治熱悶<lb/>
　昬瞀煩渴<hi>時珍</hi>
　發明<hi>禹錫曰凡飲水療疾皆取新汲清泉不用停汚濁暖非直無效亦且損人虞摶曰新汲井華水</hi>
　<hi>取天一真氣浮於水面用以煎補隂之劑及練丹煮茗性味同於雪水也時珍曰井泉地脈也人之經血</hi>
　<hi>象之須取其土厚水深源遠而質潔者食用可也易曰井泥不食井洌寒泉食是矣人乃地産資稟與山</hi>
　<hi>川之氣相為流通而美惡壽夭亦相闗涉金石草木尚隨水土之性而況萬物之靈者乎貪淫有泉仙壽</hi>
　<hi>有井載在往牒必不我欺淮南子云土地各以類生人是故山氣多男澤氣多女障氣多瘖風氣多聾林</hi>
　<hi>氣多癃木氣多傴下氣多虺石氣多力險氣多癭暑氣多天寒氣多壽谷氣多痺丘氣多狂衍氣多仁陵</hi>
<pb n="KR3e0079_WYG_022-12b"/>
　<hi>氣多貪堅土人剛弱土人肥壚土人大沙土人細息土人美耗土人醜輕土多利重土多遲清水音小濁</hi>
　<hi>水音大湍水人輕遲水人重皆應其類也又河圖括地象云九州殊題水泉剛柔各異青州角徵㑹其氣</hi>
　<hi>慓輕人聲急其泉酸以苦梁州商徵接其氣剛勇人聲塞其泉苦以辛兖豫宮徵㑹其氣平靜人聲端其</hi>
　<hi>泉甘以苦雍冀商羽合其氣䭾烈人聲捷其泉鹹以辛觀此二説則人賴水土以養生可不慎所擇乎</hi>
　<hi>時珍曰按後漢書云有婦人病經年世謂寒熱注病十一月華陀令坐石槽中平旦用冷水灌云當至百</hi>
　<hi>始灌七十冷顫欲死灌者懼欲止陀不許灌至八十熱氣乃蒸出囂囂然髙二三尺滿百灌乃使然火温</hi>
　<hi>牀厚覆而卧良久冷汗出以粉撲之而愈又南史云將軍房伯玉服五石散十許劑更患冷疾夏月常復</hi>
　<hi>衣徐嗣伯診之曰乃伏熱也須以水發之非冬月不可十一月氷雪大盛時令伯玉解衣坐石上取新汲</hi>
<pb n="KR3e0079_WYG_022-13a"/>
　<hi>冷水從頭澆之盡二十斛口噤氣絶家人啼哭請止嗣伯執撾諫者又盡水百斛伯玉始能動背上彭彭</hi>
　<hi>有氣俄而起坐云熱不可忍乞冷飲嗣伯以水一升飲之疾遂愈自爾常發熱冬月猶單衫體更肥壯時</hi>
　<hi>珍竊謂二人所病皆伏火之證素問所謂諸噤鼓慄皆屬於大也治法火鬰則發之而二子乃於冬月平</hi>
　<hi>旦澆以冷水者冬至後陽氣在内也平旦亦陽氣方盛時也折之以寒使熱氣鬰遏至極激發而汗解乃</hi>
　<hi>物不極不反是亦發之之意素問所謂正者正治反者反治逆而從之從而逆之疏通道路令氣調和者</hi>
　<hi>也春月則陽氣已洩夏秋則陰氣在内故必於十一月至後乃可行之二子之醫可謂神矣</hi>
　附方<hi>舊八新二十一</hi>九竅出血<hi>方見主/治下</hi>衂血不止<hi>葉氏用新汲水隨左</hi>
　<hi>右洗足即止累用有效斗一方用冷水噀面用一方冷水浸紙貼𩕄上以熨  熨之立止  一方  冷水</hi>
<pb n="KR3e0079_WYG_022-13b"/>
　<hi>一瓶淋射頂上及啞門上或以濕紙貼之</hi>金瘡出血<hi>不止冷水浸之即止  延壽方</hi>犬咬<lb/>
　血出<hi>以水洗至血止綿裹之  千金方</hi>蠍蠆螫傷<hi>以水浸故布榻之暖即易  千金方</hi>
　馬汗入瘡<hi>或馬毛入瘡腫入腹殺人以冷水浸之頻易水仍飲好酒立瘥  千金方</hi>魚骨<lb/>
　哽咽<hi>取水一盃合口向水張口取水氣哽當自下  肘後方</hi>中砒石毒<hi>多飲新汲井水</hi>
　<hi>得吐利佳  集簡方</hi>中烏啄毒<hi>方同/上</hi>中蒙汗毒<hi>飲冷水即安  濟急方</hi>中<lb/>
　煤炭毒<hi>一時運倒不救殺人急以清水灌之  唐珤經驗方</hi>服藥過劑<hi>辛嘔不已飲新</hi>
　<hi>汲水一升  肘後方</hi>燒酒醉死<hi>急以新汲水浸其髮外以故帛浸濕貼其胷膈仍細細灌之至</hi>
　<hi>甦乃已方瀕湖集簡</hi>飲酒齒痛<hi>井水頻含潄/之  直指方</hi>破傷風病<hi>用火命婦</hi>
<pb n="KR3e0079_WYG_022-14a"/>
　<hi>人取無根水一盞入百草霜調捏作餅放患處三五换如神此蔣亞香方也  談野翁試驗方</hi>墜損<lb/>
　腸出<hi>方見主治下</hi>眼睛突出<hi>一二寸者以新汲水灌漬睛中數易之自入  梅師方</hi>
　時行火眼<hi>患人每日於井上視井旋匝三遍能洩火氣  集𤣥方</hi>心悶汗出<hi>不識</hi>
　<hi>人新汲水和蜜飲之甚效  千金方</hi>嘔吐陽厥<hi>卒死者飲新汲水三升佳  千金方</hi>霍亂<lb/>
　吐㵼<hi>勿食熱物飲冷水一盌仍以水一盆浸兩足立止  救急良方</hi>厭<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>瘟疫<hi>臘旦除夜</hi>
　<hi>以小豆川椒各七七粒投井中勿令人知能却瘟疫  又法元旦以大麻子三七粒投井中</hi>口氣<lb/>
　臭惡<hi>正旦含井華水吐棄厠下數度即瘥也  肘後方</hi>心腹冷痛<hi>男子病令女子取水</hi>
　<hi>一盆飲之女人病令男子取水一盃飲之  肘後方</hi>寒熱注病<hi>方見發明下</hi>火病惡<lb/>
<pb n="KR3e0079_WYG_022-14b"/>
　寒<hi>方見發明下</hi>丁毒疽瘡<hi>凡手指及諸處有瘡起發痒身熱惡寒或麻木此極毒之瘡也</hi>
　<hi>急用針刺破擠去惡血候血盡口噙涼水吮之水温再换吮至痛痒皆住即愈此妙法也  保壽堂方</hi>
　婦人將產<hi>井華水服半升不作運  千金方</hi>初生不啼<hi>取冷水灌之外以葱白莖</hi>
　<hi>細鞭之即啼  全幼心鑑</hi>
節氣水<hi>綱目</hi>
　集解<hi>時珍曰一年二十四節氣一節主半月水之氣味隨之變遷此乃天地之氣候相感又非疆域</hi>
　<hi>之限也月令通纂云正月初一至十二日至一日主一月每旦以瓦瓶秤水視其輕重重則雨多輕則雨</hi>
　<hi>小觀此雖一日之内尚且不同況一月乎</hi>
<pb n="KR3e0079_WYG_022-15a"/>
　立春清明二節貯水謂之神水主治宜浸造諸風脾<lb/>
　胃虚損諸丹丸散及藥酒久留不壞<lb/>
　寒露冬至小寒大寒四節及臘日水主治宜浸造滋<lb/>
　補五臟及痰火積聚蟲毒諸丹丸并煑釀藥酒與雪<lb/>
　水同功<lb/>
　立秋日五更井華水主治長幼各飲一盃能却瘧痢<lb/>
　百病<lb/>
　重午日午時水主治宜造瘧痢瘡瘍金瘡百蟲蠱毒<lb/>
<pb n="KR3e0079_WYG_022-15b"/>
　諸丹丸小滿芒種白露三節内水主治並有毒造藥<lb/>
　釀酒醋一應食物皆易敗壞人飲之亦生脾胃疾<hi>並時</hi>
　<hi>珍</hi>
醴泉<hi>拾遺</hi>
　釋名甘泉<hi>時珍曰醴薄酒也泉味如之故名出無常處王者徳至淵泉時代昇平則醴泉出可</hi>
　<hi>以養老瑞應圖云醴泉井之精也味甘如醴流之所及草木皆茂飲之令人多壽東觀記云光武中元元</hi>
　<hi>年醴泉出京師人飲之者痼疾皆除</hi>
　氣味甘平無毒主治心腹痛疰忤鬼氣邪穢之屬並<lb/>
<pb n="KR3e0079_WYG_022-16a"/>
　就泉空腹飲之又止熱消渴及反胃霍亂為上亦以<lb/>
　新汲者為佳<hi>藏器</hi>
玉井水<hi>拾遺</hi>
　集解<hi>藏器曰諸有玉處山谷水泉皆是也山有玉而草木潤身有玉而毛髪黒玉既重寶水又靈長</hi>
　<hi>故有延生之望今人近山多壽者豈非玉石津液之功乎太華山有玉水溜下土人得服之多長生</hi>
　氣味甘平無毒主治久服神仙令人體潤毛髪不白<lb/>
　<hi>藏器</hi>
乳穴水<hi>拾遺</hi>
<pb n="KR3e0079_WYG_022-16b"/>
　集解<hi>藏器曰近乳穴處流出之泉也人多取水作飲釀酒大有益其水濃者秤之重於他水煎之上</hi>
　<hi>有鹽花此真乳液也</hi>
　氣味甘温無毒主治久服肥徤人能食體潤不老與<lb/>
　鍾乳同功<hi>藏器</hi>
温湯<hi>拾遺</hi>
　釋名温泉<hi>綱目</hi>沸泉<hi>藏器曰下有硫黄即令水熱猶有硫黄臭硫黄主諸瘡故水亦宜然</hi>
　<hi>當其熱處可燖猪羊熟雞子也時珍曰温泉有處甚多按胡仔漁隠叢話云湯泉多作硫黄氣浴之則襲</hi>
　<hi>人肌膚惟新安黄山是朱砂泉春時水即微紅色可煮茗長安驪山是<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>石泉不甚作氣也硃砂泉雖紅</hi>
<pb n="KR3e0079_WYG_022-17a"/>
　<hi>而不熱當是雄黄爾有砒石處亦有湯泉浴之有毒</hi>
　氣味辛熱微毒主治諸風筋骨攣縮及<graphic n="KR2124" url="https://raw.githubusercontent.com/kanripo/KR-Gaiji/master/images/KR2124.png" mimeType="image/png"/>皮頑痺手<lb/>
　足不遂無眉髮疥癬諸疾在皮膚骨節者入浴浴訖<lb/>
　當大虚憊可隨病與藥及飲食補養非有病人不宜<lb/>
　輕入<hi>藏器</hi>
　發明<hi>穎曰盧山有温泉方士往往教患疥癬風癩楊梅瘡者飽食入池久浴得汗出乃止旬日自愈</hi>
　<hi>也</hi>
碧海水<hi>拾遺</hi>
<pb n="KR3e0079_WYG_022-17b"/>
　集解<hi>藏器曰東方朔十洲記云夜行海中撥之有火星者鹹水也色既碧故曰碧海時珍曰海乃百</hi>
　<hi>川之會天地四方皆海水相通而地在其中其味鹹其色黒水行之正也</hi>
　氣味鹹小温有小毒主治煮浴去風瘙癬飲一合吐<lb/>
　下宿食臚脹<hi>藏器</hi>
鹽膽水<hi>抬遺</hi>
　釋名鹵水<hi>藏器曰此乃鹽初熟槽中瀝下黒汁也時珍曰鹽下瀝水則味苦不堪食今人用此</hi>
　<hi>水收豆腐獨孤滔云鹽膽煮四黄銲物</hi>
　氣味鹹苦有大毒主治蝕䘌疥癬瘻疾蟲咬及馬牛<lb/>
<pb n="KR3e0079_WYG_022-18a"/>
　為蟲蝕毒蟲入肉生子六畜飲一合當時死人亦然<lb/>
　凡瘡有血者不可塗之<hi>藏器</hi>痰厥不省灌之取吐良<hi>時珍</hi>
阿井泉<hi>綱目</hi>
　氣味甘鹹平無毒主治下膈疏痰止吐<hi>時珍</hi>
　發明<hi>時珍曰阿井在今兖州陽穀縣即古東阿縣也沈括筆談云古説濟水伏流地中今歴下凡發</hi>
　<hi>地下皆是流水東阿亦濟水所經取井水煮膠謂之阿膠其性趣下清而且重用攪濁水則清故以治淤</hi>
　<hi>濁及逆上之痰也又青州范公泉亦濟水所注其水用造白丸子利膈化痰管子云齊之水其泉青白其</hi>
　<hi>人堅勁寡有疥瘙終無痟酲水性之不同如此陸羽烹茶辨天下之水性美惡烹藥者反不知辨此豈不</hi>
<pb n="KR3e0079_WYG_022-18b"/>
　<hi>戾哉</hi>
山岩泉水<hi>拾遺</hi>
　釋名<hi>時珍曰此山岩土石間所出泉流為溪澗者也爾雅云水正出曰檻泉懸出曰沃泉反出曰汍</hi>
　<hi>泉其泉源逺清泠或山有玉石美草木者為良其山有黒土毒石惡草者不可用陸羽云凡瀑涌潄湍之</hi>
　<hi>水飲之令人有頸疾穎曰昔在潯陽忽一日城中馬死數百詢之云數日前雨洗出山谷中蛇蟲之毒馬</hi>
　<hi>飲其水然也</hi>
　氣味甘平無毒主治霍亂煩悶嘔吐腹空轉筋恐入<lb/>
　腹宜多服之名曰洗腸勿令腹空空則更服人皆懼<lb/>
<pb n="KR3e0079_WYG_022-19a"/>
　此然甞試有效但身冷力弱者防致臟寒當以意消<lb/>
　息之<hi>藏器</hi>
古塚中水<hi>拾遺</hi>
　主治有毒殺人洗諸瘡皆瘥<hi>藏器</hi>
糧罌中水<hi>拾遺</hi>
　集解<hi>藏器曰乃古塚中食罌中水也取清澄久逺者佳古文曰蔗留餘節𤓰毒潰尸言二物不爛餘</hi>
　<hi>皆成水也</hi>
　氣味辛平有小毒主治鬼氣中惡疰忤心腹痛惡夢<lb/>
<pb n="KR3e0079_WYG_022-19b"/>
　鬼神殺蚘蟲進一合不可多飲令人心悶又云洗眼<lb/>
　見鬼未試<hi>藏器</hi>
　附方<hi>新一</hi>噎疾<hi>古塜内罐罌中水但得飲之即愈極有神效  壽域方</hi>
赤龍浴水<hi>拾遺</hi>
　集解<hi>藏器曰此澤間小泉有赤蛇在中者人或遇之經雨取水服</hi>主治有小毒主<lb/>
　瘕結氣諸瘕惡蟲入腹及咬人生瘡者<hi>藏器</hi>
車轍中水<hi>綱目</hi>
　釋名<hi>時珍曰轍乃車行跡也</hi>主治癧瘍風五月五日取洗之甚<lb/>
<pb n="KR3e0079_WYG_022-20a"/>
　良牛蹄中水亦可<hi>時珍</hi>
地漿<hi>别録下品</hi>
　釋名土漿<hi>𢎞景曰此掘黄土地作坎深三尺以新汲水沃入攪濁少頃取清用之故曰地漿亦</hi>
　<hi>曰土漿</hi>
　氣味甘寒無毒主治解中毒煩悶<hi>别録</hi>解一切魚肉果<lb/>
　菜藥物諸菌毒療霍亂及中暍卒死者飲一升妙<hi>時珍</hi>
　發明<hi>𢎞景曰楓上菌食之令人笑不休飲此即解時珍曰按羅天益衛生寳鑑云中暑霍亂乃暑熱</hi>
　<hi>内傷七神迷亂所致陰氣靜則神藏躁則消亡非至陰之氣不愈坤為地地屬陰土曰靜順地漿作於墻</hi>
<pb n="KR3e0079_WYG_022-20b"/>
　<hi>陰坎中為陰中之陰能瀉陽中之陽也</hi>
　附方<hi>舊一新六</hi>熱渴煩悶<hi>地漿一盞飲/之  聖惠方</hi>乾霍亂病<hi>不吐不利脹痛</hi>
　<hi>欲死地漿三五盞服即愈大忌末湯  千金方</hi>服藥過劑<hi>悶亂者地漿飲之  肘後方</hi>閉<lb/>
　口椒毒<hi>吐白沫身冷欲死者地漿飲之  張中景金匱方</hi>中野芋毒<hi>土漿飲之  集</hi>
　<hi>簡方</hi>黄鱨魚毒<hi>食此魚犯荆芥能害人/服地漿解之  集簡方</hi>中砒霜毒<hi>地漿調鈆</hi>
　<hi>粉服之立解  集𤣥方</hi>
熱湯<hi>宋嘉祐</hi>
　釋名百沸湯<hi>綱目</hi>麻沸湯<hi>仲景</hi>太和湯<lb/>
<pb n="KR3e0079_WYG_022-21a"/>
　氣味甘平無毒<hi>時珍曰按汪穎云熱湯須百沸者佳若半沸者飲之反傷元氣作脹或云</hi>
　<hi>熱湯潄口損齒病目人勿以熱湯洗浴凍僵人勿以熱湯濯之能脱指甲銅瓶煎湯服損人之聲</hi>主<lb/>
　治助陽氣行經絡<hi>宗奭</hi>熨霍亂轉筋入腹及客忤死<hi>嘉祐</hi>
　發明<hi>宗奭曰熱湯能通經絡患風冷氣痺人以湯淋脚至膝上厚覆取汗周身然别有藥亦假陽氣</hi>
　<hi>而行爾四時暴泄痢四肢冷臍腹疼深湯中坐浸至腹上頻頻作之生陽諸藥無速於此虚寒人始坐湯</hi>
　<hi>中必顫仍常令人伺守之張從正曰凡傷寒傷風傷食傷酒初起無藥便飲太和湯盌許或酸虀汁亦可</hi>
　<hi>以手揉肚覺恍惚再飲再揉至無所容探吐汗出則已時珍曰張仲景治心下痞按之濡闗上脈浮大黄</hi>
　<hi>黄連瀉心湯用麻沸湯煎之取其氣薄而洩虚熱也朱真人靈驗篇云有人患風疾數年掘坑令坐坑内</hi>
<pb n="KR3e0079_WYG_022-21b"/>
　<hi>解衣以熱湯淋之良久以簞蓋之汗出而愈此亦通經絡之法也時珍常推此意治寒濕加艾煎湯治風</hi>
　<hi>虛加五枝或五加煎湯淋洗覺效更速也</hi>
　附方<hi>舊四新九</hi>傷寒初起<hi>取熱湯飲之候吐則止  陳藏器本草</hi>初感風寒<lb/>
　<hi>頭痛憎寒者用水七盌燒鍋令赤投水於内取起再燒再投如此七次名沸湯乘熱飲一盌以衣被覆頭</hi>
　<hi>取汗神效傷寒藴要</hi>　忤惡卒死<hi>銅器或瓦器盛熱湯隔衣熨其腹上冷即易立愈  陳藏</hi>
　<hi>器本草</hi>霍亂轉筋<hi>以器盛湯熨之仍令蹋器使足底熱徹冷則易  嘉祐本草</hi>暑月<lb/>
　暍死<hi>以熱湯徐徐灌之小舉其頭令湯入腹即甦  千金方</hi>火眼赤爛<hi>𦂳閉目以熱湯</hi>
　<hi>沃之湯冷即止頻沃取安妙有閉目或加薄荷防風荆芥煎湯沃之亦妙  趙原陽濟急方</hi>金瘡<lb/>
<pb n="KR3e0079_WYG_022-22a"/>
　血出<hi>不止以故布蘸熱湯<graphic n="KR1883" url="https://raw.githubusercontent.com/kanripo/KR-Gaiji/master/images/KR1883.png" mimeType="image/png"/>之  延夀書</hi>代脂腫痛<hi>麻沸湯漬之即安  千金方</hi>癰<lb/>
　腫初起<hi>以熱湯頻沃之即散也  集簡方</hi>凍瘡不瘥<hi>熱湯洗之  陳藏器</hi>馬汗<lb/>
　入瘡<hi>腫痛欲死沸湯温洗即瘥  千金方</hi>蠍蠆螫傷<hi>温湯漬之數易至旦愈  華陀治彭</hi>
　<hi>城夫人方</hi>蛇繞不解<hi>熱湯淋之即脱  千金方</hi>
生熟湯<hi>拾遺</hi>
　釋名陰陽水<hi>時珍曰以新汲水百沸湯合一盞和勻故曰生熟今人謂之陰陽水</hi>
　氣味甘鹹無毒主治調中消食凡痰瘧及宿食毒惡<lb/>
　之物臚脹欲作霍亂者即以鹽投中進一二升令吐<lb/>
<pb n="KR3e0079_WYG_022-22b"/>
　盡痰食便愈<hi>藏器</hi>凡霍亂及嘔吐不能納食及藥危甚<lb/>
　者先飲數口即定<hi>時珍</hi>
　發明<hi>時珍曰上焦主納中焦腐化下焦主出三焦通利陰陽調和升降周流則臟腑暢違一失其道</hi>
　<hi>二氣洧亂濁陰不降清陽不升故發為霍亂嘔吐之病飲此湯輒定者分其陰陽使得其平也藏器曰凡</hi>
　<hi>人大醉及食𤓰果過度者以生熟湯浸身則湯皆為酒及𤓰味博物志云浸至腰食𤓰可五十枚至頸則</hi>
　<hi>無限也未試</hi>
虀水<hi>綱目</hi>
　集解<hi>時珍曰此乃作黄虀菜水也</hi>
<pb n="KR3e0079_WYG_022-23a"/>
　氣味酸鹹無毒主治吐諸痰飲宿食酸苦涌泄為陰<lb/>
　也<hi>時珍</hi>
漿水<hi>宋嘉祐</hi>
　釋名酸漿<hi>嘉謨曰漿酢也炊粟米熱投冷水中浸五六日味酢生白花色類漿故名若浸至敗</hi>
　<hi>者害人</hi>
　氣味甘酸微温無毒<hi>宗奭曰不可同李食令人霍亂吐利妊婦勿食令兒骨瘦水漿</hi>
　<hi>尤不可飲令絶産醉後飲之失音</hi>主治調中引氣宣和強力通闗開<lb/>
　胃止渴霍亂洩利消宿食宜作粥薄暮啜之解煩去<lb/>
<pb n="KR3e0079_WYG_022-23b"/>
　睡調理腑臟煎令酸止嘔噦白人膚體如繒帛<hi>嘉祐</hi>利<lb/>
　小便<hi>時珍</hi>
　發明<hi>震亨曰漿水性涼善走故解煩渴而化滯物</hi>
　附方<hi>舊五新一</hi>霍亂吐下<hi>酸漿水煎乾薑屑/呷之  兵部手集</hi>過食脯腊<hi>筋痛</hi>
　<hi>悶絶漿水煮粥入少鷹屎和食  孫真人方</hi>滑胎易產<hi>酸漿水和水少許頓服  産寳</hi>手<lb/>
　指腫痛<hi>漿水入少鹽熱漬之冷即易之  孫真人方</hi>面上黒子<hi>毎夜以煖漿水洗面</hi>
　<hi>以布揩赤用白檀香磨汁塗之  外臺秘要</hi>骨哽在咽<hi>磁石火煆醋淬陳橘紅焙多年漿水</hi>
　<hi>脚炒等分為末别以漿水脚和丸芡子大毎含嚥一丸  聖濟録</hi>
<pb n="KR3e0079_WYG_022-24a"/>
甑氣水<hi>拾遺</hi>
　主治以器承取沐頭長毛髮令黒潤朝朝用梳摩小<lb/>
　兒頭久覺有益也<hi>藏器</hi>
　附方<hi>新一</hi>小兒諸疳<hi>遍身或面上生瘡爛成孔臼如大人楊梅瘡用蒸糯米時甑蓬四邊</hi>
　<hi>滴下氣水以盤承取掃瘡上不數日即効百藥不効者用之神妙  集簡方</hi>
銅壺滴漏水<hi>綱目</hi>
　主治性滑上可至巔下可至泉宜煎四末之藥<hi>虞摶</hi>
三家洗盌水<hi>拾遺</hi>
<pb n="KR3e0079_WYG_022-24b"/>
　主治惡瘡久不瘥煎沸入鹽洗之不過三五度<hi>藏器</hi>
磨刀水<hi>綱目</hi>
　氣味鹹寒無毒<hi>時珍曰洗手則生癬</hi>主治利小便消熱腫<hi>時珍</hi>
　附方<hi>新五</hi>小便不通<hi>磨刀交股水一盞/服之効  集簡方</hi>肛門腫痛<hi>欲作痔瘡</hi>
　<hi>急取屠刀磨水服甚効  集簡方</hi>盤腸生産<hi>腸乾不上者以磨刀水少潤腸煎好磁石一盃</hi>
　<hi>温服自然收上乃扁鵲方也</hi>蛇咬毒攻<hi>入腹以兩刀於水中相摩飲其汁  救急方</hi>耳<lb/>
　中卒痛<hi>磨刀鐵漿滴入即愈  活人心統</hi>
浸藍水<hi>綱目</hi>
<pb n="KR3e0079_WYG_022-25a"/>
　氣味辛苦寒無毒主治除熱解毒殺蟲治誤吞水蛭<lb/>
　成積脹痛黄瘦飲之取下則愈<hi>時珍</hi>　染布水療咽喉<lb/>
　病及噎疾温服一鍾良<hi>時珍</hi>
　發明<hi>時珍曰藍水染布水皆取藍及石灰能殺蟲解毒之義昔有人因醉飲田中水誤吞水蛭胸腹</hi>
　<hi>脹痛面黄遍醫不効因宿店中渴甚誤飲此水大瀉數行平明視之水蛭無數其病頓愈也</hi>
猪槽中水<hi>拾遺</hi>
　主治蟲毒服一盞又療蛇咬瘡浸之効<hi>藏器</hi>
市門溺坑水<hi>拾遺</hi>
<pb n="KR3e0079_WYG_022-25b"/>
　主治無毒止消渴重者服一小盞勿令知之三度瘥<lb/>
　<hi>藏器</hi>
洗手足水<hi>綱目</hi>
　主治病後勞復或因梳頭或食物復發取一合飲之<lb/>
　效<hi>聖惠</hi>
洗兒湯<hi>綱目</hi>
　主治胎衣不下服一盞勿令知之<hi>延年秘録</hi>
諸水有毒<hi>拾遺</hi>
<pb n="KR3e0079_WYG_022-26a"/>
　水府龍宮不可觸犯<hi>藏器曰水之怪魍魎温嶠然犀照水為神所怒是也</hi>水中<lb/>
　有赤脈不可斷之　井中沸溢不可飲<hi>時珍曰但於三十步内取</hi>
　<hi>青石一塊投之即止</hi>　古井眢井不可入有毒殺人<hi>時珍曰夏月隂氣在</hi>
　<hi>下尤忌之但以雞毛投之盤旋而舞不下者必有毒也以熱醋數斗投之則可入矣古塚亦然</hi>　古<lb/>
　井不可塞令人盲聾　陰地流泉有毒二八月行人<lb/>
　飲之成瘴瘧損脚力　澤中停水五六月有魚鼈精<lb/>
　人飲之成瘕病　沙河中水飲之令人瘖　兩山夾<lb/>
　水其人多癭　流水有聲其人多癭　花瓶水飲之<lb/>
<pb n="KR3e0079_WYG_022-26b"/>
　殺人臘梅尤甚　炊湯洗面令人無顔色洗體令人<lb/>
　成癬洗脚令人疼痛生瘡　銅器上汗入食中令人<lb/>
　生疸發惡瘡　冷水沐頭　熱泔沐頭並成頭風女<lb/>
　人尤忌之　水經宿面上有五色者有毒不可洗手<lb/>
　　時病後浴冷水損心胞　盛暑浴冷水成傷寒<lb/>
　汗後入冷水成骨痺<hi>時珍曰顧閔逺行汗後渡水遂成骨痺痿蹷數年而死也</hi>
　產後洗浴成痙風多死　酒中飲冷水成手顫　酒<lb/>
　後飲茶水成酒癖　飲水便睡成水癖　小兒就瓢<lb/>
<pb n="KR3e0079_WYG_022-27a"/>
　及瓶飲水令語訥　夏月遠行勿以冷水濯足　冬<lb/>
　月逺行勿以熱湯濯足<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0079_WYG_022-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本草綱目卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草綱目卷二十八</head> <lb/>
    <p>
<pb n="KR3e0079_WYG_071-1a"/>
欽定四庫全書<lb/>
　本草綱目卷二十八<lb/>
　　　　　　　　　　　　明　李時珍　撰<lb/>
　　菜之三<hi>蓏菜類一十一種  内附一種</hi>
茄<hi>音伽寳宋開</hi>
　釋名落蘇<hi>拾遺</hi>崑崙𤓰<hi>御/覧</hi>草鼈甲<hi>頌曰按段成式云茄音加乃蓮莖之名今</hi>
　<hi>呼茄菜其音若伽未知所自也時珍曰陳藏器本草云茄一名落蘇名義未詳按五代貽子録作酪酥蓋</hi>
　<hi>以其味如酥酪也於義似通杜寳拾遺録云隋焬帝改茄曰崑崙紫𤓰又王隱君養生主論治瘧方用乾</hi>
<pb n="KR3e0079_WYG_071-1b"/>
　<hi>茄諱名草鼈甲葢以鼈甲能治寒熱茄亦能治寒熱故爾</hi>
　集解<hi>頌曰茄子處處有之其類有數種紫茄黄茄黄南北有白茄青水茄惟北土有之入藥多用</hi>
　<hi>茄其餘惟可作菜茄爾江南一種藤茄作蔓生皮薄似壺蘆亦不聞中藥宗奭曰新羅國出一種茄形如</hi>
　<hi>鷄子淡光微紫色蔕長味甘今中國已遍有之時珍曰茄種宜於九月黄熟時收取洗淨曝乾至二月下</hi>
　<hi>種移栽株高二三尺葉大如掌自夏至秋開紫花五瓣相連五稜如縷黄蕊緑蒂蒂包其茄茄中有瓤瓤</hi>
　<hi>中有子子如脂麻其茄有團如括樓者長四五寸者有青茄紫茄白茄白茄亦名銀茄更勝青者諸茄至</hi>
　<hi>老皆黄蘇頌以黄茄為一種似未深究也王禎農書云一種渤海茄白色而堅實一種畨茄白而扁甘脆</hi>
　<hi>不澀生熟可食一種紫茄形紫蒂長味甘一種水茄形長味甘可以止渴洪容齋隨筆云浙西常茄皆皮</hi>
<pb n="KR3e0079_WYG_071-2a"/>
　<hi>紫其白者為水茄江南常茄皆皮白其紫者為水茄亦一異也劉珣嶺表録云交嶺茄樹經冬不凋有二</hi>
　<hi>三年漸成大樹者其實如𤓰也茄葉摘布路上以灰圍之則子必繁謂之嫁茄</hi>
　茄子氣味甘寒無毒<hi>志曰几久冷人不可多食損人動氣發瘡及痼疾李廷飛曰秋</hi>
　<hi>後食多損目時珍曰按生生編云茄性寒利多食必腹痛下利女人能傷子宫也</hi>主治寒熱<lb/>
　五臓勞<hi>孟詵</hi>治温疾傳尸勞氣醋摩傅腫毒<hi>大明</hi>老裂者<lb/>
　燒灰治乳裂<hi>震亨</hi>散血止痛消腫寛腸<hi>時珍</hi>
　發明<hi>宗奭曰蔬圃中惟此無益開寳本草並無主治止説損人後人雖有處治之法終與正文相失</hi>
　<hi>圃人又下於暖處厚加糞瓖遂於小滿前後求貴價以售既不以時損人益多不時不食烏可忽也震亨</hi>
<pb n="KR3e0079_WYG_071-2b"/>
　<hi>曰茄属土故甘而喜降大腸易動者忌之老實治乳頭裂茄根煑湯漬凍瘡折蒂燒灰治口瘡俱獲竒効</hi>
　<hi>皆甘以緩火之意也時珍曰段成式酉陽雜俎言茄厚腸胃動氣發疾葢不知茄之性滑不厚腸胃也</hi>
　附方<hi>舊五新十</hi>婦人血黄<hi>黄茄子竹刀切隂乾為末每服二錢温酒調下  摘𤣥方</hi>腸<lb/>
　風下血<hi>經霜茄連蒂燒存性為末每日空心温酒服二錢七  靈苑方</hi>久患下血<hi>大茄</hi>
　<hi>種三枚每用一枚濕紙包煨熟安瓶内以無灰酒一升半沃之蠟紙封閉三日去茄暖飲  普濟方</hi>腹<lb/>
　内鼈癥<hi>陳醬茄兒燒存性入麝香輕粉少許脂調貼之  夀域方</hi>卵㿉偏墜<hi>用雙蒂茄</hi>
　<hi>子懸于房門上出入用眼視之茄蔫所患亦蔫茄乾亦乾矣又方用雙茄懸門上每日抱兒視之二三次</hi>
　<hi>釘鍼于上十餘日消矣  劉松石保夀堂方</hi>大風熱痰<hi>用黄老茄子大者不計多少以新瓶</hi>
<pb n="KR3e0079_WYG_071-3a"/>
　<hi>盛埋土中經一年盡化為水取出入苦參末同丸梧子大食已及卧時酒下三十丸甚効此方出江南人</hi>
　<hi>傳經蘓頌圖  本草</hi>腰脚拘攣<hi>腰脚風血積冷筋急拘攣疼痛者取茄子五十斤切洗以水五</hi>
　<hi>斗煑取濃汁濾去滓更入小鐺中煎至一升以來即入生粟粉同煎令稀稠得所取出搜和更入麝香朱</hi>
　<hi>砂末同丸如梧子大毎日用秫米酒送下三十丸近暮再服一月乃瘥男子女人通用皆騐  圖經本草</hi>
　磕撲青腫<hi>老黄茄極大者切片如一指厚新瓦焙研為末欲卧時温酒調服二錢匕一夜消盡</hi>
　<hi>無㾗迹也  勝金</hi>墜損跌撲<hi>散血止痛重陽日收老茄子百枚去蒂四破切之消石十二兩</hi>
　<hi>擣碎以不津器先鋪茄子一重乃下消石一重如此間鋪令盡以紙數層密封安置淨處上下用新磚承</hi>
　<hi>覆勿犯地氣至正月後取出去紙兩重日中曝之遂日如此至二三月度茄已爛開瓶傾出濾去滓别入</hi>
<pb n="KR3e0079_WYG_071-3b"/>
　<hi>新器中以薄綿葢頭又曝至成膏乃可用每以酒調半匙空腹飲之日再惡血散則痛止而愈矣若膏久</hi>
　<hi>乾硬即以飯飲化動用之  圖經本草</hi>發背惡瘡<hi>用上方以酒服半匙更以膏塗瘡口四圍</hi>
　<hi>覺冷如水瘡乾便瘥其有根本在膚腠者亦可内消  同上</hi>熱毒瘡腫<hi>生茄子一枚割去二</hi>
　<hi>分去瓤二分似罐子形合于瘡上即消也如已出膿再用取瘥  聖濟總録</hi>牙齒腫痛<hi>隔年</hi>
　<hi>糟茄燒灰頻頻乾擦立効  海上名方</hi>蟲牙疼痛<hi>黄茄種燒灰擦之効  摘𤣥方</hi>喉痺<lb/>
　腫痛<hi>糟茄或醤茄細嚼嚥汁  德生堂方</hi>婦人乳裂<hi>秋月冷茄子裂開者隂乾燒存性研</hi>
　<hi>末水調塗  補遺方</hi>
　蔕主治燒灰米飲服二錢治腸風下血不止及血痔<lb/>
<pb n="KR3e0079_WYG_071-4a"/>
　<hi>吳瑞</hi>燒灰治口齒瘡䘌生切擦癜風<hi>時珍</hi>
　發明<hi>時珍曰治癜風用茄蔕蘸硫附末掺之取其散血也白癜用白茄蒂紫癜用紫茄蔕亦各從其</hi>
　<hi>類耳</hi>
　附方<hi>新一</hi>風蛀牙痛<hi>茄蔕燒灰掺之或加細辛末等分日用之  仁存方</hi>
　花主治金瘡牙痛<hi>時珍</hi>
　附方<hi>新一</hi>牙痛<hi>秋茄花乾之旋燒研塗痛處立止  海上名方</hi>
　根及枯莖葉主治凍瘡皴裂煑湯漬之良<hi>開寳</hi>散血消<lb/>
　腫治血淋下血血痢隂挺齒䘌口蕈<hi>時珍</hi>
<pb n="KR3e0079_WYG_071-4b"/>
　附方<hi>新八</hi>血淋疼痛<hi>茄葉熏乾為末每服二錢温酒或鹽湯下隔年者尤佳  經騐良方</hi>
　腸風下血<hi>方同上米飯下</hi>久痢不止<hi>茄根燒灰石榴皮等分為末以沙糖水服之</hi>
　<hi>簡便單方</hi>女隂挺出<hi>茄根燒存性為末油調在紙上捲筒安入内一日一上  乾坤生意</hi>口<lb/>
　中生蕈<hi>用醋潄口以茄母燒灰飛鹽等分米醋調稀時時擦之  摘𤣥方</hi>牙齒䘌痛<lb/>
　<hi>茄根擣汁頻塗之潄陳茄樹燒灰傅之先以露蜂房煎湯  過  海上名方</hi>牙痛取牙<hi>茄科</hi>
　<hi>以馬尿浸三日晒炒為末每用㸃牙即落真妙  鮑氏方</hi>夏月趾腫<hi>不能行走者九月收茄根</hi>
　<hi>懸簷下逐日煎湯洗之  簡便</hi>
苦茄<hi>拾遺</hi>
<pb n="KR3e0079_WYG_071-5a"/>
　集解<hi>藏器曰苦茄野生嶺南樹小有刺</hi>
　子主治醋摩塗癰腫根亦可作湯浴又主瘴氣<hi>藏器</hi>
壺蘆<hi>日華</hi>
　釋名瓠𤓰<hi>説文</hi>匏𤓰<hi>論語時珍曰壺酒器也蘆飲器也此物各象其形又可為酒飲之器</hi>
　<hi>因以名之俗作葫蘆者非矣葫乃蒜名蘆乃葦属也其圓者曰匏亦曰瓢因其可以浮水如泡如漂也凡</hi>
　<hi>蓏属皆得稱𤓰故曰瓠𤓰瓠𤓰古人壺瓠𤓰三名皆可通稱初無分别故孫愐唐韻云瓠音壺又音䕶瓠</hi>
　<hi>臚瓢也陶隱居本草作瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>云是瓠類也許慎説文云瓠匏也又云瓢瓠也匏大腹瓠也陸璣詩疏云壺</hi>
　<hi>瓠也又云匏瓠也莊子云有五石之瓠諸書所言其字皆當與壺同音而後世以長如越𤓰首尾如一者</hi>
<pb n="KR3e0079_WYG_071-5b"/>
　<hi>為瓠音護瓠之一頭有腹長柄者為懸瓠無柄而圓大形扁者為匏匏之有短柄大腹者為壺壷之細腰</hi>
　<hi>者為蒲蘆各分名色逈異於古以今叅詳其形狀雖各不同而苗葉皮子性味則一故兹不復分條焉懸</hi>
　<hi>瓠今人所謂茶酒瓢者是也蒲蘆今之藥壺盧是也郭義恭廣志謂之約腹壺以其腹有約束也亦有大</hi>
　<hi>小二種也</hi>
　集解<hi>𢎞景曰瓠與冬𤓰氣類同輩又有瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>亦是瓠類小者名瓢食之乃勝瓠此等皆利水道所以</hi>
　<hi>在夏月食之大約不及冬𤓰也恭曰瓠與瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>𤓰全非類例三物苖葉相似而實形則異瓠形似越𤓰長</hi>
　<hi>尺餘頭尾相似夏中便熟秋末便枯瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>形狀大小非一夏末始實秋中方熟取其為器經霜乃堪瓠與</hi>
　<hi>甜瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>體性相類啖之俱勝冬𤓰陶言不及是未悉此等原種各别也時珍曰長瓠懸瓠壺盧匏𤓰蒲盧</hi>
<pb n="KR3e0079_WYG_071-6a"/>
　<hi>名狀不一其實一類各色也處處有之伹有遲早之殊陶氏言瓠與冬𤓰氣類同輩蘇氏言瓠與瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>全</hi>
　<hi>非類例皆未可慿數種並以正二月下種生苗引蔓延緣其葉似冬𤓰葉而稍圓有柔毛嫩時可食故詩</hi>
　<hi>云幡幡瓠葉采之烹之五六月開白花結實白色大小長短各有種色瓤中之子齒列而長謂之瓠犀竊</hi>
　<hi>謂壺匏之属既可烹晒又可為器大者可為甕盎小者可為瓢樽為要舟可以浮水為笙可以奏樂膚瓤</hi>
　<hi>可以養豕犀瓣可以澆燭其利博矣</hi>
　壺瓠氣味甘平滑無毒<hi>恭曰甘冷多食令人吐利扁鵲曰患脚氣虚脹冷氣者食</hi>
　<hi>之永不除也</hi>主治消渴惡瘡鼻口中肉爛痛<hi>思/邈</hi>利水道<hi>𢎞景</hi>
　消熱服丹石人宜之<hi>孟詵</hi>除煩治心熱利小腸潤心肺<lb/>
<pb n="KR3e0079_WYG_071-6b"/>
　治石淋<hi>大明</hi>
　發明<hi>時珍曰按名醫錄云浙人食匏𤓰多吐㵼謂之發暴葢此物以暑月壅成故也惟與香葇同食</hi>
　<hi>則可免</hi>
　附方<hi>新一</hi>腹脹黄腫<hi>用亞腰壺盧連子燒存性每服一個食前温酒下不飲酒者白湯下</hi>
　<hi>十餘日見効  簡便方</hi>
　葉氣味甘平無毒主治為茹耐饑<hi>思邈</hi>
　蔓鬚花主治解毒<hi>時珍</hi>
　附方<hi>新一</hi>預解胎毒<hi>七八月或三伏日或中秋日剪壺盧鬚如環子脚者隂乾於除夜煎</hi>
<pb n="KR3e0079_WYG_071-7a"/>
　<hi>湯浴小兒則可免出痘  唐珤經騐方</hi>
　子主治齒齗或腫或露齒揺疼痛用八兩同牛膝四<lb/>
　兩每服五錢煎水含潄日三四次<hi>御藥院方</hi>
苦瓠<hi>本經下品</hi>
　釋名苦匏<hi>國語</hi>苦壺蘆<lb/>
　集解<hi>别錄曰苦瓠生晋地𢎞景曰今瓠忽有苦者瓠如膽不可食非别生一種也又有瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>亦是</hi>
　<hi>類恭曰本經所論都是苦瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>爾陶謂瓠中苦者大誤矣瓠中時有苦者不入藥用無所主療亦不堪啖</hi>
　<hi>瓠與瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>原種各别非甘者變為苦也保昇曰瓠即匏也有甘苦二種甘者大苦者小機曰瓠壼有原種</hi>
<pb n="KR3e0079_WYG_071-7b"/>
　<hi>是甘忽變為苦者俗謂以鷄糞壅之或牛馬踐踏則變為苦陶説亦有所見未可盡非也時珍曰詩云瓠</hi>
　<hi>有苦葉國語云苦匏不材於人共濟而已皆指苦壺而言即苦瓠也瓠壺同音陶氏以瓠作䕶音釋之所</hi>
　<hi>以不穩也應劭風俗通云燒穰可以殺瓠或云畜瓠之家不燒穣種𤓰之家不焚漆物性相畏也蘇恭言服</hi>
　<hi>苦瓠過分吐利不止者以黍穣灰汁解之盖取乎此凡有苦瓠須細理瑩淨無黶翳者乃佳不爾有毒</hi>
　瓤及子氣味苦寒有毒主治大水面目四肢浮腫下<lb/>
　水令人吐<hi>本經</hi>利石淋吐呀嗽囊結疰蠱痰飲又煮汁<lb/>
　漬隂療小便不通<hi>蘇恭</hi>煎汁滴鼻中出黄水去傷冷鼻<lb/>
　塞黄疸<hi>藏器</hi>吐蚘蟲<hi>大明</hi>治癰疽惡瘡疥癬齲齒有蟲䘌<lb/>
<pb n="KR3e0079_WYG_071-8a"/>
　者又可制汞<hi>時珍</hi>
　附方<hi>舊八新十七</hi>急黄病<hi>苦瓠一枚開孔以水煮之攪取汁滴入鼻中去黄水  陳藏器</hi>
　黄疸腫滿<hi>苦壺蘆瓤如大棗許以童子小便二合浸之一時取兩酸棗大納兩鼻中深吸氣</hi>
　<hi>待黄水出良愈又方用瓠瓤熬黄為末毎服半錢日一服十日  然有吐者當詳之  傷寒類要</hi>大<lb/>
　水脹滿<hi>頭面洪大用瑩凈好苦瓠白瓤捻如豆粒以二麵裏煑一沸空心服七枚至午當出水一斗</hi>
　<hi>日水自出不止大痩乃瘥二年内忌醎物一聖惠用苦壺盧瓤一兩微炒為末每日粥飯服  錢</hi>通<lb/>
　身水腫<hi>苦瓠膜炒二兩苦葶藶五分擣合九小豆大每服五丸日三水下止  又用苦瓠膜五分</hi>
　<hi>大棗七枚擣丸一服三丸如人行十里許又服三丸水出更服一丸即止並千金方</hi>石水腹腫<lb/>
<pb n="KR3e0079_WYG_071-8b"/>
　<hi>四肢皆瘦削用苦瓠膜炒一兩杏仁半兩炒去皮尖為末糊丸小豆大毎飲下十丸日三水下止  聖濟</hi>
　<hi>總録</hi>水蠱洪腫<hi>苦瓠瓤一枚水二升煮至一升煎至可丸如小豆大毎米飲下十丸待小便利</hi>
　<hi>作小豆羮食勿飲水</hi>小便不通<hi>脹急者用苦瓠子三十枚炒螻  三個焙為末毎冷水服一錢</hi>
　<hi>濟並聖  總録</hi>小兒閃癖<hi>取苦瓠未破者煑令熱解開熨之  陳藏器本草</hi>風痰頭<lb/>
　痛<hi>苦瓠膜取汁以葦管灌入鼻中其氣上衝腦門須臾惡涎流下其病立愈除根勿以昬運為疑乾者</hi>
　<hi>浸汁亦効其子為末吹入亦効年久頭風皆愈  普濟方</hi>鼻窒氣塞<hi>苦壺盧子為末醇酒浸之</hi>
　<hi>夏一日冬七日日日少少㸃之  聖惠方</hi>眼目昬暗<hi>七月七日取苦瓠白瓤絞汁一合以酢二</hi>
　<hi>升古錢七文同以微火煎减半毎日取沬納眥中神効  千金</hi>弩肉血瞖<hi>秋間取小柄壺盧或</hi>
<pb n="KR3e0079_WYG_071-9a"/>
　<hi>小藥壺盧隂乾於𦂳小處鋸斷内穵一小孔如眼孔大遇有此病將眼皮上下用手掙開將壺盧孔合定</hi>
　<hi>初雖甚痛苦然瘀肉血瞖皆漸下不傷睛也  劉松石經騐方</hi>齒䘌口臭<hi>苦瓠子為末蜜丸半</hi>
　<hi>棗大毎旦潄口了含一丸仍塗齒齗上涎出吐去妙  聖恵方</hi>風蟲牙痛<hi>壺盧子半升水五升</hi>
　<hi>煎三升含潄之莖葉亦可不過三度  聖惠方</hi>惡瘡癬癩<hi>十年不瘥者苦瓠一枚煑汁搽之日</hi>
　<hi>三度方肘后</hi>九瘻有孔<hi>苦瓠四枚大如盞者各穿一孔如指大湯煑十數沸取一竹筒長一</hi>
　<hi>尺一頭挿瓠孔中一頭注瘡孔上冷則易之用遍乃止  千金方</hi>痔瘡腫痛<hi>苦壺盧苦蕒菜</hi>
　<hi>煎湯先熏後洗乃貼熊膽蜜陀僧膽礬片腦末良  摘𤣥方</hi>下部懸癰<hi>擇人神不在日空心</hi>
　<hi>用井華水調百藥煎末一椀服之微利後却用秋壺盧一名苦不老生在架上而苦者切片置瘡上灸二</hi>
<pb n="KR3e0079_WYG_071-9b"/>
　<hi>七壯蕭端式病此連年一灸遂愈  永類鈐方</hi>卒中蠱毒<hi>或吐血或下血皆枚如爛肝者苦瓠十</hi>
　<hi>水二升煑一升服立吐即愈又方用苦酒一升煑令消服之取吐神騐肘後方</hi>死胎不下<hi>苦壺</hi>
　<hi>盧燒存性研末毎服一錢空心熱酒下  海上名方</hi>聤耳出膿<hi>乾瓠子一分黄連半錢為末以</hi>
　<hi>綿先繳淨吹入半字日二次  聖惠方</hi>鼻中息肉<hi>苦壺盧子苦丁香等分入麝香少許為末</hi>
　<hi>紙燃㸃之  聖惠方</hi>
　花主治一切瘻瘡霜後收曝研末傅之<hi>時珍</hi>
　蔓主治痳瘡煎湯浴之即愈<hi>時珍稗出仇逺  史</hi>
　附方<hi>新一</hi>小兒白秃<hi>瓠藤同裏鹽荷葉煎濃汁洗三五次愈  總録</hi>
<pb n="KR3e0079_WYG_071-10a"/>
敗瓢<hi>綱目</hi>
　集解<hi>時珍曰瓢乃匏壺破開為之者近世方藥亦時用之當以苦瓠者為佳年久者尤妙</hi>
　氣味苦平無毒主治消脹殺蟲治痔漏下血崩中帶<lb/>
　下赤白<hi>時珍</hi>
　附方<hi>新六</hi>中滿鼓脹<hi>用三五年陳壺蘆瓢一個以糯米一斗作酒待熟以瓢於炭火上炙</hi>
　<hi>熱入酒浸之如此三五次將瓢燒存性研末每服三錢酒下神効  余居士選奇方</hi>大便下血<lb/>
　<hi>敗瓢燒存性黄連等分研末每空心温酒服二錢  簡便方</hi>赤白崩中<hi>舊壺盧瓢炒存性蓮</hi>
　<hi>房煆存性等分研末每服二錢熱水調服三服有汗為度即止甚者五服止最妙忌房事發物生冷  海</hi>
<pb n="KR3e0079_WYG_071-10b"/>
　<hi>上方</hi>腦漏流膿<hi>破瓢白鷄冠花白螺螄殻各燒存性等分血竭麝香各五分為末以好酒酒濕</hi>
　<hi>熟艾連藥揉成餅占在頂門上以熨斗熨之以愈為度  孫氏集效方</hi>腋下瘤癭<hi>用長柄茶</hi>
　<hi>壺盧燒存性研末搽之以消為度一府校老嫗右腋生一瘤漸長至尺許其狀如長瓠子久而潰爛一方</hi>
　<hi>士敎以此法用之遂出水消盡而愈  瀕湖集簡方</hi>湯火傷灼<hi>舊壺盧瓢燒灰傅之  同上</hi>
冬𤓰<hi>本經上品</hi>　校正<hi>今併入白𤓰子</hi>
　釋名白𤓰<hi>本經</hi>水芝<hi>同/上</hi>地芝<hi>廣雅白志曰冬𤓰經霜後皮上  如粉塗其子亦白</hi>
　<hi>故名白冬𤓰而子云白𤓰子也時珍曰冬𤓰以其冬熟也又賈思勰云冬𤓰正二三月種之若十月種者</hi>
　<hi>結𤓰肥好乃勝春種則冬𤓰之名或又以此也别録白冬𤓰原附於本經𤓰子之下宋開寳本草加作白</hi>
<pb n="KR3e0079_WYG_071-11a"/>
　<hi>𤓰子復分白冬𤓰為别録一種遂致諸註辯説紛紛今併為一</hi>
　集解<hi>别錄曰白𤓰子生嵩髙平澤冬𤓰仁也八月采之頌曰今處處園圃蒔之其實生苖蔓下大者</hi>
　<hi>如斗而更長皮厚而有毛初生正青緑經霜則白粉人家多藏蓄彌年作菜果入藥須霜後取置之經年</hi>
　<hi>破出核洗燥乃擂取仁用之亦堪單作服餌時珍曰冬𤓰三月生苗引蔓大葉團而有尖莖葉皆有刺毛</hi>
　<hi>六七月開黄花結實大者徑尺餘長三四尺嫩時緑色有毛老則蒼色有粉其皮堅厚其肉肥白其瓤謂</hi>
　<hi>之𤓰練白虚如絮可以浣練衣服其子謂之𤓰犀在瓤中成列霜後取之其肉可煮為茹可蜜為果其子</hi>
　<hi>仁亦可食蓋兼蔬果之用凡收𤓰忌酒漆麝香及糯米觸之必爛</hi>
　白冬𤓰氣味甘微寒無毒<hi>𢎞景曰冷利</hi>主治小腹水脹利<lb/>
<pb n="KR3e0079_WYG_071-11b"/>
　小便止渴<hi>别錄</hi>擣汁服止消渴煩悶解毒<hi>𢎞景</hi>益氣耐老<lb/>
　除心胸滿去頭面熱<hi>孟詵</hi>消熱毒癰腫切片摩疿子甚<lb/>
　良<hi>大明</hi>利大小腸壓丹石毒<hi>蘇頌</hi>
　發明<hi>詵曰熱者食之佳冷者食之瘦人煑食練五臟為其下氣故也欲得體瘦輕徤者則可長食之</hi>
　<hi>若要肥則勿食也宗奭曰凡患發背及一切癰疽者削一大塊置瘡上熱則易之分散熱毒氣甚良震亨</hi>
　<hi>曰冬𤓰性走而急寇氏謂其分散熱毒氣蓋亦取其走而性急也久病者隂虚者忌之孫真人言九月勿</hi>
　<hi>食令人反胃須被霜食之乃佳諸詵曰取𤓰一顆和桐葉與猪食之一冬更不要與  物食自然不饑長</hi>
　<hi>三四倍也</hi>
<pb n="KR3e0079_WYG_071-12a"/>
　附方<hi>舊八新六</hi>積熱消渴<hi>白𤓰去皮每食後喫二三兩五七度良  孟詵食療</hi>消渴不<lb/>
　止<hi>冬𤓰一枚削皮埋濕地中一月取出破開取清水日飲之或燒熟絞汁飲之  聖濟總録</hi>消渴<lb/>
　骨蒸<hi>大冬𤓰一枚去瓤入黄連末填滿安瓮内待𤓰消盡同研丸梧子大毎服三四十丸煎冬𤓰湯</hi>
　<hi>下騐經</hi>産後痢渴<hi>久病津液枯竭四肢浮腫口舌乾燥用冬𤓰一枚黄土泥厚五寸煨熟絞</hi>
　<hi>汁飲亦治傷寒痢渴  古今録騐</hi>小兒渴痢<hi>冬𤓰汁飲/之  千金</hi>小兒鬾病<hi>寒熱</hi>
　<hi>如疳用冬𤓰萹蓄各四兩水二升煎湯浴之  千金方</hi>嬰孩寒熱<hi>冬𤓰炮熟絞汁飲  子母</hi>
　<hi>秘録</hi>水病危急<hi>冬𤓰不拘多少任意喫之/神效無比  兵部手集</hi>十種水氣<hi>浮腫</hi>
　<hi>喘滿用大冬𤓰一枚切蓋去瓤以赤小豆填滿蓋合煨簽定以紙筋泥固濟日乾用糯糠兩大籮入𤓰在内</hi>
<pb n="KR3e0079_WYG_071-12b"/>
　<hi>至火盡取出切片同豆焙乾為末水糊丸梧子大每服七十丸煎冬𤓰子湯下日三服小便利為度  楊</hi>
　<hi>氏家藏方</hi>發背欲死<hi>冬𤓰截去頭合瘡上𤓰爛截去更合之𤓰未盡瘡已小歛矣乃用膏貼之</hi>
　<hi>後肘  方</hi>痔瘡腫痛<hi>冬𤓰煎湯洗/之  袖珍方</hi>馬汗入瘡<hi>乾冬𤓰燒研洗淨傅之</hi>
　食魚中毒<hi>冬𤓰汁飲之良  小品方</hi>面黒令白<hi>冬𤓰一個竹刀去皮切片酒一升半</hi>
　<hi>水一升煑爛濾去滓熬成膏瓶收每夜塗之  聖濟總録</hi>
　𤓰練<hi>𤓰瓤</hi>氣味甘平無毒主治絞汁服止煩躁熱渴利<lb/>
　小腸治五淋壓丹石毒<hi>甄權</hi>洗面澡身去䵟<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>令人悦<lb/>
　澤白晢<hi>時珍</hi>
<pb n="KR3e0079_WYG_071-13a"/>
　附方<hi>新二</hi>消渴煩亂<hi>冬𤓰瓤乾者一兩/水煎飲  聖惠方</hi>水腫煩渴<hi>小便少者</hi>
　<hi>冬𤓰白瓤水煑汁淡飲之  聖濟總録</hi>
　白𤓰子<hi>别錄曰冬𤓰仁也八月采之</hi>正誤<hi>恭曰此甘𤓰也甘字似白字後人誤寫耳當改</hi>
　<hi>從甘字志曰本草註白𤓰子冬𤓰仁也蘓氏所言殊為孟浪且甘𤓰即甜𤓰𤓰亦有青白二種其子色黄</hi>
　<hi>主療與冬𤓰全異但冬𤓰經霜有白衣其子亦白白𤓰之號因斯而得况諸方惟用冬𤓰子不見用甘𤓰</hi>
　<hi>子者蘓説不可凴也</hi>
　氣味甘平無毒<hi>别錄曰寒久服寒中</hi>主治令人悦澤好顔色益<lb/>
　氣不饑久服輕身耐老<hi>本經</hi>除煩滿不樂可作面脂<hi>别錄</hi>
<pb n="KR3e0079_WYG_071-13b"/>
　去皮膚風及黑䵟潤肌膚<hi>大明</hi>治腸癰<hi>時珍</hi>
　發明<hi>頌曰冬𤓰仁亦堪單作服餌又研末作湯飲及作面脂藥並令人好顔色光澤宗懍荆楚嵗時</hi>
　<hi>記云七月采𤓰犀以為面脂即𤓰瓣也亦堪作澡豆宗奭曰服食方亦稀用之</hi>
　附方<hi>舊二新五</hi>服食法<hi>取冬𤓰仁七升以絹袋盛投三沸湯中須臾取曝乾如此三度又與</hi>
　<hi>清苦酒漬之二宿曝乾為末日服方寸匕令人肥悦明目延年不老又法取子三升去皮為丸空心服三</hi>
　<hi>十丸令人白淨如玉  孟詵食療</hi>補肝明目<hi>治男子五勞七傷明目用冬𤓰仁方同上  外</hi>
　<hi>臺秘要</hi>悦澤面容<hi>白𤓰仁五兩桃花四兩白楊皮二兩為末食後飲服方寸匕日三服欲白</hi>
　<hi>加𤓰仁欲紅加桃花三十日面白五十日手足俱白一方有橘皮無楊皮  肘後方</hi>多年損傷<lb/>
<pb n="KR3e0079_WYG_071-14a"/>
　<hi>不瘥者𤓰子末温酒服之  孫真人方</hi>消渴不止<hi>小便多用乾冬𤓰子麥門冬黄連各二兩</hi>
　<hi>水煎飲之冬𤓰苖葉俱治消渴不拘新乾  摘𤣥方</hi>男子白濁<hi>陳冬𤓰仁炒為末每空心米飲</hi>
　<hi>服五錢方救急易</hi>女子白帶<hi>方同上</hi>
　𤓰皮主治可作丸服亦入面脂<hi>蘇頌</hi>主驢馬汗入瘡腫<lb/>
　痛隂乾為末塗之又主折傷損痛<hi>時珍</hi>
　附方<hi>新二</hi>跌撲傷損<hi>用乾冬𤓰皮一兩真牛皮膠一兩剉入鍋内炒存性研末每服五錢</hi>
　<hi>好酒熱服仍飲酒一甌厚葢取微汗其痛即止一宿如初極効  摘𤣥方</hi>損傷腰痛<hi>冬𤓰皮燒</hi>
　<hi>研酒服一錢  生生編</hi>
<pb n="KR3e0079_WYG_071-14b"/>
　葉主治治腫毒殺蜂療蜂叮<hi>大明</hi>主消渴瘧疾寒熱又<lb/>
　焙研傅多年惡瘡<hi>時珍</hi>
　附方<hi>新一</hi>積熱瀉痢<hi>冬𤓰葉嫩心拖麵煎餅食之  海上名方</hi>
　藤主治燒灰可出繡黥煎湯洗黑䵟并瘡疥<hi>大明</hi>擣汁<lb/>
　服解木耳毒煎水洗脱肛燒灰可淬銅鐵伏砒石<hi>時珍</hi>
南𤓰<hi>綱目</hi>
　集解<hi>時珍曰南𤓰種出南畨轉入閩浙今燕京諸處甚亦有之矣二月下種宜沙沃地四月生苖引蔓</hi>
　<hi>繁一蔓可延十餘丈節節有根近地即著其莖中空其葉狀如蜀葵大如荷葉八九月開黄花如西𤓰花</hi>
<pb n="KR3e0079_WYG_071-15a"/>
　<hi>結𤓰正圓大如西𤓰皮上有稜如甜𤓰一本可結數十顆其色或緑或黄或紅經霜收置暖處可留至春</hi>
　<hi>其子如冬𤓰子其肉厚色黄不可生食惟去皮穰㵸食味如山藥同猪肉煮食更良亦可蜜煎按王禎農</hi>
　<hi>書云浙中一種隂𤓰宜隂地種之秋熟黄色如金皮膚稍厚可藏至春食之如新疑此即南𤓰也</hi>
　氣味甘温無毒<hi>時珍曰多食發脚氣黄疸不可同羊肉食令人氣壅</hi>主治補中<lb/>
　益氣<hi>時珍</hi>
越𤓰<hi>宋開寳</hi>
　釋名稍𤓰<hi>食物</hi>菜𤓰<hi>時珍曰越𤓰以地名也俗名稍𤓰南人呼為菜𤓰</hi>
　集解<hi>藏器曰越𤓰生越中大者色正白越人當果食之亦可糟藏時珍曰越𤓰南北皆有二三月下</hi>
<pb n="KR3e0079_WYG_071-15b"/>
　<hi>種生苗就地引蔓青葉黄花並如冬𤓰花葉而小夏秋之間結𤓰有青白二色大如瓠子一種長者至二</hi>
　<hi>尺許俗呼羊角𤓰其子狀如胡𤓰子大如麥粒其𤓰生食可充果蔬醬䜴糖醋藏浸皆宜亦可作葅</hi>
　氣味甘寒無毒<hi>詵曰生食多冷中動氣令人心痛臍下癥結發諸瘡又令人虚弱不能行</hi>
　<hi>不益小兒天行病後不可食又不得與牛乳酪及鮓同食時珍曰按蕭子真云菜𤓰能暗人耳目觀驢馬</hi>
　<hi>食之即眼爛可知矣</hi>主治利腸胃止煩渴<hi>開寳</hi>利小便去煩熱解<lb/>
　酒毒宣洩熱氣燒灰傅口吻瘡及隂莖熱瘡<hi>藏器</hi>和飯<lb/>
　作鮓久食益腸胃<hi>心鏡</hi>
胡𤓰<hi>宋嘉祐</hi>
<pb n="KR3e0079_WYG_071-16a"/>
　釋名黄𤓰<hi>藏器曰北人避石勒諱改呼黄𤓰至今因之時珍曰張騫使西域得種故名胡𤓰按</hi>
　<hi>杜寳拾遺録云隋大業四年避諱改胡𤓰為黄𤓰與陳氏之説微異今俗以月令王𤓰生即此誤矣王𤓰</hi>
　<hi>土𤓰也見草部</hi>
　集解<hi>時珍曰胡𤓰處處有之正二月下種三月生苖引蔓葉如冬𤓰葉亦有毛四五月開黄花結𤓰</hi>
　<hi>圍二三寸長者至尺許青色皮上有瘄㿔如疣子至結老則黄赤色其𤓰與菜𤓰子同一種五月種者霜時</hi>
　<hi>𤓰白色而短並生熟可食兼蔬蓏之用糟醬不及菜𤓰也</hi>
　氣味甘寒有小毒<hi>詵曰不可多食動寒熱多瘧病積瘀熱發疰氣令人虚熱上逆少氣</hi>
　<hi>損隂血發瘡疥脚氣虚腫百病天行病後不可食之小兒切忌滑中生疳蟲不可多用醋</hi>主治清<lb/>
<pb n="KR3e0079_WYG_071-16b"/>
　熱解渴利水道<hi>甯原</hi>
　附方<hi>舊二新五</hi>小兒熱痢<hi>嫩黄𤓰同蜜食十餘枚良  海上名方</hi>水病肚脹<lb/>
　<hi>四肢浮腫用胡𤓰一個破開連子以醋煑一半至爛空心俱食之須臾下水也  千金方</hi>小兒出<lb/>
　汗<hi>香𤓰丸用黄連胡黄連黄蘗川大黄煨熟鱉甲醋炙柴胡蘆薈青皮等分為末用大黄𤓰黄色一個割下</hi>
　<hi>下頭填藥至滿蓋定簽住慢火煨熟同擣入麺糊丸緑豆大毎服二三丸大者五七丸至十丸食後新水</hi>
　<hi>下兒錢乙小  方</hi>咽喉腫痛<hi>老黄𤓰一枚去子入硝填滿隂乾為末每以少許吹之  醫林</hi>
　<hi>集要</hi>杖瘡焮腫<hi>六月六日取黄𤓰入甕瓶中水浸之毎以水掃於瘡上立効  醫林集要</hi>火<lb/>
　眼赤痛<hi>五月取老黄𤓰一條上開小孔去瓤入芒硝令滿懸隂處待硝透出刮下留㸃眼甚効</hi>
<pb n="KR3e0079_WYG_071-17a"/>
　<hi>夀域神方</hi>湯火傷灼<hi>五月五日搯黄𤓰入瓶内封掛簷下取水刷之良  醫方摘要</hi>
　葉氣味苦平有小毒主治小兒閃癖一歲用一葉生<lb/>
　挼攪汁服得吐下良<hi>藏器</hi>
　根主治擣傅狐刺毒腫<hi>大明</hi>
絲𤓰<hi>綱目</hi>
　釋名天絲𤓰<hi>本事</hi>天羅<hi>事類/合璧</hi>布𤓰<hi>同/上</hi>蠻𤓰<hi>本/事</hi>魚鰦<hi>時珍曰此</hi>
　<hi>𤓰老則筋絲羅織故有絲羅之名昔人謂之魚鰦或云虞刺始自南方來故曰蠻𤓰</hi>
　集解<hi>時珍曰絲𤓰唐宋以前無聞今南北皆有之以為常蔬二月下種生苖引蔓延樹竹或作棚架</hi>
<pb n="KR3e0079_WYG_071-17b"/>
　<hi>其葉大如蜀葵而多了尖有細毛刺取汁可染緑其莖有稜六七月開黄花五出微似胡𤓰花蕋瓣俱黄</hi>
　<hi>其𤓰大寸許長一二尺甚則三四尺深緑色有皺㸃𤓰頭如鱉首嫩時去皮可烹可曝㸃茶充蔬老則大</hi>
　<hi>如杵筋絡纒紐如織成經霜乃枯惟可藉鞾履滌釡器故村人呼為洗鍋羅𤓰内有隔子在隔中狀如䒷</hi>
　<hi>蔞子黑色而扁其花苞及嫩葉卷鬚皆可食也</hi>
　𤓰氣味甘平無毒<hi>入藥用老者</hi>主治痘瘡不快枯者燒存<lb/>
　性入朱砂研末蜜水調服甚妙<hi>震亨</hi>煮食除熱利腸老<lb/>
　者燒存性服去風化痰凉血解毒殺蟲通經絡行血<lb/>
　脈下乳汁治大小便下血痔漏崩中黄積疝痛卵腫血氣作<lb/>
<pb n="KR3e0079_WYG_071-18a"/>
　痛癰疽瘡腫齒䘌痘疹胎毒<hi>時珍</hi>暖胃補陽固氣和胎<hi>生生編</hi>
　發明<hi>穎曰絲𤓰本草諸書無考惟痘瘡及脚癰方中燒灰用之亦取其性冷解毒耳時珍曰絲𤓰老</hi>
　<hi>者筋絡貫串房隔聨屬故能通人脉絡臟腑而去風解毒消腫化痰袪痛殺蟲治諸血病</hi>
　附方<hi>新二十八</hi>痘瘡不快<hi>初出或未出多者令少少者令性稀老絲𤓰近蒂三寸連皮燒存</hi>
　<hi>研末砂糖水服  直指方</hi>癰疽不歛<hi>瘡口太深用絲𤓰擣汁頻抹之  直指方</hi>風熱腮<lb/>
　腫<hi>絲𤓰燒存性研末水調搽之  嚴月軒方</hi>肺熱面瘡<hi>苦絲𤓰牙皂莢並燒灰等分油調搽</hi>
　<hi>𤣥摘  方</hi>玉莖瘡潰<hi>絲𤓰連子擣汁和五倍/子末頻搽之  丹溪方</hi>坐板瘡疥<hi>絲𤓰</hi>
　<hi>皮焙乾為末燒酒調搽之  攝生衆妙方</hi>天泡濕瘡<hi>絲𤓰汁調辰粉頻搽之</hi>手足凍<lb/>
<pb n="KR3e0079_WYG_071-18b"/>
　瘡<hi>老絲𤓰燒存性和臘猪脂塗之  海上方</hi>肛門酒痔<hi>絲𤓰燒存性研末酒服二錢  嚴月</hi>
　<hi>軒方</hi>痔漏脱肛<hi>絲𤓰燒灰多年石灰雄黄各五錢為末以猪膽雞子清及香油和調貼之收上</hi>
　<hi>乃止効孫氏集  方</hi>腸風下血<hi>霜後乾絲𤓰燒存性為末空心酒服二錢一名蠻𤓰一名天羅</hi>
　　<hi>一名天絲𤓰是矣  許叔微本事方</hi>下血危篤<hi>不可救者絲𤓰即天羅一個燒存性槐花</hi>
　<hi>減半為末每空心米飲服二錢  普濟方</hi>酒痢便血<hi>腹痛或如魚腦五色者乾絲𤓰一枚</hi>
　<hi>連皮燒研空心酒服二錢一方煨食之俗名魚鰦是也經騐方</hi>血崩不止<hi>老絲𤓰燒灰棕櫚燒</hi>
　<hi>灰等分鹽酒或鹽湯服  奇效良方</hi>經脈不通<hi>乾絲𤓰一個為末用白鴿血調成餅日乾研末</hi>
　<hi>每服二錢空心酒下先服四物湯三服  海上名方</hi>乳汁不通<hi>絲𤓰連子燒存性研酒服一二</hi>
<pb n="KR3e0079_WYG_071-19a"/>
　<hi>錢被覆取汗即通  簡便單方</hi>乾血氣痛<hi>婦人血氣不行上衝心膈變為乾血氣者用絲𤓰一</hi>
　<hi>枚燒存性空心温酒服  夀域神方</hi>小腸氣痛<hi>遶臍衝心連蒂老絲𤓰燒存性研末每服三錢</hi>
　<hi>熱酒調下甚者不過二三服即消</hi>卵腫偏墜<hi>絲𤓰架上初結者留下待𤓰結盡葉落取下燒</hi>
　<hi>存性為末煉蜜調成膏每服好酒服一匙如在左左睡在右右睡  劉松石保夀堂方</hi>腰痛不<lb/>
　止<hi>天羅布𤓰子仁炒焦擂酒服以渣傳之  熊氏補遺</hi>喉閉腫痛<hi>天羅𤓰研汁灌之  普濟</hi>
　卒然中風<hi>防風荆芥一兩升麻半兩薑三片水一琖煎半琖以絲𤓰子研取漿半琖和勻灌之</hi>
　<hi>如手足麻痒以羗活煎湯洗之  唐珤經騐方</hi>化痰止嗽<hi>天羅即絲𤓰燒存性為末棗肉和丸</hi>
　<hi>彈子大毎服一丸温酒化下  攝生妙用方</hi>風蟲牙痛<hi>經霜乾絲𤓰燒存性為末擦之  直</hi>
<pb n="KR3e0079_WYG_071-19b"/>
　<hi>指方</hi>風氣牙痛<hi>百藥不効者用此大能去風惟蛀牙不効天羅即生絲𤓰一個擦鹽火燒存性</hi>
　<hi>研末頻擦涎盡即愈腮腫以氷調貼之馬敏叔云此乃嚴月軒家傳屢効之方一試即便可睡也</hi>食<lb/>
　積黄疸<hi>絲𤓰連子燒存性為末毎服二錢因麵得病麵湯下因酒得病酒温下連進數服愈  衛</hi>
　<hi>生易簡方</hi>小兒浮腫<hi>天羅燈草葱白等分煎濃汁服并洗之  普濟方</hi>水蠱腹脹<lb/>
　<hi>老絲𤓰去皮一枚剪碎巴豆十四粒同炒豆黄去豆以𤓰同陳倉米再炒熟去𤓰研米為末糊丸梧子大</hi>
　<hi>毎服百丸白湯下葢米收胃氣巴豆逐水絲𤓰象人脉絡借其氣以引之也此乃元時杭州名醫宋㑹之</hi>
　<hi>之方鈎鮮于樞  𤣥</hi>
　葉主治癬瘡頻挼摻之療癰疽丁腫卵㿗<hi>時珍</hi>
<pb n="KR3e0079_WYG_071-20a"/>
　附方<hi>新六</hi>蠱癬<hi>清晨采露水絲𤓰葉七片逐擦七下如神忌雞魚發物  攝生衆妙方</hi>隂<lb/>
　子偏墜<hi>絲𤓰葉燒存性三錢雞子殻燒灰二錢温酒調服  余居士選奇方</hi>頭瘡生蛆<lb/>
　<hi>頭皮内時有蛆出以刀切破擠絲𤓰葉汁搽之蛆出盡絶根  小山怪證方</hi>湯火傷灼<hi>絲𤓰葉焙</hi>
　<hi>研入辰粉一錢蜜調搽之生者搗傅一日即好也  海上名方</hi>魚臍丁瘡<hi>絲𤓰葉即虞刺葉也</hi>
　<hi>連鬚葱白韭菜等分同入石鉢内研爛取汁以熱酒和服以渣貼腋下病在左手貼左腋右手貼右腋病</hi>
　<hi>在左脚貼左胯右脚貼右胯在中貼心臍用帛縛住候肉下紅線處皆白則散矣如冇潮熱亦用此法却</hi>
　<hi>令人抱住恐其顚倒則難救矣  危氏得効方</hi>刀瘡神藥<hi>古石灰新石灰絲𤓰根葉初種放兩</hi>
　<hi>葉者韭菜根各等分搗一千下作餅隂乾為末擦之止血定痛生肌如神効侍御蘓海峯所傳  董炳集</hi>
<pb n="KR3e0079_WYG_071-20b"/>
　<hi>驗方</hi>
　藤根氣味<hi>同葉</hi>主治齒䘌腦漏殺蟲解毒<hi>時珍</hi>
　附方<hi>新七</hi>預解痘毒<hi>五六月取絲𤓰蔓上卷鬚隂乾至正月初一日子時用二兩半煎湯</hi>
　<hi>父母只令一人知温浴小兒身面上下以去胎毒永不出痘縱出亦少也  體仁彚編</hi>諸瘡久<lb/>
　潰<hi>絲𤓰老根熬水掃之大凉即愈  應騐方</hi>喉風腫痛<hi>絲𤓰根以瓦瓶盛水浸飲之  海上</hi>
　<hi>名方</hi>腦崩流汁<hi>鼻中時時流臭黄水腦痛名控腦砂有存蟲食腦中也用絲𤓰藤近根三五尺燒</hi>
　<hi>性毎服一錢温酒下以愈為度  醫學正傳</hi>牙宣露痛<hi>海上妙方用絲𤓰藤隂乾臨時火煆</hi>
　<hi>存性研搽即止最妙煎惠生堂方用絲𤓰藤一握川椒一撮燈心一把水  濃汁潄吐其痛立住如神</hi>
<pb n="KR3e0079_WYG_071-21a"/>
　咽喉骨鯁<hi>七月七日取絲𤓰根隂乾燒存性毎服二錢以原鯁物煑湯服之  筆峯雜興</hi>腰<lb/>
　痛不止<hi>絲𤓰根燒存性為末每温酒服二錢神効甚捷  鄧筆峯雜興</hi>
　附錄天羅勤<hi>拾遺藏器曰生江南平地主溪毒挼碎傅之時珍曰陳氏注此不詳又江南呼</hi>
　<hi>絲𤓰為天羅疑即此物然無的據姑附之</hi>
苦𤓰<hi>救荒</hi>
　釋名錦荔枝<hi>救荒</hi>癩葡萄<hi>時珍曰苦以味名𤓰及荔枝葡萄皆以實及莖葉相似得</hi>
　<hi>名</hi>
　集解<hi>周憲王曰錦荔枝即癩葡萄蔓延草木莖長七八尺莖有毛澀葉似野葡萄而花又開黄花實</hi>
<pb n="KR3e0079_WYG_071-21b"/>
　<hi>大如雞子有皺紋似荔枝時珍曰苦𤓰原出南番今閩廣皆種之五月下子生苖引蔓莖葉卷鬚並如葡</hi>
　<hi>萄而小七八月開小黄花五瓣如椀形結𤓰長者四五寸短者二三寸青色皮上痱㿔如癩及荔枝殻狀</hi>
　<hi>熟則黄色自裂内有紅瓤褁子瓤味甘可食其子形扁如𤓰子亦有痱㿔南人以青皮煑肉及鹽醬充蔬</hi>
　<hi>苦澀有青氣按費信星槎勝覽云蘓門荅剌國一等𤓰皮若荔枝未剖時甚臭如爛蒜剖開如囊味如酥</hi>
　<hi>香甜可口疑此即苦𤓰也</hi>
　𤓰氣味苦寒無毒主治除邪熱解勞乏清心明目<hi>時珍</hi>
　<hi>生生  編</hi>
　子氣味苦甘無毒主治益氣壯陽<hi>時珍</hi>
<pb n="KR3e0079_WYG_071-22a"/>
　　菜之四<hi>水菜類六種</hi>
紫菜<hi>食療</hi>
　釋名紫䓴<hi>音軟</hi>
　集解<hi>詵曰紫菜生南海中附石正青色取而乾之則紫色時珍曰閩越海邊悉有之大葉而薄彼人</hi>
　<hi>挼成餅狀晒乾貨之其色正紫亦石衣之屬也</hi>
　氣味甘寒無毒<hi>藏器曰多食令人腹痛發氣吐白沫飲熱醋少許即消</hi>主治熱<lb/>
　氣煩塞咽喉煮汁飲之<hi>孟詵</hi>病癭瘤脚氣者宜食之<hi>時珍</hi>
　發明<hi>震亨曰凡癭結積塊之疾宜常食紫菜乃鹹能軟堅之義</hi>
<pb n="KR3e0079_WYG_071-22b"/>
石蓴<hi>拾遺</hi>　　校正<hi>自草部移入此</hi>
　集解<hi>藏器曰石蓴生南海附石而生似紫菜色青</hi>
　氣味甘平無毒主治下水利小便<hi>藏器</hi>主風秘不通五<lb/>
　膈氣并臍下結氣煮汁飲之胡人用治疳疾<hi>李珣</hi>
石花菜<hi>食鑑</hi>
　釋名璚枝<hi>時珍曰並以形名也</hi>
　集解<hi>時珍曰石花菜生南海沙石間高二三寸狀如珊瑚有紅白二色枝上有細齒以沸湯泡去砂</hi>
　<hi>屑沃以薑醋食之甚脆其根埋沙中可再生枝也一種稍粗而似雞爪者謂之雞脚菜味更佳二物久浸</hi>
<pb n="KR3e0079_WYG_071-23a"/>
　<hi>皆化成膠凍也郭璞海賦所謂水物則玉珧海月土肉石華即此物也</hi>
　氣味甘鹹大寒滑無毒主治去上焦浮熱發下部虚<lb/>
　寒<hi>寗原</hi>
鹿角菜<hi>食性</hi>
　釋名猴葵<hi>時珍曰按沈懷遠南越志云㺅葵一名鹿角葢鹿角以形名㺅葵因其性滑也</hi>
　集解<hi>士良曰鹿角菜生海州登萊沂宻諸處海中時珍曰鹿角菜生東南海中石厓間長三四寸大</hi>
　<hi>如鐵線分了如鹿角狀紫黄色土人米曝貨為海錯以水洗醋拌則脹起如新味極滑美若久浸則化如</hi>
　<hi>膠狀女子用以梳髪粘而不亂</hi>
<pb n="KR3e0079_WYG_071-23b"/>
　氣味甘大寒滑無毒<hi>詵曰微毒丈夫不可久食發痼疾損腰腎經絡血氣令人脚冷</hi>
　<hi>痺少顔色</hi>主治下熱氣療小兒骨蒸熱勞服丹石人食之<lb/>
　能下石力<hi>士良</hi>解麫熱<hi>大明</hi>
龍鬚菜<hi>綱目</hi>
　集解<hi>時珍曰龍鬚菜生東南海邊石上叢生無枝葉狀如柳根鬚長者尺餘白色以醋浸食之和肉</hi>
　<hi>蒸食亦佳博物志一種石髪似指此物與石衣之石髪同名也</hi>
　氣味甘寒無毒主治癭結熱氣利小便<hi>時珍</hi>
睡菜<hi>綱目</hi>
<pb n="KR3e0079_WYG_071-24a"/>
　釋名瞑菜<hi>瞑音眡</hi>綽菜醉草嬾婦葴<hi>記事未詳</hi>
　集解<hi>時珍曰按嵇含南方草木狀云綽菜夏生池沼間葉類慈姑根如藕條南海人食之令人思睡</hi>
　<hi>呼為瞑菜段公路北戸錄云睡菜五六月生田塘中土人采根為鹽葅食之好睡郭憲洞㝠記有却睡萆</hi>
　<hi>食之令人不睡與此相反也珍按苦菜龍葵皆能使人不睡却睡之草其此類乎</hi>
　氣味甘微苦寒無毒主治心膈邪熱不得眠<hi>時珍</hi>
　　菜之五<hi>芝栭類十五種  内附四種</hi>
芝<hi>本經上品</hi>　　校正<hi>併入本經青赤黄白黒紫六芝</hi>
　釋名苬<hi>音囚時珍曰芝本作之篆文象草生地上之形後人借之字為語辭遂加草以别之也爾</hi>
<pb n="KR3e0079_WYG_071-24b"/>
　<hi>雅云苬芝也註云一嵗三華瑞草或曰生於剛處曰菌生於柔處日芝昔四皓采芝羣仙服食則芝亦菌</hi>
　<hi>屬可食者故移入菜部</hi>
　集解<hi>别錄曰青芝生泰山赤芝生霍山黄芝生嵩山白芝生華山黑芝生常山紫芝生高夏山谷六</hi>
　<hi>芝皆六月八日秉𢎞景曰南嶽本是衡山漢武帝始以小霍山代之此赤芝當生衡山也郡縣無髙夏名</hi>
　<hi>恐是山名也此六芝皆仙草之類俗所稀見族類甚多形色瓌異並載芝草圖中今俗所用紫芝乃是朽</hi>
　<hi>木株上所生狀如木檽名為紫芝止療痔不宜合諸補丸藥也凡得芝草便正爾食之無餘節度故皆不</hi>
　<hi>云服法也恭曰五芝經云皆以五色生於五嶽諸方所獻白芝未必華山黒芝又非常嶽且多黄白稀有</hi>
　<hi>黒青者然紫芝最多非五芝類但芝自難得縱獲一二豈得終久服耶禹錫曰王充論衡云芝生於土土</hi>
<pb n="KR3e0079_WYG_071-25a"/>
　<hi>氣和故芝草生瑞命禮云王者仁慈則芝草生是也時珍曰芝類甚多亦有花實者本草惟以六芝標名</hi>
　<hi>然其種屬不可不識神農經云山川雲雨四時五行隂陽晝夜之精以生五色神芝為聖王休祥瑞應圖</hi>
　<hi>云芝草常以六月生春青夏紫秋白冬黑葛洪抱朴子云芝有石芝木芝肉芝菌芝凡數百種也石芝石</hi>
　<hi>象生於海隅石山島嶼之涯肉芝狀如肉附於大石頭尾具有乃生物也赤者如珊瑚白者如截肪黒者</hi>
　<hi>如澤漆青者如翠羽黄者如紫金皆光明洞徹如堅氷也大者十餘斤小者三四斤凡求芝草入名山必</hi>
　<hi>以三月九月乃山開出神藥之月必以三輔時出三竒吉門到山須六隂之日明堂之時帶靈寳符牽白</hi>
　<hi>犬抱白鷄包白鹽一斗及開山符檄著大石上執吳唐草一把入山山神喜必得見芝須禹歩往采以王</hi>
　<hi>相專和支干相生之日刻以骨刀隂乾為末服乃有功効若人不至精久齋行穢徳薄又不曉入山之術</hi>
<pb n="KR3e0079_WYG_071-25b"/>
　<hi>雖得其圖鬼神不以與人終不可得見也曰菌芝生深山之中大木之上泉水之側其狀或如宫室如龍</hi>
　<hi>虎如車馬如飛鳥五色無常凡百二十種自有圖也曰木威喜芝乃松脂淪地千年化為茯苓萬嵗其上</hi>
　<hi>生小木狀似蓮花夜視有光持之甚滑燒之不焦帶之辟兵服之神仙曰飛節芝生千嵗老松上皮中有</hi>
　<hi>脂狀如飛形服之長生曰木渠芝寄生大木上狀如蓮花九莖一叢味甘而辛曰黄蘗芝生於千嵗黄蘗</hi>
　<hi>根下有細根如縷服之地仙曰建木芝生於都廣其皮如纓其實如鸞曰叅成芝赤色有光扣其枝葉如</hi>
　<hi>金石之音曰樊桃芝其本如龍其花如丹蘿其實如翠鳥並可服食曰千嵗芝生枯木下根如坐人刻之</hi>
　<hi>有血血塗二足可行水隱形又可治病已上皆木芝也曰獨搖芝無風自動其莖大如手指葉似莧根有</hi>
　<hi>大魁如斗周遶有細子十二枚繞之相去丈許生髙山深谷服之神仙曰牛角芝生虎夀山及吴陵上狀</hi>
<pb n="KR3e0079_WYG_071-26a"/>
　<hi>似葱而特出如牛角長三四尺青色曰龍仙芝似昇龍相負之形曰案珠芝莖黄葉赤實如李而紫色曰</hi>
　<hi>白苻芝似梅大雪而花季冬而實曰朱草芝九曲三葉葉有實也其莖如針曰五徳芝狀似樓殿五色各</hi>
　<hi>具方莖紫氣已上皆草芝也有百二十種人得服之神仙曰玉暗芝生於有玉之山狀似鳥獸色無常彩</hi>
　<hi>多似山水蒼玉亦如鮮明水晶曰七孔九光芝芝生於臨水石厓之門狀如盤盌有莖葉此芝葉有七孔夜</hi>
　<hi>見其光食至七枚七孔洞徹一名螢火芝曰石蜜芝生少室石戶中石上終難得曰桂芝生石穴中似桂</hi>
　<hi>樹乃石也光明味辛曰石腦芝石中黄皆石芝類也千嵗燕千嵗蝙蝠千嵗龜萬嵗蟾蜍山中見小人皆</hi>
　<hi>肉芝類也凡百二十種又按採芝圖云鳳凰芝生名山金玉間服食一年與鳳凰俱也曰燕胎芝形如葵</hi>
　<hi>紫色有燕象曰黒雲芝生山谷之隂黒葢赤理墨莖味醎苦又有五色龍芝五方芝天芝地芝人芝山芝</hi>
<pb n="KR3e0079_WYG_071-26b"/>
　<hi>土芝石芝金芝水芝火芝雷芝甘露芝青雲芝雲氣芝白虎芝車馬芝太一芝䓁名狀不一張華博物志</hi>
　<hi>云名山生神芝不死之草上芝為車馬中芝人形下芝六畜形又按段成式酉陽雜俎云屋柱無故生芝</hi>
　<hi>者白主䘮赤主血黑主賊黄主喜形如人面者亡財如牛馬者逺役如龜蛇者蠶耗時珍嘗疑芝乃腐朽</hi>
　<hi>餘氣所生正如人生瘤贅而古今皆以為瑞草又云服食可仙誠為迂謬近讀成式之言始知先得我所</hi>
　<hi>欲言其揆一也又方士以木積濕處用藥傅之即生五色芝嘉靖中王金嘗生以獻世宗此昔人所未言者不可不知</hi>
　青芝一名龍芝<hi>别録</hi>氣味酸平無毒<hi>時珍曰五色之芝配以五行之</hi>
　<hi>味葢亦據理而已未必其味便隨五色也即如五畜以羊屬火五果以杏為心皆云味苦之義  之</hi>
　<hi>才曰青赤黄白黒紫六芝並以薯蕷為之使得髪良得蔴子仁白𤓰子牡桂甚益人惡常山畏扁青</hi>
<pb n="KR3e0079_WYG_071-27a"/>
　<hi>茵蔯蒿</hi>主治明目補肝氣安精魂仁恕久食輕身不老<lb/>
　延年神仙<hi>本經</hi>不忘強志<hi>唐本</hi>
　赤芝一名丹芝<hi>本經</hi>氣味苦平無毒主治胸中結益心<lb/>
　氣補中増智慧不忘久食輕身不老延年神仙<hi>本經</hi>
　黄芝一名金芝<hi>本經</hi>氣味甘平無毒主治心腹五邪益<lb/>
　脾氣安神忠信和樂久食輕身不老延年神仙<hi>本經</hi>
　白芝一名玉芝<hi>本經</hi>素芝氣味辛平無毒主治欬逆上<lb/>
　氣益肺氣通利口鼻強志意湧悍安魄久食輕身<lb/>
<pb n="KR3e0079_WYG_071-27b"/>
　不老延年神仙<hi>本經</hi>
　黑芝一名𤣥芝<hi>本經</hi>氣味鹹平無毒主治<graphic n="KR1825" url="https://raw.githubusercontent.com/kanripo/KR-Gaiji/master/images/KR1825.png" mimeType="image/png"/>利水道益<lb/>
　腎氣通九竅聰察久服輕身不老延年神仙<hi>本經</hi>
　紫芝一名木芝<hi>本經</hi>氣味甘温無毒<hi>甄權曰平</hi>主治耳聾利<lb/>
　闗節保神益精氣堅筋骨好顔色久服輕身不老延<lb/>
　年<hi>本經</hi>療虚勞治痔<hi>時珍</hi>
　附方<hi>新一</hi>紫芝丸<hi>治虛勞短氣胸脇苦傷手足逆冷或/時煩燥口乾目視<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>腹内時痛不</hi>
　<hi>思飲食此藥安神保精也紫芝一兩半山芋焙天雄炮去皮栢子仁炒巴㦸天去心白茯苓去皮枳實去</hi>
<pb n="KR3e0079_WYG_071-28a"/>
　<hi>瓤麩炒各三錢五分生地黄焙麥門冬去心焙五味子炒半夏制炒附子炒去皮牡丹皮人参各七錢五</hi>
　<hi>分遠志去心蓼實各二錢五分𤓰子仁炒澤㵼各五錢為末煉蜜丸梧子大每服十五丸漸至三十丸温</hi>
　<hi>酒下日三服  聖濟總録</hi>
木耳<hi>本經中品</hi>　校正<hi>自桑根白皮條分出</hi>
　釋名木檽<hi>而軟二音</hi>木菌<hi>窘捲/二音</hi>木㙡<hi>音/縱</hi>樹雞<hi>韓/文</hi>木蛾<hi>時珍曰木</hi>
　<hi>耳生於朽木之上無枝葉乃濕熱餘氣所生曰耳曰南蛾象形也曰檽以軟濕者佳也曰雞曰㙡因味似也</hi>
　<hi>楚人謂雞為㙡曰菌猶蝈也亦象形也蝈乃貝子之名或曰地生為菌木生為蛾北人曰蛾南人曰蕈</hi>
　集解<hi>别錄曰五木耳生犍為山谷六月多兩時采即暴乾𢎞景曰此云五木耳而不顯言是何木惟</hi>
<pb n="KR3e0079_WYG_071-28b"/>
　<hi>老桑樹生桑耳有青黄赤白者軟濕者人采以作葅無復藥用恭曰桑槐楮榆栁此為五木耳並堪啖楮</hi>
　<hi>耳人常食槐耳療痔煑漿粥安諸木上以草覆之即生蕈爾時珍曰木耳各木皆生其良毒亦必隨木性</hi>
　<hi>不可不審然今貨者亦多雜木惟桑柳楮榆之耳為多云</hi>
　氣味甘平有小毒<hi>權曰蕈耳古槐桑樹上者良柘木者次之其餘樹上多動風氣發痼</hi>
　<hi>疾令人肋下急損經絡背膊悶人藏器曰木耳惡蛇虫從下過者有毒楓木上生者令人笑不止采歸色</hi>
　<hi>變者有毒夜視有光者欲爛不生虫者並有毒並生𢷬冬𤓰蔓汁解之時珍曰按張仲景云木耳赤色及</hi>
　<hi>仰生者並不可食</hi>主治益氣不饑輕身強志<hi>本/經</hi>斷穀治痔<hi>時珍</hi>
　發明<hi>頌曰一人患痔諸藥不効用木耳煑羮食之而愈極騐時珍曰按生生編云柳蛾補胃木耳衰</hi>
<pb n="KR3e0079_WYG_071-29a"/>
　<hi>精言老栁之蛾能補胃理氣木耳乃朽木所生得一隂之氣故有衰精冷腎之害也</hi>
　附方<hi>新六</hi>眼流冷淚<hi>木耳一兩燒存性木賊一兩為末毎服二錢以清米泔煎服  惠濟</hi>
　<hi>方</hi>血注脚瘡<hi>桑耳楮耳牛屎菰各五錢胎髪灰男用女女用男三錢研末油和塗之或乾塗</hi>
　<hi>之良奇効  方</hi>崩中漏下<hi>木耳半斤炒見煙為末每服二錢一分頭髪灰三分共二錢四分以</hi>
　<hi>應二十四氣好酒調服出汗  孫氏集効方</hi>新久洩痢<hi>乾木耳一兩炒鹿角膠二錢半炒為</hi>
　<hi>末每服三錢温酒調下日二  御藥院方</hi>血痢下血<hi>木耳炒研五錢酒服即可亦用井花水服</hi>
　<hi>或以水煑塩醋食之以汁送下  普濟方</hi>一切牙痛<hi>木耳荆芥等分煎湯頻潄  普濟方</hi>
　桑耳釋名桑檽<hi>唐本</hi>桑蛾<hi>宋/本</hi>桑雞<hi>綱/目</hi>桑黄<hi>藥/性</hi>桑臣<hi>藥性</hi>桑<lb/>
<pb n="KR3e0079_WYG_071-29b"/>
　上寄生<hi>𢎞景曰斷穀方桑檽又呼為桑上寄生名同物異也時珍曰桑檽以下皆軟耳之名桑黄</hi>
　<hi>以下皆硬菰之名其功性則一也</hi>
　氣味甘平有毒<hi>詵曰寒無毒大明曰温微毒權曰桑槐耳甘辛平無毒</hi>主治黑<lb/>
　者主女人漏下赤白汁血病癥瘕積聚隂痛隂陽寒<lb/>
　熱無子<hi>本經</hi>療月水不調其黄熟陳白者止久洩益氣<lb/>
　不飢其金色者治癖飲積聚腹痛金瘡<hi>别錄</hi>治女子崩<lb/>
　中帶下月閉血凝産後血凝男子痃癖<hi>甄權</hi>止血衂腸風<lb/>
　瀉血婦人心腹痛<hi>大明</hi>利五臟宣腸胃氣排毒氣壓丹<lb/>
<pb n="KR3e0079_WYG_071-30a"/>
　石人發熱和葱豉作羮食<hi>孟詵</hi>
　附方<hi>舊四新十</hi>少小鼻衂<hi>小勞輒出桑耳熬焦𢷬末毎發時以杏仁大塞鼻中數度即可</hi>
　<hi>斷方肘後</hi>五痔下血<hi>桑耳作羮空心飽食三日一作待孔卒痛如鳥喙狀取大小豆各一</hi>
　<hi>升合𢷬作兩囊蒸之及熱更互坐之即瘥  聖惠方</hi>脱肛瀉血<hi>不止用桑黄一兩熟附子一兩</hi>
　<hi>為末煉蜜丸梧子大每米飲下二十丸  聖惠</hi>血淋疼痛<hi>桑黄槲白皮各二錢水煎服日一次</hi>
　<hi>惠聖  方</hi>月水不斷<hi>肉色黄瘦血竭暫止數日復發小勞輒劇久疾失治者皆可服之桑黄焙</hi>
　<hi>研毎服二錢食前熱酒下日二服  普濟方</hi>崩中漏下<hi>桑耳炒黒為末酒服方寸匕日三服</hi>
　<hi>取効方千金</hi>赤白帶下<hi>桑耳切碎酒煎/服  蘇頌圖經</hi>遺尿且澀<hi>桑耳為末每酒</hi>
<pb n="KR3e0079_WYG_071-30b"/>
　<hi>下方寸匕日三服  聖濟總録</hi>留飲宿食<hi>桑耳二兩巴豆一兩去皮五升米下蒸過和棗膏𢷬</hi>
　<hi>丸麻子大每服一二丸取利止  范汪方</hi>心下急痛<hi>桑耳燒存性熱酒服二錢  集簡方</hi>瘰<lb/>
　癧潰爛<hi>桑黄菰五錢水紅豆一兩百草霜三錢青苔二錢片腦一分為末雞子白調傅以車前艾</hi>
　<hi>葉桑皮煎湯洗之  纂奇方</hi>咽喉痺痛<hi>五月五日收桑上木耳白如魚鱗者臨時𢷬碎綿包</hi>
　<hi>彈子大蜜湯浸含之立効  便民方</hi>面上黑斑<hi>桑耳焙研每食後熱湯服一錢一月愈  摘𤣥</hi>
　<hi>方</hi>足趾肉刺<hi>先以湯浸刮去一層用黒木耳貼之自消爛不痛  近効方</hi>
　槐耳釋名槐檽<hi>唐本</hi>槐菌<hi>唐/本</hi>槐雞<hi>蜀/本</hi>赤雞<hi>綱/目</hi>槐蛾<hi>恭曰此槐</hi>
　<hi>樹上菌也當取堅如桑耳者權曰煑漿粥安槐木上草覆之即生蕈耳</hi>
<pb n="KR3e0079_WYG_071-31a"/>
　氣味苦辛平無毒主治五痔脱肛下血心痛婦人隂<lb/>
　中瘡痛<hi>蘇恭</hi>治風破血益力<hi>甄權</hi>
　附方<hi>舊二新四</hi>腸痔下血<hi>槐樹上木耳為末飲服方寸匕日三服  肘後方</hi>崩中<lb/>
　下血<hi>不問年月逺近用槐耳燒存性為末每服方寸匕温酒下  産寳方</hi>産後血疼<hi>欲死</hi>
　<hi>者槐雞半兩為末酒濃煎飲服立愈  婦人良方</hi>蚘蟲心痛<hi>槐木耳燒存性為末水服棗許</hi>
　<hi>若不止飲熱水一升蚘虫立出  張文中備急方</hi>月水不斷<hi>勞損黄瘦暫止復發小勞輒劇</hi>
　<hi>者槐蛾炒黄赤石脂各一兩為末食前熱酒服二錢桑黄亦可聖惠方</hi>臟毒下血<hi>槐耳燒二</hi>
　<hi>兩乾漆燒一兩為末每服一錢温酒下  聖濟總録</hi>
<pb n="KR3e0079_WYG_071-31b"/>
　榆耳<hi>八月采之</hi>主治令人不飢<hi>時珍</hi>
　附方<hi>新一</hi>服食方<hi>淮南萬畢術云八月榆檽以美酒漬曝同青梁米紫莧實蒸熟為末毎服</hi>
　<hi>三指撮酒下令人辟穀不飢</hi>
　柳耳主治補胃理氣<hi>時珍</hi>
　附方<hi>新一</hi>反胃吐痰<hi>栁樹蕈五七個煎湯服即愈  活人心統</hi>
　柘耳釋名柘黄主治肺癰咳唾膿血腥臭不問膿成<lb/>
　未成用一兩研末同百齒霜二錢糊丸梧子大米飲<lb/>
　下三十丸効甚㨗<hi>時珍</hi>
<pb n="KR3e0079_WYG_071-32a"/>
　楊櫨耳<hi>藏器曰出南山</hi>
　氣味平無毒主治老血結塊破血止血煑服之<hi>藏器</hi>
杉菌<hi>宋圖經</hi>
　集解<hi>頌曰杉菌出宜州生積年杉木上狀若菌采無時</hi>
　氣味甘辛微温無毒主治心脾氣疼及暴心痛<hi>蘇頌</hi>
皂莢蕈<hi>綱目</hi>
　集解<hi>時珍曰生皂莢樹上木耳也不可食采得焙乾備用</hi>
　氣味辛有毒主治積垢作痛泡湯飲之微泄效未已<lb/>
<pb n="KR3e0079_WYG_071-32b"/>
　再服又治腫毒初起磨醋塗之良<hi>時珍</hi>
　附方<hi>新一</hi>腸風瀉血<hi>皂莢樹上蕈瓦焙為末毎服一錢温酒下  許學士本事方</hi>
香蕈<hi>日用</hi>
　釋名<hi>時珍曰蕈從覃覃延也蕈味雋永有覃延之意</hi>
　集解<hi>瑞曰蕈生桐栁枳椇木上紫色者名香蕈白色者名肉蕈皆因濕氣薰蒸而成生山僻處者有</hi>
　<hi>毒殺人頴曰香蕈生深山爛楓木上小於菌而薄黃黒色味甚香美最為佳品時珍曰蕈品不一宋人陳</hi>
　<hi>仁玉著菌譜甚詳今錄其畧於此云芝菌皆氣茁也括自商山茹芝而五臺天花亦甲羣彚仙居介乎天台</hi>
　<hi>蒼之間叢山入天仙靈所宫爰産異菌林居巖栖者一左右芼之乃藜莧之至腴近或以羞王公登玉食矣</hi>
<pb n="KR3e0079_WYG_071-33a"/>
　<hi>曰合蕈又名台蕈生台之韋羗山寒極雪收春氣欲動土鬆芽活此菌侯也具質外褐色肌理玉㓗芳香</hi>
　<hi>韻味一發釡鬲聞於百歩山人曝乾以售香味减於生者他山雖産其柄髙而香劣不及矣二曰稠膏蕈</hi>
　<hi>生孟溪諸山秋中雨零露浸釀山膏木腴發為菌花生絶頂樹杪初如蕊珠圓瑩類輕酥滴乳淺黄白色味</hi>
　<hi>尤甘已乃張<graphic n="KR0987" url="https://raw.githubusercontent.com/kanripo/KR-Gaiji/master/images/KR0987.png" mimeType="image/png"/>大若掌味頓渝矣春時亦生而膏液少食之之法下鼎似沸漉起参和衆味而特全</hi>
　<hi>於酒切勿攪動則涎腥不可食矣亦可蒸熟致逺三曰松蕈生松隂采無時凡物松出無不可爱者四曰</hi>
　<hi>麥蕈生溪邊沙壤中味殊美絶類蘑菰五曰玉蕈初寒時生潔晳可愛作羮微靭俗名寒蒲蕈六曰黃蕈</hi>
　<hi>叢生山中黄色俗名黃纉蕈又名黃㹠七曰紫蕈赭肌紫色産山中為下品八曰四季蕈生林木中味甘而</hi>
　<hi>理粗峭九曰鵞膏蕈生髙山中狀類鵞子久而繖開味殊甘滑不减稠膏然與杜蕈相亂不可不慎杜蕈土菌也</hi>
<pb n="KR3e0079_WYG_071-33b"/>
　氣味甘平無毒主治益氣不飢治風破血<hi>吳瑞</hi>松蕈治<lb/>
　溲濁不禁食之有効<hi>菌譜</hi>
葛花菜<hi>綱目</hi>
　釋名葛乳<hi>時珍曰諸名山皆有之惟太和山采取云乃葛之精華也秋霜浮空如芝菌涌生地</hi>
　<hi>上其色赤脆葢蕈類也</hi>
　氣味苦甘無毒主治醒酒治酒積<hi>時珍志太和</hi>
天花蕈<hi>日用</hi>
　釋名天花菜<lb/>
<pb n="KR3e0079_WYG_071-34a"/>
　集解<hi>瑞曰天花菜出山西五臺山形如松花而大香氣如蕈白色食之甚美時珍曰五臺多蛇蕈感</hi>
　<hi>其氣而生故味美而無益其價頗珍叚成式酉陽雜俎云代北有樹雞如柸棬俗呼胡孫根其此類與</hi>
　氣味甘平無毒<hi>時珍曰按正要云有毒</hi>主治益氣殺蟲<hi>吴瑞</hi>
蘑菰蕈<hi>綱目</hi>
　釋名肉蕈<lb/>
　集解<hi>時珍曰蘑菰出山東淮北諸處埋桑楮諸木於土中澆以米泔待菰生采之長二三寸本小末</hi>
　<hi>大白色柔軟其中空虚狀如未開玉簪花俗名雞腿蘑菰謂其味如雞也一種狀如羊肚有蜂窠眼者名</hi>
　<hi>羊肚菜</hi>
<pb n="KR3e0079_WYG_071-34b"/>
　氣味甘寒無毒<hi>正要曰有毒動氣發病不可多食</hi>主治益腸胃化痰<lb/>
　理氣<hi>時珍編出生生</hi>
雞㙡<hi>綱目</hi>
　釋名雞菌<hi>時珍曰南人謂為雞㙡皆言其味似之也</hi>
　集解<hi>時珍曰雞㙡出雲南生沙地間丁蕈也髙脚繖頭土人米烘寄遠以充方物㸃茶烹肉皆宜氣</hi>
　<hi>味皆似香蕈而不及其風韻也又廣西横州出雷菌遇雷過即生須疾采之稍遲則腐或老故名作羮甚</hi>
　<hi>美亦如雞㙡之屬此數種其價並珍</hi>
　氣味甘平無毒主治益胃清神治痔<hi>時珍</hi>
<pb n="KR3e0079_WYG_071-35a"/>
舵菜<hi>綱目</hi>
　集解<hi>時珍曰此即海舶舵上所生菌也亦不多得</hi>
　氣味鹹甘寒無毒主治癭結氣痰飲<hi>時珍</hi>
土菌<hi>拾遺</hi>　校正<hi>自草部移入此</hi>
　釋名杜蕈<hi>菌譜</hi>地蕈<hi>拾/遺</hi>菰子<hi>食/物</hi>地雞<hi>爾/雅</hi>獐頭<hi>藏器曰地生者為菌</hi>
　<hi>木生者為檽江東人呼為蕈爾雅云中馗菌也孫炎註云地蕈子也或云地雞亦云獐頭郭璞註云地蕈</hi>
　<hi>似釘葢江東名為土菌可啖凡菌從地中出者皆主瘡疥牛糞上黒菌尤佳若燒灰地上經秋雨生菌重</hi>
　<hi>臺者名仙人㡌大主血病時珍曰中馗祌名又槌名也此菌釘上若繖其狀如槌及中馗之㡌故以名之</hi>
<pb n="KR3e0079_WYG_071-35b"/>
　氣味甘寒有毒<hi>詵曰菌子有數般槐樹上者良野田中者有毒殺人又多發冷氣令人腹</hi>
　<hi>中微微痛發五臟風擁經脉動痔病令人昏昏多睡背膞四肢無力藏器曰菌冬春無毒夏秋有毒有蛇</hi>
　<hi>虫從下過也夜中有光者欲爛無虫者煮之不熟者煑訖照人無影者上有毛下無紋者仰卷赤色者並</hi>
　<hi>有毒殺人中其毒者地漿及糞汁解之頌曰凡煑菌投以薑屑飯粒若色黑者殺人否則無毒時珍曰按</hi>
　<hi>菌譜云杜蕈生土中與山中鵞膏蕈相亂俗言毒蠚之氣所成食之殺人甚美有惡食肉不食馬肝未為</hi>
　<hi>不知味也凡中其毒者必笑不止解之以苦茗白礬勺新水併咽之無不立愈又按楊士瀛直指方云廣</hi>
　<hi>南人殺毒蛇覆之以草以水灑之數日菌生采乾為末入酒毒人遇再飲酒毒發立死又陳氏拾遺云南</hi>
　<hi>夷以胡蔓草毒人至死懸尸于樹汁滴地上生菌子收之名菌藥毒人至烈此皆不可不知故併記之</hi>
<pb n="KR3e0079_WYG_071-36a"/>
　<hi>馬勃亦菌類見草部</hi>主治燒灰傅瘡疥<hi>藏噐</hi>
　附方<hi>新一</hi>疔腫<hi>黒牯牛抛糞石上待生菌子焙乾豨薟草等分為末以竹筒去兩頭緊縛合住</hi>
　<hi>疔上用水和末一錢入筒内少頃沸起則根㧞出未出再作二三次  醫學正傳</hi>
　附錄鬼蓋<hi>别錄有名未用曰味甘平無毒主小兒寒熱癎叢生坦墻下赤色旦生暮死一名地</hi>
　<hi>葢𢎞景曰一名朝生即今鬼繖也藏器曰一名鬼屋生隂濕處如菌其葢黒而莖赤和醋傅腫毒惡瘡馬</hi>
　<hi>脊腫杜正倫曰鬼繖有小毒夏日得雨聚生糞堆見治日即消黒時珍曰此亦土菌之類朝生暮死者燒灰</hi>
　<hi>疔腫以鍼刺破四邊納灰入内經宿出根</hi>地芩<hi>别錄曰味苦無毒主小兒癎除邪養胎風痺洗洗寒</hi>
　<hi>熱目中青瞖女子帶下生腐木積草處大雨生葢如朝生黄白色四月采之時珍曰此即鬼葢之色黄白</hi>
<pb n="KR3e0079_WYG_071-36b"/>
　<hi>者其功亦相近</hi>鬼筆<hi>拾遺藏器曰鬼筆生糞穢處頭如筆紫色朝生暮死名朝生暮落花小兒呼為</hi>
　<hi>狗溺薹主治瘡疽䘌疥癰瘻並日乾研末和油塗之凡菌從地出者皆主瘡疥牛糞上黒菌尤佳時珍曰</hi>
　<hi>此亦鬼葢之類而無繖者紅紫鬆虛如花之狀故得花名研末傅下疳瘡</hi>
竹蓐<hi>食療</hi>　校正<hi>併入拾遺竹肉</hi>
　釋名竹肉<hi>拾遺</hi>竹菰<hi>綱/目</hi>竹蕈<hi>時珍曰草更生曰蓐得溽濕之氣而成也陳藏器本</hi>
　<hi>草作竹肉因其味也</hi>
　集解<hi>詵曰慈竹林夏月逢雨滴汁着地生蓐似鹿角白有色可食藏器曰竹肉生苦竹枝上如雞子似肉臠</hi>
　<hi>大毒以灰汁煑三度煉訖然後依常菜茹食之煉不熟者㦸人㗋出血手爪盡脫應别有功人未盡識之</hi>
<pb n="KR3e0079_WYG_071-37a"/>
　<hi>時珍曰此即竹菰也生朽竹根節上狀如木耳紅色段成式酉陽雜俎云江淮有竹肉大如彈丸味如白</hi>
　<hi>樹雞即此物也惟苦竹生者有毒耳</hi>
　氣味甘鹹寒無毒<hi>藏器曰苦竹肉有大毒</hi>主治一切赤白痢和薑醤<lb/>
　食之<hi>孟詵</hi>苦竹肉灰汁鍊過食殺三蟲毒邪氣破老血<hi>藏器</hi>
雚菌<hi>音桓郡品本經下</hi>　校正<hi>自草部移入此</hi>
　釋名雚蘆<hi>本經時珍曰雚當作萑乃蘆葦之屬此菌生於其下故名也若雚音觀乃鳥名與萑</hi>
　<hi>蘆無闗</hi>
　集解<hi>别錄曰雚茵生東海池澤及渤海章武八月采取隂乾𢎞景曰出北來此亦無有形狀似菌云鸛</hi>
<pb n="KR3e0079_WYG_071-37b"/>
　<hi>屎所化生一名鸛菌單末之猪肉臛和食可以遣蚘蟲恭曰雚菌今出渤海蘆葦澤中鹽鹵地自然有此</hi>
　<hi>菌爾非鸛屎所化生也其菌色白輕虚表裏相似與衆菌不同療蚘有効保昇曰今出滄州秋雨以時即</hi>
　<hi>有天旱久霖即稀日乾者良</hi>
　氣味鹹平有小毒<hi>别錄曰甘微温權曰苦得酒良畏雞子</hi>主治心痛温<lb/>
　中去長蟲白㿅蟯蟲蛇螫毒殺癥瘕諸蟲<hi>本經</hi>疽蝸去<lb/>
　蚘蟲寸白惡瘡<hi>别錄</hi>除腹内冷痛治白秃<hi>甄權</hi>
　附方<hi>舊一</hi>蚘蟲攻心<hi>如刺吐清汁者萑菌一兩杵末羊肉臛和食之日一頓大効  外臺</hi>
　<hi>秘要</hi>
<pb n="KR3e0079_WYG_071-38a"/>
　附錄蜀格<hi>别錄曰味苦平無毒主治寒熱痿痺女子𢃄下癰腫生山陽如萑菌而有刺</hi>
地耳<hi>别録</hi>　校正<hi>自有名未用移入此</hi>
　釋名地踏菰<hi>綱目</hi>
　集解<hi>别錄曰地耳生丘陵如碧石青也時珍曰地耳亦石耳之屬生於地者也狀如木耳春夏生雨</hi>
　<hi>中雨後即早采之見日即不堪俗名地踏菰是也</hi>
　氣味甘寒無毒主治明目益氣令人有子<hi>别錄</hi>
石耳<hi>日用</hi>
　釋名靈芝<hi>靈苑方</hi>
<pb n="KR3e0079_WYG_071-38b"/>
　集解<hi>瑞曰石耳生天台四明河南宣州黄山巴西邊徼諸山石崖上逺望如煙時珍曰廬山亦多狀</hi>
　<hi>如地耳山僧采曝餽逺洗去沙土作茹勝於木耳佳品也</hi>
　氣味甘平無毒<hi>頴曰冷叚成式曰熱</hi>主治久食益色至老不改<lb/>
　令人不飢大小便少<hi>吳瑞</hi>明目益精<hi>時珍</hi>
　附方<hi>新一</hi>瀉血脱肛<hi>石耳五兩炒白枯礬一兩蜜陀僧半兩為末蒸餅丸梧子大毎米飲</hi>
　<hi>下二十丸  普濟方</hi>
　<lb/>
　本草綱目卷二十八<lb/>
</p>
<p>
</p>
  </div>
</body>
</text>
</TEI>
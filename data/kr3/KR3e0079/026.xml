<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草綱目卷七</head> <lb/>
    <p>
<pb n="KR3e0079_WYG_026-1a"/>
欽定四庫全書<lb/>
　本草綱目卷七<lb/>
　　　　　　　　　　　　明　李時珍　撰<lb/>
　　土<hi>凡六十一種</hi>
白堊<hi>音惡品本經下</hi>
　釋名白善土<hi>别錄</hi>白土粉<hi>衍/義</hi>畫粉<hi>時珍曰土以黄為正色則白者為惡色故</hi>
　<hi>名堊後人諱之呼為白善</hi>
　集解<hi>别録曰白堊生邯鄲山谷采無時𢎞景曰即今畫家用者甚多而賤俗方稀用頌曰胡居士云</hi>
<pb n="KR3e0079_WYG_026-1b"/>
　<hi>始興小桂縣晉陽鄉有白善而今處處皆有之人家往往用以浣衣西山經云大次之山其陽多堊中山</hi>
　<hi>經云葱聾之山其中有大谷多白黒青黄堊有五色入藥惟白者耳宗奭曰白善土京師謂之白土粉切</hi>
　<hi>成方塊賣于人浣衣時珍曰白土處處有之用燒白甆器坯者</hi>
　修治<hi>斁曰凡使勿用色青并底白者搗篩末以鹽湯飛過曬乾用則免結澁人腸也毎堊二兩用鹽</hi>
　<hi>一分大明曰入藥燒用不入湯飲</hi>
　氣味苦温無毒<hi>别録曰辛無毒不可乆服傷五臟令人羸瘦權曰甘温煖</hi>主治女<lb/>
　子寒熱癥瘕月閉積聚<hi>本經</hi>隂腫痛漏下無子洩痢<hi>别録</hi>
　療女子血結澀腸止痢<hi>甄權</hi>治鼻洪吐血痔瘻洩精男<lb/>
<pb n="KR3e0079_WYG_026-2a"/>
　子水臟冷女子子宫冷<hi>大明</hi>合王瓜等分為末湯㸃二<lb/>
　錢服治頭痛<hi>宗奭</hi>
　發明<hi>時珍曰諸土皆能勝濕補脾而白堊土則兼入氣分也</hi>
　附方<hi>新九</hi>衂血不止<hi>白土末五錢井華水調服二服除根  瑞竹堂方</hi>水泄不<lb/>
　化<hi>日夜不止白堊煅乾薑炮各一兩楮葉生研二兩為末糊丸綠荳大每米飲下二十丸  普濟</hi>
　<hi>方</hi>翻胃吐食<hi>男婦皆治白善土煅赤以米醋一兩研乾薑二錢半炮為末毎服一錢調下服</hi>
　<hi>一斤以上為妙  千金翼</hi>卒暴欬𠻳<hi>白善土粉白礬一兩為末薑汁糊丸梧子大臨臥薑湯</hi>
　<hi>服二十丸  普濟方</hi>風赤爛眼<hi>倒睫拳毛華佗方用白土一兩銅青一錢為末毎以半錢泡湯</hi>
<pb n="KR3e0079_WYG_026-2b"/>
　<hi>洗丸乾坤生意加焰硝半兩為末湯泡杏仁杵和  皁子大毎用涼水浸一丸洗眼乾坤秘韞</hi>小兒<lb/>
　熱丹<hi>白土一分寒水石半兩為末新水調塗  錢乙小兒方</hi>疿子瘙痒<hi>舊屋梁上刮赤</hi>
　<hi>白堊末傅之  普濟方</hi>代指腫痛<hi>豬膏和白善土/傅之  肘後方</hi>臁瘡不乾<hi>白善</hi>
　<hi>土煅研末生油調搽  集𤣥方</hi>
甘土<hi>拾遺</hi>
　集解<hi>藏器曰甘土出安西及東京龍門土底澄取之洗膩服如灰水和塗衣去油垢</hi>主治草<lb/>
　藥及諸菌毒熱湯調末服之<hi>藏器</hi>
赤土<hi>綱目</hi>
<pb n="KR3e0079_WYG_026-3a"/>
　氣味甘温無毒主治主湯火傷研末塗之<hi>時珍</hi>
　附方<hi>新三</hi>牙宣疳䘌<hi>赤土荆芥葉同研揩/之日三次  普濟方</hi>風疹瘙痒<hi>甚不</hi>
　<hi>能忍者赤土研末空心温酒服一錢  御藥院方</hi>身面印文<hi>刺破以醋調赤土傅之乾又易</hi>
　<hi>以黒滅為度  千金方</hi>
黄土<hi>拾遺</hi>
　釋名<hi>藏器曰張司空言三尺以土日糞三尺以下日土凡用當去上惡物勿令入客水</hi>
　氣味甘平無毒<hi>藏器曰土氣乆觸令人面黄掘土犯地脈令人土氣身腫掘土犯神殺令</hi>
　<hi>人生腫毒</hi>主治洩痢冷熱赤白腹内熱毒絞結痛下血取<lb/>
<pb n="KR3e0079_WYG_026-3b"/>
　乾土水煑三五沸絞去滓暖服一二升又解諸藥毒<lb/>
　中肉毒合口椒毒野菌毒<hi>藏器</hi>
　發明<hi>時珍曰按劉跂錢乙傳云元豐中皇子儀國公病瘛瘲國醫未能治長公主舉乙入進黄土湯</hi>
　<hi>而愈神宗召見問黄土愈疾之狀乙對曰以土勝水水得其平則風自退爾上悦擢太醫丞又夷堅志云</hi>
　<hi>吳少師得疾數月消瘦毎日飲食入咽如萬蟲攅攻且痒且病皆以為勞瘵迎名醫張鋭診之鋭令明旦</hi>
　<hi>勿食遣卒詣十里外取行路黄土至以温酒二升攪之投藥百粒飲之覺痛幾不堪及登溷下馬蝗千餘</hi>
　<hi>宛轉其半已困死吳亦憊甚調理三日乃安因言夏月出師燥渴飲澗水一盃似有物入咽遂得此病鋭</hi>
　<hi>曰蟲入人臟勢必孶生饑則聚咂精血飽則散處臟腑茍知殺之而不能掃取終無益也是以請公枵腹</hi>
<pb n="KR3e0079_WYG_026-4a"/>
　<hi>以誘之蟲乆不得土味又喜酒故乗饑畢集一洗而空之公大喜厚賂謝之以禮送歸</hi>
　附方<hi>舊二新十</hi>小兒喫土<hi>用乾黄土一塊研末濃煎黄連湯調下  救急方</hi>烏紗<lb/>
　驚風<hi>小兒驚風遍身都烏者急推向下將黄土一盌搗末入乆醋一鍾炒熱包定慰之引下至足刺</hi>
　<hi>破為妙訣小兒秘</hi>卒患心痛<hi>畫地作王字撮取中央土水一升服良  陳藏器本草</hi>目<lb/>
　卒無見<hi>黄土攪水中澄清洗之  肘後方</hi>牛馬肉毒<hi>及肝毒取好土三升水煑清一</hi>
　<hi>升服即愈一方入頭髪寸截和之髮皆貫肝而出也  肘後方</hi>内痔痛腫<hi>朝陽黄土黄連末皮</hi>
　<hi>硝各一兩用豬膽汁同研如泥毎日旋丸棗大納入肛内過一夜隨大便去之内服烏梅黄連二味丸藥</hi>
　<hi>集孫氏  効方</hi>攧撲欲死<hi>一切傷損從髙墜下及木石迮落馬撲車淤血凝滯氣絶欲死者亦</hi>
<pb n="KR3e0079_WYG_026-4b"/>
　<hi>活用淨土五升蒸熱以故布重裹作二包更互熨之勿大熱破肉取痛止則已神效之方  孫真人千金</hi>
　<hi>方</hi>杖瘡末破<hi>乾黄土末童尿入雞子清調塗刷上乾即上隨以熱水洗去復刷復洗數十次</hi>
　<hi>以紫轉紅為度仍刺兩胯以防血攻隂也  攝生方</hi>湯火傷灼<hi>醋調黄土塗之  談野翁方</hi>
　蜈蚡螫傷<hi>畫地作王字内取土摻之即愈  集簡方</hi>蜂蟻叮螫<hi>反手取地上土傅之</hi>
　<hi>或入醋調  千金方</hi>蠼螋尿瘡<hi>畫地作蠼螋形以刀細取腹中土唾和塗之再塗即愈孫真人</hi>
　<hi>云予得此疾經五六日不愈或教此法遂瘳乃知萬物相感莫曉其由也  千金方</hi>
　鑄鍾黄土<hi>拾遺</hi>主治卒心痛疰忤惡氣温酒服一錢<hi>藏器</hi>
　鑄鏵鉏孔中黄土<hi>拾遺</hi>主治丈夫隂囊温痒及隂汗細<lb/>
<pb n="KR3e0079_WYG_026-5a"/>
　末撲之<hi>藏器</hi>
東壁土<hi>别錄下品</hi>
　氣味甘温無毒主治下部瘡脱肛<hi>别錄</hi>止洩痢霍亂煩<lb/>
　悶<hi>藏器</hi>温瘧㸃目去瞖同蜆殻為末傅豌豆瘡<hi>甄權</hi>療小<lb/>
　兒風臍<hi>𢎞景</hi>摩乾濕二癬極效<hi>蘇恭</hi>
　發明<hi>𢎞景曰此屋之東壁上土也常先見日故爾又可除油垢衣勝石灰滑石藏器曰取其向陽乆乾也</hi>
　<hi>宗奭曰乆乾之説不然蓋東壁先得太陽真火烘炙故治瘟疫初出少火之氣壯及當午則壯火之氣衰</hi>
　<hi>故不用南壁而用東壁時珍曰昔一女忽嗜河中汚泥日食數盌玉田隠者以壁間敗土調水飲之遂愈</hi>
<pb n="KR3e0079_WYG_026-5b"/>
　<hi>又凡脾胃濕多吐瀉霍亂者以東壁土新汲水攪化澄清服之即止蓋脾主土喜燥而惡濕故取太陽真</hi>
　<hi>火所照之土引真火生發之氣補土而勝濕則吐瀉自止也嶺南方治瘴瘧香椿散内用南壁土近方治</hi>
　<hi>反胃嘔吐用西壁土者或取太陽離火所照之氣或取西方收斂之氣然皆不過借氣補脾胃也</hi>
　附方<hi>舊三新九</hi>急心痛<hi>五十年陳壁土枯礬二錢為末蜜丸艾湯服  集𤣥方</hi>霍亂<lb/>
　煩悶<hi>向陽壁土煑汁服  聖濟錄</hi>藥毒煩悶<hi>欲死者東壁土調水三升頓飲之  肘後</hi>
　<hi>方</hi>解烏頭毒<hi>不拘川烏草烏毒用多年陳壁土泡湯服之冷水亦可  通變要法</hi>六畜<lb/>
　肉毒<hi>東壁土末水服一錢即安  集𤣥方</hi>目中瞖膜<hi>東壁土細末日㸃之淚出佳  肘後</hi>
　<hi>方</hi>肛門凸出<hi>故屋東壁上土一升研末以長皁莢挹末粉之仍炙皁莢更互熨之  外臺秘</hi>
<pb n="KR3e0079_WYG_026-6a"/>
　<hi>要</hi>疿子瘙痒<hi>乾壁土末傅之隨/手愈  普濟方</hi>耳瘡唇瘡<hi>東壁土和胡粉傅之</hi>
　<hi>救急方</hi>癧破經年<hi>膿水不絶用百年茅屋廚中壁土為末入輕粉調傅半月即乾愈  永類</hi>
　<hi>方</hi>諸般惡瘡<hi>拔毒散東牆上土大黄等分為末用無根水井華水調搽乾再上  瑞竹堂方</hi>
　發背癰節<hi>多年煙熏壁土黄蘖等分為末薑汁拌調攤貼之更以茅香湯調服一錢七  經驗</hi>
　<hi>方</hi>
太陽土<hi>綱目</hi>
　主治人家動土犯禁主小兒病氣喘但按九宫看太<lb/>
　陽在何宫取其土煎湯飲之喘即定<hi>時珍傳出正</hi>
<pb n="KR3e0079_WYG_026-6b"/>
　附録執日天星上土<hi>藏器曰取和薰草柏葉以塗門户方一尺令盜賊不來</hi>
　執日六癸上土<hi>時珍曰抱朴子云常以執日取六癸上土市南門土嵗破土月建土合作</hi>
　<hi>人着朱鳥地上辟盜</hi>
　二月上壬日土<hi>藏器曰泥屋之四角宜蠶</hi>
　清明日戌上土<hi>時珍曰同狗毛作泥塗房戸内孔穴蛇鼠諸蟲永不入</hi>
　神后土<hi>時珍曰逐月旦日取泥屋之四角及塞鼠穴一年鼠皆絶迹此李處士禁鼠法也神后正</hi>
　<hi>月起申順行十二辰</hi>
天子藉田三推犁下土<hi>拾遺</hi>
<pb n="KR3e0079_WYG_026-7a"/>
　釋名<hi>時珍曰月全天子以元日祈穀于上帝親載耒耜率三公九卿諸侯大夫躬耕天子三推三公</hi>
　<hi>五推卿諸侯九推反執爵于太寢命曰勞酒</hi>
　主治水服主驚悸癲邪安神定魄強志藏之入官不<lb/>
　懼利見大官宜婚市王者封禪五色上次之<hi>藏器</hi>
　附録社稷壇土<hi>藏器曰牧宰臨官自取塗門户令盜賊不入境也</hi>春牛土<hi>藏器</hi>
　<hi>曰收角上土置户上令人宜田時珍曰宋時立春日進春牛御藥院取牛睛以充眼藥今人鞭春時庶民</hi>
　<hi>爭取牛土云宜蠶取土撒簷下云辟蚰蜒</hi>富家土<hi>蔵器曰七月丑日取中庭土泥竈令人富勿令</hi>
　<hi>人知時珍曰除日取富家田中土泥竈招吉</hi>亭部中土<hi>時珍曰取作泥塗竈水火盜賊不經</hi>
<pb n="KR3e0079_WYG_026-7b"/>
　<hi>塗屋四角鼠不食蠶塗倉□鼠不食稻塞穴百日鼠皆絶去出隂陽雜書云</hi>
道中熱土<hi>拾遺</hi>
　主治夏月暍死以土積心口少冷即易氣通則甦<hi>藏器</hi>
　亦可以熱土圍臍旁令人尿臍中仍用熱土大蒜等<lb/>
　分搗水去滓灌之即活<hi>時珍</hi>
　十字道上土主治主頭面黄爛瘡同竈下土等分傅<lb/>
　之<hi>時珍</hi>
車輦土<hi>拾遺</hi>
<pb n="KR3e0079_WYG_026-8a"/>
　主治惡瘡出黄汁取鹽車邊脂角上土塗之<hi>藏器</hi>行人<lb/>
　暍死取車輪土五錢水調澄清服一盌即甦又小兒<lb/>
　初生無膚色赤因受胎未得土氣也取車輦土碾傅<lb/>
　之三日後生膚<hi>時珍</hi>
市門土<hi>拾遺</hi>
　釋名<hi>時珍曰日中為市之處門柵也</hi>
　主治婦人易産入月帶之産時酒服一錢<hi>藏器</hi>
户限下土<hi>拾遺</hi>
<pb n="KR3e0079_WYG_026-8b"/>
　釋名<hi>時珍曰限即門閾也</hi>
　主治産後腹痛熱酒服一錢又治吹奶和雄雀糞暖<lb/>
　酒服方寸匕<hi>藏器</hi>
千步峰<hi>綱目</hi>
　集解<hi>時珍曰此人家行步地上髙起土也乃人往來鞋履沾積而成者技家言人宅有此主興旺</hi>
　主治便毒初發用生薑蘸醋磨泥塗之<hi>時珍</hi>
鞋底下土<hi>拾遺</hi>
　主治適他方不伏水土刮下和水服即止<hi>藏器</hi>
<pb n="KR3e0079_WYG_026-9a"/>
柱下土<hi>拾遺</hi>
　主治腹痛暴卒水服方寸匕<hi>藏器</hi>胞衣不下取宅中柱<lb/>
　下土研末雞子清和服之<hi>思邈</hi>
牀脚下土<hi>拾遺</hi>
　主治猘犬咬和水傅之灸七壯<hi>藏器</hi>
燒尸塲上土<hi>綱目</hi>
　主治邪瘧取帶黑土同葱搗作丸塞耳或繋膊上即<lb/>
　止男左女右<hi>時珍</hi>
<pb n="KR3e0079_WYG_026-9b"/>
　附方<hi>新四</hi>好魘多夢<hi>燒人灰置枕中履中/自止  本草拾遺</hi>尸厥卒死<hi>不知</hi>
　<hi>人者燒尸塲土二三錢擂細湯泡灌之即活如無以竈心土代之  何氏方</hi>小兒夜啼<hi>燒尸</hi>
　<hi>塲土置枕邊  集簡方</hi>脚底多汗<hi>燒人塲上土鋪于鞋底内蹉之灰亦可  集𤣥方</hi>
塚上土<hi>拾遺</hi>
　主治瘟疫五月一日取土或磚石入瓦器中埋着門<lb/>
　外階下合家不患時氣又正旦取古塚磚呪懸大門<lb/>
　上一年無疫疾<hi>藏器</hi>
　附方<hi>新一</hi>腸癰<hi>死人塚上土作泥塗之良  千金方</hi>
<pb n="KR3e0079_WYG_026-10a"/>
桑根下土<hi>拾遺</hi>
　主治中惡風惡水而肉腫者水和傅上灸二三十壯<lb/>
　熱氣透入即平<hi>藏器</hi>
胡燕窠土<hi>拾遺</hi>
　主治無毒同屎作湯浴小兒去驚邪<hi>𢎞景</hi>主風瘙癮疹<lb/>
　及惡刺瘡浸淫瘑瘡遍身至心者死並水和傅之三<lb/>
　兩日瘥<hi>藏器</hi>治口吻白秃諸瘡<hi>時珍</hi>
　附方<hi>舊三新八</hi>濕瘑疥瘡<hi>胡燕窠大者用托子處土為末以淡鹽湯洗拭乾傅之日一上</hi>
<pb n="KR3e0079_WYG_026-10b"/>
　<hi>品小  方</hi>黄水肥瘡<hi>燕窠土一分麝香半/分研傅之  普濟方</hi>浸淫濕瘡<hi>發於心下</hi>
　<hi>者不早治殺人用胡燕窠中土研末水和傅  葛氏</hi>口角爛瘡<hi>燕窠泥傅之良  救急方</hi>白<lb/>
　秃頭瘡<hi>百年屋下燕窠泥蠮螉窠研末剃後麻油調搽  聖濟錄</hi>蠼螋尿瘡<hi>遶身汗出</hi>
　<hi>以燕窠中土和猪脂苦酒傅之  外臺秘要</hi>瘭疽惡瘡<hi>着手足肩背累累如赤豆出汁剝痂</hi>
　<hi>以温醋米泔洗淨用胡燕窠土和百日男兒屎傅之  千金方</hi>皮膚中毒<hi>名癥疰用醋和燕窠</hi>
　<hi>土傅之千金方</hi>風瘙隠疹<hi>胡燕窠土水和/傅之  千金方</hi>小兒丹毒<hi>向陽燕窠</hi>
　<hi>土為末雞子白和傅  衞生易簡方</hi>一切惡瘡<hi>燕窠内外泥糞研細油調搽一加黄蘗末  瑞</hi>
　<hi>竹堂方</hi>
<pb n="KR3e0079_WYG_026-11a"/>
百舌窠中土<hi>拾遺</hi>
　主治蚯蚓及諸惡蟲咬瘡醋調傅之<hi>藏器</hi>
土蜂窠<hi>拾遺</hi>
　釋名蠮螉窠<hi>時珍曰即細腰蜂也</hi>
　氣味甘平無毒主治癰腫風頭<hi>别錄</hi>小兒霍亂吐瀉炙<lb/>
　研乳汁服一錢<hi>聖恵</hi>醋調塗腫毒及蜘蛛咬<hi>藏器</hi>醋調塗<lb/>
　蜂蠆毒<hi>宗奭</hi>治丁腫乳蛾婦人難産<hi>時珍</hi>
　附方<hi>新六</hi>女人難産<hi>土蜂兒窠水泡湯飲之取時逢單是男雙是女最驗  婦人良方</hi>
<pb n="KR3e0079_WYG_026-11b"/>
　腫毒焮痛<hi>陳藏器本草用醋和泥蜂窠塗之則直指加川烏頭等分云未結則㪚已結  破也</hi>
　丁瘡腫毒<hi>土蜂窠煅蛇皮燒等分酒服一錢  直指方</hi>咽喉乳蛾<hi>土蜂窠一箇為</hi>
　<hi>末先用楮葉擦破病人舌令血出以醋和末用翎㸃之令痰涎出為效後用竹根擂水服數口取利  瑞</hi>
　<hi>竹堂方</hi>手足發指<hi>毒痛不可忍用壁間泥蜂窠為末入乳香少許研勻以醋調塗乾即以醋</hi>
　<hi>潤之方竒效</hi>蠼螋尿瘡<hi>螟蛉窠水調傅之  集𤣥方</hi>
蜣蜋轉丸<hi>拾遺</hi>
　釋名土硝<hi>藏器曰此蜣蜋所推丸也藏在土中掘地得之正圓如人捻作彌乆者佳</hi>
　氣味鹹苦大寒無毒主治湯淋絞汁服療傷寒時氣<lb/>
<pb n="KR3e0079_WYG_026-12a"/>
　黄疸煩熱及霍亂吐瀉燒存性酒服治項癭塗一切<lb/>
　瘻瘡<hi>藏器</hi>
鬼屎<hi>拾遺</hi>
　集解<hi>藏器曰生隂濕地如屎亦如地錢黄白色</hi>
　主治人馬反花瘡刮取和油塗之<hi>藏器</hi>
鼠壤土<hi>拾遺</hi>
　釋名<hi>時珍曰柔而無塊曰壤</hi>
　主治中風筋骨不隨冷痺骨節疼手足拘急風掣痛<lb/>
<pb n="KR3e0079_WYG_026-12b"/>
　偏枯死肌多收曝乾蒸熱袋盛更互熨之<hi>藏器</hi>小兒尿<lb/>
　和塗丁腫<hi>思邈</hi>
鼢鼠壤土<hi>拾遺</hi>
　集解<hi>藏器曰此是田中尖嘴小䑕也隂穿地中不能見日</hi>
　主治鬼疰氣痛<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>米泔汁和作餅燒熱綿裹熨之又<lb/>
　主腫毒和醋傅之極效<hi>藏器</hi>孕婦腹内鍾鳴研末二錢<lb/>
　麝香湯下立愈<hi>時珍</hi>
屋内壖下蟲塵土<hi>拾遺</hi>
<pb n="KR3e0079_WYG_026-13a"/>
　釋名<hi>時珍曰壖音軟平聲河邊地及垣下地皆謂之壖</hi>
　主治惡瘡乆不乾油調傅之<hi>藏器</hi>
蟻蛭土<hi>拾遺</hi>
　釋名蟻封<hi>時珍曰垤音迭髙起也封聚土也</hi>
　主治狐刺瘡取七粒和醋搽又死胎在腹及胞衣不<lb/>
　下炒三升囊盛搨心下自出也<hi>藏器</hi>
白蟻泥<hi>綱目</hi>
　主治惡瘡腫毒用松木上者同黄丹各炒黑研和香<lb/>
<pb n="KR3e0079_WYG_026-13b"/>
　油塗之取愈乃止<hi>時珍</hi>
蚯蚓泥<hi>綱目</hi>
　釋名蚓螻<hi>音婁</hi>六一泥<lb/>
　氣味甘酸寒無毒主治赤白乆熱痢取一升炒煙盡<lb/>
　沃汁半升濾淨飲之<hi>藏器</hi>小兒隂囊忽虛熱腫痛以生<lb/>
　甘草汁入輕粉末調塗之以鹽研傅瘡去熱毒及蛇<lb/>
　犬傷<hi>日華</hi>𫝊狂犬傷出犬毛神效<hi>蘇恭</hi>
　附方<hi>舊五新十七</hi>斷截熱瘧<hi>邵氏青囊方用五月五日午時取蚯蚓糞以麵和丸梧子</hi>
<pb n="KR3e0079_WYG_026-14a"/>
　<hi>大硃砂為衣毎服三丸無根水下忌生冷即止皆效或加菖蒲末獨頭蒜同丸</hi>傷寒譫語<hi>蚯蚓</hi>
　<hi>屎涼水調服  簡便方</hi>小便不通<hi>蚯蚓糞朴硝等分水和傅臍下即通  皆效方</hi>小兒<lb/>
　吐乳<hi>取田中地龍糞一兩研末空心以米湯服半錢不過二三服效  聖恵方</hi>小兒卵腫<lb/>
　<hi>地龍糞以薄荷汁和塗之  危氏得效方</hi>婦人吹乳<hi>用韭地中蚯蚓屎研細篩過米醋調厚傅</hi>
　<hi>乾則換三次即愈涼水調亦可  藺氏經驗方</hi>時行腮腫<hi>柏葉汁調蚯蚓泥塗之  丹溪方</hi>
　一切丹毒<hi>水和蛐蟮泥傅之  外臺</hi>脚心腫痛<hi>因乆行乆立致者以水和蚯蚓糞厚</hi>
　<hi>傅一夕即愈  永類鈴方</hi>耳後月蝕<hi>燒蚯蚓糞豬脂和傅  子母秘錄</hi>聤耳出水<lb/>
　<hi>成瘡蚯蚓糞為末傅之并吹入  千金方</hi>齒斷宣露<hi>蚯蚓水和成團煅赤研末臘豬脂調傅之</hi>
<pb n="KR3e0079_WYG_026-14b"/>
　<hi>日三方千金</hi>咽喉骨哽<hi>五月五日午時韭畦中面東勿語取蚯蚓泥取之毎用少許擦喉外</hi>
　<hi>其骨自消名六一泥</hi>蜈蚣螫傷<hi>蚯蚓泥傅之/效  集效方</hi>金瘡困頓<hi>蚯蚓屎末水服</hi>
　<hi>方寸匕日三服  千金方</hi>解射罔毒<hi>蚯蚓屎末井水服二方寸匕  千金方</hi>吐血不<lb/>
　止<hi>石榴根下地龍糞研末新汲水服三錢  聖恵</hi>反胃轉食<hi>地龍糞一兩木香三錢大黄七</hi>
　<hi>錢為末毎服五錢無根水調服忌煎<graphic n="KR1572" url="https://raw.githubusercontent.com/kanripo/KR-Gaiji/master/images/KR1572.png" mimeType="image/png"/>酒醋椒薑熱物一二服其效如神  邵真人經驗方</hi>燕窩<lb/>
　生瘡<hi>韭地蛐蟮屎米泔水和煅過入百草霜等分研末香油調塗之  摘𤣥方</hi>小兒頭熱<lb/>
　<hi>鼻塞不通濕地龍糞捻餅貼𩕄上日數易之  聖恵方</hi>足臁爛瘡<hi>韭地蚯蚓泥乾研入輕粉</hi>
　<hi>清油調傅  便民圖</hi>外腎生瘡<hi>蚯蚓屎二分綠荳粉一分水研塗之乾又上之  便民圖纂</hi>
<pb n="KR3e0079_WYG_026-15a"/>
螺螄泥<hi>綱目</hi>
　主治性涼主反胃吐食取螺螄一斗水浸取泥晒乾<lb/>
　毎服一錢火酒調下<hi>時珍</hi>
白鱓泥<hi>綱目</hi>
　主治火帶瘡水洗取泥炒研香油調傅<hi>時珍</hi>
豬槽上垢土<hi>拾遺</hi>
　主治難產取一合和麵半升烏豆二十顆煑汁服<hi>藏器</hi>
　火燄丹毒赤黑色取槽下泥傅之乾又上<hi>時珍</hi>
<pb n="KR3e0079_WYG_026-15b"/>
犬尿泥<hi>綱目</hi>
　主治妊娠傷寒令子不落塗腹上乾即易<hi>時珍</hi>
驢尿泥<hi>拾遺</hi>
　主治蜘蛛咬傅之<hi>藏器</hi>
尿坑泥<hi>綱目</hi>
　主治主蜂蠍諸蟲咬取塗之<hi>時珍</hi>
糞坑底泥<hi>綱目</hi>
　主治發背諸惡瘡隂乾為末新水調傅其痛立止<hi>時珍</hi>
<pb n="KR3e0079_WYG_026-16a"/>
　附方<hi>新一</hi>丁腫<hi>糞下土蟬蜕全蠍等分搗作錢大餅香油煎滚温服以滓傅瘡四圍丁自出也</hi>
　<hi>總聖濟  錄</hi>
簷溜下泥<hi>綱目</hi>
　主治猪咬蜂螫蟻叮蛇傷毒並取塗之又和羊脂塗<lb/>
　腫毒丹毒<hi>時珍</hi>
　附方<hi>新一</hi>蠍蠆螫叮<hi>蠍有雌雄雄者痛在一處以井底泥封之乾則易雌者痛牽諸處以</hi>
　<hi>瓦溝下泥封之若無雨以新汲水從屋上淋下取泥肘後方</hi>
田中泥<hi>綱目</hi>
<pb n="KR3e0079_WYG_026-16b"/>
　主治馬蝗入人耳取一盆枕耳邊聞氣自出人誤吞<lb/>
　馬蝗入腹者酒和一二升服當利出<hi>時珍</hi>
井底泥<hi>証類</hi>
　主治塗湯火瘡<hi>證類</hi>療妊娠熱病取傅心下及丹田可<lb/>
　護胎氣<hi>時珍</hi>
　附方<hi>新五</hi>頭風熱痛<hi>井底泥和大黄芒硝/末傅之  千金方</hi>胎衣不下<hi>井底</hi>
　<hi>泥一雞子大井華水服即下  集𤣥方</hi>臥忽不寤<hi>勿以火照但痛嚙其踵及足拇趾甲際而</hi>
　<hi>多唾其面以井底泥塗其目令人垂頭入井中呼其姓名便甦也  肘後方</hi>小兒熱癤<hi>井底</hi>
<pb n="KR3e0079_WYG_026-17a"/>
　<hi>泥傅其四圍  談野翁方</hi>蜈蚣螫人<hi>井底泥頻傅之  千金方</hi>
烏爹泥<hi>綱目</hi>
　釋名烏壘泥<hi>綱目</hi>孩兒茶<hi>時珍曰烏爹或作烏丁皆畨語無正字</hi>
　集解<hi>時珍曰烏爹泥出南畨𤓰哇暹羅諸國今雲南老撾暮雲塲地方造之云是細茶末入竹筒中</hi>
　<hi>堅塞兩頭埋汚泥溝中日乆取出搗汁熬制而成其塊小而潤澤者為上塊大而焦枯者次之</hi>
　氣味苦濇平無毒主治清上膈熱化痰生津塗金瘡<lb/>
　一切諸瘡生肌定痛止血收濕<hi>時珍</hi>
　附方<hi>新八</hi>鼻淵流水<hi>孩兒茶末吹之/良  本草權度</hi>牙疳口瘡<hi>孩兒茶硼砂等</hi>
<pb n="KR3e0079_WYG_026-17b"/>
　<hi>分為末搽之母積徳堂方治走馬牙疳用孩兒茶雄黄貝  等分為末米泔潄淨搽之</hi>下疳隂<lb/>
　瘡<hi>外科用孩兒茶末米泔洗淨傅之神效或加胡黄連等分  纂竒方孩兒茶一錢真珠一分片腦半</hi>
　<hi>分為末傅之片唐氏用孩兒茶一錢輕粉一分  腦一分為末搽之</hi>痔瘡腫痛<hi>孩兒茶麝香為</hi>
　<hi>末唾津調傅孫氏集效方</hi>脱肛氣熱<hi>孩兒茶二分熊膽五分片腦一分為末人乳搽肛上熱汁</hi>
　<hi>自下而肛收也亦治痔瘡  董炳方</hi>
彈丸土<hi>拾遺</hi>
　主治婦人難產熱酒服一錢<hi>藏器</hi>
自然灰<hi>拾遺</hi>
<pb n="KR3e0079_WYG_026-18a"/>
　集解<hi>藏器曰生南海畔狀如黄土灰可澣衣琉璃瑪瑙玉石以此灰埋之即爛如泥至易雕刻</hi>
　主治白癜風癧瘍風重淋取汁和醋傅之以布揩破<lb/>
　乃傅之為瘡勿怪<hi>藏器</hi>
伏龍肝<hi>别錄下品</hi>
　釋名竈心土<hi>𢎞景曰此竈中對釡月下黄土也以竈有神故號為伏龍肝并以迂隠其名爾</hi>
　<hi>今人又用廣州鹽城屑以療漏血瘀血亦是近月之土蓋得火燒之義也斅曰凡使勿誤用竈下土其伏</hi>
　<hi>龍肝是十年以來竈額内火氣積乆自結如赤色石中黄其形貌八稜取得研細以水飛過用時珍曰按</hi>
　<hi>廣濟厯作竈忌日云伏龍在不可移作則伏龍者乃竈神也後漢書言隂子萬臘日晨炊而竈神見形註</hi>
<pb n="KR3e0079_WYG_026-18b"/>
　<hi>云宜市買豬肝泥竈令婦孝則伏龍肝之名義又取此也臨安陳輿言砌竈時納豬肝一具于土俟其日</hi>
　<hi>乆與土為一乃用之始與名符蓋本于此獨孤滔丹書言伏龍肝取經十年竈下掘深一尺有色如紫甃</hi>
　<hi>者是真可縮賀伏丹砂蓋亦不知豬肝之義而用竈下土以為之也</hi>
　氣味辛微温無毒<hi>權曰鹹大明曰熱微毒</hi>
　主治婦人崩中吐血止欬逆血醋調塗癰腫毒氣<hi>别錄</hi>
　止鼻紅腸風帶下尿血洩精催生下胞及小兒夜啼<lb/>
　<hi>大明</hi>治心痛狂顛風邪蠱毒妊娠䕶胎小兒臍瘡重舌<lb/>
　風噤反胃中惡卒魘諸瘡<hi>時珍</hi>
<pb n="KR3e0079_WYG_026-19a"/>
　附方<hi>舊十六新十七</hi>卒中惡氣<hi>伏龍肝末一雞子大水服取吐  千金方</hi>魘寐暴<lb/>
　絶<hi>竈心對鍋底土研末水服二錢更吹入鼻即甦  千金方</hi>中風口噤<hi>不語心煩恍惚手足</hi>
　<hi>不隨或腹中痛滿或時絶而復甦伏龍肝末五升水八升攪澄清濯之  千金方</hi>狂顛謬亂<lb/>
　<hi>不識人伏龍肝末水服方寸匕日三服  千金方</hi>小兒夜啼<hi>伏龍肝末二錢硃砂一錢麝香</hi>
　<hi>少許為末蜜丸綠豆大每服五丸桃符湯下  普濟方</hi>小兒重舌<hi>釡下土和苦酒塗之  千</hi>
　<hi>金方</hi>重舌腫木<hi>伏龍肝末牛蒡汁/調塗之  聖恵方</hi>冷熱心痛<hi>伏龍肝末方寸匕熱</hi>
　<hi>以水温冷以酒服  外臺秘要</hi>反胃吐食<hi>竈中土年乆者為末米飲服三錢經驗  百一選方</hi>
　卒然欬𠻳<hi>釡月土一分䜴七分搗丸梧桐子大每飲下四十丸  肘後方</hi>吐血䘐血<lb/>
<pb n="KR3e0079_WYG_026-19b"/>
　<hi>伏龍肝末半升新汲水一升淘汁和蜜服  廣利方</hi>吐血瀉血<hi>心腹痛伏龍肝地罏土多年煙</hi>
　<hi>壁土等分每服五錢水二盌煎一盌澄清空心服白粥補之  普濟方</hi>婦人血漏<hi>伏龍肝半</hi>
　<hi>兩阿膠蠶沙炒各一兩為末每空肚酒服二三錢以知為度  寇氏衍義</hi>赤白帶下<hi>日乆黄瘁</hi>
　<hi>六脈微濇伏龍肝炒烟盡等分為末入龍腦麝香各少許每服三錢温酒或淡醋湯下一年者半月可安</hi>
　<hi>全大  方</hi>産後血氣<hi>攻心痛惡物不下用竈中心土研末酒服二錢㵼出惡物立效  救急方</hi>
　妊娠熱病<hi>伏龍肝末一雞子許水調服之仍以水和塗臍方寸乾又上  傷寒類要</hi>子死<lb/>
　腹中<hi>母氣欲絶伏龍肝末三錢水調下  十全博效方</hi>横生逆產<hi>竈中心對鍋底土細</hi>
　<hi>研毎服一錢酒調仍搽母臍中  救急方</hi>胞衣不下<hi>竈下土一寸醋調納臍中續服甘草湯三</hi>
<pb n="KR3e0079_WYG_026-20a"/>
　<hi>四合寳  產</hi>中諸蠱毒<hi>伏龍肝末一雞子大/水服取吐  千金方</hi>六畜肉毒<hi>方同</hi>
　<hi>上</hi>隂冷發悶<hi>冷氣入腹腫滿殺人釡月下土和雞子白傅之  千金方</hi>男隂卒腫<lb/>
　<hi>方同上</hi>諸腋狐臭<hi>伏龍肝末頻傅/之  千金方</hi>聤耳出汁<hi>綿裹伏龍肝末塞之</hi>
　<hi>日三易録  聖濟</hi>小兒臍瘡<hi>伏龍肝末傅/之  聖恵方</hi>小兒丹毒<hi>多年竈下黄土</hi>
　<hi>末和屋漏水傅之新汲水亦可雞子白或油亦可乾即易  肘後方</hi>小兒熱癤<hi>釡下土生椒末</hi>
　<hi>等分醋和塗之  千金方</hi>臁瘡乆爛<hi>竈内黄土年乆者研細末黄蘗黄丹赤石脂輕粉末等分</hi>
　<hi>清油調入油絹中貼之勿動數日愈縱痒忍之良  濟急方</hi>發背欲死<hi>伏龍肝末酒調厚傅</hi>
　<hi>之乾即易平乃止  千金方</hi>一切癰腫<hi>伏龍肝以蒜和作泥貼之乾再易或雞子黄和亦可</hi>
<pb n="KR3e0079_WYG_026-20b"/>
　<hi>秘外臺  要</hi>杖瘡腫痛<hi>釡月下土為末油和塗之臥羊皮上頻塗  千金方</hi>灸瘡腫<lb/>
　痛<hi>竈中黄土末煑汁淋之  千金方</hi>
土墼<hi>音急綱目</hi>
　釋名煤赭<hi>時珍曰此是燒石灰窑中流結土渣也輕虛而色赭</hi>
　主治婦人鼈瘕及頭上諸瘡凡人生痰核如指大紅<lb/>
　腫者為末以菜子油調搽其腫即消或出膿以膏藥<lb/>
　貼之<hi>時珍</hi>
　附方<hi>新一</hi>白秃臘梨<hi>灰窑内燒過紅土墼四両百草霜一兩雄黄一兩膽礬六錢榆皮三</hi>
<pb n="KR3e0079_WYG_026-21a"/>
　<hi>錢輕粉一錢為末豬膽汁調剃頭後搽之百發百中神方也  陸氏積徳堂方</hi>
甘鍋<hi>綱目</hi>
　釋名銷金銀鍋<hi>吳人收瓷器屑碓舂為末篩澄取粉呼為滓粉用膠水和劑作鍋以銷金</hi>
　<hi>銀者</hi>
　主治偏墜疝氣研末熱酒調服二錢又主煉眉瘡湯<lb/>
　火瘡研末入輕粉少許傅之鍋上黝爛肉<hi>時珍</hi>
砂鍋<hi>綱目</hi>
　集解<hi>時珍曰沙土埏埴燒成者</hi>
<pb n="KR3e0079_WYG_026-21b"/>
　主治消積塊黄腫用年乆者研末水飛過作丸毎酒<lb/>
　服五錢<hi>時珍</hi>
　瓷器<hi>唐本草</hi>
　集解<hi>恭曰定州者良餘皆不如時珍曰此以白土為坯坯燒成者古人以代白堊用今饒州者亦良</hi>
　氣味平無毒主治婦人帶下白崩止嘔吐破血止血<lb/>
　水磨塗瘡滅瘢<hi>唐本</hi>研末傅癰腫可代鍼又㸃目去翳<lb/>
　<hi>時珍</hi>
　附方<hi>舊二新七</hi>鼻衂不止<hi>定州白瓷細末吹少許立止  經驗方</hi>吐血不止<lb/>
<pb n="KR3e0079_WYG_026-22a"/>
　<hi>上色白瓷器末二錢皁莢子仁煎湯下連服三服即愈  聖濟方</hi>小便淋痛<hi>真定瓷器煅研</hi>
　<hi>二兩生熟地黄末各一兩毎用二錢木通煎湯服  傳信適用方</hi>一切<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齁<hi>處州瓷器為末</hi>
　<hi>發時用二錢以手指㸃津液蘸藥㸃舌下嚥之即效  普濟方</hi>目生翳膜<hi>用細料白瓷鍾一箇</hi>
　<hi>大火煅過研末紙篩加雄黄二分為末早晚各㸃少許不可多用牛角簪撥出翳膜為妙若紅用人退末</hi>
　<hi>㸃四角即愈方孫天人集效</hi>身面白丹<hi>白瓷瓦末和豬脂塗之  梅師方</hi>赤黑丹<lb/>
　疥<hi>或痒或燥不急治遍身即死白瓷末豬脂和塗之  聖濟錄</hi>湯火傷灼<hi>多能鄙事用青</hi>
　<hi>瓷盌片為末水飛過和桐油傅數次瘥一活幼口議用景徳鎮瓷器打碎埋竈内炭火鋪上  夜取出去</hi>
　<hi>火毒為末入黄丹少許傅之立愈</hi>
<pb n="KR3e0079_WYG_026-22b"/>
烏古瓦<hi>唐本草</hi>
　集解<hi>時珍曰夏桀始以泥坯燒作瓦</hi>
　氣味甘寒無毒主治以水煑及漬汁飲止消渴取屋<lb/>
　上年深者良<hi>唐本</hi>煎湯服解人心中大熱<hi>甄權</hi>止小便煎<lb/>
　汁服<hi>大明</hi>研末塗湯火傷<hi>藏/器</hi>治折傷接骨<hi>時珍</hi>
　附方<hi>舊一新六</hi>暑月暍死<hi>屋上兩畔瓦熱熨心頭冷即易之  千金方</hi>折傷筋<lb/>
　骨<hi>秘傳神效散治跌撲傷損骨折骨碎筋斷痛不可忍此藥極能理傷續斷累用累驗用路上牆脚下</hi>
　<hi>往來人便溺處乆碎瓦片一塊洗淨火煅米醋淬五次黄色為度刀刮細末毎服三錢好酒調下在上食</hi>
<pb n="KR3e0079_WYG_026-23a"/>
　<hi>前在下食後不可以輕易而賤之誠神方也  邵以正真人經驗方</hi>湯火傷灼<hi>取多年屋上吻</hi>
　<hi>獸為末油和塗之立効  儒門事親方</hi>灸牙痛法<hi>取土底年深既古且潤三角瓦一塊令三</hi>
　<hi>姓童子候星初出時指第一星下火于瓦上灸之  本草拾遺</hi>唇吻生瘡<hi>新瓦為末生油調塗</hi>
　<hi>𤣥集  方</hi>瘢痕凸起<hi>熱瓦頻熨之/  千金方</hi>蜂蠆螫傷<hi>瓦摩其上唾二七遍置瓦</hi>
　<hi>於故處方  千金</hi>
古磚<hi>拾遺</hi>
　主治噦氣水煑汁服之乆下白痢虚寒者秋月小腹<lb/>
　多冷者並燒熱布裹坐之令熱氣入腹良又治婦人<lb/>
<pb n="KR3e0079_WYG_026-23b"/>
　五色帶下以麫作煎餅七箇安于燒赤黄磚上以黄<lb/>
　𤓰蔞傅麫上安布兩重令患者坐之令藥氣入腹熏<lb/>
　之當有蟲出如蠶子不過三五度瘥<hi>藏器</hi>
　附方<hi>新三</hi>寒濕脚氣<hi>磚燒紅以陳臭米泔水淬之乗熱布包三塊用膝夾住綿被覆之三</hi>
　<hi>五次愈方  扶夀</hi>赤眼腫痛<hi>新磚浸糞池中年乆取放隂處生花刷下入腦子和㸃之  普</hi>
　<hi>濟方</hi>臀生濕瘡<hi>日以新磚坐之能去濕氣  集𤣥方</hi>
煙膠<hi>綱目</hi>
　集解<hi>時珍曰此乃熏硝牛皮竈上及燒瓦窑上黒土也</hi>
<pb n="KR3e0079_WYG_026-24a"/>
　主治頭瘡白秃疥瘡風癬癢痛流水取牛皮竈岸為<lb/>
　末麻油調塗或和輕粉少許<hi>時珍</hi>
　附方<hi>新三</hi>牛皮血癬<hi>烟膠三錢寒水石三錢白礬二錢花椒一錢半為末臘猪脂調搽</hi>
　<hi>積徳堂方</hi>消渴引飲<hi>瓦窰突上黒煤乾似鐵屎者半斤為末入生薑四兩同搗絹袋盛水五升</hi>
　<hi>浸汁每飲五合  聖濟録</hi>胞衣不下<hi>竈突後黑土三指撮五更酒下  陳藏器</hi>
墨<hi>宋開寳</hi>
　釋名烏金<hi>綱目</hi>陳𤣥<hi>綱/目</hi>𤣥香<hi>綱/目</hi>烏玉玦<hi>時珍曰古者以黒土為墨故字</hi>
　<hi>從黒土許慎説文云墨烟煤所成土之類也故從黒土劉熙釋名云墨者晦也</hi>
<pb n="KR3e0079_WYG_026-24b"/>
　集解<hi>宗奭曰墨松之烟也世有以粟草灰偽為者不可用須松烟墨方可入藥年逺烟細者為佳粗</hi>
　<hi>者不可用今髙麗國每貢墨於中國不知何物合不宜入藥鄜延有石油其煙甚濃其煤可為墨墨光如</hi>
　<hi>漆不可入藥時珍曰上墨以松煙用梣皮汁解膠和造或加香藥等物今人多以窰突中墨烟再三以麻</hi>
　<hi>油入内用火燒過造墨謂之墨煙墨光雖黒而非松煙矣用者詳之石墨見石炭下烏賊魚腹中有墨馬</hi>
　<hi>之寳墨各見本條</hi>
　氣味辛温無毒主治止血生肌膚合金瘡治産後血<lb/>
　暈崩中卒下血醋磨服之又止血痢及小兒客忤揭<lb/>
　篩温水服之又眯目物芒入目㸃摩瞳子上<hi>開寳</hi>利小<lb/>
<pb n="KR3e0079_WYG_026-25a"/>
　便通月經治癰腫<hi>時珍</hi>
　發明<hi>震亨曰墨屬金而有火入藥甚健性又能止血</hi>
　附方<hi>舊十新六</hi>吐血不止<hi>金墨磨汁同萊菔汁飲或生地黄汁亦可  集簡方</hi>䘐血<lb/>
　不止<hi>眩冐欲死濃墨汁滴入鼻中  梅師方</hi>熱病䘐血<hi>出數升者取好墨為末雞子白</hi>
　<hi>丸梧子大用生地黄汁下一二十丸少頃再服仍以蔥汁磨墨滴入鼻内即止  外臺秘要</hi>大小<lb/>
　便血<hi>好墨細末二錢阿膠化湯調服熱多者尤相宜  寇氏本草衍義</hi>卒淋不通<hi>好墨</hi>
　<hi>燒一兩為末毎服一字温水服  普濟方</hi>赤白下痢<hi>薑墨丸用乾薑好墨各五兩為末醋漿和</hi>
　<hi>丸梧子大毎服三四十丸米飲下日夜六七服愈  肘後方</hi>崩中漏下<hi>青黄赤白使人無子</hi>
<pb n="KR3e0079_WYG_026-25b"/>
　<hi>好墨一錢水服日二服  肘後方</hi>墮胎血溢<hi>不止墨三兩火燒醋淬三次出火毒沒藥一兩</hi>
　<hi>為末毎服二錢醋湯下  普濟方</hi>婦人難産<hi>墨一寸末之水服立瘥  肘後方</hi>胎死<lb/>
　腹中<hi>新汲水磨金墨服之  普濟方</hi>胞衣不出<hi>痛引腰脊好墨温酒服二錢  肘後方</hi>
　癰腫發背<hi>醋磨濃墨塗四圍以猪膽汁塗之乾又上一夜即消  趙氏方</hi>客忤中惡<lb/>
　<hi>多於道間門外得之令人心腹絞痛脹滿氣沖心胸不即治殺人搗墨水和服二錢  肘後方</hi>飛<lb/>
　絲入目<hi>磨濃墨㸃之即出  千金方</hi>塵物入目<hi>方同/上</hi>産後血暈<hi>心悶</hi>
　<hi>氣絶以丈夫小便研濃墨一升服  子母秘錄</hi>
釡臍墨<hi>四聲</hi>
<pb n="KR3e0079_WYG_026-26a"/>
　釋名釡月中墨<hi>四聲</hi>鐺墨<hi>開/寳</hi>釡煤<hi>綱/目</hi>釡炲<hi>綱/目</hi>鍋底墨<hi>時珍</hi>
　<hi>曰大者曰釡曰鍋小者曰鐺</hi>
　氣味辛温無毒主治中惡蠱毒吐血血運以酒或水<lb/>
　温服二錢亦塗金瘡止血生肌<hi>開寳</hi>消食積舌腫喉痺<lb/>
　口瘡陽毒發狂<hi>時珍</hi>
　發明<hi>頌曰古方治傷寒黑奴丸用釡底墨竈突墨梁上塵三物同合諸藥為其功用相近耳</hi>
　附方<hi>舊七新六</hi>卒心氣痛<hi>鐺墨二錢熱小便/調下  千金方</hi>中惡心痛<hi>鐺墨</hi>
　<hi>五錢鹽一錢研勻熱水一盞調下  千金方</hi>轉筋入腹<hi>釡底墨末和酒服一錢  肘後方</hi>
<pb n="KR3e0079_WYG_026-26b"/>
　霍亂吐下<hi>鍋底墨煤半錢竈額上墨半錢百沸湯一盞急攪數千下以盌覆之通口服一二口</hi>
　<hi>立止方經驗</hi>吐血咯血<hi>鍋底墨炒過研細井華水服二錢連進三服  濟急方</hi>婦人<lb/>
　逆産<hi>以手中指取釡下墨交畫兒足下即順  千金方</hi>産血不下<hi>鍋底墨煙熱酒服二</hi>
　<hi>錢編生生</hi>舌卒腫大<hi>如豬脬狀滿口不治殺人釡墨和酒塗之  千金方</hi>鼻氣壅<lb/>
　塞<hi>水服釡墨一錢  千金方</hi>鼻中息肉<hi>方同上三五日愈  普濟方</hi>聤耳膿血<lb/>
　<hi>月下灰吹滿耳深入無苦即自出    肘後方</hi>小兒口瘡<hi>釡底墨時時搽之  普濟方</hi>手<lb/>
　搔瘡腫<hi>作膿用鍋臍墨研細清油調搽  簡便方</hi>
百草霜<hi>綱目</hi>
<pb n="KR3e0079_WYG_026-27a"/>
　釋名竈突墨<hi>綱目</hi>竈額墨<hi>時珍曰此乃竈額及煙罏中墨煙也其質輕細故謂之霜</hi>
　氣味辛温無毒主治消化積滯入下食藥中用<hi>蘇頌</hi>止<lb/>
　上下諸血婦人崩中帶下胎前産後諸病傷寒陽毒<lb/>
　發狂黄疸瘧痢噎膈咽喉口舌一切諸瘡<hi>時珍</hi>
　發明<hi>時珍曰百草霜釡底墨梁上倒掛塵皆是烟氣結成但其體質有輕虚結實之異重者歸中下</hi>
　<hi>二焦輕者入心肺之分古方治陽毒發狂黒奴丸三者並用而内有麻黄大黄亦是攻解三焦結熱兼取</hi>
　<hi>火化從治之義其消積滯亦是取其從化故疝膈瘧痢諸病多用之其治失血胎産諸病雖是血見黒則</hi>
　<hi>止亦不離從化之理</hi>
<pb n="KR3e0079_WYG_026-27b"/>
　附方<hi>新二十</hi>䘐血不止<hi>百草霜末吹/之立止也</hi>䘐血吐血<hi>劉長春經驗方</hi>
　<hi>治吐血及傷酒食醉飽低頭掬損肺臟吐血汗血口鼻妄行但聲未失者用鄉外人家百草霜末糯米湯</hi>
　<hi>服二錢兩一方百草霜五錢槐花末二  毎服二錢茅根湯下</hi>齒縫出血<hi>百草霜末摻之立止</hi>
　<hi>簡集  方</hi>婦人崩中<hi>百草霜二錢狗膽汁拌勻分作二服當歸酒下  經驗方</hi>胎動下<lb/>
　血<hi>或胎已死百草霜二錢㯶灰一錢伏龍肝五錢為末毎服一二錢白湯入酒及童尿調下  筆峰雜</hi>
　<hi>興方</hi>胎前産後<hi>逆生横生瘦胎前産後虚損月候不調崩中百草霜白芷等分為末毎服二錢</hi>
　<hi>童子小便醋各少許調勻熱湯化服不過二服    杜壬方</hi>婦人白帶<hi>百草霜一兩香金墨</hi>
　<hi>半兩研末毎服三錢猪肝一葉批開入藥在内紙裹煨熟細嚼温酒送之  永類方</hi>臟毒下<lb/>
<pb n="KR3e0079_WYG_026-28a"/>
　血<hi>百草霜五錢以米湯調露一夜次早空心服  邵真人經驗方</hi>暴作瀉痢<hi>百草霜末米飲</hi>
　<hi>調下二錢方  續千金</hi>一切痢下<hi>初起一服如神名鐵刷丸百草霜三錢金墨一錢半夏七</hi>
　<hi>分巴豆煑十四粒研勻黄蠟三錢同香油化開和成劑量大小每服三五丸或四五十丸薑湯下  灊江</hi>
　<hi>方</hi>小兒積痢<hi>駐車丸用百草霜二錢巴豆煨去油一錢研勻以飛羅麵糊和丸綠荳大毎服</hi>
　<hi>三五丸赤痢甘草湯下白痢米飲下紅白薑湯下  全幼心鑑</hi>挾熱下痢<hi>膿血竈突中墨黄連</hi>
　<hi>各一兩為末每酒下二錢日二服  聖恵方</hi>寒熱瘧疾<hi>方見鈆丹下</hi>魘寐卒死<lb/>
　<hi>鍋底墨水灌二錢并吹鼻  醫説</hi>尸厥不醒<hi>脈動如故竈突墨彈丸漿水和飲仍針百㑹足</hi>
　<hi>大趾中趾甲側  千金方</hi>咽中結塊<hi>不通水食危困欲死百草霜蜜和丸芡子大每新汲水化</hi>
<pb n="KR3e0079_WYG_026-28b"/>
　<hi>一丸灌下甚者不過二丸名百靈丸  普濟方</hi>鼻瘡膿臭<hi>百草霜末冷水服二錢  三因方</hi>
　白秃頭瘡<hi>百草霜和豬脂塗之  簡便方</hi>頭瘡諸瘡<hi>以醋湯洗淨百草霜入膩粉少</hi>
　<hi>許生油調塗立愈  證類本草</hi>瘭疽出汗<hi>着手足有背累累如米用竈突墨竈屋塵釡下土研</hi>
　<hi>勻水一斗煑三沸取汁洗日三四度  外臺秘要</hi>
梁上塵<hi>唐本草</hi>
　釋名倒掛塵名烏龍尾<hi>綱目</hi>烟珠<lb/>
　修治<hi>斆曰凡梁上塵須去烟火大逺髙堂殿上者拂下篩淨末用時珍曰凡用倒掛塵燒令烟盡篩</hi>
　<hi>取末入藥雷氏所説似是梁上灰塵今人不見用</hi>
<pb n="KR3e0079_WYG_026-29a"/>
　氣味辛苦微寒無毒<hi>大明曰平</hi>主治腹痛噎膈中惡鼻䘐<lb/>
　小兒軟瘡<hi>唐本</hi>食積止金瘡血出齒齗出血<hi>時珍</hi>
　附方<hi>舊七新十二</hi>翻胃吐食<hi>梁上塵黑驢尿調服之  集簡方</hi>霍亂吐利<lb/>
　<hi>屋下倒掛塵滚湯泡澄清服即止  衛生易簡方</hi>小便不通<hi>梁上塵二指撮水服之  外臺</hi>
　<hi>秘要</hi>大腸脱肛<hi>烏龍尾即梁上塵同鼠尿燒烟于桶内坐上薰之數次即不脱也  濟急</hi>喉<lb/>
　痺乳蛾<hi>烏龍尾枯礬猪牙皁莢以鹽炒黄等分為末或吹或㸃皆妙  孫氏集効方</hi>牙痛<lb/>
　㗜鼻<hi>壁上掃土用鹽炒過為末隨左右㗜鼻  普濟方</hi>鼻中息肉<hi>梁塵吹之  普濟方</hi>
　夜臥魘死<hi>勿用火照急取梁塵納鼻中即活  瑣碎錄</hi>卒自縊死<hi>梁上塵如荳大</hi>
<pb n="KR3e0079_WYG_026-29b"/>
　<hi>各納一筒中四人同時極力吹兩耳及鼻中即活  外臺秘要</hi>經血不止<hi>烏龍尾炒烟盡荆芥</hi>
　<hi>穂各半兩為末毎服二錢茶下  聖濟錄</hi>婦人胎動<hi>十月未足欲産梁上塵竈突墨等分酒服</hi>
　<hi>方寸匕方  千金</hi>横生逆産<hi>梁上塵酒服方寸/匕  子母秘錄</hi>婦人妬乳<hi>醋和</hi>
　<hi>梁上塵塗之  千金方</hi>石癰不膿<hi>梁上塵灰葵根莖灰等分用醋和傅之  千金方</hi>發<lb/>
　背腫痛<hi>廚内倒弔塵為末以生蔥極嫩心同搗膏傅之留頂一日一換乾以水潤之  瀕湖集簡</hi>
　<hi>方</hi>無名惡瘡<hi>梁上倒掛塵二條韭地蚯蚓泥少許生蜜和捻作餅如錢大隂乾用蜜水調頻</hi>
　<hi>傅之便楊起簡  方</hi>小兒頭瘡<hi>浸淫成片梁上塵和油瓶下滓以皁莢湯洗後塗之  子母秘</hi>
　<hi>錄</hi>小兒赤丹<hi>屋塵和臘猪脂/傅之  千金方</hi>老𠻳不止<hi>故茅屋上塵年乆着烟火</hi>
<pb n="KR3e0079_WYG_026-30a"/>
　<hi>者和石黄欵冬花婦人月經衣帶為末水和塗茅上待乾入竹筒中燒烟吸嚥無不瘥也  陳藏器本草</hi>
門臼塵<hi>綱目</hi>
　主治止金瘡出血又諸般毒瘡切蒜蘸擦至出汗即<lb/>
　消<hi>時珍</hi>
寡婦牀頭塵土<hi>拾遺</hi>
　主治耳上月割瘡和油塗之<hi>藏器</hi>
瓷甌中白灰<hi>拾遺</hi>
　集解<hi>藏器曰瓷器物初燒時相隔皆以灰為泥然後燒之但為瓷裏有灰即收之備用</hi>
<pb n="KR3e0079_WYG_026-30b"/>
　主治游腫醋摩傅之<hi>藏器</hi>
香爐灰<hi>綱目</hi>
　主治跌撲金刅傷損罨之止血生肌　香爐岸　疥<lb/>
　瘡<hi>時珍</hi>
鍛竈灰<hi>别錄下品</hi>
　集解<hi>𢎞景曰此鍛鐵竈中灰耳兼得鐵力故也</hi>
　主治癥瘕堅積去邪惡氣<hi>别錄恭曰療暴瘕有効古方貳車丸中用之</hi>
　附方<hi>新一</hi>産後隂脱<hi>鐵罏中紫塵羊脂二味和勻布裹炙熱熨推納上  徐氏胎産</hi>
<pb n="KR3e0079_WYG_026-31a"/>
　<hi>方</hi>
冬灰<hi>本經下品</hi>
　釋名<hi>宗奭曰諸灰一爇而成其體輕力劣惟冬灰則經三四月方撒罏其灰既曉夕燒灼其力全燥</hi>
　<hi>烈而體益重故也</hi>
　集解<hi>别録曰冬灰生方谷川澤𢎞景曰此即今浣衣黄灰爾燒諸蒿藜積聚鍊作之性亦烈荻灰尤</hi>
　<hi>烈恭曰冬灰本是藜灰餘草不真又有青蒿灰柃灰一作苓字乃燒木葉作並入染家用亦蝕惡肉時珍</hi>
　<hi>曰冬灰乃冬月竈中所燒薪柴之灰也專指作蒿藜之灰亦未必然原本一名藜灰生方谷川澤殊為不</hi>
　<hi>通此灰既不當言川澤又豈獨方谷乃有耶今人以灰淋汁取鹻浣衣發麵令晢治瘡蝕惡肉浸藍靛染</hi>
<pb n="KR3e0079_WYG_026-31b"/>
　<hi>青色</hi>
　氣味辛微温有毒主治去黑子肬息肉疽蝕疥瘙<hi>本經</hi>
　煑豆食大下水腫<hi>蘇恭</hi>醋和熱灰熨心腹泠氣痛及血<lb/>
　氣絞痛泠即易<hi>藏器</hi>治犬咬熱灰傅之又治溺死凍死<lb/>
　蝕諸癰疽惡肉<hi>時珍</hi>
　發明<hi>時珍曰古人治人溺水死用竈中灰一石埋之從頭至足惟露七孔良乆即甦凡蠅溺水死試</hi>
　<hi>以灰埋之少頃即便活甚驗蓋灰性暖而能拔水也</hi>
　附方<hi>新七</hi>人溺水死<hi>方見/上</hi>墮水凍死<hi>只有㣲氣者勿以火炙用布包袋盛</hi>
<pb n="KR3e0079_WYG_026-32a"/>
　<hi>熱灰放在心頭冷即換待眼開以温酒與之  普濟方</hi>隂冷疼悶<hi>冷氣入腹腫滿殺人醋和</hi>
　<hi>熱灰頻熨之  千金方</hi>湯火傷灼<hi>餅罏中灰麻油調傅不得着水仍避風  寇氏衍義</hi>犬<lb/>
　咬傷人<hi>苦酒和灰傅之或熱湯和之  千金方</hi>
石鹼<hi>補遺</hi>
　釋名灰鹼　花鹼<hi>時珍曰狀如石類鹼故亦得鹼名</hi>
　集解<hi>時珍曰石鹼出山東濟寜諸處彼人采蒿蓼之屬開窖浸水漉起晒乾燒灰以原水淋汁毎百</hi>
　<hi>引入粉麵二三斤乆則凝淀如石連汁貨之四方澣衣發麵甚獲利也他處以竈灰淋濃汁亦去垢發麵</hi>
　氣味辛苦温微毒主治去濕熱止心痛消痰磨積塊<lb/>
<pb n="KR3e0079_WYG_026-32b"/>
　去食滯洗滌垢膩量虚實用過服損人<hi>震亨</hi>殺齒蟲去<lb/>
　目瞖治噎膈反胃同石灰爛肌肉潰癰疽瘰癧去瘀<lb/>
　肉㸃痣魘疣贅痔核神效<hi>時珍</hi>
　附方<hi>新六</hi>多年反胃<hi>方見/鉛下</hi>消積破氣<hi>石鹼三錢山查三兩阿魏五錢半夏</hi>
　<hi>皁莢水制過一兩為末以阿魏化醋煑糊丸服  摘𤣥方</hi>一切目疾<hi>白鹼揀去黑碎者厚紙七</hi>
　<hi>層包掛風處四十九日取研極細日日㸃之  普濟方</hi>拳毛倒睫<hi>用刀微劃動以藥泥眼胞</hi>
　<hi>上睫自起也石鹼一錢石灰一錢醋調塗之  摘𤣥方</hi>蟲牙疼痛<hi>花鹻填孔内立止  儒門</hi>
　<hi>事親</hi>痣黶疣贅<hi>花鹼礦灰以小麥稈灰汁煎二味令乾等分為末以針刺破水調㸃之三日三</hi>
<pb n="KR3e0079_WYG_026-33a"/>
　<hi>上即去須新合乃効  聖劑録</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0079_WYG_026-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本草綱目卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草綱目卷四十七</head> <lb/>
    <p>
<pb n="KR3e0079_WYG_110-1a"/>
欽定四庫全書<lb/>
　本草綱目卷四十七<lb/>
　　　　　　　　　　　　明　李時珍　撰<lb/>
　　禽之一<hi>水禽類二十三種  附三種</hi>
鶴<hi>宋嘉祐</hi>
　釋名仙禽<hi>綱目</hi>胎禽<hi>時珍曰鶴字篆文象翹首短尾之形一云白色㿥㿥故名八公相鶴</hi>
　<hi>經云鶴乃羽族之宗仙人之驥千六百年乃胎產則胎仙之稱以此世謂鶴不卵生者誤矣</hi>
　集解<hi>禹錫曰鶴有白𤣥黄蒼入藥用蒼者他色次之時珍曰鶴大於鵠長三尺髙三尺餘喙長四寸</hi>
<pb n="KR3e0079_WYG_110-1b"/>
　<hi>丹頂赤目赤頰青脚修頸凋尾粗膝纎指白羽黒翎亦有灰色蒼色者嘗以夜半鳴聲唳雲霄雄鳴上風</hi>
　<hi>雌鳴下風聲交而孕亦啖蛇虺聞降真香則降其糞能化石皆物類相感也按相鶴經云鶴陽鳥也而遊</hi>
　<hi>於隂行必依洲渚止不集林木二年落子毛易黒㸃三年產伏又七年羽翮具又七年飛薄雲漢又七年</hi>
　<hi>舞應節又七年鳴中律又七年大毛落氄毛生或白如雪或黒如漆百六十年雌雄相視而孕千六百年</hi>
　<hi>形始定飲而不食乃胎化也又按俞琰云龜鶴能運任脈故多壽無死氣於中也鶴骨為笛甚清越</hi>
　白鶴血氣味鹹平無毒主治益氣力補虚乏去風益<lb/>
　肺<hi>嘉祐</hi>
　發明<hi>禹錫曰按穆天下傳云天子至巨蒐二氏獻白鶴之血飲之云益人氣力也</hi>
<pb n="KR3e0079_WYG_110-2a"/>
　腦主治和天雄葱實服之令人目明夜能書字<hi>抱朴</hi>
　卵氣味甘鹹平無毒主治預解痘毒多者令少少者<lb/>
　令不出每用一枚煮與小兒食之<hi>時珍全出活㓜  書</hi>
　骨主治酥炙入滋補藥<hi>時珍</hi>
　肫中砂石子主治磨水服解蠱毒邪<hi>嘉祐</hi>
鸛<hi>别錄下品</hi>
　釋名皂君<hi>詩疏</hi>負釡<hi>同/</hi>黑尻<hi>時珍曰鸛字篆大象形其背尾色黑故陸璣詩疏有</hi>
　<hi>皂君諸名</hi>
<pb n="KR3e0079_WYG_110-2b"/>
　集解<hi>𢎞景曰鸛有兩種似鵠而巢樹者為白鸛黑色曲頸者為烏鸛今宜用白者宗奭曰鸛身如鶴</hi>
　<hi>但頭無丹項無烏帶兼不善唳止以喙相撃而鳴多在樓殿吻上作窠嘗日夕觀之並無作池養魚之説</hi>
　<hi>時珍曰鸛似鶴而頂不丹長頸赤喙色灰白翅尾俱黑多巢于髙木其飛也奮於層霄旋遶如陣仰天號</hi>
　<hi>鳴必主有雨其抱卵以影或云以聲䀨之禽經云鸛生三子一為鶴巽極成震影變陽也震為鶴巽為鸛</hi>
　<hi>也</hi>
　正誤<hi>藏器曰人探巢取鸛子六十里旱能羣飛激散雨也其巢中以泥為池含水滿中養魚蛇以哺</hi>
　<hi>子鸛之伏卵恐冷取礜石圍之以助燥氣時珍曰寥郭之大隂陽升降油然作雲沛然下雨區區微鳥豈</hi>
　<hi>能以私忿使天壊赤旱耶况鸛乃水鳥可以候雨乎作池取石之説俱出自陸璣詩疏張華博物志可謂</hi>
<pb n="KR3e0079_WYG_110-3a"/>
　<hi>愚矣</hi>
　骨氣味甘大寒無毒<hi>藏器有小毒入沐湯浴頭令髪盡脱更不生也又殺樹木</hi>主<lb/>
　治鬼蠱諸疰毒五尸心腹痛<hi>别錄甄權曰亦可單炙黄研空心暖酒服方寸</hi>
　<hi>匕時珍曰千金治尸疰有鸛骨丸</hi>
　脚骨及嘴主治喉痺飛尸蛇虺咬及小兒閃癖大腹<lb/>
　痞滿並煮汁服之亦燒灰飲服<hi>藏器</hi>
　卵主治預解痘毒水煮一枚與小兒啖之令不出痘<lb/>
　或出亦稀<hi>時珍全出活㓜  書</hi>
<pb n="KR3e0079_WYG_110-3b"/>
　屎主治小兒天釣驚風發歇不定炒研半錢入牛黄<lb/>
　麝香各半錢炒蠍五枚為末每服半錢新汲水服<hi>時珍</hi>
鶬鷄<hi>食物</hi>
　釋名鶬鴰<hi>爾雅</hi>麋鴰<hi>爾/雅</hi>鴰鹿<hi>爾雅/翼</hi>麥鷄<hi>時珍曰按羅願云鶬麋其色蒼</hi>
　<hi>如麋也鴰鹿其聲也關西呼曰鴰鹿山東呼曰鶬鴰訛為錯落南人呼為鶬鷄江人呼為麥鷄</hi>
　集解<hi>頴曰鶬鷄狀如鶴大而頂無丹兩頰紅時珍曰鶬水鳥也食于田澤洲渚之間大如鸛青蒼色</hi>
　<hi>亦有灰色者長頸髙脚羣飛可以候霜或以為即古之鷫鸘其皮可為裘與鳯同名者也</hi>
　附錄鷫鸘<hi>時珍曰按羅願爾雅翼云鷫鸘水鳥雁屬也似雁而長頸綠色皮可為裘霜時乃來</hi>
<pb n="KR3e0079_WYG_110-4a"/>
　<hi>就暖故禽經云鸘飛則霜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>飛則雨/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>即商羊也又西方之鳯亦名鷫鸘</hi>
　肉氣味甘温無毒主治殺蟲解蠱毒<hi>汪穎</hi>
　發明<hi>時珍曰鶬古人多食之故宋玉小招云鵠酸臇惟鳬煎鴻鶬景差大招云炙鴰烝鳬煔鶉<graphic n="KR1981" url="https://raw.githubusercontent.com/kanripo/KR-Gaiji/master/images/KR1981.png" mimeType="image/png"/>只今</hi>
　<hi>俚人捕食不復充饌品矣</hi>
陽鳥<hi>拾遺</hi>
　釋名陽鴉<hi>拾遺</hi>
　集解<hi>藏器曰陽鳥出建州似鸛而殊小身黑頸長而白</hi>
　嘴主治燒灰酒服治惡蟲咬成瘡<hi>藏器</hi>
<pb n="KR3e0079_WYG_110-4b"/>
鵚鶖<hi>食物</hi>
　釋名扶老<hi>古今注</hi>鴜䳓<hi>俗作鷀䳓時珍曰凡鳥至秋毛脱秃此鳥頭秃如秋毨又如老</hi>
　<hi>人頭童及扶杖之狀故得諸名説文作秃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
　集解<hi>時珍曰秃鶖水鳥之大者也出南方有大湖泊處其狀如鶴而大青蒼色張翼廣五六尺舉頭</hi>
　<hi>髙六七尺長頸赤目頭項皆無毛其頂皮方二寸許紅色如鶴頂其喙深黄色而扁直長尺餘其嗉下亦</hi>
　<hi>有胡袋如鵜鶘狀其足爪如雞黑色性極貪惡能與人鬬好啖魚蛇及鳥雛詩云有鶖在梁即此自元入</hi>
　<hi>我朝常賦猶有鴜䳓之供獻案飲膳正要云鴜䳓有三種有白者黑者花者名為胡鴜䳓其肉色亦不同</hi>
　<hi>也又案景煥間談云海鳥鵎鶋即今之秃鶖其説與環氏吳紀所謂鳥之大者秃鶖小者鷦鷯相合今潦</hi>
<pb n="KR3e0079_WYG_110-5a"/>
　<hi>年鶖或飛來近市人或怪駭此又同魯人怪鶢鶋之意皆由不常見耳</hi>
　肉氣味鹹微寒無毒<hi>正要曰甘温</hi>主治中蟲魚毒<hi>汪頴</hi>補中<lb/>
　益氣甚益人炙食尤美作脯<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>食强氣力令人走及<lb/>
　奔馬<hi>時珍古出飲膳正要及  今注禽經</hi>
　髓氣味甘温無毒主治補精髓<hi>正要</hi>
　喙主治魚骨哽<hi>汪穎</hi>
　毛主治解水蟲毒<hi>時珍雅出埤</hi>
䴌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音䝉童  綱目</hi>
<pb n="KR3e0079_WYG_110-5b"/>
　釋名越王鳥<hi>綱目</hi>鶴頂<hi>同/</hi>䴂鵰<hi>同</hi>
　集解<hi>時珍曰案劉欣期交州志云䴌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>即越王鳥水鳥也出九真交趾大如孔雀喙長尺餘黄白黑</hi>
　<hi>色光瑩如漆南人以為飲器羅山疏云越王鳥狀如烏鳶而足長口勾末如冠可受二升許以為酒器極</hi>
　<hi>堅緻不踐地不飲江湖不唼百草不食魚惟啖木葉糞似薰陸香山人得之以為香可入藥用楊慎丹鉛</hi>
　<hi>錄云䴌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>即今鶴頂也</hi>
　糞主治水和塗雜瘡<hi>竺真羅山疏</hi>
鵜鶘<hi>宋嘉祐</hi>
　釋名犁鶘　鴮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音户澤</hi>迯河<hi>一作/淘</hi>淘鵞<hi>禹錫曰昔有人竊肉入河</hi>
<pb n="KR3e0079_WYG_110-6a"/>
　<hi>化為此鳥今猶有肉因名迯河時珍曰此俚言也案山海經云沙水多犁鶘其名自呼後人轉為鵜鶘耳</hi>
　<hi>又吳諺云夏至前來謂之犁鶘言主水也夏至後來謂之犁塗言主旱也陸機云遇水澤即以胡盛水戽</hi>
　<hi>涸取魚食故曰鴮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰淘河俗名淘鵞因形也又訛而為駝鶴</hi>
　集解<hi>禹錫曰鵜鶘大如蒼鵞頥下有皮袋容二升物展縮由之袋中盛水以養魚云身是水沫惟胸</hi>
　<hi>前有兩塊肉列如拳詩云惟鵜在梁不濡其咮咮喙也言愛其嘴也時珍曰鵜鶘處處有之水鳥也似鶚</hi>
　<hi>而甚大灰色如蒼鵞喙長尺餘直而且廣口中正赤頷下胡大如數升囊好羣飛沈水食魚亦能竭小水</hi>
　<hi>取魚俚人食其肉取其脂入藥用翅骨䯒骨作筒吹喉鼻藥甚妙其盛水養魚身是水沫之説葢妄談也</hi>
　<hi>魚又案晁以道云鵜之屬有曰漫畫者以嘴畫水求  無一息之停有曰信天緣者終日凝立不易其處</hi>
<pb n="KR3e0079_WYG_110-6b"/>
　<hi>俟魚過乃取之所謂信天縁者即俗名青翰者也又名青莊此可喻人之貪廉</hi>脂油<hi>時珍曰剥取其</hi>
　<hi>脂熬化掠取就以其嗉盛之則不滲漏他物即透走也</hi>氣味鹹温滑無毒主治<lb/>
　塗癰腫治風痺透經絡通耳聾<hi>時珍</hi>
　發明<hi>時珍曰淘鵞油性走能引諸藥透入病所拔毒故能治聾痺腫毒諸病</hi>
　附方<hi>新一</hi>耳聾<hi>用淘鵞油半匙磁石一小豆麝香少許和勻以綿裹成挺子塞耳中口含生鐵</hi>
　<hi>少許用三五次即有效  青囊</hi>
　嘴氣味鹹平無毒主赤白久痢成疳燒存性研末水<lb/>
　服一方寸匕<hi>嘉祐</hi>
<pb n="KR3e0079_WYG_110-7a"/>
　舌主治疔瘡<hi>時珍</hi>
　毛皮主治反胃吐食燒存性每酒服二錢<hi>時珍濟出普</hi>
鵞<hi>别錄上品</hi>
　釋名家雁<hi>綱目</hi>舒雁<hi>時珍曰鵞鳴自呼江東謂之舒雁似雁而舒遲也</hi>
　集解<hi>時珍曰江淮以南多畜之有蒼白二色及大而垂胡者並綠眼黄喙紅掌善鬬其夜鳴應更師</hi>
　<hi>曠禽經云脚近臎者能步鵞鶩是也又云鵞伏卵則逆月謂向月取氣助卵也性能啖蛇及蚓制射工故</hi>
　<hi>養之能辟蟲虺或言鵞性不食生蟲者不然</hi>
　白鵞膏<hi>臘月鍊收</hi>氣味甘微寒無毒主治灌耳治卒聾<hi>别錄</hi>
<pb n="KR3e0079_WYG_110-7b"/>
　潤皮膚可合靣脂<hi>日華</hi>塗面急令人悦白唇瀋手足皴<lb/>
　裂消癰腫解礜石毒<hi>時珍</hi>
　肉氣味甘平無毒<hi>日華曰白鵞辛凉無毒蒼鵞冷有毒發瘡腫詵曰鵞肉性冷多食令</hi>
　<hi>人霍亂發痼疾李廷飛曰嫩鵞毒老鵞良</hi>主治利五臟<hi>别錄</hi>解五臟熱服丹<lb/>
　石人宜之<hi>孟詵</hi>煮汁止消渇<hi>藏器</hi>
　發明<hi>藏器曰蒼鵞食蟲主射工毒為良白鵞不食蟲止渇為勝時珍曰鵞氣味俱厚發風發瘡莫此</hi>
　<hi>為甚火薰者尤毒曾目撃其害而本草謂其性凉利五臟韓<graphic n="KR1026" url="https://raw.githubusercontent.com/kanripo/KR-Gaiji/master/images/KR1026.png" mimeType="image/png"/>醫通謂其疎風豈其然哉又葛洪肘後方</hi>
　<hi>云人家養白鵞白鴨可辟食射工則謂白鵞不食渇不發病之説亦非矣但比蒼鵞薄乎云耳若夫止</hi>
<pb n="KR3e0079_WYG_110-8a"/>
　<hi>凡發胃氣者皆能生津豈獨止渇者便曰性凉乎參苓白术散乃治渇要藥何嘗寒凉耶</hi>
　臎<hi>一名尾罌尾肉也時珍曰内則舒鴈臎不可食為氣臊可厭耳而俗夫嗜之</hi>主治塗手<lb/>
　足皴裂納耳中治聾及聤耳<hi>日華</hi>
　血氣味鹹平微毒主治中射工毒者飲之并塗其身<lb/>
　<hi>陶𢎞景</hi>解藥毒<hi>時珍曰祈禱家多用之</hi>
　膽氣味苦寒無毒主治解熱毒及痔瘡初起頻塗抹<lb/>
　之自消<hi>時珍</hi>
　附方<hi>新一</hi>痔瘡有核<hi>白鵞膽二三枚取汁入熊膽二分片腦半分研勻甆器宻封勿令泄</hi>
<pb n="KR3e0079_WYG_110-8b"/>
　<hi>氣用則手指塗之立效  劉氏保壽堂方</hi>
　卵氣味甘温無毒主治補中益氣多食發痼疾<hi>孟詵</hi>
　涎主治咽喉榖賊<hi>時珍</hi>
　發明<hi>時珍曰按洪邁夷堅志云小兒誤吞稻芒着咽喉中不能出者名曰穀賊惟以鵞涎灌之即愈</hi>
　<hi>蓋鵞涎化榖相制耳</hi>
　毛主治射工水毒<hi>别錄</hi>小兒驚癎又燒灰酒服治噎疾<lb/>
　<hi>蘓恭</hi>
　發明<hi>𢎞景曰東川多溪毒養鵞以辟之毛羽亦佳并飲其血鵞未必食射工葢以威相制耳時珍曰</hi>
<pb n="KR3e0079_WYG_110-9a"/>
　<hi>禽經云鵞飛則蜮沉蜮即射工也又嶺南異物志云邕州蠻人選鵞腹毳毛為衣被絮柔暖而性冷嬰兒</hi>
　<hi>尤宜之能辟驚癎栁子厚詩云鵞毛禦臘縫山罽即此葢毛與肉性不同也</hi>
　附方<hi>新二</hi>通氣散<hi>治誤吞銅錢及鉤繩鵞毛一錢燒灰滋石皂子大煆象牙一錢燒存性為</hi>
　<hi>末每服半錢新汲水下  醫方妙選</hi>噎食病<hi>白鵞尾毛燒灰米湯每服一錢</hi>
　掌上黄皮主治燒研搽脚趾縫濕爛焙研油調塗凍<lb/>
　瘡良<hi>時珍諸出譚埜翁  方</hi>
　屎主治絞汁服治小兒鵞口瘡<hi>時珍錄出秘</hi>蒼鵞屎傅蟲<lb/>
　蛇咬毒<hi>日華</hi>
<pb n="KR3e0079_WYG_110-9b"/>
　附方<hi>新一</hi>鵞口瘡<hi>自内生出可治自外生入不可治用食草白鵞下清糞濾汁入沙糖少許</hi>
　<hi>搽之或用雄鵞糞眠倒者燒灰入麝香少許搽之立效  永類鈐方</hi>
鴈<hi>本經上品</hi>
　釋名鴻<hi>時珍曰按禽經云鳱以水言自南而北䲸以山言自北而南張華注云鳱䲸並音鴈冬則</hi>
　<hi>適南集于水干故字從干春則嚮北集于山䲸故字從岸小者曰鴈大者曰鴻鴻大也多集江渚故從江</hi>
　<hi>梵書謂之僧娑</hi>
　集解<hi>别錄曰鴈生江南池澤取無時𢎞景曰詩疏云大曰鴻小曰鴈今鴈類亦有大小皆同一形又</hi>
　<hi>有野鵞大于鴈似人家蒼鵞謂之駕鵞鴈在江湖夏當産伏故皆往北恐鴈門北人不食之也雖采無時</hi>
<pb n="KR3e0079_WYG_110-10a"/>
　<hi>以冬月為好恭曰鴈為陽鳥與燕往來相反冬南翔夏北徂孳育于北也豈因北人不食之乎宗奭曰鴈</hi>
　<hi>熱則即北寒則即南以就和氣所以為禮幣者一取其信二取其和也時珍曰鴈狀似鵞亦有蒼白二色</hi>
　<hi>今人以白而小者為鴈大者為鴻蒼者為野鵞亦曰鴚鵞爾雅謂之鵱鸚也鴈有四德寒則自北而南止</hi>
　<hi>于衡陽熱則自南而北歸于鴈門其信也飛則有序而前鳴後和其禮也失偶不再配其節也夜則羣宿</hi>
　<hi>而一奴巡警盡則㗸蘆以避繒繳其智也而捕者豢之為媒以誘其類是則一愚矣南來時瘠瘦不可食</hi>
　<hi>北嚮時乃肥故宜取之又漢唐書並載有五色鴈云</hi>
　鴈肪正誤一名鶩肪<hi>𢎞景曰鶩是野鴨本經鴈肪亦名鶩是鴈鶩相類而誤耳</hi>
　氣味甘平無毒主治風攣拘急偏枯血氣不通利久<lb/>
<pb n="KR3e0079_WYG_110-10b"/>
　服益氣不饑輕身耐老<hi>本經浄心鏡云上證用肪四兩鍊  每日空心暖酒服一</hi>
　<hi>匙</hi>長毛髮鬚眉<hi>别錄詵曰合/生髪膏用之</hi>殺諸石藥毒<hi>吳普</hi>治耳聾<lb/>
　和豆黄作丸補勞瘦肥白人<hi>日華</hi>塗癰腫耳疳又治結<lb/>
　熱胸痞嘔吐<hi>時珍曰外臺治此證有鴈肪湯</hi>
　附方<hi>新一</hi>生髮<hi>鴈肪日日塗之  千金方</hi>
　肉氣味甘平無毒<hi>思邈曰七月勿食雁傷人神禮云食鴈去腎不利人也</hi>主治<lb/>
　風麻痺久食動氣壯筋骨<hi>日華</hi>利臟腑解丹石毒<hi>時珍</hi>
　發明<hi>𢎞景曰鴈肪人不多食亦應好宗奭曰人不食鴈謂其知隂陽之升降少長之行序也道家謂</hi>
<pb n="KR3e0079_WYG_110-11a"/>
　<hi>之天厭亦一説耳食之則治諸風</hi>
　骨主治燒灰和米泔沐頭長髪<hi>孟詵</hi>
　毛主治喉下白毛療小兒癎有効<hi>蘓恭</hi>自落翎毛小兒<lb/>
　佩之辟驚癎<hi>日華</hi>
　發明<hi>時珍曰案酉陽雜俎云臨邑人春夏羅取鴻鴈毛以禦暑又淮南萬畢術云鴻毛作囊可以渡</hi>
　<hi>江此亦中流一壺之意水行者不可不知</hi>
　屎白主治炙瘡腫痛和人精塗之<hi>梅師</hi>
鵠<hi>食物</hi>
<pb n="KR3e0079_WYG_110-11b"/>
　釋名天鵞<hi>時珍曰案師曠禽經云鵠鳴哠哠故謂之鵠吳僧賛寧云凡物大者皆以天名天者</hi>
　<hi>大也則天鵞名義蓋亦同此羅氏謂鵠即鴨亦不然</hi>
　集解<hi>時珍曰鵠大于鴈羽毛白澤其翔極髙而善歩所謂鵠不浴而白一舉千里是也亦有黄鵠丹</hi>
　<hi>鵠湖海江漢之間皆有之出遼東者尤甚而畏海青鶻其皮毛可為服飾謂之天鵞絨案飲膳正要云天</hi>
　<hi>鵞有四等大金頭鵞似鴈而長項入食為上美于鴈小金頭鵞形差小花鵞色花一種不能鳴鵞飛則翔</hi>
　<hi>響其肉微腥並不及大金頭鵞各有所産之地</hi>
　肉氣味甘平無毒<hi>頴曰冷忽氏曰熱</hi>主治醃炙食之益人氣<lb/>
　力利臟腑<hi>時珍</hi>
<pb n="KR3e0079_WYG_110-12a"/>
　油<hi>冬月取肪鍊收</hi>氣味<hi>缺/</hi>主治塗癰腫治小兒疳耳<hi>時珍</hi>
　附方<hi>新一</hi>疳耳出膿<hi>用天鵞油調草烏末入龍腦少許和𫝊立效無則以鴈油代之  通</hi>
　<hi>𤣥論</hi>
　絨毛主治刀杖金瘡貼之立愈<hi>江頴</hi>
鴇<hi>音保綱目</hi>
　釋名獨豹<hi>時珍曰案羅願云鴇有豹文故名獨豹而訛為鴇也陸佃云鴇性羣居如鴈有行列</hi>
　<hi>故字從<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音保相次也詩云鴇行是矣</hi>
　集解<hi>時珍曰鴇水鳥也似雁而斑文無后趾性不木止其飛也肅肅其食也齝肥腯多脂肉粗味美</hi>
<pb n="KR3e0079_WYG_110-12b"/>
　<hi>闗語曰鴇無舌兎無脾或云純雌無雄與他鳥合或云鴇見鷙鳥激糞射之其毛自脱也</hi>
　肉氣味甘平無毒<hi>時珍曰禮記不食鴇奥奥者膍胵也深奥之處也</hi>主治補<lb/>
　益虚人去風痺氣<hi>正要</hi>
　肪主治長毛髪澤肌膚塗癰腫<hi>時珍</hi>
鶩<hi>音木品别錄上</hi>
　釋名鴨<hi>説文</hi>舒鳬<hi>爾/雅</hi>家鳬<hi>綱/目</hi>
                    <graphic n="KR3410" url="https://raw.githubusercontent.com/kanripo/KR-Gaiji/master/images/KR3410.png" mimeType="image/png"/>鴄<hi>音末匹時珍曰鶩通作木鶩性質木而無</hi>
　<hi>他心故庶人以為贄曲禮云庶人執匹匹雙鶩也匹夫卑末故廣雅謂鴨為<graphic n="KR3410" url="https://raw.githubusercontent.com/kanripo/KR-Gaiji/master/images/KR3410.png" mimeType="image/png"/>鵾禽經云鴨鳴呷呷其名</hi>
　<hi>自呼鳬能髙飛而鴨舒緩不能飛故曰舒鳬</hi>
<pb n="KR3e0079_WYG_110-13a"/>
　正誤<hi>𢎞景曰鶩即鴨有家鴨野鴨藏器曰尸子云野鴨為鳧家鴨為鶩不能飛翔如庶人守耕稼而</hi>
　<hi>已保昇曰爾雅云野鳧鶩而本草鶩肪乃家鴨也宗奭曰據數説則鳧鶩皆鴨也王勃滕王閣序云落霞</hi>
　<hi>與孤鶩齊飛則鶩為野鴨明矣勃乃名儒必有所據時珍曰四家惟藏器為是陶以鳧鶩混稱冦以鶩為</hi>
　<hi>野鴨韓引爾雅錯舒鳧為野鳧並誤矣今正之蓋鶩有舒鳧之名而鳧有野鶩之稱故王勃可以通用而</hi>
　<hi>其義自明案周禮庶人執鶩豈野鴨乎國風弋鳧與鴈豈家鴨乎屈原離騷云寜與騏驥抗軛乎將與鷄</hi>
　<hi>鶩争食乎寧昻昻若千里駒乎將汎汛若水中之鳧乎此以鳧鶩對言則家也野也益自明矣</hi>
　集解<hi>時珍曰案格物論云鴨雄者綠頭文翅雌者黄斑色但有純黑純白者又有白而烏骨者藥食</hi>
　<hi>更佳鴨皆雄瘖雌鳴重陽后乃肥腯味美清明后生卵則内䧟不滿伏卵聞礱磨之聲則<graphic n="KR1409" url="https://raw.githubusercontent.com/kanripo/KR-Gaiji/master/images/KR1409.png" mimeType="image/png"/>而不成無雌</hi>
<pb n="KR3e0079_WYG_110-13b"/>
　<hi>抱伏則以牛屎嫗而出之此皆物理之不可曉者也</hi>
　鶩肪<hi>白鴨者鍊過用</hi>　氣味甘大寒無毒<hi>思邈曰甘平</hi>主治風虚<lb/>
　寒熱水腫<hi>别錄</hi>
　附方<hi>新一</hi>瘰癧汁出<hi>不止用鴨脂調半夏末傅之  未類方</hi>
　肉氣味甘冷微毒<hi>𢎞景曰黄雌鴨為補最勝詵曰白鴨肉最良黑鴨肉有毒滑中發冷</hi>
　<hi>利脚氣不可食目白者殺人瑞曰腸風下血人不可食時珍曰嫩者毒老者良尾臎不可食見禮記昔有</hi>
　<hi>人食鴨肉成癥用<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>米/治之而愈見<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>米下</hi>主治補虚除客熱和臟腑及<lb/>
　水道療小兒驚癎<hi>别錄</hi>解丹毒止熱痢<hi>日華</hi>頭生瘡腫和<lb/>
<pb n="KR3e0079_WYG_110-14a"/>
　葱䜴煮汁飲之去卒然煩熱<hi>孟詵鴨並用白</hi>
　發明<hi>劉完素曰鶩之利水因其氣相感而為使也時珍曰鴨水禽也治水利小便宜用青頭雄鴨取</hi>
　<hi>水木生發之象治虚勞熱毒宜用烏骨白鴨取金水寒肅之象也</hi>
　附方<hi>舊三新一</hi>白鳳膏<hi>葛可久云治久虚發熱咳𠻳吐痰咳血火乘金位者用黑嘴白鴨一</hi>
　<hi>隻取血入温酒量飲使直入肺經以酒補之將鴨乾撏去毛脇下開竅去腸拭淨入大棗肉二升參苓平</hi>
　<hi>胃散末一升縳定用沙甕一箇置鴨在内以炭火慢煨將陳酒一瓶作三次入之酒乾為度取起食鴨及</hi>
　<hi>棗頻作取愈  十藥神書</hi>大腹水病<hi>小便短少百一方用青頭雄鴨煮汁飲厚葢取汗  心鏡</hi>
　<hi>治十種水病垂死用青頭鴨一隻如常治切和米并五味煮作粥食  又方用白鴨一隻治浄以䜴半升</hi>
<pb n="KR3e0079_WYG_110-14b"/>
　<hi>同薑椒入鴨腹中縫定蒸熟食之</hi>
　頭<hi>雄鴨者良</hi>主治煮服治水腫通利小便<hi>恭曰古方有鴨頭丸</hi>
　附方<hi>新一</hi>鴨頭丸<hi>治陽水暴腫靣赤煩燥喘急小便澀其效如神此裴河東方也用甜葶藶</hi>
　<hi>炒二兩熬膏漢防己末二兩以綠頭鴨血同頭全搗三千杵丸梧子大每木通湯下七十丸日三服一加</hi>
　<hi>猪苓一兩外臺祕要</hi>
　腦主治凍瘡取塗之良<hi>時珍</hi>
　血<hi>白鴨者良</hi>氣味鹹冷無毒主治解諸毒<hi>别錄</hi>熱飲解野葛<lb/>
　毒已死者入咽即活<hi>孟詵</hi>熱血解中生金生銀丹石砒<lb/>
<pb n="KR3e0079_WYG_110-15a"/>
　霜諸毒射工毒又治中惡及溺水死者灌之即活蚯<lb/>
　蚓咬瘡塗之即愈<hi>時珍</hi>
　附方<hi>新三</hi>卒中惡死<hi>或先病痛或卧而忽絶並取雄鴨向死人口斷其頭瀝血入口外以</hi>
　<hi>竹筒吹其下部極則易人氣通即活也  肘后</hi>解百蠱毒<hi>白鴨血熱飲之  廣記</hi>小兒<lb/>
　白痢<hi>似魚凍者白鴨殺取血滚酒泡服即止也  摘𤣥方</hi>
　舌主治痔瘡殺蟲取相制也<hi>時珍</hi>
　涎主治小兒痓風頭及四肢皆往後以鴨涎滴之又<lb/>
　治蚯蚓吹小兒隂腫取雄鴨抹之即消<hi>時珍上出海</hi>
<pb n="KR3e0079_WYG_110-15b"/>
　膽氣味苦辛寒無毒主治塗痔核良又㸃赤目初起<lb/>
　亦效<hi>時珍</hi>
　肫衣<hi>即膍胵内皮也</hi>主治諸骨硬炙研水服一錢即愈取其<lb/>
　消導也<hi>時珍</hi>
　卵氣味甘鹹微寒無毒<hi>詵曰多食發冷氣令人氣短背悶小兒多食脚軟塩藏食</hi>
　<hi>之即宜人士良曰生瘡毒者食之令惡肉突出𢎞景曰不可合鱉肉李子食害人合椹食令人生子不順</hi>
　主治心腹胸膈熱<hi>日華</hi>
　發明<hi>時珍曰今人塩藏鴨子其法多端俗傳小兒泄痢炙鹹卵食之亦間有愈者葢鴨肉能治痢而</hi>
<pb n="KR3e0079_WYG_110-16a"/>
　<hi>炒塩亦治血痢故耳</hi>
　白鴨通<hi>即鴨屎也與馬通同義</hi>氣味冷無毒主治殺石藥毒解<lb/>
　結縳散畜熱<hi>别錄</hi>主熱毒毒痢又和雞子白塗熱瘡腫<lb/>
　毒即消塗蚯蚓咬亦效<hi>孟詵</hi>絞汁服解金銀銅鐵毒<hi>時珍</hi>
　附方<hi>舊一新二</hi>石藥過劑<hi>白鴨屎為末水服/二錢效  百一方</hi>乳石發動<hi>煩熱</hi>
　<hi>用白鴨通一合湯一盞漬之澄清冷飲  聖惠方</hi>熱瘡腫痛<hi>不可忍用家鴨糞同雞子清調</hi>
　<hi>傅即消  聖惠</hi>
鳬<hi>食療</hi>
<pb n="KR3e0079_WYG_110-16b"/>
　釋名野鴨<hi>詩疏</hi>野鶩<hi>同/上</hi>鸍<hi>音/施</hi>沉鳬<hi>時珍曰鳬從几音殊短羽髙飛貎鳬義取</hi>
　<hi>此爾雅云鸍沉鳬也鳬性好沒故也俗作晨鳬云鳬常以晨飛亦通</hi>
　集解<hi>時珍曰鳬東南江海湖泊中皆有之數百為羣晨夜蔽天而飛聲如風雨所至稻粱一空陸幾</hi>
　<hi>詩疏云狀似鴨而小雜青白色背上有文短喙長尾卑脚紅掌水鳥之謹愿者肥而耐寒或云食用綠頭</hi>
　<hi>者為上尾央者次之海中一種冠鳬頭上有冠乃石首魚所化也並宜冬月取之</hi>
　肉氣味甘凉無毒<hi>詵曰九月以後立春以前即中食大益病人全勝家者雖寒不動氣</hi>
　<hi>日華曰不可合胡桃木耳豆䜴同食</hi>主治補中益氣平胃消食除十二<lb/>
　種蟲身上有諸小熱瘡年久不愈者但多食之即瘥<lb/>
<pb n="KR3e0079_WYG_110-17a"/>
　<hi>孟詵</hi>治熱毒風及惡瘡癤殺腹臟一切蟲治水腫<hi>日華</hi>
　血主治解挑生蠱毒熱飲探吐<hi>時珍𤣥出摘</hi>
鸊鷉<hi>音甓梯  拾遺</hi>
　釋名須蠃<hi>爾雅</hi>水<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音札/正要</hi>䴇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>日/用</hi>刁鴨<hi>食/療</hi>油鴨<hi>俗時珍曰鸊鷉</hi>
　<hi>須蠃並未詳<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>刁零丁皆狀其小也油言其肥也</hi>
　集解<hi>藏器曰鸊鷉水鳥也大如鳩鴨脚連尾不能陸行常在水中人至即沉或擊之便起其膏塗刀</hi>
　<hi>劍不繡續英華詩云馬㗸苜蓿葉劍瑩鸊鷉膏是也韓保昇曰野鴨有與家鴨相似者有全别者其甚小</hi>
　<hi>者名刁鴨味最佳時珍曰鸊鷉南方湖溪多有之似野鴨而小蒼白文多脂味美冬月取之其類甚多楊</hi>
<pb n="KR3e0079_WYG_110-17b"/>
　<hi>雄方言所謂野鳬甚小而好没水中者南楚之外謂之鸊鷉大者謂之鶻鸊是也</hi>
　肉氣味甘平無毒主治補中益氣五味炙食甚美<hi>時珍</hi>
　<hi>正出  要</hi>
　膏主治滴耳治聾<hi>藏器</hi>
鴛鴦<hi>宋嘉祐</hi>
　釋名黄鴨<hi>綱目</hi>匹烏<hi>時珍曰鴛鴦終日並游有宛在水中央之意也或曰雄鳴曰鴛雌鳴</hi>
　<hi>曰鴦崔豹古今注云鴛鴦雄雌不相離人獲其一則一相思而死故謂之匹烏湼槃經謂之婆羅迦隣提</hi>
　集解<hi>時珍曰鴛鴦鳬類也南方湖溪中有之棲于土穴中大如小鴨其質杏黄色有文采紅頭翠鬛</hi>
<pb n="KR3e0079_WYG_110-18a"/>
　<hi>黑翅黑尾紅掌頭有白長毛垂之至尾交頸而卧其交不再</hi>
　肉氣味鹹平有小毒<hi>孫曰苦㣲温無毒瑞曰酸無毒詵曰多食令人患大風</hi>主<lb/>
　治諸瘻疥癬以酒浸炙令熱傅貼瘡上冷即易<hi>嘉祐</hi>清<lb/>
　酒炙食治瘻瘡作羮臛食之令人肥麗夫婦不和者<lb/>
　私與食之即相愛憐<hi>孟詵</hi>炙食治夢寐思慕者<hi>孫思邈</hi>
　附方<hi>舊一新一</hi>五瘻漏瘡<hi>鴛鴦一隻治如常法炙熟細切以五味醋食之作羮亦妙  食</hi>
　<hi>醫心鏡</hi>血痔不止<hi>鴛鴦一隻治净切片以五味椒鹽醃炙空心食之奉親養老方</hi>
鸂鷘<hi>音溪敇宋嘉祐</hi>
<pb n="KR3e0079_WYG_110-18b"/>
　釋名溪鴨<hi>異物志</hi>紫鴛鴦<hi>時珍曰按杜臺卿賦云鸂鷘尋邪而逐害此鳥專食短狐</hi>
　<hi>乃溪中勅逐害物者其㳺于溪也左雄右雌羣伍不亂似有式度者故説文人作谿鵡其形大于鴛鴦而</hi>
　<hi>色多紫亦好並遊故謂之紫鴛鴦也</hi>
　集解<hi>藏器曰鸂鷘南方有短狐處多有之性食短狐也所居處無復毒氣人家宜畜之形小如鴨毛</hi>
　<hi>有五采首有纓尾有毛如船柁形</hi>
　肉氣味甘平無毒<hi>冬月用之</hi>主治食之去驚邪及短狐毒<lb/>
　<hi>嘉祐</hi>
鵁鶄<hi>音交睛  拾遺</hi>
<pb n="KR3e0079_WYG_110-19a"/>
　釋名交矑<hi>説文</hi>茭雞<hi>俗/</hi>鳽<hi>音堅出爾雅時珍曰按禽經云白鷁相睨而孕鵁鶄睛交</hi>
　<hi>而孕又曰旋目其名鷃方目其名鴋交目其名鳽觀其眸子而命名之義備矣説文謂之交矑矑亦目瞳</hi>
　<hi>子也俗呼茭雞云多居茭菰中而脚髙似雞其説亦通</hi>
　集解<hi>藏器曰鵁鶄水鳥也出南方池澤似鴨綠衣人家養之馴擾不去可厭火災博物志云鵁鶄巢</hi>
　<hi>于髙樹生子穴中㗸其母翼飛下飲食時珍曰鵁鶄大如鳬鶩而髙脚似雞長喙好啄其頂有紅毛如冠</hi>
　<hi>翠鬛碧斑丹嘴青脛養之可玩</hi>
　附方旋目<hi>水鳥也生荆郢間大如鷺而短尾紅白色深目目旁毛皆長而旋上林賦云交睛旋</hi>
　<hi>日是矣</hi>方目<hi>一名鴋音紡一名澤虞俗名䕶田鳥西人謂之蝦蟇䕶水鳥也常在田澤中形似鷗</hi>
<pb n="KR3e0079_WYG_110-19b"/>
　<hi>鷺蒼黑色頭有白肉冠赤足見人輒鳴喚不去漁人呼為烏鷄閩人訛為姑鷄</hi>
　肉氣味甘鹹平無毒主治炙食解諸魚蝦毒<hi>時珍</hi>
鷺<hi>食物</hi>
　釋名鷺鷥<hi>禽經</hi>絲禽<hi>陸龜/䝉</hi>雪客<hi>李昉/所命</hi>舂鋤<hi>爾/雅</hi>白鳥<hi>時珍曰禽</hi>
　<hi>經云鸘飛則霜鷺飛則露步於淺水好自低昻如舂如鋤之狀故青齊間謂之舂鋤遼東吳楊皆云白鷺</hi>
　集解<hi>時珍曰鷺水鳥也林棲水食羣飛成序潔白如雪頭細而長脚青善翹高尺餘解指短尾喙長</hi>
　<hi>三寸頂有長毛十數莖毿毿然如絲欲取魚則弭之郭景純云其毛可為睫䍦變化論云鷺以目盼而受</hi>
　<hi>胎頴曰似鷺而頭無絲脚黄色者俗名白鶴子又有紅鶴相類色紅禽經所謂朱鷺是也</hi>
<pb n="KR3e0079_WYG_110-20a"/>
　肉氣味鹹平無毒主治虚瘦益脾補氣炙熟食之<hi>汪頴</hi>
　頭主治破傷風肢强口𦂳連尾燒研以臘猪脂調傅<lb/>
　瘡口<hi>救急方</hi>
鷗<hi>食物</hi>
　釋名鷖<hi>音醫</hi>水鴞<hi>時珍曰鷗者浮水上輕漾如漚也鷖者鳴聲也鴞者形似也在海者名海</hi>
　<hi>鷗在江者名江鷗江夏人訛為江鵞也海中一種隨潮往來謂之信鳬</hi>
　集解<hi>時珍曰鷗生南方江海湖溪間形色如白鴿及小白鷄長喙長脚羣飛耀日三月生卵羅氏謂</hi>
　<hi>青黑色誤矣</hi>
<pb n="KR3e0079_WYG_110-20b"/>
　肉氣味<hi>缺</hi>
鸀鳿<hi>音燭玉  拾遺</hi>
　釋名鸑鷟<hi>時珍曰鸀鳿名義未詳案許慎説文云鸑鷟鳯屬也又江中有鸑鷟似鳬而大赤目</hi>
　<hi>據此則鸀鳿乃鷟鸑聲轉葢此鳥有文彩如鳯毛故得同名耳</hi>
　集解<hi>藏器曰鸀鳿山溪有水毒處即有之因為食毒出所致也其狀如鴨而大長項赤目斑嘴毛紫</hi>
　<hi>紺色如鵁鶄色也時珍曰案三輔黄圖及事類合壁並以今人所呼白鶴子者為鸀鳿謂其鳥㓗白如玉</hi>
　<hi>也與陳氏似鴨紫紺之説不同白鶴子狀白如鷺長喙髙脚但頭無絲耳姿標如鶴故得鶴名林栖水食</hi>
　<hi>近水處極多人捕食之味不甚佳</hi>
<pb n="KR3e0079_WYG_110-21a"/>
　毛及屎主治燒灰水服治溪鳥毒砂蝨水弩射工蜮<lb/>
　短狐蝦鬚等病亦可將鳥近病人即能唼人身訖以<lb/>
　物承之當有沙出其沙即含沙射人之箭也又可籠<lb/>
　鳥近人令鳥氣相吸<hi>藏器</hi>
　發明<hi>藏器曰巳上數病大畧相似俱是山水間蟲含沙射影所致亦有無水處患者或如瘧或如天</hi>
　<hi>行寒熱或有瘡無瘡但夜卧時以手摩身體有辣痛處熟視當有赤㸃如針頭急捻之以芋葉入内刮出</hi>
　<hi>細沙以蒜封之則愈否則寒熱漸深也惟蝦鬚瘡最毒十活一二桂嶺獨多但早覺時以芋及甘蔗葉屈</hi>
　<hi>角入肉勾出其根如蝦鬚状則愈遲則根入至骨有如丁腫最惡好著人隠處時珍曰水弩短狐射上蜮</hi>
<pb n="KR3e0079_WYG_110-21b"/>
　<hi>一物也陳氏分為四非矣溪毒有氣無形砂蝨沙中細蟲也</hi>
鸕鷀<hi>别錄下品</hi>
　釋名鷧<hi>音意爾雅</hi>水老鴉<hi>衍義時珍曰案韻書盧與兹並黑也此鳥色深黑故名鷧者其</hi>
　<hi>聲自呼也</hi>
　集解<hi>時珍曰鸕鷀處處水郷有之似鶂而小色黑亦如鴉而長喙微曲善沒水取魚日集洲渚夜巢</hi>
　<hi>林木久則糞毒多令木枯也南方漁舟往往縻畜數十令其捕魚杜甫詩家家養鳥鬼頓頓食黄魚或謂</hi>
　<hi>即此又一種似鸕鷀而蛇頭長項冬月羽毛落盡栖息溪岸見人不能行即沒入水者此即爾雅所謂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
　<hi>頭魚鮫者不入藥用<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音拗藏器曰一種頭細身長項上白者名魚鮫不入用</hi>
<pb n="KR3e0079_WYG_110-22a"/>
　正誤<hi>𢎞景曰此鳥不卵生口吐其雛亦一異也藏器曰此鳥胎生從口出如兎吐兒故産婦執之易</hi>
　<hi>生宗奭曰人言孕婦忌食鸕鷀為其口吐雛常官于澧州公廨后有一大木上有三四十巢日夕視之既</hi>
　<hi>能交合又有碧色卵殻布地則陶陳之説誤聽人言也時珍曰一種鶂鳥或作鷁似鸕鷀而色白人誤以</hi>
　<hi>為白鸕鷀是也雌雄相似雄鳴上風雌鳴下風而孕口吐其子莊周所謂白鶂相視眸子不運而風化者</hi>
　<hi>也昔人誤以吐雛為鸕鷁蓋鶂鷧音相近耳鶂善髙飛能風能水故舟首畫之又有似鶂而短項背上綠</hi>
　<hi>色腹背紫白色者名青鶂一名鳥<graphic n="KR1410" url="https://raw.githubusercontent.com/kanripo/KR-Gaiji/master/images/KR1410.png" mimeType="image/png"/>陶氏謂烏賊魚乃此鳥所化或云即鴨非也</hi>
　肉氣味酸鹹冷微毒主治大腹鼓脹利水道<hi>時珍</hi>
　發明<hi>時珍曰鸕鷀别錄不見功用惟雷氏炮炙論序云體寒腹大全賴鸕鷀註云治腹大如鼓體寒</hi>
<pb n="KR3e0079_WYG_110-22b"/>
　<hi>者以鸕鷀燒存性為末米飲服之立愈切謂諸腹鼓大皆屬于熱衛氣並循于血脈則體寒此乃水鳥其</hi>
　<hi>氣寒冷而利水寒能勝熱利水能去濕故也又外臺云凡魚骨哽者但宻念鸕鷀不已即下此乃厭伏之</hi>
　<hi>意耳</hi>
　頭氣味微寒主治哽及噎燒研酒服<hi>别錄</hi>
　骨主治燒灰水服下魚骨哽<hi>𢎞景</hi>
　附方<hi>新一</hi>雀卵面斑<hi>鸕鷀骨燒研入白芷末猪脂和夜塗旦洗  摘𤣥方</hi>
　喙主治噎病發㗸之便安<hi>范汪</hi>
　嗉主治魚哽吞之最效<hi>時珍</hi>
<pb n="KR3e0079_WYG_110-23a"/>
　翅羽主治燒灰水服半錢治魚哽噎即愈<hi>時珍御出太平  覽</hi>
　蜀水花<hi>别錄曰鸕鷀屎也𢎞景曰溪谷間甚多當自取之擇用白處市賣者不可信頌曰屎多在</hi>
　<hi>山石上色紫如花就石刮取别錄謂屎即蜀水花而唐面膏方中二物並用未知其的時珍曰當以别錄</hi>
　<hi>為正唐方蓋傳寫之訛誤也</hi>
　氣味冷微毒主治去面上黑䵟黶誌<hi>别錄</hi>療面瘢疵及<lb/>
　湯火瘡痕和脂油傅疔瘡<hi>大明</hi>南人治小兒疳蚘乾研<lb/>
　為末炙猪肉蘸食云有竒效<hi>蘓頌</hi>殺蟲<hi>時珍</hi>
　附方<hi>舊二新一</hi>鼻面酒皶<hi>鸕鷀屎一合研末以臘月猪脂和之每夜塗旦洗  千金</hi>魚<lb/>
<pb n="KR3e0079_WYG_110-23b"/>
　骨哽咽<hi>鸕鷀屎研水服方寸匕并以水和塗喉外  范汪方</hi>斷酒<hi>鸕鷀屎燒研水服方寸匕</hi>
　<hi>日一服  外臺</hi>
魚狗<hi>拾遺</hi>
　釋名竭<hi>爾雅</hi>天狗<hi>同/</hi>水狗<hi>同/</hi>魚虎<hi>禽/經</hi>魚師<hi>同/</hi>翠碧鳥<hi>時珍</hi>
　<hi>曰狗虎師皆獸之噬物者此鳥害魚故得此類命名</hi>
　集解<hi>藏器曰此即翠鳥也穴土為窠大者名翠鳥小者名魚狗青色似翠其尾可為飾亦有斑白者</hi>
　<hi>俱能水上取魚時珍曰魚狗處處水涯有之大如燕喙尖而長足紅而短背毛翠色帶碧翅毛黑色揚青</hi>
　<hi>可飾女人首物亦翡翠之類</hi>
<pb n="KR3e0079_WYG_110-24a"/>
　肉氣味鹹平無毒主治魚哽及魚骨入肉不出痛甚<lb/>
　者燒研飲服或煑汁飲亦佳<hi>藏器</hi>
　發明<hi>時珍曰今人治魚骨哽取得去腸用隂陽瓦泥固煆存性入藥用葢亦取其相制之意</hi>
　附錄翡翠<hi>時珍曰爾雅謂之鷸出交廣南越諸地飲喙水側穴居生子亦巢于木似魚狗梢大</hi>
　<hi>或云前身翡後身翠如鵞翠雁翠之義或云雄為翡其色多赤雌為翠其色多青彼人亦以肉作腊食之</hi>
　<hi>方書不見用功應與魚狗相同</hi>
蚊母鳥<hi>拾遺</hi>
　釋名吐蚊鳥　鷏<hi>爾雅音田</hi>
<pb n="KR3e0079_WYG_110-24b"/>
　集解<hi>藏器曰此鳥大如鷄黑色生南方池澤茹藘中江東亦多其聲如人嘔吐每吐出蚊一二升夫</hi>
　<hi>蚊乃惡水中虫羽化所生而江東有蚊母鳥塞北有蚊母樹嶺南有䖟母草此三物異類而同功也時珍</hi>
　<hi>曰郭璞言蚊母似鳥<graphic n="KR1410" url="https://raw.githubusercontent.com/kanripo/KR-Gaiji/master/images/KR1410.png" mimeType="image/png"/>而大黄白雜文鳴如鴿聲嶺南異物志言吐蚊鳥大如青鷁大嘴食魚豈各地之</hi>
　<hi>産差異耶</hi>
　翅羽主治作扇辟蚊<hi>藏器</hi>
　<lb/>
　<lb/>
　本草綱目巻四十七<lb/>
</p>
<p>
</p>
  </div>
</body>
</text>
</TEI>
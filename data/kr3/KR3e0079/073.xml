<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草綱目卷二十九</head> <lb/>
    <p>
<pb n="KR3e0079_WYG_073-1a"/>
欽定四庫全書<lb/>
　本草綱目卷二十九<lb/>
　　　　　　　　　　　　明　李時珍　撰<lb/>
　　果之一<hi>五果類一十二種</hi>
李<hi>别録下品</hi>
　釋名嘉慶子<hi>時珍曰按羅願爾雅翼云李乃木之多子者故字從木子竊謂木之多子者多</hi>
　<hi>矣何獨李稱木子耶按素問言李味鹹屬肝東方之果也則李於五果屬木故得專稱爾今人呼乾李為</hi>
　<hi>嘉慶子按韋述兩京記云東都嘉慶坊有美李人稱為嘉慶子久之稱謂既熟不復知其所自矣梵書名</hi>
<pb n="KR3e0079_WYG_073-1b"/>
　<hi>李曰居陵迦</hi>
　集解<hi>𢎞景曰李類甚多京口有麥李麥秀時熟小而肥甜核不入藥姑熟有南居李解核如杏子形</hi>
　<hi>者入藥為佳志曰李有緑李黃李紫李牛李水李並甘美堪食核不中用有野李味苦核仁入藥頌曰李</hi>
　<hi>處處有之郭璞註爾雅休乃無實李也一名趙李痤音磋乃接慮李也一名麥李細熟有溝道與麥同熟</hi>
　<hi>駁乃赤李也陶氏所謂南居李今不復識醫家但用核若杏核者宗奭曰李樹大者髙丈許一種御李子</hi>
　<hi>大如櫻桃紅黃色先諸李熟醫家用者亦少時珍曰李緑葉白花樹能耐久其種近百其子大者如柸如</hi>
　<hi>卵小者如彈如櫻其味有甘酸苦濇數種其色有青緑紫朱黃赤縹綺胭脂青皮紫灰之殊其形有牛心</hi>
　<hi>馬肝柰李杏李水李離核合核無核匾縫之異其産有武陵房陵諸李早則麥李御李四月熟遲則晚李</hi>
<pb n="KR3e0079_WYG_073-2a"/>
　<hi>冬李十月十一月熟又有季春李冬花春實也按王禎農書云北方一種御黃李形大而肉厚核小甘香</hi>
　<hi>而美江南建寧一種均亭李紫而肥大味甘如蜜有擘李熟則自裂有餻李肥粘如餻皆李之嘉美者也</hi>
　<hi>今人用鹽曝糖藏蜜煎為果惟曝乾白李有益其法夏李色黃時摘之以鹽挼去汁合鹽晒萎去核復晒</hi>
　<hi>乾薦酒作飣皆佳</hi>
　實氣味苦酸微温無毒<hi>時珍曰李味甘酸其苦濇者不可食不沉水者有毒不可</hi>
　<hi>食大明曰多食令人臚脹發虚熱詵曰臨水食之令發痰瘧不可合雀肉食合蜜食損五臟宗奭曰不可</hi>
　<hi>合漿水食發霍亂澀氣而然服水人忌之</hi>主治曝食去痼熱調中<hi>别録</hi>去骨<lb/>
　節間勞熱<hi>孟詵</hi>肝病宜食之<hi>思邈</hi>
<pb n="KR3e0079_WYG_073-2b"/>
　核仁氣味苦平無毒主治僵仆踒折瘀血骨痛<hi>别録</hi>令<lb/>
　人好顔色<hi>呉普</hi>治女人少腹腫滿利小腸下水氣除浮<lb/>
　腫<hi>甄權</hi>治面䵟黑子<hi>蘇頌</hi>
　附方<hi>舊一新一</hi>女人面䵟<hi>用李核仁去皮細研以雞子白和如稀餳塗之至旦以漿水洗</hi>
　<hi>去後塗胡粉不過五六日效忌見風  崔元亮海上方</hi>蠍薑螫痛<hi>苦李仁嚼塗之良  古今</hi>
　<hi>録驗</hi>
　根白皮修治<hi>時珍曰李根皮取東行者刮去皺皮炙黃入藥用别録不言用何等李根亦不</hi>
　<hi>言其味但藥性論云入藥用苦李根皮味鹹而張仲景治奔豚氣奔豚湯中用甘李根白皮則甘苦二種</hi>
<pb n="KR3e0079_WYG_073-3a"/>
　<hi>皆可用與</hi>
　氣味大寒無毒<hi>大明曰凉無毒</hi>主治消渴止心煩逆奔豚氣<lb/>
　<hi>别録</hi>治瘡<hi>呉/普</hi>煎水含漱治齒痛<hi>𢎞/景</hi>煎汁飲主赤白痢<hi>大明</hi>
　炙黃煎湯日再飲之治女人卒赤白下有驗<hi>孟詵</hi>治小<lb/>
　兒暴熱解丹毒<hi>時珍</hi>苦李根皮味鹹治脚下氣主熱毒<lb/>
　煩躁煑汁服止消渴<hi>甄權</hi>
　附方<hi>新二</hi>小兒丹毒<hi>從兩股走及隂頭用李根燒為末以田中流水和塗之  千金</hi>咽<lb/>
　喉卒塞<hi>無藥處以皁角末吹鼻取嚏仍以李樹近根皮磨水塗喉外良驗  菽園雜記</hi>
<pb n="KR3e0079_WYG_073-3b"/>
　花氣味苦香無毒主治令人面澤去粉滓䵟<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>
                    <hi>時珍</hi>
　附方<hi>新一</hi>面黑粉滓<hi>用李花梨花櫻桃花白葵花白蓮花紅蓮花旋復花秦椒各六兩桃</hi>
　<hi>花木𤓰花丁香沉香青木香鍾乳粉各三兩珍珠玉屑各二兩蜀水花一兩大豆末七合為細末瓶收每</hi>
　<hi>日盥靧用洗手面百日光潔如玉也  普濟方</hi>
　葉氣味甘酸平無毒主治小兒壯熱痁疾驚癎煎湯<lb/>
　浴之良<hi>大明</hi>
　附方<hi>新一</hi>惡刺瘡痛<hi>李葉棗葉搗汁㸃之效  千金</hi>
　樹膠氣味苦寒無毒主治目翳定痛消腫<hi>時珍</hi>
<pb n="KR3e0079_WYG_073-4a"/>
　附録徐李<hi>别録有名未用曰生太山之隂樹如李而小其實青色無核熟則采食之輕身益氣</hi>
　<hi>延年時珍曰此即無核李也唐崔奉國家有之乃異種也謬言龍耳血墮地所生</hi>
杏<hi>别録下品</hi>
　釋名甜梅<hi>時珍曰杏字篆文象子在木枝之形或云從口及從可者並非也江南録云楊行密</hi>
　<hi>改杏名甜梅</hi>
　集解<hi>别録曰杏生晉川山谷五月采之頌曰今處處有之有數種黃而圎者名金杏相傳種出自濟</hi>
　<hi>南郡之分流山彼人謂之漢帝杏言漢武帝上苑之種也今近汴洛皆種之熟最早其扁而青黃者名木</hi>
　<hi>杏味酢不及之山杏不堪入藥杏仁今以從東來人家種者為勝宗奭曰金杏深赭色核大而扁乃接成</hi>
<pb n="KR3e0079_WYG_073-4b"/>
　<hi>者其味最勝又有白杏熟時色青白或微黄味甘淡而不酢生杏可晒脯作乾果食之山杏輩只可收仁</hi>
　<hi>用耳時珍曰諸杏葉皆圎而有尖二月開紅花亦有千葉者不結實甘而有沙者為沙杏黃而帶酢者為</hi>
　<hi>梅杏青而𢃄黃者為柰杏其金杏大如梨黄如橘西京雜記載蓬萊杏花五色盖異種也按王禎農書云</hi>
　<hi>北方肉杏甚佳赤大而扁謂之金剛拳凡杏熟時榨濃汁塗盤中晒乾以手摩刮收之可和水調麨食亦</hi>
　<hi>五果為助之義也</hi>
　實氣味酸熟有小毒生食多傷筋骨<hi>别録頌曰杏之類梅者味酢類</hi>
　<hi>桃者味甘宗奭曰凡杏性皆熱小兒多食致瘡癰膈熱扁鵲曰多食動宿疾令人目盲鬚眉落源曰多食</hi>
　<hi>生痰熱昏精神産婦尤忌之</hi>
<pb n="KR3e0079_WYG_073-5a"/>
　主治曝脯食止渴去冷熱毒心之果心病宜食之<hi>思邈</hi>
　核仁修治<hi>别録曰五月采之𢎞景曰凡用杏仁以湯浸去皮尖炒黃或用麫麩炒過斆曰凡用</hi>
　<hi>以湯浸去皮尖每觔入白火石一觔烏豆三合以東流水同煑從已至午取出晒乾用時珍曰治風寒肺</hi>
　<hi>病藥中亦有連皮尖用者取其發散也</hi>
　氣味甘苦温冷利有小毒兩仁者殺人可以毒狗<hi>震亨</hi>
　<hi>曰杏仁性熱因寒者可用思邈曰杏仁作湯如白沬不解者食之令氣壅身熱湯經宿者動冷氣時珍曰</hi>
　<hi>凡杏桃諸花皆五出若六出必雙仁為其反常故有毒也  徐之才曰得火良惡黃苓黃茋葛根畏蘘草</hi>
　主治欬逆上氣雷鳴喉痺下氣産乳金瘡寒心賁豚<lb/>
<pb n="KR3e0079_WYG_073-5b"/>
　<hi>本經</hi>驚癎心下煩熱風氣往來時行頭痛解肌消心下<lb/>
　急滿痛殺狗毒<hi>别録</hi>解錫毒<hi>之才</hi>治腹痺不通發汗主温<lb/>
　病脚氣欬嗽上氣喘促入天門冬煎潤心肺和酪作<lb/>
　湯潤聲氣<hi>甄權</hi>除肺熱治上焦風燥利胸膈氣逆潤大<lb/>
　腸氣秘<hi>元素</hi>殺蟲治諸瘡疥消腫去頭面諸風氣<graphic n="KR1439" url="https://raw.githubusercontent.com/kanripo/KR-Gaiji/master/images/KR1439.png" mimeType="image/png"/>皰<lb/>
　<hi>時珍</hi>
　發明<hi>元素曰杏仁氣薄味厚濁而沉墜降也隂也入手太隂經其用有三潤肺也消食積也散滯氣也杲</hi>
　<hi>曰杏仁散結潤燥除肺中風熱欬嗽杏仁下喘治氣也桃仁療狂治血也俱治大便秘當分氣血晝則便</hi>
<pb n="KR3e0079_WYG_073-6a"/>
　<hi>難行陽氣也夜則便難行隂血也故虚人便閉不可過泄脈浮者屬氣用杏仁陳皮脈沉者屬血用桃仁</hi>
　<hi>陳皮手陽明與手太隂為表裏賁門主往來魄門主收閉為氣之通道故並用陳皮佐之好古曰張仲景</hi>
　<hi>麻黃湯及王朝奉治傷寒氣上喘逆並用杏仁者為其利氣瀉肺解肌也時珍曰杏仁能散能降故解肌</hi>
　<hi>散風降氣潤燥消積治傷損藥中用之治瘡殺蟲用其毒也按醫餘云凡索麫豆粉近杏仁則爛頃一兵</hi>
　<hi>官食粉成積醫師以積氣丸杏仁相半研為丸熟水下數服愈又野人閒話云翰林學士辛士遜在青城</hi>
　<hi>山道院中夢皇姑謂曰可服杏仁令汝聰明老而健壯心力不倦求其方則用杏仁一味毎盥潄畢以七</hi>
　<hi>枚納口中良久脫去皮細嚼和津液頓嚥日日食之一年必換血令人輕健此申天師方也又楊士瀛直</hi>
　<hi>指方云凡人以水浸杏仁五枚五更端坐逐粒細嚼至盡和津吞下久則能潤五臟去塵滓驅風明目治</hi>
<pb n="KR3e0079_WYG_073-6b"/>
　<hi>肝腎風虚瞳人帶青眼翳風痒之病珍按杏仁性熱降氣亦非久服之藥此特其咀嚼吞納津液以消積</hi>
　<hi>穢則可耳古有服杏丹法云是左慈之方唐慎微收入本草云久服夀至千萬其說妄誕可鄙今刪其紕</hi>
　<hi>謬之辭存之於下使讀者母信其誑也</hi>
　附方<hi>舊三十五新十八</hi>杏金丹<hi>左慈秘訣云亦名草金丹方出渾皇子服之長年不死夏</hi>
　<hi>姬服之壽年七百乃仙去也世人不信皆由不肯精心修治故也其法須人罕到處寅月钁斸杏樹地下</hi>
　<hi>通陽氣二月除樹下草三月離樹五步作畦壟以通水亢旱則引泉灌溉有霜雪則燒火樹下以救花苞</hi>
　<hi>至五月杏熟自落收仁六斗以湯浸去皮及雙仁者用南流水三石和研取汁兩石八斗去滓以新鐵釡</hi>
　<hi>用酥三觔以糠火及炭然釡少少磨酥至盡乃内汁入釡釡上安盆盆上鑚孔用弦懸車轄至釡底以紙</hi>
<pb n="KR3e0079_WYG_073-7a"/>
　<hi>塞孔勿令泄氣初着糠火一日三動車轄以衮其汁五日有露液生十日白霜起又二日白霜盡即金花</hi>
　<hi>出丹乃成也開盆炙乾以翎掃下棗肉和丸梧子大每服三丸空心煖酒下至七日宿疾皆除瘖盲攣跛</hi>
　<hi>疝痔癭癎瘡腫萬病皆愈久服通靈不死云云衍文不録  頌曰古方用杏仁修治如法自朝蒸至午便</hi>
　<hi>以慢火微炒至七日乃收之每旦空腹噉之久久不止駐顔延年云是夏姬之法然杏仁能使人血溢少</hi>
　<hi>誤必出血不已或至委頓故近人少有服者或云服至二三年往往或瀉或臍中出物皆不可治也</hi>
　杏酥法<hi>頌曰去風虚除百病搗爛杏仁一石以好酒二石研濾取汁一石五斗入白蜜一斗五升</hi>
　<hi>攪勻封於新甕中勿洩氣三十日看酒上酥出即掠取納瓷器中貯之取其酒滓團如梨大置空屋中作</hi>
　<hi>格安之候成飴脯狀旦服一枚以前酒下半藏器曰杏酪服之潤五臟去痰嗽生熟喫俱可若  生半熟</hi>
<pb n="KR3e0079_WYG_073-7b"/>
　<hi>服之殺人</hi>
　又法<hi>宗奭曰治肺燥喘熱大腸秘潤五臟用杏仁去皮研細毎一升入水一升半搗稠汁入生薑四</hi>
　<hi>兩甘草一寸銀石器中慢火熬成稀膏入酥二兩同收每夜沸湯㸃服一匙  衍義</hi>
　萬病丸<hi>治男婦五勞七傷一切諸疾杏仁一斗二升童子小便煑七次以蜜四兩拌勻再以童便</hi>
　<hi>五升於椀内重蒸取出日晒夜露數日任意嚼食即愈</hi>
　補肺丸<hi>治咳嗽用杏仁二大升山中者不用去雙仁者以童子小便二斗浸之春夏七日秋冬二</hi>
　<hi>七日連皮尖於砂盆中研濾取汁煑令魚眼沸候軟如麫糊即成以粗布攤曝之可丸即丸服之食前後</hi>
　<hi>總須服三五十丸茶酒任下忌白水粥  劉禹錫傳信方</hi>
<pb n="KR3e0079_WYG_073-8a"/>
　欬嗽寒熱<hi>旦夕加重少喜多嗔面色不潤忽進忽退積漸少食脈弦𦂳者杏仁半兩去皮尖童</hi>
　<hi>子小便浸七日漉出温水淘洗砂盆内研如泥以小便三升煎如膏每服一錢熟水下婦人室女服之尤</hi>
　<hi>妙方千金</hi>久患肺氣<hi>喘急至欬甚者不過二劑永瘥杏仁去皮尖二兩童子小便浸一日</hi>
　<hi>一換夏月三四換滿半月取出焙乾研細每服一棗大薄荷一葉蜜一雞子大水一鍾煎七分食後温服</hi>
　<hi>忌腥物勝金方</hi>欬逆上氣<hi>不拘大人小兒以杏仁三升去皮尖炒黃研膏入蜜一升杵熟每食</hi>
　<hi>前含之嚥汁  千金</hi>上氣喘急<hi>杏仁桃仁各半兩去皮尖炒研用水調生麫和丸梧子大每服</hi>
　<hi>十丸薑蜜湯下微利為度  聖濟總録</hi>喘促浮腫<hi>小便淋瀝用杏仁一兩去皮尖熬研和米</hi>
　<hi>煑粥空心喫二合妙  心鏡</hi>頭面風腫<hi>杏仁搗膏雞子黃和杵塗帛上厚褁之乾則又塗不</hi>
<pb n="KR3e0079_WYG_073-8b"/>
　<hi>過七八次愈也  千金方</hi>風虛頭痛<hi>欲破者杏仁去皮尖晒乾研末水九升研濾汁煎如麻腐</hi>
　<hi>狀取和羮粥食七日後大汗出諸風漸減此法神妙可深秘之慎風冷豬雞魚蒜醋  千金方</hi>頭面<lb/>
　諸風<hi>眼瞤鼻寒眼出冷淚用杏仁三升研細水煑四五沸洗頭待冷汗盡三度愈  千金</hi>偏風<lb/>
　不遂<hi>失音不語生吞杏仁七枚不去皮尖逐日加至七七枚周而復始食後仍飲竹瀝以瘥為度</hi>
　<hi>外臺秘要</hi>破傷風腫<hi>杏仁杵膏厚塗上撚/燭遥炙之  千金方</hi>金瘡中風<hi>角弓反張</hi>
　<hi>用杏仁杵碎蒸令氣溜絞脂服一小升兼摩瘡上良  必效方</hi>温病食勞<hi>杏仁五兩酢二</hi>
　<hi>升煎取一升服之取汗瘥類要</hi>心腹結氣<hi>杏仁桂枝橘皮訶黎勒皮等分為丸每服三十丸白</hi>
　<hi>湯下無忌孟詵食療</hi>喉痺痰嗽<hi>杏仁去皮熬黄三分和桂末一分研泥褁含之嚥汁  陳藏器</hi>
<pb n="KR3e0079_WYG_073-9a"/>
　<hi>本草</hi>喉熱生瘡<hi>方同/上</hi>卒失音聲<hi>方同上凖文潞公藥</hi>肺病咯血<lb/>
　<hi>杏仁四十個以黄蠟炒黄研入青黛一錢作餅用柿餅一個破開包藥濕紙褁煨熟食之取效  丹溪方</hi>
　卒不小便<hi>杏仁二七枚去皮尖炒黄研末米飲服之  古今録驗方</hi>血崩不止<hi>諸藥</hi>
　<hi>不效服此立止用甜杏仁上黄皮燒存性為末每服三錢空心熱酒服  保壽堂方</hi>五痔下血<lb/>
　<hi>杏仁去皮尖及雙仁者水三升研濾汁煎减半同米煑粥食之食醫心鏡</hi>榖道<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>痛<hi>腫痒杏仁</hi>
　<hi>杵膏頻頻傅之  肘後方</hi>隂瘡爛痛<hi>杏仁燒黑研成膏時時傅之  鈐方</hi>産門蟲疽<lb/>
　<hi>痛痒不可忍用杏仁去皮燒存性杵爛綿褁納入隂中取効  孟詵食療本草</hi>身面疣目<hi>杏仁</hi>
　<hi>燒黒研膏擦破日日塗之  千金方</hi>面上皯皰<hi>杏仁去皮搗和雞子白夜塗之旦以煖酒洗去</hi>
<pb n="KR3e0079_WYG_073-9b"/>
　<hi>孟詵食療</hi>兩頰赤痒<hi>其狀如疿名頭面風以杏仁頻頻揩之内服消風散  證治要訣</hi>耳<lb/>
　卒聾閉<hi>杏仁七枚去皮拍碎分作三分以綿褁之着鹽如小豆許以器盛於飯上蒸熟令病人側</hi>
　<hi>臥以一褁捻油滴耳中良久又以一褁滴之取效  外臺</hi>耳出膿汁<hi>杏仁炒黒搗膏綿褁納入</hi>
　<hi>耳三四易之妙  梅師方</hi>鼻中生瘡<hi>杏仁研末乳汁/和傅  千金方</hi>疳瘡蝕鼻<hi>杏仁</hi>
　<hi>燒壓取油傅之  千金方</hi>牙齒蟲䘌<hi>杏仁燒存性研膏髮褁納蟲孔中殺蟲去風其痛便止重</hi>
　<hi>者不過再上  食療</hi>牙齗痒痛<hi>杏仁一百枚去皮以鹽方寸匕水一升煑令汁出含漱吐之三</hi>
　<hi>度愈方千金</hi>風蟲牙痛<hi>杏仁鍼刺於燈上燒煙乗熱搭病牙上又復燒搭七次絶不疼病牙逐時</hi>
　<hi>斷落也普濟方</hi>目中赤脈<hi>痒痛時見黑花用初生杏子仁一升古五銖錢七文入瓶内蜜封埋</hi>
<pb n="KR3e0079_WYG_073-10a"/>
　<hi>門限下一百日化為水每夕㸃之  聖濟總録</hi>胎赤眼疾<hi>杏仁壓油半雞子殻食鹽一錢入石</hi>
　<hi>器中以栁枝一握𦂳束研至色黒以熟艾一團安椀内燒烘之令氣透火盡即成每㸃少許入兩皆甚妙</hi>
　<hi>聖濟總録</hi>目中翳遮<hi>但瞳子不破者用杏仁二升去皮麫褁作三包煻火煨熟去麫研爛壓去</hi>
　<hi>油每用一錢入銅緑一錢研勻㸃之  同上</hi>目生弩肉<hi>或痒或痛漸覆瞳人用杏仁去皮二</hi>
　<hi>錢半膩粉半錢研勻綿褁筯頭㸃之  同上</hi>傷目生弩<hi>廣利方用生杏仁七枚去皮細嚼吐</hi>
　<hi>於掌中乗熱以綿褁筯頭㸃弩肉上不過四五度愈  總録用杏仁研膏人乳化開日㸃三次</hi>小兒<lb/>
　血眼<hi>兒初生艱難血瘀眦睚遂濺滲其睛不見瞳人輕則外胞赤腫上下弦爛用杏仁二枚去皮尖</hi>
　<hi>嚼乳汁三五匙入膩粉少許蒸熟絹包頻㸃重者加黄連朴消最良  全㓜心鑑</hi>小兒臍爛<lb/>
<pb n="KR3e0079_WYG_073-10b"/>
　<hi>成風杏仁去皮研傅  子母秘録</hi>小兒咽腫<hi>杏仁炒黑研爛含嚥  普濟方</hi>鍼入肉<lb/>
　内<hi>不出者雙杏仁搗爛以車脂調貼其鍼自出  瑞竹堂方</hi>箭鏑在咽<hi>或刀刃在咽膈諸隠</hi>
　<hi>處杵杏仁傅之  肘後方</hi>狐尿瘡痛<hi>杏仁研爛煑一兩沸及熱浸之冷即易  必效方</hi>狗<lb/>
　咬傷瘡<hi>爛嚼杏仁塗之冦氏</hi>食狗不消<hi>心下堅脹口乾發熱妄語杏仁一升去皮尖水</hi>
　<hi>三升煎沸去渣取汁分三服下肉為度  梅師方</hi>解狼犬毒<hi>杏仁搗爛水和服之  千金方</hi>
　一切食停<hi>氣滿膨脹用紅杏仁三百粒巴豆二十粒同炒色變去豆不用研杏為末橘皮湯調</hi>
　<hi>下藏楊氏家  方</hi>白癜風斑<hi>杏仁連皮尖每早嚼二七粒揩令赤色夜卧再用  聖濟總録</hi>
　諸瘡腫痛<hi>杏仁去皮研濾取膏入輕粉麻油調搽神效不拘大人小兒  鮑氏</hi>小兒頭<lb/>
<pb n="KR3e0079_WYG_073-11a"/>
　瘡<hi>杏仁燒研傅之事林廣記</hi>蛆蟲入耳<hi>杏仁搗泥取油滴入非出則死  扶壽精方</hi>
　花氣味苦温無毒主治補不足女子傷中寒熱痺厥<lb/>
　逆<hi>别録</hi>
　附方<hi>新二</hi>婦人無子<hi>二月丁亥日取杏花桃花隂乾為末戊子日和井華水服方寸匕日</hi>
　<hi>三服簡衛生易  方</hi>粉滓面䵟<hi>杏花桃花各一升東流水浸七日洗面三七遍極妙  聖濟總</hi>
　<hi>録</hi>
　葉主治人卒腫滿身面洪大煑濃汁熱漬亦少少<lb/>
　服之<hi>肘後</hi>
<pb n="KR3e0079_WYG_073-11b"/>
　枝主治墮傷取一握水一升煑减半入酒三合和勻<lb/>
　分服大效<hi>蘇頌</hi>
　附方<hi>舊一</hi>墜撲瘀血<hi>在内煩悶者用東引杏樹枝三兩細剉微熬好酒一升煎十餘沸分</hi>
　<hi>二服塞上方</hi>
　根主治食杏仁多致迷亂將死切碎煎湯服即解<hi>時珍</hi>
巴旦杏<hi>綱目</hi>
　釋名八擔杏<hi>正要</hi>忽鹿麻<lb/>
　集解<hi>時珍曰巴旦杏出囬囬舊地今闗西諸土亦有樹如杏而葉差小實亦尖小而肉薄其核如梅</hi>
<pb n="KR3e0079_WYG_073-12a"/>
　<hi>核殻薄而仁甘美㸃茶食之味如榛子西人以充方物</hi>
　氣味甘平温無毒主治止欬下氣消心腹逆悶<hi>時珍出飲</hi>
　<hi>膳正要</hi>
梅<hi>本經中品</hi>
　釋名<hi>時珍曰梅古文作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>象子在木上之形梅乃杏/類故反杏為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>書家訛為甘木後作梅從每諧</hi>
　<hi>聲也或云梅者媒也媒合衆味故書云若作和羮爾惟鹽梅而梅字亦從某也陸佃埤雅言梅入比方變</hi>
　<hi>為杏郭璞註爾雅以柟為梅皆誤矣柟即柟木荆人呼為梅見陸璣草木疏</hi>
　集解<hi>别録曰梅實生漢中山谷五月采實火乾頌曰今襄漢川蜀江湖淮嶺皆有之時珍曰按陸璣</hi>
<pb n="KR3e0079_WYG_073-12b"/>
　<hi>詩疏云梅杏類也樹葉皆畧似杏葉有長尖先衆木而花其實酢曝乾為脯入羮臛虀中又含之可以香</hi>
　<hi>口子赤者材堅子白者材脆范成大梅譜云江海野生者不經栽接花小而香子小而硬消梅實圎鬆脆</hi>
　<hi>多液無滓惟可生噉不入煎造緑蕚梅枝跗皆緑重葉梅花葉重叠結實多雙紅梅花色如杏杏梅色淡</hi>
　<hi>紅實扁而斑味全似杏鴛鴦梅即多葉紅梅也一蔕雙實一云苦楝接梅則花帶黑色譚子化書云李接</hi>
　<hi>桃而本強者其實毛梅接杏而本強者其實甘梅實采半黄者以烟薰之為烏梅青者鹽淹曝乾為白梅</hi>
　<hi>亦可蜜煎糖藏以充果飣熟者笮汁晒收為梅醬惟烏梅白梅可入藥梅醬夏月可調渇水飲之</hi>
　實氣味酸平無毒<hi>大明曰多食損齒傷筋蝕脾胃令人發膈上痰熱服黄精人忌食之</hi>
　<hi>食梅齒齼者嚼胡桃肉解之酸物類相感志云梅子同韶粉食則不  不軟牙</hi>
<pb n="KR3e0079_WYG_073-13a"/>
　發明<hi>宗奭曰食梅則津液泄者水生木也津液泄則傷腎腎屬水外為齒故也時珍曰梅花開於冬</hi>
　<hi>而實熟於夏得木之全氣故其味最酸所謂曲直作酸也肝為乙木膽為甲木人之舌下有四竅兩竅通</hi>
　<hi>膽液故食梅則津生者類相感應也故素問云味過於酸肝氣以津又云酸走筋筋病無多食酸不然物</hi>
　<hi>之味酸者多矣何獨梅能生津耶</hi>
　烏梅修治<hi>𢎞景曰用須去核微炒之時珍曰造法取青梅籃盛於突上熏黑若以稻灰淋汁潤</hi>
　<hi>濕蒸過則肥澤不蠧</hi>
　氣味酸温平濇無毒<hi>杲曰寒忌豬肉</hi>主治下氣除熱煩滿安<lb/>
　心止肢體痛偏枯不仁死肌去青黑誌蝕惡肉<hi>本經</hi>去<lb/>
<pb n="KR3e0079_WYG_073-13b"/>
　痺利筋脈止下痢好唾口乾<hi>别録</hi>水漬汁飲治傷寒煩<lb/>
　熱<hi>𢎞景</hi>止渴調中去痰治瘧瘴止吐逆霍亂除冷熱痢<lb/>
　<hi>藏器</hi>治虚勞骨蒸消酒毒令人得睡和建茶乾薑為丸<lb/>
　服止休息痢大驗<hi>大明</hi>歛肺澀腸止久𠻳瀉痢反胃噎<lb/>
　膈蚘厥吐利消腫涌痰殺蟲解魚毒馬汗毒硫黄毒<lb/>
　<hi>時珍</hi>
　白梅釋名鹽梅霜梅修治<hi>取大青梅以鹽汁漬之日晒夜漬十日成矣久乃上</hi>
　<hi>霜</hi>
<pb n="KR3e0079_WYG_073-14a"/>
　氣味酸醎平無毒主治和藥㸃誌蝕惡肉<hi>𢎞景</hi>刺在肉<lb/>
　中者嚼傅之即出<hi>孟詵</hi>治刀箭傷止血研爛傅之<hi>大明</hi>乳<lb/>
　癰腫毒杵爛貼之佳<hi>汪頴</hi>除痰<hi>蘇頌</hi>治中風驚癎喉痺痰<lb/>
　厥僵仆牙闗𦂳閉者取梅肉揩擦牙齦涎出即開又<lb/>
　治瀉痢煩渴霍亂吐下下血血崩功同烏梅<hi>時珍</hi>
　發明<hi>𢎞景曰生梅烏梅白梅功應相似好古曰烏梅脾肺二經血分藥也能收肺氣治燥嗽肺欲收</hi>
　<hi>急食酸以收之時珍曰烏梅白梅所主諸病皆取其酸收之義惟張仲景治蚘厥烏梅丸及蟲<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>方中用</hi>
　<hi>者取蟲得酸即止之義稍有不同耳醫說載曾魯公痢血百餘日國醫不能療陳應之用鹽水梅肉一枚</hi>
<pb n="KR3e0079_WYG_073-14b"/>
　<hi>研爛合臘茶入醋服之一啜而安大丞梁莊肅公亦痢血應之用烏梅胡黄連竈下土等分為末茶調服</hi>
　<hi>亦效盖血得酸則歛得寒則止得苦則濇故也其蝕惡瘡弩肉雖是酸收却有物理之妙說出本經其法</hi>
　<hi>載於劉涓子鬼遺方用烏梅肉燒存性研傅惡肉上一夜立盡聖惠用烏梅和蜜作餅貼者其力緩按楊</hi>
　<hi>起簡便方云起臂生一疽膿潰百日方愈中有惡肉突起如蠶豆大月餘不消醫治不效因閱本草得此</hi>
　<hi>方試之一日夜去其大半再上一日而平乃知世有竒方如此遂留心捜刻諸方始基於此方也</hi>
　附方<hi>舊十三新二十</hi>諸瘡弩肉<hi>方見/上</hi>癰疽瘡腫<hi>已潰未潰皆可用鹽白梅</hi>
　<hi>燒存性為末入輕粉少許香油調塗四圍  王氏簡易方</hi>喉痺乳蛾<hi>氷梅丸用青梅二十枚鹽</hi>
　<hi>十二兩淹五日取梅汁入明礬三兩桔梗白芷防風各二兩豬牙皂角三十條俱為細末拌汁和梅入瓶</hi>
<pb n="KR3e0079_WYG_073-15a"/>
　<hi>收之每用一枚噙嚥津液凡中風痰厥牙闗不開用此擦之尤佳  總録用白梅包生礬末作丸含嚥或</hi>
　<hi>納吞</hi>消渴煩悶<hi>烏梅肉二兩微炒為末每服二錢水二盞煎一盞去滓入䜴二百粒煎至半盞</hi>
　<hi>温服衆簡要濟  方</hi>泄痢口渴<hi>烏梅煎湯日飲代/茶  扶壽精方</hi>産後痢渴<hi>烏梅</hi>
　<hi>肉二十箇麥門冬十二分每以一升煑七合細呷之  必效方</hi>赤痢腹痛<hi>直指用陳白梅同真</hi>
　<hi>茶蜜水各半煎飲之大聖惠用烏梅肉炒黄連各四兩為末煉蜜丸梧子  每米飲服二十丸日三服</hi>
　便痢膿血<hi>烏梅一兩去核燒過為末每服二錢米飲下立止  聖濟總録</hi>久痢不止<lb/>
　<hi>腸垢已出肘後用烏梅肉二十個水一盞煎六分食前分二服  袖珍用烏梅肉白梅肉各七箇搗爛入</hi>
　<hi>乳香末少許杵丸梧桐子大每服二三十丸茶湯下日三</hi>大便下血<hi>及酒痢久痢不止用烏梅</hi>
<pb n="KR3e0079_WYG_073-15b"/>
　<hi>三兩燒存性為末醋煑米糊和丸梧子大每空心米飲服二十丸日三  濟生方</hi>小便尿血<lb/>
　<hi>烏梅燒存性研末醋糊丸梧子大每服四十丸酒下</hi>血崩不止<hi>烏梅肉七枚燒存性研末米飲</hi>
　<hi>服之日二</hi>大便不通<hi>氣奔欲死者烏梅十顆湯浸去核丸棗大納入下部少時即通  食療本</hi>
　<hi>草</hi>霍亂吐痢<hi>鹽梅煎湯細細/飲之  如宜方</hi>蚘蟲上行<hi>出於口鼻烏梅煎湯頻飲</hi>
　<hi>并含之即安食鑑本草</hi>水氣滿急<hi>烏梅大棗各三枚水四升煑二升納蜜和勻含嚥之  聖</hi>
　<hi>濟總録</hi>梅核膈氣<hi>取半青半黄梅子每個用鹽一兩淹一日夜晒乾又浸又晒至水盡乃止</hi>
　<hi>用青錢三個夾二梅麻線縛定通裝磁礶内封埋地下百日取出每用一枚含之嚥汁入喉即消收一年</hi>
　<hi>者治一人二年者治二人其妙絶倫  龔氏經驗方</hi>心腹脹痛<hi>短氣欲絶者烏梅二七枚水五</hi>
<pb n="KR3e0079_WYG_073-16a"/>
　<hi>升煑一沸納大錢二七枚煑二升半頓服之  肘後</hi>勞瘧劣弱<hi>烏梅十四枚豆䜴二合桃栁枝</hi>
　<hi>各一虎口甘草三寸生薑一塊以童子小便二升煎一半温服即止圗經本草</hi>久欬不已<hi>烏梅</hi>
　<hi>肉微炒罌栗殻去筋膜蜜炒等分為末每服二錢睡時蜜湯調下</hi>痰厥頭痛<hi>如破者烏梅肉</hi>
　<hi>三十個鹽三撮酒三升煑一升頓服取吐即愈  肘後方</hi>傷寒頭痛<hi>壯熱胸中煩痛四五日不</hi>
　<hi>解烏梅十四枚鹽五合水一升煎半升温服取吐吐後避風良  梅師方</hi>折傷金瘡<hi>乾梅燒存</hi>
　<hi>性傅之一宿瘥  千金方</hi>馬汗入瘡<hi>作痛用烏梅連核搗爛以頭醋和傅仍先刺瘡出去紫血</hi>
　<hi>乃傅之繫定  經騐方</hi>猘犬傷毒<hi>烏梅末酒服二/錢  千金方</hi>指頭腫毒<hi>痛甚者烏梅肉</hi>
　<hi>和魚鮓𢷬封之妙  李樓竒方</hi>傷寒䘌瘡<hi>生下部者烏梅肉三兩炒為末煉蜜丸梧子大以石</hi>
<pb n="KR3e0079_WYG_073-16b"/>
　<hi>榴根皮煎湯食前下三十丸  聖惠方</hi>小兒頭瘡<hi>烏梅燒末生油調塗  聖濟方</hi>香口<lb/>
　去臭<hi>曝乾梅脯常時含之</hi>硫黄毒發<hi>令人背膞痛悶目暗漠漠烏梅肉焙一兩沙糖半兩</hi>
　<hi>漿水一大盞煎七分呷之  總録</hi>
　核仁氣味酸平無毒主治明目益氣不饑<hi>呉普</hi>除煩熱<lb/>
　<hi>孟詵</hi>治代指忽然腫痛搗爛和醋浸之<hi>時珍方肘後</hi>
　花氣味微酸濇無毒<lb/>
　發明<hi>時珍曰白梅花古方未見用者近時有梅花湯用半開花溶蠟封花口投蜜罐中過時以一兩</hi>
　<hi>朶同蜜一匙㸃沸湯服又有蜜漬梅花法用白梅肉少許浸雪水潤花露一宿蜜浸薦酒又梅花粥法用</hi>
<pb n="KR3e0079_WYG_073-17a"/>
　<hi>落英入熟米粥再煑食之故楊誠齋有蜜㸃梅花帶露餐及脫蕊收將熬粥喫之句皆取其助雅致清神</hi>
　<hi>思而已</hi>
　葉氣味酸平無毒主治休息痢及霍亂煑濃汁飲之<lb/>
　<hi>大明藏器曰嵩陽子言清水揉梅葉洗蕉葛衣經夏不脆有驗時珍曰夏衣生黴㸃梅葉煎湯洗之即去</hi>
　<hi>甚妙</hi>
　附方<hi>舊一新二</hi>中水毒病<hi>初起頭痛惡寒心煩拘急旦醒暮劇梅葉搗汁三升飲之良</hi>
　<hi>肘後</hi>下部蟲䘌<hi>梅葉桃葉一斛杵爛蒸極熟内小器中隔布坐蒸之蟲盡死也  外臺秘要</hi>
　月水不止<hi>梅葉焙棕櫚皮灰各等分為末每服二錢酒調下  聖濟總録</hi>
<pb n="KR3e0079_WYG_073-17b"/>
　根主治風痺<hi>别録殺出土者  人</hi>初生小兒取根同桃李根煑<lb/>
　湯浴之無瘡熱之患<hi>崔氏纂要</hi>煎湯飲治霍亂止休息痢<lb/>
　<hi>大明</hi>
樃梅<hi>綱目</hi>
　集解<hi>時珍曰樃梅出均州太和山相傳真武折梅枝挿於樃樹誓曰吾道若成開花結果後果如其</hi>
　<hi>言今樹尚在五龍宫北樃木梅實杏形桃核道士每嵗采而蜜煎以充貢獻焉樃乃榆樹也</hi>
　實氣味甘酸平無毒主治生津止渴清神下氣消酒<lb/>
　<hi>時珍</hi>
<pb n="KR3e0079_WYG_073-18a"/>
桃<hi>本經下品</hi>　　校正<hi>木部有拾遺桃橛今併入此</hi>
　釋名<hi>時珍曰桃性早花易植而子繁故字從木兆十億曰兆言其多也或云從兆諧聲也</hi>
　集解<hi>别録曰桃生太山川谷𢎞景曰今處處有之核仁入藥當取解核者種之為佳山桃仁不堪用</hi>
　<hi>頌曰汴東陜西者尤大而美大抵佳果肥美者皆圃人以他木接成殊失本性入藥當用本生者為佳今</hi>
　<hi>市肆賣者多雜接核之仁為不堪也宗奭曰山中一種桃正合月令桃始華者花多子少不堪㗖惟堪取</hi>
　<hi>仁入藥汴中有油桃小於衆桃光如塗油不益脾胃太原有金桃色深黄洛中有崑崙桃肉深紅紫色又</hi>
　<hi>有餅子桃狀如香餅子其味皆甘時珍曰桃品甚多易於栽種且早結實五年宜以刀剥其皮出其脂液</hi>
　<hi>則多延數年其花有紅紫白千葉二色之殊其實有紅桃緋桃碧桃緗桃白桃烏桃金桃銀桃胭脂桃皆</hi>
<pb n="KR3e0079_WYG_073-18b"/>
　<hi>以色名者也有綿桃油桃御桃方桃匾桃偏核桃皆以形名者也有五月早桃十月冬桃秋桃霜桃皆以</hi>
　<hi>時名者也並可供食惟山中毛桃即爾雅所謂禠桃者小而多毛核粘味惡其仁充滿多脂可入藥用盖</hi>
　<hi>外不足者内有餘也冬桃一名西王母桃一名仙人桃即崑崙桃形如苦蔞表裏微赤得霜始熟方桃形</hi>
　<hi>微方匾桃出南畨形匾肉澀核狀如盒其仁甘美畨人珍之名波淡樹樹甚髙大偏核桃出波斯形薄而</hi>
　<hi>尖頭偏狀如半月其仁酷似新羅桃子可食性熱又楊維禎宋濓集中並載元朝御庫蟠桃核大如盌以</hi>
　<hi>為神異按王子年拾遺記載漢明帝時常山獻巨核桃霜下始花隆暑方熟𤣥中記載積石之桃大如斗</hi>
　<hi>斛器酉陽雜爼載九疑有桃核半扇可容米一升及蜀後主有桃核盃半扇容水五升良久如酒味可飲</hi>
　<hi>此皆桃之極大者昔人謂桃為仙果殆此類歟生桃切片瀹過曝乾為脯可充果食又桃酢法取爛熟桃</hi>
<pb n="KR3e0079_WYG_073-19a"/>
　<hi>納甕中盖口七日漉去皮核蜜封二七日酢成香美可食種樹書云柿接桃則為金桃李接桃則為李桃</hi>
　<hi>梅接桃則脆桃樹生蟲煑豬頭汁澆之即止皆物性之微妙也</hi>
　實氣味辛酸甘熱微毒多食令人有熱<hi>詵曰能發丹石毒生者尤</hi>
　<hi>損人思邈曰黄帝書云食桃飽入水浴令人成淋及寒熱病時珍曰生桃多食令人膨脹及生癰癤有損</hi>
　<hi>無益五果列桃為下以此忌瑞曰桃與鼈同食患心痛服术人  食之</hi>主治作脯食益<lb/>
　顔色<hi>大明</hi>肺之果肺病宜食之<hi>思邈</hi>
　冬桃食之解勞熱<hi>時珍註出爾雅</hi>
　核仁修治<hi>别録曰七月采取仁隂乾斆日凡使須去皮用白术烏豆二味同於坩鍋中煑二伏</hi>
<pb n="KR3e0079_WYG_073-19b"/>
　<hi>時漉出劈開心黄如金色乃用時珍曰桃仁行血宜連皮尖生用潤燥活血宜湯浸去皮尖炒黄用或麥</hi>
　<hi>麩同炒或燒存性各隨本方雙仁者有毒不可食説見杏仁下</hi>
　氣味苦甘平無毒<hi>思邈曰苦甘辛平詵曰温𢎞景曰桃仁作酪性冷  香附為之使</hi>
　主治瘀血血閉癥瘕邪氣殺小蟲<hi>本經</hi>止欬逆上氣消<lb/>
　心下堅硬除卒暴擊血通月水止心腹痛<hi>别録</hi>治血結<lb/>
　血秘血燥通潤大便破畜血<hi>元素</hi>殺三蟲又每夜嚼一<lb/>
　枚和蜜塗手面良<hi>孟詵</hi>主血滯風痺骨蒸肝瘧寒熱鬼<lb/>
　注疼痛産後血病<hi>時珍</hi>
<pb n="KR3e0079_WYG_073-20a"/>
　發明<hi>杲曰桃仁苦重於甘氣薄味厚沉而降隂中之陽手足厥隂經血分藥也苦以泄滯血甘以生</hi>
　<hi>新血故破凝血者用之其功有四治熱入血室一也泄腹中滯血二也除皮膚血熱燥痒三也行皮膚凝</hi>
　<hi>滯之血四也成無已曰肝者血之源血聚則肝氣燥肝苦急急食甘以緩之桃仁之甘以緩肝散血故張</hi>
　<hi>仲景抵當湯用之以治傷寒八九日内有畜血發熱如狂小腹滿痛小便自利者又有當汗失汗熱毒深</hi>
　<hi>入吐血及血結胸煩燥讝語者亦以此湯主之與䖟蟲水蛭大黄同用</hi>
　附方<hi>舊十九新十二</hi>延年去風<hi>令人光潤用桃仁五合去皮用粳米飯漿同研絞汁令盡</hi>
　<hi>温温洗面極妙  千金翼</hi>偏風不遂<hi>及癖疾用桃仁二千七百枚去皮尖雙仁以好酒一斗三</hi>
　<hi>升浸二十一日取出晒乾杵細作丸如梧子大每服二十丸以原酒吞之  外臺秘要</hi>風勞毒<lb/>
<pb n="KR3e0079_WYG_073-20b"/>
　腫<hi>攣痛或牽引小腹及腰痛桃仁一升去皮尖熬令黑烟出熱研如脂膏以酒三升攪和服煖卧取汗</hi>
　<hi>不過三度瘥  食醫心鏡</hi>瘧疾寒熱<hi>桃仁一百枚去皮尖乳砵内研成膏不得犯生水入黄丹</hi>
　<hi>三錢丸梧子大每服三丸當發日面北温酒吞下五月五日午時合之忌雞犬婦人見唐慎微本草</hi>骨<lb/>
　蒸作熱<hi>桃仁一百二十枚留尖去皮及雙仁杵為丸平旦井花水頻服之令盡量飲酒至醉仍須</hi>
　<hi>任意喫水隔日一劑百日不得食肉  外臺秘要</hi>上氣喘急<hi>方見杏仁</hi>上氣欬嗽<lb/>
　<hi>胸滿氣喘桃仁三兩去皮尖以水一大升研汁和粳米一合煑粥食之  心鏡</hi>卒得欬嗽<hi>桃仁</hi>
　<hi>三升去皮杵着器中密封蒸熟日乾絹袋盛浸二斗酒中七日可飲日飲四五合</hi>尸疰鬼疰<lb/>
　<hi>乃五尸之一又挾鬼邪為祟其病變動有三十六種至九十九種大畧使人寒熱淋瀝沉沉黙黙不知所</hi>
<pb n="KR3e0079_WYG_073-21a"/>
　<hi>苦而無處不惡累年積月以至於死死後復傅傍人急以桃仁五十枚研泥水煮取四升服之取吐吐不</hi>
　<hi>盡三四日再吐  肘後方</hi>傳尸鬼氣<hi>咳嗽痃癖注氣血氣不通日漸消瘦桃仁一兩去皮尖杵</hi>
　<hi>碎水一升半煑汁入米作粥空心食之</hi>鬼疰心痛<hi>桃仁一合爛研煎湯服之  急救方</hi>卒<lb/>
　然心痛<hi>桃仁七枚去皮尖研爛水一合服之  肘後方</hi>人好魘寐<hi>桃仁熬去皮尖三七</hi>
　<hi>枚以小便服之  千金方</hi>下部蟲䘌<hi>病人齒無色舌上白喜睡憒憒不知痛痒處或下痢乃下</hi>
　<hi>部生蟲食肛也桃仁十五枚苦酒二升鹽一合煑六合服之  肘後方</hi>崩中漏下<hi>不止者桃</hi>
　<hi>核燒存性研細酒服方寸匕日三  千金</hi>婦人難産<hi>數日不出桃仁一個劈開一片書可字一</hi>
　<hi>片書出字吞之即生  刪繁方</hi>産後百病<hi>千金桃仁煎治婦人産後百病諸氣取桃仁一千二</hi>
<pb n="KR3e0079_WYG_073-21b"/>
　<hi>百枚去皮尖雙仁熬擣極細以清酒一斗半研如麥粥納小瓶中麫封入湯中煑一伏時每服一匙温酒</hi>
　<hi>和服日再圖經本草</hi>産後身熱<hi>如火皮如粟粒者桃仁研泥同臘猪脂傅之日日易之千金方</hi>
　産後血閉<hi>桃仁二十枚去皮尖藕切塊水煎服之良  唐珤經驗方</hi>産後隂腫<hi>桃仁</hi>
　<hi>燒研傅之</hi>婦人隂癢<hi>桃仁杵爛綿褁/塞之  肘後方</hi>男子隂腫<hi>作痒用桃仁炒香為</hi>
　<hi>末酒服方寸匕日二仍擣傅之  外臺</hi>小兒卵㿗<hi>方同/上</hi>小兒爛瘡<hi>初起腫漿</hi>
　<hi>似火瘡桃仁研爛傳之  秘録</hi>小兒聤耳<hi>桃仁炒研綿褁日日塞之  千金方</hi>風蟲牙<lb/>
　痛<hi>鍼刺桃仁燈上燒烟出吹滅安痛齒上咬之不過五六次愈  衛生家寶方</hi>唇乾裂痛<lb/>
　<hi>桃仁擣和猪脂傅  海上</hi>大便不快<hi>裏急後重用桃仁三兩去皮呉茱茰二兩食鹽一兩同炒</hi>
<pb n="KR3e0079_WYG_073-22a"/>
　<hi>熟去鹽茱每嚼桃仁五七粒  總録</hi>急勞欬嗽<hi>煩熱用桃仁三兩去皮尖猪肝一枚童子小便</hi>
　<hi>五升同煑乾於木桕内擣爛入蒸餅和丸梧子大每温水下三十丸  聖惠方</hi>冷勞减食<hi>漸至</hi>
　<hi>黒瘦用桃仁五百顆吴茱萸三兩同入鐵鐺中微火炒一炊久将桃仁去皮微黄色即漸加火待微煙出即乗</hi>
　<hi>熱收入新瓶内厚紙封住勿令洩氣每日空心取桃仁二十粒去皮嚼之以温酒下至重者服五百粒愈</hi>
　<hi>聖惠方</hi>預辟瘴癘<hi>桃仁一觔呉茱茰青鹽各四兩同炒熟以新瓶密封一七取出揀去茱鹽</hi>
　<hi>將桃仁去皮尖每嚼一二十枚山居尤宜之  余居士選竒方</hi>
　桃毛<hi>毛桃實上毛也刮取用之</hi>
　氣味辛平微毒主治破血閉下血瘕寒熱積聚無子<lb/>
<pb n="KR3e0079_WYG_073-22b"/>
　帶下諸疾<hi>别録</hi>療崩中破癖氣<hi>大/明</hi>治惡鬼邪氣<hi>孟詵</hi>
　桃梟釋名桃奴<hi>别録</hi>桃景<hi>同/上</hi>神桃<hi>别録曰此桃實經冬不落正月采之中實</hi>
　<hi>者良時珍曰桃子乾懸如梟首磔木之狀故名奴者言其不能成實也家寶方謂之神桃言其辟惡也千</hi>
　<hi>葉桃花結子在樹不落者名鬼髑髏雷斆炮炙論有修治之法而方書未見用者斆曰鬼髑髏十一月采</hi>
　<hi>得以酒拌蒸之從已至未焙乾以銅刀切焙取肉用</hi>
　氣味苦微温有小毒主治殺百鬼精物<hi>本經</hi>殺精魅五<lb/>
　毒不祥療中惡腹痛<hi>别録氣頌曰胡洽治中惡毒  蠱疰有桃梟湯</hi>治肺氣<lb/>
　腰痛破血療心痛酒磨煖服之<hi>大明</hi>主吐血諸藥不效<lb/>
<pb n="KR3e0079_WYG_073-23a"/>
　燒存性研末米湯調服有驗<hi>汪穎</hi>治小兒虚汗婦人妊<lb/>
　娠下血破伏梁結氣止邪瘧燒烟熏痔瘡燒黒油調<lb/>
　傅小兒頭上肥瘡軟癤<hi>時珍</hi>
　附方<hi>舊三新五</hi>伏梁結氣<hi>在心下不散桃奴三兩為末空心温酒每服二錢  聖惠方</hi>
　鬼瘧寒熱<hi>樹上自乾桃子二七枚為末滴水丸梧子大朱砂為衣每服一丸侵晨面東井華水</hi>
　<hi>下良録聖濟總</hi>五種瘧疾<hi>家寶通神丸用神桃即桃奴十四枚巴豆七粒黑豆一兩研勻</hi>
　<hi>以冷水和丸梧子大朱砂為衣發日五更念藥玉菩薩七遍井華水下一丸立瘥不過二次妙不可言</hi>
　<hi>王隠君養生主論</hi>妊娠下血<hi>不止用桃梟燒存性研水服取瘥  葛洪方</hi>盜汗不<lb/>
<pb n="KR3e0079_WYG_073-23b"/>
　止<hi>樹上乾桃子一個霜梅二個葱根七箇燈心二莖陳皮一錢稻根大麥芽各一撮水二鍾煎服  經</hi>
　<hi>驗方</hi>白秃頭瘡<hi>乾桃一兩黑豆一合為/末臘脂調搽  聖惠方</hi>小兒頭瘡<hi>樹上乾桃</hi>
　<hi>燒研入膩粉麻油調搽  聖惠</hi>食桃成病<hi>桃梟燒灰二錢水服取吐即愈陸光禄説有人食桃</hi>
　<hi>不消化作病時於林間得槁桃燒服登時吐出即愈此以類相攻也張文仲備急方</hi>
　花修治<hi>别録曰三月三日采隂乾之斆曰桃花勿用千葉者令人鼻衂不止目黄收花揀淨以絹</hi>
　<hi>袋盛懸簷下令乾用</hi>
　氣味苦平無毒主治殺疰惡鬼令人好顔色<hi>本經</hi>悦澤<lb/>
　人面除水氣破石淋利大小便下三蟲<hi>别録</hi>消腫滿下<lb/>
<pb n="KR3e0079_WYG_073-24a"/>
　惡氣<hi>蘇頌</hi>治下腹痛及秃瘡<hi>孟詵</hi>利宿水痰飲積滯治風<lb/>
　狂研末傅頭下肥瘡手足瘑瘡<hi>時珍</hi>
　發明<hi>𢎞景曰肘後方言服三樹桃花盡則面色紅潤悦澤如桃花也頌曰太清草木方言酒漬桃花</hi>
　<hi>飲之除百疾益顔色時珍曰按歐陽詢初學記載北齊崔氏以桃花白雪與兒靧面云令面妍華光悦盖</hi>
　<hi>得本草令人好顔色悦澤人面之義而陶蘇二氏乃引服桃花法則因本草之言而謬用者也桃花性走</hi>
　<hi>泄下降利大腸甚快用以治氣實人病水飲腫滿積滯大小便閉塞者則有功無害若久服即耗人隂血</hi>
　<hi>損元氣豈能恱澤顔色耶按張從正儒門事親載一婦滑泄數年百治不效或言此傷飲有積也桃花落</hi>
　<hi>時以棘鍼刺取數十蕚勿犯人手以麫和作餅煨熟食之米飲送下不一二時瀉下如傾六七日行至數</hi>
<pb n="KR3e0079_WYG_073-24b"/>
　<hi>百行昏困惟飲涼水而平觀此則桃花之峻利可徴矣又蘇鶚杜陽編載范純佑女喪夫發狂閉之室中</hi>
　<hi>夜斷窗櫺登桃樹上食桃花㡬盡及旦家人接下自是遂愈也珍按此亦驚怒傷肝痰夾敗血遂致發狂</hi>
　<hi>偶得桃花利痰飲散滯血之功與張仲景治積熱發狂用承氣湯畜血發狂用桃仁承氣湯之意相同而</hi>
　<hi>陳藏器乃言桃花食之患淋何耶</hi>
　附方<hi>舊三新十三</hi>大便艱難<hi>桃花為末水服方寸匕即通  千金</hi>産後秘塞<lb/>
　<hi>大小便不通用桃花葵子滑石檳榔等分為末每空心葱白湯服二錢即利  集驗方</hi>心腹積<lb/>
　痛<hi>三月三日采桃花晒乾杵末以水服二錢匕良  孟詵食療本草</hi>瘧疾不已<hi>桃花為末</hi>
　<hi>酒服方寸匕良  梅師方</hi>痰飲宿水<hi>桃花散收桃花隂乾為末温酒服一合取利覺虚食少粥</hi>
<pb n="KR3e0079_WYG_073-25a"/>
　<hi>不似轉下藥也崔行功纂要方</hi>脚氣腫痛<hi>桃花一升隂乾為末每温酒細呷之一宿即消  外</hi>
　<hi>臺秘要</hi>腰脊作痛<hi>三月三日取桃花一斗一升井華水三斗麴六升米六斗炊熟如常釀酒</hi>
　<hi>每服一升日三服神良  千金</hi>膿瘻不止<hi>桃花為末豬脂和傅之日二  千金</hi>頭上秃<lb/>
　瘡<hi>三月三日收未開桃花隂乾與桑椹赤者等分作末以豬脂和先取灰汁洗去痂即塗之  食療</hi>
　頭上肥瘡<hi>一百五日寒食節收桃花為末食後以水半盞調服方寸匕日三甚良  崔元亮海</hi>
　<hi>上方</hi>黄水面瘡<hi>方同/上</hi>足上瘑瘡<hi>桃花食鹽等分杵勻醋和傅之  肘後方</hi>雀<lb/>
　卵面皰<hi>桃花冬𤓰仁研末等分蜜調傅之  聖惠</hi>乾糞塞腸<hi>脹痛不通用毛桃花濕者</hi>
　<hi>一兩和麫三兩作餛飩煑熟空心食之日午腹鳴如雷當下惡物也  聖惠方</hi>面上粉刺<hi>㿔子</hi>
<pb n="KR3e0079_WYG_073-25b"/>
　<hi>如米粉用桃花丹砂各三兩為末每服一錢空心井水下日三服十日知二十日小便當出黒汁面色瑩</hi>
　<hi>白也聖惠方</hi>令面光華<hi>三月三日收桃花七月七日收雞血和塗面上三二日後脫下則光</hi>
　<hi>華顔色也聖濟總録</hi>
　葉<hi>頌曰采嫩者名桃心入藥尤勝</hi>
　氣味苦平無毒主治除尸蟲出瘡中小蟲<hi>别録</hi>治惡氣<lb/>
　小兒寒熱客忤<hi>大明</hi>療傷寒時氣風痺無汗治頭風通<lb/>
　大小便止霍亂腹痛<hi>時珍</hi>
　發明<hi>頌曰桃葉蒸汗法張文仲備急方治天行病有支太醫桃葉湯熏法用水二石煑桃葉取七斗</hi>
<pb n="KR3e0079_WYG_073-26a"/>
　<hi>安床簀下厚被盖臥床上乗熱熏之少時當雨汗汗遍去湯速粉之并灸大推穴則愈又陳廪丘小品方</hi>
　<hi>有阮河南桃葉蒸法云連發汗汗不出者死可蒸之如中風法燒地令熱去火以少水洒之布乾桃葉於</hi>
　<hi>上厚二三寸安席葉上臥之温覆得大汗被中傅粉極燥便瘥也凡柏葉麥麩蚕沙皆可如此法用張苗</hi>
　<hi>言曽有人疲極汗出臥簟受冷但苦寒倦四日凡八發汗汗不出用此法而瘥也時珍曰按許叔微本事</hi>
　<hi>方云傷寒病醫者須顧表裏循次第昔范雲為梁武帝屬官得時疫熱疾召徐文伯診之是時武帝有九</hi>
　<hi>錫之命期在旦夕雲恐不預求速愈文伯曰此甚易政恐二年後不坐起爾雲曰朝聞道夕死可矣况二</hi>
　<hi>年乎文伯乃以火煆地布桃柏葉於上令雲臥之少頃汗出粉之翌日遂愈後二年雲果卒取汗先期尚</hi>
　<hi>能促壽况不顧表裏時日便欲速愈者乎夫桃葉發汗妙法也猶有此戒可不慎歟</hi>
<pb n="KR3e0079_WYG_073-26b"/>
　附方<hi>舊十新一</hi>風襲項強<hi>不得顧視穿地作坑煆赤以水洒之令冷鋪生桃葉於内臥席</hi>
　<hi>上以項着坑上蒸至汗出良久即瘥  千金方</hi>小兒傷寒<hi>時氣用桃葉三兩水五升煑十沸取</hi>
　<hi>汁日五六遍淋之後燒雄鼠糞二枚服之妙  傷寒類要</hi>二便不通<hi>桃葉杵汁半升服冬用桃</hi>
　<hi>皮人孫真  方</hi>霍亂腹痛<hi>桃葉三升切水五升煑一升分二服  外臺</hi>除三尸蟲<lb/>
　<hi>桃葉杵汁服一升  外臺秘要</hi>腸痔出血<hi>桃葉一斛杵納小口器中坐蒸之有蟲自出肘後方</hi>
　女人隂瘡<hi>如蟲咬痒痛者生擣桃葉綿褁納之日三四易食療本草</hi>足上瘑瘡<hi>桃葉</hi>
　<hi>搗和苦酒傅之  肘後方</hi>鼻内生瘡<hi>桃葉嫰心杵爛塞之無葉用枝  簡便方</hi>身面癬<lb/>
　瘡<hi>日午擣桃葉取汁搽之  千金</hi>諸蟲入耳<hi>桃葉挼熟塞之或搗汁滴之或作枕枕一夕自</hi>
<pb n="KR3e0079_WYG_073-27a"/>
　<hi>出方梅師</hi>
　莖及白皮修治<hi>時珍曰樹皮根皮皆可用根皮尤良並取東行者刮去粗皮取白皮入藥</hi>
　氣味苦平無毒主治除邪鬼中惡腹痛去胃中熱<hi>别録</hi>
　治疰忤心腹痛解蠱毒辟疫癘療黄疸身目如金殺<lb/>
　諸瘡蟲<hi>時珍</hi>
　附方<hi>舊十四新五</hi>天行疫癘<hi>常以東行桃枝煎熬湯浴之佳  類要</hi>黄疸如<lb/>
　金<hi>清明時清晨勿令雞犬婦人見取東引桃根細如筯若釵股者一握切細以水一大升煎一小升空</hi>
　<hi>腹頓服後三五日其黄離離如薄雲散開百日方平復也黄散後可時時飲清酒一盃則眼中易散否則</hi>
<pb n="KR3e0079_WYG_073-27b"/>
　<hi>散遅忌食熱麫猪魚等物此是徐之才家秘方也  初虞世必效方</hi>肺熱喘急<hi>集驗治肺熱悶</hi>
　<hi>喘急寒熱往來欲死不堪服藥者用桃皮芫花各一升以水四升煑取一升以故布納汁中取薄胸口温</hi>
　<hi>四肢盈數刻即止  圗經</hi>喉痺塞痛<hi>桃皮煑汁三升/服  千金翼</hi>心虚健忘<hi>令耳</hi>
　<hi>目聰明用戊子日取東引桃枝三寸枕之木又方五月五日日未出時取東引桃枝刻作三寸  人着衣</hi>
　<hi>帶領中佩之  千金翼</hi>卒得心痛<hi>東引桃枝一把切以酒一升煎半升頓服大效  肘後方</hi>
　鬼疰心痛<hi>東引桃枝一握去粗皮切水二升煎半升頻服  崔氏</hi>解中蠱毒<hi>用東</hi>
　<hi>引桃白皮烘乾大㦸斑蝥去足翅熬三物等分為末以冷水服半方寸匕即出不出更服或因酒得以酒</hi>
　<hi>服因食得以食服初虞世云此乃李饒州法也亦可以米泔丸服  蘇頌圗經</hi>卒得惡瘡<hi>人不</hi>
<pb n="KR3e0079_WYG_073-28a"/>
　<hi>識者取桃皮作屑納之  孫真人方</hi>卒患瘰癧<hi>不痛者取桃樹白皮貼瘡上炙二七壯良  孫</hi>
　<hi>真人方</hi>熱病口瘡<hi>成䘌桃枝煎濃汁含之部有瘡納入之  類要</hi>下下部䘌瘡<lb/>
　<hi>桃白皮煑取濃汁如稀餳入熊膽少許以綿蘸藥納入下部瘡上  梅師</hi>五痔作痛<hi>桃根水煎</hi>
　<hi>汁浸洗之當有蟲出</hi>小兒濕癬<hi>桃樹青皮為末和醋頻傅之  子母秘録</hi>狂狗咬傷<lb/>
　<hi>桃白皮一握水三升煎一升服  梅師方</hi>水腫尿短<hi>桃皮三觔去内外皮秫米一斗女麴一升</hi>
　<hi>以水二斗煑桃皮取汁一斗以一半漬麴一半漬秫飯如常釀成酒每服一合日三次以體有熱為候小</hi>
　<hi>便多是病去忌生冷一切毒物  聖濟總録</hi>婦人經閉<hi>數年不通面色萎黄唇口青白腹内</hi>
　<hi>成塊肚上筋起腿脛或腫桃根煎煑之用桃樹根牛蒡根馬鞭草根牛膝蓬虆各一斤剉以水三斗煎一</hi>
<pb n="KR3e0079_WYG_073-28b"/>
　<hi>斗去滓更以慢火煎如餳狀收之每以熱酒調服一匙  聖惠</hi>牙疼頰腫<hi>桃白皮栁白皮槐白</hi>
　<hi>皮等分煎酒熱潄冷則吐之  聖惠方</hi>小兒白秃<hi>桃皮五兩煎汁入白麫沭之并服  同上</hi>
　桃膠修治<hi>時珍曰桃茂盛時以刀割樹皮久則膠溢出采收以桑灰湯浸過曝乾用如服食當</hi>
　<hi>依本方修鍊</hi>
　氣味苦平無毒主治鍊服保中不飢忍風寒<hi>别録</hi>下石<lb/>
　淋破血治中惡疰忤<hi>蘇恭</hi>主惡鬼邪氣<hi>孟詵</hi>和血益氣治<lb/>
　下痢止痛<hi>時珍</hi>
　發明<hi>頌曰本草言桃膠鍊服保中不飢按仙方服膠法取膠二十觔絹袋盛於櫟木灰汁一石中煑</hi>
<pb n="KR3e0079_WYG_073-29a"/>
　<hi>三五沸取掛髙處候乾再煑如此三度曝乾研篩蜜和丸梧子大每空腹酒服二十丸久服身輕不老時</hi>
　<hi>珍曰按抱朴子云桃膠以桑灰汁漬過服之除百病數月斷榖久則晦有夜光如月又列仙傳云髙丘公</hi>
　<hi>服桃膠得仙古方以桃膠為仙藥而後人不復用之豈其功亦未必如是之殊耶</hi>
　附方<hi>舊二新三</hi>虚熱作渴<hi>桃膠如彈丸大/含之佳  外臺</hi>石淋作痛<hi>桃木膠如</hi>
　<hi>棗大夏以冷水三合冬以湯三合和服日三服當下石石盡即止  古方録驗</hi>血淋作痛<hi>桃膠</hi>
　<hi>炒木通石膏各一錢水一盞煎七分食後服  楊氏家藏方</hi>産後下痢<hi>赤白裏急後重</hi>
　<hi>腹痛用桃膠焙乾沉香蒲黄炒各等分為末每服二錢食前米飲下  婦人良方</hi>痘黶發搐<lb/>
　<hi>黑䧟者用桃膠煎湯飲之或水熬成膏酒化服之大效  總微論</hi>
<pb n="KR3e0079_WYG_073-29b"/>
　桃符主治中惡精魅邪氣水煑汁服之<hi>孟詵</hi>
　發明<hi>時珍曰典術云桃乃西方之木五木之精仙木也味辛氣惡故能厭伏邪氣制百鬼今人門上</hi>
　<hi>用桃符以此玉燭寶典云户上着桃板辟邪取山海經神荼鬱壘居東海蟠桃樹下主領衆鬼之義許慎</hi>
　<hi>云羿死於桃棓棓杖也故鬼畏桃而今人用桃梗作杙橛以辟鬼也禮記云王弔則巫祝以桃茢前引以</hi>
　<hi>辟不祥茢者桃枝作帚也博物志云桃根為印可以召鬼甄異傳云鬼但畏東南枝爾據此諸說則本草</hi>
　<hi>桃之枝葉根核桃梟桃橛皆辟鬼祟産忤盖有由來矣錢乙小兒方疎取積熱及結胸用巴豆硇汞之藥</hi>
　<hi>以桃符煎湯下亦是厭之之義也</hi>
　桃橛<hi>拾遺於時珍曰橛音掘即杙也人多釘  地下以鎮家宅三載者良</hi>
<pb n="KR3e0079_WYG_073-30a"/>
　主治卒心腹痛鬼疰破血辟邪惡氣脹滿煑汁服之<lb/>
　與桃符同功<hi>藏器</hi>
　附方<hi>新一</hi>風蟲牙痛<hi>門下桃橛燒取汁少少納孔中以蠟固之  聖惠方</hi>
　桃寄生<hi>見木部</hi>
　桃蠧蟲<hi>移入蟲部</hi>
栗<hi>别録上品</hi>
　釋名<hi>時珍曰栗說文作㮚從<graphic n="KR1234" url="https://raw.githubusercontent.com/kanripo/KR-Gaiji/master/images/KR1234.png" mimeType="image/png"/>音條象花實下垂之狀也梵書名篤迦</hi>
　集解<hi>别録曰栗生山隂九月采𢎞景曰今㑹稽諸暨栗形大皮厚不美剡及始豐栗皮薄而甜乃佳</hi>
<pb n="KR3e0079_WYG_073-30b"/>
　<hi>頌曰栗處處有之而兖州宣州者最勝木髙二三丈葉極類櫟四月開花青黄色長條似胡桃花實有房</hi>
　<hi>彚大者若拳中子三四小者若桃李中子惟一二將熟則鏬拆子出栗類亦多按陸璣詩疏云栗五方皆</hi>
　<hi>有之周秦呉揚特饒惟濮陽及范陽栗甜美味長他方者不及也倭韓國諸島上栗大如雞子味短不美</hi>
　<hi>桂陽有莘栗叢生實大如杏仁皮子形色與栗無異但小耳又有粤栗皆與栗同子圎而細惟江湖有之</hi>
　<hi>或云即莘也莘音榛詩云樹之榛栗是矣恭曰板栗錐栗二樹皆大茅栗似板栗而細如橡子其樹雖小</hi>
　<hi>葉亦不殊但春生夏花秋實冬枯為異耳宗奭曰湖北一種旋栗頂圎末尖即榛栗象榛子形也栗欲乾</hi>
　<hi>收莫如曝之欲生收莫如潤沙藏之至夏初尚如新也時珍曰栗但可種成不可移栽按事類合璧云栗</hi>
　<hi>木髙二三丈苞生多刺如蝟毛每枝不下四五箇苞有青黄赤三色中子或單或雙或三或四其殻生黄</hi>
<pb n="KR3e0079_WYG_073-31a"/>
　<hi>熟紫殻内有膜裹仁九月霜降乃熟其苞自裂而子墜者乃可久藏苞未裂者易腐也其花作條大如筯</hi>
　<hi>頭長三四寸可以㸃燈栗之大者為板栗中心扁子為栗楔稍小者為山栗山栗之圎而末尖者為錐栗</hi>
　<hi>圎小如橡子者為莘栗小如指頂者為茅栗即爾雅所謂栭栗也一名栵栗可炒食之劉恂嶺表録云廣</hi>
　<hi>中無栗惟靳州山中有石栗一年方熟圎如彈子皮厚而味如胡桃得非栗乃木果不宜於炎方耶</hi>
　實氣味鹹温無毒<hi>銑曰呉栗雖大味短不如北栗凡栗日中曝乾食即下氣補益不爾</hi>
　<hi>猶有木氣不補益也火煨去汗亦殺木氣生食則發氣煑蒸炒熱食則壅氣凡患風水人不宜食味鹹生</hi>
　<hi>水也恭曰栗作粉食勝於菱芡但以飼孩兒令齒不生宗奭曰小兒不可多食生則難化熟則滯氣隔食</hi>
　<hi>生蟲往往致病</hi>主治益氣厚腸胃補腎氣令人耐飢<hi>别録</hi>生食<lb/>
<pb n="KR3e0079_WYG_073-31b"/>
　治腰脚不遂<hi>思邈</hi>療筋骨斷碎腫痛瘀血生嚼塗之有<lb/>
　效<hi>蘇恭</hi>
　栗楔<hi>音屑中時珍曰一毬三顆其  扁者栗楔也</hi>主治筋骨風痛<hi>士良</hi>活血<lb/>
　尤效<hi>頌曰今衡山合活血丹用之</hi>每日生食七枚破冷痃癖又生<lb/>
　嚼罯惡刺出箭頭傅瘰癧腫毒痛<hi>大明</hi>
　發明<hi>思邈曰栗腎之果也腎病宜食之𢎞景曰相傳有人患腰脚弱往栗樹下食數升便能起行此</hi>
　<hi>是補腎之義然應生噉若服餌則宜蒸曝之宗奭曰栗之補腎為其味鹹又滯其氣也時珍曰栗於五果</hi>
　<hi>屬水水潦之年則栗不熟類相應也有人内寒暴洩如注令食煨栗二三十枚頓愈腎主大便栗能通腎</hi>
<pb n="KR3e0079_WYG_073-32a"/>
　<hi>於此可驗經驗方治腎虚腰脚無力以袋盛生栗懸乾每旦喫十餘顆次喫豬腎粥助之久必強健盖風</hi>
　<hi>乾之栗勝於日曝而火煨油炒勝於煑蒸仍須細嚼連液吞嚥則有益若頓食至飽反致傷脾矣按蘇子</hi>
　<hi>由詩云老去自添腰脚病山翁服栗舊傳方客來為說晨興晚三咽徐收白玉漿此得食栗之訣也王禎</hi>
　<hi>農書云史記載秦飢應侯請發五苑棗栗則本草栗厚腸胃補腎氣令人耐飢之說殆非虚語矣</hi>
　附方<hi>舊三新五</hi>小兒疳瘡<hi>生嚼栗子傅/之  外臺</hi>葦刺入肉<hi>方同上</hi>馬<lb/>
　汗入肉<hi>成瘡者方同上  勝金方</hi>馬咬成瘡<hi>獨顆栗子燒研傅之  醫說</hi>熊虎<lb/>
　爪傷<hi>方同上</hi>小兒口瘡<hi>大栗煑熟日日與/食之甚效  普濟</hi>衂血不止<hi>宣州</hi>
　<hi>大栗七枚刺破連皮燒存性出火毒入麝香少許研勻每服二錢温水下  聖濟總録</hi>金刅斧<lb/>
<pb n="KR3e0079_WYG_073-32b"/>
　傷<hi>用獨殻大栗研傅或倉卒嚼傅亦可  集簡方</hi>
　栗荴<hi>音孚恭曰栗内薄皮也</hi>
　氣味甘平濇無毒主治擣散和蜜塗面令光急去皺<lb/>
　文<hi>蘇恭</hi>
　附方<hi>新一</hi>骨鯁在咽<hi>栗子内薄皮燒存性研末吹入咽中即下  聖濟總録用栗子肉上</hi>
　<hi>皮半兩為末鮎魚肝一個乳香二錢半同擣丸梧子大看鯁逺近以線繫綿褁一丸水潤吞之提線釣出</hi>
　<hi>也</hi>
　栗殻<hi>栗之黑殻也</hi>
<pb n="KR3e0079_WYG_073-33a"/>
　氣味<hi>同荴</hi>主治反胃消渴煑汁飲之<hi>孟詵</hi>煑汁飲止瀉血<lb/>
　<hi>大明</hi>
　附方<hi>新一</hi>鼻衂不止<hi>累醫不效栗殻燒存性研末粥飲服二錢  聖惠方</hi>
　毛毬<hi>栗外刺包也</hi>主治煑汁洗火丹毒腫<hi>蘇恭</hi>
　花主治瘰癧<hi>呉瑞</hi>
　樹皮主治煑汁洗沙蝨溪毒<hi>蘇恭</hi>療瘡毒<hi>蘇頌</hi>治丹毒五<lb/>
　色無常剥皮有刺者煎水洗之<hi>孟詵方出肘后</hi>
　根主治偏腎氣酒煎服之<hi>汪穎</hi>
<pb n="KR3e0079_WYG_073-33b"/>
天師栗<hi>綱目</hi>
　集解<hi>時珍曰按宋祁益州方物記云天師栗惟西蜀青城山中有之他處無有也云張天師學道於</hi>
　<hi>此所遺故名似栗而味美惟獨房若橡為異耳今武當山所賣娑羅子恐即此物也</hi>
　氣味甘温無毒主治久食已風攣<hi>時珍記出益州</hi>
棗<hi>本經上品</hi>
　釋名<hi>時珍曰按陸佃埤雅云大曰棗小曰棘棘酸棗也棗性髙故重束棘性低故並束束音次棗棘</hi>
　<hi>皆有刺鍼㑹意也</hi>
　集解<hi>别録曰棗生河東平澤𢎞景曰世傳河東猗氏縣棗特異今青州出者形大而核細多膏甚甜</hi>
<pb n="KR3e0079_WYG_073-34a"/>
　<hi>鬰州𤣥市者亦好小不及耳江東臨沂金城棗形大而虚少脂好者亦可用之南棗大惡不堪啖頌曰近</hi>
　<hi>北州郡皆出棗惟青州之種特佳晉州綘州者雖大而不及青州肉厚也江南出者堅燥少脂今園圃種</hi>
　<hi>蒔者其種甚多美者有水菱棗御棗之類皆不堪入藥盖肌肉輕虚故也南郡人煑而曝乾皮薄而皺味</hi>
　<hi>更甘於他棗謂之天蒸棗亦不入藥按郭璞註爾雅云壺棗大而銳猶壺瓠也邉腰棗也細腰今謂之轆</hi>
　<hi>轤棗櫅白棗也子白乃熟洗大棗也出河東猗氏縣大如雞卵遵羊棗也實小紫黑俗名羊矢棗樲酸棗</hi>
　<hi>也木小而實酢還味稔棗也其味短蹶泄苦棗也其味苦晳無實棗也宗奭曰大棗先青州次晉州皆可</hi>
　<hi>晒曝入藥益脾胃餘者止可充食用耳青州人以棗去皮核焙乾為棗圈以為竒果有御棗甘美輕脆後</hi>
　<hi>衆棗熟而易生蟲今人所謂撲落酥者是也又有牙棗先衆棗熟亦甘美微酸而尖長二棗皆可噉不堪</hi>
<pb n="KR3e0079_WYG_073-34b"/>
　<hi>收曝時珍曰棗木赤心有刺四月生小葉尖觥光澤五月開小花白色微青南北皆有惟青晉所出者肥</hi>
　<hi>大甘美入藥為良其類甚繁爾雅所載之外郭義恭廣志有狗牙雞心牛頭羊角獼猴細腰赤心三星駢</hi>
　<hi>白之名又有木棗氐棗桂棗夕棗灌棗墟棗蒸棗白棗丹棗棠棗及安邑信都諸棗穀城紫棗長二寸羊</hi>
　<hi>角棗長三寸宻雲所出小棗脆潤核細味亦甘美皆可充果食不堪入藥入藥須用青州及晉地晒乾大</hi>
　<hi>棗為良按賈思勰齊民要術云凡棗全赤時日日撼而收曝則紅皺若半赤收者肉未充滿乾即色黄</hi>
　<hi>赤收者味亦不佳食經作乾棗法須治淨地鋪菰箔之類承棗日晒夜露擇去胖爛曝乾收之切而晒乾</hi>
　<hi>者為棗脯煑熟榨出者為棗膏亦曰棗瓤蒸熟者為膠棗加以糖蜜拌蒸則更甜以麻油葉同蒸則色更</hi>
　<hi>潤澤搗棗膠晒乾者為棗油其法取紅軟乾棗入釡以水僅淹平煑沸漉出砂盆研細生布絞取汁塗盤</hi>
<pb n="KR3e0079_WYG_073-35a"/>
　<hi>上晒乾其形如油以手摩刮為末收之每以一匙投湯盌中酸甜味足即成美漿用和米麨最止飢渴益</hi>
　<hi>脾胃也盧諶祭法云春祀用棗油即此</hi>
　生棗<lb/>
　氣味甘辛熱無毒多食令人寒熱凡羸瘦者不可食<lb/>
　<hi>思邈曰多食令人熱渴膨脹動臟腑損脾元助濕熱</hi>
　大棗<lb/>
　釋名乾棗<hi>别録</hi>美棗<hi>别/録</hi>良棗<hi>别録曰八月采曝乾瑞曰此即晒乾大棗也味最良</hi>
　<hi>美故宜入藥今人亦有用膠棗之肥大者</hi>
<pb n="KR3e0079_WYG_073-35b"/>
　氣味甘平無毒<hi>思邈曰甘辛熱滑無毒杲曰温大明曰有齒病甘病蟲䘌人不宜啖棗小</hi>
　<hi>兒尤不宜食又忌與葱同食令人五臟不和與魚同食令人腰腹痛時珍曰今人蒸棗多用糖蜜拌過蒸</hi>
　<hi>食最損脾助濕熱也啖棗多令人齒黄生䘌故嵇康養生論云齒處晉而黄蝨處頭而黑</hi>
　主治心腹邪氣安中養脾氣平胃氣通九竅助十二<lb/>
　經補少氣少津液身中不足大驚四肢重和百藥久<lb/>
　服輕身延年<hi>本經脾宗奭曰煑取肉和  胃藥甚佳</hi>補中益氣堅志強<lb/>
　力除煩悶療心下懸除腸澼久服不飢神仙<hi>别録</hi>潤心<lb/>
　肺止嗽補五臟治虚損除腸胃癖氣和光粉燒治疳<lb/>
<pb n="KR3e0079_WYG_073-36a"/>
　痢<hi>大明</hi>小兒患秋痢與蛀棗食之良<hi>孟詵</hi>殺烏頭附子天<lb/>
　雄毒<hi>之才</hi>和隂陽調榮衛生津液<hi>李杲</hi>
　發明<hi>𢎞景曰道家方藥以棗為佳餌其皮利肉補虚所以合湯皆擘之也杲曰大棗氣味俱厚陽也</hi>
　<hi>温以補不足甘以緩隂血成無已曰邪在榮衛者辛甘以解之故用薑棗以和榮衛生發脾胃升騰之氣</hi>
　<hi>張仲景治奔豚用大棗滋脾土以平腎氣也治水飲脇痛有十棗湯益土而勝水也  震亨曰棗屬土而</hi>
　<hi>有火味甘性緩甘先入脾補脾者未常用甘故今人食甘多者脾必受病也時珍曰素問言棗為脾之果</hi>
　<hi>脾病宜食之謂治病和藥棗為脾經血分藥也若無故頻食則生蟲損齒貽害多矣按王好古云中滿者</hi>
　<hi>勿食甘甘令人滿故張仲景建中湯心下痞者减餳棗與甘草同例此得用棗之方矣又按許叔微本事</hi>
<pb n="KR3e0079_WYG_073-36b"/>
　<hi>方云一婦病臟燥悲泣不止祈禱備至予憶古方治此證用大棗湯遂治與服盡劑而愈古人識病治方</hi>
　<hi>妙絶如此又陳自明婦人良方云程虎卿内人妊娠四五箇月遇晝則慘戚悲傷淚下數欠如有所慿醫</hi>
　<hi>巫兼治皆無益管伯周說先人曽語此治須大棗湯乃愈虎卿借方治藥一投而愈方見下條又摘𤣥方</hi>
　<hi>治此證用紅棗燒存性酒服三錢亦大棗湯變法也</hi>
　附方<hi>舊七新十二</hi>調和胃氣<hi>以乾棗去核緩火逼燥為末量多少入少生薑末白湯㸃</hi>
　<hi>服調和胃氣甚良  衍義</hi>反胃吐食<hi>大棗一枚去核用斑蝥一枚去頭翅入在内煨熟去蝥空</hi>
　<hi>心食之白湯下良</hi>小腸氣痛<hi>大棗一枚去核用斑蝥一枚去頭翅入棗内紙包煨熟去蝥食</hi>
　<hi>棗以桂心畢澄茄湯下  直指</hi>傷寒熱病<hi>後口乾咽痛喜唾大棗二校烏梅十枚搗入蜜丸含</hi>
<pb n="KR3e0079_WYG_073-37a"/>
　<hi>一杏仁嚥汁甚效  千金方</hi>婦人臟燥<hi>悲傷欲哭象若神靈數欠者大棗湯主之大棗十枚</hi>
　<hi>少麥一升甘草二兩每服一兩水煎服之亦補脾氣</hi>妊娠腹痛<hi>大紅棗十四枚燒焦為末以小</hi>
　<hi>便服之  梅師</hi>大便燥塞<hi>大棗一枚去核入輕粉半錢縳定煨熟食之仍以棗湯送下  直指</hi>
　呪棗治瘧<hi>執棗一枚呪曰吾有棗一枚一心歸大道優他或優降或劈火燒之念七遍吹棗上</hi>
　<hi>與病人食之即愈  <graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁神書</hi>煩悶不眠<hi>大棗十四枚葱白七莖水三升煑一升頓服  千金</hi>
　上氣欬嗽<hi>治傷中筋脈急上氣咳嗽者用棗二十枚去核以酥四兩微火煎入棗肉中泣盡酥</hi>
　<hi>取收之常含一枚微微嚥之取瘥  聖惠方</hi>肺疽吐血<hi>因啖辛辣熱物致傷者用紅棗連核</hi>
　<hi>燒存性百藥煎煆過等分為末每服二錢米飲下  三因</hi>耳聾鼻塞<hi>不聞音聲香臭者取大棗</hi>
<pb n="KR3e0079_WYG_073-37b"/>
　<hi>十五枚去皮核蓖麻子三百枚去皮和擣綿褁塞耳鼻日一度三十餘日聞聲及香臭也先治耳後治鼻</hi>
　<hi>不可並塞孟詵食療</hi>久服香身<hi>用大棗肉和桂心白𤓰仁松樹皮為丸久服之  食療本草</hi>
　走馬牙疳<hi>新棗肉一枚同黄蘗燒焦為末油和傅之若加砒少許更妙  王氏愽濟</hi>諸瘡<lb/>
　久壊<hi>不愈者棗膏三升煎水頻洗取愈  千金</hi>痔瘡疼痛<hi>大肥棗一枚剥去皮取水銀掌</hi>
　<hi>中以唾研令極熟傅棗瓤上納入下部良  外臺</hi>下部蟲癢<hi>蒸大棗取膏以水銀和捻長三</hi>
　<hi>寸以綿褁夜納下部中明日蟲皆出也  肘後</hi>卒急心疼<hi>海上方訣云一個烏梅二個棗七枚</hi>
　<hi>杏仁一處搗男酒女醋送下之不害心疼直到老</hi>食椒閉氣<hi>京棗食之即解也  百一選方</hi>
　三嵗陳棗核中仁<lb/>
<pb n="KR3e0079_WYG_073-38a"/>
　氣味燔之苦平無毒主治腹痛邪氣<hi>别録</hi>惡氣卒疰忤<lb/>
　<hi>孟詵</hi>核燒研摻脛瘡良<hi>時珍</hi>
　發明<hi>時珍曰按劉根别傳云道士陳孜如痴人江夏袁仲陽敬事之孜曰今春當有疾可服棗核中</hi>
　<hi>仁二十七枚後果大病服之而愈又云常服棗仁百邪不復干也仲陽服之有效則棗果有治邪之説矣</hi>
　<hi>又道書云常含棗核治氣令口行津液嚥之佳謝承後漢書亦云孟節能含棗核不食可至十年也此皆</hi>
　<hi>藉棗以生津受氣而嚥之又能逹黄宫以交離坎之義耳</hi>
　葉<lb/>
　氣味甘温微毒<hi>别録曰散服使人瘦久則嘔吐</hi>主治覆麻黄能令出<lb/>
<pb n="KR3e0079_WYG_073-38b"/>
　汗<hi>本經</hi>和葛粉揩熱疿瘡良<hi>别録</hi>治小兒壯熱煎湯浴之<lb/>
　<hi>大明</hi>
　附方<hi>新二</hi>小兒傷寒<hi>五日以後熱不退用棗葉半握麻黄半兩葱白豆䜴各一合童子小</hi>
　<hi>便二鍾煎一鍾分二服取汗  總録</hi>
　反胃嘔噦<hi>乾棗葉一兩藿香半兩丁香二錢半每服二錢薑三片水一盞煎服  聖惠方</hi>
　木心<lb/>
　氣味甘濇温有小毒主治中蠱腹痛面目青黄淋露<lb/>
　骨立剉取一斛水淹三寸煑至二斗澄清煎五升旦<lb/>
<pb n="KR3e0079_WYG_073-39a"/>
　服五合取吐即愈又煎紅棗服之能通經<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>
                    <hi>時珍品出小</hi>
　<hi>方</hi>
　根主治小兒赤丹從脚趺起煎湯頻浴之<hi>時珍金出千</hi>
　附方<hi>舊一</hi>令髮易長<hi>取東行棗根三尺横安甑上蒸之兩頭汗出收取傅髮即易長  聖</hi>
　<hi>惠方</hi>
　皮主治同老桑樹皮並取北向者等分燒研每用一<lb/>
　合井水煎澄取清洗目一月三洗昬者復明忌葷酒<lb/>
　房事<hi>時珍</hi>
<pb n="KR3e0079_WYG_073-39b"/>
仲思棗<hi>宋開寶</hi>
　釋名仙棗<hi>志曰北齊時有仙人仲思得此棗種之因以為名</hi>
　集解<hi>志曰仲思棗形如大棗長二寸正紫色細文小核味甘今亦少有時珍曰按杜寶大業拾遺記</hi>
　<hi>云隋時信都郡獻仲思棗長四寸圍五寸肉肥核小有味勝於青州棗亦名仙棗觀此則廣志之西王母</hi>
　<hi>棗穀城紫棗皆此類也</hi>
　氣味甘温無毒主治補虚益氣潤五臟去痰嗽冷氣<lb/>
　久服令人肥健好顔色神仙不飢<hi>開寶</hi>
苦棗<hi>食性</hi>
<pb n="KR3e0079_WYG_073-40a"/>
　釋名蹶泄<hi>爾雅詳名義未</hi>
　集解<hi>士良曰苦棗處處有之色青而小味苦不堪人多不能食</hi>
　實<lb/>
　氣味苦大寒無毒主治傷寒熱伏在臟腑狂蕩煩滿<lb/>
　大小便閉澀取肉煑研和蜜丸服<hi>士良</hi>
　<lb/>
　<lb/>
　<lb/>
<pb n="KR3e0079_WYG_073-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　本草綱目卷二十九<lb/>
</p>
<p>
</p>
  </div>
</body>
</text>
</TEI>
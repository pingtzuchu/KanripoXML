<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>本草綱目卷三十一</head> <lb/>
    <p>
<pb n="KR3e0079_WYG_077-1a"/>
欽定四庫全書<lb/>
　本草綱目卷三十一<lb/>
　　　　　　　　　　　　明　李時珍　撰<lb/>
　　果之三<hi>夷果類三十一種  内附四種</hi>
荔枝<hi>宋開寳</hi>
　釋名離枝<hi>綱目</hi>丹荔<hi>頌曰按朱應扶南記云此木結實時枝弱而蔕牢不可摘取必以刀</hi>
　<hi>斧劙取其枝故以為名劙音利與劦同時珍曰司馬相如上林賦作離支按白居易云若離本枝一日色</hi>
　<hi>變三日味變則離支之名又或取此義也</hi>
<pb n="KR3e0079_WYG_077-1b"/>
　集解<hi>頌曰荔枝生嶺南及巴中今閩之泉福漳州興化軍蜀之嘉蜀渝涪州及二廣州郡皆有之其</hi>
　<hi>品以閩中為第一蜀州次之嶺南為下其本高二三丈自徑尺至於合抱類桂木冬青之屬緑葉蓬蓬然</hi>
　<hi>四時榮茂不彫其木性至堅勁土人取其根作阮咸槽及彈碁局其花青白狀若冠之𬎼綏其子喜雙實</hi>
　<hi>狀如初生松毬殻有皺紋如羅初青漸紅肉色淡白如肪玉味甘而多汁夏至將中則子翕然俱赤乃可</hi>
　<hi>食也大樹下子至百斛五六月盛熟時彼方皆燕㑹其下以賞之極量取啖雖多亦不傷人少過則飲蜜</hi>
　<hi>漿便解荔枝始傳於漢世初惟出嶺南後出蜀中故左思蜀都賦云旁梃龍目側生荔枝唐白居易圖序</hi>
　<hi>論之詳矣今閩中四郡所出特竒蔡㐮譜其種類至三十餘品肌肉甚厚甘香瑩白非廣蜀之比也福建</hi>
　<hi>嵗貢白曝荔枝蜜煎荔枝肉俱為上方珍果白曝須嘉實乃堪其市貨者多用襍色荔枝入鹽梅曝成皮</hi>
<pb n="KR3e0079_WYG_077-2a"/>
　<hi>色深紅味亦少酸殊失本真經曝則可經嵗商販流布遍及華夏味猶不歇百果之盛皆不及此又有焦</hi>
　<hi>核荔枝核如鷄舌香味更甜美或云是木生背陽結實不完就者又有緑色蠟色皆其品之竒者本土亦</hi>
　<hi>自難得其蜀嶺荔枝初生小酢肉薄核大不堪白曝花及根亦入藥藏器曰顧㣲廣州記云荔枝冬夏常</hi>
　<hi>青其實大如鷄卵殻朱肉白核黄黒色似半熟蓮子精者核如鷄舌香甘美多汁極益人也時珍曰荔枝</hi>
　<hi>炎方之果性最畏寒易種而根浮其木甚耐久有經數百年猶結實者其實生時肉白乾時肉紅日晒火</hi>
　<hi>烘鹵浸蜜煎皆可致逺成朶晒乾者謂之荔錦按白居易荔枝圖序云荔枝生巴峽間樹形圑團如帷葢</hi>
　<hi>葉如冬青花如橘而春榮實如丹而夏熟朶如蒲桃核如枇杷殻如紅繒膜如紫綃瓤肉潔白如氷雪漿</hi>
　<hi>液甘酸如醴酪大畧如彼其實過之若離本枝一日而色變二日而香變三日而味變四五日外色香味</hi>
<pb n="KR3e0079_WYG_077-2b"/>
　<hi>盡去矣又蔡㐮荔枝譜云廣蜀所出早熟而肉薄味甘酸不及閩中下等者閩中惟四郡有之福州最多</hi>
　<hi>興化最竒泉漳次之福州延亘原野一家甚至萬株興化上品大徑寸餘香氣清逺色紫殻薄瓤厚膜紅</hi>
　<hi>核如丁香母剥之如水精食之如絳雪荔枝以甘為味雖百干樹莫有同者過甘與淡皆失於中若夫厚</hi>
　<hi>皮尖斜肌理黄色附核而赤食之有渣食已而澀雖無酢味亦自下等矣最忌麝香觸之花實盡落也又</hi>
　<hi>洪邁夷堅志云<graphic n="KR3387" url="https://raw.githubusercontent.com/kanripo/KR-Gaiji/master/images/KR3387.png" mimeType="image/png"/>田荔枝名品皆出天成雖以其核種之亦失本體形狀百出不可以理求也沈括筆談</hi>
　<hi>謂焦核荔子乃土人去其大根燔焦種成者大不然也珣曰荔枝樹似青木香熟時人未采則百蟲不敢</hi>
　<hi>近人纔采之烏鳥蝙蝠之類無不傷殘之也故采荔枝者必日中而衆采之一日色變二日味變三日色</hi>
　<hi>味俱變故古詩云色味不踰三日變也</hi>
<pb n="KR3e0079_WYG_077-3a"/>
　實氣味甘平無毒<hi>珣曰甘酸熱多食令人發虚熱李廷飛曰生荔枝多食發熱煩渴口</hi>
　<hi>乾衂血頌曰多食不傷人如少過度飲蜜漿一盃便解也時珍曰荔枝氣味純陽其性畏熱鮮者食多即</hi>
　<hi>齦腫口痛或衂血也病齒<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>及火病人尤忌之開寳本草言其性平蘇氏謂多食無傷皆謬說也按物類</hi>
　<hi>相感志云食荔枝多則醉以殻浸水飲之即解此即食物不消還以本物消之之義也</hi>主治止<lb/>
　渴益人顔色<hi>開寳</hi>食之止煩渴頭重心躁背膊勞悶<hi>李珣</hi>
　通神益智健氣<hi>孟詵</hi>治瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>瘤贅赤腫疔腫發小兒痘<lb/>
　瘡<hi>時珍</hi>
　發明<hi>震亨曰荔枝屬陽主散無形質之滯氣故瘤贅赤腫者用之茍不明此雖用之無應</hi>
<pb n="KR3e0079_WYG_077-3b"/>
　附方<hi>新六</hi>痘瘡不發<hi>荔枝肉浸酒飲并食之忌生冷  聞人規痘疹論</hi>疔瘡惡<lb/>
　腫<hi>普濟方用荔枝五箇或三箇不用雙數以狗糞中米淘浄為末與糯米粥同研成膏攤紙上貼之留</hi>
　<hi>一孔出毒氣餅濟生秘覽用荔枝肉白梅各三箇搗作  子貼于瘡上根即出也</hi>風牙疼痛<lb/>
　<hi>普濟用荔枝連殻燒存性研末擦牙即止乃治諸藥不效仙方也  孫氏集効方用大荔枝一箇剔開填</hi>
　<hi>鹽滿殻煆研搽之即愈</hi>阨逆不止<hi>荔枝七箇連皮核燒存性為末白湯調下立止  楊拱醫</hi>
　<hi>方摘要</hi>
　核氣味甘温濇無毒主治心痛小腸氣痛以一枚煨<lb/>
　存性研末新酒調服<hi>宗奭</hi>治㿗疝氣痛婦人血氣刺痛<lb/>
<pb n="KR3e0079_WYG_077-4a"/>
　<hi>時珍</hi>
　發明<hi>時珍曰荔枝核入厥隂行散滯氣其實雙結而核肖睪丸故其治㿗疝卵腫有述類象形之義</hi>
　附方<hi>新方</hi>脾痛不止<hi>荔枝核為末醋服二錢數服即愈  衛生易簡方</hi>婦人血<lb/>
　氣<hi>刺痛用荔枝核燒存性半兩香附子炒一兩為末毎服二錢鹽湯米飲任下名蠲痛散  婦人良方</hi>
　疝氣㿗腫<hi>孫氏用荔枝核炒黒色大茴香炒等分為末毎服一錢温酒下  皆効方玉環來笑</hi>
　<hi>丹用荔枝核四十九箇陳皮連白九錢硫黄四錢為末鹽水打麪糊丸緑豆大遇痛時空心酒服九丸良</hi>
　<hi>久再服不過三服其効如神亦治諸氣痛</hi>隂腎腫痛<hi>荔枝核燒碾酒服二錢</hi>腎腫如<lb/>
　斗<hi>荔枝核青橘皮茴香等分各炒碾酒服二錢日三</hi>
<pb n="KR3e0079_WYG_077-4b"/>
　殻主治痘瘡出時不爽快煎湯飲之又解荔枝熱浸<lb/>
　水飲<hi>時珍</hi>
　附方<hi>新一</hi>赤白痢<hi>荔枝殻橡斗殻炒石榴皮炒甘草炙各等分毎以半兩水一盞半煎七分</hi>
　<hi>温服日二服  普濟方</hi>
　花及皮根主治喉痺腫痛用水煮汁細細含嚥取瘥<lb/>
　止<hi>蘇頌海出崔元亮  上方</hi>
龍眼<hi>别録中品</hi>　校正<hi>自木部移入此宗奭曰龍眼専為果未見入藥本草編入木部非矣</hi>
　釋名龍目<hi>吴普</hi>圓眼<hi>俗/名</hi>益智<hi>别/録</hi>亞荔枝<hi>開寳</hi>荔枝奴　驪<lb/>
<pb n="KR3e0079_WYG_077-5a"/>
　珠　燕卵　蜜脾　鮫淚　川彈子<hi>南方草木狀龍時珍曰龍眼</hi>
　<hi>目象形也呉普本草謂之龍目又曰比目曹憲博雅謂之益智𢎞景曰廣州有龍眼非益智也恐彼人别</hi>
　<hi>名耳志曰甘味歸脾能益人智故名益智非今之益智子也頌曰荔枝纔過龍眼即熟故南人目為荔枝</hi>
　<hi>奴又名木彈晒乾寄逺北人以為佳果目為亞荔枝</hi>
　集解<hi>别録曰龍眼生南海山谷一名益智其大者似㯽榔恭曰龍眼樹似荔枝葉若林檎花白色子</hi>
　<hi>如㯽榔有鱗甲大如雀卵頌曰今閩廣蜀道出荔枝處皆有之嵇含南方草木狀云木高一二丈似荔枝</hi>
　<hi>而枝葉㣲小凌冬不凋春末夏初開細白花七月實熟殻青黄色文作鱗甲形圓大如彈丸核若木梡子</hi>
　<hi>而不堅肉薄于荔枝白而有漿其甘如蜜實極繁毎枝二三十顆作穗如蒲桃漢時南海常貢之大為民</hi>
<pb n="KR3e0079_WYG_077-5b"/>
　<hi>害臨武長唐羌上書言狀和帝感其言詔止之時珍曰龍眼正圓别録蘇恭比之㯽榔殊不類也其木性</hi>
　<hi>畏寒白露後方可采摘晒焙令乾成朶乾者名龍眼錦按范成大桂海志有山龍眼出廣中色青肉如龍</hi>
　<hi>眼夏月實熟可噉此亦龍眼之野生者歟</hi>
　實氣味甘平無毒<hi>恭曰甘酸温李廷飛曰生者沸湯瀹過食不動脾</hi>主治五<lb/>
　臟邪氣安志厭食除蠱毒去三蟲久服強魂聰明身<lb/>
　輕不老通神明<hi>别録</hi>開胃益脾補虚長智<hi>時珍</hi>
　發明<hi>時珍曰食品以荔枝為貴而資益則龍眼為良葢荔枝性熱而龍眼性和平也嚴用和濟生方</hi>
　<hi>治思慮勞傷心脾有歸脾湯取甘味歸脾能益人智之義</hi>
<pb n="KR3e0079_WYG_077-6a"/>
　附方<hi>新一</hi>歸脾湯<hi>治思慮過度勞傷心脾健忘怔忡虚煩不眠自汗驚悸用龍眼肉酸棗仁</hi>
　<hi>炒黄茋炙白术焙伏神各一兩木香半兩炙甘草二錢半㕮咀毎服五錢薑三片棗一枚水二鍾煎一鍾</hi>
　<hi>温服方濟生</hi>
　核主治胡臭六枚同胡椒二七枚碾遇汗出即擦之<lb/>
　<hi>時珍</hi>
龍荔<hi>綱目</hi>
　釋名<hi>見下</hi>
　集解<hi>時珍曰按范成大桂海志云龍荔出嶺南狀如小荔枝而肉咮如龍眼其木之身葉亦似二果</hi>
<pb n="KR3e0079_WYG_077-6b"/>
　<hi>故名曰龍荔三月開小白花與荔枝同時熟不可生噉但可蒸食</hi>
　實主治甘熱有小毒生食令人發癎或見鬼物<hi>時珍  出</hi>
　<hi>桂海志</hi>
橄欖<hi>宋開寳</hi>
　釋名青果<hi>梅聖俞集</hi>忠果<hi>記事/珠</hi>諫果<hi>出農書未時珍曰橄欖名義  詳此果雖</hi>
　<hi>熟其色亦青故俗呼青果其有色黄者不堪病物也王禎云其味苦澀久之方囬廿味王元之作詩比之</hi>
　<hi>忠言逆耳亂乃思之故人名為諫果</hi>
　集解<hi>志曰橄欖生嶺南樹似木槵子樹而高端直可愛結子形如生訶子無稜瓣八月九月采之乂</hi>
<pb n="KR3e0079_WYG_077-7a"/>
　<hi>有一種波斯橄欖生邕州色類相似但核作兩瓣蜜漬食之詵曰其樹大數圍實長寸許先生者向下後</hi>
　<hi>生者漸高熟時生食味酢蜜漬極甜珣曰按南州異物志云閩廣諸郡及縁海浦嶼間皆有之樹高丈餘</hi>
　<hi>葉似櫸柳二月開花八月成實狀如長棗兩頭尖青色核亦兩頭尖而有稜核内有三竅竅中有仁可食</hi>
　<hi>頌曰按劉恂嶺表録異云橄欖樹枝皆高聳其子深秋方熟南人重之生咀嚼之味雖苦澀而芬香勝於</hi>
　<hi>含鷄舌香也有野生者子繁而樹峻不可梯縁但刻根下方寸許納鹽入内一夕子皆自落木亦無損其</hi>
　<hi>枝節間有脂膏如桃膠南人采取和皮葉煎汁熬如黒錫謂之欖糖用泥船隙牢如膠漆着水益乾也時</hi>
　<hi>珍曰橄欖樹高將熟時以木釘釘之或納鹽少許于皮内其實一夕自落亦物理之妙也其子生食甚佳</hi>
　<hi>蜜漬鹽藏皆可致逺其木脂狀如黒膠者土人采取爇之清烈謂之欖香雜以牛皮膠者即不佳矣又有</hi>
<pb n="KR3e0079_WYG_077-7b"/>
　<hi>緑欖色緑烏欖色青黒肉爛而甘取肉搥碎乾放自有霜如白鹽謂之欖醬青欖核内仁乾小惟烏欖仁</hi>
　<hi>最肥大有文層疊如海螵蛸狀而味甘美謂之欖仁又有一種方欖出廣西兩江峒中似橄欖而有三角</hi>
　<hi>或四角即是波斯橄欖之類也</hi>
　實氣味酸甘温無毒<hi>宗奭曰味澀良久乃甘震亨曰味澀而甘醉飽宜之然性熱多</hi>
　<hi>食能致上壅時珍曰橄欖鹽過則不苦澀同栗子食甚香按延壽書云凡食橄欖必去兩頭其性熱也過</hi>
　<hi>白露摘食庶不病痁</hi>主治生食煮飲並消酒毒解鯸鮐魚毒<hi>開寳</hi>
　嚼汁嚥之治魚鯁<hi>宗奭</hi>生啖煮汁能解諸毒<hi>蘇頌</hi>開胃下<lb/>
　氣止瀉<hi>大明</hi>生津液止煩渇治咽喉痛咀嚼嚥汁能解<lb/>
<pb n="KR3e0079_WYG_077-8a"/>
　一切魚鼈毒<hi>時珍</hi>
　發明<hi>志曰鯸鮐魚即河豚也人誤食其肝及子必迷悶至死惟橄欖及木煮汁能解之其木作舟檝</hi>
　<hi>撥着魚皆浮出故知物有相畏如此者時珍曰按名醫録云吴江一富人食鱖魚被鯁横在胷中不上不</hi>
　<hi>下痛聲動鄰里半月餘幾死忽遇漁人張九令取橄欖與食時無此果以核碾末急流水調服骨遂下而</hi>
　<hi>愈張九云我父老相𫝊橄欖木作取魚棹箆魚觸着即浮出所以知魚畏橄欖也今人煮河豚團魚皆用</hi>
　<hi>橄欖乃知橄欖能治一切魚鼈之毒也</hi>
　附方<hi>新四</hi>初生胎毒<hi>小兒落地時用橄欖一箇燒研硃砂末五分和勻嚼生脂麻一口吐</hi>
　<hi>唾和藥絹包如棗核大安兒口中待咂一箇時頃方可與乳此藥取下腸胃穢毒令兒少疾及出痘稀少</hi>
<pb n="KR3e0079_WYG_077-8b"/>
　<hi>也効孫氏集  方</hi>唇裂生瘡<hi>橄欖炒研猪/脂和塗之</hi>牙齒風疳<hi>膿血有蟲用橄</hi>
　<hi>欖燒研入麝香少許貼之  聖惠方</hi>下部疳瘡<hi>橄欖燒存性研末油調敷之或加孩兒茶等分</hi>
　<hi>生乾坤  意</hi>
　欖仁氣味甘平無毒主治唇吻燥痛研爛傅之<hi>開寳</hi>
　核氣味甘濇温無毒主治磨汁服治諸魚骨鯁及食<lb/>
　鱠成積又治小兒痘瘡倒黶燒研服之治下血<hi>時珍</hi>
　附方<hi>新三</hi>腸風下血<hi>橄欖核燈上燒存性研末毎服二錢陳末飲調下  仁齋宜指方</hi>
　隂腎㿗腫<hi>橄欖核荔枝核山樝核等分燒存性研末毎服二錢空心茴香湯調下</hi>耳足<lb/>
<pb n="KR3e0079_WYG_077-9a"/>
　凍瘡<hi>橄欖核燒研油調塗之  乾坤生意</hi>
木威子<hi>拾遺</hi>
　釋名<hi>未詳</hi>
　集解<hi>藏器曰木威生嶺南山谷樹高丈餘葉似楝葉子如橄欖而堅亦似棗削去皮可以為粽食時</hi>
　<hi>珍曰木威子橄欖之類也陳氏說出顧㣲廣州記中而梁元帝金樓子云橄欖樹之南向者為橄欖東向</hi>
　<hi>者為木威此亦傳聞謬說也</hi>
　實氣味酸辛無毒<hi>時珍曰按廣州記云苦澀</hi>主治心中惡水水氣<lb/>
　<hi>藏器</hi>
<pb n="KR3e0079_WYG_077-9b"/>
菴摩勒<hi>唐附</hi>　校正<hi>自木部移入此</hi>
　釋名餘甘子<hi>唐本</hi>菴摩落迦果<hi>藏器曰梵書名菴摩勒又名摩勒落迦果其味</hi>
　<hi>初食苦澀良久更甘故曰餘甘</hi>
　集解<hi>恭曰菴摩勒生嶺南交廣愛等州樹葉細似合昏其花黄實似李柰青黄色核圓有稜或六或</hi>
　<hi>七其中仁亦入藥用珣曰生西國者大小如枳橘子狀頌曰餘甘子今二廣諸郡及西川戎瀘蠻界山谷</hi>
　<hi>皆有之木高一二丈枝條甚軟葉青細密朝開暮斂如夜合而葉㣲小春生冬彫三月有花着條而生如</hi>
　<hi>粟粒㣲黄隨即結實作莛毎條三兩子至冬而熟如李子狀青白色連核作五六瓣乾即並核皆裂俗作</hi>
　<hi>果子噉之時珍曰餘甘泉州山中亦有之狀如川楝子味類橄欖亦可蜜漬鹽藏其木可製器物按陳祈</hi>
<pb n="KR3e0079_WYG_077-10a"/>
　<hi>暢異物志云餘甘樹葉如夜合及槐葉其枝如柘其花黄其子圓大如彈丸色㣲黄有文理如定陶𤓰核</hi>
　<hi>有五六稜初入口苦澀良久飲水更甘鹽而蒸之尤美其說與兩蘇所言相合而臨海異物志云餘甘子</hi>
　<hi>如梭形大如梅子其核兩頭銳與橄欖一物異名也然橄欖形長尖餘甘形圓稍有不同葉形亦異葢二</hi>
　<hi>物也又蘇恭言其仁可入藥而未見主治何病豈亦與果同功耶</hi>
　實氣味甘寒無毒<hi>珣曰苦酸甘㣲寒濇</hi>主治風虚熱氣<hi>唐本</hi>補益<lb/>
　強氣合鐡粉一斤用變白不老取子壓汁和油塗頭<lb/>
　生髪去風痒令髪生如黒漆也<hi>藏器</hi>主丹石傷肺上氣<lb/>
　欬嗽久服輕身延年長生服乳石人宜常食之<hi>李珣</hi>為<lb/>
<pb n="KR3e0079_WYG_077-10b"/>
　末㸃湯服解金石毒<hi>宗奭</hi>解硫黄毒<hi>時珍物出益部方  圖</hi>
　發明<hi>宗奭曰黄金得餘甘則體柔亦物類相感相伏也故能解金石之毒也</hi>
　仁<hi>缺</hi>
毗梨勒<hi>唐本草</hi>　校正<hi>自木部移入此</hi>
　釋名三果<hi>珣曰木似訶梨勒而子亦相似但圎而毗故以名之毗即臍也</hi>
　集解<hi>恭曰毗梨勒出西域及南海諸國嶺南交愛等州戎人謂之三果樹似胡桃子形亦似胡桃核</hi>
　<hi>似訶梨勒而圓短無稜用亦同法畨人以此作漿甚熱</hi>
　實氣味苦寒無毒<hi>珣曰味苦帶澀微温無毒作漿性熱</hi>主治風虚熱氣<lb/>
<pb n="KR3e0079_WYG_077-11a"/>
　功同菴摩勒<hi>唐本</hi>暖膓腹去一切冷氣作漿染鬚髪變<lb/>
　黒色<hi>甄權</hi>下氣止瀉痢<hi>大/明</hi>燒灰乾血有効<hi>李珣</hi>
　發明<hi>時珍曰毗梨勒古方罕用惟千金方補腎鹿角丸用三果漿吞之云無則以酒代之則此果亦</hi>
　<hi>餘甘之類而性稍温濇也</hi>
　附方<hi>新一</hi>大風髪脫<hi>毗梨勒燒灰頻擦有効  聖惠方</hi>
五斂子<hi>綱目</hi>
　釋名五稜子<hi>桂海志</hi>陽桃<hi>時珍曰按嵇含草木狀云南人呼稜為斂故以為名也</hi>
　集解<hi>時珍曰五斂子出嶺南及閩中閩人呼為陽桃其大如拳其色青黄潤緑形甚詭異狀如田家</hi>
<pb n="KR3e0079_WYG_077-11b"/>
　<hi>碌碡上有五稜如刻起作劍脊形皮肉脆軟其味初酸久甘其核如柰五月熟一樹可得數石十月再熟</hi>
　<hi>以蜜漬之甘酢而美俗亦晒乾以充果食又有三亷子葢亦此類也陳祈暢異物志云三亷出熙安諸郡</hi>
　<hi>南人呼稜為亷雖名三亷或有五六稜者食之多汁味甘且酸尤宜與衆果叅食</hi>
　實氣味酸甘濇平無毒主治風熱生津止渴<hi>時珍</hi>
五子實<hi>綱目</hi>
　集解<hi>時珍曰五子樹今潮州有之按裴淵廣州記云五子實大如梨而内有五核故名</hi>
　實氣味甘温無毒主治霍亂金瘡宜食<hi>時珍志潮州</hi>
榧實<hi>别録下品</hi>　校正<hi>時珍曰别録木部有<graphic n="KR2286" url="https://raw.githubusercontent.com/kanripo/KR-Gaiji/master/images/KR2286.png" mimeType="image/png"/>實又有棑華神農本草魚蟲部有柀子宋開寳本</hi>
<pb n="KR3e0079_WYG_077-12a"/>
　<hi>草退柀子入有名未用今據蘇恭之說合併於下</hi>
　釋名柀子<hi>音彼神農</hi>赤果<hi>日/用</hi>玉榧<hi>日/用</hi>玉山果<hi>時珍曰柀亦作棑其木名</hi>
　<hi>文木斐然章采故謂之榧信州玉山縣者為佳故蘇東坡詩云彼美玉山果粲為金盤實柀子見下瑞曰</hi>
　<hi>土人呼為赤果亦曰玉榧</hi>
　集解<hi>别録曰榧實生永昌彼子生永昌山谷𢎞景曰彼子亦名羆子從來無用者古今諸醫不復識</hi>
　<hi>之榧實出東陽諸郡恭曰彼子當從木作柀子誤入虫部也爾雅彼亦名煔其葉似杉木如栢而微軟子</hi>
　<hi>名榧子宜入果部又註榧實云即虫部彼子也其木大連抱高數仞其葉似杉其木似栢其理似松肌細</hi>
　<hi>軟堪為器用宗奭曰榧實大如橄欖殻色紫褐而脆其中子有一重黑粗衣其仁黄白色嚼久漸甘美也</hi>
<pb n="KR3e0079_WYG_077-12b"/>
　<hi>藏器曰棑華即榧子之華也棑與榧同榧樹似杉子如長㯽榔食之肥美本經虫部有彼子陶氏復於木</hi>
　<hi>部出榧實棑華皆一物也頴曰榧有一種粗榧具木與榧相似但理粗色赤耳其子稍肥大僅圎不尖神</hi>
　<hi>農本草彼子即粗榧也時珍曰榧生深山中人呼為野杉按羅願爾雅翼云柀似杉而異于杉彼有美實</hi>
　<hi>而木有文采其木似桐而葉似杉絶難長木有牝牡牡者華而牝者實冬月開黄圎花結實大小如棗其</hi>
　<hi>核長如橄欖核有尖者不尖者無稜而殻薄黄白色其仁可生啖亦可焙收以小而心實者為佳一樹不</hi>
　<hi>下數十斛陶氏不識柀子惟蘇恭能辨為一物也</hi>
　榧實<hi>别録</hi>氣味甘平濇無毒<hi>瑞曰性熱同鵞肉食生斷節風又上壅人忌火氣時</hi>
　<hi>珍曰按物類相感志云榧煮素羮味更甜美猪脂炒榧黒皮自脫榧子同甘蔗食其渣自軟又云榧子皮</hi>
<pb n="KR3e0079_WYG_077-13a"/>
　<hi>及菉豆能殺人也</hi>主治常食治五痔去三蟲蠱毒鬼疰惡毒<lb/>
　<hi>别録</hi>食之療寸白蟲<hi>𢎞景</hi>消糓助筋骨行營衛明目輕身<lb/>
　令人能食多食一二升亦不發病<hi>孟詵</hi>多食滑腸五痔<lb/>
　人宜之<hi>宗奭</hi>治欬嗽白濁助陽道<hi>生生編</hi>
　柀子<hi>本經彼舊作</hi>氣味甘温有毒主治腹中邪氣去三蟲<lb/>
　蛇螫蠱毒鬼疰伏尸<hi>本經</hi>
　發明<hi>震亨曰榧子肺家果也火炒食之香酥甘美但多食則引火入肺大腸受傷耳原曰榧子殺腹</hi>
　<hi>間大小虫小兒黄瘦有虫積者宜食之蘇東坡詩云驅除三彭虫已我心腹疾是矣時珍曰榧實柀子治</hi>
<pb n="KR3e0079_WYG_077-13b"/>
　<hi>療相同當為一物無疑但本經柀子有毒似有不同亦因其能殺虫蠱耳汪頴以粗榧為柀子終是一類</hi>
　<hi>不甚相逺也</hi>
　附方<hi>舊一新四</hi>寸白蟲<hi>詵曰日食榧子七顆滿七日蟲皆化為水也  外臺秘要用榧子一</hi>
　<hi>百枚去皮火燃啖之經宿蟲消下也胃弱者啖五十枚</hi>好食茶葉<hi>面黄者毎日食榧子七枚</hi>
　<hi>以愈為度方楊起簡便</hi>令髪不落<hi>榧子三箇胡桃二箇側栢葉一兩搗浸雪水梳頭髪永不</hi>
　<hi>落且潤也  聖惠方</hi>卒吐出血<hi>先食蒸餅兩三箇以榧子為末白湯服三錢日三服  聖濟總</hi>
　<hi>録</hi>尸咽痛痒<hi>語言不出榧實半兩蕪荑一兩杏仁桂各半兩為末蜜丸彈子大含咽  聖濟</hi>
　<hi>總録</hi>
<pb n="KR3e0079_WYG_077-14a"/>
　棑華<hi>别録曰春月生采之藏器  即榧子華也</hi>氣味苦主治水氣去赤蟲<lb/>
　令人好色不可久服<hi>别録</hi>
海松子<hi>宋開寳</hi>
　釋名新羅松子<lb/>
　集解<hi>志曰海松子狀如小栗三角其中仁香美東夷當果食之亦代麻腐食之與中國松子不同炳</hi>
　<hi>曰五粒松一叢五葉如釵道家服食絶粒子如巴豆大新羅往往進之頌曰五粒字當作五鬛音傳訛也</hi>
　<hi>五鬛為一叢或有兩鬛七鬛者松嵗久則實繁中原雖有小而不及塞上者佳好也瑞曰松子有南松北</hi>
　<hi>松華隂松形小殻薄有斑極香新羅者肉甚香美時珍曰海松子出遼東及雲南其樹與中國松樹同惟</hi>
<pb n="KR3e0079_WYG_077-14b"/>
　<hi>五葉一叢者毬内結子大如巴豆而有三稜一頭尖耳久收亦油馬志謂如小栗殊失本體中國松子大</hi>
　<hi>如栢子亦可入藥不堪果食詳見木部松下按段成式酉陽雜俎云予種五鬛松二株根大如碗結實與</hi>
　<hi>新羅南詔者無别其三鬛者俗呼孔雀松亦有七鬛者或云三鍼者為栝子松五鍼者為松子松</hi>
　仁氣味甘小温無毒<hi>珣曰新羅松子甘美大温去皮食之甚香與雲南松子不同雲</hi>
　<hi>南松子似巴豆其味不及與卑古國偏桃仁相似多食發熱毒時珍曰按醫說云食胡羊肉不可食松子</hi>
　<hi>而物類相感志云几雜色羊肉入松子則無毒其說不同何哉</hi>主治骨節風頭眩去<lb/>
　死肌變白散水氣潤五臟不饑<hi>開寳</hi>逐風痺寒氣虚羸<lb/>
　少氣補不足潤皮膚肥五臟<hi>别録</hi>主諸風温腸胃久服<lb/>
<pb n="KR3e0079_WYG_077-15a"/>
　輕身延年不老<hi>李珣</hi>潤肺治燥結欬嗽<hi>時珍</hi>同栢子仁治<lb/>
　虚秘<hi>宗奭</hi>
　發明<hi>時珍曰服食家用松子皆海松子白中國松子肌細力薄只可入藥耳按列仙𫝊云偓佺好食</hi>
　<hi>松實體毛數寸走及奔馬又犢子少在黒山食松子茯苓夀數百嵗又赤松子好食松實天門冬石脂齒</hi>
　<hi>落更生髪落更出莫知所終皆指此松子也</hi>
　附方<hi>舊一新三</hi>服松子法<hi>七月取松實過時即落難收也去木皮擣如膏收之毎服鷄子</hi>
　<hi>大酒調下日三服百日身輕三百日行五百里絶穀久服神仙渴即飲水亦可以煉過松脂同服之  聖</hi>
　<hi>惠方</hi>肺燥欬嗽<hi>蘇遊鳳髓湯用松子仁一兩胡桃仁二兩研膏和熟蜜半兩收之毎服二錢食</hi>
<pb n="KR3e0079_WYG_077-15b"/>
　<hi>後沸湯㸃服  外臺秘要</hi>小兒寒嗽<hi>或作壅喘用松子仁五箇百部炒麻黄各三分杏仁四十</hi>
　<hi>箇去皮尖以少水畧煮三五沸化白砂糖丸芡子大毎食後含化十丸大妙  錢乙小兒方</hi>大便<lb/>
　虚秘<hi>松子仁栢子仁麻子仁等分研泥溶白蠟和九梧子大毎服五十丸黄芪湯下  冦宗奭</hi>
㯽榔<hi>别録中品</hi>　校正<hi>自木部移入此</hi>
　釋名賔門<hi>李當之藥對</hi>仁頻<hi>音/賔</hi>洗瘴丹<hi>時珍曰賔與郎皆貴客之稱嵇含南</hi>
　<hi>方草木狀言交廣人凡貴勝族客必先呈此果若邂逅不設用相嫌恨則㯽榔名義葢取于此雷斆炮炙</hi>
　<hi>論謂尖者為㯽圓者為榔亦似強說又顔師古註上林賦云仁頻即㯽榔也詵曰閩中呼為橄欖子</hi>
　集解<hi>别録曰㯽榔生南海𢎞景曰此有三四種出交州者形小味甘廣州以南者形大味澀又有大</hi>
<pb n="KR3e0079_WYG_077-16a"/>
　<hi>者名猪㯽榔皆可作藥小者名蒳子俗呼為㯽榔孫亦可食恭曰生交州愛州及崑崙頌曰今嶺外州郡</hi>
　<hi>皆有之木大如桄榔而高五七丈正直無枝皮似青桐節似桂枝葉生木顛大如楯頭又似芭蕉葉其實</hi>
　<hi>作房從葉中出旁有刺若棘鍼重叠其下一房數百實如鷄子狀皆有皮殻其實春生至夏乃熟肉滿殻</hi>
　<hi>中色正白蘇恭言其肉極易爛不經數日今入北者皆先以灰煮熟焙熏令乾始可留久也小而味甘者</hi>
　<hi>名山㯽榔大而味澀核亦大者名豬㯽榔最小者名蒳子雷氏言尖長而有紫文者名㯽圎大而矮者名</hi>
　<hi>榔榔力大而㯽力小今醫家亦不細分但以作鷄心狀正穩心不虚破之作錦文者為佳爾嶺南人噉之</hi>
　<hi>以當果食言南方地濕不食此無以祛瘴癘也生食其味苦澀得扶留藤與瓦屋子灰同咀嚼之則柔滑</hi>
　<hi>甘美也劉恂嶺表録云真㯽榔來自船上今交廣生者皆大腹子也彼中悉呼為㯽榔或云㯽榔難得真</hi>
<pb n="KR3e0079_WYG_077-16b"/>
　<hi>者今賈人所貨者皆是大腹㯽榔也與㯽榔相似但莖葉榦小異耳連皮收之時珍曰㯽榔樹初生若筍</hi>
　<hi>竿積硬引莖直上莖幹頗似桄榔椰子而有節旁無枝柯條從心生端頂有葉如甘蕉條派開破風至則</hi>
　<hi>如羽扇掃天之狀三月葉中腫起一房因自拆裂出穗凡數百顆大如桃李又生刺重累于下以䕶衛其</hi>
　<hi>實五月成熟剥去其皮煮其肉而乾之皮皆筋絲與大腹皮同也按漢俞益期與韓康伯牋云㯽榔子既</hi>
　<hi>非常木亦特異大者三圍高者九丈葉叢樹端房棲葉下華秀房中子結房外其擢穗似黍其綴實似糓</hi>
　<hi>其皮似桐而厚其節似竹而概其内空其外勁其屈如伏虹其申如縋繩本不大末不小上不傾下不斜</hi>
　<hi>調直亭亭千百如一步其林則寥朗芘其隂則蕭條信可長吟逺想但性不奈霜不得比植必當遐樹海</hi>
　<hi>南遼然萬里弗遇長者之目令人深恨也又竺法真羅山疏云山㯽榔一名蒳子生日南樹似栟櫚而小</hi>
<pb n="KR3e0079_WYG_077-17a"/>
　<hi>與㯽榔同狀一叢十餘幹一幹十餘房一房數百子子長寸餘五月采之味近苦甘觀此則山㯽榔即蒳</hi>
　<hi>子豬㯽榔即大腹子也蘇頌以味甘者為山㯽榔澀者為豬㯽榔似欠分明</hi>
　㯽榔子修治<hi>斆曰頭圓矮毗者為榔形尖紫文者為㯽㯽力小榔力大凡使用白㯽及存坐</hi>
　<hi>穩正心堅有錦文者為妙半白半黒并心虚者不入藥用以刀刮去底細切之勿令經火恐無力若熟使</hi>
　<hi>不如不用時珍曰近時方藥亦有以火煨焙用者然初生白㯽榔須本境可得若他處者必經煮熏安得</hi>
　<hi>生者耶又㯽榔生食必以扶留藤古賁灰為使相合嚼之吐去紅水一口乃滑美不澀下氣消食此三物</hi>
　<hi>相去甚逺為物各異而相成相合如此亦為異矣俗謂㯽榔為命賴扶留以此古賁灰即蠣蚌灰也賁乃</hi>
　<hi>蚌字之訛瓦屋子灰亦可用</hi>氣味苦辛温澀無毒<hi>甄權曰味甘大寒大明曰味澀</hi>
<pb n="KR3e0079_WYG_077-17b"/>
　<hi>𢎞景曰交州者味甘廣州者味澀珣曰白者味甘赤者味苦元素曰味辛而苦純陽也無毒詵曰多食亦</hi>
　<hi>發熱</hi>主治消穀逐水除痰澼殺三蟲伏尸寸白<hi>别録</hi>治腹<lb/>
　脹生搗末服利水穀道傅瘡生肌肉止痛燒灰傅口<lb/>
　吻白瘡<hi>蘇恭</hi>宣利五臟六腑壅滯破胷中氣下水腫治<lb/>
　心痛積聚<hi>甄權</hi>除一切風下一切氣通關節利九竅補<lb/>
　五勞七傷健脾調中除煩破癥結<hi>大明</hi>主賁豚膀胱諸<lb/>
　氣五膈氣風冷氣脚氣宿食不消<hi>李珣</hi>治衝脉為病氣<lb/>
　逆裏急<hi>好古</hi>治㵼痢後重心腹諸痛大小便氣秘痰氣<lb/>
<pb n="KR3e0079_WYG_077-18a"/>
　喘急療諸瘧禦瘴癘<hi>時珍</hi>
　發明<hi>元素曰㯽榔味厚氣輕沉而降隂中陽也苦以破滯辛以散邪泄胸中至髙之氣使之下行性</hi>
　<hi>如鐵石之沉重能墜諸藥至於下極故治諸氣後重如神也時珍曰按羅大經鶴林玉露云嶺南人以㯽</hi>
　<hi>榔代茶禦瘴其功有四一曰醒能使之醉葢食之久則熏然頰赤若飲酒然蘇東坡所謂紅潮登頰醉㯽</hi>
　<hi>榔也二曰醉能使之醒葢酒後嚼之則寛氣下痰餘酲頓解朱晦菴所謂㯽榔收得為袪痰也三曰飢能</hi>
　<hi>使之飽四曰飽能使之飢葢空腹食之則充然氣盛如飽飽後食之則飲食快然易消又且賦性疏通而</hi>
　<hi>不洩氣禀味嚴正而更有餘甘有是徳故有是功也又按呉興章傑瘴説云嶺表之俗多食㯽榔日至十</hi>
　<hi>數夫瘴癘之作率因飲食過度氣痞積結而㯽榔最能下氣消食去痰故人紐于近利而闇於逺患也夫</hi>
<pb n="KR3e0079_WYG_077-18b"/>
　<hi>嶠南地熱四時出汗人多黄瘠食之則臟器疏洩一旦病瘴不敢發散攻下豈盡氣候所致㯽榔葢亦為</hi>
　<hi>患殆未思耳又東陽盧和云閩廣人常服㯽榔云能袪瘴有瘴服之可也無瘴而服之寜不損正氣而有</hi>
　<hi>開門延寇之禍乎南人喜食此果故備考諸説以見其功過焉又朱晦菴㯽榔詩云憶昔南遊日初嘗面</hi>
　<hi>發紅藥嚢知有用茗盌詎能同蠲疾收殊效修真録異功三彭如不避糜爛七非中亦與其治疾殺蟲之</hi>
　<hi>功而不滿其代茶之俗也</hi>
　附方<hi>舊十三新十四</hi>痰涎為害<hi>㯽榔為末白湯毎服一錢  御藥院方</hi>嘔吐痰<lb/>
　水<hi>白㯽榔一顆煨熱橘皮二錢半炙為末水一盞煎半盞温服  千金</hi>醋心吐水<hi>㯽榔四兩</hi>
　<hi>橘皮一兩為末毎服方寸匕空心生蜜湯調下  梅師方</hi>傷寒痞滿<hi>隂病下早成痞按之虚軟</hi>
<pb n="KR3e0079_WYG_077-19a"/>
　<hi>而不痛㯽榔枳實等分為末毎服二錢黄連煎湯下  宣明方</hi>傷寒結胸<hi>已經汗下後者㯽榔</hi>
　<hi>二兩酒二盞煎一盞分二服  龎安時傷寒論</hi>蚘厥腹痛<hi>方同/上</hi>心脾作痛<hi>鷄心</hi>
　<hi>㯽榔高良薑各一錢半陳米百粒同以水煎服之  直指</hi>膀胱諸氣<hi>㯽榔十二枚一生一熟為</hi>
　<hi>末酒煎服之良此太醫秦鳴鶴方也  海藥本草</hi>本臟氣痛<hi>鷄心㯽榔以小便磨半箇服或</hi>
　<hi>用熱酒調末一錢服之  斗門方</hi>腰重作痛<hi>㯽榔為末酒服一錢  斗門方</hi>脚氣壅<lb/>
　痛<hi>以沙牛尿一盞磨㯽榔一枚空心暖服  梅師脚氣論</hi>脚氣衝心<hi>悶亂不識人用白㯽</hi>
　<hi>榔十二枚為末分二服空心暖小便五合調下日二服或入薑汁温酒同服  廣利</hi>脚氣脹滿<lb/>
　<hi>非冷非熱或老人弱人病此用㯽榔仁為末以㯽榔殻煎汁或茶飲蘇湯或豉汁調服二錢甚利  外臺</hi>
<pb n="KR3e0079_WYG_077-19b"/>
　<hi>秘要</hi>乾霍亂病<hi>心腹脹痛不吐不利煩悶欲死用㯽榔末五錢童子小便半盞水一盞煎服</hi>
　<hi>聖濟總録</hi>大腸濕悶<hi>腸胃有濕大便秘塞大㯽榔一枚麥門冬煎湯磨汁温服或以蜜湯調末</hi>
　<hi>二錢服亦可  普濟</hi>大小便閟<hi>㯽榔為末蜜湯調服二錢或以童子小便葱白同煎服之亦良</hi>
　<hi>濟普  方</hi>小便淋痛<hi>麪煨㯽榔赤芍藥各半兩為末毎服三錢入燈心水煎空心服日二服</hi>
　<hi>千便良方</hi>血淋作痛<hi>㯽榔一枚以麥門冬煎湯細磨濃汁一盞頓熱空心服日二服</hi>蟲痔<lb/>
　裏急<hi>㯽榔為末毎日空心以白湯調服二錢</hi>寸白蟲病<hi>㯽榔二七枚為末先以水二升</hi>
　<hi>半煮㯽榔皮取一升空心調末方寸匕服之經日蟲盡出未盡再服以盡為度  千金方</hi>諸蟲在<lb/>
　臟<hi>久不瘥者㯽榔半兩炮為末毎服二錢以䓤蜜煎湯調服一錢  聖惠方</hi>金瘡惡心<hi>白㯽</hi>
<pb n="KR3e0079_WYG_077-20a"/>
　<hi>榔四兩橘皮一兩為末空心生蜜湯服二錢  聖惠方</hi>丹從臍起<hi>㯽榔末醋調傅之  本事</hi>
　<hi>方</hi>小兒頭瘡<hi>水磨㯽榔晒取粉和/生油塗之  聖惠方</hi>口吻生瘡<hi>㯽榔燒研入輕</hi>
　<hi>粉末傅之良</hi>聤耳出膿<hi>㯽榔末吹之  鮑氏方</hi>
大腹子<hi>宋開寳</hi>　校正<hi>自木部移入此</hi>
　釋名大腹㯽榔<hi>圖經</hi>豬㯽榔<hi>時珍曰大腹以形名所以别鷄心㯽榔也</hi>
　集解<hi>志曰大腹生南海諸國所出與㯽榔相似莖葉根幹小異耳𢎞景曰向陽者為㯽榔向隂者為</hi>
　<hi>大腹時珍曰大腹子出嶺表滇南即㯽榔中一種腹大形扁而味澀者不似㯽榔尖長味良耳所謂豬㯽</hi>
　<hi>榔者是矣葢亦土産之異今人不甚分别陶氏分隂陽之說亦是臆見按劉珣嶺表録云交廣生者非舶</hi>
<pb n="KR3e0079_WYG_077-20b"/>
　<hi>上㯽榔皆大腹子也彼中悉呼為㯽榔自嫩及老采實啖之以扶留藤瓦屋灰同食之以袪瘴癘收其皮</hi>
　<hi>入藥皮外黒色皮内皆筋絲如椰子皮又雲南記云大腹㯽榔毎枝有二三百顆青時剖之以一片蔞葉</hi>
　<hi>及蛤粉卷和食之即減澀味觀此二說則大腹子與㯽榔皆可通用但力比㯽榔稍劣耳</hi>
　大腹子氣味辛澀温無毒主治與㯽榔同功<hi>時珍</hi>
　大腹皮修治<hi>思邈曰鴆鳥多集㯽榔樹上凡用㯽榔皮宜先以酒洗後以大豆汁再洗過晒</hi>
　<hi>乾入灰火燒煨切用</hi>氣味辛微温無毒主治冷熱氣攻心腹大<lb/>
　腸蠱毒痰膈醋心並以薑鹽同煎入疏氣藥用之良<lb/>
　<hi>開寳</hi>下一切氣止霍亂通大小腸徤脾開胃調中<hi>大明</hi>降<lb/>
<pb n="KR3e0079_WYG_077-21a"/>
　逆氣消肌膚中水氣浮腫脚氣壅逆瘴瘧痞滿胎氣<lb/>
　惡阻脹悶<hi>時珍</hi>
　附方<hi>新二</hi>漏瘡惡穢<hi>大腹皮煎湯/洗之  直指</hi>烏癩風瘡<hi>大腹子生者或乾者</hi>
　<hi>連全皮勿傷動以酒一升浸之慢火熬乾為末臘猪脂和傅  聖濟總録</hi>
椰子<hi>宋開寳</hi>　校正<hi>自木部移入此</hi>
　釋名越王頭<hi>綱目</hi>胥餘<hi>時珍曰按嵇含南方草木狀云相傳林邑王與越王有怨使刺</hi>
　<hi>客乗其醉取其首懸於樹化為椰子其核猶有兩眼故俗謂之越王頭而其漿猶如酒也此說雖謬而俗</hi>
　<hi>傳以為口實南人稱其君長為爺則椰名葢取於爺義也相如上林賦作胥餘或作胥耶</hi>
<pb n="KR3e0079_WYG_077-21b"/>
　集解<hi>志曰椰子生安南樹如棕櫚子中有漿飲之得醉頌曰椰子嶺南州郡皆有之郭義恭廣志云</hi>
　<hi>木似桄榔無枝條高丈餘葉在木末如束蒲其實大如瓠垂於枝間如掛物然實外有粗皮如㯶包皮内</hi>
　<hi>有堅殻圓而㣲長殻内有膚白如猪膚厚半寸許味如胡桃膚内褁漿四五合如乳飲之冷而動氣醺人</hi>
　<hi>殻可為器肉可糖煎寄逺作果甚佳珣曰按劉欣期交州記云椰樹狀若海㯶實大如椀外有粗皮如大</hi>
　<hi>腹子荳蔲之類内有漿似酒飲之不醉生雲南者亦好宗奭曰椰子開之有汁白色如乳如酒極香别是</hi>
　<hi>一種氣味强名為酒中有白瓠形圎如栝樓上起細壠亦白色而㣲虚其紋若婦人裙褶味亦如汁與着</hi>
　<hi>殻一重白肉皆可糖煎為果其殻可為酒器如酒中有毒則酒沸起或裂破今人漆其裏即失用椰子之</hi>
　<hi>意時珍曰椰子乃果中之大者其樹初栽時用鹽置根下則易發木至斗大方結實大者三四圍高五六</hi>
<pb n="KR3e0079_WYG_077-22a"/>
　<hi>丈木似桄榔㯽榔之屬通身無枝其葉在木頂長四五尺直聳指天狀如棕櫚勢如鳳尾二月開花成穗</hi>
　<hi>出於葉間長二三尺大如五斗器仍連着實一穗數枚小者如栝樓大者如寒𤓰長七八寸徑四五寸懸</hi>
　<hi>着樹端六七月熟有粗皮包之皮内有核圎而黒潤甚堅硬厚二三分殻内有白肉瓤如凝雪味甘美如</hi>
　<hi>牛乳瓤肉空處有漿數合鑽蔕傾出清美如酒若久者則混濁不佳矣其殻磨光有斑纈㸃紋横破之可</hi>
　<hi>作壺爵縱破之可作瓢杓也又唐史言番人以其花造酒飲之亦醉也類書有青田核樹頭酒嚴樹酒皆</hi>
　<hi>椰酒椰花之類並附于左</hi>
　附録青田核<hi>崔豹古今注云烏孫國有青田核狀如核桃不知其樹核大如數斗剖之盛水</hi>
　<hi>則變酒味甚醇美飲盡隨即注水隨盡隨成但不可久久則苦澀耳謂之青田酒漢末蜀王劉璋會得之</hi>
<pb n="KR3e0079_WYG_077-22b"/>
　樹頭酒<hi>寰宇志云緬甸在滇南有樹頭椶高五六丈結實如椰子上人以鑵盛麴懸于實下劃其</hi>
　<hi>實汁流于鑵中以成酒名樹頭酒或不用麴惟取汁熬為白糖其樹即貝樹也緬人取其葉寫書</hi>嚴<lb/>
　樹酒<hi>一統志云瓊州有嚴樹搗其皮葉浸以清水和以粳釀或入石榴花葉數日成酒能醉人又梁</hi>
　<hi>書云頓遜國有酒樹似安石榴取花汁貯盃中數日成酒葢此類也又有文章草可以成酒</hi>
　椰子瓤氣味甘平無毒主治益氣<hi>開寳</hi>治風<hi>汪頴</hi>食之不<lb/>
　饑令人面澤<hi>時珍志出異物</hi>
　椰子漿氣味甘温無毒<hi>珣曰多食冷而動氣時珍曰其性熱故飲之者多昏如醉</hi>
　<hi>狀異物志云食其肉則不饑飲其漿則増渴</hi>主治止消渴塗頭益髪令黒<lb/>
<pb n="KR3e0079_WYG_077-23a"/>
　<hi>開寳</hi>治吐血水腫去風熱<hi>李珣</hi>
　發明<hi>震亨曰椰子生海南極熱之地土人賴此解夏月毒渴天之生物各因其材也</hi>
　椰子皮修治<hi>頌曰不拘時月采其根皮入藥炙用一云其實皮亦可用</hi>氣味苦平<lb/>
　無毒主治止血療鼻衂吐逆霍亂煮汁飲之<hi>開寳</hi>治卒<lb/>
　心痛燒存性研以新汲水服一錢極驗<hi>時珍方出龔氏</hi>
　殻主治楊梅瘡筋骨痛燒存性臨時炒熱以滚酒泡<lb/>
　服二三錢暖覆取汗其痛即止神驗<hi>時珍</hi>
無漏子<hi>拾遺</hi>
<pb n="KR3e0079_WYG_077-23b"/>
　釋名千年棗<hi>開寳</hi>萬歲棗<hi>一統/志</hi>海棗<hi>草木/狀</hi>波斯棗<hi>拾遺</hi>畨<lb/>
　棗<hi>嶺表録異</hi>金果<hi>輟耕/録</hi>木名海㯶<hi>嶺表/録</hi>鳳尾蕉<hi>時珍曰無漏名義未</hi>
　<hi>詳千年萬嵗言其樹性耐久也曰海曰波斯曰畨言其種自外國來也金果貴之也曰㯶曰蕉象其幹葉</hi>
　<hi>之形也畨人名其木曰窟莽名其實曰苦魯麻棗苦麻窟莽皆畨音相近也</hi>
　集解<hi>藏器曰無漏子即波斯棗生波斯國狀如棗珣曰樹若栗木其實若橡子有三角頌曰按劉恂</hi>
　<hi>嶺表録云廣州有一種波斯棗木無旁枝直聳三四丈至巔四向共生十餘枝葉如㯶櫚彼土人呼為海</hi>
　<hi>㯶木三五年一着子毎朶約三二十顆都類北方青棗但小爾舶商亦有擕本國者至中國色類沙糖皮</hi>
　<hi>肉軟爛味極甘似北地天蒸棗而其核全别兩頭不尖雙卷而圎如小塊紫礦種之不生葢蒸熟者也時</hi>
<pb n="KR3e0079_WYG_077-24a"/>
　<hi>珍曰千年棗雖有棗名别是一物南畨諸國皆有之即杜甫所賦海㯶也按段成式酉陽雜俎云波斯棗</hi>
　<hi>生波斯國彼人呼為窟莽樹長三四丈圍五六尺葉似上藤不凋二月生花狀如蕉花有兩脚漸漸開罅</hi>
　<hi>中有十餘房子長二寸黄白色狀如楝子有核六七月熟則子黒狀類乾棗食之味甘如飴也又陶九成</hi>
　<hi>輟耕録云四川成都有金果樹六株相傳漢時物也高五六十丈圍三四尋挺直如矢木無枝柯頂上有</hi>
　<hi>葉如椶櫚皮如龍鱗葉如鳳尾實如棗而大毎嵗仲冬有司具祭收采令醫工以刀剥去青皮石灰湯瀹</hi>
　<hi>過入冷熟蜜浸換四次缾封進獻不如此法則生澀不可食畨人名為苦魯麻棗葢鳳尾蕉也一名萬嵗</hi>
　<hi>棗泉州有萬年棗即此物也又嵇含草木狀云海棗大如杯椀以比安期海上如𤓰之棗似未得其詳也</hi>
　<hi>巴旦杏亦名忽鹿麻另是一物也</hi>
<pb n="KR3e0079_WYG_077-24b"/>
　實氣味甘温無毒主治補中益氣除痰嗽補虚損好<lb/>
　顔色令人肥健<hi>藏器</hi>消食止欬治虚羸悅人久服無損<lb/>
　<hi>李珣</hi>
桄榔子<hi>宋開寳</hi>　校正<hi>自木部移入此</hi>
　釋名木名姑榔木<hi>臨海異物志</hi>麪木<hi>伽藍/記</hi>董㯶<hi>楊慎巵言</hi>鐡木<lb/>
　<hi>時珍曰其木似㯽榔而光利故名桄榔姑榔其音訛也麫言其粉也鐡言其堅也</hi>
　集解<hi>頌曰桄榔木嶺南二廣州郡皆有之人家亦植之庭院間其木似栟櫚而堅硬斫其内取麪大</hi>
　<hi>者至數石食之不飢其皮至柔堅韌可以作綆其子作穗生木端不拘時月采之按劉恂嶺表録云桄榔</hi>
<pb n="KR3e0079_WYG_077-25a"/>
　<hi>木枝葉並著茂與㯽榔小異然葉下有鬚如粗馬尾廣人采之以織巾子得鹹水浸即粗脹而韌彼人以</hi>
　<hi>縳海舶不用釘線木性如竹紫黒色有文理而堅工人解之以製博奕局其樹皮中有屑如麪可作餅食</hi>
　<hi>藏器曰按臨海異物志云姑榔木生牂牁山谷外皮有毛如棕櫚而散生其木剛利如鐡可作釤鋤中濕</hi>
　<hi>更利惟中焦則易敗耳物之相伏如此皮中有白粉以稻米<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>及麥麪可作餅餌食名桄榔麪彼土少穀</hi>
　<hi>常以牛酪食之時珍曰桄榔二廣交蜀皆有之按郭義恭廣志云木大者四五圍高五六丈拱直無旁枝</hi>
　<hi>巔頂生葉數十破似棕葉其木肌堅斫入數寸得粉赤黄色可食又顧玠海槎録云桄榔木身直如杉又</hi>
　<hi>如棕櫚椰子㯽榔波斯棗古散諸樹而稍異有節似大竹樹杪挺出數枝開花成穗緑色結子如青珠毎</hi>
　<hi>條不下百顆一樹近百餘條團團懸掛若傘極可愛其木最重色類花梨而多紋畨舶用代鐵鎗鋒鋩甚</hi>
<pb n="KR3e0079_WYG_077-25b"/>
　<hi>利為古散亦木名可  杖又名虎散</hi>
　子氣味苦平無毒主治破宿血<hi>開寳</hi>
　麪氣味甘平無毒主治作餅食腴美令人不饑補益<lb/>
　虚羸損乏腰脚無力久服輕身辟穀<hi>李珣</hi>
䔋木麪<hi>䔋音梭  海藥</hi>　校正<hi>自木部移入此</hi>
　釋名欀木<hi>音㐮時珍曰䔋字韻書不載惟孫緬唐韻莎字註云樹似桄榔則䔋字當作莎衣之</hi>
　<hi>莎其葉離披如莎衣之狀故謂之莎也張勃吴録地理志言交趾欀木皮中有白粉如米屑乾之搗末以</hi>
　<hi>水淋過似麪可作餅食者即此木也後人訛欀為莎音相近耳楊慎巵言乃謂欀木即桄榔誤矣按左思</hi>
<pb n="KR3e0079_WYG_077-26a"/>
　<hi>呉都賦云麪有桄榔又曰文欀楨橿既是一物不應兩用矣</hi>
　集解<hi>珣曰按蜀記云䔋木生南中八郡樹高十許丈濶四五圍峰頭生葉兩邊行列如飛鳥翼皮中</hi>
　<hi>有白麪石許搗篩作餅或磨屑作飯食之彼人呼為䔋麪輕滑美好勝於桄榔麪也藏器曰䔋木生嶺南</hi>
　<hi>山谷大者木皮内出麪數斛色黄白時珍曰按劉欣期交州記云都勾樹以棕櫚木中出屑如桄榔麪可</hi>
　<hi>作餅餌恐此即欀木也</hi>
　䔋麪氣味甘平温無毒主治補益虚冷消食<hi>李珣</hi>温補<lb/>
　久食不饑長生<hi>藏器</hi>
波羅蜜<hi>綱目</hi>
<pb n="KR3e0079_WYG_077-26b"/>
　釋名曩伽結<hi>時珍曰波羅蜜梵語也因此果味甘故借名之安南人名曩伽結波斯人名婆</hi>
　<hi>那娑拂林人名阿薩軃皆一物也</hi>
　集解<hi>時珍曰波羅蜜生交趾南畨諸國今嶺南滇南亦有之樹高五六丈樹類冬青而黒潤倍之葉</hi>
　<hi>極光淨冬夏不凋樹至斗大方結實不花而實出於枝間多者十數枚少者五六枚大如冬𤓰外有厚皮</hi>
　<hi>裏之若栗毬上有軟刺礧砢五六月熟時顆重五六斤剥去外皮殻内肉層疊如橘嚢食之味至甜美如</hi>
　<hi>蜜香氣滿室一實數百核核大如棗其中仁如栗黄煮炒食之甚佳果中之大者惟此與椰子而已</hi>
　瓤氣味甘香微酸平無毒主治止渴解煩醒酒益氣<lb/>
　令人悅澤<hi>時珍</hi>
<pb n="KR3e0079_WYG_077-27a"/>
　核中仁氣味同瓤主治補中益氣令人不饑輕健<hi>時珍</hi>
無花果<hi>食物</hi>
　釋名映日果<hi>便民圖纂</hi>優曇鉢<hi>廣州/志</hi>阿駔<hi>音楚果時珍曰無花  凡數種</hi>
　<hi>此乃映日果也即廣中所謂優曇鉢及波斯所謂阿駔也</hi>
　集解<hi>時珍曰無花果出揚州及雲南今呉楚閩越人家亦或折枝揷成枝柯如枇杷樹三月發葉如</hi>
　<hi>花構葉五月内不花而實實出枝間狀如木饅頭其内虚軟采以鹽漬壓實令扁日乾充果食熟則紫色</hi>
　<hi>軟爛甘味如柹而無核也按方輿志云廣西優曇鉢不花而實狀如枇杷又段成式酉陽雜俎云阿駔出</hi>
　<hi>波斯拂林人呼為底珍樹長丈餘枝葉繁茂有丫如蓖麻無花而實色赤類椑柹一月而熟味亦如柹二</hi>
<pb n="KR3e0079_WYG_077-27b"/>
　<hi>書所說皆即此果也又有文光果天仙果古度子皆無花之果也並附於左</hi>
　附録文光果<hi>出景州形如無花果肉味如栗五月成熟</hi>天仙果<hi>出泗州樹高八九尺</hi>
　<hi>葉似荔枝而小無花而實子如櫻桃纍纍綴枝間六七月熟其味至甘宋祁方物賛云有子孫枝不花而</hi>
　<hi>實薄言采之味埒蜂蜜</hi>古度子<hi>出交廣諸州樹葉如栗不花而實枝柯間生子大如石榴及樝</hi>
　<hi>子而色赤味醋煮以為粽食之若數日不煮則化作飛蟻穿皮飛去也</hi>
　實氣味甘平無毒主治開胃止洩痢<hi>汪頴</hi>治五痔咽喉<lb/>
　痛<hi>時珍</hi>
　葉氣味甘㣲辛平有小毒主治五痔腫痛煎湯頻熏<lb/>
<pb n="KR3e0079_WYG_077-28a"/>
　洗之取效<hi>震亨</hi>
阿勃勒<hi>拾遺</hi>　校正<hi>自木部移入此</hi>
　釋名婆羅門皂莢<hi>拾遺</hi>波斯皂莢<hi>時珍曰婆羅門西域國名波斯西南夷國</hi>
　<hi>名也</hi>
　集解<hi>藏器曰阿勃勒生拂林國狀似皂莢而圎長味甘好喫時珍曰此即波斯皂莢也按段成式酉</hi>
　<hi>陽雜俎云波斯皂莢彼人呼為忽野簷拂林人呼為阿梨樹長三四丈圍四五尺葉似枸櫞而短小經寒</hi>
　<hi>不凋不花而實莢長二尺中有隔隔内各有一子大如指頭赤色至堅硬中黒如墨味甘如飴可食亦入</hi>
　<hi>藥也</hi>
<pb n="KR3e0079_WYG_077-28b"/>
　附録羅望子<hi>時珍曰按桂海志云出廣西殻長數寸如肥皂及刀豆色正丹内有二三子煨</hi>
　<hi>食甘美</hi>
　子氣味苦大寒無毒主治心膈間熱風心黄骨蒸寒<lb/>
　熱殺三蟲<hi>藏器</hi>炙黄入藥治熱病下痰通經絡療小兒<lb/>
　疳氣<hi>李珣</hi>
沙棠果<hi>綱目</hi>
　集解<hi>時珍曰按吕氏春秋云果之美者沙棠之實今嶺外寧鄉瀧水羅浮山中皆有之木狀如棠黄</hi>
　<hi>花赤實其味如李而無核</hi>
<pb n="KR3e0079_WYG_077-29a"/>
　實氣味甘平無毒主治食之却水病<hi>時珍經山海</hi>
棎子<hi>音蟾拾遺</hi>
　集解<hi>藏器曰棎子似梨生江南左思呉都賦棎留禦霜是也時珍曰棎留二果名按薛瑩荆陽異物</hi>
　<hi>志云棎子樹南越丹陽諸郡山中皆有之其實如梨冬熟味酢劉子樹生交廣武平興古諸郡山中三月</hi>
　<hi>着花結實如梨七八月熟色黄味甘酢而核甚堅</hi>
　實氣味甘澀平無毒主治生食之止水痢熟和蜜食<lb/>
　之去嗽<hi>藏器</hi>
麂目<hi>拾遺</hi>　校正<hi>自木部移入此</hi>
<pb n="KR3e0079_WYG_077-29b"/>
　釋名鬼目<hi>藏器曰此出嶺南狀如麂目故名陶氏註荳蔲引麂目小冷即此也後人訛為鬼目</hi>
　集解<hi>時珍曰鬼目有草木三種此乃木生者其草鬼目别見草部白英下又羊蹄菜亦名鬼目並物</hi>
　<hi>異名同按劉欣期交州記云鬼目出交趾九真武平興古諸處樹高大似棠梨葉似楮而皮白二月生花</hi>
　<hi>仍連着子大者如木𤓰小者如梅李而小斜不周正七八月熟色黄味酸以蜜浸食之佳</hi>
　氣味酸甘小冷無毒多食發冷痰<hi>藏器</hi>
都桷子<hi>拾遺</hi>
　釋名構子<hi>時珍曰桷音角太平御覽作桶子音同上聲葢傳寫之訛也亦與楮構之構名同實</hi>
　<hi>異陳祈暢異物志贊云構子之樹枝葉四布名同種異實味甜酢果而無核裏面如素拆酒止酲更為遺</hi>
<pb n="KR3e0079_WYG_077-30a"/>
　<hi>賂</hi>
　集解<hi>珣曰按徐表南州記云都桷子生廣南山谷樹高丈餘二月開花連着實大如鷄卵七月熟時</hi>
　<hi>珍曰按魏王花木志曰都桷樹出九真交趾野生二三月開花赤色子似木𤓰八九月熟里民取食之味</hi>
　<hi>酢以鹽酸漚食或蜜藏皆可一云狀如青梅</hi>
　實氣味酸澀平無毒主治久食益氣止洩<hi>藏器</hi>安神温<lb/>
　腸治痔久服無損<hi>李珣</hi>解酒止煩渴<hi>時珍</hi>
都念子<hi>拾遺</hi>
　釋名倒捻子<hi>詳下文</hi>
<pb n="KR3e0079_WYG_077-30b"/>
　集解<hi>藏器曰杜寳拾遺録云都念子生嶺南隋焬帝時進百株植於西苑樹高丈餘葉如白楊枝柯</hi>
　<hi>長細花心金色花赤如蜀葵而大子如小棗蜜漬食之甘美益人時珍曰按劉恂嶺表録云倒捻子窠叢</hi>
　<hi>不大葉如苦李花似蜀葵小而深紫南中婦女多用染色子如軟柹外紫内赤無核頭上有四葉如柹蔕</hi>
　<hi>食之必捻其蔕故謂之倒捻子訛而為都念子也味甚甘軟</hi>
　實氣味甘酸小温無毒主治痰嗽噦氣<hi>藏器</hi>暖腹臟益<lb/>
　肌肉<hi>時珍録嶺表</hi>
都咸子<hi>拾遺</hi>　校正<hi>自木部移入此</hi>
　集解<hi>藏器曰都咸子生廣南山谷按徐表南州記云其樹如李子大如指取子及皮葉曝乾作飲極</hi>
<pb n="KR3e0079_WYG_077-31a"/>
　<hi>香美也時珍曰按嵇含南方草木狀云都咸樹出日南三月生花仍連着實大如指長三寸七八月熟其</hi>
　<hi>色正黒</hi>
　子及皮葉氣味甘平無毒主治火乾作飲止渴潤肺<lb/>
　去煩除痰<hi>藏器</hi>去傷寒清涕欬逆上氣宜煎服之<hi>李珣</hi>
摩厨子<hi>拾遺</hi>
　集解<hi>藏器曰摩厨子生西域及南海并斯調國子如𤓰可為茹其汁香美如中國用油陳祈暢異物</hi>
　<hi>志贊云木有摩厨生自斯調厥汁肥潤其澤如膏馨香馥郁可以煎熬彼州之人以為嘉殽珣曰摩厨二</hi>
　<hi>月開花四五月結實如𤓰狀時珍曰又有齊墩果徳慶果亦其類也今附於左</hi>
<pb n="KR3e0079_WYG_077-31b"/>
　附録齊墩果<hi>酉陽雜俎云齊墩樹生波斯及拂林國高二三丈皮青白花似柚極香子似陽</hi>
　<hi>桃五月熟西域人壓為油以煎餅果如中國之用巨勝也</hi>徳慶果<hi>一統志云廣之徳慶州出之其</hi>
　<hi>樹冬榮子大如盃炙而食之味如猪肉也</hi>
　實氣味甘香平無毒主治益氣潤五臟久服令人肥<lb/>
　健<hi>藏器</hi>安神養血生肌久服輕健<hi>李珣</hi>
韶子<hi>拾遺</hi>
　集解<hi>藏器曰韶子生嶺南按裴淵廣州志云韶葉如栗赤色子大如栗有棘刺破其皮内有肉如猪</hi>
　<hi>肪着核不離味甘酢核如荔枝時珍曰按范成大虞衡志云廣南有山韶子夏熟色紅肉如荔枝又有藤</hi>
<pb n="KR3e0079_WYG_077-32a"/>
　<hi>韶子秋熟大如鳬卵柹也</hi>
　實氣味甘温無毒主治暴痢心腹冷氣<hi>藏器</hi>
馬㯽榔<hi>㑹編</hi>
　釋名馬金嚢<hi>雲南志</hi>馬金南<hi>記事/珠</hi>紫㯽榔<hi>綱目</hi>
　集解<hi>時珍曰馬㯽榔生滇南金齒沅江諸夷地蔓生結實大如葡萄紫色味甘内有核頗似大楓子</hi>
　<hi>而殻稍薄團長斜扁不等核内有仁亦甜</hi>
　實氣味甘寒無毒<lb/>
　核仁氣味苦甘寒無毒<hi>機曰凡嚼之者以冷水一口送下其甜如蜜亦不傷人也</hi>
<pb n="KR3e0079_WYG_077-32b"/>
　主治産難臨時細嚼數枚井華水送下須㬰立産再<lb/>
　以四枚去殻兩手各握二枚惡水自下也欲斷産者<lb/>
　常嚼二枚水下久則子宫冷自不孕矣<hi>汪機</hi>傷寒熱病<lb/>
　食數枚冷水下又治惡瘡腫毒内食一枚冷水下外<lb/>
　嚼塗之即無所傷<hi>時珍</hi>
枳椇<hi>音止矩唐本草</hi>　校正<hi>自木部移入此併入拾遺木蜜</hi>
　釋名蜜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音止矩</hi>蜜屈律<hi>廣/記</hi>木蜜<hi>拾/遺</hi>木餳<hi>同上</hi>木珊瑚<lb/>
　<hi>廣志</hi>鷄距子<hi>蘇/丈</hi>鷄爪子<hi>俗/名</hi>木名白石木<hi>唐/註</hi>金鈎木<hi>地志</hi>枅<lb/>
<pb n="KR3e0079_WYG_077-33a"/>
　栱<hi>音鷄拱</hi>交加枝<hi>時珍曰枳椇徐鍇註說文作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>又作枳枸皆屈曲不伸之意此樹多枝</hi>
　<hi>而曲其子亦卷曲故以名之曰蜜曰餳因其味也曰珊瑚曰鷄距曰鷄爪象其形也曰交加曰枅栱言其</hi>
　<hi>實之紐屈也枅栱枋梁之名按雷公炮炙序云弊箄淡鹵如酒霑交註云交加枝即蜜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也又詩話云</hi>
　<hi>子生枝端横折岐出狀若枅栱故土人謂之枅栱也珍謂枅栱及俗稱鷄矩蜀人之稱桔枸棘枸滇人之</hi>
　<hi>稱鷄橘子巴人之稱金鈎廣人之稱結留子散見書記者皆枳椇鷄距之字方音轉異耳俗又訛鷄爪為</hi>
　<hi>曹公爪或謂之梨棗樹或謂之癩漢指頭崔豹古今註一名樹蜜一名木石皆一物也</hi>
　集解<hi>恭曰枳椇子其樹徑尺木名白石葉如桑柘其子作房似珊瑚核在其端人皆食之頌曰此詩</hi>
　<hi>小雅所謂南山有枸也陸璣疏義云<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>枸樹高大如白楊所在皆有枝柯不直子着枝端噉之甘美如飴</hi>
<pb n="KR3e0079_WYG_077-33b"/>
　<hi>八九月熟江南特美之謂之木蜜能敗酒味若以其木為柱則屋中之酒皆薄也詵曰昔有南人修舍用</hi>
　<hi>此木誤落一片入酒甕中酒化為水也藏器曰木蜜樹生南方人呼白石木枝葉俱甜嫩葉可生噉味如</hi>
　<hi>蜜老枝細破煎汁成蜜倍甜止渴解煩也時珍曰枳椇木高三四丈葉圎大如桑柘夏月開花枝頭結實</hi>
　<hi>如鷄爪形長寸許細曲開作二三岐儼若鷄之足距嫩時青色經霜乃黄嚼之味甜如蜜毎開岐盡處結</hi>
　<hi>一二小子狀如蔓荆子内有扁核赤色如酸棗仁形飛鳥喜巢其上故宋玉賦云枳椇來巢曲禮云婦人</hi>
　<hi>之贄椇榛脯修即此也鹽藏荷褁可以備冬儲</hi>
　實氣味甘平無毒<hi>詵曰多食發蚘蟲</hi>主治頭風小腹拘急<hi>唐本</hi>
　止渴除煩去膈上熱潤五臟利大小便功用同蜂蜜<lb/>
<pb n="KR3e0079_WYG_077-34a"/>
　枝葉煎膏亦同<hi>藏器</hi>止嘔逆解酒毒辟蟲毒<hi>時珍</hi>
　發明<hi>震亨曰一男子年三十餘因飲酒發熱又兼房勞虚乏乃服補氣血之藥加葛根以解酒毒㣲</hi>
　<hi>汗出人反懈怠熱如故此乃血氣虚不禁葛根之散也必須鷄距子解其毒遂煎藥中加而服之乃愈時</hi>
　<hi>珍曰枳椇本草止言木能敗酒而丹溪朱氐治酒病往往用其實其功當亦同也按蘇東坡集云眉山揭</hi>
　<hi>頴臣病消渴日飲水數斗飯亦倍常小便頻數服消渴藥逾年疾日甚自度必死予令延蜀醫張肱診之</hi>
　<hi>笑曰君幾誤死乃取麝香當門子以酒濡濕作十許丸用棘枸子煎湯吞之遂煎問其故肱曰消渴消中</hi>
　<hi>皆脾弱腎敗土不制水而成疾今頴臣脾脉極熱而腎氣不衰當由果實酒物過度積熱在脾所以食多</hi>
　<hi>而飲水水飲既多溺不得不多非消非渴也麝香能制酒果花木棘枸亦勝酒屋外有此木屋内釀酒多</hi>
<pb n="KR3e0079_WYG_077-34b"/>
　<hi>不佳故以此二物為藥以去其酒果之毒也棘枸實如鷄距故俗謂之鷄距亦曰癩漢指頭食之如牛乳</hi>
　<hi>本草名枳椇小兒喜食之吁古人重格物若肱葢得此理矣醫云乎哉</hi>
　木汁氣味<hi>同枳椇</hi>
　附方<hi>新一</hi>腋下狐氣<hi>用桔枸樹鑿孔取汁一二碗用青木香東桃西柳七姓婦人乳一處</hi>
　<hi>煎一二沸就熱於五月五日鷄呌時洗了將水放在十字路口速回勿顧即愈只是他人先遇者必帶去</hi>
　<hi>也桔枸樹即梨棗樹也  胡濙衛生易簡方</hi>
　木皮氣味甘温無毒主治五痔和五臟<hi>唐本</hi>
　本草綱目卷三十一<lb/>
</p>
<p>
</p>
  </div>
</body>
</text>
</TEI>
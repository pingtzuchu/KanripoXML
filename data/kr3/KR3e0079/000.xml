<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>本草綱目總目</head>
    <p>
<pb n="KR3e0079_WYG_000-1a"/>
欽定四庫全書　　　　　子部五<lb/>
　本草綱目總目　　　　　醫家類<lb/>
　　卷一<lb/>
　　　序例上<lb/>
　　卷二<lb/>
　　　序例下<lb/>
　　卷三<lb/>
　　　百病主治藥上<lb/>
<pb n="KR3e0079_WYG_000-1b"/>
　　卷四<lb/>
　　　百病主治藥下<lb/>
　　卷五　　　　　水部二類<lb/>
　　　水一　　　　<hi>天水類一十三種</hi>
　　　水二　　　　<hi>地水類三十種</hi>
　　卷六　　　　　火部一類<lb/>
　　　火一　　　　<hi>凡一十一種</hi>
　　卷七　　　　　土部一類<lb/>
<pb n="KR3e0079_WYG_000-2a"/>
　　　土一　　　　<hi>凡六十種</hi>
　　卷八　　　　　金石部五類<lb/>
　　　金石一　　　<hi>金類二十八種</hi>
　　　石二　　　　<hi>玉類一十四種</hi>
　　卷九<lb/>
　　　石三　　　　<hi>石類上三十二種</hi>
　　卷十<lb/>
　　　石四　　　　<hi>石類下三十九種</hi>
<pb n="KR3e0079_WYG_000-2b"/>
　　卷十一<lb/>
　　　石五　　　　<hi>鹵石類二十種附錄二十七種</hi>
　　卷十二　　　　草部一十一類<lb/>
　　　草一　　　　<hi>山草類上三十一種</hi>
　　卷十三<lb/>
　　　草二　　　　<hi>山草類下三十九種</hi>
　　卷十四<lb/>
　　　草三　　　　<hi>芳草類五十六種</hi>
<pb n="KR3e0079_WYG_000-3a"/>
　　卷十五<lb/>
　　　草四　　　　<hi>隰草類上五十三種</hi>
　　卷十六<lb/>
　　　草五　　　　<hi>隰草類下七十三種</hi>
　　卷十七<lb/>
　　　草六上下　　<hi>毒草類四十七種</hi>
　　卷十八<lb/>
　　　草七上下　　<hi>蔓草類七十三種附錄一十九種</hi>
<pb n="KR3e0079_WYG_000-3b"/>
　　卷十九<lb/>
　　　草八　　　　<hi>水草類二十二種</hi>
　　卷二十<lb/>
　　　草九　　　　<hi>石草類一十九種</hi>
　　卷二十一<lb/>
　　　草十　　　　<hi>苔類一十六種</hi>
　　　草十一　　　<hi>雜草類九種五十三種</hi>　<hi>有名未用一百</hi>
　　卷二十二　　　穀部四類<lb/>
<pb n="KR3e0079_WYG_000-4a"/>
　　　穀一　　　　<hi>麻麥稻類一十二種</hi>
　　卷二十三<lb/>
　　　穀二　　　　<hi>稷粟類一十八種</hi>
　　卷二十四<lb/>
　　　穀三　　　　<hi>菽豆類一十四種</hi>
　　卷二十五<lb/>
　　　穀四　　　　<hi>造醸類二十九種</hi>
　　卷二十六　　　菜部五類<lb/>
<pb n="KR3e0079_WYG_000-4b"/>
　　　菜一　　　　<hi>葷辛類三十二種</hi>
　　卷二十七<lb/>
　　　菜二　　　　<hi>柔滑類四十一種</hi>
　　卷二十八<lb/>
　　　菜三　　　　<hi>蓏菜類一十一種</hi>
　　　菜四　　　　<hi>水菜類六種</hi>
　　　菜五　　　　<hi>芝栭類一十五種</hi>
　　卷二十九　　　果部六類<lb/>
<pb n="KR3e0079_WYG_000-5a"/>
　　　果一　　　　<hi>五果類一十一種</hi>
　　卷三十<lb/>
　　　果二　　　　<hi>山果類三十四種</hi>
　　卷三十一<lb/>
　　　果三　　　　<hi>夷果類三十二種</hi>
　　卷三十二<lb/>
　　　果四　　　　<hi>味類一十三種</hi>
　　卷三十三<lb/>
<pb n="KR3e0079_WYG_000-5b"/>
　　　果五　　　　<hi>蓏類九種</hi>
　　　果六　　　　<hi>水果類六種</hi>　<hi>附錄二十三種</hi>
　　卷三十四　　　木部六類<lb/>
　　　木一　　　　<hi>香木類三十五種</hi>
　　卷三十五<lb/>
　　　木二　　　　<hi>喬木類五十二種</hi>
　　卷三十六<lb/>
　　　木三　　　　<hi>灌木類五十種</hi>
<pb n="KR3e0079_WYG_000-6a"/>
　　卷三十七<lb/>
　　　木四　　　　<hi>寓木類一十</hi>　<hi>種</hi>
　　　木五　　　　<hi>苞木類四種</hi>
　　　木六　　　　<hi>雜木類七種</hi>　<hi>附錄二十種</hi>
　　卷三十八　　　服器部二類<lb/>
　　　服器一　　　<hi>服帛類二十五種</hi>
　　　服器二　　　<hi>器物類五十四種</hi>
　　卷三十九　　　蟲部四類<lb/>
<pb n="KR3e0079_WYG_000-6b"/>
　　　蟲一　　　　<hi>卵生類上二十二種</hi>
　　卷四十<lb/>
　　　蟲二　　　　<hi>卵生類下二十一種</hi>
　　卷四十一<lb/>
　　　蟲三　　　　<hi>化生類三十一種</hi>
　　卷四十二<lb/>
　　　蟲四　　　　<hi>濕生類二十三種</hi>
　　卷四十三　　　鱗部四類<lb/>
<pb n="KR3e0079_WYG_000-7a"/>
　　　鱗一　　　　<hi>龍類九種</hi>
　　　鱗二　　　　<hi>蛇類一十七種</hi>
　　卷四十四<lb/>
　　　鱗三　　　　<hi>魚類二十八種</hi>
　　　鱗四　　　　<hi>無鱗魚類三十一種附錄九種</hi>
　　卷四十五　　　介部二類<lb/>
　　　介一　　　　<hi>龜鼈類一十七種</hi>
　　卷四十六<lb/>
<pb n="KR3e0079_WYG_000-7b"/>
　　　介二　　　　<hi>蚌蛤類二十九種</hi>
　　卷四十七　　　禽部四類<lb/>
　　　禽一　　　　<hi>水禽類一十三種</hi>
　　卷四十八<lb/>
　　　禽二　　　　<hi>原禽類二十二種</hi>
　　卷四十九<lb/>
　　　禽三　　　　<hi>林禽類一十七種</hi>
　　　禽四　　　　<hi>山禽類一十三種</hi>　<hi>附錄一種</hi>
<pb n="KR3e0079_WYG_000-8a"/>
　　卷五十　　　　獸部四類<lb/>
　　　獸一　　　　<hi>畜類二十八種</hi>
　　卷五十一<lb/>
　　　獸二　　　　<hi>獸類三十八種</hi>
　　　獸三　　　　<hi>䑕類一十二種</hi>
　　　獸四　　　　<hi>寓類怪類共八種</hi>
　　卷五十二　　　人部一類<lb/>
　　　人一　　　　<hi>凡三十五種</hi>
<pb n="KR3e0079_WYG_000-8b"/>
　　　右通計一十六部六十二類一千八百八十二<lb/>
　　　種<lb/>
　　　　<hi>臣</hi>等謹案本草綱目五十二卷明李時珍撰<lb/>
　　　　時珍字東壁蘄州人官四川蓬溪知縣是編<lb/>
　　　　取神農以下諸家本草薈粹成書複者芟之<lb/>
　　　　闕者補之譌者糾之凡一十六部六十二類<lb/>
　　　　一千八百八十二種每藥標正名為綱附釋<lb/>
　　　　名為目次以集解辨疑正誤次以氣味主治<lb/>
<pb n="KR3e0079_WYG_000-9a"/>
　　　　附方其分部之例首水火次土次金石次草<lb/>
　　　　榖菜果木次服器次蟲鱗介禽獸終之以人<lb/>
　　　　前有圖三卷又序例二卷百病主治藥二卷<lb/>
　　　　于陰陽標本君臣佐使之論最為詳析攷諸<lb/>
　　　　家本草舊有者一千五百一十八種時珍所<lb/>
　　　　補者又三百七十四種搜羅羣籍貫串百氏<lb/>
　　　　自謂嵗厯三十書采八百餘家稿凡三易然<lb/>
　　　　後告成者非虛語也其書初刻于萬厯間弇<lb/>
<pb n="KR3e0079_WYG_000-9b"/>
　　　　州山人王世貞為之序其子建元又獻之于<lb/>
　　　　朝有進疏一篇冠于卷首<lb/>
　　　國朝順治間錢塘吳毓昌重訂付梓於是業醫<lb/>
　　　　者無不家有一編明史方伎𫝊極稱之葢集<lb/>
　　　　本草之大成者無過于此矣乾隆四十三年<lb/>
　　　　六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3e0079_WYG_000-10a"/>
本草綱目原序<lb/>
紀稱望龍光知古劒覘寳氣辨明珠故萍實商羊非天<lb/>
明莫洞厥後博物稱華辯字稱康析寳玉稱倚頓亦僅<lb/>
僅晨星耳楚蘄陽李君東璧一日過予弇山園謁予留<lb/>
飲數日予窺其人晬然貌也癯然身也津津然譚議也<lb/>
真北斗以南一人解其装無長物有本草綱目數十卷<lb/>
謂予曰時珍荆楚鄙人也幼多羸疾質成鈍椎長耽典<lb/>
籍若啖蔗飴遂漁獵羣書摉羅百氏凡子史經𫝊聲韻<lb/>
<pb n="KR3e0079_WYG_000-10b"/>
農圃醫卜星相樂府諸家稍有得處輒著數言古有本<lb/>
草一書自炎皇及漢梁唐宋下迨國朝註解羣氏舊矣<lb/>
第其中舛繆差譌遺漏不可枚數廼敢奮編摩之志僣<lb/>
纂述之權嵗厯三十稔書攷八百餘家稿凡三易複者<lb/>
芟之闕者緝之譌者繩之舊本一千五百一十八種今<lb/>
増藥三百七十四種分為一十六部著成五十二卷雖<lb/>
非集成亦麤大備僣名曰本草綱目願乞一言以託不<lb/>
朽予開卷細玩毎藥標正名為綱附釋名為目正始也<lb/>
<pb n="KR3e0079_WYG_000-11a"/>
次以集解辯疑正誤詳其土産形状也次以氣味主治<lb/>
附方著其體用也上自墳典下及𫝊竒凡有相闗靡不<lb/>
備采如入金谷之園種色奪目如登龍君之宫寳藏悉<lb/>
陳如對冰壺玉鑑毛髮可指數也博而不繁詳而有要<lb/>
綜核究竟直窺淵海茲豈僅以醫書覯哉實性理之精<lb/>
㣲格物之通典帝王之秘籙臣民之重寳也李君用心<lb/>
加恵何勤哉噫碔玉莫剖朱紫相傾弊也久矣故辯專<lb/>
車之骨必竢魯儒博支機之石必訪賣卜予方著弇州<lb/>
<pb n="KR3e0079_WYG_000-11b"/>
巵言恚博古如丹鉛巵言後乏人也何幸覩茲集哉茲<lb/>
集也藏之深山石室無當盍鍥之以共天下後世味太<lb/>
元如子雲者旹萬歴嵗庚寅春上元日弇州山人鳳洲<lb/>
王世貞拜撰<lb/>
重訂本草綱目原序<lb/>
大凡書不足以集大成其編纂不足以備體用則綱目<lb/>
勿稱焉載籍極博猶為考信是也曩東璧李先生荆楚<lb/>
博雅君子也成本草綱目一書人第知先生綜核羣籍<lb/>
<pb n="KR3e0079_WYG_000-12a"/>
文成億萬分十六部五十二卷不知以彼其才嵗厯三<lb/>
十霜書采八百餘家稿三易然後告成事焉其間圖象<lb/>
繪形芟複補闕繩譌解惑仍其舊而新是圖如舊本千<lb/>
五百一十有八種而外所増三百七十有四葢李氏之<lb/>
新書也亦既勤且詳進乎大道矣然未敢自信請王弇<lb/>
州先生為𤣥晏徃余寓目而游心焉先生之書觀止於<lb/>
發凡與遺表中獨是輯成治法見其炮製一準乎雷公<lb/>
且有用苗用根用子與葉之别申言寒熱温凉之性升<lb/>
<pb n="KR3e0079_WYG_000-12b"/>
降浮沉之理味有五曰甘曰鹽曰酸曰苦曰辛治有三<lb/>
曰汗曰吐曰下以越宣通瀉補輕重滑澁燥濕之十劑<lb/>
復權衡大小緩急竒偶復之間明晰大毒小毒無毒畏<lb/>
惡相反之忌至於分引經絡列諸驗方衷夫藥性易不<lb/>
云乎本乎天者親上本乎地者親下亦各從其類也矧<lb/>
清陽之氣出上竅濁陰之氣行下竅清陽發腠理濁陰<lb/>
走五臟亦大彰明較著者也豈第物産從地名從主人<lb/>
便參稽觀覽云爾哉斯又先生之精㣲焉者也於是孝<lb/>
<pb n="KR3e0079_WYG_000-13a"/>
子之事親與國手之活人鏡觀此書許世子栽杏叟之<lb/>
之事吾知免矣然本草非先生昉也始於炎黄既於岐<lb/>
髙盛於漢衍於梁浸淫於唐宋曰綱曰目至先生而大<lb/>
備比於史事紫陽温公分路揚鑣何多讓焉先生是書<lb/>
自昔仁廟間一刻再刻其圖似是而非者有焉其文烏<lb/>
焉魯魚者有焉余與友人黼明錢子恫圖刻之未工商<lb/>
讐較之獨眘踵事増華為重訂梓宇内久推第一善本<lb/>
今年春黼明子倦於事且謂余歸里以來無所事事盡<lb/>
<pb n="KR3e0079_WYG_000-13b"/>
授余行世余惟宇内同人咸知余與黼明子於先生之<lb/>
書相與以有成也今復研訂一過不惜洛陽紙貴夫庸<lb/>
知作者之與行世者不功相半乎順治乙未澹寜子玉<lb/>
函吳毓昌謹序<lb/>
<pb n="KR3e0079_WYG_000-14a"/>
進本草綱目疏<lb/>
湖廣黄州府儒學増廣生員李建元謹奏為遵奉明例<lb/>
訪書進獻本草以備采擇事臣伏讀禮部儀制司勘合<lb/>
一欵恭請聖明勅儒臣開書局纂修正史移文中外凡<lb/>
名家著述有闗國家典章及紀君臣事跡他如天文樂律<lb/>
醫術方技諸書但成一家名言可以垂於方來者即訪<lb/>
求解送以備采入藝文志如已刻行者即刷印一部送<lb/>
部或其家自欲進獻者聴奉此臣故父李時珍原任楚<lb/>
<pb n="KR3e0079_WYG_000-14b"/>
府奉祠奉勅進封文林郎四川蓬溪知縣生平篤學刻<lb/>
意纂修曾著本草一部甫及刻成忽值數盡撰有遺表<lb/>
令臣代獻臣切思之父有遺命而子不遵何以承先志<lb/>
父有遺書而子不獻何以應朝命矧今修史之時又值<lb/>
取書之㑹臣不揣謭陋不避斧鉞謹述故父遺表臣父<lb/>
時珍幼多羸疾長成鈍椎躭嗜典籍若啖蔗飴攷古證<lb/>
今奮發編摩苦志辯疑訂誤留心纂述諸書伏念本草<lb/>
一書闗係頗重註解羣氏謬誤亦多行年三十力肆校<lb/>
<pb n="KR3e0079_WYG_000-15a"/>
讐厯嵗七旬功始成就野人炙背食芹尚欲獻之天子<lb/>
㣲臣採珠聚玉敢不上之明君昔炎皇辯百糓甞百草<lb/>
而分别氣味之良毒軒轅師岐伯遵伯髙而剖析經絡<lb/>
之本標遂有神農本草三卷藝文錄為醫家一經及漢<lb/>
末而李當之始加校修至梁末而陶𢎞景益以註釋古<lb/>
藥三百六十五種以應重卦唐髙宗命司空李勣重修<lb/>
長史蘇恭表請伏定增藥一百一十四種宋太祖命醫<lb/>
官劉翰詳校宋仁宗再詔補註增藥一百種召醫唐慎<lb/>
<pb n="KR3e0079_WYG_000-15b"/>
㣲合為證類修補衆本草五百種自是人皆指為全書<lb/>
醫則目為奥典夷考其間玼瑕不少有當析而混者如<lb/>
葳㽔女萎二物而併入一條有當併而析者如南星虎<lb/>
掌一物而分為二種生薑薯蕷菜也而列草品檳榔龍<lb/>
眼菓也而列木部八榖生民之天也不能明辨其種類<lb/>
三菘日用之蔬也罔克的别其名稱黑豆赤菽大小同<lb/>
條硝石芒硝水火混注以蘭花為蘭草卷丹為百合此<lb/>
寇氏衍義之舛謬謂黄精即鉤吻旋花即山薑乃陶氏<lb/>
<pb n="KR3e0079_WYG_000-16a"/>
别錄之差譌歐漿若膽草菜重出掌氏之不審天花栝<lb/>
樓兩處圖形蘇氏之欠明五倍子構蟲窠也而認為木<lb/>
實大蘱草田字草也而指為浮萍似兹之類不可枚陳<lb/>
畧摘一二以見錯誤若不類分品列何以印定羣疑臣<lb/>
不揣猥愚僣肆刪述重伏者芟之遺缺者補之如磨刀<lb/>
水潦水桑柴火艾火鎖陽山奈土茯苓畨木鼈金枯樟<lb/>
腦蝎虎狗蠅白蠟水蛇狗寳秋蟲之類並今方所用而<lb/>
古本則無三七地羅九仙子蜘蛛香猪腰子勾金皮之<lb/>
<pb n="KR3e0079_WYG_000-16b"/>
類皆方物土苴而禆官不載今增新藥凡三百七十四<lb/>
種類析舊本分為一十六部雖非集成實亦粗備有數<lb/>
名或散見各部總標正名為綱餘各附釋為目正始也<lb/>
次以集解辨疑正誤詳其出産形狀也次以氣味主治<lb/>
附方著其體用也上自墳典下至傳竒凡有相闗靡不<lb/>
收采雖命醫書實該物理我太祖髙皇帝首設醫院重<lb/>
設醫學沛仁心仁術於九有之中世宗肅皇帝既刻醫<lb/>
方選要又刻衛生易簡藹仁政仁聲於率土之逺伏願<lb/>
<pb n="KR3e0079_WYG_000-17a"/>
皇帝陛下體道守成遵祖繼志當離明之正位司考文<lb/>
之大權留情民瘼再修司命之書特詔良臣著成昭代<lb/>
之典治身以治天下書當與日月争光夀國以夀萬民<lb/>
臣不與草木同朽臣不勝冀望屏營之至臣建元為此<lb/>
一得之愚上干九重之覽或准行禮部轉發史館采擇<lb/>
或行醫院重修父子銜恩存殁均戴臣無任瞻天仰聖<lb/>
之至<lb/>
<pb n="KR3e0079_WYG_000-18a"/>
　本草綱目凡例<lb/>
一神農本草三卷三百六十種分上中下三品梁陶𢎞<lb/>
　景增藥一倍隨品附入唐宋重修各有增附或併或<lb/>
　退品目雖存舊額淆混義意俱失今通列一十六部<lb/>
　為綱六十類為目各以類從三品書名俱註各藥之<lb/>
　下一覽可知免㝷索也<lb/>
一舊本玉石水土混同諸蟲鱗介不别或蟲入木部或<lb/>
　木入草部今各列為部首以水火次之以土水火為<lb/>
<pb n="KR3e0079_WYG_000-18b"/>
　萬物之先土為萬物母也次之以金石從土也次之<lb/>
　以草穀菜果木從㣲至巨也次之以服器從草木也<lb/>
　次之以蟲鱗介禽獸終之以人從賤至貴也<lb/>
一藥有數名今古不同但標正名為綱餘皆附於釋名<lb/>
　之下正始也仍註各本草名目紀原也<lb/>
一唐宋增入藥品或一物再出三出或二物三物混註<lb/>
　今俱攷正分别歸併但標其綱而附列其目如標龍<lb/>
　為綱而齒角骨腦胎涎皆列為目標粱為綱而赤黄<lb/>
<pb n="KR3e0079_WYG_000-19a"/>
　粱米皆列為目之類<lb/>
一諸因首以釋名正名也次以集解解其出産形狀采<lb/>
　取也次以辨疑正誤辨其可疑正其謬誤也次以修<lb/>
　制謹炮炙也次以氣味明性也次以主治錄功也次<lb/>
　以發明疏義也次以附方著用也或欲去方是有體<lb/>
　無用矣<hi>舊本附方二千九百三十五今増八千一百六十一</hi>
一唐宋以朱墨圏蓋分别古今經久訛謬今既板刻但<lb/>
　直書諸家本草名目於藥名主治之下便覽也<lb/>
<pb n="KR3e0079_WYG_000-19b"/>
一諸家本草重復者删去疑誤者辨正采其精粹各以<lb/>
　人名書於諸欵之下不没其實且是非有歸也<lb/>
一諸物有相類而無功用宜參攷者或有功用而人卒<lb/>
　未識者俱附錄之無可附者附於各部之末蓋有隱<lb/>
　於古而顯於今者如莎根即香附子陶氏不識而今<lb/>
　則盛行辟虺雷昔人罕言而今充方物之類雖冷僻<lb/>
　不可遺也<lb/>
一唐宋本所無金元我明諸醫所用者增入三十九種<lb/>
<pb n="KR3e0079_WYG_000-20a"/>
　時珍續補三百七十四種雖曰醫家藥品其攷釋性<lb/>
　理實吾儒格物之學可裨爾雅詩疏之缺<lb/>
一舊本序例重繁今止取神農為正而旁采别錄諸家<lb/>
　附於下益以張李諸家用藥之例<lb/>
一古本百病主治藥畧而不切王氏集要祝氏證治亦<lb/>
　約而不純今分病原列之以便施用雖繁不紊也<lb/>
一神農舊目及宋本總目附於例後存古也<lb/>
</p>
<p>
</p>
  </div>
</body>
</text>
</TEI>
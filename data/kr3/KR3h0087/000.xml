<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>重修宣和博古圖</head>
    <p>
<pb n="KR3h0087_WYG_000-1a"/>
欽定四庫全書　　　　　子部九<lb/>
　重修宣和博古圖　　　譜錄類一<hi>器物之屬</hi>
　　提要<lb/>
　　　　<hi>臣</hi>等謹案重修宣和博古圖三十卷晁公武<lb/>
　　　　讀書志稱為王楚撰而錢曽讀書敏求記稱<lb/>
　　　　元至大中重刻博古圖凡臣王黼撰云云都<lb/>
　　　　為削去殆以人廢書則是書實王黼撰楚字<lb/>
　　　　為傳寫之訛矣曽又稱博古圖成於宣和年<lb/>
<pb n="KR3h0087_WYG_000-1b"/>
　　　　間而謂之重修者盖以採取黄長睿博古圖<lb/>
　　　　説在前也考陳振孫書録解題曰博古圖説<lb/>
　　　　十二卷秘書郎昭武黄伯思長睿撰凡諸器<lb/>
　　　　五十九品其數五百二十七印章十七品其<lb/>
　　　　數四十五長睿殁於政和八年其後修博古<lb/>
　　　　圖頗采用之而亦有刪改云云錢曽所説良<lb/>
　　　　信然考蔡絛鐵圍山叢談曰李公麟字伯時<lb/>
　　　　最善畫性喜古取生平所得及其聞睹者作<lb/>
<pb n="KR3h0087_WYG_000-2a"/>
　　　　為圖狀而名之曰考古圖及大觀初乃倣公<lb/>
　　　　麟之考古作宣和殿博古圖則此書踵李公<lb/>
　　　　麟而作非踵黄伯思而作且作於大觀初不<lb/>
　　　　作於宣和中絛蔡京之子所記皆其目睹當<lb/>
　　　　必不誤陳氏盖考之未審其時未有宣和年<lb/>
　　　　號而曰宣和博古圖者盖徽宗禁中有宣和<lb/>
　　　　殿以藏古器書畫後政和八年改元重和左<lb/>
　　　　丞范致虚言犯遼國年號<hi>案遼先以重熙建元後因天祚諱禧</hi>
<pb n="KR3h0087_WYG_000-2b"/>
　　　　<hi>遂追稱重和</hi>徽宗不樂遂以常所處殿名其年且<lb/>
　　　　自號曰宣和人亦見鐵圍山叢談則是書實<lb/>
　　　　以殿名不以年號名自洪邁容齋隨筆始誤<lb/>
　　　　稱政和宣和間朝廷置書局以數十計其荒<lb/>
　　　　陋而可笑莫若博古圖云云錢曽遂沿以立<lb/>
　　　　説亦失考也絛又稱尚方所貯至六千餘數<lb/>
　　　　百器遂盡見三代典禮文章而讀先儒所講<lb/>
　　　　説殆有可哂者而洪邁則摘其父癸匜漢注<lb/>
<pb n="KR3h0087_WYG_000-3a"/>
　　　　水匜楚姬盤漢梁山鋗及州吁髙克諸條以<lb/>
　　　　為詬厲皆確中其病知絛説回䕶時局不為<lb/>
　　　　定評然其書考證雖疎而形模未失音釋雖<lb/>
　　　　謬而字畫具存讀者尚可因其所繪以識三<lb/>
　　　　代鼎彛之製欵識之文以重為之核訂當時<lb/>
　　　　裒集之功亦不可没其支離悠謬之説不足<lb/>
　　　　以當駁詰置之不論不議可矣乾隆四十六<lb/>
　　　　年九月恭校上<lb/>
<pb n="KR3h0087_WYG_000-3b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
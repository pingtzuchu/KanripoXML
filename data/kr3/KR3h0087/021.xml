<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重修宣和博古圖卷二十一</head> <lb/>
    <p>
<pb n="KR3h0087_WYG_021-1a"/>
欽定四庫全書<lb/>
　重修宣和博古圖卷二十一<lb/>
　　匜二<hi>七器</hi>
　　　周<hi>五器</hi>
　　　　弡伯匜<hi>銘一十三字</hi>
　　　　季姬匜<hi>銘四字</hi>
　　　　徧地雷紋匜<lb/>
　　　　䕫匜<lb/>
<pb n="KR3h0087_WYG_021-1b"/>
　　　　牛足匜<lb/>
　　　漢<hi>二器</hi>
　　　　注水匜<hi>銘二十二字</hi>
　　　　螭匜<lb/>
　　匜盤<hi>二器</hi>
　　　周<lb/>
　　　　楚姬匜盤<hi>銘一十七字</hi>
　　　　魯正叔匜盤<hi>銘一十八字</hi>
<pb n="KR3h0087_WYG_021-2a"/>
　　洗<hi>六器</hi>
　　　周<hi>三器</hi>
　　　　七星洗<lb/>
　　　　負龜洗<lb/>
　　　　龜魚洗<lb/>
　　　漢<hi>三器</hi>
　　　　陽嘉洗<hi>銘六字</hi>
　　　　蟠䕫洗<lb/>
<pb n="KR3h0087_WYG_021-2b"/>
　　　　雙魚洗<lb/>
　　盆<hi>一器</hi>
　　　漢<lb/>
　　　　獸耳盆<lb/>
　　鋗<hi>一器</hi>
　　　漢<lb/>
　　　　梁山鋗<hi>銘一十五字</hi>
　　杅<hi>二器</hi>
<pb n="KR3h0087_WYG_021-3a"/>
　　　周<hi>一器</hi>
　　　　季姜杅<hi>銘一十七字</hi>
　　　漢<lb/>
　　　　挈杅<lb/>
<pb n="KR3h0087_WYG_021-4a"/>
</p>
<p>
<pb n="KR3h0087_WYG_021-5a"/>
右髙四寸三分深二寸八分口徑長八寸闊四寸五分<lb/>
容二升一合重二斤十有四兩有流有鋬四足銘十有<lb/>
三字曰弡伯者恐其姓與諡也然有弡仲作寳簠則又<lb/>
知弡之一族爾此稱伯彼稱仲昆季之序也<lb/>
<pb n="KR3h0087_WYG_021-6a"/>
</p>
<p>
<pb n="KR3h0087_WYG_021-7a"/>
右髙五寸一分深二寸七分口徑長七寸三分闊四寸<lb/>
一分容一升五合重二斤三兩有流有鋬四足銘四字<lb/>
昔晉文公重耳母曰季姬齊悼公娶季康子之妹亦曰<lb/>
季姬而文公母乃翟狐氏女太史公嘗以狐季姬稱之<lb/>
則此曰季姬者必有一於斯焉是匜盥器也易謂盥而<lb/>
不薦則潔以致誠而已奉祭祀者夫人之職此以季姬<lb/>
自銘葢其職歟<lb/>
<pb n="KR3h0087_WYG_021-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_021-8b"/>
右髙四寸五分深二寸六分口徑長五寸闊三寸容八<lb/>
合重一斤十有二兩有流有鋬闕盖圈足無銘是器通<lb/>
作䕫状色如精金但下有翅足其首背在盖而亡之其<lb/>
體間復作雷紋間以小夔考其制度非周不能為也<lb/>
<pb n="KR3h0087_WYG_021-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_021-9b"/>
右通盖髙六寸深二寸八分口徑長四寸八分闊二寸<lb/>
三分重二斤四兩有流有鋬無銘是器通體飾以夔紋<lb/>
盖亦如之製作華藻大槩與周祖戊匜形制相近但闕<lb/>
其銘耳<lb/>
<pb n="KR3h0087_WYG_021-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_021-10b"/>
右髙四寸三分深二寸九分口徑長九寸四分闊五寸<lb/>
容三升四合重三斤九兩有流有鋬四足無銘是器以<lb/>
牛首為鋬易曰坤為牛牛地類故其足斥以地之數偶<lb/>
而不奇馬天類故其足圜以天之形圜而不方今其足<lb/>
牛也斥而偶方而不圜乃知莫不有法象耳匜盥潔之<lb/>
器将以達其誠是亦若郊牛繭栗以将其誠而已<lb/>
<pb n="KR3h0087_WYG_021-11a"/>
</p>
<p>
<pb n="KR3h0087_WYG_021-12a"/>
右髙一寸二分深一寸一分口徑三寸容三合重五兩<lb/>
有流銘二十二字曰始建國元年正月癸酉朔日制按<lb/>
漢新室當孺子嬰初始元年戊辰十二月改為建國此<lb/>
言元年正月則當是明年己巳嵗制此器也此器形制<lb/>
如盂而淺且其旁復出一流與匜略不相類迨見其識<lb/>
文乃知匜也然所容三合其器特小恐几格間所用者<lb/>
耳<lb/>
<pb n="KR3h0087_WYG_021-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_021-13b"/>
右髙四寸三分深二寸四分口俓長八寸闊四寸九分<lb/>
容二升重二斤八兩有流有鋬四足無銘鋬飾以獸而<lb/>
有首足鱗爪如龍廼螭也匜盥手之器而所飾如此意<lb/>
亦有寓焉盖螭為少仁多威之獸未審厥意果何在也<lb/>
<pb n="KR3h0087_WYG_021-14a"/>
</p>
<p>
<pb n="KR3h0087_WYG_021-15a"/>
右髙四寸五分深一寸八分口俓一尺四寸三分耳髙<lb/>
二寸二分闊二寸八分容一斗重十七斤有半三足銘<lb/>
十有七字曰齊侯作楚姬寳盤先是得楚姬匜其銘曰<lb/>
齊侯作楚姬寳匜今復見其盤正一時物也故名之曰<lb/>
匜盤焉按齊與楚從親在齊涽王之時所謂齊侯則涽<lb/>
王也周室之末諸侯自王乆矣銘其器以侯稱之尚知<lb/>
止乎禮義彞器法度所自出故其銘如此<lb/>
<pb n="KR3h0087_WYG_021-16a"/>
</p>
<p>
<pb n="KR3h0087_WYG_021-17a"/>
右髙二寸一分深一寸五分口徑一尺<hi>闕</hi>　耳髙二寸<lb/>
闊二寸八分足徑九寸五分容<hi>闕</hi>升三合重一十斤十<lb/>
兩銘十有八字曰魯正叔作按魯周公所封自伯禽之<lb/>
國而蕃衍始大為天下顯諸侯且號禮義之邦者以周<lb/>
公之聖風化所本餘膏賸馥澤後世而不竭焉其世葉<lb/>
與周相為盛衰至戰國時而仲叔季之氏族遂分其國<lb/>
然所謂正叔雖不見於經傳必魯之公族也<lb/>
<pb n="KR3h0087_WYG_021-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_021-18b"/>
右髙五寸深四寸三分口徑一尺一寸容一斗四升六<lb/>
合重四斤六兩三足無銘洗所以貯水也是器隠起七<lb/>
星兩兩三三參差相比幾至千百燦然可數夫水之於<lb/>
五行於方為北斗之於天於位亦為北故詩曰維北有<lb/>
斗然則飾以七星以方求之耳又况水氣之在天為雲<lb/>
水象之在天為漢而斗實運於其間曰且有挹酌之形<lb/>
則又以類得之矣古者之設洗亦嘗祖天地之左海故<lb/>
洗當東榮水在洗東其設洗猶然矧夫設飾之義可無<lb/>
<pb n="KR3h0087_WYG_021-19a"/>
意歟是器致飾稠疊特為縝細非他洗可比良足寳者<lb/>
<pb n="KR3h0087_WYG_021-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_021-20b"/>
右髙六寸深三寸一分口俓一尺四寸足徑五寸九分<lb/>
容八升二合重七斤有半無銘洗中環以三魚而中作<lb/>
一大龜負一小龜於上昔者河出圖龍載之洛出書龜<lb/>
載之以河出於天而龍天類也洛出於地而龜地屬也<lb/>
且介蟲三百六十龜為之長是謂四靈昔人以㫁吉凶<lb/>
别是非莫不本於此故於是飾之洗而法象焉盖取其<lb/>
負圖之状此易所謂天生神物聖人則之故伏羲氏體<lb/>
之而畫八卦也因其所飾而寓以微意乃尚象之義兹<lb/>
<pb n="KR3h0087_WYG_021-21a"/>
三代之器宜其法如此<lb/>
<pb n="KR3h0087_WYG_021-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_021-22b"/>
右髙五寸一分深三寸一分口徑一尺四寸足徑六寸<lb/>
三分容九升二合重七斤無銘中飾一龜而三魚環之<lb/>
龜於鱗屬為之首故魚從之且器環以三魚者從之之<lb/>
象也洗貯水之器言其類故有取於龜魚焉是器復有<lb/>
足而足間復有三竅可以為繚絡之地此尤異於它器<lb/>
也<lb/>
<pb n="KR3h0087_WYG_021-23a"/>
</p>
<p>
<pb n="KR3h0087_WYG_021-24a"/>
右髙四寸一分深四寸口徑八寸八分容六升三合重<lb/>
一斤兩耳銘六字曰陽嘉四年朔令按孝順帝即位之<lb/>
十年改年紀曰陽嘉凡四年兹器曰陽嘉四年葢謹其<lb/>
所造之歳也曰朔者朔月也曰令者時令也字之右状<lb/>
魚之形字之左復作鷺以鷺習水而捕魚其猶習於禮<lb/>
而得民之譬也洗盥手之器於此以奉祭祀交神人非<lb/>
茍然者謹其歳時且象而規之蓋不能無微意耳<lb/>
<pb n="KR3h0087_WYG_021-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_021-25b"/>
右髙三寸四分深三寸二分口徑一尺四分容八升有<lb/>
半重三斤六兩兩耳無銘兩漢去古未逺而製作之間<lb/>
尚有三代典刑故方之後世為有法是器以蟠夔為耳<lb/>
而雷紋相錯考諸鼎彞莫不飾此而漢得以宗之於是<lb/>
自漢而下無傳焉然則求三代之遺法當於漢得之耳<lb/>
<pb n="KR3h0087_WYG_021-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_021-26b"/>
右髙三寸四分深三寸三分口徑七寸八分容四升有<lb/>
半重二斤三兩無銘其器類陽嘉洗然中飾以二魚筆<lb/>
畫不繁縟而簡古真漢物也且魚與水相須之物於是<lb/>
洗皆旌以魚又漢之姜詩嘗有雙鯉之祥當時頗髙其<lb/>
行得非用為雅製耶昔人於動作間無所不致其義豈<lb/>
特於此見之<lb/>
<pb n="KR3h0087_WYG_021-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_021-27b"/>
右髙四寸一分深三寸四分口徑七寸五分足徑四寸<lb/>
四分兩獸面鼻串圜環環徑各一寸二分容五升重一<lb/>
斤十有一兩無銘是器純素無紋特自然之色青碧相<lb/>
間非智巧所能到者<lb/>
<pb n="KR3h0087_WYG_021-28a"/>
</p>
<p>
<pb n="KR3h0087_WYG_021-29a"/>
右髙四寸二分深四寸一分口徑七寸四分腹徑七寸<lb/>
六分容六升重二斤十有三兩有銘在其脣曰梁山銅<lb/>
二斗鋗重十斤元康元年造外復有一扶字按漢孝宣<lb/>
帝即位之十年乃改元康而是器葢元康元年造也其<lb/>
扶字乃號耳如好畤鼎之用山字是也梁山銅者紀其<lb/>
貢金之地梁山於漢初為孝王之封梁山依山鼓鑄為<lb/>
國之富故在孝王時有罍尊直千金戒後世寳之則梁<lb/>
山之銅有自來矣其後梁之子孫分其國為五則在孝<lb/>
<pb n="KR3h0087_WYG_021-29b"/>
宣時亦不替貢金之職耳<lb/>
<pb n="KR3h0087_WYG_021-30a"/>
</p>
<p>
<pb n="KR3h0087_WYG_021-31a"/>
右髙六寸二分深六寸口徑一尺一寸九分兩耳各長<lb/>
二寸二分各闊二寸容一斗五升重九斤十有二兩銘<lb/>
十有七字曰伯索史作季姜寳盂其萬年子子孫孫永<lb/>
用夫季姜之稱於書傳多指婦人言之如詩所謂孟姜<lb/>
是也彼曰孟姜而此曰季姜者乃其序耳伯索史作季<lb/>
姜盂則知為季姜而作也是器圜而銳其底非執不能<lb/>
定也宜古人於此寓意焉<lb/>
<pb n="KR3h0087_WYG_021-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_021-32b"/>
右髙四寸六分深四寸五分口徑五寸九分兩耳連提<lb/>
鋬容六升重一斤十有二兩無銘是器形如罌純素無<lb/>
紋連貫以提梁便於将挈也然與商周之器制度不類<lb/>
宜列於漢<lb/>
　<lb/>
　<lb/>
　<lb/>
　重修宣和博古圖卷二十一<lb/>
</p>
<p>
</p>
  </div>
</body>
</text>
</TEI>
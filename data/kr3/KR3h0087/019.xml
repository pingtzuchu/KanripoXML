<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重修宣和博古圖卷十九</head> <lb/>
    <p>
<pb n="KR3h0087_WYG_019-1a"/>
欽定四庫全書<lb/>
　重修宣和博古圖卷十九<lb/>
　　鬲鍑揔說<lb/>
　　　鬲<hi>一十六器</hi>
　　　　商<hi>二器</hi>
　　　　　毋乙鬲<hi>銘五字</hi>
　　　　　雷紋饕餮鬲<lb/>
　　　　周<hi>一十四器</hi>
<pb n="KR3h0087_WYG_019-1b"/>
　　　　　蔑敖鬲<hi>銘一十一字</hi>
　　　　　伯鬲<hi>銘四字</hi>
　　　　　帛女鬲<hi>銘五字</hi>
　　　　　師鬲<hi>銘五字</hi>
　　　　　仲父鬲<hi>銘一十六字</hi>
　　　　　慧季鬲<hi>銘三字</hi>
　　　　　丁父鬲<hi>銘三字</hi>
　　　　　京姜鬲<hi>銘一十一字</hi>
<pb n="KR3h0087_WYG_019-2a"/>
　　　　　戈足鬲<lb/>
　　　　　直紋鬲<lb/>
　　　　　饕餮鬲一<lb/>
　　　　　饕餮鬲二<lb/>
　　　　　饕餮貫珠鬲<lb/>
　　　　　素鬲<lb/>
　　　鍑<hi>二器</hi>
　　　　周<hi>一器</hi>
<pb n="KR3h0087_WYG_019-2b"/>
　　　　　獸耳鍑<lb/>
　　　　漢<hi>一器</hi>
　　　　　獸耳鍑<lb/>
　　盉揔說<lb/>
　　　盉<hi>一十四器</hi>
　　　　商<hi>二器</hi>
　　　　　阜父丁盉<hi>銘六字</hi>
　　　　　執戈父癸盉<hi>銘三字</hi>
<pb n="KR3h0087_WYG_019-3a"/>
　　　　周<hi>一十器</hi>
　　　　　單從盉<hi>銘九字</hi>
　　　　　嘉仲盉<hi>銘一十九字</hi>
　　　　　龍首盉<lb/>
　　　　　雲雷盉<lb/>
　　　　　三螭盉<lb/>
　　　　　蛟螭盉<lb/>
　　　　　麟盉<lb/>
<pb n="KR3h0087_WYG_019-3b"/>
　　　　　螭虬盉<lb/>
　　　　　粟紋盉<lb/>
　　　　　細紋熊足盉<lb/>
　　　　漢<hi>二器</hi>
　　　　　鳯盉<lb/>
　　　　　螭首虬紋盉<lb/>
<pb n="KR3h0087_WYG_019-4a"/>
　　鬲鍑揔說<lb/>
周官三百六十各有司存陶人之職所司之物而鬲居<lb/>
其一夫鬲與鼎致用則同然祀天地禮鬼神交賓客修<lb/>
異饌必以鼎至於常飪則以鬲是以語夫食之盛則必<lb/>
曰鼎盛語夫事之革則必曰鼎新而鬲則特言其器而<lb/>
無義焉亦猶簠所盛者稻粱簋所盛者黍稷而已故王<lb/>
安石以鼎鬲之字為一類釋之以謂鼎取其鼎盛而鬲<lb/>
言其常飪其名稱其字畫莫不有也今考其器信然且<lb/>
<pb n="KR3h0087_WYG_019-4b"/>
爾雅以鼎款足者謂之鬲而博雅復以䰙鏤鬲鍑鬹<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
皆為鬴則鬲鼎屬又鬴類也然而五方之民言語不通<lb/>
則名亦隨異故北燕朝鮮之間謂之錪或謂之鉼江淮<lb/>
陳楚之間謂之錡或謂之鏤惟呉揚之間乃謂之鬲名<lb/>
稱雖異其實一也漢志謂空足曰鬲以象三徳葢自腹<lb/>
所容通於三足其製取夫爨火則氣由是而易以通也<lb/>
若鍑之為器則資以熟物而許慎謂似釡而大口葢是<lb/>
器特適時所用非以載禮今考其所存則鎔範以成者<lb/>
<pb n="KR3h0087_WYG_019-5a"/>
似異乎許氏之說豈非不必拘於形製徒取諸適用而<lb/>
然乎<lb/>
<pb n="KR3h0087_WYG_019-6a"/>
</p>
<p>
<pb n="KR3h0087_WYG_019-7a"/>
右髙四寸七分深二寸九分口徑四寸二分容一升六<lb/>
合重一斤十有二兩兩耳三足銘作亞形中孫執㦸字<lb/>
曰毋乙按天有十日以甲乙第其次商自報丁以來始<lb/>
以是為號至于天乙是為成湯由成湯傳二十八王至<lb/>
于帝辛未有不以是為稱者其間有祖乙小乙武乙帝<lb/>
乙則毋乙者疑為乙稱之后而後世子孫名之也商祖<lb/>
于契契之生實自有娀氏之女而詩於長發嘗及之則<lb/>
知具母道者皆得廟食也故周繼商之後亦有姜嫄之<lb/>
<pb n="KR3h0087_WYG_019-7b"/>
廟而後世又以為禖神焉然則商毋乙鬲豈非用於宗<lb/>
廟之器耶<lb/>
<pb n="KR3h0087_WYG_019-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-8b"/>
右髙九寸深五寸九分口徑八寸容一斗一升重一十<lb/>
斤二兩兩耳三足無銘是器鬲也與它器無小異但所<lb/>
受稍大三股各作一饕餮形下齧其足饕餮之間錯以<lb/>
雷紋純縁而下復環以夔三分其體而分之以鼻左右<lb/>
從横視之皆成獸形考諸商器類多似此<lb/>
<pb n="KR3h0087_WYG_019-9a"/>
</p>
<p>
<pb n="KR3h0087_WYG_019-10a"/>
右髙五寸七分深三寸二分口徑四寸五分容一升九<lb/>
合重二斤八兩兩耳三足銘十有一字所可辨者九字<lb/>
而已敖上髣髴若蔑字按楚之君有霄敖若敖杜敖郟<lb/>
敖而其名官亦曰莫敖所謂蔑敖殆出於斯耶楚周諸<lb/>
侯國故其器作周之形制曰光康者古人銘意葢未可<lb/>
以臆論也<lb/>
<pb n="KR3h0087_WYG_019-11a"/>
</p>
<p>
<pb n="KR3h0087_WYG_019-12a"/>
右髙四寸八分深三寸口徑四寸二分容三升六合重<lb/>
一斤十有五兩兩耳三足銘四字按寳器以伯為銘者<lb/>
多矣尊敦彞舟爵皆有伯作之銘觀古人或以伯為諡<lb/>
或以伯為名或以伯仲第其序或以侯伯列其爵所稱<lb/>
非一而此曰伯者殆未可以私智决也<lb/>
<pb n="KR3h0087_WYG_019-13a"/>
</p>
<p>
<pb n="KR3h0087_WYG_019-14a"/>
右髙四寸深二寸四分口徑四寸容一升六合重二斤<lb/>
一兩銘五字曰帛女作齊鬲帛女疑宮女之有職者然<lb/>
考周官自九嬪世婦之餘所可見者司服縫人而已初<lb/>
無此名也豈非自周之東典禮不存因其職而命之歟<lb/>
不然則諸侯不敢擬於天子而有是職歟漢廣川王以<lb/>
陶望卿主繒帛疑亦祖述周人之意其曰作齊鬲盖於<lb/>
祭祀之齊而所用之器也<lb/>
<pb n="KR3h0087_WYG_019-15a"/>
</p>
<p>
<pb n="KR3h0087_WYG_019-16a"/>
右髙三寸一分深二寸二分口徑三寸五分容一升重<lb/>
一斤十有一兩三足銘五字曰師作寳鬲内一字未詳<lb/>
昔者以師稱其官則有若尹氏太師者是也以師稱其<lb/>
姓則有若師曠師丹者是也此器銘曰師疑以師言其<lb/>
姓或言其官耳製作簡古雖周之物殆有商之遺意焉<lb/>
<pb n="KR3h0087_WYG_019-17a"/>
</p>
<p>
<pb n="KR3h0087_WYG_019-18a"/>
右髙四寸深二寸二分口徑四寸一分容一升三合重<lb/>
二斤三足銘十有六字仲下一字不可辨昔有仲山父<lb/>
仲慶父仲考父召仲丁父仲仁父而此曰仲父者盖未<lb/>
知其為誰考其製作乃與聿逺鬲稍相近耳且諸器款<lb/>
識有曰孫子有曰子子孫孫有曰子子孫盖孫可以為<lb/>
王父尸子不可以為父尸故言孫子而以孫為先言<lb/>
之不足至於重複故言子子孫孫而不嫌其煩或疊言<lb/>
或單舉以互見故言子子孫而不嫌其略若此器再言<lb/>
<pb n="KR3h0087_WYG_019-18b"/>
子子人從而系之是為孫孫之義盖孫亦子屬不待指<lb/>
而後著矣噫古人制器尤在於遺後世且欲傳守不失<lb/>
故以子孫為丁寧若乃漢器銘子孫者十無二三此所<lb/>
以不純乎古也<lb/>
<pb n="KR3h0087_WYG_019-19a"/>
</p>
<p>
<pb n="KR3h0087_WYG_019-20a"/>
右髙四寸三分深二寸六分口徑四寸二分容一升六<lb/>
合重二斤三兩兩耳三足銘三字按慧與恵通虢姜敦<lb/>
款識有恵仲春秋有恵伯恵叔而此鬲銘之為恵季豈<lb/>
非恵為氏而伯仲叔季者乃其序耶<lb/>
<pb n="KR3h0087_WYG_019-21a"/>
</p>
<p>
<pb n="KR3h0087_WYG_019-22a"/>
右髙四寸八分深三寸二分口徑四寸七分容一升七<lb/>
合重一斤十兩兩耳三足銘三字夫世人但知十干為<lb/>
商名遇款識有十干者皆歸之商故或以丁父鬲為商<lb/>
器盖誤矣按商之銘於甲曰父甲丁曰父丁己曰父己<lb/>
辛曰父辛乙曰父乙皆尊其父而上之未見有列於下<lb/>
者兼商鬲皆以父丁為銘若謂丁父亦為商器則是古<lb/>
人於名號間有變易矣将何以示後世乎葢在周之太<lb/>
公望再世而有丁公故其後世以丁為氏是鬲周物也<lb/>
<pb n="KR3h0087_WYG_019-22b"/>
豈其丁氏之子孫為其家廟而作耶曰孫則又以言孝<lb/>
孫作之以奉其祖者也<lb/>
<pb n="KR3h0087_WYG_019-23a"/>
</p>
<p>
<pb n="KR3h0087_WYG_019-24a"/>
右髙三寸四分深二寸二分口徑三寸四分容九合重<lb/>
一斤九兩三足銘十有一字按詩之思齊曰思齊太任<lb/>
文王之母思媚周姜京室之婦太姒嗣徽音則百斯男<lb/>
葢太王之妃曰太姜王季之妃曰太任文王之妃曰太<lb/>
姒曰京姜者京室之婦也周有天下在武王時及其追<lb/>
尊祖考則以古公為大王季歴為王季於是國以京言<lb/>
之故謂之京姜<lb/>
<pb n="KR3h0087_WYG_019-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-25b"/>
右髙五寸一分深三寸四分口徑四寸一分容一升二<lb/>
合重一斤二兩兩耳三足無銘是鬲足銳如戈按戈兵<lb/>
器也戡戮戰伐皆従之蓋有傷物之意故古爵悉為此<lb/>
状釋者謂為酒戒今鬲以飪物而其足復作此豈非一<lb/>
食之間過亦為害耶則聖人之垂訓其見於製作防患<lb/>
何所不至也<lb/>
<pb n="KR3h0087_WYG_019-26a"/>
</p>
<p>
<pb n="KR3h0087_WYG_019-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-27b"/>
髙七寸一分深四寸四分口徑五寸三分容三升重三<lb/>
斤六兩兩耳三足無銘<lb/>
<pb n="KR3h0087_WYG_019-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-28b"/>
髙六寸五分深四寸口徑四寸九分容二升重二斤十<lb/>
有一兩兩耳三足無銘<lb/>
右二鬲皆甗屬款足以達水火之氣盖熟物自下始也<lb/>
故其用未嘗不同但前一器差大而耳足純素於腹間<lb/>
止飾以饕餮後一器亦著饕餮鼻為觚稜大扺製作之<lb/>
工略異然俱周物也<lb/>
<pb n="KR3h0087_WYG_019-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-29b"/>
右髙一尺六寸深一尺一寸口徑一尺二寸容四斗六<lb/>
升重三十六斤兩耳三足無銘純緣飾以饕餮貫珠之<lb/>
紋復加連珠為間古之鼎彜之屬多著饕餮盖飲食人<lb/>
之大欲存焉茍無以防其未然則亦何所不至耶鬲以<lb/>
烹飪為事故取此為象古人所以寓意者可謂深矣<lb/>
<pb n="KR3h0087_WYG_019-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-30b"/>
右髙六寸九分深四寸六分口徑六寸容三升八合重<lb/>
三斤一十兩兩耳三足無銘夫鬲之為用熟物器也中<lb/>
雖有隔而上下與氣為流通是器耳足純素無紋雖曰<lb/>
周器而尚有商之遺法<lb/>
<pb n="KR3h0087_WYG_019-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-31b"/>
右髙一尺一寸六分深一尺一寸三分口徑八寸六分<lb/>
腹徑一尺五寸五分容五斗八升重十有八斤兩耳連<lb/>
環無銘是器似釡而口斂口之上且載鬲焉以此熟物<lb/>
也體純素無紋然形制古雅盖非後世俗工之所能到<lb/>
以類求之真周物耳<lb/>
<pb n="KR3h0087_WYG_019-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-32b"/>
右髙七寸六分深七寸口徑五寸腹俓一尺容一斗四<lb/>
升八合重七斤十有二兩兩耳連環無銘是器鍑也許<lb/>
慎謂似釡而大口今正如釡之有六耳腹周以隔脰旁<lb/>
著兩獸衘環正與漢方圜獸耳壺同然已失三代之制<lb/>
矣<lb/>
<pb n="KR3h0087_WYG_019-33a"/>
　　盉總說<lb/>
有生之氣體必資飲食以為之養故昔人以酸養骨以<lb/>
鹹養脉以甘養肉以辛養筋以苦養氣然五味所以養<lb/>
生亦所以害生者凡以不得其平而已於是或有餘或<lb/>
不足則必有以殘其氣體者此味所以貴乎和也夫盉<lb/>
盛五味之器也其制度與夫施設不見於經惟說文以<lb/>
謂從皿從禾為調味之器王安石以謂和如禾則從禾<lb/>
者盖取和之意耳且鼎以大烹資此以薦其味也鬵以<lb/>
<pb n="KR3h0087_WYG_019-33b"/>
常飪資此以可於口也雖然言其器則山其口以盛物<lb/>
者皆皿也惟中而不盈則為盅夃而多得則為盈合而<lb/>
口斂則為盒曰水以澡則為盥凡制字寓意如此則盉<lb/>
之從禾豈無意哉昔晏子謂和如羮焉水火醯醢鹽梅<lb/>
以烹魚肉燀之以薪即火均之齊之以味濟其不及以<lb/>
洩其過而史伯亦謂以他平他謂之和則和者以其衆<lb/>
味之所調也今考其器或三足而奇或四足而耦或腹<lb/>
圜而匾或自足而上分體<hi>闕</hi>　膊有鋬以提有盖以覆<lb/>
<pb n="KR3h0087_WYG_019-34a"/>
有流以注其噐名或謂之彞則以法所寓也或謂之尊<lb/>
則以禮所尊也或謂之卣則又以其至和之所寓也夫<lb/>
大羮𤣥酒有典則薄滋味則盉也宜<hi>闕</hi>　　迨夫三酒<lb/>
具而鉶羮則自是而往<hi>闕</hi>　　為貴者矣<lb/>
<pb n="KR3h0087_WYG_019-35a"/>
</p>
<p>
<pb n="KR3h0087_WYG_019-36a"/>
右通盖髙九寸三分深五寸二分口徑三寸六分腹俓<lb/>
五寸八分容三升三合共重四斤一兩三足有流有鋬<lb/>
盖與器銘共六字<lb/>
右按商有沃丁仲丁祖丁武丁庚丁太丁凡六丁而此<lb/>
丁者未審為何丁也而作阜字盖卣所以盛秬鬯至和<lb/>
之所寓也盉以調味而著以至和之器固其類矣若乃<lb/>
言阜則如詩所謂如山如阜以取髙大揚雄亦曰視天<lb/>
民之阜者取其富庶之意盖民無菜色然後天子食日<lb/>
<pb n="KR3h0087_WYG_019-36b"/>
舉以樂則享此備味者非富盛之時可乎此所以取阜<lb/>
為銘也<lb/>
<pb n="KR3h0087_WYG_019-37a"/>
</p>
<p>
<pb n="KR3h0087_WYG_019-38a"/>
右髙七寸七分深五寸二分口徑三寸四分腹徑五寸<lb/>
八分容三升二合重四斤二兩闕盖有流有鋬銘三字<lb/>
曰孫父癸而孫作執戈状按商之君有曰報癸此言癸<lb/>
者恐其是歟既言父癸則自銘者乃子職之事今又言<lb/>
孫者是孫可以為王父尸而子不可以為父尸明矣<lb/>
作執戈形者商之鼎彞往往有之可以類求也是器兩<lb/>
面作饕餮周以連珠流有銘是器三面作饕餮間雷紋<lb/>
不得見其完器爾<lb/>
<pb n="KR3h0087_WYG_019-39a"/>
</p>
<p>
<pb n="KR3h0087_WYG_019-40a"/>
右通盖髙八寸深四寸口徑四寸三分腹徑<hi>闕</hi>寸五分<lb/>
容二升三合共重三斤十有二兩是噐有流有鋬盖與<lb/>
器銘共九字周有單子繼世不絶為賢卿士其族有襄<lb/>
頃靖獻穆公銘之所謂冏者豈斯人之族耶然單氏之<lb/>
器傳世有數種有舟有鼎有彞與此之盉其形雖不同<lb/>
而其銘則皆曰従彞也盖彞以言其有常從以言其有<lb/>
繼是器特於盉為一類耳<lb/>
<pb n="KR3h0087_WYG_019-41a"/>
</p>
<p>
<pb n="KR3h0087_WYG_019-42a"/>
右髙七寸六分深四寸八分口徑四寸六分腹徑六寸<lb/>
八分容八升三合重七斤有半三足闕盖有流闕鋬銘<lb/>
一十九字腹匾而圜嘉仲索諸經傳無見考其款識已<lb/>
非夏商但製作有類乎周其曰諸友則知非獨擅乃與<lb/>
朋友共之之器也且五常之道言君臣之尊尊父子之<lb/>
親親而朋友亦列於其間則未有不須友以成者彝器<lb/>
者法度之所在其於尊君事親之義未嘗不載則於朋<lb/>
友之義宜有以及之兹器是也<lb/>
<pb n="KR3h0087_WYG_019-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-43b"/>
右髙七寸五分深四寸二分口徑五寸腹徑五寸五分<lb/>
容三升一合重五斤三足闕盖有流有鋬無銘是器三<lb/>
面作饕餮間以雷紋純緣之外又状䕫龍而流作龍首<lb/>
方他器具三足而但逸其盖耳<lb/>
<pb n="KR3h0087_WYG_019-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-44b"/>
右髙九寸深七寸口徑長二寸四分闊一寸九分腹徑<lb/>
長四寸五分闊三寸容四升二合重八斤四足有流有<lb/>
鋬無銘形制與匾壺相類流與腹間盡作雲雷然製作<lb/>
頗古也<lb/>
<pb n="KR3h0087_WYG_019-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-45b"/>
右通盖髙六寸八分深三寸二分口徑二寸三分腹徑<lb/>
四寸一分容一升六合共重三斤十有一兩三足有流<lb/>
有提梁無銘立三螭以戯於旁凡盉流提間多著此象<lb/>
盖以螭山澤之獸以示防戒之義食飲之用固宜載之<lb/>
取數三者獸三為羣人三為衆以一器而具三螭則其<lb/>
享之者可不自警焉<lb/>
<pb n="KR3h0087_WYG_019-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-46b"/>
右通盖髙五寸深四寸一分口徑三寸腹徑六寸容三<lb/>
升四合共重三斤七兩三足有流有提梁無銘純緣腹<lb/>
足飾以蛟螭蛟螭若龍而非者無升䧏自如之變故飲<lb/>
食之器類多著之以為戒盖平純素不加文鏤以螭為<lb/>
流提梁亦為螭首連環繋於提梁製作精巧實周物也<lb/>
<pb n="KR3h0087_WYG_019-47a"/>
</p>
<p>
<pb n="KR3h0087_WYG_019-48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-48b"/>
右通盖髙六寸二分深四寸口徑二寸九分腹徑六寸<lb/>
容三升六合共重四斤三足有流有提梁無銘盖飾以<lb/>
虺純緣外著蟠虬下為綯紋而以麟為流設提梁可以<lb/>
挈攜周以螭形連環繋於其上三足純素不增文鏤盖<lb/>
調羮之器也<lb/>
<pb n="KR3h0087_WYG_019-49a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-49b"/>
右通盖髙六寸深四寸一分口徑二寸九分腹徑六寸<lb/>
二分容三升三合共重三斤七兩三足有流有提梁無<lb/>
銘通體雷紋纒糾間以粟紋以麟為流以虎為提梁獸<lb/>
蹄為足精巧雖後世竭智力莫能及也<lb/>
<pb n="KR3h0087_WYG_019-50a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_019-50b"/>
右通盖髙七寸深四寸六分口徑三寸二分腹徑六寸<lb/>
五分容四升一合共重四斤十有一兩三足有流有提<lb/>
梁無銘是器以三熊為足釋字者以謂熊從能従火强<lb/>
毅有所堪能而可以其物火之盖盉調味器也其取象<lb/>
於物則熊有火之之理而又冬蟄春出其動也時以虎<lb/>
為提梁以鳯咮為流時其飢飽者虎也以時隠顯者鳯<lb/>
也且飲食必時聖人繼之於金木水火者盖未嘗不謹<lb/>
以時也可不慎歟<lb/>
<pb n="KR3h0087_WYG_019-51a"/>
</p>
<p>
<pb n="KR3h0087_WYG_019-52a"/>
右通葢髙七寸深四寸七分口徑三寸腹徑五寸一分<lb/>
容四升四合共重四斤十有三兩兩耳三足有流有提<lb/>
梁無銘腹圜而匾雖與周嘉仲盉相近而腹間所飾紋<lb/>
瑑非古其流作鳯以鳯南方禮文之禽盖羽蟲三百六<lb/>
十而鳯為之長且其治則見亂則隠出入以時無如鳯<lb/>
者此仲尼所以有鳯兮之歎而漢儒所以有覽徳之語<lb/>
盉主調味而流飾如此非特取禮文之盛又欲出之有<lb/>
節而無失其時歟<lb/>
<pb n="KR3h0087_WYG_019-53a"/>
</p>
<p>
<pb n="KR3h0087_WYG_019-54a"/>
右通盖髙六寸三分深四寸六分口徑三寸一分腹徑<lb/>
六寸七分容四升二合共重五斤三兩三足有流有提<lb/>
梁無銘盉所以調味其可於口之物戒之在得於是有<lb/>
以致其義焉是器以螭首虬紋為飾則螭也虬也皆以<lb/>
害物貪殘為可防者故於盉特形容之也<lb/>
　<lb/>
　<lb/>
　<lb/>
<pb n="KR3h0087_WYG_019-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　重修宣和博古圖卷十九<lb/>
</p>
<p>
</p>
  </div>
</body>
</text>
</TEI>
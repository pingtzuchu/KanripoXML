<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>重修宣和博古圖録卷八</head> <lb/>
    <p>
<pb n="KR3h0087_WYG_008-1a"/>
欽定四庫全書<lb/>
　重修宣和博古圖録卷八<lb/>
　　總説<lb/>
　　　彛<hi>二十七器</hi>
　　　　商<hi>七器</hi>
　　　　　<graphic n="KR2938" url="https://raw.githubusercontent.com/kanripo/KR-Gaiji/master/images/KR2938.png" mimeType="image/png"/>彝<hi>銘五字</hi>
　　　　已舉彞<hi>銘二字</hi>
　　　　　子孫父辛彞<hi>銘七字</hi>
<pb n="KR3h0087_WYG_008-1b"/>
　　　　　子孫彞<hi>銘二字</hi>
　　　　　父丁彝<hi>銘七字</hi>
　　　　　立戈父甲彝<hi>銘三字</hi>
　　　　　虎耳彞<hi>銘三字</hi>
　　　　周<hi>十八器</hi>
　　　　　己酉方彞<hi>銘三十七字</hi>
　　　　　單彞<hi>銘三字</hi>
　　　　　召父彞<hi>銘七字</hi>
<pb n="KR3h0087_WYG_008-2a"/>
　　　　　叔彝<hi>銘六字</hi>
　　　　　雲雷寶彝<hi>銘三字</hi>
　　　　　雷紋寶彝<hi>銘三字</hi>
　　　　　伯映彞<hi>銘一十字</hi>
　　　　　百乳彝<lb/>
　　　　　乳彝一<lb/>
　　　　　乳彝二<lb/>
　　　　　䕫龍乳彝<lb/>
<pb n="KR3h0087_WYG_008-2b"/>
　　　　　夔龍彝<lb/>
　　　　　高足彝一<lb/>
　　　　　高足彝二<lb/>
　　　　　蟬紋雷彝<lb/>
　　　　　饕餮彝<lb/>
　　　　　蟠夔彝<lb/>
　　　　　蟠夔直紋彝<lb/>
　　　舟<lb/>
<pb n="KR3h0087_WYG_008-3a"/>
　　　　漢<hi>二器</hi>
　　　　　敦足舟<lb/>
　　　　　垂花舟<lb/>
<pb n="KR3h0087_WYG_008-4a"/>
　　總説<lb/>
周官載六彝之說則雞彝鳥彝斝彝黄彝與夫虎蜼之<lb/>
屬也釋者謂或以盛明水或以盛鬱鬯其盛明水則雞<lb/>
彝斝彝虎彝是也其盛鬱鬯則鳥彝黄彝蜼彝是也彝<lb/>
皆有舟焉設而陳之用為禮神之器至於春祠夏禴秋<lb/>
嘗冬烝以酌以祼莫不挹諸其中而注之耳然器以藏<lb/>
禮載禮而行之則即器以明其用而器固不能常存也<lb/>
繇是去古既逺或失其傳而當世無從稽考往往遂為<lb/>
<pb n="KR3h0087_WYG_008-4b"/>
一時穿鑿臆說而聚訟紛糾當年莫能破其謬妄焉國<lb/>
家因積德百年之後講禮明樂收攬前代遺製而範金<lb/>
之堅多出於僻陋潛壤之奥者四方來上如鍾鼎尊壺<lb/>
之類動以百數因暇日悉討論其義多得於款識銘文<lb/>
之間於是彝舟亦較然詳辨而悟先儒之失也彼殊不<lb/>
知彝之有舟葢其類相須之器猶尊之與壺瓶之與罍<lb/>
焉先儒則以謂舟者其形如盤若舟之載而彝居其上<lb/>
豈其然歟今之所存有如敦足舟垂花舟大略與彝僅<lb/>
<pb n="KR3h0087_WYG_008-5a"/>
似則其為相須之器斷可見矣雖然夫所謂彝則法之<lb/>
有常而寓於器者皆可謂之彝故周之伯寶卣其銘有<lb/>
曰尊彝周之召公尊亦曰父乙寶尊彝也若夫特謂之<lb/>
彝則惟周官六彝為正名無二焉<lb/>
<pb n="KR3h0087_WYG_008-6a"/>
</p>
<p>
<pb n="KR3h0087_WYG_008-7a"/>
右髙五寸七分深四寸五分口徑七寸一分腹徑七寸<lb/>
二分容五升八合重五斤十有二兩兩耳有珥銘五字<lb/>
純縁圈足皆飾以夔龍之形夔之字从夔夔貪獸也今<lb/>
彝以是為飾葢亦戒其貪曰<graphic n="KR2938" url="https://raw.githubusercontent.com/kanripo/KR-Gaiji/master/images/KR2938.png" mimeType="image/png"/>者莫知其為名與氏也<lb/>
然作字取象皆商制耳<lb/>
<pb n="KR3h0087_WYG_008-8a"/>
</p>
<p>
<pb n="KR3h0087_WYG_008-9a"/>
右髙六寸深四寸七分口徑八寸二分腹徑八寸容七<lb/>
升重七斤六兩兩耳銘二字今按此彝腹間作乳乳百<lb/>
四十有一銘曰已舉己者在商八世君有雍已疑謂是<lb/>
也昔李公麟得古爵於壽陽紫金山腹有二字曰已舉<lb/>
而王玠亦獲古爵於洛下有二字曰丁舉字體正與此<lb/>
同舉之為字从手从與以手致而與人之意爵觶皆酒<lb/>
器也因獻酬而舉之故銘其器曰舉是以記禮者言杜<lb/>
蕢洗而揚觶以飲平公因謂之杜舉故以舉銘之<lb/>
<pb n="KR3h0087_WYG_008-10a"/>
</p>
<p>
<pb n="KR3h0087_WYG_008-11a"/>
右髙四寸八分深四寸三分口徑七寸一分腹徑六寸<lb/>
七分容五升重四斤十有一兩兩耳有珥銘七字凡商<lb/>
器以此銘者多矣言父辛則若祖辛之類是也曰析子<lb/>
孫乃貽厥子孫之義是器純縁間及圈足皆作夔形相<lb/>
環若循走之狀腹間純素其製作與銘文實商物也<lb/>
<pb n="KR3h0087_WYG_008-12a"/>
</p>
<p>
<pb n="KR3h0087_WYG_008-13a"/>
右髙三寸五分深二寸九分口徑五寸腹徑四寸六分<lb/>
容一升八合重二斤銘二字曰子孫而孫作兩手拱戴<lb/>
日之狀考諸鼎彞銘有曰子子孫孫有曰子孫者皆取<lb/>
其相承之義是器言子孫而有拱日之飾葢取日以象<lb/>
君道也尊君道則知盡臣子之禮銘辭甚簡於此可見<lb/>
真商物也<lb/>
<pb n="KR3h0087_WYG_008-14a"/>
</p>
<p>
<pb n="KR3h0087_WYG_008-15a"/>
右髙五寸四分深四寸一分口徑六寸九分腹徑七寸<lb/>
容五升重六斤六兩兩耳有珥銘七字曰古者姓或名<lb/>
耶按淮父卣有曰戍于古則古又言其地矣商以丁為<lb/>
號者六而此曰父丁者未知其為誰也<lb/>
<pb n="KR3h0087_WYG_008-16a"/>
</p>
<p>
<pb n="KR3h0087_WYG_008-17a"/>
右髙五寸深四寸口徑六寸七分腹徑五寸四分足徑<lb/>
五寸二分容四升五合重三斤十有五兩兩耳有珥銘<lb/>
三字曰戈父甲葢商之君十有七世以甲稱者有五若<lb/>
沃丁祖乙南庚之類皆甲之子也其間以兄弟繼之者<lb/>
則不可以子稱是器言父甲則子為父設之矣但不知<lb/>
兹器為何甲而設也純縁與足以上並作雷篆於兩旁<lb/>
以螭首為耳致飾精工字畫典重非後世所能及<lb/>
<pb n="KR3h0087_WYG_008-18a"/>
</p>
<p>
<pb n="KR3h0087_WYG_008-19a"/>
右髙四寸三分深三寸五分口徑六寸三分腹徑六寸<lb/>
五分容三升重二斤十有三兩兩耳有珥銘三字是器<lb/>
也雖不書名然耳作虎首豈非所謂虎彝耶父已彝已<lb/>
嘗取此以飾其耳葢施於禘祫之間者當致其義焉非<lb/>
特如此虎西方獸於五德為義於五行為金金與義皆<lb/>
主乎剛而有斷其周之虎彞實體於是有制於酒之意<lb/>
也<lb/>
<pb n="KR3h0087_WYG_008-20a"/>
</p>
<p>
<pb n="KR3h0087_WYG_008-21a"/>
右髙七寸九分深五寸五分口徑長六寸一分闊五寸<lb/>
一分腹徑長六寸二分闊五寸二分容六升七合重十<lb/>
有二斤六兩銘三十七字曰己酉者以紀其歳方周之<lb/>
時卜世三十卜年七百歳己酉者不一故莫知其次也<lb/>
曰戍者守也以地而有所守如春秋齊侯使連稱管至<lb/>
父戍葵丘之謂宜于招黻黻者以言其别故旌以别之<lb/>
如衮衣取其藻米黼黻之類商貝朋方者五貝為朋如<lb/>
詩錫我百朋言其禄之多用室圍宗彞者彝宗廟常器<lb/>
<pb n="KR3h0087_WYG_008-21b"/>
如周官所載六彞之類也其曰惟王一祀則記其即位<lb/>
之始年耳夫商曰祀周曰年然武王克商而訪於箕子<lb/>
亦曰惟十有三祀則知周固常相因如此其器方而通<lb/>
體為盤夔雷紋四隅并腹間峻拔作觚稜之狀精巧絶<lb/>
世為可佳焉<lb/>
<pb n="KR3h0087_WYG_008-22a"/>
</p>
<p>
<pb n="KR3h0087_WYG_008-23a"/>
右髙五寸八分深四寸一分口徑七寸三分腹徑六寸<lb/>
九分容五升五合重五斤三兩圈足銘三字曰旗雞單<lb/>
上二字作旗雞形曰單則叔向所謂周其再興乎其有<lb/>
單子也故知單所以為姓曰旗則穆公旗也單自襄公<lb/>
至穆公凡六世而世有明德今所藏單父乙鼎銘亦曰<lb/>
旗單而紋鏤竊相似耳<lb/>
<pb n="KR3h0087_WYG_008-24a"/>
</p>
<p>
<pb n="KR3h0087_WYG_008-25a"/>
右通座髙六寸一分深三寸一分口徑五寸八分座長<lb/>
五寸四分闊四寸八分容二升六合重五斤七兩兩耳<lb/>
有珥是器耳作螭狀下為方座雲雷之紋與夔龍間錯<lb/>
銘七字一字磨滅不可考曰召父則召公奭也凡周器<lb/>
彝有六而因形以為用見於銘載者類書錫命孝享此<lb/>
曰作乃寶彞而又比它彝其制小異特自寶用之器也<lb/>
然銘簡篆古方召公奭時去商為未逺故知其為周初<lb/>
物耳<lb/>
<pb n="KR3h0087_WYG_008-26a"/>
</p>
<p>
<pb n="KR3h0087_WYG_008-27a"/>
右髙五寸七分深二寸七分口徑五寸三分座自方四<lb/>
寸八分下有響鐸容二升重四斤五兩兩耳有珥銘六<lb/>
字一字不可辨五字曰叔作寶尊彝且尊用以酌彝用<lb/>
以祼是故尊彝之所用也不同此統言尊彝者葢先王<lb/>
之時用器不中度不鬻於市戒在於作為淫巧以法度<lb/>
為繩約要使其器可尊可法而後已是以沈子作盉而<lb/>
銘曰寶尊孟金作㪟而銘曰尊㪟父已作彝而銘曰尊<lb/>
彝虢叔作鬲而銘曰尊鬲此曰尊彝者非六尊之謂也<lb/>
<pb n="KR3h0087_WYG_008-27b"/>
曰叔則周之以叔名者如虢叔榮叔祭叔之類是也上<lb/>
字磨滅故不可考其為誰觀其形制則耳為水獸下有<lb/>
方座周身為饕餮狀純縁下與足上有行螭之飾螭亦<lb/>
水獸也葢有以戒沈湎而使不沒於禮而已是則制器<lb/>
尚象豈虚為文飾也哉<lb/>
<pb n="KR3h0087_WYG_008-28a"/>
</p>
<p>
<pb n="KR3h0087_WYG_008-29a"/>
右髙五寸五分深四寸二分口徑七寸一分腹徑七寸<lb/>
容五升二合重四斤十有一兩兩耳有珥銘三字曰作<lb/>
寶彝而飾以雲雷夫雲以致澤雷以啓蟄所以養成萬<lb/>
彚也然茍或過焉則亦所以為害人之於食飲猶是也<lb/>
夫有以養其氣體則不能無益矣然而染指者至於傷<lb/>
恩酒薄者以之用戈則害有甚於此者故昔人於是切<lb/>
切致意凡器之所形目之所擊莫不有微意焉<lb/>
<pb n="KR3h0087_WYG_008-30a"/>
</p>
<p>
<pb n="KR3h0087_WYG_008-31a"/>
右髙五寸二分深四寸口徑六寸三分腹徑六寸四分<lb/>
容四升有半重三斤十有五兩兩耳有珥銘三字曰作<lb/>
寶彝字畫髙古不書名豈諱賢也歟純縁之下與足皆<lb/>
作雷紋蹙成饕餮狀以鹿首為耳葢雷之為物養神於<lb/>
冬起用於震其動也時而義有在是以其彝者法也著<lb/>
之文飾亦法之所在焉<lb/>
<pb n="KR3h0087_WYG_008-32a"/>
</p>
<p>
<pb n="KR3h0087_WYG_008-33a"/>
右髙三寸五分深三寸四分口徑六寸腹徑五寸七分<lb/>
容三升三合重二斤一十兩兩耳有珥銘一十字曰伯<lb/>
映者於經傳無見考其形制耳作獸形純縁與足飾以<lb/>
夔龍間之雷紋大槩與周叔彞相似則知伯映為周人<lb/>
無疑曰伯恐其字耳<lb/>
<pb n="KR3h0087_WYG_008-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_008-34b"/>
右髙八寸九分深六寸二分口徑一尺二分腹徑九寸<lb/>
五分容一斗七升有半重二十三斤兩耳有珥無銘周<lb/>
身皆乳凡二百一十有六四耳今所存者有二耳足皆<lb/>
飾夔龍内外有二牛首腹間周以直紋其大比諸彝為<lb/>
最乳所以養人者也猶𤓰之保子著之於器以示其永<lb/>
保用之意<lb/>
<pb n="KR3h0087_WYG_008-35a"/>
</p>
<p>
<pb n="KR3h0087_WYG_008-36a"/>
前一器髙五寸九分深四寸四分口徑八寸五分腹徑<lb/>
八寸一分容七升六合重七斤圈足無銘<lb/>
後一器髙五寸深四寸口徑八寸腹徑七寸六分容四<lb/>
升重三斤一兩圈足無銘<lb/>
右彝之為器所以盛秬鬯而祼地求神者神守其幽當<lb/>
以類感而出之斯致養焉故用乳為飾之意其純縁之<lb/>
下分為四獸首兼著饕餮之形夫以昭貪婪之戒二者<lb/>
制作相類特前一器銅滓漸漬黄緑相間後一器黤如<lb/>
<pb n="KR3h0087_WYG_008-36b"/>
鉛色非久於潛壤者不能如此宜皆出於周<lb/>
<pb n="KR3h0087_WYG_008-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_008-37b"/>
右髙四寸三分深三寸七分口俓五寸四分腹俓六寸<lb/>
一分容三升四合重四斤六兩兩耳有珥無銘是器純<lb/>
縁之外作夔龍狀間以雷紋而腹間有乳環之足下作<lb/>
饕餮以虎首為耳按六彝有虎彝然無它飾是器雜然<lb/>
取象故以夔龍乳命之庶幾不謬其所稱耳<lb/>
<pb n="KR3h0087_WYG_008-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_008-38b"/>
右髙四寸九分深二寸八分口徑五寸四分腹徑五寸<lb/>
二分容二升重二斤四兩兩耳無銘是器腹間純素足<lb/>
與純縁之外夔龍雷紋交錯足間兩竅可以貫繩形模<lb/>
雖與周饕餮彞相類但此器差小然赤緑相間略無銅<lb/>
色為可佳耳<lb/>
<pb n="KR3h0087_WYG_008-39a"/>
</p>
<p>
<pb n="KR3h0087_WYG_008-40a"/>
前一器髙八寸一分深四寸八分口徑八寸五分腹徑<lb/>
七寸二分容八升重八斤無銘<lb/>
後一器髙八寸七分深五寸九分口徑一尺七分腹徑<lb/>
九寸七分容一斗二升有半重五斤十有二兩無銘<lb/>
右二器其足比它彝稍髙前一器純縁之下及足之上<lb/>
雷紋與夔龍相蹂蹙周以連珠後一器三面作饕餮周<lb/>
體飾以雲雷其足有竅可以貫繩比商彞文鏤過之純<lb/>
質則有所不逮其為周器明矣<lb/>
<pb n="KR3h0087_WYG_008-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_008-41b"/>
右髙六寸一分深四寸一分口徑一尺三分腹徑九寸<lb/>
五分足徑六寸六分容一斗一升三合重五斤四兩無<lb/>
銘是器腹間著以蟬紋而腹之上與足則以雷紋飾之<lb/>
純與腹之下則皆無紋豈非周初之時尚存商質之風<lb/>
耶<lb/>
<pb n="KR3h0087_WYG_008-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_008-42b"/>
右髙五寸七分深四寸一分口徑七寸四分腹徑六寸<lb/>
六分容四升八合重四斤十有四兩無銘是器彞也純<lb/>
縁之下以饕餮為飾饕餮之間作細雷紋腹足純素不<lb/>
加瑑鏤寔周初物耳<lb/>
<pb n="KR3h0087_WYG_008-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_008-43b"/>
右髙四寸八分深三寸三分口徑六寸腹俓五寸二分<lb/>
容二升六合重三斤七兩兩耳有珥無銘是器兩旁蟠<lb/>
以四夔以雷紋間之足間飾以飛鳳耳狀螭首製作竒<lb/>
古非周全盛時不能有此夫夔獸之害物者今蟠而不<lb/>
申鳳鳥之瑞世者今翔而來儀則其德及鳥獸昆蟲也<lb/>
至矣彞之為器所以享神於宗廟非盛德成功無以享<lb/>
也於是以其彝器而飾之焉葢周之尊彝每以鳥獸為<lb/>
飾者固各有義所謂逺取諸物者是也<lb/>
<pb n="KR3h0087_WYG_008-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_008-44b"/>
右髙五寸深三寸九分口徑六寸九分腹徑六寸五分<lb/>
容四升七合重五斤四兩兩耳有珥無銘是器純縁下<lb/>
飾以蟠夔腹間密布直紋如疎櫺設飾簡妙而製作去<lb/>
商為未逺大概與商雲雷寶彝略相類耳<lb/>
<pb n="KR3h0087_WYG_008-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_008-45b"/>
右髙四寸九分深三寸一分口徑九寸二分容六升六<lb/>
合重六斤二兩兩耳無銘此舟上圜下方取象天地而<lb/>
耳作螭首物之流形圜則行方則止行則能應止則能<lb/>
定夫耳間著螭盖示其威之能剛制矣又方其足以取<lb/>
能止之義古人垂訓豈不美哉雖然舟之形制通體上<lb/>
下皆圜而此乃變體與毁㪟相類故因名之曰㪟足云<lb/>
<pb n="KR3h0087_WYG_008-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0087_WYG_008-46b"/>
右髙三寸七分深三寸二分口徑八寸五分容五升七<lb/>
合重四斤兩耳無銘以牛首為耳腹間飾以虺紋其下<lb/>
垂花舟之用在於承彞而花萼亦有相承相蔽之義故<lb/>
特取諸此是器與伯戔盫相類但差大爾恐漢人象彼<lb/>
而為之<lb/>
　<lb/>
　<lb/>
　重修宣和博古圖録卷八<lb/>
</p>
<p>
</p>
  </div>
</body>
</text>
</TEI>
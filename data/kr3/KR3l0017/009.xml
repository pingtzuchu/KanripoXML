<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐摭言卷九</head> <lb/>
    <p>
<pb n="KR3l0017_WYG_009-1a"/>
欽定四庫全書<lb/>
　唐摭言卷九<lb/>
　　　　　　　　　　　五代　王定保　撰<lb/>
　　防慎不至<lb/>
張峴妻顔蕘舍人猶女峴有樊表兄者來自江之南告<lb/>
峴請叩蕘求宰字峴許之而蕘久不應樊謂誑已中心<lb/>
銜之頗切一旦謂峴曰弟卷軸不鄙惡札可以佐弟峴<lb/>
欣然以十餘軸授之皆要切卷子延引逼試每軸頭為<lb/>
<pb n="KR3l0017_WYG_009-1b"/>
札三兩紙而授之峴鬱悒而已<lb/>
房珝河南人太尉之孫咸通四年垂成而敗先是名第<lb/>
定矣無何寫録之際仰泥落擊翻硯瓦汙試紙珝以中<lb/>
表重地祗薦珝一人主事不獲已須應之珝既臨曙更<lb/>
請叩副試主司不諾遂罷<lb/>
李廷璧乾符中試夜於鋪内偶獲襖子半臂一對廷璧<lb/>
起取衣之同鋪賞之曰此得非神授逡巡有一人擒捉<lb/>
大呼云捉得偷衣賊也<lb/>
<pb n="KR3l0017_WYG_009-2a"/>
　　誤掇惡名<lb/>
華京建州人也極有賦名向遊大梁嘗預公宴因與監<lb/>
軍使面熟及至京師時已登科與同年連鑣而行逢其<lb/>
人於通衢馬上相揖因之謗議喧然後頗至沉棄終太<lb/>
學博士<lb/>
劉纂者髙州劉舍人蜕之子也嗣為文亦不惡乾寧中<lb/>
寒栖京師偶與一醫工為隣纂待之甚至往往假貸於<lb/>
其人其人即上樞吳開府門徒嗣薛王為大京兆醫工<lb/>
<pb n="KR3l0017_WYG_009-2b"/>
為知柔診脉從容之際言纂之窮且屈知柔甚領覽會<lb/>
試官以解送等第禀於知柔知柔謂纂是開府人來囑<lb/>
斯必開府之意也非解元不可由是以纂居首送纂亦<lb/>
不知其由自是纂落數舉方悟萬計莫能雪之<lb/>
裴筠婚蕭楚公女言定未㡬便擢進士羅𨼆以一絶刺<lb/>
之略曰細看月輪還有意信知青桂近嫦娥<lb/>
楊篆員外乾符中佐永寧劉丞相淮南幕因遊江失足<lb/>
墜水待遣人歸宅取衣久而不至公聞之命以衣授篆<lb/>
<pb n="KR3l0017_WYG_009-3a"/>
少頃衣至甚華靡問之乃䕶戎所賜<hi>時中貴李全華監揚州</hi>公聞<lb/>
之無言後除起居舍人為同列譖改授駕部員外郎由<lb/>
是一生坎軻<lb/>
　　好知己惡及第<lb/>
邵安石建州人也髙湘侍郎南遷歸闕途次連江安石<lb/>
以所業投獻遇知遂挈至輦下湘主文安石擢第詩人<lb/>
章碣賦東都望幸詩刺之曰懶修珠翠上髙臺眉月連<lb/>
娟恨不開縱使東巡也無益君王自領美人來<lb/>
<pb n="KR3l0017_WYG_009-3b"/>
鄭𨼆者其先閩人徙居循陽因而耕焉少為律賦詞格<lb/>
固尋常咸康末小魏公沆自闕下黜循州佐于時循人<lb/>
稀可與言者𨼆贄謁之沆一見甚慰意自是日與之遊<lb/>
𨼆年少懶於事因傲循官寮由是犯衆怒故責其逋租<lb/>
繫之非所沆聞大怒以錢代𨼆輸官復延之上席未㡬<lb/>
沆以普恩還京命𨼆偕行𨼆禀性趦趄沆之門吏家僕<lb/>
靡不惡之往往呼為乞索兒沆待之如一行次江陵𨼆<lb/>
狎遊多不館宿左右争告沆召𨼆徵辯𨼆以實對沆乃<lb/>
<pb n="KR3l0017_WYG_009-4a"/>
資以財帛左右尤不測也行至商顔詔沆知貢舉時在<lb/>
京骨肉聞沆攜𨼆皆以書止之沆不能捨遂令就䇿試<lb/>
然與諸親約止於此耳暨牓除之夕沆巡廊自呼𨼆者<lb/>
三四矍然頓氣而言曰鄭𨼆崔沆不與了却更有何人<lb/>
肯與之一舉及第然𨼆逺人素無闗外名足不跡先達<lb/>
之門既及第而益孤上過闗讌䇿蹇出京槃桓淮浙間<lb/>
中和末鄭續鎮南海辟為從事諸同舍皆以無素知聞<lb/>
𨼆自謂有科第志無復答既赴辟同舍皆不睦續不得<lb/>
<pb n="KR3l0017_WYG_009-4b"/>
已致𨼆於外邑居嵗餘又不為宰君所禮會續欲貢士<lb/>
以幕内無名人迎𨼆尸之其宰君謂𨼆恨且久仇之必<lb/>
矣遂於餞送筵置鴆𨼆大醉吐血而卒<lb/>
崔元翰為楊崖州炎所知欲奏補闕懇曰願進士由此<lb/>
獨步場中然不曉呈試先求題目為地崔敖知之旭日<lb/>
都堂始開盛氣白侍郎曰白雲起封中賦敖請退主司<lb/>
於簾中卒愕換之是嵗二崔俱㨗<lb/>
　　好及第惡登科<lb/>
<pb n="KR3l0017_WYG_009-5a"/>
許孟容進士及第學究登科時號錦袄子上著莎衣蔡<lb/>
京與孟容同<lb/>
論曰古人舉事之所難者大則赴湯火次則臨深履薄<lb/>
李少卿又曰<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>空弮冒白刃聞者靡不膽寒髮竪永為<lb/>
子孫之戒噫危矣彼之得因我也失亦因我也殊不知<lb/>
三百年來科甲之設草澤望之起家簪紱望之繼世孤<lb/>
寒失之其族餒矣世禄失之其族絶矣愧彼為裘之義<lb/>
靦乎析薪之喻方之湯火深薄空弮白刃危在彼矣是<lb/>
<pb n="KR3l0017_WYG_009-5b"/>
知𤓰李之嫌薏苡之謗斯不可忘若邵鄭二子單進求<lb/>
名之志先其𩔖雖順坂之勢可惜而揠苗之戒難忘名<lb/>
既靡揚得之不求崔公脅制仁者所不為也許蔡二人<lb/>
所取者道也非為名也莎錦之譬謔浪而已<lb/>
　　敕賜及第<lb/>
韋保乂咸通中以兄在相位應舉不得特敕賜及第擢<lb/>
入内庭<lb/>
永寧劉相鄴字漢藩咸通中自長春宫判官召入内庭<lb/>
<pb n="KR3l0017_WYG_009-6a"/>
特敕賜及第中外賀緘極衆唯鄆州李尚書種一章最<lb/>
著乃福建韋尚書岫之詞也于是韋佐鄆幕略曰用敕<lb/>
代牓由官入名仰温樹之煙何人折桂泝甘泉之水獨<lb/>
我登龍禁門而便是龍門聖主而永為座主又曰三十<lb/>
浮名每年皆有九重知己曠代所無相國深所慊鬱盖<lb/>
指斥太中的也<lb/>
杜昇父宣猷終宛陵昇有詞藻廣明嵗蘇導給事刺劍<lb/>
州昇為軍倅駕幸西蜀例得召見特敕賜緋導入内韋<lb/>
<pb n="KR3l0017_WYG_009-6b"/>
中令自翰長拜主文昇時已拜小諫抗表乞就試從之<lb/>
登第數日有敕復前官并服色議者榮之<lb/>
秦韜玉出入大閹田令孜之門車駕幸蜀韜玉已拜丞<lb/>
郎判鹺及小歸公主文韜玉准敕放及第仍編入其年<lb/>
牓中韜玉置書謝新人呼同年略曰三條燭下雖阻文<lb/>
闈數仞墻邊幸同恩地<lb/>
王彦昌太原人家世簪冕推于鼎甲廣明嵗駕幸西蜀<lb/>
恩賜及第後為嗣薛王知柔判官昭宗幸石門時宰臣<lb/>
<pb n="KR3l0017_WYG_009-7a"/>
與學士不及隨駕知柔以京尹判鹺權中書事屬近輔<lb/>
表章繼至切於批答知柔以彦昌名聞遂命權知學士<lb/>
居半載出拜京尹又左常侍大理寺卿為本寺人吏所<lb/>
累南遷<lb/>
　　表薦及第<lb/>
乾寧中駕幸三峰殷文圭者攜梁王表薦及第仍列於<lb/>
牓内時楊令公<hi>行宻</hi>鎮維揚奄有宣浙揚汴榛梗久矣文<lb/>
圭家池州之青陽辭親間道至行在無何隨牓為吏部<lb/>
<pb n="KR3l0017_WYG_009-7b"/>
侍郎裴樞宣諭判官至大梁以身事叩梁王王乃上表<lb/>
薦之文圭復擬飾非遍投啟事於公卿間略曰於莬獵<lb/>
食非求尺璧之珍鶢鶋避風不望洪鍾之樂既擢第由<lb/>
宋汴馳過俄為多言者所發梁王大怒亟遣追捕已不<lb/>
及矣然自是屢言措大率皆負心常以文圭為證白馬<lb/>
之誅靡不由此也<lb/>
何澤韶陽曲江人也父鼎容管經略有文稱澤乾寧中<lb/>
隨計至三峰行在永樂崔公即澤之同年丈人也聞澤<lb/>
<pb n="KR3l0017_WYG_009-8a"/>
來舉乃以一絶振之曰四十九年前及第同年唯有老<lb/>
夫存今日殷勤訪我子穏將鬐鬛上龍門時主文與奪未<lb/>
分又會相庭有所阻<hi>時崔相公徹恃權即永樂猶子也</hi>因之敗於垂成<lb/>
後漂泊闗外梁太祖受禪澤假廣南幕職入貢敕賜及<lb/>
第<lb/>
　　惡得及第<lb/>
于棁舊名韜玉長興相國兄子貴主視之如己子莫不<lb/>
委之家政往往與於闗節由是衆議喧然廣明初崔厚<lb/>
<pb n="KR3l0017_WYG_009-8b"/>
侍郎牓貴主力取鼎甲牓除之夕為設庭燎仍為宴具<lb/>
以候同年展敬選内人美少者十餘輩執燭跨乗列於<lb/>
長興西門既而將入辨色有朱衣吏馳報曰胡子郎君<lb/>
未及第<hi>胡子棁小字</hi>諸炬應聲擲之于地巢冦難後於川中<lb/>
及第依棲田令孜矣或曰棁及第非令孜力後依其門<lb/>
耳<lb/>
髙鍇侍郎第一牓裴思謙以仇中尉闗節取狀頭鍇庭<lb/>
譴之思謙迴顧厲聲曰明年打脊取狀頭明年鍇戒門<lb/>
<pb n="KR3l0017_WYG_009-9a"/>
下不得受書題思謙自懐士良一緘入貢院既而易以<lb/>
紫衣趨至階下白鍇曰軍容有狀薦裴思謙秀才鍇不<lb/>
得已遂接之書中與思謙求巍峩鍇曰狀元已有人此<lb/>
外可副軍容意㫖謙曰卑吏面奉軍容處分裴秀才非<lb/>
狀元請侍郎不放鍇俛首良久曰然則略要見裴學士<lb/>
思謙曰卑吏便是思謙詞貌堂堂鍇見之改客不得已<lb/>
遂禮之矣<lb/>
黄郁三衢人蚤遊田令孜門擢進士第厯正郎金紫李<lb/>
<pb n="KR3l0017_WYG_009-9b"/>
端曲江人亦受知於令孜擢進士第又為令孜賔佐俱<lb/>
為孔魯公所嫌文徳中與郁俱陷刑網<lb/>
　　芳林十哲<hi>今記得者八人</hi>
沈雲翔亞之弟也<lb/>
林繕改名絢閩人光化中守太常博士<lb/>
鄭玘　劉業　唐珣　吳啇叟<hi>以上四人未知其來</hi>
秦韜玉京兆人父為左軍軍將韜玉有詞藻亦工長短<lb/>
歌有貴公子行曰堦前莎毯緑不卷銀龜噴香挽不斷<lb/>
<pb n="KR3l0017_WYG_009-10a"/>
亂花織錦柳撚線粧㸃池臺畫屏展主人功業𫝊國初<lb/>
六親聮絡馳朝車鬭鷄走狗家世事抱來皆佩黄金魚<lb/>
却笑書生把書卷學得顔囘忍饑面然慕柏耆為人至<lb/>
於躁進駕幸西蜀為田令孜擢用未期嵗官至丞郎判<lb/>
鹽鐵特賜及第<lb/>
郭薰者不知何許人與丞相于都尉向為硯席之交及<lb/>
綜居重地復綰財賦薰不能避譏嫌而樂為半夜客咸<lb/>
通十三年趙隲主文斷意為薰致髙等隲甚撓沮而拒<lb/>
<pb n="KR3l0017_WYG_009-10b"/>
之無名會列聖忌辰宰執已下於慈恩寺行香忽有綵<lb/>
帖子干餘各方寸許隨風散漫有若蜂蝶其上題云新<lb/>
及第進士郭薰公卿覽之相顧囅然因之主司得以黜<lb/>
去<lb/>
咸通中自雲翔輩凡十人今所記者有八皆交通中貴<lb/>
號芳林十哲芳林門名由此入内故也然皆有文字盖<lb/>
禮所謂君子達其大者逺者小人知其近者小者得之<lb/>
與失乃不能糾别淑慝有之矣語其蛇豕之心者豈其<lb/>
<pb n="KR3l0017_WYG_009-11a"/>
然乎<lb/>
　　四凶<hi>今所記者三</hi>
陳磻叟者父名岵富有詞學尤溺於内典長慶中嘗註<lb/>
維摩經進上有中㫖令與好官執政謂岵因内道場僧<lb/>
進經頗抑挫之止授少列而已磻叟形質短小長喙疎<lb/>
齒尤富文學自負王佐之才大言騁辯雖接對相公旁<lb/>
若無人復自料非名教之器弱冠度為道士𨽻名於昊<lb/>
天觀咸通中䧏聖之辰二教論義而黄衣屢奔上小不<lb/>
<pb n="KR3l0017_WYG_009-11b"/>
懌宣下令後輩新入内道場有能折衝浮圖者許以自<lb/>
薦磻叟攝衣奉詔時釋門為主論自誤引湼槃經疏磻<lb/>
叟應聲叱之曰皇帝山呼大慶阿師口稱獻夀而經引<lb/>
湼槃犯大不敬初其僧謂磻叟不通佛書既而錯愕殆<lb/>
至顛墜自是連挫數輩聖顔大悦左右呼萬嵗其日簾<lb/>
前賜紫衣一襲磻叟由是恣其輕侮髙流宿徳多患之<lb/>
潛聞上聽云磻叟衣冠子弟不願在冠帔頗思理一邑<lb/>
以自効耳於是中㫖授至徳縣令磻叟莅事未終考秩<lb/>
<pb n="KR3l0017_WYG_009-12a"/>
抛官詣闕上封事通義劉公引為羽翼非時召對數刻<lb/>
磻叟所陳凡數十節備究時病復曰臣請破邊瑊家可<lb/>
以贍軍一二年上問邊瑊何人對曰宰相路巖親吏既<lb/>
而大為巖恚怒翌日敕以磻叟誣罔上聽訐斥大臣除<lb/>
名為民流愛州磻叟雖至顛蹶輒不敢以其道自屈素<lb/>
有重墜之疾厯聘藩后率以肩輿造墀廡所至無不仰<lb/>
止及巖貶磻叟得量移為鄧州司馬時屬廣明庚子之<lb/>
後劉巨容起徐將得襄陽不能磻叟待以巡屬一州佐<lb/>
<pb n="KR3l0017_WYG_009-12b"/>
耳磻叟㳂漢南下中途與巨容幕吏書云已出無禮之<lb/>
鄉漸及逍遥之境巨容得之大怒遣步徤十餘輩移牒<lb/>
潭鄂追捕磻叟時天下喪亂無人為隄防既而為卒伍<lb/>
所凌全家泝漢至賈塹後門三十餘口無噍𩔖矣<lb/>
劉子振蒲人也頗富學業而不知大體尤好凌轢同道<lb/>
詆訐公卿不恥干索州縣稍不如意立致寒暑以至就<lb/>
試明庭稠人廣衆罕有與之談者居守劉公主文嵗患<lb/>
舉子納卷繁多牓云納卷不得過三軸子振納四十軸<lb/>
<pb n="KR3l0017_WYG_009-13a"/>
因之大掇㓙譽子振非不自知蓋不能抑壓耳乾符中<lb/>
官為博士三年釋奠禮畢令學官講書宰臣已下皆與<lb/>
聽焉時子振講禮記陸鸞周易<lb/>
李沼者封川相猶子也其妻乃董常侍禹之女也大順<lb/>
中邠州節度使尚父王行瑜外族董氏以舅事於禹沼<lb/>
樂遊行瑜之門行瑜呼沼李郎會與計偕僕馬生生之<lb/>
具皆行瑜所致沼負是大恣未㡬按甲來覲諷天子誅<lb/>
大臣縉紳間重足一跡沼出入行瑜之門頗有得色及<lb/>
<pb n="KR3l0017_WYG_009-13b"/>
行瑜敗詔捕沼沼亡命秦隴<lb/>
論曰才者璞也識者工也良璞授於賤工器之陋也偉<lb/>
才任於鄙識行之缺也由是立身揚名進徳修業茍昧<lb/>
乎識未有一其行藏者也矧乃時之不來命或多蹇善<lb/>
惡蔽於反已得失倖於尤人豈不驟達終危雖榮是辱<lb/>
非夫克明躁静之本洞究存亡之域臨財無茍得臨難<lb/>
無茍免而能索身於坦夷者未之有也揚子雲曰治亦<lb/>
鳳也美才髙識其唯君子歟<lb/>
<pb n="KR3l0017_WYG_009-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0017_WYG_009-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐摭言卷九<lb/>
</p>
<p>
</p>
  </div>
</body>
</text>
</TEI>
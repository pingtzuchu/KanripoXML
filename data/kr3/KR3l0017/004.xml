<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐摭言卷四</head> <lb/>
    <p>
<pb n="KR3l0017_WYG_004-1a"/>
欽定四庫全書<lb/>
　唐摭言卷四<lb/>
　　　　　　　　　　　五代　王定保　撰<lb/>
　　節操<lb/>
裴晉公質狀眇小相不入貴既屢屈名場頗亦自惑㑹<lb/>
有相者在洛中大為搢紳所神公時造之問命相者曰<lb/>
郎君形神稍異于人不入相書若不至貴即當餓死然<lb/>
今則殊未見貴處可别日垂訪勿以蔬糲相鄙候旬日<lb/>
<pb n="KR3l0017_WYG_004-1b"/>
為郎君細看公然之凡數往矣無何阻朝客在彼因退<lb/>
逰香山佛寺徘徊廊廡之下忽有一素衣婦人致一緹<lb/>
䌌於僧伽和尚欄楯之上祈祝良久復取茭擲之叩頭<lb/>
瞻拜而去少頃度方見其所致意彼遺忘既不可追必<lb/>
料其再至因為收取躊躇至暮婦人竟不至度不得已<lb/>
攜之歸所止詰旦復攜至彼時寺門始開俄覩向者素<lb/>
衣疾趨而至逡巡撫膺惋嘆若有非橫度從而訊之婦<lb/>
人曰新婦阿父無罪被繫昨告人假得玉帶二犀帶一<lb/>
<pb n="KR3l0017_WYG_004-2a"/>
直千餘緡以遺津要不幸遺失於此今老父不測之禍<lb/>
無所逃矣度憮然復細詰其物色因而授之婦人拜泣<lb/>
請留其一度不顧而去尋詣相者相者審度顔色頓異<lb/>
大言曰此必有隂徳及物此後前途萬里非某所知也<lb/>
再三詰之度偶以此言之相者曰秪此便是隂功矣他<lb/>
日無相忘勉旃勉旃度果位極人臣<lb/>
盧大郎補闕<hi>盧名上字與傼家諱同下字曰暉</hi>升平鄭公之甥也暉少<lb/>
孤長於外氏愚常誨之舉進士咸通十一年初舉廣明<lb/>
<pb n="KR3l0017_WYG_004-2b"/>
庚子歳遇大寇犯闕竄身南服時外兄鄭續鎮南海暉<lb/>
向與續同庠序續仕州縣官暉自號白衣卿相然二表<lb/>
俱為愚鍾愛爾來未十稔續為節行將暉乃窮儒復脱<lb/>
身虎口挈一囊而至續待之甚厚時大駕幸蜀天下沸<lb/>
騰續勉之出處且曰人生幾何茍富貴可圖何須一第<lb/>
耳暉不答復請賓佐誘激者數四復虛右席以待暉暉<lb/>
因曰大朝設文學之科以待英俊如暉之能否焉敢期<lb/>
於饕餮然聞昔舅氏所朂常以一第見勉今舊館寂寥<lb/>
<pb n="KR3l0017_WYG_004-3a"/>
奈何違夙昔之約茍白衣没世亦其命也若見利改圖<lb/>
有死不可續聞之加敬自是龍鍾場屋復十許歲大順<lb/>
中方為𢎞農公所擢卒於右衮<lb/>
孫泰山陽人少師皇甫穎守操頗有古賢之風泰妻即<lb/>
姨妹也先是姨老矣以二子為託曰其長損一目汝可<lb/>
娶其女弟姨卒泰娶其姊或詰之泰曰其人有廢疾非<lb/>
泰不可適衆皆伏泰之義常於都市遇鐵燈臺市之而<lb/>
命洗刷即銀也泰亟往還之中和中將家于義興置一<lb/>
<pb n="KR3l0017_WYG_004-3b"/>
别墅用緡錢二百千既半授之矣泰逰呉興郡約迴日<lb/>
當詣所止居兩月泰迴停舟途步復以餘資授之俾其<lb/>
人他徙于時覩一老嫗長慟數聲泰驚悸召詰之嫗曰<lb/>
老婦常迨事君姑于此子孫不肖為他人所有故悲耳<lb/>
泰憮然久之因紿之曰吾適得京書已别除官固不可<lb/>
駐此也所居且命爾子掌之言訖解維而逝不復返矣<lb/>
子展進士及第入梁為省郎<lb/>
論曰范宣之三立徳居其首夫子之四科行在其先矧<lb/>
<pb n="KR3l0017_WYG_004-4a"/>
乃五常者搃之於仁百慮者試之於利禍福不能迴至<lb/>
徳貧富不能窺至仁夫炯戒之倫而窮達不侔者其惟<lb/>
命與茍屆諸道又何窮達異致矣<lb/>
　　與恩地舊交<lb/>
劉虛白與太平裴公蚤同硯席及公主文虛白猶是舉<lb/>
子試雜文日簾前獻一絶句曰二十年前此夜中一般<lb/>
燈燭一般風不知歲月能多少猶著麻衣待至公<lb/>
孟棨年長于小魏公放牓日棨出行曲謝沆泣曰先輩<lb/>
<pb n="KR3l0017_WYG_004-4b"/>
吾師也沆泣棨亦泣棨出入場籍三十餘年<lb/>
長孫籍與張公舊交公兄呼籍公常諷其改圖籍曰朝<lb/>
聞道夕死可矣<lb/>
　　師友<lb/>
李華以文學名重于天寶末至徳中自前司封員外起<lb/>
為相國李梁公峴從事檢校吏部員外時陳少遊鎮淮<lb/>
陽尤仰公之名一旦城門吏報華入府少遊大喜簪笏<lb/>
待之少頃復曰云已訪蕭公功曹矣即穎士也<lb/>
<pb n="KR3l0017_WYG_004-5a"/>
廬江何長師趙郡李華范陽盧東美少與韓衢為友江<lb/>
淮間號曰四䕫<lb/>
裴佶字𢎞正宰相耀卿之孫吏部侍郎綜之子卒於工<lb/>
部尚書鄭餘慶請先行朋友服私謚曰貞子曰泰章<lb/>
喬潭天寶十三年及第任陸渾尉時元魯山客死是邑<lb/>
潭減俸禮葬之復䘏其孤李華三賢論云潭昂之孫有<lb/>
古人風李華稱元徳秀張友略志如道徳行如經術<lb/>
貞元十二年李贄以大宏詞振名與李敏同姓同年同<lb/>
<pb n="KR3l0017_WYG_004-5b"/>
登第又同甲子<hi>及第時俱二十五歲</hi>又同門贄嘗答行敏詩曰因<lb/>
縁三紀異契分四般同<lb/>
隴西李舟與齊相國映友善映為將相舟為布衣而舟<lb/>
致書於映以交不以貴也時映左遷於䕫舟書曰三十<lb/>
三官足下近年以來宰臣當國多與故人禮絶僕以禮<lb/>
處足下則足下長者僕心未忍欲以故人處足下則慮<lb/>
悠悠之人以僕為詭欲修書逡巡至今忽承足下出守<lb/>
䕫國於蒼生之望則為不幸為足下謀之則名遂身退<lb/>
<pb n="KR3l0017_WYG_004-6a"/>
斯又為佳僕昧時者謹以為賀但鄱陽雲安道阻且長<lb/>
音塵寂蔑永以増嘆僕所疾沈痼方率子弟力農為世<lb/>
疎矣足下亦焉能不疎僕耶足下素達僕所知之其於得<lb/>
喪固怡如也然朝臣如足下寡矣明王豈當不察之耶<lb/>
惟强飯自愛珍重珍重<lb/>
李華祭蕭穎士文維乾元三年二月十日孤子趙郡李<lb/>
華以清酌之奠敬祭于亡友故揚府功曹蘭陵蕭公之<lb/>
靈嗚呼茂挺平生相知情體如一歳月之别俄成古今<lb/>
<pb n="KR3l0017_WYG_004-6b"/>
天乎喪予此痛何極華釁罰深重艱難所鍾殊方永慕<lb/>
觸目號裂途窮易感况哭故人以足下才惟挺生名盖<lb/>
天下道孤命屈淪阨終身避亂全絜忠也冒危遷祔孝<lb/>
也有王佐之才先師之訓而没於道路何負於天乎痛<lb/>
哉華疇昔之歲幸忝周旋足下不棄愚劣一言契合古<lb/>
稱管鮑今則蕭李有過必規無文不講知名當世實𩔖<lb/>
無人循環往復何日忘此存實等泣血千里羇旅相依<lb/>
聞其一哀心骨皆斷夫痛之至者言不能宣雖欲寄詞<lb/>
<pb n="KR3l0017_WYG_004-7a"/>
秪益填塞茂挺君其降靈尚饗<lb/>
韓文公瘞硯文隴西李元賓始從進士貢在京師或貽<lb/>
之硯四年悲歡否泰未嘗廢用凡與之試藝春官實二<lb/>
年登上第行于褒谷間役者誤墜之地毁焉乃匣歸埋<lb/>
於京師里中昌黎韓愈其友人也贊而識之土乎成質<lb/>
陶乎成器復其質非生死𩔖全斯用毁不忍棄埋而識<lb/>
之仁之義硯乎硯乎瓦礫異<lb/>
杜工部交鄭廣文嘗以詩贈䖍曰諸公衮衮登臺省廣<lb/>
<pb n="KR3l0017_WYG_004-7b"/>
文先生官獨冷甲第紛紛厭粱肉廣文先生飯不足先<lb/>
生有道出羲皇先生有才過屈宋徳尊一代常壈坎名<lb/>
垂萬古知何用杜陵野老人更嗤短褐身窄鬢如絲日<lb/>
糴太倉五升米時赴鄭老同襟期得錢則相覔沽酒不<lb/>
復疑忘形到爾汝痛飲真我師清夜沈沈動春酌燈前<lb/>
細雨簷花落但覺高歌有鬼神焉知餓死填溝壑相如<lb/>
逸才親滌器子雲識字終投閣先生蚤賦歸去來石田<lb/>
茅屋荒蒼苔儒術于我何有哉孔<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>盜跖俱塵埃不須<lb/>
<pb n="KR3l0017_WYG_004-8a"/>
聞此意慘淡生前相遇且銜杯又曰廣文到官舍繫馬<lb/>
堂階下醉則騎馬歸頻遭官長罵垂名三十年坐客寒<lb/>
無氊賴得蘇司業時時與酒錢及䖍即世甫賦八哀詩<lb/>
其一章誄䖍也<lb/>
崔羣字敦詩貞元八年陸贄下及第與韓愈為友羣佐<lb/>
宣州幕時愈與羣書論交略云考之百行而無瑕尤窺<lb/>
之閫奥而不見畛域明白淳粹輝光日新者唯吾崔君<lb/>
一人僕愚陋無所知曉然聖賢之書無所不讀其精麄<lb/>
<pb n="KR3l0017_WYG_004-8b"/>
巨細出入晦明雖不盡識抑不可謂不涉其源者也以<lb/>
此而推之而度之誠知足下出羣拔萃無謂僕從何而<lb/>
得也<lb/>
劉駕與曹鄴為友俱攻古風詩鄴既擢第而不即出京<lb/>
俟駕成名同去果諧所志<lb/>
毛傑與盧藏用書月日雲夢子毛傑謹致書于盧公足<lb/>
下傑聞君子所貴者道也所好者才也故才髙則披襟而<lb/>
論翰墨道狎則言事而致談笑何必雞鳴狗盜始資僥<lb/>
<pb n="KR3l0017_WYG_004-9a"/>
倖之能簞食瓢飲不顧清虛之用自公立名休代博物<lb/>
多能帝曰爾諧擢為近侍所以從容禁省出入鎖闈忠<lb/>
弼在躬優柔荐及傑時在草莽運厄窮愁思折俎而無<lb/>
因嗟掃門而不逮豈知羣邪遘逆聨聲嗷嗷紫奪我朱<lb/>
逺詣惡土賴公神色自若心行不渝餌芝术以養閑坐<lb/>
煙篁而收思傑梁鴻逺旅閔仲未歸畱戀徳音徘徊失<lb/>
路互鄉童子當願接於宣尼蘇門先生竟未言於阮籍<lb/>
公於傑者如彼僕於公者若此百年朝夕何事惜于交<lb/>
<pb n="KR3l0017_WYG_004-9b"/>
逰四海兄弟何必輕於行路賈生不云乎達人大觀物<lb/>
無不可小智自私賤彼貴我况公拂衣髙尚習静閑局<lb/>
世事多捐尤精道意豈有自私而已無大觀者哉倘能<lb/>
憐雲壑奬無知慜張良小子說鴻蒙之偈遺黄石之書<lb/>
虚往實歸霑霧露之微潤裒多益寡落丘山之一毫則<lb/>
知足下之眷深焉小人之慶畢矣<lb/>
盧答毛書毛子足下勤身訪道不毒氛瘴裹糧鬼門放<lb/>
蕩雲海有足多矣一昨不遺猥辱書札期我遐意詢子<lb/>
<pb n="KR3l0017_WYG_004-10a"/>
道真使人慚愧也僕知之矣士之生代則有𡨕志深蔽<lb/>
滅木穹窒鍊九還以咽氣味三秀以詠言固將養蒙全<lb/>
理不以能鳴夭性則其上也義感當途説動時主懐全<lb/>
徳以自達裂山河以取貴又其次也至于誠信不申忠<lb/>
孝胥缺獨禦魑魅永投豺虎無面目以可數椎心膺以<lb/>
問天斯最下也僕在壯年嘗慕其上先貞後黷卒罹憂<lb/>
患負家為業置身于此何顔復講道徳哉雖然少好立<lb/>
言亟聞長者之説老而彌篤猶憐薄暮之晷加我數年<lb/>
<pb n="KR3l0017_WYG_004-10b"/>
庶無大過覽莊生鵾鵬之喻則乾坤龍馬之㫖可好矣<lb/>
培風運海則六九之源無差矣隳聰黜明則洗心藏宻<lb/>
有由矣開卷獨得恬然㑹真不知寰宇之寥廓不知生<lb/>
之與謝斯亦曖昧所守何必為是倘足下起予指掌而<lb/>
説今之𨼆几不亦樂乎道在稊稗理無相阻曷為區區<lb/>
過勞按劍也頃風眩成瘵不復屬筆力此還答無所銓<lb/>
次淹遲之期庶不我責盧藏用頓首<lb/>
方干師徐凝干常刺凝曰把得新詩草裏論反語曰村<lb/>
<pb n="KR3l0017_WYG_004-11a"/>
裏老李頻師方千後頻及第詩僧清越贈干詩云弟子<lb/>
已得桂先生猶灌園<lb/>
韓文公名播天下李翺張籍皆升朝籍北面師之故愈<lb/>
答崔立之書曰近有李翺張籍者從予學文翺與陸修<lb/>
員外書亦曰韓退之之文非兹世之文也古之文也其<lb/>
人非兹世之人古之人也後愈自潮州量移宜春郡郡<lb/>
人黄頗師愈為文亦振大名頗常覩盧肇為碑版則唾<lb/>
之而去案實録愈與人交其有淪謝皆能䘏其孤復為<lb/>
<pb n="KR3l0017_WYG_004-11b"/>
畢婚嫁如孟東野張籍之𩔖是也<lb/>
李義山師令狐文公呼小趙公為郎君於文公處稱門<lb/>
生<lb/>
　　氣義<lb/>
郭代公年十六入太學與薛稷趙彦昭為友時有家信<lb/>
至寄錢四十萬以為學糧忽有一縗服者扣門云五代<lb/>
未葬各在一方今欲同時舉大事乏於資財聞公家信<lb/>
至頗能相濟否公即命以車一時載去畧無存者亦不<lb/>
<pb n="KR3l0017_WYG_004-12a"/>
問姓氏深為趙薛所誚元振怡然曰濟彼大事亦何誚<lb/>
焉其年為糧食斷絶竟不成舉<lb/>
熊執易赴舉行次潼闗秋霖月餘滯於逆旅俄聞鄰店<lb/>
有一士吁嗟數四執易潛伺之曰前堯山令樊澤舉制<lb/>
科至此馬斃囊空莫能自進執易造焉遽輟所乗馬倒<lb/>
囊濟之執易其年罷舉澤明年登科<lb/>
代公為通泉縣尉掠賣千餘人以供過客天后異之召<lb/>
見大愜意㫖并口占古劍一篇以進上竒之命繕寫當<lb/>
<pb n="KR3l0017_WYG_004-12b"/>
直學士<lb/>
楊虞卿及第後舉三篇為校書郎來淮南就李鄫親情<lb/>
遇前進士陳商啟䕶窮窘公未相識問之倒囊以濟<lb/>
李北海年十七攜三百縑就納國色偶遇人啟䕶倒囊<lb/>
濟之<lb/>
許棠久困名場咸通末馬戴佐大同軍幕棠往謁之一<lb/>
見如舊相識留連數月但詩酒而已未嘗問所欲一旦<lb/>
大㑹賓客命使者以棠家書授之棠驚<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>莫知其來啟<lb/>
<pb n="KR3l0017_WYG_004-13a"/>
緘即知戴潜遣一介䘏其家矣<lb/>
贊曰孰以顯亷臨財不茍孰以定交𢎞道則久窮乃益<lb/>
堅達以胡有無得無喪天長地久君子行之小人則否<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0017_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐摭言卷四<lb/>
</p>
<p>
</p>
  </div>
</body>
</text>
</TEI>
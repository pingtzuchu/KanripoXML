<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐摭言</head>
    <p>
<pb n="KR3l0017_WYG_000-1a"/>
欽定四庫全書　　　　　子部十二<lb/>
　唐摭言　　　　　　　　小說家𩔖一<hi>雜事之屬</hi>
　　提要<lb/>
　　　　<hi>臣</hi>等謹案唐摭言十五卷五代王定保撰舊<lb/>
　　　　本不題其里貫其序稱王溥為從翁則溥之<lb/>
　　　　族也陳振孫書録解題謂定保為吳融之壻<lb/>
　　　　光化三年進士䘮亂後入湖南五代史南漢<lb/>
　　　　世家稱定保為邕管巡官遭亂不得還劉隱<lb/>
<pb n="KR3l0017_WYG_000-1b"/>
　　　　辟置幕府至劉龑號號之時尚在其所終則<lb/>
　　　　不得而詳矣考定保登第之嵗距朱温簒唐<lb/>
　　　　僅六年又序中稱溥為丞相則是書成於周<lb/>
　　　　世宗顯徳元年以後故題唐國號不復作内<lb/>
　　　　詞然定保生於咸通庚寅至是年八十五矣<lb/>
　　　　是書葢其暮年所作也同時南唐鄉貢士何<lb/>
　　　　晦亦有唐摭言十五卷與定保書同名今晦<lb/>
　　　　書未見而定保書刻於商氏稗海者刪削大<lb/>
<pb n="KR3l0017_WYG_000-2a"/>
　　　　半殊失其真此本為松江宋賓王所録末有<lb/>
　　　　䟦語稱以汪士鋐本校正較稗海所載特為<lb/>
　　　　完備近日揚州新刻即從此本録出惟是晁<lb/>
　　　　公武讀書志稱是書分六十三門而此本實<lb/>
　　　　一百有三門數目差舛不應至是豈商維濬<lb/>
　　　　之前已先有刪本耶是書述有唐一代貢舉<lb/>
　　　　之制特詳多史志所未及其一切雜事亦足<lb/>
　　　　以覘名塲之風氣騐士習之淳澆法戒兼陳<lb/>
<pb n="KR3l0017_WYG_000-2b"/>
　　　　可為永鑑不似他家雜録但記異聞己也據<lb/>
　　　　定保自述葢聞之陸扆呉融李渥顔蕘王溥<lb/>
　　　　王渙盧延讓楊贊圖崔籍若等所談云乾隆<lb/>
　　　　四十三年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸費墀<lb/>
</p>
<p>
</p>
  </div>
</body>
</text>
</TEI>
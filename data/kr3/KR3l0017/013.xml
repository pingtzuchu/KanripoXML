<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐摭言卷十三</head> <lb/>
    <p>
<pb n="KR3l0017_WYG_013-1a"/>
欽定四庫全書<lb/>
　唐摭言卷十三<lb/>
　　　　　　　　　　　五代　王定保　撰<lb/>
　　敏捷<lb/>
王勮絳州人開耀中任中書舍人先是五王同日出閤<lb/>
受冊有司忘載冊文百寮在列方知闕禮勮召小吏五<lb/>
人各執筆口授分冩一時俱畢<lb/>
開元中李翰林應詔草白蓮花開序及宫詞十首時方<lb/>
<pb n="KR3l0017_WYG_013-1b"/>
大醉中貴人以冷水沃之稍醒白於御前索筆一揮文<lb/>
不加㸃<lb/>
温庭筠燭下未嘗起草但籠袖凭几每賦一咏一吟而<lb/>
已故場中號為温八吟<lb/>
段維晩富辭藻敏贍第一常私試八韻好吃煎餅凡一<lb/>
箇煎餅成一韻燦然<lb/>
昭宗天復元年正旦東内反正既御樓内翰惟吳子華<lb/>
先至上命於前跪草十餘詔簡備精當曾不頃刻上大<lb/>
<pb n="KR3l0017_WYG_013-2a"/>
加賞激<lb/>
短李鎮揚州請章孝標賦春雪詩命札於臺盤上孝標<lb/>
唯然索筆一揮云六出飛花處處飄黏窗拂砌上寒條<lb/>
朱門到晩難盈尺盡是三軍喜氣消<lb/>
白中令鎮荆南杜藴常侍亷問長沙時從事盧發致聘<lb/>
焉發酒酣傲睨公少不懌因改著詞令曰未得凌煙列<lb/>
畫圗也曾金闕掌洪爐少年從事誇門第莫向罇前喜<lb/>
氣麄盧答曰曽入君王夢裏圗文章官職勝崔盧暫來<lb/>
<pb n="KR3l0017_WYG_013-2b"/>
闗外分憂寄不稱賓筵語氣麄公極歡而罷<lb/>
張祜客淮南幕中赴宴時杜紫微為支使南座有屬意<lb/>
之處索骰子賭酒牧微吟曰骰子廵廵裹手拈無因得<lb/>
見玉纎纎祜應聲曰但知報道金釵落髣髴還應露<lb/>
指尖<lb/>
栁棠謁梓州楊尚書<hi>汝士</hi>因赴社宴楊公逼棠巨杯棠堅<lb/>
不飲楊公口占一篇曰文章謾道能吞鳯杯盞何曾解<lb/>
喫魚今日梓州陪社宴定應邅著老尚書棠應聲曰未<lb/>
<pb n="KR3l0017_WYG_013-3a"/>
向燕臺逢厚禮幸陪社宴接餘歡一魚喫了終無愧鯤<lb/>
化為鵬也不難<lb/>
栁公權武宗朝在内廷上常怒一宫嬪乆之既而復召<lb/>
謂公權曰朕怪此人然若得學士一篇當釋然矣目御<lb/>
前有蜀牋數十幅因命授之公權畧不佇思而成一絶<lb/>
曰不分前時忤主恩己甘寂寞守長門今朝却得君王<lb/>
顧重入椒房拭淚㾗上大恱賜錦綵二十疋令宫人拜<lb/>
謝之<lb/>
<pb n="KR3l0017_WYG_013-3b"/>
山北沈侍郎主文年特召温飛卿於簾前試之為飛卿<lb/>
愛救人故也適屬翌日飛卿不樂其日晚請開門先出<lb/>
仍獻啟千餘字或曰潜救八人矣<lb/>
裴䖍餘咸通末佐北門李公淮南幕嘗游江舟子刺船<lb/>
誤為竹篙濺水濕近座之衣公為之色變䖍餘遽請彩<lb/>
牋紀一絶曰滿額鵝黄金縷衣翠翹浮動玉釵垂從教<lb/>
水濺羅衣濕知道巫山行雨歸公覽之極歡命謳者傳<lb/>
之<lb/>
<pb n="KR3l0017_WYG_013-4a"/>
韋蟾左丞至長樂驛亭見李湯給事題名索筆紀之曰<lb/>
渭水秦山豁眼明希仁何事寡詩情祇應學得虞姬婿<lb/>
書字纔能記姓名<lb/>
鄭仁表起居經過滄浪峽憇於長亭郵吏堅進一板仁<lb/>
表走筆曰分陜東西路正長行人名利火然湯路傍著<lb/>
個滄浪峽真是將閑攪撩忙<lb/>
裴廷裕乾寧中在内廷文書敏捷號為下水船梁太祖<lb/>
受禪姚洎為學士嘗從容上問及廷裕行止洎對曰頃<lb/>
<pb n="KR3l0017_WYG_013-4b"/>
嵗左遷今聞旅寄衡水上曰頗知其人搆思甚捷對曰<lb/>
向在翰林號為下水船太祖應聲謂洎曰卿便是上水<lb/>
船也洎微笑深有慙色議者以洎為急灘頭上水船也<lb/>
　　矛楯<lb/>
令狐趙公鎮維揚處士張祜常與狎讌公固視祜改令<lb/>
曰上水船風又急帆下人須好立祜應聲答曰上水船<lb/>
船底破好看客莫倚柂<lb/>
沈亞之嘗客逰為小輩所試曰某改令書俗語各兩句<lb/>
<pb n="KR3l0017_WYG_013-5a"/>
伐木丁丁鳥鳴嚶嚶東行西行遇飯遇羔亞之答曰如<lb/>
切如磋如琢如磨欺客打婦不當嘍囉<lb/>
元和中長安有沙門<hi>不記名氏</hi>善病人文章尤能捉語意相<lb/>
合處張水部頗恚之冥搜愈切因得句曰長因送人處<lb/>
憶得别家時徑往誇揚乃曰此應不合前輩意也僧微<lb/>
笑曰此有人道了也籍曰向有何人僧乃吟曰見他桃<lb/>
李樹思憶後園春籍因撫掌大笑<lb/>
張處士憶柘枝詩曰鴛鴦鈿帶抛何處孔雀羅衫屬阿<lb/>
<pb n="KR3l0017_WYG_013-5b"/>
誰白樂天呼為問頭祜矛盾之曰鄙薄問頭之誚所不<lb/>
敢逃然明公亦有目連變長恨詞云上窮碧落下黄泉<lb/>
兩處茫茫都不見此豈不是目連訪母耶<lb/>
章孝標及第後寄淮南李相曰<hi>或云寄白樂天</hi>及第全勝十改<lb/>
官金湯鍍了出長安馬頭漸入揚州郭為報時人洗眼<lb/>
看紳亟以一絶箴之曰假金方用真金鍍若是真金不<lb/>
鍍金十載長安得一第何須空腹用髙心<lb/>
方干姿態山野且更兔缺然性好凌侮人有龍丘李主<lb/>
<pb n="KR3l0017_WYG_013-6a"/>
簿者不知何許人偶於知聞處見干而與之傳盃酌龍<lb/>
丘目有翳改令以譏之曰干改令諸人𧰼令主措大喫<lb/>
酒㸃鹽軍將喫酒㸃醬只見門外著籬未見眼中安障<lb/>
龍丘答曰措大喫酒㸃鹽下人喫酒㸃鮓<hi>干嗜鮓</hi>只見半<lb/>
臂著襕未見口唇開㡁一座大笑<lb/>
　　惜名<lb/>
李建州嘗遊明州慈溪縣西湖題詩後黎卿為明州牧<lb/>
李時為都官貟外託與打詩板附行綱軍將入京<lb/>
<pb n="KR3l0017_WYG_013-6b"/>
蜀路有飛泉亭亭中詩板百餘然非作者所為後薛能<lb/>
佐李福於蜀道過此題云賈掾曾空去題詩豈易哉悉<lb/>
打去諸板惟留李端巫山髙一篇而已<lb/>
韓文公作李元賓墓銘曰文髙乎當世行出乎古人<hi>或謂</hi>
<hi>文公以觀文止髙乎當世盖謂已髙乎古人也</hi>
李繆公貞元中試日有五色賦及第最中的者賦頭八<lb/>
字曰徳動天鑒祥開日華後出鎮大梁聞浩虗舟應宏<lb/>
詞復賦此題頗慮浩賦逾已専馳一介取本既至啟緘<lb/>
<pb n="KR3l0017_WYG_013-7a"/>
尚有憂色及覩浩破題云日麗焜煌中含瑞光程喜曰<lb/>
李程在裏<lb/>
裴令公居守東洛夜宴半酣公索聨句元白有得色時<lb/>
公為破題次至楊侍郎<hi>汝士或曰非也</hi>曰昔日蘭亭無艷質此<lb/>
時金谷有髙人白知不能加遽裂之曰笙歌鼎沸勿作<lb/>
此泠淡生活元顧曰白樂天所謂能全其名者也<lb/>
湖南日試萬言王璘與李羣玉校書相遇于嶽麓寺羣<lb/>
玉揖之曰公何許人璘曰日試萬言王璘羣玉待之甚<lb/>
<pb n="KR3l0017_WYG_013-7b"/>
淺曰請與公聨句可乎璘曰惟子之命羣玉因破題<lb/>
而授之<hi>不記其詞</hi>璘覧之畧不佇思而繼之曰芍藥花開菩<lb/>
薩面㯶櫚葉散野叉頭羣玉知之訊之他事矣<lb/>
論曰搆思明速禀生知乎用不以道利口而已矛楯相<lb/>
攻其揆一也惜名掩善仁者所忌堯舜其猶病諸<lb/>
　　無名子謗議<lb/>
貞元中劉中州任大夫科選多濫進有無名子自云山<lb/>
東野客移書于劉吏部足下公總角之年竒童入仕有<lb/>
<pb n="KR3l0017_WYG_013-8a"/>
方朔之專對無枚臯之敏才佳句推長竿妙入神善謔<lb/>
稱名字不正過此以往非僕所聞徒以命偶良時身居<lb/>
顯職方云好經術重文章賣此虗名負其美稱今年聖<lb/>
上虚天官之署委平衡之權所期公有獨見之明清平<lb/>
為首豈意公有専恣之行髙下在心且數年以來皆無<lb/>
大集一昨所試四方畢臻公但以捜索為功糾訐為務<lb/>
或有小過必陷深文既毁其髪膚又貶其官序孝子虧<lb/>
全歸之望良臣絶没齒之怨豈以省闥從容之司甚於<lb/>
<pb n="KR3l0017_WYG_013-8b"/>
府縣暴虐之政所立嚴法樹威脅人云奉徳音㒺畏上<lb/>
下使聖主失含𢎞之道損寛仁之徳豈忠臣之節耶主<lb/>
上髙拱穆清之中足下每以煩碎之事奏請無度塵黷<lb/>
頗多呈三接以示人期一言以悟主朝臣氣懾選士膽<lb/>
驚内以承寵承榮外以作威作福豈良臣之體耶且兩<lb/>
京常調五千餘人書判之流亦有碩學之輩莫不風趨<lb/>
洛邑霧委咸京其常衮之徒令天下受屈且衮以小道<lb/>
矯俗以大言誇時宏詞曾下登科平判又不入等徒以<lb/>
<pb n="KR3l0017_WYG_013-9a"/>
竊居翰苑謬踐掖垣雖十年掌於王言豈一句在於人<lb/>
口以散鋪不對為古以率意不經為竒作者見之痛心<lb/>
後來聞之撫掌奈何輕蔽天下之才以自稱為己髙以<lb/>
少取為公道故郗至自伐稱兵處父尚云終喪其族以<lb/>
兹偏見求典禮闈深駭物情實乖時望故詩曰濟濟<lb/>
多士文王以寧夫聖人用心異代同體衮云親奉宻㫖<lb/>
令少取入等豈聖人容衆之意耶為近臣而厚誣干處<lb/>
士之横議甚不可也況杜亞薄知經籍素懵文詞李翰<lb/>
<pb n="KR3l0017_WYG_013-9b"/>
雖以詞藻擢第不以書判擅名不慎舉人自貽伊咎又<lb/>
常衮謂所親曰昨者考判以經語對經以史語對史皆<lb/>
未㸃對考為下等先翰有常無名判云衛侯之政由寗<lb/>
氏魯侯之令出季孫又常無欲云在凌室而須開闕夷<lb/>
盤而不可豈以經對史耶又嚴迪云下樊姬之車曳鄭<lb/>
崇之履豈以史對經耶數十年之間布衆多之口縦世<lb/>
人可罔而先賢安可誣也今信四豎子取彼五幽人且<lb/>
吉中孚判以大明御宇為頭以敢告車軒為尾初𩔖是<lb/>
<pb n="KR3l0017_WYG_013-10a"/>
頌翻乃成箴其間又金盤對于玉府非惟問頭不識抑<lb/>
亦義理全乖據此口嘲堪入覼縷張載華以江皋對瀍<lb/>
洛朱邵南以養老對乞言理目未通對仍未識並考入<lb/>
等可哀也哉王申則童子何知裴通則因人見錄茍容<lb/>
私謁豈謂公平夫有西施之容方可論于美醜無太阿<lb/>
之利安可議其斷割使五千之人囂然騰口四海之内<lb/>
孰肯甘心況宏詞大國光華吏曺物色公明立標榜令<lb/>
盡赴上都東京者棄而弗收常衮大辱于國豈以往來<lb/>
<pb n="KR3l0017_WYG_013-10b"/>
敗績自喪秣陵之師今日復讎欲雪㑹稽之恥雖擢須<lb/>
賈之髮衮不足以贖罪負廉頗之荆公不足以謝過況<lb/>
所置科目標在格文盡無宏詞固違明勑欺天必有大<lb/>
咎凌人必有不祥足下以此持衡實負明公以此求相<lb/>
寔負蒼生況公為主司自合參議信衮䓁升降由已取<lb/>
捨在心使士子含寃不得申結舌不得語㒺上若是欺<lb/>
下如斯豈以天聽葢髙帝閽難呌亦由宰臣守道任公<lb/>
等弄權嗚呼使朱雲在朝汲黯當位則敗不旋踵安得<lb/>
<pb n="KR3l0017_WYG_013-11a"/>
保家宰輔侍郎非公等所望也無名子長揖詩曰三銓<lb/>
選客不須嗔五箇登科各有因無識伯和憐吉獠㺯權<lb/>
虞候為王申載華甲第歸丞相裴子門徒入舍人莫怪<lb/>
邵南書判好他家自有景監親<lb/>
顔標咸通中鄭薰下狀元及第先是徐冦作亂薫志在<lb/>
激勸勲烈謂標魯公之後故擢之巍峩既而問及廟院<lb/>
標曰寒素京國無廟院薰始大悟塞黙乆之時有無名<lb/>
子嘲曰主司頭腦太冬烘錯認顔標作魯公<lb/>
<pb n="KR3l0017_WYG_013-11b"/>
崔澹試以至仁伐至不仁賦時黄巢方熾因為無名子<lb/>
嘲曰主司何事厭我皇解把黄巢比武王<lb/>
趙隲試被衮以象天賦更放韓衮為狀元或為中貴語<lb/>
之曰侍郎既試王者被衮以象天更放韓衮狀元得無<lb/>
意乎隲由是求出華州<lb/>
劉允章試天下為家賦為拾遺杜裔休駮奏允章詞窮<lb/>
乃謂與裔休對時允章出江夏裔休尋亦改官<lb/>
光啟中蔣嶓以丹砂授善和韋中令張鵠吳人有文而<lb/>
<pb n="KR3l0017_WYG_013-12a"/>
不貧或刺之曰張鵠只消千䭾絹蔣嶓唯用一丸丹<lb/>
論曰飛書毁謗自古有之言之公足以改過不公足以<lb/>
推命睚眦之讎無益於己夫子之謂桓魋孟子之稱臧<lb/>
倉其是之謂與<lb/>
　<lb/>
　<lb/>
　<lb/>
　<lb/>
<pb n="KR3l0017_WYG_013-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐摭言卷十三<lb/>
</p>
<p>
</p>
  </div>
</body>
</text>
</TEI>
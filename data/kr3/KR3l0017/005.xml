<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐摭言卷五</head> <lb/>
    <p>
<pb n="KR3l0017_WYG_005-1a"/>
欽定四庫全書<lb/>
　唐摭言卷五<lb/>
　　　　　　　　　　　五代　王定保　撰<lb/>
　　切磋<lb/>
大居守李相讀春秋誤呼叔孫婼<hi>勅畧</hi>為婼<hi>勅晷</hi>日讀一卷<lb/>
有小吏侍側常有不懌之色公惟問之爾常讀此書耶<lb/>
曰然胡為聞我讀至此而數色沮耶吏再拜言曰縁某<lb/>
師授誤呼文字今聞相公呼婼<hi>勅畧</hi>為婼<hi>勅晷</hi>方悟耳公曰<lb/>
<pb n="KR3l0017_WYG_005-1b"/>
不然吾未之師也自撿釋文而讀必誤在我非在爾也<lb/>
因以釋文示之<hi>葢書字以田加各首久而成日配咎為晷</hi>小吏因委曲言之<lb/>
公大慙媿命小吏受北面之禮號為一字師<lb/>
韓文公著毛穎𫝊好博簺之戲張水部以書勸之凡三<lb/>
書其一曰比見執事多尚駁雜無實之說使人陳之於<lb/>
前以為歡此有累於令徳又高論之際或不容人之短<lb/>
如任私尚勝者亦有所累也先王存六藝自有常矣有<lb/>
徳者不為猶不為損况為博簺之戲與人競財乎君子<lb/>
<pb n="KR3l0017_WYG_005-2a"/>
固不為也今執事為之以廢棄時日籍實不識其然文<lb/>
公答曰吾子譏吾與人言無實駁雜之説此吾所以為<lb/>
戲耳比之酒色不有間乎吾子譏之似同浴而譏裸體<lb/>
也若高論不能下氣或似有之當更思而悔之耳博簺<lb/>
之譏敢不承教其他俟相見<lb/>
羊紹素夏課有畫狗馬難為功賦其實取畫狗馬難于<lb/>
畫鬼神之意也投表兄呉子華子華覽之謂紹素曰吾<lb/>
子此賦未嘉賦題無鬼神而賦中言鬼神子盍為畫狗<lb/>
<pb n="KR3l0017_WYG_005-2b"/>
馬難於畫鬼神賦即善矣紹素未及改易子華一夕成<lb/>
於腹笥有進士韋彖池州九華人始以賦卷謁子華子<lb/>
華聞之甚喜彖居數日貢一篇于子華其破題曰有丹<lb/>
青二人一則矜能於狗馬一則誇妙于鬼神子華大竒<lb/>
之遂焚所著而紹素竟不能以已下之其年子華為彖<lb/>
取府解<lb/>
陳嶠謁安陸鄭郎中<hi>諴</hi>三年方一見諴從容謂嶠曰識<lb/>
閔廷言否嶠曰偶未知聞諴曰不妨與之還往其人文<lb/>
<pb n="KR3l0017_WYG_005-3a"/>
似西漢<lb/>
呉融廣明中和之際久負屈聲雖未擢科第同人多贄<lb/>
謁之如先達有王圖工詞賦投卷凡旬月融既見之殊<lb/>
不言圖之臧否但問圖曰更曾得盧休信否何堅臥不<lb/>
起惜哉融所得不如也休圖之中表長于八韻向與子<lb/>
華同硯席晚年抛廢歸鏡中别墅<lb/>
李翺與陸傪書李觀之文章如此官止于太子校書年<lb/>
止于二十九雖有名於時俗其卒深知其至者果誰哉<lb/>
<pb n="KR3l0017_WYG_005-3b"/>
信乎天地鬼神之無情于善人而不罰罪也甚矣為善<lb/>
者將安所歸乎翺書其人贈于兄贈于兄盖思君子之<lb/>
知我也予與觀平生不得往來及其死也則見其文嘗<lb/>
歎使李觀若永年則不逺于揚子雲矣書巳之文次忽<lb/>
然若觀之文亦見于今也故書苦雨賦綴於前當下筆<lb/>
時復得詠其文則觀也雖不永年亦不甚逺於揚子雲<lb/>
矣書苦雨之詞既又思我友韓愈非兹世之文古之文<lb/>
也非兹世之人古之人也其詞奥其意適則孟軻既沒<lb/>
<pb n="KR3l0017_WYG_005-4a"/>
亦不見有過於斯者當下筆時如他人疾書之寫誦之<lb/>
不是過也其詞乃能如此常書一章曰獲麟解其他亦<lb/>
可以𩔖知也窮愁不能無述適有書寄弟正辭及其終<lb/>
亦自覺不甚下尋常之所為者亦以贈焉亦唯讀觀愈<lb/>
之詞冀一詳焉翺再拜<lb/>
李元賓與弟書曰年不甚幼近學何書擬應明經為復<lb/>
有文明經世𫝊不可墜也文貴天成强不髙也二事並<lb/>
良茍事立汝擇處焉<lb/>
<pb n="KR3l0017_WYG_005-4b"/>
景福中江西節度使鍾傅遣僧從約進法華經一千部<lb/>
上待之恩渥有加宣從約入内賜齋面賜紫衣一副將<lb/>
行太常博士戴司顔以詩贈行畧曰逺來朝鳯闕歸去<lb/>
戀元侯時呉子華任中諫司顔仰公之名志在属和以<lb/>
為從約之資融覽之撫掌大笑曰遮阿師更不要見便<lb/>
把拽出得其承奉如此矣<lb/>
皇甫湜答李生二書第一書辱書適曛黑使者立復不<lb/>
果一二承來意之厚𫝊曰言及而不言失人粗書其愚<lb/>
<pb n="KR3l0017_WYG_005-5a"/>
為足下答幸察來書所謂今之工文或先於竒怪者顧<lb/>
其文工與否耳夫意新則異於常異於常則怪矣詞髙<lb/>
則出于衆出衆則竒矣虎豹之文不得不炳於犬羊鸞<lb/>
鳯之音不得不鏘于烏鵲金玉之光不得不炫于瓦石<lb/>
非有意先之也迺自然也必崔巍然後為岳必滔天然<lb/>
後為海明堂之棟必撓雲霓驪龍之珠必固深泉足下<lb/>
少年氣盛固當以出拔為意學文之初且未自盡其才<lb/>
何遽稱力不能哉圖王不成其弊猶可以霸其僅自見<lb/>
<pb n="KR3l0017_WYG_005-5b"/>
也將不勝弊矣孔子譏其身不能者幸勉而思進之也<lb/>
來書所謂浮豔聲病之文恥不為者雖誠可恥但慮足<lb/>
下方今不爾且不能自信其言也向者足下舉進士舉<lb/>
進士者有司髙張科格每歲聚者試之其所取迺足下<lb/>
所不為者也工欲善其事必先利其器足下方伐柯而<lb/>
捨其斧可乎哉恥之不當求也求而恥之惑也今吾子<lb/>
求之矣是徒涉而恥濡足也寜能自信其言哉來書所<lb/>
謂急急於立法寜人者迺在位之事聖人得勢所施為<lb/>
<pb n="KR3l0017_WYG_005-6a"/>
也非詩賦之任也功既成澤既流詠歌紀述光揚之作<lb/>
作焉聖人不得勢方以文詞行於後今吾子始學未仕<lb/>
而急其事亦太蚤計矣凡來書所謂數者似言之未稱<lb/>
思之或過其餘則皆善矣既承嘉恵敢自固昧聊復所<lb/>
為俟見方盡湜再拜<lb/>
皇甫湜與李生第二書湜白生之書詞甚多志氣甚横<lb/>
流論説文章不可謂無意若僕愚且困迺生詞競于此<lb/>
固非宜雖然惡言無從不可不卒勿怪夫謂之竒則非<lb/>
<pb n="KR3l0017_WYG_005-6b"/>
正矣然亦無傷于正也謂之竒即非常矣非常者謂不<lb/>
如常乃出常也無傷于正而出於常雖尚之亦可也此<lb/>
統論竒之體耳未以言文之失也夫文者非它言之華<lb/>
者也其用在通理而已固不務竒然亦無傷于竒也使<lb/>
文竒而理正是尤難也生意便其易者乎夫言亦可以<lb/>
通理矣而以文為貴者非他文則逺無文即不逺也以<lb/>
非常之文通至正之理是所以不朽也生何嫉之深耶<lb/>
夫繪事後素既謂之文豈茍簡而已哉聖人之文其難<lb/>
<pb n="KR3l0017_WYG_005-7a"/>
及也作春秋㳺夏之徒不能措一詞吾何敢擬議之哉<lb/>
秦漢以來至今文學之盛莫如屈原宋玉李斯司馬遷<lb/>
相如揚雄之徒其文皆竒其傳皆逺生書文亦善矣比<lb/>
之數子似猶未勝何必心之高乎𫝊曰其言之不出恥<lb/>
躬之不逮也生自視何如哉書之文不竒易之文可為<lb/>
竒矣豈礙理傷聖乎如龍戰於野其血𤣥黃見豕負塗<lb/>
載鬼一車突如其來如焚如死如棄如此何等語也生<lb/>
輕宋玉而稱仲尼班馬相如為文章案司馬遷𫝊屈原<lb/>
<pb n="KR3l0017_WYG_005-7b"/>
曰雖與日月争光可矣生當見之乎若相如之徒即祖<lb/>
習不暇者也豈生稱誤耶將識分有所至極耶將彼之<lb/>
所立卓爾非强為所庶幾遂讎嫉之耶其何傷於日月<lb/>
乎生笑紫貝闕兮珠宫此與詩之金玉其相何異天下<lb/>
人有金玉為之質者乎披薜茘兮帶女蘿此與贈之以<lb/>
芍藥何異文章不當如此説也豈謂怒三四而喜四三<lb/>
識出之白而狺入之黑乎生云虎豹之文非竒夫長本<lb/>
非長短形之則長矣虎豹之形於犬羊故不得不竒也<lb/>
<pb n="KR3l0017_WYG_005-8a"/>
他皆倣此生云自然者非性不知天下何物非自然乎<lb/>
生又云物與文學不相侔此喻也凡喻必以非𩔖豈可<lb/>
以彈喻彈乎是不根者也生稱以知難而退為謙夫蕪<lb/>
難而退謙也知難而退宜也非謙也豈可見黄門而稱<lb/>
貞哉生以一詩一賦為非文章抑不知一之少便非文<lb/>
章耶直詩賦不是文章耶如詩賦非文章三百篇可燒<lb/>
矣如少非文章湯之盤銘是何物也孔子曰先行其言既<lb/>
為甲賦矣不得稱不作聲病文也孔子云必也正名乎<lb/>
<pb n="KR3l0017_WYG_005-8b"/>
生既不以一第為事不當以進士冠姓名也夫煥乎郁<lb/>
郁乎之文謂制度非止文詞也前者捧卷軸而來又以<lb/>
浮豔聲病為説似商量文詞當與制度之文異日言也<lb/>
近風偷薄進士尤甚迺至有一謙三十年之説争為虚<lb/>
張以相髙自謾詩未有劉長卿一句已呼阮籍為老兵<lb/>
矣筆語未有駱賓王一字已罵宋玉為罪人矣書字未<lb/>
識偏旁髙談稷契讀書未知句度下視服鄭此時之大<lb/>
病皆當嫉者生美才勿似之也𫝊曰唯善人能受盡言<lb/>
<pb n="KR3l0017_WYG_005-9a"/>
孔子曰君子無所争必也射乎問於湜者多矣以生之<lb/>
有心也聊有復不能盡不宣湜再拜<lb/>
　　以其人不稱才試而後驚<lb/>
韓文公皇甫補闕見李長吉時年七歲二公不之信因<lb/>
面試髙軒過一篇<lb/>
蔣凝咸通中詞賦絶倫隨計塗次漢南謁相國徐公公<lb/>
見其人么麽不信有其才因試峴山懐古一篇凝於客<lb/>
位賦成公大竒之<lb/>
<pb n="KR3l0017_WYG_005-9b"/>
令狐文公鎮三峯時及秋賦特置五場試第一場雜文<lb/>
第二場試歌篇第三場表檄先是盧𢎞正一人就試來<lb/>
者皆慄縮而退馬植以將家子弟求薦文公與從事皆<lb/>
鄙之専令人伺其詞句既而試登山採珠賦曰文豹且<lb/>
異於驪龍採斯疎矣白石又殊於老蚌剖莫得之衆皆<lb/>
大驚遂奪𢎞正解元矣<lb/>
黎逢氣貌山野及第年初場後至便於簾前設席主司<lb/>
異之誚其生疎必謂文詞稱是専令人伺之句句來報<lb/>
<pb n="KR3l0017_WYG_005-10a"/>
初聞云何人徘徊曰亦是常言既而將及數聨莫不驚<lb/>
歎遂擢為狀元<lb/>
王勃著滕王閣序時年十四都督閻公不之信勃雖在<lb/>
座而閻公意属子壻孟學士者為之已宿構矣及以紙<lb/>
筆延讓賓客勃不辭讓公大怒拂衣而起専令人伺其<lb/>
下筆第一報云南昌故郡洪都新府公曰亦是老生常<lb/>
談又報云星分翼軫地接衡廬公聞之沈吟不言又云<lb/>
落霞與孤鶩齊飛秋水共長天一色公矍然而起曰此<lb/>
<pb n="KR3l0017_WYG_005-10b"/>
真天才當垂不朽矣遂亟請宴所極歡而罷<lb/>
論曰書云人無常師主善為師於戲近世浮薄率皆貴<lb/>
彼生知恥乎下學質疑問禮者先懐愧色深微賾奥者<lb/>
翻汨沈流風教頽圮莫甚於此由是李華自曰師於茂<lb/>
挺李翺亦曰請益退之于時名遂功成才髙位顯務乎<lb/>
矯俗以遏崩波盛則盛矣方之繆公以小吏一言北面<lb/>
而師之者可謂曠古一人而已有若考覈詞藝之臧否<lb/>
振舉後生之行藏非唯立賢所謂報國噫今之論者信<lb/>
<pb n="KR3l0017_WYG_005-11a"/>
僥倖之賊歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0017_WYG_005-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐摭言卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>傷寒總病論</head>
    <p>
<pb n="KR3e0026_WYG_000-1a"/>
欽定四庫全書　　　　　子部五<lb/>
　傷寒總病論　　　　　　醫家類<lb/>
　　提要<lb/>
　　　　<hi>臣</hi>等謹案傷寒總病論六卷附音訓一卷修<lb/>
　　　　治藥法一卷宋龎安時撰安時字安常蘄水<lb/>
　　　　人安時本士人習與蘇軾黄庭堅游第六卷<lb/>
　　　　末附與軾書一篇論是編之義甚悉卷首載<lb/>
　　　　軾荅安時一帖猶從手跡鉤摹形模畧具又<lb/>
<pb n="KR3e0026_WYG_000-1b"/>
　　　　以黄庭堅後序一篇冠之于前序末稱前序<lb/>
　　　　海上人諾為之故虛其右以待署元符三年<lb/>
　　　　三月作時軾方謫儋州至五月始移㢘州七<lb/>
　　　　月始渡海至廉故是年三月猶稱海上人也<lb/>
　　　　然軾以是年八月北歸至次年七月即卒于<lb/>
　　　　常州前序竟未及作故即移後序為弁首也<lb/>
　　　　原本序中剷去庭堅名帖中亦剷去軾名考<lb/>
　　　　卷末附載音訓一卷修治藥法一卷題政和<lb/>
<pb n="KR3e0026_WYG_000-2a"/>
　　　　癸巳門人董炳編字知正當禁絶蘇黄文字<lb/>
　　　　之日諱而闕之此本猶從宋本抄出故仍其<lb/>
　　　　舊今悉為補入焉宋史藝文志但載安時難<lb/>
　　　　經解前後兩見而不載此書文獻通考載龎<lb/>
　　　　氏家藏秘寳方五卷引陳振孫之言謂安時<lb/>
　　　　以醫名世者惟傷寒而已此書南城吳炎晦<lb/>
　　　　叔録以見遺似乎别為一書而下列庭堅之<lb/>
　　　　序與此本同疑當時已無刻本故傳寫互異<lb/>
<pb n="KR3e0026_WYG_000-2b"/>
　　　　歟又載張耒一跋云張仲景傷寒論論病處<lb/>
　　　　方纖悉必具又為之增損進退之法以預告<lb/>
　　　　人嗟夫仁人之用心哉且非通神造妙不能<lb/>
　　　　為也安常又竊憂其有病證而無方者續著<lb/>
　　　　為論數卷用心為術追儷古人淮南謂安常<lb/>
　　　　能與傷寒説話豈不信哉此本未載此跋殆<lb/>
　　　　傳寫偶佚歟葉夢得避暑録話頗不滿于安<lb/>
　　　　常曾敏行獨醒襍志則記其治泗州守王公<lb/>
<pb n="KR3e0026_WYG_000-3a"/>
　　　　弼中丹石毒甚奇又記其治公弼之女尤神<lb/>
　　　　異意夢得本蔡京餘黨以安常為蘇黄舊交<lb/>
　　　　尚持門户之見歟乾隆四十六年十月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3e0026_WYG_000-4a"/>
傷寒總病論原序<lb/>
龎安常自少時喜醫方為人治病處其死生多驗名傾<lb/>
淮南諸醫然尚氣任俠鬬雞走狗蹴鞠擊毬少年豪縦<lb/>
事無所不為博奕音技一工所難而兼能之家富多後<lb/>
房不出户而所欲得人之以醫聘之也皆多陳其所好<lb/>
以順適其意其来也病家如市其疾已也君脫然不受<lb/>
謝而去中年乃屏絶戯㺯閉門讀書自神農黄帝經方<lb/>
扁鵲八十一難經皇甫謐甲乙無不貫穿其簡䇿紛錯<lb/>
<pb n="KR3e0026_WYG_000-4b"/>
黄帝朽蠹先師或失其意學術淺薄私智穿鑿曲士或<lb/>
竄其文安常悉能辯論發揮毎用以治病㡬乎十全矣<lb/>
然人疾詣門不問貧富為便房曲齋調䕶寒暑所宜珍<lb/>
膳羙蔬時節其飢飽之度愛老而慈幼不以人之疾嘗<lb/>
試其方如疾痛在已也盖其輕財如糞土耐事如慈母<lb/>
而有常似秦漢間任侠而不害人似戰國四公子而不<lb/>
争利所以能動而得意起人之疾不可為數他日過之<lb/>
未嘗有徳色也其所揔輯傷寒論皆其日用書也欲掇<lb/>
<pb n="KR3e0026_WYG_000-5a"/>
其大要論其精妙使士大夫稍知之然未嘗㳺其庭者<lb/>
雖得吾說而不解若有意于斯者讀其書自足以攬其<lb/>
精微故不著著其行事以為後序云前序海上人諾為<lb/>
之故虚其右以待元符三年三月豫章黄庭堅序<lb/>
軾啟乆不為問思企日深過辱存記逺枉書教具聞起<lb/>
居佳勝感慰兼集恵示傷寒論真得古聖賢救人之意<lb/>
豈獨為𫝊世不朽之資盖已義貫幽眀矣謹當為作題<lb/>
首一篇寄去方苦多事故未能便付去人然亦不乆作<lb/>
<pb n="KR3e0026_WYG_000-5b"/>
也老倦甚矣秋初决當求去未知何日會見臨書惘惘<lb/>
惟萬萬以時自愛不宣再拜安常處士閤下五月卄八<lb/>
日<lb/>
人生浮脆何者為可恃如君能著書傳後有㡬念此便<lb/>
當為作數百字仍欲送杭州開板也知之知之又白<lb/>
</p>
<p>
</p>
  </div>
</body>
</text>
</TEI>
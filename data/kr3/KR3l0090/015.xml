<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山海經卷十五</head> <lb/>
    <p>
<pb n="KR3l0090_WYG_015-1a"/>
欽定四庫全書<lb/>
　山海經卷十五<lb/>
　　　　　　　　　　　　　晉　郭璞　撰<lb/>
　　大荒南經<lb/>
南海之外赤水之西流沙之東<hi>赤水出崑崙山流沙出鍾山也</hi>有獸左<lb/>
右有首名曰䟣踼<hi>出<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>名國黜惕兩音</hi>有三青獸相并名曰雙雙<lb/>
<hi>言體合為一也公羊傳所云雙雙而俱至者盖謂此也</hi>
有阿山者南海之中有汜天之山赤水窮焉<hi>流極於此山也</hi>
<pb n="KR3l0090_WYG_015-1b"/>
赤水之東有蒼梧之野舜與叔均之所塟也<hi>叔均商均也舜廵狩</hi>
<hi>死於蒼梧而塟之商圴因留死亦塟焉基今在九疑之中</hi>爰有文貝<hi>即紫/貝也</hi>離俞<hi>即離朱</hi>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>久<hi>即鵂鶹也</hi>鷹賈<hi>賈亦/鷹属</hi>委維<hi>即委蛇也</hi>熊羆𧰼虎豹狼視肉<lb/>
有滎山滎水出焉黑水之南有𤣥蛇食麈<hi>今南山蚺蛇蚕鹿亦此𩔖</hi>
有巫山者西有黄鳥帝藥八齋<hi>天地神仙藥在此也</hi>黄鳥於巫山<lb/>
司此𤣥蛇<hi>言主之也</hi>
大荒之中有不庭之山滎水窮焉有人三身帝俊妻娥<lb/>
皇生此三身之國<hi>葢後裔所出也</hi>姚姓黍食使四鳥<hi>姚舜姓也</hi>有淵<lb/>
<pb n="KR3l0090_WYG_015-2a"/>
四方四隅皆逹<hi>言淵四角皆旁通也</hi>北屬黑水南屬大荒<hi>屬猶連也</hi>北<lb/>
旁名曰少和之淵南旁名曰從淵<hi>音驄馬之驄</hi>舜之所浴也<lb/>
<hi>言舜嘗在此中澡浴也</hi>
又有成山甘水窮焉<hi>甘水出甘山極此中也</hi>有季禺之國顓頊之<lb/>
子食黍<hi>言此國人顓頊之裔子也</hi>有羽民之國其民皆生毛羽有卵<lb/>
民之國其民皆生卵<hi>即卵生也</hi>
大荒之中有不姜之山黑水窮焉<hi>黑水出崑崙山</hi>又有賈山汔<lb/>
水出焉又有言山又有登備之山<hi>即登葆山羣巫所從上下者也</hi>有恝<lb/>
<pb n="KR3l0090_WYG_015-2b"/>
恝之山<hi>音如券契之契</hi>又有蒲山澧<hi>音/禮</hi>水出焉又有隗山<hi>音如隗囂</hi>
<hi>之隗</hi>其西有丹其東有玉又南有山漂水出焉<hi>音票</hi>有尾山<lb/>
有翠山<hi>言此山有翠烏也</hi>
有盈民之國於姓黍食又有人方食木葉<lb/>
有不死之國阿姓甘木是食<hi>甘木即不死𣗳食之不老</hi>
大荒之中有山名曰去痓南極果北不成去痓果<hi>音如風痓</hi>
<hi>之痓未詳</hi>
南海渚中有神人面珥兩青蛇踐兩赤蛇曰不廷胡余<lb/>
<pb n="KR3l0090_WYG_015-3a"/>
<hi>神名耳</hi>有神名曰因因乎南方曰因乎夸風曰乎民<hi>亦有二名</hi>
處南極以出入風<lb/>
有襄山又有重隂之山有人食獸曰季釐帝俊生季釐<lb/>
故曰季釐之國有緡淵<hi>音昬</hi>少昊生倍伐倍伐降處緡淵<lb/>
有水四方名曰俊壇<hi>水狀似土壇因名舜壇也</hi>
有臷民之國<hi>為人黄色</hi>帝舜生無淫降臷處是謂巫臷民巫<lb/>
臷民朌姓食榖不績不經服也<hi>言自然有布帛也</hi>不稼不穡食<lb/>
也<hi>言五榖自生也種之為稼收之為穡</hi>爰有歌舞之鳥鸞鳥自歌鳯鳥自<lb/>
<pb n="KR3l0090_WYG_015-3b"/>
舞爰有百獸相羣爰處百榖所聚<lb/>
大荒之中有山名曰融天海水南入焉有人曰鑿齒羿<lb/>
殺之<hi>射殺之也</hi>
有蜮山者有蜮民之國<hi>音惑</hi>桑姓食黍射蜮是食<hi>蜮短狐也似鼈</hi>
<hi>含沙射人中之則病死此山出之亦以名云</hi>有人方扜弓射黄蛇<hi>扜挽也音紆</hi>名<lb/>
曰蜮人<lb/>
有宋山者有赤蛇名曰育蛇有木生山上名曰楓木楓<lb/>
木蚩尤所棄其桎梏<hi>蚩尤為黄帝所得械而殺之已摘棄其械化而為𣗳也</hi>是謂<lb/>
<pb n="KR3l0090_WYG_015-4a"/>
楓木<hi>即今楓香𣗳</hi>有人方齒虎尾名曰祖狀之尸<hi>音如柤梨之柤</hi>
有小人名曰焦僥之國<hi>皆長三尺</hi>幾姓嘉榖是食<lb/>
大荒之中有山名㱙塗之山<hi>音朽</hi>青水窮焉<hi>青水出崑崙</hi>有雲<lb/>
雨之山有木名曰欒禹攻雲雨<hi>攻謂槎伐其林木</hi>有赤石焉生<lb/>
欒<hi>言山有精靈復變生此木於赤石之上</hi>黄木赤枝青葉羣帝焉取藥<hi>言𣗳</hi>
<hi>花實皆為神藥</hi>
有國曰顓頊生伯服食黍有鼬姓之國<hi>音如橘柚之柚</hi>有苕山<lb/>
又有宗山又有姓山又有壑山又有陳州山又有東州<lb/>
<pb n="KR3l0090_WYG_015-4b"/>
山又有白水山白水出焉而生白淵昆吾之師所浴也<lb/>
<hi>昆吾古王者號音義曰昆吾山名谿水内出善金二文有異莫知所辨測</hi>有人名曰張𢎞在<lb/>
海上捕魚海中有張𢎞之國<hi>或曰即竒肱人疑非</hi>食魚使四鳥有<lb/>
人焉鳥喙有翼方捕魚於海<lb/>
大荒之中有人名曰驩頭鯀妻士敬士敬子曰炎融生<lb/>
驩頭驩頭人面鳥喙有翼食海中魚杖翼而行<hi>翅不可以飛倚</hi>
<hi>杖之用行而已</hi>惟宜芑苣穋楊是食<hi>管子說地所宜云其種穋䄫黒黍皆禾𩔖也苣黒黍</hi>
<hi>今字作禾旁起秬虬三音</hi>有驩頭之國<lb/>
<pb n="KR3l0090_WYG_015-5a"/>
帝堯帝嚳帝舜𦵏於岳山<hi>即秋山也</hi>爰有文貝離俞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>久鷹<lb/>
賈延維視肉熊羆虎豹朱木赤枝青華𤣥實有申山者<lb/>
大荒之中有山名曰天臺高山海水入焉<lb/>
東南海之外甘水之間有羲和之國有女子名曰羲和<lb/>
方日浴於甘淵<hi>羲和盖天地始生主日月者也故啟筮曰空桑之蒼蒼八極之既張乃有夫羲</hi>
<hi>和是主日月職出入以為晦明又曰瞻彼上天一明一晦有夫羲和之子出於暘谷故堯因此而立羲和之官</hi>
<hi>以主四時其後世遂為此國作日月之𧰼而掌之沐浴運轉之於甘水中以効其出入𤾉谷虞淵也所謂世不</hi>
<hi>失職耳</hi>羲和者帝俊之妻生十日<hi>言生十子各以日名名之故言生十日數十也</hi>
<pb n="KR3l0090_WYG_015-5b"/>
有盖猶之山者其上有甘柤枝幹皆赤黄葉白華黒實<lb/>
東又有甘華枝幹皆赤黄葉有青馬有赤馬名曰三騅<lb/>
有視肉有小人名曰菌人<hi>音如朝菌之菌</hi>有南𩔖之山爰有遺<lb/>
玉青馬三騅視肉甘華百穀所在<lb/>
　<lb/>
　<lb/>
　<lb/>
　山海經卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山海經卷十三</head> <lb/>
    <p>
<pb n="KR3l0090_WYG_013-1a"/>
欽定四庫全書<lb/>
　山海經卷十三<lb/>
　　　　　　　　　　　　　晉　郭璞　撰<lb/>
　　海内東經<lb/>
海内東北陬以南者<lb/>
鉅燕在東北陬<lb/>
國在流沙中者埻端璽㬇<hi>埻音墩㬇音㬇或作繭㬉</hi>在崑崙虚東南<lb/>
一曰海内之郡不為郡縣在流沙中<lb/>
<pb n="KR3l0090_WYG_013-1b"/>
國在流沙外者大夏<hi>大夏國城方二三百里分為數十國地和温宜五榖</hi>竪沙居<lb/>
繇月支之國<hi>月支國多好馬美果有大尾羊如驢尾即羬羊也小月支天竺國皆附庸云繇音遥</hi>
西胡白玉山在大夏東蒼梧在白玉山西南皆在流沙<lb/>
西崑崙虚東南崑崙山在西胡西皆在西北<hi>地理志崑崙山在臨</hi>
<hi>羗西又有西王母祠也</hi>
雷澤中有雷神龍身而人頭鼓其腹在吳西<hi>今城陽有堯冡靈臺</hi>
<hi>雷澤在北也河圖曰大迹在雷澤華胥履之而生伏羲</hi>
都州在海中一曰郁州<hi>今在東海昫縣界世傳此山自蒼梧從南徙來上皆有南方物</hi>
<pb n="KR3l0090_WYG_013-2a"/>
<hi>也郁音欝</hi>
琅琊臺在渤海間琅琊之東<hi>今琅琊在海邊有山嶣堯特起狀如髙臺此即琅琊</hi>
<hi>臺也琅琊者越王勾踐入霸中國之所都</hi>其北有山一曰在海間<lb/>
韓鴈在海中都州南<lb/>
始鳩在海中轅厲南<hi>國名或曰鳥名也</hi>
㑹稽在大楚南岷三江首<lb/>
大江出汶山<hi>今江出汶山郡升遷縣岷山東南經蜀郡犍為至江陽東北經巴東建平宜都南郡</hi>
<hi>江夏弋陽安豐至廬江南界東北經淮南下邳至廣陵郡入海</hi>北江出曼山南江出高<lb/>
<pb n="KR3l0090_WYG_013-2b"/>
山髙山在城都西入海在長州南<lb/>
浙江出三天子都在其東<hi>按地理志浙江出新安黟縣南蠻中東入海今錢塘浙江</hi>
<hi>是也黟即歙也浙音折</hi>在閩西北入海餘暨南<hi>餘暨縣屬㑹稽今為永興縣</hi>
廬江出三天子都入江彭澤西<hi>彭澤今彭蠡也在尋陽彭澤縣</hi>一曰天<lb/>
子鄣<lb/>
淮水出餘山餘山在朝陽東義鄉西入海淮浦北<hi>今淮水出</hi>
<hi>義陽平氏縣桐栢山山東北經汝南汝隂淮南譙國下邳至廣陵縣入海朝陽縣今属新野</hi>
湘水出舜𦵏東南陬西環之<hi>環繞也今湘水出零陵之營道縣陽湖山入于江</hi>
<pb n="KR3l0090_WYG_013-3a"/>
入洞庭下<hi>洞庭地穴也在長沙巴陵今吴縣南大湖中有包山下有洞庭穴道潛行水底云無所不</hi>
<hi>通號為地脉</hi>一曰東南西澤<lb/>
漢水出鮒魚之山<hi>書曰𡺸冡導漾東流為漢按水經漢水出武都沮縣東狼谷經漢中魏興</hi>
<hi>至南鄉東經㐮陽至江夏安陸縣入江别為沔水又為滄浪之水</hi>帝顓頊𦵏于陽九嬪<lb/>
𦵏于隂四蛇衛之<hi>言有四蛇衛守山下</hi>
濛水出漢陽西入江聶陽西<hi>漢陽縣屬朱提</hi>
温水出崆峒山在臨汾南入河華陽北<hi>今温水在京兆隂盤縣水常温</hi>
<hi>也臨汾縣属平陽</hi>
<pb n="KR3l0090_WYG_013-3b"/>
潁水出少室少室山在雍氏南入淮西鄢北<hi>今潁水出河南陽城</hi>
<hi>縣乾山東南經潁川汝隂至淮南下蔡入淮鄢今鄢陵縣属潁川</hi>一曰緱氏<hi>縣属河南音鈎</hi>
汝水出天息山在梁勉鄉西南入淮極西北<hi>今汝水出南陽晋陽</hi>
<hi>縣大孟山東北至河南梁縣東南經襄城潁川汝南至汝隂褒信縣入淮淮極地名</hi>一曰淮在期<lb/>
思北<hi>期思縣属弋陽</hi>
涇水出長城北山山在郁致長垣北<hi>皆縣名也郅音桎</hi>北入渭<lb/>
戲北<hi>今涇水出安定朝□縣西笄頭山東南經新平扶風至京兆高陵縣入渭戯地名今新豐縣也</hi>
渭水出鳥䑕同穴山東注河入華隂北<hi>鳥鼠同穴山今在隴西首陽縣</hi>
<pb n="KR3l0090_WYG_013-4a"/>
<hi>渭水出其東經南安天水畧陽扶風始平京兆𢎞農華隂縣入河</hi>
白水出蜀而東南注江<hi>色㣲白濁今在梓潼白水縣源從臨洮之西西傾山来經沓中</hi>
<hi>東流通隂平至漢夀縣入潛</hi>入江州城下<hi>江州縣属巴郡</hi>
沅水山出𧰼郡鐔城西<hi>象郡今日南也鐔城縣今属武陵音尋</hi>入東注江<lb/>
入下雋西<hi>下雋縣今属長沙音昨䆒反</hi>合洞庭中<hi>水經曰沅水出牂牁且蘭縣又東北</hi>
<hi>至鐔城縣為沅水又東過臨沅縣南又東至長沙下雋縣</hi>
贑水出聶都東山<hi>今贑水出南康南野縣西北音感</hi>東北注江入彭澤<lb/>
西泗水出吳東北而南西南過湖陵西而東南注東海<lb/>
<pb n="KR3l0090_WYG_013-4b"/>
入淮隂北<hi>今泗水出魯國下縣西南至髙平胡陸縣東南經沛國彭城下邳至臨淮下相縣入淮</hi>
鬱水出𧰼郡而西南注南海入須陵東南<lb/>
肄水出臨晉西南<hi>音如肄習之肄</hi>而東南注海入番隅西<hi>番禺縣属</hi>
<hi>南海越之城下也</hi>
潢水出桂陽西北山東南注肄水入敦浦西<lb/>
洛水出洛西山東北注河入成臯之西<hi>書云道洛自熊耳按水經洛水</hi>
<hi>今出上洛冢嶺山東北經𢎞農至河南鞏縣入河成臯縣亦属河南也</hi>
汾水出上窳北<hi>音愈</hi>而西南注河入皮氏南<hi>今汾水出太原晋陽故汾</hi>
<pb n="KR3l0090_WYG_013-5a"/>
<hi>陽縣東南經晋陽西南經西河平陽至河東汾隂入河皮氏縣属平陽</hi>
沁水出井陘山東東南注河入懷東南<hi>懷縣属河内河内北有井陘山</hi>
濟水出共山南東丘<hi>共與㳟同</hi>絶鉅鹿澤<hi>絶猶截度也鉅鹿今在髙平</hi>
注渤海入齊琅槐東北<hi>今濟水自滎陽卷縣東經陳留至潛隂北東北至髙平東北經</hi>
<hi>濟南至樂安博昌縣入海今碣石也諸水所出又與水經違錯以為凡山川或有同名而異實或同實而異名</hi>
<hi>或一實而數名似是而非似非而是且歴代久逺古今變易語有楚夏名號不同未得詳也</hi>
潦水出衛臯東<hi>出塞外衛臯山𤣥菟髙句驪縣有潦山小潦水所出西河注大潦音遼</hi>東<lb/>
南注渤海入潦陽<hi>潦陽縣屬潦東</hi>
<pb n="KR3l0090_WYG_013-5b"/>
虖沲水出晉陽城南而西至陽曲北而東注渤海<hi>經河間樂</hi>
<hi>城東北注渤海也晋陽陽曲縣皆属太原</hi>入越章武北<hi>章武郡名</hi>
漳水出山陽東東注渤海入章武南<hi>新城汴隂縣亦有漳水</hi>
　<lb/>
　<lb/>
　<lb/>
　<lb/>
　山海經卷十三<lb/>
</p>
<p>
</p>
  </div>
</body>
</text>
</TEI>
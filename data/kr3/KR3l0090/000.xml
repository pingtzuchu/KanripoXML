<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>山海經</head>
    <p>
<pb n="KR3l0090_WYG_000-1a"/>
欽定四庫全書　　　　子部十二<lb/>
　山海經　　　　　　　小說家𩔖二<hi>異聞之屬</hi>
　　提要<lb/>
　　　<hi>臣</hi>等謹案山海經十八卷晉郭璞注首有劉<lb/>
　　　秀校上奏稱為伯益所作案山海經之名始<lb/>
　　　見史記大宛傳司馬遷但云禹本記山海經<lb/>
　　　所言怪物余不敢道而未言為何人所作列<lb/>
　　　子稱大禹行而見之伯益知而名之夷堅聞<lb/>
<pb n="KR3l0090_WYG_000-1b"/>
　　　而志之似乎即指此書而不言其名山海經<lb/>
　　　王充論衡别通篇曰禹主行水益主記異物<lb/>
　　　海外山表無所不至以所見聞作山海經趙<lb/>
　　　煜呉越春秋所説亦同惟隋書經籍志云蕭<lb/>
　　　何得秦圖書後又得山海經相傳夏禹所記<lb/>
　　　其文稍異然似皆因列子之説推而衍之觀<lb/>
　　　書中載夏后啓周文王及秦漢長沙象郡餘<lb/>
　　　暨下嶲諸地名㫁不作於三代以上殆周秦<lb/>
<pb n="KR3l0090_WYG_000-2a"/>
　　　間人所述而後來好異者又附益之歟觀楚<lb/>
　　　詞天問多與相符使古無是言屈原何由杜<lb/>
　　　撰朱子楚詞辨證謂其反因天問而作似乎<lb/>
　　　不然至王應麟王㑹補傳引朱子之言謂山<lb/>
　　　海經記諸異物飛走之𩔖多云東向或曰東<lb/>
　　　首疑本因圖畫而述之古有此學如九歌天問<lb/>
　　　皆其𩔖云云則得其實矣郭璞注是書見於<lb/>
　　　晉書本傳隋唐二志皆云二十三卷今本乃<lb/>
<pb n="KR3l0090_WYG_000-2b"/>
　　　少五卷疑後人併其卷帙以就劉秀奏中一<lb/>
　　　十八篇之數非缺佚也隋唐志又有郭璞山<lb/>
　　　海經圖讚二卷今其讚猶載璞集中其圖則<lb/>
　　　宋志已不著録知久佚矣舊本所載劉秀奏<lb/>
　　　中稱其書凡十八篇與漢志稱十三篇者不<lb/>
　　　合七略即秀所定不應自相牴牿疑其贋托<lb/>
　　　然璞序已引其文相傳既久今仍併錄焉書<lb/>
　　　中序述山水多參以神怪故道藏収入太元<lb/>
<pb n="KR3l0090_WYG_000-3a"/>
　　　　部競字號中䆒其本㫖實非黄老之言然道<lb/>
　　　　理山川率雞考據按以耳目所及百不一真<lb/>
　　　　諸家並以為地理書之冠亦為未允核實定<lb/>
　　　　名實則小説之最古者爾乾隆四十六年正<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3l0090_WYG_000-4a"/>
山海經原序<lb/>
世之覽山海經者皆以其閎誕迂誇多竒怪俶儻之言<lb/>
莫不疑焉嘗試論之曰莊生有云人之所知莫若其所<lb/>
不知吾於山海經見之矣夫以宇宙之寥廓羣生之紛<lb/>
紜隂陽之煦蒸萬殊之區分精氣渾淆自相噴薄遊魂<lb/>
靈怪觸𧰼而構流形於山川麗狀於木石者惡可勝言<lb/>
乎然則總其所以乖鼔之於一響成其所以變混之於<lb/>
一𧰼世之所謂異未知其所以異世之所謂不異未知<lb/>
<pb n="KR3l0090_WYG_000-4b"/>
其所以不異何者物不自異待我而後異異果在我非<lb/>
物異也故胡人見布而疑黂越人見罽而駭毳夫翫所<lb/>
習見而竒所希聞此人情之常蔽也今畧舉可以明之<lb/>
者陽火出於氷水隂鼠生於炎山而俗之論者莫之或<lb/>
怪及談山海經所載而咸怪之是不怪所可怪而怪所<lb/>
不可怪也不怪所可怪則幾於無怪矣怪所不可怪則<lb/>
未始有可怪也夫能然所不可不可所不可然則理無<lb/>
不然矣案汲郡竹書及穆天子傳穆王西征見西王母<lb/>
<pb n="KR3l0090_WYG_000-5a"/>
執璧帛之好獻錦組之屬穆王享王母於瑶池之上賦<lb/>
詩<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>來辭義可觀遂襲崑崙之丘遊軒轅之宫眺鍾山<lb/>
之嶺玩帝者之寳勒石王母之山紀迹𤣥圃之上乃取<lb/>
其嘉木豔草竒鳥怪獸玉石珍瑰之器金膏燭銀之寳<lb/>
歸而殖養之於中國穆王駕八駿之乘右服盜驪左驂<lb/>
騄耳造父為御犇戎為右萬里長騖以周厯四荒名山<lb/>
大川靡不登濟東升大人之堂西燕王母之廬南轢黿<lb/>
鼉之梁北躡積羽之衢窮歡極娛然後旋歸案史記説<lb/>
<pb n="KR3l0090_WYG_000-5b"/>
穆王得盜驪騄耳驊騮之驥使造父御之以西廵狩見<lb/>
西王母樂而忘歸亦與竹書同左傳曰穆王欲肆其心<lb/>
使天下皆有車轍馬迹焉竹書所載則是其事也而譙<lb/>
周之徒足為通識瑰儒而雅不平此驗之史考以著其<lb/>
妄司馬遷叙大宛傳亦云自張騫使大夏之後窮河源<lb/>
惡覩所謂崑崙者乎至禹本紀山海經所有怪物余不<lb/>
敢言也不亦悲乎若竹書不潛出於千載以作徴於今<lb/>
日者則山海之言其幾乎廢矣若乃東方生曉畢方之<lb/>
<pb n="KR3l0090_WYG_000-6a"/>
名劉子政辨盜械之尸王頎訪兩面之客海民獲長臂<lb/>
之衣精驗潛効絶代縣符於戲羣惑者其可以少寤乎<lb/>
是故聖皇原化以極變𧰼物以應怪鑒無滯賾曲盡幽<lb/>
情神焉廋哉神焉廋哉蓋此書跨世七代厯載三千雖<lb/>
暫顯於漢而尋亦寢廢其山川名號所在多有舛謬與<lb/>
今不同師訓莫傳遂將湮泯道之所存俗之所喪悲夫<lb/>
余有懼焉故為之創傳疏其壅閡闢其茀蕪領其𤣥致<lb/>
標其洞渉庶幾令逸文不墜於世奇言不絶於今夏后<lb/>
<pb n="KR3l0090_WYG_000-6b"/>
之迹靡刋於將來八荒之事有聞於後裔不亦可乎夫<lb/>
蘙薈之翔叵以論垂天之凌蹏涔之遊無以知絳虯之<lb/>
騰鈞天之庭豈伶人之所躡無航之津豈蒼兕之所渉<lb/>
非天下之至通難與言山海之義矣於戲達觀博物之<lb/>
客其鑒之哉郭璞序<lb/>
</p>
<p>
</p>
  </div>
</body>
</text>
</TEI>
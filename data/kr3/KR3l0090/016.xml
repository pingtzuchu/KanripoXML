<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山海經卷十六</head> <lb/>
    <p>
<pb n="KR3l0090_WYG_016-1a"/>
欽定四庫全書<lb/>
　山海經卷十六<lb/>
　　　　　　　　　　　　　晉　郭璞　撰<lb/>
　　大荒西經<lb/>
西北海之外大荒之隅有山而不合名曰不周負子<hi>淮南</hi>
<hi>子曰昔者共工與顓頊争帝怒而觸不周之山天維絶地柱折故今此山缺壊不周匝也</hi>有兩黄獸<lb/>
守之有水曰寒暑之水水西有濕山水東有幕山<hi>音莫</hi>有<lb/>
禹攻共工國山<hi>言攻其國殺其臣相柳於此山啓筮曰共工人面蛇身朱髪也</hi>
<pb n="KR3l0090_WYG_016-1b"/>
有國名曰淑士顓頊之子<hi>言亦出自高陽氏也</hi>有神十人名曰女<lb/>
媧之腸<hi>或作女媧之腹</hi>化為神處栗廣之野<hi>女媧古神女而帝者人面蛇身一日</hi>
<hi>中七十變其腹化為此神栗廣野名媧音𤓰</hi>横道而處<hi>言斷道也</hi>有人名曰石夷<lb/>
來風曰韋<hi>來或作本也</hi>處西北隅以司日月之長短<hi>言察日月晷度</hi>
<hi>之節</hi>有五彩之鳥有冠名曰㹥鳥<hi>爾雅云㹥夢鳥即此也</hi>有大澤之<lb/>
長山有白氏之國<lb/>
西北海之外赤水之東有長脛之國<hi>脚長三丈</hi>有西周之國<lb/>
姬姓食榖有人方耕名曰叔均帝俊生后稷<hi>俊宜為嚳嚳第二妃</hi>
<pb n="KR3l0090_WYG_016-2a"/>
<hi>生后稷也</hi>稷降以百榖稷之弟曰台璽<hi>音胎</hi>生叔均叔均是代<lb/>
其父及稷播百榖始作耕有赤國妻氏有雙山<lb/>
西海之外大荒之中有方山者上有青𣗳名曰柜格之<lb/>
松<hi>木名音矩</hi>日月所出入也<lb/>
西北海之外赤水之西有先民之國食榖使四鳥有北<lb/>
狄之國黄帝之孫曰始均始均生北狄有芒山有桂山<lb/>
有揺山<hi>此山多桂及揺木因名云耳</hi>其上有人號曰太子長琴顓頊<lb/>
生老童<hi>世本云顓頊娶于滕墳氏謂之女禄産老童也</hi>老童生祝融<hi>即重黎也高辛氏火</hi>
<pb n="KR3l0090_WYG_016-2b"/>
<hi>正號曰祝融也</hi>祝融生太子長琴是處榣山始作樂風<hi>創制樂風曲也</hi>
有五彩鳥三名一曰皇鳥一曰鸞鳥一曰鳯鳥有蟲狀<lb/>
如莵胷以後者裸不見<hi>言皮色青故不見其祼露處</hi>青如猨狀<hi>狀又似猨</hi>
大荒之中有山名曰豐沮玉門日月所入有靈山巫咸<lb/>
巫即巫朌巫彭巫姑巫眞巫禮巫抵巫謝巫羅十巫從<lb/>
此升降百藥爰在<hi>羣巫上下此山米之也</hi>
西有王母之山壑山海山<hi>皆羣大靈之山</hi>有沃之國<hi>言其土饒沃也</hi>沃<lb/>
民是處沃之野鳯鳥之卵是食甘露是飲凡其所欲其<lb/>
<pb n="KR3l0090_WYG_016-3a"/>
味盡存<hi>言其所願滋味此無所不備</hi>爰有甘華甘柤白桞視肉三騅<lb/>
璇瑰瑶碧<hi>琁瑰亦玉名穆天子傳曰枚斯璿瑰枝回二音</hi>白木琅玕<hi>樹色正白今南方有</hi>
<hi>文木亦黑木也</hi>白丹青丹<hi>又有黒丹也孝經援神契曰王者徳至山陵而黑丹出然則丹者别是彩</hi>
<hi>名亦猶黒白黄皆云丹也</hi>多銀鐡鸞鳥自歌鳯鳥自舞爰有百獸相<lb/>
羣是處是謂沃之野有三青鳥赤首黑目一名曰大<graphic n="KR1916" url="https://raw.githubusercontent.com/kanripo/KR-Gaiji/master/images/KR1916.png" mimeType="image/png"/>
一名少<graphic n="KR1916" url="https://raw.githubusercontent.com/kanripo/KR-Gaiji/master/images/KR1916.png" mimeType="image/png"/>
                    <hi>音黎</hi>一名曰青鳥<hi>皆西王母所使也</hi>有軒轅之臺射者<lb/>
不敢西嚮射畏軒轅之臺<hi>敬畏黄帝之神</hi>
大荒之中有龍山日月所入有三澤水名曰三淖昆吾<lb/>
<pb n="KR3l0090_WYG_016-3b"/>
之所食也<hi>穆天子傳曰滔水濁繇氏之所食亦此𩔖也</hi>有人衣青以袂蔽面<lb/>
<hi>𬒮䄂</hi>名曰女丑之尸有女子之國<hi>王頎至沃沮國盡東界間其耆老曰國人常乘</hi>
<hi>船捕魚遭風見吹數十日東一國在大海中純女無男即此國也</hi>
有桃山有䖟山有桂山有于土山有丈夫之國<hi>其國無婦人也</hi>
有弇州之山五彩之鳥仰天<hi>張口嘘天</hi>名曰鳴鳥爰有百樂<lb/>
歌儛之風<hi>爰有百種伎樂歌儛風曲</hi>有軒轅之國<hi>其人人面蛇身</hi>江山之南<lb/>
棲為吉<hi>即窮山之際也山居為棲吉者言無凶夭</hi>不壽者乃八百歳<hi>壽者數千歳</hi>
西海陼中有神人面鳥身珥兩青蛇踐兩赤蛇名曰弇<lb/>
<pb n="KR3l0090_WYG_016-4a"/>
茲<lb/>
大荒之中有山名曰日月山天樞也呉姖天門日月所<lb/>
入有神人面無臂兩足反屬於頭山名曰嘘<hi>言嘘啼也</hi>顓頊<lb/>
生老童老童生重及黎<hi>世本云老童娶于根水氏謂之驕福産重及黎</hi>帝令重<lb/>
獻上天令黎卬下地<hi>古者人神雜擾無别顓頊乃命南正重司天以属神命火正黎司地</hi>
<hi>以属民重實上天黎實下地獻卬義未詳也</hi>下地是生噎處於西極以行日<lb/>
月星辰之行次<hi>主察日月星辰之度數次舍也</hi>
有人反臂名曰天虞<hi>即尸虞也</hi>有女子方浴月帝俊妻常羲<lb/>
<pb n="KR3l0090_WYG_016-4b"/>
生月十有二此始浴之<hi>義與羲和浴日同</hi>有𤣥丹之山<hi>出黒丹也</hi>有<lb/>
五色之鳥人面有髪爰有青鴍<hi>音文</hi>黄鷔<hi>音敖</hi>青鳥黄鳥其<lb/>
所集者其國亡有池名孟翼之攻顓頊之池<hi>孟翼人姓名</hi>
大荒之中有山名曰鏖鏊鉅<hi>鏊音如敖</hi>日月所入者有獸左<lb/>
右有首名曰屏蓬<hi>即并封也語有輕重耳</hi>有巫山者有壑山者有<lb/>
金門之山有人名曰黄姖之尸有比翼之鳥有白鳥青<lb/>
翼黄尾𤣥喙<hi>竒鳥</hi>有赤犬名曰天犬其所下者有兵<hi>周書云天</hi>
<hi>狗所止地盡傾餘光燭天為流星長十數丈其疾如風其聲如雷其光如電呉楚七國反時吠過梁國者是也</hi>
<pb n="KR3l0090_WYG_016-5a"/>
西海之南流沙之濵赤水之後黑水之前有大山名曰<lb/>
崑崙之丘有神人面虎身有文有尾皆白處之<hi>言其尾以白為</hi>
<hi>㸃駮</hi>其下有弱水之淵環之<hi>其水不勝鴻毛</hi>其外有炎火之山投<lb/>
物輒然<hi>今去扶南東萬里有耆薄國東復五千里許有火山國其山雖霖雨火常然火中有白鼠時出</hi>
<hi>山邉求食人捕得之以毛作布今之火澣布是也即此山之𩔖</hi>有人戴勝虎齒有豹尾<lb/>
穴處名曰西王母<hi>河圖玉版亦曰西王母居崑崙之山西山經曰西王母居玉山穆天子傳</hi>
<hi>曰乃紀名迹于弇山之石曰西王母之山也然則西王母雖以崑崙之宫亦自有離宫别窟逰息之處不專住</hi>
<hi>一山也故記事者各舉所見而言之</hi>此山萬物盡有<lb/>
<pb n="KR3l0090_WYG_016-5b"/>
大荒之中有山名曰常陽之山日月所入<lb/>
有寒荒之國有二人女祭女薎<hi>或持觶或持爼</hi>
有壽麻之國<hi>吕氏春秋曰南服壽麻北懷闒耳</hi>
南嶽娶州山女名曰女䖍女䖍生季格季格生壽麻壽<lb/>
麻正立無景疾呼無嚮<hi>言其禀形氣有異於人也列仙傳曰𤣥俗無景</hi>爰有大<lb/>
暑不可以徃<hi>言熱炙殺人也</hi>有人無首操戈盾立名曰夏耕之<lb/>
尸<hi>亦行天尸之𩔖</hi>故成湯伐夏桀于章山克之<hi>于章山名</hi>斬耕厥前<lb/>
<hi>頭亦在前者</hi>耕既立無首走厥咎<hi>逃避/罪也</hi>乃降于巫山<hi>自竄于巫山巫</hi>
<pb n="KR3l0090_WYG_016-6a"/>
<hi>山今在建平巫縣</hi>
有人名曰呉回竒左是無右臂<hi>即竒肱也呉回祝融弟亦為火正也</hi>
有盖山之國有𣗳赤皮支幹青葉名曰朱木<hi>或作朱威木也</hi>
有一臂民<hi>北極下亦有一脚人見河圖玉版</hi>
大荒之中有山名曰大荒之山日月所入有人焉三面<lb/>
是顓頊之子三面一臂<hi>無左臂也</hi>三面之人不死<hi>言人頭三邉各有面</hi>
<hi>也𤣥菟太守王頎至沃沮國問其耆老云復有一破船随波出在海㟁邉上有一人項中復有面與語不解了</hi>
<hi>不食而死此是兩面人也呂氏春秋曰一臂三面之鄉也</hi>是謂大荒之野西南海之<lb/>
<pb n="KR3l0090_WYG_016-6b"/>
外赤水之南流沙之西有人珥兩青蛇乘兩龍名曰夏<lb/>
后開開上三嬪于天<hi>嬪婦也言獻美女于天帝</hi>得九辯與九歌以下<lb/>
<hi>皆天帝樂名也開登天而竊以下用之也開筮曰昔彼九㝠是與帝辯同宫之序是為九歌又曰不得竊辯與</hi>
<hi>九歌以國于下義具見于歸藏</hi>此穆天之野高二千仭<hi>竹書曰顓頊産伯鯀是維居陽</hi>
<hi>居天穆之陽也</hi>開焉得始歌九招<hi>竹書曰夏后開舞九招也</hi>
有互人之國<hi>人面魚身</hi>炎帝之孫<hi>炎帝/神農</hi>名曰靈恝<hi>音如券契之契</hi>靈<lb/>
恝生互人是能上下于天<hi>言能乘雲雨也</hi>有魚偏枯名曰魚婦<lb/>
顓頊死即復蘓<hi>言其人能變化也</hi>風道北來天乃大水泉<hi>言泉水得</hi>
<pb n="KR3l0090_WYG_016-7a"/>
<hi>風暴溢出道猶從也韓非曰𤣥鶴二八道南方而來</hi>蛇乃化為魚是謂魚婦顓頊<lb/>
死即復蘓<hi>淮南子曰后稷龍在建水西其人死復蘓其中為魚葢謂此也</hi>有青鳥身黄<lb/>
赤足六首名曰<graphic n="KR2608" url="https://raw.githubusercontent.com/kanripo/KR-Gaiji/master/images/KR2608.png" mimeType="image/png"/>鳥<hi>音觸</hi>有大巫山有金之山西南大荒<lb/>
之中隅有徧勾常羊之山<lb/>
　<lb/>
　<lb/>
　<lb/>
　<lb/>
<pb n="KR3l0090_WYG_016-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山海經卷十六<lb/>
</p>
<p>
</p>
  </div>
</body>
</text>
</TEI>
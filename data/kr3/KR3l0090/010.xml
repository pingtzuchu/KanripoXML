<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山海經卷十</head> <lb/>
    <p>
<pb n="KR3l0090_WYG_010-1a"/>
欽定四庫全書<lb/>
　山海經卷十<lb/>
　　　　　　　　　　　　　晉　郭璞　撰<lb/>
　　海内南經<lb/>
海内東南陬以西者<hi>從南頭起之也</hi>
甌居海中<hi>今臨海司寧縣即東甌在岐海中也音嘔</hi>閩在海中<hi>音旻</hi>其西北有<lb/>
山<hi>閩越即西甌今建安郡是也亦在岐海中</hi>一曰閩中山在海中<lb/>
三天子鄣山<hi>音章</hi>在閩西海北<hi>今在新安歙縣東今謂之三王山浙江出其邊也張</hi>
<pb n="KR3l0090_WYG_010-1b"/>
<hi>氏土地記曰東陽永康縣南四里有石城山上有小石城云黄帝曾逰此即三天子都也</hi>一曰在海<lb/>
中<lb/>
桂林八𣗳在番隅東<hi>八𣗳而成林言其大也番隅今番隅縣</hi>
伯慮國<hi>未詳</hi>離耳國<hi>鎪離其耳分令下垂以為飾即儋耳也在朱崖海渚中不食五榖但噉蚌</hi>
<hi>及藷藇也</hi>彫題國<hi>㸃湼其面畵體為/鱗采即鮫人也</hi>北朐國<hi>音劬未詳</hi>皆在鬰水<lb/>
南鬰水出湘陵南海一曰相慮<lb/>
梟陽國在北朐之西其為人人面長唇黒身有毛反踵<lb/>
見人笑亦笑左手操管<hi>周書曰州靡髣髴者人身反踵自笑笑則上唇掩其面爾雅云</hi>
<pb n="KR3l0090_WYG_010-2a"/>
<hi>髣髴大傳曰周書成王時州靡國獻之海内經謂之贛巨人今交州南康郡深山中皆有此物也長丈許脚跟</hi>
<hi>反向健走被髪好笑雌者能作汁酒中人即病土俗呼為山都南康今有贑水以有此人因以名水猶大荒說</hi>
<hi>地有蜮人人因號其山為蜮山亦此𩔖也</hi>
兕在舜塟東湘水南其狀如牛蒼黑一角<lb/>
蒼梧之山帝舜𦵏於陽<hi>即九疑山也禮記亦曰舜𦵏蒼梧之野</hi>帝丹朱𦵏<lb/>
於隂<hi>今丹陽復有丹朱冡也竹書亦曰后稷放帝朱於丹水與此義符丹朱稱帝者猶漢山陽公死加獻</hi>
<hi>帝之諡也</hi>汜林方三百里在狌狌東<hi>或作猩猩字同耳</hi>狌狌知人名<lb/>
其為獸如豕而人面<hi>周書曰鄭郭狌狌者狀如黄狗而人面頭如雄雞食之不眯今交州</hi>
<pb n="KR3l0090_WYG_010-2b"/>
<hi>封溪出狌狌土俗人說云狀如勝而腹如狗聲如小兒啼也</hi>在舜𦵏西狌狌西北有<lb/>
犀牛其狀如牛而黒<hi>犀牛似水牛猪頭在狌狌知人名之西北庳脚三角</hi>
夏后啓之臣曰孟涂是司神於巴人<hi>聽其獄訟為之神主</hi>請訟於<lb/>
孟涂之所<hi>令斷之也</hi>其衣有血者乃執之<hi>不直者則血見於衣</hi>是請生<lb/>
<hi>言好生也</hi>居山上在丹山西丹山在丹陽南丹陽居属也<hi>今建</hi>
<hi>平郡丹陽城秭歸縣東七里即孟涂所居也</hi>
窫窳龍首居弱水中在狌狌知人名之西其狀如龍首<lb/>
食人<hi>窫窳本蛇身人面為貳負臣所殺復化而成此物也</hi>有木其狀如牛<hi>河圖玉版說芝</hi>
<pb n="KR3l0090_WYG_010-3a"/>
<hi>草𣗳生或如車馬或如龍蛇之狀亦此𩔖也</hi>引之有皮若纓黄蛇<hi>言牽之皮剥如人冠</hi>
<hi>纓及黄蛇狀也</hi>其葉如羅<hi>如綾/羅也</hi>其實如欒<hi>欒木名或作卵或作麻黄本赤枝青葉生</hi>
<hi>雲雨山音樂</hi>其木若蓲<hi>蓲亦木名未詳</hi>其名曰建木在窫窳西弱水<lb/>
上<hi>建木青葉紫莖黒花黄實其下聲無響立無影也</hi>
氐人國<hi>音觸抵之抵</hi>在建木西其為人人面而魚身無足<hi>盖胷</hi>
<hi>以上人胷以下魚也</hi>
巴蛇食𧰼三歳而出其骨君子服之無心腹之疾<hi>今南方蚺</hi>
<hi>蛇吞鹿鹿已爛自絞於𣗳腹中骨皆穿鱗甲間出此其𩔖也楚詞曰有蛇吞象厥大何如說者云長千尋</hi>其<lb/>
<pb n="KR3l0090_WYG_010-3b"/>
為蛇青黄赤黑一曰黑蛇青首在犀牛西<lb/>
旄馬其狀如馬四節有毛<hi>穆天子傳所謂毫馬者亦有旄牛</hi>在巴蛇西<lb/>
北髙山南<lb/>
匈奴<hi>一曰獫狁</hi>開題之國<hi>音/提</hi>列人之國並在西北<hi>三國並在旄馬西北</hi>
　<lb/>
　<lb/>
　<lb/>
　山海經卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山海經卷三</head> <lb/>
    <p>
<pb n="KR3l0090_WYG_003-1a"/>
欽定四庫全書<lb/>
　山海經卷三<lb/>
　　　　　　　　　　　　　晉　郭璞　撰<lb/>
　　北山經<lb/>
北山經之首曰單狐之山多机木<hi>机木似榆可燒以糞稻田出蜀中音飢</hi>
其上多華草漨水出焉<hi>音逢</hi>而西流注于泑水其中多芘<lb/>
石文石<lb/>
又北二百五十里曰求如之山其上多銅其下多玉無<lb/>
<pb n="KR3l0090_WYG_003-1b"/>
草木滑水出焉而西流注于諸毗之水<hi>水出諸毗山也</hi>其中多<lb/>
滑魚其狀如鱓赤背<hi>鱓魚似蛇音善</hi>其音如梧<hi>如人相枝梧聲音吾子之吾</hi>
食之已疣<hi>疣贅也</hi>其中多水馬其狀如馬文臂牛尾<hi>臂前脚也</hi>
<hi>周禮曰馬黑脊而斑臂膢漢武元狩四年燉煌渥洼水出焉以為靈瑞者即此𩔖也</hi>其音如呼<hi>如人</hi>
<hi>叫呼</hi>
又北三百里曰帶山其上多玉其下多青碧有獸焉其<lb/>
狀如馬一角有錯<hi>言角有甲錯也或作厯</hi>其名曰䑏疏<hi>音歡</hi>可以辟<lb/>
火有鳥焉其狀如烏五采而赤文名曰鵸䳜<hi>上已有此鳥疑同名</hi>
<pb n="KR3l0090_WYG_003-2a"/>
是自為牝牡食之不疽<hi>無癰疽病也</hi>彭水出焉而西流注于<lb/>
芘湖之水其中多儵魚<hi>音由</hi>其狀如雞而赤毛三尾六足<lb/>
四首其音如鵲食之可以己憂<lb/>
又北四百里曰譙明之山譙水出焉西流注于河其中<lb/>
多何羅之魚一首而十身其音如吠犬食之已癰有獸<lb/>
焉其狀如貆而赤豪<hi>貆豪猪也音丸</hi>其音如榴榴名曰孟槐可<lb/>
以禦凶<hi>辟凶邪氣也亦在畏狩畫中也</hi>是山也無草木多青雄黄<hi>一作多青</hi>
<hi>碧</hi>
<pb n="KR3l0090_WYG_003-2b"/>
又北三百五十里曰涿光之山囂水出焉而西流注于<lb/>
河其中多鰼鰼之魚<hi>音袴褶之褶</hi>其狀如鵲而十翼鱗皆在<lb/>
羽端其音如鵲可以禦火食之不癉其上多松栢其下<lb/>
多㯶橿其獸多麢羊其鳥多蕃<hi>未詳或云即鴞音煩</hi>
又北三百八十里曰虢山其上多漆其下多桐椐<hi>桐梧桐也</hi>
<hi>椐樻木腫節中杖椐音祛</hi>其陽多玉其隂多鐵伊水出焉西流注于<lb/>
河其獸多槖駝<hi>有肉鞍善行流沙中日行三百里其負千斤知水泉所在也</hi>其鳥多<lb/>
寓狀如䑕而鳥翼其音如羊可以禦兵<lb/>
<pb n="KR3l0090_WYG_003-3a"/>
又北四百里至于虢山之尾其上多玉而無石魚水出<lb/>
焉西流注于河其中多文貝<lb/>
又北二百里曰丹熏之山其上多樗柏其草多韭薤<hi>皆山</hi>
<hi>菜爾雅有其名</hi>多丹雘熏水出焉而西流注于棠水有獸焉其<lb/>
狀如䑕而兔首麋身其音如獋犬以其尾飛<hi>或作髯飛獋音豪</hi>
名曰耳䑕食之不䐆<hi>䐆大腹也見禆倉音采</hi>又可以禦百毒<lb/>
又北二百八十里曰石者之山其上無草木多瑶碧泚<lb/>
水出焉西流注于河有獸焉其狀如豹而文題白身<hi>題額</hi>
<pb n="KR3l0090_WYG_003-3b"/>
<hi>也</hi>名曰孟極是善伏其鳴自呼<lb/>
又北百一十里曰邊春之山<hi>或作舂山</hi>多葱葵韭<hi>山葱名茖大葉</hi>桃<lb/>
李<hi>山桃榹桃子小不解核也</hi>杠水出焉而西流注于泑澤有獸焉其<lb/>
狀如禺而文身善笑見人則卧<hi>言佯眠也</hi>名曰幽鴳<hi>或作嬻嬒鴳音</hi>
<hi>遏</hi>其鳴自呼<lb/>
又北二百里曰蔓聨之山<hi>萬連二音</hi>其上無草木有獸焉其<lb/>
狀如禺而有鬛牛尾文臂馬蹄見人則呼名曰足訾其<lb/>
鳴自呼有鳥焉羣居而朋飛<hi>朋猶輩也</hi>其毛如雌雉名曰鵁<lb/>
<pb n="KR3l0090_WYG_003-4a"/>
<hi>音交或作渇也</hi>其鳴自呼食之已風<lb/>
又北百八十里曰單張之山其上無草木有獸焉其狀<lb/>
如豹而長尾人首而牛耳一目名曰諸犍其鳴善吒<lb/>
行則銜其尾居則蟠其尾有鳥焉其狀如雉而文首白<lb/>
翼黄足名曰白鵺<hi>音夜</hi>食之已嗌痛<hi>嗌咽也榖梁傳曰嗌不容粒今吴人呼咽</hi>
<hi>為嗌音隘</hi>可以已痸<hi>痸癡病也</hi>櫟水出焉而南流注于杠水<lb/>
又北三百二十里曰灌題之山其上多樗柘其下多流<lb/>
沙多砥有獸焉其狀如牛而白尾其音如訆<hi>如人呼喚訆音叫</hi>
<pb n="KR3l0090_WYG_003-4b"/>
名曰那父有鳥焉其狀如雌雉而人面見人則躍<hi>躍跳</hi>名<lb/>
曰竦斯其鳴自呼也匠韓之水出焉而西流注于泑澤<lb/>
其中多磁石<hi>可以取鐵管子曰山上有磁石者下必有銅音慈</hi>
又北二百里曰潘侯之山其上多松栢其下多榛楛其<lb/>
陽多玉其隂多鐵有獸焉其狀如牛而四節生毛名曰<lb/>
旄牛<hi>今旄牛背膝及胡尾皆有長毛</hi>邊水出焉而南流注于櫟澤<lb/>
又北二百三十里曰小咸之山無草木冬夏有雪<lb/>
北二百八十里曰大咸之山無草木其下多玉是山也<lb/>
<pb n="KR3l0090_WYG_003-5a"/>
四方不可以上有蛇名曰長蛇其毛如彘豪<hi>説者云長百尋今蝮</hi>
<hi>蛇色似艾綬文文間有毛如猪鬐此其𩔖也常山亦有長蛇與此形不同</hi>其音如皷柝<hi>如人行夜</hi>
<hi>敲木柝聲音託</hi>
又北三百二十里曰敦薨之山其上多㯶柟其下多茈<lb/>
草敦薨之水出焉而西流注于泑澤出于崑崙之東北<lb/>
隅實惟河源<hi>即河水出崑崙之處</hi>其中多赤鮭<hi>今名鯸鮐為鮭魚音圭</hi>其獸<lb/>
多兕旄牛<hi>或作撲牛撲牛見離騷天問所未詳</hi>其鳥多鳲鳩<lb/>
又北二百里曰少咸之山無草木多青碧有獸焉其狀<lb/>
<pb n="KR3l0090_WYG_003-5b"/>
如牛而赤身人面馬足名曰窫窳<hi>爾雅云窫窳似<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>虎爪與此錯軋愈二音</hi>
其音如嬰兒是食人敦水出焉東流注于鴈門之水<hi>水出</hi>
<hi>鴈門山間</hi>其中多䰽䰽之魚<hi>音沛未詳或作鯆</hi>食之殺人<lb/>
又北二百里曰獄法之山瀤澤之水出焉<hi>音懐</hi>而東北流<lb/>
注于泰澤其中多䲃魚<hi>音藻</hi>其狀如鯉而雞足食之已疣<lb/>
有獸焉其狀如犬而人面善投見人則笑其名山<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>
                    <hi>音暉</hi>
其行如風<hi>言疾</hi>見則天下大風<lb/>
又北二百里曰北嶽之山多枳棘剛木<hi>檀柘之木</hi>有獸焉其<lb/>
<pb n="KR3l0090_WYG_003-6a"/>
狀如牛而四角人目彘耳其名曰諸懐其音如鳴鴈是<lb/>
食人諸懐之水出焉而西流注于囂水其中多鮨魚<hi>音詣</hi>
魚身而犬首其音如嬰兒<hi>今海中有虎鹿魚及海狶體皆如魚面頭似虎鹿猪此其</hi>
<hi>𩔖也</hi>食之已狂<lb/>
又北百八十里曰渾夕之山無草木多銅玉囂水出焉<lb/>
而西北流注于海有蛇一首兩身名曰肥遺見則其國<lb/>
大旱<hi>管子曰涸水之精名曰蟡一頭而兩身其狀如蛇長八尺以其名呼之可使取魚龜亦此𩔖</hi>
又北五十里曰北單之山無草木多葱韭<lb/>
<pb n="KR3l0090_WYG_003-6b"/>
又北百里曰羆差之山無草木多馬<hi>野馬也似馬而小</hi>
又北百八十里曰北鮮之山是多馬鮮水出焉而西北<lb/>
流注于涂吾之水<hi>漢元狩二年馬出涂吾水中也</hi>
又北百七十里曰隄山<hi>或作䧑古字耳</hi>多馬有獸焉其狀如豹<lb/>
而文首名曰狕<hi>音么</hi>隄水出焉而東流注于泰澤其中多<lb/>
龍龜<lb/>
凡北山經之首自單狐之山至于隄山凡二十五山五<lb/>
千四百九十里其神皆人面蛇身其祠之毛用一雄雞<lb/>
<pb n="KR3l0090_WYG_003-7a"/>
彘瘞吉玉用一珪瘞而不糈<hi>言祭不用米皆埋其所用牲玉</hi>其山北人<lb/>
皆生食不火之物<hi>或作皆生食而不火</hi>
北次二經之首在河之東其首枕汾<hi>臨汾水上也音墳</hi>其名曰<lb/>
管涔之山<hi>今在太原郡故汾陽縣北秀容山涔音岑</hi>其上無木而多草其下<lb/>
多玉汾水出焉而西流注于河<hi>至汾陽縣北西入河</hi>
又西二百五十里曰少陽之山其上多玉其下多赤銀<lb/>
<hi>銀之精也</hi>酸水出焉而東流注于汾水其中多美赭<hi>管子曰山上有</hi>
<hi>赭者其下有鐵</hi>
<pb n="KR3l0090_WYG_003-7b"/>
又北五十里曰縣雍之山<hi>今在晉陽縣西名汲甕雍音甕</hi>其上多玉其<lb/>
下多銅其獸多閭麋<hi>閭即羭也似驢而歧蹄角如麢羊一名山驢周禮曰北唐以閭亦見</hi>
<hi>鄉射禮</hi>其鳥多白翟白䳑<hi>即白鵫也音于六反</hi>晉水出焉而東南流<lb/>
注于汾水<hi>東過晉陽南又東入汾</hi>其中多鮆魚其狀如儵而赤麟<lb/>
<hi>小魚曰儵</hi>其音如叱食之不驕<hi>或作騷騷臭也</hi>
又北二百里曰狐岐之山無草木多青碧勝水出焉而<lb/>
東北流注于汾水其中多蒼玉<lb/>
又北三百五十里曰白沙山廣員三百里盡沙也無草<lb/>
<pb n="KR3l0090_WYG_003-8a"/>
木鳥獸鮪水出于其上潛于其下<hi>出山之頂停其底也</hi>是多白玉<lb/>
又北四百里曰爾是之山無草木無水<lb/>
又北三百八十里曰狂山無草木是山也冬夏有雪狂<lb/>
水出焉而西流注于浮水其中多美玉<lb/>
又北三百八十里曰諸餘之山其上多銅玉其下多松<lb/>
栢諸餘之水出焉而東流注于旄水<lb/>
又北三百五十里曰敦頭之山其上多金玉無草木旄<lb/>
水出焉而東流注于印澤其中多<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬<hi>音勃</hi>牛尾而白身<lb/>
<pb n="KR3l0090_WYG_003-8b"/>
一角其音如呼<lb/>
又北三百五十里曰鉤吾之山其上多玉其下多銅有<lb/>
獸焉其狀如羊身人面其目在腋下虎齒人爪其音如<lb/>
嬰兒名曰狍鴞是食人<hi>為物貪淋食人未盡還害其身像在夏鼎左傳所謂饕餮是也</hi>
<hi>狍音咆</hi>
又北三百里曰北囂之山無石其陽多碧其隂多玉有<lb/>
獸焉其狀如虎而白身犬首馬尾彘鬛名曰獨𤞞<hi>音谷</hi>有<lb/>
鳥焉其狀如鳥人面名曰<graphic n="KR1829" url="https://raw.githubusercontent.com/kanripo/KR-Gaiji/master/images/KR1829.png" mimeType="image/png"/>
                    <graphic n="KR2061" url="https://raw.githubusercontent.com/kanripo/KR-Gaiji/master/images/KR2061.png" mimeType="image/png"/>
                    <hi>般冒兩音或作夏也</hi>宵飛而晝伏<lb/>
<pb n="KR3l0090_WYG_003-9a"/>
<hi>鵂鶹之屬</hi>食之已暍<hi>中熱也音謁</hi>涔水出焉而東流注于卭澤<lb/>
又北三百五十里曰梁渠之山無草木多金玉脩水出<lb/>
焉而東流注于鴈門<hi>水名</hi>其獸多居暨其狀如彚而赤毛<lb/>
<hi>彚似鼠赤毛如刺猬也彚音渭</hi>其音如豚有鳥焉其狀如夸父<hi>或作舉父</hi>四<lb/>
翼一目犬尾名曰囂其音如鵲食之已腹痛可以止衕<lb/>
<hi>治洞下也音洞</hi>
又北四百里曰姑灌之山無草木是山也冬夏有雪<lb/>
又北三百八十里曰湖灌之山其陽多玉其隂多碧多<lb/>
<pb n="KR3l0090_WYG_003-9b"/>
馬湖灌之水出焉而東流注于海其中多䱇<hi>亦鱓魚字</hi>有木<lb/>
焉其葉如柳而赤理<lb/>
又北水行五百里流沙三百里至于洹山其上多金玉<lb/>
三桑生之其樹皆無枝其髙百仞百果樹生之其下多<lb/>
怪蛇<lb/>
又北三百里曰敦題之山無草木多金玉是錞于北海<lb/>
凡北次二經之首自管涔之山至于敦題之山凡十七<lb/>
山五千六百九十里其神皆蛇身人面其祠毛用一雄<lb/>
<pb n="KR3l0090_WYG_003-10a"/>
雞彘瘞<hi>埋之</hi>用一璧一珪投而不糈<hi>擿玉於山中以禮神不埋之也</hi>
北次三經之首曰太行之山<hi>今在河内野王縣西北行音户剛反</hi>其首曰<lb/>
歸山其上有金玉其下有碧有獸焉其狀如麢羊而四<lb/>
角馬尾而有距其名曰䮝善還<hi>還旋旋儛也暉音暉</hi>其鳴自訆有<lb/>
鳥焉其狀如鵲白身赤尾六足其名曰䴅<hi>音犇</hi>是善驚其<lb/>
鳴自詨<hi>今吴人謂呼為詨音呼交反</hi>
又東北二百里曰龍侯之山無草木多金玉決決之水<lb/>
出焉<hi>音訣</hi>而東流注于河其中多人魚其狀如䱱魚四足<lb/>
<pb n="KR3l0090_WYG_003-10b"/>
其音如嬰兒<hi>䱱見中山經或曰人魚即鯢也似鮎而四足聲如小兒啼今亦呼鮎為䱱音蹄</hi>食<lb/>
之無癡疾<lb/>
又東北二百里曰馬成之山其上多文石其隂多金玉<lb/>
有獸焉其狀如白犬而黑頭見人則飛<hi>言肉翅飛行自在</hi>其名<lb/>
曰天馬其鳴自訆有鳥焉其狀如烏首白而身青足黄<lb/>
是名曰鶌鶋<hi>屈居二音或作鳴</hi>其鳴自詨食之不飢可以已寓<lb/>
<hi>未詳或曰寓猶誤也</hi>
又東北七十里曰咸山其上多玉其下多銅是多松栢<lb/>
<pb n="KR3l0090_WYG_003-11a"/>
草多茈草條菅之水出焉<hi>菅音間</hi>而西南流注于長澤其<lb/>
中多器酸三歲一成<hi>所未詳也</hi>食之已癘<lb/>
又東北二百里曰天池之山其上無草木多文石有獸<lb/>
焉其狀如兔而䑕首以其背飛<hi>用其背上毛飛飛則仰也</hi>其名曰飛<lb/>
䑕澠水出焉潛于其下<hi>停山底也</hi>其中多黄堊<hi>堊土也</hi>
又東三百里曰陽山其上多玉其下多金銅有獸焉其<lb/>
狀如牛而赤尾其頸腎其狀如句瞿<hi>言頸上有肉腎句瞿牛也音劬</hi>其<lb/>
名曰領胡其鳴自詨食之已狂有鳥焉其狀如雌雉而<lb/>
<pb n="KR3l0090_WYG_003-11b"/>
五彩以文是自為牝牡名曰象蛇其鳴自詨留水出焉<lb/>
而南流注于河其中有<graphic n="KR1515" url="https://raw.githubusercontent.com/kanripo/KR-Gaiji/master/images/KR1515.png" mimeType="image/png"/>父之魚<hi>音陷</hi>其狀如鮒魚魚首<lb/>
而彘身食之已嘔<lb/>
又東三百五十里曰賁聞之山其上多蒼玉其下多黄<lb/>
堊多涅石<lb/>
又北百里曰王屋之山<hi>今在河東東垣縣北書曰至于王屋也</hi>是多石㶌<lb/>
水出焉<hi>㶌音輦</hi>而西北流注于泰澤<hi>地理志王屋山沇水所出㶌沇聲相近殆</hi>
<hi>一水耳沇則濟㶌也</hi>
<pb n="KR3l0090_WYG_003-12a"/>
又東北三百里曰教山其上多玉而無石教水出焉西<lb/>
流注于河是水冬乾而夏流實惟乾河<hi>今河東聞喜縣東北有乾河口</hi>
<hi>因名乾河里但有故溝處無復水即是也</hi>其中有兩山是山也廣員三百步<lb/>
其名曰發丸之山其上有金玉<lb/>
又南三百里曰景山<hi>外傳曰景霍以為城</hi>南望鹽販之澤<hi>即鹽池也今在</hi>
<hi>河東猗氏縣或無販字</hi>北望少澤其上多草藷藇<hi>根似羊蹄可食曙豫二音今江</hi>
<hi>南單呼為藷音儲語有輕重耳</hi>其草多秦椒<hi>子似椒而細葉草也</hi>其隂多赭其陽<lb/>
多玉有鳥焉其狀如蛇而四翼六目三足名曰酸與其<lb/>
<pb n="KR3l0090_WYG_003-12b"/>
鳴自詨見則其邑有恐<hi>或曰食之不醉</hi>
又東南三百二十里曰孟門之山<hi>尸子曰龍門未辟吕梁未鑿河出於孟門</hi>
<hi>之上大溢逆流無有丘陵髙阜滅之名曰洪水穆天子傳曰北升孟門九河之澄</hi>其上多蒼玉<lb/>
多金其下多黄堊多涅石<lb/>
又東南三百二十里曰平山平水出于其上潛于其下<lb/>
是多美玉<lb/>
又東二百里曰京山有美玉多漆木多竹其陽有赤銅<lb/>
其隂有𤣥䃤<hi>黒砥名也尸子曰加𤣥黄砥明色非一也䃤音竹篠之篠</hi>髙水出焉南<lb/>
<pb n="KR3l0090_WYG_003-13a"/>
流注于河<lb/>
又東二百里曰虫尾之山其上多金玉其下多竹多青<lb/>
碧丹水出焉南流注于河薄水出焉<hi>淮南子曰薄水出鮮于山</hi>而東<lb/>
南流注于黄澤<lb/>
又東三百里曰彭毗之山其上無草木多金玉其下多<lb/>
水蚤林之水出焉<hi>音早</hi>東南流注于河肥水出焉而南流<lb/>
注于牀水其中多肥遺之蛇<lb/>
又東百八十里曰小侯之山明漳之水出焉南流注于<lb/>
<pb n="KR3l0090_WYG_003-13b"/>
黄澤有鳥焉其狀如烏而白文名曰鴣<graphic n="KR2570" url="https://raw.githubusercontent.com/kanripo/KR-Gaiji/master/images/KR2570.png" mimeType="image/png"/>
                    <hi>姑習二音</hi>食之不<lb/>
灂<hi>不瞧目也或作㬭音醮</hi>
又東三百七十里曰泰頭之山共水出焉<hi>音恭</hi>南注于虖<lb/>
沱<hi>呼佗二音下同</hi>其上多金玉其下多竹箭<lb/>
又東北二百里曰軒轅之山其上多銅其下多竹有鳥<lb/>
焉其狀如梟而白首其名曰黄鳥其鳴自詨食之不妬<lb/>
又北二百里曰謁戾之山<hi>今在上黨郡涅縣</hi>其上多松栢有金<lb/>
玉沁水出焉南流注于河<hi>至滎陽縣東北入河或出榖述縣羊頭山也</hi>其東<lb/>
<pb n="KR3l0090_WYG_003-14a"/>
有林焉名曰丹林丹林之水出焉南流注于河嬰侯之<lb/>
水出焉北流注于氾水<lb/>
東三百里曰沮洳之山<hi>詩云彼汾沮洳</hi>無草木有金玉濝水出<lb/>
焉<hi>音其</hi>南流注于河<hi>今淇水出汲郡隆慮縣大號山東過河内縣南為白溝</hi>
又北三百里曰神囷之山<hi>音如倉囷之囷</hi>其上有文石其下有<lb/>
白蛇有飛蟲黄水出焉而東流注于洹<hi>洹水出汲郡林慮縣東北至魏</hi>
<hi>郡長樂入清水洹音丸</hi>滏水出焉而東流注于歐水<hi>滏水今出臨水縣西滏口</hi>
<hi>山經鄴西北至列人縣入于漳其水熱</hi>
<pb n="KR3l0090_WYG_003-14b"/>
又北二百里曰發鳩之山<hi>今在上黨郡長子縣西</hi>其上多柘木有<lb/>
鳥焉其狀如烏文首白喙赤足名曰精衛其鳴自詨是<lb/>
炎帝之少女名曰女娃<hi>炎帝神農也娃惡佳反語誤或作階</hi>女娃遊于東<lb/>
海溺而不返故為精衛常銜西山之木石以堙于東海<lb/>
<hi>堙塞也音因</hi>漳水出焉<hi>濁漳/音章</hi>東流注于河<hi>或曰出長子縣鹿谷山而東至鄴入</hi>
<hi>清漳</hi>
又東北百二十里曰少山<hi>今在樂平郡沽縣沽縣故屬上黨</hi>其上有金<lb/>
玉其下有銅清漳之水出焉東流于濁漳之水<hi>清漳出少山大</hi>
<pb n="KR3l0090_WYG_003-15a"/>
<hi>繩谷至武安縣南暴宫邑入于濁漳或曰東北至邑城入于大河也</hi>
又東北二百里曰錫山其上多玉其下有砥牛首之水<lb/>
出焉而東流注于滏水<lb/>
又北二百里曰景山有美玉景水出焉東南流注于海<lb/>
澤<lb/>
又北百里曰題首之山有玉焉多石無水<lb/>
又北百里曰繡山其上有玉青碧其木多栒<hi>木中枚也音荀</hi>其<lb/>
草多芍藥芎窮<hi>芍藥一名辛夷亦香草屬</hi>洧水出焉而東流注于河<lb/>
<pb n="KR3l0090_WYG_003-15b"/>
其中有鱯<hi>鱯似鮎而大白色也</hi>黽<hi>䵸黽似蝦蟇小而青或曰蠖黽一物名耳</hi>
又北百二十里曰松山陽水出焉東北流注于河<lb/>
又北百二十里曰敦與之山其上無草木有金玉溹水<lb/>
出于其陽<hi>音悉各反</hi>而東流注于泰陸之水<hi>大陸水今鉅鹿北廣平澤即其</hi>
<hi>水</hi>泜水出于其隂<hi>音抵/肆反</hi>而東流注于彭水<hi>今泜水出中丘縣西窮泉</hi>
<hi>谷東注于堂陽縣入于漳水</hi>槐水出焉而東流注于泜澤<lb/>
又北百七十里曰柘山其陽有金玉其隂有鐵歴聚之<lb/>
水出焉而北流注于洧水<lb/>
<pb n="KR3l0090_WYG_003-16a"/>
又北三百里曰維龍之山其上有碧玉其陽有金其隂<lb/>
有鐵肥水出焉而東流注于臯澤其中多礨石<hi>未詳也音雷或</hi>
<hi>作壘磈壘大石貌或曰石名</hi>敞鐵之水出焉而北流注于大澤<lb/>
又北百八十里曰白馬之山其陽多石玉其隂多鐡多<lb/>
赤銅木馬之水出焉而東北流注于虖沱<hi>呼陀二音</hi>
又北二百里曰空桑之山無草木<hi>上已有此山疑同名也</hi>冬夏有<lb/>
雪空桑之水出焉東流注于虖沱<lb/>
又北三百里曰泰戱之山無草木多金玉有獸焉其狀<lb/>
<pb n="KR3l0090_WYG_003-16b"/>
如羊一角一目目在耳後其名曰䍶䍶<hi>音屋棟之棟</hi>其鳴自<lb/>
訆虖沱之水出焉<hi>今虖沱水出鴈門鹵成縣南武夫山</hi>而東流注于漊水<lb/>
<hi>音樓</hi>液女之水出于其陽南流注于沁水<hi>液音悦懌之懌</hi>
又北三百里曰石山多藏金玉濩濩之水出焉<hi>濩音尺蠖之蠖</hi>
而東流注于虖沱鮮于之水出焉而南流注于虖沱<lb/>
又北二百里曰童戎之山臯涂之水出焉而東流注于<lb/>
漊液水<lb/>
又北三百里曰髙是之山<hi>今在北地靈丘縣</hi>滋水出焉<hi>音慈</hi>而南<lb/>
<pb n="KR3l0090_WYG_003-17a"/>
流注于虖沱其木多㯶其草多條<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>水出焉<hi>音冦</hi>東流注<lb/>
于河<hi>過博陵縣南又東北入于易水</hi>
又北三百里曰陸山多美玉<graphic n="KR4113" url="https://raw.githubusercontent.com/kanripo/KR-Gaiji/master/images/KR4113.png" mimeType="image/png"/>水出焉<hi>或作郯水</hi>而東流注<lb/>
于河<lb/>
又北二百里曰沂山<hi>音祈</hi>般水出焉<hi>音盤</hi>而東流注于河<lb/>
北百二十里曰燕山多嬰石<hi>言石似玉有符彩嬰帶所謂燕石者</hi>燕水出<lb/>
焉東流注于河<lb/>
又北山行五百里水行五百里至于饒山是無草木多<lb/>
<pb n="KR3l0090_WYG_003-17b"/>
瑶碧其獸多槖駝其鳥多鶹<hi>未詳或曰鶹鵂鶹也</hi>歴虢之水出焉<lb/>
而東流注于河其中有師魚食之殺人<hi>未詳或作鯢</hi>
又北四百里曰乾山無草木其陽有金玉其隂有鐵而<lb/>
無水有獸焉其狀如牛而三足其名曰獂<hi>音元</hi>其鳴自詨<lb/>
又北五百里曰倫山倫水出焉而東流注于河有獸焉<lb/>
其狀如麋其川在尾上<hi>川竅也</hi>其名曰羆<lb/>
又北五百里曰碣石之山<hi>水經曰碣石山今在遼西臨渝縣南水中或曰在右北平</hi>
<hi>驪城縣海邊山</hi>繩水出焉而東流注于河其中多蒲夷之魚<hi>未詳</hi>
<pb n="KR3l0090_WYG_003-18a"/>
其上有玉其下多青碧<lb/>
又北水行五百里至于鴈門之山無草木<hi>鴈門山即北陵西隃鴈之</hi>
<hi>所出因以名云在髙柳北</hi>
又北水行四百里至于泰澤其中有山焉曰帝都之山<lb/>
廣員百里無草木有金玉<lb/>
又北五百里曰錞于母逢之山北望雞號之山其風如<lb/>
䬅<hi>䬅急風貌也音戾或云飄風也</hi>西望幽都之山浴水出焉<hi>浴即黒水也</hi>是<lb/>
有大蛇赤首白身其音如牛見則其邑大旱<lb/>
<pb n="KR3l0090_WYG_003-18b"/>
凡北次三經之首自太行之山以至于毋逢之山凡四<lb/>
十六山萬二千三百五十里其神狀皆馬身而人面者<lb/>
二十神其祠之皆用一藻茝瘞之<hi>藻聚藻茝香草蘭之𩔖音昌代反</hi>其十<lb/>
四神狀皆彘身而載玉其祠之皆玉不瘞<hi>不埋所用玉也</hi>其十<lb/>
神狀皆彘身而八足蛇尾其祠之皆用一璧瘞之大凡<lb/>
四十四神皆用稌糈米祠之此皆不火食<lb/>
　右北經之山志凡八十七山二萬三千二百三十里<lb/>
　山海經卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山海經卷十七</head> <lb/>
    <p>
<pb n="KR3l0090_WYG_017-1a"/>
欽定四庫全書<lb/>
　山海經卷十七<lb/>
　　　　　　　　　　　　　晉　郭璞　撰<lb/>
　　大荒北經<lb/>
東北海之外大荒之中河水之間附禺之山帝顓頊與<lb/>
九嬪葬焉<hi>此皆殊俗義所作冡</hi>爰有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>久文貝離俞鸞鳥凰鳥大<lb/>
物小物<hi>言備有也</hi>有青鳥琅鳥𤣥鳥黄鳥虎豹熊羆黄蛇視<lb/>
肉璿瑰瑶碧皆出衛於山<hi>在其山邉也</hi>丘方圓三百里丘南<lb/>
<pb n="KR3l0090_WYG_017-1b"/>
帝俊竹林在焉大可為舟<hi>言舜林中竹一節則可以為船也</hi>竹南有赤<lb/>
澤水<hi>水色赤也</hi>名曰封淵<hi>封亦/大也</hi>有三桑無枝<hi>皆髙百仭</hi>丘西有沉<lb/>
淵顓頊所浴<lb/>
有胡不與之國<hi>一國復名耳今胡夷語皆通然</hi>烈姓黍食<lb/>
大荒之中有山名曰不咸有肅愼氏之國<hi>今肅愼國去遼東三千餘</hi>
<hi>里穴居無衣衣猪皮冬以膏塗體厚數分用却風寒其人皆工射弓長四尺勁强箭以楛為之長尺五寸青石</hi>
<hi>為鏑此春秋時隼集陳侯之庭所得矢也晋大興三年平州刺史崔毖遣别駕髙㑹使來獻肅愼氏之弓矢箭</hi>
<hi>鏃有似銅骨作者問云轉與海内國通得用此今名之為挹婁國出好貂赤玉豈從海外轉而至此乎後漢書</hi>
<pb n="KR3l0090_WYG_017-2a"/>
<hi>所謂挹婁者是也</hi>有蜚蛭四翼<hi>翡窒両音</hi>有蟲獸首蛇身名曰琴蟲<lb/>
<hi>亦蛇𩔖也</hi>有人名曰大人有大人之國釐姓黍食有大青蛇<lb/>
黄頭食麈<hi>今南方蚺蛇食鹿鹿亦麈属也</hi>有榆山有鯀攻程州之山<hi>皆因</hi>
<hi>其事而名物也</hi>
大荒之中有山名曰衡天有先民之山有槃木千里<hi>音盤</hi>
有叔歜國<hi>音作感反一音觸</hi>顓頊之子黍食使四鳥虎豹熊羆<lb/>
有黑蟲如熊狀名曰猎猎<hi>或作獡音夕同</hi>有北齊之國姜姓使<lb/>
虎豹熊羆<lb/>
<pb n="KR3l0090_WYG_017-2b"/>
大荒之中有山名曰先檻大逢之山河濟所入海北注<lb/>
焉<hi>河濟注海已復出海外入此山中也</hi>其西有山名曰禹所積石有陽山<lb/>
者有順山者順水出焉<lb/>
有始州之國有丹山<hi>此山純出丹朱也竹書曰和甲西征得一丹山今所在亦有丹山丹</hi>
<hi>出土穴中</hi>
有大澤方千里羣鳥所解<hi>穆天子傳曰北至廣原之野飛鳥所解其羽乃於此獵鳥</hi>
<hi>獸絶羣載羽百車竹書亦曰穆王北征行流沙千里積羽千里皆謂此澤也</hi>有毛民之國<hi>其人</hi>
<hi>面體皆生毛</hi>依姓食黍使四鳥禹生均國均國生役采<hi>采一作來</hi>
<pb n="KR3l0090_WYG_017-3a"/>
役采生修鞈<hi>音如單祫之祫</hi>修鞈殺綽人<hi>人名</hi>帝念之潛為之國<lb/>
<hi>潛宻用之為國</hi>是此毛民<lb/>
有儋耳之國任姓<hi>其人耳大下儋垂在肩上朱崖儋耳鏤畫其耳亦以放之也</hi>禺號<lb/>
子食榖北海之渚中<hi>言在海島中種粟給食謂禺彊也</hi>有神人面鳥身<lb/>
珥兩青蛇踐兩赤蛇名曰禺彊<lb/>
大荒之中有山名曰北極天櫃<hi>音匱</hi>海水北注焉有神九<lb/>
首人面鳥身名曰九鳯又有神衘蛇操蛇其狀虎首人<lb/>
身四蹄長肘名曰彊良<hi>亦在畏獸畵中</hi>
<pb n="KR3l0090_WYG_017-3b"/>
大荒之中有山名曰成都載天有人珥兩黄蛇把兩黄<lb/>
蛇名曰夸父后土生信信生夸父夸父不量力欲追日<lb/>
景逮之於禺谷<hi>禺淵日所入也今作虞</hi>將飲河而不足也將走大<lb/>
澤未至死于此<hi>渴死</hi>應龍已殺蚩尤又殺夸父<hi>上云夸父不量力與</hi>
<hi>日競而死今此復云為應龍所殺死無定名觸事而寄明其變化無方不可揆測</hi>乃去南方處<lb/>
之故南方多雨<hi>言龍水物以𩔖相感故也</hi>又有無膓之國是任姓<hi>為人</hi>
<hi>長也</hi>無繼子食魚<hi>繼亦當作䏿/謂膊膓也</hi>共工臣名曰相繇<hi>相栁也語聲轉</hi>
<hi>耳</hi>九首蛇身自環<hi>言轉/旋也</hi>食于九土<hi>言食/殘也</hi>其所歍所尼<hi>歍嘔</hi>
<pb n="KR3l0090_WYG_017-4a"/>
<hi>猶噴吒尼止也</hi>即為源澤<hi>言多/氣力</hi>不辛乃苦<hi>言氣/酷烈</hi>百獸莫能處<hi>言畏</hi>
<hi>之也</hi>禹湮洪水殺相繇<hi>禹塞洪水由以溺殺之也</hi>其血腥臭不可生榖<lb/>
其地多水不可居也<hi>言其膏血滂流成淵水也</hi>禹湮之三仭三沮<hi>言禹</hi>
<hi>以土塞之地䧟壊也</hi>乃以為池羣帝是因以為臺<hi>地下宜積土故衆帝因來在此</hi>
<hi>共作臺</hi>在崑崙之北有岳之山㝷竹生焉<hi>㝷大竹名</hi>
大荒之中有山名曰不句海水入焉有係昆之山者有<lb/>
共工之臺射者不敢北嚮<hi>言畏之也</hi>有人衣青衣名曰黄帝<lb/>
女魃<hi>音如旱魃之魃</hi>蚩尤作兵伐黄帝黄帝乃令應龍攻之冀<lb/>
<pb n="KR3l0090_WYG_017-4b"/>
州之野<hi>冀州中土也黄帝亦教虎豹熊羆以與炎帝戰于阪泉之野而滅之見史記</hi>應龍畜<lb/>
水蚩尤請風伯雨師縱大風雨黄帝乃下天女曰魃雨<lb/>
止遂殺蚩尤魃不得復上所居不雨<hi>旱氣在也</hi>叔均言之帝<lb/>
後置之赤水之北<hi>遠徙之也</hi>叔均乃為田祖<hi>主田之官詩云田祖有神</hi>魃<lb/>
時亡之<hi>畏見逐也</hi>所欲逐之者令曰神北行<hi>向水位也</hi>先除水道<lb/>
决通溝瀆<hi>言逐之必得雨故見先除水道今之逐魃是也</hi>
有人方食魚名曰深目民之國昐姓食魚<hi>亦胡𩔖但眼絶深黄帝時</hi>
<hi>姓也</hi>
<pb n="KR3l0090_WYG_017-5a"/>
有鍾山者有女子衣青衣名曰赤水女子獻<hi>神女也</hi>
大荒之中有山名曰融父山順水入焉有人名曰犬戎<lb/>
黄帝生苖龍苖龍生融吾融吾生弄<hi>一作卞</hi>明弄明生白<lb/>
犬白犬有牝牡<hi>言自相配合也</hi>是為犬戎肉食有赤獸馬狀無<lb/>
首名曰戎宣王尸<hi>犬戎之神名也</hi>
有山名曰齊州之山君山鬵山<hi>音朁</hi>鮮野山魚山有人一<lb/>
目當面中生一曰是威姓少昊之子食黍有繼無民繼<lb/>
無民任姓無骨子食氣魚<hi>言有無骨人也尸子曰徐偃王有筋無骨</hi>
<pb n="KR3l0090_WYG_017-5b"/>
西北海外流沙之東有國曰中䡢顓頊之子食黍有國<lb/>
名曰頼丘有犬戎國有神人面獸身名曰犬戎<lb/>
西北海外黑水之北有人有翼名曰苖民<hi>三苖之民</hi>顓頊生<lb/>
驩頭驩頭生苖民苖民釐姓食肉有山名曰章山<lb/>
大荒之中有衡石山九隂山泂野之山上有赤𣗳青葉<lb/>
赤華名曰若木<hi>生崑崙西附西極其華光赤下照地</hi>有牛黎之國有人無<lb/>
骨儋耳之子<hi>儋耳乂生無骨子也</hi>
西北海之外赤水之北有章尾山有神人面蛇身而赤<lb/>
<pb n="KR3l0090_WYG_017-6a"/>
<hi>身長千里</hi>直目正乘<hi>直目目從也/正乘未聞</hi>其暝乃晦其視乃明<hi>言視為晝</hi>
<hi>眠為夜也</hi>不食不寢不息風雨是謁<hi>言能請/致風雨</hi>是燭九隂<hi>照九隂之</hi>
<hi>幽𨼆也</hi>是謂燭龍<hi>離騷曰日安不到燭龍何燿詩含神霧曰天不足西北無有隂陽消息故有龍</hi>
<hi>衘精以徃照天門中云淮南子曰蔽于委羽之山不見天日也</hi>
　<lb/>
　<lb/>
　<lb/>
　<lb/>
<pb n="KR3l0090_WYG_017-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山海經卷十七<lb/>
</p>
<p>
</p>
  </div>
</body>
</text>
</TEI>
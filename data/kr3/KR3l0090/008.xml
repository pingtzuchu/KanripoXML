<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山海經卷八</head> <lb/>
    <p>
<pb n="KR3l0090_WYG_008-1a"/>
欽定四庫全書<lb/>
　山海經卷八<lb/>
　　　　　　　　　　　　　晋　郭璞　撰<lb/>
　　海外北經<lb/>
海外自東北陬至西北陬者<lb/>
無䏿之國<hi>音啓或作綮</hi>在長股東為人無䏿<hi>䏿肥膓也其人穴居食土無男</hi>
<hi>女死即埋之其心不朽死百廿歳乃復更生</hi>
鍾山之神名曰燭隂<hi>燭龍也是燭九隂因名云</hi>視為晝暝為夜吹為<lb/>
<pb n="KR3l0090_WYG_008-1b"/>
冬呼為夏不飲不食不息息為風<hi>息氣息也</hi>身長千里在無<lb/>
䏿之東其為物人面蛇身赤色居鍾山下<hi>淮南子曰龍身一足</hi>
一目國在其東一目中其面而居一曰有手足<lb/>
柔利國在一目東為人一手一足反膝曲足居上<hi>一脚一手</hi>
<hi>反卷曲也</hi>一云畱利之國人足反折<lb/>
共工之臣曰相桞氏<hi>共工覇九州者</hi>九首以食於九山<hi>頭各自食一山</hi>
<hi>之物言貪曓難饜</hi>相桞之所抵厥為澤谿<hi>抵觸厥掘也音撅</hi>禹殺相桞<lb/>
其血腥不可以𣗳五穀種禹厥之三仭三沮<hi>掘塞之而土三沮陷</hi>
<pb n="KR3l0090_WYG_008-2a"/>
<hi>言其血膏浸潤壊也</hi>乃以為衆帝之臺<hi>言地潤濕唯可積土以為臺觀</hi>在崑崙之<lb/>
北<hi>此崑崙山在海外者</hi>柔利之東相桞者九首人靣蛇身而青不<lb/>
敢北射畏共工之臺臺在其東臺四方隅有一蛇虎色<lb/>
首衝南方<hi>衝猶向也</hi>
深目國在其東為人舉一手一目<hi>一作日</hi>在共工臺東<lb/>
無腸之國在深目東<hi>一作南</hi>其為人長而無腸<hi>為人長大腹内無腸所食</hi>
<hi>之物直通過</hi>
聶耳之國在無腸國東使兩文虎為人兩手聶其耳<hi>言耳</hi>
<pb n="KR3l0090_WYG_008-2b"/>
<hi>長行則以手攝持之也音諾頰反</hi>縣居海水中<hi>縣猶邑也</hi>及水所出入竒物<lb/>
<hi>言盡規有之</hi>兩虎在其東<lb/>
夸父與日逐走入日<hi>言及日于將入也逐音胄</hi>渴欲得飲飲於河渭<lb/>
河渭不足北飲大澤未至道渴而死弃其杖化為鄧林<lb/>
<hi>夸父者盖神人之名也其能及日景而傾河渭豈以走飲哉寄用于走飲耳幾乎不疾而速不行而至者矣此</hi>
<hi>以一體為萬殊存亡代謝寄鄧林而逰形惡得尋其靈化哉</hi>
博父國在聶耳東其為人大右手操青蛇左手操黄蛇<lb/>
鄧林在其東二𣗳木一曰博父禹所積石之山在其東<lb/>
<pb n="KR3l0090_WYG_008-3a"/>
河水所入<hi>河出崑崙而潛行地下至葱嶺復出注鹽澤從鹽澤復行南出於此山而為中國河遂注</hi>
<hi>海也書曰導河積石言時有壅塞故導利以通之</hi>
拘纓之國在其東一手把纓<hi>言其人常以一手持冠纓也或曰纓宜作癭</hi>一<lb/>
曰利纓之國尋木長千里在拘纓南生河上西北<lb/>
跂踵國<hi>跋音企</hi>在拘纓東其為人大兩足亦大<hi>其人行脚跟不著地</hi>
<hi>也孝經鈎命訣曰焦僥跂踵重譯欵塞也</hi>一曰大踵<lb/>
歐絲之野在大踵東一女子跪據𣗳歐絲<hi>言噉桑而吐絲盖蚕𩔖也</hi>
三桑無枝在歐絲東其木長百仭無枝<hi>言皆長百仭也</hi>
<pb n="KR3l0090_WYG_008-3b"/>
范陵方三百里在三桑東洲環其下<hi>洲水中可居者環繞也</hi>
務隅之山帝顓頊𦵏於陽<hi>顓頊號為髙陽冡今在濮陽故帝丘也一曰頓丘縣城門</hi>
<hi>外廣陽里中</hi>九嬪𦵏於隂<hi>嬪婦</hi>一曰爰有熊羆文虎離朱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>久<lb/>
視肉<lb/>
平丘在三桑東爰有遺玉<hi>遺玉玉石</hi>青鳥視肉楊柳甘柤<hi>其𣗳</hi>
<hi>枝幹皆赤黄華白葉黒實吕氏春秋曰其山之東有甘柤焉音如柤梨之柤</hi>甘華<hi>亦赤枝幹黄華</hi>百<lb/>
果所生在兩山夾上谷二大丘居中名曰平丘<lb/>
北海内有獸其狀如馬名曰騊駼<hi>陶塗兩音見爾雅</hi>有獸焉其<lb/>
<pb n="KR3l0090_WYG_008-4a"/>
名曰駮狀如白馬鋸牙食虎豹<hi>周書曰義渠兹白兹白若白馬鋸牙食虎豹按</hi>
<hi>此二説與爾雅同</hi>有素獸焉狀如馬名曰蛩蛩<hi>即蛩蛩鉅虚也一走百里見穆</hi>
<hi>天子傳音卭</hi>有青獸焉狀如虎名曰羅羅<lb/>
北方禺彊人面鳥身珥兩青蛇踐兩青蛇<hi>字𤣥冥水神也莊周曰禺</hi>
<hi>彊立於北極一曰禺京一本云北方禺彊黒身手足乘兩龍</hi>
　<lb/>
　<lb/>
　<lb/>
<pb n="KR3l0090_WYG_008-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山海經卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山海經卷十四</head> <lb/>
    <p>
<pb n="KR3l0090_WYG_014-1a"/>
欽定四庫全書<lb/>
　山海經卷十四<lb/>
　　　　　　　　　　　　　晉　郭璞　撰<lb/>
　　大荒東經<lb/>
東海之外大壑<hi>詩含神霧曰東注無底之谷謂此壑也離騷曰降望大壑</hi>少昊之國<lb/>
<hi>少昊金天氏帝摰之號也</hi>少昊孺帝顓頊於此<hi>孺義/未詳</hi>棄其琴瑟<hi>言其壑中</hi>
<hi>有琴瑟也</hi>有甘山者甘水出焉生甘淵<hi>水積則成淵也</hi>
大荒東南隅有山名皮母地丘<lb/>
<pb n="KR3l0090_WYG_014-1b"/>
東海之外大荒之中有山名曰大言日月所出有波谷<lb/>
山者有大人之國<hi>晋永嘉二年有鷔鳥集于始安縣南廿里之鷔陂中民周虎張得之木矢</hi>
<hi>貫之鐵鏃其長六尺有半以箭計之其射者人身應長一丈五六尺也又平州别駕髙㑹語云倭國人嘗行遭</hi>
<hi>風吹度大海外見一國人皆長丈餘形狀似胡盖是長翟别種箭殆將從此國来也外傳曰焦僥人長三尺短</hi>
<hi>之至也長者不過十丈數之極也按河圖玉版曰從崑崙以北九萬里得龍伯國人長三十丈生萬八千歳而</hi>
<hi>死從崑崙以東得大秦人長十丈皆衣帛從此以東十萬里得佻人國長三十丈五尺從此以東十萬里得中</hi>
<hi>秦國人長一丈穀梁傳曰長翟身横九畝載其頭眉見於軾即長數丈人也秦時大人見臨洮身長五丈脚跡</hi>
<hi>六尺凖斯以言則此大人之長短未可得限度也</hi>
<pb n="KR3l0090_WYG_014-2a"/>
有大人之市名曰大人之堂<hi>亦山名形狀如堂室耳大人時集㑹其上作市肆也</hi>
有一大人踆其上張其兩耳<hi>踆或作俊皆古尊字莊子曰踆於㑹稽也</hi>
有小人國名靖人<hi>詩含神霧曰東北極有人長九寸殆謂此小人也或作埩音同</hi>有神<lb/>
人面獸身名曰犁<graphic n="KR1751" url="https://raw.githubusercontent.com/kanripo/KR-Gaiji/master/images/KR1751.png" mimeType="image/png"/>之尸<hi>音靈</hi>
有潏山楊水出焉<hi>音如譎詐之譎</hi>
有蒍國黍食<hi>言此國中惟有黍榖也蒍音口偽反</hi>使四鳥虎豹熊羆<lb/>
大荒之中有山名曰合虚日月所出有中容之國帝俊<lb/>
生中容<hi>俊亦舜字假借音也</hi>中容人食獸木實<hi>此國中有赤木𤣥木其華實美見吕</hi>
<pb n="KR3l0090_WYG_014-2b"/>
<hi>氏春秋</hi>使四鳥豹虎熊羆<lb/>
有東口之山有君子之國其人衣冠帶劔<hi>亦使虎豹好謙譲也</hi>
有司幽之國帝俊生晏龍晏龍生司幽司幽生思士不<lb/>
妻思女不夫<hi>言其人直思感而氣通無配合而生子此莊生所謂白鵠相視眸子不運而感風化</hi>
<hi>之𩔖也</hi>食黍食獸是使四鳥有大阿之山者<lb/>
大荒中有山名曰眀星日月所出<lb/>
有白民之國帝俊生帝鴻帝鴻生白民白民銷姓黍食<lb/>
使四鳥虎豹熊羆<hi>又有乘黄獸乘之以致壽考也</hi>
<pb n="KR3l0090_WYG_014-3a"/>
有青丘之國有狐九尾<hi>太平則出而為瑞也</hi>有柔僕民是維嬴土<lb/>
之國<hi>蠃猶沃衍也音盈</hi>有黑齒之國<hi>齒如/漆也</hi>帝俊生黑齒<hi>聖人神化無方</hi>
<hi>故其後世所降育多有殊𩔖異狀之人諸言生者多謂其苖裔未必是親所産</hi>姜姓黍食使四<lb/>
鳥有夏州之國有盖余之國有神人八首人面虎身十<lb/>
尾名曰天吳<hi>水伯</hi>
大荒之中有山名曰鞠陵于天<hi>音菊</hi>東極離瞀<hi>三山名也音榖瞀</hi>
日月所出名曰折丹<hi>神人</hi>東方曰折<hi>單吁/之</hi>來風曰俊<hi>未詳来風</hi>
<hi>所在也</hi>䖏東極以出入風<hi>言此人能節宣風氣時其出入</hi>
<pb n="KR3l0090_WYG_014-3b"/>
東海之渚中<hi>音島</hi>有神人面鳥身珥兩黄蛇<hi>以蛇貫耳</hi>踐両黄<lb/>
蛇名曰禺䝞黄帝生禺<graphic n="KR1888" url="https://raw.githubusercontent.com/kanripo/KR-Gaiji/master/images/KR1888.png" mimeType="image/png"/>禺<graphic n="KR1888" url="https://raw.githubusercontent.com/kanripo/KR-Gaiji/master/images/KR1888.png" mimeType="image/png"/>生禺京<hi>即禺疆也</hi>禺京處北<lb/>
海禺<graphic n="KR1888" url="https://raw.githubusercontent.com/kanripo/KR-Gaiji/master/images/KR1888.png" mimeType="image/png"/>處東海是惟海神<hi>言分治一海而為神也<graphic n="KR1888" url="https://raw.githubusercontent.com/kanripo/KR-Gaiji/master/images/KR1888.png" mimeType="image/png"/>一本作號</hi>
有招揺山融水出焉有國曰𤣥股<hi>自髀以下如漆</hi>黍食使四鳥<lb/>
有困民國勾姓而食有人曰王亥兩手操鳥方食其頭<lb/>
王亥託於有易河伯㒒牛<hi>河伯㒒牛皆人姓名託寄也見汲郡竹書</hi>
有易殺王亥取㒒牛<hi>竹書曰殷王子亥賔于有易而滛焉有易之君綿臣殺而放之是故</hi>
<hi>殷主甲微假師于河伯以代有易滅之遂殺其君綿臣也</hi>河念有易有易潛出為國<lb/>
<pb n="KR3l0090_WYG_014-4a"/>
於獸方食之名曰揺民<hi>言有易本與河伯友善上甲微殷之賢王假師以義伐罪故河</hi>
<hi>伯不得不助滅之暨而哀念有易使得潛化而出化為揺民國</hi>帝舜生戲戲生揺民海<lb/>
内有兩人<hi>此乃有易所化者也</hi>名曰女丒<hi>即女丑之尸言其變化無常也然則一以渉化</hi>
<hi>津而遯神域者亦無徃而不之觸感而寄迹矣范蠡之倫亦聞其風者也</hi>女丑有大蟹<hi>廣千里也</hi>
大荒之中有山名曰孽揺頵羝上有扶木柱三百里其<lb/>
葉如芥<hi>柱猶起高也葉似芥菜</hi>有谷曰温源谷<hi>温原即湯谷也</hi>湯谷上有<lb/>
扶木<hi>扶桑在上</hi>一日方至一日方出<hi>言交㑹/相代也</hi>皆載于烏<hi>中有三足</hi>
<hi>烏</hi>有神人面犬耳獸身珥兩青蛇名曰奢比尸有五彩<lb/>
<pb n="KR3l0090_WYG_014-4b"/>
之鳥相鄉棄沙<hi>未聞沙義</hi>惟帝俊下友<hi>亦未聞也</hi>帝下兩壇彩鳥<lb/>
是司<hi>言山下有舜二壇五彩鳥主之</hi>
大荒之中有山名曰猗天蘓門日月所生有壎民之國<lb/>
<hi>音如諠譁之諠</hi>有綦山<hi>音/忌</hi>又有揺山有䰝山<hi>音如釡甑之甑</hi>又有門戸<lb/>
山又有盛山又有待山有五彩之鳥<lb/>
東荒之中有山名曰壑明俊疾日月所出有中容之國<lb/>
東北海外又有三青馬三騅<hi>馬蒼白雜毛為騅</hi>甘華爰有遺玉<lb/>
三青鳥三騅視肉<hi>聚肉有眼</hi>甘華甘柤百榖所在<hi>言自生也</hi>
<pb n="KR3l0090_WYG_014-5a"/>
有女和月母之國有人名曰<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>音婉</hi>北方曰<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>來之風曰<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>言亦有両名也音剡</hi>是處東極隅以止日月使無相間出没司<lb/>
其短長<hi>言<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>主察日月出入不令得相間錯如景之長短</hi>
大荒東北隅中有山名曰凶犁土丘應龍處南極<hi>應龍龍有</hi>
<hi>翼者也</hi>殺蚩尤與夸父<hi>蚩尤作/兵者</hi>不得復上<hi>應龍遂住地下</hi>故下數<lb/>
旱<hi>上無復作雨者故也</hi>旱而為應龍之狀乃得大雨<hi>今之土龍本此氣應自然</hi>
<hi>𡨕感非人所能為也</hi>
東北中有流波山入海七千里其上有獸狀如牛蒼身<lb/>
<pb n="KR3l0090_WYG_014-5b"/>
而無角一足出入水則必風雨其光如日月其聲如雷<lb/>
其名曰䕫黄帝得之以其皮為鼓橛以雷獸之骨<hi>雷獸即雷</hi>
<hi>神也人面龍身鼓其腹者橛猶擊也</hi>聲聞五百里以威天下<lb/>
　<lb/>
　<lb/>
　<lb/>
　<lb/>
　山海經卷十四<lb/>
</p>
<p>
</p>
  </div>
</body>
</text>
</TEI>
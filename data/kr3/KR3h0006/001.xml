<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書斷卷上</head> <lb/>
    <p>
<pb n="KR3h0006_WYG_001-1a"/>
欽定四庫全書<lb/>
　書斷卷上<lb/>
　　　　　　　　　　　　唐　張懷瓘　撰<lb/>
　昔庖犧氏畫卦以立象軒轅氏造字以設教至於堯<lb/>
　舜之世則煥乎有文章其後盛於商周備夫秦漢固<lb/>
　夫所由逺矣文章之為用必假乎書書之為徴期合<lb/>
　乎道故能發揮文者莫近乎書若乃思賢哲于千載<lb/>
　覽陳迹于縑簡謀猷在覿作事粲然言察深衷使百<lb/>
<pb n="KR3h0006_WYG_001-1b"/>
　代無隠斯可尚也及夫身處一方含情萬里標㧞志<lb/>
　氣黼藻精靈披封覩迹欣如㑹面又可樂也爾其初<lb/>
　之微也蓋因象以曈曨眇不知其變化範圍無體應<lb/>
　㑹無方考冲漠以立形齊萬殊而一貫合冥契吸至<lb/>
　精資運動於風神頥浩然於潤色爾其終之彰也流<lb/>
　芳液於筆端忽飛騰而光赫或體殊而勢接若雙樹<lb/>
　之交葉或區分而氣運似兩井之通泉麻䕃相扶津<lb/>
　澤潜應離而不絶曵獨蠒之絲卓爾孤標竦危峰之<lb/>
<pb n="KR3h0006_WYG_001-2a"/>
　石龍騰鳯翥若飛若驚電烻㸌[穫-禾+火]離披爛熳翕如雲<lb/>
　布曵若星流朱熖緑烟若合乍散飄風驟雨雷怒霆<lb/>
　激呼吁可駭也信足以張皇當世軌範後人矣至若<lb/>
　磔髦竦骨禆短截長有似夫忠臣抗直補過匡主之<lb/>
　節也矩折規轉却宻就踈有似夫孝子承順慎終思<lb/>
　逺之心也耀質含章或柔或剛有似夫哲人行藏知<lb/>
　進知退之行也固其發迹多端觸變成態或分鋒各<lb/>
　讓或合勢交侵亦猶五常之與五行雖相尅而相生<lb/>
<pb n="KR3h0006_WYG_001-2b"/>
　亦相反而相成豈物類之能象賢實則微妙而難名<lb/>
　詩云鼓鐘欽欽鼔瑟鼔琴笙磬同音是之謂也使夫<lb/>
　觀者玩迹探情循由察變運思無己不知其然瓌寳<lb/>
　盈曯坐啟東山之府明珠曜掌頓傾南海之資雖彼<lb/>
　迹已緘而遺情未盡心存目想欲罷不能非夫妙之<lb/>
　至者何以及此且其學者察彼規模采其𤣥妙技由<lb/>
　心付暗以目成或筆下始思困於鈍滯或不思而製<lb/>
　敗於脫略心不能授之於手手不能受之於心雖自<lb/>
<pb n="KR3h0006_WYG_001-3a"/>
　已而可求終杳茫而無獲又可怪矣及夫意與靈通<lb/>
　筆與冥運神將化合變出無方雖龍伯挈鼇之勇不<lb/>
　能量其力雄圖應籙之帝不能抑其高幽思入于毫<lb/>
　間逸氣彌於宇内鬼出神入追虚捕微則非言象筌<lb/>
　蹄所能存亡也夫㓜童而守一藝白首而後能言固<lb/>
　不可恃才曜識以為率爾可知也且知之不易得之<lb/>
　有難千有餘年數人而已昔之評者或以今不逮古<lb/>
　質於醜硏推察疵瑕妄增羽翼自我相物求諸合已<lb/>
<pb n="KR3h0006_WYG_001-3b"/>
　悉為鑒不圓通也亦由蒼黄者唱首冥昧者唱聲風<lb/>
　議混然罕詳孰是又兼論文字始祖各執異端臆說<lb/>
　蜂飛竟無稽古蓋眩如也懷瓘質蔽愚蒙識非通敏<lb/>
　承先人之遺訓或紀録萬一輒欲芟夷浮議揚榷古<lb/>
　今㧞狐疑之根解紛挐之結考窮乖謬敢無隠於昔<lb/>
　賢探索幽微庶不欺於𤣥匠爰自黄帝史籕蒼頡迄<lb/>
　於皇朝黄門侍郎盧藏用凡三千二百餘年書有十<lb/>
　體源流學有三品優劣今叙其源流之異著十贊一<lb/>
<pb n="KR3h0006_WYG_001-4a"/>
　論較其優劣之差為神妙能三品人為一𫝊亦有隨<lb/>
　事附者通為一評究其臧否分成上中下三卷名曰<lb/>
　書斷其目録如此庶儒流君子知小學之務焉<lb/>
　　古文<lb/>
案古文者黄帝史蒼頡所造也頡首四目通於神明仰<lb/>
觀奎星圓曲之勢俯察龜文鳥跡之象博采衆美合而<lb/>
為字是曰古文孝經援神契云奎主文章蒼頡倣象是<lb/>
也夫文字者揔而為言包意以名事也分而為義則文<lb/>
<pb n="KR3h0006_WYG_001-4b"/>
者祖父字者子孫得之自然備其文理象形之屬則謂<lb/>
之文因而滋蔓母子相生形聲㑹意之屬則謂之字字<lb/>
者言孳乳浸多也題之竹帛謂之書書者如也舒也著<lb/>
也記也著明萬事記往知來名言諸無宰制羣有何幽<lb/>
不貫何往不經實可謂事簡而應博豈人力哉易曰上<lb/>
古結䋲以治後世聖人易之以書契夫至徳之道化其<lb/>
性於未然之前結䋲之教懲其罪於己然之後故大道<lb/>
衰而有書利害萌而有契契為信不足書為言立徴書<lb/>
<pb n="KR3h0006_WYG_001-5a"/>
契者決斷萬事也凡文書相約束皆曰契契亦誓也諸<lb/>
侯約信曰誓故春秋傳曰王叔氏不能舉其契是知契者<lb/>
書其信誓之言而盟之濫觴君臣之大約也亦謂刻木<lb/>
剖而分之君執其左臣執其右即昔之銅竹虎使今之<lb/>
銅魚並契之遺象也皇甫謐曰黄帝史蒼頡造文字記<lb/>
言行䇿藏之名曰書契故知黄帝導其源堯舜揚其波<lb/>
是有虞夏商周之書神化典謨垂範萬世及周公相成<lb/>
王申明禮樂以加朝祭服色尊卑之節又造爾雅宣尼<lb/>
<pb n="KR3h0006_WYG_001-5b"/>
卜商增益潤色釋言暢物略盡訓詁及秦用小篆焚燒<lb/>
先典古文絶矣漢文帝時秦博士伏勝獻古文尚書時<lb/>
又有魏文侯樂人竇公年二百八十嵗獻古文樂書一<lb/>
篇以今文考之乃周官之大司樂章也及武帝時魯恭<lb/>
王壞孔子宅壁内石函中得孝經尚書等經宣帝時河<lb/>
内女子壞老子屋得古文二篇晉咸寧五年汲郡人不<lb/>
凖盗發魏安釐王冢得冊書千餘萬言或冩春秋經傳<lb/>
易經論語夏書周書𤨏語大歴梁丘藏穆天子傳及魏<lb/>
<pb n="KR3h0006_WYG_001-6a"/>
史至安釐王二千年其書隨世變易已成數體其周書<lb/>
論楚事者最妙於是古文備矣甄酆删定舊文制為六<lb/>
書一曰古文即此也以壁中書為正周幽王時又有省<lb/>
古文者今汲冢書中多有是也滕公冢内得石銘人無<lb/>
識者惟叔孫通云此古文科斗書也科斗者即上古之<lb/>
别名也<hi>衛恒古文贊云黄帝之史沮誦蒼頡眺彼鳥跡始作書契紀綱萬事垂法立制觀其措筆綴墨</hi>
<hi>用心精專中正循檢矩折規旋其曲如弓其直如絃矯然特出若龍騰於川淼爾下隤若雨墜於天信黄唐之</hi>
<hi>遺迹為六蓺之範先篆籀蓋其子孫𨽻草乃其曾𤣥</hi>蒼頡即古文之祖也<lb/>
<pb n="KR3h0006_WYG_001-6b"/>
　　　贊曰<lb/>
邈邈蒼公軒轅之始創製文字代彼䋲理粲若星辰鬱<lb/>
為綱紀千齡萬類如掌斯視生人盛徳莫斯之美神章<lb/>
靈篇自兹而起<lb/>
　　　大篆<lb/>
案大篆者周宣王太史史籀所作也或云柱下史始變<lb/>
古文或同或異謂之為篆篆者傳也傳其物理施之無<lb/>
窮甄酆定六書三曰篆書八體書法一曰大篆又漢書<lb/>
<pb n="KR3h0006_WYG_001-7a"/>
蓺文志云史籀十五篇並此也以史官製之用以教授<lb/>
謂之史書凡九千字秦趙高善篆教始皇少子胡亥書<lb/>
又漢文帝王遵嚴延年並工史書是也秦焚書惟易與<lb/>
史篇得全呂氏春秋云蒼頡造大篆非也若蒼頡造大<lb/>
篆則置古文何地所謂籀篆蓋其子孫是也<hi>蔡邕篆讚云體有六</hi>
<hi>篆巧妙入神或象龜文或比龍鱗紆體放尾長翅短身延頸負翼狀似凌雲</hi>史籀即大篆之<lb/>
祖也<lb/>
　　　贊曰<lb/>
<pb n="KR3h0006_WYG_001-7b"/>
古文𤣥𦙍太史神書千類萬象或龍或魚何詞不録何<lb/>
物不儲釋思通理從心所如如彼江海大波洪濤如彼<lb/>
音樂干戚羽旄<lb/>
　　　籀文<lb/>
案籀文者周太史史籀之所作也與古文大篆小異後<lb/>
人以名稱書謂之籀文七略曰史籀者周時史官教學<lb/>
童書也與孔氏壁中古文異體甄酆定六書二曰竒字是<lb/>
也其跡有石鼔文存焉蓋諷宣王畋獵之所作今在陳<lb/>
<pb n="KR3h0006_WYG_001-8a"/>
倉李斯小篆兼采其意史籀即籀文之祖也<lb/>
　　　贊曰<lb/>
體象卓然殊今異古落落珠玉飄飄纓組蒼頡之嗣小<lb/>
篆之祖以名稱書遺跡石鼔<lb/>
　　　小篆<lb/>
案小篆者秦始皇丞相李斯所作也增損大篆異同籀<lb/>
文謂之小篆亦曰秦篆始皇二十年始并六國斯時為<lb/>
廷尉乃奏罷不合秦文者於是天下行之畫如鐵石字<lb/>
<pb n="KR3h0006_WYG_001-8b"/>
若飛動作楷𨽻之祖為不易之法其銘題鍾鼎及作符<lb/>
印至今用焉則離之六二黄離元吉得中道也斯雖草<lb/>
創遂造其極矣<hi>蔡邕小篆贊云龜文鍼列櫛比龍鱗隤若黍稷之垂穎藴若蟲蛇之棼緼若絶</hi>
<hi>若連似水露縁垂下端逺而望之象鴻鵠羣遊絡繹遷延研桑不能數其詰曲離婁不能覩其障閒般垂揖讓</hi>
<hi>而辭巧籀誦拱手而韜翰摛華艷於紈素為六蓺之範先也</hi>李斯即小篆之祖也<lb/>
　　　贊曰<lb/>
李君創法神慮精微鐵為肢體虬作驂騑江海淼漫山<lb/>
嶽巍巍長風萬里鸞鳯于飛<lb/>
<pb n="KR3h0006_WYG_001-9a"/>
　　　八分<lb/>
案八分者秦羽人上谷王次仲所作也王愔云次仲始<lb/>
以古書方廣少波勢建初中以𨽻草作楷法字方八分<lb/>
言有模楷又蕭子良云靈帝時王次仲飾𨽻為八分二<lb/>
家俱言後漢而兩帝不同且靈帝之前工八分者非一<lb/>
而云方廣殊非𨽻書既言古書豈得稱𨽻若驗方廣則<lb/>
篆籀有之變古為方不知其謂也案序仙記云王次仲<lb/>
上谷人少有異志少年入學屢有靈竒年末弱冠變蒼<lb/>
<pb n="KR3h0006_WYG_001-9b"/>
頡書為今𨽻書始皇時官務煩多得次仲文簡略赴急<lb/>
疾之用甚喜遣使召之三徴不至始皇大怒制檻車送<lb/>
之於道化為大鳥出在檻外翻然長引至於西山落二<lb/>
翮於山上今為大翮小翮山山上立祠為旱祈焉又魏<lb/>
土地記云爼陽縣城東北六十里有大翮小翮山又<lb/>
楊固北都賦云王次仲匿術於秦皇落雙翮而冲天案<lb/>
數家之言明次仲是秦人既變蒼頡書即非效程邈𨽻<lb/>
也案蔡邕勸學篇上谷王次仲初變古形是也始皇之<lb/>
<pb n="KR3h0006_WYG_001-10a"/>
世出其數書小篆古形猶存其半八分已减小篆之半<lb/>
𨽻又减八分之半然可云子似父不可云父似子故知<lb/>
𨽻不能生八分矣本謂之楷書楷者法也式也模也孔<lb/>
子曰今世行之後世以為楷式或云後漢亦有王次仲<lb/>
為上谷太守非上谷人又楷𨽻初制大範幾同故後人<lb/>
惑之學者務之蓋其嵗深漸若八字分散又名之為八<lb/>
分時人用冩篇章或冩法令亦謂之章程書故梁鵠云<lb/>
鍾繇善章程書是也夫人才智有所偏工取其長而捨<lb/>
<pb n="KR3h0006_WYG_001-10b"/>
其短諺曰韓詩鄭易挂着壁且二王八分即挂壁之類<lb/>
唯蔡伯喈乃造其極焉王次仲即八分之祖也<lb/>
　　　贊曰<lb/>
仙客遺範靈姿秀出奮硏揚波金相玉質龍騰虎踞弓<lb/>
勢非一交㦸横弋兮氣雄逸楷之為妙兮備華實<lb/>
　　　𨽻書<lb/>
案𨽻書者秦下邽人程邈所造也邈字元岑始為衙縣<lb/>
獄吏得罪始皇幽繫雲陽獄中覃思十年益大小篆方<lb/>
<pb n="KR3h0006_WYG_001-11a"/>
圓而為𨽻書三千字奏之始皇善之用惟御史以奏事<lb/>
繁多篆字難成乃用𨽻字以為𨽻人佐書故名𨽻書蔡<lb/>
邕聖皇篇云程邈刪古立𨽻文甄酆六書云四曰佐書<lb/>
是也秦造𨽻書以赴急速為官司刑獄用之餘尚用小<lb/>
篆焉漢亦因循至和帝時賈魴撰滂喜篇以蒼頡為上<lb/>
篇訓纂為中篇滂喜為下篇所謂三蒼也皆用𨽻字冩<lb/>
之𨽻法由兹而廣酈道元水經注曰臨淄人發古冢得銅<lb/>
棺前板外隠起為字言齊太公六世孫胡公之棺也惟<lb/>
<pb n="KR3h0006_WYG_001-11b"/>
三字是古餘同今𨽻書證知𨽻字出古非始於秦時若<lb/>
爾則𨽻法當先於大篆矣案胡公者齊哀公之弟靖胡<lb/>
公也五世六公計一百餘年當周穆王時也又二百餘<lb/>
嵗至宣王之朝大篆出矣又五百餘載至始皇之世小<lb/>
篆出焉不應𨽻書而效小篆然程邈所造書籍共𫝊酈<lb/>
道元之說未可憑也案八分則小篆之捷𨽻亦八分之<lb/>
捷漢陳遵字孟公京兆杜陵人哀帝之世為河南太守<lb/>
善𨽻書與人尺牘主皆藏之以為榮此其創開𨽻書之<lb/>
<pb n="KR3h0006_WYG_001-12a"/>
善也爾後鍾元常王逸少各造其極焉<hi>蔡邕𨽻書勢曰鳥跡之變乃惟</hi>
<hi>佐𨽻蠲彼繁文崇兹簡易脩短相副異體同勢焕若星陳鬱若雲布纎波濃㸃錯落其間若鍾簴設張庭燎飛</hi>
<hi>煙似崇臺重宇層雲冠山逺而望之若飛龍在天近而察之心亂目眩成公綏𨽻勢日蟲篆既繁草藳近偽適</hi>
<hi>之中庸莫尚於𨽻</hi>程邈即𨽻書之祖也<lb/>
　　　贊曰<lb/>
𨽻合文質程君是先乃備風雅如聆管絃長毫秋勁素<lb/>
體霜妍摧鋒劒折落㸃星懸乍發紅㷔旋凝紫煙金芝<lb/>
瓊草萬世方傳<lb/>
<pb n="KR3h0006_WYG_001-12b"/>
　　　章草<lb/>
案章草者漢黄門令史游所作也衛恒李誕並云漢初<lb/>
而有草法不知其誰蕭子良云章草者漢齊相杜操始<lb/>
變藳法非也王愔云漢元帝時史游作急就章解散𨽻<lb/>
體麄書之漢俗簡墮漸以行之是也此乃存字之梗槩<lb/>
損𨽻之規矩縱任奔逸赴俗急就因草創之義謂之草<lb/>
書惟君長告令臣下則可後漢北海敬王劉穆善草書<lb/>
光武器之明帝為太子尤見親幸甚愛其法及穆臨病<lb/>
<pb n="KR3h0006_WYG_001-13a"/>
明帝令為草書尺牘十餘首此其創開草書之善也至<lb/>
建初中杜度善草見稱於章帝上貴其迹詔使草書上<lb/>
事魏文帝亦令劉廣通草書上事蓋因章奏後世謂之<lb/>
章草惟張伯英造其極焉韋誕云杜氏傑有骨力而字<lb/>
畫微痩惟劉氏之法書體甚濃結字工巧時有不及張<lb/>
芝喜而學焉轉精其巧可謂草聖超前絶後獨步無雙<lb/>
<hi>崔瑗草書勢云書契之興始自頡皇冩彼鳥跡以定文章章草之法蓋又簡略應時諭指周旋卒廹兼功并用</hi>
<hi>愛日省力絶險之變豈必古式觀其法象俯仰有義方不中矩圓不副規抑左揚右望之若﨑鸞企鳥峙志意</hi>
<pb n="KR3h0006_WYG_001-13b"/>
<hi>飛移狡獸暴駭將奔未馳狀似連珠絶而不離畜怒怫鬱放逸生竒騰蛇赴穴頭沒尾垂機要微妙臨時從宜</hi>
懷瓘案章草之書字字區别張芝變為今草如其流速<lb/>
㧞茅其茹上下牽連或借上字之下而為下字之上竒<lb/>
形離合數意兼包若懸猿飲澗之象鉤鎻連環之狀神<lb/>
化莫若變態不窮呼史游草為章因張伯英草而謂也<lb/>
亦猶篆周宣王時作及有秦篆分别而有大小之名魏<lb/>
晉之時名流君子一槩呼為草惟知音者乃能辨焉章<lb/>
草即𨽻書之捷草亦章草之捷也案杜度在史游後一<lb/>
<pb n="KR3h0006_WYG_001-14a"/>
百餘年即解散𨽻體明是史游創焉史游即章草之祖<lb/>
也<lb/>
　　　贊曰<lb/>
史游製草始務急就婉若迴鸞攖如舞袖遲迴縑簡勢<lb/>
欲飛透敷華垂實尺牘尤竒并功惜日學者為宜<lb/>
　　　行書<lb/>
案行書者後漢潁川劉徳昇所作也即正書之小偽務<lb/>
從簡易相間流行故謂之行書王愔云晉世以來工書<lb/>
<pb n="KR3h0006_WYG_001-14b"/>
者多以行書著名昔鍾元常善行押書是也爾後王羲<lb/>
之獻之並造其極焉獻之常白父云古之章草未能宏<lb/>
逸頓異真體合窮偽略之理極草縱之致不若藳行之<lb/>
間於往法固殊也大人宜改體觀其騰煙煬火則㢠廻禄<lb/>
䘮精覆海傾河則𤣥冥失馭天假其魄非學之功若逸<lb/>
氣縱横則羲謝於獻若簮裾禮樂則獻不繼羲雖諸家<lb/>
之法悉殊而子敬最為遒㧞夫古今人民狀貌各異此<lb/>
皆自然妙有萬物莫比惟書之不同可庶幾也故得之<lb/>
<pb n="KR3h0006_WYG_001-15a"/>
者先禀於天然次資於功用而善學者乃學之於造化<lb/>
異類而求之固不取乎似本而各挺之自然<hi>王珉行書狀云邈乎</hi>
<hi>嵩岱之峻極嫻若列宿之麗天緯字挺特竒書秀出揚波騁藝餘好宏逸虎踞鳯跱龍伸蠖屈資胡氏之壯傑</hi>
<hi>兼鍾公之精宻揔二妙之所長盡要蔑乎文質詳覽字體究尋筆跡粲乎偉乎如圭如璧宛若盤螭之仰勢翼</hi>
<hi>若翔鸞之舒翮或乃放手飛筆雨下風馳綺靡婉娩縱横流離</hi>劉徳昇即行書之祖也<lb/>
　　　贊曰<lb/>
非草非真發揮柔翰星劒光芒雲虹照爛鸞鶴嬋娟風<lb/>
行雨散劉子濫觴鍾胡彌漫<lb/>
<pb n="KR3h0006_WYG_001-15b"/>
　　　飛白<lb/>
案飛白者後漢左中郎將蔡邕所作也王隠王愔並云<lb/>
飛白變楷製也本是宮殿題署勢既徑丈字宜輕微不<lb/>
滿名為飛白王僧䖍云飛白八分之輕者雖有此說不<lb/>
言起由按漢靈帝熹平年詔蔡邕作聖皇篇篇成詣鴻<lb/>
都門上時方脩飾鴻都門伯喈待詔門下見役人以堊<lb/>
帚成字心有恱焉歸而為飛白之書漢末魏初並以題<lb/>
署額閣其體有二創法於八分窮微於小篆自非蔡公<lb/>
<pb n="KR3h0006_WYG_001-16a"/>
設妙豈能詣此可謂勝寄冥通縹眇神仙之事也張芝<lb/>
草書得易簡流速之間蔡邕飛白得華豔飄蕩之極字<lb/>
之逸越不復過此二途邇後羲之獻之並造其極其為<lb/>
狀也輪囷蕭索則虞頌以嘉氣非雲離㑹飄流則曹風<lb/>
以麻衣似雪盡能窮其神妙也衛恒祖述飛白而造散<lb/>
隸之書開張隸體微露其白拘束於飛白蕭洒於隸書<lb/>
處其季孟之間也<hi>劉彦祖飛白贊云蒼頡觀鳥悟迹興文名繁類殊有革有因世絶常妙索</hi>
<hi>草鍾真爰有飛白貌艷藝珍若乃較析毫芒纎微和惠素翰氷鮮蘭墨電製直準箭飛屈擬蠖勢</hi>梁武<lb/>
<pb n="KR3h0006_WYG_001-16b"/>
帝謂蕭子雲言頃見王獻之書白而不飛卿書飛而不<lb/>
白可斟酌為之令得其𠂻子雲乃以篆文為之雅合帝<lb/>
意既括鏇而羽則逺而益深雖創法於八分實窮微於<lb/>
小篆其後歐陽詢得之蔡伯喈即飛白之祖也<lb/>
　　　贊曰<lb/>
妙哉飛白祖自八分有美君子潤色斯文絲縈箭激電<lb/>
繞雪雰淺如流霧濃若屯雲舉衆仙之奕奕舞羣鶴之<lb/>
紛紛誰其覃思於戱蔡君<lb/>
<pb n="KR3h0006_WYG_001-17a"/>
　　　草書<lb/>
案草書者後漢徴士張伯英之所造也梁武帝草書狀<lb/>
曰蔡邕云昔秦之時諸侯爭長簡檄相傳望烽走馹以<lb/>
篆𨽻之難不能救速遂作赴急之書蓋今草書是也余<lb/>
疑不然創制之始其閑者鮮且此書之約略既是蒼黄<lb/>
之世何粗魯而能識之又云杜氏之變𨽻亦由程氏之<lb/>
改篆其先出自杜氏以張為祖以衛為父索為伯叔二<lb/>
王為兄弟薄為庶息羊為僕𨽻者懐瓘以為諸侯爭長<lb/>
<pb n="KR3h0006_WYG_001-17b"/>
之日則小篆及楷𨽻未生何但於草蔡公不宜至此誠<lb/>
恐後誣案杜度漢章帝時人元帝朝史游已作草又評<lb/>
羊薄等未曰知書也歐陽詢與楊駙馬書章草千文批<lb/>
後云張芝草聖皇象八絶並是章草西晉悉然迨乎東<lb/>
晉王逸少與從弟洽變章草為今草韻媚宛轉大行於<lb/>
世章草幾將絶矣懷瓘案右軍之前能今草者不可勝<lb/>
數諸君之說一何孟浪欲杜衆口亦猶躡履滅跡扣鐘<lb/>
銷音也又王愔云藳書者若草非草草行之際者非也<lb/>
<pb n="KR3h0006_WYG_001-18a"/>
案藁亦草也因草呼藳正如真正書冩而又塗改亦謂<lb/>
之草藳豈必草行之際謂之草者蓋取諸渾沌天造草<lb/>
昧之意也文而為藁法此也故孔子曰裨諶草創之是<lb/>
也楚懷王使屈原造憲令草藳未成上官氏見欲奪之<lb/>
又董仲舒欲言災異草藳未上主父偃竊而奏之並是<lb/>
也如淳曰所作起草為藳姚察曰草猶麄也麄書為本<lb/>
曰藳蓋草書之文粗出於此草書之先因於起草自杜<lb/>
度妙於章草崔瑗崔實父子繼能羅暉趙襲亦法此藝<lb/>
<pb n="KR3h0006_WYG_001-18b"/>
襲與張芝相善芝自云上比崔杜不足下方羅趙有餘<lb/>
然伯英學崔杜之法温故知新因而變之以成今草轉<lb/>
精其妙字之體勢一筆而成偶有不連而血脉不斷及<lb/>
其連者氣候通而隔行唯王子敬明其深指故行首之<lb/>
字往往繼前行之末世稱一筆書者起自張伯英即此<lb/>
也實亦約文該思應指宣言列缺施鞭飛廉縱轡也伯<lb/>
英雖始草創遂造其極<hi>索靖草書狀云聖王御世隨時之宜蒼頡既工書契是為損之</hi>
<hi>草𨽻以崇簡易草書之狀也宛若銀鉤飄若驚鸞舒翼未發若舉復安於是多才之英篤藝之彦役心精微躭</hi>
<pb n="KR3h0006_WYG_001-19a"/>
<hi>思文憲守道兼權觸類生變離析八體靡形不判騁辭放手雨行水散高音翰厲溢越流漫著絶藝於紈素垂</hi>
<hi>百代之殊觀</hi>張伯英即草書之祖也<lb/>
　　　贊曰<lb/>
草法簡略省繁録微譯言宣事如矢應機霆不暇發電<lb/>
不及飛徴士已沒道愈光輝明神在享其靈有歇斯藝<lb/>
漫流終古無絶<lb/>
　　　論曰<lb/>
夫卦象所以隂隲其理文字所以宣載其能卦則渾天<lb/>
<pb n="KR3h0006_WYG_001-19b"/>
地之窈冥秘鬼神之變化文能以發揮其道幽贊其功<lb/>
是知卦象者文字之祖萬物之根衆學分鑣馳騖不息<lb/>
或安其所習毁所不見終以自蔽也固須原心反本無<lb/>
漫學焉今欲稽其濫觴不可遵諸子之非弃聖人之是<lb/>
先賢說文字所起與八卦同作又云八卦非伏羲自重<lb/>
夫易者太古之書夫子之文章可得而聞也彌綸乎天<lb/>
地錯綜乎四時究極人神盛徳大業也子曰學以聚之<lb/>
問以辨之蓋欲討論根源悉其枝沠自仲尼沒而微言<lb/>
<pb n="KR3h0006_WYG_001-20a"/>
絶諸儒之說是或不經左丘明恥之愧無獨斷之明以<lb/>
釋天下之惑孔安國云宓羲造書契代結䋲非也厥初<lb/>
生人君道尚矣應而不求為而不恃執大象也迨乎伏<lb/>
羲氏作始定人道辨乎臣子伏而化之結䋲而治故孔<lb/>
子曰三皇伯世叶神無文洛乙糺命頡字胥合又班固<lb/>
云庖犧繼天而王為百王先並是也易曰庖羲氏之王<lb/>
天下也作結䋲而為網罟以畋以漁蓋取諸離離者麗<lb/>
也日月麗乎天百榖草木麗乎土重明以麗乎正乃化<lb/>
<pb n="KR3h0006_WYG_001-20b"/>
成天下離也者明也萬物皆相見南方之卦也聖人南<lb/>
面而聽天下向明而理蓋取諸此也庖犧神農氏沒軒<lb/>
轅氏作始造圖書禮樂度數甲子律歴自開闢之事皆<lb/>
先聖傳流於口黄帝已後紀録言之無幾故春秋國語<lb/>
唯發明五帝太史公叙黄帝顓頊以下事孔子撰書始<lb/>
自堯舜尚年月闕然詩人所述起乎虞氏其可知也巢<lb/>
燧之時淳一無教故言上古昔者俱是伏羲神農之時<lb/>
言後世聖人者即黄帝堯舜之際易曰上古結繩以理<lb/>
<pb n="KR3h0006_WYG_001-21a"/>
後世聖人易之以書契此猶太陽一照衆星沒矣史記<lb/>
及漢書皆云文王重八卦為六十四卦又帝王世紀及<lb/>
孫盛等以為神農夏禹重之並非也夫八卦雖理象已<lb/>
備尚隠神功引而伸之始通變吉㓙成其妙用觸類而<lb/>
長天下之能事畢矣故易曰聖人立象以盡意設卦以<lb/>
盡情八卦成列象在其中矣因而重之爻在其中矣剛<lb/>
柔相推變在其中矣伏羲自重之驗也又曰昔者聖人<lb/>
之作易也觀變於隂陽而立卦發揮於剛柔而生爻是<lb/>
<pb n="KR3h0006_WYG_001-21b"/>
以立天之道曰隂與陽立地之道曰柔與剛立人之道<lb/>
曰仁與義兼三才而兩之故易六畫而成卦六位而成<lb/>
章又伏羲自重之驗也若以後世聖人易之以書契謂<lb/>
伏羲即昔者聖人之作易也謂誰矣則知伏羲自重八<lb/>
卦不造書契煥乎可明不至疑惑也又曰河出圖洛出<lb/>
書聖人則之孔安國云河圖八卦是洛之九疇馬融王<lb/>
肅姚信等竝云得河圖而作易禮含文嘉曰伏羲則龜<lb/>
書乃作八卦並乘流而逝不討其源滋誤後生深可歎<lb/>
<pb n="KR3h0006_WYG_001-22a"/>
息去聖久矣百家衆言自古非一正史之書不經宣尼<lb/>
筆削則未可全是况儒者臆說耶夫悠悠萬載是非㸦<lb/>
起一犬吠形百犬吠聲一人措虚百人傳實按龍圖出<lb/>
河龜書出洛今或云法龍圖而作卦或云則龜書而畫<lb/>
之假欲遵之何者為是案左傳庖羲氏有龍瑞以龍紀<lb/>
官非得八卦八卦若先列於河圖又文王等重之則伏<lb/>
羲何功於易也又夫子不言因圖而畫卦自黄帝堯舜<lb/>
及周公攝政時皆得圖書河以通乾出天苞雒以流坤<lb/>
<pb n="KR3h0006_WYG_001-22b"/>
吐地符是知有聖人膺運則河雒出圖書何必八卦九<lb/>
疇九疇者天始錫禹而黄帝已獲洛書易曰蓍龜神物<lb/>
聖人則之然伏羲豈則蓍龜而作易言聖人者通謂後<lb/>
世易經三古不獨指伏羲也夫蓍龜者或悔吝有憂虞<lb/>
之象或得失有吉㓙之徴或否泰有隂陽之辭或剛柔<lb/>
有變通之理若河圖洛書者或天地彝倫之法或帝王<lb/>
興亡之數或山川品物之制或治化合神之符故聖人<lb/>
則之而已孔子曰河不出圖洛不出書吾已矣夫是也<lb/>
<pb n="KR3h0006_WYG_001-23a"/>
故知文字之作確乎權輿十體相沿㸦明創革萬事皆<lb/>
始自微漸至于昭著春秋則寒暑之濫觴爻畫則文字<lb/>
之兆朕其十體内或先有萌芽今取其昭彰者為始祖<lb/>
夫道之將興自然𤣥應前聖後聖合矩同規雖千萬年<lb/>
至理斯㑹天或垂範或授聖哲必然而出不在考其甲<lb/>
之與乙耶案道家相傳則有天皇地皇人皇之書各數<lb/>
百言其文猶在像如符印而不傳其音指審爾則八卦<lb/>
未為雲孫矣况古文乎且四裔異音各貌㑹於文字其<lb/>
<pb n="KR3h0006_WYG_001-23b"/>
指不殊禽獸之情悉應若是觀其趣向不逺於人其有<lb/>
知方來辨音節非智能所及復何所學哉則知凡庶之<lb/>
流有如草木鳥獸之類或藴文章又霹靂之下乃時有<lb/>
字或錫貺之瑞往往銘題以古書考之皆可識也夫豈<lb/>
學之於人乎又詳釋典或沙劫已前或他方怪俗云為<lb/>
事况與即意無殊是知天之妙道施於萬類一也但所<lb/>
感有淺深耳豈必在乎羲軒周孔將釋老之教乎况論<lb/>
篆籀將草𨽻之後先乎縷而分之則如彼總而言之其<lb/>
<pb n="KR3h0006_WYG_001-24a"/>
若此也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0006_WYG_001-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書斷卷上<lb/>
</p>
<p>
</p>
  </div>
</body>
</text>
</TEI>
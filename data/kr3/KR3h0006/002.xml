<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書斷卷中</head> <lb/>
    <p>
<pb n="KR3h0006_WYG_002-1a"/>
欽定四庫全書<lb/>
　書斷卷中<lb/>
　　　　　　　　　　　　唐　張懷瓘　撰<lb/>
我唐四聖高祖神堯皇帝太宗文武聖皇帝高宗天皇<lb/>
太聖皇帝鴻猷大業列乎冊書多才能事俯同人境翰<lb/>
墨之妙資以神功開草𨽻之規模變張王之今古盡善<lb/>
盡美無得而稱今天子神武聰明制同造化筆精墨妙<lb/>
思極天人或頌徳銘勛函耀金石或思崇惠縟載錫侯<lb/>
<pb n="KR3h0006_WYG_002-1b"/>
王赫矣光華懸諸日月然猶進而不已惟奥惟𤣥非區<lb/>
區小臣所敢揚述<lb/>
　　　神品二十五人<lb/>
大篆一　史籀　籀文一　史籀<lb/>
小篆一　李斯　八分一　蔡邕<lb/>
𨽻書三　鍾繇　王羲之　王獻之<lb/>
行書四　王羲之　鍾繇　　王獻之　張芝<lb/>
章草書八　張芝　　杜度　　崔瑗　　索靖<lb/>
<pb n="KR3h0006_WYG_002-2a"/>
　　　　衛瓘　　王羲之　王獻之　皇象<lb/>
飛白三　蔡邕　　王羲之　王獻之<lb/>
草書三　張芝　　王羲之　王獻之<lb/>
　　　妙品九十八人<lb/>
古文四　杜林　　衛密　　邯鄲淳　衛恒<lb/>
大篆四　李斯　　趙高　　蔡邕　　邯鄲淳<lb/>
小篆五　曹喜　　蔡邕　　邯鄲淳　崔瑗<lb/>
　　　　衛瓘<lb/>
<pb n="KR3h0006_WYG_002-2b"/>
八分九　張昶　　皇象　　邯鄲淳　韋誕<lb/>
　　　　鍾繇　　師宜官　梁鵠　　索靖<lb/>
　　　　王羲之<lb/>
𨽻書二十五　　　張芝　　鍾㑹　　蔡邕<lb/>
　　　　邯鄲淳　衛瓘　　韋誕　　荀輿<lb/>
　　　　謝安　　羊欣　　王洽　　王珉<lb/>
　　　　薄紹之　蕭子雲　宋文帝　衛夫人<lb/>
　　　　胡昭　　曹喜　　謝靈運　王僧䖍<lb/>
<pb n="KR3h0006_WYG_002-3a"/>
　　　　孔琳之　陸柬之　禇遂良　虞世南<lb/>
　　　　釋智永　歐陽詢<lb/>
行書十六劉徳昇　衛瓘　　王珉　　謝安<lb/>
　　　　王僧䖍　胡昭　　鍾會　　孔琳之<lb/>
　　　　虞世南　阮硏　　王洽　　羊欣<lb/>
　　　　薄紹之　歐陽詢　陸東之　褚遂良<lb/>
章草八　張昶　　鍾㑹　　韋誕　　衛恒<lb/>
　　　　郗愔　　張華　　魏武帝　釋智永<lb/>
<pb n="KR3h0006_WYG_002-3b"/>
飛白五　蕭子雲　張𢎞　　韋誕　　歐陽詢<lb/>
　　　　王廙<lb/>
草書二十二　　　索靖　　衛瓘　　嵇康<lb/>
　　　　張昶　　鍾繇　　羊欣　　薄紹之<lb/>
　　　　鍾㑹　　衛恒　　荀輿　　桓𤣥<lb/>
　　　　謝安　　孔琳之　王珉　　王洽<lb/>
　　　　謝靈運　張融　　阮硏　　王僧䖍<lb/>
　　　　歐陽詢　虞世南　釋智永<lb/>
<pb n="KR3h0006_WYG_002-4a"/>
　　　能品一百七人<lb/>
古文四　　張敞　　衛顗　　衛瓘　　韋昶<lb/>
大篆五　　胡昭　　嚴延年　韋昶　　班固<lb/>
　　　　　歐陽詢<lb/>
小篆十二　衛顗　　班固　　皇象　　張𢎞<lb/>
　　　　　許慎　　韋誕　　傅𤣥　　蕭子雲<lb/>
　　　　　劉紹　　張𢎞　　范曄　　歐陽詢<lb/>
八分三　　毛𢎞　　左伯　　王獻之<lb/>
<pb n="KR3h0006_WYG_002-4b"/>
𨽻書二十三　　　　衛恒　　張昶　　王廙<lb/>
　　　　　庾翼　　郗愔　　王濛　　衛顗<lb/>
　　　　　張彭祖　阮硏　　陶𢎞景　王脩<lb/>
　　　　　王襃　　王恬　　李式　　傅𤣥<lb/>
　　　　　楊肇　　王承烈　庾肩吾　薛稷<lb/>
　　　　　孫過庭　高正臣　釋智果　盧藏用<lb/>
行書十八　宋文帝　司馬攸　釋智永　蕭子雲<lb/>
　　　　　蕭思話　齊高帝　陶𢎞景　漢王元昌<lb/>
<pb n="KR3h0006_WYG_002-5a"/>
　　　　　王導　　王承烈　孫過庭　高正臣<lb/>
　　　　　裴行儉　王智敬　王脩　　盧藏用<lb/>
　　　　　薛稷　　釋智果<lb/>
章草十五　羅暉　　趙襲　　徐幹　　庾翼<lb/>
　　　　　張超　　王濛　　衛顗　　崔實<lb/>
　　　　　蕭子雲　杜預　　陸柬之　歐陽詢<lb/>
　　　　　王承烈　王智敬　裴行儉<lb/>
飛白一　　劉紹<lb/>
<pb n="KR3h0006_WYG_002-5b"/>
草書二十五　　　王導　　何曾　　楊肇<lb/>
　　　　郗愔　　庾翼　　司馬攸　李式<lb/>
　　　　宋文帝　蕭子雲　陸柬之　宋令文<lb/>
　　　　齊高帝　謝眺　　庾肩吾　蕭思話<lb/>
　　　　范曄　　孫過庭　梁武帝　王智敬<lb/>
　　　　裴行儉　釋智果　盧藏用　高正臣<lb/>
　　　　王廙　　王愔<lb/>
右包羅古今不越三品工拙倫次迨至數百且妙之企<lb/>
<pb n="KR3h0006_WYG_002-6a"/>
神非徒步驟能之仰妙又甚規隨毎一書之中優劣為<lb/>
次一品之内復有兼并至如神品則李斯杜度崔瑗皇<lb/>
象衛瓘索靖各惟得其一史籀蔡邕鍾繇得其二張芝<lb/>
得其三逸少子敬並各得其五考多之類少妙之况神<lb/>
又上下差降昭然可悉也他皆倣此後所傳則當品之<lb/>
内時代次之或有紀名而不評迹者蓋古有其傳今絶<lb/>
其書粗為斟酌列於品第但備其本傳無别商榷然十<lb/>
書之外乃有龜蛇麟虎雲龍蟲鳥之書既非世要悉所<lb/>
<pb n="KR3h0006_WYG_002-6b"/>
不取也<lb/>
　　　神品<lb/>
周史籀宣王時為史官善書師模蒼頡古文夫蒼頡者<lb/>
獨藴聖心啟冥演幽稽諸天意功侔造化徳被生靈可<lb/>
與三光齊懸四序終始何敢抑居品列始籀以為聖跡<lb/>
湮滅失其真本今所傳者纔髣髴而已故損益而廣之<lb/>
或同或異謂之為篆亦曰史書加之銛利鉤殺自然機<lb/>
發信為篆文之權輿非至精孰能與於此窮物合數變<lb/>
<pb n="KR3h0006_WYG_002-7a"/>
類相召因而以化成天下也故其稱謂無方亦難得而<lb/>
備舉今妙跡雖絶于世考其遺法肅若神明故可特居<lb/>
神品又作籀文其狀邪正體則石鼔文存焉乃開闔古<lb/>
文暢其戚銳但折直勁迅有如鏤鐵而端姿旁逸又婉<lb/>
潤焉若取於詩人則雅頌之作也亦所謂楷𨽻曾高字<lb/>
書淵藪使倣小學者漁獵其中籀大篆籀文入神<lb/>
秦李斯楚上蔡人少從孫卿學帝王術西入秦位至丞<lb/>
相胡亥立趙高譛之要斬夷三族斯妙大篆始省改之<lb/>
<pb n="KR3h0006_WYG_002-7b"/>
以為小篆著蒼頡七篇雖帝王質文世有損益終以文<lb/>
代質漸就澆漓則三皇結繩五帝畫象三王肉刑斯可<lb/>
况也古文可為上古大篆為中古小篆為下古三古為<lb/>
實草𨽻為華妙極於華者羲獻精窮於實者籀斯始皇<lb/>
以和氏之璧琢而為璽令斯書其文今泰山嶧山秦望<lb/>
等碑並其遺迹亦謂傳國之偉寳百代之法式斯小篆<lb/>
入神大篆入妙也<lb/>
後漢杜度字伯度京兆杜陵人御史大夫延年曾孫章<lb/>
<pb n="KR3h0006_WYG_002-8a"/>
帝時為齊相善章草雖史游始草書傳不紀其能又絶<lb/>
其迹創其神妙其唯杜公韋誕云杜氏傑有骨力而字<lb/>
畫微痩崔氏法之書體甚濃結字工巧時有不及張芝<lb/>
喜而學焉轉精其巧可謂草聖超前絶後獨步無雙張<lb/>
芝自謂上比崔杜不足下方羅趙有餘誠是尊師之辭<lb/>
亦其心肺間語伯英損益伯度章草亦猶逸少增減元<lb/>
常真書雖潤色精於斷割意則美矣至若高深之意質<lb/>
素之風俱不及其師也然各為古今之獨步蕭子良云<lb/>
<pb n="KR3h0006_WYG_002-8b"/>
本名操為魏武帝諱改為度非也案蔡邕勸學篇云齊<lb/>
相杜度美守名篇漢中郎不應預為武帝諱也<lb/>
崔瑗字子玉安平人曾祖蒙父駰子玉官至濟北相文<lb/>
章蓋世善章草師於杜度㸃畫之間莫不調暢伯英祖<lb/>
述之其骨力精熟過之也索靖乃越制特立風神凛然<lb/>
其雄勇過之也以此有謝於張索<hi>一本云始於杜度媚趣過之㸃畫精微神</hi>
<hi>變無礙利金百鍊美玉天姿可謂氷寒於水也</hi>袁昻云如危峰阻日孤松一枝<lb/>
王隠謂之草賢晉平苻堅得摹子玉書王子敬云張伯英極<lb/>
<pb n="KR3h0006_WYG_002-9a"/>
似之其遺跡絶少又妙小篆今有張平子碑以順帝漢<lb/>
安二年卒年六十六子玉章草入神小篆入妙<lb/>
張芝字伯英燉煌人父焕為太常徙居𢎞農華隂伯英<lb/>
名臣之子㓜而高操勤學好古經明行脩朝廷以有道<lb/>
徴不就故時稱張有道實避世潔白之士也好書凡家<lb/>
之衣帛皆書而後練尤善章草書出諸杜度崔瑗云龍<lb/>
驤豹變青出於藍又剏為今草天縱尤異率意超曠無<lb/>
惜是非若清澗長源流而無限縈㢠廻崕谷任於造化至<lb/>
<pb n="KR3h0006_WYG_002-9b"/>
於蛟龍駭獸奔騰拏攫之勢心手隨變窈冥而不知其<lb/>
所如是謂達節也已精熟神妙冠絶古今則百世不易<lb/>
之法式不可以智識不可以勤求若達士遊乎沉黙之<lb/>
鄉鸞鳯翔乎大荒之野韋仲將謂之草聖豈徒言哉遺<lb/>
迹絶少故褚遂良云鍾繇張芝之迹不盈片素韋誕云<lb/>
崔氏之肉張氏之骨其章草金人銘可謂精熟至極其<lb/>
草書急就章字皆一筆而成合於自然可謂變化至極<lb/>
羊欣云張芝皇象鍾繇索靖時並號書聖然張勁骨豐<lb/>
<pb n="KR3h0006_WYG_002-10a"/>
肌徳冠諸賢之首斯為當矣其行書則二王之亞也又<lb/>
善𨽻書以獻帝初平中卒伯英章草草行入神𨽻書入<lb/>
妙<lb/>
蔡邕字伯喈陳留圉人父稜徐州刺史有清行謚直定<lb/>
伯喈官至左中郎將封高陽侯儀容竒偉篤孝博學能<lb/>
畫善音律明天文數術灾變卒見問無不對工書絶世<lb/>
尤得八分之精微體法百變窮靈盡妙獨步今古又創<lb/>
造飛白妙有絶倫動合神功真異能之士也董卓用天<lb/>
<pb n="KR3h0006_WYG_002-10b"/>
下名士而邕一日七遷光照榮顯顧寵彰著王允誅卓<lb/>
收伯喈付廷尉以獻帝初平三年死於獄中年六十一<lb/>
搢紳諸儒莫不流涕伯喈八分飛白入神大篆小篆𨽻<lb/>
書入妙女琰甚賢明亦工書<lb/>
魏鍾繇字元常潁川長社人祖皓至徳高世父廸黨錮<lb/>
不仕元常才思通敏舉孝亷尚書郎累遷尚書僕射東<lb/>
武亭侯魏國建遷相國明帝即位遷太傅繇善書師曹<lb/>
喜蔡邕劉徳昇真書絶世剛柔備焉㸃畫之間多有異<lb/>
<pb n="KR3h0006_WYG_002-11a"/>
趣可謂幽深無際古雅有餘秦漢以來一人而已雖古<lb/>
之善政遺愛結于人心未足多也尚徳哉若人其行書<lb/>
則羲之獻之之亞草書則衛索之下八分則有魏受禪<lb/>
碑稱能為最太和四年薨八十矣元常𨽻入神八分入<lb/>
妙<lb/>
吳皇象字休明廣陵江都人也官至侍中工章草師於<lb/>
杜度先是有張子並於時有陳良輔並稱能書然陳恨<lb/>
痩張恨峻休明斟酌其間甚得其妙與嚴武等稱八絶<lb/>
<pb n="KR3h0006_WYG_002-11b"/>
世謂沉着痛快抱朴云書聖者皇象懷瓘以為右軍𨽻<lb/>
書以一形而衆相萬字皆别休明章草雖相衆而形一<lb/>
萬字皆同各造其極則實而不朴文而不華其冩春秋<lb/>
最為絶妙八分雄才逸力乃相亞於蔡邕而妖冶不逮<lb/>
通議傷於多肉矣休明章草入神八分入妙小篆入能<lb/>
晉衛瓘字伯玉河東安邑人父顗魏侍郎瓘弱冠仕魏<lb/>
為尚書郎入晉為尚書令善諸書引索靖為尚書郎號<lb/>
一臺二妙時議放手流便過索而法則不如之嘗云我<lb/>
<pb n="KR3h0006_WYG_002-12a"/>
得伯英之筋恒得其骨靖得其肉伯玉採張芝法取父<lb/>
書參之遂至神妙天姿特秀若鴻鴈奮六翮飄飄乎清<lb/>
風之上率情運用不以為難後為侍中司空楚王瑋矯<lb/>
詔害之元康元年卒年七十二章草入神小篆𨽻行草入<lb/>
妙<lb/>
索靖字㓜安燉煌龍勒人張伯英之彌甥父湛北地太<lb/>
守㓜安善章草書出於韋誕峻險過之有若山形中裂<lb/>
水勢懸流雪嶺孤松氷河危石其堅勁則古今不逮或<lb/>
<pb n="KR3h0006_WYG_002-12b"/>
云楷法則過於衛瓘然窮兵極勢揚威耀武觀其雄勇<lb/>
欲陵於張何但於衛王隠云靖草書絶世學者如雲是<lb/>
知趣者皆然勸不用賞時人云精熟至極索不及張妙<lb/>
有餘姿張不及索蕭子良云其形甚異又善八分韋鍾<lb/>
之亞母丘興碑是其遺迹也大安二年卒年六十贈太<lb/>
常章草入神草入妙<lb/>
王羲之字逸少瑯琊臨沂人祖正尚書郎父曠淮南太<lb/>
守逸少骨鯁高爽不顧常流與王承王沉為王氏三少<lb/>
<pb n="KR3h0006_WYG_002-13a"/>
起家秘書郎累遷右軍將軍㑹稽内史初度浙江便有<lb/>
終焉之志昇平五年卒年五十九贈金紫光禄大夫加<lb/>
常侍尤善書草𨽻八分飛白章行備精諸體自成一家<lb/>
法千變萬化得之神功自非造化發靈豈能登峰造極<lb/>
然割析張公之草而濃纎折衷乃愧其精熟損益鍾君<lb/>
之𨽻雖運用增華而古雅不逮至硏精體勢則無所不<lb/>
工亦猶鐘鼓云乎雅頌得所觀夫開襟應務若養由之<lb/>
術百發百中飛名蓋世獨映將來其後風靡雲從世所<lb/>
<pb n="KR3h0006_WYG_002-13b"/>
不易可謂冥通合聖者也𨽻行草書章草飛白俱入神<lb/>
八分入妙妻郗氏甚工書有七子獻之㝡知名𤣥之凝<lb/>
之徽之操之並工草𨽻凝之妻謝道韞有才華亦善書<lb/>
甚為舅所重<lb/>
獻之字子敬逸少第七子累遷中書令卒初娶郄曇女<lb/>
離婚後尚新安愍公主無子唯一女後立為安僖皇后<lb/>
后亦善書以后父追贈侍中特進光禄大夫太宰尤善<lb/>
草𨽻㓜學于父次習于張後改變制度别創其法率爾<lb/>
<pb n="KR3h0006_WYG_002-14a"/>
私心冥合天矩觀其逸志莫之與京至於行草興合如<lb/>
孤峰四絶迥出天外其峭峻不可量也爾其雄武神縱<lb/>
靈姿秀出臧武仲之智卞莊子之勇或大鵬搏風長鯨<lb/>
噴浪懸崕墜石驚電遺光察其所由則意逸乎筆未見<lb/>
其止蓋欲奪龍蛇之飛動掩鍾張之神氣惜其陽秋尚<lb/>
富縱逸不覊天骨未全有時而殞人有求書罕能得者<lb/>
雖權貴所逼了不介懷偶其興㑹則觸遇造筆皆發於<lb/>
衷不從於外亦由或黙或語即銅鞮伯華之行也初謝<lb/>
<pb n="KR3h0006_WYG_002-14b"/>
安請為長史太康中新起太極殿安欲使子敬題榜以為<lb/>
萬世寳而歎言之乃說韋仲將題凌雲臺事子敬知其<lb/>
指乃正色曰仲將魏之大臣寧有此事使其若此知魏<lb/>
徳之不長安遂不之逼子敬五六嵗時學書右軍潜於<lb/>
後掣其筆不脫乃歎曰此兒當有大名遂書樂毅論與<lb/>
之學竞能極肖真書可謂窮微入聖筋骨緊宻不減於<lb/>
父如大則尤直而少態豈可同年唯行草之間逸氣過<lb/>
也及論諸體多劣于右軍總而言之季孟差耳子敬𨽻<lb/>
<pb n="KR3h0006_WYG_002-15a"/>
行草章草飛白五體俱入神八分入能或謂小王為小<lb/>
令非也子敬為中書令太康十一年卒於官年四十三<lb/>
族弟珉代居之至十三年而卒年三十八時謂子敬為<lb/>
大令珉為小令<lb/>
　　　妙品<lb/>
秦胡毋敬本櫟陽獄吏為太史令博識古今文字亦與<lb/>
程邈李斯省改大篆著博學篇七章覃思舊章博采衆<lb/>
訓時趙高為中車府令善史書教始皇太子胡亥書及<lb/>
<pb n="KR3h0006_WYG_002-15b"/>
獄律法令亥私幸之作爰歴篇六章漢興揔合為蒼頡<lb/>
篇<lb/>
後漢杜林字北山扶風茂陵人涼州刺史鄴之子位至<lb/>
司空尤工古文過於鄴也故世言小學由杜公嘗於西<lb/>
河得漆書古文尚書一卷寶玩不已毎困厄自以為不<lb/>
能濟於時世嘗抱經嘆曰古文之學將絶於此初衛密<lb/>
方造林未見則黯然而服及㑹面林以漆書示密曰常<lb/>
以此道將絶何意東海衛君復能傳之是道不墜於地<lb/>
<pb n="KR3h0006_WYG_002-16a"/>
矣子曰徳不孤必有鄰豈虚也哉光武建平中卒靈帝<lb/>
時劉陶刪定古文今文尚書號中文尚書以北山本為<lb/>
正陶亦工古文是謂就有道而正焉<lb/>
衛宻字次仲東海人官至給事中脩古學善屬文作尚<lb/>
書訓指師於杜林後之學者古文皆祖杜林衛宻也同<lb/>
乎東方之美者有醫無閭山珣玗琪焉<lb/>
曹喜字仲則扶風平陵人明帝建初中為秘書郎篆𨽻<lb/>
之工收名天下蔡邕云扶風曹喜建初稱善衛恒云喜<lb/>
<pb n="KR3h0006_WYG_002-16b"/>
善篆小異於李斯邯鄲淳師焉畧究其妙韋誕師淳而<lb/>
不及也善懸針垂露之法後世行之仲則小篆𨽻書入<lb/>
妙雖賀彦先沉潜乃青雲之士也<lb/>
劉徳昇字君嗣潁川人桓靈之時以造行書擅名雖以<lb/>
草創亦豐硏美風流婉約獨步當時胡昭鍾繇並師其<lb/>
法世謂鍾繇行押書是也而胡書體肥鍾書體痩亦各<lb/>
有君嗣之美<lb/>
師宜官南陽人靈帝好書徴天下工書於鴻都門至數<lb/>
<pb n="KR3h0006_WYG_002-17a"/>
百人八分稱宜官為最大則一字徑丈小乃方寸千言<lb/>
甚矜其能性嗜酒或時空至酒家書其壁以售之觀者<lb/>
雲集酤酒多售則鏟去之後為袁術將命鉅鹿耿球碑<lb/>
術所立是宜官書也<lb/>
梁鵠字孟星安定烏氏人少好書受法於師宜官以善<lb/>
八分知名舉孝㢘為郎靈帝重之亦在鴻都門下遷幽<lb/>
州刺史魏武甚愛其書常懸帳中又以釘壁以為勝宜<lb/>
官也時邯鄲淳亦得次仲法淳宜為小字鵠宜為大字<lb/>
<pb n="KR3h0006_WYG_002-17b"/>
不如鵠之用筆盡勢也<lb/>
張昶字文舒伯英季弟為黄門侍郎尤善章草家風不<lb/>
墜奕葉清華書類伯英時人謂之亞聖至如筋骨天姿<lb/>
實所未逮若華實兼美可以繼之衛恒云姜孟頴梁孔<lb/>
達田彦和及韋仲將之徒皆張之弟子各有名於世並<lb/>
不及文舒又工極八分况之蔡公長㓜差耳華岳廟前<lb/>
一碑建安十年刋也祠堂碑昶造並書後鍾繇鎮關中<lb/>
題此碑後云漢故給事黄門侍郎華隂張府君諱昶字<lb/>
<pb n="KR3h0006_WYG_002-18a"/>
文舒造此文又題碑頭云時司𨽻校尉侍中東武亭侯<lb/>
頴川鍾繇字元常書又善𨽻以建安十一年卒文舒章<lb/>
草入妙𨽻入能<lb/>
魏武帝姓曹氏諱操字孟徳沛國譙人尤工章草雄逸<lb/>
絶倫年六十六薨張華云漢安平崔瑗子實𢎞農張芝<lb/>
弟弟昶並善書而魏武亞焉子植字子建亦工書<lb/>
邯鄲淳字子淑潁川人志行清潔才學通敏初為臨淄<lb/>
王傅累遷給事中書則八體悉工師於曹喜尤精古文<lb/>
<pb n="KR3h0006_WYG_002-18b"/>
大篆八分𨽻書自杜林衛宻以來古文冺絶由淳復著<lb/>
衛恒云魏初傳古文者出於邯鄲淳蔡邕采斯喜之法<lb/>
為古今雜形然精宻閑理不如淳也梁鵠云淳得次仲<lb/>
法韋誕師淳而不及也袁昻云應規入矩方圓乃成張<lb/>
華云邯鄲淳善𨽻書子淑古文小篆八分𨽻書並入妙<lb/>
胡昭字孔明潁川人少而博學不槩榮利有夷皓之節<lb/>
甚能𨽻書真行又妙衛恒云昭與鍾繇並師於劉徳昇<lb/>
俱善草行而胡肥鍾痩書牘之迹也動見模楷羊欣云<lb/>
<pb n="KR3h0006_WYG_002-19a"/>
胡昭得其骨索靖得其肉韋誕得其筋張華云胡昭善<lb/>
𨽻書茂先與荀朂共整理記籍立書博士置弟子教習<lb/>
以鍾胡為法嘉平二年公車徴㑹卒年八十九孔明𨽻<lb/>
行入妙大篆入能<lb/>
韋誕字仲將京兆人太僕端之子官至侍中服膺於張<lb/>
芝兼邯鄲淳之法諸書並善尤精題署明帝時凌雲臺<lb/>
初成令誕題榜高下異好宜就加㸃正因致危懼頭鬢<lb/>
皆白既以下戒子孫無為大字楷法袁昻云仲將書如<lb/>
<pb n="KR3h0006_WYG_002-19b"/>
龍拏虎踞劔㧞弩張張華云京兆韋誕子熊潁川鍾繇子<lb/>
㑹並善𨽻書初青龍中洛陽許鄴三都宮觀始成詔令<lb/>
仲將大為題署以為永制給御筆墨皆不任用因曰蔡<lb/>
邕自矜能書兼斯喜之法非流紈體素不妄下筆夫工<lb/>
欲善其事必先利其器若用張芝筆左伯紙及臣墨兼<lb/>
此三具又得臣手然後可以兼徑丈之勢方寸千言然<lb/>
其迹之妙亞乎索靖也嘉平五年卒年七十五八分𨽻章<lb/>
草飛白入妙小篆入能兄康字元將亦工書子熊字少<lb/>
<pb n="KR3h0006_WYG_002-20a"/>
季亦善書時人云名父之子不有二事世所美焉<lb/>
嵇康字叔夜譙國銍人官至中散大夫竒才不羣身長<lb/>
七尺八寸而土木形骸不自藻飾未嘗見其疾聲朱顔<lb/>
人以為龍章鳯姿天質自然恬静寡欲學不師受博覽<lb/>
該通以為君子無私心不惜乎是非而行不違乎道叔<lb/>
夜善書妙於草製觀其體勢得之自然意不在乎筆墨<lb/>
若高逸之士雖在布衣有傲然之色故知臨不測之水<lb/>
使人神清登萬仞之巖自然意逺鍾㑹譖康就刑年四<lb/>
<pb n="KR3h0006_WYG_002-20b"/>
十四太學生三千人請為師不許<lb/>
鍾㑹字士季元常少子官至司徒咸熙元年衛瓘誅之<lb/>
年四十書有父風稍備筋骨美兼行草尤工𨽻書遂逸<lb/>
致飄然有凌雲之志亦所謂劒則干將莫耶焉㑹嘗詐<lb/>
為荀朂書就朂母鍾夫人取寳劒㑹兄弟以千萬造宅<lb/>
未移居朂乃濳畫元常形像㑹兄弟入見便大感慟朂<lb/>
畫亦㑹之類也㑹𨽻行草章草入妙<lb/>
吳處士張𢎞字敬禮呉郡人篤學不仕恒着烏巾時號<lb/>
<pb n="KR3h0006_WYG_002-21a"/>
張烏巾并善篆𨽻其飛白妙絶當時飄若雲遊激如驚<lb/>
電飛仙舞鶴之態有類焉自作飛白序勢備說其美也<lb/>
歐陽詢曰飛白張烏巾冠世其後逸少子敬亦稱妙絶<lb/>
敬禮飛白入妙小篆入能<lb/>
晉張華字茂先范陽人父平後漢漁陽太守茂先官至<lb/>
司空壯武公博涉羣書盈萬餘卷高才達識天文數術<lb/>
無所不精善章草書體勢尤古度德比義嵇叔夜之倫也<lb/>
衛恒字巨山瓘之仲子官至黄門侍即瓘嘗云我得伯<lb/>
<pb n="KR3h0006_WYG_002-21b"/>
英之筋恒得其骨巨山善古文得汲冢古文論楚事者<lb/>
最妙恒嘗玩之作四體書勢并造散𨽻書元康中楚王<lb/>
瑋害之年四十古文章草草書入妙𨽻入能弟宣善篆<lb/>
及草名亞父兄宣弟庭亦工書子仲寳叔寳俱有書名<lb/>
四世家風不墜也<lb/>
衛夫人名鑠字茂猗廷尉展之女弟恒之從女汝隂太<lb/>
守李矩之妻也𨽻書尤善規矩鍾公云碎玉壺之氷爛<lb/>
瑶臺之月婉然芳樹穆若清風右軍少常師之永和五<lb/>
<pb n="KR3h0006_WYG_002-22a"/>
年卒年七十八子克為中書郎亦工書先有扶風馬夫<lb/>
人大司農皇甫規之妻也有才學工𨽻書夫人寡董卓<lb/>
聘以為妻夫人不屈卓殺之<lb/>
王廙字世將瑯琊臨沂人祖覽父正尚書郎導從父之<lb/>
弟也官至平南將軍荆州刺史侍中逸少之叔父工於<lb/>
草𨽻飛白祖述張衛遺法自過江東右軍之前世將書與<lb/>
荀朂畫為明帝師其飛白志氣極古垂雕鶚之翅羽類<lb/>
旌旗之卷舒時人云王廙飛白右軍之亞永昌元年卒<lb/>
<pb n="KR3h0006_WYG_002-22b"/>
年四十七世將飛白入妙𨽻入能<lb/>
郄愔字方囘高平金鄉人父鍳太尉草書卓絶古而且<lb/>
勁方囘官至司空善衆書雖齊名庾翼不可同年其法<lb/>
遵於衛氏尤長於章草纎能得中意態無窮筋骨亦勝<lb/>
王僧䖍云郄愔章草亞於右軍太元六年卒年七十二<lb/>
方囘章草入妙草𨽻入能妻傅氏善書子超字景興小<lb/>
字嘉賓亦善書<lb/>
王洽字敬和導第四子理識明敏拜駙馬都尉累遷中<lb/>
<pb n="KR3h0006_WYG_002-23a"/>
書令書兼諸法於草尤工落簡揮毫有郢匠乘風之勢<lb/>
雖卓然孤秀未至運用無方而右軍云弟書遂不減吾<lb/>
飾之過也昇平三年卒年四十四敬和𨽻行草入妙妻<lb/>
荀氏亦善書<lb/>
謝安字安石陳郡陽夏人十八徴著作郎辭疾寓居㑹<lb/>
稽與王逸少許詢桑門支遁等遊處十年累遷尚書僕<lb/>
射太元十年卒贈太傅謚文靖公年六十六人皆比之<lb/>
王導謂文雅過之學草正於右軍右軍云卿是解書者<lb/>
<pb n="KR3h0006_WYG_002-23b"/>
然知解書者尤難安石尤善行書亦猶衛洗馬風流名<lb/>
士海内所瞻王僧䖍云謝安得入能書品録也安石𨽻<lb/>
行草入妙兄尚字仁祖弟萬字萬石並工書<lb/>
王珉字季琰洽之少子官至中書令工𨽻及行草金劒<lb/>
霜斷﨑嶔歴落時謂小王之亞也自導至珉三世善書<lb/>
時人方之杜衛二氏嘗書四疋素日朝操筆至暮便竟<lb/>
首尾如一又無誤字子敬戲云弟書如騎騾駸駸欲度<lb/>
驊騮前斯可謂弓善矢良兵利馬疾突圍破的難與爭<lb/>
<pb n="KR3h0006_WYG_002-24a"/>
鋒𨽻行入妙妻汪氏善書兄珣亦善書<lb/>
桓𤣥者温之子為義興太守簒晉伏誅嘗慕小王善於草法<lb/>
譬之於馬則肉翅已就蘭筋初生畜怒而馳日可千里洸<lb/>
洸﨣﨣實亦武哉非王之武臣即世之刺客列缺吐火共<lb/>
工觸山尤剛徤倜儻夫水火之性各有所長火能外光不<lb/>
能内照水能内照不能外光若包五行之性則可謂通<lb/>
矣嘗與顧愷之論書至夜不倦愷之字長康善書小名虎<lb/>
頭時人號為三絶癡書畫也<hi>彦逺案長康三絶者水絶畫絶癡絶書非癡數也</hi>
<pb n="KR3h0006_WYG_002-24b"/>
宋文帝姓劉諱義隆彭城人武帝第三子善𨽻書次及<lb/>
行草規模大令自謂不减於師雖庶幾徳音引領長望<lb/>
尚遼逺矣然才位發揮亦可謂倬彼雲漢為章于天時<lb/>
論以為天然勝羊欣工夫恨少是亦天然可尚道心唯<lb/>
微探索幽逺若泠泠水行有岩石間真聲帝𨽻書入妙<lb/>
行草入能<lb/>
羊欣字敬元泰山南城人官至中散大夫義興太守師<lb/>
資大令時亦衆矣非無雲塵之逺若親承妙㫖入於室<lb/>
<pb n="KR3h0006_WYG_002-25a"/>
者唯獨此公亦猶顔囬與夫子有步驟之近摵若嚴霜<lb/>
之林婉似流風之雪驚禽走獸絡繹飛馳亦可謂王之<lb/>
藎臣朝之元老沈約云敬元尤善於𨽻書子敬之後可<lb/>
以獨步時人云買王得羊不失所望今大令書中風神<lb/>
怯者往往是羊也元嘉十九年卒年七十三敬元𨽻行<lb/>
草入妙時有丘道護親師於子敬殊劣於羊欣謝綜亦<lb/>
善書不重敬元亦憚之云力少媚好又有義興康昕與<lb/>
南州惠式道人俱學二王轉以已書貨之世人或謬寳<lb/>
<pb n="KR3h0006_WYG_002-25b"/>
此迹亦或謂為羊歐陽通云式道人右軍之甥與王無别<lb/>
薄紹之字敬叔丹陽人官至給事中善書憲章小王風<lb/>
格秀異若干將出匣光芒射人魏武臨戎縱横制敵其<lb/>
行草倜儻時越羊欣若用力取之則真正懸隔敬叔𨽻<lb/>
行草入妙<lb/>
謝靈運㑹稽人祖𤣥父焕靈運官至秘書監侍中康樂<lb/>
侯模憲小王真草俱美石藴千年之色松低百尺之柯<lb/>
雖不逮師歙風吐雲簸蕩川岳其亦庶幾虞和云靈運<lb/>
<pb n="KR3h0006_WYG_002-26a"/>
子敬之甥故能書特多王法王僧䖍云子敬上表多在<lb/>
中書雜事中靈運竊冩易其真本相與不疑元嘉初帝<lb/>
就索始進親聞文皇說此元嘉十年年四十九以罪棄<lb/>
廣州市𨽻草入妙<lb/>
孔琳之字彦琳㑹稽山隂人父廞彦琳官至祠部尚書<lb/>
善草行師於小王稍露筋骨飛流懸勢則呂梁之水焉<lb/>
時稱曰羊真孔草又以縱快比於桓𤣥王僧䖍云孔琳<lb/>
之放縱快利筆迹流便二王已後略無其比但工夫少<lb/>
<pb n="KR3h0006_WYG_002-26b"/>
太自任故當劣於羊欣斯言俞矣景平元年卒年五十<lb/>
五行草入妙妻謝氏亦善書<lb/>
齊王僧䖍瑯琊臨沂人曾祖洽父曇首官至司空善書<lb/>
宋文帝見其書素扇嘆曰非唯迹逾子敬方當器雅過<lb/>
之後孝武欲擅書名僧䖍不敢顯跡大明之世常用拙<lb/>
筆書以此見容虞龢云僧䖍尋得書術雖不及古不减<lb/>
郄家所制然述小王尤尚古冝有豐厚淳朴稍之妍華<lb/>
若溪澗含氷岡巒被雪雖甚清肅而寡於風味子曰質<lb/>
<pb n="KR3h0006_WYG_002-27a"/>
勝文則野是之謂乎永明三年卒僧䖍𨽻行入妙草入<lb/>
能<hi>一本云𨽻行草入妙</hi>子慈亦善𨽻書謝超宗嘗問慈曰卿書何<lb/>
當及尊公慈曰我之不得仰及猶雞之不及鳯時人以<lb/>
為名答<lb/>
張融字思光吳郡人祖禕父暢思光官至司徒左長史<lb/>
博涉經史早標孝行書兼諸體於草尤工而時有稽古<lb/>
之風寛博有餘嚴峻不足可謂有文徳而無武功然齊<lb/>
梁之際殆無以過或有鑑不至深見其有古風多誤寳<lb/>
<pb n="KR3h0006_WYG_002-27b"/>
之以為張伯英書也而榻本大行於世<lb/>
梁蕭子雲字景喬晉陵人父嶷景喬官至侍中少善草<lb/>
行小篆諸體兼備而剏造小篆飛白意趣飄然㸃畫之<lb/>
際若有騫舉姸妙至極難與比肩但少乏古風抑居妙<lb/>
品故歐陽詢云張烏巾冠世其後逸少子敬又稱絶妙<lb/>
爾飛而不白蕭子雲輕濃得中蟬翼掩素遊霧崩雲可<lb/>
得而語其真草少師子敬晩學元常及其暮年筋骨亦<lb/>
備名蓋當世舉朝效之其肥鈍無力者悉非也今之謬<lb/>
<pb n="KR3h0006_WYG_002-28a"/>
賞十室九焉梁武帝擢與二王並迹則若牝雞仰於鸞<lb/>
鳯子貢賢於仲尼雖絶唱於彼朝未曰陽春白雪以太<lb/>
清三年卒景喬𨽻書飛白入妙小篆行草章草入能子<lb/>
特字世達亦善書位至太子舍人先景喬卒<lb/>
阮硏字文幾陳留人官至交州刺史善書其行草出於<lb/>
大王甚精熟若飛泉交注奔競不息時稱蕭陶等各得<lb/>
右軍一體而此公筋力最優比之於勇則被堅執銳所<lb/>
向無前喻之於談則緩頰朶頥離堅合異有李信王離<lb/>
<pb n="KR3h0006_WYG_002-28b"/>
之攻伐無子貢魯連之變通其𨽻則習於鍾公風神稍<lb/>
怯庾肩吾云阮居今觀古窺衆妙之門雖師王祖鍾終<lb/>
成别搆一法矣然遲速之對可方於陸柬之則意此公<lb/>
性急亦猶枚臯文章敏疾長卿製作淹遲各一時之妙<lb/>
也行草入妙𨽻書入能<lb/>
陳永興寺僧智永㑹稽人師逺祖逸少歴記專精攝齊<lb/>
升堂真草唯命夷途良轡大海安波微尚有道之風半<lb/>
得右軍之肉兼能諸體於草最優氣調下於歐虞精熟<lb/>
<pb n="KR3h0006_WYG_002-29a"/>
過於羊薄智永章草草書入妙𨽻入能兄智楷亦工草<lb/>
丁現亦善𨽻書時人云丁真楷草<lb/>
皇朝歐陽詢長沙汨羅人官至銀青光禄大夫率更令<lb/>
八體盡能筆力勁險篆體尤精高麗愛其書遣使請焉<lb/>
神堯嘆曰不意詢之書名逺播夷狄彼觀其迹固謂其<lb/>
形魁梧耶飛白冠絶峻於古人有龍蛇戰闘之象雲霧<lb/>
輕濃之勢風旋電激掀舉若神真行之書雖於大令亦<lb/>
别成一體森森焉若武庫矛㦸風神嚴於智永潤色寡<lb/>
<pb n="KR3h0006_WYG_002-29b"/>
於虞世南其草書迭蕩流通視之二王可為動色然驚<lb/>
竒跳駿不避危險傷於清雅之致自羊薄以後略無勍<lb/>
敵唯永公特以訓兵精練議欲旗鼔相當歐以猛銳長<lb/>
驅永乃閉壁固守以貞觀十五年卒年八十五飛白𨽻<lb/>
行草入妙大小篆章草入能子通亦善書痩怯於父薛<lb/>
純陀亦效詢草傷於肥純乃通之亞也<lb/>
虞世南字伯施㑹稽餘姚人祖儉梁始興王諮議父荔<lb/>
陳太子中庶子世南受業於吳郡顧野王門下讀書十<lb/>
<pb n="KR3h0006_WYG_002-30a"/>
年國朝拜銀青光禄大夫祕書監永興公太宗詔曰世<lb/>
南一人有出世之才遂兼五絶一曰忠讜二曰友悌三<lb/>
曰博文四曰詞藻五曰書翰有一於此足為名臣而世<lb/>
南兼之其書得大令之宏規含五方之正色姿榮秀出<lb/>
智勇在焉秀嶺危峯處處間起行草之際尤所偏工及其<lb/>
暮齒加以遒逸臭味羊薄不亦宜乎是則東南之美㑹<lb/>
稽之竹箭也貞觀十二年卒年八十一伯施𨽻行書入<lb/>
妙然歐之與虞可謂智均力敵亦猶韓盧之追東郭㕙<lb/>
<pb n="KR3h0006_WYG_002-30b"/>
也論其衆體則虞所不逮歐若猛將深入時或不利虞<lb/>
若行人妙選罕有失辭虞則内含剛柔歐則外露筋骨<lb/>
君子藏器以虞為優族子纂書有叔父體則而風骨不<lb/>
繼楊師道上官儀劉伯莊並立師法虞公過於纂矣張<lb/>
志遜又纂之亞也<lb/>
褚遂良河南陽翟人父亮銀青光禄大夫太常卿遂良<lb/>
官至尚書左僕射河南公博學通識有王佐才忠讜之<lb/>
臣也善書少則服膺虞監長則祖述右軍真書甚得其<lb/>
<pb n="KR3h0006_WYG_002-31a"/>
媚趣在瑶臺青鏁窅映春林美人嬋娟不任羅綺增華<lb/>
綽約歐虞謝之其行草之間即居二公之後顯慶四年<lb/>
卒年六十四遂良𨽻行入妙亦嘗師授史陵然史有古<lb/>
直傷於踈痩也<lb/>
陸柬之吳郡人官至朝散大夫太子司議郎虞世南之<lb/>
甥少學舅氏臨冩所合亦猶張翼換羲之表奏蔡邕為<lb/>
平子後身而晚習二王尤尚其古中年之迹猶有怯懦<lb/>
總章已後乃備筋骨殊矜質朴恥夫綺靡故欲暴露疵<lb/>
<pb n="KR3h0006_WYG_002-31b"/>
同乎馬不齊髦人不櫛沐雖為時所鄙囘也不愚拙於<lb/>
自媒有若通人君子尤善運筆或至興㑹則窮理極趣<lb/>
矣調雖古澁亦猶文王嗜菖蒲葅孔子蹙頞而嘗之三<lb/>
年乃得其味一覽未窮沉硏始精然工於效倣劣於獨<lb/>
斷以此為少也𨽻行入妙章草書入能<hi>一本云𨽻行草章草並入能</hi>
　<lb/>
　<lb/>
　書斷卷中<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書斷卷下</head> <lb/>
    <p>
<pb n="KR3h0006_WYG_003-1a"/>
欽定四庫全書<lb/>
　書斷卷下<lb/>
　　　　　　　　　　　　　唐　張懷瓘　撰<lb/>
　　能品<lb/>
漢張敞字子高河東平陽人官至京兆尹善古文傳之<lb/>
子吉吉傳其出杜鄴鄴傳其子林吉子竦字伯松博學文<lb/>
雅過於子高三王以來古文之學蓋絶子高精勤而習<lb/>
之其後杜林衛宻為之嗣子高好古博雅有緝熈之美<lb/>
<pb n="KR3h0006_WYG_003-1b"/>
焉<lb/>
嚴延年字次卿東海人河南太守雅工史書規模趙高<lb/>
時稱其妙後以罪弃市<lb/>
後漢班固字孟堅扶風安陵人官至中郎將工篆李斯<lb/>
曹喜之法悉能究之昔李斯作蒼頡篇趙高作爰歴篇<lb/>
故胡母敬作博學篇漢興閭里書私合之總謂蒼頡篇<lb/>
斷六十字為一章凡五十五章至平帝元始中徴天下<lb/>
通小學者以百數各令記字於未央庭中揚雄取其有<lb/>
<pb n="KR3h0006_WYG_003-2a"/>
用者作訓纂篇二十四章以纂續蒼頡也孟堅乃復續<lb/>
十三章和帝永初中賈魴又撰異字取固所續章而廣<lb/>
之為三十四章用訓纂之末字以為篇目故曰滂喜篇<lb/>
言滂沱大盛凡百二十三章文字備矣明帝使孟堅成<lb/>
父彪所述漢書永平初受詔至章帝建初二十五年而<lb/>
成以竇憲賓客繋於洛陽獄卒六十三大小篆入能<lb/>
徐幹字伯張扶風平陵人官至班超軍司馬善章草書<lb/>
班固與超書稱之曰得伯張書藳勢殊工知識讀之莫<lb/>
<pb n="KR3h0006_WYG_003-2b"/>
不嘆息實亦藝由己立名自人成後有蘇班亦平陵人<lb/>
也五嵗能書甚為張伯英所稱嘆<lb/>
許慎字叔重汝南召陵人官至太尉南閣祭酒少好古<lb/>
學書正文字尤善小篆師模李斯甚得其妙作說文解<lb/>
字十四篇萬五百餘字疾篤令子冲詣闕上之安帝末<lb/>
年卒<lb/>
晉呂忱字伯雍博識文字撰字林五篇萬二千八百餘<lb/>
字字林則說文之流小篆之工亦叔重之亞也<lb/>
<pb n="KR3h0006_WYG_003-3a"/>
張超字子並河間鄭人官至别部司馬工章草擅名一<lb/>
時字勢甚峻亦猶楚共王用刑失節不合其宜吳人以<lb/>
皇象方之五原范曄云超草書妙絶<lb/>
崔湜字子真瑗之子也博學有俊才為五原太守章草<lb/>
雅有父風良冶良弓斯焉不墜張茂先甚稱之<lb/>
羅暉字叔景京兆杜陵人官至羽林監桓帝永夀年卒<lb/>
善草著聞三輔張伯英自謂方之有餘與太僕朱賜書<lb/>
云上比崔杜不足下方羅趙有餘朱賜亦杜陵人時稱<lb/>
<pb n="KR3h0006_WYG_003-3b"/>
工書也<lb/>
趙襲字元嗣京兆長安人為燉煌太守與羅暉並以能<lb/>
草見重關西而矜巧自與衆頗惑之與張芝素相親善<lb/>
靈帝時卒燉煌有張越仕至梁州刺史亦善草書<lb/>
左伯字子邕東萊人特工八分名與毛𢎞等列小異於<lb/>
邯鄲淳亦擅名漢末尤甚能作紙漢興用紙代簡至和<lb/>
帝時蔡倫工為之而子邕尤得其妙故蕭子良荅王僧<lb/>
䖍書云蔡邕之紙妍妙輝光仲將之墨一㸃如漆伯英<lb/>
<pb n="KR3h0006_WYG_003-4a"/>
之筆窮神盡思妙物逺矣邈不可追然子邕之八分亦<lb/>
猶斥山之文皮即東北之美者也<lb/>
張紘字子綱廣陵人善小篆官至侍御史年六十一卒<lb/>
孔融與子綱書曰前勞筆迹乃多為篆舉篇見字欣然<lb/>
獨笑如復觀其人融之此言不易而得紘之小篆時頗<lb/>
有聲<lb/>
毛𢎞字大雅河南武陽人服膺梁鵠研精八分亦成一<lb/>
家法獻帝時為郎中教於秘書建安末卒<lb/>
<pb n="KR3h0006_WYG_003-4b"/>
魏衛覬字伯儒河南安邑人官至侍中尤工古文篆𨽻<lb/>
草體傷痩筆迹精絶魏初𫝊曰古文者篆出於邯鄲淳<lb/>
伯儒嘗冩淳古文尚書還以示淳淳不能别年六十二<lb/>
卒伯儒古文小篆𨽻書章草並入能子孫皆妙於書<lb/>
晉何曾字頴考陳郡陽夏人官至太保咸寧四年卒年<lb/>
八十餘工於藳草時人珍之也<hi>一本云頴考善草書甚有古質少於風味孔子</hi>
<hi>曰質勝文則野是之謂乎</hi>
傅𤣥字休奕北地范陽人祖爕漢漢陽太守父幹魏扶<lb/>
<pb n="KR3h0006_WYG_003-5a"/>
風太守休奕少孤貧博學善屬文解鍾律性剛直不容<lb/>
人之短舉秀才為御史中丞司𨽻校尉善於篆𨽻見重<lb/>
時人云得鍾胡之法休奕小篆𨽻書入能時王允之善<lb/>
草𨽻官至衛將軍又張嘉善𨽻書羊欣云嘉師於鍾氏<lb/>
勝王羲之在臨川也嘉字子勝官至光禄大夫時又有<lb/>
皇甫定年七嵗善史書從兄謐深竒之<lb/>
劉召字彦祖彭城人官至御史中丞遷侍中善小篆工<lb/>
飛白雖不及張毛亦一時之秀作飛白勢永和八年卒<lb/>
<pb n="KR3h0006_WYG_003-5b"/>
小篆飛白入能柳詳亦善飛白彦祖之亞也<lb/>
楊肇字秀初榮陽宛陵人官至折衝將軍荆州刺史工<lb/>
於草𨽻咸寧元年卒潘岳誄云草𨽻兼善尺牘必珍翰<lb/>
動若飛紙落如雲亦猶甘茂不能自通借餘光於蘇代<lb/>
安仁之誄抑其然乎秀初𨽻草入能<lb/>
杜預字元凱京兆杜陵人度即六世祖祖畿魏僕射父<lb/>
恕幽州刺史並善行草預博學官至鎮南將軍當陽侯<lb/>
父祖三世善草書時人以衛瓘方之稱杜預三世焉<lb/>
<pb n="KR3h0006_WYG_003-6a"/>
齊獻王攸字大猷河南人武帝母弟善尺牘尤能行草<lb/>
書蘭芳玉潔竒而且古才望出武帝之右帝用荀朂言<lb/>
出都督青州上道憤怒嘔血咸寧四年卒年三十六行<lb/>
草入能<lb/>
李式字景則江夏鍾武人官至待中衛夫人之猶子也<lb/>
甚推其叔母善書右軍云李式平南之流亦可比庾翼<lb/>
咸熙三年卒年五十四𨽻草入能許靜民善題宮觀額<lb/>
得方直之體其草稍乏筋骨亦景則之亞也<lb/>
<pb n="KR3h0006_WYG_003-6b"/>
王導字茂𢎞瑯琊臨沂人祖覽父載導行草兼妙然踈<lb/>
柯逈擢寡葉危隂雖賢有餘而才不足元明二帝並工<lb/>
書皆推難於茂𢎞王愔云王導行草見貴當世咸寧五<lb/>
年卒年六十四行草入能有六子恬洽書皆知名矣<lb/>
張彭祖吳郡人官至龍驤將軍善𨽻書右軍毎見其緘<lb/>
牘輒存而玩之夷齊雖賢若仲尼不言未能高舉亦猶<lb/>
彭祖附青雲之士不冺於兹<lb/>
韋𢎞字叔思位至原州刺史弟季字成為平西將軍善<lb/>
<pb n="KR3h0006_WYG_003-7a"/>
𨽻書<lb/>
王濛字仲祖太原晉陽人官至長山令女為皇后贈光<lb/>
禄大夫晉陽侯善𨽻書法於鍾氏狀貌似而筋骨不備<lb/>
永和三年卒年三十九𨽻章草入能衛臻陶侃亞也<lb/>
王恬字敬預導之子官至後將軍㑹稽内史工於草𨽻<lb/>
當世難與為比永和五年卒年三十六張翼善𨽻書尤<lb/>
長於臨倣率性而運復非工劣於敬預也<hi>時戴安道隠居不仕總角</hi>
<hi>時以雞子汁沒白玉屑作鄭𤣥碑文自書刻之文既竒𨽻書亦妙絶又有康昕亦善𨽻書王子敬常題方山庭</hi>
<pb n="KR3h0006_WYG_003-7b"/>
<hi>殿數行昕宻改之子敬後過不疑又為謝居士題畫以示子敬子敬嘆能為以西河絶矣昕字君明外國人官</hi>
<hi>至臨沂令</hi>
庾翼字稚恭潁川鄢陵人明穆皇后弟安西將軍荆州<lb/>
刺史善草𨽻書名亞右軍兄亮字元規亦有書名嘗就<lb/>
右軍求書逸少荅云稚恭在彼豈復假此嘗復以章草<lb/>
荅亮亮示翼翼乃大服因與王書云吾昔有伯英章草十紙<lb/>
因䘮亂遺失嘗謂人曰妙迹永絶今見足下答家兄書<lb/>
焕若神明頓還舊觀永和九年卒年四十一<lb/>
<pb n="KR3h0006_WYG_003-8a"/>
王脩字敬仁濛之子也著作郎善𨽻求右軍書乃冩東<lb/>
方朔畫贊與之昇平元年卒年二十四始王導愛好鍾<lb/>
氏書䘮亂狼狽猶衣帶中盛尚書宣示帖過江後與右<lb/>
軍乞敬仁敬仁亡其母見此書平生所好遂以入棺殷<lb/>
仲堪亦敬仁之亞也<lb/>
韋昶字文休誕兄凉州刺史庾之𤣥孫官至潁州刺史<lb/>
散騎常侍善古書大篆見王右軍父子書云二王未足<lb/>
知書也又妙作筆子敬得其筆稱為絶世<lb/>
<pb n="KR3h0006_WYG_003-8b"/>
宋蕭思話蘭陵人父源思話官至征西將軍左僕射工<lb/>
書學於羊欣得其體法行草連岡盡望勢不斷絶雖無<lb/>
竒峰壁力之秀亦可謂有功矣王僧䖍云蕭令法羊欣<lb/>
風流媚態殆欲不减筆力恨弱袁昻云羊真孔草蕭行<lb/>
范篆各一時之妙也然上方琳之不足下方范曄有餘<lb/>
諭之於𤣥蓋緇緅間耳孝建元二年卒年五十時有丘<lb/>
道護善𨽻書便書素時司馬珣之為吳興羊欣弟倫為<lb/>
臨安令欣呉興㸔弟珣之乃以道護素書洛神賦示欣<lb/>
<pb n="KR3h0006_WYG_003-9a"/>
欣嗟咨其工以為勝已道護烏程人也官至相國主簿<lb/>
時有張昶亦善草書官至征北將軍也<lb/>
范曄字蔚宗順陽人也父泰曄官至太子詹事工於草<lb/>
𨽻小篆尤精師範羊欣不能儁㧞永嘉二十年伏誅諸<lb/>
葛長民亦善行草論者以為曄之流也長民官至前將<lb/>
軍義煕八年伏誅時又有張休善𨽻書初羊欣愛子敬<lb/>
正𨽻法其崇仰以右軍之體微古不復見貴休始改之<lb/>
世乃大行休字𢎞明官至豫章太守<lb/>
<pb n="KR3h0006_WYG_003-9b"/>
齊高帝姓蕭氏諱道成字紹伯蘭陵人善草書篤好不<lb/>
已祖述子敬稍乏風骨嘗與王僧䖍賭書書畢曰誰為<lb/>
第一對曰臣書臣中第一陛下書帝中第一帝笑曰卿<lb/>
可謂善自謀矣然太祖與簡穆賭書亦猶雞之搏狸稍<lb/>
不自知量力也年五十六太子熈亦善書倫字世調多<lb/>
才藝善𨽻書始變古法甚有娟好過諸昆弟倫子確字<lb/>
仲正才兼文武甚工草𨽻為侯景所殺<hi>太子熙後當有誤</hi>
謝晀字𤣥暉陳留人官至吏部郎中風華黼藻當時獨<lb/>
<pb n="KR3h0006_WYG_003-10a"/>
步草書甚有聲草殊流美薄暮川上餘霞照人春晩林<lb/>
中飛花滿目詩有美一人清揚婉兮邂逅相遇適我願<lb/>
兮是之謂矣顔延之亦善草書乃其亞也<lb/>
梁武帝姓蕭氏諱衍字叔達蘭陵中都里人丹陽尹順<lb/>
之之子好草書狀貌亦古乏於筋骨既無竒姿異態有<lb/>
减於齊高矣年八十六崩子綱綸繹並有書名<lb/>
庾肩吾字叔慎新野人官至度支尚書才華既秀草𨽻<lb/>
兼善累紀專精徧探名法可謂贍聞之士也變態殊姸<lb/>
<pb n="KR3h0006_WYG_003-10b"/>
多慙質素雖有竒尚手不稱情乏於筋力文勝質則史<lb/>
是之謂乎嘗作書品亦有佳致天寳元年卒肩吾𨽻草<lb/>
入能子信亦工草書時有殷釣范懷約顔協等並善𨽻<lb/>
書有名於世<lb/>
陶𢎞景字通明秣陵人隠居丹陽茅山善書師祖鍾王<lb/>
采其氣骨然時稱與蕭子雲阮硏等各得右軍一體其<lb/>
真書勁利歐虞往往不如𨽻行入能<lb/>
周王褒字子深瑯琊臨沂人曾祖儉齊侍中太尉祖騫<lb/>
<pb n="KR3h0006_WYG_003-11a"/>
梁侍中父規並有重名子深官至司空工草𨽻師蕭子<lb/>
雲而名亞子雲躡而蹤之相去何逺雖風神不峻亦士<lb/>
君子之流也<lb/>
隋永興寺僧智果㑹稽人也煬帝甚喜之工書銘石甚<lb/>
為痩徤嘗謂永師云和尚得右軍肉智果得右軍骨夫<lb/>
筋骨藏於膚内山水不厭高深而此公稍乏清幽傷於<lb/>
淺露若吳人之戰輕進易退勇而非猛虚張誇耀毋乃<lb/>
小人儒乎果𨽻行草入能時有僧述僧特與果並師智<lb/>
<pb n="KR3h0006_WYG_003-11b"/>
永述困於肥鈍特傷於痩怯<lb/>
皇朝漢王元昌神堯之子也尤善行書金玉其姿挺生<lb/>
天骨襟懷宣暢灑落可觀藝業未精過於奔放若呂布<lb/>
之飛將或輕於去就也諸王仲季並有能名韓王曹王<lb/>
即其亞也曹則妙於飛白韓則工於草行魏王魯王即<lb/>
韓王之倫也<lb/>
高正臣廣平人官至衛尉少卿習右軍之法脂肉頗多<lb/>
骨氣微少脩容整服上有風流可謂堂堂乎張也𤣥宗<lb/>
<pb n="KR3h0006_WYG_003-12a"/>
甚愛其書懷瓘先君與高有舊朝士就高乞書憑先君<lb/>
書之高曾與人書十五紙先君戲換五紙以示高不辨<lb/>
客曰有人換公書高笑曰必張公也終不能辯宋令文<lb/>
曰力則張勝態則高强有人求高書一屏障曰正臣故<lb/>
人在申州書與僕類可往求之先君乃與書之自任潤<lb/>
州湖州筋骨漸備比見蓄者多謂為褚後任申邵等州<lb/>
體法又變幾合於古矣陸柬之為高書告身高常嫌不<lb/>
將入帙後為鼠所傷持示先君曰此䑕甚解正臣意<lb/>
<pb n="KR3h0006_WYG_003-12b"/>
耳風調不合一至於此正臣𨽻行草入能<lb/>
裴行儉河東人官至兵部尚書工草書行及章草並入<lb/>
能有若縉紳之士其貌偉然華衮金章從容省闥<lb/>
王知敬洛陽人官至太子家令工草及行尤善章草入<lb/>
能膚骨兼有戈㦸足以自衛毛翮足以飛飜若翼大略<lb/>
宏圖摩霄殄冦則未竒也房僕射𤣥齡與此公同品房<lb/>
行草亦風流秀頴可與亞能又殷侍御仲容善篆𨽻題<lb/>
署尤精亦王之雁行也<lb/>
<pb n="KR3h0006_WYG_003-13a"/>
宋令文河南陜人官至左衛中郎將竒姿偉麗身有三<lb/>
絶曰書畫力尤工於書備兼諸體偏意在草甚欲究能翰簡<lb/>
翩翩甚得書之媚趣若與高卿比權量力則騶忌之類<lb/>
徐公也<lb/>
王紹宗字承烈江都人父脩禮越王友道雲孫也承烈<lb/>
官至袐書少監清鑒逺識才高書古祖述子敬欽羡柬<lb/>
之其中年小真書體象尤異沈邃堅密雖華不逮陸而古<lb/>
乃齊之其行草及章草次於真晩節之草則攻乎異端<lb/>
<pb n="KR3h0006_WYG_003-13b"/>
度越䋲墨薰蕕同器玉石兼儲苦以敗為瑕筆乖其指<lb/>
嘗與人云鄙夫書翰無功者特由微水墨之積習常清心<lb/>
率意虛神靜思以取之毎與吳中陸大夫論及此道明<lb/>
朝必不覺已進陸於後宻訪知之嗟賞不少將余比虞<lb/>
君以虞亦不臨冩故也但心凖目想而已聞虞眠布被<lb/>
中恒手畫肚與余正同也阮交州斷割不足陸大夫蕪<lb/>
穢有餘此公尤甚於陸也又曾謂所親曰自恨不能專<lb/>
有功禇雖以過陸猶未及承烈𨽻行章草入能兄嗣宗<lb/>
<pb n="KR3h0006_WYG_003-14a"/>
亦善書况之二陸則少監可比徳於平原矣<lb/>
孫䖍禮字過庭陳留人官至率府録事參軍博雅有文<lb/>
章草書憲章二王工於用筆儁㧞剛斷尚異好竒然所<lb/>
謂少功用有天才真行之書亞於草矣嘗作運筆論亦<lb/>
得書之指趣也與王祕監相善王則過於遲緩此公傷<lb/>
於急速使二子寛猛相濟是為合矣雖管夷吾失於奢<lb/>
晏平仲失於儉終為賢大夫也過庭𨽻行草入能<lb/>
薛稷河東人官至太子少保書學褚公尤尚綺麗媚好<lb/>
<pb n="KR3h0006_WYG_003-14b"/>
膚肉得師之半可謂河南公之高弟甚為時所珍尚雖<lb/>
似范雎之口才終畏何曾之面質如聽言信行亦可使<lb/>
為行人觀行察言或見非於宰我以罪伏誅稷𨽻行入<lb/>
能真草書亦其亞也<lb/>
盧藏用字子潜京兆長安人官至黄門侍郎書則㓜尚<lb/>
孫草晚師逸少雖闕於工稍閑體範八分之製頗傷踈<lb/>
野若况之前列則有奔馳之勞如𫝊之後昆亦有規矩<lb/>
之法子潜𨽻行草入能自陳遵劉穆之起濫觴於前曹<lb/>
<pb n="KR3h0006_WYG_003-15a"/>
喜杜度激洪波於後羣能間出角立挺㧞或袐象天府<lb/>
或藏器竹帛雖經千載歴久彌珍並可耀乎祖先榮及<lb/>
昆裔使夫學者發色開華靈心警悟可謂琴瑟在耳貝<lb/>
錦成章或得之於齊或失之於楚足為龜鏡自可韋弦<lb/>
此皆天下之聞人入於品列其有不遭明主以展其材<lb/>
不遇知音以揚其業蓋不知矣亦猶道雖貴必得時而<lb/>
後動有勢而後行况𤨏𤨏之勢哉<lb/>
　　　評曰<lb/>
<pb n="KR3h0006_WYG_003-15b"/>
蓋一味之嗜五味不同殊音之發契物斯失方類相襲<lb/>
且或如彼况書之臧否情之愛惡無偏乎若毫釐較量<lb/>
誰驗凖的推其大率可以言詮觀昔賢之評書或有不<lb/>
當王僧䖍云亡從祖中書令筆力過子敬者君子周而<lb/>
不比乃有黨乎梁武帝云鍾繇書法十有二意世之書<lb/>
者多師二王元常逸迹曾不睥睨競巧趣精細殆同機<lb/>
神逸少至於學鍾勢巧及其獨運意踈字緩譬猶楚音<lb/>
夏習不能無子敬之不逮真亦劣章草然觀其行草之<lb/>
<pb n="KR3h0006_WYG_003-16a"/>
㑹則神勇蓋世况之於父猶擬抗行比之鍾張雖勍敵<lb/>
仍有擒孟之勢夫天下之能事悉難就也假如效蕭子<lb/>
雲書雖則童孺但至效數日見者無不云學蕭書欲窺<lb/>
鍾公其墻數仭罕得其門者小王則若驚風㧞樹大力<lb/>
移山其欲效之立見疆外可知而不可得也然小王嘗<lb/>
與謝安書意必珍録乃題後答之亦以為恨或云安問<lb/>
子敬君書何如家君答云固當不同安云外論殊不爾<lb/>
又云人那得知此乃短謝公也羊欣云張字形不及古<lb/>
<pb n="KR3h0006_WYG_003-16b"/>
自然不如小王虞龢云古質而今妍數之常愛妍而薄<lb/>
質人之情鍾張方之二王可謂古矣豈得無妍質之殊<lb/>
父子之間又為古今子敬窮其妍妙固其宜也並以小<lb/>
王居勝達人通論不其然乎羊欣云右軍古今莫二虞<lb/>
龢云獻之始學父書正體乃不相似至於筆絶章草殊<lb/>
相擬類筆跡流澤婉轉妍媚乃欲過之王僧䖍云獻之<lb/>
骨勢不及父媚越過之蕭子良云崔張以來歸美於逸<lb/>
少僕不見前古人之迹計亦無過之孫過庭云元常專<lb/>
<pb n="KR3h0006_WYG_003-17a"/>
工於𨽻書伯英猶精於草體彼之二美而羲獻兼之並<lb/>
有得也夫椎輪為大輅之始以椎輪之朴不如大輅之<lb/>
華蓋以拙勝工豈以文勝質若謂文勝質諸子不逮周<lb/>
孔復何疑哉或以法可傳則輪扁不能授之於子是知<lb/>
一致而百慮異軌而同奔鍾張雖草創稱能二王乃差<lb/>
池稱妙若以居先則勝鍾張亦有所師固不可文質先<lb/>
後而求之蓋一以貫之求其合天下之達道也雖則齊<lb/>
聖齊深妙各有最若真書古雅道合神明則元常第一<lb/>
<pb n="KR3h0006_WYG_003-17b"/>
若真行妍美粉黛無施則逸少第一若章草古逸極致<lb/>
高深則伯度第一若章則勁骨天縱草則變化無方則<lb/>
伯英第一其間備精諸體唯獨右軍次至大令然子敬<lb/>
可謂武盡美矣未盡善也逸少可謂詔盡美矣又盡善<lb/>
也然此五賢各能盡心而際於聖或有侮毁亦猶日月<lb/>
之蝕無損於明白雲在天瞻望悠邈固同為終古獨絶<lb/>
百世之模楷高步於人倫之表棲遲於墨妙之門不可<lb/>
以規矩其形律呂其度鵬摶龍躍絶迹霄漢所謂得𤣥<lb/>
<pb n="KR3h0006_WYG_003-18a"/>
珠於赤水矣其或繼書者雖百世可知然史籀李斯即<lb/>
字書累葉之祖其所製作並神妙至極蓋無等異八分<lb/>
書則伯喈制勝出世獨立誰敢比肩至如崔及小張韋<lb/>
衛皇索等雖則同品不居其最並不備再較量然各峻<lb/>
彼雲峰增其海𣲖使後世資瞻仰而露潤焉趙壹有貶<lb/>
草之論仍笑重張芝書為袐寳者嗟夫道不同不相為<lb/>
謀夫藝之在已如木之加實草之增葉繪以衆色為章<lb/>
食以五味而美亦猶八卦成列八音克諧聾瞽之人不<lb/>
<pb n="KR3h0006_WYG_003-18b"/>
知其謂若知而故爾想識不該通審其不知則聾瞽者<lb/>
耳庾尚書以臧否相推而列九品升阮研與衛瓘索靖<lb/>
韋誕皇象鍾㑹同居第三等此若棠杜之樹植橘柚之<lb/>
林又抑薄紹之與齊高帝等三十人同為第七等亦猶<lb/>
屈塩梅之量處掾屬之伍李夫人以程邈居第一品且<lb/>
書傳所載程剏為𨽻法其於工拙蔑爾無聞遺迹又無<lb/>
何以知其品第又云梁氏石書雅敬於韋蔡以梁比蔡<lb/>
豈不懸絶又張昶伯英之弟妙於草𨽻八分混兄之書<lb/>
<pb n="KR3h0006_WYG_003-19a"/>
故謂之亞聖衛恒兼精體勢時人云得伯英之骨並居<lb/>
第四仍與漢王同流又黜桓𤣥謝安蕭子雲釋智永陸<lb/>
柬之等與王知敬同居第五第若此數子豈與埓能嗜<lb/>
好不同又加之以言况可盡之於剛柔消息貴乎適宜<lb/>
形象無常不可典要固難平也蕭子雲言欲作二王論<lb/>
草𨽻法言不盡意遂不能成又云頃得書意轉深㸃畫<lb/>
之間所言不得盡其妙者事事皆然誠哉是言也藝成<lb/>
而下徳成而上然書之為用施於竹帛千載不朽亦<lb/>
<pb n="KR3h0006_WYG_003-19b"/>
猶愈沒沒而無聞哉萬事無情勝寄在我苟視迹而合<lb/>
趣或循幹而得人雖身沈而名飛兾托之以神契毎見<lb/>
片善何慶如之懷瓘恨不果遊目天府備觀名蹟徒勤<lb/>
勞乎其所未聞祈求乎其所未見今録所聞見粗如前<lb/>
列學慙於博識不逮能繕竒纘異多所未盡且如抱絶<lb/>
俗之才孤秀之質不容於世或復何恨故孔子曰博學<lb/>
深謀而不遇者衆矣何獨丘哉然識貴行藏行忌明潔<lb/>
至人晦迹其可盡知開元甲子嵗廣陵臥疾始焉草創<lb/>
<pb n="KR3h0006_WYG_003-20a"/>
其觸類生變萬物為象庶乎周易之體也其一字褒貶微<lb/>
言勸戒竊乎春秋之意也其不虚美不隠惡近乎馬遷<lb/>
之書也兾其衆美以成一家之言雖知不知為上然獨<lb/>
善之與兼濟取捨其為孰多童蒙有求思盈半矣且二<lb/>
王既沒書或在兹語曰能言之者未必能行能行之者<lb/>
未必能言何必備能而後為評嵗洎丁邜薦筆削焉<lb/>
　　　繫論　　　　　　　　　　　趙僎<hi>字克勛</hi>
昔犧后作易周公剏禮孔父修雅豈徒異之而已將實<lb/>
<pb n="KR3h0006_WYG_003-20b"/>
大造化之根出君臣之義考風俗之正耳若三聖不作<lb/>
則後王何述故天地非伏皇不昭長㓜非周公不序雅<lb/>
頌又非孔子不列矣是三聖者所謂能𢎞其道而由之<lb/>
也兹又論夫文字發軔牋翰殊出本于其初以迄今代<lb/>
三千餘載眇然難知而書斷之為義也聞我后之所好<lb/>
述古能以方之不謂其智乎較前人之尤工陳清頌以<lb/>
别之不謂其白乎體物備象有大易之制紀時録號同<lb/>
春秋之典自古文逮草迹列十書而詳其祖首神品至<lb/>
<pb n="KR3h0006_WYG_003-21a"/>
能筆出三等而備厥人所謂執簡之太素含毫之萬象<lb/>
申之宇宙能事斯畢矣若是夫古或作之有不能評之<lb/>
評之有不能文之今斯書也統三美而絶舉成一家以<lb/>
孤振雖非孔父所刋猶是丘明同事偉哉獨哉君哉臣<lb/>
哉前載所不述非夫人之能誰究哉<lb/>
　<lb/>
　<lb/>
　<lb/>
<pb n="KR3h0006_WYG_003-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書斷卷下<lb/>
</p>
<p>
</p>
  </div>
</body>
</text>
</TEI>
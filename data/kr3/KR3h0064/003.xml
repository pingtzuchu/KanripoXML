<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>庚子銷夏記卷三</head>
    <p>
<pb n="KR3h0064_WYG_003-1a"/>
欽定四庫全書<lb/>
　庚子銷夏記卷三　　吏部左侍郎孫承澤撰<lb/>
宋廸山水卷<lb/>
　復古與兄道俱以能畫名而復古名更噪家於洛中<lb/>
　故好作鞏洛之景此卷丘壑深窈烟嵐澹静深得李<lb/>
　成惜墨如金之法曽入思陵御府故卷有奉華瑶暉<lb/>
　堂印後題䟦詩多佳余尤愛倪雲林詩雲烟澹容與<lb/>
　岡嶺岌奔騰脩塗逸巴虵歸人如凍蠅宋侯天機深<lb/>
<pb n="KR3h0064_WYG_003-1b"/>
　游戲精藝能風流各異代卧游聊曲肱<lb/>
郭熈樹色平逺圖<lb/>
　河陽畫早學李成晩能更出己意自成一家蘇坡翁<lb/>
　有詩玉堂晝掩春日閒中有郭熈畫春山文潞公䟦<lb/>
　其畫而東坡詩其䟦也二公重之如此此卷舊在王<lb/>
　元美家王有䟦録之於此右郭熈樹色平逺圖一卷<lb/>
　按熈河陽温人渠宗若虗稱其施為巧贍位置淵深<lb/>
　雖復學慕營丘亦能自放胸臆巨嶂髙壁多多益壯<lb/>
<pb n="KR3h0064_WYG_003-2a"/>
　至宣和帝則盛推李成而謂熈與范寛王詵雖自成<lb/>
　名僅得一體然熈之傳世者多號平逺與若虚所記<lb/>
　頗不同今覽此畫孤亭木末平楚蒼然遥艇小橋時<lb/>
　自映帶若深若淺或晦或明幾欲置身此間卷尾趙<lb/>
　松雪虞伯生馮海粟柯丹丘輩皆勝國名士恨語不<lb/>
　甚稱耳元美曽得戴文進仿熈卷愛之然河陽之妙<lb/>
　豈文進所能仿彿哉而况與之較優劣也元美于是<lb/>
　失言矣<lb/>
<pb n="KR3h0064_WYG_003-2b"/>
　河陽嘗著有山水畫論言逺近淺深風雨明晦四時<lb/>
　朝暮之不同則有春山淡冶而如笑夏山蒼翠而如<lb/>
　滴秋山明浄而如籹冬山慘淡而如睡之説至於溪<lb/>
　谷橋彴漁艇釣竿人物樓觀等莫不分布使得其所<lb/>
　蓋其所證入者深矣宋人往往摹之有奪真者今人<lb/>
　見畫中有爪樹針松遂曰郭熈未然也余在曹秋岳<lb/>
　寓見一卷山石林木無一筆不似河陽乃張浹谿山<lb/>
　書屋圖也按浹畫彼時重之紹興間臣下有勲績者<lb/>
<pb n="KR3h0064_WYG_003-3a"/>
　始賜之重浹畫如此則熈畫在當時可知已<lb/>
　畫史載宋中書門下省及樞宻學士院照壁皆郭熈<lb/>
　一手畫中間甚有傑然者惟學士院春江曉景為尤<lb/>
　工<lb/>
李伯時袁安卧雪圖<lb/>
　卧雪圖為龍眠有名之蹟一傖父自故内得之以上<lb/>
　有龍瞑印不知瞑即古眠字也余見驚歎欲絶髙山<lb/>
　突兀長林一圍境深雪積暑月對之令人挾裘一人<lb/>
<pb n="KR3h0064_WYG_003-3b"/>
　擁衾而卧一人扣扉一人騎一人前引一人張蓋卧<lb/>
　者静穆扣者手撃耳聽其三人欲反欲止且行且顧<lb/>
　神情曲妙無論自龍眠而後未有其匹恐前此顧陸<lb/>
　諸人亦所未及也<lb/>
　卧雪圖不始自龍眠前人已有之但不知與龍眠畫<lb/>
　為何如耳世傳丁謂典金陵陛辭之日真宗出袁安<lb/>
　卧雪圖賜之曰卿到金陵日可選一絶景處張此圖<lb/>
　謂至金陵於城西北隅搆亭曰賞心張圖於此久之<lb/>
<pb n="KR3h0064_WYG_003-4a"/>
　圖壊後王琪宻學出典是邦觀圖嗟惋有詩云昔人<lb/>
　已化寥天鶴往事難㝷卧雪圖<lb/>
　志稱龍眠仕宦居京師十年不遊權貴門得休沐遇<lb/>
　佳時則載酒出城拉同志二三人訪名園䕃林坐石<lb/>
　臨水翛然終日當時富貴人欲得其筆蹟者往往執<lb/>
　禮願交靳固不答至名人勝士則雖昧生平相與追<lb/>
　隨不厭乘興落筆了無難色又龍眠以御史檢法致<lb/>
　事晩置龍眠山庄優游林壑三十四年其立品如此<lb/>
<pb n="KR3h0064_WYG_003-4b"/>
　安得筆墨不髙絶一世也<lb/>
李伯時臨唐韋偃放牧圗<lb/>
　放牧圖乃公麟奉㫖臨韋偃畫唐人極重馬政各苑<lb/>
　俱以百千萬計偃蓋冩當年苑中放牧之景而公麟<lb/>
　以妙筆臨之遂覺吞牛汗血之奇備盡卷中馬至萬<lb/>
　餘牧者千餘而林木坡陀沮洳不與焉真奇觀也洪<lb/>
　武三年二月二十三日髙皇帝坐板房羽林將軍葉<lb/>
　日昇面進此卷上手題數百言於後謂天下已定居<lb/>
<pb n="KR3h0064_WYG_003-5a"/>
　安慮危使後世子孫育多馬於郊野防疆禦患想見<lb/>
　開國承家垂謨百世之意焉<lb/>
李伯時九歌圖<lb/>
　龍眠作畫凡臨古則用絹素自運則不設色獨用澄<lb/>
　心堂紙九歌圖載在宣和畫譜上有宣和中秘印紙<lb/>
　係澄心堂畫法靈秀生動昔人稱其人物似韓滉瀟<lb/>
　灑似王維若論此卷之妙韓王避舍矣他不具論即<lb/>
　湘夫人一像蕭蕭數筆嫣然欲絶古今有此妙手乎<lb/>
<pb n="KR3h0064_WYG_003-5b"/>
　龍眠收藏法書極多留心書學所書九歌𨽻法勁逸<lb/>
　在宋亦稱第一余言九歌為宇宙第一妙文非龍眠<lb/>
　妙畫不足以稱之此真千秋快事也卷舊在賈似道<lb/>
　家上有其印元人題䟦詩多有可觀又元人張叔厚<lb/>
　曽臨此圖呉孟思以小篆書其文藏江南人家又余<lb/>
　在袁六完家見趙文敏所畫九歌為仇山村作乃其<lb/>
　少年筆亦自奇異<lb/>
李龍眠髙士圖<lb/>
<pb n="KR3h0064_WYG_003-6a"/>
　畫用絹素澹設色古栁一株髙士袒坐其下書卷横<lb/>
　陳有酒盈罍坐者微醺含笑翛然自得是陶徴君歸<lb/>
　後像也非龍眠三十年優游林泉豈能追摹至此趙<lb/>
　子昻亦曽畫歸來圖元人題云文章撑住晉乾坤三<lb/>
　徑清風宛若存何事揮豪松雪老不知芳草怨王孫<lb/>
　子昻見之當有餘媿矣余所收龍眠畫有蓮社圖有<lb/>
　羅漢圖有臨顧斵琴圖有臨陸布髮圖今皆㪚在友<lb/>
　人家更有祖師像一卷精絶自宋皆流傳衲子家如<lb/>
<pb n="KR3h0064_WYG_003-6b"/>
　雲坪宏濟諸人皆有䟦語及貫休羅漢宋人應夢羅<lb/>
　漢又羅漢渡江卷亦俱贈友人矣<lb/>
王詵設色山水卷<lb/>
　晉卿文藻風流掩映當代所作畫水墨則仿李成著<lb/>
　色則師李將軍此卷乃仿李將軍樓閣橋梁極其工<lb/>
　緻濃郁中饒有青葱之色趙千里不能及也至末段<lb/>
　遥山逺浦更極畫家妙致<lb/>
　曹秋岳贈余一卷布景不多悠然有海濶天空之妙<lb/>
<pb n="KR3h0064_WYG_003-7a"/>
　後宣和帝題烟江叠嶂圖殊無所謂叠嶂也祥符張<lb/>
　雲菴見而愛之擕去秋岳又有一卷亭閣脩整新荷<lb/>
　滿池後有范石湖詩字俱妙惜畧屬目未及詳閲<lb/>
唐胡瓌番犬圖<lb/>
　瓌與子䖍俱能畫瓌范陽人所畫皆番地之景此卷<lb/>
　三人一犬人皆番裝伏仰瞻視備見獰猙一人引犬<lb/>
　犬甚馴服趙子昻跋為東丹舊稱瓌畫筆用狼毫極<lb/>
　清勁東丹李贊華乃五代時人舊謂其筆乏壯氣卷<lb/>
<pb n="KR3h0064_WYG_003-7b"/>
　中筆意似瓌非贊華也<lb/>
易元吉猴猫圖<lb/>
　元吉猴猫圖載宣和畫譜中謂之冩生戯猫圖猴一<lb/>
　挾一乳猫又一乳猫畏怖而走猴之狙猂猫之穉怯<lb/>
　情事如見後有宋裕陵御題余不喜此種畫如郭權<lb/>
　之角鷹徐熙之雛鴿㪚之友人此幀喜趙文敏跋字<lb/>
　甚佳故記之<lb/>
趙千里待渡圖<lb/>
<pb n="KR3h0064_WYG_003-8a"/>
　千里畫在當時極為思陵所重設色雖濃而精神清<lb/>
　潤趙子昻山水全仿之此待渡圖髙峰宻樾青翠欲<lb/>
　滴兩岸之人登舟者與牽騎而候者情景如見上有<lb/>
　晉府諸印舊書畫有其印者俱真蹟可觀近代收藏<lb/>
　賞鑒家也<lb/>
千里花鳥卷<lb/>
　花鳥卷為千里得意之作樷花淺浦羣羽翔泳其中<lb/>
　生意爛然元人詩跋俱佳末有倪雲林一詩尤妙<lb/>
<pb n="KR3h0064_WYG_003-8b"/>
劉松年成王問道圖<lb/>
　舊稱松年畫傳世者不滿十幅問道圖尤其得意之<lb/>
　作畫法全似衛賢髙士圖林木殿宇人物蒼古精妙<lb/>
　不似南宋人亦不似畫院人寜宗當日特賜之金帶<lb/>
　良有以也<lb/>
劉松年東山絲竹圖<lb/>
　東山圖乃松年筆圖中山岡迴合美䕃飛泉掩映噴<lb/>
　灑極其幽勝安石䇿杖同諸佳麗歩行橋上風流蘊<lb/>
<pb n="KR3h0064_WYG_003-9a"/>
　藉可想見也畫乃晉府物四隅皆有其印<lb/>
僧超然山水圖<lb/>
　超然畫當時重之至與巨然並稱峰巒全學郭熙林<lb/>
　木亦似張浹若比之巨然之超逸則相去千里矣余<lb/>
　所見惟此一幀<lb/>
趙昌菡蓞圖<lb/>
　趙昌菡蓞圖見於李方叔畫品予得之故内絹已斷<lb/>
　落而畫處一絲不傷其畫花葉稠叠滿幅一俯一仰<lb/>
<pb n="KR3h0064_WYG_003-9b"/>
　各具情致李方叔云舊言徐熙畫花𫝊花神趙昌畫<lb/>
　花冩花形然比之徐熙則差劣其後鐔宏王友之輩<lb/>
　皆弗逮也蓮花生淤泥之中出於水而不著水昌此<lb/>
　花標韻清逺能識此意耳此幀予贈成大名又有紅<lb/>
　梅一小幀風格秀艶乃房海客贈余者付兒朴收藏<lb/>
荆浩山水<lb/>
　洪谷子以山水專門為古今第一甲申之變名畫滿市<lb/>
　獨無浩畫一日見從故内負敗楮而出者浩畫在焉<lb/>
<pb n="KR3h0064_WYG_003-10a"/>
　然已破爛之甚余使善手重裝見絹素之内復有重<lb/>
　絹亦一竒也其山與樹皆以秃筆細冩形如古篆𨽻<lb/>
　蒼古之甚非闗范所能及也令朴兒收之貯海雲閣<lb/>
荆浩廬山圖<lb/>
　今年夏月久旱酷熱異常故家忽有持二畫來看者<lb/>
　一乃浩畫也中挺一峯秀拔欲動而髙峯之右羣峯<lb/>
　巑岏如芙蓉初綻飛瀑一線扶摇而落亭屋橋梁林<lb/>
　木曲曲掩映方悟華原營丘河陽諸家無一不脱胎<lb/>
<pb n="KR3h0064_WYG_003-10b"/>
　於此者且絹素如銀板對之令人色飛上有宋髙宗<lb/>
　題荆浩神蹟真品六字下用内府之寳又有元人韓<lb/>
　嶼柯九思二詩其人肯割愛乃傾篋易得之其一則<lb/>
　髙士畫臨本也還之是日松風謖謖滿我茅亭暑氣<lb/>
　已避三舍矣<lb/>
　昔洪谷子以山水自負每曰呉道子有筆而無墨項<lb/>
　容有墨而無筆吾采二子所長成一家之體今傳世<lb/>
　者有山水訣蓋其人當五代之世不肯出仕隱於太<lb/>
<pb n="KR3h0064_WYG_003-11a"/>
　行之洪谷借筆墨以寄其髙曠故超絶一世如此昔<lb/>
　趙子固與周公謹各擕書畫放舟湖上相與評賞酒<lb/>
　酣子固脫㡌以酒晞髮箕踞歌離騷旁若無人薄暮<lb/>
　入西泠掠孤山<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>櫂茂樹間指林麓最幽處瞪目呌<lb/>
　絶曰此是洪谷子董北苑得意筆也亦惟如此等人<lb/>
　乃可閲此等畫耳<lb/>
闗仝山水<lb/>
　余求闗仝畫不可得忽於故内得一幀已壊絶而畫<lb/>
<pb n="KR3h0064_WYG_003-11b"/>
　體不傷世傳闗畫師荆浩其造境絶相類山峯壁立<lb/>
　從平地陡起樹木奇崛有枝無幹用濃墨揮灑不事<lb/>
　烟雲用意簡澹此畫家之神品兼逸品也王叔明一<lb/>
　梧軒圖與倪雲林師子林圖冩石法皆用其意真足<lb/>
　作法百世也畫譜言仝畫脱略毫楮筆愈簡而氣愈<lb/>
　壯景愈少而意愈長而深造古澹如詩中淵明琴中<lb/>
　賀若<lb/>
闗仝江山漁艇圖<lb/>
<pb n="KR3h0064_WYG_003-12a"/>
　漁艇圖見宣和譜髙古簡朴自是名作山形如層螺<lb/>
　不用劈皴前古後今所無至於亭閣精工人物俊雅<lb/>
　亦非宋人劉松年輩所到世傳仝工山水不工畫人<lb/>
　多使胡翼為之豈其然乎<lb/>
闗仝匡廬清曉圖<lb/>
　匡廬圖予於乙未得之南中士夫家其圖中聳一峰<lb/>
　奇拔渾厚環列數峯揖拱相向憶余崇禎壬午舟過<lb/>
　潯陽避風江上遥望匡廬宛然如在目前此所謂廬<lb/>
<pb n="KR3h0064_WYG_003-12b"/>
　山真面目也一段清淑之氣浮動筆墨之外愈繁愈<lb/>
　簡愈健愈雅其屋宇人物極小而有天然之致非關<lb/>
　不能燕文貴畫極力仿此然筆力纎弱無士氣去此<lb/>
　不止千里故作畫不求氣韵而求形似未有不流於<lb/>
　俗工者也<lb/>
巨然林汀逺渚圖<lb/>
　林汀逺渚圖見於畫譜巨然師法董源而能自出己<lb/>
　意至老年之筆更造平淡妙絶千古此圖政老年之<lb/>
<pb n="KR3h0064_WYG_003-13a"/>
　筆也起段茂林一叢茅茨隱見餘則浦溆平鋪瀰漫<lb/>
　無際其中樹如薺人如豆或行或舟逺帆亂荻景色<lb/>
　儼然畫至此靈心獨絶矣昔人稱其筆墨秀潤又稱<lb/>
　其幽谿細路屈曲縈帶竹籬茅舍斷橋危棧真若山<lb/>
　間景趣殆不虗也予於陳山人處見一卷乃浮嵐逺<lb/>
　岫圖原是長畫宣和帝裝為手卷乃極力仿董北苑<lb/>
　而此則師子獨行無所依傍可謂前無作者<lb/>
　張爾唯名學曽善畫家藏江貫道長江圗一卷赴蘓<lb/>
<pb n="KR3h0064_WYG_003-13b"/>
　州太守任擕一樽並卷來山中相别時太倉王元照<lb/>
　東粤陳路若俱在開尊展卷亟稱江卷之勝余獨無<lb/>
　言徐出巨然卷共閲覺江卷退舍盖長江圖雖貫道<lb/>
　得意之作然無渾然天成之致故知巨然不易到也<lb/>
巨然秋塘羣鷺圖<lb/>
　巨然世傳其山水鮮見别畫此幀自注秋塘羣鷺圖<lb/>
　舊藏鞏都尉家世無二本圖中秋水既落蒹葭蒼然<lb/>
　白鷺羣立坡陀蕭然有霜露之警焉傳神寓意在筆<lb/>
<pb n="KR3h0064_WYG_003-14a"/>
　墨之外昔杜少陵詩有云鷗行炯自如蓋狀士君子<lb/>
　委虵在公之景也又云只今湖海上形影日蕭蕭蓋<lb/>
　傷賢人擯落在野之景也巨然此畫直可作詩觀矣<lb/>
　若徐熙輩止求形狀之似了無别韻相去奚啻人天<lb/>
　之别乎曽入宋御府故有緝熙殿寳<lb/>
李成寒林圖<lb/>
　李營丘畫史稱為古今第一葢其生平不易為人落筆<lb/>
　而其孫名宥為天章閣待制開封府尹倍價収購祖畫<lb/>
<pb n="KR3h0064_WYG_003-14b"/>
　故傳世者益少米元章去營丘之世未逺自言僅見<lb/>
　二軸欲作無李論則求之今世其難可知也予所藏<lb/>
　寒林圖古木夭矯雪色凛冽寒雅羣集衰草中暑月<lb/>
　展之如披北風圖令人可以挾纊非營丘不能也余<lb/>
　於滄桑後覔得大幅山水一幀稍乏天韻疑是元人<lb/>
　臨本孟津王氏以古觚易去又於王長垣寓見觀碑<lb/>
　圖林木絶佳一人䇿蹇觀碑傳為王曉筆畫上落其<lb/>
　欵又於陳山人家見一本相同而王差勝然亦未敢<lb/>
<pb n="KR3h0064_WYG_003-15a"/>
　定其真偽也<lb/>
　畫繼云李營丘多才足學之士其所作寒林多在巖<lb/>
　穴中裁劄俱露以興君子之在野也自餘窠植盡生<lb/>
　於平地亦以興小人在位觀此圖羣雅饑集之狀或<lb/>
　以興世亂小民之流離困頓者乎<lb/>
　郭熙云畫亦有相法李成子孫昌盛其山脚地面皆<lb/>
　渾厚濶大上秀而下豐河陽善畫亦善鑒畫如此按<lb/>
　成人品甚髙當時有顯人慕成名貽書招之成得書<lb/>
<pb n="KR3h0064_WYG_003-15b"/>
　且憤且歎曰自古四民不相雜處吾本儒生雖游心<lb/>
　藝事然適意而已奈何使人羈致入戚里賔館研吮<lb/>
　丹粉而與畫史冗人同列乎此戴逵之所以碎琴也<lb/>
　却其使不應乃以厚價别購數圖成不知也成後計<lb/>
　偕赴春官謁顯人顯人喜延之書舍適見所畫作色<lb/>
　振衣而出其不肯輕徇人如此天下未有不立品而<lb/>
　能擅絶調者也<lb/>
范寛夏山圖<lb/>
<pb n="KR3h0064_WYG_003-16a"/>
　華原夏山圖名著畫譜崇岡宻䕃飛泉奔激其間覺<lb/>
　山石木葉皆帶濕潤此真古今之奇也上有宋髙宗<lb/>
　御題四字曰范寛真蹟又入金元御府上有明昌御<lb/>
　覽一寳余見世家所藏凡山頂有宻林水際作大石<lb/>
　突兀之畫皆作范寛不知寛畫古拙深厚宋元之人<lb/>
　多仿之止知其癩頭山鐵屋板橋諸形似而其一叚<lb/>
　魄力則斷斷不能也予所最賞者此圖及歸徳宋兩<lb/>
　恭所藏雪山圖耳世傳華原生平落魄嗜酒作畫初<lb/>
<pb n="KR3h0064_WYG_003-16b"/>
　學李成又學荆浩既悟乃舍舊所習隱居終南山太<lb/>
　華巖隈林麓之間而覽其雲烟隂霽之景興之所至<lb/>
　盡寄於楮墨間故千巖萬壑變化百端昔人云雖盛<lb/>
　暑中凛凛然使人急欲挾纊殆不虚也<lb/>
許道寧山居圖<lb/>
　許髙陽畫不多見舊見張户部學曽所收長卷近乃<lb/>
　于大老家得此山峯峭拔樹木脩挺回塘曲澗瀠洄<lb/>
　於山㘭林際之間茅亭之上兩人如生一童烹茶一<lb/>
<pb n="KR3h0064_WYG_003-17a"/>
　童洗硯皆古樸有致傍小書詩聨疑後人所為落欵<lb/>
　小𨽻亦清勁之甚此君不獨工畫也曽入元人御府<lb/>
　上有天歴之寳<lb/>
　舊傳許道寧畫初師李成晚脱舊學風度益髙名畫<lb/>
　評云道寧之格長者一林木二平逺三野水張士遜<lb/>
　詠賞之曰李成絶世范寛老惟有長安許道寧為人<lb/>
　推重如此<lb/>
米元章畫山水小幅<lb/>
<pb n="KR3h0064_WYG_003-17b"/>
　元章畫源出董北苑而特運己意故其境界與人絶<lb/>
　異蓋其天資髙邁所見古人墨蹟又多所作書不襲<lb/>
　晉唐之蹟而得晋唐之正脈所作畫不襲闗董之象<lb/>
　而得闗董之神韻此幀舊藏一戚里家余在掖垣時<lb/>
　曽一見之越八年乃歸余齋山峯圓秀㸃法筆筆生<lb/>
　潤林木隂翳又稠叠而不雜亂至人物樓閣屋宇橋<lb/>
　梁漁艇極其纎秀似唐人小界畫後人仿米者濃墨<lb/>
　塗灑曰此懞懂雲無根樹也豈不可哂哉<lb/>
<pb n="KR3h0064_WYG_003-18a"/>
　襄陽無大幅畫嘗自言平生只於寳晋齋以三幅紙<lb/>
　作一軸餘則無之蓋小幅易於收藏即東坡作書每<lb/>
　留餘紙以待五百年後題跋之意也此幀極小而超<lb/>
　越深厚不减大畫上題字亦妙有黄子久諸家印<lb/>
米元暉白雲出岫圖<lb/>
　元暉作白雲出岫圖山巒林木全仿董源大變其父<lb/>
　之法猶之大令不襲右軍也故字曰二王畫曰二米<lb/>
　不囿於家學乃所以善承家學耳此圖得之故内近<lb/>
<pb n="KR3h0064_WYG_003-18b"/>
　邉處已浥爛乃裁去寸許重裝之每張素壁覺白雲<lb/>
　滃鬰出我棟宇間向年孟津王覺斯每過輒索看大<lb/>
　呌稱絶今老思故舊不勝今昔之感<lb/>
不知名洛神圖<lb/>
　洛神圖予凡三見一在開封張睡心家一在歸徳宋<lb/>
　兩恭家一在杭州陳山人家皆全卷極精工大約宋<lb/>
　畫人髙手臨本予得一卷止一段上有米芾審定印<lb/>
　畫法絹色是唐人手筆逈在三卷之上後有小楷全<lb/>
<pb n="KR3h0064_WYG_003-19a"/>
　賦精采勁秀不知出誰手旌徳劉雨若云筆力似米<lb/>
　元章所書九歌極言為米然米無真楷即九歌亦帶<lb/>
　有行知非米所能辦或是南宋人呉傅朋説耳宋楷<lb/>
　以傅朋為第一明楷以文衡山為第一<lb/>
宋徽宗栁雅蘆雁圖<lb/>
　余見宣和帝畫數幀而以栁雅蘆雁圖為最兩幅相<lb/>
　連紙用澄心堂栁絲摇曳兩雅綴麗其上墨光如漆<lb/>
　當是李廷珪墨蘆荻一叢羣雁俯仰唼咂宛宛如生<lb/>
<pb n="KR3h0064_WYG_003-19b"/>
　是當日紫宸殿宴大臣隨畫以賜之者後有諸臣題<lb/>
　跋語多悲感又王長垣所藏宣和所臨張萱虢國夫<lb/>
　人圖亦佳豐姿䇿鞚極其明艶所謂畫裡猶能動世<lb/>
　人何恠當年走天子者也<lb/>
　宣和博收書畫然賞識逺不及髙宗蓋宣和所尚者<lb/>
　人物花鳥如收黄筌父子至六百七十餘幅徐熙至<lb/>
　二百四十餘幅而名家山水寥寥至髙宗所收今傳<lb/>
　世上有乾卦雙龍小璽内府圖書及奉華寳藏瑶暉<lb/>
<pb n="KR3h0064_WYG_003-20a"/>
　堂印者皆髙雅可觀雖未見髙宗之畫然所書九經<lb/>
　及馬和之補圖毛詩又非宣和所能及也一興一亡<lb/>
　觀所好尚已可知矣<lb/>
趙子昻青緑山水<lb/>
　子昻畫中青緑茜倩得不傳之秘此幀峯巒層叠林<lb/>
　木茂宻一僧度橋歸寺踽踽欲動乃其得意之作董<lb/>
　𤣥宰題云松雪翁青緑山水純似吾家李成層巒蕭<lb/>
　寺圖雖不落名欵止用小印或是進呈本也<lb/>
<pb n="KR3h0064_WYG_003-20b"/>
戴文進靈谷春雲圗<lb/>
　文進畫在明初名甚噪然其風格不髙馬逺夏珪之<lb/>
　流派也予所收靈谷春雲圖是其合作設色布景蒼<lb/>
　秀有宋元大家風使掩其欵而閲之未有信其為文<lb/>
　進者乃為聶雙江大年所作聶有一帖附後字亦甚<lb/>
　工不似道學人筆<lb/>
　按王文端直為冡宰日曽以詩寄文進求畫且自序<lb/>
　昔與靖菴交嘗作一詩至是十年始成之聶雙江題<lb/>
<pb n="KR3h0064_WYG_003-21a"/>
　其後云公愛文進之畫十年而不忘也使公以十年<lb/>
　不忘之心待天下之賢豈復有遺才哉文端聞其言<lb/>
　笑置之未幾聶舉為史官困於譏䜛卧病旅邸投詩<lb/>
　於文端有云鏡中白髪難饒我湖上青山欲待誰千<lb/>
　里故人分槖少百年公論蓋棺遲文端得詩泣下曰<lb/>
　是欲吾銘其墓耳聶果殁文端為墓誌有云吾以大<lb/>
　年之才必能自振故久不擬薦而乃止一校官耶前<lb/>
　輩以道義相成如此然雙江譏文端好文進之畫觀<lb/>
<pb n="KR3h0064_WYG_003-21b"/>
　雙江與文進之帖又何傾慕篤切耶<lb/>
　文進畫有絶劣者遂開周臣謝時臣等之俗至張平<lb/>
　山蔣三崧等惡極矣皆其流派也不有文沈兩公一<lb/>
　起而繼宋元之絶學風雅不幾掃地耶世傳宣廟時<lb/>
　召文進至京令作釣雪圖一人衣緋有譖者謂緋乃<lb/>
　朝服不宜釣魚遂罷回此三家村中語也宣廟善畫<lb/>
　嘗見御製雪山圖一人衣緋䇿杖入寺此豈朝服耶<lb/>
　其不取文進定有在也<lb/>
<pb n="KR3h0064_WYG_003-22a"/>
沈石田煮雪圖<lb/>
　石田畫傳世者多然真偽相半當石田晚年時自收<lb/>
　其畫間有偽者亦自誤收之况至今耶余最愛先生<lb/>
　畫滄桑後世家所藏盡在市賈手余見輒購之然亦<lb/>
　每為同好者擕去今存者無幾皆真本妙品也<lb/>
　煮雪圖是紙畫大幅峰巒樹木全用北苑而𢃄荆闗<lb/>
　之峭拔茅屋數楹土牆環之後竹前林雲深境寂四<lb/>
　人圍一鑪而話宛然巖村景色此石田得意之筆上<lb/>
<pb n="KR3h0064_WYG_003-22b"/>
　題一詩人間有雪尋常事座有嘉賔雪亦奇羔酒黨<lb/>
　家何足問一鑪活火試茶時此幀舊在孫漢陽家陳<lb/>
　眉公重裝於墓田丙舍後入淮撫李修吾家上有其<lb/>
　印王長垣贈余為沈畫之冠<lb/>
石田天平山圖<lb/>
　紙畫小幅僅尺餘許髙山巉巉一寺隱其隈門外古<lb/>
　松蒼勁孤笻小橋掩映古松中景色不多魄力深厚<lb/>
　此啓南公小畫之得意者上題一詩指顧天平山山<lb/>
<pb n="KR3h0064_WYG_003-23a"/>
　隈翠微寺我隨白雲來不隨白雲去<lb/>
石田松鶴髙士圖<lb/>
　紙畫長幅而狹筆法全似王叔明髙山峩峩飛泉奔<lb/>
　落古松之間一人策杖神韻幽閒隨鶴而行有亭古<lb/>
　樸宛然山隈令人直欲置身其中也上題一詩七尺<lb/>
　藤枝着地輕長松夾道碧雲晴深山似恐雲遮却緩<lb/>
　步還敎一鶴行呉匏庵和之云片帆髙掛一舟輕𣺌<lb/>
　𣺌湖光暮雨晴載酒擕琴何處去蘭橈徐棹㸔山行此<lb/>
<pb n="KR3h0064_WYG_003-23b"/>
　幀乃廣平劉半舫珍愛者半舫清正為當事大臣不<lb/>
　喜借河工事繫獄部擬遣戍上未允傳聞事在不測<lb/>
　乃自獄以所用小硯及此畫作一詩别余余以半舫<lb/>
　之故更珍愛之賊變畫已失去重於市賈買之每一<lb/>
　展閲真覺車過腹痛也<lb/>
石田松壑圖<lb/>
　絹畫中幅筆法仿黄大癡而𢃄董北苑之皴法故覺<lb/>
　蒼勁勝黄舊言石田學大癡去其短而師其長此語<lb/>
<pb n="KR3h0064_WYG_003-24a"/>
　良不虚也畫時已落欵不知越幾年重見之又題一<lb/>
　詩宻䕃參差漏夕陽潺潺流水潄迴塘𤣥言消盡人<lb/>
　間事一壑松風滿髩涼又題舊作於仲和家今復見<lb/>
　題後<lb/>
石田蕉林圖<lb/>
　絹本大幅芭蕉一林青苔滿地一人執卷偃卧其下<lb/>
　對之真可令人忘世上題一詩兩樹芭蕉一地苔緑<lb/>
　隂清晝儘徘徊坐深慮静無人共更待青天好月來<lb/>
<pb n="KR3h0064_WYG_003-24b"/>
石田江臯寄傲圖<lb/>
　紙本小幅乃石田先生八十二歲時作筆力髙簡前<lb/>
　無古人其畫逺山近水秀色欲滴坡陀之上宻樹隂<lb/>
　隂一人閒坐小艇弄笛意甚適也人生至此世間尚<lb/>
　有何名利可言桃源中人云不足為外人道余轉一<lb/>
　語曰即道之外人那得知<lb/>
石田江山一覽圖<lb/>
　江山圖乃長卷石翁晩年之作筆勢蒼古超逸全用<lb/>
<pb n="KR3h0064_WYG_003-25a"/>
　黄大癡之法而運以自己之魄力憶崇禎壬午余自<lb/>
　楚中回徑過金陵住年友錢雲將家時有大癡長卷<lb/>
　在金陵取至寓所其卷乃大癡為倪雲林所作筆酣<lb/>
　墨飽元氣淋漓自題十年乃成石翁此卷乃仿黄卷<lb/>
　也識力悉足相敵卷在開封王半菴惟儉家張孝廉<lb/>
　民表購以贈余今相依三十年矣黄卷聞為鄒衣白<lb/>
　所收今已殉葬彼時金陵即有一臨本不知鄒所收<lb/>
　真乎臨乎<lb/>
<pb n="KR3h0064_WYG_003-25b"/>
沈石田看花圖<lb/>
　看花圖乃石田老年之筆平淡古樸大雅不羣上綴<lb/>
　長短句亦極韵折花下一壺酒人與花酬酢樹上百<lb/>
　枝花花對人綽約昨朝顔色正新鮮今朝少覺不如<lb/>
　昨人若無花人不樂花若無人花寂寞看花酌酒久<lb/>
　逺事人生如花亦難托去年花下看花人今年已漸<lb/>
　隨花落花且開酒且酌催花鼔板撾芍葯醉他三萬<lb/>
　六千塲我與花神作要約又題偶步東園見落花賦<lb/>
<pb n="KR3h0064_WYG_003-26a"/>
　此詩并冩圖寄意<lb/>
石田有竹莊賞月圖<lb/>
　石翁置有竹莊嘗出疏以募竹其事甚韻此圖乃石<lb/>
　翁與浦汝正中秋賞月莊中之平安亭而作筆墨更<lb/>
　為清勝後有長歌可入白蘇集中字大如椀亦似黄<lb/>
　魯直得意之筆詩云少時不辨中秋月視與常時無<lb/>
　各别老人偏與月相戀戀月還應戀佳節老人能得<lb/>
　幾中秋信是流光不可留古今換人不換月舊月新<lb/>
<pb n="KR3h0064_WYG_003-26b"/>
　人風馬牛壺中有酒且為樂杯廵到手莫推却月圓<lb/>
　還似古時圓故人㪚去如月落眼中漸覺少故人乘<lb/>
　月夜遊誰我嗔髙歌太白問月句自詫白髮欺青春<lb/>
　青春白髪固不及豪捲酒波連月吸老夫老及六十<lb/>
　年更問中秋賒四十<lb/>
　嘗見石翁題畫有絶佳之詩而集中俱不載安得有<lb/>
　心人肯大為搜羅以成快編也石翁集乃陳明卿為<lb/>
　孝廉時所刻不足盡石翁之百一也<lb/>
<pb n="KR3h0064_WYG_003-27a"/>
石田菱鴨圖<lb/>
　石翁不獨工山水常見所畫花鳥走獸之類皆别有<lb/>
　天趣非冩生家所能及余年友錢雲將所藏菱鴨圖<lb/>
　菱葉縱横一鴨徐行其下肥澤安閒有在野肥遯之<lb/>
　意焉上題一詩甫里畜成物悠悠沙渚頭我家亦有<lb/>
　此不及是中儔<lb/>
石田畫冊<lb/>
　畫册十六幅皆仿宋元大家無不奪真為石翁最得<lb/>
<pb n="KR3h0064_WYG_003-27b"/>
　意之筆每幅匏庵繫一詩詩與字皆精工亦為匏翁<lb/>
　不多見者真雙璧也册首衡山題石翁墨妙四字篆<lb/>
　法髙古足與册稱祥符王半庵司空寳之如拱璧其<lb/>
　子溫叟不能守質一諸生家余購得之並有何大復<lb/>
　手録所作一册亂後不知何在今此册幸存計與余<lb/>
　周旋三十年矣<lb/>
明四家畫册<lb/>
　册僅八幅沈石田四幅一仿梅道人一仿黄大癡俱<lb/>
<pb n="KR3h0064_WYG_003-28a"/>
　為栗里作一幅仿董北苑蜀江垂釣一幅仿大癡題<lb/>
　一詩於上此四幅皆石田極得意之作唐伯虎二幅<lb/>
　一幅漁舟秋釣圖自題辛夘夏日戯墨一幅半醉驢<lb/>
　背圖自題一詩其上皆翛然有别致文衡山枯木竹<lb/>
　石一幅亦甚瀟灑陸包山一幅工緻不俗此冊計幅<lb/>
　不多然據一代之盛可寳也<lb/>
唐伯虎秋山擕琴圗<lb/>
　伯虎畫傳流極少余向有試茗圖二人坐梧下試茗<lb/>
<pb n="KR3h0064_WYG_003-28b"/>
　梧葉蕭蕭枝如篆籀亂後失去又有小幅山水為蘇<lb/>
　州廵撫作極精工亦為後人擕去今秋山圖是余以<lb/>
　盛子昭畫與陳道人相易者畫法仿闗仝中矗髙峯<lb/>
　羣木翳之紅紫相映山腰危棧一主一僕擕琴而行<lb/>
　其造境非子畏不能也上題一詩竟出韻狂逸不拘<lb/>
　多如此<lb/>
伯虎山静日長圖<lb/>
　玉露中山静日長一段余酷愛之舊見文衡山有圖<lb/>
<pb n="KR3h0064_WYG_003-29a"/>
　尚未盡致又見元人王叔明圖以石鼓籀法書其文<lb/>
　王百榖有跋極贊之然稍板是臨本庚子夏聞無錫<lb/>
　華氏有子畏所作畫十二幅在龔合肥處議以舊人<lb/>
　書畫相易真定梁玉立見而愛之擕去至五月初余<lb/>
　復借至東籬書舍藤下每日晨起輒一披閲其畫仿<lb/>
　王摩詰輞川圖及李龍眠山莊圖極工緻而有生韻<lb/>
　華氏有跋謂延子畏至劒光閣三閲月始成良不易<lb/>
　也玉露中妙境固非此妙筆不能傳神冩照耳<lb/>
<pb n="KR3h0064_WYG_003-29b"/>
文衡山雪山圖<lb/>
　衡山先生畫傳世者多每見大幅及長卷鮮有佳者<lb/>
　今山齋所存數幀皆以逸致勝者如雪山圖其最矣<lb/>
　圖中山仿范華原林木仿董北苑雪色平鋪孤笻獨<lb/>
　往見者不知為衡山也上題一詩漠漠長雲已滅踪<lb/>
　隔溪照見玉芙蓉詩人何必騎驢背儘有閒情付短<lb/>
　笻<lb/>
衡山雨山圖<lb/>
<pb n="KR3h0064_WYG_003-30a"/>
　雨山圖紙本小幅山巒一圍林木聳秀一人坐茅亭<lb/>
　看雨余舊題之曰景色空濛樹石如沐此雨山真靣<lb/>
　目也他人冩雨山但以濃墨相襯貼視此奚啻千里<lb/>
　見者以為知言先生自題一詩云隔溪緑樹䕃潺湲<lb/>
　啼鳥春來意思閒最是髙人茅屋底推<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>獨對雨中<lb/>
　山<lb/>
衡山江深草閣圖<lb/>
　衡翁此幀全仿梅道人山巒林木屋宇人物無一不<lb/>
<pb n="KR3h0064_WYG_003-30b"/>
　肖暑月對之覺新涼滿座上有詩云為愛江深草閣<lb/>
　寒倚闌終日坐忘還個中妙境誰應識閣下溪聲閣<lb/>
　外山<lb/>
衡山設色山水<lb/>
　衡山與石田皆喜作青緑畫設色濃郁得古人之秘<lb/>
　此幀乃春景也山光浮動真有如笑者兩岸古栢夭<lb/>
　矯小舟横放其中每一展看輒歎安得髙手冩阿髯<lb/>
　舟上如李龍眠冩蔡天啓故事以領其趣乎<lb/>
<pb n="KR3h0064_WYG_003-31a"/>
衡山冩東坡詩意<lb/>
　坡公有絶句云掃地焚香閉閤眠簟紋如水帳如烟<lb/>
　客來睡起渾無事捲起西<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>浪接天此詩趙千里及<lb/>
　趙子昻皆作圖衡山一幀蓋仿子昻也筆意清老更<lb/>
　勝之舊在劉司空半舫家上有其題<lb/>
董𤣥宰松風流水圖<lb/>
　紙本小幅峯巒層叠羣松滿谷皆以淡墨㸃染真有<lb/>
　古人惜墨如金之意此文敏晩年之筆由神奇而造<lb/>
<pb n="KR3h0064_WYG_003-31b"/>
　平淡矣上題萬壑響松風百灘度流水兩語㸃綴無<lb/>
　限佳景<lb/>
𤣥宰金箋山水<lb/>
　此幀乃文敏早年之畫秀頴絶倫筆法全仿黄子久<lb/>
　自題辛夘除夕冩是歲凡作畫五幀振之得其三其<lb/>
　二則霅川社友米偕之所徵也又題癸夘元日重觀<lb/>
　凡十二年矣予不復為元人畫為元畫亦與故吾别<lb/>
　一法門畫上又有陳眉公題惜金箋不耐久蔵耳<lb/>
<pb n="KR3h0064_WYG_003-32a"/>
𤣥宰仿董北苑畫<lb/>
　紙本中幅乃文敏晩年之筆髙嶽長松濃墨揮灑全<lb/>
　用北苑法絶不蹈元人一筆一畫矣上題一詩翠嵐<lb/>
　迎步興何長笑領漁翁入醉鄉日暮渚田微雨後鷺<lb/>
　鷥閒暇稻花涼<lb/>
𤣥宰仿董北苑畫<lb/>
　文敏畫以臨北苑者為勝此幀壬申作於廣陵舟中<lb/>
　極其奇縱余見巨然浮嵐圖是學北苑筆意後此惟<lb/>
<pb n="KR3h0064_WYG_003-32b"/>
　見此幀南宋元明諸家未敢望其肩背也上自題一<lb/>
　詩緑溪青嶂是秦餘靈境今歸蔵史居素友詎迷初<lb/>
　得路頑仙寧讀未焚書<lb/>
𤣥宰山水卷<lb/>
　米元章畫全學董北苑雖間出新意然胎骨則董也<lb/>
　文敏每仿米畫輙用董法故其奇宕逺過於米此卷<lb/>
　不知者以為仿米不知實董也蓋公晩年在部為余<lb/>
　友潘仲美所作作完亦甚滿意欣然題句云平踵花<lb/>
<pb n="KR3h0064_WYG_003-33a"/>
　侵岸春波水上橋仲美贈余已三十年矣<lb/>
鄒衣白仿黄子久<lb/>
　衣白甫登第即以科塲事降上林苑余從之遊彼時<lb/>
　初學畫僅作小便靣蕭蕭數筆後陞工部誤竄身宣<lb/>
　城邪類中為時不容落職家居始肆力於畫此幀淡<lb/>
　着色仿黄子久氣韻髙邁為生平最得意之作蓋不<lb/>
　多見者<lb/>
衣白小幅山水<lb/>
<pb n="KR3h0064_WYG_003-33b"/>
　此幀乃晚年最佳之畫用筆如草書如篆籀力深韻<lb/>
　逸近代無此敵手畫於崇禎十四年至十六年重題<lb/>
　之自亦矜秘之甚<lb/>
李長蘅畫册<lb/>
　長蘅長於詩文畫乃其餘事畧為㸃染即靈曠欲絶<lb/>
　然又不肯為人輕畫所許可為程孟陽一二士耳此<lb/>
　册乃畫虎丘山湖之景湖光山色歴歴如見而又摹<lb/>
　宋元諸家畫無不各臻其妙文人靈心乃至於此<lb/>
<pb n="KR3h0064_WYG_003-34a"/>
呉匏庵冬日賞菊圖<lb/>
　匏庵先生為少詹時寓居京師之海潮庵側闢園種<lb/>
　菊於𢎞治二年十月二十八日集李西涯諸公賞之<lb/>
　各賦詩又命杜堇為圖裝成一卷當𢎞治時主上明<lb/>
　聖海内昇平一時名士咸在詞林故分韻倡和文酒<lb/>
　流連盛世風流可想見也卷藏成國公家上有捧日<lb/>
　樓純忠堂印舊傳孝廟時問内臣今各衙門官每日<lb/>
　蚤起朝參日間坐衙門同年同鄉何時得以燕集内<lb/>
<pb n="KR3h0064_WYG_003-34b"/>
　侍對想在晩間上曰京官俸薄無人隨侍夜晚回家<lb/>
　那討燈燭可傳與五城遇各官飲酒回家逐鋪燈籠<lb/>
　傳送雨京皆然又西涯相公當國日門生滿朝或朝<lb/>
　退或㪚衙即羣集其家分題賦詩以為常而四方之<lb/>
　人購請詩文書篆者填塞戸限夫人每展紙舐墨强<lb/>
　公書之以供客具京師父老猶侈談之故先朝風俗<lb/>
　人物之盛未有過於孝廟之世者也<lb/>
　庚子銷夏記卷三<lb/>
</p>
<p>
</p>
  </div>
</body>
</text>
</TEI>
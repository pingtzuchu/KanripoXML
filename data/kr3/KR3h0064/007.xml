<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>庚子銷夏記卷七</head>
    <p>
<pb n="KR3h0064_WYG_007-1a"/>
欽定四庫全書<lb/>
　庚子銷夏記卷七　　吏部左侍郎孫承澤撰<lb/>
桞公權神策軍紀聖徳碑<lb/>
　碑為崔鉉文桞公權書書法端勁中帶有温恭之致<lb/>
　乃其最得意之筆唐時刻在禁中人無敢搨者故墨<lb/>
　本最少即歐陽文忠及趙徳父俱未見也余所収乃<lb/>
　賈似道家物上有秋壑圖書及長字印元入内府上<lb/>
　有官書條記後在晉王府中卷首手書云恠君何處<lb/>
<pb n="KR3h0064_WYG_007-1b"/>
　得此本猶有桓𤣥寒具油乃鮮于伯幾筆也<lb/>
桞公權書崔太師碑<lb/>
　碑為劉禹錫文桞公權書字法較他碑稍小而深厚<lb/>
　不露風骨桞碑之僅見者上有河東郡圖書及翠㣲<lb/>
　印乃薛道祖家物也元人有䟦稱其温厚精嚴故足<lb/>
　寳重得之矣<lb/>
　此碑薛道祖裝為二冊滄桒後自大内流出下冊在<lb/>
　王長垣寓上冊有人擕徃三韓丁酉之夏三韓本復<lb/>
<pb n="KR3h0064_WYG_007-2a"/>
　還京師長垣買得之余以古觚及米氏英光堂帖易<lb/>
　得未幾碑額在一市賈家持來求售河東諸印宛然<lb/>
　一帖之㣲萍分鏡合若有司之者天下事况有大於<lb/>
　此者乎人可憬然矣<lb/>
桞公權馮宿碑<lb/>
　馮尚書碑今在陜西省下誠懸小書精嚴而冲夷如<lb/>
　崔太師碑桞書中之最佳者且文字完好當是百餘<lb/>
　年前所搨秦人王宏度酷嗜古墨余問如此妙跡近<lb/>
<pb n="KR3h0064_WYG_007-2b"/>
　在省㑹何以不多見搨本王云碑已剥盡不可復搨<lb/>
　每捫碑石輙欲涕流余亦為之憮然<lb/>
　楊用修曰誠懸馮尚書碑亞於廟堂碑<lb/>
桞公權書李晟碑<lb/>
　西平碑文為裴晉公撰桞誠懸書余舊未見此碑近<lb/>
　始見之字雖剝落然一叚挺㧞不羣之概尚可捫而<lb/>
　得也王元美不滿晉公之文謂西平之子皆逝獨太<lb/>
　保聽存乞文於晉公晉公自以為位列宰相文崇簡<lb/>
<pb n="KR3h0064_WYG_007-3a"/>
　要體當如是而於西平之元功偉略十不著一二元<lb/>
　美之言是矣然此碑列銜云臣裴度奉敕撰而非太<lb/>
　保聽乞也予以為奉命之作固自有體西平之功赫<lb/>
　著人世何可過為鋪揚不為人主地元美見不及此<lb/>
　矣嘗見蘓子瞻著温公碑累累數萬言卒來忌者之<lb/>
　口温公竟不能有其碑此千秋之炯鍳也六月十七<lb/>
　日偶記<lb/>
栁公權書苻璘碑<lb/>
<pb n="KR3h0064_WYG_007-3b"/>
　苻尚書碑字法深厚與崔太師碑同王文含自秦中<lb/>
　搨寄此本把玩竟日唐初諸公無不學晉即褚河南<lb/>
　剛正不撓千古偉人而其書亦帶有嬋姢不勝羅綺<lb/>
　之致葢屈而就晉法也至誠懸始大闢境界自出手<lb/>
　眼雖學魯公實有出藍之譽故唐人稱其一字千金<lb/>
　又謂墓碣之書不出誠懸則為不孝至四裔咸知寳<lb/>
　重豈幸致哉近人評書者乃以晉法䋲之真井蛙之<lb/>
　見也<lb/>
<pb n="KR3h0064_WYG_007-4a"/>
　苻符二姓各有分派從苻者其先本姓蒲以䜟文改<lb/>
　為苻從竹者其先仕秦為符璽郎遂以為氏二姓固<lb/>
　自不同而唐苻璘碑合從竹而書作苻而苻堅之苻<lb/>
　又有書從<graphic n="KR3210" url="https://raw.githubusercontent.com/kanripo/KR-Gaiji/master/images/KR3210.png" mimeType="image/png"/>者二字古原通用漢碑率以<graphic n="KR3210" url="https://raw.githubusercontent.com/kanripo/KR-Gaiji/master/images/KR3210.png" mimeType="image/png"/>為卝少<lb/>
　有從竹者魏晉以下真書碑亦有書符節為苻莭者<lb/>
　不可不知也附見於此<lb/>
栁公權𤣥秘塔碑<lb/>
　誠懸𤣥秘碑最為世所矜式然筋骨稍露不及聖徳<lb/>
<pb n="KR3h0064_WYG_007-4b"/>
　與崔太師碑宋僧夢英等學之遂落硬直一派不善<lb/>
　學栁者也此碑之文為裴休撰唐人取經西域皆梵<lb/>
　書畨語文義不通使裴休等翻譯潤色竊取聖賢之<lb/>
　義故幻妄之以文其陋而世人昧昧奉為上乘者皆<lb/>
　休等為之也即如撰𤣥秘塔文何能著一名理但侈<lb/>
　言人主寵遇之隆以張揚其教而已休輩之伎倆不<lb/>
　過如此先儒云地獄無則已有則小人入若休輩者<lb/>
　吾知其沉淪無已矣吾嘗讀歐陽文忠文集中無一<lb/>
<pb n="KR3h0064_WYG_007-5a"/>
　篇佛寺碑記元時欲刻釋書令呉㓜清先生作序先<lb/>
　生堅不應命此皆聖人之徒也<lb/>
栁公權小楷䕶命經<lb/>
　前人稱栁誠懸所書清靜經䕶命經俱為佳蹟然清<lb/>
　靜經猶摹放大王雁行虞禇至䕶命經絶去摹仿之<lb/>
　迹有自我作祖之意真有唐第一妙跡栁公名墨行<lb/>
　世者李西臺愛栁尊師志歐陽公愛髙重碑蔡君謨<lb/>
　愛陰符序米元章愛金剛經薛道祖愛崔陲碑至於<lb/>
<pb n="KR3h0064_WYG_007-5b"/>
　古逸深秀莫䕶命經若也董𤣥宰謂於虞褚顔歐皆<lb/>
　彷佛十一自學栁誠懸方悟用筆古澹處自今以後<lb/>
　不得捨栁法而趣右軍然董公秀媚處終囿于王右<lb/>
　軍不能如栁之脱然能離也六月十八日記於小閣<lb/>
　上<lb/>
　栁跡在京師者有宋搨金剛經賈似道藏本在李梅<lb/>
　公寓又有王播墓銘在一富商家<lb/>
蘇靈芝書寳塔頌<lb/>
<pb n="KR3h0064_WYG_007-6a"/>
　碑在京師之憫忠寺當日書丹於石故文自後而前<lb/>
　字法端潔蘇碑之佳者按唐史肅宗至徳二載安禄<lb/>
　山已死安慶緒忌史思明之强遣安承慶安守忠阿<lb/>
　史那徃徴兵因宻圖之思明納判官耿仁智等之謀<lb/>
　乃囚承慶等以所部十三郡及兵八萬來降上大喜<lb/>
　以思明為歸義王范陽節度使未幾復叛此碑乃建<lb/>
　於初歸附之時而以媚唐也<lb/>
史惟則大智禪師碑<lb/>
<pb n="KR3h0064_WYG_007-6b"/>
　惟則分𨽻為開元時第一揆以漢法固少覺豐腴然<lb/>
　而暢適勻妥不乏筋骨是一代髙手也書述稱其古<lb/>
　今折衷大小應變如因髙而矚逺俯川陸而畢見信<lb/>
　然碑石完好無一字剝落尤為可珍<lb/>
李陽氷李氏三墳記<lb/>
　篆書自秦漢而後推李陽氷為第一手今觀三墳記<lb/>
　運筆命格矩法森森誠不易及然予曽於陸探㣲所<lb/>
　畫金縢圖後見陽氷手書遒勁中逸致翩然又非石<lb/>
<pb n="KR3h0064_WYG_007-7a"/>
　刻所能及也<lb/>
　宋僧夢英留心篆學大要於李斯諸人皆加貶駁而<lb/>
　獨推重陽氷後人非之然所著篆書偏旁字源誠可<lb/>
　為後學取法自書後䟦云依刊定説文重書偏旁字<lb/>
　源目録五百四十部貞石於長安故都文宣王廟使<lb/>
　千載之後知予振古風明籀篆引上學者取法於茲<lb/>
　意亦甚自任余故装於李氏篆之後竇衆謂李陽氷<lb/>
　篆為筆虎又善小篆自謂蒼頡後身<lb/>
<pb n="KR3h0064_WYG_007-7b"/>
絳州碧落碑<lb/>
　碧落觀名也開元間改為龍興寺其碑舊傳為陳惟<lb/>
　正書洛中紀異録稱二道士書化白鴿飛去妄也舊<lb/>
　刻天尊像背州將摹刻此碑昔李陽氷觀之七日而<lb/>
　不忍去學之十二年而不成必有獨得其妙者矣後<lb/>
　人輕毁之可乎旁注釋文乃鄭承規書方整可存<lb/>
　六月二十日晨起涼生几簟復展碧落碑細看中有<lb/>
　絶佳之字不讓古篆有絶不佳之字卑俗可□者昔<lb/>
<pb n="KR3h0064_WYG_007-8a"/>
　歐陽公集古録有割去惡字而存佳者如智永千文<lb/>
　去二百餘字是也此碑當存數十字另装之<lb/>
王知敬書李靖碑<lb/>
　李衞公碑稍泐金石録謂為王知敬書知敬負書名<lb/>
　當時與房𤣥齡殷仲容相伯仲宜其所書遒美可愛<lb/>
　如此唐初名手人止知虞褚如李衞公碑蘭陵公主<lb/>
　碑崔敦禮碑髙士亷塋兆記孔頴達碑馬周碑薛収<lb/>
　碑褚亮碑有著名者有不著名者皆精妙絶倫不遜<lb/>
<pb n="KR3h0064_WYG_007-8b"/>
　虞褚人罕見之故多不知也<lb/>
蘭陵公主碑<lb/>
　公主太宗第十九女也碑文不知出何人手方整娟<lb/>
　秀書家傾國也余嘗見趙模所書髙申公塋兆記筆<lb/>
　致相合模擅書名太宗嘗命之摹蘭亭者此為模書<lb/>
　無疑也<lb/>
中書令崔敦禮碑<lb/>
　崔公初名元禮髙祖改敦禮墓碑已剥落然所存者<lb/>
<pb n="KR3h0064_WYG_007-9a"/>
　整潔俊逸顆顆明珠也筆致大似李衛公碑當亦是<lb/>
　王知敬書秦人趙崡云此碑久仆少傳於世又薛収<lb/>
　碑書法亦類此當俱是王書也<lb/>
褚亮碑<lb/>
　禇公乃河南公父由陳入隋由隋入唐八十八卒今<lb/>
　碑已殘剥分𨽻精工之甚唐石之最佳者字與馬周<lb/>
　碑相類馬碑金石録謂為殷仲容書則此碑知為仲<lb/>
　容無疑也仲容盛負書名河南公肯舍之他求乎<lb/>
<pb n="KR3h0064_WYG_007-9b"/>
尚書張允碑<lb/>
　此碑稍泐昔人稱其書法精健信然唐史為張後允<lb/>
　舊書無字新書曰字嗣宗而碑乃曰故金紫光禄大<lb/>
　夫張允無後字葢古人雙名或時以單字行多有如<lb/>
　此<lb/>
裴休書圭峰碑<lb/>
　裴休書脱胎於智永而附益以歐陽率更是碑乃以<lb/>
　篆額付栁誠懸而已任書何不自量也後世乃有以<lb/>
<pb n="KR3h0064_WYG_007-10a"/>
　為勝栁書者兒童之見耳所撰文乃彼家剰語捨本<lb/>
　業而拾異類之唾餘鋪張以見學術真如浪子衣珠<lb/>
　行乞亦可哀矣<lb/>
張増書段行琛碑<lb/>
　張増無書名所書段公碑遒勁豐逸全得晉人遺法<lb/>
　唐石之最佳者可玩也按行琛乃忠烈公秀實之父<lb/>
　長祥頴次忠烈次秀成次同頴史傳不載<lb/>
曲阜縣文宣王廟記<lb/>
<pb n="KR3h0064_WYG_007-10b"/>
　孔温裕乃先聖三十九代孫能以私俸奏請葺廟賜<lb/>
　詔嘉獎碑無書者名勁秀大有顔魯公栁誠懸遺意<lb/>
　其事其書俱足存<lb/>
陸榮書陀羅尼經<lb/>
　陸榮所書佛經傳世者少止見此本為晉府所藏又<lb/>
　有永亨珍玩印乃馮保家物也字法圓健而有風致<lb/>
　宋人名家書多從此入手細閲之自見<lb/>
髙氏書鐡彌勒像頌<lb/>
<pb n="KR3h0064_WYG_007-11a"/>
　集帖中少女人書所存惟太原叅軍房嶙妻髙氏所<lb/>
　書鐡佛頌昔人稱其字畫簡古筆力遒健今石雖經<lb/>
　翻刻然簡古遒健之致尚在夫男子生而泯泯者何<lb/>
　限乃婦人借書名以傳後世君子疾沒世而名不稱<lb/>
　焉寜無愧此巾幗哉<lb/>
僧無可書寂照碑<lb/>
　此碑為段成式文僧無可書成式著酉陽雜俎者好<lb/>
　竒之士也無可乃賈島從弟有詩集行世觀其所書<lb/>
<pb n="KR3h0064_WYG_007-11b"/>
　矯勁不凡盖亦竒人也<lb/>
僧建初書𤣥奘塔銘<lb/>
　𤣥奘取經西域廣為翻譯葢大有功於佛教者而史<lb/>
　載其夀止云五十六葢中夀也世人佞佛大約求消<lb/>
　災延夀耳而𤣥奘冝延而不能延人奈何捨經徳而<lb/>
　趋異教兾不可必之福乎史云卒於顯慶六年至文<lb/>
　宗開成四年改𦵏建墖劉軻為之撰文始云卒於麟<lb/>
　徳元年享年六十有九餙辭也<lb/>
<pb n="KR3h0064_WYG_007-12a"/>
吕秀巖書景教碑<lb/>
　秀巖景教流行中國碑書法秀逸遒勁唐石之最佳<lb/>
　者予前此未見己亥之秋王文含自秦寄來未知碑<lb/>
　在何地何以能完好如此又王長垣送冷朝陽所書<lb/>
　碑字法秀頴亦甚完好俱可珍也<lb/>
龎仁顯小楷三經<lb/>
　龎仁顯宋初人素無書名而其所書道經整潔渾是<lb/>
　唐法可珍也葢宋人書至蘇米出而始大變其初固<lb/>
<pb n="KR3h0064_WYG_007-12b"/>
　猶存先民法則也<lb/>
宋貢士書西明寺塔銘<lb/>
　宋貢士所書碑字法俊逸宛是唐人名手惜書名處<lb/>
　石泐無可考耳<lb/>
韓魏公北嶽廟記<lb/>
　余於宋名臣墨跡每每見之獨未見公手書此碑仿<lb/>
　魯公書宛如畫像賛毅然有不可犯之色<lb/>
　王元美云北嶽在曲陽中有一白石梁相傳云是舜<lb/>
<pb n="KR3h0064_WYG_007-13a"/>
　時從嶽飛至者因祀於此其説迂誕不可信然古樹<lb/>
　竒竦有二塑鬼竒甚皆千年外物碑刻亦稱是魏公<lb/>
　此書全法顔平原而鋒鋩四出令人不可逼視公之<lb/>
　受遺二世以身繫重輕此亦可窺一班矣<lb/>
蘇文忠書温公碑<lb/>
　温公碑在夏邑蘇文忠奉旨撰書文既宏肆琳琅其<lb/>
　音書法端謹大有晉唐遺法文忠第一妙蹟也此碑<lb/>
　仆後皇統八年夏邑令王廷直重刻之因斵舊石為<lb/>
<pb n="KR3h0064_WYG_007-13b"/>
　四前有額後有䟦事載元人程鉅夫老杏圖詩序及<lb/>
　王廷直修復温公墓碑記中此本予得之王都尉家<lb/>
　葢未仆以前搨神采奕奕後載玉册王磻奉旨摹勒<lb/>
　完好如新真竒寳也<lb/>
　按司馬温公以元祐元年九月卒於位二聖親臨其<lb/>
　喪哲宗再遣使詔其孤康又遣大臣諭指俾奪遺命<lb/>
　從官𦵏命入内内侍省供奉官李永言乗驛詣涑水<lb/>
　相地卜宅於是以十月甲子掘壙發陜解蒲華四州<lb/>
<pb n="KR3h0064_WYG_007-14a"/>
　卒穿土復選尚方百工為𦵏具十月復命公從子富<lb/>
　提舉之以二年正月辛酉既塟之期年敕翰林學士<lb/>
　蘓軾撰碑上親為篆字以表其首又命永言及公從<lb/>
　孫桂督將作百工起樓於墓之東南以居焉樓城凡<lb/>
　四丈有五尺七月畢事費公帑一萬六千有竒八年<lb/>
　九月宣仁皇后崩紹聖元年七月三省言前後臣僚<lb/>
　論列元祐以來司馬光等罪惡詔追所贈官并謚告<lb/>
　及追所賜神道碑額拆去官修碑樓及倒碑磨毁碑<lb/>
<pb n="KR3h0064_WYG_007-14b"/>
　文未幾熈寕奸黨之碑大書深刻皆以公為首靖康<lb/>
　初元除元祐黨禁贈公太師而時已不可為矣按王<lb/>
　廷直修復公墓在金皇統八年戊辰乃宋髙宗紹興<lb/>
　之十八年也距紹聖仆碑時計五十有五年時公墓<lb/>
　已淪在異域而其臣愛䕶修復之如此其視紹聖崇<lb/>
　寜為何如也金主拜甡乃繪温公之像賜之正中國<lb/>
　指為黨魁時也吁可歎哉<lb/>
蘓文忠小楷謝唘<lb/>
<pb n="KR3h0064_WYG_007-15a"/>
　公授殿中丞直史館具唘陳謝手書小楷筆筆鍾王<lb/>
　公帖中僅見者韓平原石本摹刻亦工<lb/>
蘓子瞻仙逰墖題字<lb/>
　公為鳳翔判官時㳺仙逰墖而記其事字法絶似顔<lb/>
　魯公座位帖近人學蘇者一味豐腴全未夢見此也<lb/>
蘓子瞻海棠詩斷石<lb/>
　海棠詩僅存百餘字楷書端勁似徐季海題經記而<lb/>
　風致過之前有小像石亦泐葉石林云海棠詩為東<lb/>
<pb n="KR3h0064_WYG_007-15b"/>
　坡先生最得意之作故常喜寫人間刻石有五六本此<lb/>
　本予里農人得自古墓中始掘時為鉏钁所壊復規<lb/>
　而方之也去其餘僅存百字詩前有先生自繪像即<lb/>
　小剥泐不妨偉觀此石後在黄岡王同軌家每搨以<lb/>
　贈人同軌字行甫為蕃育署丞著耳譚及合江亭稿<lb/>
　行世<lb/>
米元章書顔魯公碑隂<lb/>
　米老為魯公書碑隂即用魯公書法竒宕可喜至碑<lb/>
<pb n="KR3h0064_WYG_007-16a"/>
　中謂杞欲害公之人而不能害公之仙其説亦新余<lb/>
　以為杞能害公一時而不能不予公以千古固無論<lb/>
　公之仙與不仙也<lb/>
米元章蕪湖縣新學記<lb/>
　蕪湖學記黄裳撰文米芾書字法遒勁而韶秀余舊<lb/>
　有未斷本兵亂失去今雖稍剥然大勝龍井方圓庵<lb/>
　諸刻<lb/>
米元章明道觀壁記章聖天臨殿記及天臨殿銘<lb/>
<pb n="KR3h0064_WYG_007-16b"/>
　三石皆奉勑書頴秀異常唐人不敢望其項背也六<lb/>
　月二十二日久旱大雨几席生涼坐小閣上觀之竟<lb/>
　日<lb/>
米元章書天衣懐禪師碑<lb/>
　碑文全用彼家語似一篇語録非文也而筆法勁逸<lb/>
　絶勝他書後書芾呈葢稿也韓平原脱以上石今墨<lb/>
　蹟在龔合肥處前缺十餘行中亦有数字不同想所<lb/>
　書非一本耳<lb/>
<pb n="KR3h0064_WYG_007-17a"/>
黄山谷書狄梁公碑<lb/>
　碑為范文正公撰文黄文節書文載梁公事極悉書<lb/>
　極端謹不類他書以梁公之勲徳文正之文章文節<lb/>
　之妙筆可稱三絶文節尚有夷齊碑惜未見<lb/>
黄山谷題琹師元公此君軒詩<lb/>
　此君軒詩為涪翁極得意之作而書亦瀟洒如意不<lb/>
　知刻於何地摹手不工然一段清朗之致如霽色在<lb/>
　林尚足撲人眉宇也<lb/>
<pb n="KR3h0064_WYG_007-17b"/>
　又見山谷緑菜贊刻於盧山廟葢山谷謫居涪城作<lb/>
　也緑菜贊贈女子炎玉者炎玉姓史氏名琰字炎玉<lb/>
　為張子復妻喜文墨夫婦詩詞倡和彚為一編曰和<lb/>
　鳴集山谷來涪叙張氏為姑表親炎玉致緑菜遂為<lb/>
　之贊書法甚佳石理已泐姑記其事於后<lb/>
蔡君謨萬安橋記<lb/>
　泉州萬安橋長三千六百尺費至一千四百萬事亦<lb/>
　鉅矣忠惠以一太守不費公帑為之事舉而民不怨<lb/>
<pb n="KR3h0064_WYG_007-18a"/>
　此忠之所以為忠惠之所以為惠也橋成公召還朝<lb/>
　乃大書刻石䧺偉開宕堪與橋稱<lb/>
蔡君謨荔枝譜<lb/>
　荔枝譜書法顔魯公體格相嫓風骨則遜世代使之<lb/>
　然也然宋季諸公能存晉唐法者指不多屈也<lb/>
蔡君謨茶録<lb/>
　宋人無工楷法者忠惠茶録出入晉唐間絶搆也此<lb/>
　本刻於宋大内彼時已稱不易得余又於友人處見<lb/>
<pb n="KR3h0064_WYG_007-18b"/>
　一本結構稍懈大不及此此本後有黄文獻手䟦云<lb/>
　蔡君謨小楷茶録結體似顔平原張景隆刻之汴亰<lb/>
　又有墨本入紹興煥章閣摸勒禁中無八分題序字<lb/>
　勢飄逸頗具晉人風軌此搨是也今皆不傳恐當日<lb/>
　所書不止一二或别有眞跡旦暮遇之亦未可知耳<lb/>
　至正三年佛日黄溍記<lb/>
宋翻刻髙從書盤谷序<lb/>
　髙從唐貞元間人所書盤谷序端勁有古法世不多<lb/>
<pb n="KR3h0064_WYG_007-19a"/>
　見至歐陽文忠修唐書搜羅金石遺文始得此碑人<lb/>
　益貴尚至有萬錢購之者久之剥落元祐八年濟源<lb/>
　令傅君俞摹刻之然筆法大有唐致非宋人所及也<lb/>
宋髙宗藉田手詔<lb/>
　宋諸帝多能書者而以髙宗為第一此紹興十七年<lb/>
　耕藉詔書頒至婺州上石余見思陵手書甚多此詔<lb/>
　更覺勁㧞近代宸翰未有也<lb/>
盧經書慎刑箴<lb/>
<pb n="KR3h0064_WYG_007-19b"/>
　慎刑箴乃晁尚書迥判西京時所作一序一箴極其<lb/>
　剴切而進士盧經書刻於石書法整潔可愛當兹刑<lb/>
　罰煩苛四海重足安得此仁人之言重刋置司刑之<lb/>
　座右乎<lb/>
　此石序文稍有剥落者録其箴云刑之所設禁暴防<lb/>
　淫慎用戒濫利澤惟深如燭於闇如拯於沈所以君<lb/>
　子必盡其心慎刑本仁仁者多夀濫刑䕶報天網不<lb/>
　漏嚴母先見於公有後願布斯文置諸座右<lb/>
<pb n="KR3h0064_WYG_007-20a"/>
道士于貞菴記<lb/>
　于道士元隠歿宣和帝賜之道號乃集唐諸名家書<lb/>
　而為記集字絶無湊泊痕風神瀟洒髙手也<lb/>
僧參寥書三十六峯賦<lb/>
　武林僧參寥從坡公逰其所書樓四明三十六峯賦<lb/>
　筆法全仿坡公聞彼時徐州有營伎習坡公書人每<lb/>
　不能辨葢公為一代偉人即異流婦女咸知企慕效<lb/>
　法如此而朝士顧欲殺之而甘心者則獨何歟<lb/>
<pb n="KR3h0064_WYG_007-20b"/>
朱元晦先生題愚叜墓<lb/>
　朱子大書䧺偉異常石已剥落書云嗚呼大愚叜君<lb/>
　之墓八字以先賢手跡存之<lb/>
龔敦頥書陸宣公祠堂記<lb/>
　祠建於淳熈四年吕東萊先生文龔敦頥書文既條<lb/>
　達卓朗書復馴馴雅飭當時事衰㣲之日而諸君子<lb/>
　猶表章正人以維風紀其事猶可紀也<lb/>
金修巾嶽廟碑<lb/>
<pb n="KR3h0064_WYG_007-21a"/>
　碑文為黄久約撰書者止云臣郝不著其名石又完<lb/>
　好非泐也書法方整遒勁大有唐人遺致<lb/>
王庭筠書博州廟學碑<lb/>
　庭筠負書名此碑風骨磊落有襄陽之勁秀而無其<lb/>
　傾欹金石不多見者庭筠以名家子仕於完顔年未<lb/>
　四十自稱黄華老人其意良可悲矣<lb/>
沂州普照寺興造記<lb/>
　碑立於皇統四年集栁誠懸書方整勁秀宛如栁公<lb/>
<pb n="KR3h0064_WYG_007-21b"/>
　手跡集者不著名如此妙腕大勝唐人懐仁此可為<lb/>
　知者道耳<lb/>
趙文敏書張留孫碑<lb/>
　元道士張留孫官加開府儀同三司上卿名器之濫<lb/>
　至此可咲也趙文敏奉敕書其碑豐偉秀㧞最稱鉅<lb/>
　觀自徐季海李北海而後未見其匹敵也碑刻兩靣<lb/>
　今巋然矗東嶽廟中石理堅緻絲毫不壊刻者為茅<lb/>
　紹之彼時求公書者非茅刻則不書觀其摹勒之妙<lb/>
<pb n="KR3h0064_WYG_007-22a"/>
　固名手也<lb/>
趙子昻張留孫畫像贊<lb/>
　張道士像贊亦文敏奉敕書字形比碑稍小而更勁<lb/>
　逸後有呉全節記亦似文敏書稍乏精采或學文敏<lb/>
　者乎記中至比之白樂天司馬温公何失倫也<lb/>
趙子昻書僧裕公碑<lb/>
　裕公少林僧也元人贈大司空開府儀同三司追封<lb/>
　晉國公冝當日仁虞院司鷹者皆帶中書銜也碑為<lb/>
<pb n="KR3h0064_WYG_007-22b"/>
　程鉅夫文趙孟頫書稍不及他碑或摹刻者非茅紹<lb/>
　之耳<lb/>
趙子昻書漢番君廟碑<lb/>
　番君廟者祀番陽令呉芮也令當秦末漢初有功於<lb/>
　民世世祀之廟始於范文正公至此重新之文敏書<lb/>
　翩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>欲仙可珍也<lb/>
趙子昻書道士孫道行碑<lb/>
　趙文敏書道行碑更覺圓秀王元美云姿韵溢出於<lb/>
<pb n="KR3h0064_WYG_007-23a"/>
　波拂間葢能用大令指於北海捥者信然<lb/>
趙子昻書捐施題名記<lb/>
　記乃文敏小書遒秀絶倫班之晉唐間當無怍色邢<lb/>
　子愿云晉人書法以趙文敏為嫡𦙍餘皆庻出耳知<lb/>
　言哉<lb/>
趙子昻書千字文<lb/>
　文敏好書千字文余藏其墨跡一卷純用蘭亭法此<lb/>
　則兼有李江夏筆意墨寳也<lb/>
<pb n="KR3h0064_WYG_007-23b"/>
趙子昻書姜白石續書譜<lb/>
　姜白石續書譜其精義不遜孫䖍禮更得松雪翁書<lb/>
　之可稱二絶其書以娑羅碑寫定武蘭亭猶屬得意<lb/>
　之作王元美稱此帖精工之極如花月松風娟娟濯<lb/>
　濯披襟留連不能自己誠有然者<lb/>
趙子昻書枯樹賦<lb/>
　褚河南書枯樹賦墨跡舊在華補菴家不知何時入<lb/>
　故内滄桒後在龔合肥寓予曽借觀後有晁無咎䟦<lb/>
<pb n="KR3h0064_WYG_007-24a"/>
　字甚竒宕此帖祝枝山集中疑為元人偽作余再四<lb/>
　細看無河南秀挺不羣之致枝山之疑非妄趙文敏<lb/>
　所臨師其意不踐其迹圓秀温潤即河南見之亦當<lb/>
　心折乃周公瑕鉤摹者冝非常刻所能及也<lb/>
趙世延書昭徳殿碑<lb/>
　碑亦在東嶽廟書法㣲類文敏而遜其𦂳嚴矣大約<lb/>
　書法要有結搆與文章一律有結搆則𦂳嚴更益之<lb/>
　以風韵天下無敵矣<lb/>
<pb n="KR3h0064_WYG_007-24b"/>
鮮于樞書蕭山文廟碑<lb/>
　太常特起北地與呉興齊名呉興常自書二紙易其<lb/>
　一紙重之如此此碑圓秀瀟洒具見名士風流可珍<lb/>
　也<lb/>
夏溥書融堂先生墓記<lb/>
　融堂先生錢姓名時著書樂道隠居不仕余未得見<lb/>
　其論學書僅於故内得寫冊兩漢筆記議論不詭於<lb/>
　正葢卓然得先賢之傳者今見其修墓記始知先生<lb/>
<pb n="KR3h0064_WYG_007-25a"/>
　之生平遂所景行可喜也<lb/>
姚燧書重陽仙跡記<lb/>
　姚牧菴書仿顔平原秀㧞朴厚大有先正典刑人有<lb/>
　言此記可追嫓宋文貞碑非妄<lb/>
趙良弼黙菴記<lb/>
　道士邢道安於樊川佳勝之地築菴以隠當中原禍<lb/>
　亂之日道人守黙五十年不變其志卒免鋒鏑之難<lb/>
　其人葢遯於黄冠者可仰也碑集顔書亦極精工<lb/>
<pb n="KR3h0064_WYG_007-25b"/>
危素書崇國寺碑<lb/>
　太樸擅書名雖乏挺㧞然圎秀有致名手也此碑在<lb/>
　京師崇國寺人甚重之寺有二井元末京城䧟太樸<lb/>
　奔井所將躍入寺僧挽之曰國史非公不能也自此<lb/>
　老臣危素遂不得為文天祥矣<lb/>
王龍澤麗澤書院記<lb/>
　麗澤書院乃吕東萊先生與朱晦菴先生張南軒先<lb/>
　生講道之所淳祐中建祠以祀東萊先生至至元中<lb/>
<pb n="KR3h0064_WYG_007-26a"/>
　復修之而龍澤為之記記石乃嘉靖中翻刻者其事<lb/>
　可紀也存之<lb/>
黄石齋書孝經<lb/>
　石齋于崇禎辛巳自詔獄過刑曹初拜杖血肉淋漓<lb/>
　乃據一敗几日書孝經凡百餘本每本繫之以䟦無<lb/>
　一語重複當時人得一本侈為竒寳是年冬寄余二<lb/>
　本一小八分書一小楷書兵亂俱失去越二十年庚<lb/>
　子市賈持小楷本來售余舊印宛在也追維今昔不<lb/>
<pb n="KR3h0064_WYG_007-26b"/>
　勝憮然<lb/>
　孝經後復書西銘先生云㸔孝經如食米稻要下鹽<lb/>
　豉者且㸔西銘<lb/>
　横渠西銘極得孝經大意如此做去畎畆而王天下<lb/>
　茅茨而享明堂亦是這個道理然自横渠别出宗子<lb/>
　家相㸔我輩又是一種人古人只説痌瘝如傷横渠<lb/>
　説出兄弟無告㸔天地又是大憾事不如讀孝經處<lb/>
　處節節俱有着手稳寔切當中於人情也然如知化<lb/>
<pb n="KR3h0064_WYG_007-27a"/>
　窮神七八語極是髙出諸賢之所未渉或問横渠作<lb/>
　西銘時曽看經否曰平昔自然用功纔得隠約理會<lb/>
　要其入頭是讀孟子孟子言盡心知性知性知天事<lb/>
　天立命一一是西銘祖家又言萬物皆偹反身而誠<lb/>
　行法俟命守身為本湊來是一西銘矣先儒説是理<lb/>
　一而分殊者又却不然如理一分殊者須是孝經五<lb/>
　孝五禮纔有定奪不然亦統同頭巾耳横渠於親親<lb/>
　仁民仁民愛物處全不照管何暇照管濓溪口角畢<lb/>
<pb n="KR3h0064_WYG_007-27b"/>
　竟諸儒横渠識髙力健令在聖門得入㳺夏之班或<lb/>
　問勇於從而順令是不然伯竒麽夫子明説順令非<lb/>
　孝若伯竒不順令當何以處分曰横渠亦只是説順<lb/>
　受其正未嘗照管到䧟親不義處<lb/>
　或問事天事親事君事親事君説得不䧟於不義事<lb/>
　天如何説得曰益烈山澤而焚禹决四瀆於海仲尼<lb/>
　徑黜楚王孟子獨排楊墨如此裁成便是不䧟天地<lb/>
　於不義也曰曾子戰戰守身豈得如此手段却以此<lb/>
<pb n="KR3h0064_WYG_007-28a"/>
　相證曰曾子手段大㸔伊説仁以為己任死而後己<lb/>
　又説託孤寄命大節不奪又説不義則吾不仕不仁<lb/>
　則吾不長居然是伯夷伊尹一流人縁他才髙所以<lb/>
　夫子以此益之亦自知才髙恐於不免所以臨易唘<lb/>
　免纔稱無憾毎念曽子為之澘然<lb/>
　孟子曽子一様學問若與横渠同時亦収得一大髙<lb/>
　足正恐横渠未肯耳學問人才亦各時代不等也<lb/>
　<lb/>
<pb n="KR3h0064_WYG_007-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　庚子銷夏記卷七<lb/>
</p>
<p>
</p>
  </div>
</body>
</text>
</TEI>
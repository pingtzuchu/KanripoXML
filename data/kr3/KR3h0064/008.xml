<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>庚子銷夏記卷八</head>
    <p>
<pb n="KR3h0064_WYG_008-1a"/>
欽定四庫全書<lb/>
　庚子銷夏記卷八　　吏部左侍郎孫承澤撰<lb/>
　　寓目記<lb/>
　　　甲申後銅駝既在荆棘玉盌亦出人間二三同<lb/>
　　　好日収敗楮斷墨以寄牢騷予有墨縁居在室<lb/>
　　　之東或有自擕所藏間相過從千秋名跡幸多<lb/>
　　　寓吾目焉追憶紀之<lb/>
顧愷之列女傳仁智圖<lb/>
<pb n="KR3h0064_WYG_008-1b"/>
　新安汪注宋卿䟦云晉顧虎頭列女傳圗元䟦一十<lb/>
　五變四十九人男二十四女二十一童子四歴嵗深<lb/>
　逺流落遺脫僕偶得其跡僅存八變男十五女九童<lb/>
　子四總二十八人缺七變二十有一人後於盛文肅<lb/>
　公耳孫家見有蝉翼紙臨本止一十四變男女童子<lb/>
　總四十四亦少一變缺五人卷末有元友方囘逢源<lb/>
　葉夢得䟦因求假摹寫以補真跡之缺處且並録四<lb/>
　䟦於後寳慶改元端月人日識又有隆禮䟦云以續<lb/>
<pb n="KR3h0064_WYG_008-2a"/>
　摹補真跡之缺徒使後人有貂不足之誚乃撤去而<lb/>
　重<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>之殘璜斷璧夫豈以多為貴哉圖今在王長垣<lb/>
　寓<lb/>
陸探㣲金縢圖<lb/>
　金縢圖絹本畫内前列金縢次列爼豆諸器周公冕<lb/>
　服執笏侍者八人後有唐人李陽氷篆書金縢一萹<lb/>
　圖在西川向氏寓<lb/>
史道碩八駿圖<lb/>
<pb n="KR3h0064_WYG_008-2b"/>
　八駿圖如龍如彪竒詭異常後有趙松雪及錢唐白<lb/>
　珽詩萬歴中藏王元美家有䟦云謝赫畫品謂史道<lb/>
　碩師曹衛與王㣲齊名而王得其意史得其似不無<lb/>
　甲乙至李嗣真續畫品屈在中上然在二曹顧陸前則<lb/>
　與赫異矣貞觀公私畫史稱史有八駿圖為隋朝官<lb/>
　本宣和帝因之遂入畫譜此卷首雖殘破然有宣和<lb/>
　祕殿印記即趙呉興白錢唐亦定其為史本無疑也<lb/>
　予常攷圖畫見聞志晉武帝臨御得穆王時八駿圖<lb/>
<pb n="KR3h0064_WYG_008-3a"/>
　本令道碩摹冩之歴宋齊梁陳以為國寳至隋破臺<lb/>
　城為賀若弼所有齊王暕以駿馬四十蹄美錦四十<lb/>
　段購得之尋獻煬帝至貞觀中敕借魏王㤗因而轉<lb/>
　摹於世今此卷無貞觀小印當是人間摹本第其騀<lb/>
　駊蹀躞滅没之態固可按而想見也此圖元美官太<lb/>
　僕時摹刻太僕署中今在龔合肥寓<lb/>
呉道元地藏變相<lb/>
　圖在開封相國寺予為令時曽向寺僧借至署中昔<lb/>
<pb n="KR3h0064_WYG_008-3b"/>
　傳道子圖成成都人咸觀皆懼罪修福兩班市屠沽<lb/>
　魚肉不集今觀其圖恠幻異常其説誠有然者相國<lb/>
　寺中有蔡元長題名字大如盌甚佳殿前有宋白碑<lb/>
　又府學中有石經今皆沉沒深泥矣<lb/>
閻立本帝王圖<lb/>
　圖在李吉安梅公家圖中僅十三帝漢昭文光武魏<lb/>
　文帝呉大帝漢先主晉武帝陳宣宗陳文帝陳廢帝<lb/>
　陳後主周武帝隋文帝隋煬帝肖貌皆如生後題䟦<lb/>
<pb n="KR3h0064_WYG_008-4a"/>
　大半滅沒惟韓魏公蔡忠惠數人尚可辨是周益公<lb/>
　家物<lb/>
燕文貴山水卷<lb/>
　文貴畫極工緻此卷尤為屬意之作藏王長垣家子<lb/>
　瞻䟦云軾通守錢唐日與方外師逰借此畫逾年將<lb/>
　去郡乃題其後歸之今十六年矣師云字為人竊去<lb/>
　復為書此元祐四年十二月四日按文貴有武夷圖<lb/>
　昔人謂其用筆精工但不勁秀誠然盖畵家太細巧<lb/>
<pb n="KR3h0064_WYG_008-4b"/>
　少士夫風韻耳<lb/>
衞賢髙士圖<lb/>
　髙士圖乃梁鴻孟光故事原長條宣和帝<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>為手卷<lb/>
　亂後予偶得之旋為章立人買去畫家言宫室入畵<lb/>
　須折筭無差乃為合作束於繩矩筆墨不可以逞稍<lb/>
　渉畦畛便入庸匠故自唐以前不聞名家至賢始工<lb/>
　今觀其畫信然至於風韻則大遜前人矣<lb/>
顧閎中夜宴圖<lb/>
<pb n="KR3h0064_WYG_008-5a"/>
　熈載夜宴圖凡見數卷大約南宋院中人筆王長垣<lb/>
　一卷甚佳熈載相貌昻藏而諸客僧俗混雜極其狎<lb/>
　邪然畫者但知繪其事而不知其用意之深也熈載<lb/>
　五代之末能知趙㸃檢不可測識已過人又知時事<lb/>
　日非而恥為之相故以聲色晦之常語僧徳明曰吾<lb/>
　為此行正欲避國家入相之命僧問何故避之曰中<lb/>
　原一旦真主出江南棄甲不暇吾不能為千古笑端<lb/>
　此其髙識豈畫家所能知耶<lb/>
<pb n="KR3h0064_WYG_008-5b"/>
李伯時山莊圖<lb/>
　山莊圖之妙已見於坡公集中近傳世者多畫院中<lb/>
　摹本孝感程氏有一卷寳為真跡予得一卷與之如<lb/>
　出一手雖非真跡畫苑中髙手也予卷已屬祥符張<lb/>
　氏按伯時為御史檢法遂以病痺致其事實元符三<lb/>
　年庚辰遂歸老龍眠山優㳺巖壑自命云元豐紀號<lb/>
　嵗在丁巳月在除即買山於龍眠以基以堂庚辰上<lb/>
　距丁巳凡歴二十四年矣<lb/>
<pb n="KR3h0064_WYG_008-6a"/>
趙千里桃源圖<lb/>
　桃源圖凡見數本王長垣家一本係劉松年筆紙已<lb/>
　黯落惟歸徳宋氏一本乃趙千里筆妙絶其畫惟一<lb/>
　漁郎捨舟沿溪入洞口餘髙山蒼莽雲氣掩暎不復<lb/>
　寫入後景事可謂曠杳今畫在閩中士夫家<lb/>
張擇端清明上河圖<lb/>
　上河圖乃南宋人追憶故亰之盛而寫清明繁盛之<lb/>
　景也傳世者不一而足以張擇端為佳上有宣和天<lb/>
<pb n="KR3h0064_WYG_008-6b"/>
　歴等璽予於淄川士夫家見之宋人云京師雜賣鋪<lb/>
　每上河圖一卷定價一金所作大小繁簡不一大約<lb/>
　多畫院中人為之若擇端之筆非畫院人能及也<lb/>
所翁畫龍<lb/>
　世傳所翁龍予見數幀而人不知所翁為誰按所翁<lb/>
　陳姓名容字公所長樂人端平二年進士官至朝散<lb/>
　大夫喜畫龍極夭矯然非収藏家上品<lb/>
閻立本十八學士圖<lb/>
<pb n="KR3h0064_WYG_008-7a"/>
　圖乃絹本立本畫于志寧讃沈存中䟦舊稱三絶圖<lb/>
　中人物如生獨許敬宗作回首忸怩狀蘇世長頭秃<lb/>
　無髪腦傍七痣如星且肥短多髯極為醜陋卷乃蒲<lb/>
　州監生魏希古物嘉靖中崔駙馬欲以千金購之不<lb/>
　與具䟽條議兵事連卷上之䟽不當遂同卷發兵科<lb/>
　科中以一紅匣貯之每科新庻常同鼎甲三人詣兵<lb/>
　科觀卷科中設席待之遂為故事崇禎辛巳予在兵<lb/>
　科日取展閲見畫無神彩或為人臨去<lb/>
<pb n="KR3h0064_WYG_008-7b"/>
　沈存中䟦學士圖謂圖稱房𤣥齡字髙年薛莊字元<lb/>
　敬陸元朗字徳明姚柬字思亷而唐書稱姚思亷字<lb/>
　簡之房喬字𤣥齡以字行陸徳明薛元敬即名也以<lb/>
　是證史之誤<lb/>
王叔明石梁秋瀑圖<lb/>
　叔明自題云至正辛丑九月三日與陳徴君同宿愚<lb/>
　庵師房焚香烹茗圖石梁秋瀑翛然有出塵之趣黄<lb/>
　鶴山人王蒙寫其逸態云周伯昻題云梁挂飛泉遥<lb/>
<pb n="KR3h0064_WYG_008-8a"/>
　噴雪山間踈樹净含霜幽人自愛清秋景閒坐虚窻<lb/>
　對夕陽<lb/>
王右丞捕魚圖<lb/>
　予未見右丞圖但見宋人臨本晁无咎䟦云右丞妙<lb/>
　於詩故畫意有餘世人欲以語言粉墨追之不似也<lb/>
　常憶楚人云帝子降兮北渚目渺渺兮愁予嫋嫋兮<lb/>
　秋風洞庭波兮木葉下引物連類便若湖湘在目前<lb/>
　頃時嵗晚道呉江如此漁者男子婦女童稚舟楫梁<lb/>
<pb n="KR3h0064_WYG_008-8b"/>
　笱網罟罾罩紛然在江然其業亷而事佚故無市㕓<lb/>
　争利意此與畫二大夫去國其色無别恨奚以異<lb/>
韓滉七賢過關圖<lb/>
　圖在西川桞鳳占處予屢見之其畫人物楚楚自非<lb/>
　宋以後人所能為七賢事莫可攷楊升菴云七賢舊<lb/>
　云髙適杜甫李白孟浩然劉禹錫栁宗元潘逍遥然<lb/>
　逍遥宋人生不同時胡乃合而圖之又云是開元冬<lb/>
　雪張説張九齡李白李華王維鄭䖍孟浩然出藍田<lb/>
<pb n="KR3h0064_WYG_008-9a"/>
　關逰龍門寺鄭䖍之圖且以虞伯生及張槎為證似<lb/>
　矣總不如黄山谷云博雅之士賞其畫則可必湊合<lb/>
　姓名不亦鑿乎<lb/>
宋耆英㑹圗<lb/>
　耆英㑹圗不知出誰手然諸老龎眉皓首坐卧長林<lb/>
　豐草之間致足樂也羅廬陵云元豐間洛陽諸老為<lb/>
　耆英㑹圖形賦詩一時誇為盛事而識者悲之曰此<lb/>
　皆仁宗所飬之君子而皆老矣升沈消長之㑹過此<lb/>
<pb n="KR3h0064_WYG_008-9b"/>
　甚可畏也時林行已曰天將祚其國必祚其國之君<lb/>
　子視其君子之衆多如林則知其國之盛視其君子<lb/>
　之落落如晨星則知其國之衰視其君子之康寜福<lb/>
　澤如山如海則知為太平之象視其君子之摧折頓<lb/>
　挫如湍舟如霜木則知其為衰亂之時又曰天將使<lb/>
　建中為崇寜則不使范忠宣復相於初元天將使宣<lb/>
　和為靖康則不使劉陳二忠肅愸遺於數嵗時以為<lb/>
　至論<lb/>
<pb n="KR3h0064_WYG_008-10a"/>
匡廬十八賢圗<lb/>
　圗不知誰作上有博古堂印識宋景濓䟦云當是時<lb/>
　晉室日㣲殺戮大臣如刈草菅士大夫徃徃不仕託<lb/>
　為方外之逰如元亮道祖少文軰皆一時豪傑其沈<lb/>
　溺山林而弗返者豈得已哉傳有言羣賢在朝則天<lb/>
　下治君子入山則四海亂三復斯言撫圖流涕<lb/>
宋徽宗草書千文<lb/>
　徽宗千文書法學懐素而腕力弱甚後題宣和壬寅<lb/>
<pb n="KR3h0064_WYG_008-10b"/>
　御書上用御書印僉押有雲林子久及黄琳袁栁庄<lb/>
　諸収藏印予得之亂後今已贈人<lb/>
東坡相<lb/>
　坡翁小相戴笠着屐手策一杖王守溪題一贊云長<lb/>
　公天仙謫堕人界人界不容公氣逾邁斥之杭州吾<lb/>
　因以遊擯之赤壁吾因以適瓊厓儋耳鯨波汗漫乗<lb/>
　桴之遊平生竒觀金蓮玉帶曰維東坡戴笠着屐亦<lb/>
　維東坡出入諸黎負瓢行歌十惇百卞其如予何<lb/>
<pb n="KR3h0064_WYG_008-11a"/>
謝太傅相<lb/>
　方秋厓贊云絲竹雲林妓女邱壑此亦一安石鬼蜮<lb/>
　老奸風鶴勁敵此亦一安石盖太虚之雲無心而虚<lb/>
　谷之響無跡要未易窺敵手之棋而訾折齒之屐也<lb/>
唐韋莊借樂章帖<lb/>
　帖凡六十八字風骨似晉人前有泥金題簽是金章<lb/>
　宗御府物又有宣和政和紹興諸印在嚴相家籍沒<lb/>
　入内故有南昌縣號印余於李梅公寓見之按韋莊<lb/>
<pb n="KR3h0064_WYG_008-11b"/>
　杜陵人唐昭宗進士副李洵使蜀時中原兵亂遂居<lb/>
　於此朱温簒唐蜀王建亦僣號拜莊左散騎常侍判<lb/>
　中書門下事以歿<lb/>
黄山谷草書杜詩<lb/>
　黄自䟦云欲作草要須觧張顛筆法又當知屋漏折<lb/>
　釵股筆及公主家擔夫爭道體勢乃能用筆從横可<lb/>
　意耳元祐八年十一月丙子試鄭友直筆予有趙松<lb/>
　雪題此卷之䟦後聞此卷在李梅公處送歸之趙䟦<lb/>
<pb n="KR3h0064_WYG_008-12a"/>
　云黄太史所書杜少陵詩筆力雄健又論草書體勢<lb/>
　深得其要非善於書法者不知也至大三年三月題<lb/>
　於車橋寓舍<lb/>
蘇東坡書前赤壁賦<lb/>
　赤壁賦為東坡得意之作故屢書之此本小字楷書<lb/>
　尤有精采後自䟦云軾去嵗作此賦未嘗輕出以示<lb/>
　人見者盖一二人而已欽之有使至求近文遂親書<lb/>
　以寄多難畏事欽之愛我必深藏之不出也又有後<lb/>
<pb n="KR3h0064_WYG_008-12b"/>
　赤壁賦筆倦未能冩當俟後信軾白卷首損壊文衡<lb/>
　山補之筆法蒼勁<lb/>
趙子昻楷書姜白石蘭亭考<lb/>
　此卷乃子昻蚤年書予同李梅公坐報國寺松下見<lb/>
　此卷李購之子昻自題云白石先生蘭亭考一卷予<lb/>
　兄徳楙有此真跡野翁自江東抄得携來京師且以<lb/>
　此紙要予作小楷予自少小愛作小字邇來宧遊無<lb/>
　復有意兹事盖北方多風塵不宜筆研而客中又乏<lb/>
<pb n="KR3h0064_WYG_008-13a"/>
　佳几此紙雖出髙麗亦非良品偶今日雨後風塵少<lb/>
　息拳曲土炕上據白木小卓聊復書此以應野翁之<lb/>
　命孫過庭所謂乖作者也<lb/>
蜀僧令宗畫六祖像<lb/>
　山谷䟦云浴室院有令宗畫達摩西來六祖相人物<lb/>
　皆妙絶其山川草木毛羽衣盖諸物畫工能知之至<lb/>
　於人懐有道之容投機接物觸目而百體從之者未<lb/>
　易為俗人言也此畫列於冠盖之㑹而湮沒不聞者<lb/>
<pb n="KR3h0064_WYG_008-13b"/>
　數十年得蜀人蘇子瞻乃發之物之不係於世道興<lb/>
　衰亦有數如此此寺井泉甘寒汝師碾建溪茶當不<lb/>
　落第二故人陳季常林下士寓棋簟於此蘇子瞻范<lb/>
　子功數來從之故予過門必税駕焉<lb/>
宋本淳化閣帖<lb/>
　乙酉賈人持閣帖第十卷來看上有水晶宫道人印<lb/>
　是趙文敏家物文敏䟦云淳化中詔翰林侍書王著<lb/>
　以所購書繇三代至唐釐為十卷摹刻祕閣題曰上<lb/>
<pb n="KR3h0064_WYG_008-14a"/>
　石其實木也既成賜宗室大臣人一本自此遇大臣<lb/>
　進二府取墨本賜焉後乃止不賜故世尤貴之黄太<lb/>
　史曰禁中板刻古帖皆歙州貢墨墨本賜羣臣今都<lb/>
　下用錢萬二千便可購得元祐中親賢宅借板墨百<lb/>
　本分遺官僚用潘谷墨光輝有餘而不甚黟黒及有<lb/>
　木横裂文士大夫不能盡别由此觀之刻同而墨殊<lb/>
　亦有以也甲申嵗五月予於書鋪中得古帖三卷第<lb/>
　二第五第八明年五月又得七卷多第八缺第九六<lb/>
<pb n="KR3h0064_WYG_008-14b"/>
　月以其多者加公權帖一卷於錢塘康自修許易得<lb/>
　第九卷始為全書雖墨有燥濕輕重造有工楛皆為<lb/>
　淳化舊刻無疑是可寳也自太宗刻此帖轉相傳刻<lb/>
　遂遍天下有二王府帖大觀太清樓帖紹興監帖淳<lb/>
　熈修内司帖臨江戯魚堂帖利州帖黔江帖卷帙悉<lb/>
　同又有慶歴長沙劉丞相私第帖碑工帖尚書郎潘<lb/>
　師旦絳州帖工庫帖稍加損益卷帙亦異其他瑣瑣<lb/>
　者又有數十家而長沙絳州帖最知名要皆本此帖<lb/>
<pb n="KR3h0064_WYG_008-15a"/>
　書法之不喪此帖之澤也<lb/>
王大令十三行<lb/>
　余有宋刻洛神十三行精采如手書董𤣥宰云十三<lb/>
　行真跡元時在趙文敏家使我得之則不啻也一日<lb/>
　得見文敏所書䟦云晉王獻之所書洛神賦十三行<lb/>
　二百五十字人間止有此本是晉時麻牋字畫神逸<lb/>
　墨彩飛動紹興間極力搜訪僅獲九行一百七十六<lb/>
　字所以米友仁䟦作九行定為真跡宋末賈似道執<lb/>
<pb n="KR3h0064_WYG_008-15b"/>
　國柄不知何許復得四行七十四字欲續於後則與<lb/>
　九行之䟦自相乖忤故以紹興所得九行裝於前仍<lb/>
　以紹興小璽欵之却以續得裝於後以悦生胡盧印<lb/>
　及長字印欵之孟頫數年前見此神物託集賢大學<lb/>
　士陳公顥委曲購之既而孟頫告歸延祐庚申忽有<lb/>
　僧持陳公書並此卷見遺陳公誠磊落篤實之士不<lb/>
　失信於一言豈易得也因併及之又有一本是宣和<lb/>
　書譜所収七璽完全是唐硬黄紙所書當是唐人臨<lb/>
<pb n="KR3h0064_WYG_008-16a"/>
　本後有栁公權兩行云子敬好冩洛神賦人間合有<lb/>
　數本此其一焉寳歴元年正月二十四日起居郎栁<lb/>
　公權記吾不敢以為眞跡盖晉唐紙異亦不可不知<lb/>
　也<lb/>
朱文公墨跡<lb/>
　文公墨跡一卷前畫文公小像後書獨遊寳應寺詩<lb/>
　又與程允夫帖又或問誠意章手稿小行書極精工<lb/>
　後有元人朱公遷諸人䟦此卷原在予家今在章邱<lb/>
<pb n="KR3h0064_WYG_008-16b"/>
　張氏<lb/>
北齊勘書圖<lb/>
　圖在杭州陳山人寓予嘗借至齋中細絹白描人物<lb/>
　楚楚後有黄伯思䟦云僕頃嵗嘗見此圖别本雖未<lb/>
　審畫者主名特觀其人物衣冠華裔相雜意謂後魏<lb/>
　北齊間人作及在洛見王氏本題云北齊勘書圖又<lb/>
　見宋公次道書始知為楊子華畫其所寫人如邢子<lb/>
　才魏収輩豈在其間乎宜其模矩乃爾今觀此本益<lb/>
<pb n="KR3h0064_WYG_008-17a"/>
　知北土人物明甚則知子華之跡為無疑唐閻令稱<lb/>
　子華自象人以來曲盡其妙簡易標美多不可減少<lb/>
　不可踰今詳其跡信然苐他本尚餘兩扇有唘軸隠<lb/>
　几而仰觀者有執卷楮而沈思者數輩盖當時畫此<lb/>
　不但一通也李正夫資暇謂茶托始於唐崔寧今北<lb/>
　齊圖畫已有之則知未必始於唐世亦猶蕭梁已有<lb/>
　紫囊盛笏而唐史謂始於張九齡者同也觀者宜審<lb/>
　定之政和丁酉八月武陽黄伯思長睿父於楚川衮<lb/>
<pb n="KR3h0064_WYG_008-17b"/>
　華堂觀又歐陽𤣥䟦云右勘書圖出於高齊齊初禪<lb/>
　東魏當時主肄於上而國治於下且有餘力萃境内<lb/>
　書籍集時髦校之至繪事傳於後世可謂盛矣宇宙<lb/>
　間書籍至東漢甚緐後散居南北五朝北魏孝文時<lb/>
　書甚富後嘗遣使借書南齊補完而南五朝書乃盡<lb/>
　於梁元帝江陵一夕之自焚所謂文武之道今夜墜<lb/>
　地者是也至隋世藝文志所載浩瀚唐又増多且多<lb/>
　整娖得非北五朝所存或經髙齊所校勘者與畫中<lb/>
<pb n="KR3h0064_WYG_008-18a"/>
　諸賢衣冠什器㣲有異同黄長睿辨之已悉有一士<lb/>
　意度騫舉眉目清揚非當塗翩翩者乎使文襄遵彦<lb/>
　見之君臣間復發一笑至正十七年丁酉秋七月乙<lb/>
　亥廬陵歐陽𤣥原功甫為治書侍御史袁君亨伯䟦<lb/>
懐素小字千文墨跡<lb/>
　小字千文乃絹本字法端謹不似懐素書上有政和<lb/>
　宣和及内府圖書諸印記舊在姚公綬家後歸文衡<lb/>
　山不知何時入内工部李迎晙得之予借至齋中最<lb/>
<pb n="KR3h0064_WYG_008-18b"/>
　久猶疑為宋人臨本又聞懐素有草書律詩上有天<lb/>
　歴小璽又有書尉遲恭碑宋徽宗標題未得入目<lb/>
南唐曲燕圖<lb/>
　曲燕圖曾見後人臨本南唐中主保大五年元日㑹<lb/>
　大雪别展曲燕太弟集為曲燕圖髙冲古畫御容周<lb/>
　文矩畫太弟以下侍臣及法部絲竹朱澄畫樓閣宫<lb/>
　殿徐崇嗣畫池沼禽魚董元畫雪竹寒林皆一時絶<lb/>
　筆<lb/>
<pb n="KR3h0064_WYG_008-19a"/>
不碍雲山樓圖<lb/>
　楊竹西富而韻樓成趙仲穆作畫楊鐡厓作記馬文<lb/>
　璧諸人題詠之又呉繹為畫其像倪元鎮為布樹石<lb/>
　極一時韻事<lb/>
禇摹蘭亭墨本<lb/>
　禇摹蘭亭有數本行世此本工部李迎晙得之故内<lb/>
　是舊人雙鉤未必禇也上有大中祥符三年九月九<lb/>
　日前進士蘇耆字國老題又有王欽臣劉震孫及鄧<lb/>
<pb n="KR3h0064_WYG_008-19b"/>
　文原栁貫諸䟦柯九思云右唐雙鉤蘭亭叙其飄撇<lb/>
　不經意處當下眞跡一等耳非禇河南不能也舊藏<lb/>
　鄧集賢家集賢亦以能書名得此筆意為多今歸静<lb/>
　逺書府故是甲觀印章累累米老亦止一印無其題<lb/>
　語疑是米氏父子為之李工部得之不久為其堂翁<lb/>
　攫去曽在予齋月餘<lb/>
黄山谷書隂真君詩<lb/>
　此卷乃山谷正書極其端勁自題云忠州丰都山仙<lb/>
<pb n="KR3h0064_WYG_008-20a"/>
　都觀朝金殿西壁有天成四年人書隂真君詩三章<lb/>
　予同年許少張以為真漢人文章也以予攷之信然<lb/>
　因試生筆偶得佳紙為鈔此詩以與王瀘州補之之<lb/>
　季子觀隂君所學守尸法耳猶須擇師勤苦如是乃<lb/>
　能得之何况千載之後尚友古人求知道徳之上宰<lb/>
　者乎紹聖四年四月丙午黔中禪悦樓中書此卷予<lb/>
　借王長垣<lb/>
端尚書小像<lb/>
<pb n="KR3h0064_WYG_008-20b"/>
　端司冦名以善溧水人在元為小吏居金華好書畫<lb/>
　明初召為徽州府經歴累官刑部尚書偶見其小相<lb/>
　學士朱昇贊云其人謙退似懦夫専謹似腐儒瞻視<lb/>
　精悍似俠客掀髯談世事似談士而其精神超越又<lb/>
　似逸民隠者<lb/>
黄山谷贈元師詩<lb/>
　此卷字法遒逸是涪翁得意書江西朱子美得之故<lb/>
　内予曽借觀後自䟦云予舊得東坡所作醉翁操善<lb/>
<pb n="KR3h0064_WYG_008-21a"/>
　本嘗對元道之元欣然曰徃嘗從成都通判陳君頎<lb/>
　得其譜遂促琴彈之詞與聲相得也蜀人由是有醉<lb/>
　翁操然詞中之㣲旨弦外之餘韻俗指塵耳豈易得<lb/>
　之建中靖國元年正月辛未江安水次偶住亭書<lb/>
劉松年畫卷<lb/>
　畫卷四段布景設色乃松年得意筆李西厓題云劉<lb/>
　松年畫攷之小説平生不滿十幅此圖四幅作寫數<lb/>
　年始成今觀筆力細宻用心精巧可謂畫中之聖者<lb/>
<pb n="KR3h0064_WYG_008-21b"/>
　卷在朱子美處<lb/>
趙伯驌畫魚長卷<lb/>
　伯驌字希逺伯駒之弟大年之孫也長於畫魚余見<lb/>
　一卷備盡噞喁㳺泳之妙後有陶南村錢霅翁諸人<lb/>
　題分宜嚴介溪亦手題甚工希逺以宗室為湖州太<lb/>
　守貴介而有此清韻亦可取也<lb/>
馬逺紅梅<lb/>
　逺在畫院中最知名予有紅梅一枝菁艶如生楊妹<lb/>
<pb n="KR3h0064_WYG_008-22a"/>
　子題一詩於上字亦工按楊妹子者寧宗恭聖皇后<lb/>
　之妹書法類寧宗凡御府馬逺畫多令之題此幀李<lb/>
　梅公見而愛之擕去竟燬於火予又有女誡一卷為<lb/>
　馬麟畫相傳為寧宗書實楊妹子書用御書之印耳<lb/>
　此卷今在畿南士夫家<lb/>
任月山髙士圖<lb/>
　任畫不甚髙而蒼勁髙士圖上題月山道人畫於可<lb/>
　詩齋月山名仁發字子明年十八舉於鄉宧水監所<lb/>
<pb n="KR3h0064_WYG_008-22b"/>
　著水利書十卷元時凡水議皆仁發主之月山又喜<lb/>
　畫馬學趙松雪<lb/>
十八學士圖<lb/>
　賣畫者持學士圖來看極精工然無士氣葢院中人<lb/>
　筆也後有宣和帝書十八學士官爵姓名蔡亰奉命<lb/>
　題䟦<lb/>
髙宗瑞應圗<lb/>
　圖凡六段余見三四卷大約宋畫院中人筆舊傳為<lb/>
<pb n="KR3h0064_WYG_008-23a"/>
　劉松年文休承載嚴氏畫目以為蕭照照當南渡失<lb/>
　身為盗李唐取之渡江而南補畫院<lb/>
巴延布哈䑕圖<lb/>
　布哈號蒼巖予有所畫䑕圖一䑕緣木竊果惶惶畏<lb/>
　人宛然如生易曰晉如鼫䑕葢言小人而據髙位貪<lb/>
　而畏人也此畫葢有所譏乎予贈真定梁玉立<lb/>
韓滉豐樂圖<lb/>
　圖中全不設景惟畫多人長㓜牽連或拍手而歌或<lb/>
<pb n="KR3h0064_WYG_008-23b"/>
　跳躍而舞葢寫開元時豐盛之景也後有元人題字<lb/>
　一行云贈仲穆吾壻熙寜丁已崇福退叟題此卷予<lb/>
　得之市賈壊甚重裝之允岡師自南來愛之携去<lb/>
戴嵩闘牛圖<lb/>
　圖中二牛牴觸一牛怒視目光炯炯二童驚避樹下<lb/>
　備極情態卷上有宋徽宗題及髙宗御寳又賈似道<lb/>
　題云戴嵩闘牛圖自内府得之永為賈府之寳此卷<lb/>
　在呉恭順家<lb/>
<pb n="KR3h0064_WYG_008-24a"/>
貫休羅漢<lb/>
　貫休所畫羅漢極其詭異予有一長卷尤為竒妙筆<lb/>
　法如懐素草書舊在徽州許家天下有名之跡也予<lb/>
　贈順徳白舎人又京師城南有明因寺僧紫柏夜夢<lb/>
　十六僧請住寺中醒而異之次日有持巨軸售者乃<lb/>
　貫休所畫羅漢乃収貯寺中紫柏各係以賛<lb/>
李龍眠羅漢<lb/>
　龍眠羅漢予舊在駙馬鞏永固家見十六軸精工絶<lb/>
<pb n="KR3h0064_WYG_008-24b"/>
　倫是八公主自尚方帶出又京師城南明因寺之前<lb/>
　有天慶寺中貯十六軸與鞏都尉家者一律予有池<lb/>
　亭在寺旁毎來遊寺輒看之不知何時入寺中也<lb/>
范華原華山圖<lb/>
　圖中一山陡絶羣峯環列前缺一面瀑布如線自天<lb/>
　而落長橋大隄兩人昂首而看予在左萊陽寓見之<lb/>
　然畫乃舊人筆未必范寛也<lb/>
渡水神駿圖<lb/>
<pb n="KR3h0064_WYG_008-25a"/>
　畫不知何人作圖中一童子騎馬入水中岸上石搨<lb/>
　坐一士人一僧旁有大樹一侍者傍樹而立臂鷹於<lb/>
　龔芝麓寓見之<lb/>
瀟湘八景圖<lb/>
　圖不知何人作乃元進士和實碩家物䟦言至正己<lb/>
　亥括城之變倉皇避地舟覆惡溪此卷乃獨全遂贈<lb/>
　同年陳用中迺易之題一詩云岳陽樓下船初泊壓<lb/>
　岸黄蘆秋漠漠刲羊澆酒賽龍君髙挂蒲颿晩風作<lb/>
<pb n="KR3h0064_WYG_008-25b"/>
　白頭波裏君山青滿湖明月過洞庭金銀臺殿出林<lb/>
　麓踈鐘隠隠煙中聽小市人家茅緝緝山翠濛濛客<lb/>
　衣濕一聲漁唱浦口迴竹艇摇摇歸去急崖顛雲氣<lb/>
　暝不開夜深風雨如奔雷遊子衣寒倚篷看一雙白<lb/>
　雁沙頭來只今作客僧窻下白髪鐙前空看畫謾吟<lb/>
　詩句憶瀟湘少慰江南未歸者卷在予家今失去<lb/>
趙徳麟周公輔成王圖<lb/>
　圖中成王冲年未具冕旒周公肅恭於前畢公召公<lb/>
<pb n="KR3h0064_WYG_008-26a"/>
　退立墻側座後侍者四人階前虎賁二人皆雍容有<lb/>
　道之象其世其人可想而見也<lb/>
王荆公天香雲嶠圖<lb/>
　予同張雲庵過故恭順寓見荆公此畫極細宻雲庵<lb/>
　極贊之上有倪瓚一題不佳恐是偽作因過雲庵寓<lb/>
　盡出所藏快觀張僧繇夜月觀泉圖上有徽宗題關<lb/>
　仝秋山圖郭忠恕仙山樓閣圖馬和之釣雪圖王叔<lb/>
　明仿董北苑小畫落欵處斷落韓宗伯家物上有其<lb/>
<pb n="KR3h0064_WYG_008-26b"/>
　印呉仲圭夕陽垂釣圖趙松雪飛鶴長松圖王若水<lb/>
　浴鵒圖皆一時名跡至沈石田晴雪探梅圖冬遊虎<lb/>
　邱圖唐伯虎古木亂泉圖三幅神妙絶世超前人而<lb/>
　上之矣雲庵賞鑒不精而好事所積之畫令予竟日<lb/>
　審定如畫院之俗筆老蘇州之臨摹屏逐殆盡亦閒<lb/>
　居快事也<lb/>
王叔明惠麓小隠圖<lb/>
　圖乃孝感程端伯所藏王叔明為愚嬾先生作盖元<lb/>
<pb n="KR3h0064_WYG_008-27a"/>
　時隠君子也上題一詩白頭學種邵平瓜四百年前<lb/>
　故將家第一泉頭春夢醒洞庭煙水接天涯畫與詩<lb/>
　俱佳余過端伯寓見之更有王摩詰江干雪霽圖原<lb/>
　在董𤣥宰家上有題又倪雲林清閟閣圖長林廣榭<lb/>
　圖倪小相其中端伯善畫為予臨一幀<lb/>
　<lb/>
　<lb/>
　<lb/>
<pb n="KR3h0064_WYG_008-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　庚子銷夏記卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>庚子銷夏記卷一</head>
    <p>
<pb n="KR3h0064_WYG_001-1a"/>
欽定四庫全書<lb/>
　庚子銷夏記卷一　　吏部左侍郎孫承澤撰<lb/>
　　庚子四月之朔天氣漸炎晨起坐東籬書舍注易<lb/>
　　數行閉目少坐令此中湛然無一物再隨意讀陶<lb/>
　　韋李杜詩韓歐王曽諸家文及重訂所著夢餘録<lb/>
　　人物志諸書倦則取古柴窑小枕偃卧南窓下自<lb/>
　　烹所蓄茗連啜數小盃或入書閣整頓架上書或<lb/>
　　坐藤下撫摩䨇石或登小䑓望郊壇烟樹倘佯少<lb/>
<pb n="KR3h0064_WYG_001-1b"/>
　　許復入書舍取法書名畫一二種反復詳玩盡領<lb/>
　　其致然後仍置原處閉扉屏息而坐家居已久人<lb/>
　　鮮過者然亦不欲晤人老人畏熱或免蒸灼之苦<lb/>
　　矣退谷逸叟記<lb/>
右軍裹鮓帖<lb/>
　裹鮓帖十八字是唐人䨇鉤古人草書以右軍為第<lb/>
　一神行官止備盡作草之法如大令之連綿已失家<lb/>
　學矣米海嶽書史載此帖為薛道祖所收今帖上有<lb/>
<pb n="KR3h0064_WYG_001-2a"/>
　道祖自書名並宏文印又元章一印或在道祖家見<lb/>
　之而用此印乎後米友仁手題字亦勁㧞元人下臨<lb/>
　安得之於宋又有趙宋南廊庫長條記滄桑後西川<lb/>
　栁鳯占收得予借之上石後回揚州竟歸余又於山<lb/>
　西張氏寓見右軍此事帖亦唐人䨇鉤與裹鮓帖相<lb/>
　類云是太倉王氏家物紙尾有賈氏悅生印曽入金<lb/>
　元御府又有明昌諸印題簽𨽻書呉匏庵云是金章<lb/>
　宗手筆余嘗言世無晉蹟得唐人鉤摹本足矣不然<lb/>
<pb n="KR3h0064_WYG_001-2b"/>
　得米老臨本亦足矣趙松雪自負賞鑒者如右軍思<lb/>
　想帖乃䨇鉤本也大徳中子昻同霍肅周宻郭天錫<lb/>
　張伯淳亷希貢馬昫喬簣成楊肯堂王芝鄧文原觀<lb/>
　於鮮于伯㡬池上子昻䟦謂右軍真蹟有龍跳天門<lb/>
　虎卧鳯闕之勢觀者咨嗟歎賞神物之難遇是不知<lb/>
　為䨇鉤本也又右軍大道帖十字是米南宫所臨至<lb/>
　元中子昻䟦為世間神物有能礱片石刻以傳逺僕<lb/>
　願供摹搨之役是亦不知為臨本也蓋世斷無晉人<lb/>
<pb n="KR3h0064_WYG_001-3a"/>
　之蹟華氏刻真賞齋帖謂薦季直表乃鍾元常墨蹟豈<lb/>
　其然乎<lb/>
王子敬地黄湯帖<lb/>
　子敬地黄湯帖一紙後有秋壑印文三橋䟦謂其祖<lb/>
　得之龍㳺士紳家衡山先生每以自隨王雅宜見而<lb/>
　健羡乃歸之及雅宜歿復歸文氏三橋稱為唐鉤之<lb/>
　最佳者余細玩之筆意全是米老知為海嶽臨本又<lb/>
　如右軍東山帖乃米老書呉江村竟刻入王帖中墨<lb/>
<pb n="KR3h0064_WYG_001-3b"/>
　蹟在嘉禾曹秋岳處裝入米卷余借之刻米帖中<lb/>
陸柬之書陸機文賦<lb/>
　世傳王右軍有所書文賦不知海内尚有搨本否至<lb/>
　柬之所書則精絶一世字字員秀脫胎於蘭亭而帶<lb/>
　有其舅氏虞永興之逸致遂覺機法䨇絶陸司議書<lb/>
　世不多見元人李倜云在世者止蘭亭詩蘭若碑與<lb/>
　此而三歐陽圭齋謂蘭亭詩已毁於赭冦之亂是在<lb/>
　世者益尠且累累千餘字而紙色完好是海内第一<lb/>
<pb n="KR3h0064_WYG_001-4a"/>
　竒蹟也卷舊在元人李倜家倜字士宏號員嶠真逸<lb/>
　<hi>按蘭亭詩近海昌陳氏刻於渤海藏真帖中</hi>
　陸司議蓋見蘭亭墨蹟者昔人稱其用緑麻紙臨蘭<lb/>
　亭押尾署陸司議書最為精工惜今不傳矣所書文<lb/>
　賦風骨内含神采外映真得蘭亭之髓者不獨皮貌<lb/>
　相肖也趙子昻晩年書法大進人言其得力於定武<lb/>
　蘭亭而不知全摹司議此卷後有子昻一䟦云唐陸<lb/>
　柬之行書文賦真蹟唐初善書者稱歐虞禇薛若以<lb/>
<pb n="KR3h0064_WYG_001-4b"/>
　書法論之豈在四子下耶然世罕有其蹟故知之者<lb/>
　希耳字法竟摹司議歐陽𤣥云近代米元章書矯亢<lb/>
　跌宕世咸稱其自創一法乃不知其全學柬之頭陀<lb/>
　寺碑耳元章閟而不言以陸書少傳於世也若文賦<lb/>
　累千百言當為方今陸帖第一又云柬之本虞世南<lb/>
　甥書法得於渭陽而神俊過之掲傒斯云唐人書法<lb/>
　結體遒勁有晉人風格者惟見此卷雖若隋僧智永<lb/>
　猶恨嫵媚太多齊整太過前人推尊之如此予所見<lb/>
<pb n="KR3h0064_WYG_001-5a"/>
　唐蹟最心折者惟書譜及此<lb/>
孫過庭書譜墨蹟<lb/>
　唐初諸人無一不摹右軍然皆有蹊徑可㝷獨孫䖍<lb/>
　禮之書譜天真瀟洒掉臂獨行無意求合而無不宛<lb/>
　合此有唐第一妙腕余垂髫時見文氏停雲館帖中<lb/>
　有此書愛之後見宋人刻本以為觀止矣甲申忽覩<lb/>
　此卷驚歎欲絶以市賈索價太昻不能收惜惋竟日<lb/>
　卷上有宋髙宗徽宗䨇龍璽及宣和小璽卷中五乖<lb/>
<pb n="KR3h0064_WYG_001-5b"/>
　也下少一百三十字漢末張伯英下少一百六十八<lb/>
　字虞伯生臨秘閣帖補之後越六年復見於西川士<lb/>
　夫家以予愛之特甚乃許購得已將虞所補並後䟦<lb/>
　割去時一披閲覺宋人所刻尚在影響之間而停雲<lb/>
　館不足言矣<lb/>
宋秘閣續帖書譜<lb/>
　書譜石本以秘閣為勝視墨蹟稍肥然神韻宛存非<lb/>
　他刻所能及也予覔之經年始得此本惜首缺十餘<lb/>
<pb n="KR3h0064_WYG_001-6a"/>
　行<lb/>
宋太清樓書譜<lb/>
　太清樓書譜視秘閣稍瘦其率意處無不與墨蹟相<lb/>
　合道君與蔡元長皆精於書法者故工緻至此予覔<lb/>
　之數年廼得此本<lb/>
宋刻楷書書譜<lb/>
　孫䖍禮書譜余所見墨蹟及宋人刻本皆草書也然<lb/>
　又有正書本字法勁秀大有鍾王遺意前人所絶未<lb/>
<pb n="KR3h0064_WYG_001-6b"/>
　語及也後有嘉定字豈彼時上石乎䖍禮書有訛字<lb/>
　皆從旁注之呉説一䟦書亦工惜不全呉説字傅朋<lb/>
　南渡後擅書名䟦云若評法書當以鍾王為初祖欲<lb/>
　學王法當以過庭為指南此確論也<lb/>
張長史旭草書墨蹟<lb/>
　長史自言帖紙用唐大麻字法圓轉而左規右矩深<lb/>
　得山隂遺法予舊有其四時帖狂逸之甚殆偽書耳<lb/>
　甲申後得此六十餘字真鴻寳也上有多印滅没不<lb/>
<pb n="KR3h0064_WYG_001-7a"/>
　可辨識惟天水䨇龍璽及内府圗書奉華寳藏諸印<lb/>
　尚存奉華堂乃宋髙宗内侍劉夫人所居之室也髙<lb/>
　宗所得珍秘悉令掌之用此印鈐識然非極品不輕<lb/>
　用也<lb/>
禇河南遂良書孝經閻立本畫<lb/>
　河南書法剛正類其人昔評者謂如嬋娟不勝羅綺<lb/>
　未然也所書孝經一卷閻立本畫滄桑後得之故内<lb/>
　簽題云顔真卿書周昉畫外有一朱函盛之則題云<lb/>
<pb n="KR3h0064_WYG_001-7b"/>
　禇遂良書閻立本畫蓋題簽者乃武英殿中書以為<lb/>
　字類麻姑壇記故以為顔耳不知非顔也當以朱函<lb/>
　刻字為正宋人范思正有河南所書靈寳度人經亦<lb/>
　立本畫字法與此無毫髮異尤其佐証耳<lb/>
唐王維伏生圗<lb/>
　摩詰妙畫傳世者人止知有江干雪霽圖余曽一見<lb/>
　之乃後人臨本至人物之妙有非唐人所能及者伏<lb/>
　生圖一老儒生伏几而坐手持一卷乃授經圗也宋<lb/>
<pb n="KR3h0064_WYG_001-8a"/>
　髙宗題簽云王維冩濟南伏生上用乾卦小圓璽卷<lb/>
　舊在金陵黄琳家顧遯園客座贅譚載都元敬嘗在<lb/>
　黄美之家見此圗驚歎不置不知何年入故内今復<lb/>
　傳出<lb/>
徐季海浩書心經墨蹟<lb/>
　徐季海心經一册書法𨽻中帶有篆籀脫胎於石鼓<lb/>
　文視世傳所書嵩陽觀碑殆為勝之予已上石矣帖<lb/>
　上有天水䨇龍小璽乃黄山谷所藏亦有其印<lb/>
<pb n="KR3h0064_WYG_001-8b"/>
　唐人墨蹟傳世者甚少滄桑後如曹嘉禾溶所收林<lb/>
　緯乾帖李江右元鼎所收韋莊樂章李西蜀迎晙所<lb/>
　收懐素小字千文東孝亷䕃商所收顔魯公送劉太<lb/>
　冲序皆唐蹟之佳者予借之硯山齋把玩彌日今書<lb/>
　與人㪚杳如海外三山矣<lb/>
　東孝亷號雲雛博學能詩計偕來京余時杜門謝客<lb/>
　廼叩閽而請曰千里思晤幸以魯公為介紹予竒其<lb/>
　人乃進而與飲<lb/>
<pb n="KR3h0064_WYG_001-9a"/>
朱元晦城南二十詠墨蹟<lb/>
　朱夫子和敬夫先生城南二十詠字法俊逸大有晉<lb/>
　人風致而詩之清逺亦非宋人所能及元尚書干文<lb/>
　傳得之於婺源以贈常熟錢伯廣錢氏居於城南遂<lb/>
　搆城南齋刻詩其中而黄文獻溍為之記至楊亷夫<lb/>
　又録敬夫原詩於其後惜不得當日張宣公手書與<lb/>
　文公書合成一卷耳余舊有先生或問手稿一卷前<lb/>
　畫先生小像惜為有力者攫去見此益為惘然<lb/>
<pb n="KR3h0064_WYG_001-9b"/>
　晦翁在浙東時侍御史謝廓然陳貫秘書郎趙彦仲<lb/>
　首攻之後以提刑召對人恐其遂陟清要唆侍郎林<lb/>
　栗極論之謂其為亂人之首及韓侂胄用事則御史<lb/>
　林采施康年攻為偽學是時言官以晦翁為竒貨御<lb/>
　史胡紘嘗謁晦翁山中飯以脱粟怒之與太常沈繼<lb/>
　祖共詆其十罪汪義端余嚞又請斬之以絶偽學京<lb/>
　鏜何澹輩謂其講學山中棄母不養使其乞食親黨<lb/>
　小人誣陷之惟恐不至方林栗上疏時其友人止之<lb/>
<pb n="KR3h0064_WYG_001-10a"/>
　謂朱待制當今聖賢何仇而必欲痛詆林曰吾見其<lb/>
　面貌可憎撃邪人非詆聖賢也友人曰昔人指孔子<lb/>
　為喪家狗或亦見其面貌可憎耳林曰使孔子而在<lb/>
　吾亦不辭為叔孫武叔况此么麽嗟乎小人無忌憚<lb/>
　一至於此未㡬晦翁舉世仰之如山斗得其片楮隻<lb/>
　字寳如琬琰則當日小人殊足憐不足惡也故士君<lb/>
　子立身行已有終身之憂無一朝之患閱先生遺墨<lb/>
　謾記於此時庚子四月初九日<lb/>
<pb n="KR3h0064_WYG_001-10b"/>
范文正仲淹與尹師魯洙二帖<lb/>
　范文正書昔人謂得之樂毅論觀與尹師魯二帖清<lb/>
　勁可見其人卷中有樓鑰洪邁楊萬里胡助栁貫黄<lb/>
　溍鄭僖呉寛王世貞諸䟦<lb/>
　按景祐二年范公上論遷都事與吕文靖異議黜知<lb/>
　饒州秘書丞集賢校理余靖言加罪言者非太平之<lb/>
　政坐落職監筠州酒稅而太子中允館閣校勘尹洙<lb/>
　又言范某義兼師友乞從降黜亦坐貶崇信軍節度<lb/>
<pb n="KR3h0064_WYG_001-11a"/>
　掌書記監郢州酒税其後公鎮鄧尹公再貶監筠州<lb/>
　酒税舁疾來鄧以存殁託公公急至尹所尹已瞑聞<lb/>
　公至復開目向公拱手曰也無鬼神也無恐怖如此<lb/>
　而已復瞑若二公者真千載以上人也况親見其徃<lb/>
　來手札何幸如之<lb/>
歐陽文忠集古録䟦尾墨蹟<lb/>
　文忠集古録千卷皆手題之古今鉅觀也公精於書<lb/>
　學所題一筆一畫豪無懈意即此亦見公一班公沒<lb/>
<pb n="KR3h0064_WYG_001-11b"/>
　世未久録已漫㪚此四䟦尾一為西嶽華山碑一為<lb/>
　漢楊君碑一為平泉山居草木記一為陸文學傳崇<lb/>
　寜中在趙明誠徳父家後有其手題徳父亦有金石<lb/>
　録二千卷蓋博雅君子也文忠公文章事業炳燁千<lb/>
　古其手書又精工如是真希世珍後䟦者有米元章<lb/>
　韓元吉朱晦翁尤袤洪邁方從義胡儼李賢諸公亦<lb/>
　他卷所未有也<lb/>
　自歐陽公為集古録後曽子固亦作金石録五百卷<lb/>
<pb n="KR3h0064_WYG_001-12a"/>
　趙明誠作金石録二千卷葉石林取碑所載事與史<lb/>
　不合者為金石類考五十卷洪文逹适集漢魏間碑<lb/>
　為𨽻釋凢四十八卷昭武李内類其所有夏后氏竟<lb/>
　五代為博古圗亦千卷近代楊慎有金石古文十四<lb/>
　卷然如漢尹宙碑曹全碑出自近日集中不載博物<lb/>
　一事亦君子所不廢也予見朱文公集云予少好古<lb/>
　金石文字家貧不能有其書獨時取歐陽子所集録<lb/>
　觀其叙䟦辨証之辭以為樂遇適意時恍然若手摩<lb/>
<pb n="KR3h0064_WYG_001-12b"/>
　挲其金石而目了其文義也既又悵然自恨身貧賤<lb/>
　居處屏逺弗能盡致所欲得如公之為者或寢食不<lb/>
　怡竟日來泉南又得東武趙氏金石録觀之大畧如<lb/>
　歐陽子書然銓序益條理考証益精博予心益好之<lb/>
　於是始胠其囊得先君子時所藏與熹後所増益者<lb/>
　凡數十種雖不多要皆竒古可玩悉皆標飾因其刻<lb/>
　石大小施横軸縣之壁間坐對循行卧起恆不去目<lb/>
　前不待披筐篋卷舒把玩而後為適也蓋漢魏以前<lb/>
<pb n="KR3h0064_WYG_001-13a"/>
　刻石制度簡樸或出竒詭皆有可觀存之足以佐嗜<lb/>
　古者良非小助其近世刻石本製小者或為横卷若<lb/>
　書帙亦以意所便也蓋歐陽子書一千卷趙氏書多<lb/>
　倍之而予欲以此數十種者退而與之並則誠若不<lb/>
　可冀然安知積之久則不若是其富也耶觀朱文公<lb/>
　之所好則政不必以玩物為喪志也<hi>按此則集中所不載下疑有脱</hi>
　<hi>誤博物下或另是一則今仍其舊</hi>
蘇米墨寳小册<lb/>
<pb n="KR3h0064_WYG_001-13b"/>
　坡公與質翁帖一紙計七十餘字原在仇山村家後<lb/>
　有其手䟦又米襄陽帖二紙皆晩年書精妙之甚三<lb/>
　帖原裝一卷既於市傭得米小字一紙又左旦明贈<lb/>
　連水陳生帖三段此三段已刻紹興米帖内戊戌山<lb/>
　中合裝之<lb/>
　余少年學米帖不得其運筆結構之妙徒得離竒遂<lb/>
　入傾欹一路後乃痛改之近年玩其墨蹟始悟晉法<lb/>
　宋思陵云近人書存晉法者惟米芾及薛紹彭耳信<lb/>
<pb n="KR3h0064_WYG_001-14a"/>
　然<lb/>
　年來所見米蹟如朱南昌徽之長卷魏泰酬和詩稿<lb/>
　曹嘉禾溶之長卷叔晦帖淡墨秋山詩稿超逸絶倫<lb/>
　未多有也余借之上石今卷與人杳寜無遐思<lb/>
蘇子瞻苦雨詩墨蹟<lb/>
　苦雨五言古詩乃坡公元豐六年八月六日書字凡<lb/>
　五百有餘指頂行楷神韻備足坡公最屬意之書也<lb/>
　予於崇禎壬午得之吏部黄襄兵亂失之賈人仍持<lb/>
<pb n="KR3h0064_WYG_001-14b"/>
　來售亦奇縁也<lb/>
　傳世者米書多蘇書少蓋以當時黨禁人不敢收蘇<lb/>
　氏文字存者多付之水火今之行世者皆燼餘也坡<lb/>
　公嘗自評其書吾書骨撐肉肉沒骨又曰吾書雖未<lb/>
　工自出新意不淺又每書輒多留餘紙曰以待五百<lb/>
　年後人題䟦然公書一至南渡已重如拱璧寜待五<lb/>
　百年哉黄涪翁曰子瞻書為當代第一為其挾以文<lb/>
　章忠義之氣耳此真知公者也涪翁因公逺謫瀕死<lb/>
<pb n="KR3h0064_WYG_001-15a"/>
　不悔米元章初借公以成名既而背之號於人曰在<lb/>
　蘇黄之間自恃其才不入黨與視涪翁有餘愧矣<lb/>
米元章小字天馬賦墨蹟<lb/>
　米元章好書天馬賦如王子敬好書洛神賦人間合<lb/>
　有數本此卷小行草瘦勁跌宕與王金沙家本相類<lb/>
　余止見王氏刻本未見其墨蹟或即此卷取入舊内<lb/>
　今復傳出乎余於乙酉得之次年王孟津覺斯見之<lb/>
　稱歎不已遂䟦數語其後舊内畫卷皆御用監内臣<lb/>
<pb n="KR3h0064_WYG_001-15b"/>
　裝裱此卷前裝趙子昻馬圖將此卷裝後作䟦中書題<lb/>
　簽云子昻唐馬米元章䟦可笑也<lb/>
米元章大字天馬賦墨蹟<lb/>
　元章所書天馬賦以擘窠大字書於平海大師後園<lb/>
　者為最得意之作雄渾流動起止横竪諸法俱備余<lb/>
　嘗見其多景樓詩亦大書逺不及此此卷不獨在天<lb/>
　馬卷中稱第一其生平書蹟亦當以此為第一上有<lb/>
　蔡姓珍藏印乃蔡京也又有賈似道小印及秋壑圗<lb/>
<pb n="KR3h0064_WYG_001-16a"/>
　書在明又入嚴相家籍沒入内如此名蹟累辱於權<lb/>
　奸之手良為可歎黄子久云展視之時有大星貫斗<lb/>
　而墜其聲如雷亦一竒也卷既入内將後䟦皆割去<lb/>
　今江南傳一卷後有永樂甲辰浚儀張肯䟦從徐有<lb/>
　貞家傳流者臨本也<lb/>
黄魯直松風閣詩墨蹟<lb/>
　予於甲申後見山谷數卷最愛松風閣卷其詩清脱<lb/>
　妙不可言字乃正書勁秀全用栁公權法他書所不<lb/>
<pb n="KR3h0064_WYG_001-16b"/>
　及也予晩年極喜栁書復得其一二秘本今見此卷<lb/>
　益知世之學栁者一味硬直真鈍漢也卷佳極矣而<lb/>
　有可恨者嘉定間向姓者所題不稱一也舊在賈似<lb/>
　道家上有賈似道小印及恱生秋壑長字諸印辱於<lb/>
　權奸之手二也元大長公主不擇人而命題絶有可<lb/>
　噴飰者三也項墨林收藏之印太多後又載所買價<lb/>
　值俗甚四也<lb/>
　友人吉安李梅公元鼎得山谷書杜詩卷字極佳與<lb/>
<pb n="KR3h0064_WYG_001-17a"/>
　此相類趙松雪有䟦語亦得意書先在予家予物色<lb/>
　此卷經年不得聞在梅公處乃以趙䟦歸之竟成合<lb/>
　璧<lb/>
　曹嘉禾溶有山谷小字墓誌稿二合<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>一卷董𤣥宰<lb/>
　大書四字於後曰山谷墨寳真墨寳也嘉禾與余好<lb/>
　尚相若其應徴入京盡以所擕卷册送予齋如米老<lb/>
　卷君謨卷及此卷俱累累千百言世不多見之珍也<lb/>
　又王長垣有山谷書隂長生詩亦正書不及松風閣<lb/>
<pb n="KR3h0064_WYG_001-17b"/>
黄魯直書諸上座<lb/>
　此卷乃涪翁草書末有數行正書字法竒宕如龍摶<lb/>
　虎躍不可控御宇宙偉觀也然横縱之極却筆筆不<lb/>
　放古人所謂如屋漏痕折釵脚此其是矣世傳東坡<lb/>
　見山谷草書從旁稱歎錢穆父謂惜未見懐素真蹟<lb/>
　後山谷見自叙帖書法頓異然山谷天分髙學力足<lb/>
　固非全取法於懐素者也卷上有紹興及内府書印<lb/>
　曽入思陵御府者後又在賈似道家余見山谷草書<lb/>
<pb n="KR3h0064_WYG_001-18a"/>
　當以此為第一<lb/>
薛道祖詩卷<lb/>
　宋人書能存晉法者惟薛紹彭道祖蓋彼時定武蘭<lb/>
　亭妙石在其家故所書詩稿五紙筆筆用右軍法無<lb/>
　論不肯帶唐人格調即大令亦畧不渉及此深於書<lb/>
　學者也惜傳世者少真如天呉紫鳯耳卷舊在陸水<lb/>
　村太宰家西涯題云右宋薛紹彭書五紙薛氏以三<lb/>
　鳯名河東紹彭其後人也字道祖號翠㣲居士居長<lb/>
<pb n="KR3h0064_WYG_001-18b"/>
　安符祐間以書名一世米芾書史㑹要所載是也水<lb/>
　村陸公得此卷特愛重之間出示余為識數語於後<lb/>
　後入王元美家題識累累文休承云薛道祖書予惟<lb/>
　見晴和二像隨事吟三帖松雪謂其脱畧唐宋齊踪<lb/>
　前古陸居仁謂其雖雜於六朝盛唐人書中當無愧<lb/>
　後又見其所臨蘭亭蓋定武石刻在其家故所臨尤<lb/>
　妙今獲觀其詩帖若上清連年實享清適帖及和劉<lb/>
　巨濟詩真能軒輊六朝追踪魏晉宜與元章抗行而<lb/>
<pb n="KR3h0064_WYG_001-19a"/>
　當時謂之為米薛也<lb/>
秦少游論書帖<lb/>
　少游書不多見端勁大約得之顔魯公楊少師其論<lb/>
　書云學書端正則窘於法度側筆取妍徃徃豐左而<lb/>
　病右故端書如右軍霜寒表子敬乞解臺職狀張長<lb/>
　史郎官㕔壁記皆不以法度病其精神至於行書則<lb/>
　王家父子隨意肥瘠皆有佳處近世惟顔魯公楊少<lb/>
　師特窺其妙其用筆能左右之不好處惟王荆公書<lb/>
<pb n="KR3h0064_WYG_001-19b"/>
　有古人氣而不甚端遒司馬公正書不甚善而𨽻法<lb/>
　極端觀淮海所論書而其書可知矣淮海與黄豫章<lb/>
　同為坡公門下士皆善書陸放翁言豫章晩自稱許<lb/>
　淮海則退避不肯以書自名故淮海之書傳世者少<lb/>
　益足重也<lb/>
宋髙宗皇帝御書毛詩馬和之補圖<lb/>
　宋思陵極重經學而尤留心於詩每手冩一章輒令<lb/>
　馬和之補圗予所收者凡八章一為魯頌駉一為有<lb/>
<pb n="KR3h0064_WYG_001-20a"/>
　駜一為閟宫一為商頌那一為烈祖一為𤣥鳥一為<lb/>
　長發一為殷武字皆端謹有致大約取法於鐵門限<lb/>
　後補圖亦工古人宴饗祭祀之儀禮樂輿馬之制悉<lb/>
　備焉尤非他圖畫所可及也和之紹興中登第官至<lb/>
　工部侍郎予又於江右李梅公寓見鹿鳴十章朱子<lb/>
　美寓見節彼南山十章山西張氏寓見闗睢十章首<lb/>
　有夫子及卜子夏小像髙宗又曽手書九經刻石今<lb/>
　臨安文廟尚有存者彼時戎馬倥偬而能神閒氣定<lb/>
<pb n="KR3h0064_WYG_001-20b"/>
　雅意表章跨有半壁百餘年非幸也<lb/>
宋憲聖皇后書養蠶圖<lb/>
　蠶織圖所繪自浴種至翦帛凡二十四事使閱者宛<lb/>
　然置身田舍見婦子拮据不遑之景也每段下題小<lb/>
　字極其工緻至元中鄭足老題云為顯仁皇后字后<lb/>
　習髙皇字髙皇手書九經每倦則后書續之人未易<lb/>
　辨金華宋景濓云圖出於潛令樓璹璹獲召見以圖<lb/>
　上進上携至宫憲聖慈烈皇后逐段題之皇后姓呉<lb/>
<pb n="KR3h0064_WYG_001-21a"/>
　配髙宗其書絶相類謂非顯仁韋后書余考之顯仁<lb/>
　韋后廼髙宗母也從徽宗北轅老年始歸憲聖慈烈<lb/>
　呉后乃髙宗繼后史稱其善翰墨則為呉后書無疑<lb/>
　金華之言為確矣<lb/>
宋趙樂易篆書<lb/>
　書家篆法不傳近代擅工者寥寥此卷三段一為李<lb/>
　監法書歸去來一為欵識法書盤谷序一為小篆書<lb/>
　紅白蓮詞皆精工絶倫趙為寳慶間人樂易其號卷<lb/>
<pb n="KR3h0064_WYG_001-21b"/>
　為求是先生書亦不知其名以俟博古者考定後觀<lb/>
　者圖章累累皆宋元人也<lb/>
黄伯思書黄庭内景經墨蹟<lb/>
　黄長睿為南宋博雅第一其所著法帖刋誤及秘閣<lb/>
　古器說俱載東觀餘論中王順伯厚之嘗稱之曰本<lb/>
　朝始自歐陽公集古録千卷趙徳父金石録至二千<lb/>
　卷考訂甚工然猶未免差誤惟雲林之書為盡美順<lb/>
　伯蓋留心古學者稱許如此長睿有雲林堂元人倪<lb/>
<pb n="KR3h0064_WYG_001-22a"/>
　元鎮竟襲之或重其人耳予求其書蹟僅於陳山人<lb/>
　家見北齊勘書圖一䟦正書精工之甚丁酉夏自山<lb/>
　中囘得此卷小字草書全用急就章法甚可珍也按<lb/>
　索靖急就篇一千四百五十字闕七百五十九字在<lb/>
　宋時猶存唐人硬黄臨本葉石林夢得求之弗獲僅<lb/>
　得長睿䨇鉤本謂氣韻精彩尚可仿佛典型乃刻之<lb/>
　閩中蓋長睿長於章草者故精妙如是也虞伯生云<lb/>
　長睿書不逮言豈其然乎<lb/>
<pb n="KR3h0064_WYG_001-22b"/>
陸放翁詩稿<lb/>
　陸務觀先生自書所作詩八首後題嘉泰甲子嵗正<lb/>
　月甲午用郭端卿所贈猩猩毛筆時年八十矣書法<lb/>
　勁逸老年不衰如此詩句冲淡全無烟火色相蓋公<lb/>
　以寳章閣待制修實録完即致仕優游若耶溪久領<lb/>
　林泉之樂故其筆墨清勝如此昔公䟦山谷卷謂此<lb/>
　卷不應擕在長安逆旅中亦非貴人席㡌金絡馬傳<lb/>
　呼入省時所觀他日幅巾笻杖渡清衣江相羊喚魚<lb/>
<pb n="KR3h0064_WYG_001-23a"/>
　潭瑞草橋清泉翠樾之間與山中人共小巢龍鶴菜<lb/>
　飰掃石置風爐煮蒙頂紫茁然後出此共讀乃稱耳<lb/>
　予於公書亦云然卷中嘉泰甲子乃嘉泰四年也越<lb/>
　五年而公殁<hi>按陸渭南文集他日上有程子二字蓋帖乃程正伯所藏程為蜀人清衣江喚</hi>
　<hi>魚潭瑞草橋在蜀中小巢亦蜀蔬即東坡所賦元脩菜也</hi>
鮮于伯幾書杜詩<lb/>
　漁陽太常以書名一世予見其遺跡極多最佳者為<lb/>
　杜詩秋風破屋歌風格遒逸有晉人遺法後自䟦亦<lb/>
<pb n="KR3h0064_WYG_001-23b"/>
　自負蓋得意書也其子去矜亦善書見卷後世傳伯<lb/>
　幾與趙呉興齊名趙每自書二紙易其一紙輒焚之<lb/>
　不知果有此事否然寥寥宇宙得一人妬亦足矣呉<lb/>
　興乃知已也此卷余官開封時張大理睡心所贈相<lb/>
　隨二十餘年矣每開卷輒作聚散存亡之感<lb/>
　元人書呉興漁陽而外無可存者即庫庫喀爾名甚<lb/>
　噪然其書稍俗喀爾常問人趙承㫖日書幾何或對<lb/>
　曰萬字喀爾曰吾日可書三萬字此其所以俗也然<lb/>
<pb n="KR3h0064_WYG_001-24a"/>
　承㫖書後人尚有評其稍熟者蓋作畫則欲熟中熟<lb/>
　作字則欲熟中生董𤣥宰謂鮮于書勝趙承㫖亦正<lb/>
　以鮮于書不熟不俗耳<lb/>
　附黄山谷論書帖<lb/>
　學書端正則窘於法度側筆取妍徃徃豐左而病右<lb/>
　故正書如右軍霜寒表子敬乞解臺職狀張長史郎<lb/>
　官㕔壁記皆不以法度病其精神至於行書則王家<lb/>
　父子隨意肥瘠皆有佳處近世惟顔魯公楊少師特<lb/>
<pb n="KR3h0064_WYG_001-24b"/>
　窺其妙其用筆能左右之不好處更覺娬媚求一㸃<lb/>
　一畫俗氣不可得比來士大夫惟王荆公書有古人<lb/>
　氣而不端然筆力甚遒司馬公正書不甚善而𨽻法<lb/>
　極端勁似其為人<lb/>
　<lb/>
　<lb/>
　<lb/>
　庚子銷夏記卷一<lb/>
</p>
<p>
</p>
  </div>
</body>
</text>
</TEI>
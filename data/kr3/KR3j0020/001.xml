<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>樂菴語録卷一</head> <lb/>
    <p>
<pb n="KR3j0020_WYG_001-1a"/>
欽定四庫全書<lb/>
　樂菴語録卷一<lb/>
　　　　　　　　　　　　宋　龔昱　編<lb/>
先生曰宣和庚子嵗某以舎選貢京師入辟雝肄業率<lb/>
　性齋同舎生趙孝孫仲修者洛人伊川先生髙弟趙<lb/>
　顔子之子也於某有十年之長辛丑春同試南宫仲<lb/>
　修中優選而某被黜落仲修勉之曰公盛年一跌庸<lb/>
　何傷姑歸讀書可也且曰公曽讀論語否某意頗不<lb/>
<pb n="KR3j0020_WYG_001-1b"/>
　懌即應之曰三尺之童皆讀此何必某仲修笑曰公<lb/>
　既知讀此果曽從頭理㑹否且道學而時習之一句<lb/>
　以何者為學某未知所對仲修徐曰所謂學者非記<lb/>
　問誦説之謂非絺章繪句之謂所以學聖人也既欲<lb/>
　學聖人不可有作輟之偽出入起居之時學也飲食<lb/>
　遊觀之時學也疾病死生之時亦學也人須是識得<lb/>
　造次必於是顛沛必於是立則見其參於前在輿則<lb/>
　見其倚於衡方可以學聖人某聞其言頓若有悟請<lb/>
<pb n="KR3j0020_WYG_001-2a"/>
　益曰為學之道敬聞命矣敢問事業何如仲修曰事<lb/>
　業正自為學中来今且未要論大事只如作一郡若<lb/>
　行得論語中三句便做箇好知州先生曰願聞之仲<lb/>
　修曰道千乘之國敬事而信節用而愛人使民以時<lb/>
　是也千乘之國若今之一州果能行此如何做得不<lb/>
　好先生佩服其言每曰吾平生操心行已立朝事君<lb/>
　皆趙公之言有以發之<lb/>
先生蚤嵗嘗問胡靖元績曰人皆悦生惡死死果足畏<lb/>
<pb n="KR3j0020_WYG_001-2b"/>
　耶元績曰死何足畏人之所以畏死者無他只自惑<lb/>
　於釋氏天堂地獄之説我若無罪何畏之有先生曰<lb/>
　如何可使無罪元績曰但於顔子非禮勿視非禮勿<lb/>
　聴非禮勿言非禮勿動處再三體騐自然無罪先生<lb/>
　是其言常書之座右飲食起居以自省云<lb/>
或問如何是道先生曰世所謂學道者往往外求不知<lb/>
　向外去又那得道若能於父子親於君臣義於夫婦<lb/>
　和於兄弟敬於朋友信只此便是道何必他求今人<lb/>
<pb n="KR3j0020_WYG_001-3a"/>
　更不去人倫上尋討但曰吾學道亦惑矣<lb/>
人理㑹得一箇誠字便是天理中人不可只作不妄語<lb/>
　説中庸言誠則明孟子言反身而誠樂莫大焉到這<lb/>
　般田地上多少快活僕曰畢竟如何先生曰别有甚<lb/>
　難暁處只是一念不動若妄念一生便不是誠<lb/>
或問如何是天命之謂性先生曰此一句要説出之謂<lb/>
　二字天命你的便是你之性不干天事<lb/>
揚子雲著書首言學行之上也學而不行與不學同今<lb/>
<pb n="KR3j0020_WYG_001-3b"/>
　人讀書作文豈不是學至於聖賢事業則不能行所<lb/>
　閲者紙上語耳何益於事<lb/>
瞿曇自謂從曠大刼来種種修行後来只得箇一念不<lb/>
　動方能成道雖然如是若只守著一念不動乃是箇<lb/>
　土木人易言寂然不動必繼之以感而遂通天下之<lb/>
　故人須是理㑹得這箇道理<lb/>
或曰漢髙祖言陳平智有餘而難獨任五常中惟智不<lb/>
　可有餘智有餘則流於小人所以難獨任先生曰豈<lb/>
<pb n="KR3j0020_WYG_001-4a"/>
　獨智不可有餘仁有餘則流而為姑息義有餘則流<lb/>
　而為忍人禮有餘則巽在床下信有餘則如尾生矣<lb/>
　大凡作事只是適中便了若有餘於此則不足於彼<lb/>
人讀書須是識字固有讀書而不識字者如漢之孔光<lb/>
　張禹唐之許敬宗栁宗元非不讀書但不識字或問<lb/>
　其説先生曰孔光不識進退字張禹不識剛正字許<lb/>
　敬宗不識忠孝字栁宗元不識節義字<lb/>
惟辟作威固是如此紂之作威殺戮豈不是作威乃以<lb/>
<pb n="KR3j0020_WYG_001-4b"/>
　此得罪天下後世惟有徳然後可以作威故曰徳威<lb/>
　惟畏<lb/>
學者當以心明經不當以經明經<lb/>
西都無三傑則四皓不得高卧東都無寇鄧則子陵不<lb/>
　得終隱<lb/>
或問如何是天得一以清先生曰夫物不一而各有其<lb/>
　一如日月之照臨星辰之輝粲風雷之鼔舞雨露之<lb/>
　滲漉各有其一而不相亂天惟得此不一之一是以<lb/>
<pb n="KR3j0020_WYG_001-5a"/>
　清淨無為而化推此言之地得一以寧神得一以靈<lb/>
　谷得一以盈萬物得一以生侯王得一以為天下正<lb/>
　亦只是這箇道理且如人君治天下亦何容心哉公<lb/>
　卿大夫各依其等列士農工商各就其職分如此則<lb/>
　尊卑貴賤不相混殽好惡取舎不相貿亂天下自然<lb/>
　而治<lb/>
天地之性人為貴當作兩句讀宇宙之間一切所有之<lb/>
　物皆具天地之性虎狼有父子之仁螻螘有君臣之<lb/>
<pb n="KR3j0020_WYG_001-5b"/>
　義雎鳩有夫婦之别鴻鴈有兄弟之序倉庚有朋友<lb/>
　之情若此者豈非天地之性而人獨為貴者何哉物<lb/>
　得其偏人得其全也<lb/>
或問孟子盡心之說先生曰一念不動便是盡心處或<lb/>
　人未悟先生曰人生而静天之性也感物而動性之<lb/>
　情也人之真性了無一物一或翳之懵不之覺若不<lb/>
　為物所動則妄念情欲廓然自除非盡心而何<lb/>
孔子曰朝聞道夕死可矣道是何物聞何所聞易曰通<lb/>
<pb n="KR3j0020_WYG_001-6a"/>
　乎晝夜之道而知又曰原始反終故知死生之説只<lb/>
　這箇便是道有生必有死猶有晝必有夜能通死生<lb/>
　於一理則可以死矣人所以貪生惡死者無他只為<lb/>
　不聞這箇道理<lb/>
孔子對顔淵問仁曰克己復禮為仁一日克己復禮天<lb/>
　下歸仁焉必繼之曰為仁由己而由人乎哉堯舜非<lb/>
　不克己而不能詔其子禹非不克己而不能諍其父<lb/>
　周公非不克己而不能化其兄須是他自肯始得<lb/>
<pb n="KR3j0020_WYG_001-6b"/>
中體也庸用也體以居之用以行之中庸之義盡矣<lb/>
讀一部書須是識他宗㫖如孟子一書宗㫖在仁義上<lb/>
人之貧富貴賤吉㓙夭壽莫不有命召公告成王曰若<lb/>
　生子罔不在厥初生自貽哲命今天其命哲命吉凶<lb/>
　命歴年此數事固定於有生之初必曰自貽哲命豈<lb/>
　所謂命者雖係於天而亦自我為之邪<lb/>
周之禮樂備於庶事之間如漢上之游女無思犯禮伐<lb/>
　條之婦人能勉以正衰世之公子信厚中林之武夫<lb/>
<pb n="KR3j0020_WYG_001-7a"/>
　好徳無非禮樂中和之發見者至秦併吞六國盡有<lb/>
　三代禮樂之器揚子雲乃謂其庶事之不備者以其<lb/>
　皆文具也<lb/>
曰心曰性曰天曰命此四物難為分别揮而散之一者<lb/>
　為四斂而歸之四者為一<lb/>
王氏之學離伊川之學合<lb/>
昔有學無心者前輩謂之曰将學無心即有心矣求之<lb/>
　六經曰存心也養心也治心也正心也知此然後可<lb/>
<pb n="KR3j0020_WYG_001-7b"/>
　以無心<lb/>
聖人著書立言皆所以開導後學但一堕言詮未免一<lb/>
　偏之蔽要當言語㫁絶處黙識而意㑹<lb/>
直方大固可與天地參然能直而不能屈能方而不能<lb/>
　圎能大而不能細第可語顯諸仁而不可語藏諸用<lb/>
文章事業本無二理學者不可溺其偏一以貫之則無<lb/>
　入而不自得論語謂子以四教文行忠信則文在所<lb/>
　先又謂弟子入則孝出則弟謹而信汎愛衆而親仁<lb/>
<pb n="KR3j0020_WYG_001-8a"/>
　行有餘力則以學文則文在所後或先或後錯綜之<lb/>
　義也是之謂一貫之學<lb/>
哀公問社於宰我宰我對曰夏后氏以松殷人以柏周<lb/>
　人以栗曰使民戰栗子聞之曰成事不說遂事不諫<lb/>
　既往不咎使民戰栗上又加一曰字即知非宰我對<lb/>
　哀公之辭乃哀公自言也夫子聞之是以云云若是<lb/>
　宰我錯說了夫子必直攻之<lb/>
大事固當理㑹須是更去小事上用心子思言致廣大<lb/>
<pb n="KR3j0020_WYG_001-8b"/>
　而盡精微大者既無所不通於小事亦不放過如孔<lb/>
　子自是天縦聖人鄉黨一篇舉足動步皆不敢忽故<lb/>
　能<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>悉盡善山谷嘗有詩戒少游云才難不易得志<lb/>
　大略細謹細謹誠不可略<lb/>
子貢嘗曰夫子之文章可得而聞也夫子之言性與天<lb/>
　道不可得而聞也子貢非特不聞性與天道夫子之<lb/>
　文章亦未之聞日月星辰天之文也山川草木地之<lb/>
　文也威儀文辭人之文也天地一元之氣亭毒於覆<lb/>
<pb n="KR3j0020_WYG_001-9a"/>
　載之間故著為日月星辰散為山川草木聖人之盛<lb/>
　徳充實而有光輝故見面盎背施於四體發而為威<lb/>
　儀文辭文章之與性天道豈二物哉<lb/>
既曰思道又曰無思既曰得道又曰無得方求悟時固<lb/>
　當思固當得及其既悟則了無所思了無所得此入<lb/>
　道淺深之候也<lb/>
子曰吾道一以貫之曽子曰唯至於論孝乃避席曰參<lb/>
　不敏何足以知之夫道在我一唯便悟無容聲焉若<lb/>
<pb n="KR3j0020_WYG_001-9b"/>
　論孝曽子非不曉必求夫子詳言之者豈欲因以詔<lb/>
　天下後世邪<lb/>
以中庸大學雜置禮記中漢儒明經惟此一事可人意<lb/>
散文自有聲律如盤谷序醉翁亭記皆可歌韓退之送<lb/>
　權秀才序云其文辭宫商相宣金石諧和即此可知<lb/>
　矣<lb/>
栁子厚言儒者韓退之猶趙岐言儒家唯有孟子<lb/>
曽子啟手足之際告孟敬子曰人之将死其言也善但<lb/>
<pb n="KR3j0020_WYG_001-10a"/>
　欲使孟敬子切於信已之説耳曽子之言何嘗一日<lb/>
　不善豈特見於将死之時<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0020_WYG_001-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　樂庵語録卷一<lb/>
</p>
<p>
</p>
  </div>
</body>
</text>
</TEI>
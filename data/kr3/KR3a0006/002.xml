<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鹽鐵論卷二</head> <lb/>
    <p>
<pb n="KR3a0006_WYG_002-1a"/>
欽定四庫全書<lb/>
　鹽鐵論卷二<lb/>
　　　　　　　　　　　　漢　桓　寛　撰<lb/>
　　　　　　　　　　　　明　張之象　註<lb/>
　　錯幣第四<lb/>
　大夫曰交幣通施民事不及物有所并也計夲量委民<lb/>
　有饑者榖有所藏也<hi>管子曰今為國有地以牧民者務在四時守在倉廩國多財則</hi>
　<hi>逺者來地辟舉則民留䖏倉廩實則知禮節衣食足則知榮辱今君鑄錢立幣民通移人有百十之數而</hi>
<pb n="KR3a0006_WYG_002-1b"/>
　<hi>民有賣子者何也財有所并也今君躬犂墾田耕發草土得其榖矣民人之食有人若干歩畆之數然而</hi>
　<hi>有餓餒於衢閭者何也穀有所藏也故為人君不能散積聚調髙下分并則君雖强本趣耕發草立幣而</hi>
　<hi>無止民猶若不足也</hi>知<hi>去聲</hi>者有百人之功愚者不更夲之事人君<lb/>
　不調民有相妨之富也此其所以或儲百年之餘或不<lb/>
　厭糟糠也民大富則不可以禄使也大强則不可以威<lb/>
　罰也非散聚均利者不齊故人主積其食守其用調其<lb/>
　不足禁溢羡厄利塗<hi>説文曰厄塞也</hi>然後百姓可家給人足也<lb/>
文學曰古者貴徳而賤利重義而輕財三王之時迭盛<lb/>
<pb n="KR3a0006_WYG_002-2a"/>
迭衰衰則扶之傾則定之是以夏忠殷敬周文庠序之<lb/>
教恭讓之禮粲然可得而觀也及其後禮義弛崩風俗<lb/>
滅息故自食禄之君子違於義而競於財大小相吞激<lb/>
轉相傾此所以或儲百年之餘或無以充虚蔽形也<hi>貨殖</hi>
<hi>傳曰占之在上者道之以徳齊之以禮故民有耻而且敬貴誼而賤利欲寡而事節財足而不争此三代之所</hi>
<hi>以直道而行也及周室衰禮法墮諸侯刻桷丹楹大夫山節藻棁八佾舞於庭雍徹於堂其流至乎士庶人莫</hi>
<hi>不離制而棄本稼穡之民少商旅之民多榖不足而貨有餘陵夷至於桓文之後禮誼大壊上下相冐國異政</hi>
<hi>家殊俗耆欲不制僣差亡極於是商通難得之貨工作亡用之器士設反道之行以追時好而取世資偽民背</hi>
<pb n="KR3a0006_WYG_002-2b"/>
<hi>實而要名姦夫犯害而求利篡弑取國者為王公圉奪成家者為雄桀禮誼不足以拘君子刑戮不足以威小</hi>
<hi>人富者木土被文錦犬馬餘肉粟而貧者裋褐不完唅菽飲水其為編戸齊民同列而以財力相君雖為僕虜</hi>
<hi>猶亡慍色故夫飾變詐為姦軌者自足乎一世之間守道循理者不免於飢寒之患其教自上興繇法度之無</hi>
<hi>限也</hi>古之仕者不穡田者不漁抱關擊柝皆有常秩不得<lb/>
兼利盡物如此則愚知<hi>去聲</hi>同功不相傾也詩云彼有遺<lb/>
秉此有滯穗伊寡婦之利言不盡物也<hi>荀子曰義與利者人之所兩有</hi>
<hi>也雖堯舜不能去民之欲利然而能使其欲利不克其好義也雖桀紂亦不能去民之好義然而能使其好義</hi>
<hi>不勝其欲利也故義勝利者為治世利克義者為亂世上重義則義克利上重利則利克義故天子不言多少</hi>
<pb n="KR3a0006_WYG_002-3a"/>
<hi>諸侯不言利害大夫不言得䘮士不通財貨有國之君不息牛羊錯質之臣不息鷄豚冢卿不修幣大夫不為</hi>
<hi>場園從士以上皆羞利而不與民争業樂分施而耻積藏坊記曰子云君子不盡利以遺民詩云彼有遺秉此</hi>
<hi>有不歛穧伊寡婦之利故君子仕則不稼田則不漁食時不力珍大夫不坐羊士不坐犬</hi>
　大夫曰湯文繼衰漢興乗弊一質一文非苟易常也<lb/>
　俗弊家法非務變古也亦所以救失扶衰也故教與<lb/>
　俗改弊與世易<hi>夏侯𤣥曰文質之更用猶四時之迭興也王者體天理物必因弊而濟通</hi>
　<hi>之時彌質則文之以禮時泰侈則敕之以質董仲舒曰繼治世者其道同繼亂世者其道變</hi>夏后<lb/>
　以𤣥貝周人以紫石後世或金錢刀布物極而衰終<lb/>
<pb n="KR3a0006_WYG_002-3b"/>
　始之運也<hi>司馬遷曰物盛則衰時極而轉一質一文終始之運也</hi>故山澤無征<lb/>
　則君臣同利刀幣無禁則姦貞並行夫<hi>音扶</hi>臣富相侈<lb/>
　下専利則相傾也<lb/>
文學曰古者市朝<hi>音潮</hi>而無刀幣各以其所有易無抱布<lb/>
貿<hi>音茂</hi>絲而已<hi>貿易財也交互之義</hi>後世即有龜貝金錢刀布之幣<lb/>
交施之也幣數<hi>音朔</hi>變而民滋偽<hi>司馬貞曰古者寳龜貨貝食貨志有十朋五貝</hi>
<hi>皆用為貨貝各有多少兩貝為朋故直二百一十六元龜十朋故直二千一百六十已下各有差也錢本名泉</hi>
<hi>言貨之流如泉也故周有泉府之官及景王乃鑄大錢刀者錢也食貨志有契刀錯刀契刀長二寸直五百錯</hi>
<pb n="KR3a0006_WYG_002-4a"/>
<hi>刀以黄金錯直五千其形如刀故曰刀以其利於人也布泉者言貨流布故周禮有三夫之布食貨志貨布長</hi>
<hi>二寸五分首長八分足枝長八分布者布於民間也</hi>夫<hi>音/扶</hi>救偽以質坊<hi>古防字</hi>失以<lb/>
禮湯文繼衰革法易化而殷周道興漢初乗弊而不改<lb/>
易畜利變幣欲以反本是猶以煎止燔以火止沸也<hi>精神</hi>
<hi>訓曰以湯止沸沸乃不止誠知其本則去火而已矣</hi>上好<hi>去/聲</hi>禮則民闇飾上好<hi>去聲</hi>
貨則下死利也<hi>孔子曰下之事上也不從其所令從其所行上好是物下必有甚者矣故上之</hi>
<hi>所好惡不可不慎也是民之表也詩云赫赫師尹民具爾贍管子曰一人之治亂在其心一國之存亡在其主</hi>
<hi>天下治亂道一人出主好本則民好墾草萊主好貨則人賈市主好宫室則工匠巧主好文采則女工靡夫楚</hi>
<pb n="KR3a0006_WYG_002-4b"/>
<hi>王好小腰而美人省食呉王好劔而國士輕死死與不食者天下之所共惡也然而為之者何也從主之所欲</hi>
<hi>也而況愉樂音聲之化乎</hi>
　大夫曰文帝之時縱民得鑄<hi>音注</hi>錢冶鐡煮鹽呉王擅<lb/>
　鄣<hi>音嶂</hi>海澤鄧通専西山山東奸猾咸聚呉國秦雍漢<lb/>
　蜀因鄧氏呉鄧錢布天下<hi>食貨志曰孝文五年為錢益多而輕乃更鑄四銖錢</hi>
　<hi>其文為半兩除盗鑄錢令使民放鑄呉王傳曰呉王濞者高帝兄劉仲之子也上患呉會稽輕悍無壯王</hi>
　<hi>以塡之諸子少乃立濞於沛為呉王孝惠高后時天下初定郡國諸侯各務自拊循其民呉有豫章郡銅</hi>
　<hi>山濞則招致天下亡命者益鑄錢煮海水為鹽以故無賦國用益饒佞幸傳曰鄧通者蜀郡南安人也以</hi>
<pb n="KR3a0006_WYG_002-5a"/>
　<hi>擢船為黃頭郎文帝悦焉上使善相者相通曰當貧餓死文帝曰能富通者在我也何謂貧乎於是睗通</hi>
　<hi>蜀嚴道以鑄錢鄧氏錢布天下其富如此食貨志曰呉以諸侯即山鑄錢富埒天子後卒叛逆鄧通大夫</hi>
　<hi>也以鑄錢財過王者故呉鄧錢布天下</hi>故有鑄<hi>音注</hi>錢之禁禁禦之法立<lb/>
　而奸偽息奸偽息則民不期於妄得而各務其職不<lb/>
　反本何為故統一則民不二也幣由上則下不疑也<lb/>
文學曰徃古幣衆財通而民樂<hi>音洛</hi>其後稍去舊幣更行<lb/>
白金龜龍民多巧新幣幣數<hi>音朔</hi>易而民益疑<hi>食貨志曰從建元以</hi>
<hi>來用少縣官徃徃即多銅山而鑄錢民益盗鑄不可勝數錢益多而輕物益少而貴因有司言又造銀錫白金</hi>
<pb n="KR3a0006_WYG_002-5b"/>
<hi>以為天用莫如龍地用莫如馬人用莫如龜故白金三品其一龍文直三千其二馬文直五百其三龜文直三</hi>
<hi>百令縣官銷半兩錢更鑄三銖錢重如其文盗鑄諸金錢罪皆死而吏民之犯者不可勝數</hi>於是廢<lb/>
天下諸錢而専命水衡二官作吏近侵利或不中式故<lb/>
有薄厚輕重農人不習物類比之信故疑新不知姦眞<lb/>
商賈<hi>音古</hi>以美貿<hi>音茂</hi>惡以半易倍買則失實賣則失理其<lb/>
疑惑滋益甚夫<hi>音扶</hi>鑄<hi>音注</hi>偽金錢以有法而錢之善惡無<lb/>
增損於政擇錢則物稽滯而用人尤被其苦春秋曰算<lb/>
不及蠻夷則不行故王者外不鄣海澤以便民用内不<lb/>
<pb n="KR3a0006_WYG_002-6a"/>
禁刀幣以通民施<hi>叢談曰天道布順人事取予多藏不用是謂怨府故物不可聚也</hi>
　　禁耕第五<lb/>
　大夫曰家人有寳器尚函匣<hi>一作匱</hi>而藏之况人主之<lb/>
　山海乎夫<hi>音扶</hi>權利之處必在深山窮澤之中非豪民<lb/>
　不能通其利異時鹽鐡未籠布衣有朐<hi>音劬</hi>邴<hi>音丙</hi>人君<lb/>
　有呉王皆鹽鐡初議也呉王専山澤之饒薄賦其民<lb/>
　賑澹<hi>古贍字</hi>窮小以成私威私威積而逆節之心作<hi>貨殖</hi>
　<hi>傳曰魯人俗儉嗇而曹邴氏尤甚以鐡冶起富至巨萬然家自父兄子孫約俛有拾仰有取貰貸行賈徧</hi>
<pb n="KR3a0006_WYG_002-6b"/>
　<hi>郡國鄒魯以其故多去文學而趨利者以曹邴氏也或曰以興富於臨朐故曰朐邴呉王傳曰呉有豫章</hi>
　<hi>郡銅山濞則招致天下亡命者益鑄錢煑海水為鹽以故無賦國用益饒漢紀曰孝景三年春呉王濞反</hi>
　<hi>初上為太子時呉王太子入朝與上博争道無禮於上上以博局擲之而死送䘮至呉呉王怒曰天下一</hi>
　<hi>家何必來葬復遣還長安後稱疾不朝隂懐逆謀時齊人鄒陽淮隂人枚乗皆逰呉數諫不聽於是楚趙</hi>
　<hi>有罪見削呉王恐禍及身已為使者自見膠西王合謀發使約諸侯七國同謀南使南越北連匈奴伍被</hi>
　<hi>曰呉王賜號為劉氏祭酒受几杖而不朝王四郡之衆地方數千里采山銅以為錢煑海水以為鹽伐江</hi>
　<hi>陵之木以為船國富民衆行珍寶賂諸侯與七國合謀舉兵而西破大梁敗狐父奔走而還為越所禽死</hi>
　<hi>於丹徒頭足異處身㓕祀絶為天下戮</hi>夫<hi>音扶</hi>不蚤絕其源而憂其末若<lb/>
<pb n="KR3a0006_WYG_002-7a"/>
　决吕梁沛然其所傷必多矣太公曰一家害百家百<lb/>
　家害諸侯諸侯害天下王法禁之令放民於權利罷<lb/>
　鹽鐵以資暴强遂其貪心衆邪羣聚私門成黨則强<lb/>
　禦日以不制而并兼之徒姦形成也<lb/>
文學曰民人藏於家諸侯藏於國天子藏於海内故民<lb/>
人以垣墻為藏閉天子以四海為匣匱<hi>反質篇曰魏文侯御廩焚文侯</hi>
<hi>素服辟正殿五日羣臣皆素服而弔公子成父獨不弔文侯復殿公子成父趨而入賀曰甚大善矣夫御廩之</hi>
<hi>災也文侯作色不悦曰夫御廩者寡人寳之所藏也今火災寡人素服辟正殿羣臣皆素服而弔至於子大夫</hi>
<pb n="KR3a0006_WYG_002-7b"/>
<hi>而不弔今已復辟矣猶入賀何為公子成父曰臣聞之天子藏於四海之内諸侯藏於境内大夫藏於其家士</hi>
<hi>庻人藏於篋櫝非其所藏者不有天災必有人患今幸無人患乃有天災不亦善乎文侯喟然歎曰善</hi>天<lb/>
子適諸侯升自阼階諸侯納管鍵<hi>音健户鑰曰鍵</hi>執䇿而聽命<lb/>
示莫為主也<hi>坊記曰天子四海之内無客禮莫敢為主焉故君適其臣升自阼階即位於堂示民</hi>
<hi>不敢有其室也夷維子曰天子廵狩諸侯辟舍納管籥攝袵袍机視膳於堂下天子已食乃退而聽朝也</hi>是<lb/>
以王者不畜聚下藏於民<hi>政理篇曰文王問於吕望曰為天下若何對曰王國富民</hi>
<hi>覇國富士僅存之國富大夫亡道之國富倉府是謂上溢而下漏文王曰善對曰宿善不祥是日也發其倉府</hi>
<hi>以振鰥寡孤獨詩傳曰晉平公之時藏寳之臺燒士大夫聞皆趨車馳馬救火三日三夜乃勝之公子晏子獨</hi>
<pb n="KR3a0006_WYG_002-8a"/>
<hi>束帛而賀曰甚善矣平公勃然作色曰珠玉之所藏也國之重寳也而天火之士大夫皆趨車走馬而救之子</hi>
<hi>獨束帛而賀何也有説則生無説則死公子晏子曰何敢無説臣聞之王者藏於天下諸侯藏於百姓商賈藏</hi>
<hi>於篋匱今百姓乏於外裋褐不蔽形糟糠不充口而賦斂無已收太半而藏之臺是以天火之且臣聞之昔者</hi>
<hi>桀殘賊海内賦斂無度萬民甚苦是故湯誅之為天下戮笑今皇天降災於藏臺是君之福也而不自知變悟</hi>
<hi>亦恐君之為鄰國笑矣公曰善自今以徃請藏於百姓之間</hi>逺<hi>去聲</hi>浮利務民之義義<lb/>
禮立則民化上若是雖湯武生存於世無所容其慮工<lb/>
商之事歐冶之任何姦之能成三桓専魯六卿分晉<hi>聖賢</hi>
<hi>羣輔録曰仲孫穀文伯叔孫得臣莊叔季孫行父文子皆魯桓公之曽孫世秉魯政號曰三桓趙無恤襄子范</hi>
<pb n="KR3a0006_WYG_002-8b"/>
<hi>吉射昭子智瑶襄子荀寅文子魏侈襄子韓不信簡子此六族世為晉卿並有功名實弱晉國號曰六卿</hi>不<lb/>
以鹽鐡故權利深者不在山海在朝<hi>音潮</hi>廷一家害百家<lb/>
在蕭墻而不在朐<hi>音劬</hi>邴<hi>音丙</hi>也<lb/>
　大夫曰山海有禁而民不傾貴賤有平而民不疑縣<lb/>
　官設衡立凖人從所欲雖使五尺童子適市莫之能<lb/>
　欺今罷去之則豪民擅其用而専其利决市閭巷高<lb/>
　下在口吻<hi>音刎</hi>貴賤無常端坐而民豪是以養强抑弱<lb/>
　而藏於蹠<hi>音隻</hi>也强養弱抑則齊民消若衆穢之盛而<lb/>
<pb n="KR3a0006_WYG_002-9a"/>
　害五榖一家害百家不在朐<hi>音劬</hi>邴<hi>音丙</hi>如何也<lb/>
文學曰山海者財用之寳也鐡器者農夫之死生也死<lb/>
生用則仇讐滅仇讐滅則田野闢田野闢則五榖熟而<lb/>
寳路開寳路開則百姓澹<hi>古贍字</hi>而民用給民用給則國<lb/>
富國富而教之以禮則行道有讓而工商不相豫人懐<lb/>
敦樸以自相接而莫相利夫秦楚燕齊土力不同剛柔<lb/>
異勢巨小之用居局之宜黨殊俗易各有所便<hi>王制曰几居民</hi>
<hi>財必因天地寒暖燥濕廣谷大川異制民生其間者異俗剛柔輕重遲速異齊五味異和器械異制衣服異宜</hi>
<pb n="KR3a0006_WYG_002-9b"/>
<hi>修其教不易其俗齊其政不易其宜</hi>縣官籠而一之則鐡器失其宜而農<lb/>
民失其便器用不便則農夫罷<hi>音疲</hi>於野而草萊不辟草<lb/>
萊不辟則民困乏故鹽冶之處大校皆依山川近鐡炭<lb/>
其勢咸逺而作劇郡中踐更者多不勘責<hi>如淳曰更有三品有卒更</hi>
<hi>有踐更有過更古有正卒無常人皆當迭為之一月一更是為卒更貧者欲得顧更踐者次直者出錢顧之月</hi>
<hi>二千是為踐更也律説卒更踐更者居縣中五月乃更也後從尉律卒踐更一月休十一日也</hi>取庸代<lb/>
縣邑或以户口賦鐡而賤乎其凖良家以道次發僦<hi>音就</hi>
<hi>賃也</hi>運鹽鐡煩費邑或以户百姓病苦之愚竊見一官之<lb/>
<pb n="KR3a0006_WYG_002-10a"/>
傷千里未覩其在朐<hi>音劬</hi>邴<hi>音丙</hi>也<lb/>
　　復古第六<lb/>
　大夫曰故扇水都尉彭祖寜歸言鹽鐡令品令品甚<lb/>
　明卒徒衣食縣官作鑄鐡器給用甚衆無妨於民而<lb/>
　吏或不良禁令不行故民煩苦之今意總一鹽錢非<lb/>
　獨為<hi>去聲</hi>利入也將以建本抑末離<hi>去聲</hi>朋黨禁淫侈絶<lb/>
　并兼之路也古者名山大澤不以封為<hi>去聲</hi>下之専利<lb/>
　也山海之利廣澤之畜天下之藏<hi>去聲</hi>也皆宜屬少府<lb/>
<pb n="KR3a0006_WYG_002-10b"/>
　陛下不私以屬大司農以佐助百姓浮食豪民好<hi>去聲</hi>
　欲擅山海之貨以致富業役利細民故沮事議者衆<lb/>
　鐡器兵刃天下之大用也非衆庻所宜事也徃者豪<lb/>
　强大家得管山海之利採鐵石鼓鑄<hi>音注</hi>煑鹽一家聚<lb/>
　衆或至千餘人大抵盡收放流人民也逺去鄉里棄<lb/>
　墳墓依倚大家聚深山窮澤之中成姦偽之業遂朋<lb/>
　黨之權其輕為非亦大矣今自廣進賢之途揀擇守<lb/>
　尉不待去鹽鐡而安民也<lb/>
<pb n="KR3a0006_WYG_002-11a"/>
文學曰扇水都尉所言當時之利權一切<hi>音砌</hi>之術也不<lb/>
可以久行而傳世此非明王所以君國子民之道也詩<lb/>
云哀哉為猶匪先民是程匪大猶是經維邇言是聽此<lb/>
詩人刺不通於王道而善為權利者孝武皇帝攘九夷<lb/>
平百越師旅數<hi>音朔</hi>起糧食不足故立田官置錢入榖射<lb/>
官救急澹<hi>古贍字</hi>不給<hi>食貨志曰元狩二年天子為伐胡故盛養馬馬之徃來食長安者數</hi>
<hi>萬匹率掌者闗中不足廼調旁近郡而胡降者數萬人皆得厚賞衣食仰給縣官縣官不給天子乃損膳解乘</hi>
<hi>輿駟出御府禁藏以贍之其明年山東被水災民多飢乏於是天子遣使空郡國倉廩以賑貧</hi>今陛下<lb/>
<pb n="KR3a0006_WYG_002-11b"/>
繼大功之勤養勞勌<hi>音倦</hi>之民此用麋鬻之時<hi>釋名曰麋煑米使糜</hi>
<hi>爛粥淖於糜粥粥然也</hi>公卿宜思所以安集百姓致利除害輔明<lb/>
主以仁義修潤洪業之道明主即位以來六年于兹公<lb/>
卿無請減除不急之官省罷機利之人人權縣<hi>音懸</hi>太久<lb/>
民良望於上陛下宣聖徳昭明光令郡國賢良文學之<lb/>
士乗傳<hi>去聲</hi>詣公車議五帝三王之道六藝之風册<hi>通作䇿</hi>
陳安危利害之分指意粲然<hi>如淳曰律四馬高足為置傳四馬中足為馳傳四馬</hi>
<hi>下足為乗傳一馬二馬為軺傳急者乗一乗傳顔師古曰傳者若今之驛古者以車謂之傳車其後又單置馬</hi>
<pb n="KR3a0006_WYG_002-12a"/>
<hi>謂之驛騎</hi>今公卿辯議未有所定此所謂守小節而遺大體<lb/>
抱小利而忘大利者也<hi>雜言曰太公田不足以償種漁不足以償網治天下有餘智文</hi>
<hi>公種米曾子駕羊孫叔敖相楚三年不知軌在衡後務大者固忘小智伯㕑人亡炙<graphic n="KR3298" url="https://raw.githubusercontent.com/kanripo/KR-Gaiji/master/images/KR3298.png" mimeType="image/png"/>而知之韓魏反而不知</hi>
<hi>邯鄲子陽園人亡桃而知之其亡也不知務小者亦忘大也泰族訓曰夫徹於一事審於一枝可以曲説而未</hi>
<hi>可以廣應也秤薪而㸑數米而炊可以治小而未可以治大也</hi>
　大夫曰宇宙之内鷰雀不知天地之高也坎井之鼃<lb/>
　<hi>音蛙</hi>不知江海之大窮夫否<hi>披上聲</hi>婦不知國家之慮負<lb/>
　荷<hi>音賀</hi>之商不知猗頓之富先帝計外國之利料胡越<lb/>
<pb n="KR3a0006_WYG_002-12b"/>
　之兵兵敵弱而易制用力少而功大故因勢變以主<lb/>
　四夷地濵<hi>通作瀕近也</hi>山海以屬長城北畧河外開路匈<lb/>
　奴之鄉功未卒善文王受命伐崇作邑于豐<hi>指武篇曰文王</hi>
　<hi>欲伐崇先宣言曰余聞崇侯虎蔑侮父兄不敬長老聼獄不中分財不均百姓力盡不得衣食余将來征</hi>
　<hi>之唯為民乃伐崇令毋殺人毋壊室毋填井毋伐樹木毋動六畜有不如令者死無赦崇人聞之因請降</hi>
　<hi>周紀曰崇侯虎謵西伯於紂紂囚西伯於羑里其後赦西伯賜之弓矢鉄鉞得専征伐曰譛西伯者崇侯</hi>
　<hi>虎也西伯歸三年伐崇侯虎而作豐邑</hi>武王繼之載尸以行破商擒紂<lb/>
　遂成王業<hi>周紀曰武王修文王業東觀兵孟津為文王木主載以居中軍自稱太子發言奉文</hi>
<pb n="KR3a0006_WYG_002-13a"/>
　<hi>王以伐紂不敢自專遂興師渡于河時諸侯不期而會孟津者八百諸侯皆曰紂可伐武王曰未可也乃</hi>
　<hi>還師居二年聞紂昏亂滋甚殺比干囚箕子太師疵少師彊㣲子抱其祭器而犇周於是武王乃渡孟津</hi>
　<hi>伐紂紂師皆倒干戈以戰紂軍潰畔紂死周書曰周車三百五十乗陳于牧野帝辛從武王使尚父與伯</hi>
　<hi>夫致師王既以虎賁戎車馳商師商師大敗商辛奔内登于廩臺之上屏遮而自燔于火武王乃手太白</hi>
　<hi>以麾諸侯諸侯畢拜蓫揖之商庶百姓咸俟于郊羣賔僉進曰上天降休再拜稽首武王答拜先入適王</hi>
　<hi>所乃克射之三發而後下車而擊之以輕吕斬之以黄鉞折懸諸太白適二女之所乃既縊王又射之三</hi>
　<hi>發乃右擊之以輕吕斬之以𤣥鉞懸諸小白</hi>曹沫棄三北之耻而復侵地<lb/>
　管仲負當世之累而立霸功<hi>汜論曰昔者曹子為魯将兵三戰不勝亡地千</hi>
<pb n="KR3a0006_WYG_002-13b"/>
　<hi>里使曹子計不顧後足不旋踵刎頸於陣中則終身為破軍擒将矣然而曹子不羞其敗耻死而無功柯</hi>
　<hi>之盟揄三尺之刃造桓公之胷三戰所亡一朝而反之勇聞於天下功立於魯國管仲輔公子糾而不能</hi>
　<hi>遂不可謂智遁逃奔走不死其難不可謂勇束縳桎梏不諱其耻不可謂貞當此三行者布衣弗友人君</hi>
　<hi>弗臣然而管仲免於縲絏之中立齊國之政九合諸侯一匡天下使管仲出死捐軀不顧後圖豈有此霸</hi>
　<hi>功哉今人君論其臣也不計其大功總其畧行而求小善則失賢之數也魯仲連曰效小節者不能行大</hi>
　<hi>威惡小耻者不能立榮名昔管仲射桓公中鈎簒也遺公子糾而不能死怯也束縳桎梏辱身也此三行</hi>
　<hi>者鄉里不通也世主不臣也使管仲終窮抑幽囚而不出慙耻而不見窮年沒夀不免為辱人賤行矣然</hi>
　<hi>管子并三行之過據齊國之政一匡天下九合諸侯為五伯首名高天下光照鄰國曹沫為魯君三戰三</hi>
<pb n="KR3a0006_WYG_002-14a"/>
　<hi>北而䘮地千里使曹子之足不離陳計不顧後出必死而不生則不免為敗軍擒將曹子以敗軍擒將非</hi>
　<hi>勇也功廢名滅後世無稱非智也故去三北之耻退而與魯君計也齊桓公有天下朝諸侯曹子以一劔</hi>
　<hi>之任刼桓公於壇位之上顧色不變而辭氣不悖三戰之所䘮一朝而反之天下震動驚駭威信呉楚傳</hi>
　<hi>名後世若此二公者非不能行小節忍小耻也以為殺身絶世功名不立非智也故去忿恚之心而成終</hi>
　<hi>身之名除感忿之耻而立累世之功故業與三王爭流名與天壤相敝也</hi>　故志大者遺小<lb/>
　用權者離俗有司思師望之計<hi>師望師尚父太公吕望也</hi>遂先帝<lb/>
　之業志在絶胡貉擒單<hi>音蟬</hi>于<hi>匈奴酋長曰單于單于廣大貎言象天單于然</hi>
　<hi>也</hi>故未遑扣扃之義而録拘儒之論<hi>劉向曰論大功者不錄小過舉</hi>
<pb n="KR3a0006_WYG_002-14b"/>
　<hi>大美者不疵細瑕</hi>
文學曰鷰雀離巢宇而有鷹隼<hi>音笋</hi>之憂坎井之鼃<hi>音蛙</hi>離<lb/>
其居而有蛇䑕之患况翺翔千仞而游四海乎其禍必<lb/>
大矣此李斯之所以折翼而趙高沒淵也<hi>張子曰李斯族誅卒擊於</hi>
<hi>鷹隼趙高車裂終斃於䑕蛇</hi>聞文武受命伐不義以安諸侯大夫未<lb/>
聞弊諸夏以役夷狄也昔秦常舉天下之力以事胡越<lb/>
竭天下之財以奉其用然衆不能畢而以百萬之師為<lb/>
一夫之任此天下共聞也且數<hi>音朔</hi>戰則民勞久師則兵<lb/>
<pb n="KR3a0006_WYG_002-15a"/>
弊此百姓所疾苦而拘儒之所憂也<hi>伍被曰徃者秦為無道殘賊天下殺</hi>
<hi>術士燔詩書滅聖棄禮義任刑法轉海濵之栗致於西河當是之時男子疾耕不足於糧餽女子紡績不足以</hi>
<hi>葢形遣䝉恬築長城東西數千里暴兵露師常數十萬死者不可勝數僵尸滿野流血千里又使尉佗踰五嶺</hi>
<hi>攻百越尉佗知中國勞極止土南越行者不還徃者莫返於是百姓離心瓦解欲為亂者十室而七韓成曰夫</hi>
<hi>秦嘗積衆暴兵數十萬人雖有覆軍殺將係虜單于之功亦適足以結怨深讐不足以償天下之費夫上虚府</hi>
<hi>庫下敝百姓甘心於外國非完事也</hi>
　　非鞅第七<lb/>
　大夫曰昔商君相<hi>去聲</hi>秦也内立法度嚴刑罰飭政教<lb/>
<pb n="KR3a0006_WYG_002-15b"/>
　姦偽無所容外設百倍之利收山澤之稅國富民强<lb/>
　器械完飾蓄積有餘是以征敵伐國攘地斥境不賦<lb/>
　百姓而師以澹<hi>古贍字</hi>故用不竭而民不知地盡西河<lb/>
　而民不苦鹽鐡之利所以佐百姓之急足軍旅之費<lb/>
　務蓄積以備乏絶所給甚衆有益於國無害於人百<lb/>
　姓何苦爾而文學何憂也<hi>蔡澤曰商君為秦孝公明法令禁姦本尊爵必賞有</hi>
　<hi>罪必罰平權衡正度量調輕重決裂阡陌以靜生民之業而一其俗勸民耕農利土一室無二力田稸積</hi>
　<hi>習戰陣之事是以兵動而地廣兵休而國富故秦無敵於天下立威諸侯成秦國之業</hi>
<pb n="KR3a0006_WYG_002-16a"/>
文學曰蓋文帝之時無鹽鐡之利而民富今有之而百<lb/>
姓困乏未見利之所利也而見其害也且利不從天來<lb/>
不從地出一取之民間謂之百倍此計之失者也無異<lb/>
於愚人反裘而負薪愛其毛不知其皮盡也<hi>雜事篇曰魏文侯出</hi>
<hi>游見路人反裘而負芻文侯曰胡為反裘而負芻對曰臣愛其毛文侯曰若不知其裏盡而毛無所恃耶明年</hi>
<hi>東陽上計錢布十倍大夫畢賀文侯曰此非所以賀我也譬無異夫路人反裘而負芻也將愛其毛不知其裏</hi>
<hi>盡毛無所恃也今吾田地不加廣士民不加衆而錢布十倍必取之士大夫也吾聞之下不安者上不可居也</hi>
<hi>此非所以賀我也</hi>夫李梅實多者來年為之衰<hi>初危切</hi>新榖熟者<lb/>
<pb n="KR3a0006_WYG_002-16b"/>
舊榖為之虧自天地不能兩盈而况於人事乎故利於<lb/>
彼者必耗於此猶隂陽之不並曜晝夜之有長短也<hi>吕氏</hi>
<hi>春秋曰冬與夏不能兩刑草與稼不能兩成新榖熟而陳穀虧果實繁者木必痺天之數也叢談曰天地之道</hi>
<hi>極則反滿則損五采曜眼有時而渝茂木豐草有時而落物有盛衰安得自若意不並鋭事不兩隆盛於彼者</hi>
<hi>必衰於此長於左者必短於右憙夜卧者不能蚤起也</hi>商鞅峭法長<hi>音掌</hi>利秦人不<lb/>
聊生相與哭孝公呉起長<hi>音掌</hi>兵攻取楚人騷動相與泣<lb/>
悼王其後楚日以危秦日以弱故利蓄而怨積地廣而<lb/>
禍構<hi>泰俗訓曰小辯害治苛削傷德商鞅為秦立相坐之法而百姓怨呉起為楚滅爵祿之令而功臣畔商</hi>
<pb n="KR3a0006_WYG_002-17a"/>
<hi>鞅之立法也呉起之用兵也天下之善也然商鞅以法亡秦察於刀筆之法而不知治亂之本也呉起以兵弱</hi>
<hi>楚習於行陣之事而不知廟戰之權也</hi>惡<hi>音烏</hi>在利用不竭而民不知地盡<lb/>
西河而人不苦也今商鞅之册任於内<hi>册通作䇿謀也籌也</hi>呉起<lb/>
之兵用於外行者勤於路居者匱於室老母號泣怨女<lb/>
歎息文學雖無憂其可得也<lb/>
　大夫曰秦任商君國以富强其後卒并六國而成帝<lb/>
　業及二世之時邪臣擅斷公道不行諸侯叛弛宗廟<lb/>
　隳<hi>音灰</hi>亡春秋曰未言介祭仲亡也夫善歌者使人續<lb/>
<pb n="KR3a0006_WYG_002-17b"/>
　其聲善作者使人紹其功推車之蟬攫<hi>音脚古本作匷說林訓曰</hi>
　<hi>古之所為不可更則推車至今無蟬匷許慎曰蟬匷車類也匷當讀如矍</hi>負子之教也周<lb/>
　道之成周公之力也雖有裨諶之草創無子產之潤<lb/>
　色有文武之䂓矩而無周吕之鑿枘<hi>音芮</hi>則功業不成<lb/>
　<hi>左傳曰子産之從政也擇能而使之馮簡子能斷大事子太叔美秀而文公孫揮能知四國之為而辨於</hi>
　<hi>其大夫之族姓班位貴賤能否而又善為辭令禆諶能謀謀於野則獲謀於邑則否此才性之蔽鄭國將</hi>
　<hi>有諸侯之事子産乃問四國之為於子羽且使多為辭令與裨諶乗以適野使謀可否而告馮簡子使斷</hi>
　<hi>之事乃投子太叔使行之以應對賔客是以鮮有敗事</hi>今以趙高之亡秦而非<lb/>
<pb n="KR3a0006_WYG_002-18a"/>
　商鞅猶以崇虎亂殷而非伊尹也<lb/>
文學曰善鑿者建周而不疲善基者致高而不蹷<hi>音厥</hi>伊<lb/>
尹以堯舜之道為殷國基子孫紹位百代不絶商鞅以<lb/>
重刑峭法為秦國基故二世而奪<hi>刑法志曰凡兵者所以存亡繼絕救亂除</hi>
<hi>暴也故伊吕之將子孫有國與商周並至於末世苟任詐力争城殺人盈城争地殺人盈野孫呉商白之徒皆</hi>
<hi>身誅戮於前而功滅亡於後報應之勢各以類至其道然矣</hi>刑既嚴峻矣又作為相<lb/>
坐之法造誹謗增肉刑百姓齋栗不知所措手足也賦<lb/>
斂既煩數<hi>音朔</hi>矣又外禁山澤之原内設百倍之利民無<lb/>
<pb n="KR3a0006_WYG_002-18b"/>
所開説容言崇利而簡義高力而尚功非不廣壤進地<lb/>
也然猶人之病水益水而疾深知其為秦開帝業不知<lb/>
其為秦致亡道也狐刺<hi>音郎逹反</hi>之鑿雖公輸子不能善其<lb/>
枘<hi>音芮</hi>畚<hi>音本</hi>土之基雖良匠不能成其高譬若秋蓬被霜<lb/>
遭風則零落雖有十子產如之何故扁鵲不能肉白骨<lb/>
微箕不能存亡國也<hi>詩傳曰扁鵲過趙趙王太子暴疾而死鵲造宫門曰吾聞國中卒有</hi>
<hi>壤土之事得無有急乎中庶子之好方者應之曰然王太子暴疾而死扁鵲日入言鄭醫秦越人能活太子中</hi>
<hi>庶子難之曰吾聞上古之為醫曰苗父苗父之為醫也以菅為席以芻為狗北面而祝發十言耳諸扶而來者</hi>
<pb n="KR3a0006_WYG_002-19a"/>
<hi>舉而來者皆平復如故子之方能如此乎扁鵲曰不能乂曰吾聞中古之為醫者曰俞柎俞柎之為醫也搦腦</hi>
<hi>髓來肓莫炊灼九竅而定經絡死人復為生人故曰俞柎子之方能若是乎扁鵲曰不能中庶子曰子之方如</hi>
<hi>此譬若以管窺天以錐刺地所窺者甚天所見者甚少鈞若子之方豈足以變駭童子哉扁鵲曰不然物故有</hi>
<hi>昧揥而中蛟頭掩目而别白黒者太子之疾所謂尸厥者也以為不然入侯之太子股隂當温耳中焦焦如有</hi>
<hi>嘯者聲然者皆可治也中庶子入報趙王趙王跣而趨出門曰先生逺辱幸臨寡人先生幸而有之則糞土之</hi>
<hi>息得䝉天履地而長為人矣先生不有之則先犬馬填溝壑矣言未巳涕泣沾襟扁鵲遂為侯之先造軒光之</hi>
<hi>竈八成之湯砥針礪石取三陽五輸子容禱藥子明吹耳陽儀反神子越扶形子游矯摩太子遂得復生天下</hi>
<hi>聞之皆曰扁鵲能生死人鵲辭曰子非能生死人也特使夫當生者活耳夫死者猶不可藥而生也悲夫亂君</hi>
<pb n="KR3a0006_WYG_002-19b"/>
<hi>之治不可藥而息也詩曰多將熇熇不可救藥甚之之辭也下蔡威公曰病之將死也不可為良醫國之將亡</hi>
<hi>也不可為計謀</hi>
　大夫曰言之非難行之為難故賢者處實而效功亦<lb/>
　非徒陳空文而已昔商君明於開塞之術假當世之<lb/>
　權為秦致利成業<hi>許慎曰啓之以利塞之以禁商鞅之術也司馬貞曰案商君書開謂</hi>
　<hi>刑嚴峻則政化開塞謂布恩賞則政化塞其意本於嚴刑少恩也</hi>是以戰勝攻取并<lb/>
　近滅逺乗燕趙陵齊楚諸侯斂袵西面而向風其後<lb/>
　䝉恬征胡斥地千里踰之河北若壊朽折腐何者商<lb/>
<pb n="KR3a0006_WYG_002-20a"/>
　君之遺謀備飾素循也故舉而有利動而有功夫<hi>音扶</hi>
　蓄積籌䇿國家之所以强也故弛廢而歸之民未覩<lb/>
　巨計而渉大道也<lb/>
文學曰商鞅之開塞非不行也蒙恬却胡千里非無功<lb/>
也威震天下非不强也諸侯隨風西面非不從也然而<lb/>
皆秦之所以亡也商鞅以權數危秦國䝉恬以得千里<lb/>
亡秦社稷此二子者知利而不知害知進而不知退故<lb/>
果身死而衆敗<hi>王符曰夫上世之臣以道事君澤及草木仁被率土是以福祚流衍本支百世</hi>
<pb n="KR3a0006_WYG_002-20b"/>
<hi>季世之臣以謟媚主不思順天専仗殺伐白起䝉恬秦以為功天以為賊易曰徳薄而位尊智小而謀大鮮不</hi>
<hi>及矣是故徳不稱其禍必酷能不稱其殃必大</hi>此所謂攣朐之知<hi>去聲</hi>而愚人之<lb/>
計也<hi>寧手足曲也朐脡曲也</hi>夫<hi>音扶</hi>何大道之有故曰小人先合而<lb/>
後忤<hi>孔子曰可以共學矣而未可以適道也可與適道未可以立也可以立未可與權權者聖人之所獨</hi>
<hi>見也故忤而後合者謂之知權合而後忤者謂之不知權不知權者善反醜矣</hi>初雖乗馬卒必<lb/>
泣血此之謂也<hi>繆稱訓曰聖人在上則民樂其治在下則民慕其意小人在上位如寢關曝纊</hi>
<hi>不得須臾寧故易曰乗馬班如泣血連如言小人處非其位不可長也</hi>
　大夫曰淑好之人戚施之所妬也賢知<hi>去聲</hi>之士闒<hi>音逹</hi>
<pb n="KR3a0006_WYG_002-21a"/>
　茸<hi>音戎</hi>之所惡<hi>音/汙</hi>也<hi>詩解曰戚施不能仰隗疾也李善曰闒茸猥賤也茸細毛也張栮訓</hi>
　<hi>話以為關獰劣也吕忱字林曰闒茸不肖也鄒陽曰女無美惡入宫見妬士無賢不肖入朝見嫉説林訓</hi>
　<hi>曰駿馬以材死直士以正窮賢者擯於朝美女擯於宫尊賢篇曰陽因見趙簡主曰臣居鄉三逐事君五</hi>
　<hi>去聞君好士故走來見簡主聞之絶食而歎跽而行左右進諫曰居鄉三逐是不容衆也事君五去是不</hi>
　<hi>忠上也今君有士不為少矣簡主曰子不知也夫美女者醜婦之仇也盛徳之士亂世所疏也正直之行</hi>
　<hi>邪枉所憎也遂出見之因投以為相而國大治由是觀之逺近之人不可以不察也</hi>是以上官<lb/>
　大夫短屈原於頃襄公伯寮愬子路於季孫<hi>屈原傳曰屈原</hi>
　<hi>者名平楚之同姓頃襄王立以其弟子蘭為令尹楚人既咎子蘭以勸懐王入秦而不反也屈平既嫉之</hi>
<pb n="KR3a0006_WYG_002-21b"/>
　<hi>雖放流睠顧楚國繋心懐王不忘欲反冀君之一悟俗之一改也其存君興國而欲反覆之一篇之中三</hi>
　<hi>致意焉令尹子蘭聞之大恕卒使上官大夫短屈原於頃襄王頃襄王怒而遷之論語曰公伯寮愬子路</hi>
　<hi>於季孫子服景伯以告曰夫子固有惑志於公伯寮吾力猶能肆諸市朝子曰道之將行也與命也道之</hi>
　<hi>將廢也與命也公伯寮其如命何公伯寮魯人子路孔子弟子仲由也季孫魯大夫也</hi>夫<hi>音扶</hi>商<lb/>
　君起布衣自魏入秦期年而相<hi>去聲</hi>之革法明教而秦<lb/>
　人大治故兵動而割地兵休而國富孝公大說<hi>音悅</hi>封<lb/>
　之於商安之地方五百里功如丘山名傳後世世人<lb/>
　不能為是以相與嫉其能而疵其功也<hi>疵音慈説文云病也</hi>
<pb n="KR3a0006_WYG_002-22a"/>
文學曰君子進必以道退不失義<hi>孔子曰事君難進而易退則位有序易進</hi>
<hi>而難退則亂也故君子三揖而進一辭而退以逺亂也繆稱訓曰君子時則進得之以義何幸之有不時則退</hi>
<hi>讓之以義何不幸之有</hi>高而勿矜勞而不伐位尊而行<hi>去聲</hi>恭功大<lb/>
而理順故俗不疾其能而世不妬其業<hi>大禹謨帝曰汝惟不矜天下莫</hi>
<hi>與汝争能汝惟不伐天下莫與汝争功孝經曰高而不危所以長守貴也滿而不溢所以長守富也</hi>今商<lb/>
鞅棄道而用權廢徳而任力峭法盛刑以虐戾為俗欺<lb/>
舊友以為功刑公族以立威無恩於百姓無信於諸侯<lb/>
人與之為怨家與之為讐雖以𫉬功見封猶食毒肉愉<lb/>
<pb n="KR3a0006_WYG_002-22b"/>
飽而罹其咎也<hi>秦䇿曰衞鞅亡魏入秦孝公以為相封之於商號曰商君商君治秦法令至行</hi>
<hi>公平無私罰不諱强大賞不私親近法及太子黥劓其傅朞年之後道不拾遺民不妄取兵革大强諸侯畏懼</hi>
<hi>然刻深寡恩特以强行之耳孝公行之八年疾且不起欲傳商君辭不受孝公已死惠王代後蒞政有頃商君</hi>
<hi>告歸人説惠王曰大臣太重者國危左右太親者身危今秦婦人嬰兒皆言商君之法莫言大王之法是商君</hi>
<hi>反為主大王更為臣也且夫商君固大王之仇讐也願大王圖之商君歸還惠王車裂之而秦人不憐</hi>蘇<lb/>
秦合從<hi>音縱</hi>連衡統理六國業非不大也桀紂與堯舜並<lb/>
稱至今不亡名非不長也然非者不足貴故事不苟多<lb/>
名不苟傳也<hi>要畧曰晩世之時六國諸侯谿異谷别水絕山隔各自治其境内守其分地握其權</hi>
<pb n="KR3a0006_WYG_002-23a"/>
<hi>柄擅其政令下無方伯上無天子力征争權勝者為右恃連與國約重致剖信符結逺援以守其國家持其社</hi>
<hi>稷故縱横修短生焉韓嬰曰君子行不貴苟難説不貴苟察名不貴苟傳惟其當之為貴夫負石而赴河行之</hi>
<hi>難為者也而申屠狄能之君子不貴者非禮義之中也山淵平天地比齊楚襲入乎耳出乎口鈎有鬚卵有毛</hi>
<hi>此説之難持者也而鄧析惠施能之君子不貴者非禮義之中也盗蹠吟口名聲若日月與舜禹俱傳而不息</hi>
<hi>君子不貴者非禮義之中也故君子行不貴苟難説不貴苟察名不貴苟傳惟其當之為貴</hi>
　大夫曰縞素不能自分於緇墨聖賢不能自理於亂<lb/>
　世是以箕子執囚比干被刑<hi>節士篇曰箕子者紂親戚也紂始為象箸箕子</hi>
　<hi>諫不聼囚箕子以為奴王子比干者亦紂之親戚也紂作炮烙之刑王子比干曰主暴不諫非忠臣也畏</hi>
<pb n="KR3a0006_WYG_002-23b"/>
　<hi>死不言非勇士也見過則諫不用則死忠之至也遂進諫三日不去朝紂因而殺之</hi>伍員相<hi>去聲</hi>
　闔閭以伯<hi>音覇</hi>夫<hi>音/扶</hi>差<hi>去/聲</hi>不道流而殺之<hi>范睢曰伍子胥橐載而出</hi>
　<hi>昭關夜行晝伏至於陵水無以餬其口膝行蒲伏稽首肉袒鼓腹吹篪乞食於呉市卒興呉國闔閭為霸</hi>
　<hi>越絶書曰子胥賜劔將自殺歎曰嗟乎衆曲矯直一人固不能獨立吾挾弓矢以逸鄭楚之間自以為可</hi>
　<hi>復吾見凌之仇乃先王之功想得報焉自致於此吾先得榮後僇者非智衰也先遇明後遭險君之易移</hi>
　<hi>也已矣坐不遇時復何言哉此吾命也亡將安之莫如早死從吾先王于地下葢吾之志也</hi>樂毅<lb/>
　信功於燕昭而見疑於惠王<hi>雜事篇曰樂毅為昭王謀必待諸侯兵齊乃可</hi>
　<hi>伐也於是乃使樂毅使諸侯遂合連四國之兵以伐齊大破之閔王亡逃僅以身脱□莒樂毅追之遂屠</hi>
<pb n="KR3a0006_WYG_002-24a"/>
　<hi>七十餘城臨淄盡降唯莒即墨未下盡復取燕寳器而歸復易王之辱樂毅謝罷諸侯之兵而獨圍莒即</hi>
　<hi>墨時田單為即墨令患樂毅善用兵田單不能詐也欲去之昭王又賢不肯聼讒會昭王死惠王立田單</hi>
　<hi>使人讒之惠王惠王使騎刼代樂毅樂毅去之趙不歸燕騎刼既為將軍田單大喜設詐大破燕軍殺騎</hi>
　<hi>刼盡復收七十餘城</hi>人臣盡節以狥名遭世主之不用大夫種<lb/>
　輔翼越王為之深謀卒擒强呉據有東夷終賜屬鏤<lb/>
　而死<hi>蔡澤曰大夫種為越王深謀逺計免會稽之耻以亡為存因辱為榮墾草入邑辟地殖榖率四</hi>
　<hi>方之士専上下之力輔句踐之賢報夫差之讐率擒勁呉令越成霸功已彰而信矣句踐終負而殺之汜</hi>
　<hi>論訓曰大夫種輔翼越王句踐而為之報怨雪耻擒夫差之身開地數千里然而身伏屬鏤而死屬鏤利</hi>
<pb n="KR3a0006_WYG_002-24b"/>
　<hi>劔也</hi>驕主背恩徳聽流説不計其功故也豈身之罪哉<lb/>
　<hi>蹇重曰有命之父母不知孝子有道之君不知忠臣</hi>
文學曰比干剖心子胥鴟夷<hi>宋世家曰王子比干見箕子諫不聼而為奴則曰君</hi>
<hi>有過而不以死争則百姓何辜乃直言諫紂紂怒曰吾聞聖人之心有七竅信有諸乎乃遂殺比干刳視其心</hi>
<hi>呉越春秋曰呉王賜子胥劔遂伏劔而死呉王乃取子胥之尸盛以鴟夷之器投之江海子胥因隨流揚波成</hi>
<hi>濤激岸隨潮來徃應劭曰取馬革為鴟夷鴟夷榼形</hi>非輕犯君以危身强<hi>音襁</hi>諫以<lb/>
干名也憯<hi>音慘</hi>怛<hi>音妲</hi>之忠誠心動於内忘患之禍發於外<lb/>
志在匡君救民故身死而不怨<hi>陸子曰郁烈之芳出於委灰繁㑹之音生於絶</hi>
<pb n="KR3a0006_WYG_002-25a"/>
<hi>絃是以貞女要名於沒世烈士赴節於當年</hi>君子能行是不能禦非雖在刑<lb/>
戮之中非其罪也<hi>繆稱訓曰人為之天成之終身為善非天不行終身為不善非天不亡故</hi>
<hi>善否我也禍福非我也故君子順其在已者而已矣性者所受於天也命者所遭於時也有其材不遇其世天</hi>
<hi>也太公何力比干何罪循性而行或害或利求之有道得之有命故君子能為善而不能必其得福不忍為非</hi>
<hi>而不能必免其禍傳曰伯竒孝而棄於親隐公慈而殺於弟叔武賢而殺於兄比干忠而誅於君詩曰予慎無</hi>
<hi>辜</hi>是以比干死而殷人怨子胥死而呉人恨今秦怨毒<lb/>
商鞅之法甚於私仇故孝公卒之日舉國而攻之東西<lb/>
南北莫可奔走仰天而歎曰嗟乎為政之弊至於斯極<lb/>
<pb n="KR3a0006_WYG_002-25b"/>
也卒車裂族夷為天下笑斯人自殺非人殺之也<hi>衞鞅傳曰</hi>
<hi>秦孝公卒太子立公子䖍告商君欲反發吏捕商君商君亡至闗下欲舍客舍客人不知其是商君也曰商君</hi>
<hi>之法舍人無驗者坐之商君喟然歎曰嗟乎為政之弊一至此哉去之魏魏人怨具欺公子卭而破魏師弗受</hi>
<hi>商君欲之他國魏人曰商君秦之賊秦强而賊入弗歸不可遂内秦商君既復入秦走商邑與其徒屬發邑兵</hi>
<hi>北出擊鄭秦發兵攻商君殺之於鄭黽池秦惠王車裂以狗曰莫如商鞅反者遂滅商君之家司馬遷曰商君</hi>
<hi>其天資刻薄人也跡其所干孝公以帝王術扶持浮説非其資矣且所因由嬖臣及得用刑公子䖍欺魏將卬</hi>
<hi>不師趙良之言亦足發明商君之少恩矣余嘗讀商君開塞耕戰書與其人行事相類卒受惡名於秦有以也</hi>
<hi>夫劉歆曰秦孝公保崤函之固以廣雍州之地東幷河西北收上郡國富兵强長雄諸侯周室歸胙四方來賀</hi>
<pb n="KR3a0006_WYG_002-26a"/>
<hi>為戰國霸君秦遂以强六世而幷諸侯亦皆商君之謀也夫商君極身無二慮盡公不顧私使民内急耕織之</hi>
<hi>業以富國外重戰伐之賞以勸戎士法令必行内不阿貴寵外不偏疏逺是以令行而禁止法出而姦息故雖</hi>
<hi>書云無偏無黨詩云周道如砥其直如矢司馬法之勵戎士周后稷之勸農業無以易此此所以并諸侯也故</hi>
<hi>孫卿曰四世有勝非幸也數也然無信諸侯畏而不親夫霸君君齊桓晉文者桓不倍柯之盟文不負原之期</hi>
<hi>而諸侯畏其强而親信之存亡繼絶四方歸之以管仲舅犯之謀也今商君倍公子卬之舊恩棄交魏之明信</hi>
<hi>詐取三軍之衆故諸侯畏其强而不親信也藉使孝公遇齊桓晉文得諸侯之統將合諸侯之君驅天下之兵</hi>
<hi>以伐秦秦則亡矣天下無桓文之君故秦得以兼諸侯衛鞅始自以為知霸王之徳原其事不諭也昔周召施</hi>
<hi>善政及其死也後世思之蔽芾甘棠之詞是也嘗舍於樹下後世思其徳不忍伐其樹况害其身乎管氏奪伯</hi>
<pb n="KR3a0006_WYG_002-26b"/>
<hi>氏邑三百户無怨言今衛鞅内刻刀鋸之刑外深鈇鉞之誅歩過六尺者有罰棄灰於道者被刑一日臨渭而</hi>
<hi>論囚七百餘人渭水盡赤號哭之聲動於天地畜怨積讐比於丘山所逃莫之隐所歸莫之容身死車裂滅族</hi>
<hi>無姓其去霸王之佐亦逺矣然惠王殺之亦非也可輔而用也使衛鞅施寛平之法加之以恩申之以信庶幾</hi>
<hi>伯者之佐哉</hi>
　<lb/>
　<lb/>
　<lb/>
　鹽鐡論卷二<lb/>
</p>
<p>
</p>
  </div>
</body>
</text>
</TEI>
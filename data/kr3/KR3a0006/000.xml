<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鹽鐡論</head> <lb/>
    <p>
<pb n="KR3a0006_WYG_000-1a"/>
欽定四庫全書　　　　　子部一<lb/>
　鹽鐵論目録　　　　　　儒家類<lb/>
　　卷一<lb/>
　　　本議一　　　　　　力耕二<lb/>
　　　通有三<lb/>
　　卷二<lb/>
　　　錯幣四　　　　　　禁耕五<lb/>
　　　復古六　　　　　　非鞅七<lb/>
<pb n="KR3a0006_WYG_000-1b"/>
　　卷三<lb/>
　　　晁錯八　　　　　　刺權九<lb/>
　　　刺復十　　　　　　論儒十一<lb/>
　　　憂邊十二<lb/>
　　卷四<lb/>
　　　園池十三　　　　　輕重十四<lb/>
　　　未通十五　　　　　地廣十六<lb/>
　　　貧富十七<lb/>
<pb n="KR3a0006_WYG_000-2a"/>
　　卷五<lb/>
　　　毁學十八　　　　　褒賢十九<lb/>
　　　相刺二十<lb/>
　　卷六<lb/>
　　　殊路二十一　　　　頌賢二十二<lb/>
　　　遵道二十三　　　　論誹二十四<lb/>
　　　孝養二十五<lb/>
　　卷七<lb/>
<pb n="KR3a0006_WYG_000-2b"/>
　　　刺議二十六　　　　利議二十七<lb/>
　　　國疾二十八　　　　散不足二十九<lb/>
　　　救匱三十　　　　　鹽鐵鍼石三十一<lb/>
　　　除狭三十二<lb/>
　　卷八<lb/>
　　　疾貪三十三　　　　後刑三十四<lb/>
　　　授時三十五　　　　水旱三十六<lb/>
　　　崇禮三十七　　　　備胡三十八<lb/>
<pb n="KR3a0006_WYG_000-3a"/>
　　卷九<lb/>
　　　執務三十九　　　　能言四十<lb/>
　　　鹽鐵取下四十一　　擊之四十二<lb/>
　　　結和四十三　　　　誅秦四十四<lb/>
　　　伐功四十五　　　　西域四十六<lb/>
　　　世務四十七<lb/>
　　卷十<lb/>
　　　和親四十八　　　　繇役四十九<lb/>
<pb n="KR3a0006_WYG_000-3b"/>
　　　險固五十　　　　　論勇五十一<lb/>
　　卷十一<lb/>
　　　論功五十二　　　　論鄒五十三<lb/>
　　　論菑五十四　　　　刑徳五十五<lb/>
　　卷十二<lb/>
　　　申韓五十六　　　　周秦五十七<lb/>
　　　詔聖五十八　　　　大論五十九<lb/>
　　　雜論六十<lb/>
<pb n="KR3a0006_WYG_000-4a"/>
欽定四庫全書<lb/>
　鹽鐡論<lb/>
　　提要<lb/>
　　　　<hi>臣</hi>等謹案鹽鐡論十二卷漢桓寛撰寛字次公<lb/>
　　　　汝南人宣帝時舉為郎官至廬江太守丞昭<lb/>
　　　　帝始元六年詔郡國舉賢良文學之士問以<lb/>
　　　　民所疾苦皆請罷鹽鐡𣙜酤與御史大夫桑<lb/>
　　　　宏羊等建議相詰難寛集其所論為書凡六<lb/>
<pb n="KR3a0006_WYG_000-4b"/>
　　　　十篇篇各標目實則反覆問答諸篇皆首尾<lb/>
　　　　相屬後罷𣙜酤而鹽鐡則如舊故寛作是書<lb/>
　　　　惟以鹽鐡為名葢惜其議不盡行也書末襍<lb/>
　　　　論一篇述汝南朱子伯之言記賢良茂陵唐<lb/>
　　　　生文學魯萬生等六十餘人而最推中山劉<lb/>
　　　　子雍九江祝生於桑宏羊車千秋深著微詞<lb/>
　　　　葢其著書之大㫖所論雖食貨之事而言皆<lb/>
　　　　述先王稱六經故諸史皆列之儒家黄虞稷<lb/>
<pb n="KR3a0006_WYG_000-5a"/>
　　　　千頃堂書目改𨽻史部食貨類中循名而失<lb/>
　　　　其實矣明嘉靖癸丑華亭張之象為之註雖<lb/>
　　　　無所發明然事實亦粗具梗槩今並錄之以<lb/>
　　　　備考核焉乾隆四十三年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0006_WYG_000-6a"/>
張之象註鹽鐵論原序<lb/>
張子曰余嘗謂文學政事孔門設教判為兩科要之皆<lb/>
儒者之能事通一無間者也是故學優乃仕仕優乃學<lb/>
此烏可以偏業語之哉借所謂文學云者而不通政事<lb/>
則空言無當殆非達儒之謂矣余於桓氏鹽鐡論不獨<lb/>
好其文盖多其善言政事焉夫君子非患不文也患不<lb/>
適用耳乃世之䇿士云者徒騁章句之學而中無卓見<lb/>
牽合雷同阿狥逢迎多所顧忌不能一張膽正言吐露<lb/>
<pb n="KR3a0006_WYG_000-6b"/>
忠赤畢展其志何者大抵以干禄為累得失動心雖欲<lb/>
抗論不可得已苟如是則上負天子下負所學是尚可<lb/>
以為士乎夫士貴立志亦貴養氣志不立則中懦氣不<lb/>
養則外怯孔子曰三軍可奪帥也匹夫不可奪志也孟<lb/>
子曰我善養吾浩然之氣且云説大人則藐之勿視其<lb/>
巍巍然盖君子求諸已而已其用其舍其得其失當自<lb/>
有任其責者於我何與焉孔子欲行王道東西南北七<lb/>
十説而無所遇孟子亦奔走齊梁所如不合道之不行<lb/>
<pb n="KR3a0006_WYG_000-7a"/>
豈孔孟之罪哉然萬世之下六經昭如七篇具在道頼<lb/>
以傳至今不泯説者謂夫子賢於堯舜孟子功不在禹<lb/>
下信哉言也漢興百有餘載敦尚儒術文學賢良皆誦<lb/>
法孔孟知所自好其議罷鹽鐡酒𣙜均輸憤切時政貫<lb/>
綜國體至能以韋布直詆公卿辯難侃侃無少假借不<lb/>
降其志不餒其氣雖古稱國士何以加焉當其時雖不<lb/>
見用卒乃頼桓氏采録為書遂至不朽後之儒者試取<lb/>
而讀之不以俗學自困則志意奮揚待問而發臨文不<lb/>
<pb n="KR3a0006_WYG_000-7b"/>
遜盡言不諱将以堯舜待其君伊周待其相孔孟待其<lb/>
身又何疑懼之有如其不遇則從吾所好簟瓢陋巷帶<lb/>
索鼓琴以詠先王之風不然或撰造一家之言建不朽<lb/>
之業寄知音於後世亦可矣詩云優哉㳺哉聊以卒嵗<lb/>
此之謂也盖古之人得志則澤加於民不得志修身見<lb/>
於世達則兼善天下窮則獨善其身囂囂如也何必枉<lb/>
道求合哉夫一言之間推見心術窺測至隠若是乎言<lb/>
之不可不慎也漢武帝時頗多䇿士後先奏對各異其<lb/>
<pb n="KR3a0006_WYG_000-8a"/>
説董生一言主正公孫氏一言主和至觀其終世行業<lb/>
亦以類判如其所言自此以降則文學賢良茂陵唐生<lb/>
九江祝生劉子雄魯萬生者聲稱孝昭之世跡其行事<lb/>
雖不少概見然深考其説立意較然不詭於道其為孔<lb/>
孟之徒也必矣往余嘗師事涇野吕公西𤣥馬公學儒<lb/>
者言朂余以立志養氣之説自孔孟求之毋曲學以阿<lb/>
世及指稱漢代作者此書為最其言治理並可施設儒<lb/>
者之能事畢在是也嗟乎哲人既逝雅訓猶存不敢廢<lb/>
<pb n="KR3a0006_WYG_000-8b"/>
墜謹為註釋因著其説如此若鹽鐡終始之詳余别有<lb/>
序姑蔵之山中以俟知者此不具載云嘉靖癸丑閏三<lb/>
月朔旦雲間張之象序<lb/>
</p>
<p>
</p>
  </div>
</body>
</text>
</TEI>
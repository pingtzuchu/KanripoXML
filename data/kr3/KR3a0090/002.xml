<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張子抄釋卷二</head> <lb/>
    <p>
<pb n="KR3a0090_WYG_002-1a"/>
欽定四庫全書<lb/>
　張子抄釋卷二<lb/>
　　　　　　　　　　　　　明　吕柟　撰<lb/>
　　　正蒙中正第十<lb/>
中正然後貫天下之道此君子之所以大居正也葢得<lb/>
正則得所止得所止則可以𢎞而致於大樂正子顔淵<lb/>
知欲仁矣樂正子不致其學足以為善人信人志於仁<lb/>
無惡而已顔淵好學不倦合仁與智具體聖人獨未至<lb/>
<pb n="KR3a0090_WYG_002-1b"/>
聖人之止爾<hi>釋學能換胎移骨</hi>
大中至正之極文必能致其用約必能感而通未至於<lb/>
此其視聖人恍惚前後不可為之像此顔子之嘆乎<hi>釋博</hi>
<hi>文約禮聖學無餘事</hi>
高明不可窮博厚不可極則中道不可識葢顔子之嘆<lb/>
也君子之道成身成性以為功者也未至於聖皆行而<lb/>
未成之地爾<hi>釋成性即成身</hi>
大而未化未能有其大化而後能有其大<hi>釋化能兼大</hi>
<pb n="KR3a0090_WYG_002-2a"/>
知徳以大中為極可謂知至矣擇中庸而固執之乃至<lb/>
之之漸也惟知學然後能勉能勉然後日進而不息可<lb/>
期矣<hi>釋惟知學難知學自會不息</hi>
極其大而後中可求止其中而後大可有<hi>釋大有中中兼大</hi>
大亦聖之任雖非清和一體之偏猶未忘於勉而大爾<lb/>
若聖人則性與天道無所勉焉<hi>釋無所勉者化也</hi>
不得已當為而為之雖殺人皆義也有心為之雖善皆<lb/>
意也正已而物正大人也正已而正物猶不免有意之<lb/>
<pb n="KR3a0090_WYG_002-2b"/>
累也有意為善利之也假之也無意為善性之也由之<lb/>
也有意在善且為未盡况有意於未善耶仲尼絶四自<lb/>
始學至成徳竭兩端之敎也<hi>釋但仲尼無四者之盡耳所以與天同運</hi>
天理一貫則無意必固我之鑿意必固我一物存焉非<lb/>
誠也四者盡去則直養而無害矣<hi>釋誠無事誠之者必有事焉</hi>
妄去然後得所止得所止然後得所養而進於大矣無<lb/>
所感而起妄也感而通誠也計度而知昏也不思而得<lb/>
素也事豫則立必有教以先之盡教之善必精義以研<lb/>
<pb n="KR3a0090_WYG_002-3a"/>
之精義入神然後立斯立動斯和矣<hi>釋只是熟</hi>
博文以集義集義以正經正經然後一以貫天下之道<lb/>
<hi>釋道不外乎經經者義之所成也義者文之所具也</hi>
将窮理而不順理将精義而不徙義欲資深且習察吾<lb/>
不知其智也<hi>釋是謂不知而作</hi>
君子於天下達善達不善無物我之私循理者共悦之<lb/>
不循理者共改之改之者過雖在人如在已不忘自訟<lb/>
共悦者善雖在已葢取諸人而為必以與人焉善以天<lb/>
<pb n="KR3a0090_WYG_002-3b"/>
下不善以天下是謂達善達不善<hi>釋只是仁耳</hi>
責己者當知天下國家無皆非之理故學至於不尤人<lb/>
學之至也<hi>釋如此方得道故夫子謂知我其天</hi>
學者四失為人則失多好高則失寡不察則易苦難則<lb/>
止學者捨禮義則飽食終日無所猷為與下民一致所<lb/>
事不踰衣食之間燕㳺之樂爾<hi>釋人能自省過其學便正且勇</hi>
知至學之難易知徳也知其美惡知人也知其人且知<lb/>
德故能教人使入德仲尼所以問同而答異以此<hi>釋知徳者</hi>
<pb n="KR3a0090_WYG_002-4a"/>
<hi>能自得也故能隨感而應</hi>
洪鐘未嘗有聲由扣乃有聲聖人未嘗有知由問乃有<lb/>
知有如時雨之化者當其可乗其間而施之不待彼有<lb/>
求有為而後教之也<hi>釋亦有待求待為者</hi>
道以徳者運於物外使自化也故諭人者先其意而遜<lb/>
其志可也葢志意兩言則志公而意私爾<hi>釋謂發初心便易</hi>
有受教之心雖蠻貊可教為道既異雖黨類難相為謀<lb/>
<hi>釋只是要人信得真</hi>
<pb n="KR3a0090_WYG_002-4b"/>
大人所存葢必以天下為度故孟子教人雖貨色之欲<lb/>
親長之私達諸天下而後已<hi>釋只是有仁心故</hi>
　　　正蒙至當第十一<lb/>
至當之謂徳百順之謂福徳者福之基福者徳之致無<lb/>
入而非百順故君子樂得其道<hi>釋得道者非以徼福</hi>
浩然無害則天地合徳照無偏繫則日月合明天地同<lb/>
流則四時合序酬酢不倚則鬼神合吉凶天地合徳日<lb/>
月合明然後能無方體能無方體然後能無我<hi>釋無我亦當在</hi>
<pb n="KR3a0090_WYG_002-5a"/>
<hi>先與無我語其成也</hi>
禮器則藏諸身用無不利禮運云者語其達也禮器云<lb/>
者語其成也達與成體與用之道合體與用大人之事<lb/>
備矣禮器不泥於小者則無非禮之禮非義之義葢大<lb/>
者器則出入小者莫非時中也子夏謂大徳不踰閑小<lb/>
徳出入可也斯之謂爾<hi>釋大者不器也大徳也禮運也小者小人儒也小徳也禮器也</hi>
未能如玉不足以成徳未能成徳不足以孚天下修己<lb/>
以安人修已而不安人不行乎妻子况可愾於天下<hi>釋只</hi>
<pb n="KR3a0090_WYG_002-5b"/>
<hi>看如何成與修若解得成與修即天下可孚愾矣</hi>
制行以已非所以同乎人必物之同者已則異矣必物<lb/>
之是者已則非矣<hi>釋只當責已</hi>
能通天下之志者為能感人心聖人同乎人而無我故<lb/>
和平天下莫盛於感人心<hi>釋感人心易通天下之志難</hi>
易簡理得則知幾知幾然後經可正天下達道五其生<lb/>
民之大經乎經正則道前定事豫立不疑其所行利用<lb/>
安身之要莫先焉<hi>釋至易簡理得處豈止知幾</hi>
<pb n="KR3a0090_WYG_002-6a"/>
仁通極其性故能致養而靜以安義致行其知故能盡<lb/>
文而動以變<hi>釋仁能成性便渾然義則有斟酌條理耳</hi>
義仁之動也流於義者於仁或傷仁體之常也過於仁<lb/>
者於義或害<hi>釋仁義並行而不悖</hi>
大海無潤因暍者有潤至仁無恩因不足者有恩樂天<lb/>
安土所居而安不累於物也<hi>釋無恩者不自以為恩也</hi>
愛人然後能保其身能保其身則不擇地而安不擇地<lb/>
而安葢所達者大矣大達於天則成性成身矣<lb/>
<pb n="KR3a0090_WYG_002-6b"/>
上達則樂天樂天則不怨下學則治已治已則無尤<hi>釋治</hi>
<hi>已即樂天</hi>
不知來物不足以利用不通晝夜未足以樂天聖人成<lb/>
其徳不私其身故乾乾自强所以成之於天爾<hi>釋只是求合於</hi>
<hi>天</hi>
君子之道達諸天故聖人有所不能夫婦之智淆諸物<lb/>
故大人有所不與<hi>釋却恐分析太過</hi>
匹夫匹婦非天之聰明不成其為人聖人天聰明之盡<lb/>
<pb n="KR3a0090_WYG_002-7a"/>
者爾<hi>釋人聰明皆天也</hi>
大人者有容物無去物有愛物無狥物天之道然天以<lb/>
直養萬物代天而理物者曲成而不害其直斯盡道矣<lb/>
<hi>釋天道雖直養然中間洪纎高下亦自有曲析故聖人能盡其道似之</hi>
志大則才大事業大故曰可大又曰富有志久則氣乆<lb/>
徳性久故曰可乆又曰日新<hi>釋大便能乆</hi>
金和而玉節之則不過知運而貞一之則不流道所以<lb/>
可乆可大以其肖天地而不離也與天地不相似其違<lb/>
<pb n="KR3a0090_WYG_002-7b"/>
道也逺矣<hi>釋即一隂一陽為道之意</hi>
無不容然後盡屈伸之道至虚則無所不伸矣君子無<lb/>
所爭知幾於屈伸之感而已精義入神交伸不爭之地<lb/>
順莫甚焉利莫大焉<hi>釋容虚非求順利</hi>
天下何思何慮明屈伸之變斯盡之矣<hi>釋既明屈伸之變思慮自免</hi>
恭敬撙節退讓以明禮仁之至也愛道之極也<hi>釋以明禮為仁</hi>
<hi>道可知其心矣</hi>
將致用者幾不可緩思進徳者徙義必精此君子所以<lb/>
<pb n="KR3a0090_WYG_002-8a"/>
立多凶多懼之地乾乾徳業不少懈於趨時也<hi>釋幾一失必繆</hi>
<hi>義一違必非故常自凶懼斯免</hi>
知徳之難言知之至也孟子謂我於辭命則不能又謂<lb/>
浩然之氣難言易謂不言而信存乎徳行又以尚辭為<lb/>
聖人之道非知徳達乎是哉<hi>釋只難言便可尋究</hi>
　　　正䝉作者第十二<lb/>
作者七人伏羲神農黄帝堯舜禹湯制法興王之道非<lb/>
有述於人者也<hi>釋七人亦有述而斟酌益損則在已故曰作</hi>
<pb n="KR3a0090_WYG_002-8b"/>
以知人為難故不輕去未彰之罪以安民為難故不輕<lb/>
變未厭之君及舜而去之堯君徳故得以厚吾終舜臣<lb/>
徳故不敢不䖍其始<hi>釋四凶之誅不誅堯舜皆是</hi>
舜之孝湯武之武雖順逆不同其為不幸均矣明庶物<lb/>
察人倫然後能精義致用性其仁而行湯放桀有慚徳<lb/>
而不敢赦執中之難也如是天下有道而已在人在已<lb/>
不見其間也立賢無方也如是立賢無方此湯所以公<lb/>
天下而不疑周公所以于其身望道而必吾見也<hi>釋此皆可</hi>
<pb n="KR3a0090_WYG_002-9a"/>
<hi>以明舜湯武之心</hi>
可願可欲雖聖人之知不越盡其才以勉焉而已故君<lb/>
子之道四雖孔子自謂未能博施濟衆修己安百姓堯<lb/>
舜病諸是知人能有願有欲不能窮其願欲<hi>釋君子小人皆有願</hi>
<hi>欲其所不能窮者皆命也</hi>
　　　正蒙三十第十三<lb/>
三十器於禮非强立之謂也四十精義致用時措而不<lb/>
疑五十窮理盡性至天之命然不可自謂之至故曰知<lb/>
<pb n="KR3a0090_WYG_002-9b"/>
六十盡人物之性聲入心通七十與天同徳不思不勉<lb/>
從容中道<hi>釋此非自孔子口氣説葢舉其聖而言也</hi>
常人之學日益而不自知也仲尼學行習察異於他人<lb/>
故自十五至於七十化而知裁其徳進之盛者與<hi>釋惟心常</hi>
<hi>在學常進故能自知非常人之孟浪過也</hi>
從心莫如夣夣見周公志也不夣欲不踰矩也不願乎<lb/>
外也順之至也老而安死也故曰吾衰也久矣<hi>釋此雖非孔子</hi>
<hi>口義却是孔子實事</hi>
<pb n="KR3a0090_WYG_002-10a"/>
困而不知變民斯為下矣不待困而喻賢者之常也困<lb/>
之進人也為徳辨為感速孟子謂人有徳慧術知者存<lb/>
乎疢疾以此自古困於内無如舜困於外無如孔子以<lb/>
孔子之聖而下學於困則其蒙難正志聖徳日躋必有<lb/>
人所不及知而天獨知之者矣故曰莫我知也夫知我<lb/>
者其天乎<hi>釋君子困則愈進小人困則退矣</hi>
冉子請粟與原思為宰見聖人之用財也<hi>釋亦可觀一貫</hi>
聖人於物無畔援雖佛肸南子茍以是心至教之在我<lb/>
<pb n="KR3a0090_WYG_002-10b"/>
爾不為己甚也如是<hi>釋此便見聖人不可及常人見此等亂矣</hi>
仲尼應問雖叩兩端而竭然言必因人為變化所貴乎<lb/>
聖人之詞者以其知變化<hi>釋兩端只是一貫一貫只是變化</hi>
放鄭聲逺佞人顔回為邦禮樂法度不必教之惟損益<lb/>
三代葢所以告之也法立而能守則徳可乆業可大鄭<lb/>
聲佞人能使為邦者䘮所守故放逺之<hi>釋自古無弊法有弊人以孔子</hi>
<hi>之聖斟酌三代禮樂而猶懼鄭聲佞人况其他乎又無鄭聲佞人雖時之禮樂不害為治有鄭聲佞人雖先王</hi>
<hi>禮樂亦無如之何</hi>
<pb n="KR3a0090_WYG_002-11a"/>
天下有道則見無道則隱君子疾沒世而名不稱葢士<lb/>
而懷居不可以為士必也去無道就有道遇有道而貧<lb/>
且賤君子恥之舉天下無道然後窮居獨善不見知而<lb/>
不悔中庸所謂惟聖者能之仲尼所以獨許顔回惟我<lb/>
與爾為有是也<hi>釋君子須求其實然後方可論世之有道無道而見隠</hi>
仲由樂善故車馬衣裘喜與賢者共敝顔子樂進故願<lb/>
無伐善施勞聖人樂天故合内外而成其仁<hi>釋志立於此其後所</hi>
<hi>就大小皆因之</hi>
<pb n="KR3a0090_WYG_002-11b"/>
顔淵從師進徳於孔子之門孟子命世修業於戰國之<lb/>
際此所以潜見之不同<hi>釋徳業只是一事</hi>
　　　正蒙有徳第十四<lb/>
有徳者必有言能為有也志於仁而無惡能為無也<hi>釋有</hi>
<hi>無不並行</hi>
君子寧言之不顧不規規於非義之信寧身被困辱不<lb/>
狥人以非禮之恭寧孤立無助不失親於可賤之人三<lb/>
者知和而能以禮節之也與上有子之言文相屬而不<lb/>
<pb n="KR3a0090_WYG_002-12a"/>
相䝉者<hi>釋此發有子之未發</hi>
徳主天下之善善原天下之一善同歸治故王心一言<lb/>
必主徳故王言大<hi>釋一徳善便不雜不小</hi>
言有教動有法書一有為宵有得息有養瞬有存<hi>釋六冇盡乎一</hi>
<hi>身之學可謂造次必於仁矣</hi>
君子於民導使為徳而禁其為非不大望於愚者之道<lb/>
與禮謂道民以言禁民以行斯之謂爾<hi>釋此不可使知之之意</hi>
聚百順以事君親故曰孝者畜也又曰畜君者好君也<lb/>
<pb n="KR3a0090_WYG_002-12b"/>
<hi>釋此以畜為聚</hi>
事父母先意承志故能辨志意之異然後能教人<hi>釋志公而</hi>
<hi>意私故也</hi>
藝者日為之分義涉而不有過而不存故曰游<hi>釋游在外者也</hi>
<hi>聊以適其内耳</hi>
不穿窬義也謂非其有而取之曰盜亦義也惻隠仁也<lb/>
如天亦仁也故擴而充之不可勝用<hi>釋仁義皆有大小</hi>
自養薄於人私也厚於人私也稱其才隨其等無驕吝<lb/>
<pb n="KR3a0090_WYG_002-13a"/>
之弊斯得之矣<hi>釋自養與其過於厚無寧過於薄</hi>
困辱非憂取困辱為憂榮利非樂忘榮利為樂<hi>釋不當得者不</hi>
<hi>可致已當得者不可有</hi>
克己行法為賢樂已可法為聖聖與賢迹相近而心之<lb/>
所至有差焉辟世者依乎中庸沒世不遇而無嫌辟地<lb/>
者不懷居以害仁辟色者逺耻於将形辟言者免害於<lb/>
禍辱此為士清濁淹速之殊也辟世辟地雖聖人亦同<lb/>
然憂樂於中與賢者其次者為異故曰迹相近而心之<lb/>
<pb n="KR3a0090_WYG_002-13b"/>
所至者不同<hi>釋王仲淹亦言心跡判</hi>
弓調而後求勁焉馬服而後求良焉士必慤而後知能<lb/>
者不慤而多能譬之豺狼不可近<hi>釋不慤而能無徳之材貽害甚大</hi>
谷神能象其聲而應之非謂能報以律吕之變也猶卜<lb/>
筮叩以是言則報以是物而已易所謂同聲相應是也<lb/>
王弼謂命吕者律語聲之變非此之謂也<hi>釋聲皆氣為無處無氣觸</hi>
<hi>之即應</hi>
　　　正蒙有司第十五<lb/>
<pb n="KR3a0090_WYG_002-14a"/>
有司政之綱紀也始為政者未暇論其賢否必先正之<lb/>
求得賢才而後舉之<hi>釋得賢又有司之綱紀</hi>
野九一而助郊之外助也國中什一使自賦郊門之内<lb/>
通謂之國中田不井授故使什而自賦其一也<hi>釋張子欲行井</hi>
<hi>田之意雖於有司不忘</hi>
道千乗之國不及禮樂刑政而云節用而愛人使民以<lb/>
時言能如是則法行不能如是則法不徒行禮樂刑政<lb/>
亦制數而已爾<hi>釋禮樂刑政皆在其事内</hi>
<pb n="KR3a0090_WYG_002-14b"/>
富而不治不若貧而治大而不察不若小而察<hi>釋凡事只貴專</hi>
<hi>精</hi>
報者天下之利率徳而致善有勸不善有阻皆天下之<lb/>
利也小人私己利於不治君子公物利於治<hi>釋勸阻皆是報</hi>
　　　正蒙大易第十六<lb/>
大易不言有無言有無諸子之陋也<hi>釋易言有者必慶吉易言無者必咎</hi>
<hi>惡</hi>
易語天地隂陽情僞至隠賾而不可惡也諸子馳騁説<lb/>
<pb n="KR3a0090_WYG_002-15a"/>
辭窮高極幽而知徳者厭其言故言為非難使君子樂<lb/>
取之為貴<hi>釋易雖隱賾多為人事諸子則舍人事而閒談</hi>
易為君子謀不為小人謀故撰徳於卦雖爻有小大及<lb/>
繋辭其爻必諭之以君子之義<hi>釋易有為小人謀小人能變則君子矣</hi>
一物而兩體其太極之謂與隂陽天道象之成也剛柔<lb/>
地道法之效也仁義人道性之立也三才兩之莫不有<lb/>
乾坤之道<hi>釋乾坤作太極</hi>
開物於幾先故曰知來明患而弭其故故曰藏往極數<lb/>
<pb n="KR3a0090_WYG_002-15b"/>
知來前知也前知其變有道術以通之君子所以措於<lb/>
民者遠矣<hi>釋前知只是至誠在人情物理上求</hi>
乾之四徳終始萬物迎之隨之不見其首尾然後推本<lb/>
而言當父母萬物<hi>釋亦統天首出之義</hi>
六爻擬議各正性命故乾徳旁通不失太和而利且貞<lb/>
也顔氏求龍徳正中而未見其止故擇中庸得一善則<lb/>
拳拳服膺嘆夫子之忽焉前後也<hi>釋顔子嘆夫子之前後即是嘆天</hi>
聖人用中之極不勉而中有大之極不為其大大人望<lb/>
<pb n="KR3a0090_WYG_002-16a"/>
之所謂絶塵而奔峻極于天不可階而升者也<hi>釋只是造於高</hi>
<hi>明</hi>
庸言庸行葢天下經徳達道大人之德施於是者溥矣<lb/>
天下之文明於是者著矣然非窮變化之神以時措之<lb/>
宜則或陷於非禮之禮非義之義此顔子所以求龍徳<lb/>
正中乾乾進徳思處其極未敢以方體之常安吾止也<lb/>
<hi>釋只是常存信謹</hi>
惟君子為能與時消息順性命躬天徳而誠行之也精<lb/>
<pb n="KR3a0090_WYG_002-16b"/>
義時措故能保合太和健利且貞孟子所謂始終條理<lb/>
集大成於聖智者與易曰大明終始六位時成時乗六<lb/>
龍以御天乾道變化各正性命保合太和乃利貞其此<lb/>
之謂乎<hi>釋只是仁熟</hi>
成性則躋聖而位天徳乾九二正位於内卦之中有君<lb/>
徳矣而非上治也九五言上治者言乎天之徳聖人之<lb/>
性故捨曰君而謂之天見大人徳與位之皆造也<hi>釋君即天</hi>
<hi>耳言天以見其極也</hi>
<pb n="KR3a0090_WYG_002-17a"/>
造化之功發乎動畢達乎順形諸明養諸容載遂乎説<lb/>
潤勝乎健不匱乎勞終始乎止<hi>釋此亦八卦之序而錯言之</hi>
辭各指其所之聖人之情也指之以趨時盡利順性命<lb/>
之理臻三極之道也能從之則不陷於凶悔矣所謂變<lb/>
動以利言者也然爻有攻取愛惡本情素動因生吉凶<lb/>
悔吝而不可變者乃所謂吉凶以情遷者也能深存繋<lb/>
辭所命則二者之動見矣又有義命當吉當凶當否當<lb/>
亨者聖人不使避凶趨吉一以貞勝而不顧如大人否<lb/>
<pb n="KR3a0090_WYG_002-17b"/>
亨有隕自天過涉滅頂凶无咎損益龜不克違及其命<lb/>
亂也之類三者情異不可察<hi>釋聖人不使避凶豈有此理若至此則凶不可避矣</hi>
<hi>聖人能慎未然耳</hi>
富有者大無外也日新者久無窮也顯其聚也隠其散<lb/>
也顯且隠幽明所以存乎象聚且散推盪所以妙乎神<lb/>
<hi>釋象又比神著耳</hi>
　　　正䝉樂器第十七<lb/>
樂器有相周召之治與其有雅太公之志乎雅者正也<lb/>
<pb n="KR3a0090_WYG_002-18a"/>
直已而行正也故訊疾蹈厲者太公之事耶詩亦有雅<lb/>
亦正言而直歌之無隱諷譎諫之巧也<hi>釋人主孤立於上非相則何以</hi>
<hi>聰明然必得周召者方可不然反害治故正譎皆為相之道</hi>
象武武王初有天下象文王武功之舞歌維清以奏之<lb/>
<hi>成童學之</hi>大武武王沒嗣王象武王之功之舞歌武以奏之<lb/>
<hi>冠者舞之</hi>酌周公沒嗣王以武功之成由周公告其成於宗<lb/>
廟之歌也<hi>十三舞焉其釋此亦詩序之義可知  他篇亦有據</hi>
幽贊天地之道非聖人而能哉詩人謂后稷稼穡有相<lb/>
<pb n="KR3a0090_WYG_002-18b"/>
之道贊化育之一端也<hi>釋豈止贊其一端而已</hi>
采枲耳議酒食女子所以奉賓祭享君親者足矣又思<lb/>
酌使臣之勞推及求賢審官王季文王之心豈是過歟<lb/>
<hi>釋此亦序義可知王季文王之化其家也</hi>
甘棠初能使民不忍去中能使民不忍傷卒能使民知<lb/>
心敬而不瀆之以拜非善教寖明能取是於民哉<hi>釋拜從詩</hi>
<hi>傳恐是</hi>
九罭言王見周公當大其禮命則大人可致也<hi>釋此大夫諷王</hi>
<pb n="KR3a0090_WYG_002-19a"/>
<hi>之意乎</hi>
狼跋美周公不失其聖卒能感人心於和平也<hi>釋此説周公之</hi>
<hi>忠聖亦盡葢於赤舄上見之</hi>
九疇次敘民資以生莫先天材故首曰五行君天下必<lb/>
先正已故次五事已正然後邦得而治故次八政政不<lb/>
時舉必昏故次五紀五紀明然後時措得中故次建皇<lb/>
極求大中不可不知權故次三徳權必有疑故次稽疑<lb/>
可徵然後疑决故次庶徵福極徵然後可不勞而治故<lb/>
<pb n="KR3a0090_WYG_002-19b"/>
九以嚮勸終焉五為數中故皇極處之權過中而合義<lb/>
者也故三德處六<hi>釋張序疇猶孔子序卦乎</hi>
　　　正蒙王禘第十八<lb/>
禮不王不禘則知諸侯歳闕一祭為不禘明矣至周以<lb/>
祠為春以禴為夏宗廟歲六享則二享四祭為六矣諸<lb/>
候不禘其四享與夏商諸候夏特一祫王制謂礿則不<lb/>
禘禘則不嘗假其名以見時祀之數爾作記者不知文<lb/>
之害意過矣<hi>釋立文巧過則義失記中多有之如廟數亦然</hi>
<pb n="KR3a0090_WYG_002-20a"/>
禘於夏周為春秋嘗於夏商為秋冬作記者交舉以二<lb/>
氣對互而言爾<hi>釋禘當在四時祭數之外或舉在四時遂并論耳</hi>
庶子不祭祖<hi>不止言王考而已</hi>明其宗也<hi>明宗子/當祭之</hi>不祭禰<hi>以父為親</hi>
<hi>之極甚者故又發此文</hi>明其宗也庶子不為長子斬不繼祖與禰<lb/>
故也<hi>此以服言不以祭言故又明此條</hi>
庶子不祭殤與無後者註不祭殤者父之庶葢以殤未<lb/>
足語世數特以已不祭禰故不祭之不祭無後者祖之<lb/>
庶也雖無後以其成人備世數當祔祖以祭之已不祭<lb/>
<pb n="KR3a0090_WYG_002-20b"/>
祖故不得而祭之也祖庶之殤則自祭之也言庶孫則<lb/>
得祭其子之殤者以已為其祖矣無所附之也凡所祭<lb/>
殤者唯適子此據禮天子下祭殤五皆適子適孫之類<lb/>
故知凡殤非適皆不當特祭惟當從祖祔食無後者謂<lb/>
昆弟諸父殤與無後者如祖廟在小宗之家祭之如在<lb/>
大宗<hi>釋此言喪祭皆以宗子為重可知其生矣</hi>
殷而上七廟自祖考而下五并逺廟為祧者二無不遷<lb/>
之太祖廟至周有百世不毁之祖則三昭三穆四為親<lb/>
<pb n="KR3a0090_WYG_002-21a"/>
廟二為文武二世室并始祖而七諸侯無二祧故五大<lb/>
夫無不遷之祖則一昭一穆與祖考而三故以祖考通<lb/>
謂為太祖若祫則請於其君并高祖干祫之<hi>干祫之不當祫而時</hi>
<hi>祫之也</hi>孔註王制謂周制亦粗及之而不詳爾<hi>釋觀干祫之文則雖</hi>
<hi>庶人亦得祭其祖但廟數不同耳</hi>
祭社稷五祀百神者以百神之功報天之徳爾故以天<lb/>
事鬼神事之至也理之盡也<hi>釋此仁孝之義</hi>
祖廟未毁敎於公宫則知諸候於有服族人亦引而親<lb/>
<pb n="KR3a0090_WYG_002-21b"/>
之如家人焉<hi>釋公宫所以合族也</hi>
　　　正蒙乾稱第十九<lb/>
凡可狀皆有也凡有皆象也凡象皆氣也氣之性本虚<lb/>
而神則神與性乃氣所固有此鬼神所以體物而不可<lb/>
遺也至誠天性也不息天命也人能至誠則盡性而神<lb/>
可窮矣不息則命行而化可知矣學未至知化非真得<lb/>
也<hi>釋性神皆在氣中只一物耳故養成浩然之氣性命皆得</hi>
有無虚實通為一物者性也不能為一非盡性也飲食<lb/>
<pb n="KR3a0090_WYG_002-22a"/>
男女皆性也是烏可滅然則有無皆性也是豈無對莊<lb/>
老浮屠為説乆矣果暢真理乎<hi>釋但舉氣則天地人物皆在其中安得言無亦</hi>
<hi>安得又説有若説無除是私欲可無耳</hi>
有無一内外合<hi>庸聖同</hi>此人心之所自來也若聖人則不<lb/>
專以聞見為心故能不專以聞見為用無所不感者虚<lb/>
也感即合也咸也以萬物本一故一能合異以其能合<lb/>
異故謂之感若非有異則無合天性乾坤陰陽也二端<lb/>
故有感本一故能合天地生萬物所受雖不同皆無須<lb/>
<pb n="KR3a0090_WYG_002-22b"/>
㬰之不感所謂性即天道也<hi>釋雖他萬物出不過隂陽只隂陽便會感受其性然</hi>
<hi>也</hi>
感者性之神性者感之體<hi>在天在人其究一也</hi>惟屈伸動靜終始<lb/>
之能一也故所以妙萬物而謂之神通萬物而謂之道<lb/>
體萬物而謂之性<hi>釋神道性一也</hi>
至虚之實實而不固至靜之動動而不窮實而不固則<lb/>
一而散動而不窮則往且來<hi>釋此便是性命</hi>
性通極於無氣其一物爾命禀同於性遇乃適然焉人<lb/>
<pb n="KR3a0090_WYG_002-23a"/>
一已百人十已千然有不至猶難語性可以言氣行同<lb/>
報異猶難語命可以言遇<hi>釋言性通極於無即是無聲臭之意然亦不能離乎氣也</hi>
<hi>命自我立故以報異言遇</hi>
釋氏語實際乃知道者所謂誠也天徳也其語到實際<lb/>
則以人生為幻妄有為為疣贅以世界為䕃濁遂厭而<lb/>
不有遣而弗存就使得之乃誠而惡明者也儒者則因<lb/>
明致誠因誠致明故天人合一致學而可以成聖得天<lb/>
而未始遺人易所謂不遺不流不過者也彼語雖似是<lb/>
<pb n="KR3a0090_WYG_002-23b"/>
觀其發本要歸與吾儒二本殊歸矣道一而已此是則<lb/>
彼非此非則彼是固不當同日而語其言流遁失守窮<lb/>
大則淫推行則詖致曲則邪求之一卷之中此弊數數<lb/>
有之大率知晝夜隂陽則能知性命能知性命則能知<lb/>
聖人知鬼神彼欲直語太虚不以晝夜隂陽累其心則<lb/>
是未始見易則雖欲免隂陽晝夜之累末由也已易且<lb/>
不見又烏能更語真際捨真際而談鬼神妄也所謂實<lb/>
際彼徒能語之而已未始心解也<hi>釋釋氏原不識誠又安能論明</hi>
<pb n="KR3a0090_WYG_002-24a"/>
浮屠明鬼謂有識之死受生循環遂厭苦求免可謂知<lb/>
鬼乎以人生為妄可謂知人乎天人一物輙生取舍可<lb/>
謂知天乎孔孟所謂天彼所謂道或者指游魂為變為<lb/>
輪廻未之思也大學當先知天德知天徳則知聖人知<lb/>
鬼神今浮屠極論要歸必謂死生轉流非得道不免謂<lb/>
之悟道可乎自其説熾傳中國儒者未容窺聖學門墻<lb/>
已為引取淪胥其間指為大道其俗達之天下致善惡<lb/>
知愚男女臧獲人人著信使英才間氣生則溺耳目恬<lb/>
<pb n="KR3a0090_WYG_002-24b"/>
習之事長則師世儒宗尚之言遂㝠然被驅因謂聖人<lb/>
可不修而至大道可不學而知故未識聖人心已謂不<lb/>
必求其迹未見君子志已謂不必事其文此人倫所以<lb/>
不察庶物所以不明治所以忽徳所以亂異言滿耳上<lb/>
無禮以防其僞下無學以稽其弊自古詖淫邪遁之詞<lb/>
翕然並興一出於佛氏之門者千五百年自非獨立不<lb/>
懼精一自信有大過人之才何以正立其間與之較是<lb/>
非計得失<hi>釋説佛極盡其病矣人可以不感也</hi>
<pb n="KR3a0090_WYG_002-25a"/>
將修已必先厚重以自持厚重知學徳乃進而不固矣<lb/>
忠信進徳惟尚友而急賢欲勝已者親無如改過之不<lb/>
吝<hi>釋此解於學有次序矣</hi>
　<lb/>
　<lb/>
　<lb/>
　<lb/>
　<lb/>
<pb n="KR3a0090_WYG_002-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張子抄釋卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>張子抄釋卷一</head> <lb/>
    <p>
<pb n="KR3a0090_WYG_001-1a"/>
欽定四庫全書<lb/>
　張子抄釋卷一<lb/>
　　　　　　　　　　　　　明　吕柟　撰<lb/>
　　　西銘第一<lb/>
乾稱父坤稱母予兹藐焉乃混然中處故天地之塞吾<lb/>
其體天地之帥吾其性民吾同胞物吾與也大君者吾<lb/>
父母宗子其大臣宗子之家相也尊高年所以長其長<lb/>
慈孤弱所以幼其幼聖其合徳賢其秀也凡天下疲癃<lb/>
<pb n="KR3a0090_WYG_001-1b"/>
殘疾惸獨鰥寡皆吾兄弟之顛連而無告者也于時保<lb/>
之子之翼也樂且不憂純乎孝者也違曰悖徳害仁曰<lb/>
賊濟惡者不才其踐形惟肖者也知化則善述其事窮<lb/>
神則善繼其志不愧屋漏為無忝存心養性為匪懈惡<lb/>
㫖酒崇伯子之顧養育英才潁封人之錫類不施勞而<lb/>
底豫舜其功也無所逃而待烹申生其恭也體其受而<lb/>
歸全者參乎勇於從而順令者伯竒也富貴福澤将以<lb/>
厚吾之生也貧賤憂戚庸玉汝於成也存吾順事没吾<lb/>
<pb n="KR3a0090_WYG_001-2a"/>
寧也<hi>釋此舜欲並生之心孟子立命之意也</hi>
　　　東銘第二<lb/>
戲言出於思也戲動作於謀也發於聲見乎四肢謂非<lb/>
己心不明也欲人無己疑不能也過言非心也過動非<lb/>
誠也失於聲繆迷其四體謂己當然自誣也欲他人已<lb/>
從誣人也或者以出於心者歸咎為已戲失於思者自<lb/>
誣為已誠不知戒其出汝者引<hi>一作歸</hi>咎其不出汝者長<lb/>
傲且遂非不智孰甚焉<hi>釋君子之所以動天地感人鬼者惟誠於言行耳</hi>
<pb n="KR3a0090_WYG_001-2b"/>
　　　正䝉太和第三<lb/>
太和所謂道中涵浮沉升降動静相感之性是生絪緼<lb/>
相盪勝負屈伸之始其来也幾微易簡其究也廣大堅<lb/>
固起知於易者乾乎效法於簡者坤乎散殊而可象為<lb/>
氣清通而不可象為神不如野馬絪緼不足謂之太和<lb/>
語道者知此謂之知道學易者見此謂之見易不如是<lb/>
雖周公才美其智不足稱也已<hi>釋此理氣合一神化無二之㫖也</hi>
太虚無形氣之本體其聚其散變化之客形爾至静無<lb/>
<pb n="KR3a0090_WYG_001-3a"/>
感性之淵源有識有知物交之客感爾客感客形與無<lb/>
感無形惟盡性者一之<hi>釋性兼虚形静感</hi>
天地之氣雖聚散攻取百塗然其為理也順而不妄氣<lb/>
之為物散入無形適得吾體聚為有象不失吾常太虚<lb/>
不能無氣氣不能不聚而為萬物萬物不能不散而為<lb/>
太虚循是出入是皆不得已而然也然則聖人盡道其<lb/>
間兼體而不累者存神其至矣彼語寂滅者往而不返<lb/>
徇生執有者物而不化二者雖有間矣以言乎失道則<lb/>
<pb n="KR3a0090_WYG_001-3b"/>
均焉<hi>釋此可以觀明善而誠身矣</hi>
知虚空即氣則有無隠顯神化性命通一無二顧聚散<lb/>
出入形不形能推本所從来則深於易者也若謂虚能<lb/>
生氣則虚無窮氣有限體用殊絶入老氏有生於無自<lb/>
然之論不識所謂有無混一之常若謂萬象為太虚中<lb/>
所見之物則物與虚不相資形自形性自性形性天人<lb/>
不相待而有陷於浮屠以山河大地為見病之説此道<lb/>
不明正由懵者略知體虚空為性不知本天道為用反<lb/>
<pb n="KR3a0090_WYG_001-4a"/>
以人見之小因縁天地明有不盡則誣世界乾坤為幻<lb/>
化幽明不能舉其要遂躐等妄意而然不悟一隂一陽<lb/>
範圍天地通乎晝夜三極大中之矩遂使儒佛老莊混<lb/>
然一途語天道性命者不罔於恍惚夢幻則定以有生<lb/>
於無為窮高極微之論入徳之途不知擇術而求多見<lb/>
其蔽於詖而陷於淫矣<hi>釋此允執厥中之學易之注䟽也</hi>
氣坱然太虚升降飛揚未嘗止息易所謂絪緼莊生所<lb/>
謂生物以息相吹野馬者歟此虚實動靜之機隂陽剛<lb/>
<pb n="KR3a0090_WYG_001-4b"/>
柔之始浮而上者陽之清降而下者隂之濁其感遇聚<lb/>
散為風雨為雪霜萬品之流形山川之融結糟粕煨燼<lb/>
無非教也<hi>釋此教雖在天地實在我豈可傳不習乎</hi>
氣聚則離明得施而有形氣不聚則離明不得施而無<lb/>
形方其聚也安得不謂之客方其散也安得遽謂之無<lb/>
故聖人仰觀俯察但云知幽明之故不云知有無之故<lb/>
盈天地之間者法象而已文理之察非離不相覩也方<lb/>
其形也有以知幽之因方其不形也有以知明之故<hi>釋觀</hi>
<pb n="KR3a0090_WYG_001-5a"/>
<hi>離明足以知氣虚一體故君子之學當動與天合</hi>
氣之聚散於太虚猶氷凝釋於水知太虚即氣則無無<lb/>
故聖人語性與天道之極盡於參伍之神變易而已諸<lb/>
子淺妄有有無之分非窮理之學也<hi>釋學者氣能入虚則能盡性虚能實</hi>
<hi>氣則能踐形</hi>
凡氣清則通昏則壅清極則神故聚而有間則風行而<lb/>
聲聞具達清之驗與不行而至通之極與<hi>釋學者當革其舊染之汚</hi>
<hi>也不然則血肉之軀焉能學貫天人</hi>
<pb n="KR3a0090_WYG_001-5b"/>
由太虚有天之名由氣化有道之名合虚與氣有性之<lb/>
名合性與知覺有心之名<hi>釋心性道天一物也故學盡心則能知天</hi>
鬼神者二氣之良能也聖者至誠得天之謂神者太虚<lb/>
妙應之目凡天地法象皆神化之糟粕爾<hi>釋小人學其糟粕大人學</hi>
<hi>其聖神</hi>
兩不立則一不可見一不可見則兩之用息兩體者虚<lb/>
實也動靜也聚散也清濁也其究一而已<hi>釋君子致一故能變化無</hi>
<hi>窮</hi>
<pb n="KR3a0090_WYG_001-6a"/>
游氣紛擾合而成質者生人物之萬殊其隂陽兩端循<lb/>
環不已者立天地之大義<hi>釋仁義立萬善成</hi>
書夜者天之一息乎寒暑者天之晝夜乎天道春秋分<lb/>
而氣易猶人一寤寐而魂交魂交成夢百感紛紜對寤<lb/>
而言一身之晝夜也氣交為春萬物揉錯對秋而言天<lb/>
之晝夜也氣本之虚則湛本無形感而生則聚而有象<lb/>
有象斯有對對必反其為有反斯有仇仇必和而解故<lb/>
愛惡之情同出於太虚而卒歸於物欲倐而生忽而成<lb/>
<pb n="KR3a0090_WYG_001-6b"/>
不容有毫髪之間其神矣夫<hi>釋化物欲而愛善惡惡者聖人之學也故道符於天</hi>
<hi>地</hi>
萬物形色神之糟粕性與天道云者易而已矣心所以<lb/>
萬殊者感外物為不一也天大無外其為感者絪緼二<lb/>
端而已<hi>釋學者當存仁義仁義存則變化出矣</hi>
物之所以相感者利用出入莫知其鄉一萬物之妙者<lb/>
與氣與志天與人有交勝之理聖人在上而下民咨氣<lb/>
壹之動志也鳳凰儀志壹之動氣也<hi>釋志氣本一物</hi>
<pb n="KR3a0090_WYG_001-7a"/>
　　　正蒙參兩第四<lb/>
地所以兩分剛柔男女而效之法也天所以參一太極<lb/>
兩儀而象之性也<hi>釋學者如蓍則能圓而神如卦則能方以智蓍似天卦似地</hi>
一物兩體氣也一故神兩故化此天之所以參也<hi>釋此孔子</hi>
<hi>下學上達之義</hi>
地純隂凝聚於中天浮陽運旋於外此天地之常體也<lb/>
恒星不動純繫乎天與浮陽運旋而不窮者也日月五<lb/>
星逆天而行并包乎地者也地在氣中雖順天左旋其<lb/>
<pb n="KR3a0090_WYG_001-7b"/>
所繫辰象隨之稍遲則反移徙而右爾間有緩速不齊<lb/>
者七政之性殊也月隂精反乎陽者也故其右行最速<lb/>
日為陽精然其質本隂故其右行雖緩亦不純繫乎天<lb/>
如恒星不動金水附日前後進退而行者其理精深存<lb/>
乎物感可知矣鎮星地類然根本五行雖其行最緩亦<lb/>
不純繫乎地也火者亦隂質為陽萃焉然其氣比日而<lb/>
微故其遲倍日惟木乃歳一盛衰故歳歴一辰辰者日<lb/>
月一交之次有歳之象也<hi>釋此人倫有定位而健順五常無定施是以君子學其天</hi>
<pb n="KR3a0090_WYG_001-8a"/>
<hi>也</hi>
凡圜轉之物動必有機既謂之機則動非自外也古今<lb/>
謂天左旋此直至粗之論爾不考日月出沒恒星昏曉<lb/>
之變愚謂在天而運者惟七曜而已恒星所以為晝夜<lb/>
者直以地氣乗機左旋於中故使恒星河漢因<hi>一作回</hi>北<lb/>
為南日月因天隠見太虚無體則無以驗其遷動於外<lb/>
也<hi>釋君子當自强不息故貴知幾</hi>
天左旋處其中者順之少遲則反右矣<hi>釋横渠又有日月右轉之説恐</hi>
<pb n="KR3a0090_WYG_001-8b"/>
<hi>異時言也</hi>
地有升降日有脩短地雖凝聚不散之物然二氣升降<lb/>
其間相從而不已也陽日上地日降而下者虚也陽日<lb/>
降地日進而上者盈也此一歳寒暑之候也至於一晝<lb/>
夜之盈虚升降則以海水潮汐驗之為信然間有小大<lb/>
之差則繫日月朔望其精相感<hi>釋人之寤寐語黙動静出處亦然</hi>
日質本隂月質本陽故於朔望之際精魄反交則光為<lb/>
之食矣<hi>釋天地人事亦然</hi>
<pb n="KR3a0090_WYG_001-9a"/>
虧盈法月於人為近日逺在外故月受日光常在於外<lb/>
人視其終初如鈎之曲及其中天也如半璧然此虧盈<lb/>
之驗也<hi>釋夫感婦君感臣亦是理也</hi>
日月雖以形相物考其道則有施受健順之差焉星月<lb/>
金水受光於火日隂受而陽施也<hi>釋此本天親上本地親下之意</hi>
隂陽之精互藏其宅則各得其所安故日月之形萬古<lb/>
不變若隂陽之氣則循環迭至聚散相盪升降相求絪<lb/>
緼相揉葢相兼相制欲一之而不能此其所以屈伸無<lb/>
<pb n="KR3a0090_WYG_001-9b"/>
方運行不息莫或使之不曰性命之理謂之何哉<hi>釋交感故</hi>
<hi>乆</hi>
閏餘生於朔不盡周天之氣而世𫝊交食法與閏異術<lb/>
葢有不知而作者爾<lb/>
隂性凝聚陽性發散隂聚之陽必散之其勢均散陽為<lb/>
隂累則相持為雨而降隂為陽得則飄揚為雲而升故<lb/>
雲物班布太虚者隂為風驅斂聚而未散者也凡隂氣<lb/>
凝聚陽在内者不得出則奮撃而為雷霆陽在外者不<lb/>
<pb n="KR3a0090_WYG_001-10a"/>
得入則周旋不舍而為風其聚有逺近虚實故雷風有<lb/>
小大暴緩和而散則為霜雪雨露不和而散則為戾氣<lb/>
曀霾隂常散緩受交於陽則風雨調寒暑正<hi>釋此於風雨雷霆霜</hi>
<hi>雪之説甚明白矣</hi>
火日外光能直而施金水内光能闢而受受者隨材各<lb/>
得施者所應無窮神與形天與地之道歟<hi>釋故君子窮神而知天</hi>
木曰曲直能既曲而反伸也金曰從革一從革而不能<lb/>
自反也水火氣也故炎上潤下與隂陽升降土不得而<lb/>
<pb n="KR3a0090_WYG_001-10b"/>
制焉木金者土之華實也其性有水火之雜故木之為<lb/>
物水漬則生火然而不離也葢得土之浮華於水火之<lb/>
交也金之為物得火之精於土之燥得水之精於土之<lb/>
濡故水火相待而不相害鑠之反流而不耗葢得土之<lb/>
精實於水火之際也土者物之所以成始而成終也地<lb/>
之質也化之終也水火之所以升降物兼體而不遺者<lb/>
也<hi>釋此説五行以水火屬天金木屬地則土甚明白矣</hi>
　　　正蒙天道第五<lb/>
<pb n="KR3a0090_WYG_001-11a"/>
天道四時行百物生無非至教聖人之動無非至徳夫<lb/>
何言哉<hi>釋故君子不動而敬不言而信</hi>
天體物不遺猶仁體事無不在也禮儀三百威儀三千<lb/>
無一物而非仁也昊天曰明及爾出王昊天曰且及爾<lb/>
游衍無一物之不體也<hi>釋故至誠能配天仁人能事天</hi>
上天之載有感必通聖人之為得為而為之也<hi>釋惟至誠故天</hi>
<hi>與聖人皆能妙應物之感</hi>
天之知物不以耳目心思然知之之理過於耳目心思<lb/>
<pb n="KR3a0090_WYG_001-11b"/>
天視聽以民明威以民故詩書所謂帝天之命主於民<lb/>
心而已焉<hi>釋民外無天天外無民</hi>
神而明之存乎其人不知上天之載當存文王黙而成<lb/>
之存乎德行學者常存徳性則自然黙成而信矣存文<lb/>
王則知天載之神存衆人則知物性之神<hi>釋衆人文王與天一也觀</hi>
<hi>衆人於文王觀文王於天觀天於已</hi>
谷之神也有限故不通天下之聲聖人之神惟天故能<lb/>
周萬物而知<hi>釋聖人如太虚故不與谷神同</hi>
<pb n="KR3a0090_WYG_001-12a"/>
聖人有感無隠正猶天道之神<hi>釋天地聖人惟虚則通</hi>
形而上者得意斯得名得名斯得象不得名非得象者<lb/>
也故語道至於不能象則名言亡矣<hi>釋無名言處要在自得難以語人</hi>
　　　正蒙神化第六<lb/>
神天德化天道徳其體道其用一於氣而已<hi>釋徳與道無二氣故</hi>
<hi>曰一隂一陽之謂道分理與氣者支離矣</hi>
虚明<hi>一作靜</hi>照鑒神之明也無逺近幽深利用出入神之<lb/>
充塞無間也<hi>釋天能日月聖人能聰明其神一也</hi>
<pb n="KR3a0090_WYG_001-12b"/>
形而上者得辭斯得象矣神為不測故緩辭不足以盡<lb/>
神化為難知故急辭不足以體化<hi>釋道最難言緩急形容神化見矣故君子</hi>
<hi>於其言無所茍而已</hi>
氣有隂陽推行有漸為化合一不測為神其在人也知<lb/>
義用利則神化之事備矣徳盛者窮神則知不足道知<lb/>
化則義不足云天之化也運諸氣人之化也順夫時非<lb/>
氣非時則化之名何有化之實何施中庸曰至誠為能<lb/>
化孟子曰大而化之皆以其徳合隂陽與天地同流而<lb/>
<pb n="KR3a0090_WYG_001-13a"/>
無不通也所謂氣也者非待其蒸鬱凝聚接於目而知<lb/>
之茍健順動止浩然湛然之得言皆可名之象爾然則<lb/>
象若非氣指何為象時若非象指何為時世人取釋氏<lb/>
銷礙入空學者舍惡趨善以為化此直可為始學遣累<lb/>
者薄乎云爾豈天道神化所同語也哉<hi>釋時即象也象即氣也氣即神</hi>
<hi>化也故君子居則觀象動則觀變故徳與天地合</hi>
鬼神常不死故誠不可揜人有是心在隠微必乗間而<lb/>
見故君子雖處幽獨防亦不懈<hi>釋心即鬼神也無人無鬼神鬼神已動善惡必</hi>
<pb n="KR3a0090_WYG_001-13b"/>
<hi>露用意掩之並意亦見慎獨之語聖學之要</hi>
神化者天之良能非人能故大而位天徳然後能窮神<lb/>
知化<hi>釋學至位天徳所存不可測所應為無窮</hi>
大則不驕化則不吝<hi>釋大則無所不容化則無所不可</hi>
無我而後大大成性而後聖聖位天徳不可致知謂神<lb/>
故神也者聖而不可知<hi>釋聖神亦有生熟之分</hi>
見幾則義明動而不括則用利屈伸順理則身安而徳<lb/>
滋窮神知化與天為一豈有我所能勉哉乃徳盛而自<lb/>
<pb n="KR3a0090_WYG_001-14a"/>
致爾<lb/>
精義入神事豫吾内求利吾外也利用安身素利吾外<lb/>
致養吾内也窮神知化乃養盛自致非思勉之能强故<lb/>
崇徳而外君子未或致知也<hi>釋有致知則尚未神與化也</hi>
神不可致思存焉可也化不可助長順焉可也存虚明<lb/>
久至徳順變化達時中仁之至義之盡也知㣲知彰不<lb/>
舍而繼其善然後可以成人性矣<hi>釋成性與天命合何神不存何化不順</hi>
知神而後能饗帝饗親見易而後能知神是故不聞性<lb/>
<pb n="KR3a0090_WYG_001-14b"/>
與天道而能制禮作樂者末矣<hi>釋帝與親神所由授也易所由行也禮樂所由</hi>
<hi>出也</hi>
敦厚而不化有體而無用也化而自失焉狥物而䘮已<lb/>
也大徳敦化然後仁智一而聖人之事備性性為能存<lb/>
神物物為能過化<hi>釋性性者盡已之性也物物者盡物之性也未有能盡已之性而不能盡</hi>
<hi>物之性者也</hi>
無我然後得正已之盡存神然後妙應物之感範圍天<lb/>
地之化而不過過則溺於空淪於靜既不能存夫神又<lb/>
<pb n="KR3a0090_WYG_001-15a"/>
不能知夫化矣<hi>釋不過處便可觀神化</hi>
義以反經為本經正則精仁以敦化為深化行則顯義<lb/>
入神動一靜也仁敦化靜一動也仁敦化則無體義入<lb/>
神則無方<hi>釋仁義者神化之别名也何體方之有</hi>
　　　正蒙動物第七<lb/>
動物本諸天以呼吸為聚散之漸植物本諸地以隂陽<lb/>
升降為聚散之漸物之初生氣日至而滋息物生既盈<lb/>
氣日反而游散至之謂神以其伸也反之謂鬼以其歸<lb/>
<pb n="KR3a0090_WYG_001-15b"/>
也<hi>釋語黙動靜死生存亡亦不得已而然乎故學貴存神</hi>
氣於人生而不離死而游散者謂魂聚成形質雖死而<lb/>
不散者謂魄<hi>釋魂係於天魄係於地故有曰天命無曰地命</hi>
海水凝則氷浮則漚然氷之才漚之性其存其亡海不<lb/>
得而與焉推是足以究死生之説<hi>伊川程子改與為有  釋無海則亦不能</hi>
<hi>為氷漚無漚氷則亦不害為海也</hi>
生有先後所以為天序小大髙下相並而相形焉是謂<lb/>
天秩天之生物也有序物之既形也有秩知序然後經<lb/>
<pb n="KR3a0090_WYG_001-16a"/>
正知秩然後禮行<hi>釋經道其常禮道其變常以變運變以常生</hi>
物無孤立之理非同異屈伸終始以發明之則雖物非<lb/>
物也事有始卒乃成非同異有無相感則不見其成不<lb/>
見其成則雖物非物故曰屈伸相感而利生焉<hi>釋日月之升降</hi>
<hi>山川之流峙隂陽寒暑之往來其為是乎不然則不利</hi>
賢才出國将昌子孫才族将大<hi>釋至誠如神者觀於此也</hi>
寤形開而志交諸外也夣形閉而氣專乎内也寤所以<lb/>
知新於耳目夢所以縁舊於習心醫謂飢夢取飽夣與<lb/>
<pb n="KR3a0090_WYG_001-16b"/>
凡寤夣所感專語氣於五藏之變容有取焉爾<hi>釋高宗之夣傅</hi>
<hi>説孔子之夢周公皆心藏正而諸藏隨之也</hi>
聲者形氣相軋而成兩氣者谷響雷聲之類兩形者桴<lb/>
皷叩擊之類形軋氣羽扇嚆矢之類氣軋形人聲笙簧<lb/>
之類是皆物感之良能人皆習知而不察者爾<hi>釋風雷言語皆</hi>
<hi>相軋而然也其有曲折大小則存乎志焉耳故古之以道鳴者雖天地日月皆隨我矣</hi>
　　　正䝉誠明第八<lb/>
誠明所知乃天徳良知非聞見小知而已<hi>釋此誠則明矣然亦自聞</hi>
<pb n="KR3a0090_WYG_001-17a"/>
<hi>見積來</hi>
天人異用不足以言誠天人異知不足以盡明所謂誠<lb/>
明者性與天道不見乎小大之别也<hi>釋性在我天道亦非皆在天</hi>
義命合一存乎理仁智合一存乎聖動靜合一存乎神<lb/>
隂陽合一存乎道性與天道合一存乎誠<hi>釋理聖神誠一也</hi>
性者萬物之一源非有我之得私也惟大人為能盡其<lb/>
道是故立必俱立知必周知愛必兼愛成不獨成彼自<lb/>
蔽塞而不知順吾理者則亦末如之何矣<hi>釋此亦西銘之意</hi>
<pb n="KR3a0090_WYG_001-17b"/>
天能為性人能為謀大人盡性不以天能為能而以人<lb/>
謀為能故曰天地設位聖人成能<hi>釋此君子不謂命也</hi>
天所性者通極於道氣之昏明不足以蔽之天所命者<lb/>
通極於性遇之吉凶不足以戕之不免乎蔽之戕之者<lb/>
未之學也性通乎氣之外命行乎氣之内氣無内外假<lb/>
有形而言爾故思知人不可不知天盡其性然後能至<lb/>
於命<hi>釋性命皆氣為也内外㣲顯一致其曰性通乎氣之外者性能帥乎氣而變化之也</hi>
天性在人正猶水性之在氷凝釋雖異為物一也受光<lb/>
<pb n="KR3a0090_WYG_001-18a"/>
有小大昏明其照納不二也<hi>釋性無大小氣有昏明故變其氣之昏則性存</hi>
性其總合兩也命其受有則也不極總之要則不至受<lb/>
之分盡性窮理而不可變乃吾則也天所自不能已者<lb/>
謂命不能無感者謂性雖然聖人猶不以所可憂而同<lb/>
其無憂者有相之道存乎我也<hi>釋故盡性可以立命</hi>
湛一氣之本攻取氣之欲口腹於飲食鼻舌於臭味皆<lb/>
攻取之性也知德者屬厭而已不以嗜欲累其心不以<lb/>
小害大末䘮本焉爾<hi>釋養性則氣清湛道心為主也徇氣則性鑿䘮人心惟危也</hi>
<pb n="KR3a0090_WYG_001-18b"/>
心能盡性人能𢎞道也性不知檢其心非道𢎞人也<hi>釋心</hi>
<hi>主氣血性所由生才所由出也</hi>
性於人無不善繫其善反不善反而已過天地之化不<lb/>
善反者也命於人無不正繫其順與不順而已行險以<lb/>
僥倖不順命者也<hi>釋性本化也命本順也</hi>
形而後有氣質之性善反之則天地之性存焉故氣質<lb/>
之性君子有弗性者焉<hi>釋天地之性善而已亦只在氣質之性中</hi>
人之剛柔緩急有才與不才氣之偏也天本參和不偏<lb/>
<pb n="KR3a0090_WYG_001-19a"/>
養其氣反之本而不偏則盡性而天矣性未成則善惡<lb/>
混故亹亹而繼善者斯為善矣惡盡去則善因以存故<lb/>
舍曰善而曰成之者性<hi>釋此後天而求復先天之道</hi>
徳不勝氣性命於氣徳勝其氣性命於徳窮理盡性則<lb/>
性天徳命天理氣之不可變者獨死生脩夭而已故論<lb/>
死生則曰有命以言其氣也語富貴則曰在天以言其<lb/>
理也此大徳所以必受命易簡理得而成位乎天地之<lb/>
中也所謂天理也者能悦諸心能通天下之志之理也<lb/>
<pb n="KR3a0090_WYG_001-19b"/>
能使天下悦且通則天下必歸焉不歸焉者所乘所遇<lb/>
之不同如仲尼與繼世之君也舜禹有天下而不與焉<lb/>
者正謂天理馴致非氣禀當然非志意所與也必曰舜<lb/>
禹云者餘非乗勢則求焉者也<hi>釋惟大徳為能知性命故程子曰盡性便可至</hi>
<hi>命</hi>
利者為神滯者為物是故風雷有象不速於心心禦見<lb/>
聞不𢎞於性<hi>釋性通則耳目自靈心竅自開不疾而速風雷不足以喻之矣</hi>
在帝左右察天理而左右也天理者時義而已君子教<lb/>
<pb n="KR3a0090_WYG_001-20a"/>
人舉天理以示之而已其行已也述天理而措之<hi>釋時義通</hi>
<hi>乎人已</hi>
和樂道之端乎和則可大樂則可久天地之性久大而<lb/>
已矣<lb/>
莫非天也陽明勝則徳性用隂濁勝則物欲行領惡而<lb/>
全好者其必由學乎<hi>釋親賢友善則道明</hi>
　　　正蒙大心第九<lb/>
大其心則能體天下之物物有未體則心為有外世人<lb/>
<pb n="KR3a0090_WYG_001-20b"/>
之心止於聞見之狹聖人盡性不以見聞梏其心其視<lb/>
天下無一物非我孟子謂盡心則知性知天以此天大<lb/>
無外故有外之心不足以合天心見聞之知乃物交而<lb/>
知非徳性所知徳性所知不萌於見聞<hi>釋心盡亦由多見多聞中來但</hi>
<hi>不溺於見聞則知天</hi>
人謂已有知由耳目有受也人之有受由内外之合也<lb/>
知合内外於耳目之外則其知也過人逺矣<hi>釋耳目之外者心與</hi>
<hi>天也其内亦通於心</hi>
<pb n="KR3a0090_WYG_001-21a"/>
天之明莫大於日故有目接之不知其幾萬里之高也<lb/>
天之聲莫大於雷霆故有耳屬之莫知其幾萬里之逺<lb/>
也天之不禦莫大於太虚故心知廓之莫究其極也人<lb/>
病以其耳目見聞累其心而不務盡其心故思盡其心<lb/>
者必知心所從來而後能<hi>釋心自太虚来故與太虚同耳目皆白是通焉耳</hi>
體物體身道之本也身而體道其為人也大矣道能物<lb/>
身故大不能物身而累於身則藐乎其卑矣能以天體<lb/>
身則能體物也不疑<hi>釋係自處大小如何大則天小則物</hi>
<pb n="KR3a0090_WYG_001-21b"/>
成心忘然後可與進於道<hi>成心者私意也</hi>化則無成心矣成心<lb/>
者意之謂與<hi>釋成心者因心所欲而遂成之也即人心惟危</hi>
以我視物則我大以道體物我則道大故君子之大也<lb/>
大於道大於我者容不免狂而已<hi>釋病起白是道進自虚</hi>
釋氏不知天命而以心法起滅天地以小緣大以末緣<lb/>
本其不能窮而謂之幻妄真所謂疑氷者歟<hi>釋只是淫蔽</hi>
釋氏妄意天性而不知範圍天用反以六根之微因緣<lb/>
天地明不能盡則誣天地日月為幻妄蔽其用於一身<lb/>
<pb n="KR3a0090_WYG_001-22a"/>
之小溺其志於虚空之大此所以語大語小流遁失中<lb/>
其過於大也塵芥六合其蔽於小也夣幻人世謂之窮<lb/>
理可乎不知窮理而謂盡性可乎謂之無不知可乎塵<lb/>
芥六合謂天地為有窮也夢幻人世明不能究所從也<lb/>
<hi>釋釋氏只欲自生不管人故輙自是不求人</hi>
　<lb/>
　<lb/>
　<lb/>
<pb n="KR3a0090_WYG_001-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　張子抄釋卷一<lb/>
</p>
<p>
</p>
  </div>
</body>
</text>
</TEI>
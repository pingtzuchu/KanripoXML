<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3g0051_WYG_000-1a"/>
欽定四庫全書<lb/>
御製協紀辯方書序<lb/>
粤昔帝堯命羲和敬授人時厥民知析因夷隩之節後<lb/>
聖有作推而彌廣至於外事用剛日内事用柔日此皆<lb/>
載之經典百王不易者也厥後濫觴日以訛謬術士以<lb/>
吉凶禍福之說震驚朕師不可方物如褚少孫補史記<lb/>
所稱彼家云吉此家云凶彼家云小吉此家云大凶茫<lb/>
乎不知其畔岸漢武以來已如聚訟而荀悅王充輩斥<lb/>
<pb n="KR3g0051_WYG_000-1b"/>
為理之所無弃而勿論者也雖然天以日月行四時人<lb/>
奉天而時若嚮明而治嚮晦而息后王君公所以奉若<lb/>
天道也日出而作日入而息羣黎百姓所以奉若天道<lb/>
也否則不能晨夜不夙則暮詩人譏焉人人所知也然<lb/>
則舉大事動大衆協乎五紀辨乎五方以順天地之性<lb/>
豈無寸分節解以推極其至精至微之理者歟其支離<lb/>
蒙昧拘牽謬悠之說乃術士之過而非可因噎而廢食<lb/>
者也欽天監舊有選擇通書刻於康熙二十二年其書<lb/>
<pb n="KR3g0051_WYG_000-2a"/>
　　成於星官之手因訛襲謬見之施行往往舉矛刺盾<lb/>
皇祖聖祖仁皇帝知其荒率不可以訓曾纂為星厯考原一<lb/>
　　書刋刻頒行而未將監本改正葢以待夫後人<lb/>
聖人之心慎而又慎如此也以諭監臣監臣曰通書之謬允<lb/>
　　宜改正朕因其請謂及今猶有莊親王等數人曾經<lb/>
皇祖指授稍明此理使此時不加訂正恐後此益復無可任<lb/>
　　使爰命編輯成書頒布天下較之舊本謬說少除然俗<lb/>
　　所久沿則亦不能盡去便民用也命名曰協紀辨方書<lb/>
<pb n="KR3g0051_WYG_000-2b"/>
　　夫協紀辨方者敬天之紀敬地之方也一作止一語黙<lb/>
　　天地實式臨之况其大乎如曰如是則吉如是則凶如<lb/>
　　是則福如是則禍則明者所弗道也雖然敬不敬之間<lb/>
　　吉凶禍福隨之矣是為序<lb/>
　　乾隆六年十二月望日<lb/>
<pb n="KR3g0051_WYG_000-3a"/>
　　　奏議<lb/>
　　　欽天監監正兼佐領<hi>臣</hi>進愛謹<lb/>
　　奏為請<lb/>
　㫖重修選擇通書萬年書以昭畫一以垂永久事竊惟<lb/>
　　　隂陽選擇書籍繁多彼此參差最難考定康熙二<lb/>
　　　十二年<lb/>
聖祖仁皇帝<lb/>
特命九卿詹事科道㑹議照依前定選擇通書萬年書遵<lb/>
<pb n="KR3g0051_WYG_000-3b"/>
　　　行仍取通書大全内二十四條附入選擇通書彚<lb/>
　　　為一部與萬年書一同永逺遵行臣監遵奉編校<lb/>
　　　繕成十卷擬名<lb/>
欽定選擇通書進呈<lb/>
御覽奉<lb/>
㫖依議欽遵在案惟是從來選擇諸書皆未考究根源<hi>臣</hi>
　　　監當年編校亦止照依舊本<lb/>
聖祖仁皇帝道通法象學貫天人康熙五十二年<lb/>
<pb n="KR3g0051_WYG_000-4a"/>
　　大内蒙養齋開局<lb/>
命和碩莊親王率同翰林何國宗梅㲄成等恭編<lb/>
御製算法律吕諸書併發曹震圭所著厯事明原著同大<lb/>
　　　學士李光地重加考訂<lb/>
親加披覽<lb/>
賜名御定星厯考原<lb/>
頒賜<hi>臣</hi>監<hi>臣</hi>等欽遵考校始知從前選擇通書内尚有傳<lb/>
　　　譌即萬年書與選擇通書亦未畫一除時憲書紀<lb/>
<pb n="KR3g0051_WYG_000-4b"/>
　　　年九宫已奉<lb/>
特㫖改正外其餘參差錯誤之處甚多因係久經九卿定<lb/>
　　　議遵行之書未敢遽議更改今<hi>臣</hi>監開設增修時<lb/>
　　　憲算書館和碩莊親王現在總理梅㲄成何國宗<lb/>
　　　現在總裁<hi>臣</hi>蒙<lb/>
　皇上天恩特授監正職叨協理館事所有<hi>臣</hi>監選擇通<lb/>
　　　書萬年書參差錯誤之處應請一併考訂重修庶<lb/>
　　　可昭畫一而垂永久倘蒙<lb/>
<pb n="KR3g0051_WYG_000-5a"/>
皇上恩准請以梅㲄成何國宗為總裁<hi>臣</hi>監監副李廷<lb/>
　　耀專司選擇請以為副總裁再量選<hi>臣</hi>監通曉選<lb/>
　　擇官生十員分修校録除現今在館各員已蒙<lb/>
聖恩賞給桌飯銀兩外其餘亦請照例支給應用紙張<lb/>
　　等項照例該處支取書成之日進呈<lb/>
御覽恭請<lb/>
欽定一併交<lb/>
　武英殿刋刻頒行所有應改條目關係神煞及合婚<lb/>
<pb n="KR3g0051_WYG_000-5b"/>
　　俗論應行刪去之處<hi>臣</hi>監未敢擅便謹另單臚列<lb/>
　　伏乞<lb/>
皇上睿鑒勅部定議<hi>臣</hi>監遵奉施行為此謹<lb/>
　奏請<lb/>
㫖<lb/>
　　　計　開<lb/>
　　一天徳乃月建三合五行中和之氣孟月用隂干<lb/>
　　季月用陽干仲月用庫宫如申子辰月三合水局<lb/>
<pb n="KR3g0051_WYG_000-6a"/>
　　申孟月以癸為天徳辰季月以壬為天徳子仲月<lb/>
　　以巽為天徳水庫在辰屬巽宫也天徳不用地支<lb/>
　　故不用辰而用巽通書子月巳月誤載天徳宜改<lb/>
　　正<lb/>
　　一月恩乃月建所生之氣陽月生陽干隂月生隂<lb/>
　　干通書五月丙戌日十二月甲子日誤載月恩宜<lb/>
　　改正<lb/>
　　一喜神乃取時干見丙如甲日丙寅時則以寅時<lb/>
<pb n="KR3g0051_WYG_000-6b"/>
　　為喜神論方向則以寅屬艮即以艮方為喜神是<lb/>
　　方向原從時起通書以丑寅皆屬艮誤以甲日丑<lb/>
　　時亦為喜神逐日皆誤俱宜改正<lb/>
　　一復日乃月建所同之干如正月建寅為陽木而<lb/>
　　甲亦陽木故正月以甲日為復日七月建申為陽<lb/>
　　金而庚亦陽金故七月以庚日為復日世俗作為<lb/>
　　歌訣云正七連庚甲通書因誤以正月之庚日七<lb/>
　　月之甲日皆為復日逐月皆誤俱宜改正<lb/>
<pb n="KR3g0051_WYG_000-7a"/>
　　一九空乃月建三合庫地對衝之日如寅午戌月<lb/>
　　合火局火庫在戌故以辰日為九空通書九空誤<lb/>
　　為寅午戌月辰卯寅日卯未亥月丑子亥日辰申<lb/>
　　子月戌酉申日己酉丑月未午巳日俱宜改正<lb/>
　　一大敗乃月建三合五行沐浴如寅午戌月合火<lb/>
　　局火長生在寅沐浴在卯故寅午戌月以卯日為<lb/>
　　大敗日通書誤以春卯夏午秋酉冬子為大敗日<lb/>
　　俱宜改正<lb/>
<pb n="KR3g0051_WYG_000-7b"/>
　　一蠶官蠶室蠶命乃取歳方生養之地如歳在東<lb/>
　　方寅卯辰屬木木養于戌為蠶官生于亥為蠶命<lb/>
　　乾在戌亥之間為蠶室通書蠶命惟寅午二年合<lb/>
　　餘年俱誤宜改正<lb/>
　　一男女合婚以生命之九宫配卦爻之變動六爻<lb/>
　　不動為歸魂一爻變為五鬼二爻變為福徳三爻<lb/>
　　變為絶體四爻變為天醫五爻變為生氣游魂卦<lb/>
　　為游魂歸魂卦為絶命牽合非倫至年命神煞雖<lb/>
<pb n="KR3g0051_WYG_000-8a"/>
　　亦附㑹五行然非祿命之理如以年命之納音五<lb/>
　　行生于死墓絶之三月為男妨妻女妨夫尤屬妄<lb/>
　　誕愚民拘牽俗論往往婚姻失時應請刪去<lb/>
　　一紅沙日忌嫁娶上兀下兀四不祥日忌上官選<lb/>
　　擇通書皆不載萬年書亦不載紅沙<hi>臣</hi>監舊例註<lb/>
　　時憲書時按期添入查紅沙乃己酉丑金局日孟<lb/>
　　月巳日仲月酉日季月丑日相傳又誤以為孟月<lb/>
　　酉日仲月巳日甚屬無當上兀下兀乃俗傳小六<lb/>
<pb n="KR3g0051_WYG_000-8b"/>
　　壬之留連赤口日陽年正月初一日起小吉隂年<lb/>
　　正月初一日起留連按日順數尤為荒陋四不祥<lb/>
　　乃從朔日取對七為衝隔三為破自初一順數初<lb/>
　　四日為隔三初七日為對七十六日又為隔三十<lb/>
　　九日又為對七二十八日又為隔三故皆為四不<lb/>
　　祥日不論月建與干支而以月朔定衝破甚屬不<lb/>
　　經應請一併刪去等因于乾隆四年七月二十七<lb/>
　　日交與奏事郎中張文彬等轉奏本日奉<lb/>
<pb n="KR3g0051_WYG_000-9a"/>
　㫖該部議奏欽此<lb/>
　　　禮部謹<lb/>
　　題為遵<lb/>
　㫖議奏事該<hi>臣</hi>等議得欽天監監正進愛條奏重修選<lb/>
　　　擇通書萬年書以昭畫一以垂永久一摺據進愛<lb/>
　　　奏稱從來選擇諸書皆未考究根源<hi>臣</hi>監當年編<lb/>
　　　校亦止照依舊本康熙五十二年<lb/>
命和碩莊親王等恭編<lb/>
<pb n="KR3g0051_WYG_000-9b"/>
御製算法律吕諸書<lb/>
賜名御定星厯考原<lb/>
頒賜<hi>臣</hi>監<hi>臣</hi>等欽遵考校始知從前選擇通書内尚有傳<lb/>
　　　譌即萬年書與選擇通書亦未畫一除時憲書紀<lb/>
　　　年九宫已奉<lb/>
特㫖改正外其餘參差錯誤之處甚多因係九卿定議遵<lb/>
　　　行之書未敢遽議更改今<hi>臣</hi>監開設增修時憲算<lb/>
　　　書館和碩莊親王現在總理梅㲄成何國宗現在<lb/>
<pb n="KR3g0051_WYG_000-10a"/>
　　總裁所有選擇通書萬年書參差錯誤之處應請<lb/>
　　一併考訂重修請以梅㲄成何國宗為總裁監副<lb/>
　　李廷耀專司選擇請以為副總裁再量選<hi>臣</hi>監通<lb/>
　　曉選擇官生十員分修校録除現今在館各員已<lb/>
　　蒙賞給桌飯銀兩外其餘亦請照例支給應用紙<lb/>
　　張等項照例該處支取書成之日交<lb/>
　武英殿刋刻頒行所有應改條目關係神煞及合婚<lb/>
　　俗論應行刪去之處另單臚列伏乞<lb/>
<pb n="KR3g0051_WYG_000-10b"/>
皇上睿鑒勅部定議等語查選擇通書紀隂陽之正協<lb/>
　　剛柔之宜究象數本原以順時趨事載入時憲昭<lb/>
　　示萬方誠宜考校精詳歸於至當今該監既稱尚<lb/>
　　有參差錯誤之處應仍請<lb/>
勅交總理增修時憲算書館和碩莊親王總裁梅㲄成<lb/>
　　何國宗等一併考訂重修至稱監副李廷耀專司<lb/>
　　選擇請以為副總裁等語查監正進愛現在協理<lb/>
　　館事監副李廷耀選擇既係專司自宜令其協同<lb/>
<pb n="KR3g0051_WYG_000-11a"/>
　　辦理其請以為副總裁之處無庸議至分修校録<lb/>
　　不可乏員應如所請令該監於通曉選擇之挈壺<lb/>
　　正博士天文生挑取十員其桌飯銀兩併應用紙<lb/>
　　張等項照該館例支取報銷所有单内應改條目<lb/>
　　交與該館詳核訂正務於畫一可垂永久書成之<lb/>
　　日進呈<lb/>
御覽恭候<lb/>
欽定一併交與<lb/>
<pb n="KR3g0051_WYG_000-11b"/>
　武英殿刋刻頒行可也等因於乾隆四年八月二十<lb/>
　　六日題本月二十九日奉<lb/>
㫖依議欽此<lb/>
　　總理増修時憲算書館事務和碩莊親王<hi>臣</hi>允禄謹<lb/>
　奏為請<lb/>
㫖事竊<hi>臣</hi>館奉<lb/>
㫖重修萬年時憲書選擇通書務期考據精詳校訂明<lb/>
　　確方可昭示天下垂諸永久但神煞宜忌各有根<lb/>
<pb n="KR3g0051_WYG_000-12a"/>
　　源而諸本吉凶多相矛盾<hi>臣</hi>等現將各神宜忌之<lb/>
　　事與各事宜忌之神悉心參互考訂正其譌謬去<lb/>
　　其重複分派在館各員重加修註此外根據未詳<lb/>
　　彼此互異之處尚多查内閣學士張照學問淹博<lb/>
　　家多藏書且素日亦留心神煞選擇之事伏乞<lb/>
皇上天恩准令張照兼<hi>臣</hi>館總裁行走遇有考訂之處<lb/>
　　與梅㲄成何國宗一同商酌辦理於<hi>臣</hi>館事務實<lb/>
　　有裨益為此謹<lb/>
<pb n="KR3g0051_WYG_000-12b"/>
　奏請<lb/>
㫖等因於乾隆五年二月初九日交與奏事郎中張文<lb/>
　　彬等轉奏本日奉<lb/>
㫖好欽此<lb/>
　　總理增修時憲算書館事務和碩莊親王<hi>臣</hi>允禄等謹<lb/>
　奏為請<lb/>
㫖事竊<hi>臣</hi>館奉<lb/>
㫖重修選擇通書萬年書先據欽天監監正<hi>臣</hi>進愛奏<lb/>
<pb n="KR3g0051_WYG_000-13a"/>
　　　稱應改條目關係神煞及合婚俗論應行刪去之<lb/>
　　　處另单臚列伏乞<lb/>
　皇上睿鑒勅部定議經禮部議覆单内應改條目交與<lb/>
　　　該館詳核訂正務歸畫一可垂永久奉<lb/>
　㫖依議欽此欽遵<hi>臣</hi>等謹按圖書為五行生尅之原卦<lb/>
　　　疇為吉凶變化之本聖人作卜筮以前民用即選<lb/>
　　　擇之道所由昉也術數之家更相推衍神煞之名<lb/>
　　　愈多而選擇愈無準的恭查康熙二十二年為葉<lb/>
<pb n="KR3g0051_WYG_000-13b"/>
　　　鍾龍誣告王府動土一案奉<lb/>
聖祖仁皇帝諭㫖隂陽選擇書籍浩繁吉凶禍福多相矛<lb/>
　盾且事屬渺茫難以憑信若各據一書偏執己見捏造<lb/>
　大言恣相告訐將來必致誣訟繁興作何立法永行無<lb/>
　弊著九卿詹事科道㑹同確議具奏欽此<lb/>
聖言煌煌萬世為則矣但當時定議之臣雖經刪其矛盾<lb/>
　　　而尚多未盡應用神煞亦未考據本原<hi>臣</hi>等悉心<lb/>
　　　考訂務求其理而得其合正其舛誤加之解說因<lb/>
<pb n="KR3g0051_WYG_000-14a"/>
　　　見其荒誕錯誤尚有出於<hi>臣</hi>進愛所奏之外而必<lb/>
　　　不可不改者春秋傳云國之大事在祀與戎今通<lb/>
　　　書祭祀用神在日查所謂神在日者全無理解及<lb/>
　　　檢道藏乃云許真君奏玉帝而定之荒誕已甚通<lb/>
　　　書出軍忌九醜日今查九醜出於六壬凡十日每<lb/>
　　　日各有一時為九醜乃選時之法而通書誤以選<lb/>
　　　時為選日大事尚然其小者又無論矣他如嫁娶<lb/>
　　　周堂五姓修宅之類悉屬荒唐謬說而載在時憲<lb/>
<pb n="KR3g0051_WYG_000-14b"/>
　　　書内又如天徳月徳乃上吉之日諸事皆宜今註<lb/>
　　　時憲書天徳日止宜修造動土月徳日止宜修造<lb/>
　　　動土宴樂上官殊於名義不合其餘吉凶宜忌亦<lb/>
　　　多類此兹當奉<lb/>
　㫖重修之時<hi>臣</hi>等又經查出自應一併釐定昔年時憲<lb/>
　　　書内九宫錯誤<lb/>
聖祖仁皇帝特諭欽天監具題改正有例可循但事重司<lb/>
　　　天議須衆允且於時憲書内多所更定大典攸關<lb/>
<pb n="KR3g0051_WYG_000-15a"/>
　　<hi>臣</hi>等謹將一切應刪應改之處與欽天監官員公<lb/>
　　同商酌另單開列恭呈<lb/>
御覽伏乞<lb/>
皇上睿鑒勅下大學士九卿定議施行<hi>臣</hi>等未敢擅便<lb/>
　　為此謹<lb/>
　奏請<lb/>
㫖<lb/>
　　　計　開<lb/>
<pb n="KR3g0051_WYG_000-15b"/>
　　一時憲書載五姓修宅以五音分五姓始於漢時<lb/>
　　䜟緯之說託之孔子歴代以來諸儒駁論不勝枚<lb/>
　　舉即使其說果是則自今日以溯黄帝民間姓氏<lb/>
　　屢改豈能猶合本音況實無義理徒滋拘忌應刪<lb/>
　　去<lb/>
　　一男女合婚<hi>臣</hi>進愛已經奏請刪去至其嫁娶大<lb/>
　　利月及周堂日亦屬不經皆術士之妄說也查大<lb/>
　　利月以女命為主陽年本命前一月隂年本命後<lb/>
<pb n="KR3g0051_WYG_000-16a"/>
　　一月為大利次月妨媒次月妨翁姑次月妨女父<lb/>
　　母次月妨夫次月妨女本身惟妨本身月為女之<lb/>
　　本命與其對衝然選擇亦無專取本命年支一字<lb/>
　　之例餘更無義可推至于周堂載在時憲書以乾<lb/>
　　為翁坎為第艮為竈震為婦巽為㕑離為夫坤為<lb/>
　　姑兌為堂大月從夫順數小月從婦逆數遇第堂<lb/>
　　㕑竈為吉遇翁姑夫婦則妨其人並不論本命與<lb/>
　　日干支尤屬無理細按其圖合於儀禮成婚之次<lb/>
<pb n="KR3g0051_WYG_000-16b"/>
　　日新婦盥饋而舅姑饗婦之位次其所為翁姑夫<lb/>
　　婦者各人所立之方向也宅與堂者宅為坎宅堂<lb/>
　　為坐西朝東之堂行禮之所古人堂室如是也有<lb/>
　　㕑又有竈者㕑為女氏之行㕑所以饋舅姑竈為<lb/>
　　男氏之爨竈所以饗新婦婦在震方則㕑竈在艮<lb/>
　　巽乃便也此豈得有吉凶生於其間耶查月有十<lb/>
　　二而忌者居其十而兩月六十日中忌者又居其<lb/>
　　半是使民間可以婚嫁之日至少也不便於民莫<lb/>
<pb n="KR3g0051_WYG_000-17a"/>
　　此為甚亦應刪去<lb/>
　　一時憲書載太白遊方不宜抵向其法每月一日<lb/>
　　十一日二十一日在正東二日十二日二十二日<lb/>
　　在東南以次轉至東北八方既周則以九日十九<lb/>
　　日二十九日為在中宫十日二十日三十日為在<lb/>
　　天查太白星隨太陽出入前引後從總不逺離太<lb/>
　　陽右行太白豈能左行以算術求之萬不能符考<lb/>
　　其根原出於西域日時吉凶善惡宿曜經徧查釋<lb/>
<pb n="KR3g0051_WYG_000-17b"/>
　　藏並無此經不知其出何印度但彼處以每月初<lb/>
　　三為一日又或以每月上弦為一日與中國朔望<lb/>
　　總不相合然則太白即使左行亦與中國日辰不<lb/>
　　同況又萬無此理應刪去<lb/>
　　一時憲書載長星短星每月各一日八九月各二<lb/>
　　日無論月之大小有閏無閏每年皆然義實無謂<lb/>
　　曹震圭以長星為金短星為火牽合虎鼠二遁為<lb/>
　　之而其數仍必不能合則遷就他說以粘合之邵<lb/>
<pb n="KR3g0051_WYG_000-18a"/>
　　泰衢以為生乎月而其說又無理之可申查長星<lb/>
　　短星所忌不過裁衣開市立劵交易納財事既無<lb/>
　　關重輕世亦未嘗避忌亦毫無應驗應俱刪去<lb/>
　　一時憲書伏斷日密日裁衣日皆以值宿起算查<lb/>
　　二十八宿選擇之法來自西域其伏斷以日配宿<lb/>
　　與旬空路空之義相似尚屬有理至所謂密日者<lb/>
　　乃房虚星昴四宿七政屬日西語曰密主喜事中<lb/>
　　國遂以其日忌安葬啟攢今查西域二十八宿分<lb/>
<pb n="KR3g0051_WYG_000-18b"/>
　　屬七政其日各有宜忌與中國風俗迥然不同專<lb/>
　　取其密日殊屬無謂至以角亢房斗牛虚壁奎婁<lb/>
　　鬼張翼軫十三宿日為宜裁衣亦無取義應一併<lb/>
　　刪去<lb/>
　　一時憲書以每月三日四日八日九日十日十一<lb/>
　　日十三日十四日十五日二十二日二十三日二<lb/>
　　十六日二十七日及申酉亥子日為宜洗頭日查<lb/>
　　通書祓除澡雪之事用申酉亥子日其尋常洗頭<lb/>
<pb n="KR3g0051_WYG_000-19a"/>
　　原不待擇日也況初三初四等日義亦無取應刪<lb/>
　　去<lb/>
　　一二十八宿次舍星經天官書原係觜宿在前參<lb/>
　　宿在後選擇家以酉日值觜宿為伏斷日星命家<lb/>
　　二十八宿分配七政以日月火水木金土為序觜<lb/>
　　屬火參屬水皆依古宿次舎而定者也新法算書<lb/>
　　以參宿前一星為距星參在前觜在後則觜宿與<lb/>
　　酉日不得相值星命家以為水火顛倒查宿之距<lb/>
<pb n="KR3g0051_WYG_000-19b"/>
　　星惟人所指與算法疎密全無關礙又七政時憲<lb/>
　　書之羅㬋計都乃月行正交中交之度古以正交<lb/>
　　為羅㬋新法算書以中交為羅㬋星命家以為羅<lb/>
　　㬋屬火計都屬土遂謂顛倒羅計查羅㬋計都並<lb/>
　　非實有此星亦於字義無取於算法尤無關礙應<lb/>
　　俱依古改正<lb/>
　　一通書時憲書推日出入晝夜時刻春秋分前後<lb/>
　　隔六度小滿小雪前後一隔九度一隔十二度冬<lb/>
<pb n="KR3g0051_WYG_000-20a"/>
　　夏至前後隔十五度故交節氣之日無日出入晝<lb/>
　　夜時刻者有之今查春秋分前後隔五度小滿小<lb/>
　　雪前後一隔七度一隔八度則交節之日皆有日<lb/>
　　出入晝夜時刻于授時之義允協應改正<lb/>
　　一通書以甲子乙丑丁卯戊辰辛未壬申癸酉甲<lb/>
　　戌丁丑己卯庚辰壬午甲申乙酉丙戌丁亥己丑<lb/>
　　辛卯甲午乙未丙申丁酉乙巳丙午丁未戊申己<lb/>
　　酉庚戌乙卯丙辰丁巳戊午己未辛酉癸亥三十<lb/>
<pb n="KR3g0051_WYG_000-20b"/>
　　五日為神在日其日宜祭祀曹震圭作明原謂為<lb/>
　　唐賈耽所集曲為之解而不能通又引撮要曰舊<lb/>
　　本錯誤十有八日今依官本改正未審舊本為非<lb/>
　　新本為是選擇宗鏡則曰神無所不在以此三十<lb/>
　　五日為神在日其不在日又何在乎今徧查諸家<lb/>
　　通書皆無解說惟道藏玉匣記云許真君考天曹<lb/>
　　案簿三十一日諸神在人間地府祭祀受福餘日<lb/>
　　諸神在天求福反禍察其日數雖比通書少四日<lb/>
<pb n="KR3g0051_WYG_000-21a"/>
　　不同九日然其為根本於玉匣記而又加之以傳<lb/>
　　譌亦可斷矣荒誕不經實甚宜昔人之疑而駁之<lb/>
　　也今現用之殊屬未合按明原引神樞經等書天<lb/>
　　徳合月徳合福徳普䕶福生聖心續世天后天巫<lb/>
　　宜祭祀祈福求嗣等事較之神在日為近理應取<lb/>
　　天徳合等日為宜祭祀其神在日應刪去<lb/>
　　一九醜本於壬遁其法以乙卯己卯辛卯乙酉己<lb/>
　　酉辛酉戊午戊子壬午壬子十日内視丑臨於支<lb/>
<pb n="KR3g0051_WYG_000-21b"/>
　　上則其時為九醜課推其理唯此十課魁罡及日<lb/>
　　干皆落敗地故謂之醜乙巳辛戊壬五干加子午<lb/>
　　卯酉四支共為九故曰九醜並非此十日皆為九<lb/>
　　醜日也今通書選時内原有九醜之說而又誤用<lb/>
　　之以選日則此十日内儘有吉日非盡應避忌也<lb/>
　　應改正<lb/>
　　一辛未壬申癸酉己卯壬午甲申壬寅甲辰丙午<lb/>
　　己酉庚戌丙辰己未庚申辛酉十五日為大明日<lb/>
<pb n="KR3g0051_WYG_000-22a"/>
　　今通書稱上吉日明原謂是李淳風所集又以丙<lb/>
　　寅丁卯戊辰己巳壬申癸酉甲戌乙亥丙子丁丑<lb/>
　　庚辰辛巳甲申乙酉戊子己丑庚寅辛卯甲午乙<lb/>
　　未戊戌己亥壬寅癸卯甲辰乙巳戊申己酉庚戌<lb/>
　　壬子癸丑甲寅乙卯戊午己未庚申辛酉三十七<lb/>
　　日為七聖日明原謂是賈耽所集七聖者黄帝元<lb/>
　　女文王周公孔子天老董仲舒也其日宜舉百事<lb/>
　　其說不倫全無義理今選擇雖不用而通書猶載<lb/>
<pb n="KR3g0051_WYG_000-22b"/>
　　其名應刪去<lb/>
　　一玉皇鑾駕紫微帝星紫㣲鑾駕北辰帝星撼龍<lb/>
　　帝星都天寶照都天轉運行衙帝星周仙羅星星<lb/>
　　馬貴人既非實有此星又且必無此理且於一帝<lb/>
　　星之中又有金輪火輪水輪天乙太乙諸名選擇<lb/>
　　宗鏡曰皆術士捏造也今通書雖載其名實不用<lb/>
　　以選擇應俱刪去<lb/>
　　一逆血刃𨼆伏血刃千金血刃五子打劫血刃山<lb/>
<pb n="KR3g0051_WYG_000-23a"/>
　　家火血山家刀砧或從年干起或從年支起其於<lb/>
　　生尅制化之理了不相干選擇宗鏡曰民間最畏<lb/>
　　刀砧火血術士捏造惡名以嚇人耳今選擇不用<lb/>
　　而通書猶載其名應俱刪去<lb/>
　　一九良星按年周遊於井㕑門路庭堂寺觀之間<lb/>
　　全無義理通書總論内載元朝奏罷等語今選擇<lb/>
　　雖不用而年局仍然開載又有暗刀煞亦是此類<lb/>
　　皆世俗妄說應一併刪去<lb/>
<pb n="KR3g0051_WYG_000-23b"/>
　　一通書以本年五虎元遁甲干所臨之支為穿山<lb/>
　　大羅㬋乙干所臨之支為天禁朱雀二支所夾之<lb/>
　　方為山家困龍今時憲書惟以庚辛二干所臨之<lb/>
　　支為金神並不避甲乙所有穿山大羅㬋等名應<lb/>
　　刪去<lb/>
　　一通書以驛馬前干為驛馬臨官主吉又為馬前<lb/>
　　六害主凶為凶為吉皆無義理彼此牴牾最為惑<lb/>
　　人應一併刪去<lb/>
<pb n="KR3g0051_WYG_000-24a"/>
　　一飛天獨火又名皇天灸退通書總論已言其無<lb/>
　　驗而年局猶載之應併刪去<lb/>
　　一頭白空亡八山空亡即浮天空亡八山刀砧翎<lb/>
　　毛禁向即坐煞向煞流財即支退舊刻彼此錯譌<lb/>
　　遂致異同莫辨而並列之今查明重複應刪去<lb/>
　　一通書以月厭前一辰為章光其日忌嫁娶查嫁<lb/>
　　娶不將日取厭前干厭後支章光為厭前之支自<lb/>
　　在不用之内則章光之名亦虚設也應刪去<lb/>
<pb n="KR3g0051_WYG_000-24b"/>
　　一天願乃十二月將以四時旺干順配之正月乙<lb/>
　　亥二月甲戌三月乙酉四月丙申五月丁未六月<lb/>
　　戊午七月己巳八月庚辰九月辛卯十月壬寅十<lb/>
　　一月癸丑十二月甲子甲乙各二者十干配十二<lb/>
　　支勢必重見十二月木將旺五氣順布而四時行<lb/>
　　且甲子干支之首十二月月之終有貞下起元之<lb/>
　　理故不用壬子而用甲子也今通書正月乙亥譌<lb/>
　　甲午四月丙申譌丙子五月丁未譌丁丑七月己<lb/>
<pb n="KR3g0051_WYG_000-25a"/>
　　巳譌甲寅八月庚辰譌丙辰十月壬寅譌戊辰十<lb/>
　　一月癸丑譌甲子十二月甲子譌癸未俱應改正<lb/>
　　一通書以春酉夏子秋卯冬午為守日春辰夏未<lb/>
　　秋戌冬丑為牢日原始謂守牢以字形相近而誤<lb/>
　　當易守日為牢日易牢日為守日今按春辰夏未<lb/>
　　秋戌冬丑乃四時當旺之土以為守日宜也春酉<lb/>
　　夏子秋卯冬午乃四時死囚之辰以為牢日宜也<lb/>
　　應照原始改正<lb/>
<pb n="KR3g0051_WYG_000-25b"/>
　　一天獄天火通書載寅午戌月子日亥卯未月卯<lb/>
　　日申子辰月午日己酉丑月酉日按原始引李鼎<lb/>
　　祚語亥卯未月當是酉日己酉丑月當是卯日乃<lb/>
　　三合之對沖猶年之災煞也又原始以春木旺酉<lb/>
　　為牢日秋金旺卯為牢日尤與天獄名義相合至<lb/>
　　天火既以子為寅午戌火局之天火午為申子辰<lb/>
　　水局之天火則木必用酉金必用卯義例始得相<lb/>
　　符蓋天火者推其氣之根原故正以相反而互根<lb/>
<pb n="KR3g0051_WYG_000-26a"/>
　　即陽根隂而隂根陽也應同天獄一併改正<lb/>
　　一八風乃取四時對衝三合之辰以木火二干配<lb/>
　　之蓋對衝為虚虚則生風木火所以生風也春衝<lb/>
　　酉用丁丑丁巳日夏衝子用甲申甲辰日秋衝卯<lb/>
　　用丁亥丁未日冬衝午用甲寅甲戌日今通書丁<lb/>
　　巳譌己酉丁亥譌辛未應改正<lb/>
　　一地囊乃四時三合卦之納甲蓋三合無土局而<lb/>
　　土旺於四季木火金水之所以生旺墓者無適非<lb/>
<pb n="KR3g0051_WYG_000-26b"/>
　　土故用當時三合卦内外兩初爻之納甲為地囊<lb/>
　　日其一卦兩用者則再用世應二爻之納甲日春<lb/>
　　木亥卯未局為震坤乾卦正月用震内卦初爻庚<lb/>
　　子外卦初爻庚午二月用坤内卦初爻乙未外卦<lb/>
　　初爻癸丑三月用乾内卦初爻甲子外卦初爻壬<lb/>
　　午夏火寅午戌局為離乾艮卦四月用離内卦初<lb/>
　　爻己卯外卦初爻己酉五月用乾世爻壬戌應爻<lb/>
　　甲辰六月用艮内卦初爻丙辰外卦初爻丙戌秋<lb/>
<pb n="KR3g0051_WYG_000-27a"/>
　　金己酉丑局為兌艮巽卦七月用兌内卦初爻丁<lb/>
　　巳外卦初爻丁亥八月用艮世爻丙寅應爻丙申<lb/>
　　九月用巽内卦初爻辛丑外卦初爻辛未冬水申<lb/>
　　子辰局為坎巽坤卦十月用坎内卦初爻戊寅外<lb/>
　　卦初爻戊申十一月用巽世爻辛卯應爻辛酉十<lb/>
　　二月用坤世爻癸酉應爻乙卯今通書二月乙未<lb/>
　　譌癸未三月壬午譌甲寅四月己酉譌己丑五月<lb/>
　　譌戊午戊辰六月譌癸未癸巳七八月互易丁亥<lb/>
<pb n="KR3g0051_WYG_000-27b"/>
　　譌丁卯九月譌戊辰戊子十月譌庚戌庚子十一<lb/>
　　十二月闕今俱應改正<lb/>
　　一通書安葬用庚寅壬寅丙午庚午壬午甲申丙<lb/>
　　申庚申壬申乙酉丁酉己酉辛酉癸酉十四日為<lb/>
　　鳴吠日啓攢用丙子庚子壬子甲寅丙寅乙卯丁<lb/>
　　卯辛卯癸卯甲午十日為鳴吠對日相傳始自郭<lb/>
　　璞取金雞鳴玉犬吠之義而其用日則不知所由<lb/>
　　來明原曲為之解而不能通原始考原疑其有誤<lb/>
<pb n="KR3g0051_WYG_000-28a"/>
　　今按神煞起例以雞為酉犬為戌酉為日入之門<lb/>
　　戌為閉物之㑹然葬歸於土避土日不用故不用<lb/>
　　戌而用酉星命之術卯為命宫取東方出地之義<lb/>
　　葬埋之術酉為命宫取西方入地之義自酉上溯<lb/>
　　至午而一隂生故鳴吠用午申酉日鳴吠對則子<lb/>
　　寅卯日也其法以甲丙庚壬四干配午申得八日<lb/>
　　避戌土不用以乙丁己辛癸五干配酉得五日避<lb/>
　　未土不用共十三日為鳴吠日已為隂土生於酉<lb/>
<pb n="KR3g0051_WYG_000-28b"/>
　　故配酉而不避也又以丙庚壬三干配子得三日<lb/>
　　避戊土不用甲配子為純陽亦避不用以甲丙庚<lb/>
　　壬四干配寅得四日避戊不用以乙丁辛癸四干<lb/>
　　配卯得四日避已不用共十一日為鳴吠對日通<lb/>
　　共二十四日干支皆與通書合而自各有義例通<lb/>
　　書特悞以庚寅壬寅為鳴吠甲午為鳴吠對故遂<lb/>
　　不可解耳應依起例改正<lb/>
　　一臨日陽月取三合前辰隂月取三合後辰其義<lb/>
<pb n="KR3g0051_WYG_000-29a"/>
　　應吉歴事明原樞要經以為居上臨下容保無疆<lb/>
　　之義皆有吉無凶而通書萬年書誤以為凶日忌<lb/>
　　臨官視事上表陳訟於理乖謬應改為吉日宜臨<lb/>
　　政親民上冊進表章陳詞訟<lb/>
　　一天徳月徳乃上吉之日諸事皆宜今註時憲書<lb/>
　　天徳日止宜修造動土月徳日止宜修造動土宴<lb/>
　　樂上官諸如此類凡吉神所宜凶神所忌皆多與<lb/>
　　義例不合應逐條斟酌改正<lb/>
<pb n="KR3g0051_WYG_000-29b"/>
　　一刑衝破害在日為最不宜之日在方亦為最不<lb/>
　　宜之方而通書年表皆不載即時憲書年神方位<lb/>
　　通書亦或載或不載而刀砧火血謬妄之說俱未<lb/>
　　芟除殊為矛盾亦應增刪改正乾隆五年六月十<lb/>
　　五日交與奏事郎中張文彬等轉奏本日奉<lb/>
㫖大學士九卿定議具奏其翰詹科道内如有通曉算<lb/>
　　書者亦著入議欽此<lb/>
　　大學士伯<hi>臣</hi>鄂爾泰等謹<lb/>
<pb n="KR3g0051_WYG_000-30a"/>
　　題為遵<lb/>
　㫖議奏事該<hi>臣</hi>等㑹議得總理增修時憲算書館事務<lb/>
　　　和碩莊親王等奏稱奉<lb/>
　㫖重修選擇通書萬年書經禮部議覆應改條目交與<lb/>
　　　該館詳核訂正務歸畫一可垂永久奉<lb/>
　㫖依議欽此欽遵<hi>臣</hi>等悉心考訂務求其理而得其合<lb/>
　　　正其舛悞加之解說因見其荒誕錯悞尚有出於<lb/>
　　　<hi>臣</hi>進愛所奏之外而必不可不改者兹當奉<lb/>
<pb n="KR3g0051_WYG_000-30b"/>
　㫖重修之時<hi>臣</hi>等又經查出自應一併釐定昔年時憲<lb/>
　　　書内九宫錯悞蒙<lb/>
聖祖仁皇帝特諭欽天監具題改正有例可循但事重司<lb/>
　　　天議須衆允且於時憲書内多所更定大典攸關<lb/>
　　　<hi>臣</hi>等謹將一切應刪應改之處與欽天監官員公<lb/>
　　　同商酌另單開列恭呈<lb/>
　御覽伏乞<lb/>
　皇上睿鑒勅下大學士九卿定議施行等因具奏前來<lb/>
<pb n="KR3g0051_WYG_000-31a"/>
　　<hi>臣</hi>等伏思選擇吉日三代以上祇論干支之剛柔<lb/>
　　絶少拘忌後世論說日多術家遞衍增設神煞本<lb/>
　　　一日而吉凶頓殊本一星而名號雜出以致民間<lb/>
　　趨避無所適從現在算書館奉<lb/>
㫖重修選擇通書萬年書先據監<hi>臣</hi>進愛將應改條目<lb/>
　　及神煞俗論應行刪去之處奏請<lb/>
勅部定議經禮部議交該館詳核訂正奉<lb/>
㫖依議欽此欽遵在案今和碩莊親王等奏稱悉心攷<lb/>
<pb n="KR3g0051_WYG_000-31b"/>
　　訂尚有出於<hi>臣</hi>進愛所奏之外而必不可不改者<lb/>
　　自應一併釐定且於時憲書内多所更定大典攸<lb/>
　　關請<lb/>
勅廷議等語<hi>臣</hi>等查和碩莊親王等開列應刪應改之<lb/>
　　處共二十八條其載在時憲書者共七條一曰五<lb/>
　　姓修宅一曰嫁娶周堂一曰太白遊方一曰長星<lb/>
　　短星一曰洗頭日一曰參觜易位一曰交節日出<lb/>
　　入晝夜時刻<hi>臣</hi>等公同酌議五姓修宅見於黄帝<lb/>
<pb n="KR3g0051_WYG_000-32a"/>
　　宅經以姓音分五行修造各有宜忌歴代以來諸<lb/>
　　儒駁論甚詳然後世雖姓氏繁多猶往往上溯得<lb/>
　　姓之始拘忌姓音以為趨避嫁娶周堂太白遊方<lb/>
　　為婚嫁擇吉之用長星短星宜於裁衣交易等項<lb/>
　　洗頭日宜於申酉亥子等日原無甚義理而載在<lb/>
　　時憲書民俗便安遵行已久應將莊親王等奏請<lb/>
　　刪去之處無庸議至於參觜先後之序由於距星<lb/>
　　之不同從前用參中星為距星則觜在先參在後<lb/>
<pb n="KR3g0051_WYG_000-32b"/>
　　康熙年間用新法算書以參西第一星為距星遂<lb/>
　　改為參先觜後今莊親王等奏稱宿之距星惟人<lb/>
　　所指與算法疎密全無關礙等語夫既與算法全<lb/>
　　無關礙則既經康熙年間改定今亦不必更改應<lb/>
　　將所奏參觜仍改觜參之處無庸議至本條内請<lb/>
　　將羅㬋計都依古改正之處查羅㬋計都生於日<lb/>
　　月交行謂之天首天尾中法以天首屬羅天尾屬<lb/>
　　計自古而然今以西法起算由彼土占候後天行<lb/>
<pb n="KR3g0051_WYG_000-33a"/>
　　一日遂以羅為尾計為首查羅計止入七政書内<lb/>
　　應如所奏依古改正再七政古有四餘今以紫氣<lb/>
　　無憑起算遂去其一然古法具在應請添入以備<lb/>
　　四餘之用至奏添時憲書内交節日出入晝夜時<lb/>
　　刻雖屬比舊精密但時憲書欵式頒行已久亦不<lb/>
　　便増添應將所奏添入之處無庸議仍令刻入通<lb/>
　　書内可也其不載入時憲書而為選擇通書欽天<lb/>
　　監所據以選擇者二十一條皆民間修方造葬趨<lb/>
<pb n="KR3g0051_WYG_000-33b"/>
　　吉避凶之用原係術士推衍各家不同謬妄者固<lb/>
　　多譌舛者亦復不少其係于修方者二條曰九良<lb/>
　　星曰飛天獨火係于造葬者六條曰密日曰玉皇<lb/>
　　鑾駕等星曰逆血刃等煞曰穿山大羅㬋曰馬前<lb/>
　　六害曰頭白空亡等煞或係術士捏造或係緯書<lb/>
　　所測名目繁多莊親王等既稱實不用以選擇且<lb/>
　　查明牴牾重複應刪之處應如所奏刪去若七聖<lb/>
　　日之不經神在日章光日之無謂此三條亦應如<lb/>
<pb n="KR3g0051_WYG_000-34a"/>
　　所奏刪去至於九醜日天願日守牢日天獄天火<lb/>
　　日八風日地囊日鳴吠日臨日共八條既經該館<lb/>
　　查明錯譌應如所奏照善本改正又天徳月徳等<lb/>
　　吉神所宜通書未經該載刑衝破害等凶神所忌<lb/>
　　亦未經該載及諸謬妄之說未盡芟除此二條係<lb/>
　　該館應辦之事應如所奏令莊親王等率同該館<lb/>
　　各員細心詳考編輯成書一併進呈<lb/>
御覽恭候<lb/>
<pb n="KR3g0051_WYG_000-34b"/>
欽定再通書所有神煞名目雖經刪改應仍將舊有名<lb/>
　　目附載卷末以示傳疑以備博攷俟<lb/>
命下之日令欽天監照例辦理可也等因於乾隆五年<lb/>
　　七月二十五日題本月二十七日奉<lb/>
㫖依議欽此<lb/>
　　總理增修時憲算書館事務和碩莊親王<hi>臣</hi>允禄等謹<lb/>
　奏<hi>臣</hi>等恭纂萬年書通書今已告竣謹將纂就萬年<lb/>
　　書稿本一套通書稿本五套恭呈<lb/>
<pb n="KR3g0051_WYG_000-35a"/>
御覽伏候<lb/>
欽定俟<lb/>
命下之日欽遵原奉<lb/>
諭㫖辦理再通書向循俗稱理合恭請<lb/>
欽定嘉名以光典策另擬書名一單仰懇<lb/>
欽㸃為此謹<lb/>
　奏等因於乾隆五年八月初七日交與奏事郎中張<lb/>
　　文彬等轉奏本日奉<lb/>
<pb n="KR3g0051_WYG_000-35b"/>
㫖知道了書名著用協紀辨方書字樣欽此<lb/>
<pb n="KR3g0051_WYG_000-36a"/>
　　乾隆六年十二月十八日奉<lb/>
㫖開載諸臣職名<lb/>
　　總理<lb/>
　　和　　　碩　　　莊　　　親　　　王　<hi>臣</hi>允　禄<lb/>
　　武英殿監理<lb/>
　　和　　　碩　　　和　　　親　　　王　<hi>臣</hi>𢎞　晝<lb/>
　　總裁<lb/>
　　經　筵　講　官　刑　部　左　侍　郎　<hi>臣</hi>張　照<lb/>
<pb n="KR3g0051_WYG_000-36b"/>
　　鴻　臚　寺　卿　紀　録　一　次　　　　<hi>臣</hi>梅㲄成<lb/>
　　原　任　工　部　右　侍　郎　　　　　　<hi>臣</hi>何國宗<lb/>
　　協理館事欽天監監正兼佐領紀録二次　　　<hi>臣</hi>進　愛<lb/>
　　纂修<lb/>
　　協同辦理館事員外郎銜仍留欽天監右監副任<hi>臣</hi>李廷耀<lb/>
　　刑部主事留欽天監時憲科中官正任加三級　<hi>臣</hi>何國宸<lb/>
　　工部主事留欽天監時憲科秋官正任加一級　<hi>臣</hi>方　穀<lb/>
　　欽天監時憲科春官正加三級　　　　　　　<hi>臣</hi>何君惠<lb/>
<pb n="KR3g0051_WYG_000-37a"/>
　　欽天監漏刻科五官挈壺正加二級　　<hi>臣</hi>熊　佑<lb/>
　　欽天監漏刻科五官挈壺正紀録二次　<hi>臣</hi>劉毓圻<lb/>
　　欽天監時憲科博士　加　四　級　　<hi>臣</hi>潘汝瑛<lb/>
　　欽　天　監　漏　刻　科　博　士　<hi>臣</hi>齊克昌<lb/>
　　國子監算學教習原任福建汀州府知府<hi>臣</hi>何國棟<lb/>
　　提調<lb/>
　　欽天監天文科五官靈臺郎紀録三次　<hi>臣</hi>薩哈圖<lb/>
　　欽天監主簿加一級紀録一次　　　　<hi>臣</hi>毛嘉梓<lb/>
<pb n="KR3g0051_WYG_000-37b"/>
　　收掌<lb/>
　　欽天監時憲科博士　加　一級<hi>臣</hi>祝喬齡<lb/>
　　欽　　天　　監　　博　　士<hi>臣</hi>張𢎞渶<lb/>
　　欽天監時憲科博士紀録　一次<hi>臣</hi>永　定<lb/>
　　欽天監時憲科天文生加　一級<hi>臣</hi>李　鏊<lb/>
　　欽天監時憲科天文生加　一級<hi>臣</hi>白士傑<lb/>
　　校録繪圖推算<lb/>
　　欽天監天文科五官靈臺郎加三級<hi>臣</hi>陳世銓<lb/>
<pb n="KR3g0051_WYG_000-38a"/>
　　欽天監時憲科博士加　一　級　　<hi>臣</hi>羅　廷<lb/>
　　欽天監時憲科博士加　一　級　　<hi>臣</hi>孫君徳<lb/>
　　欽天監時憲科博士紀録一次　　　<hi>臣</hi>鮑懐仁<lb/>
　　欽　天　監　時　憲　科　博　士<hi>臣</hi>王徳明<lb/>
　　欽天監天文科天文生加　一　級　<hi>臣</hi>何國勲<lb/>
　　欽天監天文科天文生加一級　　　<hi>臣</hi>徐彭年<lb/>
　　欽天監時憲科天文生加一級　　　<hi>臣</hi>何國政<lb/>
　　欽　天監時憲科天文　生　　　　<hi>臣</hi>潘從源<lb/>
<pb n="KR3g0051_WYG_000-38b"/>
　　欽　天監時憲科天　文　生　　　<hi>臣</hi>何廷禄<lb/>
　　欽天監時憲科天文生加一級　　　<hi>臣</hi>徐文學<lb/>
　　欽天監時憲科天文生加一級　　　<hi>臣</hi>董又新<lb/>
　　欽　天監時憲科天　文　生　　　<hi>臣</hi>程　鐸<lb/>
　　欽　天監時憲科天　文　生　　　<hi>臣</hi>劉必顯<lb/>
　　欽　天監時憲科天　文　生　　　<hi>臣</hi>門　泰<lb/>
　　欽　天監天文科天　文　生　　　<hi>臣</hi>歐天瑞<lb/>
　　欽　天監時憲科天　文　生　　　<hi>臣</hi>路　銓<lb/>
<pb n="KR3g0051_WYG_000-39a"/>
　　武英殿監造<lb/>
　　内務府南苑郎中兼佐領加五級紀録十次　　<hi>臣</hi>雅爾岱<lb/>
　　内務府錢糧衙門郎中兼佐領加六級紀録十次<hi>臣</hi>永　保<lb/>
　　内務府廣儲司郎中加一級紀録二次　　　　<hi>臣</hi>衆神保<lb/>
　　内　務　府　錢　糧　衙　門　主　事　　<hi>臣</hi>永　忠<lb/>
　　内　務　府　廣　儲　司　司　庫　加二級<hi>臣</hi>胡三格<lb/>
　　監　　　造　　　加　　　一　　　級　　<hi>臣</hi>李　保<lb/>
　　監　　　　　　　　　　　　　　　造　　<hi>臣</hi>鄭桑格<lb/>
<pb n="KR3g0051_WYG_000-39b"/>
　　庫　　　　　　　　　　　　　　　掌　　<hi>臣</hi>李延偉<lb/>
　　庫　　　　　　　　　　　　　　　掌　　<hi>臣</hi>胡什泰<lb/>
<pb n="KR3g0051_WYG_000-40a"/>
欽定四庫全書　　　　　子部七<lb/>
欽定協紀辨方書目錄　　　術數類六<hi>隂陽五行之屬</hi>
　卷一<lb/>
　　本原一<lb/>
　卷二<lb/>
　　本原二<lb/>
　卷三<lb/>
　　義例一<lb/>
<pb n="KR3g0051_WYG_000-40b"/>
　卷四<lb/>
　　義例二<lb/>
　卷五<lb/>
　　義例三<lb/>
　卷六<lb/>
　　義例四<lb/>
　卷七<lb/>
　　義例五<lb/>
<pb n="KR3g0051_WYG_000-41a"/>
　卷八<lb/>
　　義例六<lb/>
　卷九<lb/>
　　立成<lb/>
　卷十<lb/>
　　宜忌<lb/>
　卷十一<lb/>
　　用事<lb/>
<pb n="KR3g0051_WYG_000-41b"/>
　卷十二<lb/>
　　公規一<lb/>
　卷十三<lb/>
　　公規二<lb/>
　卷十四<lb/>
　　年表一<lb/>
　卷十五<lb/>
　　年表二<lb/>
<pb n="KR3g0051_WYG_000-42a"/>
　卷十六<lb/>
　　年表三<lb/>
　卷十七<lb/>
　　年表四<lb/>
　卷十八<lb/>
　　年表五<lb/>
　卷十九<lb/>
　　年表六<lb/>
<pb n="KR3g0051_WYG_000-42b"/>
　卷二十<lb/>
　　月表一<lb/>
　卷二十一<lb/>
　　月表二<lb/>
　卷二十二<lb/>
　　月表三<lb/>
　卷二十三<lb/>
　　月表四<lb/>
<pb n="KR3g0051_WYG_000-43a"/>
　卷二十四<lb/>
　　月表五<lb/>
　卷二十五<lb/>
　　月表六<lb/>
　卷二十六<lb/>
　　月表七<lb/>
　卷二十七<lb/>
　　月表八<lb/>
<pb n="KR3g0051_WYG_000-43b"/>
　卷二十八<lb/>
　　月表九<lb/>
　卷二十九<lb/>
　　月表十<lb/>
　卷三十<lb/>
　　月表十一<lb/>
　卷三十一<lb/>
　　月表十二<lb/>
<pb n="KR3g0051_WYG_000-44a"/>
　卷三十二<lb/>
　　日表<lb/>
　卷三十三<lb/>
　　利用一<lb/>
　卷三十四<lb/>
　　利用二<lb/>
　卷三十五<lb/>
　　附錄<lb/>
<pb n="KR3g0051_WYG_000-44b"/>
　卷三十六<lb/>
　　辨訛<lb/>
　　　　<hi>臣</hi>等謹案<lb/>
　　欽定協紀辨方書三十六卷乾隆四年<lb/>
　　皇上特允監<hi>臣</hi>進愛之請<lb/>
　　命和碩莊親王等修訂越三年成編凡本原二卷<lb/>
　　　　義例六卷立成宜忌用事各一卷公規二卷<lb/>
　　　　年表六卷月表十二卷日表一卷利用二卷<lb/>
<pb n="KR3g0051_WYG_000-45a"/>
　　　　附錄辨訛各一卷盡破世俗術家選擇附㑹<lb/>
　　　　不經拘忌鮮當之説而正之以干支生尅衰<lb/>
　　　　旺之理葢欽天監舊有選擇通書立説猥繁<lb/>
　　　　動多矛盾我<lb/>
　聖祖仁皇帝嘗纂星厯考原一書以正之而於通書<lb/>
　　　　監本未之改正是書之成若通書所載子月<lb/>
　　　　巳月天徳之誤五月十二月月恩之誤甲日<lb/>
　　　　丑時為喜神之誤正月庚日七月甲日為復<lb/>
<pb n="KR3g0051_WYG_000-45b"/>
　　　　日之誤九空大敗等日之誤並條列改駁而<lb/>
　　　　荒誕無稽如男女合婚嫁娶大小利用及諸<lb/>
　　　　依托許真君玉匣記之説者悉皆刪削使覽<lb/>
　　　　者咸得曉然於趨吉避凶之道而不為習俗<lb/>
　　　　謬悠之論所惑洵利用前民之要術矣伏讀<lb/>
　　御製序文特標敬天之紀敬地之方二義而以吉<lb/>
　　　　凶禍福决於敬不敬之間尤足以仰見<lb/>
　　聖人牖民覺世因習俗而啓導之者無微不至云<lb/>
<pb n="KR3g0051_WYG_000-46a"/>
　　　　乾隆四十五年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3g0051_WYG_005-1a"/>
欽定四庫全書<lb/>
欽定協紀辨方書卷五<lb/>
　義例三<lb/>
　　天道　天徳<lb/>
　　月徳<lb/>
　　天徳合<lb/>
　　月徳合<lb/>
　　月空<lb/>
<pb n="KR3g0051_WYG_005-1b"/>
　　天恩<lb/>
　　天赦<lb/>
　　天願<lb/>
　　母倉<lb/>
　　月恩<lb/>
　　四相<lb/>
　　時徳<lb/>
　　王官守相民日<lb/>
<pb n="KR3g0051_WYG_005-2a"/>
　　四擊<lb/>
　　九空<lb/>
　　五墓<lb/>
　　四耗<lb/>
　　四廢<lb/>
　　四忌　四窮<hi>八龍</hi>　<hi>七鳥/</hi>　<hi>九虎/</hi>　<hi>六蛇</hi>
　　九坎<hi>九焦</hi>
　　五虚<lb/>
<pb n="KR3g0051_WYG_005-2b"/>
　　八風　觸水龍<lb/>
　　寶義制專伐日<lb/>
　　八專<lb/>
　　無禄<lb/>
　　重日　五合　五離<hi>除神</hi>
　　解神<lb/>
　　復日<lb/>
　　鳴吠日<lb/>
<pb n="KR3g0051_WYG_005-3a"/>
　　鳴吠對日<lb/>
<pb n="KR3g0051_WYG_005-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-4b"/>
乾坤寳典曰天道者天之元陽順理之方也其地宜興<lb/>
舉衆務向之上吉○廣聖歴曰天道正月九月在南方<lb/>
二月在西南方三月七月在北方四月十二月在西方<lb/>
五月在西北方六月十月在東方八月在東北方十一<lb/>
月在東南方也○考原曰按天道者天徳所在之方也<lb/>
乾坤寳典曰天徳者天之福徳也所理之方所值之日<lb/>
可以興土功營宮室○堪輿經曰天徳者正月丁二月<lb/>
坤三月壬四月辛五月乾六月甲七月癸八月艮九月<lb/>
<pb n="KR3g0051_WYG_005-5a"/>
丙十月乙十一月巽十二月庚○曹震圭曰四孟之月<lb/>
以隂干為天徳者是天道惠其未生也正月丙火生而<lb/>
丁火未生四月庚金生而辛金未生七月壬水生而癸<lb/>
水未生十月甲木生而乙木未生故以隂干為徳也四<lb/>
季之月以陽干為天徳者是天道恵其自墓也三月壬<lb/>
水墓六月甲木墓九月丙火墓十二月庚金墓故以陽<lb/>
干為徳也四仲之月以四維之卦為徳者是天道變化<lb/>
成功也二月萬物將生致役乎坤也五月隂氣將生乾<lb/>
<pb n="KR3g0051_WYG_005-5b"/>
道變化也八月萬物將收成言乎艮也十一月隂氣散<lb/>
陽氣入巽入也風以散之也○考原曰天徳者三合之<lb/>
氣也如正五九月建寅午戌合火局故以火為徳正月<lb/>
丁九月丙五月乾戌火墓在乾宫也二六十月建卯未<lb/>
亥合木局故以木為徳六月甲十月乙二月坤未木墓<lb/>
在坤宮也三七十一月建辰申子合水局故以水為徳<lb/>
三月壬七月癸十一月巽辰水墓在巽宮也四八十二<lb/>
月建巳酉丑合金局故以金為徳四月辛十二月庚八<lb/>
<pb n="KR3g0051_WYG_005-6a"/>
月艮丑金墓在艮宮也寅申巳亥月乃五行長生之位<lb/>
故配隂干辰戌丑未乃五行墓庫之位故配陽干子午<lb/>
卯酉乃五行當王之位故以配墓辰本宮之卦不用支<lb/>
而用干者支地也干天也名曰天徳故用天干又用四<lb/>
卦以代辰戌丑未者不用地支故也<lb/>
按月建皆支也斗柄運於天其所建者建於地所建者<lb/>
火則建之者亦火所建者水則建之者亦水必矣是故<lb/>
建寅午戌則建之者必丙丁乾矣建之者天也徳者得<lb/>
<pb n="KR3g0051_WYG_005-6b"/>
也其所自得也地得寅午戌火則天必得丙丁乾火矣<lb/>
然必正丁五乾九丙者何也地以寅為火之生則天必<lb/>
丁為火之成矣地以戌為火之成則天必丙為火之所<lb/>
從生矣火生於日丙日也天火也丁火也地火也若五<lb/>
月之午則火之正位地居正位則天必居乾戌為火之<lb/>
終始天執其兩端而地乃得用其中焉餘可類推皆易<lb/>
天一地六之義也天徳所在用之無不吉順天也又按<lb/>
淮南鴻烈解天文訓曰子午卯酉為二繩丑寅辰巳未<lb/>
<pb n="KR3g0051_WYG_005-7a"/>
申戌亥為四鉤東北為報徳之維西南為背陽之維東<lb/>
南為常羊之維西北為蹏通之維斗指子則冬至加十<lb/>
五日指癸則小寒加十五日指丑則大寒加十五日指<lb/>
報徳之維則越隂在地故曰距冬至四十五日而立春<lb/>
加十五日指寅則雨水加十五日指甲則雷驚蟄加十<lb/>
五日指卯中繩故曰春分則雷行加十五日指乙則清<lb/>
明風至加十五日指辰則穀雨加十五日指常羊之維<lb/>
則春分盡故曰又四十六日而立夏加十五日指巳則<lb/>
<pb n="KR3g0051_WYG_005-7b"/>
小滿加十五日指丙則芒種加十五日指午則陽氣極<lb/>
故曰又四十六日而夏至加十五日指丁則小暑加十<lb/>
五日指未則大暑加十五日指背陽之維則夏分盡故<lb/>
曰又四十六日而立秋加十五日指申則處暑加十五<lb/>
日指庚則白露降加十五日指酉中繩故曰秋分加十<lb/>
五日指辛則寒露加十五日指戌則霜降加十五日指<lb/>
蹏通之維則秋分盡故曰又四十六日而立冬加十五<lb/>
日指亥則小雪加十五日指壬則大雪加十五日又指<lb/>
<pb n="KR3g0051_WYG_005-8a"/>
子所謂報徳之維常羊之維背陽之維蹏通之維者即<lb/>
艮巽坤乾也艮巽坤乾之維斗柄各指十五日不若震<lb/>
兌坎離之居卯酉子午統於十五日之中不别立分位<lb/>
也故天徳方祗有艮巽坤乾而無震兌坎離者以此○<lb/>
又按蠡海集曰術家取天徳之法至子午卯酉月居於<lb/>
四卦之上每卦有二支人懷疑大抵天徳不加於戊巳<lb/>
者天氣不親於土其子午卯酉之月只用巳亥寅申不<lb/>
用四墓矣又一說既不用四墓則五行之中土氣遂絶<lb/>
<pb n="KR3g0051_WYG_005-8b"/>
土其可絶乎蓋正用四墓爾春二月木墓未夏五月火<lb/>
墓戌秋八月金墓丑冬十一月水墓辰乃四行休墓于<lb/>
四季為徳也是以古今術家兼取用焉况亥月用乙未<lb/>
月用甲則卯月必用未不用申無疑矣寅月丁戌月丙<lb/>
則午月在戌不在亥無疑矣蓋生月用隂墓月用陽旺<lb/>
月用墓餘倣此由今觀之蓋以天徳取用以天干者八<lb/>
以卦位者四干卦不純故論說紛紛如此爾夫戊巳者<lb/>
中宮之位本無方也是故以其母家命之則曰巳未以<lb/>
<pb n="KR3g0051_WYG_005-9a"/>
其祿旺命之則曰巳午以其終萬物始萬物之義命之<lb/>
則曰罡魁以其生萬物成萬物之義命之則曰坤艮要<lb/>
之舉其一義而未舉其全如欲舉其全莫若參同契以<lb/>
戊巳為坎離虚中不用為得也夫不用者乃無適而不<lb/>
用凡十二月之天徳皆戊巳也雖然四正方必尤著焉<lb/>
是故寓之於四維凡物之四維必通於心心立而後角<lb/>
乃見用角即所以用心凡乾坤艮巽云者即戊巳耳若<lb/>
夫長生墓庫云者十二支乃有之十干無也今天徳既<lb/>
<pb n="KR3g0051_WYG_005-9b"/>
用十干則不應雜以十二支之義考原同王逵墓庫之<lb/>
說聊存以傳一解可也○又按天道即是天徳專言其<lb/>
方則曰天道兼日干與方向言之則曰天徳其實一也<lb/>
又龍首經天道起例陽月用丑隂月用未加月建視天<lb/>
上甲庚所臨為天道與此不同别詳辨譌<lb/>
<pb n="KR3g0051_WYG_005-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-10b"/>
天寳歴曰月徳者月之徳神也取土修營宜向其方宴<lb/>
樂上官利用其日○歴例曰月徳者正五九月在丙二<lb/>
六十月在甲三七十一月在壬四八十二月在庚○曹<lb/>
震圭曰月徳者月中之陽徳也故幹為尊枝為卑是臣<lb/>
求君徳也以三合五行陽干為徳假令寅午戌三合為<lb/>
火以丙為徳是各求自旺之幹為應助也餘倣此<lb/>
按月隂也隂無徳以陽之徳為徳其一乎陽者皆徳也<lb/>
其二乎陽者皆慝也是故正五九火則以丙為徳丙天<lb/>
<pb n="KR3g0051_WYG_005-11a"/>
上之火也天上之火地火之所稟也故寅午戌火月以<lb/>
丙為月徳餘倣此推甲丙庚壬皆陽也陽者徳也是以<lb/>
不用乙丁辛癸也然則天徳何以有乙丁辛癸也曰從<lb/>
天而言之天秉陽故徳宜陽而陽徳宜隂而隂也從月<lb/>
而言之月秉隂故專以陽為徳也然則何以無戊也曰<lb/>
三合只四行也土寄其中無適而非土也居中者用中<lb/>
生殺並施徳刑互濟今專以徳言之則當旺之一行為<lb/>
徳自不得及乎土也土者地也無徳之徳是謂大徳大<lb/>
<pb n="KR3g0051_WYG_005-11b"/>
徳者必不徳也<lb/>
<pb n="KR3g0051_WYG_005-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-12b"/>
天寳歴曰天徳合者合徳之神也所理之方宜營構宫<lb/>
室修築城垣所値之日宜覃恩肆赦命將出師禱禮山<lb/>
川祈請福願○歴例曰天徳合者正月壬三月丁四月<lb/>
丙六月巳七月戊九月辛十月庚十二月乙是也四仲<lb/>
之月天徳居四維故無合也○考原曰天徳合者即各<lb/>
以其月天徳所合之干為之<lb/>
按陽干為徳者隂干為合隂干為徳者陽干為合四維<lb/>
固無合矣然舉坤乾艮巽之維以為徳則其近維即為<lb/>
<pb n="KR3g0051_WYG_005-13a"/>
合乾與艮合寅亥合也寅戌合也坤與巽合申巳合也<lb/>
申辰合也不言者以四維無十干則不得有其日然以<lb/>
方向論則乾為天徳方艮即為天徳合方巽為天徳方<lb/>
坤即為天徳合方可以三隅反者也此亦可備一義<lb/>
<pb n="KR3g0051_WYG_005-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-14b"/>
五行論曰月徳合者五行之精符會為合也所理之地<lb/>
衆惡皆消所値之日百福並集利以出師命將上冊受<lb/>
封祠祀星辰營建宫室○歴例曰月徳合者正五九月<lb/>
在辛二六十月在巳三七十一月在丁四八十二月在<lb/>
乙○考原曰月徳合者即各以月徳所合之干為之<lb/>
按甲丙壬庚為月徳則巳辛丁乙為月徳合矣月徳與<lb/>
月徳合無戊癸戊在巳為金母癸在丑為金墓酉為金<lb/>
之正位庚辛所不臨合之即巳酉丑全局也夫金者刑<lb/>
<pb n="KR3g0051_WYG_005-15a"/>
也徳之反也巳酉丑謂之三煞又謂之破碎又謂之紅<lb/>
沙徳合之外戊癸之方恰存金局隂陽之自然而然者<lb/>
其妙如此<lb/>
<pb n="KR3g0051_WYG_005-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-16b"/>
厯例曰寅午戌月壬亥卯未月庚申子辰月丙巳酉丑<lb/>
月甲○天寳厯曰月中之陽辰也所理之日宜設籌謀<lb/>
陳計䇿○厯神原始曰月徳自南而東丙甲壬庚月空<lb/>
自北而西壬庚丙甲乃天徳之衝神也而曰宜設籌謀<lb/>
陳計䇿者貴人之對名曰天空宜上書陳言故天空即<lb/>
奏書也此對月徳之神亦名之以空而曰月空故利於<lb/>
上表章也<lb/>
按月徳丙則月空壬則是凡為月空皆與月徳為仇為<lb/>
<pb n="KR3g0051_WYG_005-17a"/>
敵者也何以名曰月空歟孟子曰仁者無敵凡月徳之<lb/>
所在莫敢與為對而亦莫或與為敵則是方之神固有<lb/>
而不有者也故如十二神天空之例而以為奏書之神<lb/>
焉<lb/>
<pb n="KR3g0051_WYG_005-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-18b"/>
天寳歴曰天恩者施徳寛下之辰也天有四禁常開一<lb/>
門甲為陽徳配巳成養育之功故甲配子巳配卯酉各<lb/>
五日而為恩也萬物非土不生故以巳土配甲成功其<lb/>
日可以施恩賞布政事恤孤惸興宴樂○歴例曰常以<lb/>
甲子至戊辰巳卯至癸未巳酉至癸丑凡一十五日○<lb/>
曹震圭曰天有四禁子午卯酉也子為元武門午為明<lb/>
堂門卯為日門酉為月門蓋聖人居明堂而治天下故<lb/>
常開此門易所謂聖人南面聽天下嚮明而治者也甲<lb/>
<pb n="KR3g0051_WYG_005-19a"/>
為乾之納甲巳為離之納甲先天乾居正南後天離居<lb/>
正南故以甲配子巳配卯酉然則不配午者以甲巳皆<lb/>
南方卦之納甲也各進五辰而不及六者謂五為君位<lb/>
中央之数不可過也故各配五日合之成一十有五為<lb/>
天恩大吉日<lb/>
按十母皆天也十二子皆地也然就十母而分之則甲<lb/>
乙丙丁戊又屬天巳庚辛壬癸又屬地天地之心無往<lb/>
而非恩也然必有所見端焉其端維何曰天必以始而<lb/>
<pb n="KR3g0051_WYG_005-19b"/>
地必以中元善乾之所以統也黄中坤之所以大也天<lb/>
必以始故自甲子以至戊辰六十甲子之首五日為天<lb/>
恩地必以中故自巳卯至癸未巳酉至癸丑分六十而<lb/>
半之此十日者各居其中亦為天恩甲至戊天也巳至<lb/>
癸地也天五而地十者陽一而隂兩也不曰地恩而皆<lb/>
名天恩者地統于天也<lb/>
<pb n="KR3g0051_WYG_005-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-20b"/>
天寳歴曰天赦者赦過宥罪之辰也天之生育甲與戊<lb/>
地之成立子午寅申故以甲戊配成天赦其日可以緩<lb/>
刑獄雪寃枉施恩惠若與徳神會合尤宜興造○歴例<lb/>
曰春戊寅夏甲午秋戊申冬甲子是也○曹震圭曰天<lb/>
赦者乃天之赦過宥罪之神也生萬物者土也土之所<lb/>
居者四季也助土而成功者甲巳也子午者隂陽氣爭<lb/>
之辰是其罪也寅申者隂陽否泰之辰是其過也至此<lb/>
四辰天道憫其罪過故以甲巳配合而助以赦之辰戌<lb/>
<pb n="KR3g0051_WYG_005-21a"/>
者陽土也以甲配之春起甲戌秋起甲辰丑未者隂土<lb/>
也以己配之夏起己丑冬起己未皆四時長生前一辰<lb/>
順數至當旺之陽辰是也○考原曰天赦為赦過之辰<lb/>
則非以子午寅申為罪過也蓋子午寅申者乃四時當<lb/>
旺之陽辰甲戊於十干中為最尊所謂甲為諸神之首<lb/>
戊以助甲成功也故以配其日皆取干不克支有上能<lb/>
生下之意如戊寅木非土不生也甲午木生火也戊申<lb/>
土生金也甲子雖非相生若戊子則以土克水故以甲<lb/>
<pb n="KR3g0051_WYG_005-21b"/>
配之且甲木生於亥水亦生木也故曰天赦<lb/>
按歴神原始曰天有五緯歳星為仁而甲應之鎮星為<lb/>
徳而戊應之仁徳之神莫甲戊若也其說高於曹震圭<lb/>
逺矣史記天官書以木土為吉星又道家以甲戊日為<lb/>
祈禳所宜蓋其來乆矣天赦與天恩義相似從六十甲<lb/>
子而論則有天恩十五日從四季而論則有天赦四日<lb/>
甲為十干之首戊為十干之中寅申為春秋之始子午<lb/>
為冬夏之中不以巳為中者巳則過中又隂干也故易<lb/>
<pb n="KR3g0051_WYG_005-22a"/>
曰已日乃革之言甲至戊則數窮而當變也不用卯酉<lb/>
者生物者春始之夏終之成物者秋始之冬終之始之<lb/>
者天也終之者地也春秋屬天故不用中而用始且卯<lb/>
酉亦隂支也用支之始則以干之中配之故春戊寅而<lb/>
秋戊申用支之中則以干之首配之故夏甲午而冬甲<lb/>
子是為天地合徳之辰天地生心之所見端也之死而<lb/>
忽生之莫大於赦故以天赦名也施恩赦罪固宜用之<lb/>
然謂必天恩之日乃可施恩天赦之日乃可赦罪則亦<lb/>
<pb n="KR3g0051_WYG_005-22b"/>
拘論也夫賞之不可行罪之不可宥歟則固不得以日<lb/>
之為天恩天赦而曲法以從事也其恩之宜施罪之宜<lb/>
宥歟則如火之然如泉之達雖破敗休廢之日何擇焉<lb/>
安得擇此十九日而用之餘並屯其膏而不下耶<lb/>
<pb n="KR3g0051_WYG_005-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-23b"/>
總要歴曰天願者月中善神也所値之日宜嫁娶納財<lb/>
敦睦親族○歴例曰天願者正月甲午二月甲戌三月<lb/>
乙酉四月丙子五月丁丑六月戊午七月甲寅八月丙<lb/>
辰九月辛卯十月戊辰十一月甲子十二月癸未○曹<lb/>
震圭曰天願者乃月建枝徳合神也陽前隂後五辰各<lb/>
以陽干配之四季月以隂干配之若遇四孟及丑未子<lb/>
午者無合蓋謂亥巳為隂陽終極之辰寅申為隂陽否<lb/>
泰之辰丑未為隂陽絶蔑之辰子午為陽消隂長之辰<lb/>
<pb n="KR3g0051_WYG_005-24a"/>
故不可為合也十干巳為六賊庚為白虎壬為元武故<lb/>
不可用也若逢忌用之辰以前後近者用之假令正月<lb/>
未為枝徳今忌用取近未者午以王干甲配之得甲午<lb/>
也二月甲戌三月乙酉四月丙子五月忌亥退合丑就<lb/>
以丁配故得丁丑六月忌寅就午六合以戊配得戊午<lb/>
七月否建之辰忌丑就寅寅中有甲從其泰也八月忌<lb/>
庚用丙<hi>謂金生於己巳中有丙火也</hi>配得丙辰九月辛卯十月忌壬<lb/>
以戊之陽土能聚水潰土易有比卦之義故得戊辰十<lb/>
<pb n="KR3g0051_WYG_005-24b"/>
一月以其自建者謂前後皆無所配然建子之月未可<lb/>
假力於人其忌壬用甲者是待其子有所助也十二月<lb/>
忌申以就近申之未故得癸未其義如此<lb/>
按曹震圭之論支離難通不待辨而明矣於東不可則<lb/>
轉而之西于西不可又轉而之南之北陽干不可通則<lb/>
借隂干用之本位不可通則借下位用之然則神煞者<lb/>
乃聽人造作之物矣古人造作以愚今人今人解之又<lb/>
宛轉自道其造作之狀而號於天下曰當從我之造作<lb/>
<pb n="KR3g0051_WYG_005-25a"/>
以定吉凶雖三尺童子亦知不信矣考諸神煞起例乃<lb/>
知傳寫謬誤二十四字中誤十三字焉曹震圭不知其<lb/>
誤而曲為解展轉支離如韓昌黎狀侯劉與軒轅彌明<lb/>
聫句所謂口吻鳴益悲者也起例曰正月乙亥二月甲<lb/>
戌三月乙酉四月丙申五月丁未六月戊午七月己巳<lb/>
八月庚辰九月辛卯十月壬寅十一月癸丑十二月甲<lb/>
子十二辰皆太陽也其十干皆令星也唯十二月甲非<lb/>
令星而其為甲子其義最大蓋丑寅為艮終萬物始萬<lb/>
<pb n="KR3g0051_WYG_005-25b"/>
物丑月木巳甲於地中而太陽又適始於子故丑雖嵗<lb/>
終而實始萬物樞紐隂陽尤令星之大者也太陽日也<lb/>
天之所以生物者也令星時也天之所以成嵗者也太<lb/>
陽右旋令星左旋五氣順布四時行焉百物生焉天之<lb/>
願也天願之義大矣哉<lb/>
<pb n="KR3g0051_WYG_005-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-26b"/>
天寳歴曰母倉者五行當王所生者為母倉如遇土王<lb/>
後則以巳午為之其日宜飬育羣畜栽植種蒔○歴例<lb/>
曰春亥子夏寅卯秋辰戌丑未冬申酉土王後巳午○<lb/>
曹震圭曰生我者為母積藏者為倉故以名之各以生<lb/>
當時五行之辰為之○考原曰春屬木水生之故以亥<lb/>
子為母倉也餘倣此不用干而用支者支為地有母道<lb/>
焉萬物生於土有藏道焉<lb/>
按母倉者種植畜牧納財等事之吉辰也春木以亥子<lb/>
<pb n="KR3g0051_WYG_005-27a"/>
為母木者亥子之所生水至木成則休矣母老則待養<lb/>
於子也故以倉為名又木生於水木之所以能旺於春<lb/>
者由水生之則木固由水而得養也故以母為名又我<lb/>
尅者為財而尅我之所由生者亦財也以母倉之辰而<lb/>
納財一以見藏于生我之方則其原不匱也一以見生<lb/>
我之方之宜致養焉以是為報本返始也一以見財者<lb/>
所以養人而多藏則尅我之所由生轉以為我害矣非<lb/>
所以為養也母倉之義大矣哉<lb/>
<pb n="KR3g0051_WYG_005-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-28b"/>
五行論曰月恩者陽建所生之干也子母相從謂之月<lb/>
恩其日宜營造婚姻移徙祭祀上官納財○歴例曰月<lb/>
恩者正月丙二月丁三月庚四月巳五月戊六月辛七<lb/>
月壬八月癸九月庚十月乙十一月甲十二月辛○曹<lb/>
震圭曰月恩者子母相從是月建反生於彼蓋母生我<lb/>
我生子之義○歴神原始曰寅木生丙火卯木生丁火<lb/>
辰戌土生庚金丑未土生辛金巳火生巳土午火生戊<lb/>
土申金生壬水酉金生癸水子水生甲木亥水生乙木<lb/>
<pb n="KR3g0051_WYG_005-29a"/>
皆月建之所生故曰月恩也○考原曰正月寅陽木生<lb/>
丙陽火二月卯隂木生丁隂火則各從其類也餘倣此<lb/>
按月恩者母倉之對待也母倉為義爻月恩為寳爻生<lb/>
令神之神母倉也有恩於本令者也月神所生之神月<lb/>
恩也有恩於彼神者也母倉為本月之母本月為月恩<lb/>
之母寅生丙即甲生丙也卯生丁即乙生丁也辰戌生<lb/>
庚即戊生庚也子平家謂之食神寅卯辰猶母也丙丁<lb/>
庚猶男子也從地支以生天干猶母之生子也故結婚<lb/>
<pb n="KR3g0051_WYG_005-29b"/>
姻則宜子營造上官無所不宜<lb/>
<pb n="KR3g0051_WYG_005-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-30b"/>
總要歴曰四相者四時王相之辰也其日宜修營起工<lb/>
養育生財栽植種蒔移徙逺行○歴例曰春丙丁夏戊<lb/>
巳秋壬癸冬甲乙○曹震圭曰四相者養育之道母生<lb/>
子也春木王生丙丁夏火王生戊巳秋金王生壬癸冬<lb/>
水王生甲乙惟庚辛者金也能殺萬物故不用<lb/>
按四相無庚辛此非人之所能為也木相本是火火相<lb/>
本是土金相本是水水相本是木五行之自然而然者<lb/>
也相者輔我者也此以知天之道任徳不任刑也相者<lb/>
<pb n="KR3g0051_WYG_005-31a"/>
相君者也此以知臣之道導以徳而不導以刑也<lb/>
<pb n="KR3g0051_WYG_005-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-32b"/>
總要歴曰四時天徳者四序中徳神也其日宜慶賜宴<lb/>
樂拜官賞賀○歴例曰春午夏辰秋子冬寅○曹震圭<lb/>
曰子寅辰午乃東方生育之陽辰故用事吉也申戌者<lb/>
西方之殺氣故不可用也各以四時所生之陽辰為之<lb/>
是我生者為徳也亦名時徳按時徳與四相同義春木<lb/>
生午火夏火生辰土秋金生子水冬水生寅木也四相<lb/>
取天干時徳取地支<lb/>
按子寅辰午申戌為六陽辰陽者徳也時徳所以取陽<lb/>
<pb n="KR3g0051_WYG_005-33a"/>
辰也分而言之春秋各二冬夏各一各以其時所生取<lb/>
之春木生火取午夏火生土取辰戌辰先戌後取辰秋<lb/>
金生水取子冬水生木取寅六取四而所餘者適秋令<lb/>
之二辰焉亦猶十干為四相而却餘庚辛二干不用皆<lb/>
自然而然非人之所能為也天心之以徳不以刑豈日<lb/>
者強為說哉<lb/>
<pb n="KR3g0051_WYG_005-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-34b"/>
壇經曰王官相民守日者皆月内視事之吉辰也所值<lb/>
之日宜命將登壇襲爵受封上官赴任臨政親民○歴<lb/>
例曰王日者春寅夏巳秋申冬亥<hi>今易為官日</hi>官日者春卯<lb/>
夏午秋酉冬子<hi>今易為王日</hi>相日者春巳夏申秋亥冬寅民<lb/>
日者春午夏酉秋子冬卯守日者春酉夏子秋卯冬午<lb/>
○曹震圭曰王日者四時正王之辰四正之位帝王之<lb/>
象故得其政治也官日者四時臨官之辰諸侯之象相<lb/>
日者四時官日所生也相氣之辰宰相之象民日者四<lb/>
<pb n="KR3g0051_WYG_005-35a"/>
時死絶之辰庶民之象守日者四時胎絶之辰無氣能<lb/>
自固守以待將來各取其義以為名也<lb/>
按此以春夏秋冬取令星王相以為吉辰也王日天子<lb/>
所用日官日臣下所用日守日封疆之臣所用日相日<lb/>
貴近之臣所用日民日百姓所用日五日之外歴家又<lb/>
以未戌丑辰為四序獄日申亥巳寅為四序𨽻日酉子<lb/>
卯午為四序牢日戌丑辰未為四序死别日亥寅巳申<lb/>
為四序伏罪日子卯午酉為四序大敗日又曰不舉日<lb/>
<pb n="KR3g0051_WYG_005-35b"/>
丑辰未戌為四序罪刑日又曰刑獄日蓋獄日為四序<lb/>
之墓辰餘並休囚死辰云耳後人以王官守相民日有<lb/>
吉無凶而十二辰未遍也于是一一區而别之而命以<lb/>
名又勢必不能確切也于是重出疊見支離覆逆而不<lb/>
可信據矣然神煞雖增七類而别無所宜不過一例忌<lb/>
用則止存原定五辰而餘並勿用可耳何必多其辭說<lb/>
以惑世哉今悉刪去至王日向為寅巳申亥官日向為<lb/>
卯午酉子後人兩易其位蓋以寅為春木之臨官而卯<lb/>
<pb n="KR3g0051_WYG_005-36a"/>
為春木之帝旺也然細繹其理不如舊說為高蓋寅為<lb/>
陽木之臨官卯為隂木之臨官五行之性臨官吉於帝<lb/>
旺以其中也君用陽而臣用隂又易之道也帝居帝位<lb/>
官居官位皆臨官也不必帝用帝旺官用臨官然後為<lb/>
得且使隂陽易位轉為失也至於春辰夏未秋戌冬丑<lb/>
者四序當王之土神也故曰守日守封疆之臣用之春<lb/>
巳夏申秋亥冬寅四序之相氣則自元子以下王侯卿<lb/>
相通用之吉辰也夫春旺木而生火則午為正令夏旺<lb/>
<pb n="KR3g0051_WYG_005-36b"/>
土而生金則酉為正令相宜以午酉子卯而以午酉子<lb/>
卯為民日而不曰相者何也巳陽火陽土也申陽金也<lb/>
亥陽水也寅陽木也故為相也午隂火隂土也酉隂金<lb/>
也子隂水也卯隂木也故為民也臣陽而民隂猶王陽<lb/>
而官隂也抑更有進焉相之為相也為王之所生固已<lb/>
然已有金申有水亥有木寅有火不專一行其吉凶未<lb/>
定也書曰惟吉凶不僣在人惟天降災祥在徳其吉凶<lb/>
未定正與富貴相似用其日者適順乎天之道而致儆<lb/>
<pb n="KR3g0051_WYG_005-37a"/>
於人之心也若夫午酉子卯則專火專金專水專木為<lb/>
四序當令之真子吉莫大焉故為民日民得全吉則王<lb/>
官相守皆得全吉也而曹震圭以四時死絶之辰為庶<lb/>
民之象最為無理夫人心之惡雖桀紂盜跖未必欲庶<lb/>
民之死絶也且衆庶馮生故曰庶民雖一晝一夜萬生<lb/>
萬死而終古無死絶者乃庶民也安得有死絶之象耶<lb/>
其荒謬至於如此<lb/>
又按歴例以春酉夏子秋卯冬午為守日以春辰夏未<lb/>
<pb n="KR3g0051_WYG_005-37b"/>
秋戌冬丑為牢日邵泰衢作歴神原始謂守與牢二字<lb/>
相近而訛易之則吉凶各以類聚且與五勝義恰符甚<lb/>
為有理今從之<lb/>
<pb n="KR3g0051_WYG_005-38a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-38b"/>
通書曰四擊者春戌夏丑秋辰冬未其日忌軍事○考<lb/>
原曰四擊者四時所衝之墓辰也如春月建寅卯辰辰<lb/>
與戌衝故戌為四擊也餘倣此<lb/>
按四季以土旺為守日四擊其衝也春土旺於辰而戌<lb/>
擊之夏土旺於未而丑擊之秋冬亦然故其日忌出軍<lb/>
防邊等事<lb/>
<pb n="KR3g0051_WYG_005-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-39b"/>
廣聖歴曰九空者月内殺神也其日忌修造倉庫出入<lb/>
貨財○歴例曰九空者正月在辰逆行四季○曹震圭<lb/>
曰九空者墓庫破散之神也庫破則空衝則散假令寅<lb/>
午戌月火庫在戌辰能衝散也亥卯未月木墓在未丑<lb/>
能衝散也申子辰月水墓在辰戌能衝散也巳酉丑月<lb/>
金墓在丑未能衝散也今歴家所傳與九坎九焦同行<lb/>
者非蓋所傳有誤紀嵗歴亦止是逆行四季<lb/>
<pb n="KR3g0051_WYG_005-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-40b"/>
廣聖歴曰五墓者四旺之墓辰也其日忌營造起土嫁<lb/>
娶出軍○歴例曰五墓者正二月乙未四五月丙戌七<lb/>
八月辛丑十月十一月壬辰四季月戊辰也○曹震圭<lb/>
曰五墓者五行旺干自臨墓辰也十干者身之象若營<lb/>
造起土似臨於無氣之位也又以干為夫之象若嫁娶<lb/>
則夫自臨死氣之位也又以干為我若出軍征伐是自<lb/>
臨死墓之地也故忌之假如正二月木旺木墓於未加<lb/>
以乙未是自臨墓辰也餘倣此<lb/>
<pb n="KR3g0051_WYG_005-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-41b"/>
總聖歴曰四耗者謂四時休干臨分至之辰也其日忌<lb/>
㑹親姻出師開倉庫施債負○歴例曰春壬子夏乙卯<lb/>
秋戊午冬辛酉○曹震圭曰物之將分者必散也至者<lb/>
盡也是隂陽數盡而將分也又得休干臨之故曰耗○<lb/>
考原曰四耗日固是休干亦休支也春壬子幹枝皆水<lb/>
夏乙卯幹枝皆木冬辛酉幹枝皆金秋戊午幹土而枝<lb/>
火洞源經云火不尅金何旺土生金火亦生金也蓋春<lb/>
木旺則水耗夏火旺則木耗秋金旺則火土耗冬水旺<lb/>
<pb n="KR3g0051_WYG_005-42a"/>
則金耗故曰四耗<lb/>
廣聖歴曰四廢者四時衰謝之辰也其日忌出軍征伐<lb/>
造舍迎親封建拜官納財開市○歴例曰春庚申辛酉<lb/>
夏壬子癸亥秋甲寅乙卯冬丙午丁巳○蓬瀛經曰四<lb/>
廢者是五行無氣福徳不臨之辰百事忌用○曹震圭<lb/>
曰四廢者干支俱絶也假令庚申辛酉絶於春寅卯辰<lb/>
也他倣此<lb/>
神煞起例曰四忌春甲子夏丙子秋庚子冬壬子合四<lb/>
<pb n="KR3g0051_WYG_005-42b"/>
窮日即為八龍七鳥九虎六蛇<lb/>
總要歴曰四窮者謂亥為隂絶之辰以四時旺干臨之<lb/>
故曰四窮所值之日不可逺行征伐出納財物○歴例<lb/>
曰春乙亥夏丁亥秋辛亥冬癸亥○曹震圭曰亥者地<lb/>
支末辰極隂之位以四時隂干配之故曰四窮<lb/>
總要歴曰八龍七鳥九虎六蛇其日皆不可迎婚嫁娶<lb/>
○歴例曰春甲子乙亥為八龍夏丙子丁亥為七鳥秋<lb/>
庚子辛亥為九虎冬壬子癸亥為六蛇○曹震圭曰亥<lb/>
<pb n="KR3g0051_WYG_005-43a"/>
者隂氣之極子者陽氣初生是隂陽氣絶脫謝之辰也<lb/>
十干象夫十二支象婦今以四時旺干而配亥子是夫<lb/>
旺而婦絶且我臨於絶地也故用忌之○考原曰甲乙<lb/>
者東方木也為青龍其成數八丙丁者南方火也為朱<lb/>
雀其成數七庚辛者西方金也為白虎其成數九壬癸<lb/>
者北方水也為龜蛇其成數六故各因以為名也<lb/>
按四耗日干支皆休氣也四廢日干支皆死氣也四忌<lb/>
日以本令陽干加於辰首也四窮日以本令隂干加於<lb/>
<pb n="KR3g0051_WYG_005-43b"/>
辰尾也夫休死固非吉辰矣本令陽干加子本令隂干<lb/>
加亥何以亦凶耶曰易之道天徳不可為首今以陽干<lb/>
而居辰首是為首也地道無成今以隂干而居辰尾是<lb/>
有成也皆以其旺極而為凶非衰謝之義也其八龍七<lb/>
鳥九虎六蛇義亦本此蓋春甲子乙亥合之則是春之<lb/>
陽干據其首春之隂干據其尾全備而無遺矣故曰八<lb/>
龍八者春之數也龍者春之獸也猶言全春之數盡在<lb/>
是也易曰積善之家必有餘慶天地循環不窮萬化日<lb/>
<pb n="KR3g0051_WYG_005-44a"/>
新皆由氣盈朔虚而出無餘者非天道也故忌之<lb/>
<pb n="KR3g0051_WYG_005-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-45b"/>
廣聖歴曰九坎者月中殺神也其日忌乘船渡水修堤<lb/>
防築垣墻苫蓋屋舍○歴例曰九坎者正月在辰逆行<lb/>
四季五月在卯逆行四仲九月在寅逆行四孟○曹震<lb/>
圭曰坎者陷也險也不平也義與九焦同○廣聖歴曰<lb/>
九焦者月中殺神也其日忌爐冶鑄造種植修築園圃<lb/>
○歴例曰正月在辰逆行四季五月在卯逆行四仲九<lb/>
月在寅逆行四孟○曹震圭曰九坎九焦者是月中之<lb/>
殺神逆天地之道者也假令正二三四為嵗首東方之<lb/>
<pb n="KR3g0051_WYG_005-46a"/>
位當用孟辰以生萬物今則以季辰收殺萬物是其逆<lb/>
也五六七八為嵗中今雖用仲辰成熟萬物然嵗首不<lb/>
與其生焉有成熟哉九十十一十二月為嵗之終萬物<lb/>
收藏之時今方欲以孟辰生育萬物豈能有生育哉是<lb/>
逆天地之道萬物無能成就也<lb/>
按寅午戌火月逆行辰夘寅亥夘未木月逆行丑子亥<lb/>
申子辰水月逆行戌酉申巳酉丑金月逆行未午巳火<lb/>
逆於木則火成燎原木逆於水則木多沉溺水逆於金<lb/>
<pb n="KR3g0051_WYG_005-46b"/>
則水多搏激金逆於火則金多爍銷故曰九坎曰九焦<lb/>
然從水火以命二名故歴家止忌乘船鼓鑄栽種等事<lb/>
義無大害今從之<lb/>
<pb n="KR3g0051_WYG_005-47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-47b"/>
樞要厯曰五虚者四時絶辰也其日忌開倉庫營種蒔<lb/>
出財寳施債負○厯例曰五虚者春巳酉丑夏申子辰<lb/>
秋亥卯未冬寅午戌也○曹震圭曰五虚者四時逢絶<lb/>
之辰也物絶則損朽其中虚而無實也故曰虚如春木<lb/>
旺巳酉丑金絶也夏火旺申子辰水絶也秋金旺亥卯<lb/>
未木絶也冬水旺寅午戌火絶也<lb/>
<pb n="KR3g0051_WYG_005-48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-48b"/>
樞要歴曰咸池招揺八風觸水龍所值之日忌乘船渡<lb/>
水涉江河○歴例曰八風者春丁丑巳酉夏甲申甲辰<lb/>
秋辛未丁未冬甲戌甲寅觸水龍者丙子癸丑癸未也<lb/>
○曹震圭曰八風者是八節八卦之風也各以四立之<lb/>
建後一辰為四立之風以其三合前辰為次節風如立<lb/>
夏建巳以辰為立夏風申為三合前辰為夏至風是也<lb/>
假令立春建寅以建前丑為正風以丁配之取溫和之<lb/>
意也以酉為傍風配之以巳取巳土長生之地也立夏<lb/>
<pb n="KR3g0051_WYG_005-49a"/>
建巳以辰為正風申為傍風皆以甲配之者立夏之後<lb/>
風勢極微故配甲以生之也立秋建申以未為正風而<lb/>
不取傍風者謂秋氣好殺而無養育之性以辛配之取<lb/>
金風之象又以丁配之存其溫和之氣也立冬建亥以<lb/>
戌為正風寅為傍風皆以甲配之者以風鳴冬其勢極<lb/>
大配之以甲木以生風也共為八節故曰八風觸水龍<lb/>
者觸犯也龍水物也壬癸亥子水也能與水相勝者火<lb/>
土也火在上為丙土居下為四季辰乃龍之正位壬水<lb/>
<pb n="KR3g0051_WYG_005-49b"/>
所居戌亥為乾天之位有龍象焉故惟餘丙子癸未癸<lb/>
丑為觸水龍日也<lb/>
按靈樞經曰一者天二者地三者人四者時五者音六<lb/>
者律七者星八者風九者野又曰冬至之日太一立於<lb/>
叶蟄之宫風從南方來為虚風賊傷人者也立春之日<lb/>
風從西方來萬民又皆中於虚風由此觀之八風之義<lb/>
其本諸此乎春丁丑丁巳夏甲申甲辰秋丁未丁亥冬<lb/>
甲戌甲寅己丑之於春也即五虚巳酉丑而去其正位<lb/>
<pb n="KR3g0051_WYG_005-50a"/>
之酉也申辰之於夏也即五虚申子辰而去其正位之<lb/>
子也秋冬可推蓋正風猶可而邪風更凶也其以丁甲<lb/>
者木為風風又出於火也觸水龍者水之伐日也龍水<lb/>
族之長子為水宫癸即子也干為水而支伐之與支為<lb/>
水而干為支之所伐皆猶觸水中之龍也招摇即六儀<lb/>
六儀即天罡隂建之衝也咸池五行沐浴之地也圖並<lb/>
見前故不著觸水龍不論四時皆忌此三日故不圖涉<lb/>
江並忌故比而陳之而咸池招摇不嫌重見者别著一<lb/>
<pb n="KR3g0051_WYG_005-50b"/>
義故也<lb/>
<pb n="KR3g0051_WYG_005-51a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-51b"/>
淮南子曰子生母曰義母生子曰寳子母相得曰專母<lb/>
勝子曰制子勝母曰困以制擊殺勝而無報以專從事<lb/>
而有功以義行理名立而不墮以寳畜養萬物蕃昌以<lb/>
困舉事破滅死亡○遁甲經曰寳日者幹生枝也義日<lb/>
者枝生幹也制日者幹克枝也其日利行軍伐日者支<lb/>
克干辰也其日忌攻討征伐出軍掠地專日者干支五<lb/>
行相同也其日忌出軍○歴例曰寳日者丁未丁丑丙<lb/>
戌甲午庚子壬寅癸卯乙巳戊申己酉辛亥丙辰義日<lb/>
<pb n="KR3g0051_WYG_005-52a"/>
者甲子丙寅丁夘己巳辛未壬申癸酉乙亥庚辰辛丑<lb/>
庚戌戊午制日者乙丑甲戌壬午戊子庚寅辛夘癸巳<lb/>
乙未丙申丁酉己亥甲辰伐日者庚午辛巳丙子戊寅<lb/>
己夘癸未癸丑甲申乙酉丁亥壬辰壬戌也專日者甲<lb/>
寅乙夘丁巳丙午庚申辛酉癸亥壬子戊辰戊戌己丑<lb/>
己未○曹震圭曰幹生枝者得其天時也枝生幹者得<lb/>
其地利也幹克枝者得其人和我可制彼也故幹為天<lb/>
為我枝為地為彼也伐者彼伐於我也干為尊為我支<lb/>
<pb n="KR3g0051_WYG_005-52b"/>
為卑為彼是卑伐於尊彼尅於我其義逆也今幹枝同<lb/>
類是彼我同徳兩勢相敵不分勝負故忌出軍○考原<lb/>
曰專日亦名和日<lb/>
按淮南以專日為吉謂以專從事則有功而遁甲則以<lb/>
專日為凶今按專日所忌止在行軍其他固當從淮南<lb/>
並以吉日論<lb/>
<pb n="KR3g0051_WYG_005-53a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-53b"/>
曾門經曰八專日忌出軍嫁娶丁未己未庚申甲寅癸<lb/>
丑也<lb/>
按八專而止五日者十干所寄止於八支不居子午夘<lb/>
酉而此八支之中六甲循環干支相見則曰八專也忌<lb/>
出軍者彼己同位則交綏也忌嫁娶者隂陽同居則無<lb/>
别也<lb/>
<pb n="KR3g0051_WYG_005-54a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-54b"/>
通書云甲辰乙巳庚辰辛巳丙申戊戌丁亥己丑壬申<lb/>
癸亥此十日禄皆落空故云無禄如甲禄在寅乙禄在<lb/>
夘甲辰旬寅卯空故甲辰乙巳為無禄也庚禄在申辛<lb/>
禄在酉甲戌旬申酉空故庚辰辛巳為無禄也丙戊禄<lb/>
在巳甲午旬巳空故丙申戊戌為無禄也丁巳禄在午<lb/>
甲申旬午空故丁亥己丑為無禄也壬禄在亥甲子旬<lb/>
亥空故壬申為無禄也癸禄在子甲寅旬子空故癸亥<lb/>
為無禄也此十日名曰無禄日又曰十惡大敗日然惟<lb/>
<pb n="KR3g0051_WYG_005-55a"/>
隨各年及本命避之如庚戌年及庚戌生人忌用甲辰<lb/>
之類是也<lb/>
按無禄日乃禄䧟旬空故以為忌然六壬火珠林之法<lb/>
填實則不空非不論年月而概以此十日為禄空也如<lb/>
甲辰日寅禄落空若太嵗月建太陽在寅則不為空而<lb/>
此年月之甲辰日即不為無禄日矣餘日倣此術士盲<lb/>
於理不問年月而概忌之固拘滯不可通又謂惟對衝<lb/>
之年及對衝本命人忌用其日則又曲為通融而悖謬<lb/>
<pb n="KR3g0051_WYG_005-55b"/>
不可解者也<lb/>
<pb n="KR3g0051_WYG_005-56a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-56b"/>
天寳歴曰重日者以隂陽混合於亥陽起於甲子而順<lb/>
隂起於甲戌而逆至己亥而同故曰重日其日忌為凶<lb/>
事利為吉事○歴例曰重日者己亥二日也○曹震圭<lb/>
曰亥為隂極之位坤辟在焉巳為陽極之位乾辟在焉<lb/>
是陽中陽而隂中隂也故曰重其日忌為凶事者恐重<lb/>
犯也利為吉事者宜再見也<lb/>
　　五合<lb/>
樞要歴曰五合者月内良日也其日宜結婚姻㑹親友<lb/>
<pb n="KR3g0051_WYG_005-57a"/>
立劵交易○歴例曰五合者寅夘日也○曹震圭曰十<lb/>
干者夫之象十二支者婦之象今自子為始以甲相配<lb/>
至酉而止不及戌亥然戌能進五辰配寅中之甲亥能<lb/>
進前五辰配夘中之乙而成夫婦㑹合之禮故曰五合<lb/>
若其他則進五無所配也雖有辰配申中之庚巳配酉<lb/>
中之辛而申酉反為五離者易曰一隂一陽之謂道雜<lb/>
則相乖合則暌離也故曰五離<lb/>
按歴例五合者寅夘日也而曹震圭以戌亥為言未詳<lb/>
<pb n="KR3g0051_WYG_005-57b"/>
其義今按漢書曰甲寅無子言甲寅旬中無子丑也然<lb/>
則寅夘之為五合日者以寅配甲夘配乙而六甲乃成<lb/>
有貞下起元之義則使五位相得而各有合者寅夘也<lb/>
故曰五合反此則為申酉六十甲子至戌亥而絶則未<lb/>
絶而離者乃申酉矣若以四時言之寅夘為春和㑹之<lb/>
氣也故為五合申酉為秋清肅之氣也故宜解除<lb/>
　　五離<hi>除神</hi>
樞要歴曰五離者月中離神也其日忌結婚姻㑹親友<lb/>
<pb n="KR3g0051_WYG_005-58a"/>
作交闗立契劵○歴例曰五離者申酉日是也○曹震<lb/>
圭曰五離者是隂陽重㑹之辰再合則離也○考原曰<lb/>
按通書以申酉日為除神與五合對衝之日也宜沐浴<lb/>
祓除災眚<lb/>
按日神不從年月天干起義者唯此三條故并為一圖<lb/>
<pb n="KR3g0051_WYG_005-59a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-59b"/>
總要歴曰解神者月中善神也所值之日宜上詞章雪<lb/>
寃枉○歴例曰正二月申三四月戌五六月子七八月<lb/>
寅九十月辰十一月十二月午也○曹震圭曰解神者<lb/>
月中奏對直諫之臣也常居與月建相對之陽辰與太<lb/>
嵗中奏書一義蓋忠直之臣不處私隂之位也<lb/>
按隂陽之性非衝不解而解神於六陽辰即用衝神於<lb/>
六隂辰則不用衝神而即用陽辰之衝神者何也陽者<lb/>
徳也衝之而即解所為如日月之食者也隂者慝也衝<lb/>
<pb n="KR3g0051_WYG_005-60a"/>
之即慝作矣然而隂非無陽者也必衝其陽則慝亦解<lb/>
動其固有之徳也雖然不可徑衝其本位也為臣者知<lb/>
此得進諌之方焉為君者知此得受諫之道焉故曹震<lb/>
圭比之奏書也<lb/>
<pb n="KR3g0051_WYG_005-61a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-61b"/>
天寳歴曰復日者為魁罡所繫之辰也其日忌為凶事<lb/>
利為吉事○歴例曰復日者正七月甲庚二八月乙辛<lb/>
四十月丙壬五十一月丁癸三九六十二月戊巳日也<lb/>
○曹震圭曰復者重見也為本建之辰與所遇之干同<lb/>
也假令正月寅即甲也而又見甲是復也又如辰戌即<lb/>
戊也丑未即巳也而又見戊巳是復也餘倣此地理新<lb/>
書云正月甲七月庚二月乙八月辛四月丙十月壬五<lb/>
月丁十一月癸三月九月戊六月十二月巳<lb/>
<pb n="KR3g0051_WYG_005-62a"/>
按建寅而得甲日則是月與日同也為凶事之所忌者<lb/>
蓋猶忌月建之義然干與支不可同日語矣俗則以為<lb/>
犯此則致重喪益無是理選擇宗鏡載古人葬課多用<lb/>
建日又曰正月甲日二月乙日得令得禄最吉三月戊<lb/>
日雖不得禄而實得令次吉然則復日之忌固不可從<lb/>
而世俗相傳已乆今定為鳴吠遇復日則忌徳赦六合<lb/>
遇復日則不忌庶存其名不害於義云<lb/>
<pb n="KR3g0051_WYG_005-63a"/>
</p>
<p>
<pb n="KR3g0051_WYG_005-64a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_005-64b"/>
一行云鳴吠者五性安葬之辰也用之者得金雞鳴玉<lb/>
犬吠上下相呼亡靈安穩子孫富昌○鳴吠日者庚午<lb/>
壬申癸酉壬午甲申乙酉庚寅丙申丁酉壬寅丙午己<lb/>
酉庚申辛酉也○歴事明原曰金雞者兌也兌宫酉也<lb/>
玉犬者艮也艮為犬也大抵外宅之要在山澤地勢是<lb/>
坤艮兌也故以坤兌徃來加艮順布八卦視艮所臨之<lb/>
辰為良也如兌加艮則艮臨離午也又以離加艮則艮<lb/>
臨兌酉也又以坤加艮則艮臨坤未申也又以艮自加<lb/>
<pb n="KR3g0051_WYG_005-65a"/>
艮丑寅也丑未二辰乃墓絶無氣之位故不可用又十<lb/>
干之中戊為陽土以配中宮明堂之位不可用也甲午<lb/>
甲寅丙寅者乃自死自旺自生之日故不用止餘一十<lb/>
四日為鳴吠吉日也<lb/>
一行經云鳴吠對日者用之破土斬草也○鳴吠對日<lb/>
者丙寅丁夘丙子辛夘甲午庚子癸夘壬子甲寅乙夘<lb/>
也○考原曰按鳴吠對者乃與鳴吠對衝之日其己丑<lb/>
日無對衝庚寅與甲申壬寅與丙申又互為對衝故止<lb/>
<pb n="KR3g0051_WYG_005-65b"/>
餘九日今取十日者蓋甲午日雖不用為鳴吠然其對<lb/>
衝庚子可用為鳴吠對也若甲寅之對庚申丙寅之對<lb/>
壬申則鳴吠日中巳用之矣惟甲午疑應作甲子蓋甲<lb/>
子本與庚午對衝且既用庚子不宜并用甲午也恐傳<lb/>
者有誤<lb/>
神煞起例曰金雞鳴玉犬吠並鳴吠對日相傳始於郭<lb/>
公而定於邵子舉世用之大葬日曰金雞鳴玉犬吠小<lb/>
葬日曰鳴吠對試問何為金雞玉犬何為對則莫知所<lb/>
<pb n="KR3g0051_WYG_005-66a"/>
由來矣蓋生人之禮属於陽葬者藏也則屬於隂夫人<lb/>
身有生死一世之隂陽也四序有春秋一嵗之隂陽也<lb/>
十二時有晝夜一日之隂陽也陽取乎陽隂取乎隂各<lb/>
從其類道本自然耳時日之隂陽分於日之出沒日出<lb/>
東方為陽生人之事也日入西方為隂送終之事也金<lb/>
雞者酉為日入之門玉犬者戌為閉物之㑹然埋藏於<lb/>
土而不敢犯土凡支干屬土者如戊巳名都天辰戌丑<lb/>
未名大墓皆所不宜故不用戌而用酉溯酉而上至午<lb/>
<pb n="KR3g0051_WYG_005-66b"/>
而止午乃一隂之始過午而巳則六陽之卦矣用五酉<lb/>
以為主巳隂土屬酉故亦不忌是謂金雞也申去戊而<lb/>
用四申越未而午亦去戊而用四午共為大葬之十三<lb/>
日謂之鳴吠者以此次酉之對為夘則去巳而用四夘<lb/>
以别於酉也申之對為寅亦去戊而用四寅午之對為<lb/>
子亦去戊子不用至於甲乃十干之長純陽也故亦不<lb/>
用而用三子共為小葬之十一日謂之鳴吠對者以此<lb/>
亥為巳之對故亦不用云又星命之術數人生時遇夘<lb/>
<pb n="KR3g0051_WYG_005-67a"/>
安命取東方出地之義而中陽子葬埋克擇則遇酉安<lb/>
命亦取西方入地之義豈非用酉之一証耶其餘因金<lb/>
雞而多張名目則術家巧飾耳目之為不足深究矣<lb/>
<pb n="KR3g0051_WYG_005-68a"/>
　　立成<lb/>
　　　　　　　　<hi>一隂生日</hi>　庚午壬午甲午丙午<hi>戊午不用</hi>
鳴吠日　　　　　<hi>未土不用用申日</hi>　壬申甲申丙申<hi>戊申不用</hi>庚申<lb/>
　　　　　　　　　　　　　癸酉乙酉丁酉己酉辛酉<lb/>
　　　　　　　　<hi>五戌屬土不用</hi>　<hi>不用不用不用不用不用甲戌丙戌戊戌庚戌壬戌</hi>
　　　　　　　　<hi>酉對日</hi>　　癸夘乙夘丁夘<hi>己夘不用</hi>辛夘<lb/>
鳴吠對日　　　　<hi>丑土不用用申對日</hi>　壬寅甲寅丙寅<hi>戊寅不用</hi>庚寅<lb/>
　　　　　　　　<hi>隂生日對日</hi>庚子壬子<hi>不用/甲子</hi>丙子<hi>戊子不用</hi>
<pb n="KR3g0051_WYG_005-68b"/>
按通書安葬用庚寅壬寅丙午庚午壬午甲申丙申庚<lb/>
申壬申乙酉丁酉己酉辛酉癸酉十四日為鳴吠日啓<lb/>
攢用丙子庚子壬子甲寅丙寅乙夘丁夘辛夘癸夘甲<lb/>
午十日為鳴吠對日相傳始自郭璞謂之金雞鳴玉犬<lb/>
吠日而不知其所由明原曲為之解而不能通考原疑<lb/>
其有誤而未之定今按神煞起例之語於理為安庶幾<lb/>
可信其法以甲丙庚壬四干配午申得八日避戊土不<lb/>
用以乙丁巳辛癸五干配酉得五日避未土不用共十<lb/>
<pb n="KR3g0051_WYG_005-69a"/>
三日為鳴吠日巳為隂土生於酉故配酉而不避也又<lb/>
以丙庚壬三干配子得三日避戊土不用甲配子為純<lb/>
陽亦避不用以甲丙庚壬四干配寅得四日避戊不用<lb/>
以乙丁辛癸四干配卯得四日避巳不用共十一日為<lb/>
鳴吠對日通共二十四日通書誤以庚寅壬寅為鳴吠<lb/>
甲午為鳴吠對遂不可解今圖依起例改正又按起例<lb/>
以戌為土不用而止用酉則止有金雞鳴而無玉犬吠<lb/>
矣何以為鳴吠耶曰一行之言金雞鳴玉犬吠上下相<lb/>
<pb n="KR3g0051_WYG_005-69b"/>
呼亡靈安穩人之葬也歸骨於土戌為終萬物之地至<lb/>
亥則又為始矣故亥曰登明然則戌者指葬地而非指<lb/>
葬日也言擇日必以酉為主則是金雞鳴於上而地下<lb/>
之玉犬與之吠應上下相呼而亡靈安稳矣酉辛也然<lb/>
辛不居酉而居戌辛金也玉金之精也故有金雞玉犬<lb/>
之號人事行於地上魂魄安於地下正以地上之金雞<lb/>
呼地下之玉犬而非並用雞日犬日之謂也<lb/>
欽定協紀辨方書卷五<lb/>
</p>
<p>
</p>
  </div>
</body>
</text>
</TEI>
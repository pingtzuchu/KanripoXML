<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3g0051_WYG_035-1a"/>
欽定四庫全書<lb/>
欽定協紀辨方書卷三十六<lb/>
　辨譌<lb/>
術士好竒而嗜利譌言繁興比以為吉彼以為凶自漢<lb/>
褚少孫補史記已言之況又經六代唐宋元明以來其<lb/>
謬説又不知凡幾二十四向而神煞盈千六十甲子而<lb/>
術家盈百以前民利用之具而成惑世誣民之書不可<lb/>
不辨也顧流傳民間者隨地而異耳目難周即所覩聞<lb/>
<pb n="KR3g0051_WYG_035-1b"/>
亦難盡駁卷中辨論者夫亦舉一隅云耳作辨譌<lb/>
　　男女合婚大利月<lb/>
　　諸家鑾駕星曜<lb/>
　　巡山二十四神煞<lb/>
　　驛馬臨官<lb/>
　　刀砧火血<lb/>
　　逆血刃九良星暗刀煞<lb/>
　　支退流財<lb/>
<pb n="KR3g0051_WYG_035-2a"/>
　　神煞同位異名<lb/>
　　斗首五行<lb/>
　　尊星帝星<lb/>
　　神在<lb/>
　　上吉七聖<lb/>
　　伏斷日宻日裁衣日<lb/>
　　上元下元<lb/>
　　四不祥<lb/>
<pb n="KR3g0051_WYG_035-2b"/>
　　紅沙<lb/>
　　章光<lb/>
　　五合五離<lb/>
　　的呼日<lb/>
　　殃煞出去方<lb/>
　　滿徳吉慶<lb/>
　　冰消瓦解滅門大禍<lb/>
　　楊公忌<lb/>
<pb n="KR3g0051_WYG_035-3a"/>
　　天狗<lb/>
　　六道<lb/>
　　五符擇時<lb/>
　　九僊時<lb/>
<pb n="KR3g0051_WYG_035-4a"/>
　　男女合婚大利月<lb/>
隂陽家言多病迂泥術士揑造益屬荒唐而惑世誣民<lb/>
則未有如合婚大利月之尤甚者夫婦之道人倫之始<lb/>
書載釐降詩咏闗雎未嘗有合婚之説也詩曰士如歸<lb/>
妻迨冰未泮禮曰仲春之月令民㑹男女未嘗有大利<lb/>
月之説也即祿命之法以人生年月日時去留疏配推<lb/>
人壽夭窮通亦未嘗有以男女年月定妨妻妨夫之説<lb/>
也為是説者不知其所自起而皆托於吕才觀唐書吕<lb/>
<pb n="KR3g0051_WYG_035-4b"/>
才傳其於隂陽術數辨駁甚詳則其為術士之偽托無<lb/>
疑也今取其説而論之三元九宫者乃年九星入中宫<lb/>
之一星非謂其年之生命即在是宫也由年而衍之於<lb/>
人由男而衍之於女已屬展轉支離<hi>説見附錄</hi>而又以地理<lb/>
家遊年變卦之法兩宫相配以定吉凶無論比儗非倫<lb/>
且地理專取淨隂淨陽<hi>説見本原</hi>而婚姻則取隂陽配耦是<lb/>
葬之所謂吉正婚之所謂凶更屬顯然背謬又況世傳<lb/>
九星誤以上元為中元<hi>説見附錄</hi>則宫已非其宫而卦亦非<lb/>
<pb n="KR3g0051_WYG_035-5a"/>
其卦然則世之惘惘焉據以為拘忌者誠不啻謬以千<lb/>
里也孤辰寡宿者乃由竒門孤虚之法而推衍之而荒<lb/>
誕無義理竒門以旬空為孤其對為虚又有年孤月孤<lb/>
日孤時孤乃年月日時後二辰如子年月日時則戌亥<lb/>
為孤辰巳為虚皆以方位言也通書有孤辰寡宿日以<lb/>
令前一辰為孤辰令後一辰為寡宿如寅夘辰春令<lb/>
已為孤辰丑為寡宿寡即孤意孤即虚意已屬無稽<lb/>
<hi>説見附錄</hi>然一月止忌一日其害猶小而合婚者乃謂亥<lb/>
<pb n="KR3g0051_WYG_035-5b"/>
子丑年正月生男命為孤辰主妨妻九月生女命為<lb/>
寡宿主妨夫蓋因兵書有云背孤擊虚一女可敵十<lb/>
夫術士遂揑為孤寡之名而以妨夫妨妻為説夫以<lb/>
三年而生一月之内合諸日時命以千計而謂其皆<lb/>
妨夫妨妻雖三尺童子亦不信也胞胎相衝者寅申<lb/>
年忌己亥月夘酉年忌子午月蓋術家以隔三為破<lb/>
猶建除之平收也夫隔三之義月日則然而亦非盡<lb/>
以為忌況男年與女月女年與男月了不相干何破<lb/>
<pb n="KR3g0051_WYG_035-6a"/>
之有俗術因産厄之可畏而揑此名以嚇人誠可惡<lb/>
也骨髓破取本生年月與胞胎同而或平或收又非<lb/>
魁罡之義鐵掃帚既取三合而水局取衰病月金局<lb/>
取冠帶與衰月火局取臨官與死月木局取帝旺與<lb/>
胎月參差不倫又必傳寫之誤無端而加以掃破之<lb/>
名當亦不能自為之説也年月六害祿命不忌且年<lb/>
月非夫婦何以遂為不和之占假令年月相衝又當<lb/>
作何論斷此不待辨而知其非也四敗生命既非本<lb/>
<pb n="KR3g0051_WYG_035-6b"/>
於五行又無取於三合其月分更無例可推而謂男<lb/>
女生月犯之多啾唧殊無謂也至於男命以干尅者<lb/>
為妻女命以尅干者為夫乃祿命之法論日干非論<lb/>
年納音也術士從而衍之以男女生命納音為主男<lb/>
取音之所尅為妻女取尅音者為夫自長生至衰為<lb/>
益財自病至養為退財絶為鰥寡死墓為多厄死墓<lb/>
絶為妨妻妨夫如水命男以火為妻火生於寅而衰<lb/>
於未故正月至六月生為益財病於申而養於丑故<lb/>
<pb n="KR3g0051_WYG_035-7a"/>
七月至十二月生為退財絶於亥故十月生為望門<lb/>
鰥死於酉墓於戌故八九月生為妻多厄而八九十<lb/>
月生又為死墓絶妨妻又如水命女以土為夫土長<lb/>
生於申而衰於丑故七月至十二月生為益財病於<lb/>
寅而養於未故正月至六月生為退財絶於已故四<lb/>
月生為望門寡死於夘墓於辰故二三月生為夫多<lb/>
厄而二三四月生又為死墓絶妨夫夫五音之命各<lb/>
十二年三月之中計二萬五千九百二十命六月之<lb/>
<pb n="KR3g0051_WYG_035-7b"/>
中計五萬一千八百四十命無論何日何時而謂生<lb/>
此三月之内皆妨妻妨夫生此六月之内皆退財固<lb/>
萬萬無是理也至於男之益財金命十月誤起七月<lb/>
土命七月誤起五月女之益財火木金命皆差早一<lb/>
月死墓絶妨夫誤與男命同則傳寫之譌更不足辨<lb/>
世人不察其所以然之故惟聽術士之説一一求其<lb/>
悉合多至逾時不得婚嫁嘻俗術之害人何至此極<lb/>
耶然合婚之説北方世俗用之士大夫及南方皆不<lb/>
<pb n="KR3g0051_WYG_035-8a"/>
深信而行嫁大利月則舉世用之而不辨其非而不<lb/>
知其所謂大利者固術士之揑造而無理之甚者也<lb/>
其法以女命為主子寅辰午申戌六陽年自本命前<lb/>
一月向前順數丑夘己未酉亥六隂年自本命後一<lb/>
月向後逆數第一月為大利第二月妨媒氏首子第<lb/>
三月妨翁姑第四月妨女父母第五月妨夫第六月<lb/>
妨本身至第七月又復一轉夫第十二月為女本命<lb/>
第六月為本命之衝雖選擇無忌地支一字之理而<lb/>
<pb n="KR3g0051_WYG_035-8b"/>
猶有可言陽前隂後一月又何取以為大利耶且第<lb/>
一月利矣以次而推何由而妨媒氏何由而妨翁姑<lb/>
何由而妨父母何由而妨夫壻求之隂陽五行九宫<lb/>
八卦堪輿建除叢辰之説無一可通此不亦荒誕不<lb/>
經之至乎而世俗懵然信之一月偶愆輒逾數歳摽<lb/>
梅束楚詩之致慨於失時者比比皆然故曰惑世誣<lb/>
民之尤甚者也今已奏准刪除具錄立成於左觀者<lb/>
當自知辨<lb/>
<pb n="KR3g0051_WYG_035-9a"/>
合婚立成<lb/>
　　男女生命　　　　　上元　中元　下元<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_035-9b"/>
　<lb/>
　<lb/>
　<lb/>
　<lb/>
　<lb/>
　<lb/>
通書曰吕才云合得生氣天醫福徳為上吉子孫昌<lb/>
盛不避胞胎月内諸凶如遇絶體游魂歸魂為中等<lb/>
<pb n="KR3g0051_WYG_035-10a"/>
可以輕重較量言之如命卦通和月中少忌可以成<lb/>
婚但婚姻之事理無十全中平亦吉若遇五鬼則主<lb/>
男女口舌惟遇絶命則於男女多各有憂雖命卦和<lb/>
悦亦不宜也<lb/>
<pb n="KR3g0051_WYG_035-11a"/>
　<lb/>
　<lb/>
　<lb/>
　右煞男女生月犯之毎多啾唧<lb/>
<pb n="KR3g0051_WYG_035-12a"/>
大利月<lb/>
妨媒氏首子<lb/>
妨翁姑<lb/>
妨女父母<lb/>
妨夫主<lb/>
妨女身<lb/>
　右女命已上親屬若得行嫁大利月是遇吉期無<lb/>
　諸禁忌喜見新人餘月各有所忌如無所忌之人<lb/>
<pb n="KR3g0051_WYG_035-12b"/>
　則吉<lb/>
　　諸家鑾駕星曜<lb/>
玉皇鑾駕紫㣲帝星紫㣲鑾駕北辰帝星撼龍帝星<lb/>
都天寳照都天轉運行衙帝星周仙羅星星馬貴人<lb/>
既非實有此星又且必無此理且于一帝星之中又<lb/>
有金輪火輪水輪天乙太乙諸名皆術士揑造選擇<lb/>
宗鏡日統而論之有五六玉皇終年各守一方絶不<lb/>
移易是六朝之分皇五代之各帝也有是理乎且擇<lb/>
日而取日月星辰到山向者喜山向之光輝也豈謂<lb/>
<pb n="KR3g0051_WYG_035-12b"/>
日月星辰中有神仙乎彼昏不知悞以為道家所稱<lb/>
<pb n="KR3g0051_WYG_035-13a"/>
太陽帝君太隂帝君銀河星君遂各揑一玉皇以壓<lb/>
之以致紛紛不一誣罔極矣今皆刪去不用而各錄<lb/>
立成於左<lb/>
玉皇鑾駕立成<lb/>
<pb n="KR3g0051_WYG_035-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_035-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
紫㣲鑾駕年龍月兔日虎時牛<lb/>
<pb n="KR3g0051_WYG_035-15a"/>
　　甲巳丁壬戊癸陽年立成<lb/>
<pb n="KR3g0051_WYG_035-16a"/>
　<lb/>
　<lb/>
　<lb/>
　<lb/>
北辰帝星立成<lb/>
<pb n="KR3g0051_WYG_035-17a"/>
撼龍帝星立成<lb/>
<pb n="KR3g0051_WYG_035-18a"/>
　<lb/>
　<lb/>
　<lb/>
都天轉運行衙帝星立成<lb/>
<pb n="KR3g0051_WYG_035-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_035-19b"/>
　<lb/>
　<lb/>
星馬貴人吉凶方位立成<lb/>
<pb n="KR3g0051_WYG_035-20a"/>
亥夘未年<lb/>
　　巡山二十四神煞<lb/>
年支神煞隨二十四山順行者從太歳逼近之方起<lb/>
以次漸推而逺還歸于太歳之方假如子年癸名曰<lb/>
巡山羅㬋凶次丑則曰暗曜凶又次艮則曰土宿凶<lb/>
又次寅則曰瘟星凶又次甲則曰水星吉又次夘則<lb/>
曰財寳吉又次乙則曰金星凶又次辰則曰血光凶<lb/>
又次巽則曰太陽吉又次巳則曰吉星吉又次丙則<lb/>
<pb n="KR3g0051_WYG_035-20b"/>
曰火星凶又次午則曰炎曜凶又次丁則曰紫氣吉<lb/>
又次未則曰榮官吉又次坤則曰計都凶又次申則<lb/>
曰刀兵凶又次庚則曰木星吉又次酉則曰旺田吉<lb/>
又次辛則曰鬼煞凶又次戌則曰傷亡凶又次乾則<lb/>
曰太隂吉又次亥則曰吉慶吉又次壬則曰攝提凶<lb/>
又次子為太歳本位則曰旺蠶吉丑年則巡山羅㬋<lb/>
從艮起以次順推二十四山以居二十四煞十二年<lb/>
例同之今觀其名而思其義考其例而度其情其為<lb/>
術士揑造已屬曉然唯巡山羅㬋逼近太歳俗所最<lb/>
<pb n="KR3g0051_WYG_035-20b"/>
畏而亦尚近乎理故臺本取之餘皆不用而猶載其<lb/>
<pb n="KR3g0051_WYG_035-21a"/>
例于事類總集中其起例錯誤辨見義例又以二十<lb/>
四煞中有計都遂謂羅㬋屬火辨見利用其餘無庸<lb/>
深辨觀立成當共見矣<lb/>
<pb n="KR3g0051_WYG_035-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_035-22b"/>
　<lb/>
　　驛馬臨官<lb/>
驛馬臨官即驛馬前二干及其對方俗術又以驛馬<lb/>
前一干為馬前六害對方為金童撞命煞夫同一馬<lb/>
前也以為臨官即吉以為六害即凶顯然自相矛盾<lb/>
究之三合長生對衝為驛馬與前後干支了無干涉<lb/>
命吉命凶皆妄談也臨官六害已非其義金童撞命<lb/>
尤為怪誕不經今一併刪去不用<lb/>
<pb n="KR3g0051_WYG_035-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_035-23b"/>
　<lb/>
　<lb/>
　<lb/>
　<lb/>
　<lb/>
　　逆血刃九良星暗刀煞<lb/>
逆血刃以八干四維分佈六十甲子各占一字而不<lb/>
用十二支毫無理路但取三字之可怕以恐嚇愚人<lb/>
<pb n="KR3g0051_WYG_035-24a"/>
耳九良星亦分佈六十甲子每日在一處暗刀煞則<lb/>
六十月各占十二處五年一周至為謬妄今為合表<lb/>
列後觀表即知其妄無須深辨也<lb/>
<pb n="KR3g0051_WYG_035-25a"/>
</p>
<p>
<pb n="KR3g0051_WYG_035-26a"/>
</p>
<p>
<pb n="KR3g0051_WYG_035-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_035-27b"/>
　<lb/>
　　支退流財<lb/>
按起例支神退方子年起已逆行十二支又謂之流<lb/>
財從月起者為月流財從日起者為日流財蓋以一<lb/>
陽生于子而至于巳之六陽一隂生于午而至于亥<lb/>
之六隂乃隂陽順生之序今子年起巳至巳年而在<lb/>
子是陽之退也午年起亥至亥年而在午是隂之退<lb/>
也然師以左次而無咎壯以觸藩而無攸利隂陽之<lb/>
義正不以進退為吉凶且又非實有一物起已而逆<lb/>
<pb n="KR3g0051_WYG_035-28a"/>
行徒曰年各一方更無取義即子年巳方午年亥方<lb/>
為劫煞丑年辰方未年戌方為歳煞乃别從三合起<lb/>
例與支退了不相干特俗情兢進而好財術士遂詭<lb/>
詞以動聽其與刀砧火血雅俗雖有不同而其為揑<lb/>
造則一也況由是而進焉以取支之卦位子年己丑<lb/>
年辰皆巽也寅年夘則震也夘年寅辰年丑皆艮也<lb/>
巳年子則坎也午年亥未年戌皆乾也申年酉則兌<lb/>
也酉年申戌年未皆坤也亥年午則離也又或兼取<lb/>
<pb n="KR3g0051_WYG_035-28b"/>
雙山愈引愈逺而本義遂不可曉今通書支退唯子<lb/>
丑巳午未酉亥年與起例合流財唯辰午未酉戌年<lb/>
與起例合餘年皆誤然則今之所謂退者亦非退而<lb/>
流者亦非流也俗術流失至於此極故刪而辨之作<lb/>
者復起當亦爽然<lb/>
　<lb/>
　<lb/>
　　神煞同位異名<lb/>
年月神煞由來舊矣術士好竒每事揑造造之不得<lb/>
<pb n="KR3g0051_WYG_035-28b"/>
則猶是神煞而揑為别名又略為改竄以文其陋而<lb/>
<pb n="KR3g0051_WYG_035-29a"/>
神煞由此日紛即如一浮天空亡也又名之曰頭白<lb/>
空亡又名之曰八山空亡一坐煞向煞也又名之曰<lb/>
翎毛禁向又名之曰八山刀砧而亦自厭其重複也<lb/>
則於八山刀砧而加之以三合月于頭白空亡而加<lb/>
之以八卦山而又叅互錯譌世本遂並列之以為數<lb/>
煞而莫之辨又如六害則别名之曰隂中太歳隂中<lb/>
煞小耗則别名之曰淨欄煞而皆隱其本名又如黄<lb/>
道黒道則又别立名色名曰明星黒星而雷公與天<lb/>
<pb n="KR3g0051_WYG_035-29b"/>
岳吉凶互異雷公即青龍本吉星也天岳即天牢本<lb/>
凶星也因天牢而别名曰天獄因獄而訛嶽又因嶽<lb/>
而訛岳遂以天岳為吉而雷公為凶曹震圭邵泰衢<lb/>
已辨其誤而未之改正又如王官守相民日則衍之<lb/>
而至於十二<hi>説見義例</hi>而又别為福厚恩勝等名建除十<lb/>
二神已有同位異名而又别為朱雀貴人等號夫神<lb/>
煞一也而名號旁見側出惑人耳目深可厭惡今查<lb/>
明概行刪去而具立成於左此外可以類推亦不能<lb/>
悉舉也<lb/>
<pb n="KR3g0051_WYG_035-30a"/>
</p>
<p>
<pb n="KR3g0051_WYG_035-31a"/>
</p>
<p>
<pb n="KR3g0051_WYG_035-32a"/>
</p>
<p>
<pb n="KR3g0051_WYG_035-33a"/>
壬子巽巳辛戌六山屬土乙辰庚酉四山屬金甲夘坤<lb/>
申四山屬水艮寅丁未四山屬木癸丑丙午乾亥六山<lb/>
屬火○魏鑑曰此十干化氣所生也其法用五子元遁<lb/>
視化氣天干所加之支即為同氣而同宫之干維隨之<lb/>
如甲巳化土依五子元遁得甲子己巳甲戌故子巳戌<lb/>
屬土而壬與子巽與巳辛與戌俱同宫故六山俱屬土<lb/>
乙庚化金依五子元遁得庚辰乙酉故辰酉屬金而乙<lb/>
與辰庚與酉俱同宫故四山俱屬金也餘倣此<lb/>
<pb n="KR3g0051_WYG_035-33b"/>
凡斗首俱以坐山所屬五行為王為我為元辰我生者<lb/>
為亷貞為子孫生我者為貪狠為官星我尅者為武曲<lb/>
為妻財尅我者為破軍為鬼賊<lb/>
凡擇日期以年月為上為外為出日時為下為内為入<lb/>
元辰宜生旺有氣宜生出不宜死絶受尅亷貞子孫只<lb/>
喜一位重見則洩氣損子孫貪狼官星不宜生入尅入<lb/>
宜休囚武曲妻財宜生旺有氣宜生入尅入不宜生出<lb/>
尅出破鬼宜休囚尅出不宜生旺有氣<lb/>
<pb n="KR3g0051_WYG_035-34a"/>
按斗首五行不知其所自起為其説者皆托之楊筠松<lb/>
及觀筠松所著諸篇絶無一語論及斗首其為偽托可<lb/>
知今臺本亦不載而四方術士多挾之以為秘訣舉世<lb/>
莫能别其是非不知其説則固支離之甚者也如因甲<lb/>
巳化土遂以甲巳遁出之甲巳二干所臨之支及其同<lb/>
宫干維皆屬土而甲巳反不屬土其大㫖已離其宗而<lb/>
亷貞貪狼諸名又非卦變本義由兹而推衍之别為吉<lb/>
凶格局更不可問故撮其大要而辨之觀者知其無稽<lb/>
<pb n="KR3g0051_WYG_035-34b"/>
自不惑于其説而好竒以自逞者其亦可息矣<lb/>
　　尊星帝星<lb/>
選擇宗鏡曰凡選擇取用尊帝二星到山到向到方能<lb/>
壓一切凶煞召吉致祥若㑹歳命貴人祿馬同到修造<lb/>
遇之發福最快<lb/>
年起例凡上元下元甲子年尊星起乾六乙丑兌七丙<lb/>
寅艮八順行中元甲子年尊星起坎一亦順行俱不入<lb/>
中宫輪六十年其對宫為帝星如下元甲子年造乾山<lb/>
<pb n="KR3g0051_WYG_035-35a"/>
巽向尊星到乾帝星到巽大吉<lb/>
月起例凡甲丙戊庚壬五陽年正月九月尊星到艮二<lb/>
月十月到離三月十一月到坎四月十二月到坤五月<lb/>
到震六月到巽七月到乾八月到兌乙丁巳辛癸五隂<lb/>
年正月九月到震二月十月到巽三月十一月到乾四<lb/>
月十二月到兌五月到艮六月到離七月到坎八月到<lb/>
坤其對宫為帝星<lb/>
日起例凡冬至後甲子日尊星起乾夏至後甲子日尊<lb/>
<pb n="KR3g0051_WYG_035-35b"/>
星起坎順行六十日不入中宫其對宫為帝星<lb/>
時起例凡子寅辰午申戌六陽日甲子時尊星起乾丑<lb/>
夘己未酉亥六隂日甲子時尊星起坎俱順行不入中<lb/>
宫其對宫為帝星<lb/>
按選擇宗鏡極言尊帝二星之吉今考其起例甚無義<lb/>
理宜乎臺本之不用也其曰年例上元下元甲子起乾<lb/>
六中元甲子起坎一者蓋自上元甲子年起乾六至己<lb/>
未年而七周庚申年又值乾六則中元甲子必起坎一<lb/>
<pb n="KR3g0051_WYG_035-36a"/>
也又至己未年而七周庚申年又起坎一則下元甲子<lb/>
必起乾六也然下元甲子六十年既盡而再起上元則<lb/>
不能復至乾六與三元九宫周而復始之義不合且既<lb/>
用飛九宫而不用中五亦屬非理大抵亦術士之揑造<lb/>
耳其陽年正月起艮八亦即月九星正月起八白之義<lb/>
然年例已不合月日時益不足論矣<lb/>
　　神在<lb/>
通書以甲子乙丑丁夘戊辰辛未壬申癸酉甲戌丁丑<lb/>
<pb n="KR3g0051_WYG_035-36b"/>
己夘庚辰壬午甲申乙酉丙戌丁亥己丑辛夘甲午乙<lb/>
未丙申丁酉乙巳丙午丁未戊申己酉庚戌乙夘丙辰<lb/>
丁巳戊午己未辛酉癸亥三十五日為神在日其日宜<lb/>
祭祀曹震圭作明原謂為唐賈耽所集曲為之解而不<lb/>
能通又引撮要曰舊本錯誤十有八日今依官本改正<lb/>
未審舊本為非新本為是選擇宗鏡則曰神無所不在<lb/>
以此三十五日為神在日其不在日又何在乎今徧查<lb/>
諸家通書皆無解説惟道藏玉匣記云許真君考天曹<lb/>
<pb n="KR3g0051_WYG_035-37a"/>
案簿三十一日諸神在人間地府祭祀受福餘日諸神<lb/>
在天求福反禍察其日數雖比通書少四日不同九日<lb/>
然其為根本于玉匣記而又加之以傳譌亦可斷矣查<lb/>
玉匣記出道續藏乃明嘉靖年所添許旌陽晉代人有<lb/>
傳可考荒誕不經莫此為甚<lb/>
　　上吉七聖<lb/>
辛未壬申癸酉己夘壬午甲申壬寅甲辰丙午己酉庚<lb/>
戌丙辰己未庚申辛酉十五日為大明日今通書稱上<lb/>
<pb n="KR3g0051_WYG_035-37b"/>
吉日明原謂是李淳風所集又以丙寅丁夘戊辰己巳<lb/>
壬申癸酉甲戌乙亥丙子丁丑庚辰辛巳甲申乙酉戊<lb/>
子己丑庚寅辛夘甲午乙未戊戌己亥壬寅癸夘甲辰<lb/>
乙巳戊申己酉庚戌壬子癸丑甲寅乙夘戊午己未庚<lb/>
申辛酉三十七日為七聖日明原謂是賈耽所集七聖<lb/>
者黄帝元女文王周公孔子天老董仲舒也其日宜舉<lb/>
百事天老為黄帝時人尚未知其有無至元女之説更<lb/>
為誤謬元者天之色也女者母萬物者也亥在子前至<lb/>
<pb n="KR3g0051_WYG_035-38a"/>
于子而天開矣子前為亥則亥乃生天之本也故乾在<lb/>
亥宋儒曰以形體言之謂之天以主宰言之謂之帝以<lb/>
性情言之謂之乾故乾者天之性情也性情在形體之<lb/>
先故天開於子而乾在亥也乾在亥即是生天者矣故<lb/>
又以元女名之元即天也女為母義故六壬之術于十<lb/>
干中配壬為名謂是元女所傳壬即亥云爾乃以元女<lb/>
為實有此人又能與黄帝文王周公孔子同集此三十<lb/>
七日流傳人世亦可嗤矣又以董仲舒配成七聖益為<lb/>
<pb n="KR3g0051_WYG_035-38b"/>
怪謬不倫<lb/>
　　伏斷日宻日裁衣日<lb/>
伏斷日宻日裁衣日皆以值宿起算查二十八宿選擇<lb/>
之法來自西域伏斷以日配宿略似旬空路空八十四<lb/>
日而一周其法以子日起虚丑值斗亥值壁亥子丑屬<lb/>
水而又值水宫之宿以水遇水為嫌是與路空之義相<lb/>
似也以下按支逆數則進四宿順數則退四宿蓋支十<lb/>
二而宿二十八支輪二周必差四位故連本位隔四取<lb/>
<pb n="KR3g0051_WYG_035-39a"/>
之戌值胃酉值觜申值鬼未值張午值角已值房辰值<lb/>
箕夘值斗寅值室其值日之宿皆在日支後二宫是與<lb/>
旬空之義相似也然寅夘日在後三宫則因隔四所致<lb/>
必不能合較之旬空路空之義亦又疎矣且伏斷本選<lb/>
時之法兼取亢牛婁鬼四金宿為暗金伏斷時其法以<lb/>
一元甲子日起虚二元甲子日起奎三元甲子日起畢<lb/>
四元甲子日起鬼五元甲子日起翼六元甲子日起氐<lb/>
七元甲子日起箕七元既盡而甲子日又起虚周而復<lb/>
<pb n="KR3g0051_WYG_035-39b"/>
始各從甲子日起子時歴六十日七百二十時而止然<lb/>
其數則亦七日八十四時而一周也如一元甲子日起<lb/>
虚宿即從子時起虚寅時值室巳時值婁酉時值觜故<lb/>
一元甲子日子時寅時酉時皆為伏斷已時為暗金由<lb/>
是順數乙丑日子時起鬼丙寅日子時起箕丁夘日子<lb/>
時起畢戊辰日子時起氐己巳日子時起奎庚午日子<lb/>
時起翼至辛未日子時又起虚與甲子日同二元甲子<lb/>
日起奎宿即從子時起奎丑時值婁申時值鬼故二元<lb/>
<pb n="KR3g0051_WYG_035-40a"/>
甲子日丑時申時皆為暗金申時又為伏斷以次順數<lb/>
乙丑日子時起翼丙寅日子時起虚丁夘日子時起鬼<lb/>
戊辰日子時起箕己巳日子時起畢庚午日子時起氐<lb/>
至辛未日子時又起奎亦與甲子日同三元以後皆倣<lb/>
此但以日而論則七元四百二十日而一周而以時而<lb/>
論則六十日七百二十時自一元甲子日子時起虛至<lb/>
癸亥日亥時至亢而止與二元甲子日子時起奎者尚<lb/>
隔十有二宿不能輪轉則是雖有七元之説而其義實<lb/>
<pb n="KR3g0051_WYG_035-40b"/>
不能通夫理非自然數非脗合皆屬揑造宜今選時之<lb/>
不用也密日者乃房虚星昴四宿七政屬日西語曰密<lb/>
彼地以為主喜事而中國遂以其日忌安𦵏啓攢凶事<lb/>
亦無謂矣且西域二十八宿分屬七政其日各有宜忌<lb/>
與中國風俗逈然不同專取密日更屬無謂至以角亢<lb/>
房斗牛虚壁奎婁鬼張翼軫十三宿為宜裁衣亦出彼<lb/>
地俗忌並不可從密日裁衣日易明不列立成伏斷日<lb/>
時各列立成于後<lb/>
<pb n="KR3g0051_WYG_035-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_035-41b"/>
　　伏斷時立成<lb/>
<pb n="KR3g0051_WYG_035-42a"/>
　　上兀下兀<lb/>
宋王明清談錄載丁顧言宦蜀至官有期駐舟江滸<lb/>
游憩山寺遇老僧問何為而至丁具以告又問期在<lb/>
何時丁又以告僧曰是取為兀日不可視事勿避之<lb/>
君必以事去丁笑而不應既至官月餘以事免歸是<lb/>
兀日之説自宋已有之矣顧詳其取義不過小六壬<lb/>
之留連赤口日耳陽年正月初一日起小吉隂年正<lb/>
月初一日起留連按日順數毫無深義然則宋時老<lb/>
<pb n="KR3g0051_WYG_035-42b"/>
僧亦偶中耳人之以事去官者豈盡由視事之遇兀<lb/>
日耶以兀日視事者又豈盡去官耶<lb/>
<pb n="KR3g0051_WYG_035-43a"/>
　<lb/>
　<lb/>
　<lb/>
　<lb/>
　<lb/>
　<lb/>
通書以每月初四初七十六十九二十八凡五日謂<lb/>
之四不祥忌上官赴任臨政親民世俗信之惟謹今<lb/>
<pb n="KR3g0051_WYG_035-43b"/>
按其起例蓋以隔三為破對七為衝乃月朔地支衝<lb/>
破之日猶建除家之平破日也假如月朔是子日子<lb/>
破夘而衝午此五日者非夘日則午日也月朔是丑<lb/>
日丑破辰而衝未此五日者非辰日則未日也自寅<lb/>
至亥皆倣此蓋古者以月朔為吉月故術士遂以衝<lb/>
破之日為不祥然日統于月月建當令氣王故以衝<lb/>
破為凶若月朔亦月中之一日耳餘日干支無與月<lb/>
朔衝破之理則四不祥之名亦附㑹支離之甚者也<lb/>
今刪去不用<lb/>
<pb n="KR3g0051_WYG_035-44a"/>
　　紅沙<lb/>
轉神歴曰紅沙者孟月酉仲月巳季月丑其日忌嫁<lb/>
娶○儲泳袪疑説曰己酉丑之所以為煞者先天數<lb/>
之四衝也夫子午之數各九夘酉各六總為三十自<lb/>
子順行極三十而見已是為四仲之正煞寅申各七<lb/>
己亥各四總二十二自子順行極二十二而見酉是<lb/>
為四孟之正煞辰戌各五丑未各八總二十六自子<lb/>
順行極二十六而見丑是為四季之正煞此申壬三<lb/>
<pb n="KR3g0051_WYG_035-44b"/>
煞之所由起也<lb/>
按紅沙即身壬煞儲華谷以為極數然驛馬亦是極<lb/>
數是不得以極為凶也即謂驛馬為三合身壬為四<lb/>
衝然四衝為建破平收而平收亦不盡以為忌況酉<lb/>
月巳日則是三合亥月酉日則是生氣亦未可以其<lb/>
為四衝之總數而遂謂之衝非若驛馬實有動象若<lb/>
四季月丑日則真建破魁罡不待以紅沙而後為忌<lb/>
也又一本孟月取巳仲月取酉皆與季月例同通書<lb/>
萬年書皆不用故今仍之不以轉神為據云<lb/>
<pb n="KR3g0051_WYG_035-44b"/>
　　章光<lb/>
<pb n="KR3g0051_WYG_035-45a"/>
堪輿經以月厭前一辰為章光後一辰為無翹蓋堪<lb/>
輿家專忌月厭故前後並忌然亦是後人附㑹耳無<lb/>
翹即太陽辨見義例堪輿家專取不將乃厭前干配<lb/>
厭後支章光已是厭前支自在不用之内不須又立<lb/>
章光名色也且日辰非同方位比連無前後並忌之<lb/>
理别本又以厭後為金烏厭前為玉兔並為歳神吉<lb/>
方然則方且不忌何況於日曹震圭謂章光者能為<lb/>
月厭章顯其光故凶將又謂月厭能為太陽章顯其<lb/>
<pb n="KR3g0051_WYG_035-45b"/>
光而以為吉也耶<lb/>
　　五合五離<lb/>
五合五離見義例俗術又以甲寅乙夘為日月合丙<lb/>
寅丁夘為隂陽合戊寅己夘為人民合庚寅辛夘為<lb/>
金石合壬寅癸夘為江河合甲申乙酉為日月離丙<lb/>
申丁酉為隂陽離戊申己酉為人民離庚申辛酉為<lb/>
金石離壬申癸酉為江河離就五行而立五名不惟<lb/>
非五合五離本義且甲乙何以為日月丙丁何以為<lb/>
隂陽皆不可曉而世俗遂以戊寅己夘為大吉戊申<lb/>
<pb n="KR3g0051_WYG_035-45b"/>
己酉為大凶亦可怪也附㑹之害理多類此<lb/>
<pb n="KR3g0051_WYG_035-46a"/>
　　入殮安葬的呼日<lb/>
甲子<hi>辛丑生人</hi>　乙丑<hi>辛巳/</hi>　　丙寅<hi>丙午/</hi>　　　丁夘<hi>甲午甲戌</hi>
戊辰<hi>癸未癸酉</hi>　己巳<hi>甲辰己未/</hi>　庚午<hi>壬戌/</hi>　　辛未<hi>己亥</hi>
壬申<hi>丁巳</hi>　　　癸酉<hi>辛丑/</hi>　　甲戌<hi>戊子/</hi>　　　乙亥<hi>乙未</hi>
丙子<hi>丁丑</hi>　　　丁丑<hi>癸未/</hi>　　戊寅<hi>甲辰丙午/</hi>　己夘<hi>丁亥己未</hi>
庚辰<hi>戊辰戊戌</hi>　辛巳<hi>己未/</hi>　　壬午<hi>壬寅/</hi>　　　癸未<hi>甲申</hi>
甲申<hi>壬辰</hi>　　　乙酉<hi>丙子/</hi>　　丙戌<hi>甲子/</hi>　　　丁亥<hi>丁亥丁巳</hi>
戊子<hi>己夘</hi>　　　己丑<hi>丁未/</hi>　　庚寅<hi>丙申/</hi>　　　辛夘<hi>辛未</hi>
<pb n="KR3g0051_WYG_035-46b"/>
壬辰<hi>壬申</hi>　　　癸巳<hi>甲午/</hi>　　甲午<hi>丁酉庚子/</hi>　乙未<hi>丙子丙申</hi>
丙申<hi>乙丑</hi>　　　丁酉<hi>丁酉/</hi>　　　戊戌<hi>癸亥/</hi>　　　己亥<hi>辛未</hi>
庚子<hi>乙未</hi>　　　辛丑<hi>壬子/</hi>　　　壬寅<hi>甲辰/</hi>　　　癸夘<hi>丁巳丙辰</hi>
甲辰<hi>庚辰</hi>　　　乙巳<hi>丙子/</hi>　　　丙午<hi>丁巳丁未/</hi>　丁未<hi>己未</hi>
戊申<hi>庚戌</hi>　　　己酉<hi>庚申/</hi>　　　庚戌<hi>辛丑/</hi>　　　辛亥<hi>辛亥</hi>
壬子<hi>乙亥</hi>　　　癸丑<hi>丁亥甲寅/</hi>　甲寅<hi>癸巳癸未/</hi>　乙夘<hi>戊子丙辰</hi>
丙辰<hi>甲辰甲申</hi>　丁已<hi>庚子/</hi>　　　戊午<hi>辛未/</hi>　　　己未<hi>丙戌</hi>
庚申<hi>辛巳辛酉</hi>　辛酉<hi>庚辰/</hi>　　　壬戌<hi>辛酉辛丑/</hi>　癸亥<hi>丙寅</hi>
按通書曰已上的呼臨事之日被呼之人避之而世<lb/>
<pb n="KR3g0051_WYG_035-46b"/>
俗誤於其説孝子生命值被呼者甚至不親殮不臨<lb/>
<pb n="KR3g0051_WYG_035-47a"/>
　穴敗俗傷化莫此為甚而考其所忌之日又毫無義<lb/>
　理殆術士揑造中之尤不通者外此又有通忌之命<lb/>
　取本月建破平收而謂有服者則不忌皆屬謬妄今<lb/>
　皆刪之<lb/>
　　　殃煞出去方<lb/>
　　　通書云以月將加死時男取天罡下女取河魁<lb/>
　　　下為殃出日時假令五月甲子日巳時陽人死<lb/>
　　　以月將小吉加巳天罡臨寅殃出當寅日寅時<lb/>
<pb n="KR3g0051_WYG_035-47b"/>
　　　陽人取日干之墓方為所去方甲干屬木木墓<lb/>
　　　在未未為去方是也如五月己酉日夘時隂人<lb/>
　　　死以月將小吉加夘河魁臨午殃出當午日午<lb/>
　　　時隂人取日辰之墓方為所去方酉支屬金金<lb/>
　　　墓在丑丑為去方是也餘倣此此條奉<lb/>
㫖不用<lb/>
　　　按康熈七年欽天監㑹議選擇通書闕少二十<lb/>
　　　三條於通書大全内取用此條亦其一也今按<lb/>
　　　通書大全云出宋司天少監楊惟徳塋元總錄<lb/>
<pb n="KR3g0051_WYG_035-47b"/>
　　　其凡例又云南人並無此説惟北方人避之此<lb/>
<pb n="KR3g0051_WYG_035-48a"/>
　　　不必信又吹劍錄亦深闢避煞之非康熈二十<lb/>
　　　三年重編選擇通書奉<lb/>
㫖不用誠可謂萬世定論矣<lb/>
　　　滿徳吉慶<lb/>
　選擇宗鏡以滿徳吉慶為偽吉日信知言也今具立<lb/>
　成於左觀名例自見毋庸深辨<lb/>
<pb n="KR3g0051_WYG_035-49a"/>
　<lb/>
　　冰消瓦解滅門大禍<lb/>
冰消瓦解又名夭命煞以例推之即年支之平收也<lb/>
夫平收日已非盡凶而年煞又輕於月煞何年之平<lb/>
收即至於冰消瓦解而夭命乎陽月平隂月收為天<lb/>
罡加本年遁干為滅門陽月收隂月平為河魁加本<lb/>
年遁干為大禍如正月己為平日亥為收日甲巳年<lb/>
五虎遁則為己巳乙亥也二月子為收日午為平日<lb/>
<pb n="KR3g0051_WYG_035-49b"/>
甲巳年五虎遁則為庚午丙子也其餘年月倣此夫<lb/>
甲年之巳為天徳合正月乙亥為天願日有何凶處<lb/>
況其凶至於滅門大禍而取決於一日之干支雖三<lb/>
尺童子亦知不信也蓋術家有祿馬貴人遇本年遁<lb/>
干為真吉之説小人遂從而揑之以平收遇本年遁<lb/>
干為真凶不知彼以方言其説可通此以日言與方<lb/>
無涉也宗鏡以滅門大禍為偽凶日則冰消瓦解益<lb/>
不足辨又曰好利之徒立一吉星又立一凶星謂通<lb/>
書未載惟我獨知使人趨已豈知抄之刻之遂成故<lb/>
<pb n="KR3g0051_WYG_035-49b"/>
典觀諸凶煞火星與官符血刃獨多蓋愚民怕官非<lb/>
<pb n="KR3g0051_WYG_035-50a"/>
與火燭而貧者止以六畜為生計故也今觀此條則<lb/>
充類至義之盡夫名之可畏無有過於冰消瓦解滅<lb/>
門大禍者而究其實則止一平收日嘻術士之揑造<lb/>
大言妄談禍福乃至此極也<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_035-50b"/>
　<lb/>
　<lb/>
　<lb/>
　　楊公忌<lb/>
世俗多畏楊公忌通書亦多載之謂其日不宜出行<lb/>
舉事犯之不利皆因未悉其原委故為所惑耳今按<lb/>
其説乃是室火猪日其術元旦起角宿依二十八宿<lb/>
次序順數值室宿之日即為楊公忌不論月之大小<lb/>
二十八日一週每月遞退二日故正月十三二月十<lb/>
<pb n="KR3g0051_WYG_035-51a"/>
一以至七月初一二十九而終于十二月十九凡十<lb/>
三日夫以宿值日亦如用甲子紀日雖未必始於大<lb/>
撓而其來已久每日一宿自然順序不用安排以論<lb/>
趨避猶可説也然亦未聞室宿值日有所避忌今並<lb/>
非值日之宿而强以角宿起元旦每年叧起不能輪<lb/>
轉固不通矣且若正月小則二月十一日乃是危宿<lb/>
二月再小則三月初九日乃是虚宿又安得强指為<lb/>
室火猪乎晉志曰營室為元宫又名清廟必非凶曜<lb/>
<pb n="KR3g0051_WYG_035-51b"/>
詩曰定之方中作於楚宫爾雅曰營室謂之定蓋古<lb/>
者視營室中而興土功未當以為忌也將以其為火<lb/>
歟尾室觜翼皆火宿也何獨忌於室耶將以其為猪<lb/>
歟星係宫像不係肖形顧可實指為猪耶邪説誣民<lb/>
莫此為甚彼楊公者不知為何許人其説殆與宻日<lb/>
同出西域彼俗惡猪聞聲輒厭故併忌之然豈可用<lb/>
之中國耶<lb/>
<pb n="KR3g0051_WYG_035-52a"/>
　　天狗<lb/>
嫁娶最忌月厭月厭正月從戌起戌為狗術士遂以<lb/>
天狗命之夘戌酉申者春季之月厭也折其中而取<lb/>
酉謂之春季月厭正位命為天狗頭犯之者小姑無<lb/>
子夏午秋夘冬子同此例也反之即為厭對正位而<lb/>
謂之天狗尾犯之者妨夫主月厭前一位為章光正<lb/>
月在酉春季酉申未折其中而取申謂之天狗口忌<lb/>
行嫁天喜之説有以春戌夏丑秋辰冬未論者有以<lb/>
<pb n="KR3g0051_WYG_035-52b"/>
三合成日論者又有以春季未午巳夏季辰夘寅秋<lb/>
季丑子亥冬季戌酉申論者今取此隨月將三合逆<lb/>
行之天喜而亦折其中而取春午夏夘秋子冬酉謂<lb/>
之天喜正位而命之為天狗腹主當年無子春夏之<lb/>
天喜即秋冬之紅鸞乃又取紅鸞十二位折其中而<lb/>
取春子夏酉秋午冬夘謂之紅鸞正位命之天狗背<lb/>
主三年有子春季月將亥戌酉夏季申未午秋季巳<lb/>
辰夘冬季寅丑子亦折其中而取春戌夏未秋辰冬<lb/>
丑為六合正位而謂之天狗足主六年生子春季月<lb/>
<pb n="KR3g0051_WYG_035-52b"/>
害巳辰夘夏季寅丑子秋季亥戌酉冬季申未午亦<lb/>
<pb n="KR3g0051_WYG_035-53a"/>
折其中而取春辰夏丑秋戌冬未謂之月害正位而<lb/>
謂之天狗後足主九年生子夫月厭寅月起戌戌則<lb/>
屬狗若夘月即居酉位而為雞以此遂以天狗名之<lb/>
已屬可笑又諸神與十二辰相為叅伍乃有月厭厭<lb/>
對天喜紅鸞等名非獨重二五八十一四箇月也乃<lb/>
截住兩頭中間取一位起例益屬支離不通以此硬<lb/>
配頭尾口腹背足成一天狗而定生子之年分妨夫<lb/>
妨小姑之占斷謬悠極矣且小姑無子與新婦何涉<lb/>
<pb n="KR3g0051_WYG_035-53b"/>
而天喜正位定必大吉而斷為當年無子蓋里巷小<lb/>
民之情小姑者老婦之所鍾愛而春月行嫁臘月生<lb/>
子新婦有越禮之疑故以小姑無子為凶而以當年<lb/>
無子為吉也術士苦心侮弄鄉愚良可悲歎選擇宗<lb/>
鏡不加辨駁轉編載其説吁可怪也又以春夘夏午<lb/>
秋酉冬子四正位謂之天狗方益屬不經何天狗之<lb/>
彌綸宇宙如此耶<lb/>
　<lb/>
天狗頭<hi>小姑無子月厭正位</hi>
<pb n="KR3g0051_WYG_035-53b"/>
天狗尾<hi>妨夫主位厭對正</hi>
<pb n="KR3g0051_WYG_035-54a"/>
　<lb/>
　<lb/>
　<lb/>
　<lb/>
　<lb/>
　　六道<lb/>
天地兵人鬼死六道四吉二凶天地兵人吉鬼死凶<lb/>
以十二歳分為兩週自子至已自午至亥輪轉六道<lb/>
<pb n="KR3g0051_WYG_035-54b"/>
子年艮坤天道甲庚地道乙辛兵道巽乾人道丙壬<lb/>
鬼道丁癸死道丑年則從甲庚起天道而艮坤轉為<lb/>
死道寅年則從乙辛起天道而甲庚轉為死道六歳<lb/>
既週午年即同子年之例以達於亥其為謬妄不足<lb/>
深辨又黄帝龍首經有占歳月利道吉凶法陽歳以<lb/>
大吉臨太歳隂歳以小吉臨太歳視天上甲庚所臨<lb/>
為天道丙壬所臨為人道魁罡所臨為拘檢天道人<lb/>
道吉拘檢凶假令今年太歳在寅大吉臨寅視天上<lb/>
甲庚臨地乙辛為天道天上丙壬臨地丁癸為人道<lb/>
<pb n="KR3g0051_WYG_035-55a"/>
魁罡臨己亥為拘檢魁為拘罡為檢他歳倣此歳在<lb/>
子午夘酉為四仲天道及人道皆在四維難可移徙<lb/>
陽月以大吉臨月建隂月以小吉臨月建移徙吉凶<lb/>
皆如太歳法今詳龍首經之法必非出自黄帝亦屬<lb/>
後世假託夫丑未之前一干必是甲庚安得不論五<lb/>
行生尅惟取太歳月建前一位之時辰移徙修造便<lb/>
獲吉耶神煞起例天地兵人鬼死六道蓋即龍首經<lb/>
之法而又推廣之愈鑿愈陋<lb/>
<pb n="KR3g0051_WYG_035-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　　五符擇時<lb/>
用日祿起五符順布十二位名透天闗其法不過日<lb/>
干臨時支以臨官胎養時為吉餘並凶耳其名字乃<lb/>
<pb n="KR3g0051_WYG_035-56a"/>
術士之揑造也然用時無專取胎養時之理即日祿<lb/>
尚須參論各神煞況胎養乎今日表已刪去<lb/>
　　　　立成<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_035-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　　九仙擇時<lb/>
以日干支及時支太元共數十三十五十六十八二<lb/>
<pb n="KR3g0051_WYG_035-57a"/>
十一二十二二十四二十五二十六為九仙吉十四<lb/>
十七十九二十二十三二十七為六神凶如丙寅日<lb/>
巳時丙七寅七巳四共一十八數合天徳仙是也毫<lb/>
無義理通書時表載共數而選擇亦不用今刪去<lb/>
九仙吉<lb/>
十三日光仙　　　十五月光仙　　　十六金玉仙<lb/>
十八天徳仙　　　二十一祭國仙　　二十二地藏仙<lb/>
二十四送福仙　　二十五大善仙　　二十六大吉仙<lb/>
<pb n="KR3g0051_WYG_035-57b"/>
六神凶<lb/>
十四大禍神　　十七滅門神　　　十九天凶神<lb/>
二十地凶神　　二十三喪門神　　二十七弔客神<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3g0051_WYG_035-57b"/>
欽定協紀辨方書巻三十六<lb/>
</p>
<p>
</p>
  </div>
</body>
</text>
</TEI>
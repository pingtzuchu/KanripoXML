<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>理學類編卷五</head>
    <p>
<pb n="KR3a0077_WYG_005-1a"/>
欽定四庫全書<lb/>
　理學類編卷五　　　　　明　張九韶　撰<lb/>
　　　鬼神<lb/>
易繫辭曰原始反終故知死生之說精氣為物遊魂為<lb/>
　變是故知鬼神之情狀　程子曰人能原始知所以<lb/>
　生便能要終知所以死又曰原始則足以知其終反<lb/>
　終則足以知其始死生之說如是而已矣故必以春<lb/>
　為始而原之其必有冬以冬為終而反之其必有春<lb/>
<pb n="KR3a0077_WYG_005-1b"/>
　死生者其與是類也或問遊魂為變是變化之變否<lb/>
　曰既是變則存者亡堅者腐更無物也又問鬼神果<lb/>
　有情狀否曰有之曰既有情狀必有鬼神矣曰易說<lb/>
　鬼神便是造化也　張子曰精氣者自無而有遊魂<lb/>
　者自有而無自無而有神之情也自有而無鬼之情<lb/>
　也自無而有故顯而為物神之狀也自有而無故隠<lb/>
　而為變鬼之狀也　朱子曰原者推之於前反者要<lb/>
　之於後隂精陽氣聚而成物神之伸也魂遊魄降散<lb/>
<pb n="KR3a0077_WYG_005-2a"/>
　而為變鬼之歸也又曰反只如摺轉來謂推原其始摺<lb/>
　轉來㸔其終如回頭之義是反囬來觀其終也精氣<lb/>
　為物遊魂為變此是兩箇合一箇離精氣合則魂魄<lb/>
　凝結而為物離則陽已㪚而隂無所歸故為變又曰<lb/>
　精氣為物是合精與氣而成氣魂而精魄也遊魂為<lb/>
　變則是魂魄相離雖只說遊魂而不言魄而離魄之<lb/>
　意自可見矣<lb/>
宰我曰吾聞鬼神之名不知其所謂子曰氣也者神之<lb/>
<pb n="KR3a0077_WYG_005-2b"/>
　盛也魄也者鬼之盛也合鬼與神教之至也衆生必<lb/>
　死死必歸土是之謂鬼骨肉斃于下隂為野土其氣<lb/>
　發揚于上為昭明焄蒿悽愴此百物之精也神之著<lb/>
　也　鄭氏曰氣謂嘘吸出入者耳目之聰明為魄隂<lb/>
　讀為䕃言人之骨肉䕃於地中為土壤焄謂香臭也<lb/>
　蒿謂氣蒸出貌一言衆生此言百物明其與人同也<lb/>
　不如人貴耳　朱子曰鬼神之露光處是昭明其氣<lb/>
　蒸上處是焄蒿使人精神竦動處是悽愴又曰焄蒿<lb/>
<pb n="KR3a0077_WYG_005-3a"/>
　是鬼神精氣交感處<lb/>
子曰鬼神之為徳其盛矣乎視之而弗見聴之而弗聞<lb/>
　體物而不可遺使天下之人齊明盛服以承祭祀洋<lb/>
　洋乎如在其上如在其左右　朱子曰為徳猶言性<lb/>
　情功效鬼神無形與聲然物之終始莫非隂陽合散<lb/>
　之所為是其為物之體而物所不能遺也然能使人<lb/>
　畏敬奉承而發見昭著如此乃其體物而不可遺之<lb/>
　驗也　定宇陳氏曰此章自體物而不可遺以上所<lb/>
<pb n="KR3a0077_WYG_005-3b"/>
　謂鬼神所包甚濶凡天地造化日月風雨霜露雷霆<lb/>
　四時寒暑晝夜潮水消長草木生落人生血氣盛衰<lb/>
　萬物生死無非鬼神自使人齊明以下方是就無所<lb/>
　不包之鬼神中提出所當祭祀之鬼神來說見得鬼<lb/>
　神随祭而在流動充滿昭著發見無所不在所謂體<lb/>
　物而不可遺者可驗於此<lb/>
季路問事鬼神子曰未能事人焉能事鬼敢問死曰未<lb/>
　知生焉知死　程子曰晝夜者死生之道也知生之<lb/>
<pb n="KR3a0077_WYG_005-4a"/>
　道則知死之道盡事人之道則盡事鬼之道死生人<lb/>
　鬼一而二二而一者也　朱子曰問事鬼神盖求所<lb/>
　以奉承祭祀之意而死者人所必有不可不知皆切<lb/>
　問也然非誠敬足以事人則必不能事神非原始而<lb/>
　知所以生則必不能反終而知所以死盖幽明始終<lb/>
　初無二理但學之有序不可躐等故夫子告之以此<lb/>
樊遲問知子曰務民之義敬鬼神而逺之可謂知矣<lb/>
　程子曰人多信鬼神惑也而不信者又不能敬能敬<lb/>
<pb n="KR3a0077_WYG_005-4b"/>
　能逺可謂知矣　朱子曰専用力於人道之所宜而<lb/>
　不惑於鬼神之不可知知者之事也　饒氏曰務民<lb/>
　之義敬鬼神而逺之兩句當合看如未病而謹疾有<lb/>
　病而問醫此人事之所宜也若不務此而専禱鬼神<lb/>
　是不知也為善去惡亦人道之所宜也或者不務為<lb/>
　善而専媚神以求福不務去惡而専求神以免禍是<lb/>
　不知也夫鬼神謂之無則洋洋如在謂之有則不可<lb/>
　度思當於有無間處之<lb/>
<pb n="KR3a0077_WYG_005-5a"/>
程子曰鬼神天地之功用造化之迹也　朱子曰功用<lb/>
　只是論發見者如寒來暑往日來月往春生夏長皆<lb/>
　是又曰風雨露雷日月晝夜此造化之迹也此是公<lb/>
　平正直鬼神若所謂嘯于梁觸于胸此則不正邪暗<lb/>
　或有或無或去或來或聚或散者又曰古之戰場往<lb/>
　往有鬼彼皆强死固宜未㪚問此亦造化之跡乎曰<lb/>
　若論正理則如樹上忽生出花葉空中忽然有雷電<lb/>
　風雨此便是造化之跡但人所常見故不之怪忽聞<lb/>
<pb n="KR3a0077_WYG_005-5b"/>
　鬼嘯見鬼火則便以為怪不知此亦造化之跡但不<lb/>
　是正理故以為妖怪耳<lb/>
張子曰鬼神者二氣之良能也　朱子曰良能是說往<lb/>
　來屈伸乃理之自然非有安排措置二氣是隂陽良<lb/>
　能是其靈處又曰伊川謂鬼神者造化之跡却不如<lb/>
　横渠所謂二氣之良能盖程子之說固好但只渾淪<lb/>
　在這裏張子之說分明便見有箇隂陽在　饒氏曰<lb/>
　造化之跡指其屈伸者而言二氣良能指其能屈能<lb/>
<pb n="KR3a0077_WYG_005-6a"/>
　伸者而言程子說得粗張子說得精程子只說他屈<lb/>
　伸之跡不說他靈處又曰良能是指鬼神之性情而<lb/>
　言<lb/>
張子曰物之初生氣日至而滋息物生既盈氣日反而<lb/>
　遊散至之謂神以其伸也反之謂鬼以其歸也天地<lb/>
　不窮寒暑耳衆動不窮屈伸耳鬼神之實不越乎二<lb/>
　端而已矣　問滋息是生息之息是止息之息朱子<lb/>
　曰只是生息又曰人是方生而天地之氣只管增添<lb/>
<pb n="KR3a0077_WYG_005-6b"/>
　在身上漸長漸大至極盛了又漸衰耗以至于散<lb/>
　平巖葉氏曰物自少以至壯氣日至而滋息息者生<lb/>
　而就滿也自壯以至老氣日反而遊㪚㪚者消而就<lb/>
　盡也<lb/>
張子曰氣於人生而不離死而遊散者魂聚成形質雖<lb/>
　死而不散者魄<lb/>
張子曰鬼神往來屈伸之義故天曰神地曰祗人曰鬼<lb/>
　神祇者歸之始歸往者來之終　朱子曰天下萬物<lb/>
<pb n="KR3a0077_WYG_005-7a"/>
　萬事自古及今只是箇隂陽消息屈伸横渠將屈伸<lb/>
　來說鬼神說得變通又曰鬼神屈伸也如風雨雷電<lb/>
　初發時神也及風止雨過雷往電息則鬼也又曰鬼<lb/>
　神只是氣屈伸往來者氣也天地間無非氣人之氣<lb/>
　與天地之氣常相接無間斷人自不見人心纔動便<lb/>
　達於氣便與這屈伸往來者相感通問來而伸者為<lb/>
　神往而屈者為鬼凡隂陽魂魄人之嘘吸皆然不獨<lb/>
　死者為鬼生者為神故横渠云神祇者歸之始歸往<lb/>
<pb n="KR3a0077_WYG_005-7b"/>
　者來之終曰然問既屈之氣又自有屈伸曰祭祀致<lb/>
　得鬼神來格便是既屈之氣又能伸也<lb/>
邵子曰鬼神無形而有用其情狀可得而知也於用則<lb/>
　可見之矣若人之耳目鼻口手足草木之枝葉華實<lb/>
　顔色皆鬼神之所為也福善禍淫主之者誰邪聰明<lb/>
　正直有之者誰邪不疾而速不行而至任之者誰邪<lb/>
　皆鬼神之情狀也　觀物張氏曰管子云流行於天<lb/>
　地之間者謂之鬼神鬼神者太極之英氣正理行乎<lb/>
<pb n="KR3a0077_WYG_005-8a"/>
　兩間為天地之用者也氣其狀也理其情也<lb/>
邵子曰氣形盛則魂魄盛氣形衰則魂魄亦從而衰矣<lb/>
　魂随氣而變魄随形而止故形在則魄存形化則魄<lb/>
　散<lb/>
或問死生之說上蔡謝氏曰人死時氣盡也曰有鬼神<lb/>
　否曰余當時亦曽問明道先生先生云待向汝道無<lb/>
　來汝怎生信得及待向汝道有來汝但去尋討㸔<lb/>
或問鬼神之說其詳奈何朱子曰鬼神之義孔子所以<lb/>
<pb n="KR3a0077_WYG_005-8b"/>
　告宰我者見於祭義之篇其說已詳而鄭氏釋之亦<lb/>
　已明矣其以口鼻之嘘吸者為魂耳目之精明者為<lb/>
　魄盖指血氣之類以明之程子張子更以隂陽造化<lb/>
　為說則其意又廣而天地萬物之屈伸往來皆在其<lb/>
　中矣盖陽魂為神隂魄為鬼是以其在人也隂陽合<lb/>
　則魂凝魄聚而有生隂陽判則魂升為神魄降為鬼<lb/>
　易大傳所謂精氣為物遊魂為變故知鬼神之情狀<lb/>
　者正以明此而書所謂徂落者亦以其升降為言耳<lb/>
<pb n="KR3a0077_WYG_005-9a"/>
　若又以其往來者言之則來者方伸而為神往者既<lb/>
　屈而為鬼盖二氣之分實一氣之運故陽主伸隂主<lb/>
　屈而錯綜以言亦各得其義焉　問鄭氏云口鼻之<lb/>
　嘘吸者為魂耳目之精明者為魄先生謂此盖指血<lb/>
　氣之類言之口鼻之嘘吸是以氣言耳目之精明是<lb/>
　以血言目之精明以血言可也耳之精明何故亦以<lb/>
　血言朱子曰醫家以耳屬腎精血盛則聴聰精血耗<lb/>
　則耳聵矣氣為魂血為魄又問眼體也眼之光為魄<lb/>
<pb n="KR3a0077_WYG_005-9b"/>
　耳體也何以為耳之魄曰能聴者便是如老人耳重<lb/>
　目昏便是魄漸要散又曰陽魂為神隂魄為鬼鬼者<lb/>
　隂之靈神者陽之靈此以二氣言也然二氣之分實<lb/>
　一氣之運故凡氣之來而方伸者為神氣之往而既<lb/>
　屈者為鬼陽主伸隂主屈此以一氣言也故以二氣<lb/>
　言則隂為鬼陽為神以一氣言則方伸之氣亦有伸<lb/>
　有屈其方伸者神之神其既屈者神之鬼既屈之氣<lb/>
　亦有屈有伸其既屈者鬼之鬼其來格者鬼之神天<lb/>
<pb n="KR3a0077_WYG_005-10a"/>
　地神物皆然不離此氣之往來屈伸合散而已此所<lb/>
　謂可錯綜而言者也又曰二氣之分即一氣之運以<lb/>
　分言之則精為隂而氣為陽故魄為鬼而魂為神以<lb/>
　運言之則消為隂而息為陽故伸為神而歸為鬼然<lb/>
　魂性動故當其伸時非無魄也而必以魂為主魄性<lb/>
　靜故方其歸時非無魂也而必以魄為主則亦初無<lb/>
　二理矣<lb/>
朱子曰子産有言物生始化曰魄既生魄陽曰魂盖甞<lb/>
<pb n="KR3a0077_WYG_005-10b"/>
　推之物生始化云者謂受形之初精血之聚其間有<lb/>
　靈者名之曰魄也既生魄陽曰魂者既生此魄便有<lb/>
　暖氣其間有神者名之曰魂也二者既合然後有物<lb/>
　易所謂精氣為物者是也及其散也則魂遊而為神<lb/>
　魄降而為鬼矣　北溪陳氏曰所謂始化是胎中畧<lb/>
　成形時人初間纔受得氣便結成箇胚胎模様是魄<lb/>
　既成魄便漸漸會動屬陽曰魂及形既生矣神發知<lb/>
　矣故人之知覺屬魂形體屬魄<lb/>
<pb n="KR3a0077_WYG_005-11a"/>
朱子曰天地間如消底是鬼息底是神生底為神死底<lb/>
　為鬼四時春夏為神秋冬為鬼人之語為神黙為鬼<lb/>
　動為神靜為鬼呼為神吸為鬼或問氣魄曰魄屬鬼<lb/>
　氣屬神析木煙出是氣滋潤底是魄人之語言動作<lb/>
　是氣屬神精血是魄屬鬼發用底皆屬神是氣靜定<lb/>
　底皆屬隂是魄知識底是神記事底是魄人初生時<lb/>
　氣多魄少後來魄漸盛既老魄又少所以耳聾目昏<lb/>
　精力衰記事不定<lb/>
<pb n="KR3a0077_WYG_005-11b"/>
問草木土石有魄而無魂否朱子曰易說精氣為物則<lb/>
　是有精氣方有魂魄草木土石不可以魂魄論但出<lb/>
　底氣便是魂精便是魄譬如燒香煙便是魂燒出漿<lb/>
　汁來是魄魂者魄之光燄魄者魂之根本又問體魄<lb/>
　有分别如耳目是體聰明是魄曰然魂者氣之神魄<lb/>
　者體之神淮南子註謂魂人陽神魄人隂神此說好<lb/>
問魂魄隂陽之義朱子曰魂如火魄如水又問鬼神便<lb/>
　是精神魂魄曰然且就一身㸔自㑹笑自有許多聰<lb/>
<pb n="KR3a0077_WYG_005-12a"/>
　明知識虚空之中忽然有風雨有雷電這是如何得<lb/>
　恁地這都是隂陽相感都是鬼神㸔得到此見這一<lb/>
　身只有箇軀殻在這裏内外無非天地隂陽之氣所<lb/>
　以横渠云天地之塞吾其體天地之帥吾其性只是<lb/>
　一箇道理<lb/>
朱子曰魂魄死者之神靈盖魂神而魄靈魂氣而魄精<lb/>
　魂陽而魄隂魂動而魄靜生則魂載其魄魄檢其魂<lb/>
　死則魂遊散而歸於天魄淪墜而歸於地也<lb/>
<pb n="KR3a0077_WYG_005-12b"/>
朱子曰精氣就物而言魂魄就人而言鬼神離乎人物<lb/>
　而言生則謂之精氣死則謂之魂魄物則謂之鬼神<lb/>
朱子曰魂氣升于天體魄歸于土神氣上升鬼魄下降<lb/>
　不特人也凡物之枯敗其香氣騰上物則腐於下又<lb/>
　曰天地隂陽之氣交合便成人物氣便是魂精便是<lb/>
　魄到得將死熱氣上出所謂魂升下體漸冷所謂魄<lb/>
　降<lb/>
或問天地之化雖生生不窮然而有聚必有散有生必<lb/>
<pb n="KR3a0077_WYG_005-13a"/>
　有死能原始而知其聚而生必知其後必散而死能<lb/>
　知其生也得於氣化之日初無精神寄寓於太虚之<lb/>
　中則知其死也與氣俱散無復更有形象尚留於㝠<lb/>
　漠之内朱子曰死便是都散無了又問遊魂為變間<lb/>
　有為妖孽者是如何曰遊字是漸漸散若妖孽者多<lb/>
　是不得其死其氣未散故鬱結成妖孽若尫羸病死<lb/>
　的人這氣消耗盡了方死豈得更鬱結而成妖孽然<lb/>
　不得其死者久之亦散也<lb/>
<pb n="KR3a0077_WYG_005-13b"/>
或問世人有為精怪迷惑此理如何朱子曰家語有之<lb/>
　曰山之怪曰䕫魍魎水之怪曰龍罔象土之怪曰羵<lb/>
　羊皆是氣之雜揉乖亂所生以為無則不可如冬寒<lb/>
　夏熱春榮秋枯此理之正也有時忽夏寒冬熱冬月<lb/>
　開一朶花豈可謂無此理但非正耳故謂之怪孔子<lb/>
　所以不語學者未須理㑹也<lb/>
叔器問先生前日說日為神夜為鬼所以鬼夜出如何<lb/>
　朱子曰間有然者亦不能皆然夜屬隂且如妖鳥皆<lb/>
<pb n="KR3a0077_WYG_005-14a"/>
　隂類故皆夜鳴<lb/>
南軒張氏曰鬼神之說合而言之來而不測謂之神往<lb/>
　而不返謂之鬼分而言之天地山川風雷之屬凡氣<lb/>
　之可接者皆曰神祖考祀享於廟曰鬼就人物言之<lb/>
　聚而生為神散而死曰鬼又就一身言之魂氣為神<lb/>
　體魄為鬼凡六經所稱盖不越是數端然一言以蔽<lb/>
　之莫非造化之跡而語其徳則誠而已<lb/>
北溪陳氏曰自天地言之天屬陽神也地屬隂鬼也就<lb/>
<pb n="KR3a0077_WYG_005-14b"/>
　四時言之春夏氣之伸屬神秋冬氣之屈屬鬼又自<lb/>
　晝夜分之晝屬神夜屬鬼就日月言之日屬神月屬<lb/>
　鬼又如鼓之以雷霆潤之以風雨是氣之伸屬神及<lb/>
　至收斂後帖然無蹤跡是氣之歸屬鬼以一日言之<lb/>
　則旦起日方升屬神午以後漸退屬鬼如草木生枝<lb/>
　生葉時屬神衰落時屬鬼如潮之來屬神潮之退屬<lb/>
　鬼凡氣之伸者皆為陽屬神凡氣之屈者皆為隂屬<lb/>
　鬼古人論鬼神大槩如此更在人自體究又曰就人<lb/>
<pb n="KR3a0077_WYG_005-15a"/>
　身上細論大概隂陽二氣會在吾身之中為鬼神以<lb/>
　寤寐言則寤屬陽寐屬隂以語黙言則語屬陽黙屬<lb/>
　隂動靜進退行止皆有隂陽凡屬陽者皆為神為魂<lb/>
　凡屬隂者皆為魄為鬼人自孩提至於壯是氣之伸<lb/>
　屬神中年以後漸漸衰老是氣之屈屬鬼以生死論<lb/>
　則生者氣之伸死者氣之屈就死上論則魂之升者<lb/>
　為神魄之降者為鬼魂氣本乎天故騰上體魄本乎<lb/>
　地故降下書言帝乃徂落徂是魂之升上落是魄之<lb/>
<pb n="KR3a0077_WYG_005-15b"/>
　降下者也<lb/>
勉齋黄氏曰鬼神之說其别有三在天之鬼神隂陽造<lb/>
　化是也在人之鬼神人死為鬼是也祭祀之鬼神神<lb/>
　示祖考是也三者雖異其所以為鬼神者則同知其<lb/>
　異又知其同斯可以語鬼神之道矣<lb/>
魯齋鮑氏曰隂陽二氣散在兩間觸目無非鬼神者不<lb/>
　隨他地頭去分别則混為一區幽明惑亂而人道不<lb/>
　立矣故在天為日月星辰風雨霜露四時寒暑必有<lb/>
<pb n="KR3a0077_WYG_005-16a"/>
　鬼神行乎其間顯然可見書所謂禋於六宗是也自<lb/>
　當作一類㸔在地則五嶽四瀆山君川后能出興雲<lb/>
　雨以助化工不可謂無武成所謂所過名山大川是<lb/>
　也自當作一類㸔有功徳在民載在祀典如韓子所<lb/>
　謂勾龍后稷以功孔子以徳為聖為賢歴萬世而不<lb/>
　可磨滅者自當作一類㸔如人死曰鬼氣已散了子<lb/>
　孫精誠聚處則祖考來格論語所謂祭如在祭神如<lb/>
　神在不特士祭其先為然自天子至於庻人皆有等<lb/>
<pb n="KR3a0077_WYG_005-16b"/>
　級分際不可踰越自當作一類㸔下而至於山䕫土<lb/>
　羵水罔木妖或懸箕附穎或生霆起鶴天地間自有<lb/>
　此等遊魂鬼術足以惑人不可謂無但非正理亦當<lb/>
　自作一類㸔<lb/>
　　　　右論鬼神之情狀　愚按鬼神之說先儒論<lb/>
　　　　之詳矣盖天地之間隂陽之氣流動充滿莫<lb/>
　　　　非鬼神即天地之大言之日月雷電風雲雨<lb/>
　　　　露皆鬼神也春夏秋冬晦明晝夜皆鬼神也<lb/>
<pb n="KR3a0077_WYG_005-17a"/>
　　　　即人身之微言之動止語黙寤寐嘘吸皆鬼<lb/>
　　　　神也生長老死精氣魂魄皆鬼神也以至山<lb/>
　　　　川之融結潮汐之消長皆鬼神也草木之榮<lb/>
　　　　枯華實之開落皆鬼神也不此之論而指土<lb/>
　　　　木偶人以為神魑魅魍魎以為鬼是皆愚民<lb/>
　　　　無知之論曽可以此論正大之鬼神哉<lb/>
子曰非其鬼而祭之諂也　朱子曰非其鬼謂非所當<lb/>
　祭之鬼諂求媚也　南軒張氏曰祀典自天子至於<lb/>
<pb n="KR3a0077_WYG_005-17b"/>
　庶人各有其分而不可踰盖天理也有是理則有是<lb/>
　鬼神若於非所當祭而祭焉既無其理何享之有<lb/>
祭如在祭神如神在　程子曰祭祭先祖也祭神祭外<lb/>
　神也祭先主於孝祭神主於敬　范氏曰君子之祭<lb/>
　七日戒三日齋必見所祭者誠之至也是故有其誠<lb/>
　則有其神無其誠則無其神可不謹乎吾不與祭如<lb/>
　不祭誠為實禮為虛也<lb/>
或問名山大川能興雲致雨何也程子曰是氣蒸成耳<lb/>
<pb n="KR3a0077_WYG_005-18a"/>
　又問既有氣莫須有神否曰只氣便是神也今人不<lb/>
　知此理纔有水旱便去廟中祈禱不知雨露是甚物<lb/>
　從何處出却於廟中求邪名山大川能興雲致雨却<lb/>
　都不說著只於土木人身上求之土木人身上有雨<lb/>
　露邪世人只因祈禱有雨遂指為靈豈知適然<lb/>
問先王祭享鬼神則甚謝氏曰是他意思别三日齊五<lb/>
　日戒求諸隂陽四方上下盖是要集自家精神所以<lb/>
　王假有廟必於渙與萃言之雖然如是以為有亦不可<lb/>
<pb n="KR3a0077_WYG_005-18b"/>
　以為無亦不可這裏有妙理於若有若無間斷制得<lb/>
　去始得曰如此却是鶻突也曰不是鶻突自家要有<lb/>
　便有要無便無始得鬼神在虚空中辟塞滿觸目皆<lb/>
　是為他是天地間妙用祖考精神便是自家精神<lb/>
　或問上蔡說鬼神云道有便有道無便無與范氏說有<lb/>
　其誠則有其神無其誠則無其神同否朱子曰有其<lb/>
　誠則有其神無其誠則無其神便是合有底我若誠<lb/>
　則有之不誠則無之合有底當有合無底當無上蔡<lb/>
<pb n="KR3a0077_WYG_005-19a"/>
　說得麄了只合當道有底從而有之則有合無底自<lb/>
　是無了便從而無之今却只說道有便有道無便無<lb/>
　則不可<lb/>
問性即是理不可以聚散言聚而生散而死者氣也所<lb/>
　謂精神魂魄有知有覺者氣也故聚則有散則無若<lb/>
　理則亘古今常存不復有聚散消長朱子曰只是這<lb/>
　箇天地隂陽之氣人與物皆得之氣聚則為人散則<lb/>
　為鬼然其氣雖已散這箇隂陽天地之理生生不窮<lb/>
<pb n="KR3a0077_WYG_005-19b"/>
　祖考之精神魂魄雖已散子孫之精神魂魄自相屬<lb/>
　故祭祀之禮盡其誠敬便可以致得祖考之魂魄這<lb/>
　箇自是難說㸔既散後一似都無了然能盡其誠敬<lb/>
　便有感格亦緣是理常只在這裏也<lb/>
問人之死也不知魂魄便散否朱子曰固是散又問子<lb/>
　孫之祭祀却有感格者如何曰畢竟子孫是祖先之<lb/>
　氣他氣雖散他根却在這裏盡其誠敬則亦能感召<lb/>
　得他氣聚在此如水波漾後水非前水後波非前波<lb/>
<pb n="KR3a0077_WYG_005-20a"/>
　然却通只是一水波子孫之氣與祖考之氣亦是如<lb/>
　此他那氣當下自散了然他根却在這裏根既在此<lb/>
　又却能引聚得他那氣在此此事難說要自人㸔得<lb/>
朱子曰古人到祭祀處便招呼得來問祖先已死以何<lb/>
　而來曰只是以我之祭承接其氣便有來底道理又<lb/>
　曰人死雖是魂魄各散要之魄又較定須是招魂來<lb/>
　復這魄要他相合聖人教人子孫常常祭祀是要聚<lb/>
　得他<lb/>
<pb n="KR3a0077_WYG_005-20b"/>
問人之禱天地山川是以我之有感彼之有子孫之祭<lb/>
　先祖是以我之有感彼之無朱子曰神祇之氣常屈<lb/>
　伸而不已人鬼之氣則消散而無餘然其消散亦有<lb/>
　久速之異祭祀之感格或求之隂或求之陽各從其<lb/>
　類求則俱來然非有一物積于虛空之中以待子孫<lb/>
　之求也但主祭者既是他一氣之流𫝊則盡其誠敬<lb/>
　感格之時此氣固寓此也又問祖考精神便是自家<lb/>
　精神故齊戒祭祀則可以來格若旁親外親之屬則<lb/>
<pb n="KR3a0077_WYG_005-21a"/>
　其精神非我之精神矣豈於此但以理感之而不以<lb/>
　氣乎曰但所祭者其精神魂魄無不感通盖本從一<lb/>
　源中流出初無間斷雖天地山川鬼神亦然也<lb/>
問祭天地山川而用牲幣酒醴者只是表吾心之誠邪<lb/>
　抑有其氣來格也朱子曰若道無神來享時自家祭<lb/>
　甚底肅然在上令人奉承敬畏是甚物若謂其有雲<lb/>
　車風馬擁從而來則又誕矣<lb/>
問鬼神中有謂祖宗是天地間一箇總氣因子孫祭享<lb/>
<pb n="KR3a0077_WYG_005-21b"/>
　而聚散朱子曰他這說便是上蔡說道要有時便有<lb/>
　道要無時便無是皆由乎人矣鬼神是合有底物事<lb/>
　祖宗亦是同此一氣但有箇總腦處子孫這身上祖<lb/>
　宗之氣便在此他是有箇血脉貫通所以神不歆非<lb/>
　類民不祀非族只為這氣不相關如天子祭天地諸<lb/>
　侯祭山川大夫祭五祀雖不是我祖宗然天子者天<lb/>
　地之主諸侯者山川之主大夫者五祀之主我主得<lb/>
　他他氣便總統在我身上便是箇相關處問祭古聖<lb/>
<pb n="KR3a0077_WYG_005-22a"/>
　賢如何曰聖賢道在萬物功在萬世今行聖賢之道<lb/>
　𫝊聖賢之心便是負荷這物事此氣便與相通如釋<lb/>
　奠列許多籩豆設許多禮儀不是為此姑謾為之耳<lb/>
問先生所答廖子晦書有云死氣之已㪚者既化而無<lb/>
　有矣而根於理之日生者則固浩然而無窮此莫是<lb/>
　說天地之氣否朱子曰此氣只一般雖有天神地示<lb/>
　人鬼其實則一若有子孫底固是引得氣聚不成無<lb/>
　子孫底氣便絶了他血氣雖不流𫝊他那生生不已<lb/>
<pb n="KR3a0077_WYG_005-22b"/>
　底亦自浩然日生而無窮禮諸侯祭其國之無後者<lb/>
　如齊祭爽鳩氏之類盖他先主此國來理合祭他非<lb/>
　在其國便不當祭理合如此便有此氣所以晉侯夢<lb/>
　康叔云相奪予享當祭不祭宜其如此又如晉侯夢<lb/>
　黄熊入寢為鯀之神亦是此類不惟有子孫者方有<lb/>
　感格其無子孫者氣亦未甞亡也又問人死氣散若<lb/>
　如此說氣又未甞散也曰如今祭勾芒更是逺只是<lb/>
　理合當祭便有此氣要之天地人只是這一氣所以<lb/>
<pb n="KR3a0077_WYG_005-23a"/>
　說洋洋如在其上如在其左右虚空拍塞無非此理<lb/>
　自要人㸔得活難以言曉也<lb/>
或問祭夫子不當以塑像只當用木主曰向日白鹿洞<lb/>
　欲塑孔子像於殿某謂不必但設一空殿臨時設席<lb/>
　祭之不然只塑孔子坐於地上則可用籩豆簠簋今<lb/>
　塑像髙髙在上而設器皿於地甚無義理<lb/>
問鬼者隂之靈神者陽之靈司命中霤竈與門行人之<lb/>
　所用者有動有靜有行有止故亦有隂陽鬼神之理<lb/>
<pb n="KR3a0077_WYG_005-23b"/>
　古人所以祀之然否朱子曰有此物則有此鬼神莫<lb/>
　非隂陽之所為也若細分之則户竈屬陽門行屬隂<lb/>
　中霤兼統隂陽就一事之中又自有隂陽也<lb/>
問今愚民於村落創立一祠合聚以祈禱之其神便靈<lb/>
　何也朱子曰衆心之所輻凑便有生氣所以祭神必<lb/>
　用血肉者盖欲藉他之生氣耳如古人釁廟釁龜之<lb/>
　意皆然輔廣曰人心聚處便有神故古人郊則天神<lb/>
　格廟則人鬼享亦是此理曰固是但古人之心正故<lb/>
<pb n="KR3a0077_WYG_005-24a"/>
　其神亦正後世人心不正故所感無由而正因言古<lb/>
　人祭山川只是設壇位以行禮祭時便有祭了便無<lb/>
　故不䙝凟後世却先立一箇廟貌在此所以反致惑<lb/>
　亂人心倖求非望無所不至<lb/>
北溪陳氏曰大凡不當祭而祭皆曰淫祀淫祀無福由<lb/>
　脉絡不相關之故後世祀典只縁佛老亂了如老氏<lb/>
　設醮以庻人祭天有何關繫如釋迦本是胡神與中<lb/>
　國人何相關只如忠臣義士配享元勲君是已不當<lb/>
<pb n="KR3a0077_WYG_005-24b"/>
　祭皆與我無干涉自聖學不明鬼神情狀都不曉如<lb/>
　畫星辰都畫箇人以星君目之如泰山曰天齊仁聖<lb/>
　帝唐為天齊王至本朝以東方主生加仁聖二字封<lb/>
　帝帝只是一上帝而已安有一山而謂之帝今立廟<lb/>
　儼然人形貌垂旒端冕衣裳而坐又立后殿於其後<lb/>
　不知又是何山可以當其配而為夫婦邪據泰山魯<lb/>
　封内惟魯公可以祭今隔一江一淮與南方地脉全<lb/>
　不相涉而所在州縣皆髙東嶽行祠亦失於不講明<lb/>
<pb n="KR3a0077_WYG_005-25a"/>
　之故南嶽廟向者回祿劉太尉欲再造問於五峯先<lb/>
　生先生答以天道人事本一理在天為皇天上帝在<lb/>
　人為大君五嶽視三公與皇天上帝並為帝則天道<lb/>
　亂矣大君有二則人道亂矣而世俗為貌像為立配<lb/>
　為置男女屋而貯之䙝凟神祇之甚南軒又詳之曰<lb/>
　川流山峙是其形也而人之也何居其氣之流通可<lb/>
　以相接也而宇之也何居皆可謂正大之論可以發<lb/>
　愚䝉破聾瞽<lb/>
<pb n="KR3a0077_WYG_005-25b"/>
陳氏又曰江淮以南自古多淫祀以其在蠻夷之域不<lb/>
　沾中華禮義狄仁傑毁江淮淫祀一千七百區所存<lb/>
　者夏禹伍子胥二廟伊川猶以存伍子胥廟為未是<lb/>
　伍子胥可血食於呉而不可血食於楚今去狄公未<lb/>
　久而淫祠極多皆縁世教不明而世俗好怪耳　今<lb/>
　按程子遺書載范文甫赴河清尉問於伊川先生曰<lb/>
　到官三日例須謁廟如何伊川曰正者謁之如社稷<lb/>
　先聖是也其他古先賢哲亦當謁之又問城隍如何<lb/>
<pb n="KR3a0077_WYG_005-26a"/>
　曰城隍不與土地之神社稷而已又問恐駭衆聴曰<lb/>
　昔狄仁傑毁江淮淫祠千七百處所存惟呉太伯伍<lb/>
　子胥耳今人做不得以謂時不可是誠不然只是無<lb/>
　狄仁傑耳當時子胥廟存之亦無謂<lb/>
陳氏又曰後世㸔理不明諸神廟有靈感響應者則以<lb/>
　為英靈神聖之祠在生必聰明正直之人也殊不知<lb/>
　此類煞有曲折一様是富貴權勢等人如伯有為厲<lb/>
　子産所謂用物精多則魂魄强之類一様是壯年蹈<lb/>
<pb n="KR3a0077_WYG_005-26b"/>
　白刃而死英魂不散底人一様是生稟氣厚精神强<lb/>
　底人死後未便消散一様是人塑神像時捉箇生禽<lb/>
　獸之猛鷙者如猴鳥之屬生蔵於腹中此物皆生被刼<lb/>
　而死魂魄不散便㑹有靈一様是人心歸以為靈則<lb/>
　人精神都聚在那上便自㑹靈一様是山川雄峙廟<lb/>
　宇坐得其穴其氣自靈又有是人之本心自有靈處<lb/>
　自極其誠敬則精神聚㑹凡所占之事自有脉絡相<lb/>
　關便自然感應只緣都是一理一氣所謂齊戒以神<lb/>
<pb n="KR3a0077_WYG_005-27a"/>
　明其徳即此意<lb/>
唐𤣥宗好鬼神以太常博士王璵為祠祭使祈禱或焚<lb/>
　紙錢類巫覡習禮者羞之　致堂胡氏曰古者祭必<lb/>
　用幣所以交神猶人之相見有贄以為禮非利之也<lb/>
　後世淫祀既衆於是廢幣帛而用楮泉是以賄交於<lb/>
　神也使神而果神也夫豈可賄使其不神而可賄也<lb/>
　又安用事雖然王璵行之而世以為羞則當時猶未<lb/>
　盡用也今舉四海用之而未有革之者不亦悲乎<lb/>
<pb n="KR3a0077_WYG_005-27b"/>
　　　　右論祭祀感通之理　愚按古人之祭祀鬼<lb/>
　　　　神非以求福也將以盡報本之意耳是以竭<lb/>
　　　　其誠敬薦其時物而奉其祭祀故能致鬼神<lb/>
　　　　之來格後世此理不明其所以事鬼神者既<lb/>
　　　　無誠敬之心徒從事於禱祈之語於是古人<lb/>
　　　　報本之意亡矣吁<lb/>
　<lb/>
　理學類編卷五<lb/>
</p>
<p>
</p>
  </div>
</body>
</text>
</TEI>
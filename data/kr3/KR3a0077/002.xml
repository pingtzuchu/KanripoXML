<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>理學類編卷二</head>
    <p>
<pb n="KR3a0077_WYG_002-1a"/>
欽定四庫全書<lb/>
　理學類編卷二　　　　　明　張九韶　撰<lb/>
　　　天文<hi>上</hi>
屈子天問天何所沓十二焉分日月安屬列星安陳<lb/>
　朱子曰沓合也此問天與地合㑹於何所十二辰誰<lb/>
　所分别乎陳列也言日月衆星安所繫屬誰陳列乎<lb/>
　今答之曰天周地外非沓乎地之上也十二云者自<lb/>
　子至亥十二辰也左傳曰日月所㑹是謂辰註云一<lb/>
<pb n="KR3a0077_WYG_002-1b"/>
　歳日月十二會所㑹為辰十一月辰在星紀十二月<lb/>
　辰在𤣥枵之類是也然此特在天之位耳若以地而<lb/>
　言之則南面而立其前後左右亦有四方十二辰之<lb/>
　位焉但在地之位一定不易而在天之象運轉不停<lb/>
　惟天之鶉火加於地之午位乃為地合而得天運之<lb/>
　正耳葢周天三百六十五度四分度之一周布二十<lb/>
　八宿以著天體而定四方之位以天繞地則一晝一<lb/>
　夜適周一匝而又超一度日月五星亦隨天以繞地<lb/>
<pb n="KR3a0077_WYG_002-2a"/>
　而惟日之行一日一周無餘無欠其餘則各有遲速<lb/>
　之差焉然其懸也固非綴屬而居其運也亦非推挽<lb/>
　而行但當其氣之盛處精神光耀自然發越而又各<lb/>
　有次第耳列子曰天積氣耳日月星辰亦積氣中之<lb/>
　有光耀者張衡曰星也者體生於地精成於天列居<lb/>
　錯峙各有攸屬此言皆得之矣<lb/>
又問出自湯谷次於䝉汜自明及晦所行幾里　朱子<lb/>
　曰湯一作晹次舍也汜水涯也書云宅嵎夷曰暘谷<lb/>
<pb n="KR3a0077_WYG_002-2b"/>
　即湯谷也爾雅云西至日所入為大䝉即䝉汜也此<lb/>
　問一日之間日行幾里乎答之曰暘谷䝉汜固無其<lb/>
　所然日月出水乃升於天及其西下又入于水故其<lb/>
　出入似有處所而所行里數歴家以為周天赤道一<lb/>
　百七萬四千里日一晝夜而一周春秋二分晝夜各<lb/>
　行其半而夏長冬短一進一退又各以其十之一焉<lb/>
又問夜光何得死則又育厥利維何而顧兔在腹　朱<lb/>
　子曰夜光月也死其晦也育生也此問月有何德乃<lb/>
<pb n="KR3a0077_WYG_002-3a"/>
　能死而復生月有何利而顧望之兔常居其腹乎答<lb/>
　曰歴家舊説月朔則去日漸逺故魄死而明生既望<lb/>
　則去日漸近故魄生而明死至晦而朔則又逺日而<lb/>
　明復生所謂死而復育者也此説誤矣若果如此則<lb/>
　未望之前西近東逺而始生之明當在月東既望之<lb/>
　後東近西逺而未死之明却在月西矣安得未望載<lb/>
　魄於西既望終魄於東而遡日以為明乎故惟近世<lb/>
　沈括之説乃為得之括之言曰月本無光猶一銀丸<lb/>
<pb n="KR3a0077_WYG_002-3b"/>
　日耀之乃光耳光之初生日在其傍故光側而所見<lb/>
　纔如鈎日漸逺則斜照而光稍滿大抵如一彈丸以<lb/>
　粉塗其半側視之則粉處如鈎對視之則正圓也近<lb/>
　歳王普又申其説日月生明之夕但見其一鈎至日<lb/>
　月相望而人處其中方得見其全明必有神人能凌<lb/>
　倒景旁日月而往參其間則雖弦晦之時亦得見其<lb/>
　全明而與望夕無異耳以此觀之則知月光常滿但<lb/>
　自人所立處視之有偏有正故見其光有盈有虧非<lb/>
<pb n="KR3a0077_WYG_002-4a"/>
　既死而復生死若顧兔在腹之問則世俗桂樹蟾兔<lb/>
　之傳其惑乆矣或者以為日月在天如兩鏡相照而<lb/>
　地居其中四傍皆空水也故月中微黑之處乃鏡中<lb/>
　大地之影畧有形似而非真有是物也斯言有理足<lb/>
　破千古之疑矣<lb/>
又問何闔而晦何開而明角宿未旦曜靈安藏　朱子<lb/>
　曰闔閉户也開闢户也隂闔而晦陽開而明角宿東<lb/>
　方星旦明也曜靈日也此問何所開闔而為晦明且<lb/>
<pb n="KR3a0077_WYG_002-4b"/>
　東方未明之時日安所藏其精光乎答曰晦明之問<lb/>
　前屢發之其實亦隂陽消息之所為耳陽息而闢則<lb/>
　日出而明隂消而闔則日入而暗又何疑乎角宿固<lb/>
　為東方之宿然隨天運轉不常在東古經之言多假<lb/>
　借也日之所出乃地之東方未旦則固已行於地中<lb/>
　特未出地面之上耳<lb/>
程子曰日月隂陽之精氣也<lb/>
程子曰天地日月一也月受日光而日不為之虧然月<lb/>
<pb n="KR3a0077_WYG_002-5a"/>
　之光乃日之光也<lb/>
問月有定魄而日逺於月月受日光以人所見為有盈<lb/>
　虧然否程子曰日月一也豈有日髙於月之理月若<lb/>
　無盈虧何以成歳葢月一分光則是魄虧一分也<lb/>
張子曰地純隂凝聚於中天浮陽旋轉於外此天地之<lb/>
　常體也常星不動純繫於天與浮陽運旋而不窮者<lb/>
　也日月五星逆天而行并包乎地者也地在氣中雖<lb/>
　順天左旋其所繫辰象隨之稍遲則反從而右耳間<lb/>
<pb n="KR3a0077_WYG_002-5b"/>
　有緩急不齊者七政之性殊也月隂精反乎陽者也<lb/>
　故其右行最速日為陽精然其質本隂故其右行雖<lb/>
　緩亦不純繫乎天如常星不動金水附日前後進退<lb/>
　而行者其理精深存乎物感可知已填星地類然根<lb/>
　本五行雖其行最緩亦不純繫乎地也火者亦隂質<lb/>
　為陽萃焉然其氣比日而微故其遲倍日惟木乃嵗<lb/>
　一盛衰故嵗歴一辰辰者日月一交之次有嵗之象<lb/>
　也　朱子曰正䝉中此一段説日月五星甚密<lb/>
<pb n="KR3a0077_WYG_002-6a"/>
張子曰天左旋處其中者順之少遲則反右矣　朱子<lb/>
　曰横渠説日月順天左旋此説最好又曰天左旋之<lb/>
　説如以大輪在外以小輪載日月在内大輪轉急小<lb/>
　輪轉慢雖都是左轉則有急有慢便覺日月似右轉<lb/>
　了<lb/>
張子曰地有升降日有脩短地雖凝聚不散之物然二<lb/>
　氣升降其問相從而不已也陽日上地日降而下者<lb/>
　虛也陽日降地日進而上者盈也此一歳寒暑之候<lb/>
<pb n="KR3a0077_WYG_002-6b"/>
　也至於一晝一夜之盈虛升降則以海潮汐驗之為<lb/>
　信然間有小大之差則繫乎日月朔望其精可感<lb/>
張子曰天體北髙而南下地體平著乎其中日近北則<lb/>
　去地逺而出早入遲故晝長日近南則去地近而出<lb/>
　遲入早故晝短<lb/>
邵子曰日行陽度則盈行隂度則縮賓主之道也月逺<lb/>
　日則明生而遲近日則魄生而疾君臣之義也　觀<lb/>
　物張氏曰日自冬至以後行陽度而漸長夏至以後<lb/>
<pb n="KR3a0077_WYG_002-7a"/>
　行隂度而漸短雖以陽臨隂為客之禮亦不敢自肆<lb/>
　也諸歴家説月一日至四日行最疾日夜行十四度餘<lb/>
　五日至八日行次疾日夜行十三度餘自九日至十<lb/>
　九日其行遲日夜行十二度餘二十日至二十三日<lb/>
　行又小疾日夜行十三度餘二十四日至晦行又太<lb/>
　疾日夜行十四度餘以一月均之則日得十三度十<lb/>
　九分度之七也逺日則明生而行遲近日則魄生而<lb/>
　行疾有君臣之義焉<lb/>
<pb n="KR3a0077_WYG_002-7b"/>
邵子曰陽消則生隂故日下而月西出也隂盛則敵陽<lb/>
　故日朢而月東出也天為父日為子故天左旋日右<lb/>
　行日為夫月為婦故日東出月西生也　觀物張氏<lb/>
　曰初三日日將入時月在庚上哉生明見西方八日<lb/>
　為上弦日初入時月在丁上十五日為朢日初入時月<lb/>
　在甲上盛於東方十六日日將出時月在辛上哉死<lb/>
　魄見平旦二十三日為下弦日將出時月在丙上三<lb/>
　十日為晦月與日合在乙上月本無光借日以為光<lb/>
<pb n="KR3a0077_WYG_002-8a"/>
　及其盛也遂與陽敵為人君者可不慎哉天左旋日<lb/>
　右行日東出月西生父子夫婦之道隂陽之義也月<lb/>
　朢亦東出者敵陽也非常道也　朱子曰三日第一<lb/>
　節之中月生明之時也盖始受一陽之光昏見於西<lb/>
　方庚地八日第二節之中月上弦之時受二陽之光<lb/>
　昏見於南方丁地十五日第三節之終月既朢之時<lb/>
　全受日光昏見於東方甲地是為乾體十六日第四<lb/>
　節之始也始受下一隂為巽而成魄以平旦沒於西<lb/>
<pb n="KR3a0077_WYG_002-8b"/>
　方辛地二十三日第五節之中復生中一隂為艮而<lb/>
　下弦以平旦沒於南方丙地三十日第六節之終全<lb/>
　變三陽而光盡體伏於東北一月六節既盡而禪於<lb/>
　後月復生震卦云　真氏曰震一兌二乾三巽四艮<lb/>
　五坤六每五日為一節朔旦震始用事為日月隂陽<lb/>
　交感之初道家象此以為修養之法此參同契註也<lb/>
　因附於此　今按易卦納甲之法其源葢起於此故<lb/>
　虞翻曰日月懸天成八卦象三日暮震象月出庚八<lb/>
<pb n="KR3a0077_WYG_002-9a"/>
　日兑象月見丁十五日象乾月盈甲壬十六日旦巽<lb/>
　象月退辛二十三日艮象月消丙三十日坤象月滅<lb/>
　乙晦夕朔旦則坎象水流戊日中則離象火就已成<lb/>
　戊戊已土位象見於中<lb/>
邵子曰日隨天而轉月隨日而行星隨月而見故星法<lb/>
　月月法日日法天<lb/>
邵子曰月體本黑受日之光而白<lb/>
或問天道左旋自西如東日月右行則如何朱子曰横<lb/>
<pb n="KR3a0077_WYG_002-9b"/>
　渠説日月皆是左旋葢天行甚健一日一夜周三百<lb/>
　六十五度四分度之一又進過一度日行速健次於<lb/>
　天一日一夜周三百六十五度四分度之一正恰好<lb/>
　被天進一度則日為退一度二日天進二度則日為<lb/>
　退二度積至三百六十五日四分日之一則天所進<lb/>
　過之度又恰周得本數而日所退之度亦恰退盡本<lb/>
　數遂與天㑹而成一年是謂一年一周天月行遲一<lb/>
　日一夜於三百六十五度四分度之一行不盡比天<lb/>
<pb n="KR3a0077_WYG_002-10a"/>
　為退了十三度有竒至二十九日半强恰與天相值<lb/>
　正恰好處是謂一月一周天進數為順天而左退數<lb/>
　為逆天而右歴家以進數難算只以退數算之故謂<lb/>
　之右行且云日行遲月行速　懼齋陳氏曰天繞地<lb/>
　左旋東出西沒一日一周而少過之日者天之精與<lb/>
　天左旋日適一周以天之過也而為少不及焉天日<lb/>
　進而日日退也日非退也以天之進而見其退耳積<lb/>
　三百六十五日四分日之一而天與日復相遇於初<lb/>
<pb n="KR3a0077_WYG_002-10b"/>
　進初退之地而為一年月行遲常以二十七日千一<lb/>
　十六分日之三百二十七而與天㑹二十九日九百<lb/>
　四十分日之四百九十九而與日㑹一月一周天者<lb/>
　以與日㑹言也其實二十七日有竒而周天又二日<lb/>
　有竒而與日㑹朱子以為月二十九日有竒而周天<lb/>
　又遂及於日而與日㑹蓋未詳也<lb/>
九峯蔡氏曰天體至圓周圍三百六十五度四分度之<lb/>
　一繞地左旋常一日一周而過一度日麗天而少遲<lb/>
<pb n="KR3a0077_WYG_002-11a"/>
　故日行一日亦繞地一周在天為不及一度積三百<lb/>
　六十五日九百四十分日之二百三十五而與天㑹<lb/>
　是一歳日行之數也月麗天而尤遲一日常不及天<lb/>
　十三度十九分度之七積二十九日九百四十分日<lb/>
　之四百九十九而與日㑹十二㑹得全日三百四十<lb/>
　八餘分之積五千九百八十八如日法九百四十而<lb/>
　一得六不盡三百四十八通計得日三百五十四九<lb/>
　百四十分日之三百四十八是一歳月行之數也嵗<lb/>
<pb n="KR3a0077_WYG_002-11b"/>
　有十二月月有三十日三百六十者一歳之常數也<lb/>
　故日與天㑹而多五日九百四十分日之二百三十<lb/>
　五者為氣盈月與日㑹而少五日九百四十分日之<lb/>
　五百九十二者為朔虛合氣盈朔虛而閏生焉故一<lb/>
　嵗閏率則十日九百四十分日之八百二十七三嵗<lb/>
　一閏則三十二日九百四十分日之六百一五嵗再<lb/>
　閏則五十四日九百四十分日之三百七十五十九<lb/>
　嵗七閏則氣朔分齊是為一章也　定宇陳氏曰四<lb/>
<pb n="KR3a0077_WYG_002-12a"/>
　分度之一者周天全度外其零度有一度四分中之<lb/>
　一也以對周嵗全日外其零日亦有一日四分中之<lb/>
　一分所謂四分日之一也九百四十分為一日其二<lb/>
　百三十五分即四分中之一分九百四十分日之二<lb/>
　百二十五即四分日之一也月一日不及天十三度<lb/>
　有竒是不及日十二度有竒也積二十九日零四百<lb/>
　九十九分而月與日㑹四百九十九分是六時零三<lb/>
　刻弱也二十九日零六時三刻實為一月十二㑹得<lb/>
<pb n="KR3a0077_WYG_002-12b"/>
　全日三百四十八乃十二箇二十九日餘分之積以<lb/>
　日法算之其五千六百四十分該六日零者尚有三<lb/>
　百四十八分三百四十八日加六日一歳通得三百<lb/>
　五十四日此一歲小歲之數也十九年閏餘通得二<lb/>
　百單六日須置七閏月所以每十九年或二十年必<lb/>
　氣朔同日者一番也然一歲只有三百五十四日而<lb/>
　經云朞三百有六旬有六日何也此一歳大歳之數<lb/>
　也葢今年立春到明年立春二十四氣全數並有三<lb/>
<pb n="KR3a0077_WYG_002-13a"/>
　百六十五日零二十五刻二十五刻即四分日之一<lb/>
　以二十五刻當一日舉全數而言故曰三百六旬有<lb/>
　六日也二氣為一月必有三十日零五時二刻始交<lb/>
　然月節氣合二十四氣該三百六十五日零二十五<lb/>
　刻此氣盈之溢數也十一月有六小盡者此朔虛之<lb/>
　虧數也一朔無三十日全非朔虛而何二氣必三十<lb/>
　日零五時二刻非氣盈而何節氣之有餘與小盡之<lb/>
　不足二者並行而不相悖因此有餘不足而置閏於<lb/>
<pb n="KR3a0077_WYG_002-13b"/>
　其間三者參合而交相成兹為萬世不能易之妙法<lb/>
　歟<lb/>
九峯蔡氏曰日有中道月有九行中道者黄道也北至<lb/>
　東井去極近南至牽牛去極逺東至角西至婁去極<lb/>
　中是也九行者黒道二出黄道北朱道二出黄道南<lb/>
　白道二出黄道西青道二出黄道東并黄道為九行<lb/>
　也日極南至於牽牛則為冬至極北至於東井則為<lb/>
　夏至南北中東至角西至婁則為春秋分月立春春<lb/>
<pb n="KR3a0077_WYG_002-14a"/>
　分從青道立夏夏至從朱道立秋秋分從白道立冬<lb/>
　冬至從黒道所謂日月之行則有冬有夏也月行東<lb/>
　北入於箕則多風月行西南入於畢則多雨所謂月<lb/>
　之從星則以風雨也　沈氏曰歴家天有黄道赤道<lb/>
　月有九道此皆强名而已非實有也亦猶天之有三<lb/>
　百六十五度天何嘗有度以日行三百六十五日而<lb/>
　一朞强謂之度以步日月五星行次而已日之所由<lb/>
　謂之黄道南北極之最均處謂之赤道月行黄道之<lb/>
<pb n="KR3a0077_WYG_002-14b"/>
　南謂之朱道黄道之北謂之黒道黄道之東謂之青<lb/>
　道黄道之西謂之白道黄道内外各四并黄道為九<lb/>
　行也日月之行有遲有速難可以一術御也故因其<lb/>
　合散分為數段每段各以一色名之欲以别算位而<lb/>
　已歴家不知其意遂以為實有九道甚可嗤也　懼<lb/>
　齋陳氏曰天本無度以與日進退而成其每日之進<lb/>
　退既有常則故一日之進退遂為一度三百六十五<lb/>
　日四分日之一進退一周而周天之度遂為三百六<lb/>
<pb n="KR3a0077_WYG_002-15a"/>
　十五度四分度之一而星辰逺近之相去月與五星<lb/>
　之行皆以其度為度焉　今按日之行道不逾寅卯<lb/>
　辰申酉戌之間卯酉相對為赤道去兩極各九十一<lb/>
　度强黄道斜絡於赤道而七曜循環焉日之行半在<lb/>
　赤道之内半在赤道之外冬至黄道在斗出赤道南<lb/>
　二十四度出辰入申日亦出辰入申又漸退而北行<lb/>
　及於春分在奎正黄赤道之交出卯入酉日亦出卯<lb/>
　入酉進而至夏至黄道在井出赤道北二十四度出<lb/>
<pb n="KR3a0077_WYG_002-15b"/>
　寅入戌日亦出寅入戌至秋分在角復當黄赤道之<lb/>
　交出卯入酉日亦出卯入酉而月之行道與日相近<lb/>
　交通而過半在日道之裏半在日道之表其當交處<lb/>
　出入黄道不過六度遇朔則與日㑹此日月行道之<lb/>
　大率也<lb/>
或問日是陽如何反行得遲如月朱子曰正是月遲又<lb/>
　問日一日行一度月行十三度有竒如何却是月遲<lb/>
　曰歴家是將他退底度數算天行健故日常少及他<lb/>
<pb n="KR3a0077_WYG_002-16a"/>
　一度月又遲故不及天十三度有竒且如月生於西<lb/>
　一夜一夜漸漸向東便可見月遲<lb/>
朱子曰明之生時大盡則初二小盡則初三月受日之<lb/>
　光常全人望在下却在側邊了故見其盈虧不同或<lb/>
　云月形如餅非也筆談云月形如彈丸其受光如粉<lb/>
　塗一半月去日近則光露一眉漸逺則光漸大且如<lb/>
　月在午日在酉則是近一逺三謂之弦至日月相望<lb/>
　則去日十矣故謂之望日在西月在東人在下面得<lb/>
<pb n="KR3a0077_WYG_002-16b"/>
　以望見其光之全自十六日生魄之後其光之逺近<lb/>
　如前之弦謂之下弦至晦則月與日相疊月在日下<lb/>
　光盡體伏矣　真氏曰月太隂也本有質而無光其<lb/>
　盈虧也以受日光之多少月之朔也始與日合越三<lb/>
　日而明生八日而上弦其光半十五日而望其光滿<lb/>
　此所謂三五而盈也既望而漸虧二十三日而下弦<lb/>
　其虧半三十日而晦其光盡此所謂三五而闕也方<lb/>
　其晦也是謂純隂故魄存而光滅至日月合朔而明<lb/>
<pb n="KR3a0077_WYG_002-17a"/>
　復生焉　魯齋鮑氏曰前輩有云日月㑹於晦朔之<lb/>
　間初一晚最好看起日纔西墜微茫之月亦隨以墜<lb/>
　至初二便相隔微濶初三生明以後相去漸逺直至<lb/>
　十五日月對望則是日行速進而逺至半天月行不<lb/>
　及日而退亦逺半天矣自十六至月晦日行全逺盡<lb/>
　一天月行全不及亦盡一天則日進盡本數月退盡<lb/>
　本數而復相㑹<lb/>
朱子曰月受日光其質常圓不曾缺如圓毬只有一面<lb/>
<pb n="KR3a0077_WYG_002-17b"/>
　受日光望夕日在酉月在卯正相對受光為盛天積<lb/>
　氣上面勁只中間空為日月往來地在天中不甚大<lb/>
　四邊空有時月在天中央日在地中央則光從四傍<lb/>
　上受於月其中昏陷便是地影望以後月與日行便<lb/>
　差背向一半相去漸漸逺其受光面不正至朔行又<lb/>
　相遇月與日正繫相合月便純無光月或從上過或<lb/>
　從下過亦不受光又曰月之中有影者蓋天包地外<lb/>
　地形小日在地下則月在天中日光甚大從地四面<lb/>
<pb n="KR3a0077_WYG_002-18a"/>
　衝上其影則地影也地碍日之光所謂山河大地影<lb/>
　是也如星亦受日光凡天地之光皆日光也問人言<lb/>
　月中黒影為地影是否曰前輩有此説理或有之然<lb/>
　非地影乃是地形到去遮了他光耳<lb/>
草廬吳氏曰天與七政八者皆動今人只將天做硬盤<lb/>
　却以七政之動在天盤上行古來歴家非不知七政<lb/>
　亦左行在順行難算只得將其逆退與天度相直處<lb/>
　算之因此遂謂日月五星逆行也譬如兩船使風皆<lb/>
<pb n="KR3a0077_WYG_002-18b"/>
　趨北其一船行緩者見前船之快但覺自己之船如<lb/>
　倒退南行然其實只是行緩趕前船不著故也今當<lb/>
　以太虛中作一空盤却以八者之行較其遲速天行<lb/>
　最速一日過了太虛空盤一度鎮星之行比天稍遲<lb/>
　於太虛盤中雖畧過了些子而不及於天積二十八<lb/>
　箇月則不及天三十度歳星之行比鎮星猶遲其不<lb/>
　及於天積十二箇月與天爭差三十度熒惑之行比<lb/>
　嵗星更遲其不及於天積六十日爭差三十度太陽<lb/>
<pb n="KR3a0077_WYG_002-19a"/>
　之行比熒惑又遲但在太虛之盤中一日行一周匝<lb/>
　無餘無欠比天之行一日不及天一度積一月則不<lb/>
　及天三十度太白之行稍遲於太陽但有疾時遲疾<lb/>
　相凖則與太陽同辰星之行又稍遲於太白但有疾<lb/>
　時遲疾相凖則與太白同太隂之行最遲一日所行<lb/>
　比天為差十二三四度其行遲故退數最多今人不<lb/>
　曉以為逆行則謂太隂之行最疾也今次其行之疾<lb/>
　遲天一土二木三火四日五金六水七月八天土木<lb/>
<pb n="KR3a0077_WYG_002-19b"/>
　火其行之速過於日金水月其行之遲又不及日此<lb/>
　其大率也<lb/>
緣督趙氏曰日月兩曜懸虛運轉本不附著於天各有<lb/>
　所行之道五緯亦然月因日而有晦朔弦望其遲疾<lb/>
　却不因日五星則因日而遲留伏逆近日則疾逺日<lb/>
　則遲遲甚而留留乆而退初遲退漸疾退退最疾而<lb/>
　復遲退如初遂止而留留乆而順行却從最遲以至<lb/>
　於最疾最疾則與太陽同躔矣又曰若謂七曜不附<lb/>
<pb n="KR3a0077_WYG_002-20a"/>
　天而空轉則右轉者亦皆是左旋留者是一日遶地<lb/>
　一周而與天同過一度行疾者反是遲行遲者反是<lb/>
　疾退者反是疾之甚順行而遲疾皆是一日遶地一<lb/>
　周而以不及天行之數為所行度退行者却是一日<lb/>
　遶地一周而多過天行之數退遲者先天不甚多退<lb/>
　疾則逾多矣<lb/>
深山董氏曰日月麗乎天宜皆隨天而行也而曰天左<lb/>
　旋日月五星右轉何哉大要天最健而行速日月五<lb/>
<pb n="KR3a0077_WYG_002-20b"/>
　星不相及耳故自地面而觀其運行則皆東升西沒<lb/>
　遶地而左旋自天度而考其次舍則日月五星獨以<lb/>
　漸而東為逆天而右轉蓋由其行不及天而次舍日<lb/>
　以退然舍雖退而行未嘗不進也退雖逆而進未嘗<lb/>
　不順也於天雖逆而右轉於地則未嘗不順而左旋<lb/>
　也<lb/>
夾漈鄭氏曰日為太陽之精循黄道而行行西陸謂之<lb/>
　春行南陸謂之夏行東陸謂之秋行北陸謂之冬所<lb/>
<pb n="KR3a0077_WYG_002-21a"/>
　以成隂陽寒暑之節月者太隂之精其形圓其質清<lb/>
　日光照之則見其明日光所不照則謂之魄故月望<lb/>
　之日日月相望人居其間盡覩其明故形圓也二弦<lb/>
　之夕日照其側人觀其傍故半魄也晦朔之時日照<lb/>
　其表人在其裏故不見也月行之道斜帶黄道十三<lb/>
　日有竒在黄道表又十三日有竒在黄道裏表裏極<lb/>
　速者去黄道六度二十七日有竒隂陽一終<lb/>
張衡曰文曜麗乎天其動者有七日月五星是也日者<lb/>
<pb n="KR3a0077_WYG_002-21b"/>
　陽精之宗月者隂精之宗五星五行之精衆星列布<lb/>
　體生於地精成於天列居錯峙各有攸屬在野象物<lb/>
　在朝象官在人象事一居中央謂之北斗四布於方<lb/>
　為二十八宿五緯經次用告禍福<lb/>
張子曰五緯五行之精氣也　今按漢天文志嵗星曰<lb/>
　東方春木熒惑曰南方夏火太白曰西方秋金辰星<lb/>
　曰北方冬水填星曰中央季夏土是也<lb/>
朱子曰緯星隂中之陽經星陽中之隂盖五星皆是地<lb/>
<pb n="KR3a0077_WYG_002-22a"/>
　上木火金水土之氣上結而成却受日光經星却是<lb/>
　陽氣之餘凝結者也受日光但經星則閃爍開闔其<lb/>
　光不定緯星則不然縱有芒角其本體之光亦自不<lb/>
　動細視之可見又曰二十八宿隨天而轉皆有光芒<lb/>
　五星運行而動無光芒<lb/>
朱子曰五星之色各異觀其色則金木水火土之名可<lb/>
　辨衆星光芒閃爍五星獨不如此<lb/>
問星辰有形質否朱子曰無只是氣之精英凝聚者或<lb/>
<pb n="KR3a0077_WYG_002-22b"/>
　云如燈光否曰然<lb/>
朱子曰星有墜地其光燭天而散者有變而為石者<lb/>
朱子曰夜明多是星月早日欲上未上之際已先爍退<lb/>
　了星月之光然日光猶未上故天欲明時一霎時暗<lb/>
朱子曰辰天壤也每一辰各有幾度謂如日月宿於角<lb/>
　幾度即所宿處為辰　鮑氏曰辰者天之體故曰天<lb/>
　壤亦猶土者地之體也<lb/>
晉天文志曰衆星浮生虛空之中其行其止皆須氣焉<lb/>
<pb n="KR3a0077_WYG_002-23a"/>
楊泉曰星者元氣之英也<lb/>
嚴善思曰山川之精氣上為列星<lb/>
禮記正義曰月是隂精日為陽精故周髀云日猶火月<lb/>
　猶水火則外光水則含景故月光生於日所照魄生<lb/>
　於日所蔽當日則光盈就日則明盡京房云月與星<lb/>
　辰隂者也有形無光日照之乃有光先師以為日似<lb/>
　彈丸月亦似彈丸日照之則明不照處則暗陽精為<lb/>
　日日分為星故其字日生為星<lb/>
<pb n="KR3a0077_WYG_002-23b"/>
　　　　右論日月星辰西山真氏曰按張子有言日<lb/>
　　　　月星辰之事聖人不言必是顔曾輩皆已理<lb/>
　　　　㑹得更不須言也以張子之説推之則日月<lb/>
　　　　星辰之事亦學者所當講也　愚按先儒之<lb/>
　　　　説天之積氣為辰凡無星處皆是猶地之土<lb/>
　　　　也積氣之中有光耀者為星二十八宿及衆<lb/>
　　　　經星皆是猶地之石也日月五緯乃隂陽五<lb/>
　　　　行之精成象而可見者浮生太虛之中與天<lb/>
<pb n="KR3a0077_WYG_002-24a"/>
　　　　不相繫著各自運行遲速不等天左旋於地<lb/>
　　　　外一晝夜一周匝自地之正午而觀之則其<lb/>
　　　　周匝之處第一日子時至第二日子時微有<lb/>
　　　　爭差蓋周匝而過之觀天者定其濶狹名曰<lb/>
　　　　一度日亦左行晝行地上夜行地下晝夜一<lb/>
　　　　周匝但比天度則不及一度蓋日之行也與<lb/>
　　　　地相直處日日齊同無過不及而天之行也<lb/>
　　　　與地相直處一日過一度二日過二度故歴<lb/>
<pb n="KR3a0077_WYG_002-24b"/>
　　　　家以日之不及天而退一度者為右行一度<lb/>
　　　　蓋以截法取其易算耳月亦左行其行尤遲<lb/>
　　　　於日一晝夜不及天十三度十九分度之七<lb/>
　　　　蓋日行疾於月而退度不及於天一度反若<lb/>
　　　　遲然月行遲於日而退度不及於天十三度<lb/>
　　　　有竒反若速然五星之行亦猶日月其行有<lb/>
　　　　遲速行過於天則為逆行與天等則為留行<lb/>
　　　　不及天則為順逺於日則見近於日則伏<lb/>
<pb n="KR3a0077_WYG_002-25a"/>
詩小雅十月之交朔日辛卯日有食之亦孔之醜　朱<lb/>
　子曰十月以夏正言之建亥之月也交日月交㑹謂<lb/>
　朔晦之間也一嵗凡十二㑹方㑹則月光都盡而為<lb/>
　晦已㑹則月光復蘇而為朔朔後晦前各十五日日<lb/>
　月相對則月光正滿而為望晦朔而日月之合東西<lb/>
　同度南北同道則月揜日而日為之食望而日月之<lb/>
　對同度同道則月亢日而月為之食是皆有常度矣<lb/>
　然王者脩德行政用賢去姦能使陽盛足以勝隂隂<lb/>
<pb n="KR3a0077_WYG_002-25b"/>
　衰不能侵陽則日月之行雖或當食而月常避日故<lb/>
　其遲速髙下必有參差而不正相合不正相對者所<lb/>
　以當食而不食也<lb/>
又曰日月告凶不用其行四國無政不用其良彼月而<lb/>
　食則維其常此日而食于何不臧　朱子曰凡日月<lb/>
　之食皆有常度矣而以為不用其仁者月不避日失<lb/>
　其道也然其所以然者則以四國無政不用善人故<lb/>
　也如此則日月之食皆非常矣而以月食為其常日<lb/>
<pb n="KR3a0077_WYG_002-26a"/>
　食為不臧者隂亢陽而不勝猶可言也隂勝陽而揜<lb/>
　之不可言也故春秋日食必書而月食則無紀焉亦<lb/>
　以此爾<lb/>
春秋隱公三年春王二月己巳日有食之　杜氏曰日<lb/>
　行遲一嵗一周天月行疾一月一周天一嵗凡十二<lb/>
　交㑹然日月動物雖行度有大量不能不小有盈縮<lb/>
　故有雖交㑹而不食者有頻交而食者<lb/>
又桓公三年秋七月壬辰朔日有食之既　杜氏曰歴<lb/>
<pb n="KR3a0077_WYG_002-26b"/>
　家之説謂日光以望時遥奪月光故月食日月同會<lb/>
　月掩日故日食食有上下者行有髙下日光輪存而<lb/>
　中食者相掩密故月光溢出也既者正相當而相掩<lb/>
　間疏也然聖人不言月食日而以有食為文者闕於<lb/>
　所不見<lb/>
程子曰日月薄蝕而旋復者不能奪其常也<lb/>
張子曰日質本隂月質本陽故於朔望之際精魄反交<lb/>
　則光為之食<lb/>
<pb n="KR3a0077_WYG_002-27a"/>
邵子曰日月之相食數之交也日望月則月食月揜日<lb/>
　則日食猶水火之相克　觀物張氏曰日月相對謂<lb/>
　之望日月相㑹謂之晦日常食於朔月常食於望正<lb/>
　如水火之相克日月一年十二㑹十二望而有食不<lb/>
　食者交則食不交則不食也所以有交不交者日行<lb/>
　黄道月行九道也亦有交而不食者同道而相避也<lb/>
朱子曰天有黄道赤道天正如一圓匣赤道是匣子合<lb/>
　縫處在天之中黄道一半在赤道内一半在赤道外<lb/>
<pb n="KR3a0077_WYG_002-27b"/>
　東西兩處與赤道相交度只是將天横分為許多度<lb/>
　數㑹時是日月在黄道赤道十字路頭相交處撞著<lb/>
　望時是月與日正相向如一箇在子一箇在午皆同<lb/>
　一度謂如月在畢十一度日亦在畢十一度雖同此<lb/>
　一度却南北相向日所以食於朔者月常在下日常<lb/>
　在上既是相㑹被月在下面遮了日故日食望時月<lb/>
　食固是隂敢與陽敵然歴家又謂之暗虛蓋火日外<lb/>
　影其中實暗到望時恰當著其中暗處故月食<lb/>
<pb n="KR3a0077_WYG_002-28a"/>
或問月食如何朱子曰至明中有暗虛其暗至微望之<lb/>
　時月與之正對無分毫相差月為暗虛所射故食雖<lb/>
　是陽勝隂畢竟不好若隂有退避之意則不相敵而<lb/>
　不食矣　夾漈鄭氏曰張衡云對日之衝其大如日<lb/>
　日光不照謂之暗虛暗虛逢月則月食值星則星亡<lb/>
　今歴家月望行黄道則值暗虛矣值暗虛有表裏深<lb/>
　淺故食有南北多少　緣督趙氏曰日體對衝之處<lb/>
　往古名曰暗虛似乎日之像景月體因之而失明故<lb/>
<pb n="KR3a0077_WYG_002-28b"/>
　云暗日非有像影强立其名故云虛言其非實有也<lb/>
　暗虛緣日而有故其圓徑與日相等<lb/>
廖子晦問曰月之行其道各異然每月合朔不知何以<lb/>
　同度而㑹於所㑹之辰又有或食或不食悉未能曉<lb/>
　向承指諭其行或髙而出黄道之上或低而出黄道<lb/>
　之下或相近而偪或差逺而不相值則皆不食如何<lb/>
　朱子曰日之南北雖不同然皆隨黄道耳月道雖不<lb/>
　同然亦常隨黄道而出其傍耳其合朔時日月同在<lb/>
<pb n="KR3a0077_WYG_002-29a"/>
　一度其望日則日月極逺而相對其上下弦則日月<lb/>
　近一而逺三故合朔之時日月之東西雖同在一度<lb/>
　而月道之南北或差逺於日則不食或南北雖亦相<lb/>
　近而日在内月在外則亦不食此正如一人秉燭一<lb/>
　人執扇相交而過一人自内觀之其兩人相去差逺<lb/>
　則雖扇在内燭在外而扇不能掩燭或秉燭在内而<lb/>
　執扇在外則雖近而扇亦不能掩燭以此推之可見<lb/>
　又曰魄加日之上則日食在日之後則不食謂之晦<lb/>
<pb n="KR3a0077_WYG_002-29b"/>
　朔則日月相並<lb/>
容齊洪氏曰歴家論日月食自漢太初以來始定日食<lb/>
　不在朔則在晦否則二日然甚少月食則有十四十<lb/>
　五十六之差蓋置望參錯也天體有二交道曰交初<lb/>
　曰交中交初者星家以為羅㬋交中者計都也隱暗<lb/>
　不可見於是為入交法求之然不過能求朔望耳若<lb/>
　餘日入交則書所不載<lb/>
緣督趙氏曰世人觀望日體見為月體所障故云日食<lb/>
<pb n="KR3a0077_WYG_002-30a"/>
　然日體未嘗有損所謂食者强名而已日道與月道<lb/>
　相交處有二若正㑹於交則月體障盡日體謂之食<lb/>
　既然日月之行遲速不同須臾則兩輪參差而生光<lb/>
　矣若不正㑹於交但在交之前後而度相近者亦見<lb/>
　其食兩輪雖相犯所食却不既近於正交者食分多<lb/>
　逺於正交者食分少兩朔之間日月對躔而望平分<lb/>
　黄道之半黄道有二交若不當二交前後而望則不<lb/>
　食望在二交前後者其月必食或食既或不既食分<lb/>
<pb n="KR3a0077_WYG_002-30b"/>
　之數當以距交逺近而推之<lb/>
　　　　右論日月之食　愚按日月五星之與天體<lb/>
　　　　相值也由北而南而從分之謂之度由東指<lb/>
　　　　西而横截之謂之道月之行也二十九日半<lb/>
　　　　有竒而與日同度是為朔十四日九時有竒<lb/>
　　　　而與日對是為望合朔之時從雖同度横不<lb/>
　　　　同道若横亦同道則月掩日而日為之食對<lb/>
　　　　望之時從雖同度横不對道若横亦對道則<lb/>
<pb n="KR3a0077_WYG_002-31a"/>
　　　　日射月而月為之食其食之分數則由同道<lb/>
　　　　對道所交之多少也又按左傳註月體無光<lb/>
　　　　待日照而光生半照即為弦全照乃成望交<lb/>
　　　　在望前朔則日食望則月食交在望後望則<lb/>
　　　　月食後月朔則日食交正在朔則日食既前<lb/>
　　　　後望不食交正在望則月食既前後朔不食<lb/>
　　　　大率一百十三日有餘而道始一交非交則<lb/>
　　　　不相侵犯故朔望不常有食<lb/>
<pb n="KR3a0077_WYG_002-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　理學類編卷二<lb/>
</p>
<p>
</p>
  </div>
</body>
</text>
</TEI>
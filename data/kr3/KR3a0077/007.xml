<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>理學類編卷七</head>
    <p>
<pb n="KR3a0077_WYG_007-1a"/>
欽定四庫全書<lb/>
　理學類編卷七　　　　　明　張九韶　撰<lb/>
　　　性命<lb/>
中庸曰天命之謂性　朱子曰命猶令也性即理也天<lb/>
　以隂陽五形化生萬物氣以成形而理亦賦焉猶命<lb/>
　令也於是人物之生因各得其所賦之理以為健順<lb/>
　五常之徳所謂性也又曰天命之謂性言天之所以<lb/>
　命乎人者是則人之所以為性也盖天之所以賦予<lb/>
<pb n="KR3a0077_WYG_007-1b"/>
　萬物而不能自已者命也吾之得乎是命以生而莫<lb/>
　非全體者性也故以命言之則曰元亨利貞而四時<lb/>
　五行庻類萬物莫不由是而出以性言之則曰仁義<lb/>
　禮智而四端五典萬事萬物之理無不統於其間盖<lb/>
　在天在人雖有性命之分而其理則未甞不一在人<lb/>
　在物雖有氣稟之異而其理則未甞不同此吾之性<lb/>
　所以純粹至善而非若荀揚韓子之云也又曰天命<lb/>
　之謂性命便是誥勅之類性便是合當做底職事如<lb/>
<pb n="KR3a0077_WYG_007-2a"/>
　主簿銷注縣尉巡捕心便是官人氣質便是官人所<lb/>
　習尚或寛或猛情便是當㕔處斷事如縣尉捉得賊<lb/>
　情便是發處性只是仁義禮智<lb/>
程子曰天所賦為命物所受為性　朱子曰命猶誥勅<lb/>
　性猶職任天以此理命於人人稟受此理則謂之性<lb/>
　又曰天之生此人如朝廷之命此官人之有此性如<lb/>
　官之有此職<lb/>
邵子曰天使我有是之謂命命之在我之謂性性之在<lb/>
<pb n="KR3a0077_WYG_007-2b"/>
　物之謂理<lb/>
朱子曰理一也自天所賦予萬物言之謂之命以人物<lb/>
　所稟受於天言之謂之性<lb/>
朱子曰天生蒸民有物有則只生此民時便已是命他<lb/>
　以此性了性即是理以其在人所稟故謂之性甞譬<lb/>
　之命字如朝廷差除性字如官守職業故伊川言天<lb/>
　所賦為命物所受為性其理甚明故凡古聖賢說性<lb/>
　命皆是就實事上說如言盡性便是盡得此三綱五<lb/>
<pb n="KR3a0077_WYG_007-3a"/>
　常之道而無餘言養性便是養得此性而不害至微<lb/>
　之理至著之事一以貫之畧無餘矣非虚語也<lb/>
問天與命性與理四者之别天則就其理之自然言之<lb/>
　命則就其流行而賦於物者言之性則就其全體而<lb/>
　萬物所得以生者言之理則就事事物物各有其則<lb/>
　者言之合而言之天即理也命即性也性即理也是<lb/>
　如此否朱子曰然<lb/>
　　　　右論性命之理　愚按北溪陳氏有言性命<lb/>
<pb n="KR3a0077_WYG_007-3b"/>
　　　　只是一箇道理不分㸔則不分曉只管分㸔<lb/>
　　　　不合㸔又離了不相干渉須是就渾然一理<lb/>
　　　　中㸔得有界限不相亂所以謂之命謂之性<lb/>
　　　　者何故大底性只是理然人之生不成只空<lb/>
　　　　得箇理須有箇形骸方載得此理其實理不<lb/>
　　　　外乎氣得天地之氣成這形得天地之理成<lb/>
　　　　這性所以張子曰天地之塞吾其體天地之<lb/>
　　　　帥吾其性<lb/>
<pb n="KR3a0077_WYG_007-4a"/>
孟子道性善言必稱堯舜　朱子曰性者人所稟於天<lb/>
　以生之理也渾然至善未甞有惡人與堯舜初無少<lb/>
　異但衆人汨於私欲而失之堯舜則無私欲之蔽而<lb/>
　能充其性耳<lb/>
公都子曰告子曰性無善無不善也或曰性可以為善<lb/>
　可以為不善或曰有性善有性不善今曰性善然則<lb/>
　彼皆非與孟子曰乃若其情則可以為善矣乃所謂<lb/>
　善也若夫為不善非才之罪也　朱子曰情者性之<lb/>
<pb n="KR3a0077_WYG_007-4b"/>
　動也人之情本但可以為善而不可以為惡則性之<lb/>
　本善可知矣才猶材質人之能也人有是性則有是<lb/>
　才性既善則才亦善人之為不善乃物欲陷溺而然<lb/>
　非其才之罪也或問情與才皆善如何曰情本自善<lb/>
　其發也未有㸃注何甞不善才只是資質亦無不善<lb/>
　譬物之未染只是白也又曰孟子所謂性善者以其<lb/>
　本體言之仁義禮智之未發者是也所謂可以為善<lb/>
　者以其用處言之四端之情發而中節者是也盖性<lb/>
<pb n="KR3a0077_WYG_007-5a"/>
　之與情雖有未發已發之不同然其所謂善者則血<lb/>
　脉貫通初未甞有不同者此孟子道性善之本意伊<lb/>
　洛諸君子之所𫝊而未之有改者也　真氏曰善者<lb/>
　性也而能為善者才也性以體言才以用言　饒氏<lb/>
　曰孟子是指那好底才說如仁之能愛其親義之能<lb/>
　敬其兄所謂良能是也<lb/>
程子曰性即理也天下之理原其所自未有不善喜怒<lb/>
　哀樂未發何甞不善發而中節則無往而不善發不<lb/>
<pb n="KR3a0077_WYG_007-5b"/>
　中節然後為不善故凡言善惡皆先善而後惡言吉<lb/>
　凶皆先吉而後凶言是非皆先是而後非　朱子曰<lb/>
　性即理也一語自孔子後無人見得到此伊川此語<lb/>
　直是攧撲不破性即是天理那得有惡又曰理是天<lb/>
　地間公共之理人稟得便為性所有<lb/>
張子曰性者萬物之一原非有我之得私也惟大人為<lb/>
　能盡其道　朱子曰所謂性者人物之所同得非惟<lb/>
　已有是人亦有是非惟人有是物亦有是<lb/>
<pb n="KR3a0077_WYG_007-6a"/>
朱子曰性本善故順之而無不善本無惡故反之而後<lb/>
　為惡非本無定體而可以無所不為也<lb/>
北溪陳氏曰性即理也何以不謂之理而謂之性盖理<lb/>
　是汎言天地間人物公共之理性是在我之理只這<lb/>
　道理受於天而為我所有故謂之性性字從心從生<lb/>
　是人生來具是理於心方名之曰性其大目只是仁<lb/>
　義禮智四者而已得天命之元在我謂之仁得天命<lb/>
　之亨在我謂之禮得天命之利在我謂之義得天命<lb/>
<pb n="KR3a0077_WYG_007-6b"/>
　之貞在我謂之智性與命本非二物在天謂之命在<lb/>
　人謂之性<lb/>
　　　　右論本然之性　愚按本然之性天地之性<lb/>
　　　　也天地之性有善而無惡故孟子言性必道<lb/>
　　　　性善而先儒以為發聖賢之所未及者也<lb/>
子曰性相近也習相逺也　程子曰此言氣質之性非<lb/>
　言性之本也若言其本則性即是理理無不善孟子<lb/>
　之言性善是也何相近之有哉　朱子曰此所謂性<lb/>
<pb n="KR3a0077_WYG_007-7a"/>
　兼氣質而言也氣質之性固有美惡之不同矣然以<lb/>
　其初而言則皆不甚相逺也但習於善則善習於惡<lb/>
　則惡於是始相逺耳<lb/>
程子曰生之謂性性即氣氣即性生之謂也人生氣稟<lb/>
　理有善惡然不是性中元有此兩物相對而生也有<lb/>
　自幼而善有自幼而惡是氣稟有然也善固性也然<lb/>
　惡亦不可不謂之性也盖生之謂性人生而靜以上<lb/>
　不容說纔說性時便已不是性也凡人說性只是說<lb/>
<pb n="KR3a0077_WYG_007-7b"/>
　繼之者善也孟子言性善是也夫所謂繼之者善也<lb/>
　者猶水流而就下也皆水也有流而至海終無所汙<lb/>
　此何煩人力之為也有出而未逺固己漸濁有出而<lb/>
　甚逺方有所濁有濁之多者有濁之少者清濁雖不<lb/>
　同然不可以濁者不為水也如此則人不可以不加<lb/>
　澄治之功故用力敏勇則疾清用力緩怠則遲清及<lb/>
　其清也則却只是元初水也不是將清來換却濁亦<lb/>
　不是取出濁來置在一隅也水之清則性善之謂也<lb/>
<pb n="KR3a0077_WYG_007-8a"/>
　故不是善惡在性中為兩物相對出來　朱子曰程<lb/>
　子說人生而靜以上是人物未生時只可謂之理未<lb/>
　可名為性所謂在天曰命也纔說性時便是人生以<lb/>
　後此理已堕在形氣之中不全是性之本體矣所謂<lb/>
　在人曰性也　黄氏曰所譬水處尋常作兩截看猶<lb/>
　水流而就下一句以就下譬性之善孟子所謂人無<lb/>
　有不善水無有不下者也此結上文人生而靜以上<lb/>
　不容說以下一段之意皆水也又是發端别說人生<lb/>
<pb n="KR3a0077_WYG_007-8b"/>
　氣稟不同而性亦随異故有此五者之分有無所汙<lb/>
　者氣之清明純粹者也有未逺而漸濁有已逺而方<lb/>
　濁有濁多有濁少觀其文勢皆以有字冠其上則可<lb/>
　見矣　真氏曰黄氏氣稟不同性亦隨異之云最得<lb/>
　此段之意盖人之氣稟有至善而不可移奪者有善<lb/>
　少惡多而易於移奪者有善多惡少而難於移奪者<lb/>
　又曰性之不能離乎氣猶水之不能離乎土也性雖<lb/>
　不雜乎氣而氣汨之則不能不惡矣水雖不雜乎土<lb/>
<pb n="KR3a0077_WYG_007-9a"/>
　而土汨之則不能不濁矣然清者其先而濁者其後<lb/>
　也善者其先而惡者其後也先善者本然之性也後<lb/>
　惡者形而後有也故所謂善者超然於降衷之初而<lb/>
　所謂惡者雜出於有形之後其非相對而並出也昭<lb/>
　昭矣<lb/>
程子曰論性不論氣不備論氣不論性不明二之則不<lb/>
　是　朱子曰天命之性若無氣質却無安頓處且如<lb/>
　一勺之水非有物盛之則水無歸者程子此論所以<lb/>
<pb n="KR3a0077_WYG_007-9b"/>
　發明千古聖賢未盡之意甚為有功又曰論性不論<lb/>
　氣無以見生質之異論氣不論性無以見義理之同<lb/>
　　葉氏曰論性之善而不推其氣稟之不同則何以<lb/>
　有上智下愚之不移故曰不備論氣質之異而不原<lb/>
　其性之皆善則是不達其本也故曰不明然性氣二<lb/>
　者元不相離判而二之則亦非矣<lb/>
程子曰性即理也理則堯舜至於塗人一也才稟於氣<lb/>
　氣有清濁稟其清者為賢稟其濁者為愚學而知之<lb/>
<pb n="KR3a0077_WYG_007-10a"/>
　則氣無清濁皆可至於善而復性之本湯武身之是<lb/>
　也　朱子曰程子此說才字與孟子本文小異盖孟<lb/>
　子専指其發於性者言之故以為才無不善程子兼<lb/>
　指其稟於氣者言之則人之才固有昏明强弱之不<lb/>
　同矣張子所謂氣質之性是也二說雖殊各有所當<lb/>
　然以事理考之程子為宻盖氣質所稟固有不善而<lb/>
　不害性之本善性雖本善而不可無省察矯揉之功<lb/>
　學者所當深省也<lb/>
<pb n="KR3a0077_WYG_007-10b"/>
程子曰性出於天才出於氣氣清則才清氣濁則才濁<lb/>
　才則有善有不善性則無不善　朱子曰性與氣皆<lb/>
　出於天性即是理氣則已屬於形象性善人所同氣<lb/>
　便有不齊處葉氏曰性本乎理理無不善才本乎<lb/>
　氣氣則不齊故或以之為善或以之為惡<lb/>
張子曰形而後有氣質之性善反之則天地之性存焉<lb/>
　故氣質之性君子有弗性者焉　朱子曰氣質之說<lb/>
　起於張程極有功於聖門有補於後學前此未曽有<lb/>
<pb n="KR3a0077_WYG_007-11a"/>
　人說到又曰天地之性専指理而言氣質之性以理<lb/>
　雜氣而言又曰性譬之水本皆清也以淨器盛之則<lb/>
　清以汚器盛之則濁澄治之則本然之清未甞不在<lb/>
張子曰性於人無不善繫於善反與不善反而已過天<lb/>
　地之化不善反者也<lb/>
或問氣質之性朱子曰天地之所以生物者理也其生<lb/>
　物者氣與質也人物得是氣質以成形而其理之在<lb/>
　是者則謂之性然所謂氣質者有偏正純駁昏明厚<lb/>
<pb n="KR3a0077_WYG_007-11b"/>
　薄之不齊故性之在是者其為品亦不一所謂氣質<lb/>
　之性者告子所謂生之謂性程子所謂生質之性所<lb/>
　稟之性所謂才者皆謂是也然其本然之理則純粹<lb/>
　至善而已所謂天地之性者也孟子所謂性善程子<lb/>
　所謂性之本所謂極本窮原之性皆謂此也<lb/>
問惡是氣稟程子云亦不可不謂之性何也朱子曰既<lb/>
　是氣稟惡便牽引那性不好盖性只是搭付在氣稟<lb/>
　上乂曰性本善今乃惡亦是此性為氣所汨正如水<lb/>
<pb n="KR3a0077_WYG_007-12a"/>
　為泥沙所混不成不喚作水<lb/>
朱子曰性是天賦與人只一同氣質所稟却有厚薄人<lb/>
　只是一般人厚於仁而薄於義有餘於禮而不足於<lb/>
　智便是氣質上來　黄氏曰氣有偏正則所受之理<lb/>
　隨而偏正氣有昏明則所受之理隨而昏明木之氣<lb/>
　盛則金之氣衰故仁常多而義常少金之氣盛則木<lb/>
　之氣衰故義常多而仁常少若此者氣質之性有善<lb/>
　不善也<lb/>
<pb n="KR3a0077_WYG_007-12b"/>
南軒張氏曰原性之理無有不善人物所同也論性之<lb/>
　存氣質則人稟天地之精五行之秀固與禽獸草木<lb/>
　異然就人之中不無清濁厚薄之殊而實未甞不相<lb/>
　近也<lb/>
䨇峰饒氏曰朱子甞與勉齋言喜怒哀樂未發之時氣<lb/>
　不用事盖此時惡自沈在下面善之本體呈露少焉<lb/>
　接物便打動了性譬之水方其澄靜之時清底在上<lb/>
　濁底在下少間流出清底先出來流來流去濁底亦<lb/>
<pb n="KR3a0077_WYG_007-13a"/>
　随後出但聖人純是清底聖人以下則有清多底有<lb/>
　濁多底清多者便是氣質之美<lb/>
　　　　右論氣質之性　愚按氣質之性亦自天地<lb/>
　　　　之性而出但屬乎氣稟則有善不善之殊故<lb/>
　　　　先儒謂本然之性與氣質之性亦非判然兩<lb/>
　　　　物是也<lb/>
程子曰心也性也天也一理也自理而言謂之天自稟<lb/>
　受而言謂之性自存諸人而言謂之心<lb/>
<pb n="KR3a0077_WYG_007-13b"/>
問心有善惡否程子曰在天為命在物為理在人為性<lb/>
　主於身為心其實一也心本善發於思慮則有善不<lb/>
　善若既發則可謂之情不可謂之心譬之水只可謂<lb/>
　之水至於流而為派或行於東或行於西却謂之流<lb/>
　也　朱子曰性無不善心之所發為情却或有不善<lb/>
　說不善非心亦不得却只是心之本體無不善其流<lb/>
　而為不善者皆情之感於物而然也<lb/>
邵子曰性者道之形體心者性之郛郭身者心之區宇<lb/>
<pb n="KR3a0077_WYG_007-14a"/>
　物者身之舟車　朱子曰邵子所說較之横渠心<lb/>
　統性情尤宻真不易之論問性如何是道之形體<lb/>
　曰道是凡言性是就自家身子說道在事物之間<lb/>
　如何見得只就這裏驗之性之所在則道之所在<lb/>
　也道是在物之理性是在己之理然物之理都在<lb/>
　我此性之中又曰理之在心即所謂性故曰心者<lb/>
　性之郛郭　北溪陳氏曰心只是箇器一般裏面<lb/>
　貯底物便是性康節謂心者性之郛郭盖郛郭者<lb/>
<pb n="KR3a0077_WYG_007-14b"/>
　心也郛郭中許多人煙便是心中所具之理相似所<lb/>
　具之理便是性<lb/>
張子曰心統性情者也　朱子曰統是主宰性者心之<lb/>
　理情者心之用心者性情之主又曰統如統兵之統<lb/>
　言有以主之也<lb/>
張子曰由太虚有天之名由氣化有道之名合虚與氣<lb/>
　有性之名合性與知覺有心之名　朱子曰上二句<lb/>
　是總說下二句就人上說四句本只是一箇太虚漸<lb/>
<pb n="KR3a0077_WYG_007-15a"/>
　細分說得宻耳且太虚便是這四者之總體而不雜<lb/>
　乎四者之言氣化者那隂陽造化金木水火土皆是<lb/>
　太虚便是太極圖上面一圓圈氣化便是隂靜陽動<lb/>
　合虚與氣有性之名有這氣道理便随在這裏若無<lb/>
　此氣則道理無安頓處如水中月須是有此水方印<lb/>
　得天上月影心之知覺又是那氣之虚處聰明視聴<lb/>
　作為運用皆是知覺　定宇陳氏曰天者理而已惟<lb/>
　以理言則幾於泛以形體謂之天惟以形體言則涉<lb/>
<pb n="KR3a0077_WYG_007-15b"/>
　於淺今曰太虚則虚空之中有太極之理此由太虚<lb/>
　所以有天之名也一隂一陽之謂道所以一隂而又<lb/>
　一陽一陽而又一隂者氣之化也化云者所以然之<lb/>
　妙也此由氣化所以有道之名也合太虚之虚與氣<lb/>
　化之氣理寓於氣而具於人之性此合虚與氣所以<lb/>
　有性之名也性理也知覺所以知覺此理也偏言知<lb/>
　覺惟見氣之靈耳必合性與知覺言之所以有心之<lb/>
　名也　北溪陳氏曰虚是以理言理與氣合遂生人<lb/>
<pb n="KR3a0077_WYG_007-16a"/>
　物受得去成這性於是乎方有性之名性從理來不<lb/>
　離氣知覺從氣來不離理合性與知覺於是乎方有<lb/>
　心之名<lb/>
五峰胡氏曰誠成天下之性性立天下之有情效天下<lb/>
　之動心妙性情之徳　朱子曰五峰此說不是曽去<lb/>
　研窮深體如何直見得恁地　真氏曰誠者真實無<lb/>
　妄之理天之命於人人之受於天惟此而己故曰誠<lb/>
　成天下之性凡天下所有之理莫不具于一性之中<lb/>
<pb n="KR3a0077_WYG_007-16b"/>
　故曰性立天下之有情者性之動也效如爻者效也<lb/>
　之效天下之理不能無變動卦之有爻所以像之性<lb/>
　之有情亦猶是也未發則理具于性既發則理著於<lb/>
　情情之動雖因乎物所以不能無動則理也故曰情<lb/>
　效天下之動仁義禮智性之徳惻懚羞惡辭讓是非<lb/>
　情之徳性情之徳雖具而發揮運用則在此心而已<lb/>
　故中庸論大本達道必以戒懼謹獨為主盖該寂感<lb/>
　貫動靜者心也心得其正然後性之本然者全而情<lb/>
<pb n="KR3a0077_WYG_007-17a"/>
　之發亦中節矣故曰心妙性情之徳<lb/>
朱子曰心者人之神明所以具衆理而應萬事者也性<lb/>
　則心所具之理而天又理之所從以出者也<lb/>
朱子曰性猶太極也心猶隂陽也太極只在隂陽之中<lb/>
　非能離隂陽也然至論太極則太極自太極隂陽自<lb/>
　隂陽性與心亦然所謂一而二二而一者也氣之流<lb/>
　行性為之主性之流行心為之主<lb/>
朱子曰捨心則無以見性捨性又無以見心故孟子言<lb/>
<pb n="KR3a0077_WYG_007-17b"/>
　心性每每相随性是心所有之理心是理所會之地<lb/>
朱子曰性只是理情是流出運用處心之知覺即所以<lb/>
　具此理而行此情者也<lb/>
朱子曰心譬水也性水之理也性則水之靜情者水之<lb/>
　動欲則水之流而至於泛濫者也才則水之氣力所<lb/>
　以能流者其流有急有緩則是才之不同<lb/>
朱子曰有是形則有是心而心之所得乎天之理則謂<lb/>
　之性性之所感於物而動則謂之情<lb/>
<pb n="KR3a0077_WYG_007-18a"/>
朱子曰性情字皆從心古制字必是有意<lb/>
問心性之别朱子曰靈底是心實底是性性是理心便<lb/>
　是盛貯這理底心屬火縁他是箇光明發動底物所<lb/>
　以具得許多道理如向父母則有那孝出來向君則<lb/>
　有那忠出來這便是性如知道事親要孝事君要忠<lb/>
　這便是心<lb/>
或問心性之别朱子曰這箇極難說且是難為譬喻如<lb/>
　伊川以水喻性其說本好却使曉不得者生病心大<lb/>
<pb n="KR3a0077_WYG_007-18b"/>
　概似箇官人天命即是君之命性便如執事一般此<lb/>
　亦大概如此要自理㑹得如邵子云性者道之形體<lb/>
　盖道只是合當如此性則有箇根苗生出君臣之義<lb/>
　父子之仁性雖虚都是實理心雖是一物却虛故能<lb/>
　包含萬理這要人自體察始得<lb/>
朱子曰在天為命稟於人為性既發為情此其脉理甚<lb/>
　實仍便分明易曉惟心乃虚明洞徹統性情而為言<lb/>
　耳據性上說寂然不動處是心亦得據情上說感而<lb/>
<pb n="KR3a0077_WYG_007-19a"/>
　遂通處是心亦得<lb/>
朱子曰人之一身知覺運用莫非心之所為則心者固<lb/>
　所以主於身而無動靜語黙之間者也然方其靜也<lb/>
　事物未至思慮未萌而一性渾然道義全具其所謂<lb/>
　中是乃心之所以為體而寂然不動者也及其動也<lb/>
　事物交至思慮萌焉則七情迭用各有攸主其所謂<lb/>
　和是乃心之所以為用感而遂通者也然性之靜也<lb/>
　而不能不動情之動也而必有節焉是則心之所以<lb/>
<pb n="KR3a0077_WYG_007-19b"/>
　寂然感通周流貫徹而體用未始相離者也然人有<lb/>
　是心而或不仁則無以著此心之妙人雖欲仁而或<lb/>
　不敬則無以致求仁之功盖心主乎一身而無動靜<lb/>
　語黙之間是以君子之於敬亦無動靜語黙而不用<lb/>
　其力焉未發之際是敬也固以主乎存養之實已發<lb/>
　之際是敬也又常行於省察之間方其存也思慮未<lb/>
　萌而知覺不昧是則靜中之動復之所以見天地之<lb/>
　心也及其察也事物紛糾而品節不差是則動中之<lb/>
<pb n="KR3a0077_WYG_007-20a"/>
　靜艮之所以不獲其身不見其人也有以主乎靜中<lb/>
　之動是亦寂而未甞不感有以察乎動中之静是亦<lb/>
　感而未甞不寂寂而遂感感而常寂此心之所以周<lb/>
　流貫徹而無一息之不仁也<lb/>
　　　　右論心為性情之主　愚按論心為性之主<lb/>
　　　　則涵養此性使仁義禮智常存於中是心統<lb/>
　　　　性也論心為情之主則節制此情使喜怒哀<lb/>
　　　　樂發而中節是心統情也故先儒甞謂心猶<lb/>
<pb n="KR3a0077_WYG_007-20b"/>
　　　　將也性猶在營之軍情猶臨陣之軍皆將實<lb/>
　　　　統之則心為性情之主可見矣<lb/>
　<lb/>
　<lb/>
　<lb/>
　<lb/>
　<lb/>
　理學類編卷七<lb/>
</p>
<p>
</p>
  </div>
</body>
</text>
</TEI>
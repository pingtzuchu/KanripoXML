<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>理學類編卷四</head>
    <p>
<pb n="KR3a0077_WYG_004-1a"/>
欽定四庫全書<lb/>
　理學類編卷四　　　　　明　張九韶　撰<lb/>
　　　地理<lb/>
屈子天問九州安錯川谷何洿東流不溢孰知其故<lb/>
　朱子曰錯置也洿深也水注海曰川注川曰溪注溪<lb/>
　曰谷此章三問今答之曰九州所錯天地之中也川<lb/>
　谷之洿衆流之㑹也不溢之故則列子曰渤海之東<lb/>
　不知幾億萬里有大壑焉實惟無底之谷名曰歸墟<lb/>
<pb n="KR3a0077_WYG_004-1b"/>
　八紘九野之水天漢之流莫不注之而無增無减焉<lb/>
　莊子曰天下之水莫大於海萬川歸之不知何時止<lb/>
　而不盈尾閭泄之不知何時已而不虛柳子曰東窮<lb/>
　歸墟又環西盈脈穴土區而濁濁清清墳墟燥疏滲<lb/>
　渇而升充融有餘泄漏復行器運浟浟又何溢焉三<lb/>
　子之言遞相祖述而柳又明歸墟之泄非出之天地之<lb/>
　外也但水入於東而復遶於西又滲縮而升乃復出<lb/>
　於髙原而下流於東耳此其説亦近似矣然以理驗<lb/>
<pb n="KR3a0077_WYG_004-2a"/>
　之則天地之化往者消而來者息非以往者之消復<lb/>
　為來者之息也水流東極氣盡而散如沃焦釡無有<lb/>
　遺餘故歸墟尾閭亦有沃焦之號非如未盡之水山<lb/>
　澤通氣而流注不窮也<lb/>
又問東西南北其脩孰多南北順㯐其衍幾何　朱子<lb/>
　曰脩長也㯐狹而長也衍餘也此問四方長短若何<lb/>
　若謂南北狹而長則其長處所餘又計多少也答曰<lb/>
　地之形量固當有窮但既非人力所能徧歴算術所<lb/>
<pb n="KR3a0077_WYG_004-2b"/>
　能推知而書傳臆說又不足信惟靈憲所言八極之<lb/>
　廣原於歴算若有据依然非專言地之廣狹也柳對<lb/>
　直謂其極無方則又過矣<lb/>
問周公定豫州為天地之中東西南北各五千里今其<lb/>
　邊無極而南方交趾際海道里夐殊何以云各五千<lb/>
　里朱子曰此但以中國地段四方相去言之未說極<lb/>
　邊與際海處南邊雖近海然地形則未盡如海外有<lb/>
　島夷諸國則地雖連屬彼處海猶有底至海無底處<lb/>
<pb n="KR3a0077_WYG_004-3a"/>
　地形方盡周公以土圭測天地之中則豫州為中而<lb/>
　南北東西際天各逺許多至於北逺而南近則地形<lb/>
　有偏耳所謂地不滿東南也<lb/>
或問周禮以土圭之法測土深正日景以求地中日南<lb/>
　則景短多暑日北則景長多寒日東則景夕多風日<lb/>
　西則景朝多隂鄭註云日南謂立表處太南近日也<lb/>
　日北謂立表處太北逺日也景夕謂日昳景乃中立<lb/>
　表處太東近日也景朝謂日未中而景中立表處太<lb/>
<pb n="KR3a0077_WYG_004-3b"/>
　西逺日也朱子曰景夕多風景朝多隂此二句鄭註<lb/>
　不可非但説倒了看來景夕者景晩也謂日未中而<lb/>
　景已中蓋立表處近南則取日近午前景短而午後<lb/>
　景長也景朝者謂日已過午而景猶未中蓋立表太<lb/>
　北而取日逺午前景長而午後景短也問多隂多風之<lb/>
　説曰今近東之地自是多風如海邊諸郡極多風每<lb/>
　如期而至如春必東風夏必南風不如此間之無定<lb/>
　盖土地曠濶無髙山之限故風各以其方至某舊在<lb/>
<pb n="KR3a0077_WYG_004-4a"/>
　漳泉驗之早間則風始生至午而盛午後則風力漸<lb/>
　微至晚則更無一㸃風色未嘗少差蓋風隨陽氣生<lb/>
　日方升則陽氣生至午而陽氣盛午後則陽氣微故<lb/>
　風亦從而盛衰如西北邊多隂非特山髙障蔽之故<lb/>
　自是陽氣到彼處衰謝蓋日到彼方午則彼已甚晚<lb/>
　不乆即落故西邊不甚見日古語云蜀之日越之雪<lb/>
　言其少也所以蜀有漏天言其地多雨如天漏然以<lb/>
　此觀之天地之不甚濶以日月所照及寒暑風隂觀<lb/>
<pb n="KR3a0077_WYG_004-4b"/>
　之可以騐矣<lb/>
朱子曰河圖言崑崙者地之中也地下有八柱互相牽<lb/>
　制名山大川孔穴相通素問曰天不足西北地不滿<lb/>
　東南註云中原地形西北髙東南下今百川滿湊東<lb/>
　之滄海則東西南北髙下可知矣<lb/>
或問天竺國去處極濶朱子曰以崑崙山言之天竺直<lb/>
　崑崙之正南所以土地濶而所生亦多異人水經云<lb/>
　崑崙取嵩山五萬里看來不㑹如此逺蓋中國至于<lb/>
<pb n="KR3a0077_WYG_004-5a"/>
　闐二萬里于闐去崑崙無緣更有三萬里文昌雜録<lb/>
　記于闐遣使來貢獻使者自言其西千三百餘里即<lb/>
　崑崙山今中國在崑崙之東南而天竺諸國在其正<lb/>
　南水經又云黄河自崑崙東北流入中國如此則崑<lb/>
　崙當在西南上或又云西北不知如何恐河流曲折<lb/>
　多入中國後方見其東北流耳佛書所説阿耨山者<lb/>
　即崑崙也云山頂有阿耨大池水分流四面去為四<lb/>
　大水入中國者黄河入東海其三面各入南西北海<lb/>
<pb n="KR3a0077_WYG_004-5b"/>
　如弱水黒水之類大抵地形如饅頭其撚尖則崑崙<lb/>
　也<lb/>
朱子曰自古無人窮至北海想北海只挨著天殻邊過<lb/>
　緣北邊地長其勢北海不甚濶地之下與地之四邊<lb/>
　皆海水周流地接水上與天接天包水與地<lb/>
問佛家所謂天地四州之説果有之否曰佛書有之中<lb/>
　國為南禪部州天竺諸國皆在南禪部州東弗于逯<lb/>
　西瞿耶厄北鬱單越亦如鄒衍所説赤縣之類四州<lb/>
<pb n="KR3a0077_WYG_004-6a"/>
　統名娑婆世界如是世界凡有幾所而娑婆世界獨<lb/>
　居其中其形正圓故所生人物亦獨圓正象其地形<lb/>
　蓋得天地之中氣其他世界則形皆偏側尖缺而環<lb/>
　處娑婆世界之外不得天地之正氣故所生人物亦<lb/>
　多不正但其言日初出時先照娑婆世界故其氣和<lb/>
　其他世界則日之所照或正或昃故氣不和只他此<lb/>
　説便自可破彼言日之所照必經歴諸世界了然後<lb/>
　入地則一日之中須歴照四處方得周匝今纔照得<lb/>
<pb n="KR3a0077_WYG_004-6b"/>
　娑婆一處即已曛黒若更照其他三處經多少時節<lb/>
　如此則夜須極長何故今中國晝夜有均停時而冬<lb/>
　夏漏刻長短相去亦不甚逺其説於是不通矣<lb/>
朱子曰分野之説始見於春秋時而詳於漢志然今左<lb/>
　傳所載大火辰星之説又却只因其國之先曾主二<lb/>
　星之祀而已是時又未有所謂趙魏晉者然後來占<lb/>
　星者又却有驗殊不可曉　魯齋鮑氏曰分星禮經<lb/>
　所載不可磨也其説有三伶州鳩曰嵗星所在則我<lb/>
<pb n="KR3a0077_WYG_004-7a"/>
　之分野古堪輿書亡後郡國所入非古嵗星或北或<lb/>
　西與古受封所在不同一也唐虞及夏萬國殷周千<lb/>
　七百國並依附十二州以係十二次之星法先王命<lb/>
　親之意以主祀為重如封閼伯商丘主辰為商星商<lb/>
　人是因封實沈大夏主參為夏星唐人是因唐後為<lb/>
　晉參為晉星二也今以分野次舍考之青州在東𤣥<lb/>
　枵却在北雍州在西鶉首却在南以至揚東南星紀<lb/>
　在北冀東北大梁在西徐東降婁西豫與三河居中<lb/>
<pb n="KR3a0077_WYG_004-7b"/>
　大火在正東鶉火在南此躔次之最差者也三説不<lb/>
　同識者當自擇之　今按周禮春官保章氏以星土<lb/>
　辨九州之地所封封域皆有分星以觀妖祥鄭氏註<lb/>
　星土星所主土也封猶界也十二次之分星紀吳越<lb/>
　也𤣥枵齊也娵訾衛也降婁魯也大梁趙也實沈晉<lb/>
　也鶉首秦也鶉火周也鶉尾楚也壽星鄭也大火宋<lb/>
　也析木燕也此分野之妖祥主用客星彗孛之氣為<lb/>
　象<lb/>
<pb n="KR3a0077_WYG_004-8a"/>
朱子曰冀州正是天地中間好風水山脈從雲中發來<lb/>
　雲中正髙脊處自脊以西之水則西流入于龍門西<lb/>
　河自脊以東之水則東流入于海前面一條黄河環<lb/>
　繞右畔是華山自華來至中為嵩山是謂前案遂過<lb/>
　去為泰山聳于左淮南諸山為第二重案江南諸山<lb/>
　為第三重案<lb/>
或問天下之山西北最髙朱子曰然自闗中一支生下<lb/>
　函谷以至嵩少東盡泰山此是一支又自嶓冢漢水<lb/>
<pb n="KR3a0077_WYG_004-8b"/>
　之北生下一支至揚州而盡江南諸山則又自岷山<lb/>
　分一支以盡乎兩浙閩廣<lb/>
朱子曰大凡兩山夾行中間必有水兩水夾行中間必<lb/>
　有山江出岷山岷山夾江兩岸而行那邊一支去為<lb/>
　江北許多去處這邊一支為湖南又一支為建康又<lb/>
　一支為福建二廣<lb/>
朱子曰岷山之脈其一支為衡山者已盡於九江之西<lb/>
　其一支又南而東度桂嶺者則包湘源而北徑袁潭<lb/>
<pb n="KR3a0077_WYG_004-9a"/>
　之境以盡於廬阜其一支又南而東度大庾嶺者則<lb/>
　包彭蠡之源以北盡於建康其一支則又東包浙江<lb/>
　之源而北其首以盡㑹稽南其尾以盡乎閩粤也<lb/>
朱子曰江西山皆是五嶺贑上來自南而北故皆逆閩<lb/>
　中山却是自北而南故皆順又曰閩中之山多自北<lb/>
　來水皆東南流江浙之山多自南來水多北流<lb/>
九峯蔡氏曰河北諸山根本脊脈皆自代北寰武嵐憲<lb/>
　諸州乘髙而來其脊以西之水則西流以入龍門西<lb/>
<pb n="KR3a0077_WYG_004-9b"/>
　河之上流其脊以東之水則東流而為桑乾幽冀以<lb/>
　入于海其西一支為壺口太岳次一支包汾晉之源<lb/>
　而南出以為析城王屋而又西折以為雷首又次一<lb/>
　支乃為大行又次一支乃為恒山此大河北境之山<lb/>
　也其江漢南境之山則岷山之脈其北一支為衡山<lb/>
　而盡於洞庭之西其南一支度桂嶺北經袁筠之地<lb/>
　至德安之敷淺原二支之間湘水間斷衡山在湘水<lb/>
　西南敷淺原在湘水東北孔氏以為衡山之脈連延<lb/>
<pb n="KR3a0077_WYG_004-10a"/>
　而為敷淺原者非也<lb/>
　　　　右論地理之廣闊　愚按淮南子地形訓言<lb/>
　　　　闔四海之内東西二萬八千里南北二萬六<lb/>
　　　　千里禹乃使大章步自東極至于西極二億<lb/>
　　　　三萬三千五百里七十五步使豎亥步自北<lb/>
　　　　極至于南極二億二萬三千五百里七十五<lb/>
　　　　步此皆荒誕無稽之語故今不取<lb/>
程子曰今夫海水潮日出則水涸是潮退也其涸者已<lb/>
<pb n="KR3a0077_WYG_004-10b"/>
　無也月出則潮水復生却不是將已涸之水為潮水<lb/>
　自然能生也<lb/>
邵子曰海潮者地之喘息也所以應月者從其類也<lb/>
朱子曰潮汐之説余襄公言之尤詳大抵天地之間東<lb/>
　西為緯南北為經故子午卯酉為四方之正位而潮<lb/>
　之進退以月至此位為節耳以氣之消息言之則子<lb/>
　者隂之極而陽之始午者陽之極而隂之始卯為陽<lb/>
　中酉為隂中也　今按余襄公安道之言曰潮之漲<lb/>
<pb n="KR3a0077_WYG_004-11a"/>
　退海非增减盖月之所臨則水往從之日月右轉而<lb/>
　天左旋一日一周臨於四極故月臨卯酉則水漲乎東<lb/>
　西月臨子午則潮平乎南北彼竭此盈往來不絶皆<lb/>
　繫於月何以知其然乎夫晝夜之運日東行一度月<lb/>
　行十三度有竒故太隂西沒之期常緩於日三刻有<lb/>
　竒潮之日緩其期率亦如是自朔至望常緩一夜潮<lb/>
　自望而晦復緩一晝潮朔望前後月行差疾故晦前<lb/>
　三日潮勢長朔後三日潮勢大望亦如之月弦之際<lb/>
<pb n="KR3a0077_WYG_004-11b"/>
　其行差遲故潮之去來亦合沓不盡盈虚消息一之<lb/>
　於月隂陽之所以分也夫春夏晝潮常大秋冬夜潮<lb/>
　常大蓋春為陽中秋為隂中嵗之有春秋猶月之有朔<lb/>
　望也故潮之極漲常在春秋之中潮之極大常在朔<lb/>
　望之後此又天地之常數也<lb/>
古州馬氏曰禮記朝日曰朝致月曰夕江海之水朝生為<lb/>
　潮夕至為汐日太陽也歴一次而成月月太隂也合<lb/>
　於日以起朔隂陽消息晦朔弦望潮汐應焉由朔至<lb/>
<pb n="KR3a0077_WYG_004-12a"/>
　望明生而為息自望及晦魄見而為消水隂物也而<lb/>
　生于陽潮汐依日而滋長隨月而漸移日起於朔月<lb/>
　盈於望一朔一望天西運一周有竒月東行迎日之<lb/>
　所次月合於地下之中則日之所次也故潮平於地<lb/>
　下之中而㑹於月潮於寅則汐於申潮於已則汐於<lb/>
　亥兩辰而盈兩辰而縮日百刻刻為三分時得八刻<lb/>
　三分刻之一周天三百六十五度四分度之一分十<lb/>
　二次次得三十度八十分度之三十五日行一度月<lb/>
<pb n="KR3a0077_WYG_004-12b"/>
　行十三度有竒漸逺於日故潮汐之期寖移日後六<lb/>
　刻三分刻之一一朝夕而再至故一晦朔而再周朔<lb/>
　後三日明生而潮壯望後三日魄見而汐湧每嵗仲<lb/>
　春月落水生而汐微仲秋月明水落而潮倍减於大<lb/>
　寒極隂而凝弱於大暑畏陽而縮隂陽消長不失其<lb/>
　時故曰潮信<lb/>
或問燕肅曰四海潮皆有漸惟浙江濤至則常如山嶽<lb/>
　奮若雷霆奔激可畏何也答曰龕赭二山謂之海門<lb/>
<pb n="KR3a0077_WYG_004-13a"/>
　岸狹勢逼湧而為濤耳若言狹逼則東溟自定海吞餘<lb/>
　姚奉化二江侔之浙江尤甚狹逼潮來不聞有聲今<lb/>
　浙江之口起自纂風北望嘉興大山水濶二百餘里<lb/>
　海舶怖於上潬故取餘姚易舟而浮運河以達杭越<lb/>
　蓋以南北岸下夾以沙潬隔礙洪波蹙遏潮勢夫月<lb/>
　離震兊他潮已生惟浙江水未洎月徑巽乾潮來已<lb/>
　半觸浪推滯後水益來於是溢於沙潬猛怒頓湧聲<lb/>
　勢激射故起而為濤耳非山川淺狹使之然也<lb/>
<pb n="KR3a0077_WYG_004-13b"/>
　　　　右論潮汐之消長　愚按先儒有言天包水<lb/>
　　　　水承地而一元之氣升降於太空之中地乘<lb/>
　　　　水力以自持與元氣相為升降氣升地沉則<lb/>
　　　　水溢而為潮氣降地浮則水縮而為汐計日<lb/>
　　　　十二辰由子至巳其氣為陽而陽之氣又自<lb/>
　　　　有升降以運乎晝由午至亥其氣為隂而隂<lb/>
　　　　之氣又自有升降以運乎夜一晝一夜合天<lb/>
　　　　地之氣凡再升再降故一日之間潮汐皆再<lb/>
<pb n="KR3a0077_WYG_004-14a"/>
　　　　焉當卯酉之月則隂陽之交也氣以交而盛<lb/>
　　　　故潮之大也獨異於他月當朔望之後則天<lb/>
　　　　地之變也氣以變而盛故潮之大也獨異於<lb/>
　　　　他日其説見於臨安志甚詳今剟其大㫖著<lb/>
　　　　於此<lb/>
　<lb/>
　<lb/>
　<lb/>
<pb n="KR3a0077_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　理學類編卷四<lb/>
</p>
<p>
</p>
  </div>
</body>
</text>
</TEI>
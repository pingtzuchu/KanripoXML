<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>理學類編</head>
    <p>
<pb n="KR3a0077_WYG_000-1a"/>
欽定四庫全書　　　　子部一<lb/>
　理學類編　　　　　　儒家類<lb/>
　　提要<lb/>
　　　　<hi>臣</hi>等謹案理學類編八卷明張九韶撰九韶<lb/>
　　　　字美和後以字行故明史附見宋訥傳作張<lb/>
　　　　美和清江人元末累舉不仕洪武三年以薦<lb/>
　　　　為縣學教諭遷國子監助教改翰林編修致<lb/>
　　　　仕歸後復徵入校書書成遣還兹編成於至<lb/>
<pb n="KR3a0077_WYG_000-1b"/>
　　　　正丙午乃未入明時所作其初本名格物編<lb/>
　　　　臨川吳當見之以為所輯天地鬼神人物性<lb/>
　　　　命之説乃格物之一端不足以盡格物之意<lb/>
　　　　因為易今名凡天地一卷天文二卷地理一<lb/>
　　　　卷人物一卷性命一卷異端一卷以周程張<lb/>
　　　　邵朱六子之言為主而以荀子以下五十三<lb/>
　　　　家之説輔之復於每篇之末繹以己見其所<lb/>
　　　　採擷大都摘取精要不事博引繁稱故條理<lb/>
<pb n="KR3a0077_WYG_000-2a"/>
　　　　次序頗為精蜜前代如揚雄谷永淮南子之<lb/>
　　　　說近世如洪邁容齋五筆羅大經鶴林玉露<lb/>
　　　　之說並加摭集以恭觀互證亦不蹈講學家<lb/>
　　　　門户之見其異端一門於隂陽相術䜟緯諸<lb/>
　　　　家斥駁明切尤足以破世俗之惑史載明初<lb/>
　　　　司國子監者有宋訥王嘉㑹龔斆而九韶與<lb/>
　　　　聶鈜貝瓊亦皆名儒當洪武時先後為博士<lb/>
　　　　助教學錄以故諸生多所成就知其躬行導<lb/>
<pb n="KR3a0077_WYG_000-2b"/>
　　　　率無忝師範與徒為髙論者異矣乾隆四十<lb/>
　　　　二年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0077_WYG_000-3a"/>
欽定四庫全書　　　　　子部一<lb/>
　理學類編目録　　　　　儒家類<lb/>
　　卷一<lb/>
　　　天地<lb/>
　　　　論天地之始終<lb/>
　　　　論天地之形體<lb/>
　　　　論天之樞紐<lb/>
　　卷二<lb/>
<pb n="KR3a0077_WYG_000-3b"/>
　　　天文<lb/>
　　　　論日月星辰<lb/>
　　　　論日月食<lb/>
　　卷三<lb/>
　　　天文<lb/>
　　　　論雲雷風雨之屬<lb/>
　　　　論虹蜺河漢<lb/>
　　卷四<lb/>
<pb n="KR3a0077_WYG_000-4a"/>
　　　地理<lb/>
　　　　論地里之廣濶<lb/>
　　　　論潮汐之消長<lb/>
　　卷五<lb/>
　　　鬼神<lb/>
　　　　論鬼神之情狀<lb/>
　　　　論祭祀之感通<lb/>
　　卷六<lb/>
<pb n="KR3a0077_WYG_000-4b"/>
　　　人物<lb/>
　　　　論人物之始生<lb/>
　　　　論人為物之靈<lb/>
　　　　論輪迴生死之辨<lb/>
　　卷七<lb/>
　　　性命<lb/>
　　　　論性命之理<lb/>
　　　　論本然之性<lb/>
<pb n="KR3a0077_WYG_000-5a"/>
　　　　論氣質之性<lb/>
　　　　論心為性情之主<lb/>
　　卷八<lb/>
　　　異端<lb/>
　　　　論佛老神仙<lb/>
　　　　論隂陽家之説<lb/>
　　　　論相人形貌<lb/>
　　　　論䜟緯之説<lb/>
<pb n="KR3a0077_WYG_000-6a"/>
理學類編原序<lb/>
古之學者即事以窮理謹乎彛倫日用以脩身不敢騖<lb/>
乎髙逺也故曰道不逺人性也者人所得乎天以為德<lb/>
具于人心宜至切矣孔門穎敏莫先子貢而其言曰性<lb/>
與天道不可得而聞則聖人之設敎可知矣道絶于戰<lb/>
國經燔于秦漢儒專門授受惟事口耳千有餘年聖賢<lb/>
不傳之緒中興於濂洛闗閩諸君子師友並起論議精<lb/>
到道學之明於斯為盛朱子所定諸經四書既有成説<lb/>
<pb n="KR3a0077_WYG_000-6b"/>
而元之設科取士表而宗之宜後學之有依賴而無所<lb/>
惑矣間嘗觀有司取性命天道設為疑問而答者之牴<lb/>
牾不可勝説何哉徒徵諸儒先之言而無以驗乎身心<lb/>
之實稍以己意増廣演繹則舛譌隨焉於是子貢之言<lb/>
為益信而每深嘆其未易聞也臨江張氏九韶采周程<lb/>
以下數子所論天地鬼神人物性命之説載於成書及<lb/>
其門人之所録者輯為八卷名曰理學類編使學者不<lb/>
待徧閲諸家之書而可攷乎天道性命之説其用心仁<lb/>
<pb n="KR3a0077_WYG_000-7a"/>
矣哉烏乎知性則知天矣反求諸身盡乎吾心之量則<lb/>
天地之故鬼神之跡事物之雜奚待考索推測而後知<lb/>
哉周子首繼前聖之絶學作為圖説發明太極以授程<lb/>
子而二程終身未嘗以示學者非不欲門人有聞乎天<lb/>
道之妙也以初學之賢而欲窺見天與聖人之道毫釐<lb/>
之差則或淪於髙虛而不知切己之實病則程子之敎<lb/>
深有望於後世學者之深造自得之也是編所輯固有<lb/>
功於初學矣然學者不知驗夫身心之實以求聖賢之<lb/>
<pb n="KR3a0077_WYG_000-7b"/>
所同則古昔之言又烏能究其孰同而孰異哉故朱子<lb/>
謂格物致知之學與世之博物洽聞者異此以反身窮<lb/>
理為主而必究其本末是非之極至彼以狥外夸多為<lb/>
務而不覈其表裏真妄之實然此為己為人之所以分<lb/>
不可不察也當以庸下之質蓋嘗用力而恒懼未有聞<lb/>
也因誦是編謹述此為序而請敎焉臨川吳當序<lb/>
</p>
<p>
</p>
  </div>
</body>
</text>
</TEI>
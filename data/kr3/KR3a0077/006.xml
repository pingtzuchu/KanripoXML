<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>理學類編卷六</head>
    <p>
<pb n="KR3a0077_WYG_006-1a"/>
欽定四庫全書<lb/>
　理學類編卷六　　　　　明　張九韶　撰<lb/>
　　　人物<lb/>
易繫辭曰天地絪緼萬物化醇男女搆精萬物化生<lb/>
　朱子曰絪緼交密之狀醇謂厚而凝也言氣化者也<lb/>
　化生形化者也　魯齋鮑氏曰天地是劈初隂陽之<lb/>
　氣結成立其大者以為之主便是箇坯墣子然後為<lb/>
　父為母生人生物千變萬化皆不出此所以充塞宇<lb/>
<pb n="KR3a0077_WYG_006-1b"/>
　宙何莫非隂陽之氣也<lb/>
禮記曰故人者天地之德隂陽之交鬼神之㑹五行之<lb/>
　秀氣也　朱子曰天地之德理也隂陽之交鬼神之<lb/>
　㑹氣也交者其氣之妙合㑹者其氣之凝聚而成形<lb/>
　者也　真氏曰天地之德指乾坤健順而言此天地<lb/>
　之理人之所得以為性者也隂陽鬼神五行皆指氣<lb/>
　而言流行天地之間而人之所得以為形者也然氣<lb/>
　之流行理實寓焉非氣之外有所謂理也但理無不<lb/>
<pb n="KR3a0077_WYG_006-2a"/>
　善氣則有清濁昏明之不同耳　北溪陳氏曰禮運<lb/>
　言人者隂陽之交鬼神之㑹說得亦親切此真聖賢<lb/>
　之遺言非漢儒所能道也盖人受隂陽二氣而生此<lb/>
　身莫非隂陽如氣陽而血隂脉陽而體隂頭陽而足<lb/>
　隂上體為陽下體為隂至於口之語黙目之寤寐鼻<lb/>
　息之呼吸手足之屈伸皆是隂陽分屬不特人如此<lb/>
　凡萬物皆然<lb/>
周子曰無極之真二五之精妙合而凝乾道成男坤道<lb/>
<pb n="KR3a0077_WYG_006-2b"/>
　成女二氣交感化生萬物萬物生生而變化無窮焉<lb/>
　　朱子曰真以理言精以氣言妙合者太極二五本<lb/>
　混融而無間也凝者聚也氣聚而成形也盖性為之<lb/>
　主而隂陽五行為之經緯錯綜又各以類凝聚而成<lb/>
　形焉陽而健者成男則父之道也隂而順者成女則<lb/>
　母之道也是人物之始以氣化而生者也氣聚成形<lb/>
　則形交氣感遂以形化而人物生生變化無窮矣又<lb/>
　曰無極是理二五是氣無極之理便是性性為之主<lb/>
<pb n="KR3a0077_WYG_006-3a"/>
　而二氣五行經緯錯綜於其間也凝只是此氣結聚<lb/>
　自然生物若不如此結聚亦何由造化得萬物出來<lb/>
程子曰萬物之始氣化而已既形氣相禪則形化長而<lb/>
　氣化消　朱子曰氣化是當初一箇人無種後自生<lb/>
　出來底形化却是有此一箇人後乃生生不窮底<lb/>
程子曰隂陽之運升降盈縮未甞少息陽常盈隂常虧<lb/>
　一參差不齊而萬變生焉譬如磨既行齒都不齊既<lb/>
　不齊便生出萬變　朱子曰太極分開只是兩箇隂<lb/>
<pb n="KR3a0077_WYG_006-3b"/>
　陽都括盡天下事物千變萬化只是他兩箇隂氣流<lb/>
　行則為陽陽氣流行則為隂只這一氣消長進退做<lb/>
　出古今天地間無限事出來<lb/>
程子曰天地儲精得五行之秀者為人　朱子曰得五<lb/>
　行之秀者為人只說五行而不說隂陽者盖做這人<lb/>
　須要五行方做得成然隂陽便在五行中如甲乙木<lb/>
　甲便是陽乙便是隂丙丁火丙便是陽丁便是隂不<lb/>
　須更說隂陽而隂陽在其中矣<lb/>
<pb n="KR3a0077_WYG_006-4a"/>
程子曰隕石無種種於氣麒麟無種亦氣化厥初生民<lb/>
　亦如是至如海濵露出沙灘便有百蟲禽獸草木無<lb/>
　種而生此猶是人所見若海中島嶼稍大人不到者<lb/>
　安知其無種之人不生於其間若已有人類則必無<lb/>
　氣化之人又問人初生時還以氣化否曰此必燭理<lb/>
　當徐論之且如海上忽露出沙島便有草木生有土<lb/>
　而生草木不足怪既有草木自然禽獸生焉曰今天<lb/>
　下未有無父母之人古有氣化今無氣化何也曰有<lb/>
<pb n="KR3a0077_WYG_006-4b"/>
　兩般有全是氣化而生者若腐草化為螢是也既是<lb/>
　氣化到合化時自化有氣化生之後而種生者且如<lb/>
　人身上著新衣服過幾日便有蟣蝨生其間此氣化<lb/>
　也氣既化後更不化便以種生去此理甚明<lb/>
張子曰天地之始固未甞先有人也則人固有化而生<lb/>
　者矣盖天地之氣生之也　朱子曰天地之初如何<lb/>
　討箇種自是氣蒸結成兩箇人後方生許多物事所<lb/>
　以先說乾道成男坤道成女後方説化生萬物當初<lb/>
<pb n="KR3a0077_WYG_006-5a"/>
　若無那兩箇人如今如何有許多人那兩箇人便似<lb/>
　而今人身上蝨自然變化出來<lb/>
張子曰遊氣紛擾合而成質者生人物之萬殊隂陽兩<lb/>
　端循環不已者立天地之大義　或問横渠此言是<lb/>
　言二氣混沌之初天地未判之時為復是亘古亘今<lb/>
　如此朱子曰只是統說只今便如此又曰晝夜運而<lb/>
　無息者便是隂陽兩端其四邊散出紛擾者便是遊<lb/>
　氣以生人物之萬殊此正如麵磨相似其四邊只管<lb/>
<pb n="KR3a0077_WYG_006-5b"/>
　層層撒出天地之氣運轉無已只管層層撒出人物<lb/>
　其中有粗有細故人物有偏有正有精有粗又曰隂<lb/>
　陽循環如磨遊氣紛擾如磨中出者易曰剛柔相磨<lb/>
　八卦相盪此隂陽之循環也乾道成男坤道成女此<lb/>
　遊氣之紛擾也　鮑氏曰一元之氣畧無停間只是<lb/>
　生出許多物天地只是包得許多氣在裏無出處衮<lb/>
　一畨便生一畨物造化之運如磨其生物似磨中撒<lb/>
　出來有精有粗只是不齊<lb/>
<pb n="KR3a0077_WYG_006-6a"/>
張子曰乾稱父坤稱母予兹藐焉乃混然中處故天地<lb/>
　之塞吾其體天地之帥吾其性民吾同胞物吾與也<lb/>
　　朱子曰天陽也以至健而位乎上父道也地隂也<lb/>
　以至順而位乎下母道也人稟氣於天賦形於地以<lb/>
　藐然之身混合無間而位乎中子道也然不曰天地<lb/>
　而曰乾坤者天地其形體也乾坤其性情也乾者健<lb/>
　而無息之謂萬物之所以資始也坤者順而有常之<lb/>
　謂萬物之所資以生者也是乃天地之所以為天地<lb/>
<pb n="KR3a0077_WYG_006-6b"/>
　而父母乎萬物者故指而言之人物並生於天地間<lb/>
　其所資以為體者皆天地之氣塞乎兩間者也其所<lb/>
　得以為性者皆天地之志為氣之帥者也然體有偏<lb/>
　正之殊故其於性也不無明暗之異惟人也得其形<lb/>
　氣之正是以其心之最靈而有以通乎性命之全體<lb/>
　於並生之中又為同類而最貴焉故曰同胞則其視<lb/>
　之也皆如己之兄弟矣物則得夫形氣之偏而不能<lb/>
　通乎性命之全故與我不同類而不若人之貴然原<lb/>
<pb n="KR3a0077_WYG_006-7a"/>
　其體性之所自是亦本之天地而未甞不同也故曰<lb/>
　吾與則其視之也亦如己之儕輩矣　北溪陳氏曰<lb/>
　塞字是就孟子浩然之氣塞乎天地句掇一字來說<lb/>
　氣帥字是就孟子志氣之帥也句掇一字來說理<lb/>
朱子曰天道流行發育萬物其所以為造化者隂陽五<lb/>
　行而已而所謂隂陽五行者又必有是理而後有是<lb/>
　氣及其生物則又必因是氣之聚而後有是形故人<lb/>
　物之生必得是理然後有以為健順仁義禮智之性<lb/>
<pb n="KR3a0077_WYG_006-7b"/>
　必得是氣然後有以為魂魄五藏百骸之身周子所<lb/>
　謂無極之真二五之精妙合而凝者正謂此也然以<lb/>
　其理而言之則萬物一原固無人物貴賤之殊以其<lb/>
　氣而言之則得其正且通者為人得其偏且塞者為<lb/>
　物是以或貴或賤而不能齊也<lb/>
或問太極圖下二圈固是乾道成男坤道成女各有一<lb/>
　太極也若曰乾道成男坤道成女方始萬物化生易<lb/>
　中却云有天地然後有萬物有萬物然後有男女如<lb/>
<pb n="KR3a0077_WYG_006-8a"/>
　何朱子曰太極圖所說乃生物之初隂陽之精自凝<lb/>
　結成兩箇後來方漸漸生去萬物皆然如牛羊草木<lb/>
　皆有牝牡一為陽一為隂萬物有生之初亦各自有<lb/>
　兩箇故曰二五之精妙合而凝<lb/>
朱子曰乾道成男坤道成女凝體於造化之初二氣交<lb/>
　感化生萬物流形於造化之後者理之常也若姜嫄<lb/>
　簡狄之生稷契則又不可以先後言矣此理之變也<lb/>
魯齋鮑氏曰天地之氣交而生人物觀其所交則氣之<lb/>
<pb n="KR3a0077_WYG_006-8b"/>
　所至可以知其類之所從出矣天氣交乎地於人為<lb/>
　男於物為牡地氣交乎天於人為女於物為牝男女<lb/>
　牝牡又自交而生生化化之類不窮人物既生氣随<lb/>
　天地之氣升降交感人得天地之中氣四方之氣無<lb/>
　不感物得天地之偏氣而亦各随所感故觀天地之<lb/>
　氣交可以知人物之初生矣觀天地之氣感可以知人<lb/>
　物之相生矣<lb/>
問人之生也精氣凝時此理便在氣上否朱子曰天道<lb/>
<pb n="KR3a0077_WYG_006-9a"/>
　流行發育萬物雖是一齊都有必竟是理為主然氣<lb/>
　有清濁清者為氣濁者為質清者屬陽濁者屬隂知<lb/>
　覺運動陽之為也骨肉毛血隂之為也　勉齋黄氏<lb/>
　曰水火之氣一濕一燥水濕氣而生木火燥極而生<lb/>
　金人物始生亦精與氣聚而為之耳精濕而氣燥精<lb/>
　沉而氣浮故精為貌而氣為言精之盛者濕之極故<lb/>
　為木為肝為視氣之盛者燥之極故為金為肺為聴<lb/>
　大抵貌與視屬精故精衰而目暗言與聴屬氣故氣<lb/>
<pb n="KR3a0077_WYG_006-9b"/>
　塞而耳聾<lb/>
朱子曰天之生此人無不與之以仁義禮智之性亦何<lb/>
　甞有不善但欲生此物必須有氣然後此物有以聚<lb/>
　而成質而氣之為物有清明昏濁之異稟其清明之<lb/>
　氣而無物欲之累則為聖稟其清明之氣而未能純全<lb/>
　未免微有物欲之累而能克以正之則為賢稟其昏<lb/>
　濁之氣又為物欲之所蔽而不能去則為愚不肖是<lb/>
　皆氣稟物欲之所為而性之善未甞不同也<lb/>
<pb n="KR3a0077_WYG_006-10a"/>
朱子曰有是理而後有是氣有是氣必有是理但稟氣<lb/>
　之清者為聖為賢此如寳珠在清泠水中稟氣之濁<lb/>
　者為愚不肖此如寳珠在濁水中所謂明明徳者是<lb/>
　就濁水中揩拭此珠也物亦有是理又如寳珠在至<lb/>
　汚處然其所稟有些明處就上面便自不昧如虎狼<lb/>
　之父子蜂蟻之君臣是也<lb/>
朱子曰人得其氣之正故是理通而無所塞物得其氣<lb/>
　之偏故是理塞而無所通且如人頭圓象天足方象<lb/>
<pb n="KR3a0077_WYG_006-10b"/>
　地平正端直以其受天地之正氣所以識道理有知<lb/>
　識物受天地之偏氣所以禽獸横生草木頭本向下<lb/>
　尾反向上物之有知者不過通得一路如烏之知孝<lb/>
　獺之知祭犬之能守禦牛能耕而已人則無不知無<lb/>
　不能人所以與物異所爭者此耳<lb/>
朱子曰論萬物之一原則理同而氣異觀萬物之異體<lb/>
　則氣猶相近而理絶不同氣相近如知寒暖識饑飽<lb/>
　好生惡死趨利避害人與物都一般理不同如蜂蟻<lb/>
<pb n="KR3a0077_WYG_006-11a"/>
　之君臣只是義上有一㸃子明虎狼之父子只是仁<lb/>
　上有一㸃子明其他更推不去<lb/>
問人稟天地五行之氣然父母所生與是氣相值而然<lb/>
　否朱子曰便是這氣須從人身上過來今以五行枝<lb/>
　幹推算人命與夫地理家推擇山林向背皆是此理<lb/>
　然又有異處如磁窑中器物聞說千百件中或有一<lb/>
　件紅色大段好者此是異稟惟人亦然瞽鯀之生舜<lb/>
　禹亦猶是也<lb/>
<pb n="KR3a0077_WYG_006-11b"/>
問人物皆稟天地之理以為性皆受天地之氣以為形<lb/>
　若人稟之不同固是氣有昏明厚薄之異若在物言<lb/>
　之不知是所稟之理便有不全邪亦是縁氣稟之昏<lb/>
　蔽有不同邪朱子曰惟其所受之氣只有許多故其<lb/>
　理亦只有許多如犬馬形氣如此故只㑹得如此事<lb/>
　又問物物具一太極則是理無不全也曰以理言之<lb/>
　則無不全以氣言之則不能無偏<lb/>
問虎狼之父子蜂蟻之君臣豺獺之報本雎鴈之有别<lb/>
<pb n="KR3a0077_WYG_006-12a"/>
　物雖得其一偏然徹頭徹尾得義理之正人合下具<lb/>
　此天命之全體乃為物欲氣稟所昏反不能如物之<lb/>
　能通其一處而全盡何也朱子曰只有這一路通便<lb/>
　却専人却事事理㑹得些便却泛泛所以易昏<lb/>
問鳥獸亦有知覺但他知覺有通塞草木亦有知覺否<lb/>
　朱子曰亦有如一盆花得些水澆灌便敷榮若摧折<lb/>
　他便枯悴謂之無知覺可乎周茂叔忩前草不除又<lb/>
　與自家意思一般便是有知覺只是鳥獸底知覺不<lb/>
<pb n="KR3a0077_WYG_006-12b"/>
　如人底草木底知覺又不如鳥獸底<lb/>
朱子曰草木都是得隂氣走飛都是得陽氣各分之草<lb/>
　是得隂氣故草弱木是得陽氣故木堅走獸是得隂<lb/>
　氣飛鳥是得陽氣故獸伏草而鳥棲木然獸又有得<lb/>
　陽氣者如猿猴之類是也鳥又有得隂氣者如雉鴿<lb/>
　之類是也雖草木都是得隂氣然却有隂中陽陽中<lb/>
　隂者<lb/>
問動物有知植物無知何也朱子曰動物有血氣故能<lb/>
<pb n="KR3a0077_WYG_006-13a"/>
　知植物雖不可言知然一般生意亦可見若戕賊之<lb/>
　便枯悴不悅懌亦似有知者<lb/>
朱子曰冬間花難謝如水仙至脆弱亦耐久如梅花蠟<lb/>
　梅皆然至春花則易謝若夏間花則尤甚矣如葵㨨<lb/>
　荷花只開得一兩日必竟冬時其氣貞固故難得謝<lb/>
　若春夏間纔發便發盡了故不能久又云大凡花頭<lb/>
　大者易謝果實亦然如梨樹極易得衰謝將死時須<lb/>
　猛結一年實了便死此亦得氣將脫也<lb/>
<pb n="KR3a0077_WYG_006-13b"/>
朱子曰古者伏羲觀鳥獸之文與地之宜想聖人心細<lb/>
　雖鳥獸羽毛之微也盡察得有隂陽今人心粗如何<lb/>
　察得因言凡草木禽獸無不有隂陽鯉魚背上有三<lb/>
　十六鱗隂數也龍脊上有八十一鱗陽數也龜背上<lb/>
　文中間五段者五行也兩邊各有四段者八卦也周<lb/>
　圍二十四段者二十四氣也箇箇如此又如草木之<lb/>
　有雌雄銀花桐楮牝牡麻竹之類皆然又樹木向陽<lb/>
　處則堅實背隂處必虛軟男生必伏女生必偃盖男<lb/>
<pb n="KR3a0077_WYG_006-14a"/>
　陽氣在背女陽氣在腹故也<lb/>
程子因見賣兔者曰聖人見河圖洛書而畫八卦然何<lb/>
　必圖書只有此兔亦可作八卦數便在中可起古之<lb/>
　聖人只取神物之至著者耳只如樹木亦可見數兔<lb/>
　何以無尾只為是隂物大抵陽物尾長陽盛者尾尤<lb/>
　長如雉是盛陽之物故尾極長又其身文明今之行<lb/>
　軍者多植雉尾車上以候雨晴天將雨則先垂向下<lb/>
　纔晴便直上<lb/>
<pb n="KR3a0077_WYG_006-14b"/>
程子曰動植之分有得天氣多者有得地氣多者本乎<lb/>
　天者親上本乎地者親下然要之木植亦兼有五行<lb/>
　之性在其中只是偏得土之氣故重濁也　朱子曰<lb/>
　本乎天者親上凡動物首向上是親乎上人類是也<lb/>
　本乎地者親下凡植物首向下是親乎下草木是也<lb/>
　禽獸首多横生所以無智此本康節說<lb/>
程子曰近取諸身一身之内百理具備背在上故為陽<lb/>
　胸在下故為隂至如男女之生已有此象天有五行<lb/>
<pb n="KR3a0077_WYG_006-15a"/>
　人有五藏心火也著些天地間熱氣乘之則便須發<lb/>
　燥肝木也著些天地間風氣乘之則便須發怒推之<lb/>
　五藏皆然孟子將四端便為四體仁便是箇木氣象<lb/>
　惻隠之心便是箇生物春底氣象羞惡之心便是箇<lb/>
　秋底氣象推之四端皆然此箇道理雖牛馬血氣之<lb/>
　類亦然都恁具備只是流行不同各隨形氣後便昏<lb/>
　了他氣如子愛其母母愛其子亦有木底氣象又人<lb/>
　皆有羞惡之心如避害就利别所愛惡一一理完更<lb/>
<pb n="KR3a0077_WYG_006-15b"/>
　如獼猴尤似人故於獸中最為智巧童昏之人見解<lb/>
　不及者多矣然而惟人氣最清可以輔相裁成立乎<lb/>
　天地之間所以為三才<lb/>
問理是人物同得於天者如物之無情者亦有理否朱<lb/>
　子曰固有是理如舟只可行之於水車只可行之於<lb/>
　陸<lb/>
北溪陳氏曰人物之生不出乎隂陽五行之氣本只是<lb/>
　一氣分來有隂陽隂陽又分來為五行二與五則管<lb/>
<pb n="KR3a0077_WYG_006-16a"/>
　分合運行便有參差不齊有清有濁有厚有薄且以<lb/>
　人物合論同是一氣但人得氣之正物得氣之偏人<lb/>
　得氣之通物得氣之塞且如人形骸却與天地相應<lb/>
　頭圓居上象天足方居下象地北極為天中央却在<lb/>
　北故人百會穴在頂心却向後日月徃來只在天之<lb/>
　南故人之兩眼皆在前海鹹水所歸在南之下故人之<lb/>
　小便亦在前下此所以為得氣之正物則禽獸頭横<lb/>
　植物頭向下枝葉却在上此皆得氣之偏處人氣通<lb/>
<pb n="KR3a0077_WYG_006-16b"/>
　明物氣壅塞人得五行之秀故為萬物之靈物氣塞<lb/>
　而不通所以義理皆不通<lb/>
魯齋鮑氏曰人頭圓頂天足方履地面南背北左東右<lb/>
　西耳聰目明手舉足履無不通正君臣父子五典之<lb/>
　倫仁義禮智五常之性根於心而著於外得其氣之<lb/>
　清者為聖為賢得其氣之濁者為愚為不肖至於近<lb/>
　東者多仁而柔近西者多義而剛亦氣稟之異不得<lb/>
　不然夷狄亦人類悍暴無禮義者以其得地偏故稟<lb/>
<pb n="KR3a0077_WYG_006-17a"/>
　氣亦偏氣使然也非性也人直生禽獸横生草木倒<lb/>
　生横生者得氣尤偏故首西向背天足地於其偏之<lb/>
　中亦有仁義存焉得東者仁得西者義所以當夘酉<lb/>
　之位禽雖横而首昻與獸微異亦得東方之氣者仁<lb/>
　得西方之氣者義鱗甲毛蜾之類又氣之漸入於地<lb/>
　者也倒生者得入地之氣得西北者剛得東南者柔<lb/>
　天下之類盡之矣龍得正東虎得正西故東有蒼龍<lb/>
　西有白虎說文麒麟東方仁獸騶虞西方仁獸凡得<lb/>
<pb n="KR3a0077_WYG_006-17b"/>
　東氣皆角得西氣皆齒角者常仁其不及者亦柔而<lb/>
　易馴如牛羊之類是也其太過者必剛而多賊如豺<lb/>
　狼犬豕之類是也西方獸皆宵行東方獸宵多暝惟<lb/>
　龍不麗此數神故也禽横而首昻以氣離地以上漸<lb/>
　近乎天故首昻而能飛然東南者自下而升首短尾<lb/>
　長羽多文其將飛必騰而上西北者自上而降首長<lb/>
　尾短羽多𤣥縞其將飛必墜于下亦有仁義存焉升<lb/>
　之小者為雞雉飛不離地大者為鸞鳳飛冲天降之<lb/>
<pb n="KR3a0077_WYG_006-18a"/>
　小者為鴿為鶴飛近天極為鳬鴨飛搶地至於入水<lb/>
　東南夜暝西北夜飛自戌至酉漸入地自寅至夘漸<lb/>
　出地故西方為甲蟲蜾蟲常多蟄氣漸入故也東方<lb/>
　為鱗蟲羽蟲常多生氣漸出故也故龜黿之類善伏<lb/>
　息魚蛇之類善變化隂陽變化升降使然也草得入<lb/>
　地之氣故皆倒生與人正相反盖氣有逆順不容不<lb/>
　然生於東者柔秋落春夏榮生於西者剛春落秋冬<lb/>
　榮枝葉向隂枝不離地故獸宿之且食其葉木實向<lb/>
<pb n="KR3a0077_WYG_006-18b"/>
　陽木參乎天故禽棲之且食其實各從其類也<lb/>
北溪陳氏曰若就人品上論則上天所賦皆一般而人<lb/>
　随其所值又各有清濁厚薄之不齊惟聖人得氣至<lb/>
　清賦質至粹如堯舜於清粹之中又得氣之髙厚所<lb/>
　以貴為天子富有四海至享國皆百餘嵗是又得氣<lb/>
　之最長者如夫子亦得至清至粹然稟得不髙厚止<lb/>
　栖栖為一旅人而所得之氣又不甚長止得七十餘<lb/>
　嵗自聖人以下各有分數顔子亦清明純粹亞於聖<lb/>
<pb n="KR3a0077_WYG_006-19a"/>
　人只緣氣不長所以夭死大抵得氣之清者不隔蔽<lb/>
　理義便呈露昭著如銀盞中滿貯清水自透見盞底<lb/>
　銀花子甚分明若未甞有水然賢人得清氣多而濁<lb/>
　氣少清中雖有些渣滓未能昏蔽他所以聰明也易<lb/>
　開發自大賢以下或清濁相半或清少濁多昏蔽得<lb/>
　厚了如盞底銀花子㸔不見欲見得須十分加澄治<lb/>
　之功若能力學也解變化氣質轉昏為明有一般人<lb/>
　稟氣清明於義理上儘㸔得出而行為不篤多般詭<lb/>
<pb n="KR3a0077_WYG_006-19b"/>
　譎是又賦質不粹此如井泉甚清貯在銀盞裏面亦<lb/>
　透底清徹但泉脉從淤土惡木根中穿過來味不純<lb/>
　甘以之煮白米則成赤飯烹茶則酸澁是有惡味夾<lb/>
　雜了又有一般人生下來於世味一切簡淡所為甚<lb/>
　純正但與說到道理處全發不來是又賦質純粹而<lb/>
　稟氣不清此如井泉脉味純甘絶佳而有泥土混濁<lb/>
　了終不透瑩又有一般人甚好說道理只是執拗自<lb/>
　立一家意見是稟氣清中被一條戾氣來衝拗了如<lb/>
<pb n="KR3a0077_WYG_006-20a"/>
　泉出來甚清却被一條别水横衝破了及遭巉岩石<lb/>
　頭横截衝激不帖順去反成險惡之流㸔來人生氣<lb/>
　稟有多少般様或相倍蓰或相什百或相千萬不可<lb/>
　一律齊畢竟清明純粹恰好底極為難得所以聖賢<lb/>
　少而愚不肖者多<lb/>
　　　　右論人物之始生　愚按論人物始生於天<lb/>
　　　　地肇判之初則由氣化而後有形化張子所<lb/>
　　　　謂天地之氣生之是也論人物始生於結胎<lb/>
<pb n="KR3a0077_WYG_006-20b"/>
　　　　受形之初則由精氣之聚而後有是物朱子<lb/>
　　　　所謂隂精陽氣聚而成物是也由是言之則<lb/>
　　　　人也物也氣也形也孰有出於隂陽之外哉<lb/>
　　　　又按淮南子精神訓言精神者所受於天也<lb/>
　　　　而形體者所稟於地也萬物背隂而抱陽冲<lb/>
　　　　氣以為和故一月而膏二月而胅三月而胎<lb/>
　　　　四月而肌五月而筋六月而骨七月而成八<lb/>
　　　　月而動九月而躁十月而生形體以成五藏<lb/>
<pb n="KR3a0077_WYG_006-21a"/>
　　　　乃形而醫書之說亦然因附見於此<lb/>
孔子曰天地之性人為貴　龜山楊氏曰人稟五行之<lb/>
　秀氣而靈於萬物者也故曰天地之性人為貴然人<lb/>
　之下愚卒至於同乎物者豈賦予之異哉失其性而<lb/>
　自賊之過也<lb/>
荀子曰水火有氣而無生草木有生而無知禽獸有知<lb/>
　而無義人有氣有生有知亦且有義故最為天下之<lb/>
　貴也<lb/>
<pb n="KR3a0077_WYG_006-21b"/>
董子曰人受命於天固超然異於羣生入有父子兄弟<lb/>
　之親出有君臣上下之誼㑹聚相遇則有耆老長幼<lb/>
　之施粲然有文以相接驩然有恩以相愛此人之所<lb/>
　以貴也生五穀以食之桑麻以衣之六畜以養之服<lb/>
　牛乘馬圏豹檻虎是其得天之靈貴於物也<lb/>
周子曰惟人也得其秀而最靈　朱子曰人物之生莫<lb/>
　不有太極之道焉然隂陽五行氣質交運而人之所<lb/>
　稟獨得其秀故其心為最靈而有以不失其性之全<lb/>
<pb n="KR3a0077_WYG_006-22a"/>
　所謂天地之心而人之極也<lb/>
邵子曰飛者食木走者食草人則兼之而又食飛走也<lb/>
　故最貴於萬物也<lb/>
朱子曰得天地之中氣為人而四方之氣無不具故人<lb/>
　為天地之貴萬物之靈也<lb/>
朱子曰性者人之所得於天之理也生者人之所得於<lb/>
　天之氣也性形而上者也氣形而下者也人物之生<lb/>
　莫不有是性亦莫不有是氣然以氣言之則知覺運<lb/>
<pb n="KR3a0077_WYG_006-22b"/>
　動人與物若不異也以理言之則仁義禮智之稟豈<lb/>
　物之所得而全之哉此人之性所以無不善而為萬<lb/>
　物之靈也<lb/>
朱子曰天之生物有血氣知覺者禽獸是也無血氣知<lb/>
　覺而但有生氣者草木是也生氣已絶而但有形質<lb/>
　臭味者枯槁是也是雖其分之殊而其理則未甞不<lb/>
　同也但其分之殊則其理之在是者不能不異故為<lb/>
　人最靈備有五常之性禽獸則昏而不能備草木枯<lb/>
<pb n="KR3a0077_WYG_006-23a"/>
　槁則并與其知覺者而亡焉但其所以為是物之理<lb/>
　則未甞不具耳<lb/>
　　　　右論人為物之靈　愚按人與萬物並生於<lb/>
　　　　天地之間當知自貴於物知自貴於物則天<lb/>
　　　　以是理賦於我而我受之以為性者可不自<lb/>
　　　　盡其道哉茍不能盡其道而甘自棄於殄絶<lb/>
　　　　之域則是生與禽獸同行死與草木同腐吁<lb/>
　　　　可哀也已<lb/>
<pb n="KR3a0077_WYG_006-23b"/>
程子曰近取諸身百理皆具屈伸往來之義只於鼻息<lb/>
　之間見之屈伸徃來只是理不必將既屈之氣復為<lb/>
　方伸之氣生生之理自然不息如復卦言七日來復<lb/>
　其間元不斷續陽以復生物極必返其理須如此有<lb/>
　生便有死有始便有終　朱子曰此段為横渠形潰<lb/>
　反原之說而發　按張子甞曰形聚為物物潰反原<lb/>
　反原者其遊魂為變乎故程子辨其非　果齋李氏<lb/>
　曰屈伸往來者氣也其所以屈伸往來者理也往而<lb/>
<pb n="KR3a0077_WYG_006-24a"/>
　屈者其氣已散來而伸者其氣方生生生之理自然<lb/>
　不窮若以既屈之氣復為方伸之氣則是天地間只<lb/>
　有許多氣來來去去造化之理不幾於窮乎釋氏不<lb/>
　明乎此所以有輪迴之說<lb/>
程子曰凡物之散其氣遂盡無復歸本原之理天地之<lb/>
　化自然生生不窮更何資既返之氣以為造化哉况<lb/>
　既返之氣已散豈有復在天地之間造化又焉用此<lb/>
　既散之氣其造化者自有生氣至如海水潮因陽盛<lb/>
<pb n="KR3a0077_WYG_006-24b"/>
　而涸及隂盛而生亦不是將已涸之水來生水自然<lb/>
　能生往來屈伸只是理也<lb/>
張子曰浮圖明鬼謂有識之死受生循環遂厭苦求免<lb/>
　可謂知鬼乎惑者指遊魂為變為輪迴未之思也今<lb/>
　浮圖劇論要歸必論死生流轉非得道不免謂之悟<lb/>
　道可乎<lb/>
鮑若雨問輪迴之說凡為善者死則復生為善人為惡<lb/>
　者死則變為禽獸之類切恐有此理何則凡禀沖氣<lb/>
<pb n="KR3a0077_WYG_006-25a"/>
　以生者未始不同聖人先得人之所同者而踐履之<lb/>
　故能保合太和至死其氣㝠㑹於沖和之氣造化之<lb/>
　中自然有復生為人之理惡者平居作惡而沖氣已<lb/>
　䘮至死其氣則㑹於謬戾之所造化之中自然有為<lb/>
　禽獸之理如何程子答曰未知生焉知死知生則知<lb/>
　死矣知原始則能要終矣　今按程子此言引而不<lb/>
　發盖欲學者深思而自得之能原其始之所以生而<lb/>
　要其終之所以死則輪迴之說不辨自明矣<lb/>
<pb n="KR3a0077_WYG_006-25b"/>
致堂胡氏曰佛之言曰衆生各因淫欲而正性命使世<lb/>
　人皆離此以證無生其不能然則愛為根本死於此<lb/>
　生於彼或人而為畜畜而為人輪轉相尋無有窮己<lb/>
　故人貴修行不殺免於報身随念之善即生樂處欲<lb/>
　驗其不然者請有以質之羽毛鱗介與夫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>耎肖翹<lb/>
　之物在天地間抑有定數乎抑無定數乎若有定數<lb/>
　則安知人死為畜畜死為人也若無定數則自古及<lb/>
　今人與禽獸相為死生不過此數以大較論之人殺<lb/>
<pb n="KR3a0077_WYG_006-26a"/>
　禽獸不可謂少矣禽獸能殺人者無幾是當禽獸日<lb/>
　加多充滿于宇内人日加少遂至于無人然後報復<lb/>
　之事信矣而有不然者太平之際人得其養海内之<lb/>
　民以千萬計于時動物亦不可勝用若禽獸為人則<lb/>
　禽獸宜凋耗而反加繁多喪亂之後人失其養或至<lb/>
　千里人烟斷絶于時庻類亦不能獨茂若人為禽獸<lb/>
　則禽獸宜繁多而反以凋耗此以目睹實事而質之<lb/>
　者一也人之寐也氣不離形識知固在也而不能於<lb/>
<pb n="KR3a0077_WYG_006-26b"/>
　寐之中自知其寐也其將寐也雖大聖人亦不能卓<lb/>
　然知寐與寤之分際也死之異於寐也以方寤之時<lb/>
　或呼之或觸之瞿然而覺也死則不能矣呼之觸之<lb/>
　瞿然而覺然其寐之熟也則晦昧㝠漠與死者無異<lb/>
　又况於氣既離形如光之脫火知識冺滅不可復陽<lb/>
　乃曰我有一念由吾所積皎皎然随善惡所感而有<lb/>
　所如往哉此又以聚散真理而質之者二也智者即<lb/>
　是以思之則輪轉之有無亦可識矣<lb/>
<pb n="KR3a0077_WYG_006-27a"/>
朱子曰歸根本老氏語畢竟無歸這箇何曽動此性只<lb/>
　是天地之性當初不是自彼來入此亦不是自往而<lb/>
　復歸如月影在這盆水裏除了盆水這影便無了豈<lb/>
　是這月影又飛上天去歸那月裏哉又如這花落便<lb/>
　無些花了豈是歸去那裏明年又復來生枝上哉<lb/>
朱子曰人死終歸於散然亦未便散盡故祭祀有感格<lb/>
　之理然已散者不可復聚釋氏却謂人死為鬼鬼復<lb/>
　為人如此則天地間常只是許多氣來來去去更不<lb/>
<pb n="KR3a0077_WYG_006-27b"/>
　由造化生生必無是理也<lb/>
問禮記言魂氣歸于天與張子形潰反原之說如何朱<lb/>
　子曰魂氣歸于天是消散了正如火煙騰上有散而<lb/>
　己論理大概是如此然亦有死而未遽散者亦有寃<lb/>
　恨而未散者然亦不皆如此<lb/>
朱子曰死則氣散冺然無跡是其常也有託生者是偶<lb/>
　然聚得不散乂去凑着那生氣亦能再生然非其常<lb/>
　也問人死為禽獸恐無此理然甞見永春人家生子<lb/>
<pb n="KR3a0077_WYG_006-28a"/>
　耳上有猪毛猪皮者何也曰此不足怪向見籍溪借<lb/>
　事一兵胸前有猪毛睡時作猪鳴此只是稟得猪氣<lb/>
　耳<lb/>
朱子曰人呼氣時腹却脹吸氣時腹却厭論來呼而腹<lb/>
　厭吸而腹脹乃是今若此者盖呼氣時此一口氣雖<lb/>
　出第二口氣已生故其腹脹及吸氣時其所生之氣<lb/>
　又從裏趕出故其腹却厭大凡人生至死其氣只管<lb/>
　出出盡便死知吸氣時非是吸外氣而入只是住得<lb/>
<pb n="KR3a0077_WYG_006-28b"/>
　一霎時第二口氣又出若無得出時便死　今按朱<lb/>
　子此語尤可證輪迴之說盖所呼之氣既出而所吸<lb/>
　之氣即生非謂所吸之氣即所呼之氣也造化之理<lb/>
　生生不窮明乎此則輪迴之說不足辨矣<lb/>
平巖葉氏曰精氣聚則為人散則為鬼散則漸滅就盡<lb/>
　而已釋氏乃謂神識不散復寓形而受生是不明鬼<lb/>
　之理也<lb/>
　　　　右論輪迴生死之辨　愚按輪迴之說起於<lb/>
<pb n="KR3a0077_WYG_006-29a"/>
　　　　老佛之徒儒者非之是也然自聖賢之教不<lb/>
　　　　明於天下世俗之人惟老佛之言是信故南<lb/>
　　　　齊范縝甞著論以辨之曰形者神之質神者<lb/>
　　　　形之用也神之於形猶利之於刀也未聞刀<lb/>
　　　　沒而利存豈容形亡而神在哉斯言有理故<lb/>
　　　　併録之<lb/>
　<lb/>
　<lb/>
<pb n="KR3a0077_WYG_006-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　理學類編卷六<lb/>
</p>
<p>
</p>
  </div>
</body>
</text>
</TEI>
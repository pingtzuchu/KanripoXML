<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>理學類編卷三</head>
    <p>
<pb n="KR3a0077_WYG_003-1a"/>
欽定四庫全書<lb/>
　理學類編卷三　　　　　明　張九韶　撰<lb/>
　　　天文<hi>下</hi>
易豫卦象曰雷出地奮　程子曰雷者陽氣奮發隂陽<lb/>
　相薄而成聲也陽始潛閉地中及其動則出地奮震<lb/>
　也<lb/>
易小畜密雲不雨自我西郊彖曰密雲不雨尚往也自<lb/>
　我西郊施未行也　程子曰雲隂陽之氣二氣交而<lb/>
<pb n="KR3a0077_WYG_003-1b"/>
　和則相畜固而成雨陽唱而隂和順也故和若隂先<lb/>
　陽唱不順也故不和不和則不能成雨雲之畜聚雖<lb/>
　密而不成雨者自西郊故也東北陽方西南隂方自<lb/>
　隂唱故不和而不能成雨又曰凡雨須陽唱乃成隂<lb/>
　唱則不成矣今雲過西則雨過東則否是其義也長<lb/>
　安西風而雨終未曉此理須是自東自北而風則雨<lb/>
　自南自西則不雨何者東北屬陽西南屬隂陽唱而<lb/>
　隂和故雨隂唱則陽不和故不雨易言密雲不雨自<lb/>
<pb n="KR3a0077_WYG_003-2a"/>
　我西郊自西則是隂先唱也故雲雖密而不雨今西<lb/>
　風而雨恐是山勢使然　朱子曰密雲不雨自我西<lb/>
　郊此是以巽畜乾畜他不得故不能成雨凡雨者是<lb/>
　隂氣盛凝結得密方濕潤下降為雨且如飯甑蓋得<lb/>
　密了氣鬱不通四畔方有濕汗也又曰密雲不雨尚<lb/>
　往也是隂包他不住陽氣便散故雨不成所以尚往<lb/>
　也又曰密雲不雨尚往也蓋止是下氣上升所以未<lb/>
　能雨必是上氣蔽蓋無發泄處方能有雨<lb/>
<pb n="KR3a0077_WYG_003-2b"/>
易解卦彖曰天地解而雷雨作　程子曰天地之氣開<lb/>
　散交感而和暢則成雷雨　朱子曰隂陽之氣閉結<lb/>
　之極忽然迸散出做這雷雨若只管閉結不解散如<lb/>
　何㑹有雷雨作小畜所以不能成雷雨者畜不極也<lb/>
　雷便只是如今一箇爆杖<lb/>
詩小雅如彼雨雪先集維霰　朱子曰霰雪之始凝者<lb/>
　也將大雨雪必先微温雪自上下遇温氣而摶則成<lb/>
　霰乆而寒勝則大雪矣<lb/>
<pb n="KR3a0077_WYG_003-3a"/>
春秋隱公九年春三月癸酉大雨震電庚辰大雨雪<lb/>
　胡氏曰震電者陽精之發雨雪者隂氣之凝<lb/>
禮記孔子閒居曰天有四時春秋冬夏風雨霜露無非<lb/>
　敎也地載神氣風霆流形庶物露生無非敎也　孔<lb/>
　氏曰神氣謂神妙之氣於地言神氣者氣從地出又<lb/>
　風著於土雷出於地故神氣風霆偏屬於地<lb/>
月令仲春之月雷乃發聲始電　孔氏曰雷是陽氣之<lb/>
　聲將上與隂相衝蔡邕云季冬雷在地中孟春動於<lb/>
<pb n="KR3a0077_WYG_003-3b"/>
　地之上至此升而動於天之下其聲發揚以雷有漸<lb/>
　故云乃電是陽光陽微則光不見此月陽氣漸升以<lb/>
　擊於隂其光乃見故云始電<lb/>
程子曰電者隂陽相軋雷者隂陽相擊軋者如石相磨<lb/>
　而火光出者電便有雷擊者是也　問程子以雷是<lb/>
　氣相摩軋是否朱子曰然或以為有神物如何曰氣<lb/>
　聚則須有然纔過便散如雷斧之類亦是氣聚而成<lb/>
　者但已有渣滓便散不得又曰電者陽之光陽在外<lb/>
<pb n="KR3a0077_WYG_003-4a"/>
　隂有所麗故閃爍而為電<lb/>
問人有不善霹靂震死是人懷不善之心聞霹靂震懼<lb/>
　而死否程子曰是雷震之也問有使之者否曰人之<lb/>
　作惡與天地之怒氣相擊搏遂以震死霹靂天地之<lb/>
　怒氣也如人之怒固自有正然怒時必為之作惡是<lb/>
　怒亦惡氣也怒氣與惡氣相感故耳曰雷所擊處必<lb/>
　有火何也曰雷自有火動極生陽自然之理<lb/>
程子曰雹者隂陽相搏之氣蓋沴氣也聖人在上無雹<lb/>
<pb n="KR3a0077_WYG_003-4b"/>
　雖有不為災　按春秋左氏傳昭公四年王正月大<lb/>
　雨雹季武子問於申豐曰雹可禦乎對曰聖人在上<lb/>
　無雹雖有不為災鄭氏曰雨水陽也雪雹隂也雨水<lb/>
　而伏隂薄之則凝而為雹雨雪而愆陽薄之則合而<lb/>
　為霰故曰雹沴氣也<lb/>
程子曰易曰雲從龍風從虎龍隂物也出來則濕氣蒸<lb/>
　然自出如濕物在日中氣亦自出雖木石之微感隂<lb/>
　氣尚亦有氣則龍之興雲不足怪虎行處則風自生<lb/>
<pb n="KR3a0077_WYG_003-5a"/>
程子曰霜露星之氣異乎雨雪又曰霜與露不同霜金<lb/>
　氣星月之氣露亦星月之氣看感得甚氣即為露甚<lb/>
　氣即為霜　或問伊川云露是金之氣如何朱子曰<lb/>
　露自是有清肅之氣古語云露結為霜今觀之誠然<lb/>
　然露氣與霜氣不同露能滋物而霜殺物也雪霜亦<lb/>
　有異霜能殺物而雪不殺物也雨與露不同雨氣昏<lb/>
　而露氣清也露與霧不同露氣肅而霧氣昏也<lb/>
張子曰氣坱然大虛升降飛揚未嘗止息虛實動靜之<lb/>
<pb n="KR3a0077_WYG_003-5b"/>
　機隂陽剛柔之始浮而上者陽之清降而下者隂之<lb/>
　濁其感遇聚結為風雨為霜雪萬品之流行山川之融<lb/>
　結糟粕煨燼無非敎也<lb/>
張子曰隂性凝聚陽性發散隂聚之陽必散之其勢均<lb/>
　散陽為隂累則相持為雨而降隂為陽得則飄揚為<lb/>
　雲而升故雲物班布太虛者隂為風驅斂而未散者<lb/>
　也凡隂氣凝聚陽在内者不得出則奮擊而為雷霆<lb/>
　陽在外者不得入則周旋不舍而為風其聚有逺近<lb/>
<pb n="KR3a0077_WYG_003-6a"/>
　虛實故雷風有小大暴緩和而散則為雪霜雨露不<lb/>
　和而散則為戾氣曀霾隂常散緩受交於陽則風雨<lb/>
　調寒暑正　朱子曰横渠此論極分曉陽氣正升忽<lb/>
　遇隂氣則相持而下為雨蓋陽氣輕隂氣重故陽氣<lb/>
　為隂氣壓墜而下也隂氣正升忽遇陽氣則助之飛<lb/>
　騰而上為雲也陽氣伏於隂氣之内不得出則爆開<lb/>
　而為雷隂氣凝結於内陽氣欲入不得則旋繞其外<lb/>
　不已而為風至吹散隂氣乃已戾氣飛雹之類曀霾<lb/>
<pb n="KR3a0077_WYG_003-6b"/>
　黄霧之類皆隂陽不正之氣所以雹水穢濁或青黒<lb/>
　色<lb/>
邵子曰陽得隂而為雨隂得陽而為風剛得柔而為雲<lb/>
　柔得剛而為雷無隂則不能為雨無剛則不能為雷<lb/>
　雨柔也而屬隂隂不能獨立故待陽而後興雷剛也<lb/>
　而屬體體不能自用必待陽而後發也　觀物張氏<lb/>
　曰陽唱而隂從則流而為雨隂格而陽薄則散而為<lb/>
　風剛唱而柔從則蒸而為雲柔畜而剛動則激而成<lb/>
<pb n="KR3a0077_WYG_003-7a"/>
　雷客主後先隂陽逆順不同也風雨自天而降故言<lb/>
　隂陽雲雷自地而升故言柔剛天陽也陽必資隂故<lb/>
　無隂則不能為雨陽薄隂然後聚而成體也地隂也<lb/>
　隂必資陽故無陽則不能為雷隂得陽然後發而成<lb/>
　聲也此言隂陽之相資也雨之形柔也屬隂者本乎<lb/>
　天之氣也隂不能獨立待陽而興者天之隂資乎天<lb/>
　之陽也雷之聲剛也屬體者出乎地之形也體不能<lb/>
　自用必待陽而發者地之隂資乎地之陽也<lb/>
<pb n="KR3a0077_WYG_003-7b"/>
邵子曰有雷則有電有電則有風雨生於水露生於土<lb/>
　雷生於石電生於火電與風同為陽之極故有電必<lb/>
　有風　觀物張氏曰雷者震之氣也電者離之氣也<lb/>
　風者巽之氣也陽為重隂所制怒氣發而為雷怒而<lb/>
　極者為電隂已不能制矣散而為風則反制隂也<lb/>
　故風與雷皆為陽之極雨者水之氣蒸則為雲凝則<lb/>
　為雪露者土之氣升則為霧結則為霜雷出於石電<lb/>
　生於火有雷則有電火出於石也<lb/>
<pb n="KR3a0077_WYG_003-8a"/>
致堂胡氏曰或問雷霆何為而然者有形邪有神邪曰<lb/>
　古人未之言也然先達大儒亦嘗明其理矣蓋天地<lb/>
　之間無非隂陽聚散闔闢之所為也可以神言不可<lb/>
　以形論非如異端所謂龍車石斧鬼鼓火鞭怪誕之<lb/>
　難信也故其言曰隂氣凝聚陽在内而不得出則奮<lb/>
　擊而為雷霆雖聖人復起不能易矣凡聲陽也光亦<lb/>
　陽也光發而聲隨之陽氣奮擊欲出之勢也電緩小<lb/>
　則震亦緩小電迅大則震亦迅大震電交至則必有<lb/>
<pb n="KR3a0077_WYG_003-8b"/>
　雨震而不電電而不震則無雨由隂氣凝聚之有疎<lb/>
　緩迅密也曰世人所得雷斧者何物也曰此猶星隕<lb/>
　而為石也本乎天者氣而非形偶隕於地則成形矣<lb/>
　然而不盡然也曰雷之破山壞廟折樹殺人者何也<lb/>
　曰先儒以為隂陽之怒氣也氣鬱而怒方爾奮擊偶<lb/>
　或值之則遭震矣然而不盡然也曰電之閃爍激疾<lb/>
　如金蛇飛騰之狀何謂也曰光之發也惟光耳適映<lb/>
　雲際則如是不當乎雲之際而在同雲之中則無是<lb/>
<pb n="KR3a0077_WYG_003-9a"/>
　矣凡天地造化之迹茍不以理推之必入于幻怪偽<lb/>
　誕之説而終不能明故君子窮理之為要也<lb/>
朱子曰雷擊所在只一氣衮來間有見而不為害只緣<lb/>
　氣未掤裂有所擊處皆是已發蔡季通云人於雷所<lb/>
　擊處拾得雷斧之屬是一氣擊後方始結成不是將<lb/>
　這箇來打物見人拾得雷斧如今斧之狀似細黄石<lb/>
或問龍行雨之説朱子曰龍水物也其出與陽氣交蒸<lb/>
　故能成雨然雨者隂陽之氣蒸鬱而成非必龍之為<lb/>
<pb n="KR3a0077_WYG_003-9b"/>
　也<lb/>
朱子曰如飯甑有蓋其氣蒸鬱而汗下淋漓則為雨如<lb/>
　飯甑不蓋其氣散而不收則為霧<lb/>
朱子曰霜只是露結成雪只是雨結成古人云露是星<lb/>
　月之氣不然今髙山頂上雖晴亦無露露只是自下<lb/>
　蒸上人言極西髙山上亦無霜露或問髙山無霜露<lb/>
　其理如何曰上面氣漸清風漸𦂳雖微有霧氣便吹<lb/>
　散了所以不結若雪則是雨遇寒而凝故髙寒處先<lb/>
<pb n="KR3a0077_WYG_003-10a"/>
　雪<lb/>
朱子曰雪花所以必六出者六為隂數天地自然之數<lb/>
　也太隂𤣥精石亦六棱<lb/>
朱子曰雪非能為豐年其所以然者以其凝結陽氣在<lb/>
　地至來嵗發達而生長萬物也<lb/>
朱子曰風與天相似旋轉未嘗息也今此處無風蓋或<lb/>
　旋在他處或旋在上面都不可知如夏多南風冬多<lb/>
　北風蓋亦可見<lb/>
<pb n="KR3a0077_WYG_003-10b"/>
真氏曰雷霆雖威初非為殺物設也易稱鼔萬物者莫<lb/>
　疾乎雷其與日之烜雨之潤風之散同於生物而已<lb/>
　世人惡戾之氣適與之㑹而震死者有之非雷霆求<lb/>
　以殺之也　按隋文帝欲以六月殺人大理少卿趙<lb/>
　綽爭之帝曰六月豈無雷霆我則天而行有何不可<lb/>
　致堂胡氏嘗論之曰雨露猶人君之惠澤雷霆猶人<lb/>
　君之號令生成萬物之時固有雷霆而雷霆未嘗殺<lb/>
　物隋文取則雷霆而乘怒殺人其違天多矣<lb/>
<pb n="KR3a0077_WYG_003-11a"/>
爾雅曰地氣發而天不應曰霧<lb/>
莊子曰大塊噫氣其名為風作則萬竅怒號<lb/>
淮南子曰天地之氣怒者為風和者為雨隂陽相薄感<lb/>
　而為雷激而為霆亂而為霧陽氣勝則散而為雨露<lb/>
　隂氣勝則凝而為霜雪<lb/>
劉向曰盛陽雨水温暖而湯熱隂氣脇之不相入則轉<lb/>
　而為雹盛隂雨雪凝滯而氷寒陽氣薄之不相入則<lb/>
　散而為霰故沸湯之在閉氣而湛於寒泉則為氷及<lb/>
<pb n="KR3a0077_WYG_003-11b"/>
　雪之消亦氷解而散此其騐也<lb/>
韓子曰龍之嘘氣成雲雲固弗靈於龍也然龍乘是氣<lb/>
　茫茫窮乎𤣥間薄日月伏光景感震電神變化水下<lb/>
　土汩陵谷雲亦靈怪矣哉<lb/>
　　　　右論雲雷風雨之屬　愚按隂陽之氣流動<lb/>
　　　　充滿於天地之間或聚或散或升或降或清<lb/>
　　　　或濁或蒸或潤或震擊或凝結為風為雲為<lb/>
　　　　雷為電為雨露為霜雪皆是氣也造化之妙<lb/>
<pb n="KR3a0077_WYG_003-12a"/>
　　　　豈有出乎隂陽之外者哉蓋其聚則有其散<lb/>
　　　　則無聚而為神散而為鬼而風雲雷雨亦各<lb/>
　　　　有神以主之故周禮大宗伯有祭風師雨師<lb/>
　　　　之禮<lb/>
詩鄘風蝃蝀在東莫之敢指又曰朝隮於西崇朝其雨<lb/>
　　朱子曰蝃蝀虹也日與雨交倐然成質似有血氣<lb/>
　之類乃隂陽之氣不當交而交者蓋天地之淫氣也<lb/>
　在東者暮虹也虹隨日所映故朝西而暮東也隮升<lb/>
<pb n="KR3a0077_WYG_003-12b"/>
　也註以為虹蓋忽然而見如自下而升也崇終也從<lb/>
　旦至食時為終朝言方雨而虹見則其雨終朝而止<lb/>
　矣蓋淫慝之氣有害於隂陽之和也今俗謂虹能截<lb/>
　雨信然<lb/>
程子曰虹者隂陽二氣之交映日而見<lb/>
張子曰螮蝀者隂氣薄而日氣見也有二其全見者是<lb/>
　隂氣薄處不全見者是隂氣厚處<lb/>
朱子曰蝃蝀本是薄雨為日所照成影然亦有形能吸<lb/>
<pb n="KR3a0077_WYG_003-13a"/>
　水吸酒人家有此或為妖或為祥問虹蜺只是氣還<lb/>
　有形質曰既能吸水亦必有形質只纔散便無了如<lb/>
　雷部神物亦此類<lb/>
蔡邕曰隂陽不和即生此氣虹見有青赤之色常依隂<lb/>
　雲而晝見於日衝無雲不見太隂亦不見輒與日相<lb/>
　互率以日西見於東方<lb/>
邢氏曰虹雙出色鮮盛者為雄雄曰虹暗者為雌雌曰<lb/>
　蜺虹是隂陽交㑹之氣純隂純陽則虹不見若雲薄<lb/>
<pb n="KR3a0077_WYG_003-13b"/>
　漏日日照雨滴則虹生　趙德麟曰先儒以為日照<lb/>
　雨滴則虹生今以水噀日側視之則暈為虹蜺然則<lb/>
　虹雖天地淫氣不暈於日不成也故雨氣成虹朝陽<lb/>
　射之則在西夕陽射之則在東<lb/>
史記天官書曰漢者金之散氣其本曰水<lb/>
晉天文志曰天漢起東方經尾箕之間謂之漢津乃分<lb/>
　為二道至天津下而合南道乃西南行至七星南而<lb/>
　沒<lb/>
<pb n="KR3a0077_WYG_003-14a"/>
楊泉曰漢者水之精也氣發而升精華浮上宛轉隨流<lb/>
　名曰天河一曰天漢<lb/>
　　　　右論虹蜺河漢　愚按虹蜺者俗名之曰旱<lb/>
　　　　龍以為此物見則雨止故也嘗聞長老言有<lb/>
　　　　人雨霽夾溪而行虹起溪中兩人相望如隔<lb/>
　　　　紅紗蓋微雨將散為日光所照即成是彩雨<lb/>
　　　　散則無矣天河者俗呼為河氣蓋黄河之水<lb/>
　　　　精華所發也昔人言天漢與黄河相通亦謂<lb/>
<pb n="KR3a0077_WYG_003-14b"/>
　　　　是耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　理學類編卷三<lb/>
</p>
<p>
</p>
  </div>
</body>
</text>
</TEI>
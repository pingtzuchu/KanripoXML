<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代名畫記卷八</head> <lb/>
    <p>
<pb n="KR3h0009_WYG_008-1a"/>
欽定四庫全書<lb/>
　厯代名畫記卷八<lb/>
　　　　　　　　　　　　唐　張彦逺　撰<lb/>
　　陳<lb/>
顧野王字希馮吳郡人七嵗通五經善屬詞能書畫長<lb/>
為鴻儒天象地理無不畢習在梁為中領軍時宣城王<lb/>
為揚州野王善畫王褒善書俱為賔友時號二絶入陳<lb/>
官至黄門侍郎年六十三贈右衛將軍<hi>見陳書</hi>
<pb n="KR3h0009_WYG_008-1b"/>
　　後魏<lb/>
蔣少遊樂安博昌人敏慧機巧工書畫善畫人物及雕<lb/>
刻雖有才學常在剞劂繩墨之間園湖城殿之側識者<lb/>
歎息少遊坦然以為己任不告疲勞官至將作大匠太<lb/>
常少卿前將軍都水兼此四官贈龍驤將軍青州刺史<lb/>
諡曰質<hi>見後魏書時有郭善明侯文和柳儉閔文和郭道興並以巧思稱</hi>彦逺以徳成<lb/>
而上藝成而下鄙亡徳而有藝也君子依仁游藝周公<lb/>
多才多藝貴徳藝兼也苟亡徳而有藝雖執厮役之勞<lb/>
<pb n="KR3h0009_WYG_008-2a"/>
又何興歎乎<lb/>
楊乞徳封新鄉侯歸心釋門施身入寺善畫佛像價凌<lb/>
曇度<lb/>
王由字茂道善書畫摹畫佛像為時所服官至東萊太<lb/>
守<hi>見後魏書</hi>
祖班者東魏人善畫<hi>見三國典畧</hi>
　　北齊<lb/>
髙孝珩世宗第二子封廣寧郡王尚書令大司徒司州<lb/>
<pb n="KR3h0009_WYG_008-2b"/>
牧博渉多才藝嘗於㕔事壁上畫蒼鷹覩者疑其真鳩<lb/>
雀不敢近又畫朝士圖當時絶妙為周師所虜授開封<lb/>
縣侯孝珩亦善音律周武宴齊君臣自彈琵琶命孝珩<lb/>
吹笛<hi>見北齊書</hi>
蕭放字希逸梁武帝猶子也為本朝著作郎入齊待詔<lb/>
詞林館善丹青因於宫中監諸畫工帝令采古来麗美<lb/>
詩及賢哲充畫圖帝甚善之與楊休之同撰御覽加鎮<lb/>
東大將軍散騎常侍<hi>見北齊書</hi>
<pb n="KR3h0009_WYG_008-3a"/>
楊子華<hi>中品上</hi>世祖時任直閣將軍員外散騎常侍嘗畫<lb/>
馬於壁夜聴蹄齧長鳴如索水草圖龍於素舒卷輒雲<lb/>
氣縈集世祖重之使居禁中天下號為畫聖非有詔不<lb/>
得與外人畫時有王子沖善棋通神號為二絶<hi>見北齊史</hi>閻<lb/>
立本云自像人以来曲盡其妙簡易標美多不可减少<lb/>
不可踰其唯子華乎僧悰云在孫下田上李云在上品<lb/>
張下鄭上<hi>斛律金像北齊貴戚游苑圖宫苑人物屏風鄴中百戲獅猛圖並傳於代</hi>
田僧亮<hi>下品</hi>官至三公中郎將入周為常侍當時之名髙<lb/>
<pb n="KR3h0009_WYG_008-3b"/>
於董展僧悰云挺特生知不由師授田家一種古今獨<lb/>
絶在楊子華下<hi>竇蒙云非獨田家衆藝皆妙楊孫之次董展其流彦逺以僧亮畫意類於展而</hi>
<hi>不如展之精宻也</hi>李云田楊聲實與董展相侔備通形似田氏<lb/>
野服紫車名為絶筆與楊契丹同在上品董展之下<lb/>
劉殺鬼<hi>下品</hi>與楊子華同時世祖俱重之畫鬭雀於壁間<lb/>
帝見之為生拂之方覺常在禁中錫賚鉅萬任梁州刺<lb/>
史<hi>見北濟書詞苑傳</hi>
曹仲達本曹國人也北齊最稱工能畫梵像官至朝散<lb/>
<pb n="KR3h0009_WYG_008-4a"/>
大夫<hi>國朝宣律師撰三寶感通記具載仲達畫佛之妙頗有靈感</hi>僧悰云曹師於袁<lb/>
氷寒於水外國佛像亡兢於時<hi>盧思道斛律明月慕容紹宗䓁像弋獵圖齊武</hi>
<hi>臨軒對武騎名馬圖傳於代</hi>
殷英童善畫兼楷𨽻<lb/>
髙尚士<hi>中品</hi>　徐徳祖<hi>下品</hi>　曹仲璞　已上三人並是當<lb/>
時名手<lb/>
　　後周<lb/>
馮提伽北平人也官至散騎常侍兼禮部侍郎志尚清<lb/>
<pb n="KR3h0009_WYG_008-4b"/>
逺後避周末之亂傭畫於幷汾之間竇蒙云寺壁皆有<lb/>
合作風格精密動若神契彦逺按提伽之迹未甚精密<lb/>
山川草樹宛然塞北車馬為得意人物非所長<lb/>
　　隋<lb/>
閶毗榆林盛樂人工篆𨽻善丹青當時號為臻絶周武<lb/>
帝時拜儀同三司隋帝愛其才藝令侍東宫數以雕麗<lb/>
之物取悦於皇太子拜東騎將隋煬帝令毗修輦輅多<lb/>
所損益與宇文愷參詳故實並推巧思官至朝散大夫<lb/>
<pb n="KR3h0009_WYG_008-5a"/>
將作少監<hi>見隋書時有何稠宇桂林劉龍龍弟衮並有巧思絶世過人</hi>
展子䖍<hi>中品下</hi>厯北齊周隋在隋為朝散太夫帳内都督<lb/>
僧悰云觸物留情備皆妙絶尤喜臺閤人馬山川咫尺<lb/>
千里李云董展同品董有展之車馬展有董之臺閤<hi>法華</hi>
<hi>變白麻紙長安車馬人物圖弋獵圖雜宫苑南郊白畫王世充像北齊後主幸晋陽圖朱買臣覆水圖並傳於</hi>
<hi>代</hi>
鄭法士<hi>中品上</hi>在周為大都督左員外侍郎建中將軍封<lb/>
長社縣子入隋授中散大夫僧悰云取法張公備該萬<lb/>
<pb n="KR3h0009_WYG_008-5b"/>
物後來冠冕獲擅名家在孫尚子上李云伏道張門謂<lb/>
之高足鄰幾覩奥具體而㣲氣韻標舉風格遒俊麗組<lb/>
長纓得威儀之樽節柔姿綽態盡幽閒之雅容至乃百<lb/>
年時景南鄰北里之娱十月車徒流水浮雲之勢則金<lb/>
張意氣玉石豪華飛觀層樓間以喬林嘉樹碧潭素瀨<lb/>
糅以雜英芳草必曖曖然有春臺之思此其絶倫也江<lb/>
左自僧繇已降鄭君自稱獨歩在上品楊子華下孫尚<lb/>
子上<hi>按鄭法輪鄭徳文袁昂陳善見劉烏閻立本皆師鄭公各有形似識者方辨之禽盧明月像阿育王</hi>
<pb n="KR3h0009_WYG_008-6a"/>
<hi>像陳𤣥英像貴戚屏風洛中人物車馬隋文帝入佛堂像北齊畋遊像楊素賀若弼像并遊春苑圖並傳於代</hi>
彦逺以李大夫所評鄭在楊下此非允當鄭合在楊上<lb/>
法士弟法輪<hi>中品上</hi>李云屬意温雅用筆調潤精密有餘<lb/>
髙竒未足輿馬之際難與比肩比其兄為劣及其闢臺<lb/>
苑恣登臨羅綺如春芳菲似雪亦為絶塵也僧悰云法<lb/>
輪精密有餘不近師匠全範士體先圖寺壁本效張公<lb/>
為歩不成諒非髙雅前賢品第以此失之<lb/>
法士子徳文<hi>中品</hi>李云筆迹纎懦英靈銷歇與法輪劉烏<lb/>
<pb n="KR3h0009_WYG_008-6b"/>
同<lb/>
孫尚子<hi>上品中</hi>睦州建徳縣尉僧悰云師模顧陸骨氣有<lb/>
餘鬼神特所偏善婦人亦有風態在法士下子華上竇<lb/>
蒙云鞍馬樹石法士不如與顧陸異迹豈獨鬼神而已<lb/>
李云孫鄭共師於張鄭則人物樓臺當雄霸伯孫則魑<lb/>
魅魍魎參靈酌妙善為戰筆之體甚有氣力衣服手足<lb/>
木葉川流莫不戰動唯鬚髪獨爾調利他人效之終莫<lb/>
能得此其異態也在上品鄭下董展上<hi>美人圖屋宇鬼神傳於代</hi>
<pb n="KR3h0009_WYG_008-7a"/>
董伯仁<hi>中品上</hi>汝南人也多才藝鄉里號為智海官至光<lb/>
禄大夫殿中將軍僧悰云綜歩多端尤精位置屛障一<lb/>
種亡愧前賢在陳善見下竇蒙云樓臺人物曠絶今古<lb/>
雜畫巧贍髙視孫田乃變化萬殊何止屏風一種李云<lb/>
董與展皆天王縱任亡所祖述動筆形似畫外有情足<lb/>
使先輩名流動容變色但地處平原闕江山之助跡參<lb/>
戎馬少簮裾之儀此是所未習非其所不至若較其優<lb/>
劣則欣戚笑言皆窮生動之意馳驅弋獵各有奔飛之<lb/>
<pb n="KR3h0009_WYG_008-7b"/>
狀必也三休輪奐董氏造其微六轡沃若展生居其駿<lb/>
董有展之車馬展亡董之臺閣汝南今多畫迹是其絶<lb/>
思石泉公王方慶觀之而歎曰向使展董二人與江東<lb/>
諸子易地而處張侯已降咸應病之鑒者以為知言初<lb/>
董與展同召入隋室一自河北一自江南初則見輕後<lb/>
乃頗采其意古來詞人亦有此累<hi>周明帝畋遊圖雜畫臺閣樣彌勒變𢎞農</hi>
<hi>田家圖隋文帝上廏名馬圖傳於代</hi>
楊契丹<hi>上品中</hi>官至上儀同僧悰云六法備該甚有骨氣<lb/>
<pb n="KR3h0009_WYG_008-8a"/>
山東體制允屬伊人在閻立本下<hi>竇云契丹之迹非不雄富比之董展則乏</hi>
<hi>精㣲</hi>李云田楊聲侔董展昔田楊與鄭法士同於京師光<lb/>
明寺畫小塔鄭圖東壁北壁田圖西壁南壁楊畫外邉<lb/>
四面是稱三絶楊以簟蔽畫處鄭竊觀之謂楊曰卿畫<lb/>
終不可學何勞鄣蔽楊特託以婚姻有對門之好又求<lb/>
楊畫本楊引鄭至朝堂指宮闕衣冠車馬曰此是吾畫<lb/>
本也由是鄭深歎服<hi>光明寺後為大雲寺今長安懐逺里也</hi>又寳刹寺一<lb/>
壁佛湼槃變維摩等亦為妙作與田同品<hi>隋朝正㑹圖幸洛陽圖豆</hi>
<pb n="KR3h0009_WYG_008-8b"/>
<hi>盧寜像貴戚游宴圖雜佛變傳於代</hi>
劉烏<hi>下品</hi>僧悰云師於鄭屏鄣有功其於綿宻獨越倫輩<lb/>
李云學於鄭不少風格但未遒耳<lb/>
陳善見<hi>下品</hi>僧悰云准的於鄭遒媚温潤則不及之裴孝<lb/>
源云二閻袁陸張之外學者陳善見王知愼之流萬得<lb/>
其一固未及於風格尚汲汲於形似今之所蓄皆善見<lb/>
寫榻都非楊鄭之眞矣<lb/>
江志<hi>中品</hi>僧悰云筆力勁健風韻頓挫模山擬石妙得其<lb/>
<pb n="KR3h0009_WYG_008-9a"/>
眞<lb/>
李雅<hi>下品</hi>為滕王庫直<hi>或云秦王</hi>僧悰云神氣抑揚獨越倫伍<lb/>
聖僧形制是所尤工竇云佛像鬼神法士以下僧繇之<lb/>
亞契丹善見未可比之<lb/>
王仲舒<hi>下品</hi>僧悰云北面孫公風骨不逮精熟潤媚推於<lb/>
名輩<lb/>
閻思光<hi>下品</hi>　解悰<hi>下/品</hi>　程瓉<hi>下品</hi>　已上三人竝隋朝名<lb/>
手<lb/>
<pb n="KR3h0009_WYG_008-9b"/>
尉遲跋質那西國人善畫外國及佛像當時擅名今謂<lb/>
之大尉遲<hi>六番圖外國寳樹圖又有婆羅門圖傳於代</hi>
天竺僧曇摩拙义亦善畫隋文帝時自本國來遍禮中<lb/>
夏阿育王塔至成都雒縣大石寺空中見十二神形便<lb/>
一一貌之乃刻木為十二神形於寺塔下至今在焉<hi>具三</hi>
<hi>寳感通記</hi>
　<lb/>
　厯代名畫記卷八<lb/>
</p>
<p>
</p>
  </div>
</body>
</text>
</TEI>
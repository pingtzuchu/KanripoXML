<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>厯代名畫記卷五</head> <lb/>
    <p>
<pb n="KR3h0009_WYG_005-1a"/>
欽定四庫全書<lb/>
　厯代名畫記卷五<lb/>
　　　　　　　　　　　　唐　張彦逺　撰<lb/>
　　晉<lb/>
明帝司馬紹字道幾<hi>下品上</hi>元帝長子幼異有對日之竒<lb/>
及長善書畫有識鑒最善畫佛像蔡謨集云帝畫佛於<lb/>
樂賢堂經厯寇亂而堂獨存顯宗効著作為頌大寧中<lb/>
年二十七諡曰明帝廟號肅祖<hi>見晉書</hi>謝云雖畧於形色<lb/>
<pb n="KR3h0009_WYG_005-1b"/>
頗得神氣筆迹超越<hi>彦逺曾見晉帝毛詩圖舊目云羊欣題字驗其迹乃子敬也豳詩七</hi>
<hi>月圖毛詩圖二列女二史記列女圖二雜鳥獸五游清池圖息徒蘭圖圖雜畏鳥圖洛神賦圖游獵圖雜禽獸</hi>
<hi>圖東王公西王母圖洛中貴戚圖穆王宴瑤池圖漢武囘中圖瀛州神圖人物風土圖傳於代又畫列女禹會</hi>
<hi>塗山殷湯代桀圖</hi>
荀朂字公曽<hi>中品下</hi>潁川人多才藝善書畫在魏為大將<lb/>
軍掾入晉為侍中中書監濟北侯光祿大夫尚書令太<lb/>
康十年贈司徒諡曰成鍾會嘗詐作朂書就朂母取寳<lb/>
劒會于時方造宅朂潛畫會祖父形於壁會兄弟入門<lb/>
<pb n="KR3h0009_WYG_005-2a"/>
見之感慟乃廢宅朂書亦會之比也<hi>見魏志及劉義慶世説有大列女圖</hi>
<hi>小列女圖</hi>謝云荀與張墨同品在第一品衞協下顧駿之上<lb/>
張墨<hi>下品</hi>謝赫云與荀朂並風範氣韻極妙參神但取精<lb/>
靈遺其骨法若拘以體物則未覩精奥若取其意外則<lb/>
方厭膏腴可與知音説難與俗人道<hi>屏風一維摩詰像雜白畫一擣練圖</hi>
<hi>傳於代</hi>
衞協<hi>上品下</hi>抱朴子云衞協張墨並為畫聖孫暢之述畫<lb/>
云上林苑圖協之迹最妙又七佛圖人物不敢㸃眼睛<lb/>
<pb n="KR3h0009_WYG_005-2b"/>
顧愷之論畫云七佛與大列女皆協之迹偉而有情勢<lb/>
毛詩北風圖亦協手巧密於情思此畫短卷八分題元<lb/>
和初宗人張惟素將來余大父答以名馬并絹二百疋<lb/>
惟素後却索將貨與韓侍郎愈之子昶借與故相國鄒<lb/>
平段公家以模本歸於昶彦逺㑹昌元年見段家本後<lb/>
又於襄州從事見韓家本謝赫云古畫皆畧至協始精<lb/>
六法頗為兼善雖不備該形似而妙有氣韻凌跨羣雄<lb/>
曠代絶筆在第一品曹不興下張墨荀朂上李嗣真云<lb/>
<pb n="KR3h0009_WYG_005-3a"/>
衞之迹雖有神氣觀其骨節無累多矣顧生天才傑出<lb/>
何區區荀衞敢居其上彦逺以衞協品第在顧生之上<lb/>
初恐未安及覽顧生集有論畫一篇歎服衞畫北風列<lb/>
女圖自以為不及則不妨顧在衞之下荀又居顧之上<lb/>
則未敢知<hi>詩北風圖史記伍子胥圖醉客圖神仙畫張儀像鹿圖詩黍稷圖史記列女圖白畫上林</hi>
<hi>苑圖卞莊子刺虎圖呉王舟師圖並傳於代又有小列女楞嚴七佛</hi>
王廙字世將<hi>上品上</hi>瑯琊臨沂人善屬詞工書畫過江後<lb/>
為晉代書畫第一音律衆妙畢綜元帝時為左衞將軍<lb/>
<pb n="KR3h0009_WYG_005-3b"/>
封武康侯時鎮軍謝尚於武昌昌樂寺造東塔戴若思<lb/>
造西塔並請廙畫王敦用廙為平南將軍荆州刺史護<lb/>
南蠻校尉贈侍中年四十七<hi>見晉書及何法盛晉中興書</hi>廙畫為晉<lb/>
明帝師書為右軍法時右軍亦學畫於廙廙畫孔子十<lb/>
弟子贊云余兄子羲之幼而岐嶷必將隆余堂構今始<lb/>
年十六學藝之外書畫過目便能就余請書畫法余畫<lb/>
孔子十弟子圖以勵之嗟爾羲之可不朂哉畫乃吾自<lb/>
畫書乃吾自書吾餘事雖不足法而書畫固可法欲汝<lb/>
<pb n="KR3h0009_WYG_005-4a"/>
學書則知積學可以致逺學畫可以知師弟子行已之<lb/>
道又各為汝贊之<hi>見廙本集有異獸圖列女仁智圖獅子擊象圖呉楚放牧圖魚龍戲水絹</hi>
<hi>圖村社齊屏風犀兕圖並傳於代</hi>
王羲之字逸少<hi>中品下</hi>廙從子也風格爽舉不顧常流書<lb/>
既為古今之冠冕丹青亦妙官至右軍將軍會稽内史<lb/>
升平五年卒年五十九贈金紫光祿大夫<hi>見晉書雜獸圖臨鏡自寫</hi>
<hi>真圖扇上畫小人物傳於前代</hi>
羲之子獻之字子敬<hi>中品下</hi>少有盛名風流高邁草𨽻繼<lb/>
<pb n="KR3h0009_WYG_005-4b"/>
父之美丹青亦工桓温嘗請畫扇誤落筆因就成烏駮<lb/>
牸牛極妙絶又書牸牛賦於扇上此扇義熙中猶在官<lb/>
至中書令太元十一年卒年四十三贈侍中特進光祿<lb/>
大夫太宰諡曰憲<hi>見孫暢之述畫記彦逺按俗稱逸少為大令子敬為小令非也子敬為中</hi>
<hi>書令年四十三族弟珉代居之珉年三十八子敬大令也季琰乃小令也逸少官不至中書令不可呼為大令</hi>
<hi>也</hi>
康昕字君明<hi>下品</hi>外國胡人或云義興人書類子敬亦比<lb/>
羊欣曾潜易子敬題方山亭壁子敬初不疑之畫又為<lb/>
<pb n="KR3h0009_WYG_005-5a"/>
妙絶官至臨沂令<hi>孫暢之云勝楊惠五獸圖傳於代</hi>
顧愷之字長康小字虎頭<hi>上品上</hi>晉陵無錫人多才藝尤<lb/>
工丹青傳寫形勢莫不妙絶劉義慶世説云謝安謂長<lb/>
康曰卿畫自生人以來未有也<hi>又云卿畫蒼頡古來未有也</hi>曽以一<lb/>
厨畫暫寄桓𤣥皆其妙迹所珍祕者封題之𤣥開其後<lb/>
取之誑言不開愷之不疑是竊去直云畫妙通神變化<lb/>
飛去猶人之登仙也故人稱愷之三絶畫絶才絶痴絶<lb/>
又常悦一隣女乃畫女於壁當心釘之女患心痛告於<lb/>
<pb n="KR3h0009_WYG_005-5b"/>
長康拔去釘乃愈<hi>此一節事亦見劉義慶與幽明錄而小不同云思江陵美女畫像簮之於</hi>
<hi>壁玩之亦出搜神記也</hi>嘗欲寫殷仲堪真仲堪素有目疾固辭長<lb/>
康曰明府當緣隱眼也若明㸃瞳子飛白拂上使如輕<lb/>
雲蔽月畫人嘗數年不㸃目睛人問其故荅曰四體妍<lb/>
蚩本亡闗於妙處傳神寫照正在阿堵之中又畫裴楷<lb/>
真頰上加三毛云楷俊朗有識具此正是其識具觀者<lb/>
詳之定覺神明殊勝重嵇康四言詩畫為圖常云手揮<lb/>
五絃易目送歸鴻難又畫謝幼輿於一巗裏人問所以<lb/>
<pb n="KR3h0009_WYG_005-6a"/>
顧云一丘一壑自謂過之此子宜置巖壑中又常畫中<lb/>
興帝相列像妙極一時著魏晉名臣畫贊評量甚多又<lb/>
有論畫一篇皆模寫要法義熙初為散騎常侍<hi>見晉史中興書</hi>
<hi>檀道鸞續晉陽秋劉義慶世説及顧集</hi>建康實錄云謝赫論江左畫人呉<lb/>
曹不興晉顧長康宋陸探微皆為上品餘皆中下品連<lb/>
五十尺絹畫一像心敏手運須㬰立成頭面手足胸臆<lb/>
肩背亡遺失尺度此其難也曹不興能之長康又曽於<lb/>
瓦棺寺北小殿畫維摩詰畫訖光彩耀目數日京師寺<lb/>
<pb n="KR3h0009_WYG_005-6b"/>
記云興寧中瓦棺寺初置僧衆設會請朝賢鳴刹注疏<lb/>
其時士大夫莫有過十萬者既至長康直打刹注百萬<lb/>
長康素貧衆以為大言後寺衆請勾疏長康曰宜備一<lb/>
壁遂閉户徃來一月餘日所畫維摩詰一軀工畢將欲<lb/>
㸃眸子乃謂寺僧曰第一日觀者請施十萬第二日可<lb/>
五萬第三日可任例責施及開户光照一寺施者填咽<lb/>
俄而得百萬錢劉義慶世説云桓大司馬每請長康與<lb/>
羊欣論書畫竟夕忘疲孫暢之述畫記云畫冠冕而亡<lb/>
<pb n="KR3h0009_WYG_005-7a"/>
面貌勝於戴逵謝赫云深體精微筆亡妄下但迹不迨<lb/>
意聲過其實在第三品姚曇度下毛惠逺上李嗣真云<lb/>
顧生天才傑出獨立亡偶何區區荀衞而可濫居篇首<lb/>
不興又處顧上謝評甚不當也顧生思侔造化得妙物<lb/>
於神會足使陸生失歩荀侯絶倒以顧之才流豈合甄<lb/>
於品彚列於下品尤所未安今顧陸請同居上品<hi>彦逺以本</hi>
<hi>評繪畫豈問才流李大夫之言失矣</hi>姚最云顧公之美獨擅徃䇿荀衛曹<lb/>
張方之蔑然如負日月似得神明慨抱玉之徒勤悲曲<lb/>
<pb n="KR3h0009_WYG_005-7b"/>
高而絶唱分庭抗禮未見其人謝云聲過其實可為於<lb/>
邑張懐瓘云顧公運思精微襟靈莫測雖寄迹翰墨其<lb/>
神氣飄然在煙霄之上不可以圖畫間求象人之美張<lb/>
得其肉陸得其骨顧得其神神妙亡方以顧為最喻之<lb/>
書則顧陸比之鍾張僧繇比之逸少俱為古今之獨絶<lb/>
豈可以品第拘謝氏黜顧未為定鑒<hi>梁書外域傳獅子國晉義熙初獻一</hi>
<hi>玉像高四尺二寸玉色特異制作非人工力厯晉宋朝在瓦棺寺寺内有戴安道手制佛五軀及長康所畫維</hi>
<hi>摩詰時稱三絶齊東昏侯取玉像為寵妃釵釧俄爾而東昏侯暴卒顧畫有異獸古人圖桓温像桓𤣥像蘇門</hi>
<pb n="KR3h0009_WYG_005-8a"/>
<hi>先生像中朝名士圖謝安像阿谷處女扇畫招隱鵝鵠圖筍圖王安期像列女仙白麻紙三獅子晉帝相列像</hi>
<hi>阮修像阮咸像十一頭獅子白麻紙司馬宣王像一素一紙劉牢之像虎射雜鷙鳥圖廬山㑹圖水府圖司馬</hi>
<hi>宣王并魏二太子像鳬雁水鳥圖列仙畫本雁圖三天女圖行三龍圖絹六幅圖山水古賢榮啓期夫子阮湘</hi>
<hi>并水鳥屏風桂陽王美人圖蕩舟圖七賢陳思王詩並傳於後代</hi>
顧愷之論畫曰<hi>凡畫人最難次山水次狗馬臺榭一定器耳難成而易好不待遷想妙得也此</hi>
<hi>以巧厯不能差其品也</hi>小列女<hi>面如恨刻削為容儀不盡生氣又挿置大夫支體不以自然然服章</hi>
<hi>與衆物既甚竒作女子尤麗衣髻俯仰中一㸃一畫皆相與成其跪姿且尊卑貴賤之形覺然易了難可逺過</hi>
<hi>之也</hi>周本記<hi>重壘彌綸有骨法然/人形不如小列女也</hi>伏羲神農<hi>雖不似今世人有竒骨而</hi>
<pb n="KR3h0009_WYG_005-8b"/>
<hi>兼美好神屬㝠芒居然有得一之想</hi>漢本記<hi>季王首也有天骨而少細美至於龍顔一像超豁高雄覽</hi>
<hi>之若面也</hi>孫武<hi>大荀首也骨趣甚竒二婕以憐美之體有驚劇之則若以臨見妙裁尋其置陳布勢是達</hi>
<hi>畫之變也</hi>醉客<hi>作人形骨成而制衣服慢之亦以助醉神耳多有骨俱然藺生變趣佳作者矣</hi>穰苴<lb/>
<hi>類孫武而不如</hi>壯士<hi>有奔勝大勢恨/不盡激揚之態</hi>列士<hi>有骨俱然藺生恨急烈不似英賢之慨以</hi>
<hi>求古人未之見也於秦王之對荆卿及復大閑凡此類雖美而未盡善也</hi>三馬<hi>雋骨天竒其騰畢如躡虚</hi>
<hi>空於馬勢盡善也</hi>東王公<hi>如小吳神靈居然為神靈之噐不似世中生人也</hi>七佛及夏<lb/>
殷與大列女<hi>二皆衛協手傳而有情勢</hi>北風詩<hi>亦衛手巧宻於精思名作然未離南中南</hi>
<hi>中像興即形布施之象轉不可同年而語矣羙麗之形尺寸之制陰陽之數纎妙之迹世所並貴神儀在心而</hi>
<pb n="KR3h0009_WYG_005-9a"/>
<hi>手稱其目者𤣥賞則不待喻不然真絶夫人心之達不可或以衆論執偏見以擬通者亦必貴觀於明識夫學</hi>
<hi>詳此思過半矣</hi>清遊池<hi>不見金鎬作山形勢者見龍虎雜獸雖不極體以為舉勢變動多方</hi>七賢<lb/>
<hi>唯嵇生一像欲佳其餘雖不妙合以比前諸竹林之畫莫能及者</hi>嵇輕車詩<hi>作嘯人似人嘯然容</hi>
<hi>悴不似中散處置意事既佳又林木雍容調暢亦有天趣</hi>陳太丘二方<hi>太丘夷素似古賢二方為</hi>
<hi>爾耳</hi>嵇興<hi>如其/人</hi>臨深履薄<hi>兢戰之形異佳有裁自七賢以來並戴手也</hi>又愷之<lb/>
魏晉勝流畫讚曰凡將摹者皆當先尋此要而後次以<lb/>
即事凡吾所造諸畫素幅皆廣二尺三寸其素絲邪者<lb/>
不可用久而還正則儀容失以素摹素當正掩二素任<lb/>
<pb n="KR3h0009_WYG_005-9b"/>
其自正而下鎮使莫動其正筆在前運而眼向前視者<lb/>
則新畫近我矣可常使眼臨筆止隔紙素一重則所摹<lb/>
之本逺我耳則一摹蹉積蹉彌小矣可令新迹掩本迹<lb/>
而防其近内防内若輕物宜利其筆重宜陳其迹各以<lb/>
全其想譬如畫山迹利則想動傷其所以嶷用筆或好<lb/>
婉則於折楞不雋或多曲取則於婉者増折不兼之累<lb/>
難以言悉輪扁而已矣寫自頸已上寧遲而不雋不使<lb/>
逺而有失其於諸像則像各異迹皆令新迹彌舊本若<lb/>
<pb n="KR3h0009_WYG_005-10a"/>
長短剛軟深淺廣狹與㸃睛之節上下大小醲薄有一<lb/>
毫小失則神氣與之俱變矣竹木土可令墨彩色輕而<lb/>
松竹葉醲也凡膠清及彩色不可進素之上下也若良<lb/>
畫黄滿素者寧當開際耳猶於幅之兩邊各不至三分<lb/>
人有長短今既定逺近以矚其對則不可改易濶促錯<lb/>
置高下也凡生人亡有手揖眼視而前亡所對者以形<lb/>
寫神而空其實對荃生之用乖傳神之趨失矣空其實<lb/>
對則大失對而不正則小失不可不察也一像之明昧<lb/>
<pb n="KR3h0009_WYG_005-10b"/>
不若悟對之通神也又畫雲臺山記曰山有面則背向<lb/>
有影可令慶雲西而吐於東方清天中凡天及水色盡<lb/>
用空青竟素上下以映日西去山别詳其逺近發迹東<lb/>
基轉上未半作紫石如堅雲者五六枚夾岡乘其間而<lb/>
上使勢蜿蟺如龍因抱峯直頓而上下作積岡使望之<lb/>
蓬蓬然凝而上次復一峯是石東鄰向者峙峭峯西連<lb/>
西向之丹崖下據絶磵畫丹崖臨澗上當使赫巘隆崇<lb/>
畫險絶之勢天師坐其上合所坐石及廕宜磵中桃傍<lb/>
<pb n="KR3h0009_WYG_005-11a"/>
生石間畫天師痩形而神氣逺據磵指桃迴面謂弟子<lb/>
弟子中有二人臨下到身大怖流汗失色作王良穆然<lb/>
坐答問而超昇神爽精詣俯盼桃樹又别作王趙趨一<lb/>
人隱西壁傾巗餘見衣裾一人全見室中使輕妙泠然<lb/>
凡畫人坐時可七分衣服彩色殊鮮微此正蓋山高而<lb/>
人逺耳中叚東面丹砂絶㟧及廕當使嵃㟞高驪孤松<lb/>
植其上對天師所壁以成磵磵可甚相近相近者欲令<lb/>
雙壁之内悽愴澄清神明之居必有與立焉可於次峯<lb/>
<pb n="KR3h0009_WYG_005-11b"/>
頭作一紫石亭立以象左闕之夾高驪絶㟧西通雲臺<lb/>
以表路路左闕峯似巖為根根下空絶并諸石重勢巖<lb/>
相承以合臨東磵其西石泉又見乃因絶際作通岡伏<lb/>
流潜降小復東出下磵為石瀨淪没于淵所以一西一<lb/>
東而下者欲使自然為圖雲臺西北二面可一圖岡繞<lb/>
之上為雙碣石象左右闕石上作狐遊生鳳當婆娑體<lb/>
儀羽秀而詳軒尾翼以眺絶磵後一叚赤岓當使釋弁<lb/>
如裂電對雲臺西鳳所臨壁以成磵磵下有清流其側<lb/>
<pb n="KR3h0009_WYG_005-12a"/>
壁外面作一白虎匍石飲水後為降勢而絶凡三叚山<lb/>
畫之雖長當使畫甚促不爾不稱鳥獸中時有用之者<lb/>
可定其儀而用之下為磵物景皆倒作清氣帶山下三<lb/>
分倨一以上使耿然成二重<hi>已上並長康所著因載于篇自古相傳脱錯未得妙</hi>
<hi>本勘校</hi>
史道碩<hi>上品下</hi>孫暢之云道碩兄弟四人並善畫道碩工<lb/>
人馬及鵝謝云碩與王微並師荀衞王得其意史傳其<lb/>
似<hi>古賢圖金谷圖鵝圖牛圖七賢圖七命圖蜀都賦圖三馬圖八駿圖服乘箴圖酒德頌圖琴賦圖嵇中散</hi>
<pb n="KR3h0009_WYG_005-12b"/>
<hi>詩圖田家十月圖馬圖王駿戈船圖梵僧圖燕人送荆軻圖並傳於代</hi>
謝稚<hi>下品</hi>陳郡陽夏人初為晉司徒主簿入宋為寧朔將<lb/>
軍西陽太守<hi>宋鄧琬傳有稚子列女康侯像列女母儀圖列女貞節圖列女賢明圖列女仁智圖</hi>
<hi>列女傳一游仙翡翠篇列女辯通圖三馬伯樂圖鸂鶒圖孝子圖十弟子圖三牛圖濠梁圖輕車迅邁圖列女</hi>
<hi>畫秋興圖孝經岡列女圖大列女圖康侯圖晉宣王及魏名臣像雜畫一楚令尹泣岐蛇圖孟母圖遊仙圖秦</hi>
<hi>王遊海圖洛陽門翻車併水圖汾陰醮鼎圖狩河陽圖並傳於代</hi>
夏侯瞻<hi>下品</hi>謝云氣韻不足精密有餘擅名當代事非虚<lb/>
美在第三品毛惠逺下戴逵上<hi>郢匠圖高士圖倕山圖楚人祠鬼神圖傳於代</hi>
<pb n="KR3h0009_WYG_005-13a"/>
嵇康字叔夜譙國銍人能屬詞善鼓琴工書畫美風儀<lb/>
在魏拜中散大夫入晉不仕自以高潔難期所與神交<lb/>
者唯王戎山濤等為竹林七賢而已性巧絶與向秀共<lb/>
鍜於柳樹下鍾會貴公子也徃訪之康不禮焉會構禍<lb/>
康於文帝時年四十<hi>見晉書獅子擊象圖巢由圖傳於代</hi>
温嶠字太真太原祁人秀朗有才鑒善畫明帝時官至<lb/>
平南將軍江州刺史年四十二贈侍中大將軍追封始<lb/>
安公諡曰武<hi>見孫暢之畫記晉史</hi>
<pb n="KR3h0009_WYG_005-13b"/>
謝巖曹龍丁逺楊惠江思逺已上五人兼見孫暢之畫<lb/>
記思逺陳留圉人有孝行高節征西將軍庾亮請為儒<lb/>
林㕘軍其他辟召皆不就年四十九<hi>有傳</hi>
王濛字仲祖晉陽人放誕不羈書比庾翼丹青甚妙顔<lb/>
希高達常徃驢肆家畫轜車自云我嗜酒好肉善畫但<lb/>
人有飲食美酒精絹我何不徃也特善清言為時所重<lb/>
卒時年三十九官至司徒左長史<hi>晉書有傳事見中興書</hi>
戴逵字安道譙郡銍人幼有巧慧聰悟博學善鼓琴工<lb/>
<pb n="KR3h0009_WYG_005-14a"/>
書畫為童兒時以白瓦屑鷄卵汁和溲作小碑子為鄭<lb/>
𤣥碑時稱詞美書精器度巧絶其畫古人山水極妙十<lb/>
餘歲時於瓦棺寺中畫王長史見之云此兒非獨能畫<lb/>
終享大名吾恨不得見其盛時逵嘗就范宣學范見逵<lb/>
畫以為亡用之事不宜虚勞心思逵乃與宣畫南都賦<lb/>
范觀畢嗟歎甚以為有益乃亦學畫逵既巧思又善鑄<lb/>
佛像及雕刻曽造無量壽木像高丈六并菩薩逵以古<lb/>
制朴拙至於開敬不足動心乃潛坐帷中宻聼衆論所<lb/>
<pb n="KR3h0009_WYG_005-14b"/>
聼褒貶輒加詳研積思三年刻像乃成迎至山陰靈寳<lb/>
寺郄超冠而禮之撮香誓曰<hi>云云</hi>既而手中香勃然煙<lb/>
上極目雲際前後徵拜終不起太元二十一年也<hi>見晉書及</hi>
<hi>宋書及逵别傳徐廣晉記㑹嵇記郭子劉義慶世説宋朝臨川玉㝠險記此像今在越州嘉祥寺今亦有逵手</hi>
<hi>鑄銅佛并二菩薩在故洛陽城白馬寺隋文帝自荆南興皇寺取來</hi>謝云情韻綿密風趣<lb/>
巧拔善圖賢聖百工所範荀衞之後實稱領袖劉義慶<lb/>
云戴公從東出謝太𫝊徃見之謝本輕戴見之但論琴<lb/>
書而已戴亡咎色而説琴畫愈妙謝知其量又戴安道<lb/>
<pb n="KR3h0009_WYG_005-15a"/>
中年畫行像甚精妙庾道秀看之語戴曰神猶太俗蓋<lb/>
卿世情未盡耳戴云惟務光當免卿此語耳<hi>務光者夏時人也耳</hi>
<hi>長七寸好鼓琴服蒲薤根湯將伐桀謀於光光曰非吾事也湯曰伊尹何如光曰强力忍詬不知其他湯克桀</hi>
<hi>以天下讓於光光曰吾聞亡道之世不踐其土况讓我乎負石自沉於瀘水見列仙傳戴逵畫有阿谷處女圖</hi>
<hi>孫綽高士像胡人弄猿畫湪梁圖董威輦詩圖孔子弟子圖金人銘三馬伯樂圖三牛圖尚子平白畫嵇阮像</hi>
<hi>嵇阮十九首詩圖五天羅漢圖名馬圖漁父圖獅子圖呉中溪山邑居圖杜征南人物圖並傳前代</hi>
逵子勃<hi>下品</hi>有父風孫暢之云山水勝顧晉義熙初以散<lb/>
騎郎徵不至<hi>見宋書有曹長儒像三馬圖九州名山圖秦皇東游圖朝陽谷神圖風雲水月圖已</hi>
<pb n="KR3h0009_WYG_005-15b"/>
<hi>上並傳於前代</hi>
勃弟顒字仲若巧思亦逵之流一門隱遁高風振於晉<lb/>
宋傳父之琴書丹青凡所徵辟並不起宋太子鑄丈六<lb/>
金像於瓦棺寺像成而恨面痩工人不能理乃迎顒問<lb/>
之曰非面痩乃臂胛肥既鋁<hi>音慮</hi>减臂胛像乃相稱時人<lb/>
服其精思年六十四<hi>見宋書隠逸傳及王智深宋記</hi>
彦逺曰漢明帝夢金人長大頂有光明以問羣臣或曰<lb/>
西方有神名曰佛長丈六黄金色帝乃使蔡愔取天竺<lb/>
<pb n="KR3h0009_WYG_005-16a"/>
國優瑱王畫釋迦倚像命工人圖於南宫清凉臺及顯<lb/>
節陵上以形制古朴未足瞻敬阿育王像至今亦有存<lb/>
者可見矣後晉明帝衞協皆善畫像未盡其妙洎戴氏<lb/>
父子皆善丹青又崇釋氏範金賦采動有楷模至如安<lb/>
道濳思於帳内仲若懸知其臂胛何天機神巧也其後<lb/>
北齊曹仲達梁朝張僧繇唐朝呉道𤣥周昉各有損益<lb/>
聖賢肸蠁有足動人瓔珞天衣創意各異至今刻畫之<lb/>
家列其模範曰曹曰張曰呉曰周斯萬古不易矣<lb/>
<pb n="KR3h0009_WYG_005-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　厯代名畫記卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>歴代名畫記</head>
    <p>
<pb n="KR3h0009_WYG_000-1a"/>
欽定四庫全書　　　　　子部八<lb/>
　歴代名畫記　　　　　　藝術類一<hi>書畫之屬</hi>
　　提要<lb/>
　　　　<hi>臣</hi>等謹案歴代名畫記十卷唐張彦逺撰嘗<lb/>
　　　　自稱家世藏法書名畫收藏鑒識自謂有一<lb/>
　　　　日之長案唐書稱彦逺祖宏靖家聚書畫侔<lb/>
　　　　祕府李綽尚書故實亦多記張氏書畫名迹<lb/>
　　　　足證自序之不誣故是書述所見聞極為賅<lb/>
<pb n="KR3h0009_WYG_000-1b"/>
　　　　備前三卷皆畫論一叙畫之源流二叙畫之<lb/>
　　　　興廢三叙自古畫人姓名四論畫六法五論<lb/>
　　　　畫山水樹石六論傳授南北時代七論顧陸<lb/>
　　　　張呉用筆八論畫體工用搨冩九論名價品<lb/>
　　　　第十論鑒識收藏閲玩十一序自古跋尾押<lb/>
　　　　署十二叙自古公私印記十三論裝禙褾軸<lb/>
　　　　十四記兩京外州寺觀畫壁十五論古之秘<lb/>
　　　　畫珍圖自第四卷以下皆畫家小傳然即第<lb/>
<pb n="KR3h0009_WYG_000-2a"/>
　　　　一卷内所錄之三百七十人既具列其傳于<lb/>
　　　　後則第一卷内所出姓名一篇殊為繁複疑<lb/>
　　　　其書初為三卷但錄畫人姓名後裒輯其事<lb/>
　　　　迹評論續之于後而未刪其前之姓名一篇<lb/>
　　　　故重出也書中徴引繁富佚文舊事徃徃而<lb/>
　　　　存如顧愷之論畫一篇魏晉勝流名畫讃一<lb/>
　　　　篇畫雲臺山記一篇皆他書之所不載又古<lb/>
　　　　書畫中禇氏書印乃别一禇氏非遂良之迹<lb/>
<pb n="KR3h0009_WYG_000-2b"/>
　　　　可以釋石刻靈飛經前有褚氏一印之疑亦<lb/>
　　　　他書之所未詳即其論杜甫詩幹惟畫肉不<lb/>
　　　　畫骨句亦從來注杜詩者所未引則非但鑒<lb/>
　　　　别之精其資考證者亦不少矣晁公武讀書<lb/>
　　　　志别載彦逺名畫獵精六卷記歴代畫工名<lb/>
　　　　姓自始皇以降至唐朝及論畫法并裝褙裱<lb/>
　　　　軸之式鑒别閲玩之方毛晉刻是書跋謂彦<lb/>
　　　　逺自序止云歴代名畫記不及此書意其大<lb/>
<pb n="KR3h0009_WYG_000-3a"/>
　　　　畧相似考郭若虚圖畫見聞志叙諸家文字<lb/>
　　　　列有是書註曰無名氏撰其次序在張懐瓘<lb/>
　　　　畫斷之後李嗣真後畫品錄之前則必非彦<lb/>
　　　　逺之作晁氏誤也乾隆四十六年十二月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
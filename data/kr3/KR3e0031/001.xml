<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小兒衞生總微論方卷一</head> <lb/>
    <p>
<pb n="KR3e0031_WYG_001-1a"/>
欽定四庫全書<lb/>
　小兒衞生總微論方卷一<lb/>
　　醫工論<lb/>
凡為醫之道必先能明理以盡術而後能用藥以對病<lb/>
如此則事必濟而功必著矣若不能明理以盡術則豈<lb/>
能用藥以對病不能用藥以對病則豈能愈疾今冠於<lb/>
篇首以勸學者<lb/>
凡為醫者性存温雅志必謙恭動須禮節舉乃和柔無<lb/>
<pb n="KR3e0031_WYG_001-1b"/>
自妄尊不可矯飾廣收方論博通義理明運氣曉隂陽<lb/>
善診切精察視辨真偽分寒熱審標本識輕重疾小不<lb/>
可言大事易不可云難貧富用心皆一貴賤使藥無别<lb/>
苟能如此於道幾希反是者為生靈之巨冦<lb/>
凡為醫者遇有請召不擇髙下逺近必赴如到其家須<lb/>
先問曾請未曾請師即問曾進是何湯藥己未經下乃<lb/>
可得知虛實也如已曾經下即虛矣更可消息參詳則<lb/>
無誤矣又治小兒之法必明南北禀受之殊必察土地<lb/>
<pb n="KR3e0031_WYG_001-2a"/>
寒温之異不可一同施治古人最為慎耳<lb/>
　　稟受論<lb/>
人稟父母精血化生故内經有曰陽施隂化謂之有子<lb/>
聖經言方其受授之初一月血凝二月胚胎兆三月陽<lb/>
神為魂四月隂靈為魄五月五行分五臟六月六律定<lb/>
六腑七月七精開竅八月八景具全九月氣足象成十<lb/>
月百神集備至日滿而生也又云一月如珠露二月若<lb/>
桃花三月形象成四月男女分五月府藏具六月筋骨<lb/>
<pb n="KR3e0031_WYG_001-2b"/>
全七月魂生而動左八月魄長而動右九月三轉身十<lb/>
月足而生此未知其所出其始有謂之妊者以其陽始<lb/>
而隂任之也有謂之胚者以其未成為器而猶坯也有<lb/>
謂之胞者以其已為正陽而隂包之也有謂之胎者以<lb/>
食於母而為口㠯也有謂之娠者以其有時而動也有<lb/>
謂之懷者以其有身而依也原夫此衆者皆陽始隂任<lb/>
在有形之先次由五行而後化成也故曰隂陽具而五<lb/>
行立矣且隂之所任者壬也一陽壬兆則人乃肇生命<lb/>
<pb n="KR3e0031_WYG_001-3a"/>
門主生氣之原精所藏焉壬陽水也合丁之隂火而生<lb/>
丙故有命門然後生心心主血神所藏焉丙之陽火合<lb/>
辛之隂金而生庚故有心然後有肺肺主皮毛魄所藏<lb/>
焉庚陽金也合乙之隂木而生甲故有肺然後生肝肝<lb/>
主筋魂所藏焉甲為陽木合已之隂土而生戊故有肝<lb/>
然後生脾脾主肉意所藏焉戊為陽土合癸之隂水而<lb/>
生壬故有脾然後生腎腎主骨志所藏焉故腎與命門<lb/>
一也此隂陽五行夫婦生化自然之理也人之賦稟自<lb/>
<pb n="KR3e0031_WYG_001-3b"/>
受氣至胎化自成形至生養亦皆由焉<lb/>
　　初生論<lb/>
兒纔生出母腹中急當舉之便以綿絮包裹抱大人懐<lb/>
之温煖雖暑月亦不可遽去綿絮須漸漸減去之蓋乍<lb/>
出母腹中不可令冒寒也又急以綿裹手指揩拭兒口<lb/>
眼中及周圍穢血皆令盡净不可令入口眼也若舉遲<lb/>
失於包裹則令兒中寒若穢血得入口眼則令兒生病<lb/>
<hi>其証候方論並在後</hi>
<pb n="KR3e0031_WYG_001-4a"/>
　　回氣論<lb/>
兒纔生出母腹中哭聲遲者急以䓤白細鞭其背呼父<lb/>
小名即啼又兒纔生下氣欲絶不能啼者必是難産或<lb/>
冒寒所致急以綿絮包裹其兒頓放大人懐中温煖若<lb/>
已包裹須更添之令極温煖且未得斷臍將胞衣置炭<lb/>
火上燒之仍撚大紙脚盛蘸油㸃著於臍帶上往來徧<lb/>
燎之以臍帶連臍得火氣由臍入腹故也更以熱醋湯<lb/>
捋洗臍帶須臾則氣回啼哭然後如常洗浴斷臍此法<lb/>
<pb n="KR3e0031_WYG_001-4b"/>
甚良救者甚多<lb/>
　　洗浴論<lb/>
兒纔生下須先洗浴以蕩滌汙穢然後乃可斷臍也若<lb/>
先斷臍則浴水入臍而為臍瘡等病及浴水須入藥預<lb/>
先煎下以瓶貯頓臨時旋煖用之不犯生水即佳并已<lb/>
後浴之亦用藥煎湯揀所宜時日則大良矣凡浴宜用<lb/>
寅夘酉日若初生不值但於日中選此三時如時亦不<lb/>
值唯忌壬午丁巳癸巳日時大凶而與避之餘皆可也<lb/>
<pb n="KR3e0031_WYG_001-5a"/>
今具煎湯用藥下項<lb/>
　　用猪膽汁湯浴兒則不患瘡癬皮膚滑澤用金銀<lb/>
　　虎骨丹砂煎湯則癖邪惡去驚單用虎骨亦得用<lb/>
　　李葉切半升煎湯則解肌熱去温壯用白芷二兩苦<lb/>
　　參三兩挫碎煎湯則去諸風用蒴藋䓤白葫麻葉<lb/>
　　白芷藁本蛇床子煎湯退熱用苦參黄連猪膽白<lb/>
　　芨杉葉栢葉楓葉煎湯去風用大麻仁苓陵香丁<lb/>
　　香桑葚藁本煎湯治諸瘡用金銀桃奴雄黄丹砂<lb/>
<pb n="KR3e0031_WYG_001-5b"/>
　　煎湯則辟邪除驚用益母草煎湯治疥癬諸瘡<lb/>
凡煎湯每用水一斗入藥煎至七升去滓適寒温用之<lb/>
冬不可太熱夏不可令冷須調停得宜乃可用之兒自<lb/>
生之後須依時洗浴以去垢汚又不可數數若都不洗<lb/>
浴則皮皴毛落多生瘡疥凡洗浴時於背上則微微少<lb/>
用水餘處任意即不可極淋其背亦不可久坐水中則<lb/>
引驚作病切須慎之如常能依法用之令兒體滑舒暢<lb/>
血脉通流及長少病無不騐也<lb/>
<pb n="KR3e0031_WYG_001-6a"/>
　　斷臍論<lb/>
兒生下須當以時斷臍若不以時斷臍者則令臍汁不<lb/>
乾而生寒為臍風之由斷臍之法當隔單衣以牙咬斷<lb/>
之將煖氣呵七遍若用刀斷之須用剪刀先納懷中煖<lb/>
透然後方用不得便用冷刀多致傷臍生病宜切戒之<lb/>
其斷臍帶當令長至足趺或云當長六寸若太短則傷<lb/>
臟令兒腹中不調若太長則傷肌令兒皮枯鱗起纔斷<lb/>
臍訖須用烙臍餅子安臍帶上燒三壯炷如麥大若兒<lb/>
<pb n="KR3e0031_WYG_001-6b"/>
未啼灸至五七壯灸了上用封臍散封裹之法須搥治<lb/>
帛子令柔軟用方四寸許上置新綿厚半寸及上置藥<lb/>
末適𦂳慢以封之如不備其藥即用極細熟艾一塊置<lb/>
於上封之但不令封帛𦂳急急則令兒吐哯又須常切<lb/>
照顧勿令濕著及襁䙀中亦不可令兒尿濕恐生瘡腫<lb/>
及引風也<lb/>
烙臍餅子<lb/>
　　豆豉　黄蠟<hi>各一分</hi>射香<hi>少許</hi>
<pb n="KR3e0031_WYG_001-7a"/>
　右以豆豉為細末入射研均鎔蠟和劑看大小捻作<lb/>
　餅用<lb/>
封臍散<lb/>
　　雄鼠糞<hi>七枚兩頭尖者是</hi>乾姜<hi>棗/大</hi>甑帶<hi>鷄子許三/味同燒灰</hi>綿灰<hi>半兩</hi>
　　<hi>别燒稱</hi>緋綿灰<hi>别燒稱/半分</hi>胡粉<hi>三錢/炒黄</hi>射香<hi>少許</hi>
　右同研極細末每用半錢至一錢傅臍上封之永不<lb/>
　患臍瘡腫如已因風濕患瘡腫者看臍帶落與未落<lb/>
　依此用藥便差<lb/>
<pb n="KR3e0031_WYG_001-7b"/>
　兒已封裹臍了一切如法得數日許忽然怒啼似衣<lb/>
　中有刺者此乃臍燥還刺其腹故也當與解之易去<lb/>
　故帛藥物更換裹之如無此證亦於十日許解視換<lb/>
　時須避風冷若遇冬月左右置火於温煖處換之至<lb/>
　於尋常換衣用粉亦當如是若失於照顧致傷臍患<lb/>
　者具方于後<lb/>
治小兒初生臍未落時腫痛水出<lb/>
　右取故緋絹燒灰研細末傅之<lb/>
<pb n="KR3e0031_WYG_001-8a"/>
治小兒臍中汁出不止赤腫<lb/>
　右以白石脂為細末炒令微煖傅之日三四<lb/>
治小兒臍瘡<lb/>
　右以甑帶燒灰研細末猪膏和傅或以桑白皮汁傅<lb/>
　乳上吮兒飲<lb/>
又方以東壁上土傅之治歴年不差者伏龍肝亦得<lb/>
又方以當歸為細末傅之久不差者用之神效<lb/>
治赤腫或膿血清水出者<lb/>
<pb n="KR3e0031_WYG_001-8b"/>
又方以馬齒莧葉燒灰研末傅之或以露蜂房燒末傅<lb/>
　之<lb/>
又方以乾蚵蚾火煆為灰研末傅之佳<lb/>
又方以黄蘗為細末傅之治久不差者<lb/>
治小兒臍赤腫<lb/>
　　杏仁<hi>半兩</hi>猪頰車骨中髓<hi>七錢半</hi>
　右先研杏仁極爛和髓傅之一方研杏仁如脂和體<lb/>
　中膏傅<lb/>
<pb n="KR3e0031_WYG_001-9a"/>
治小兒因剪臍傷外風致臍瘡久不乾<lb/>
　　白礬<hi>煆</hi>白龍骨<hi>煆等分</hi>
　右同研為細末傅之少少用如無兩味但得一味亦<lb/>
　可<lb/>
又方以綿燒灰研為細末傅之新舊皆可<lb/>
治小兒臍瘡濕不差若至百日即危極胡粉散<lb/>
　　胡粉<hi>一錢細研</hi>乾姜<hi>燒灰一/錢細研</hi>白石脂<hi>燒存性稱一錢細研</hi>
　右同為細末每用一字或半錢傅上<lb/>
<pb n="KR3e0031_WYG_001-9b"/>
凡小兒患臍瘡未愈不可乳令太飽太飽則令兒臍<lb/>
風<lb/>
　　相視夀夭論<lb/>
兒生下洗浴斷臍之後當視其夀命長短成人不成人<lb/>
兒生身不收者死　兒生魚口者死　兒生股間無生<lb/>
肉者死　兒生汗血者死　兒生頥下破者死　兒生<lb/>
囊下白或赤者皆死　兒生隂不起者死　兒生身如<lb/>
凝血若無皮者死　兒生臍小者不夀　兒生聲絶而<lb/>
<pb n="KR3e0031_WYG_001-10a"/>
復揚急者不夀　兒初生目自開者不成人　兒初生<lb/>
頭四破者不成人　兒初生啼聲散者不成人　兒初<lb/>
生身軟如無骨不成人　兒初生啼聲深者不成人<lb/>
兒初生頭毛不周匝不成人　兒初生汗出不流不成<lb/>
人　兒初生小便凝如脂膏者不成人　兒初生常摇<lb/>
手足者不成人　兒初生枕骨不成能言而死　兒生<lb/>
膝骨不成能倨而死一云尻骨　兒生掌骨不成扶伏<lb/>
而死　兒生踵骨不成能行而死　兒生臏骨不成能<lb/>
<pb n="KR3e0031_WYG_001-10b"/>
立而死　兒初生隂大而與身色同者成人　兒初生<lb/>
臍中無血者成人　兒初生啼聲相連延屬者夀　兒<lb/>
初生卵下縫通逹而黑者夀　兒初生身體鮮白而長<lb/>
大者夀　兒初生額上有旋毛者妨父母　兒初生目<lb/>
視不正數動或哭而豺聲者非佳人　兒初生髮稀少<lb/>
者不聽人教<lb/>
　　初生服藥論<lb/>
兒初生出母腹揩拭口眼净洗浴了斷臍畢䙀包訖且<lb/>
<pb n="KR3e0031_WYG_001-11a"/>
未得與乳當用好甘草一中指節許擘碎以水三蜆殻<lb/>
煎二蜆殻以綿纒指蘸與兒吮之若吐出惡汁為佳若<lb/>
服二蜆殻不吐即無穢物不須更服也此法不問兒虛<lb/>
實壯怯皆須服之次看形色若面色紅潤啼聲響快者<lb/>
用擘破黄連以湯浸取濃汁調硃砂末抹兒口中打盡<lb/>
腹中舊糞方可與乳又法以永粉半錢旋旋吮兒良久<lb/>
臍糞乃下為佳故聖濟經云凡兒初生惡血未納者拭<lb/>
以綿指吞而在胷鬲者吐以甘草入而在腹内者利以<lb/>
<pb n="KR3e0031_WYG_001-11b"/>
黄連永粉皆所以革汚穢也次用好硃砂一大豆許細<lb/>
研水飛煉蜜一蜆殻看稀稠和膏分三劑每用一劑乳<lb/>
汁化時時滴兒口中三日内服盡即止姚和衆云成煉<lb/>
硃砂能温腸胃壯血氣也一日只可一豆許勿得過也<lb/>
分三次用次用真牛黄一大豆許細研以煉蜜酸棗大<lb/>
和成膏每用一大豆許乳汁化下時時滴兒口中姚和<lb/>
衆云能去驚辟邪惡之氣若兒形色不實怯弱者不宜<lb/>
服之如胎熱或身體色赤黄者宜多服此法在三日外<lb/>
<pb n="KR3e0031_WYG_001-12a"/>
也<lb/>
　　中寒論<lb/>
兒纔生舉遲或斷臍晩者令兒冒冷故寒中之也又先<lb/>
斷臍後洗浴則水氣得入之或洗時水氣所干亦為中<lb/>
寒之候其證腹中絞痛夭糺啼呼面青黒尿清白當以<lb/>
當歸末為粉著于絮上炙而熨臍腹日日頻熨至啼止<lb/>
臍乾為度仍不可炙令大熱恐引驚也<lb/>
　　初生不乳不小便<lb/>
<pb n="KR3e0031_WYG_001-12b"/>
初生洗浴斷臍䙀包革穢汚下臍糞都了經日不飲乳<lb/>
及不小便者此因難産或包裹舉遲中寒或被風邪微<lb/>
干傷動臟氣所致有此候者多為撮口治不可稍緩<lb/>
通闗散治初生兒不飲乳及不小便<lb/>
　以石銀器中貯妳汁二合入四破䓤白一寸煎取一<lb/>
　合藥注子分灌之服盡立效<lb/>
　　臍風撮口<lb/>
兒自初生至七日内外忽然面青啼聲不出口撮唇𦂳<lb/>
<pb n="KR3e0031_WYG_001-13a"/>
不能哺乳口青色吐白沫四支逆冷乃臍風撮口之證<lb/>
也此由兒初生剪臍不定傷動或風濕所乘其輕則病<lb/>
在皮膚而為臍瘡不差其重則病入腑臟而為臍風撮<lb/>
口亦如大人因有破傷而感風則牙闗噤而口撮不能<lb/>
入食身鞕四肢厥逆與此候頗同故謂之臍風撮口乃<lb/>
最惡之病也千金有曰小兒忽患臍風撮口者百無一<lb/>
活皆坐視而斃良可憫惻有一法極驗但世罕有知者<lb/>
凡遇其患則看兒齒齗上有小泡子如米狀急以温水<lb/>
<pb n="KR3e0031_WYG_001-13b"/>
蘸熟綿子裹手指輕輕擦破即口便開而安<lb/>
又方視小兒口中上下齗間若有白色如荳大許便以<lb/>
指甲於當中搯之自外逹内令匝至微有血出亦不妨<lb/>
又於白處兩邊盡頭亦依此搯令内外氣斷不必直破<lb/>
入指甲矣恐太甚則傷兒此二法相類子母秘録云於<lb/>
搯破處以蜈蚣末傅之大良及有治方集之後凡兒産<lb/>
時諸物但令開口勿閉以厭撮口口噤也<lb/>
治小兒斷臍之後不慎照管致風濕所乘令兒不能乳<lb/>
<pb n="KR3e0031_WYG_001-14a"/>
哺名曰臍風宜速療之不久則為撮口也<lb/>
　　當歸<hi>去鬚半兩洗焙</hi>天漿子<hi>去殻三/個微炒</hi>亂髮<hi>一錢燒灰</hi>
　右為細末入射香一字許時時傅臍<lb/>
又方　黄蘗<hi>剉</hi>釜下墨煤　亂髮<hi>燒灰存性</hi>
　右各等分同為細末用一字或半錢傅之<lb/>
治小兒臍瘡不差因風𫝊變欲為撮口或為發癎者<lb/>
金兩黄散<lb/>
　　川黄連<hi>去鬚一分為末</hi>胡粉<hi>一錢/研</hi>龍骨<hi>一錢煆紅研</hi>
<pb n="KR3e0031_WYG_001-14b"/>
　右同為細末每用少許傅之時時用<lb/>
治小兒剪臍中風唇青撮口吐白沫四支冷<lb/>
定命散<lb/>
　　赤足蜈蚣<hi>半条酒炙令乾</hi>川烏頭尖<hi>三個/生</hi>射香<hi>少許</hi>
　右為末入射研勻每服半字煎金銀薄荷湯調灌<lb/>
治小兒初生撮口<lb/>
　　蛇脱皮<hi>一分微炒</hi>鈎籐<hi>一/分</hi>乾蝎稍<hi>一分已上/先細末</hi>硃砂<hi>一分别研</hi>
　　<hi>水飛</hi>射香<hi>半錢/别研</hi>真牛黄<hi>半錢别研</hi>
<pb n="KR3e0031_WYG_001-15a"/>
　右同研細拌勻再研每服一字取竹瀝一兩㸃同乳<lb/>
　汁調灌下一方只用蛇蜕硃砂射香各一分每用半<lb/>
　字津調塗口中日五七次<lb/>
又方以䀋豉置臍上炙之<lb/>
又方以夜合花枝濃煎汁拭口并洗<lb/>
又方於兒口傍先利令見血碎雀甕汁塗之<lb/>
又方生𢷬鼠婦并雀甕汁相和調塗抹口中漸漸乳得<lb/>
効鼠婦乃濕生虫也<lb/>
<pb n="KR3e0031_WYG_001-15b"/>
　　胎中病論<lb/>
兒自生下至一臘前後有病者多是未生之前在母胎<lb/>
妊之時母食毒物胎有所感至生下之後毒氣發而為<lb/>
病又有母於娠妊之時失於固養氣形勿充疾疢因之<lb/>
故聖濟經言病生於中者與生俱生也今敘于後<lb/>
梗舌　兒纔生出母腹因與揩拭口中惡物便子細看<lb/>
兒口中如有皮膜似蘆葦管中之膜裹定兒舌或連舌<lb/>
根者此名梗舌乃胎毒所攻而生或母於娠妊時愛食<lb/>
<pb n="KR3e0031_WYG_001-16a"/>
飛禽之物感而所致便須急以指甲刺破剥去之揩拭<lb/>
血净用燒白礬灰細末傅半菉豆許若不摘去則梗其<lb/>
舌而不能語令兒啞也及日數多亦不能去也<lb/>
氣閉　兒初生一兩日間有大小便不通腹脹滿而欲<lb/>
絶者此胎毒之氣欝閉所致也便急令一婦人用温水<lb/>
先潄口了後吸咂兒前後心并臍下及手足心共七處<lb/>
各五七次以赤紅色為度須臾氣散則自通矣不爾即<lb/>
無生意也有此候用此法可謂再生<lb/>
<pb n="KR3e0031_WYG_001-16b"/>
鵝口　兒自初生至七日内外因胎毒上攻於舌上生<lb/>
白屑如米連口兩角生黄瘡及舌下有膜如石榴子大<lb/>
令兒聲不發者名曰鵝口<lb/>
治小兒鵝口保命散<lb/>
　　白礬<hi>一分燒</hi>馬牙硝<hi>半兩/研細</hi>硃砂<hi>一分研細水飛乾</hi>
　右同研勻細末每用一字取白鵝糞以水攪取汁調<lb/>
　之先以手指纒亂髮揩拭兒舌上口角頰中去垢穢<lb/>
　净然後用藥傅之令遍纒髮揩時以井花水沾用或<lb/>
<pb n="KR3e0031_WYG_001-17a"/>
　以綿纒指頭沾栗荴汁用<lb/>
治小兒鵝口不能乳<lb/>
　以馬牙硝研細遍摻舌上下兩頰口角内外患處日<lb/>
　三四次<lb/>
又方以桑白皮汁和胡粉傅之<lb/>
又方以雞胵中黄皮燒灰研細乳和傅之<lb/>
又方以白鵝矢汁灌口中<lb/>
又方以黍米汁傅之<lb/>
<pb n="KR3e0031_WYG_001-17b"/>
又方以全蝎七枚先用薄荷汁浸過後用薄荷七葉裹<lb/>
　之文武火炮過焙令乾研末更入黄丹同研勻細熟<lb/>
　蜜和為膏傅病處<lb/>
垂癰　兒自初生至七日内外因胎毒上攻血氣不歛<lb/>
兒口中上□連喉舌生物如蘆籜盛水之狀或作疱在<lb/>
懸癰之前塞其氣路不通令兒危殆名曰垂癰又兒生<lb/>
下即死者多此病也人少知之當急視之凡遇是病便<lb/>
以指甲摘破或以綿纒長針留尖如粟米許刺之令兒<lb/>
<pb n="KR3e0031_WYG_001-18a"/>
氣泄則活其疱破則出青黄血水便用帛子揾拭及用<lb/>
䀋湯蘸帛搌揩令净若入喉即傷兒慎之慎之如一刺<lb/>
復作者再刺<lb/>
治垂癰如聖散<lb/>
　　鉛霜<hi>一分研細</hi>真牛黄<hi>一分/研細</hi>大隂𤣥精石<hi>一分/研細</hi>硃砂<hi>一分</hi>
　　<hi>研細水飛日乾</hi>
　右件再同研勻入白龍腦細末半錢相和每用抄一<lb/>
　字至半錢摻兒口中<lb/>
<pb n="KR3e0031_WYG_001-18b"/>
重㗁重齗重舌　兒初生至七日内外因胎毒上攻於<lb/>
兒口中若發於㗁上作腫作兩重之狀名曰重㗁若發<lb/>
於上下齒齗兩傍腫如疊齗者名曰重齗若發於舌上<lb/>
腫起初更生一小舌者名曰重舌腫悶作痛令兒多啼<lb/>
不能哺乳而妨礙<lb/>
治重㗁重齗<lb/>
　右以蛇蜕皮燒灰研細末傅之<lb/>
又方治如前<lb/>
<pb n="KR3e0031_WYG_001-19a"/>
　右以生蒲黄末傅之<lb/>
烏鰂骨散治重舌腫悶妨礙吮乳<lb/>
　　烏鰂骨<hi>一兩</hi>乾蜣蜋<hi>半兩/燒灰</hi>蒲黄<hi>半兩/研</hi>枯白礬灰<hi>一兩研</hi>
　右和研如粉每用半錢以雞子黄調塗腫上嚥津不<lb/>
　妨<lb/>
又方治如前<lb/>
　右以蛇蜕皮為末乾捻傅舌下患處不一時便消不<lb/>
　能飲乳者用之得飲或以雞羽蘸淳醋展藥掠舌下<lb/>
<pb n="KR3e0031_WYG_001-19b"/>
又方以木蘭皮長一尺廣四寸削去麄皮以醋一升漬<lb/>
　之取汁注患處<lb/>
又方以伏龍肝研細末牛蒡汁調傅或以衣魚塗舌上<lb/>
又方以馬牙硝末塗舌下日三<lb/>
又方以三家屠肉切如指大以摩舌上<lb/>
又方以黄丹豆許納管中吹舌下<lb/>
又方以蒲黄傅之不過三次差一方微炒以紙鋪地上<lb/>
　出火毒研羅細末先用温水蘸帛裹指輕輕挼掠後<lb/>
<pb n="KR3e0031_WYG_001-20a"/>
　摻藥<lb/>
又方以桑白皮煮濃汁塗乳上吮兒<lb/>
治重舌妨悶欲死<lb/>
　右以亂髮燒灰研細末以傅舌下頻頻用或燒簸箕<lb/>
　皮傅上<lb/>
又方治如前以鹿角炙適温熱熨之或如米粒大安舌<lb/>
　下<lb/>
又方以小豆煮汁和鹿角灰傅之日三或以赤小豆末<lb/>
<pb n="KR3e0031_WYG_001-20b"/>
　醋和傅舌上<lb/>
又方以露蜂房燒灰研細末醋和膏傅之<lb/>
蓐瘡　兒自初生至七日内外因胎毒攻發身生瘡者<lb/>
名曰蓐瘡謂在産草上生瘡也<lb/>
治蓐瘡<lb/>
　右以黄連為細末先用生麻油塗盞子内將黄連末<lb/>
　遍摻油上倒合在銚三脚子上下用艾葉火熏令極<lb/>
　乾刮聚再入生油膩粉各少許和膏傅之<lb/>
<pb n="KR3e0031_WYG_001-21a"/>
又方以澤蘭心細嚼傅之<lb/>
又方以葵根燒灰傅之<lb/>
治小兒初生三日頭面生瘡縁起身體壯熱多啼<lb/>
　　升麻　柴胡<hi>去苖</hi>石膏<hi>各一/分</hi>甘草　當歸<hi>去鬚各半兩</hi>
　右㕮咀每服一錢水半盞煎至二分去滓時時與量<lb/>
　兒大小加之<lb/>
治小兒初生蓐中生熱瘡<lb/>
　右以雞子五枚敲破去白只取黄又以亂髮如雞子<lb/>
<pb n="KR3e0031_WYG_001-21b"/>
　黄許二味相和銚子中煎熬取汁塗之更用苦參末<lb/>
　傅之甚竒劉禹錫云頃在武陵生子蓐内便有熱瘡<lb/>
　發於臂腿蔓延半身初用他藥無益狀候至重晝夜<lb/>
　啼號不乳因閲本草有云亂髮合雞子黄煎消為水<lb/>
　療小兒驚熱下痢注云去痰熱百病又雞子本草云<lb/>
　療熱瘡因用之立效如神煎法雞子黄亂髮初入銚<lb/>
　煎時甚乾少頃髮焦遂有液出旋取置一磁碗中以<lb/>
　液盡為度<lb/>
<pb n="KR3e0031_WYG_001-22a"/>
口噤　兒自初生至七日内外忽口噤不能乳腹急多<lb/>
啼下青黑糞或口生瘡如粟米名曰口噤此證牙闗急<lb/>
而口噤與撮口相似然撮口證面色青啼聲不出口吐<lb/>
白沫比口噤證面色赤而多啼口不吐白沫所以異也<lb/>
此縁兒在母腹中時為風熱傷胎所致故聖濟經曰風<lb/>
熱傷胎生而口噤也<hi>千金云赤者為心噤白者為肺噤</hi>
治初生兒口噤不開不收乳立聖散<lb/>
　　乾蜘蛛<hi>一箇去足口取新竹瀝一中蜆殻浸一宿炙焦為末</hi>乾蝎稍七箇<hi>為末</hi>
<pb n="KR3e0031_WYG_001-22b"/>
　　膩粉<hi>一錢</hi>
　右同研勻細末每服一字乳汁調滴兒口中時時用<lb/>
又方以鹿角粉大豆末等分研細乳和塗乳上以兒吮<lb/>
　服<lb/>
又方以生甘草一分細剉水一盞煎至六分去滓放温<lb/>
　分數次灌兒口中令吐出痰涎穢物後取猪乳汁㸃<lb/>
　兒口中差亦治撮口<lb/>
又方以真牛黄少許研細淡竹瀝調一字灌之次以猪<lb/>
<pb n="KR3e0031_WYG_001-23a"/>
　乳滴口中<lb/>
又方以赤足蜈蚣去足炙黄為末以猪乳調半錢分三<lb/>
　四次温灌之一方同雀甕不開口者五枚燒灰研細<lb/>
　末飲調服一字<lb/>
又方以白殭蚕二枚為末蜜和傅兒口内如無以原蚕<lb/>
　鵝二枚炙黄代之亦治撮口<lb/>
又方以雀矢白水和圓麻子大乳服二圓雞矢白亦佳<lb/>
　一方雞矢白棗大綿裹水五合煮二沸分服<lb/>
<pb n="KR3e0031_WYG_001-23b"/>
治小兒口噤體熱<lb/>
　右以青竹茹三兩醋一升煎取三分之一温分數服<lb/>
治小兒口噤牙闗不開<lb/>
　右以天南星一箇煨熟急用紙封角莫令透氣却以<lb/>
　紙裹近上尖處翦一竅子雞頭大令熱氣出於鼻孔<lb/>
　中熏之牙闗立開亦治撮口<lb/>
躽啼　兒自初生已來身色青白無血色好啼哭晝夜<lb/>
不止身體仰而躽夜則甚腹滿不乳大便青白晝夜啼<lb/>
<pb n="KR3e0031_WYG_001-24a"/>
諸藥不效者此名躽啼乃兒未生已前在胎胞中時為<lb/>
風冷傷而所致故聖濟經曰風冷傷胎生而躽啼千金<lb/>
有云小兒有胎寒則腹痛躽啼時時吐哯或腹中如雞<lb/>
子黄按之如水聲便没没而後出不急治多變為癎<lb/>
治小兒胎寒躽啼養藏湯<lb/>
　　當歸<hi>去蘆一兩</hi>沉香　丁香　白术　桂心　川芎<hi>各半</hi>
　　<hi>兩</hi>
　右為細末每服一錢水一盞姜二片煎半盞去滓滴<lb/>
<pb n="KR3e0031_WYG_001-24b"/>
　兒口中<lb/>
治小兒忽患腹痛夭矯汗出者亦胎寒也<hi>出千金</hi>
　右以黎葉煮濃汁七合分三四次服<lb/>
又方以當歸為末每用一小豆許乳汁調下日二夜一<lb/>
　病兒大添之<lb/>
又方以栢子仁為末每服一錢半温水調下<lb/>
治小兒胎寒躽啼發癎礬石圓<lb/>
　右以馬齒礬火煆半日為末棗肉和圓黍米大每服<lb/>
<pb n="KR3e0031_WYG_001-25a"/>
　一圓乳汁送下量兒大小增損以差為度有痰亦去<lb/>
　神良<hi>兼腹脹不嗜食大便青黄色</hi>
血癖<hi>又名胎積</hi>兒未生之前在母腹中藉母經血以滋<lb/>
養焉至生下時須拭去口中惡血及用藥下盡兒腹中<lb/>
穢血之糞方纔飼乳若於生時揩拭兒口中惡血不净<lb/>
吞嚥入腹或腹中舊有穢糞不曾下之或下之不盡因<lb/>
而成癖故名曰血癖又名胎積至生下百日内外兒生<lb/>
頭瘡眼目赤澁小便如血口中氣急身體紫色腹脹躁<lb/>
<pb n="KR3e0031_WYG_001-25b"/>
煩多啼不乳<lb/>
治小兒血癖胎積丸<lb/>
　　白丁香<hi>二十一箇</hi>輕粉<hi>半/錢</hi>滑石<hi>半/錢</hi>乳香<hi>半錢</hi>
　　巴豆<hi>三十箇針串燈上燒焦微存性</hi>
　右為末糊丸黍米大每一二丸看虛實大小與服煎<lb/>
　栁心七箇湯放温送下連一二服糞下惡物是效亦<lb/>
　令乳母服和氣藥調養飼兒若兒服藥後吐不止大<lb/>
　便不通面黒氣喘者死<lb/>
<pb n="KR3e0031_WYG_001-26a"/>
胎赤　兒自生下至開眼已後眼兩眥及臉眶赤爛名<lb/>
曰胎赤此因兒生時稍難留帶時久或不慎照顧致惡<lb/>
血入於兒眼又或生下時揩拭兒眼邊惡血不盡亦令<lb/>
入兒眼漬浥以生是病不急治之則至長不差<lb/>
治小兒胎赤眼二金散<lb/>
　　黄連<hi>去鬚一錢</hi>黄蘗<hi>一錢</hi>
　右先為麄末用妳汁同浸一宿焙乾收之每用少許<lb/>
　以新綿裹荆芥湯浸之放温時時頻洗<lb/>
<pb n="KR3e0031_WYG_001-26b"/>
胎驚　兒在母腹未生之前因有所驚胎内感之至生<lb/>
下百日以來兒心神不寧睡卧不醒壯熱躁煩啼哭無<lb/>
時上視發搐面青腰直撮口縮腮糞青黄水者此名胎<lb/>
驚方論著於驚疾門之中<lb/>
胎怯　兒自生下以來面無精光肌肉脆薄大便白水<lb/>
身無血色時時哽氣多噦目黑睛少羸尫多哭此胎怯<lb/>
也宜天麻浴湯治之<lb/>
胎肥　兒生下肌肉厚遍身血色紅潤至滿月以後漸<lb/>
<pb n="KR3e0031_WYG_001-27a"/>
漸肌瘦目白睛粉紅色五心熱大便難時時生涎此胎<lb/>
肥也更看父母肥瘦肥不可生瘦瘦不可生肥治亦宜<lb/>
天麻浴湯<lb/>
胎熱　兒生下有血氣時呌哭身壯熱如淡茶色目赤<lb/>
大便黄赤糞稠急食乳此胎熱也治亦宜天麻浴湯<lb/>
治小兒胎怯胎肥胎熱等諸疾天麻浴湯<lb/>
　　天麻<hi>二錢</hi>蝎尾<hi>去毒/為末</hi>硃砂末<hi>各半/錢</hi>白礬末　射香<hi>一字</hi>
　　烏蛇肉<hi>酒浸去皮焙乾為末</hi>青黛末<hi>各三錢</hi>
<pb n="KR3e0031_WYG_001-27b"/>
　右為末勻每服三錢水三碗桃枝葉五七條煎十數<lb/>
　沸帶熱浴之勿得浴背湯須適温熱用<lb/>
治小兒胎熱或乳母飲食麄惡辛苦乳汁不起兒色如<lb/>
淡茶黄色瘦瘠不為肌膚四支痿躄繚戾服之充悦徤<lb/>
壯<lb/>
　　芍藥<hi>二兩半</hi>柴胡<hi>去苖/二兩</hi>鱉甲　茯苓<hi>去黒皮各一兩半</hi>
　　人參<hi>去蘆</hi>大黄<hi>各一/兩</hi>甘草　乾姜<hi>各半兩如熱即用枳實</hi>
　右為末煉蜜和丸大豆大百日至一歳兒服一丸乳<lb/>
<pb n="KR3e0031_WYG_001-28a"/>
　服日二量兒大小增减<lb/>
　　　胎不治病<lb/>
胎内十二證　一雙瞽　二隻眇　三駢拇　四六指<lb/>
　　五體殘　六支廢　七獨腎　八瘖啞　九缺唇<lb/>
　　十社老　十一攣拳　十二侏儒<lb/>
胎外十二證　一睛凸　二近覩　三鼻齆　四耳返<lb/>
　　五結喉　六項癭　七舌短　八節弹　九亀匈<lb/>
　　十駝背　十一膝並　十二交脛<lb/>
<pb n="KR3e0031_WYG_001-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小兒衞生總微論方卷一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小兒衞生緫㣲論方卷九</head> <lb/>
    <p>
<pb n="KR3e0031_WYG_009-1a"/>
欽定四庫全書<lb/>
　小兒衞生緫㣲論方卷九<lb/>
　　吐㵼論上<lb/>
小兒吐㵼者皆由脾胃虛弱乳哺不調風寒暑濕邪干<lb/>
扵正之所致也其証不一今條叙之<lb/>
吐啘哯附<lb/>
吐逆自生下便吐者此是兒初生之時拭掠口中穢血<lb/>
不盡因咽入喉故也<lb/>
<pb n="KR3e0031_WYG_009-1b"/>
吐逆<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>鬲滿悶氣急者此因兒啼哭未定氣息未勻乳<lb/>
母忽遽以乳飼之兒氣尚逆乳不得下停滯扵<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>鬲之<lb/>
間因更飲乳前後相㳫氣不宣通故氣逆而乳隨出之<lb/>
為吐也宜調其氣而止吐古書亦曰大哭之後食乳者<lb/>
多成吐㵼也<lb/>
吐逆腹脹喘息乳不化夾青水靣青唇白者此因乳母<lb/>
冐寒取凉食冷飲寒致冷氣入乳變壊其汁而不捻去<lb/>
仍以飼兒或能食者因以冷物飼之其冷乳冷食入腹<lb/>
<pb n="KR3e0031_WYG_009-2a"/>
與氣相搏傷扵脾胃則氣逆而吐也其証若此宜温胃<lb/>
止吐調氣若傷重有停滯者以穏藥磨化不可駃下恐<lb/>
脾胃愈虛而生風也凡風冷變壊之乳當捻去之暫斷<lb/>
乳兒令乳母服藥温腹然後飼兒若不捻去非只令兒<lb/>
吐逆腸胃虛者冷因得入亦下利也<lb/>
吐逆身熱吐奶成片子者胃有熱也此因乳母冐熱或<lb/>
因飲酒熱入其乳變壊其汁而不捻出仍以飼兒或兒<lb/>
乗熱哺啜致熱氣入胃與氣相摶致氣逆而吐也其証<lb/>
<pb n="KR3e0031_WYG_009-2b"/>
若此如乆有積熱者必四肢生瘡多渴而靣黄宜㣲下<lb/>
之虛者以穏藥磨化後調其氣<lb/>
吐逆身熱鼻青呵欠頓悶口中氣熱夜間發躁者此傷<lb/>
風吐也因解脱失宜風冷襲之摶扵血氣故身熱呵欠<lb/>
頓悶口中氣熱也氣不得順故逆而作吐也宜調氣止<lb/>
吐發㪚風冷<lb/>
吐逆唇黒靣黄多啼有痰吐氣臭者此脾胃有傷也宜<lb/>
先下之後調其氣<lb/>
<pb n="KR3e0031_WYG_009-3a"/>
吐逆早晚發熱睡卧不安者此驚吐也心熱則生驚故<lb/>
睡卧不安而神不寜也心神不寜則氣血逆亂而吐也<lb/>
宜與鎮驚去熱止吐<lb/>
吐逆靣㿠白無精光口中氣冷口頻撮不思乳食吐水<lb/>
者胃氣不和也宜補脾胃<lb/>
吐逆痰涎色黄稠黏上壅者胃熱也若吐痰涎白渌或<lb/>
吐沫者胃虛冷也熱者宜㣲利之冷者宜温補之<lb/>
吐逆痰涎及有血者此肺熱也乆則肺虛成痿昔錢乙<lb/>
<pb n="KR3e0031_WYG_009-3b"/>
治叚齋郎子四嵗身熱吐痰𠻳數日而咯血他醫以桔<lb/>
梗湯防己圓治之不愈涎上攻吐喘不止遂請乙治乙<lb/>
下𥚹銀圎大一服復以補肺湯補脾㪚為治乙曰此子<lb/>
咯血肺虛也肺雖咯血有熱故也乆則虛痿今涎上潮<lb/>
而吐當下其涎若不下涎則不甚便盖吐涎能虛又生<lb/>
驚也痰實上攻亦能發搐依法只宜先下痰而後補脾<lb/>
肺必涎下而吐愈為順治也若先補肺為逆耳乙所用<lb/>
藥方本集載之此所謂識病之輕重先後為治也<lb/>
<pb n="KR3e0031_WYG_009-4a"/>
啘哯者比吐逆異也吐者乃邪摶胃氣逆而上行榖不<lb/>
能𫝊化隨氣出也啘者但氣逆而欲吐吐則糓無所出<lb/>
故俗謂乾嘔也哯者乃兒因吮乳汁過多胃滿而上溢<lb/>
出也故俗呼謂之噫奶當便與空乳令吮即定若頻乆<lb/>
吮之亦能為病<lb/>
㵼<lb/>
㵼色白者冷㵼也此由小兒腸胃虛弱因解脱風冷干<lb/>
之或因食寒飲冷入扵腸胃冷氣相摶為利下也其色<lb/>
<pb n="KR3e0031_WYG_009-4b"/>
白靣白或腹痛者並宜調中若又傷風冷前後重㳫冷<lb/>
甚則㵼不止而為泄注也<lb/>
㵼色赤者熱㵼也此由小兒腸胃本拻虛熱而風冷乘<lb/>
之入扵腸胃之間熱氣相摶而為利下故其色赤也宜<lb/>
㣲下之以導其熱後調其氣<lb/>
㵼色乍赤乍白或水或榖者此冷熱㵼也由小兒腸胃<lb/>
先因有冷而復傷熱或先有其熱而復傷冷腸胃宿虛<lb/>
冷熱交攻而為利下宜調其冷熱和養其氣<lb/>
<pb n="KR3e0031_WYG_009-5a"/>
㵼色黄赤紅黒者皆熱也赤黒者有毒並㣲下之然後<lb/>
調氣<lb/>
㵼色青發熱有時睡卧不安者此驚㵼也小兒糞黄脾<lb/>
胃土之本色也色青者肝木為風肝木來刑脾土宜早<lb/>
治之不爾則變脾風而發瘈瘲則難治也所謂糞青者<lb/>
須纔便下便色青是也若初下時黄良乆乃青者非也<lb/>
小兒安者皆然不可認為青糞也若㵼色青白榖不化<lb/>
者此謂冷也宜温補脾胃發散風冷<lb/>
<pb n="KR3e0031_WYG_009-5b"/>
㵼㶞下色赤白腹大上青筋見髪稀饒啼或喫泥土時<lb/>
有蚘蟲此疳㵼也宜止㵼退疳<hi>治方具于疳門之下</hi>
㵼多日唇口及糞色皆白糞頗多者乆因成冷脾胃衰<lb/>
困恐變脾風發癎宜以藥防偹而温飬補助脾胃<lb/>
㵼扵暑熱時多患者謂時熱及飲食皆冷故也不傷扵<lb/>
熱必傷扵冷若傷熱伏暑而㵼者則心蔵煩熱必小便<lb/>
不利清濁不分㵼色赤黄宜利小便解暑熱若小便快<lb/>
而㵼者冷㵼也色必青白榖不化宜温脾胃止㵼<lb/>
<pb n="KR3e0031_WYG_009-6a"/>
㵼者不可急以熱藥止之多變為痢而下膿血也當審<lb/>
察冷熱証候詳度緩急施治也<lb/>
吐㵼<lb/>
吐㵼多病扵春夏秋三時惟冬時絶少者盖吐㵼皆因<lb/>
脾胃虛冷熱所致以冬時陽氣在内多食温暖少飲水<lb/>
漿故也設有患者必因傷扵乳食也若春時病吐㵼者<lb/>
多因扵風夏時病者多因扵熱秋時病者多因扵冷凡<lb/>
治吐㵼者必當參其時候觀其形証察其温凉寒熱如<lb/>
<pb n="KR3e0031_WYG_009-6b"/>
此則無誤矣<lb/>
傷風吐㵼<lb/>
傷風吐㵼身温乍凉乍熱呵欠頓悶多睡口中氣麄而<lb/>
熱大便黄白色嘔吐乳食不消時咳𠻳宜㪚風補脾如<lb/>
先已曽經下或無下證慎不可下也此由脾肺受寒不<lb/>
能入脾也更有五蔵兼見之証發㪚者化大青膏服之<lb/>
補脾者後服益黄㪚此錢乙所用藥也方在本集<lb/>
傷風吐㵼身熱多睡能乳呵欠頓悶口中氣熱飲水不<lb/>
<pb n="KR3e0031_WYG_009-7a"/>
止吐痰大便黄水此為胃虛熱渴吐㵼也當生胃中津<lb/>
液以止其渴錢乙用白术煎湯服之然後發㪚風冷亦<lb/>
用大青膏又云吐㵼昏睡露睛者胃虛熱也吐㵼昏睡<lb/>
不露睛者胃實熱也<lb/>
傷風吐㵼身凉吐沫㵼青白色呵欠悶亂不渴哽氣長<lb/>
出氣睡露睛此傷風荏苒輕怯因成吐㵼當先補脾錢<lb/>
乙先用益黄㪚後發㪚其風用大青膏此二病扵春冬<lb/>
多也<lb/>
<pb n="KR3e0031_WYG_009-7b"/>
傷食吐乳<lb/>
吐㵼乳食不化其吐及糞皆有酸臭氣者此傷食吐㵼<lb/>
也凡吐乳㵼黄赤者傷熱乳食也若吐乳㵼青白者傷<lb/>
冷乳食也並宜㣲下之後和胃氣虛者以緩化滯藥漸<lb/>
磨化之<lb/>
吐㵼在初生三日内壯熱不乳大便乳不消化或白色<lb/>
者是傷乳當㣲與下後和胃氣虛者以緩化滯藥漸磨<lb/>
化之<lb/>
<pb n="KR3e0031_WYG_009-8a"/>
吐㵼在初生三日已上至十日身温凉不思乳大便青<lb/>
白乳不消化此上實下虛也更有五蔵兼見証㵼其所<lb/>
實者而補其脾胃虛者也<lb/>
吐㵼有兼蔵証者兼肺則睡露睛喘氣兼心則驚悸飲<lb/>
水兼脾則困倦饒睡<hi>吐㵼乃脾胃之本病</hi>兼肝則呵欠頓悶兼腎<lb/>
則不語畏眀<lb/>
昔錢乙治馮承務子五嵗吐㵼壯熱不思食乙見兒目<lb/>
中黒睛少白睛多靣色㿠白乙曰此子必多病靣色㿠<lb/>
<pb n="KR3e0031_WYG_009-8b"/>
白者神怯也黒睛少者腎虛也本怯而虛故多病也縱<lb/>
長成必肌膚不壯不耐寒暑易虛易實脾胃亦怯更不<lb/>
可縱扵酒慾若不保養不過壯年也靣上常無精神光<lb/>
澤如婦人之失血也今吐㵼不食壯熱者㣲有傷食也<lb/>
又虛怯則不可下下之虛入肺則嗽入心則驚入脾則<lb/>
困倦入腎則加虛但當以藥磨化之為㣲有食傷也若<lb/>
重傷則須下之不下則成癖也若實食在内乃可下也<lb/>
下畢補脾必愈隨其虛實無不效者乙所用藥在本集<lb/>
<pb n="KR3e0031_WYG_009-9a"/>
載之<lb/>
冷熱吐㵼<lb/>
吐㵼在五月中已後身壯熱者此熱也小兒蔵府中十<lb/>
分中九分熱此因傷熱乳或胃熱入内吐乳不消㵼深<lb/>
赤色宜與解熱錢乙用玉露㪚<lb/>
吐㵼在六月中已後身大温而似熱蔵府中六分熱四<lb/>
分冷也嘔吐乳食不消㵼色黄多白少似褐或食乳或<lb/>
不食乳宜少補脾而大解熱錢乙少用益黄㪚多用玉<lb/>
<pb n="KR3e0031_WYG_009-9b"/>
露㪚更宜審察冷熱如兒大熱㵼色赤黄者此熱多依<lb/>
五月中後治之<lb/>
昔錢乙治廣親北宅四大王宫五太尉六月中吐㵼米<lb/>
榖不化衆醫用温藥一日而加喘吐不定乙曰當用凉<lb/>
藥治之謂傷熱在内也衆醫皆言吐㵼多而米榖不化<lb/>
當補脾胃何得用凉藥王信衆醫又用補脾温藥乙曰<lb/>
不可服此三日外必腹滿身熱飲水吐逆三日外一如<lb/>
所言謂六月熱甚伏入腹中而令引飲熱傷脾胃即大<lb/>
<pb n="KR3e0031_WYG_009-10a"/>
吐㵼他醫又行温藥即上焦亦熱故喘而引飲三日當<lb/>
死衆醫不能治復召乙乙見有熱証以白虎湯三服更<lb/>
以白餅子下之一日减藥二分二三日又與白虎湯二<lb/>
服四日用石膏湯及旋合麥門冬黄芩腦子牛黄天竺<lb/>
黄茯苓以朱砂為衣竹葉湯下五圓熱退而愈乙所用<lb/>
方本集載之<lb/>
吐㵼在七月中已後身温蔵府中三分熱七分冷也不<lb/>
能食乳多似睡悶亂哽氣長出氣睡露睛唇白多啘而<lb/>
<pb n="KR3e0031_WYG_009-10b"/>
不渇錢乙扵食前令多服補脾益黄㪚扵食後少服解<lb/>
熱玉露㪚更冝相度冷熱若身大温㵼浚黄者依六月<lb/>
中已後為治也<lb/>
昔錢乙治廣親七大尉七嵗吐㵼是時七月其証全不<lb/>
食而昏睡睡覺而悶亂哽氣乾嘔大便或有或無不渴<lb/>
衆醫疑睡作驚治之不愈乙曰當先補脾而後退熱與<lb/>
使君子圓補脾石膏湯退熱次日以水銀硫黄二物末<lb/>
之生姜水調下一字乙曰凡吐㵼五月内九分下而一<lb/>
<pb n="KR3e0031_WYG_009-11a"/>
分補八月内九分補而一分下此者是脾虛㵼醫妄治<lb/>
之至扵虛損下之即死故只當補脾若以使君子圓恐<lb/>
緩已又留温胃益脾藥止之有一李醫問曰何食而噦<lb/>
乙曰脾虛不能食津液少即啘逆又曰何㵼青褐水乙<lb/>
曰腸胃至虛冷極故也乙治而愈其方本集載之<lb/>
吐㵼在八月中已後身冷無陽也不能食乳乾啘㵼青<lb/>
褐水錢乙只用益黄㪚補脾不可下<lb/>
吐㵼所論冷熱時月此錢乙以中原之地言也今較之<lb/>
<pb n="KR3e0031_WYG_009-11b"/>
江浙則氣候不同今江浙之地二三月尚寒四五月温<lb/>
暖六月入伏之後纔熱七月熱盛八月熱尚未退雖冬<lb/>
月晴多便暖雖夏月隂多便寒不可槩以中原冷熱時<lb/>
候便為定論經所謂東西南北之異地温凉寒熱之異<lb/>
宜况毎嵗寒熱自隨時令早晚難以拘定月日也候之<lb/>
者乗其至也謂至其熱則從熱治至其温則從温治至<lb/>
其寒則從寒治至其凉則從凉治此乃隨四時之氣各<lb/>
適其宜<lb/>
<pb n="KR3e0031_WYG_009-12a"/>
吐㵼扵夏秋大熱之時伏暑傷冷則心蔵煩躁小便不<lb/>
利清濁不分隂陽二氣相干名曰氣亂亂扵腸胃之間<lb/>
名曰霍亂其証乘熱傷冷氣逆而喘腹脇脹滿身熱脉<lb/>
亂頭痛體疼如傷寒之狀上即大吐下即大㵼重者四<lb/>
支厥冷脚脛轉筋法當調順其氣分别清濁升降隂陽<lb/>
若只伏暑吐㵼者則小便不利其証雖與上証稍同而<lb/>
輕非霍亂比㵼色赤黄此但只名伏暑吐㵼不為霍亂<lb/>
也治霍亂吐㵼若熱多而渴者五苓㪚寒多不渴而心<lb/>
<pb n="KR3e0031_WYG_009-12b"/>
腹身體疼痛及煩躁渴不能飲者可服理中湯寒甚腹<lb/>
痛轉筋四支拘急者理中湯加附子汗出惡寒手足厥<lb/>
冷下利清榖内寒外熱脉㣲欲絶者並四逆湯已上諸<lb/>
証並可與香薷㪚服之以他藥不能療此証也治伏暑<lb/>
吐㵼若小便不利與五苓㪚利小便及與香薷㪚解伏<lb/>
暑坯蓮㪚救生丹止吐<lb/>
吐㵼不拘何時則令脾胃虛弱多致生風而為脾風慢<lb/>
驚也以脾土衰而肝木來刑故爾當先補脾胃不令困<lb/>
<pb n="KR3e0031_WYG_009-13a"/>
弱則風不生而病易愈也<lb/>
吐㵼已定未定煩渴者皆津液内耗也不問新乆宜煎<lb/>
錢乙白术㪚使滿意取足飲之多即愈好不爾即津液<lb/>
内耗而引飲不止内生其熱外邪相干則証變百端以<lb/>
成他病漸至危困也<lb/>
　<lb/>
　<lb/>
　<lb/>
<pb n="KR3e0031_WYG_009-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小兒衛生緫微論方卷九<lb/>
</p>
<p>
</p>
  </div>
</body>
</text>
</TEI>
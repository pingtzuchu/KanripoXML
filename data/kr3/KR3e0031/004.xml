<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小兒衞生總微論方卷四</head> <lb/>
    <p>
<pb n="KR3e0031_WYG_004-1a"/>
欽定四庫全書<lb/>
　小兒衞生總微論方卷四<lb/>
　　驚癎論上<lb/>
欲發搐<lb/>
小兒驚癎者世俗之總名須分輕重也輕者但身熱靣<lb/>
赤睡卧不安悸惕上竄不發搐者此名驚也重者上視<lb/>
强手足拳發搐者此名癎也其發搐之病最為重大必<lb/>
有因漸亦有將發之候以眀之也養小兒之家若能<lb/>
<pb n="KR3e0031_WYG_004-1b"/>
辨之求治扵未發之前不惟易愈又不至扵危殆今集<lb/>
欲發搐候下項　目上視喜惕者欲發搐也　身熱項<lb/>
强常汗出者欲發搐也　手足喜振掉者欲發搐也<lb/>
摇頭㺯舌者欲發搐也　喜欠目直面青者欲發搐也<lb/>
　潮熱或壯熱不歇者欲發搐也　睡中時笑或狂語<lb/>
言手足摇動者欲發搐也　鼻中燥大便小便不利者<lb/>
欲發搐也　髪上逆啼面暗色不變者欲發搐也　身<lb/>
熱吐哯喘麄者欲發搐也　噫氣下而妄怒者欲發搐<lb/>
<pb n="KR3e0031_WYG_004-2a"/>
也　鼻口青喜忪悸者欲發搐也　咬牙甚者欲發搐<lb/>
也　目直色赤或青者欲發搐也　瞳子卒大異常者<lb/>
欲發搐也　面色青黄上竄氣急者欲發搐也　眼斜<lb/>
視者欲發搐也　嚥乳不和或噎乳唇舌𦂳者欲發搐<lb/>
也　涎盛鬲壅呀呷有聲者欲發搐也　卧而不安身<lb/>
熱不乳數惕恌者欲發搐也　體熱口中氣亦熱面目<lb/>
青呵欠頓悶者欲發搐也　掌中赤印内青筋見怕物<lb/>
生涎欲發搐也　吐利不止厥痛時起者欲發搐也<lb/>
<pb n="KR3e0031_WYG_004-2b"/>
唇口頰顋赤者手足心皆熱喜冷者欲發搐也　目痴昏<lb/>
悶撮口吐舌者欲發搐也　身熱小便難或目直視或<lb/>
視不精皆欲發搐也<lb/>
孫真人曰小兒眠睡不稳或身熱之時見有諸小驚之<lb/>
証輙紫圓微下之减其盛氣令終不病癎發搐也月用<lb/>
一次甚佳<hi>方已在前變蒸門中</hi>
已發搐<lb/>
發搐之候世俗所說者多矣有言一証屬一蔵一証屬<lb/>
<pb n="KR3e0031_WYG_004-3a"/>
一府喬岳歌曰小兒驚候有多般不顯根源見病難睡<lb/>
裏咬牙驚入腎非時弔眼病歸肝夜啼到曉元因肺唇<lb/>
白面青一般㸔前後心煩四肢熱面紅如火向心間乾<lb/>
嘔吃水脾驚患脉微氣喘一同言漢東王氏言非時弔<lb/>
眼驚入肝睡後咬牙驚入腎夜啼到曉驚入小腸面青<lb/>
乍白驚入膽氣喘喫水驚入肺面紅臉赤驚入心五心<lb/>
煩熱驚入脾喉中鋸響驚入大腸乾嘔無時驚入胃睡<lb/>
中啼哭驚入三焦如此之類言至百種叢脞無據何以<lb/>
<pb n="KR3e0031_WYG_004-3b"/>
為治又有言驚發三次為癎者第一次發兩太陽左右<lb/>
青脉朝眼第二次發山根青脉見第三次發眼下臉連<lb/>
金匱青脉見又言發搐面赤指内青紋見者為癎又云<lb/>
耳後完骨上青脉如線者為癎此等之論亦為臆說大<lb/>
扺不發搐者為驚發搐者為癎也千金論癎証大體只<lb/>
分三種一曰風癎因解脫衣𬒮觸冐風邪而作其証先<lb/>
屈指如數乃發口中氣熱呵欠頓悶手足摇動治當發<lb/>
散二曰驚癎猛聞大聲或撲仆驚怖而作其証先呌<lb/>
<pb n="KR3e0031_WYG_004-4a"/>
啼乃發心神不寜不可下之下之内虚則病益盛治當<lb/>
安神去熱三曰食癎因乳哺失節或有積癖而作其証<lb/>
先不乳而吐先寒後熱乃發其証身體或温或熱多睡<lb/>
喜唾吐逆腹脹故小兒有癖積脉大者必發癎治當下<lb/>
之此三種内風驚二癎時時有之食癎者十中無一下<lb/>
之便愈詳此三種雖諸病皆能變癎莫不縁扵風驚食<lb/>
之所作也又内經有云五蔵主五畜其間發重者各見<lb/>
其象肝為犬癎目直視身反折手拳犬鳴心為馬癎張<lb/>
<pb n="KR3e0031_WYG_004-4b"/>
口摇頭背强硬馬呌<hi>一云心為羊癎目瞪吐舌羊呌</hi>脾為牛癎目痴腹<lb/>
滿牛呌肺為雞癎摇頭反折手縱搐搦雞呌腎為猪癎<lb/>
目横身直如尸吐沫猪呌已上論癎發者乃諸書精要<lb/>
也然不若錢乙所論發搐者乃心肝二蔵為病也其理<lb/>
有據而妙肝主風心主火風火相加發而為搐前論小<lb/>
兒諸病新乆皆能變癎發搐者以人有病則飲食退减<lb/>
脾胃不旺肝必凌之引動肝風肝又主掣若不得心火<lb/>
則不能發搐又人有病則氣血錯亂心神不寜引動心<lb/>
<pb n="KR3e0031_WYG_004-5a"/>
火心又主驚若不得肝風亦不得發搐也須肝心二蔵相<lb/>
為子母俱有寔熱風火相摶驚掣相持乃能發搐其狀<lb/>
亦如風之蕩火㷔熾掣然也故肝心二蔵為病之源餘<lb/>
蔵雖不正主亦有相乗兼見之証及所發亦有其時假<lb/>
如錢論潮熱變發搐在早晨寅夘辰時者此肝用事之<lb/>
時也身體壯熱目上視手足摇動口生熱涎項頸强急<lb/>
此肝旺也錢治補腎瀉肝是謂補其母而㵼其子也發<lb/>
搐在日中己午未時者此心用事之時也心惕目上白<lb/>
<pb n="KR3e0031_WYG_004-5b"/>
睛赤色牙闗𦂳急口内涎生手足摇動此心旺也錢治<lb/>
㵼心心熱退則肝母亦不能旺是謂子能令母虚也發<lb/>
搐在日晚申酉戌時者此肺用事之時也目微斜視不<lb/>
甚搐而喘身熱睡露睛手足冷大便黄水錢治㵼其肝<lb/>
心而補其脾發搐者心肝寔為病之源故㵼之手足冷<lb/>
大便黄水者脾虚候也故補之發搐在夜間亥子丑時<lb/>
者此腎用事之時也不甚搐眠卧不稳身體温壯目睛<lb/>
𦂳斜喉中有涎大便銀褐色乳食不消多昏不納津液<lb/>
<pb n="KR3e0031_WYG_004-6a"/>
錢治但㵼其心而補其脾且心肝二蔵為病之源今獨<lb/>
㵼其心而不㵼其肝者此本因潮熱所作發在腎用之<lb/>
時是腎虗心熱極甚也故但㵼其心熱退則肝亦平矣<lb/>
若更㵼肝則腎轉虚矣其大便銀褐色乳食不消不納<lb/>
津液皆脾衰之証故補其脾也已上四蔵分主十二時<lb/>
脾蔵為兼見之証此潮熱發搐治則惟㵼心肝者盖二<lb/>
蔵俱寔為病之源故也其肺臓有虚寔之証見虚則補<lb/>
見寔則㵼况發搐是心火旺所作而肺金寔証亦罕惟<lb/>
<pb n="KR3e0031_WYG_004-6b"/>
偏搐者有之外腎蔵但主虚而無寔見其虚則補之内<lb/>
經有云虚則補其母寔則㵼其子先補其母後㵼其子<lb/>
子能令母虚母能令子寔錢乙論此發搐元由為治次<lb/>
第乃謂得聖人之經㫖深意也可謂出群拔萃矣今更<lb/>
以錢論三事参之一者發搐逆順二者發搐隂陽三者<lb/>
發搐真假及各扵逐項之下以錢治法為証後學之士<lb/>
將此三事参推五蔵審别形候察其虚寔觀以時刻依<lb/>
法為治則小兒發搐之病無以外也<lb/>
<pb n="KR3e0031_WYG_004-7a"/>
發搐逆順<lb/>
男發左搐或手大指屈外或目左視無聲者順也若發<lb/>
右搐或手大指屈内或目右視有聲者逆也女發右搐<lb/>
或手大指屈内或目右視無聲者順也若發左搐或手<lb/>
大指屈外或目左視有聲者逆也順者相勝也左肝為<lb/>
木右肺為金一負一勝故無聲也逆者戰也二藏俱寔<lb/>
木金相擊故有聲也順者易治逆者難治男逆稍易女<lb/>
逆極難更當参其發時以補㵼為治昔錢乙治李寺承<lb/>
<pb n="KR3e0031_WYG_004-7b"/>
子三嵗發搐自夘至已目右視大呌哭乙見曰逆也男<lb/>
為陽本發左視無聲則順右視有聲則逆所以然者左<lb/>
肝木也右肺金也逆則二蔵相戰金木相擊而有聲也<lb/>
治乃㵼强補弱假令女發搐目左視是肺來勝肝肝不<lb/>
能任故呌哭也當㵼其肺後治其心續治其肝若病在<lb/>
秋<hi>日西時同</hi>肺兼旺位當大㵼其肺若病在春<hi>早晨時同</hi>此肝旺<lb/>
之時尚不能勝肺是肺强而肝大弱也當補其肝腎大<lb/>
㵼其肺若男發搐目右視是肝來勝肺而呌哭當㵼其<lb/>
<pb n="KR3e0031_WYG_004-8a"/>
肝心若病在春夏<hi>早晨日中時同</hi>肝心旺時當大㵼其肝若病<lb/>
在秋<hi>日晡時同</hi>此肺旺之時尚不能勝肝是肝强而肺極虚<lb/>
也當補其肺大㵼其肝所以言目反視者乃肝主目也<lb/>
凡搐則是風熱相摶於内風属肝故引見扵目也今此<lb/>
病男反女故稍易治扵女也先㵼其肺不悶亂以知肺<lb/>
病退也後補其腎續治其肝心五日而愈乙又治徐氏<lb/>
子三嵗每日西發搐身微熱目微斜露睛四肢冷而喘<lb/>
大便微黄請乙與李一醫同治乙問李曰病搐何如以<lb/>
<pb n="KR3e0031_WYG_004-8b"/>
何藥治之李對不當乙曰搐者心肝寔也身微熱者日<lb/>
西肺用事之時肺主身温今且熱者肺虚也目微斜露<lb/>
睛者肝肺相乗勝也四肢冷者脾虚也肺若虚甚則脾<lb/>
母亦弱木氣乗之四肢即冷治當先補脾肺得脾虚証<lb/>
退然後治其心肝九日乃愈此亦逆搐肝肺相勝目斜<lb/>
者必當右視也今舉此以眀逆順為治之法爾<lb/>
發搐隂陽<hi>天弔附陽搐脾風附隂搐</hi>
小兒發搐為急慢驚者古書無有惟曰隂癎陽癎所謂<lb/>
<pb n="KR3e0031_WYG_004-9a"/>
急慢驚者乃後世名之也以陽動而速故陽搐曰急驚<lb/>
以隂静而緩故隂搐曰慢驚此隂陽驚癎發搐之别也<lb/>
陽搐者身大熱面赤引飲口中氣熱大小便赤黄眼上<lb/>
視連劄手足搐急牙闗𦂳噤項背强直涎潮響此因心<lb/>
熱極則生風風屬肝心肝子母風火摶熾動而發搐也<lb/>
及其發定則了然如故此陽盛隂虚治當利驚以除風<lb/>
熱不可與巴豆鴃藥大下之恐畜虚熱不消小兒痰壅<lb/>
積熱扵心因聞大聲或誤驚觸則動而發搐若熱極者<lb/>
<pb n="KR3e0031_WYG_004-9b"/>
雖不因聞聲驚觸亦自發搐小兒本寔者多此候也<lb/>
<hi>天弔附</hi>小兒心鬲壅滯涎盛熱積不得宣通或因母飲酒<lb/>
食肉無度致煩毒之氣流入扵乳因以乳兒令兒宿滯<lb/>
不消熱毒乗心發為驚搐眼目翻騰壯熱不休甚者爪<lb/>
甲皆青狀若神祟俗謂之天弔此非天能弔人以其眼<lb/>
弔上視故取意名之况小兒發搐未有不眼上者寔亦<lb/>
陽搐之候也治宜去涎熱昔錢乙治麻親宅七太尉子<lb/>
八使發陽搐自寅至午扵未發前錢乙見其目直視而<lb/>
<pb n="KR3e0031_WYG_004-10a"/>
顋赤此心肝俱熱更坐石杌子就冷此熱甚也又肌體<lb/>
素肥而本寔其脉急促發搐自寅至午皆心肝用事之<lb/>
時治乃㵼其心肝而補其腎病遂得愈此亦㵼强補弱<lb/>
也隂搐者身温面㿠白手足似搐不搐但時時瘈瘲昏<lb/>
昏似睡而無精神眼露睛微微上視或胃痛而啼作鴉<lb/>
聲或不能啼哭唇口白色脉沉弱此因大病之後或吐<lb/>
㵼過甚致脾胃虚損而生風荏苒乃成此隂盛陽虚治<lb/>
當補其脾胃㵼去肝風小兒虚弱雖不因吐㵼取轉直<lb/>
<pb n="KR3e0031_WYG_004-10b"/>
發隂搐者亦有之本怯者多此候也<hi>慢脾風附</hi>小兒因傷風<lb/>
冷或病吐㵼醫以温藥補之不已復用凉藥治之又不<lb/>
已本謂傷扵風冷醫亂治之致脾虚而内不能散外不<lb/>
能解至十餘日其証昏睡露睛大便不聚而㵼此脾虚<lb/>
風入風在脾胃之間故大便不聚而㵼時瘈瘲身體四<lb/>
肢口鼻中氣皆冷小兒亦有困驚所𫝊或諸病乆變見<lb/>
此証者皆因脾胃虚怯而生風所為也故俗謂慢脾風<lb/>
矣寔乃隂搐之危候治當去脾間風風退利止以補脾<lb/>
<pb n="KR3e0031_WYG_004-11a"/>
胃昔錢乙治王氏子病吐㵼他醫以藥下之至虚變隂<lb/>
搐其候睡露睛手足瘈瘲而身冷乙見曰此慢驚也與<lb/>
藥以寔脾胃即開目身温王疑其子不大小便又令他<lb/>
醫以藥利之而復身冷尚欲令乙利小便乙曰不當利<lb/>
利之必身冷王曰己身冷矣乙曰不能食而胃中虚若<lb/>
利大小便使脾腎俱虚當閉目身冷即死今此兒幸胎<lb/>
氣寔而難衰乙復補脾胃則微能飲食所以然者謂利<lb/>
大小便脾胃虚寒當補脾而不可别攻也後不語他醫<lb/>
<pb n="KR3e0031_WYG_004-11b"/>
作失音治乙曰既失音何開目而能飲食又牙不噤而<lb/>
口不𦂳他醫不能曉乙曰此因用清藥利小便致脾腎<lb/>
俱虚今脾已寔腎尚虚故也遂以藥補腎及依法為治<lb/>
半月能言一月而痊<lb/>
發搐真假<lb/>
真者兒在母胎中時血氣未全精神未偹則動静喘息<lb/>
莫不隨母母調適乖冝喜怒失常或聞大聲或有擊觸<lb/>
母驚動扵外兒胎感扵内至生下百日以來因有所犯<lb/>
<pb n="KR3e0031_WYG_004-12a"/>
引動其疾則身熱吐哯心神不寜睡卧昏騰躁啼無時<lb/>
面青腰直手足搐搦口撮顋縮目瞪氣冷或眼閉膠生<lb/>
或㵼青黄水是胎癎也是内蔵感病發為真搐然亦發<lb/>
稀而難治不過三兩次必死矣假者兒生出母腹百日<lb/>
以來肌膚嫩怯血氣軟弱被外風傷之入客扵内每遇<lb/>
則兒不能任故發搐搦口中氣熱呵欠嚏噴此風癎之<lb/>
候重者亦不呵欠嚏噴與胎癎相似然發頻者輕輕則<lb/>
易歇故也治當發散昔錢乙治李司户孫生百日來發<lb/>
<pb n="KR3e0031_WYG_004-12b"/>
搐日三五次請衆醫治或作熱天弔或作胎驚或作驚<lb/>
癎治皆無應後請乙治乙曰嬰兒初生肌骨嫩怯被風<lb/>
傷之兒不能任故發搐也然頻發者輕以客風在内每<lb/>
遇不任即搐輕則易歇故發頻也搐稀者是内蔵發病<lb/>
不可救也乙用微劑以散風邪兼塗顋浴法治之乃愈<lb/>
仍不可多服盖兒至小易為虚寔多即生熱止一服而<lb/>
已兼用封無不效已上錢乙所用方並本集載之<lb/>
驚癎雜論<lb/>
<pb n="KR3e0031_WYG_004-13a"/>
凡小兒急驚雖搐甚不用忙擾亦不足畏慢驚雖微搐<lb/>
切當救乃危候也方搐之時但與扶持慎勿擒捉盖風<lb/>
氣方盛恐流入筋脉致手足曲戾不隨或成拘攣<lb/>
凡小兒急驚閻孝忠云當其搐勢减時與鎮心治熱藥<lb/>
一二服如射香圓抱龍圓辰砂圓紫雪之類候驚勢已<lb/>
定用藥下其痰熱如射香圓軟金丹桃枝圓之類如此<lb/>
則心神安寜即愈<lb/>
凡小兒慢驚若因吐㵼已成虚損者閻孝忠云當與速<lb/>
<pb n="KR3e0031_WYG_004-13b"/>
生胃氣以理中并研金液丹末煎生姜米粥調灌之多<lb/>
服乃效候胃氣生手足漸煖四支猶然瘈瘲即減金液<lb/>
丹一二分増青州白圓子一二分同研如上服漸漸以<lb/>
意減金液丹加白圓子兼用異攻散羌活膏鈎藤飲之<lb/>
類調理頻頻與粥雖至危者往往死中得生<lb/>
凡小兒急慢驚隂陽異証切宜辨而治之急驚合用凉<lb/>
藥慢驚合用温藥世人多用一藥不能分别誤小兒多<lb/>
矣殊不知藥性自有温凉豈可泛用初虞世謂治隂陽<lb/>
<pb n="KR3e0031_WYG_004-14a"/>
癎寒温藥性當扵方中用時増損則無失矣又閻孝忠<lb/>
言慢驚藥中宜去龍腦縱須合用必以温藥為佐或少<lb/>
少用之惟凉故也<lb/>
凡小兒扵天隂雷發聲之時必掩塞其耳或作雜聲以<lb/>
亂之恐猛聞大聲而發搐<lb/>
凡小兒發搐時醒而身軟者為癎若發搐不時醒身硬<lb/>
者為痓<hi>又名曰痙</hi>乃中風之候<hi>論在中風門</hi>
凡小兒驚癎洩㵼等諸病煩渴者皆津液内耗也不問<lb/>
<pb n="KR3e0031_WYG_004-14b"/>
隂陽煎錢氏白术散使任意取足飲彌多彌好<lb/>
凡小兒驚癎藥中能不用水銀輕粉者尤佳如不得已<lb/>
而用之僅去其疾即止盖小兒腸胃易損亦傷口齒今<lb/>
所集之方多不用銀粉如須用之者當依此酌量减損<lb/>
凡小兒欲生瘡疹有發搐者當從瘡疹為治餘諸病有<lb/>
與驚癎相兼可以一方為治者依法用之若不可以一<lb/>
方為治者則各用所主藥相兼治之<lb/>
凡小兒驚蜣蜋為治第一世醫多不學未見有用者若<lb/>
<pb n="KR3e0031_WYG_004-15a"/>
用之須擇不傷水者傷水即不堪用去其頭翅足炙令<lb/>
焦乃入藥<lb/>
凡小兒吐㵼後精神困頓多睡不吃乳食四肢逆冷欲<lb/>
變成癎者以神麹為末入腦射各少許温水調服若已<lb/>
成癎哭如鴉聲面色青黄手足瘈瘲咽中不利更入珠<lb/>
砂同末服之若變癎滑利者以麹末蜜圓如雞頭大温<lb/>
水化下<lb/>
又一方麹末一兩琥珀甘草各二錢硃砂雄黄各一分<lb/>
<pb n="KR3e0031_WYG_004-15b"/>
同末蜜圓如雞頭大名太一丹治小兒百病<lb/>
　<lb/>
　<lb/>
　<lb/>
　<lb/>
　<lb/>
　<lb/>
　小兒衛生總微論方卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>劉賔客嘉話録</head> <lb/>
    <p>
<pb n="KR3l0007_WYG_000-1a"/>
欽定四庫全書　　　　　子部十二<lb/>
　提要<lb/>
　　劉賓客嘉話録　　　　小説家𩔖一<hi>雜事之屬</hi>
　　　　<hi>臣</hi>等謹案劉賓客嘉話録一卷唐韋絢撰絢<lb/>
　　　　字文眀京兆人唐書藝文志載韋絢劉公嘉<lb/>
　　　　話録一卷注曰絢執誼子也咸通義武軍節<lb/>
　　　　度使劉公禹錫也宋史藝文志則載絢劉公<lb/>
　　　　嘉話一卷又賓客嘉話一卷劉公嘉話當即<lb/>
<pb n="KR3l0007_WYG_000-1b"/>
　　　　此書賓客嘉話則諸家著録皆無之當由諸<lb/>
　　　　書所引或稱劉公嘉話或稱劉賓客嘉話故<lb/>
　　　　分為二書又誤脱劉字耳此本載曹溶學海<lb/>
　　　　𩔖編中前有大中十年絢自序稱為江陵少<lb/>
　　　　尹時追述長慶元年在白帝城所聞扵劉禹<lb/>
　　　　錫者末有乾道癸巳卞圗跋稱新唐書多採<lb/>
　　　　用之而人罕見全録家有舊本因鋟板扵昌<lb/>
　　　　化則此本當從宋刻録出然趙明誠金石録<lb/>
<pb n="KR3l0007_WYG_000-2a"/>
　　　　引此書中所載武氏碑失其龜首及滅去武<lb/>
　　　　字事力辨其妄而此本無此條考太平廣記<lb/>
　　　　一百四十三卷引此事云出戎幕閒談或眀<lb/>
　　　　誠以其書亦韋絢所作偶然誤記<hi>案續説郛□戎幕閒</hi>
　　　　<hi>談亦有此條知為明誠誤記非太平廣記之誤</hi>至所載昭明太子脛<lb/>
　　　　骨一條人腊一條盧元公病疽一條<hi>案此本刪去盧</hi>
　　　　<hi>字直作元公</hi>蜀王琴一條李勉百衲琴一條碧落<lb/>
　　　　碑一條狸骨方一條張憬蔵書台字一條張<lb/>
<pb n="KR3l0007_WYG_000-2b"/>
　　　　嘉祐改忻州一條王廙書畫一條戲場刺蝟<lb/>
　　　　一條汲冢書一條牡丹花一條王僧䖍書一<lb/>
　　　　條陸暢蜀道易一條魏受禪碑一條張懐瓘<lb/>
　　　　書斷一條灊山九井一條虎頭致雨一條五<lb/>
　　　　星浮圗一條寶章集一條紫芝殿一條王次<lb/>
　　　　仲化鳥一條李約𦵏商胡一條楊汝士説項<lb/>
　　　　斯一條蔡邕石經一條借船帖一條飛白書<lb/>
　　　　一條章仇兼瓊鎮蜀日女童為夜叉所掠一<lb/>
<pb n="KR3l0007_WYG_000-3a"/>
　　　　條寒具一條昌黎生改金根車一條辨遷鶯<lb/>
　　　　字一條謝太傳碑一條千字文一條鄭䖍三<lb/>
　　　　絶一條鄭承嘏遇鬼一條堯女冢一條白居<lb/>
　　　　易補銀佛像一條謝真人上升一條皆全與<lb/>
　　　　李綽尚書故實相同間改竄一二句其文必<lb/>
　　　　拙陋不通盖學海𩔖編所收諸書大抵竄改<lb/>
　　　　舊本以示新異遂致真偽糅襍炫惑視聽幸<lb/>
　　　　所攙入者尚有蹤跡可尋今悉刋除以存其<lb/>
<pb n="KR3l0007_WYG_000-3b"/>
　　　　舊中昌黎生改金根車一條王楙野客叢書<lb/>
　　　　引之辨遷鶯一條黄朝英緗素襍記引之亦<lb/>
　　　　均作劉禹錫嘉話或一事而兩書互見疑以<lb/>
　　　　𫝊疑姑並存之雖殘缺之餘非復舊帙然大<lb/>
　　　　槩亦十得八九矣<lb/>
　　因話録　　　　　　　小説家𩔖一<hi>雜事之屬</hi>
　　　　<hi>臣</hi>等謹案因話録六卷唐趙璘撰璘字澤章<lb/>
　　　　據唐書宰相世系表乃出自南陽趙氏後徙<lb/>
<pb n="KR3l0007_WYG_000-4a"/>
　　　　平原璘即徳宗時宰相宗儒之從孫而昭應<lb/>
　　　　尉伉之子也開成三年進士及第大中七年<lb/>
　　　　為左補闕後為衢州刺史並見本書及唐書<lb/>
　　　　藝文志明商濬刻此書入稗海題為員外郎<lb/>
　　　　未詳何所據也其書凡分五部一卷宫部為<lb/>
　　　　君記帝王二卷三卷商部為臣記公卿百僚<lb/>
　　　　四卷角部為人凡不仕者咸𨽻之五卷徵部<lb/>
　　　　為事多記典故而附以諧戲六卷羽部為物<lb/>
<pb n="KR3l0007_WYG_000-4b"/>
　　　　而一時見聞雜事無所附麗者亦並載焉璘<lb/>
　　　　家世顯貴又為西眷栁氏之外孫能多識朝<lb/>
　　　　廷典故雖體近小説而往往足與史𫝊相叅<lb/>
　　　　其間如記劉禹錫徙播州刺史一條稱宗元<lb/>
　　　　請以栁易播上不許宰相裴度為言之始改<lb/>
　　　　刺連州司馬光通鑑考異以為宗元墓誌乃<lb/>
　　　　將拜疏而未上非已上而不許又禹錫除播<lb/>
　　　　州時裴度未嘗入相所記皆失事實又記大<lb/>
<pb n="KR3l0007_WYG_000-5a"/>
　　　　中七年詔来年正月一日御含元殿以太陽<lb/>
　　　　當虧罷之今考通鑑是年文宗實以風疾不<lb/>
　　　　視朝日食在二月朔不應預罷朝賀所載亦<lb/>
　　　　不免於縁飾然其他𩔖皆可資考證為通鑑<lb/>
　　　　所取者亦多終出唐人諸小説之上故進而<lb/>
　　　　列之小説家𩔖焉乾隆四十四年五月恭校<lb/>
　　　　上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3l0007_WYG_000-5b"/>
　　　　　　　　總　校　官　<hi>臣</hi>　陸　費　墀<lb/>
<pb n="KR3l0007_WYG_000-6a"/>
原序<lb/>
絢少陸機入洛之三嵗多重耳在外之二年自襄陽負<lb/>
笈至江陵拏葉舟升巫峡抵白帝城投謁故贈兵部尚<lb/>
書賓客中山劉公二十八丈求在左右學問是嵗長慶<lb/>
元年春蒙丈人許措笈侍立解衣推食晨昏與諸子起<lb/>
居或因宴命坐與語論大抵根於教誘而解釋經史之<lb/>
暇偶及國朝文人劇談卿相新語異常夢話若諧謔卜<lb/>
祝童謠之𩔖即席聴之退而黙記或染翰竹簡或簪筆<lb/>
<pb n="KR3l0007_WYG_000-6b"/>
書紳其不暇記因而遺忘者不知其數在掌中梵夹者<lb/>
百存一焉今悉依當時日夕所話而録之不復編次號<lb/>
曰劉公嘉話録傳之好事以為談柄也時大中十年二<lb/>
月朝散大夫江陵少尹上柱國京兆韋絢序<lb/>
<pb n="KR3l0007_WYG_000-7a"/>
欽定四庫全書<lb/>
　劉賔客嘉話録<lb/>
　　　　　　　　　　　　　唐　韋絢　述<lb/>
張巡之守睢陽𤣥宗已幸蜀賊勢方熾城孤勢蹙人食<lb/>
　竭以絺布切煮而食之時以茶汁和之而意氣自如<lb/>
　其謝加金吾表曰想峨眉之碧峰豫逰西蜀追緑耳<lb/>
　於𤣥圃保夀南山逆賊禄山迷逆天地戮辱黎獻干<lb/>
　犯闕庭臣被圍七旬親經百戰主辱臣死當臣致命<lb/>
<pb n="KR3l0007_WYG_000-7b"/>
　之時惡稔罪盈是賊滅亡之日其忠勇如此又激勵<lb/>
　將士賦詩曰接戰春來苦孤城日漸危合圍如月暈<lb/>
　分守若魚麗屢厭黄塵起時將白羽麾裹瘡猶出陣<lb/>
　飲血更登陴忠信應難敵堅貞諒不移無人報天地<lb/>
　心計欲何施又夜聞笛詩曰岧嶤試一臨虜騎俯城<lb/>
　隂不辨風塵色安知天地心營開星月近戰苦陣雲<lb/>
　深旦夕更樓上遥聞横笛吟<lb/>
為詩用僻字須有來處宋考功詩云馬上逢寒食春來<lb/>
<pb n="KR3l0007_WYG_000-8a"/>
　不見餳嘗疑此字因讀毛詩鄭箋說簫處注云即今<lb/>
　賣餳人家物六經唯此注中有餳字縁明日是重陽<lb/>
　欲押一餻字尋思六經竟未見有餻字不敢為之常<lb/>
　訝杜員外巨顙拆老拳疑老拳無據及覽石勒𫝊卿<lb/>
　既遭孤老拳孤亦飽卿毒手豈虛言哉後輩業詩即<lb/>
　須有據不可率爾道也<lb/>
刑部侍郎從伯伯芻嘗言某所居安邑里巷口有鬻餅<lb/>
　者早過戸未嘗不聞謳歌而當壚興甚早一旦召之<lb/>
<pb n="KR3l0007_WYG_000-8b"/>
　與語貧窘可憐因與萬錢令多其本日取餅以償之<lb/>
　欣然持鏹而去後過其戸則寂然不聞謳歌之聲謂<lb/>
　其逝矣及呼乃至謂曰爾何輟歌之遽乎曰本流既<lb/>
　大心計轉麤不暇唱渭城矣從伯曰吾思官徒亦然<lb/>
　因成大噱<lb/>
永徽中盧齊卿暴死及蘇說見其舅李某為冥司判官<lb/>
　有吏押案曰宇文融合為宰相舅曰宇文融豈堪作<lb/>
　宰相吏曰天符已下數日多少即由判官舅乃判一<lb/>
<pb n="KR3l0007_WYG_000-9a"/>
　百日既拜果百日而罷公因曰官不前定何名真宰<lb/>
崔丞相造布衣時江左士人號曰白衣䕫時有四人是<lb/>
　盧東美其二遺忘崔左遷在洪州州帥曹王將辟為<lb/>
　副時徳宗在梁奏的合過况曹王有功且親也時有<lb/>
　趙山人言事多中崔問之曰地主奏某為副使且的<lb/>
　過否對曰不過崔詰曰以時事合必得過也山人曰<lb/>
　却得一刺史不乆勅到更逺於此崔不信再問曰必<lb/>
　定何州名某亦知之不可先言且曰今月某日勅到<lb/>
<pb n="KR3l0007_WYG_000-9b"/>
　必先弔而後賀崔心懼乆之盖言某日即崔之忌日<lb/>
　也謂趙山人曰言中奉百千不中輕撻五下可乎山<lb/>
　人笑曰不合得員外百千只合得起一間竹屋又問<lb/>
　之且我有宰相分無曰有崔曰逺近曰只隔一兩改<lb/>
　官不至三年矣及某日私忌洪州諸僚皆知其說是<lb/>
　日悉之江亭將慰崔忌衆皆北望人信至酉時見一<lb/>
　人從北岸袒而招舟急使人問之乃曰州之脚力將<lb/>
　及岸問曰有何除改崔員外奏副使員外過否曰不<lb/>
<pb n="KR3l0007_WYG_000-10a"/>
　過却得䖍州刺史勅牒在此諸公驚笑果先慰而後<lb/>
　賀焉明日說於曹王曹王與趙山人鏹百千不受崔<lb/>
　為起竹屋一間欣然徙居之又謂崔曰到䖍州後須<lb/>
　大經一段驚懼即必得入京也既而崔舅源休與朱<lb/>
　泚為宰相崔聞堂帖追入甚憂惕時故人竇參作相<lb/>
　拜兵部郎中俄遷給事中平章事<lb/>
又曰薛邕侍郎有宰相望時有張山人善相崔造相公<lb/>
　方為兵部郎中與前進士姜公輔同在薛侍郎坐中<lb/>
<pb n="KR3l0007_WYG_000-10b"/>
　薛問張山人曰坐中有宰相否心在己身多矣張曰<lb/>
　有薛曰幾人曰有兩人曰何人曰崔姜二人必同時<lb/>
　宰相薛黙然不樂既而崔郎中徐問張曰何以同時<lb/>
　意謂姜公輔前進士已正郎勢不相近也曰命合如<lb/>
　此仍郎中在姜之後後姜為京兆尹功曹充翰林學<lb/>
　士時衆知涇將姚令言入城的取朱泚泚曾帥涇得<lb/>
　其衆心乃上疏令防虞之疏入十日徳宗幸奉天悔<lb/>
　不納姜言遂於行在擢姜為給事中平章事崔後姜<lb/>
<pb n="KR3l0007_WYG_000-11a"/>
　半年以夕郎拜相果同而崔在姜後離䖍州後第二<lb/>
　改官拜官亦不差而薛侍郎竟終於列曹始知前輩<lb/>
　不可忽後輩也<lb/>
李丞相泌謂徳宗曰肅宗師臣豈不呼陛下為崽郎聖<lb/>
　顔不恱泌曰陛下天寶元年生嚮外言改年之由或<lb/>
　以𢎞農得寶此乃謬也以陛下此年降誕故𤣥宗皇<lb/>
　帝以天降至寳因改年號為天寳也聖顔然後恱<lb/>
徳宗降三日𤣥宗立於髙堦上肅宗次之代宗又次之<lb/>
<pb n="KR3l0007_WYG_000-11b"/>
　保母繦抱徳宗來呈色不白晢耳向前肅宗代宗不<lb/>
　恱二帝以手自下逓𫝊呈上𤣥宗一顧之曰真我兒<lb/>
　也謂肅宗曰汝不及他謂代宗曰汝亦不及他髣髴<lb/>
　似我既而在位二十七年夀六十三肅宗登位十五<lb/>
　年是不及也從明皇帝幸蜀至中路曰崽郎亦一遍<lb/>
　到此來及德宗果亦幸梁也乃知聖人應天命享國<lb/>
　緜逺豈徒然哉<lb/>
劉希夷曰年年嵗嵗花相似嵗嵗年年人不同其舅宋<lb/>
<pb n="KR3l0007_WYG_000-12a"/>
　之問苦愛此兩句懇乞許而不與之問怒以土袋壓<lb/>
　殺之宋生不得其死天報之也<lb/>
禄山將亂於中原梁朝誌公大師有語曰兩角女子緑<lb/>
　衣裳却背衣行邀君王一止之月必消亡兩角女子<lb/>
　安字緑者禄字也一止正月也果正月敗亡聖矣乎<lb/>
　誌公之寓言也時張廵將雷萬春於城上與巡語次<lb/>
　被賊伏弩射中萬春面不動令狐潮疑是木人詢問<lb/>
　巡知萬春乃言曰向見雷將軍方知足下軍令矣<lb/>
<pb n="KR3l0007_WYG_000-12b"/>
瓊州地名朐䏰朐䏰是蚯蚓也其土多此蟲盖其為物<lb/>
　也常至夜江畔出其身半跳於空中而鳴其形朐䏰<lb/>
　<hi>原註上音屈下音忍</hi>
絢曰五夜者甲乙丙丁戊更相送之今俗言乙夜與子<lb/>
　夜何也公曰未詳<lb/>
大司徒杜公在維揚也嘗召賓幕閒語我致政之後必<lb/>
　買一小駟八九千者飽食訖而<graphic n="KR1587" url="https://raw.githubusercontent.com/kanripo/KR-Gaiji/master/images/KR1587.png" mimeType="image/png"/>之著一麤布襴衫<lb/>
　入市看盤鈴傀儡足矣又曰郭令公位極之際常慮<lb/>
<pb n="KR3l0007_WYG_000-13a"/>
　禍及此大臣之危事也司徒深㫖不在傀儡盖自汚<lb/>
　耳司徒公後致仕果行前志諫官上疏言王公不合<lb/>
　入市公曰吾計中計者即自汚耳<lb/>
刑部侍郎從伯伯芻自王府長史三年為新羅使始得<lb/>
　郎中朱紱因見宰相自言此事時宰不知是誰曰大<lb/>
　是急流<lb/>
相國李司徒勉為開封知縣尉捕賊時有不良試公之<lb/>
　寛猛乃潛納人賄俾公知之公召吿吏卒曰有納其<lb/>
<pb n="KR3l0007_WYG_000-13b"/>
　賄者我皆知之任公等自陳首不可過三日過則舁<lb/>
　櫬相見其納賄不良故逾限而欣然自賫其櫬至公<lb/>
　令取石灰棘刺置於櫬中令不良入命取釘釘之送<lb/>
　汴河訖乃請見亷使使嘆賞乆之後公為大梁節度<lb/>
　使人問公曰今有害人如此公如何待之公曰即打<lb/>
　腿<lb/>
上官昭容者侍郎儀之孤也儀有罪婦鄭氏填宫遺腹<lb/>
　生昭容其母將誕之夕夢人與秤曰持之秤量天下<lb/>
<pb n="KR3l0007_WYG_000-14a"/>
　鄭氏冀其男也及生昭容母視之曰秤量天下豈汝<lb/>
　耶嘔啞如應曰是<lb/>
李丞相絳先人為襄州督郵方赴舉求鄉薦時樊司徒<lb/>
　澤為節度使張常侍正甫為判官主鄉薦張公知丞<lb/>
　相有前途啟司徒曰舉人悉不如李某秀才請只送<lb/>
　一人請衆人之資以奉之欣然允諾<lb/>
菜之菠稜本西國中有僧將其子來如苜蓿蒲萄因張<lb/>
　騫而至也絢曰豈非頗稜國將來而語訛為菠稜耶<lb/>
<pb n="KR3l0007_WYG_000-14b"/>
杜丞相鴻漸世號知人見馬燧李抱真盧新州杞陸丞<lb/>
　相贄張丞相𢎞靖李丞相藩皆云並為宰相既而盡<lb/>
　然許郭之徒又何以加也<lb/>
范希朝將赴鎮太原辭省中郎官既拜而言曰郎中有<lb/>
　事但處分希朝希朝第一遍不應亦且恕至第三遍<lb/>
　不應即任郎中員外下手挿打得插打為造箭者押<lb/>
　羽打幹言攢箭射我也<lb/>
公曰諸葛所止令兵士獨種蔓菁者何絢曰莫不是取<lb/>
<pb n="KR3l0007_WYG_000-15a"/>
　其纔出甲者生啗一也葉舒可煮食二也所居隨以<lb/>
　滋長三也棄去不惜四也囬則易尋而採之五也冬<lb/>
　有根可斸食六也比諸蔬屬其利不亦博乎曰信然<lb/>
　一蜀之人今呼蔓菁為諸葛菜江陵亦然<lb/>
河東張嘉貞為平姚見河東碑為文書甚佳及還面奏<lb/>
　天后天后對之河東請去簾曰臣出自寒㣲今蒙召<lb/>
　對然咫尺天顔猶隔雲霧伏乞陛下去簾則天許之<lb/>
　事書史冊<lb/>
<pb n="KR3l0007_WYG_000-15b"/>
蔡之將破有水牛黑色入池浴既出身自白皎然唯頭<lb/>
　不變又有雀數百同為一窠皆絲絮為之有羣鳥同<lb/>
　巢一旦盡棄擲其鶵而去有馬生牛蹄者蔡州既平<lb/>
　憲宗命道士張某至境置醮於紫極宫宫本吳少誠<lb/>
　生祠也裴令公毁之為宫有道士院階前種麻生髙<lb/>
　如墉道士葺為藩屏其醮日霹靂麻屏兩片下有穴<lb/>
　五寸其間有狸迹尋之上屋其蹤稍大如馬亦如人<lb/>
　足直至屋上而滅其韓碑石本吳少誠徳政碑世與<lb/>
<pb n="KR3l0007_WYG_000-16a"/>
　狄梁公碑對立其吳碑亦流汗成泥狄梁公碑如故<lb/>
　不十日中使至磨韓之作而刋改制焉<lb/>
石季龍少好挟彈其父怒之其母曰健犢須走車破轅<lb/>
　良馬須逸鞅泛駕然後負重致逺盖言童稚不竒不<lb/>
　慧即非異器定矣<lb/>
人言鶴胎生所以賦云胎化仙禽也今鸕鶿亦是胎生<lb/>
　抱朴子本草說同此豈亦仙禽者乎絢曰但恐世只<lb/>
　知鶴胎生不知鸕鷀亦是胎生鶴便謂胎生也若縁<lb/>
<pb n="KR3l0007_WYG_000-16b"/>
　鸕鷀食腥魚雖胎生不得與鶴同今見養鶴者說其<lb/>
　鶴食腥穢更甚於鸕鷀若以色黑於鶴則鶴白千萬<lb/>
　年方變為元鶴又何尚焉公笑曰是以君子惡居下<lb/>
　流其鸕鷀之謂乎絢曰鶴難見也鸕鷀易見也世人<lb/>
　貴耳而賤目之故也若使鸞凰如鶴之長見即鶴亦<lb/>
　如鸕鷀矣以少為貴世以不見為聖為瑞而貴之也<lb/>
　所以進士陳操詠蜀葵詩云能共牡丹爭幾許得人<lb/>
　憎處只縁多鸕鷀之謂也<lb/>
<pb n="KR3l0007_WYG_000-17a"/>
劉僕射晏五鼔入朝時寒中路見賣烝餅之處勢氣騰<lb/>
　煇使人買之以袍袖包裙帽底啗之且謂同列曰美<lb/>
　不可言美不可言<lb/>
王承昇有妹國色徳宗納之不戀宫室徳宗曰窮相女<lb/>
　子乃出之勅其母兄不得嫁進士朝官任配軍將作<lb/>
　親情後適元士㑹因以流落真窮相女子也<lb/>
韓十八愈直是太輕薄謂李二十六程曰某與丞相崔<lb/>
　大羣同年往還直是聰明過人李曰何處是過人者<lb/>
<pb n="KR3l0007_WYG_000-17b"/>
　韓曰共愈往還二十餘年不曾共說著文章此豈不<lb/>
　是敏慧過人也<lb/>
韓十八初貶之制席十八舎人為之詞曰早登科第亦<lb/>
　有聲名席既物故人曰席無令子弟豈有病隂毒傷<lb/>
　寒而與不潔吃耶韓曰席十八喫不潔太遲人問之<lb/>
　何也曰出語不是盖忿其責辭云亦有聲名耳<lb/>
元載將敗之時妻王氏曰某四道節度使女十八年宰<lb/>
　相妻今日相公犯罪死即甘心使妾為舂婢不如死<lb/>
<pb n="KR3l0007_WYG_000-18a"/>
　也主司上聞俄亦賜死<lb/>
王縉之下獄也問頭云身為宰相夜醮何求王荅曰知<lb/>
　則不知死則合死<lb/>
元載於萬年縣佛堂子中謁主官乞一快死也主者曰<lb/>
　相公今日受些子汚泥不怪也乃脫穢襪塞其口而<lb/>
　終<lb/>
公曰盧華州予之堂舅氏也嘗於元載相宅門見一人<lb/>
　頻至其門上下瞻顧盧疑異人乃邀以歸且問元載<lb/>
<pb n="KR3l0007_WYG_000-18b"/>
　相公如何曰新相將出舊者須去吾已見新相矣一人緋<lb/>
　一人紫一人街東一人街西住皆慘服也然二人俱身小<lb/>
　不知姓名不經旬日王元二相下獄徳宗將用劉晏<lb/>
　為門下楊炎為中書外皆𫝊說必定疑季子之言不<lb/>
　中時國舅吳湊見王元事說因賀徳宗而啟之曰新<lb/>
　相欲用誰徳宗曰劉楊湊不語上曰吾舅意如何言<lb/>
　之無妨湊曰二人俱曾用也行當可見陛下何不用<lb/>
　後来俊傑上曰為誰吳乃奏常衮及某乙翌日並命<lb/>
<pb n="KR3l0007_WYG_000-19a"/>
　拜二人為相以代王元果如季子之說緋紫短長街<lb/>
　之東西無不騐也<lb/>
趙相憬之入蕃副使謂二張判官曰前幾里合有河河<lb/>
　邉栁樹下合有一官著慘服立既而悉然二張問之<lb/>
　趙曰某年三十前夢此行亦不怨他時相趙相將薨<lb/>
　時長安諸城門金吾官見一小兒衣豹犢鼻攜五色<lb/>
　繩子覔趙相不經旬日趙相薨<lb/>
公曰杜相鴻漸之父名鵬舉父子而似兄弟之名盖有<lb/>
<pb n="KR3l0007_WYG_000-19b"/>
　由也鵬舉父嘗有所之見一大碑云是宰相碑已作<lb/>
　者金填其字未作者刋名於上杜問曰有杜家兒否<lb/>
　曰有任自看之記得姓下是鳥偏旁曳脚而忘其字<lb/>
　乃名鵬舉而謂之曰汝不為相即世世名鳥旁而曳<lb/>
　脚也鵬舉生鴻漸而名字亦前定矣况其官與夀乎<lb/>
𡊮徳師給事中髙之子也九日出餻謂人曰某不敢吃<lb/>
　請諸公破除且言是其先諱良乆低頭然語多不可<lb/>
　具載<lb/>
<pb n="KR3l0007_WYG_000-20a"/>
楊國忠嘗謂諸親時知吏部銓事且欲大噱已設席呼<lb/>
　選人名引入於中庭不問資序短小者道州㕘軍鬍<lb/>
　者湖州文學簾中大笑<lb/>
盧新州為相令李揆入蕃對徳宗曰臣不憚逺使恐死<lb/>
　道路不達君命上惻然欲免之謂盧相曰李揆莫老<lb/>
　無杞曰和戎之使須諳練朝廷事非揆不可且使揆<lb/>
　去向後差使小於揆年者不敢辭逺使矣揆既至蕃<lb/>
　蕃長問唐家有第一人李揆公是否揆曰非也他那<lb/>
<pb n="KR3l0007_WYG_000-20b"/>
　箇李揆争肯到此恐其拘留以此誣之也揆門戸第<lb/>
　一文學第一官職第一致仕東都大司徒杜公罷淮<lb/>
　海入洛見之言及頭頭第一之說揆曰若道門戸門<lb/>
　戸有所自承餘裕也官職遭遇耳今形骸凋悴看即<lb/>
　下世一切為空何第一之有<lb/>
徳宗降誕日内殿三教講論以僧監虚對韋渠牟以許<lb/>
　孟容對趙需以僧覃延對道士郄惟素諸人皆談畢<lb/>
　監虚曰臣請奏事𤣥元皇帝我唐天下文宣王古今<lb/>
<pb n="KR3l0007_WYG_000-21a"/>
　之聖人釋迦如來西方之聖人皇帝陛下是南贍部<lb/>
　州之聖人<lb/>
飲酒數字著於史氏出於則天時壁州刺史鄭𢎞慶者<lb/>
　進之人或知之以三䑓送酒當未盡曉蓋因北齊髙<lb/>
　洋毁銅雀臺築三箇臺宫人拍手呼上臺因以送酒<lb/>
徳宗誕日三教講論儒者第一趙需第二許孟容第三<lb/>
　韋渠牟與僧覃延嘲謔因此承恩也渠牟薦一崔阡<lb/>
　拜諭徳為侍書於東宫東宫順宗也阡觸事面墻對<lb/>
<pb n="KR3l0007_WYG_000-21b"/>
　東宫曰臣山野鄙人不識朝典見陛下合稱臣否東<lb/>
　宫曰卿是東僚自合知也<lb/>
李二十六丈丞相善謔為夏口日有客辭焉相留更住<lb/>
　三兩日客曰業已行矣舟船已在漢口曰此漢口不<lb/>
　足信其客掩口而退又因堂弟居守誤收骰子糾者<lb/>
　罰之丞相曰何罰之有司徒曰汝向閑時把他堂印<lb/>
　將去又何辭焉飲酒家謂重四為堂印盖譏居守大<lb/>
　和元年冬朝廷有事之際而登庸<lb/>
<pb n="KR3l0007_WYG_000-22a"/>
予與竇丈及王承昇同在朗州日共歡宴後三人相代<lb/>
　為䕫州亦異矣<lb/>
昌黎生名父之子雖教有義方而性頗暗劣嘗為集賢<lb/>
　校理史𫝊中有說金根車處皆臆斷之曰豈其誤歟<lb/>
　必金銀車也悉改根字為銀字至除拾遺果為諫院<lb/>
　不受俄有以故人之子愍之者因辟為鹿門從事<lb/>
舊官人所服惟黄紫二色貞觀中始令三品以上服紫<lb/>
　四品五品以朱六品七品以緑八品九品以青<lb/>
<pb n="KR3l0007_WYG_000-22b"/>
謝朓詩云芳洲多杜若貞觀中醫局求杜若度支郎乃<lb/>
　下邡州令貢之判司云邡州不出杜若應由謝朓詩<lb/>
　誤太宗聞之大笑改雍州司户<lb/>
鄭公嘗出行以正月七日謁見太宗太宗勞之曰卿今<lb/>
　日至可謂人日矣<lb/>
虞公之為秘書於省後堂集羣書中事可為文用事號<lb/>
　為北堂書鈔今北堂猶存而書鈔盛𫝊於世<lb/>
貞觀中西域獻胡僧呪術能生死人太宗令飛騎中揀<lb/>
<pb n="KR3l0007_WYG_000-23a"/>
　壮勇者試之如言而死如言而蘓帝以吿宗正卿傅<lb/>
　奕奕曰此邪法也臣聞邪不干正若使呪臣必不能<lb/>
　行帝令呪奕奕對之初無所覺須臾胡僧忽然自倒<lb/>
　若為物所擊者便不復蘓<lb/>
閻立本善畫至荆州見張僧繇舊迹曰定虚得名耳明<lb/>
　日又往曰猶近代佳手明日又往曰名下定無虚士<lb/>
　坐卧觀之留宿其下十日不能去張僧繇遂作醉僧<lb/>
　圖道士每以嘲之於是諸僧聚錢千萬資閻立本作<lb/>
<pb n="KR3l0007_WYG_000-23b"/>
　醉道士圖今並𫝊於世<lb/>
率更令歐陽詢行見古碑晉索靖所書駐馬觀之良乆<lb/>
　而去數百歩復還下馬佇立疲倦則布毯坐觀因宿<lb/>
　其下三日而去<lb/>
貞觀中彈琵琶裵洛兒始廢撥用手今俗為搯琵琶是<lb/>
　也<lb/>
許敬宗性輕傲見人多忘或謂之不聰敬宗曰卿自難<lb/>
　記若遇何劉沈謝暗中摸索著亦可識之<lb/>
<pb n="KR3l0007_WYG_000-24a"/>
髙陽許敬宗奏流其子昂於南及敬宗死博士𡊮思古<lb/>
　議諡為繆昂子彦伯於衆中將擊之𡊮曰今為賢家<lb/>
　君報仇讐何為反怒彦伯慙而止<lb/>
褚遂良問虞監曰某書何如永師曰聞彼一字直五百<lb/>
　金豈得若此曰何如歐陽詢曰詢不擇紙筆皆能如志<lb/>
　褚恚曰既然某何更留意於此虞曰若使手和筆調<lb/>
　遇合作者亦深可尚褚喜而退<lb/>
盧承慶尚書總章初考内外官有督運遭風失米盧考<lb/>
<pb n="KR3l0007_WYG_000-24b"/>
　之曰監運損糧考中下其人容色自若無言而退盧<lb/>
　重其雅量改注曰非所及考中中既無喜容亦無愧<lb/>
　詞又改曰寵辱不驚考中上劉仁軌為左僕射戴至<lb/>
　徳為右僕射人皆多劉而鄙戴有老婦陳牒至徳方<lb/>
　欲下筆老婦問其左右此是劉僕射曰戴僕射因急<lb/>
　就前曰此是不解事僕射却將牒來至徳笑令授之<lb/>
　戴僕射在職無異跡當朝似不能言及薨髙宗歎曰<lb/>
　自吾喪至徳無復聞讜言在時有不是者未嘗放我<lb/>
<pb n="KR3l0007_WYG_000-25a"/>
　過因索其前後所陳章奏盈箧閱而流涕朝廷始重<lb/>
　之<lb/>
髙宗承貞觀之後天下無事上官侍郎獨持國政常凌<lb/>
　晨入朝廵洛水堤歩月徐按轡詠云脉脉廣川流驅<lb/>
　馬入長洲鵲飛山月曙蟬噪野風秋音韻清亮羣公<lb/>
　望若神仙焉<lb/>
賈嘉𨼆年七嵗以神童召見時長孫太尉無忌徐司空<lb/>
　勣於朝堂立語徐戲之曰吾所倚何樹嘉𨼆云松樹<lb/>
<pb n="KR3l0007_WYG_000-25b"/>
　徐曰此槐也何言松嘉𨼆云以公配木何得非松長<lb/>
　孫復問吾所倚何𣗳曰槐樹公曰汝不能復矯對耶<lb/>
　嘉𨼆曰何煩矯對但取其鬼木耳徐嘆曰此小兒作<lb/>
　獠面何得如此聰明嘉𨼆云畨頭尚為宰相獠面何<lb/>
　廢聰明徐状畨也<lb/>
左史東方虬每云二百年後乞你與西門豹作對<lb/>
昆明池者漢孝武所制蒲魚之利京師賴之中宗安樂<lb/>
　公主請之帝曰前代已來不以與人此則不可主不<lb/>
<pb n="KR3l0007_WYG_000-26a"/>
　悦因役人别鑿一池號曰定昆池既成中宗往觀令<lb/>
　公卿賦詩李黄門日知詩曰但願暫思居者逸無使<lb/>
　時𫝊作者勞及睿宗即位謂之曰定昆池詩當時朕<lb/>
　亦不敢言非卿忠正何能若此尋遷侍中<lb/>
徐彦伯常侍睿宗朝以相府之舊拜羽林將軍徐既文<lb/>
　士不恱武職及遷謂賀者曰不喜有遷且喜出軍<lb/>
代有山東士大夫𩔖例三卷其非士𩔖及假冒者不見<lb/>
　録署云相州僧曇剛撰時栁常侍冲亦明於族姓中<lb/>
<pb n="KR3l0007_WYG_000-26b"/>
　宗朝為相州刺史詢問舊老云自隋以來不聞有僧<lb/>
　名曇剛盖疾於時故𨼆其名氏云<lb/>
宋謝靈運鬚美臨刑因施為南海祇洹寺維摩詰像鬚<lb/>
　寺人寳惜初不虧損中宗朝安樂公主五日鬭草欲<lb/>
　廣其物色令馳騎取之又恐為他所得因剪棄其餘<lb/>
　今遂無<lb/>
洛陽畫匠解奉先為嗣江王家畫像未畢而逃及見擒<lb/>
　乃妄云工直未相當因於像前誓曰若負心者願死<lb/>
<pb n="KR3l0007_WYG_000-27a"/>
　為汝家牛嵗餘王家産一騂犢有白文於背曰是解<lb/>
　奉先觀者日夕如市時開元二十年也<lb/>
雲陽縣界多漢離宫故地有似槐而葉細土人謂之玉<lb/>
　樹揚子雲甘泉賦云玉樹青葱後左思以雄為假稱<lb/>
　珍怪盖不詳也<lb/>
江寧縣寺有晉長明燈嵗乆火色變青而不熱隋文帝<lb/>
　平陳已訝其古至今猶在<lb/>
王右軍吿誓文今之所𫝊即其藁本不具年月日朔其<lb/>
<pb n="KR3l0007_WYG_000-27b"/>
　真本云維永和十年三月癸卯朔九日辛亥而書亦<lb/>
　是真小文開元初年閏月江寧縣瓦官寺修講堂匠<lb/>
　人於鴟尾内竹筒中得之與一沙門至八年縣丞李<lb/>
　延業求得之上岐王岐王以獻帝便留不出或云後<lb/>
　借得岐王一年王家失火圖書悉為煨燼此書亦見<lb/>
　焚<lb/>
洛陽有僧房中磬子日夜輒自鳴僧以為怪懼而成疾<lb/>
　求術士百方禁之終不能已曹紹䕫素與僧善乃笑<lb/>
<pb n="KR3l0007_WYG_000-28a"/>
　曰明日設盛饌余當為除之僧雖不信紹䕫言兾或<lb/>
　有効乃力置饌以待紹䕫食訖出懐中錯鑢磬數處<lb/>
　而去其聲遂絶僧問其所以紹䕫曰此磬與鍾律合<lb/>
　故擊彼應此僧大喜其疾便愈<lb/>
隋末有河間人皻鼻<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>酒自號郎中每醉必敺擊其妻<lb/>
　妻羙而善歌每為悲怨之聲輒揺頓其身好事者乃<lb/>
　為假面以冩其状呼為踏搖娘今謂之談娘<lb/>
故事每三月三日九月九日賜王公以下射中鹿鳴賜<lb/>
<pb n="KR3l0007_WYG_000-28b"/>
　馬第一賜綾其餘布帛有差至開元八年秋舎人許<lb/>
　景先以為徒耗國用而無益於事罷之<lb/>
皇甫文偹武后時酷吏也與徐大禮論獄誣徐黨逆人<lb/>
　奏成其罪武后特出之無何文備為人所告有功許<lb/>
　之在寛或曰彼曩時將陷公於死今公反欲出之何<lb/>
　也徐曰汝所言者私怨我所守者公法安可以公容<lb/>
　私耶<lb/>
武后以吏部選人多不實乃令試日自糊其名暗考以<lb/>
<pb n="KR3l0007_WYG_000-29a"/>
　定等判之糊名自此始也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0007_WYG_000-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劉賔客嘉話録<lb/>
<pb n="KR3l0007_WYG_000-30a"/>
劉賔客嘉話録跋<lb/>
古韋絢所録劉賔客嘉話新唐書採用多矣而人罕見<lb/>
全録圜家有先人手校舊本因鋟板于昌化州學以補<lb/>
博洽君子之萬一云乾道癸巳十一月旦海陵卞圜謹<lb/>
書<lb/>
</p>
<p>
</p>
  </div>
</body>
</text>
</TEI>
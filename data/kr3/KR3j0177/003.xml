<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>硯山齋雜記卷三</head> <lb/>
    <p>
<pb n="KR3j0177_WYG_003-1a"/>
欽定四庫全書<lb/>
　硯山齋雜記卷三<lb/>
　　　　　　　　　　　　　北平孫承澤編<lb/>
　　硯説前篇<lb/>
蘇易簡研譜曰栁公權論研以青州石為第一絳州者<lb/>
次之殊不言端溪自漢晉及唐皆稱研瓦所用者未央<lb/>
宫瓦銅雀臺瓦長沙王吳芮廟瓦即稱佳品但瓦以陶<lb/>
成終屬泥質泥隨磨而下故研面漸凹而墨亦減色自<lb/>
<pb n="KR3j0177_WYG_003-1b"/>
石研出而瓦研遂稀必然之勢也當唐之季端溪之靈<lb/>
尚閟而未洩故青州絳州躐處其上如水晶未生玻璃<lb/>
遂居第一耳<lb/>
山堂肆考曰端溪水中石其色青山半石其色紫頂石<lb/>
尤為光潤如猪肝色者佳其貯水處有白赤黄色㸃者<lb/>
謂之鴝鵒眼脈理黄者謂之金線紋其山號曰斧柯昔<lb/>
人採石為研必以中牢祭之不爾則雷電失石所在端<lb/>
溪以水坑為貴而水坑之中有所謂老坑者尤貴焉果<lb/>
<pb n="KR3j0177_WYG_003-2a"/>
係老坑石色在所不論如相馬者之不以驪黄也青紫<lb/>
猪肝色余皆得見之求所謂磨而能發留而不耗者則<lb/>
空谷足音也眼之有無本不闗研之聲價但有眼者方<lb/>
為端石則一定不移之理也至於有眼而又必辨其美<lb/>
惡髙下則精而益精之論矣<lb/>
東坡筆録曰端石所出巖石為甲石屋次之西坑又次<lb/>
之然巖石又分上下有活眼淚眼死眼之别圓暈相重<lb/>
黄黒相間黳睛在内晶瑩可愛謂之活眼四旁浸漬不<lb/>
<pb n="KR3j0177_WYG_003-2b"/>
甚瑩明謂之淚眼形體畧具内外皆白殊無光彩謂之<lb/>
死眼活勝死死勝無如坡翁論則無眼為下品矣以余<lb/>
所見有蕉葉青花瑩然明浄如一段玉璞者玩之令人<lb/>
不忍釋手豈以眼之有無為髙下哉<lb/>
唐彦猷曰端石有上下巖西坑後磨惟上巖有眼眼之<lb/>
美者青黄黒三色相重多者自外至心凡九重其大者<lb/>
尤為希有或布研中為下比星房之形其生於墨池之<lb/>
外者謂之髙眼生於墨池之内者謂之低眼世多重下<lb/>
<pb n="KR3j0177_WYG_003-3a"/>
巖真下巖無眼亦貴者也<lb/>
邵氏聞見後録曰端石如徳人毎過於厚而或亷於才<lb/>
不能砥滯歙石如俊人遇輒傾倒失之輕而遇事風生<lb/>
無不一一厭足人意按端石之生水坑者肌理融膩而<lb/>
研磨之際若吸若粘雖數十年不改歙石至堅其新製<lb/>
也誠有如邵氏所云而鋒鋩既盡則與墨相拒非再為<lb/>
磨礲不可邵氏之言葢徒知兩者之新而不知其舊也<lb/>
稗海曰小湖石在端州之西四十里石色紫而稍燥間<lb/>
<pb n="KR3j0177_WYG_003-3b"/>
有有眼者類雀兒眼但無瞳子耳後瀝石在端州之北<lb/>
十里其色赤紫質亦極細但不甚潤耳性又極軟間有<lb/>
有眼者但一兩暈不能多也蚌坑在下巖穴之下一小<lb/>
溪今已嵗久中多崩塞其石久為風日雨雪所侵性甚<lb/>
堅頑極不發墨其石色正紫而瑩浄間亦有眼色殊駁<lb/>
雜無層暈也大抵諸石在穴中正如石榴子隔楪磈礧<lb/>
各有石井籠絡之其中皆有硯材大小不等既施斧鑿<lb/>
十分之中可得三四許耳又有一種圓如𤓰瓠暈眼甚<lb/>
<pb n="KR3j0177_WYG_003-4a"/>
佳者極鮮得之大抵下巖之價二十倍於上巖下穴之價<lb/>
十倍於半邊山及諸穴半邊山之價十倍於小湘小湘<lb/>
之價十倍於蚌坑蚌坑之價十倍於後瀝後瀝絶品亦<lb/>
不過數十倍也<lb/>
此論甚詳且備水坑真君子也諸石非君子而冒為君<lb/>
子者也精而察之百不失一矣<lb/>
又曰端州𨽻肇慶府石出斧柯山距州四十里所謂靈<lb/>
羊峽對山也元有四種一曰巖石二曰小湘石三曰後<lb/>
<pb n="KR3j0177_WYG_003-4b"/>
瀝石四曰蚌坑石而巖石者最精以舟入一小溪即蚌<lb/>
坑也水陸行八百餘步至下巖自下巖行十許步至上<lb/>
巖自下巖轉而南凡百餘步至龍巖合計上巖凡三穴<lb/>
下巖止一穴半邊山巖凡十餘穴然必以下巖為勝焉<lb/>
龍巖乃唐初取研處其石色正紫而不及下巖後得下<lb/>
巖遂置龍巖不復取今下巖石已取盡遂取諸半邊巖<lb/>
近亦塞矣可取者惟上巖耳至下巖止一穴泉水浸溢<lb/>
嵗久石屑崩塞雖千夫終嵗掘濬亦不可得也北壁嵗<lb/>
<pb n="KR3j0177_WYG_003-5a"/>
亦在水底石色乾則灰青紫石色濕則深紫其眼正圓<lb/>
有瞳子暈數十重緑碧與黒白相間如畫其青緑處頗<lb/>
如翡翠色也南壁石者水半石也上巖三穴則土地之<lb/>
巖其中穴即梅珠巖其下穴今俗呼為中巖者是也上<lb/>
穴中穴今已崩塞下穴中亦有開路採石之處下無積<lb/>
水上有泉滴如飛雨其石色乾濕與下巖相同但稍多<lb/>
紫色耳北壁者與下巖南壁相類但下巖與南壁石色<lb/>
㣲帶黄眼有瞳子暈七八重青黄黑白緑相間不及北<lb/>
<pb n="KR3j0177_WYG_003-5b"/>
壁眼之無暈也上穴中穴石色益黄其眼亦帶黄色半<lb/>
邊山諸巖曰大秋風曰小秋風曰獸頭曰獅子曰桃紅<lb/>
曰荷頭曰新坑曰黄坑其石亦類下巖但眼暈只三四<lb/>
重色亦青碧可愛惟重層叠暈稍駁雜耳凡巖石俱有<lb/>
兩壁各石三層上為覆石其質燥甚下為底石其色頗<lb/>
雜雖潤而不發墨三層石之後其上第一層謂之頂石<lb/>
其二層謂之腰石或有眼或無眼第三層謂之脚石無<lb/>
眼大抵有眼之石在本巖中尤為細潤者也下巖之石<lb/>
<pb n="KR3j0177_WYG_003-6a"/>
謂之鴝鵒眼上巖下穴謂之鸚哥眼上巖中穴謂之鷄<lb/>
翁眼猫兒眼半邉山謂之雀兒眼鷯哥眼土人以此别<lb/>
之此説敘述如指掌斧柯山如在目前矣<lb/>
又曰廣東肇慶府髙要縣羚羊峽對山出研三種巖石<lb/>
為上西坑次之後磨又次之其色深紫瑩潤其聲扣之<lb/>
清逺有青緑黄重暈圓㸃者謂之鴝鵒眼此巖石也其<lb/>
色赤呵之乃潤亦有鴝鵒眼但色紫紋漫而大者此西<lb/>
坑石也其色青紫向明側視有碎星光㸃如沙中雲母<lb/>
<pb n="KR3j0177_WYG_003-6b"/>
乾而少潤者此後磨石也又有子石在大石中匠者識<lb/>
山之脈理鑿一窟自然有圓石青紫色者琢以為研可<lb/>
值千金也石分三種分别詳明而指示簡切蓄研者熟<lb/>
之瞭若指掌矣<lb/>
又曰潘生為余言端研近無佳者成化中羚羊峽出竒<lb/>
石嫩軟如肪以刀剜之方圓隨製迎風乃堅有文成花<lb/>
卉禽魚之狀綵色爛然土人争掘取之往往為崩崖所<lb/>
壓守臣封閑之今不可得矣按研譜以子石為上子石<lb/>
<pb n="KR3j0177_WYG_003-7a"/>
者生大石中色理瑩潤葢石之精者也未聞有嫩軟如<lb/>
肪者豈精粹之極殆石髓歟研以注水不耗而發墨者<lb/>
為佳鴝鵒眼為真今之有眼者多矣而不耗發墨者難<lb/>
得也截肪石子之説如交梨火棗存其説可也不耗發<lb/>
墨乃研中確論收藏家千百中不能得一也<lb/>
吳道思曰端研因端州而得名也有曰屏風背有曰宣<lb/>
徳巖有曰梅花坑名亦比比而最佳者則曰老坑葢老<lb/>
坑者自宋以来取石鑿山成坑坑深里許廣數里許天<lb/>
<pb n="KR3j0177_WYG_003-7b"/>
雨水無所洩則水滙於坑故欲取老坑石者必戽盡水<lb/>
乃可而戽水之費必千金焉且下坑採石從旁而入廣<lb/>
則數里而髙僅三尺許也葢上下皆砂礫祇此三尺之<lb/>
石又分三層為界乃有火熖青花鴝鵒眼黄龍尾種種<lb/>
耳採石者坐一木板傴偻而入鑿之日或止得一二或<lb/>
砂或皮即得佳者又損者多而全者少故老坑之石以<lb/>
方且大者為貴焉若巖嘴石則在老坑之口朝天巖則<lb/>
在老坑之背如得水氣而温潤者可贋為老坑葢此三<lb/>
<pb n="KR3j0177_WYG_003-8a"/>
地與老坑同一山故相類也老坑之不可得自前代已<lb/>
然然則今之端硯皆巖嘴石朝天巖耳<lb/>
又曰石色不同有馬肝紫者有鳳咮赤者有龍尾紋者<lb/>
有蕉葉白者大約骨欲堅理欲膩其上有細花浮出自<lb/>
然青白色者尤佳皆由水石互相涵養經千百年孕成<lb/>
太隂之精此真下巖之産也此吳君端硯歌約其詩以<lb/>
為言者也<lb/>
朱平涵曰端溪舊石久不可得萬厯間採珠内臣至其<lb/>
<pb n="KR3j0177_WYG_003-8b"/>
地測舊坎水深數丈用皮囊汲至百日水盡人縋而下<lb/>
拾取鑿零塊頗多水忽大至縋者亟上得免時憨山和<lb/>
尚在彼覔得致王損庵五六方大者長尺餘髙半之召<lb/>
匠依古式琢成董思白題識細潔瑩浄宛如碧玉天然<lb/>
竒珍可愛細潔瑩浄評端石最當但云宛如碧玉従未<lb/>
見有碧色之端石也<lb/>
王損庵曰端州硯石中唐以後已漸知名栁公權云端<lb/>
溪石為硯至妙許渾嵗暮自廣江至新興詩云洞丁多<lb/>
<pb n="KR3j0177_WYG_003-9a"/>
鑿石蠻女半淘金自注云端州鑿石李賀歌曰端州匠<lb/>
者巧如神則此時採者已極盛矣蔡絛曰太上留心文<lb/>
雅大觀中命廣東漕臣督採端溪石硯上焉時未嘗動<lb/>
經費乃括二廣頭子錢千萬日役五十夫久之得九千<lb/>
枚皆珍材也時以三千枚餘二千枚分賜大臣侍従而<lb/>
諸王内侍咸願得之詔更上千枚餘三千枚藏之大觀<lb/>
庫於是俾有司封禁端溪之下巖穴葢欲後世獨貴是<lb/>
硯也按下巖石在深溪中所謂千夫挽綆百人運斤豈<lb/>
<pb n="KR3j0177_WYG_003-9b"/>
虚語哉豈五十夫所能辦又安得如許珍材葢徽宗非<lb/>
精鍳人只誇多耳而絛之言又未足信也<lb/>
新語曰羚羊峽口之東有一溪溪長一里許廣不盈丈<lb/>
其名端溪自溪口北行三十步一穴在山下髙三尺許<lb/>
乃水巖口也匍匐而入至五六丈為正坑従正右轉數<lb/>
丈為西坑二門最小從其旁入為中坑従正坑坑左轉<lb/>
十餘丈為東坑東坑外即大江矣坑中水淵渟不竭以<lb/>
罌甕傳水注槽筧中水稍竭乃可下鑿石有三層上層<lb/>
<pb n="KR3j0177_WYG_003-10a"/>
者稍粗中層多鸜鵒眼下層在水底多破碎不受斧鑿<lb/>
凡西中東三洞皆然三洞皆有蕉葉白火捺而東尤美<lb/>
其美也以有青花㣲細如塵隠隠浮出或如蟣虱脚者<lb/>
為上粗㸃成片者次之葢石細極乃有青花青花者石<lb/>
之精華也外則有若黄龍文者朱砂㸃者麻鵲斑者水<lb/>
氣縈折如一道川流者圓文如水花珠湧有層數者拖<lb/>
緑纎長如玉帶者黄若絲縷名金線者斑蝕如蟲嚙名<lb/>
蟲蛀者兩旁色赭名鱣魚邊者凡十餘種其火捺以紫<lb/>
<pb n="KR3j0177_WYG_003-10b"/>
氣奔而迴礴又如血暈散開有若雲霧之氣或小而圓<lb/>
輪若金錢者蕉葉白以純白成大片者黄龍文以黄氣<lb/>
散布鴻鴻濛濛者麻鵲斑以㸃黄如粟者朱砂翡翠以<lb/>
紅緑分明者為上眼大者如五銖錢小者如芥子以活<lb/>
而清朗有黒睛非肉非淚非死者為上眼又貴碧不貴<lb/>
黄貴圓不貴長貴陽不貴隂黄明為陽緑暗為隂貴多<lb/>
暈暈有至十餘重者大率暈有竒無偶然與黄龍金線<lb/>
等紋皆石之病也火捺蕉葉白亦乃石皮而青花之粗<lb/>
<pb n="KR3j0177_WYG_003-11a"/>
者又巖底最下一層不足貴也大抵上下四旁者皆不<lb/>
精上層為天花板粗燥最下層為沙板過細又不精惟<lb/>
中層者純深秀嫩一片真氣如新泉欲流又如雲霞氤<lb/>
氲温柔長煖斯乃石之髓也得之可以盡廢諸巖石矣<lb/>
余嘗得其一名曰水肪其序云端石有五質水質為上<lb/>
者水之質也水之精華所結虚而為雲實而為石人見<lb/>
以為石吾見以為水故以水肪稱之肪者水之膏腴也<lb/>
銘曰水為石命火為石性斯水之精以𤣥而聖其質尚<lb/>
<pb n="KR3j0177_WYG_003-11b"/>
柔温然可敬<lb/>
又曰唐宋古硯大率老坑新坑等十餘種落墨而不發<lb/>
墨雖有墨痕繡蝕古色可愛然不費水不費筆墨未有<lb/>
水巖之美者他若黄坑錦雲梅花坑屏風背宣徳巖朝<lb/>
天巖諸石率燥濕渇筆飲墨久用輒成鏡面惟水巖石<lb/>
停墨不乾墨著筆端即起積痕細薄披之盡脱以薑及<lb/>
浮炭片磨洗宿墨復堅細浮潤如故墨如雲氣蒸湧少<lb/>
研輒滿其體重而輕質剛而柔磨之寂寂無纎響按之<lb/>
<pb n="KR3j0177_WYG_003-12a"/>
若小兒肌膚温潤嫩而不滑秀而多姿握之稍久掌中<lb/>
水滋葢筆陳圖所謂浮津耀墨無價之竒者也水巖在<lb/>
老坑之内宋治平中於此採硯東坡所謂千夫堰水挽<lb/>
綆汲深篝火下縋百夫運斤而得之者初從頭洞至水<lb/>
坑自髙而卑凡二里許魚貫而入不得昻首直腰中有<lb/>
軒有竇或盤或援乃得而至以猪脂漬布燃照沿洄曲<lb/>
水而行行皆向東初至者為西洞其石無眼又入為下<lb/>
巖宋所開坑名曰康子巖者也此巖最寒能傷人又入<lb/>
<pb n="KR3j0177_WYG_003-12b"/>
為東洞康子巖之前為南洞多蕉葉白其後為北洞口<lb/>
石彌純粹水彌深縁外近江水久必有穿漏之患者昔<lb/>
人取石留數柱支之以防傾圯名為東留柱西留柱今<lb/>
亦並取之以木柱代矣凡石之外皆有粗石粗石内連<lb/>
臕剖臕乃得石火捺者石之堅處血之所凝故其色紅<lb/>
紫或黒也蕉葉白者石之嫩處膏之所成故其色白也<lb/>
其一片純潔無斑纇真紫碧青㣲有青花如秋雲錦宻<lb/>
或如水波㣲塵視之不見浸於水中乃見必須心如毫<lb/>
<pb n="KR3j0177_WYG_003-13a"/>
髪乃知其妙此石乃在窮淵水之所凝雲之所成玉而<lb/>
非玉冰而非冰水為其氣雲為其神其石之質欲化而<lb/>
冰之體已堅此真端溪之精英其價過於瑶瓊者也凡<lb/>
香有結石亦然香木之結者為香端石之結者為硯其<lb/>
石大至數尺去其不結者取其結者僅得掌許故硯之<lb/>
大而佳者最難得通計水巖中石之結者無幾非片片<lb/>
皆精好也<lb/>
又曰端溪之南第一峯第一條坑為水巖第三條為文<lb/>
<pb n="KR3j0177_WYG_003-13b"/>
殊坑當中一條為虎坑水巖之上為屏風背為朝天巖<lb/>
為新坑為巖仔為宣徳巖宣徳巖久已無石西洞今亦<lb/>
鑿穿江水入焉不可以復鑿即鑿亦僅容二斧四人而<lb/>
已中洞尚可容六斧十二人東洞可容四斧八人此巖<lb/>
自宋治平四年重開者内官魏封勒名其上封與江西<lb/>
石匠數十人被巖裂壓死洞中今巖中有魏太監墳𦵏<lb/>
其客魂而已石匠常為怪呌呼擲礫以嚇人入洞者毛<lb/>
髪凛然憂鬼魅之為害或亦山靈不欲精華盡出於人<lb/>
<pb n="KR3j0177_WYG_003-14a"/>
間也他若亞婆坑在峽北從第一條坑而入黄坑在峽<lb/>
南從龍華寺後而入石皆有眼而色紫質粗梅花坑在<lb/>
峽口東從沙步曲水邨而入石亦多眼眼大而暈重不<lb/>
甚分明質青亦粗則山靈之所不甚吝惜者也當宋時<lb/>
水巖未開取石者皆於七星巖北將軍嶺之下名為將<lb/>
軍坑其石色黒無眼質亦粗至今黄岡硯賈尚取之然<lb/>
諸坑皆易取惟水巖積水淵渟非具大力者不能取取<lb/>
必於冬始於春終天寒江落峽水稍淺乃可列炬而入<lb/>
<pb n="KR3j0177_WYG_003-14b"/>
杓泉而出金錢之費甚不貲然得佳石無幾蓋天地之<lb/>
精華有盡一卷之多與蛟螭争於水府崖壁一坼性命<lb/>
齊捐可不畏哉大抵佳石之得良有命焉不可以人力<lb/>
强求余少頗蓄硯以熊制府所開石為最次則某藩王<lb/>
所開石今時石皆不如昔葢端溪之精華亦已盡矣能<lb/>
勿貴哉<lb/>
又曰磨硯先以水巖口之前亞婆井粗石磨之須以靈<lb/>
山寺前細沙和粗石磨之次以蚺蛇坑之石細磨之又<lb/>
<pb n="KR3j0177_WYG_003-15a"/>
以飛䑕巖之石細細磨之然後上蠟使顔色増潤或偽<lb/>
為佳眼於其上而蠟以沃之亦可觀大抵石以純粹無<lb/>
諸瑕疵色如羊肝淡紫生氣蒸蒸者為上眼非所貴也<lb/>
水巖率無眼眼者石之筋絡亦石類耳然石美亦不妨<lb/>
有眼相傳下巖舊坑卵石色黑如漆細潤有眼眼中有<lb/>
暈或六七眼相連叩之清越研之無聲著墨不熱無泡<lb/>
良久微浸若油艷美此種至慶厯間已少矣中巖在<lb/>
山半名半邊巖其卵石紫嫩肝色細潤有眼小如菉<lb/>
<pb n="KR3j0177_WYG_003-15b"/>
豆有條紋或白或緑扣之及研皆無聲外有黄臕包<lb/>
絡久用鋒鋩不退宋時此坑取之亦竭矣中巖新坑<lb/>
石色淡紫眼如鴝鵒有暈其嫩者扣無甚聲磨墨有<lb/>
微聲久用鋒鋩退乏此不及下巖逺甚上坑舊坑有<lb/>
青紫新坑石皆灰色紫亦粗燥眼如雞眼大扣之磨<lb/>
墨皆無聲有松板紋久用光如鏡而比中巖又遠不<lb/>
及總之水巖石佳者有窮自宋至今英華日消金礦<lb/>
銀坑砂窟且已告盡而况於九淵神髓之美踰瓊瑶<lb/>
<pb n="KR3j0177_WYG_003-16a"/>
者乎<lb/>
侯官髙兆固齋曰端州分野值星紀僧一行曰天<lb/>
地兩界山河與天之雲漢始末謂星紀得雲漢降<lb/>
氣為百川下流云羚羊峽距郡東三十里束三江<lb/>
之水其山産石類瑊玏唐宋以來才人文士采作硯<lb/>
材蘇文忠稱為寶石葢東西粤扶輿之氣所藴閟<lb/>
也未至峽十里為大蕘山皆牛毛細皴宛如畫境<lb/>
峽山青蒼對峙江流泓浄頗似嚴瀬峽石之鑛凡<lb/>
<pb n="KR3j0177_WYG_003-16b"/>
十有一北岸坑曰附婆曰白婆墳其石質黯黝不鮮<lb/>
佳者亦有火捺紋蕉葉白可亂水巖朝天巖惟青花<lb/>
中黄星宻灑如塵眼大於螺若人張目湛湛無神真<lb/>
賞家以此辨定碧㸃長斜似眼無瞳每石一片可得<lb/>
十二三㸃十數㸃者梅花坑在峽外三水境中峽將<lb/>
盡岸南山㘭有洞書宋治平四年差太監魏某重開<lb/>
土人名曰巖仔坑其石叩之聲泠泠久磨能滑旁有<lb/>
冢相傳其時開鑿中虚崩閉數百十人太監死焉守<lb/>
<pb n="KR3j0177_WYG_003-17a"/>
者葬其冠服於此坑下度小山曰新坑其石細潤㣲青<lb/>
蕉葉白亦青西上越水澗隔里曰朝天巖隔里者土人<lb/>
名坑為隔裏也其石堅實不能滑膩火捺紋成結不運<lb/>
若蠟炬著堊壁斜焰及燒損几案處蕉葉白色晦氣黄<lb/>
純潔無痕者亦可貴古塔巖之石比朝天巖無火捺紋<lb/>
蕉葉白古塔巖後為屏風背具石木如譬猪肝曝於風<lb/>
日宣徳巖在屏風背下去水巖二里許其石彷彿水巖<lb/>
今不可得巖仔坑東有洞廣如屋曰棲安洞舊時開坑<lb/>
<pb n="KR3j0177_WYG_003-17b"/>
石工所棲之處又東有小山圓阜下為小坑折上數十<lb/>
武有萬厯二十八年差督理珠池市舶内官監太監李<lb/>
鳯開坑封坑月日立石洞臨江口小於圭竇石工裸身<lb/>
盤盛豨膏燃火腰縋螺旋而進入洞西轉有淵不測先<lb/>
投以石聞水聲急轉西折不則投深淵矣正洞容工一<lb/>
二十人由正洞入西洞漸寛東洞舊納四人二人運鑿<lb/>
二人仰卧膝前置磁盤燈於胸以燭之不能坐立以捧<lb/>
今容七鎚且十四人矣三洞正洞之石上上次東洞西<lb/>
<pb n="KR3j0177_WYG_003-18a"/>
洞又次之土人皆名曰老坑石凡三層上層近山沙逺<lb/>
漏如蠧蝕曰蟲蛀其質㣲遜中層常有翡翠雜拉火捺<lb/>
紋蕉葉白其絶品也東𤓰穰青花及眼生蕉葉白之下<lb/>
石工所名下層石也又下麻鵲斑紋成魚凍或如唾涎<lb/>
亦有眼眼中瞳含沙多脱去此中石時有蔚藍者秀色<lb/>
可餐不一見下此底板石云中層下層火捺紋如朝霞<lb/>
蔚起散若馬尾若刷絲縈繞絢采熊熊大當錢有芒曰<lb/>
金火捺品上上黝然黑色曰鐵捺如蚓曰鳯涎皆石疵<lb/>
<pb n="KR3j0177_WYG_003-18b"/>
蕉葉白上下四旁必有火捺紋掩映舊坑皎潔比紈素<lb/>
近坑白中雜出青花也青花上品若澗沚細藻朱碧瑩<lb/>
然濡縷又如魚兒隊行青花明顯如石花菜者石工稱<lb/>
為芋紋品中中三洞眼各異正洞眼赤圜如珊瑚鳥目<lb/>
石嫩眼侵土氣者若象牙其瞳分明亦足賞東洞眼碧<lb/>
色數暈對之奕奕射人曰鴝鵒眼圓正明媚者不易得<lb/>
他洞偶一有之西洞眼黑圜瞳一黍如豉三洞石正洞<lb/>
下層第一入手温潤柔膩有生氣鮮潔蒨麗磨之與墨<lb/>
<pb n="KR3j0177_WYG_003-19a"/>
相親摩挲心動東洞西則深處曰飛䑕巖其石有紋曰<lb/>
黄龍斜亘石面工指為瑕正洞亦有黄龍紋游揚如雲<lb/>
氣如薄羅足移人情三洞俱在水中冬日引水盡乃可<lb/>
取正洞北潭底水深不可引時有鬼神東洞經傾仄水<lb/>
工列小童長跪舉杯勺揚水水乃涸以故開坑必先引<lb/>
水閲月費金錢至累千金舊制把總一員專轄守坑律<lb/>
令盗坑石者比竊盗論其厲禁如此永樂宣徳間兩開<lb/>
坑未幾俱罷去崇禎末蜀人熊文燦總督兩廣日指揮<lb/>
<pb n="KR3j0177_WYG_003-19b"/>
蘇萬邦致石工於江西緼火中夜開坑不敢在日中也<lb/>
丁亥後守禁罷至今凡六開坑工受官役計日有程不<lb/>
擇膚理鑿伐坼裂宋元明五百餘年未聞也大抵石理<lb/>
日剥精華日盡氣韻顔色不能一執成説要以老坑具<lb/>
妍姿者為定余至端州正值開坑所見三十年前石與<lb/>
今異訪之石工其言殊别徴其説各䕶所偏余既喜身<lb/>
親古人未言之見聞復重慨夫文明之璞一旦割裂而<lb/>
出天地真藴山川元氣漸至竭耗不數十年此山便成<lb/>
<pb n="KR3j0177_WYG_003-20a"/>
陵谷無復問津之處爰述於編陳元孝跋曰硯之用發<lb/>
墨不損毫二者盡之矣不損毫常硯皆能之惟發墨之<lb/>
妙非親試水巖不知也他硯粗則挫墨細則拒墨水巖<lb/>
不然玉肌膩理拊不留手著水研墨則油油然若與墨<lb/>
相戀不捨墨愈堅者其戀石也彌甚以他硯並之水之<lb/>
分數同墨同手同而為研之數水巖常少於他十之三<lb/>
四每春夏間積雨時墨竟日用之則必有稜角軟腐反<lb/>
張之患惟水巖可免此病驟以他硯易之頃刻不勝其<lb/>
<pb n="KR3j0177_WYG_003-20b"/>
苦矣硯槽之水隆冬極寒他硯常氷而水巖獨否具此<lb/>
數妙雖使椎樸無文猶將拂拭用之况其體質之美千<lb/>
竒百變不可殫窮豈南離文明之徳獨萃於端溪耶固<lb/>
齋所考剖析辨證已無遺義然近嵗往往有一二所新<lb/>
出之石氣韻顔色幾足亂真不深心識别鮮不為所眩<lb/>
惑亦有出自水巖如固齋所云精華日見不能一執成<lb/>
説者又不可不辨也<lb/>
張世南游宦紀聞曰硯品中端石人皆貴重之載於譜<lb/>
<pb n="KR3j0177_WYG_003-21a"/>
記凡數家取予各異或佳其有眼為端或以無眼為貴<lb/>
然石之青脉者必有眼嫩則多眼堅則少眼石嫩則細<lb/>
潤而發墨所以貴有眼不特為石之騐也眼之品類不<lb/>
一曰鸚哥眼曰鸜鵒眼曰了哥眼曰雀眼曰雞翁眼曰<lb/>
猫眼曰菉豆眼各以形似名之翠緑為上黄赤為下諺<lb/>
謂火黯為佳然亦石之病也髙廟嘗書翰墨數則以賜<lb/>
曹勛其一云端璞出下巖色紫如猪肝宻理堅緻瀦水<lb/>
發墨呵之即澤研試則如磨玉而無聲此上品也中下<lb/>
<pb n="KR3j0177_WYG_003-21b"/>
品則皆砂壤相雜不惟肌理既粗且復燥而色赤如後<lb/>
厯新背俱不可用製作既俗又滑不留墨且石之有眼<lb/>
余亦不取大抵瑕翳於石有嫌况病眼假眼韻致尤不<lb/>
足觀故所藏皆一段紫玉略無㸃綴已上皆聖語石眼<lb/>
少而色正者方為佳物<lb/>
王損齋筆麈曰爛柯山在髙要縣東三十六里峰頂常<lb/>
有紫霞蓋寶石之氣也石之佳者紫氣鮮潤如臙脂中<lb/>
有青紋謂之青縧其文如雲霞如錦綺李長吉集中所<lb/>
<pb n="KR3j0177_WYG_003-22a"/>
謂青花紫花硯者是也長吉詩云踏天磨刀割紫雲傭<lb/>
刓抱水含滿唇暗灑萇𢎞冷血㾗劉禹錫詩云玉蜍吐<lb/>
水霞光净綵扇揺風絳錦鮮非目覩斯石不知是詩狀<lb/>
物之工也<lb/>
又曰硯譜云下巖北壁石背為泉水所浸瀰漫湧溢下<lb/>
流為溪巖之中嵗久崩摧石屑翳塞積水屈曲淺深莫<lb/>
測以是石工不復能採矣今世所傳下巖硯皆唐五季<lb/>
國初時物觀此則今世所傳宋貢硯非下巖石彰彰矣<lb/>
<pb n="KR3j0177_WYG_003-22b"/>
至萬厯卄七年採珠内史奉詔開採使蛋人泅而取之<lb/>
則塊生其中有黄臕如玉璞然鑿去始見硯材然百不<lb/>
得一焉於是下巖石始復出世<lb/>
又曰歐陽永叔云端石以子石為上在大石中生蓋精<lb/>
石也而米元章非之謂嘗徧詢石工云子石未嘗有其<lb/>
在巖實於大石板上鑿豈有中包一子者余意其説必<lb/>
確今乃知下巖石品貴重隣於寶玉皆有粗臕裹之如<lb/>
子之在胎胞故名之曰子石耳米氏又云下巖既深工<lb/>
<pb n="KR3j0177_WYG_003-23a"/>
人所費實多硯直不補故力無能取近年無復有聞則<lb/>
知所詢石工所見乃半邊石巖及蚌坑石耳豈復知有<lb/>
下巖子石者哉<lb/>
又曰端石堅潤如玉而著墨如泥蓋天生硯材也宋時<lb/>
下巖既不可得而蚌坑等皆山中常石故宋髙宗翰墨<lb/>
志與蘇東坡范石湖輩皆謂端石不發墨而新歙之龍<lb/>
尾方城之葛仙公巖山温州之華嚴寺巖石品出其上<lb/>
豈定論哉新歙硯絶無佳者而宋硯光滑拒墨特甚蓋<lb/>
<pb n="KR3j0177_WYG_003-23b"/>
用久則鋒鋩頓盡遂成棄　而方城温州兩石今絶不<lb/>
聞可硯者惟下巖端石萬古如新今日所得直追中唐<lb/>
逺出宋硯之上何啻千百倍亦一時之盛也<lb/>
又曰聞之自嶺南來者云彼中良硯材多石璞解去粗<lb/>
臕乃得之有重十餘斤者<lb/>
姚寛西溪叢語曰端硯下巖色紫如猪肝宻理堅至温<lb/>
潤而澤儲水發墨叩之有聲但性質堅礦斷裂尤多瑕<lb/>
疵秋楓巖石色㣲淡可亞下巖而堅潤不及梅根巖一<lb/>
<pb n="KR3j0177_WYG_003-24a"/>
名上巖二巖俱沙壤相雜無水泉之潤故色淡而燥肌<lb/>
理稍麤然中巖猶勝上巖新坑石色帶紅紫其文細宻<lb/>
材質厚大無瑕然止是崖石頗乏堅潤後崖石與新坑<lb/>
畧相似又處其次西坑六崖石色青㣲黑佳者如歙石<lb/>
粗羅紋而發墨過之石眼圓暈數重青白黄黑相間極<lb/>
大者為最勝土人以晶瑩圓明中無瑕翳者為活眼形<lb/>
模相類不甚鮮明者為淚眼形體畧具内外皆白殊無<lb/>
光彩者為枯眼<lb/>
<pb n="KR3j0177_WYG_003-24b"/>
魏泰東軒筆録曰余為兒童時見端溪硯有三種曰巖<lb/>
石曰西坑曰後瀝石色深紫襯手而潤幾於有水叩之<lb/>
其聲清逺石上有㸃青緑間暈圓小而𦂳者謂之鸜鵒<lb/>
眼此乃巖石也採於水底最為土人貴重又其次則石<lb/>
色亦赤呵之乃潤叩之有聲但不甚清逺亦有鸜鵒眼<lb/>
色紫緑慢而大此乃西坑石也土人不甚貴重又其下<lb/>
者青紫色向朗側視有碎星光照如沙中雲母石理極<lb/>
慢乾而少潤叩之聲頗重濁亦有鸜鵒眼極大而偏邪<lb/>
<pb n="KR3j0177_WYG_003-25a"/>
不𦂳謂之後瀝石土人賤之西坑硯三當巖石之一後<lb/>
瀝硯三當西坑之一則其品價相懸可知矣自三十年<lb/>
前見士大夫言有得端巖石者予觀之皆西坑石也邇<lb/>
來士大夫所收者又皆後瀝石也豈惟世無巖石雖西<lb/>
坑者亦不可得而見矣<lb/>
本朝宋弇山<hi>順天人</hi>端硯説曰端溪距肇慶三十餘里在<lb/>
羚羊峽中江之南抝一小河入入即達溪溪繞衆山之<lb/>
足盤迴頗逺所謂舊坑者已湮没百餘年矣坑採石久<lb/>
<pb n="KR3j0177_WYG_003-25b"/>
深踰數丈地中流泉滮發與溪流滙竟成巨潭不可入<lb/>
也石工乃採之新坑坑亦近百餘年石亦竭水復如之<lb/>
比乃採之朝天巖巖石具青紫二色中有筋膜作黄緑<lb/>
紋質㣲粗燥初用亦利墨用之年餘則石亦漸膩墨亦<lb/>
不發但叩之則其聲清越且久潤可作几案供爾間有<lb/>
新坑石藏久者冒為舊坑懸價甚昻非數鐶不能得新<lb/>
坑色如紫玉瑩潤無膚理纎瑕不生墨所經易發置之<lb/>
匣中餘漬亦能經宿不消日常易摧毫不如舊坑之細<lb/>
<pb n="KR3j0177_WYG_003-26a"/>
膩也辨硯者不在聲之有無而在相其質質有二有有<lb/>
眼者有無眼者眼亦有二青紅緑别白在外黄暈在中<lb/>
居心有墨子一粒儼鴝鵒目突起者謂之活眼其他自<lb/>
一以至雙或蛾眉或三星或斗文或星宿海文或髙下<lb/>
玉笋斑文皆可貴也獨死眼則稱劣焉死眼者外無青<lb/>
赤綿痕黯然一斑若豆子中作黑暈雖亦隆起但周<lb/>
石不過一二眼質最居下也至於石之良劣則不在眼<lb/>
之有無其稱有眼為佳者物好異耳使紫玉瑩然亦自<lb/>
<pb n="KR3j0177_WYG_003-26b"/>
可貴何必棄瑜而取瑕耶順治中靖藩鎮粤移閩聞舊<lb/>
坑名思得之乃出多金募水工車水水盡見坑遂採佳<lb/>
石以出於是諸司亦捐俸錢各採一二役既竣仍導水<lb/>
歸坑而舊坑之石乃得再見人間矣近來粤地亦間有<lb/>
售者一硯之價至索數千金誠鴻寶也余兩見友人所<lb/>
蓄舊坑色具紫黑質㣲滑稍加撫摩則濕潤應指而生<lb/>
呵之研墨可以作字磨墨按納不待用力而滃然蓬勃<lb/>
少注水粒許可以竟日津津而絶不病頴與新石逈殊<lb/>
<pb n="KR3j0177_WYG_003-27a"/>
案頭獲此差足樂也東坡謂一錢可以買擔水供數月<lb/>
何用擇石為此矯癖語耳豈通論哉<lb/>
　　硯説後篇<lb/>
新安志龍尾山在婺源縣東南開元中獵人葉氏逐獸<lb/>
入山見疊石瑩潔攜歸刋成硯南唐元宗時歙守獻硯<lb/>
薦工李少㣲擢硯官髙似孫硯箋云龍尾石在水中極<lb/>
温潤性堅宻聲清如玉歐陽公硯譜天下之硯四十餘<lb/>
品歙硯龍尾石品居第三歙州硯譜云羅紋山亦曰芙<lb/>
<pb n="KR3j0177_WYG_003-27b"/>
蓉溪硯坑十餘處硯坑訪於彼俗雖有龍尾山實無石<lb/>
好事者相傳多云水中石<lb/>
續博物志曰硯譜載天下之硯四十餘品以青州紅絲<lb/>
石硯為第一端州斧柯山石為第二歙州龍尾石為第<lb/>
三　江南省志歙硯出龍尾山以青色緑暈多金星者<lb/>
為上郡志又稱有刷絲石棗心石小斑紋粗羅紋細羅<lb/>
紋𤓰子紋總出深溪者始可珍重自南唐置歙硯務搜<lb/>
取殆盡矣<lb/>
<pb n="KR3j0177_WYG_003-28a"/>
范石湖婺源硯譜龍尾硯石秀潤玉質天下硯石第一<lb/>
今其穴塞已數年大木生之不復可取或因洪水漂薄<lb/>
砂礫間得異時斧鑿之餘至瑣碎者亦製為硯縱横不<lb/>
二三寸稍大者即是故家所藏舊物士大夫既罕得見<lb/>
故能察識者少遂以端石為貴端石絶品猶不能大勝<lb/>
刷絲東坡鳯咮硯銘云生金龍尾羞牛後此乃武夷灘<lb/>
石耳那得度龍尾前一時謔語非確語也<lb/>
歐陽文忠曰歙石出龍尾溪以金星者為貴龍尾硯在<lb/>
<pb n="KR3j0177_WYG_003-28b"/>
端溪上而端溪以後出見貴耳夏曉堂曰龍尾之新也<lb/>
質粗而傷筆龍尾之舊也質堅而拒墨未可以駕端溪<lb/>
而上之<lb/>
東坡贈龍尾硯詩曰君看龍尾豈硯材玉徳金聲寓於<lb/>
石坡公文忠門人亦一時風氣如此<lb/>
稗海曰徽州婺源石産水中皆可為硯材品色頗多一<lb/>
種石理有星㸃者謂之龍尾石蓋出於龍尾溪其質堅<lb/>
勁最能發墨前世多用之以有金星者為貴其石理㣲<lb/>
<pb n="KR3j0177_WYG_003-29a"/>
粗以手摩之索索有鋒鋩者尤妙以深溪為上或如刷<lb/>
絲羅紋棗心或如𤓰子兩兩相對又有一種色青而無<lb/>
文大抵硯質以精潤發墨者為佳又有祁門縣文溪所<lb/>
産石色青紫石理温潤發墨較後瀝石差堅近時出處<lb/>
價倍於常土人以石材厚大者為貴薄小者次之又徽<lb/>
州歙縣名小溝出石亦青潤可作硯但石理頗堅不甚<lb/>
發墨其紋亦有刷絲者縁土人不知貴重故不用耳今<lb/>
之名龍尾而不能發墨者必小溝産也即文溪亦不可<lb/>
<pb n="KR3j0177_WYG_003-29b"/>
得多而况真龍尾哉<lb/>
稗海曰歙硯石出龍尾溪堅硬發墨逺勝端溪此即歐<lb/>
公之論<lb/>
唐彦猷曰紅絲石硯出青州石外有皮須磨礲去之其<lb/>
裏紅黄相參裏黄者其絲紅理紅者其絲黄須飲水使<lb/>
足然後可用不然則燥渴矣用之不減端石也此論與<lb/>
歐公龍尾説相枝拄然欲以抗端溪更愚矣飲水不足<lb/>
則燥渴尚得為佳品耶<lb/>
<pb n="KR3j0177_WYG_003-30a"/>
稗海曰鼉磯石出登州鼉磯島中島距蓬萊百餘里有<lb/>
石之可硯者金星雪浪頗為世重故取之者不憚於没<lb/>
溺焉此又硯石之别種也<lb/>
山堂肆考曰宋張仲機有龍尾紫石東坡以銅劍易之<lb/>
據此則龍尾亦有紫色者矣<lb/>
東坡雜記云建州北苑鳯凰山有石聲如銅鐵作硯至<lb/>
美有如膚筠又云僕好用鳯咮硯論者多異同蓋少得<lb/>
真者多為黯淡灘石所亂耳子由硯録序云北苑鳯凰<lb/>
<pb n="KR3j0177_WYG_003-30b"/>
山咮潭中石蒼黑堅緻如玉以為硯與筆墨宜熙寧中<lb/>
太原王頤始發其妙然石性厚薄者不及寸<lb/>
按胡仔溪漁隠叢話云鳯山石頑燥非硯材土人未以<lb/>
為硯若劍浦黯淡灘有一種石黑眉黄眼人以為硯鳯<lb/>
咮必此灘石也又云鳯凰山之後有一泉廣三四尺石<lb/>
甃其底特一小井子由所云咮潭其地初無之又安得<lb/>
潭中石以為硯乎蘇氏兄弟為王頤所紿耳<lb/>
歐公硯譜子石在大石中生蓋精石也而俗訛傳遂以<lb/>
<pb n="KR3j0177_WYG_003-31a"/>
紫石為上唐彦謙硯録云山有自然圓石刻其璞得焉<lb/>
謂之子石<lb/>
葉少藴曰東坡作鳯咮石硯銘云出北苑鳯城山余至<lb/>
建州求之無有蓋南劍黯淡灘石也此石有二種其一<lb/>
出鹵水去黯淡四十里細潤而不甚發墨黯淡灘石宜<lb/>
墨而膚理不逮<lb/>
稗海曰南劍州黯淡溪水中出石質深青黑而光潤扣<lb/>
之有聲作硯發墨宜筆土人琢治為香罏諸器極精緻<lb/>
<pb n="KR3j0177_WYG_003-31b"/>
東坡所謂鳯咮硯者是也<lb/>
栁子厚栁州山水記曰壁曰龍壁其下多秀石可為硯<lb/>
劉澄之江州記曰興平縣蔡子池南有石穴深二百丈<lb/>
許石色青堪為書硯<lb/>
四譜曰絳縣人善製澄泥硯縫絹袋盛泥置水中踰年<lb/>
而後取則泥已實囊中矣陶為硯水自不涸<lb/>
稗史曰歸州大沱山石出江水中其色青黑有紋斑如<lb/>
鷓鴣質頗粗可為硯土人互相貴重甚發墨峽人謂江<lb/>
<pb n="KR3j0177_WYG_003-32a"/>
水為沱故名大沱石<lb/>
宋朱輔溪蠻叢笑曰金帶繫硯石出黎溪今大溪深溪<lb/>
竹寨溪木林岡石皆可亂真紫石勝揭石熟猺亦能礪<lb/>
砥黎溪為最蓋於淘金井中取之近亦難得有紫緑二<lb/>
色圍黄線者名金帶繫<lb/>
洮石硯乃硯之佳品余所深賞以為在端溪之上而古<lb/>
今論者絶少惟馮内翰延登雷御史淵二詩頗盡洮硯<lb/>
之妙馮詩云鸚鵡洲前抱石歸琢來猶自有清輝芸窓<lb/>
<pb n="KR3j0177_WYG_003-32b"/>
盡日無人到坐看𤣥雲吐翠㣲雷詩云緹囊深複有滄<lb/>
洲文石春融翠欲流退筆成丘竟何益乘時直欲礪吳<lb/>
鈎觀二詩則洮硯之足珍信夫<lb/>
四譜曰魏銅雀臺遺址人多發其古瓦琢硯甚工貯水<lb/>
數日不燥世傳昔人造此臺其瓦俾陶人澄泥以絺綌<lb/>
濾過加胡桃油埏埴之故與他瓦異<lb/>
　　銅雀硯辨<lb/>
崔後渠彰徳府志辨硯云世傳鄴城古瓦硯皆曰曹魏<lb/>
<pb n="KR3j0177_WYG_003-33a"/>
銅雀塼硯皆曰氷井蓋徇名而未審其實魏之宫室焚<lb/>
蕩於汲桑之亂趙燕而後迭興代毁何有於瓦礫乎鄴<lb/>
中記云北齊起鄴南城屋瓦皆以胡桃油油之光明不<lb/>
蘚筒瓦用在覆故油其背版瓦用在仰故油其面筒瓦<lb/>
長二尺闊一尺版瓦之長如之而其闊倍今或得其真<lb/>
者當油處必有細紋俗曰琴紋有花曰錫花傳言當時<lb/>
以黄丹鉛錫和泥積嵗久而錫花乃見古塼大者方四<lb/>
尺上有盤花鳥獸紋千秋萬嵗字其紀年非天保則興<lb/>
<pb n="KR3j0177_WYG_003-33b"/>
和蓋東魏北齊也又有塼筒者花紋年號如磚内圓外<lb/>
方用承簷溜亦可為硯宋刺史李琮元豐中於丹陽邵<lb/>
不疑家得唐元次山家藏鄴城古塼硯背有花紋及萬<lb/>
嵗字與鄴中記合又曰大魏興和二年造則唐賢所珍<lb/>
已出於南城矣<lb/>
　　飛亷館瓦<lb/>
元王文定惲秋澗集有飛亷館瓦硯歌略云劉郎杳杳<lb/>
秋風客神鳥𡨕飛憶初格豹章爵首尾蟠蛇建章千門<lb/>
<pb n="KR3j0177_WYG_003-34a"/>
風冽冽云云此亦在銅雀之前知漢瓦無不可為硯也<lb/>
吳震方青壇曰端石出肇慶府羚羊峽有上巖中巖下<lb/>
巖之别有水坑旱坑之分有舊坑新坑之目其宋時舊<lb/>
坑包公所謂不持一硯者今亦無所得石矣其石之精<lb/>
粗美惡人人聚訟皆由身不至端溪以耳為目此倡彼<lb/>
和究莫能得真石也彼地惟一僧及二三武弁識之蓋<lb/>
以前當事者開坑令其監督日與土人石工及好事收<lb/>
藏者講究故能略識其梗概也大約不論石之大小眼<lb/>
<pb n="KR3j0177_WYG_003-34b"/>
之有無以細潤光嫩者為上其發墨與否久而後貴初<lb/>
出未有不發墨者也造為種種異名以炫逺近古無此<lb/>
也其眼不論大小以層次分明色澤圓活者為佳藏硯<lb/>
之人故自矜許掌大舊坑非數千金不可致至於城外<lb/>
廟前肆中所賣者皆屏風巖旱坑之石其價極賤即新<lb/>
坑亦不可得矣端溪龍尾俱見其佳者鼉磯島亦曽見<lb/>
之不甚佳也讀楊月湖憶硯詩云常山硯多青紫色不<lb/>
徒發墨仍潤澤則常山亦有硯材矣詩中云獲之如得<lb/>
<pb n="KR3j0177_WYG_003-35a"/>
琮璧失之如䘮珍竒則推許未免過情亦人各有好不<lb/>
可强乎但云上品更多有紫袍玉帶者何其與楚中浰<lb/>
溪石相類也先生名亷字方震江西丁酉解元<lb/>
硯一名墨海黄帝得玉一紐治為墨海篆曰帝鴻氏之<lb/>
硯然則硯墨之來久矣<lb/>
　<lb/>
　<lb/>
　<lb/>
<pb n="KR3j0177_WYG_003-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　硯山齋雜記卷三<lb/>
</p>
<p>
</p>
  </div>
</body>
</text>
</TEI>
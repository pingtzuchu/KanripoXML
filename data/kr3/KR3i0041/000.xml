<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>筍譜</head>
    <p>
<pb n="KR3i0041_WYG_000-1a"/>
欽定四庫全書　　　　　　子部九<lb/>
　筍譜　　　　　　　　　　譜録類三<hi>草木禽魚之屬</hi>
　　提要<lb/>
　　　　<hi>臣</hi>等謹案筍譜一卷不著撰人名氏晁公武<lb/>
　　　　讀書志作僧恵崇撰陳振孫書録解題作僧<lb/>
　　　　贊寧撰案恵崇為宋初九僧之一工於吟咏<lb/>
　　　　有句圖一卷又工於畫有黄庭集題其所作<lb/>
　　　　蘆雁圖詩然不聞曽作是書考宋史藝文志<lb/>
<pb n="KR3i0041_WYG_000-1b"/>
　　　　亦作贊寧則振孫説是也贊寧徳清髙氏子<lb/>
　　　　出家杭州龍興寺呉越王錢鏐署為两浙僧<lb/>
　　　　統宋太宗嘗召對於滋福殿詔修髙僧傳咸<lb/>
　　　　平中加右街僧錄至道二年卒諡曰圓明大<lb/>
　　　　師所著物類相感志歲乆散佚世所傳者皆贋本<lb/>
　　　　惟此書猶其原本書分五類曰一之名二之<lb/>
　　　　出三之食四之事五之説其標題葢仿陸羽<lb/>
　　　　茶經援據奥博所引古書多今世所不傳深<lb/>
<pb n="KR3i0041_WYG_000-2a"/>
　　　　有資於考證三之食以前皆有注似所自作<lb/>
　　　　然筍汗煮羮一條注乃駁正其説以為羮不<lb/>
　　　　如蒸又似後人之所附益不可考矣王得臣<lb/>
　　　　麈史曰僧贊寧為筍譜甚詳掎摭古人詩詠<lb/>
　　　　自梁元帝至唐楊師道皆詩中言及筍者惟<lb/>
　　　　孟蜀時學士徐光溥等二人絶句<hi>案此數句似有脱文</hi>
　　　　<hi>今姑仍其舊</hi>亦可稱勤篤然未盡也如退之和侯<lb/>
　　　　協律詠詩二十六韻不収何耶豈寧忿其排<lb/>
<pb n="KR3i0041_WYG_000-2b"/>
　　　　釋氏而私懐去取耶抑文公集當時未出乎<lb/>
　　　　不可知也云云今檢譜中果佚是作然以一<lb/>
　　　　人之耳而採摭厯代之詩歌一二未周勢所<lb/>
　　　　必有不足為是書病也<lb/>
　菌譜<lb/>
　　　　<hi>臣</hi>等謹案菌譜宋陳仁玉撰仁玉履貫不見<lb/>
　　　　於他書是編前有淳祐乙已序自稱山人而<lb/>
　　　　序有仙居介台括叢山入天仙靈所宫爰産<lb/>
<pb n="KR3i0041_WYG_000-3a"/>
　　　　異菌語則仁玉即仙居人矣考説又曰菌地<lb/>
　　　　蕈也蕈桑䓴也䓴木耳也一曰萮茈是在地<lb/>
　　　　者謂之菌在木者謂之蕈䓴其名有殊而種<lb/>
　　　　類則一皆可以供食品南宋建都臨安故台<lb/>
　　　　州所産尤見珍於時書中所録凡十有一種<lb/>
　　　　末附以解毒之法在區區口腹之㣲物本不<lb/>
　　　　足紀述而太平御覽蔬部無菌類全芳備祖<lb/>
　　　　所載亦止二條向來典故甚少故附著於録<lb/>
<pb n="KR3i0041_WYG_000-3b"/>
　　　　以備咏物家𨽻事之助焉乾隆四十六年三月<lb/>
　　　　恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>先進遺風卷下</head>
    <p>
<pb n="KR3l0087_WYG_002-1a"/>
欽定四庫全書<lb/>
　先進遺風卷下　　　　　明　耿定向　撰<lb/>
　　　　　　　　　　　　　　毛　在　增補<lb/>
吳冢宰公琳父應澍富好行德與吳草廬魯子翬軰諸<lb/>
名賢友善元朝徴詔不起書西山先生褒之至今稱西<lb/>
山先生公業儒通經術高祖平陳歲用詹同薦召為國<lb/>
子博士嗣遷浙江按察司僉事歴貳鹺臺著績入為起<lb/>
居注吳元年命同魏觀求遺賢於四方陞太常卿進兵<lb/>
<pb n="KR3l0087_WYG_002-1b"/>
部尚書京闈鄉試上曰琳經學優命與司業宋濓典試<lb/>
事洪武三年改吏部尚書賜誥褒美公既入吏部與詹<lb/>
同迭視事㝷公以老乞致仕既家居上嘗遣使察之使<lb/>
者潜至公旁舎見一農人坐小几拔秧布田貌甚端使<lb/>
者問曰此有吳尚書者家何在其人尚在否公斂手對<lb/>
曰琳是也使者還白状上益重之復召入為原官後在<lb/>
吏部堂座上一旦瞑而逝<lb/>
王忠肅公翺為吏部尚書忠清為英皇所任信仲孫以<lb/>
<pb n="KR3l0087_WYG_002-2a"/>
廕入監應秋試以有司印卷白公公曰汝才倘可登第<lb/>
吾豈忍蔽之顧汝學尚未萬一誤中選則妨一寒士矣<lb/>
且汝有階得仕何必強所不能以幸冀非分耶裂卷火<lb/>
之公一女嫁為畿輔某官某妻公夫人甚愛女毎迎壻<lb/>
固不遣恚而語女曰而翁長銓遷我京職則汝朝夕侍<lb/>
母且遷我如振落葉耳而故恡者何女寄言於母夫人<lb/>
一夕置酒跪白公公大怒取案上器擊傷夫人出駕而<lb/>
宿于朝房數旬乃還第壻竟不調公為都御史與太監<lb/>
<pb n="KR3l0087_WYG_002-2b"/>
某鎮守遼東某人亦循理守法與公甚得也後公改督<lb/>
兩廣太監泣别贈大珠四枚公固辭太監泣曰是非賄<lb/>
得之昔先皇頒僧保所貨西洋珠于侍臣某得八焉今<lb/>
以半别公公固知某不貪也公受珠納所著披襖中紉<lb/>
之後還朝太監物故矣求太監後得二從子公勞之曰<lb/>
若翁亷若軰得無苦貧乎皆曰然公曰如有營予佐爾<lb/>
賈二子心計公無從辦特示故人意爾皆陽應曰諾公<lb/>
屢促之必如約乃偽為屋券列賈五百金告公公拆襖<lb/>
<pb n="KR3l0087_WYG_002-3a"/>
出珠授之封識宛然<lb/>
少保于肅愍公謙己巳之秋邉塵翳天皇輿播越於迤<lb/>
北戎馬躝蹂於郊坰變在呼吸間耳幸不至如靖康永<lb/>
嘉之禍者公之力也惟公時擘畫所最難者有七彼時闕<lb/>
庭閧然而譁監國欲退已成甘露之變矣公上陛掖留<lb/>
請立斃王毛二豎以紓衆憤請宣諭王振應族俟命行<lb/>
誅馬順應死擊死勿論而羣情乃定一也嗣監國新立<lb/>
法紀不章戰守無具邊患且方熾也公首正扈駕失律<lb/>
<pb n="KR3l0087_WYG_002-3b"/>
之罪亟請遣官募義勇集民夫更漕卒練營兵以備征<lb/>
調且除戎器調兵食傳檄邉鎮近省並授方畧遏敵勤<lb/>
王二也嗣徐珵倡議南遷踵宋季南渡之覆轍矣公慟<lb/>
哭抗言力排其議自是根本始固三也石亨請閉九門<lb/>
以避敵鋒㡬以百萬生靈畀敵矣公令盡移郭外居人<lb/>
入城背城而軍德勝門外堅壁清野急散官軍通州倉<lb/>
糧百萬盡入都城不以資敵四也喜寧嗾敵邀大臣議<lb/>
和後叅將許貴亦請與和緩師是季宋欵軍之愚計也<lb/>
<pb n="KR3l0087_WYG_002-4a"/>
公即出德勝門對疊約戰勵將誓師而敵始震沮五也<lb/>
喜寧異族以國為市此奸細也公授計擒之以絶禍本<lb/>
六也嗣是額森悔禍奉上還京其時外患甫戢内釁漸<lb/>
萌奉迎之議上不樂聞調停少失于戚之事兆矣公昌<lb/>
言大位已定不敢異議惟君臣大義兄弟至情自應遣<lb/>
使奉迎上乃勉從七也且其時閩越嶺南劇盜鋒起南<lb/>
蠻西蕃亦復蠢動公内固京師外籌邉鎮防衞陵寢散<lb/>
遣降人抗控漕渠開鎮臨清收復獨石八城堡蒼黄注<lb/>
<pb n="KR3l0087_WYG_002-4b"/>
厝動中機宜一時經畫奕世永頼者不可殫述殆若天<lb/>
授神啟豈公之智算異等抑公之精誠無二耳惟額森<lb/>
擁上皇大同城下勒降也大同人登城謝曰頼天地宗<lb/>
社之靈國有君矣至宣府城下亦然至京城下亦然公<lb/>
實引據孟子社稷為重之言實合漢帝分羮之謾對襲<lb/>
鄭人伐許之故智也事以之成疑以之生悲夫公嘗言<lb/>
此一腔血不知竟灑何地嗟嗟公之血誠已灑於此矣<lb/>
太子之易南城之錮公何以自解於英皇顧九廟列聖<lb/>
<pb n="KR3l0087_WYG_002-5a"/>
享血食於無疆者當亦鍳公此血誠也抑世僉謂倜儻<lb/>
非常駘宕不覊者可濟緩急彼繩尺修謹士齷齪難與<lb/>
應卒支變云乃公故潔亷方正一錢不取力遜賜第止<lb/>
宿直房旁無姬妾數椽敝廬僅蔽風雨㡬畞薄田纔供<lb/>
饘粥食無兼味衣無累帛巡撫兩省㡬二十餘年議事<lb/>
入京也不持一土物以賄貴要兩袖清風之咏汴人至<lb/>
今傳誦之由是以觀論材品者尤重原本哉盖未有侈<lb/>
於奉身而能致其身未有急于狥世而能以身狥國者<lb/>
<pb n="KR3l0087_WYG_002-5b"/>
也視公可鏡已<lb/>
魏文靖公驥讀書山寺中見一毒蛇方化鱉惡而避之<lb/>
俄有漁者捕之以去公懼傷人追買棄之貸僧錢以償<lb/>
既以博士起家累官吏部侍郎奉命往南都考察京官<lb/>
時官舎止携一蒼頭歴年所積俸貲携之不可歸之無<lb/>
人乃召同鄉同年子官刑曹即者付之其人請封鑰公<lb/>
怫然曰後生軰何待前軰薄乎其人不敢復言時有子<lb/>
壻從官舎如其輕重欵識為偽銀而盡盗其真者比公<lb/>
<pb n="KR3l0087_WYG_002-6a"/>
南都竣事歸出俸銀令銀工碎之則偽也公意部司之<lb/>
弊嘆曰近來官員無良一至是乎乃又出柴薪銀猶夫<lb/>
偽也銀工私於蒼頭曰昔有某官舎人嘗為此物出自<lb/>
予手將無是乎蒼頭以告公戒之曰慎勿洩彼將不安<lb/>
矣寧亡金可使失懽乎已而刑曹即陞辰州知府請教<lb/>
於公公曰君練事體又精刑名何郡之足為第須勅舎<lb/>
中雖至親不可忘防檢刑曹郎恒念其語不置己舎中<lb/>
人稍稍露其事辰州入覲乃携其俸入盡數以償公駭<lb/>
<pb n="KR3l0087_WYG_002-6b"/>
曰君誤矣奈何以不明跡加人不韙乎予銀具在未有<lb/>
以偽易者迄不受比以南京太宰致仕歸晨夕田間布<lb/>
衣草履首竹笠以課傭作與野畯雜處不少崖異云年<lb/>
九十八卒遺書子完勿擾鄉里營墳墓<lb/>
周亷憲公鑑字孔明由㑹魁進士選授御史公少受經<lb/>
千安成所友交皆名士嗣為御史按江西㑹監鄉試所<lb/>
交名士多中式者時執政吉州陳公某其子怙勢多不<lb/>
法虐其里人公出都門時陳曲意凂公為庇公按部至<lb/>
<pb n="KR3l0087_WYG_002-7a"/>
吉州訊諸士民盡得其状竟䋲以法不少貸陳銜之而<lb/>
諸不舉者承其意奏公狥私嗣㑹試事竣奏中所指者<lb/>
多成進士而彭華者且掄大魁朝紳益藉藉嘆公得士<lb/>
陳無以中第諷詮司出之為滇南憲副九年不調㝷考<lb/>
績北上江行覆舟公瀕危幸免候吏檢其行李止二革<lb/>
笥故衣數襲積俸三百金耳嗣晉山東按察使公度執<lb/>
政者不能忘遂引疾歸歸而與董僉憲應軫李方伯正<lb/>
芳友善邑令構亭居之有大政必稟度焉盖模古三老<lb/>
<pb n="KR3l0087_WYG_002-7b"/>
云孫廷徴字公賢由學博文行異等選為山東道御史<lb/>
巡鹽河東瑾貴賂不遂摭事下詔獄乆之得釋已按陜<lb/>
西㑹寘鐇以寧夏叛戕撫臣暨總戎公時駐延綏聞變<lb/>
馳至榆林以先發義檄叅將時源討逆而射書城中說<lb/>
廢將仇鉞者為内應不浹旬寘鐇成擒露布未及達闕<lb/>
庭而朝議起楊文襄督京軍征討太監張永監之永方<lb/>
至潼闗聞報馳入陜攘功時源兵憤而譟紀功黄門自<lb/>
經死公单騎馳入軍中折矢而誓之曰邉軍欲亂吾以<lb/>
<pb n="KR3l0087_WYG_002-8a"/>
京軍討之京軍欲奪而功吾以死争諸軍乃戢公亟為<lb/>
上疏列其功永既入朝攘功不已㑹公亦事竣還朝永<lb/>
於御前刼公歸功于己公於朝班中挺出抗言曰功如<lb/>
是如是臣即死耻食言於軍士也于是寜夏之亂始定<lb/>
而永憾公不釋㝷劉六劉七羣盗起畿内將泝江淮而<lb/>
上永嗾秉銓者以公習兵事出為九江兵備公至踰月<lb/>
殫精調度劬而病賊再至公再以舟師郤之竟以是瘁<lb/>
卒卒無以殮當路括官錢備衣棺殮之以其䘮歸既歸<lb/>
<pb n="KR3l0087_WYG_002-8b"/>
流冦數千掠羅田入麻城經公之門將犯之既入觀所<lb/>
居敝陋徒四壁立異之而賊魁趙鐩者故儒生尤咨嘆<lb/>
焉乃書空空二字於門屏而戒所部毋犯時邑中諸村<lb/>
所過皆煨燼矣吁盜亦有人心哉余按公平寘鐇與新<lb/>
建之平宸濠始末大畧相方乃竟未有表公功者永故<lb/>
之以也時文襄又方用永圖逆瑾故雖心欽公為真御<lb/>
史而竟不能顯公功云余聞公䘮歸以貧乆不能𦵏莊<lb/>
襄公為卜兆𦵏之諸孤益貧莊襄撫教之如子前軰篤<lb/>
<pb n="KR3l0087_WYG_002-9a"/>
友誼如此<lb/>
王莊毅公竑為督漕開府淮揚時清河衞指揮單姓者<lb/>
行不檢公嘗折抑之㝷公遭煩言免官歸過清河揮使<lb/>
祗候于江滸具餼致慇懃公嘉其誠欵擇受數缶以為<lb/>
醯醤也既發用之則皆糞穢單盖藉以紓夙恨云乃公<lb/>
舟抵徐復有言者表公生平忠節㫖下命公還官指揮<lb/>
乃逃遁遐方詐為死家人故為發䘮治殯以愚里人人<lb/>
有仇指揮者踪跡其所在執而訟之于公竟不較前侮<lb/>
<pb n="KR3l0087_WYG_002-9b"/>
平其訟而遣之淮揚間至今語曰王都堂不較單指揮<lb/>
不念舊惡云愚按王莊毅手捶死馬順干殿陛間盖矯<lb/>
矯剛方人也乃容忍又若此<lb/>
豐布政公慶景泰初以給事中諌南城及易儲事言甚<lb/>
凱切逮繫詔獄七年英廟復辟陞河南左叅政論周府<lb/>
内官不法事上嘉之陞本司右布政使亷聲大著風裁<lb/>
振于郡邑一日行部有一知縣簠簋不飭聞至大懼無<lb/>
以紓解乃以白金為燭饋之踰數公初未之省也既而<lb/>
<pb n="KR3l0087_WYG_002-10a"/>
㕔子以告公佯曰試燃之乎㕔子曰燃而不燃也公又<lb/>
曰不燃則還之耳次日從容謂知縣曰汝燭不燃盡出<lb/>
之以易可燃者自今無復爾矣知縣大恐輒棄印綬而<lb/>
去終亦不明其為銀燭事也論者曰此一事也而持己<lb/>
之亷待人之恕逺謗之智胥得焉凡納賄於上官者上<lb/>
官不忍其欺也而暴揚之衆謂其有以来之也嫌疑之<lb/>
際卒不免於禍若公者非當官之師法乎<hi>右見張東沙芝園集</hi>
　附鄭端簡公曉官文選時里中士宦有餽金首飾承<lb/>
<pb n="KR3l0087_WYG_002-10b"/>
　篚以將而上覆之茗公直以為茗也受之入夫人手<lb/>
　撥茗知之靣頸發赤亟擊柝請公入以語公公逌然<lb/>
　不動聲色第整理其茗覆篚如初出坐亭中召其人<lb/>
　還謂曰吾初以家適乏茗故拜君惠頃入内詢之家<lb/>
　尚有餘茗心謝尊意已授之令持歸太宰孟山楊公<lb/>
　為北邊兵憲時有將官名將子也因事被勘於公所<lb/>
　公勘得其實酌情法之中處之將官心徳公故假公<lb/>
　移郵筒中具掲托名蔬菜具中緘銀幣若干致謝公<lb/>
<pb n="KR3l0087_WYG_002-11a"/>
　即公移中批發不収且告誡之踰時公轉大叅行衆<lb/>
　將官旅見其人獨惴惴惶恐伏地若無所容者公佇<lb/>
　立亭階槩以温語奨諭諸將官至其人曰汝父名將<lb/>
　也觀汝貌誠不媿將種第汝年少更事少後當益努<lb/>
　力以承父業其人神情恍然若更生云<lb/>
　　愚按鄭公之郤賄也從容暇裕若此非素有養不<lb/>
　　能也且即其夫人若此其刑于之化可知己若楊<lb/>
　　公之郤賄不獨裁之以義抑且濡育以仁即一語<lb/>
<pb n="KR3l0087_WYG_002-11b"/>
　　間便令人有生色焉若徒自皦皦立節而令人惴<lb/>
　　惴媿懼終身生機息矣安能望之戮力於疆場哉<lb/>
　　憶余往處闗中一州守事義則未疚仁則有媿於<lb/>
　　公也<lb/>
王端毅公恕由庶吉士授大寺評事陞寺副出知揚州<lb/>
府屢辨疑獄嵗饑發廩不俟報且給醫藥多所全活歴<lb/>
江西河南布政拜右副都御史撫治荆襄南陽多平賊<lb/>
功帥欲縱兵搜山公不可下令擅殺者斬復榜示流民<lb/>
<pb n="KR3l0087_WYG_002-12a"/>
復業㝷巡撫河南載巡撫雲南劾鎮守内臣錢能陞右<lb/>
都御史中貴有以黄鸚鵡上獻者公疏言漢末鼠巢于<lb/>
樹野鵲變色識者以為不祥夫鸚鵡本緑羽而今黄非<lb/>
野鵲變色之𩔖與書曰不貴異物則逺人格乞降詔痛<lb/>
絶貢獻時有駕帖下即中鍾蕃所公言故事駕帖下諸<lb/>
司司禮監用印刑科掛號皇城諸闗防今皆無何以為<lb/>
信在任九月疏凡廿上㝷進右都御史時中官王敬乘<lb/>
傳東南搜索竒玩公引唐太宗遣使梁州諷李大亮獻<lb/>
<pb n="KR3l0087_WYG_002-12b"/>
名鷹明皇令益州織半臂背子捍撥鏤牙大亮與蘇頲<lb/>
不奉詔事疏上詔下獄同惡伏誅中外快焉轉南京兵<lb/>
部尚書叅賛機務時刑部員外即林俊論妖僧繼曉下<lb/>
獄經歴張黻救俊亦下獄公言二人志在盡忠疏留中<lb/>
㝷有㫖令致仕孝廟即位召為吏部尚書公薦諸名公<lb/>
卿引置執政抑僥倖奨名節拔淹滯中貴無敢干以私<lb/>
通政司經歴高禄以内批為本司叅議公言以天下官<lb/>
待天下才勿可以親戚妨公議公遇事輒言言有不合<lb/>
<pb n="KR3l0087_WYG_002-13a"/>
即引退執政不恱者謂其好名㑹南臺薦公入内閣不<lb/>
恱者益忌之嗾御醫劉文太指斥公公力求去遂致仕<lb/>
公家居時見子姪易左右鄰居為業公呼而譲之曰是<lb/>
與我世比居者何忍俾之逺去乃召之各還居給以原<lb/>
券不問價年八十餘葺廬於先隴之次搜閲典籍編歴<lb/>
代名臣諌議一百二十卷又作石渠意見務剗俗學而<lb/>
又搆玩易軒討究易理作後又作石渠意見拾遺二卷<lb/>
已又搆玩易軒討究易理作石渠意見一卷讀書至耄<lb/>
<pb n="KR3l0087_WYG_002-13b"/>
不倦視衞武公之九十不忘交儆不殊也<lb/>
　　昔趙清獻家三衢所居甚隘子姪以厚貲易隣翁<lb/>
　　居以廣其第公不樂曰此翁三世為鄰忍棄之乎<lb/>
　　命亟還其居而不取值蘇長公買陽羡田聞田主<lb/>
　　嫗泣而還券事亦𩔖此<lb/>
耿文恪公裕授給事中以父九疇官尚書改翰林官至<lb/>
禮部尚書時嘗語人曰吾暮自部歸必經過三原王公<lb/>
之門見其老蒼頭毎持枰買油念吾自入仕未嘗買油<lb/>
<pb n="KR3l0087_WYG_002-14a"/>
已心竊媿也後公代王為吏書崔後渠洹詞亦及此朝<lb/>
士嘗言王公子自三原來京省公只如貧士自僱一騾<lb/>
毫不干有司一女適宋監生止乘兩人所畀肩輿此在<lb/>
公亦其常也近見楊太宰家眷往回亦如是<lb/>
　附太宰屠㐮惠公滽部堂燕居令辦事官捧硯時公<lb/>
　新衣白綾甚澤其人誤傾墨汁狼籍公衣惶懼懾息<lb/>
　頓顙請罪公曰去去汝何為者吾方惡其泰白易汙<lb/>
　也適與意㑹汝何為者此與韓魏公不責碎盞吏同<lb/>
<pb n="KR3l0087_WYG_002-14b"/>
　襟度矣鄉有柴姓者假稱屠公子沿途騷動人以聞<lb/>
　于公意公必大加譴責詰發其奸公但呼而戒之曰<lb/>
　汝為吾子亦不辱但難為汝乃父耳法有眀禁自今<lb/>
　慎無復為此其人頓首而退歸營第宅規畫已定前<lb/>
　為老嫗敗屋二楹適當門樓之基屢使人從容譬說<lb/>
　而欲券之其嫗堅不聼命既得吉矣公於丙夜從一<lb/>
　小奚往扣其門嫗曰扣門者為誰小奚告之嫗曰此<lb/>
　不過欲劵吾屋耳此吾死生所也券則須徙吾惸惸<lb/>
<pb n="KR3l0087_WYG_002-15a"/>
　老寡將安歸乎公曰汝第起吾與汝商之汝意不過<lb/>
　憚徙耳今券而不汝徙也但去敗屋而更之新聼汝<lb/>
　居也不限以年令汝子以其貲賈販稍為生殖俟别<lb/>
　有家也而方議去住不亦可乎嫗曰即如是幸甚但<lb/>
　須明載券中公乃袖出柴薪二錠凡重二十四兩浮<lb/>
　其直付之嫗乃以其子販粥日有生息乆之告公辭<lb/>
　去公遽止之曰此可相安不汝厭也嫗曰賴公之賜<lb/>
　天亦助之今已立業娶婦矣擇日當徙復何待乎公<lb/>
<pb n="KR3l0087_WYG_002-15b"/>
　曰嫗幸得所其如去舊鄰何欵以飯食為之惆悵而<lb/>
　遣之<lb/>
　鄞洞雲張翁尚書文定公邦竒之父也公為學憲時<lb/>
　其㕔事僅二楹上官過訪頗不便旁一楹乃其叔之<lb/>
　居也適叔有宿逋願售公以倍價買之將重構焉告<lb/>
　於翁翁問價㡬何以若干對翁知其倍也甚恱己忽<lb/>
　潸然淚下公訝問故翁嘆曰噫吾想至日拆彼屋以<lb/>
　豎我柱使其夫婦何以為情是以悲耳公乃惻然曰<lb/>
<pb n="KR3l0087_WYG_002-16a"/>
　大人寛心兒當還之遽抽身取券翁又止之曰毋吾<lb/>
　計其銀已隨入手償人去矣將若之何公曰第併其<lb/>
　價不取可也翁乃忻然曰若然慰我甚矣吁翁之孝<lb/>
　友仁慈載諸傳誌允哉淳徳此特其遺事一節耳宜<lb/>
　其篤生文定勲名道徳卓然為一代純臣也<hi>右聞屠竹墟公言</hi>
　　愚按洞雲張翁還券事本為同胞至情視王屠二<lb/>
　　公及宋趙公之不忍亟徙鄰居尤其不容己者顧<lb/>
　　風澆俗薄世人第利目前子居之便孰推念叔氏<lb/>
<pb n="KR3l0087_WYG_002-16b"/>
　　異日不堪之情哉文定公先意承志得父歡心仁<lb/>
　　心孝友視范忠宣麥舟之能推父意尤為當然憶<lb/>
　　昔吾友羅惟徳任寜國時一日謁余喜動顔色隨<lb/>
　　拊掌自鬯曰今日一大愉快事余問曰何事曰近<lb/>
　　貧宗有十數人以饑荒逺来乞周比積俸餘施散<lb/>
　　殆盡家大人以下及諸眷屬無一阻撓我者為是<lb/>
　　鬯然耳時聆之以為淺談也今追思之難哉難哉<lb/>
　　惟徳時精神通於一家矣余儌天之幸父母兄弟<lb/>
<pb n="KR3l0087_WYG_002-17a"/>
　　妻孥原自一心從来出納施予更未經余相忘而<lb/>
　　不知為可喜耳<lb/>
少保秦襄毅公紘初為南京御史有風裁以劾中官降<lb/>
北黄驛丞嗣因薦陞知雄縣又以禁中官捕獵被誣搆<lb/>
禍㡬不測民數千走擊登聞鼓訟寃得宥成化初為鞏<lb/>
昌知府清亷自守禁官府和市吏民畏愛十三年陞陜<lb/>
西叅政十八年陞僉都御史巡撫宣府破敵柴溝堡㝷<lb/>
廵撫陜西時以約戢秦府旗校肆横為秦王訐奏被逮<lb/>
<pb n="KR3l0087_WYG_002-17b"/>
下詔獄上命内臣尚亨籍其家止得黄絹一疋故衣數<lb/>
事亨還言公貧状上親閲其貲嘉嘆立釋公且賜鈔萬<lb/>
貫旌其亷調巡撫河南㑹汪直至他廵撫率屈禮公獨<lb/>
與抗宻疏直多帶旗校擾地方直還上問各省撫臣賢<lb/>
否直獨稱公亷能上出公疏示直直頓首伏罪益稱公<lb/>
賢𢎞治三年以右都御史總制兩廣軍務多平賊功劾<lb/>
總兵安逺侯栁景不法詔逮下獄追贓鉅萬褫其爵景<lb/>
干内摭他事誣訐公亦被逮坐免臺交章論救三原在<lb/>
<pb n="KR3l0087_WYG_002-18a"/>
吏部極言公亷直忠信不可棄改南戸部尚書十四年<lb/>
邊報急召公户部尚書兼憲職巡撫陜西隨總制陜西<lb/>
三邉軍務㝷召還部辭得致仕年八十卒贈少保諡襄<lb/>
毅公剛毅亷介歴官四十餘年提兵南北列位孤卿所<lb/>
居僅避風雨妻孥菜羮麥飯不改其舊及卒家無餘貲<lb/>
未㡬子孫有貧乏不能存者逆瑾專政時復以誣搆公<lb/>
籍其家竟無所得<lb/>
許襄毅公進成化中公以御史丁憂還里已起復上京<lb/>
<pb n="KR3l0087_WYG_002-18b"/>
惟乘馬其配髙夫人素病眩暈不能御車亦騎而從竟<lb/>
不索轎時仲子司徒誥方在襁褓叔子少傅讃娠在腹<lb/>
而司馬論則其季也三子既皆登上卿諸子姓列大夫<lb/>
牧守郎官者以數十當代世家稱甚盛者鮮儷云<lb/>
　附司徒公誥嘗曰吾近見士人失官憤恚若䘮吾甚<lb/>
　惑之夫官朝廷物也来若被衣去若解帶豈吾支體<lb/>
　若乎故雖屢進屢退不見喜愠之色其論學謂理氣<lb/>
　渾全本無支離宋儒力詆虚無以排二氏及自為論<lb/>
<pb n="KR3l0087_WYG_002-19a"/>
　析理氣為二不知自墮於佛老之見也浚川王公深<lb/>
　然之<lb/>
　文簡公讃嘉靖中自家起為太宰所過沿途有司殫<lb/>
　力飭厨傳華供帳除治道途若迎乘輿然余里陳公<lb/>
　文者時方為邑宰初尠治聲顧獨泛常視之諸草草<lb/>
　不為加意公過而識之曰此必雅志古道者既莅任<lb/>
　亟陞為戸主政<lb/>
陳司冦公夀由科給事中累官刑部尚書致仕後僑寓<lb/>
<pb n="KR3l0087_WYG_002-19b"/>
南京蒙詔進階一品羊酒綵幣存問公在諌垣指陳時<lb/>
政得失無隐惟不喜彈劾曰吾父戒我勿作刑官枉人<lb/>
而言官枉人尤甚顧可輕耶故公雖敢言而不搜索士<lb/>
大夫短長以沽直名云<lb/>
　附楊文襄公一清曰宋王素為諌官言人材難得無<lb/>
　事之時當為朝廷愛惜明道先生為御史神宗召問<lb/>
　所以為御史對曰使臣拾遺補缺禆賛朝廷則可使<lb/>
　臣掇拾臣下短長則不能本仁得之矣本仁公字余<lb/>
<pb n="KR3l0087_WYG_002-20a"/>
　往待罪柱下時以職事有不容己者兹睹公語惕然<lb/>
　心悚面發赤已平日彈章命子弟亟削其稿<lb/>
　鄭端簡公曉曰予聞之貢禹云居官而致富者為雄<lb/>
　傑夫漢俗近古猶若此又何責於後世之靡靡者乎<lb/>
　其軟黙狥時以終其身凡以利滑於心而不知戒也<lb/>
　陳司冦立朝四十餘年於權奸歘赩無所跛倚屢起<lb/>
　屢踣家貧不能歸流寓南都敝屋頽垣不蔽風雨卒<lb/>
　不能為殮具豈不為雄傑者所姍笑耶然縉紳先生<lb/>
<pb n="KR3l0087_WYG_002-20b"/>
　慕其風槩願為執鞭可以媿墨夫矣<lb/>
林司冦公俊公筮仕刑曹陳白沙薦至京公日與講學<lb/>
有得時妖僧繼曉挾近倖梁方以秘術進蒙殊眷公上<lb/>
疏請斬繼曉而黜梁方憲廟怒下詔獄加刑公對益厲<lb/>
謫姚州判王端毅在留都疏乞還之以勵忠節㑹元日<lb/>
星變憲廟感悟叙復南部孝宗踐祚廷臣薦擢雲南憲<lb/>
副俗崇釋信鬼鶴慶𤣥化寺稱有活佛歲時士女㑹集<lb/>
動數萬争以金泥其靣公按鶴慶命焚之父老言犯之<lb/>
<pb n="KR3l0087_WYG_002-21a"/>
能致雹損稼公與約積薪伺之果雹即止已而無驗遂<lb/>
焚之得金數百鎰悉輸之官代民償逋毁邉方諸淫祠<lb/>
三百六十餘區所在學宫敝撤其材新之肅皇在藩邸<lb/>
知公名召起公刑部尚書屢上章疏思竭忠愫以報知<lb/>
遇後以倖璫崔文事奏忤㫖遂乞歸八疏得允公性簡<lb/>
儉居官尤亷約不取𨽻金不費公廪蕭然若寒素深厭<lb/>
末俗侈汰欲以身為表率一時同徳請老推先焉既遘<lb/>
疾且疏豫辭身後䘏且及時政數事薦尚書羅欽順王<lb/>
<pb n="KR3l0087_WYG_002-21b"/>
守仁祭酒魯鐸脩撰吕柟宜用輔德云嘗過吳門訪二<lb/>
泉邵公寳于里第及門見邵公經始建坊大詫曰盛德<lb/>
如公亦效世俗子營此耶邵公曰公家科第雲仍此故<lb/>
可省某門户纔起立如制表宅里似亦非過也林公終<lb/>
不謂然由此以觀前軰名公以建坊為詬矣嘗謂人茍<lb/>
修徳即蓽門蓬户後世仁賢且過而式之徳茍不𩔖即<lb/>
今市童甿豎多相指訕詬之矣然則坊表之建不為播<lb/>
惡之具耶而士紳往往以此煩擾有司其識何卑卑也<lb/>
<pb n="KR3l0087_WYG_002-22a"/>
董大叅公朴公大父曰應軫解元官僉憲丈夫子七蟬<lb/>
聫科第有並時為南北御史者獨公父未仕公少魯攻<lb/>
苦誦讀日不能識數行鄰父見而憐之謂其父曰郎君<lb/>
不慧讀書非其質也奈何苦之曷不令牧耶公聞之憤<lb/>
丐工畫一牧子牧牛置座右益奮勵堅苦力學比長而<lb/>
發慧卒成進士以文學顯累官大叅公中年家居時按<lb/>
楚直指使者公門人也其秋當主監臨欲中公子先時<lb/>
緘書起居公密封所擬秋試經㫖寄公公發書覧而火<lb/>
<pb n="KR3l0087_WYG_002-22b"/>
之竟不以示子子故亦績學負儁材者後科遇别直指<lb/>
監臨亦卒中式是為士毅號三泉公叅江藩時三泉公<lb/>
為舉人家食遣僕候公宦邸公召至榻前問舉人家居<lb/>
何為僕對云里中比年大祲餓殍塞途舉人日募工瘞<lb/>
殍骼㡬千計矣公惻然又問曰舉人故窶甚募工費何<lb/>
能辦曰毎一殍計工費榖若干斛皆貸于族叔某也公<lb/>
曰是義當為者因還書勉三泉公大意云凡義所當為<lb/>
者闇然黙而行之更勿以章示人人㣲有取名意則淺<lb/>
<pb n="KR3l0087_WYG_002-23a"/>
陋甚矣其書尚存余省覽之中數百言諄諄道此事更<lb/>
無一語及家私也公嗣致政歸林下不肯以片字干公<lb/>
府嘗有鄰翁横罹盗誣為郡捕而過其門跪泣訴于公<lb/>
曰公素習我善良望活我公曰汝故知我素不干公府<lb/>
也其人頓首泣而去已公徐復心憐之召之還曰憶汝<lb/>
昔年新築室余曽詩以賀汝尚在否其人曰在曰汝第<lb/>
持此往余不作别字也其人執詩以見郡守守覽公詩<lb/>
即戄然曰而非良善董公肯以一字假汝耶遂釋之其<lb/>
<pb n="KR3l0087_WYG_002-23b"/>
見重于時若此公晚歲豫為宅兆豫製挽歌中有平生<lb/>
師魯叟死不運門材之句三泉公嗣謁選為蜀别駕己<lb/>
丑嵗以公務至京其年新第進士黄劉陳三公候之邸<lb/>
公胥令之侍坐首戒之曰慎勿輕買田吾為舉人時為<lb/>
人欺買田數畞為所累甚重謹識之嗣陞州守宦十數<lb/>
年許僅一青布袍一革靴耳赴任時諸子請曰大人平<lb/>
生志節兒軰能諒一切生事不敢少覬望大人矣第念<lb/>
大人年高蜀中多美材後事可為計也公曰唯唯既致<lb/>
<pb n="KR3l0087_WYG_002-24a"/>
政歸諸子迎之水次問計於公曰往者兒請命為後事<lb/>
計者如何公曰吾聞之人云杉不如栢也子曰大人今<lb/>
所具者栢耶公莞然曰吾兹載有栢子在種之可也吁<lb/>
公時子孫振振如是其所種栢子逺而蔽䕃耶余聞劉<lb/>
端敏公師事三泉公其清節亦有自也哉<lb/>
　　余聞長老述損齋公成進士後以差過岳州聞劉<lb/>
　　忠宣公宅憂在里造謁焉忠宣留之飯飯麥糈饌<lb/>
　　惟糟蝦一碟無它具公因感省終生持雅操云噫<lb/>
<pb n="KR3l0087_WYG_002-24b"/>
　　嘻賢喆之相與以有成也豈在情好浹洽語言懇<lb/>
　　欵哉雖然亦存乎人耳昔胡紘訪晦菴無隻雞斗<lb/>
　　酒之共而釀成禁學之禍矣董公顧以是感奮勵<lb/>
　　修其識豈不逺哉<lb/>
王文莊公鴻儒甫成童作書端勁得歐顔法以貧依親<lb/>
屬為府史者從治文書郡守段公堅見而竒之留居府<lb/>
中衣食之親課其業遂入郡學為諸生提學副使陳選<lb/>
嘗識其文曰是經世之文也舉鄉試第一成進士授南<lb/>
<pb n="KR3l0087_WYG_002-25a"/>
京戸部主事遷山西提學副使劉忠宣公薦于孝皇歴<lb/>
遷吏部左侍郎以甄拔為己任崇奨實行不純采虚名<lb/>
嘗曰濟天下事惟誠實者能之趣名者亦趣利無益也<lb/>
不見夏忠靖王塩山乎惟知有朝廷而不知有親黨惟<lb/>
知有天理而不知有身家如是社稷生民乃攸賴云公<lb/>
於書無所不讀大要以窮理致用為主雖百家之異同<lb/>
亦必探其原而審其義之所安故所得宏博奥衍交發<lb/>
互益其於六經沛如也善觀史毎以前代君臣之行事<lb/>
<pb n="KR3l0087_WYG_002-25b"/>
為案而已從中斷之審辨得失邪正上下數千年如指<lb/>
諸掌尤眀習國家故事自祖宗用人行政及前軰立朝<lb/>
行已之詳皆能一一言之嘗聞劉文靖誚丘瓊山有散<lb/>
錢而少貫索瓊山還誚曰公有貫索而却欠散錢云乃<lb/>
公讀書以窮理致用為主亦有貫索矣起家非詞林而<lb/>
得諡為文有以哉雖然世博綜者恃此休休心為貫索<lb/>
更妙也韓魏公為相時或謂公之德業無媿古人但公<lb/>
文章不逮歐陽永叔耳公曰吾為相永叔為翰林學士<lb/>
<pb n="KR3l0087_WYG_002-26a"/>
天下之文章孰大於是即此一語永叔之文章便為魏<lb/>
公一齊穿紐矣我朝最稱該博者莫如瓊山乃媢嫉白<lb/>
沙而隂擠三原雖博亦奚以為文靖誚其無貫索不虗<lb/>
也或謂文靖為篁墩短其不能詩銜之醸成廷鞫之獄<lb/>
文達之嗛葉文莊也亦以疵其詩文故余惟二公賢相<lb/>
也或未必然果若人言視魏公之度如何哉顧葉程兩<lb/>
公以能工詩文邅䜛搆于執政者如此然則知道者之<lb/>
于詩文直榆莢視之可也<lb/>
<pb n="KR3l0087_WYG_002-26b"/>
吳司空公廷舉字獻臣筮仕順徳縣與白沙陳先生游<lb/>
鄒立齋以直言謫石城吏目敬禮之有權璫市葛于縣<lb/>
公用其價買二疋送之曰奉此為式如不可即還金且<lb/>
葛雷産也璫怒取金去盖舊買貢物縣率令民買辦而<lb/>
還原金公獨不從督府檄公為權璫修廟且召見而欵<lb/>
語之公對曰守土官非奉舊例新恩一夫不敢役分金<lb/>
不敢用遂辭出嗣又以事忤逆瑾被逮荷校九日死而<lb/>
復甦瑾誅復用累官至南京工部尚書即疏歸公平生<lb/>
<pb n="KR3l0087_WYG_002-27a"/>
敝衣帶穿不修藻飾視財利如糞土妻子冒饑寒而施<lb/>
予不較有無居湫隘無郭外田丘墓之寄十餘畞卒之<lb/>
日殯殮無具御史姚鏌助之平生篤友誼見良士身下<lb/>
之忘其人已在太學兄事羅玘玘病痢㑹僕死公為煑<lb/>
粥負之登厠一晝夜十數返玘病瘥同登進士語人曰<lb/>
玘四十前生我者父母四十後獻臣生我也公好讀書<lb/>
積至萬卷慕薛文清及胡敬齋録采其要言作詩效陳<lb/>
白沙覽者見其志崔後渠曰銑平生頗識賢士大夫如<lb/>
<pb n="KR3l0087_WYG_002-27b"/>
吳公真才潔履厚行定力鮮儷也<lb/>
胡端敏公世寧正徳中公由南刑部陞廣西太平府知<lb/>
府㝷遷江西憲副時宸濠潜謀不軌吏於江西者勢怵<lb/>
利陷惟其欲之是聼間有稍知順逆者不過循黙自保<lb/>
觀望規避以脱虎口為幸耳孰有奮不顧身如胡公者<lb/>
哉疏朝入而禍夕發竟以脫身間走得免灰滅及械繫<lb/>
掖庭備嘗百毒朝之用事者悉受濠賂㡬陷不測矣賴<lb/>
御史徐文華等申救减死謫戍遼東躬履行間授徒以<lb/>
<pb n="KR3l0087_WYG_002-28a"/>
業嗣濠誅起官累仕至兵部尚書太子太保余惟己卯<lb/>
之變孫忠烈嬰其難王文成襄其勛燦然著矣由公觀<lb/>
之要皆焦頭爛額之儔也若公者其為徙薪曲突之謀<lb/>
者乎公為主事時嘗自賛云信而未孚者多言也正而<lb/>
未諒者多戲也周而若比者好稱人之善也恕而若刻<lb/>
者多發人之奸也過有甚於此者輕淺粗疎也然則無<lb/>
一長可取歟曰瞞人之事弗為害人之心弗存有利於<lb/>
國之事雖死不避三者吾將持是以終身焉而前數者<lb/>
<pb n="KR3l0087_WYG_002-28b"/>
氣質之偏則亦庶乎其有改也云跡公生平不媿其言<lb/>
矣公早嵗貧困寄食就學卓有經濟之志仕㡬四十年<lb/>
雖禄一品被服飲食猶素士也<lb/>
梁司徒公材平生清苦自持嚴於操檢為杭州守郡故<lb/>
以繁富稱於天下公練衣粗食屏斥華好泊如也㑹入<lb/>
覲止具一書二帕以䞇京貴槖中無一長物知者詫之<lb/>
歴轉浙江按察方伯執法不撓時巡按御史何鉞同里<lb/>
人也公以前軰不為過禮何疑其易已積不能平乃誣<lb/>
<pb n="KR3l0087_WYG_002-29a"/>
十惡奏之銓曹察其非實量移雲南公居之恬然不以<lb/>
為介曰御史言果當即譴死無恨否則自有公論在矣<lb/>
綰藩篆時凡入民課金輒令納戸自稱而親為監督主<lb/>
藏者不得髙下其手凡往来傳置諸所饋遺即果蔬弗<lb/>
受也既為户部尚書夤縁請寄一切謝絶數令親信察<lb/>
市價低昂攬户不得乾没所省官錢不可貲算時相張<lb/>
永嘉新進寵倖常以意氣折辱公卿一日於朝㑹勵聲<lb/>
語曰梁大用某處糧草當辦則應曰己喻曰某處折銀<lb/>
<pb n="KR3l0087_WYG_002-29b"/>
當發復應曰己喻張意初輕之謂其中黯黯弗了也即<lb/>
而偵之則無弗夙具者曰渠固若是辦耶心欽焉公終<lb/>
日約勵所屬坐部治事不得私有出入即郊廟大祀與<lb/>
嵗節朝賀不廢退食之室於几榻恒置四書律例有間<lb/>
即諷誦之以為常公嘗曰秀才讀書做官不要錢是分<lb/>
内事不可向人說况恃以驕人乎公平生為國薦賢不<lb/>
欲人知曰恐来物議也公又嘗曰昔顔子犯而不校某<lb/>
敢當之云即遇同里何御史事公言不虗也可以為難<lb/>
<pb n="KR3l0087_WYG_002-30a"/>
矣<lb/>
蔣司空公瑶為揚州太守㑹武廟南巡諸省騷動凡乘<lb/>
輿供御及宦寺宫妾親軍賂遺莫可貲算公曰備亦罪<lb/>
不備亦罪備則患及於民不備則患止於身乃僅鳩供<lb/>
應之具不復横斂以為媚恱自衣青布袍束黄金帶奔<lb/>
走周旋權倖江彬軰横加折辱不為動一日上捕得大<lb/>
鯉謀所鬻者左右正欲中公曰莫如揚州知府宜上乃<lb/>
呼而屬之公歸括女衣并首飾數事蒲伏而進曰魚有<lb/>
<pb n="KR3l0087_WYG_002-30b"/>
值矣他無所取惟妻女衣装在焉臣死罪臣死罪上熟<lb/>
睨之曰汝真酸子耶吾無須於此其亟持以歸魚亦不<lb/>
取值矣由是清節動天下歴仕至工部尚書白首懸輿<lb/>
卒無改於羔羊之節士論韙之<lb/>
　　論曰維時乘輿至止天威所臨生死呼吸間耳公<lb/>
　　拚一身以翼蔽其民難矣難矣近世仕宦者競飭<lb/>
　　厨傳華供帳以取上官一時之媚剥民膏脂而不<lb/>
　　惜者獨何心哉<lb/>
<pb n="KR3l0087_WYG_002-31a"/>
張少叅公繼孟字子醇公以禮部儀制司郎中陞山東<lb/>
布政司叅議年未五十致政歸居林下家徒四壁立居<lb/>
旁建茅屋三楹鑿池為橋植竹數竿扁為一笑亭日觴<lb/>
咏其中禁足不出客至第肅至階送亦不出門即朝貴<lb/>
枉訪止折柬相答于勢利紛華泊如也嘗言作人須要<lb/>
有趣對俗客嗒然無一語遇學士大人有道術者與之<lb/>
譚說名理揚搉風雅亹亹不倦令人灑然不能遽别前<lb/>
軰一時如西涯相公蒲汀尚書皆海内宿望常聫輿過<lb/>
<pb n="KR3l0087_WYG_002-31b"/>
訪公或留坐所共脫粟之飯間出蔬果杯酒三五巡即<lb/>
止諸老凡自公第出輒喜見眉宇相謂曰吾儕遇張子<lb/>
醇一飯勝倍别家盛筵矣其為人愛重如此楊方伯守<lb/>
魯既第筮仕揚州府推官瀕行候謁請教公謂曰只要<lb/>
做得人好不論做官做得人好時充軍也得為民也得<lb/>
夫當後生筮仕初即為此厲語不為忌諱楊公亦終身<lb/>
佩之不嗔為不吉語古道如此年八十卒卒之日至無<lb/>
以為殮其子以訃聞於諸同年在京宦者得贈若干金<lb/>
<pb n="KR3l0087_WYG_002-32a"/>
始克襄事云<lb/>
方司徒公鈍當分宜柄國時寵賂滋章天下士宦靡然<lb/>
顧化即下之簿倅丞尉無不賄其里之尊貴人以儌庇<lb/>
植而里之尊貴人亦多以是為餌若軰計者公見里中<lb/>
此軰以竿牘通者輒峻郤之其人或固以請曰此具薄<lb/>
俸非取諸民也公則蹙容曰汝俸㡬何俯仰攸賴奈何<lb/>
推以遺我王法可畏民生可念汝不能其官我不能為<lb/>
汝庇遺我何為或復曲為詞曰此書一帙耳公則又曰<lb/>
<pb n="KR3l0087_WYG_002-32b"/>
余一自入任所習惟一大明律耳何暇讀他書書積不<lb/>
讀而徒以累他日歸途夫役大非隂德事也竟片札不<lb/>
受里中癡子反有以為憾者余初魁南宫時謁公余請<lb/>
拜公抗顔曰勿拜余乃揖己命予坐時有郎差臨清者<lb/>
先在座公若不禮余者第顧郎諄諄誨之嘗顰蹙曰往<lb/>
聞薦紳過此者必具豐餼華燕今民窮極矣如此皆膏<lb/>
脂非爾我所藉以奉人靣皮者但遇相知夙契一飯相<lb/>
延道故商心自是欵洽奈何如此予初覩公遇予若甚<lb/>
<pb n="KR3l0087_WYG_002-33a"/>
倨乃聆其語戢戢有味于中不欲辭去已郎官别去仍<lb/>
一語不及予予起更端請曰小子起家蓬茅願領教公<lb/>
厲聲曰爾云蓬茅誰從母胎中即成進士耶予惶恐不<lb/>
敢再更端請起辭公送之門屏間謂余曰予即日廷試<lb/>
矣上發䇿必有所欲言汝對中須言敬天惟在愛民親<lb/>
賢當先逺奸謹識之毋洩予乃揖謝教而出公嘗謂新<lb/>
進者云作官無他言作到老學到老是矣嗣觀政時公<lb/>
數數召同鄉中士紳飲序以齒不論官座中常有進士<lb/>
<pb n="KR3l0087_WYG_002-33b"/>
以齒加於京堂上者具嘗惡草而情固欵洽也嘗訊諸<lb/>
進士曰汝軰㡬人一寓㡬人一𨽻也大都所言皆前軰<lb/>
時事時套若勿聞已余初第時猶一及見此等風致幸<lb/>
矣今亡矣夫<lb/>
周中丞公延初第時與其里中進士曾同觀政刑部共<lb/>
賃一寓共租一馬更乘出入一日公先入部方回馬輒<lb/>
迎曽曽未及至而司冦公適蚤至鳴鐸升座矣司冦視<lb/>
班行曽不至詢其故公前以實對司冦公大詫曰今進<lb/>
<pb n="KR3l0087_WYG_002-34a"/>
士俱乘馬耶亦大異矣予觀政時一僮携冠服徒步至<lb/>
三法司門乃服之入也今士風即至於此為之三慨焉<lb/>
公語今蕭右司冦廪云蕭公亦吉州人也吁使司冦公<lb/>
覩今士習慨又何如<lb/>
吳太宰公嶽為廬州守時中丞南眀王公廷為蘇州守<lb/>
二公同年友也一日以公務㑹于鎮江吳折柬徴王公<lb/>
為金山之遊載酒一瓶米數合肉斤許蔬一束於舟中<lb/>
屏騶從趣王公同舟而往王公熟視其具笑曰兄昨折<lb/>
<pb n="KR3l0087_WYG_002-34b"/>
簡相徴招將為主延欵我也其具止是耶吳公曰足吾<lb/>
兩人用可矣多具何為比至吳公命庖丁即所載酒肉<lb/>
蔬米治具相與論心話舊或趺坐磯頭或倚徙水際盡<lb/>
歡竟日而還王公晤余淮上為道其事余喜聞後嘗模<lb/>
之以待同志云惟今士紳宴㑹如此風致豈不可嘉尚<lb/>
哉公為廬守無何以宅憂還里行間阻隂雨持公署一<lb/>
傘歸歸舎仍還之屬貯庫余校士于廬廬人士至今口<lb/>
其事云公起復補保定守後嚴太宰清亦任保定守余<lb/>
<pb n="KR3l0087_WYG_002-35a"/>
毎過保定遇此中士紳輒詢二公政績孰優一士紳謂<lb/>
余曰二公皆吾郡之名守也嚴之德澤洽我民肌膚矣<lb/>
若吳公徳澤則尤入我民心髓也余嘆羡之後又遇一<lb/>
主政主政亦保定人也余又訊二公政主政曰二公清<lb/>
約之節同仁愛之心同明敏之材同但吳公若有天授<lb/>
不可及者余曰云何曰吳公為政未嘗用意摘奸剔弊<lb/>
而内之胥史𨽻卒外之市猾田甿若皆貫通於吳公之<lb/>
心而更無一作奸犯科者吾不知吳公何以至此也予<lb/>
<pb n="KR3l0087_WYG_002-35b"/>
為之慨然嘆羡者乆之盖其誠能動物矣<lb/>
黄憲副公卷初官比部出補山西僉憲晉陜西少叅已<lb/>
晉憲副即解紱歸歸年才四十又五耳公歸盖即真眀<lb/>
農云春夏間家衆悉驅之田作而獨與其配操杵臼炊<lb/>
釡作飲食躬荷而饁之嘗假農具鄰舎鄰舎子欲舁送<lb/>
之公曰毋此何時也假我具即徳厚矣奈何又妨汝務<lb/>
遂自肩之如田焉公性故孤介悃愊而逸興甚豪嬰情<lb/>
山水間域中山嶠水涘靡不遊至或乘敝輿或䇿欵段<lb/>
<pb n="KR3l0087_WYG_002-36a"/>
或曳杖躡蹻翛然咏嘯飄飄若仙焉家去城邑四十里<lb/>
而近經嵗不一至至則市童撫掌歡呼相指曰黄公來<lb/>
也盖識其輿敝陋云公居常好客客至座已徐起臨庖<lb/>
服犢鼻衣治具具無兼味治畢乃盥手更衣出即新婣<lb/>
上客率以為常余一日偕元孚周進士候公公歡甚縱<lb/>
談名理因及疆塲時事奮然有請纓之志移日不輟已<lb/>
有婢從屏間稟曰烹雞熟矣請割公曰少需盖劇談方<lb/>
適無間也有頃婢稟如初公又曰少需如是者三而公<lb/>
<pb n="KR3l0087_WYG_002-36b"/>
談益劇乃命婢曰汝姑自割既共饌出胾肋狼籍不為<lb/>
意也公間起入室余從之闞其室一榻蕭然不啻僧舎<lb/>
已余時若泠然嘘以清風洒然沃以瓊漿也退謂元孚<lb/>
曰吾與子今幸游羲皇世矣相與嗟嘆不置云耿子曰<lb/>
夫世約其躬為苦節行者𩔖多齷齪迂滯不能事事彼<lb/>
盖矯飾為名髙者也其真漓其性牿矣公率性之真從<lb/>
心之安孟子所謂人有不為可與有為者非乎藉令世<lb/>
誠重用之請纓之志計能酧賞不虚也余又嘗聞里中<lb/>
<pb n="KR3l0087_WYG_002-37a"/>
前軰若鄒劉周李董阮諸公其風軌大都如是顧所及<lb/>
覩記者惟公因憶父老相傳宣正成𢎞間里中民物殷<lb/>
盛閭巷熈熈有以也乃今里中身有完服靣無菜色父<lb/>
子兄弟相聚而無愁嘆聲者盖鮮曷故哉吏治之日媮<lb/>
也吏治之日媮則士節之不立也士節之不立則古道<lb/>
之寖㣲而紛華之為蔀甚也即吾一鄉而天下可𩔖知<lb/>
己嗟嗟孰謂公履為細謹哉盖古道之碩果矣余兹重<lb/>
有慨焉爰拾公一二淺事為外傳云<lb/>
<pb n="KR3l0087_WYG_002-37b"/>
徐主政公九思為句容令其政專主養民自身及僚屬<lb/>
上吏供一切裁省行之三年上吏猶數撓之屹然不以<lb/>
撼也至六年乃定九年遷去邑舊有二簿一典糧一典<lb/>
馬糧簿嵗啓倉有例金八百四百以啖糧判四百簿自<lb/>
取公聞遂躬往主収判簿不得取例金焉馬簿嵗視馬<lb/>
馬九百餘匹匹例一金公亦自往視焉例金遂絶邑舊<lb/>
募民兵四百毎兵十金公両分之歳更畨募止二百一<lb/>
嵗省金二千邑當吳越之衝民疲于供公令官厫養鵝<lb/>
<pb n="KR3l0087_WYG_002-38a"/>
雞官池魚閒地圃之賔至取供一不煩里甲歳自碎小<lb/>
而上數之省者胡啻萬計其養民如此<hi>右胡正甫為余言</hi>余聞<lb/>
公嘗語人曰吾昔筮仕之句曲也甫入境邑中蒸黎繮<lb/>
屬遮道迎我漸邇郊坰迎者漸夥<graphic n="KR2017" url="https://raw.githubusercontent.com/kanripo/KR-Gaiji/master/images/KR2017.png" mimeType="image/png"/>
                    <graphic n="KR2017" url="https://raw.githubusercontent.com/kanripo/KR-Gaiji/master/images/KR2017.png" mimeType="image/png"/>詵詵無慮千萬<lb/>
計或趨前導我或擁後衞我更畨輿我也奉我堂上敷<lb/>
座坐我座已是千萬人者擁伏墀下無問倪旄聲閧閧<lb/>
僉曰爺曰爺吾時悚然内省曰嗟嗟是千萬人者均<lb/>
之圓首方趾横目噉吻我無以異也即皤皤黄耉亦相<lb/>
<pb n="KR3l0087_WYG_002-38b"/>
率而呼我曰爺曰爺彼盖謂我為父母云爾也若何施<lb/>
而乃能當兹父母稱哉為之惕息深念者累夕云吁徐<lb/>
公之感念若此此所以汲汲于養民之政而九年如一<lb/>
日也嗣陞任司空郎解紱㡬年矣甲子嵗余督學駐句<lb/>
曲誤謂公已捐館舎檄趣祀之名宦祠維時境内蒸黎<lb/>
聞之歡呼奔趨環而拜伏祠下者亦千萬計猶初任登<lb/>
堂日也到今戴之真不啻父母矣公之得民若此盖感<lb/>
于此一念云顧今宇内受符為令者其入境時蒸黎依<lb/>
<pb n="KR3l0087_WYG_002-39a"/>
依之状想亦覩若此目覩之而悚然念者㡬人哉又余<lb/>
嘗喋喋述公是語與筮仕者道耳之而悚然者可指數<lb/>
豈其目其耳人人殊哉未之思耳誠思之人人有同然<lb/>
者在也<hi>子貞明辛未進士尚寳寺卿</hi>
胡公夀安初任信陽調獲鹿永樂中任新繁在官未嘗<lb/>
肉食其子自徽來省居一月烹二雞胡怒曰飲食之人<lb/>
則人賤之矣吾居官二十餘年嘗以奢侈為戒猶恐弗<lb/>
能令終爾好大嚼如此不為吾累乎胡三宰大邑不携<lb/>
<pb n="KR3l0087_WYG_002-39b"/>
妻子之任或誚之胡笑曰吾豈無糟糠之念嘗於是思<lb/>
之熟矣吾軰讀聖賢書論居官治民之法孰不欲砥礪<lb/>
名節哉及登仕路以耳目玩好聲色之物喪生平之守<lb/>
者多矣矧婦人小子尤易惑也以是計之故不欲妻子<lb/>
之為累耳<lb/>
　附余里詹太守瑩守漳州府已陞長蘆塩運使皆脂<lb/>
　膏地也清操皭然居常麥粥竟月無肉食每飯茹塩<lb/>
　耳致政歸子養饌間以肥脆進公怒推案曰何暴殄<lb/>
<pb n="KR3l0087_WYG_002-40a"/>
　若此女適劉荘襄少子公貼書戒之今手筆尚存諄<lb/>
　諄以崇儉為教殺生為戒中言已宦所朝夕惟麥饘<lb/>
　以塩㸃之而已後子孫多食貧鄉人無識者或殷殷<lb/>
　姍公為拙今其孫淑舉湖廣乙酉鄉試稍足為清白<lb/>
　吏增氣云<lb/>
少宰陶文懿公大臨余同門同年也第進士鼎甲官翰<lb/>
林嗣為今上講官累遷至少宰資望將柄用而卒公官<lb/>
翰林時曽以差出京便過家歸省㝷還朝一日晤余慨<lb/>
<pb n="KR3l0087_WYG_002-40b"/>
然太息曰吾儕一列仕籍即令念念濟人利物日行其<lb/>
徳一生罪業不能贖掩萬一况吾官此閒局雖名清華<lb/>
未得親民將何修而可余曰云何公曰憶余往以差出<lb/>
京由京泝越寧家已由家自越還朝報命往還凡㡬千<lb/>
里或由陸而輿所用負載役夫不知若干人或由水而<lb/>
舟所用牽挽役夫不知若干人念兹菜色枵腹之甿鶉<lb/>
衣裹體之黎彭彭林林皆亦人子也或當炎蒸淋汗如<lb/>
雨喘息若雷或值嚴寒䟤跋淖濘衝冒風雪由此而踣<lb/>
<pb n="KR3l0087_WYG_002-41a"/>
頓道路委填溝壑者何可數也此等罪業皆由我作如<lb/>
竺氏果報之說不誣能無惕然乎余聆亦為之悚然者<lb/>
累日中心識之不忘今公倘得柄用推此一念天下必<lb/>
多食其福者惜夫<lb/>
傅司馬公希摯亦余同門同年也公歴官素厲氷蘗囊<lb/>
無餘貲家世以力産作業務農重榖廩粟頗有餘饒值<lb/>
里中嵗饑榖價騰貴公傾廩减價出糶以賑之計所糶<lb/>
粟得若十金止留半以分諸子餘復悉以賑里人焉惟<lb/>
<pb n="KR3l0087_WYG_002-41b"/>
公故與馮璫保者同里閈公督撫山東時保權寵最盛<lb/>
棘欲交公相引重求公一識靣而不得因銜之摭他事<lb/>
擠公落職歸保敗以薦起累官大司馬云惟公不屑意<lb/>
與里中之權璫交而顧篤意于里中之餓殍念是可以<lb/>
觀公矣或曰公所出糶粟乃厥考所積也非公所自積<lb/>
也其所留金以遺諸子者亦約矣嘻推厥考之積以仁<lb/>
其里兹所謂善承考者哉以此仁聲遺子孫所遺子孫<lb/>
者不既多耶<lb/>
<pb n="KR3l0087_WYG_002-42a"/>
耿大司徒公定向早聞道言論動履一率真性而軌古<lb/>
人初由大行拜御史巡按甘肅未期年推督南畿學闗<lb/>
中故多古書刻御史得代行藩臬往往舁數篋送之境<lb/>
上公於書雅所好然不欲以篋笥煩輿夫乃曰吾入闗<lb/>
原三扛出亦宜如是耳他書付還収十三經石刻一部<lb/>
覽數日竟留洛陽以賂洛中諸士子有司刻石記其事<lb/>
在御史臺壁間余故聞其語頃按洛睹是石因嘆此風<lb/>
今何可復見焉公督南畿學五年得士甚盛士入長安<lb/>
<pb n="KR3l0087_WYG_002-42b"/>
多持䞇来見公公他物無所受獨受書即書中有緘金<lb/>
亦令去金而受之邸中書積與廩齊人頗疑訝一日公<lb/>
得差當出都盡以書送諸知交為作别不携一冊還也<lb/>
都門縉紳往来率循故事受謁紿人以為常公戒門者<lb/>
毋紿人故知或同志有相論議者在即入白不在直以<lb/>
故謁公門者人人能亮公不相疑一日余造公公方飯<lb/>
門者傳刺入公旋出且行且衣帶揖而就坐僮捧一盂<lb/>
茶上公公飲之曰飯己未𠻳口故先君耳公事事有先<lb/>
<pb n="KR3l0087_WYG_002-43a"/>
進風不直此即此數者亦何可多見於晚近世哉余故<lb/>
増而入之<lb/>
王符卿公汝訓余嘗與一再晤視其人冲夷恬雅竊疑<lb/>
必充養有道者因夷考其履諗家世素饒於貲足侔素<lb/>
封乃父封公尤善綜理毎晨起握籌課算計盈縮或至<lb/>
日昃未食貲以是日裕故鄉居時虞盜患毎至夜分則<lb/>
募數十人居守重鍵固鐍惴惴為意外防竟夕或不能<lb/>
安寢也符卿家食時即志聖賢之學覩其然深念之食<lb/>
<pb n="KR3l0087_WYG_002-43b"/>
寢亦不自安因諭其父曰天之生財以養人也人之理<lb/>
財以自養也世之切於人者莫重於身至切於身者又<lb/>
莫重於心也大人為此衊衊者朝營營然暮兢兢然内<lb/>
累其心外累其身何為者哉古誚厚積者曰守財虜自<lb/>
今觀之不虗也兒即至愚不肖不能顯揚大人安忍大<lb/>
人墮此𩔖哉封公喻一日盡招其族里諗諸夙貸而負<lb/>
者悉裂券免之夙所積藏視戚屬族黨之殺差貧富之<lb/>
等而悉捐以散給之里之人大恱徙而相依者數百家<lb/>
<pb n="KR3l0087_WYG_002-44a"/>
所居遂成聚無煩募人防守而符卿因益得肆力於學<lb/>
卒成進士雅望軒軒起士林推重至今其鄉號稱仁里<lb/>
而戴其封君為仁人君子曰符卿純孝哉以其親顯者<lb/>
至矣噫亦其達如是也<lb/>
李公謙值歲荒出粟千石以貸鄉人明年又荒人無以<lb/>
償公即對衆焚券曰不須復償及嵗熟人争償之一無<lb/>
所受後復大荒公仍竭家貲煑粥濟之賴全活者以萬<lb/>
計死者復為瘞之人咸曰公隂徳可謂大矣一日夣紫<lb/>
<pb n="KR3l0087_WYG_002-44b"/>
衣人告曰上帝知汝有隂徳報在汝後言訖而去後謙<lb/>
百嵗而終子孫位皆通顯<lb/>
　<lb/>
　<lb/>
　<lb/>
　<lb/>
　<lb/>
　先進遺風卷下<lb/>
</p>
<p>
</p>
  </div>
</body>
</text>
</TEI>
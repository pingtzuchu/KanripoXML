<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>内外傷辯惑論卷上</head> <lb/>
    <p>
<pb n="KR3e0052_WYG_001-1a"/>
欽定四庫全書<lb/>
　内外傷辯惑論卷上<lb/>
　　　　　　　　　　　　　　元　李杲　撰<lb/>
　　辯隂證陽證<lb/>
曰甚哉隂陽之證不可不詳也徧觀内經中所説變化<lb/>
百病其源皆由喜怒過度飲食失節寒温不適勞役所<lb/>
傷而然夫元氣糓氣榮氣淸氣衛氣生發諸陽上升之<lb/>
氣此六者皆飲食入胃穀氣上行胃氣之異名其實一<lb/>
<pb n="KR3e0052_WYG_001-1b"/>
也既脾胃冇傷則中氣不足中氣不足則六腑陽氣皆<lb/>
絶於外故經言五臟之氣已絶於外者是六腑之元氣<lb/>
病也氣傷臟乃病臟病則形乃應是五臟六腑真氣皆<lb/>
不足也惟隂火獨旺上乗陽分故榮衛失守諸病生焉<lb/>
其中變化皆由中氣不足乃能生發耳後有脾胃以受<lb/>
勞役之疾飲食又復失節耽病日乆事息心安飽食太<lb/>
甚病乃大作槩其外傷風寒六滛客邪皆有餘之病當<lb/>
瀉不當補飲食失節中氣不足之病當補不當瀉舉世醫<lb/>
<pb n="KR3e0052_WYG_001-2a"/>
者皆以飲食失節勞役所傷中氣不足當補之證認作<lb/>
外感風寒有餘客邪之病重瀉其表使榮衛之氣外絶<lb/>
其死只在旬日之間所謂差之毫釐謬以千里可不詳<lb/>
辯乎按隂陽應象論云天之邪氣感則害人五臟是八<lb/>
益之邪乃風邪傷人筋骨風從上受之風傷筋寒傷骨<lb/>
盖有形質之物受病也繫在下焦肝腎是也肝腎者地<lb/>
之氣難經解云肝腎之氣已絶於内以其肝主筋腎主<lb/>
骨故風邪感則筋骨疼痛筋骨之絶則腎肝之本亦絶<lb/>
<pb n="KR3e0052_WYG_001-2b"/>
矣乃有餘之證也及云水穀之寒熱感則害人六腑是<lb/>
七損之病乃内傷飲食也黄帝鍼經解云適飲食不節<lb/>
勞役所傷濕從下受之謂脾胃之氣不足而反下行極<lb/>
則衝脉之火逆而上是無形質之元氣受病也繫在上<lb/>
焦心肺是也心肺者天之氣故難經解云心肺之氣已<lb/>
絶於外以其心主榮肺主衛榮者血也脉者血之腑神<lb/>
之所居也衛者元氣七神之别名衛護周身在於皮毛<lb/>
之間也肺絶故皮毛先絶神無所依故内傷飲食則亦<lb/>
<pb n="KR3e0052_WYG_001-3a"/>
惡風寒是榮衛失守皮膚間無陽以滋養不能任風寒<lb/>
也皮毛之絶則心肺之本亦絶矣盖胃氣不升元氣不<lb/>
至無以滋養心肺乃不足之證也計受病不一飲食失節<lb/>
勞役所傷因而飽食内傷者極多外傷者間而有之世<lb/>
俗不知徃徃將元氣不足之證便作外傷風寒表實之<lb/>
證而反治心肺是重絶其表也安得不死乎古人所謂<lb/>
實實虚虚醫殺之耳若曰不然請以衆人之耳聞目見<lb/>
者證之向者壬辰改元京師戒嚴迨三月下旬受敵者<lb/>
<pb n="KR3e0052_WYG_001-3b"/>
凡半月解圍之後都人之不受病者萬無一二既病而<lb/>
死者繼踵而不絶都門十有二所每日各門所送多者<lb/>
二千少者不下一千似此者幾三月此百萬人豈俱感<lb/>
風寒外傷者耶大抵人在圍城中飲食不節乃勞役所<lb/>
傷不待言而知由其朝飢暮飽起居不時寒温失所動<lb/>
經三兩月胃氣虧之乆矣一旦飽食太過感而傷人而<lb/>
又調治失宜其死也無疑矣非惟大梁為然逺在真祐<lb/>
興定間如東平如太原如鳯翔解圍之後病傷而死無<lb/>
<pb n="KR3e0052_WYG_001-4a"/>
不然者余在大梁凡所親見有表發者有以巴豆推之<lb/>
者有以承氣湯下之者俄而變結胷發黄又以䧟胷湯<lb/>
丸及茵陳湯下之無不死者盖初非傷寒以調治差悞<lb/>
變而似真傷寒之證皆藥之罪也徃者不可追來者猶<lb/>
可及輒以平生已試之效著内外傷辯論一篇推明前<lb/>
哲之餘論厯舉近世之變故庶幾同志者審其或中觸<lb/>
類而長之免後人之横夭耳僣易之罪將何所逃乎<lb/>
　　辯脉<lb/>
<pb n="KR3e0052_WYG_001-4b"/>
古人以脉上辯内外傷於人迎氣口人迎脉大於氣口<lb/>
為外傷氣口脉大於人迎為内傷此辯固是但其説有<lb/>
所未盡耳外感風寒皆有餘之證是從前客邪來也其<lb/>
病必見於左手左手主表乃行陽二十五度内傷飲食<lb/>
及飲食不節勞役所傷皆不足之病也必見於右手右<lb/>
手主裏乃行隂二十五度故外感寒邪則獨左寸人迎<lb/>
脉浮𦂳按之洪大𦂳者後甚於弦是足太陽寒水之脉<lb/>
按之洪大而有力中見手少隂心火之脉丁與壬合内<lb/>
<pb n="KR3e0052_WYG_001-5a"/>
顯洪大乃傷寒脉也若外感風邪則人迎脉緩而大於<lb/>
氣口一倍或兩倍三倍内傷飲食則右寸氣口脉大於<lb/>
人迎一倍傷之重者過在少隂則兩倍太隂則三倍此<lb/>
内傷飲食之脉若飲食不節勞役過甚則心脉變見於<lb/>
氣口是心火刑肺其肝木挾心火之勢亦來薄肺經云<lb/>
侮所不勝寡於畏者是也故氣口脉急大而澀數時一<lb/>
代而澀也澀者脉之本脉大者元氣不相接脾胃不及<lb/>
之脉洪大而數者心脉刑肺也急者肝木挾心火而反<lb/>
<pb n="KR3e0052_WYG_001-5b"/>
尅肺金也若不甚勞役惟右關脾脉大而數謂獨大於<lb/>
五脉數中顯緩時一代也如飲食不節寒温失所則先<lb/>
右關胃脉損弱甚則隠而不見惟内顯脾脉之大數微<lb/>
緩時宿食不消則獨右關脉沉而滑經云脉滑者有宿<lb/>
食也以此辯之豈不明白易見乎但恐山野間卒無醫<lb/>
者何以診候故復説病證以辯之<lb/>
　　辯寒熱<lb/>
内傷寒邪之證與飲食失節勞役形質之病及内傷飲<lb/>
<pb n="KR3e0052_WYG_001-6a"/>
食俱有寒熱舉世將盡内傷飲食失節勞役不足之病<lb/>
作外傷寒邪表實有餘之證反瀉其表枉死者豈勝言<lb/>
哉皆由不别其寒熱耳今細為分解之外傷寒邪發熱<lb/>
惡寒寒熱併作其熱也翕翕發熱又為之拂拂發熱發<lb/>
於皮毛之上如羽毛之拂明其熱在表也是寒邪犯髙<lb/>
之髙者也皮膚毛腠者陽之分也是衛之元氣所滋養<lb/>
之方也以寒邪乗之鬱遏陽分陽不得伸故發熱也其<lb/>
面赤鼻氣壅塞不通心中煩悶稍似袒祼露其皮膚已<lb/>
<pb n="KR3e0052_WYG_001-6b"/>
不能禁其寒矣其表上虚熱止此而已其惡寒也維重<lb/>
衣下幕逼近烈火終不能禦其寒一時一日增加愈甚<lb/>
必待傳入裏作下證乃罷其寒熱齊作無有間斷也其<lb/>
内傷飲食不節或勞役所傷亦有頭痛項强腰痛與太<lb/>
陽表證微有相似餘皆不同論中辯之矣内傷不足之<lb/>
病表上無陽不能禁風寒也此則常常有之其燥熱發<lb/>
於腎間者間而有之與外中寒邪畧不相似其惡風寒<lb/>
也盖脾胃不足榮氣下流而乗腎肝此痰厥氣逆之漸<lb/>
<pb n="KR3e0052_WYG_001-7a"/>
也若胃氣平常飲食入胃其榮氣上行以舒於心肺以<lb/>
滋養上焦之皮膚腠理之元氣也既下流其心肺無所<lb/>
禀受皮膚間無虧失其榮衛之外護故陽分皮毛之間<lb/>
虚弱但見風見寒或居隂寒處無日陽處便惡之也此<lb/>
常常有之無間斷者也但避風寒及温煖處或添衣盖<lb/>
温養其皮膚所惡風寒便不見矣是熱也非表傷寒邪<lb/>
皮毛間發熱也乃腎間受脾胃下流之濕氣間塞其下<lb/>
致隂火上衝作蒸蒸而燥熱上徹頭頂傍徹皮毛渾身<lb/>
<pb n="KR3e0052_WYG_001-7b"/>
燥熱作須待袒衣露居近寒涼處即已或熱極而汗出<lb/>
而亦解彼外傷惡寒發熱豈有汗出者乎若得汗則病<lb/>
愈矣以此辯之豈不如黑白之易見乎當内虚而傷之<lb/>
者燥熱也或因口吸風寒之氣鬱其隂火使咽膈不通<lb/>
其吸入之氣欲入為膈上衝脉之火所拒使隂氣不得<lb/>
入其胷中之氣為外風寒所遏而不得伸令人口開目<lb/>
瞪極則聲發於外氣不能上下塞於咽中而氣欲絶又<lb/>
或因噦因嘔因吐而燥熱發必有所因方有此證其表<lb/>
<pb n="KR3e0052_WYG_001-8a"/>
虚惡風寒之證復見矣表虚之弱為隂火所乗燥發須臾<lb/>
而過其表虚無陽不任風寒復見矣是表虚無陽常常<lb/>
有之其燥熱則間而有之此二者不齊燥作寒已寒作<lb/>
燥已非如外傷之寒熱齊作無有間斷也百病俱有身<lb/>
熱又謂之肌熱又謂之皮膚間熱以手捫之方知者是<lb/>
也乃肌體有形之熱也亦須皆待隂陽既和汗出則愈<lb/>
矣慎不可於此上辯之以其虚實内外病皆有之故難<lb/>
辯耳只依先説病人自覺發熱惡寒之熱及燥作之熱<lb/>
<pb n="KR3e0052_WYG_001-8b"/>
上辯之為准則矣<lb/>
　辯外感八風之邪或有飲食勞役所傷之重者三二<lb/>
　日間特與外傷者相似其餘證有特異名者若不將<lb/>
　兩證重别分解猶恐將内傷不足之證誤作有餘外<lb/>
　感風邪雖辭理有重復處但欲病者易辯醫者易治<lb/>
　耳<lb/>
外感八風之邪乃有餘證也内傷飲食不節勞役所傷<lb/>
皆不足之病也其内傷亦惡風自汗若在温煖無風處<lb/>
<pb n="KR3e0052_WYG_001-9a"/>
則不惡矣與外傷鼻流涕頭痛自汗頗相似細分之則<lb/>
異耳外感風邪其惡風自汗頭痛鼻流清涕常常有之<lb/>
一日一時增加愈甚直至傳入裏作下證乃罷語聲重<lb/>
濁髙厲有力鼻息壅塞而不通能食腹中和口知味大<lb/>
小便如常筋骨疼痛不能動摇便著牀枕非扶不起其<lb/>
内傷與飲食不節勞役所傷然亦惡風居露地中遇大<lb/>
漫風起却不惡也惟門忩隙中些小賊風來必大惡也<lb/>
與傷風傷寒俱不同矣况鼻流清涕頭痛自汗間而有<lb/>
<pb n="KR3e0052_WYG_001-9b"/>
之鼻中氣短少氣不足以息語則氣短而怯弱妨食或<lb/>
食不下或不欲食三者互有之腹中不和或腹中急而<lb/>
不能伸口不知五榖之味小便頻數而不渇初勞役得<lb/>
病食少小便赤黄大便常難或澀或結或虚坐只見些<lb/>
小白膿時有下氣或泄黄如糜或溏泄色白或結而不<lb/>
通若心下痞或胷中閉塞如刀劚之痛二者亦互作不<lb/>
併出也有時胃脘當心而痛上肢兩脇痛必臍下相火<lb/>
之勢如巨川之水不可遏而上行使陽明之經逆行亂<lb/>
<pb n="KR3e0052_WYG_001-10a"/>
於胷中其氣無止息甚則髙喘熱傷元氣令四肢不收<lb/>
無氣以動而懶倦嗜卧以其外感風寒俱無此證故易<lb/>
為分辯耳<lb/>
　　辯手心手背<lb/>
内傷及勞役飲食不節病手心熱手背不熱外傷風寒<lb/>
則手背熱手心不熱此辯實甚皎然<lb/>
　　辯口鼻<lb/>
若飲食勞役所傷其外證在口必口失榖味必腹中不<lb/>
<pb n="KR3e0052_WYG_001-10b"/>
和必不欲言縱勉强對荅聲必怯弱口沃沫多唾鼻中<lb/>
清涕或有或無即隂證也外傷風寒則其外證必顯在<lb/>
鼻鼻氣不利聲重濁不清利其言壅塞氣盛有力而口中<lb/>
必和傷寒則面赤鼻壅塞而乾傷風則鼻流淸涕而已<lb/>
内經云鼻者肺之候肺氣通於天外傷風寒則鼻為之<lb/>
不利口者坤土也脾氣通於口飲食失節勞役所傷口<lb/>
不知穀味亦不知五味又云傷食惡食傷食明矣<lb/>
　　辯氣少氣盛<lb/>
<pb n="KR3e0052_WYG_001-11a"/>
外傷風寒者故其氣壅盛而有餘内傷飲食勞役者其<lb/>
口鼻中皆氣短促不足以息何以分之盖外傷風寒者<lb/>
心肺元氣初無減損又添邪氣助之使鼻氣壅塞不利<lb/>
面赤不通其鼻中氣不能出併從口出但發一言必前<lb/>
輕而後重其言髙其聲壯厲而有力是傷寒則鼻乾無<lb/>
涕面壅色赤其言前輕後重其聲壯厲而有力者乃有<lb/>
餘之驗也傷風則決然鼻流清涕其聲嗄其言響如從<lb/>
瓮中出亦前輕而後重髙掲而有力皆氣盛有餘之驗<lb/>
<pb n="KR3e0052_WYG_001-11b"/>
也内傷飲食勞役者心肺之氣先損為熱所傷熱既傷<lb/>
氣四肢無力以動故口鼻中皆短氣少氣上喘懶語人<lb/>
有所問十不欲對其一縱勉强荅之其氣亦怯其聲亦<lb/>
低是其氣短少不足之驗也明白如此雖婦人女子亦<lb/>
能辯之豈有醫者反不能辯之乎<lb/>
　　辯頭痛<lb/>
内證頭痛有時而作有時而止外證頭痛常常有之直<lb/>
須傳入裏實方罷此又内外證之不同者也<lb/>
<pb n="KR3e0052_WYG_001-12a"/>
　　辯骨筋四肢<lb/>
内傷等病是心肺之氣已絶於外必怠惰嗜卧四肢沈<lb/>
困不收此乃熱傷元氣脾主四肢既為熱所乗無氣以<lb/>
動經云熱傷氣又云熱則骨消筋緩此之謂也若外傷<lb/>
風寒是腎肝之氣已絶於内腎主骨為寒肝主筋為風<lb/>
自古腎肝之病同一治以其逓相維持也故經言膽主<lb/>
筋膀胱主骨是也或中風或傷寒得病之日便著牀枕<lb/>
非扶不起筋骨為之疼痛不能動摇乃形質之傷經云<lb/>
<pb n="KR3e0052_WYG_001-12b"/>
寒傷形又云寒則筋攣骨痛此之謂也<lb/>
　辯外傷不惡食若勞役飲食失節寒温不適此三者<lb/>
　皆惡食<lb/>
仲景傷寒論云中風能食傷寒不能食二者皆口中和<lb/>
而不惡食若勞役所傷及飲食失節寒温不適三者俱<lb/>
惡食口不知五味亦不知五穀之味只此一辯足以分<lb/>
内外有餘不足二證也傷寒證雖不能食而不惡食口<lb/>
中和知五味亦知穀味盖無内證則心氣和脾氣通知<lb/>
<pb n="KR3e0052_WYG_001-13a"/>
五穀之味矣<lb/>
　　辯渇與不渇<lb/>
外感風寒之邪三日已外穀消水去邪氣傳裏始有渇<lb/>
也内傷飲食失節勞役乆病者必不渇是邪氣在血脉<lb/>
中有餘故也初勞役形質飲食失節傷之重者必有渇<lb/>
以其心火熾上尅於肺金故渇也又當以此辯之雖渇<lb/>
欲飲冷水者當徐少與之不可縱意而飲恐水多峻下<lb/>
則胃氣愈弱輕則為脹重則傳變諸疾必反覆悶亂百<lb/>
<pb n="KR3e0052_WYG_001-13b"/>
脉不安夜加增劇不得安卧不可不預度也<lb/>
　　辯勞役受病表虚不作表實治之<lb/>
或因勞役動作腎間隂火沸騰事閑之際或於隂涼處<lb/>
解脱衣裳更有新沐浴於背隂處坐卧其隂火下行遷<lb/>
歸腎間皮膚腠理極虚無陽但風來為寒涼所遏表虚<lb/>
不任其風寒自認外感風寒求醫解表以重絶元氣取<lb/>
禍如反掌茍幸而免者致虚勞氣血皆弱不能完復且<lb/>
表虚之人為風寒所遏亦是虚邪犯表始病一二日之<lb/>
<pb n="KR3e0052_WYG_001-14a"/>
間時與外中賊邪有餘之證頗相似處故致疑惑請醫<lb/>
者只於氣少氣盛上辯之其外傷賊邪必語聲前輕後<lb/>
重髙厲而有力若是勞役所傷飲食不節表虚不足之<lb/>
病必短氣氣促上氣髙喘懶語其聲困弱而無力至易<lb/>
見也若毫釐之誤則千里之謬已上者辯證别有治法<lb/>
用藥正論故作此説分解于后<lb/>
　　辯證與中熱頗相似<lb/>
復有一等乗天氣大熱之時在於路途中勞役得之或<lb/>
<pb n="KR3e0052_WYG_001-14b"/>
在田野間勞形得之更或有身體薄弱食少勞役過甚<lb/>
又有修善當齋之人胃氣乆虚而因勞役得之者皆與<lb/>
陽明中熱白虎湯證相似必肌體捫摸之壯熱必燥熱<lb/>
悶亂大惡熱渇而飲水以勞役過甚之故亦身疼痛始<lb/>
受病之時特與中熱外得有餘之證脾胃大虚元氣不<lb/>
足口鼻中氣皆短促而上喘至日轉以後是陽明得時<lb/>
之際病必少減若是外中熱之病必到日晡之際大作<lb/>
讝語其熱增加大渇飲水煩悶不止其勞役不足者皆<lb/>
<pb n="KR3e0052_WYG_001-15a"/>
無此證尤易為分解若有難決疑似之證必當待一二<lb/>
日而求醫治療必不至錯誤矣飲食不節勞役形體所<lb/>
受病皆脾虚腠理元氣已絶也徃徃病人將自己表虚<lb/>
不任風寒但有風來寒至招認作傷風召醫以㵼其表<lb/>
及重虚其虚輕則致危困虚勞重則必死深可哀憫故<lb/>
特一説以祛醫者之誤<lb/>
　<lb/>
　<lb/>
<pb n="KR3e0052_WYG_001-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　内外傷辯惑論卷上<lb/>
</p>
<p>
</p>
  </div>
<div>
<head>内外傷辯惑論卷中</head> <lb/>
    <p>
<pb n="KR3e0052_WYG_002-1a"/>
欽定四庫全書<lb/>
　内外傷辯惑論卷中<lb/>
　　　　　　　　　　　　　元　李杲　撰<lb/>
　　飲食勞倦論<lb/>
古之至人窮隂陽之造化究乎生死之際所著内經悉<lb/>
言人以胃氣為本盖人受水穀之氣以生所謂清氣榮<lb/>
氣衛氣春升之氣皆胃氣之别稱也夫胃為水穀之海<lb/>
飲食入胃逰溢精氣上輸於脾脾氣散精上歸於肺通<lb/>
<pb n="KR3e0052_WYG_002-1b"/>
調水道下輸膀胱水精四布五經並行合於四時五臓<lb/>
隂陽揆度以為常也茍飲食失節寒温不適則脾胃乃<lb/>
傷喜怒憂恐勞役過度而損耗元氣既脾胃虚衰元氣<lb/>
不足而心火獨盛心火者隂火也起於下焦其系繫於<lb/>
心心不主令相火代之相火下焦包絡之火元氣之賊<lb/>
也火與元氣不能兩立一勝則一負脾胃既虚則下流<lb/>
於腎肝隂火得以乗其土位故脾胃之證始得之則氣<lb/>
髙而喘身熱而煩其脉洪大而頭痛或渇不止皮膚不<lb/>
<pb n="KR3e0052_WYG_002-2a"/>
任風寒而生寒熱盖隂火上衝則氣髙而喘身煩熱為<lb/>
頭痛為渇而脉洪大脾胃之氣下流使穀氣不得升浮<lb/>
是生長之令不行則無陽以護其榮衛不任風寒乃生<lb/>
寒熱皆脾胃之氣不足所致也然而與外感風寒所得<lb/>
之證頗同而理異内傷脾胃乃傷其氣外感風寒乃傷<lb/>
其形傷外為有餘有餘者瀉之傷内為不足不足者補<lb/>
之汗之下之吐之尅之皆瀉也温之和之調之養之皆<lb/>
補也内傷不足之病茍誤認作外感有餘之病而反瀉<lb/>
<pb n="KR3e0052_WYG_002-2b"/>
之則虚其虚也難經云實實虚虚損不足而益有餘如<lb/>
此死者醫殺之耳然則柰何曰惟當以丼温之劑補其<lb/>
中升其陽丼寒以瀉其火則愈内經曰勞者温之損者<lb/>
温之盖温能除大熱大忌苦寒之藥瀉胃土耳今立補<lb/>
中益氣湯<lb/>
補中益氣湯<lb/>
　　黄耆<hi>勞役病熱甚者二錢</hi>　甘草<hi>炙已上/各五分</hi>　人參<hi>去蘆</hi>
　　升麻　柴胡　橘皮　當歸身<hi>酒洗</hi>　白术<hi>已上各三分</hi>
<pb n="KR3e0052_WYG_002-3a"/>
　右件㕮咀都作一服水二盞煎至一盞去柤早飯後<lb/>
　温服如傷之重者二服而愈量輕重治之<lb/>
　　立方本指<lb/>
夫脾胃虚者因飲食勞倦心火亢甚而重耗土位其次<lb/>
肺氣受邪須用黄耆最多人參丼草次之脾胃一虚肺<lb/>
氣先絶故用黄耆以益皮毛而閉腠理不令自汗上喘<lb/>
氣短損其元氣人參以補之心火乗脾炙丼草用丼温<lb/>
以瀉火熱而補脾胃中元氣若脾胃急痛并大虚腹中<lb/>
<pb n="KR3e0052_WYG_002-3b"/>
急縮者宜多用之經云急者緩之白术苦丼温除胃中<lb/>
熱利腰臍間血胃中清氣在下必加升麻柴胡以引之<lb/>
引黄耆丼草辛温之氣味上升能補衛氣之散解而實<lb/>
其表也又緩帶脉之縮急二味苦平味之薄者隂中之<lb/>
陽引清氣上升也氣亂於胷中為清濁相干用去白陳<lb/>
皮以理之又能助陽氣上升以散滯氣助諸丼辛為用<lb/>
也乾嗌者加乾葛脾胃氣虚不能升浮為隂火傷其生<lb/>
發之氣榮血大虧榮氣不營隂火熾盛是血中伏火日<lb/>
<pb n="KR3e0052_WYG_002-4a"/>
漸煎熬血氣日減心包與心主血血減則心無所養致<lb/>
使心亂而煩病名曰悗悗者心惑而煩悶不安也故加<lb/>
辛丼微温之劑生陽氣陽生則隂長或曰丼温何能生<lb/>
血曰仲景之法血虚以人參補之陽旺則能生隂血更<lb/>
以當歸和之少加黄蘗以救腎水能瀉隂中之伏火如<lb/>
煩猶不止少加生地黄補腎水水旺而心火自降如氣<lb/>
浮心亂以硃砂安神丸鎮固之則愈<lb/>
硃砂安神丸<lb/>
<pb n="KR3e0052_WYG_002-4b"/>
　　硃砂<hi>五錢另研</hi>　丼草<hi>五錢/五分</hi>　黄連<hi>去鬚浄酒洗六錢</hi>　當歸<lb/>
　　<hi>去蘆二錢五分</hi>
内經曰熱淫所勝治以丼寒以苦瀉之以黄連之苦寒<lb/>
去心煩除濕熱為君以丼草生地黄之丼寒瀉火補氣<lb/>
滋生隂血為臣以當歸補其血不足硃砂納浮溜之火<lb/>
而安神明也<lb/>
　右件除硃砂外四味共為細末湯浸蒸餅為丸如黍<lb/>
　米大以硃砂為衣每服十五丸或二十丸津唾嚥下<lb/>
<pb n="KR3e0052_WYG_002-5a"/>
　食後或温水涼水少許送下亦得此近而竒耦制之<lb/>
　緩也<lb/>
　　四時用藥加減法<lb/>
内經曰胃為水榖之海又云腸胃為市無物不包無物<lb/>
不入寒熱温涼皆有之其為病也不一故隨時證於補<lb/>
中益氣湯中權立四時加減法于后<lb/>
　以手捫之而肌表熱者表熱也只服補中益氣湯一<lb/>
　二服得微汗則已非正發汗乃隂陽氣和自然汗出<lb/>
<pb n="KR3e0052_WYG_002-5b"/>
　也<lb/>
　若更煩亂如腹中或周身有刺痛皆血澀不足加當<lb/>
　歸身<hi>五分或一錢</hi>
　如精神短少加人參<hi>五分</hi>五味子<hi>二十箇</hi>
　頭痛加蔓荆子<hi>三分</hi>痛甚加川芎<hi>五分</hi>
　頂痛腦痛加藁本<hi>五分</hi>細辛<hi>三分</hi>諸痛併用此四味<lb/>
　足矣<lb/>
　如頭痛有痰沈重懶倦者乃太隂痰厥頭痛加半夏<lb/>
<pb n="KR3e0052_WYG_002-6a"/>
　<hi>五分</hi>生薑<hi>三分</hi>
　耳鳴目黄頰頷腫頸肩臑肘臂外後亷痛面赤脉洪<lb/>
　大者以羗活<hi>一錢</hi>防風藁本<hi>已上各/七分</hi>丼草<hi>五分</hi>通其經血<lb/>
　加黄芩黄連<hi>已上各三分</hi>消其腫人參<hi>五/分</hi>黄耆<hi>七分</hi>益元氣<lb/>
　而瀉火邪另作一服與之<lb/>
　嗌痛頷腫脉洪大而赤者加黄芩丼草<hi>已上各三分</hi>桔梗<lb/>
　<hi>七分</hi>
　口乾嗌乾者加葛根<hi>五分</hi>升引胃氣上行以潤之<lb/>
<pb n="KR3e0052_WYG_002-6b"/>
　如夏月咳𠻳者加五味子<hi>二十五箇</hi>麥門冬<hi>去心五分</hi>
　如冬月咳𠻳加不去根節麻黄<hi>五分</hi>
　如秋涼亦加<lb/>
　如春月天温只加佛耳草欵冬花<hi>已上各五分</hi>
　若乆病痰𠻳肺中伏火去人參以防痰𠻳増益耳食<lb/>
　不下乃胷中胃上有寒或氣澀滯加青皮木香<hi>已上各三</hi>
　<hi>分</hi>此三味為定法<lb/>
　如冬月加益智仁草豆䓻仁<hi>已上各五分</hi>
<pb n="KR3e0052_WYG_002-7a"/>
　如夏月少加黄芩黄連更加㯽榔草豆䓻仁縮砂仁<lb/>
　白豆䓻仁<hi>各五分</hi>
　如春初猶寒少加辛熱之劑以補春氣之不足為氣<lb/>
　藥之佐益智草豆蔲可也<lb/>
　心下痞夯悶者加芍藥黄連<hi>已上各一錢</hi>
　如痞腹脹加枳實木香縮砂仁<hi>已上各三分</hi>厚朴<hi>七分</hi>如天<lb/>
　寒少加乾薑或中桂<hi>桂心也</hi>
　心下痞覺中寒加附子黄連<hi>已上各一錢</hi>不能食而心下<lb/>
<pb n="KR3e0052_WYG_002-7b"/>
　痞加生薑陳皮<hi>已上各一錢</hi>能食而心下痞加黄連<hi>五分</hi>枳<lb/>
　實<hi>三分</hi>脉緩有痰而痞加半夏黄連<hi>五/分</hi>柴胡<hi>七/分</hi>甘草<hi>三分</hi>
　腹中痛者加白芍藥<hi>五分</hi>丼草<hi>三分</hi>如惡寒覺冷痛加中<lb/>
　桂<hi>五分</hi>
　如夏月腹中痛不惡寒不惡熱者加黄芩丼草<hi>已上各五</hi>
　<hi>分</hi>芍藥<hi>一錢</hi>以治時熱也<lb/>
　腹痛在寒涼時加半夏益智草豆䓻之類<lb/>
　如腹痛惡寒而脉弦者是木來尅土也小建中湯主之<lb/>
<pb n="KR3e0052_WYG_002-8a"/>
　盖芍藥味酸於土中瀉木為君如脉沈細腹中痛是<lb/>
　水來侮土以理中湯主之乾薑辛熱於土中瀉水以<lb/>
　為主也如脉緩體重節痛腹脹自利米穀不化是濕<lb/>
　勝以平胃散主之蒼术苦辛温瀉濕為主也<lb/>
　脇下痛或脇下縮急俱加柴胡<hi>三分甚則五分</hi>丼草<hi>三分</hi>
　臍下痛者加真熟地黄<hi>五分</hi>如不已者乃大寒也加<lb/>
　内桂<hi>五分</hi>徧閱内經中悉言小腹痛皆寒非傷寒厥<lb/>
　隂之證也乃下焦血結膀胱仲景以抵當湯并抵當<lb/>
<pb n="KR3e0052_WYG_002-8b"/>
　丸主之<lb/>
　小便遺失肺金虚也宜安卧養氣以黄耆人參之類<lb/>
　補之不愈則是有熱也黄蘖生地黄<hi>已上各五分</hi>切禁勞<lb/>
　役如卧而多驚小便淋溲者邪在少陽厥隂宜太陽<lb/>
　經所加之藥更加柴胡<hi>五分</hi>如淋加澤瀉<hi>五分</hi>此下<lb/>
　焦風寒合病也經云腎肝之病同一治為俱在下焦<lb/>
　非風藥行經則不可乃受客邪之濕熱也宜升舉發<lb/>
　散以除之<lb/>
<pb n="KR3e0052_WYG_002-9a"/>
　大便秘澀加當歸<hi>一錢</hi>大黄<hi>酒洗煨五分或加一錢</hi>如有不大<lb/>
　便者煎成正藥先用清者一口調𤣥明粉<hi>五分或一錢</hi>如<lb/>
　大便行則止此病不宜大下之必變㓙證也<lb/>
　脚膝痿輭行步乏力或痛乃腎肝伏熱少加黄蘖<hi>五分</hi>
　空心服不已更加漢防已<hi>五分</hi>脉緩顯沈困怠惰無力<lb/>
　者加蒼术澤瀉人參白术茯苓五味子<hi>已上各五分</hi>
　如風濕相摶一身盡痛以除風濕羗活湯主之<lb/>
除風濕羗活湯<lb/>
<pb n="KR3e0052_WYG_002-9b"/>
　　羗活<hi>七分</hi>　防風　　升麻　柴胡<hi>已上各五分</hi>
　　藁本　　　蒼术<hi>已上各一錢</hi>
　右件剉如麻豆大都作一服水二盞煎至一盞去柤<lb/>
　大温服之空心食前<lb/>
　所以然者為風藥已能勝濕故另作一服與之<lb/>
　肩背痛汗出小便數而少風熱乗肺肺氣鬱甚也當<lb/>
　瀉風熱則愈通氣防風湯主之<lb/>
通聖防風湯<lb/>
<pb n="KR3e0052_WYG_002-10a"/>
　　防風　　羗活　　陳皮　　人參　　甘草<hi>各五</hi>
　　<hi>分</hi>藁本　青皮<hi>已上各/三分</hi>白豆䓻　黄蘖<hi>已上各二分</hi>
　　升麻　柴胡　　黄耆<hi>已上各一錢</hi>
　右㕮咀都作一服水二盞煎一盞去柤温服食後<lb/>
　如面白脱色氣短者不可服<lb/>
　肩背痛不可回顧者此手太陽氣鬱而不行以風藥<lb/>
　散之脊痛項强腰似折項似㧞此足太陽經不通行<lb/>
　以羗活勝濕湯主之<lb/>
<pb n="KR3e0052_WYG_002-10b"/>
𦍑活勝濕湯<lb/>
　　𦍑活　　獨活<hi>已上各一錢</hi>藁木　防風　丼草<hi>炙</hi>
　　川芎<hi>已上各五分</hi>蔓荆子<hi>三分</hi>
　右㕮咀都作一服水二盞煎至一盞去柤大温服空<lb/>
　心食前<lb/>
　如身重腰沈沈然經中有寒濕也加酒洗漢防己<hi>五分</hi>
　輕者附子<hi>五分</hi>重者川烏<hi>五分</hi>
升陽順氣湯<lb/>
<pb n="KR3e0052_WYG_002-11a"/>
　治因飲食不節勞役所傷腹脇滿悶短氣遇春則口<lb/>
　淡無味遇夏雖熱猶有惡寒飢則常如飽不喜食冷<lb/>
　物<lb/>
　　黄耆<hi>一兩</hi>　半夏<hi>三錢/湯洗</hi>　草豆蔲<hi>二/錢</hi>　神麯<hi>一錢五分炒</hi>
　　升麻　　柴胡　　　當歸身　　陳皮<hi>已上各一錢</hi>
　　丼草<hi>炙</hi>　黄蘖<hi>已上各/五分</hi>人參<hi>去蘆三分</hi>
脾胃不足之證須用升麻柴胡苦平味之薄者隂中之<lb/>
陽引脾胃中淸氣行於陽道及諸經生發隂陽之氣以<lb/>
<pb n="KR3e0052_WYG_002-11b"/>
滋春氣之和也又引黄耆人參丼草丼温之氣味上行<lb/>
充實腠理使陽氣得衛外而為固也凡治脾胃之藥多<lb/>
以升陽補氣名之者此也<lb/>
　右件㕮咀每服三錢水二盞生薑三片煎至一盞去<lb/>
　柤温服食前<lb/>
升陽補氣湯<lb/>
　治飲食不時飢飽勞役胃氣不足脾氣不溜氣短無<lb/>
　力不時寒熱早飯後轉增昏悶須要眠睡怠惰四肢<lb/>
<pb n="KR3e0052_WYG_002-12a"/>
　不收懶倦動作及五心煩熱<lb/>
　　厚朴<hi>薑製五分</hi>　升麻　𦍑活　　　白芍藥　　獨<lb/>
　　活　　防風　　丼草<hi>炙</hi>　　澤瀉<hi>已上各一錢</hi>　生<lb/>
　　地黄<hi>一錢五分</hi>　　柴胡<hi>二錢五分</hi>
　右件為麤末每服五錢水二盞生薑二片棗二枚煎<lb/>
　至一盞去柤大温服食前<lb/>
　如腹脹及窄狹加厚朴<lb/>
　如腹中似硬加砂仁<hi>二分</hi>
<pb n="KR3e0052_WYG_002-12b"/>
　　暑傷胃氣論<lb/>
刺志論云氣虚身熱得之傷暑熱傷氣故也痿論云有<lb/>
所逺行勞倦逢大熱而渇則陽氣内伐内伐則熱舍於<lb/>
腎腎者水臟也今水不能勝火則骨枯而髓虚足不任<lb/>
身發為骨痿故下經曰骨痿者生於大熱也此濕熱成<lb/>
痿令人骨乏無力故治痿獨取陽明時當長夏濕熱大<lb/>
勝蒸蒸而熾人感之多四肢困倦精神短少懶於動作<lb/>
胷滿氣促脉節沈疼或氣髙而喘身熱而煩心下膨痞<lb/>
<pb n="KR3e0052_WYG_002-13a"/>
小便黄而少大便溏而頻或痢出黄糜或如泔色或渇<lb/>
或不渇不思飲食自汗體重或汗少者血先病而氣不<lb/>
病也其脉中得洪緩若濕熱相摶必加之以遲遲病雖<lb/>
互換少差其天暑濕令則一也宜以淸燥之劑治之名<lb/>
之曰清暑益氣湯主之<lb/>
清暑益氣湯<lb/>
　　黄耆<hi>汗少者洗五分</hi>蒼术<hi>泔浸去皮已上/各一錢五分</hi>升麻<hi>一錢</hi>　人參<lb/>
　　<hi>去蘆</hi>　白术　橘皮　神麯<hi>炒/</hi>　澤瀉<hi>已上各五分</hi>　丼<lb/>
<pb n="KR3e0052_WYG_002-13b"/>
　　草<hi>炙</hi>　　黄蘖<hi>酒浸/</hi>　當歸身　　麥門冬<hi>去心</hi>
　　青皮<hi>去白</hi>　葛根<hi>已上各/三分</hi>五味子<hi>九箇</hi>
内經云陽氣者衛外而為固也炅則氣泄今暑邪干衛<lb/>
故身熱自汗以黄耆人參丼草補中益氣為君丼草橘<lb/>
皮當歸身丼辛微温養胃氣和血脉為臣蒼术白术澤<lb/>
瀉滲利除濕升麻葛根苦丼平善解肌熱又以風勝濕<lb/>
也濕勝則食不消而作痞滿故炒麯丼辛青皮辛温消<lb/>
食快氣腎惡燥急食辛以潤之故以黄蘖苦辛寒借丼<lb/>
<pb n="KR3e0052_WYG_002-14a"/>
味瀉熱補水虚者滋其化源以五味子麥門冬酸丼微<lb/>
寒救天暑之傷庚金為佐也<lb/>
　右㕮咀作一服水二盞煎至一盞去柤熱服食逺<lb/>
　此病皆因飲食失節勞倦所傷日漸因循損其脾胃<lb/>
　乗暑天而作病也<lb/>
　如汗大泄者津脱也急止之加五味子<hi>十枚</hi>炒黄蘖<hi>五分</hi>
　知母<hi>三分</hi>此按而收之也<lb/>
　如濕熱乗其腎肝行步不正脚膝痿弱兩足欹側已<lb/>
<pb n="KR3e0052_WYG_002-14b"/>
　中痿邪加酒洗黄蘖知母<hi>已上各五分</hi>令兩足湧出氣力<lb/>
　矣<lb/>
　如大便澀滯隔一二日不見者致食少乃血中伏火<lb/>
　而不得潤也加當歸身生地黄<hi>已上各五分</hi>桃仁泥<hi>已上各一</hi>
　<hi>錢</hi>以潤之<lb/>
凡脾胃虚弱之人遇六七月霖雨諸物皆潤人汗沾衣<lb/>
身重短氣更逢濕旺助熱為邪西北二方寒清絶矣人<lb/>
重感之則骨乏無力其形如夢寐間䑃䑃如煙霧中不<lb/>
<pb n="KR3e0052_WYG_002-15a"/>
知身所有也聖人立法夏月宜補者補天真元氣非補<lb/>
熱火也夏食寒者是也故以人參之丼補氣麥門冬苦<lb/>
寒瀉熱補水之源五味子之酸清肅燥金名曰生脉散<lb/>
孫真人云五月常服五味子以補五臟之氣亦此意也<lb/>
參术調中湯<lb/>
　瀉熱補氣止𠻳定喘和脾胃進飲食<lb/>
　　白术<hi>五分</hi>　黄耆<hi>四分/</hi>　桑白皮　　　丼草<hi>炙</hi>
　　人參<hi>已上各三分</hi>麥門冬<hi>去心/</hi>靑皮<hi>去白/</hi>　陳皮<hi>去白</hi>
<pb n="KR3e0052_WYG_002-15b"/>
　　地骨皮　　白茯苓<hi>已上各二分</hi>五味子<hi>二十箇</hi>
内經云火位之主其瀉以丼以黄耆丼温瀉熱補氣桑<lb/>
白皮苦微寒瀉肺火定喘故以為君肺欲收急食酸以<lb/>
收之以五味子之酸收耗散之氣止咳𠻳脾胃不足以<lb/>
丼補之故用白术人參炙丼草苦丼温補脾緩中為臣<lb/>
地骨皮苦微寒善解肌熱茯苓丼平降肺火麥門冬丼<lb/>
微寒保肺氣為佐青皮陳皮去白苦辛温散胷中滯氣<lb/>
為使也<lb/>
<pb n="KR3e0052_WYG_002-16a"/>
　右件㕮咀如麻豆大都作一服水二盞煎至一盞去<lb/>
　柤大温服早飯後忌多語言勞役<lb/>
升陽散火湯<lb/>
　治男子婦人四肢發困熱肌熱筋骨間熱表熱如火<lb/>
　燎於肌膚捫之烙手夫四肢屬脾脾者土也熱伏地<lb/>
　中此病多因血虚而得之也又有胃過食冷物鬱遏<lb/>
　陽氣於脾土之中並宜服之<lb/>
　　升麻　　　葛根　　　獨活　　　𦍑活<lb/>
<pb n="KR3e0052_WYG_002-16b"/>
　　白芍藥　　人參<hi>已上各五錢</hi>丼草<hi>炙/</hi>　　柴胡<hi>已上各三</hi>
　　<hi>錢</hi>防風　　丼草<hi>生二錢</hi>
　右件㕮咀如麻豆大每服秤五錢水二盞煎至一盞<lb/>
　去柤大温服無時忌寒冷之物<lb/>
當歸補血湯<lb/>
　治肌熱燥熱困渇引飲目赤面紅晝夜息其脉洪大<lb/>
　而虚重按全無内經曰脉虚血虚又云血虚發熱證<lb/>
　象白虎惟脉不長實為辯耳悞服白虎湯必死此病<lb/>
<pb n="KR3e0052_WYG_002-17a"/>
　得之於肌困勞役<lb/>
　　黄耆<hi>一兩炙</hi>　當歸<hi>酒洗二錢</hi>
　右件㕮咀都作一服水二盞煎至一盞去柤温服空<lb/>
　心食前<lb/>
硃砂涼膈丸<lb/>
　治上焦虚熱肺脘咽膈有氣如煙搶上<lb/>
　　黄連　　　山梔子<hi>已上各一兩</hi>人參　　　茯苓<hi>已上</hi>
　　<hi>各五錢</hi>　　　硃砂<hi>三錢/别研</hi>　　腦子<hi>五分别研</hi>
<pb n="KR3e0052_WYG_002-17b"/>
　右為細末研匀煉蜜為丸如梧桐子大硃砂為衣熟<lb/>
　水送下五七九日進三服食後<lb/>
黄連清膈丸<lb/>
　治心肺間有熱及經中熱<lb/>
　　麥門冬<hi>去心一兩</hi>　黄連<hi>去蘆/五錢</hi>　鼠尾黄芩<hi>净刮三錢</hi>
　右為細末煉蜜為丸如菉豆大每服二十丸温水送<lb/>
　下食後<lb/>
門冬清肺飲<lb/>
<pb n="KR3e0052_WYG_002-18a"/>
　治脾胃虚弱氣促氣弱精神短少衂血吐血<lb/>
　　紫菀茸<hi>一錢五分</hi>黄耆　　　白芍藥　　　丼草<hi>已上</hi>
　　<hi>各一錢</hi>　　　人參<hi>去蘆/</hi>　麥門冬<hi>已上各五分</hi>當歸身<lb/>
　　<hi>三分</hi>　　　　五味子<hi>三箇</hi>
　右㕮咀分作二服每服水二盞煎至一盞去柤温服<lb/>
　食後<lb/>
　局方中大阿膠丸亦宜用<lb/>
人參清鎮丸<lb/>
<pb n="KR3e0052_WYG_002-18b"/>
　治熱上𠻳消痰定喘<lb/>
　　柴胡　　　人參<hi>已上各一兩五錢</hi>生黄芩　　半夏<lb/>
　　丼草<hi>炙已上各七錢二分</hi>青黛<hi>六錢/</hi>　天門冬<hi>去心/三錢</hi>陳皮<hi>去白</hi>
　　五味子<hi>去核一錢</hi>
　右件為細末水糊為丸如梧桐子大每服三十丸至<lb/>
　五十丸温白湯送下食後<lb/>
　局方中人參清肺湯亦宜用<lb/>
皂角化痰丸<lb/>
<pb n="KR3e0052_WYG_002-19a"/>
　治勞風心脾壅滯痰涎甚多喉中不利涕唾稠粘嗌<lb/>
　塞吐逆不思飲食或時昏憒<lb/>
　　皂角木白皮<hi>酥炙</hi>白附子<hi>炮/</hi>　半夏<hi>湯洗七次</hi>　天南<lb/>
　　星<hi>炮</hi>　　白礬<hi>枯/</hi>赤茯苓<hi>去皮/</hi>人參<hi>已上各一兩</hi>枳殻<lb/>
　　<hi>炒一兩</hi>
　右為細末生薑汁麵糊為丸如梧桐子大每服三十<lb/>
　丸温水送下食後<lb/>
白术和胃丸<lb/>
<pb n="KR3e0052_WYG_002-19b"/>
　治病乆厭厭不能食而臓腑或結或溏此胃氣虚弱<lb/>
　也常服則和中理氣消痰去濕和脾胃進飲食<lb/>
　　白术<hi>一兩二錢</hi>　半夏<hi>湯洗/七次</hi>　厚朴<hi>薑製已上/各一兩</hi>陳皮<hi>去白</hi>
　　<hi>八錢</hi>　人參<hi>九錢/</hi>丼草<hi>炙三/錢</hi>枳實<hi>麩炒/</hi>　㯽榔<hi>已上各一</hi>
　　<hi>錢五分</hi>　木香<hi>一錢</hi>
　右件為細末生薑汁浸蒸餅為丸如梧桐子大每服<lb/>
　三十丸温水送下食逺<lb/>
　　肺之脾胃虚方<lb/>
<pb n="KR3e0052_WYG_002-20a"/>
脾胃虚則怠惰嗜卧四肢不收時值秋燥令行濕熱少<lb/>
退體重節痛口乾舌乾飲食無味大便不調小便頻數<lb/>
不欲食食不消兼見肺病洒淅惡寒慘慘不樂而色惡<lb/>
而不和乃陽氣不伸故也當升陽益氣名之曰升陽益<lb/>
胃湯<lb/>
升陽益胃湯<lb/>
　　黄耆<hi>二兩</hi>　半夏<hi>洗此一味/脉濇者用</hi>人參<hi>去/蘆</hi>　丼草<hi>炙已上各一兩</hi>
　　獨活　　防風<hi>以秋旺故以辛温弱之</hi>白芍藥<hi>何故秋旺用人參白术芍</hi>
<pb n="KR3e0052_WYG_002-20b"/>
　　<hi>藥之類反補肺為脾胃虚則肺受邪故因時而補易為力也</hi>𦍑活<hi>已上各五錢</hi>橘皮<lb/>
　　<hi>四錢</hi>　茯苓<hi>小便利不/渇者勿用</hi>柴胡　　澤瀉<hi>不淋勿用</hi>　白术<lb/>
　　<hi>已上各三錢</hi>　黄連<hi>一錢</hi>
　右㕮咀每服秤三錢水三盞生薑五片棗二枚煎至<lb/>
　一盞去柤温服早飯後或加至五錢<lb/>
　服藥後如小便罷而病加增劇是不宜利小便當少<lb/>
　去茯苓澤瀉<lb/>
　若喜食一二日不可飽食恐胃再傷以藥力尚少胃<lb/>
<pb n="KR3e0052_WYG_002-21a"/>
　氣不得轉運升發也須滋味之食或美食助其藥力<lb/>
　益升浮之氣而滋其胃氣慎不可淡食以損藥力而<lb/>
　助邪氣之降沈也<lb/>
　可以小役形體使胃與藥得轉運升發慎勿大勞役<lb/>
　使氣復傷若脾胃得安静尤佳若胃氣稍强少食果<lb/>
　以助穀藥之力經云五穀為養五果為助者也<lb/>
雙和散<lb/>
　補血益氣治虚勞少力<lb/>
<pb n="KR3e0052_WYG_002-21b"/>
　　白芍藥<hi>二兩五錢</hi>黄耆　　　熟地黄　　川芎<lb/>
　　當歸<hi>已上各一兩</hi>丼草<hi>炙/</hi>　　官桂<hi>已上各七錢五分</hi>
　右為麤末每服四錢水一盞半生薑三片棗二枚煎<lb/>
　至七分<hi>去柤温服</hi>
　大病之後虚勞氣乏者以此調治不熱不冷温而有<lb/>
　補<lb/>
寛中進食丸<lb/>
　滋形氣喜飲食<lb/>
<pb n="KR3e0052_WYG_002-22a"/>
　　大麥蘖<hi>一兩</hi>　半夏　　猪苓<hi>去黒皮已上各七錢</hi>草豆蔲仁<lb/>
　　神麯<hi>炒已上各五錢</hi>枳實<hi>麩炒四錢</hi>　橘皮　白术　白茯苓<lb/>
　　澤瀉<hi>已上各二錢</hi>縮砂仁<hi>一錢/五分</hi>　乾生薑　　丼草<hi>炙</hi>
　　人參　　　青皮<hi>已上各一錢</hi>　木香<hi>五分</hi>
　右為細末湯浸蒸餅為丸如梧桐子大每服三十丸<lb/>
　温米飲送下食後<lb/>
厚朴温中湯<lb/>
　治脾胃虚寒心腹脹滿及秋冬客寒犯胃時作疼痛<lb/>
<pb n="KR3e0052_WYG_002-22b"/>
　　厚朴<hi>薑製</hi>　橘皮<hi>去白已上/各一錢</hi>丼草<hi>炙</hi>　草豆蔲仁<lb/>
　　茯苓<hi>去皮</hi>　木香<hi>已上各/五錢</hi>　乾薑<hi>七分</hi>
戊火已衰不能運化又加客寒聚為滿痛散以辛熱佐<lb/>
以苦丼以淡泄之氣温胃和痛自止矣<lb/>
　右為麤散毎服五錢水二盞生薑三片煎至一盞<lb/>
　去柤温服食前忌一切冷物<lb/>
　　腎之脾胃虚方<lb/>
沉香温胃丸<lb/>
<pb n="KR3e0052_WYG_002-23a"/>
　治中焦氣弱脾胃受寒飲食不美氣不調和臟腑積<lb/>
　冷心腹疼痛大便滑泄腹中雷鳴霍亂吐瀉手足厥<lb/>
　逆便痢無度又治下熱陽虚臍腹冷痛及療傷寒隂<lb/>
　濕形氣沈困自汗<lb/>
　　附子<hi>泡去皮臍</hi>　巴㦸<hi>酒浸/去心</hi>　亁薑<hi>炮/</hi>　　茴香<hi>炮已上各</hi>
　　<hi>一兩</hi>官桂<hi>七/錢</hi>　沉香　　　丼草<hi>炙</hi>　　當歸<lb/>
　　吳茱茰<hi>洗炒去蘆</hi>人參　　　白术　　　白芍藥<lb/>
　　白茯苓<hi>去皮</hi>　良薑　　　木香<hi>已上各/五錢</hi>丁香<hi>三錢</hi>
<pb n="KR3e0052_WYG_002-23b"/>
　右為細末用好醋打麵糊為丸如梧桐子大每服五<lb/>
　七十丸熱米飲送下空心食前日進三服忌一切生<lb/>
　冷物<lb/>
凡脾胃之證調治差悞或妄下之末傳寒中復遇時寒<lb/>
則四肢厥逆而心胃絞痛冷汗出舉痛論云寒氣客於<lb/>
五臟厥逆上泄隂氣竭陽氣未入故卒然痛死不知人<lb/>
氣復則生矣夫六氣之勝皆能為病惟寒毒最重隂主<lb/>
殺故也聖人以辛熱散之復其陽氣故曰寒邪客之得<lb/>
<pb n="KR3e0052_WYG_002-24a"/>
炅則痛立止此之謂也<lb/>
神聖復氣湯<lb/>
　治復氣乗冬足太陽寒水足少隂腎水子能令母實<lb/>
　手太隂肺實反來侮土木受邪腰背胷膈閉塞疼痛<lb/>
　善嚏口中涎目中泣鼻流濁涕不止或息肉不聞香<lb/>
　臭咳𠻳痰沫上熱如火下寒如水頭作陣痛目中流<lb/>
　火視物昏&gt;昏&gt;耳鳴耳聾頭并口鼻或惡風寒喜日陽<lb/>
　夜卧不安常覺痰塞膈咽不通口失味兩脇縮急而<lb/>
<pb n="KR3e0052_WYG_002-24b"/>
　痛牙齒動摇不能嚼物隂汗自出前隂冷行歩欹側<lb/>
　起居艱難掌中熱風痺麻木小便數而晝多夜頻而<lb/>
　欠氣短喘喝少氣不足以息卒遺失無度婦人白帶<lb/>
　隂户中大痛牽心而痛面如赭色食少大便不調心<lb/>
　煩霍亂逆氣裏急而腹痛皮色白後出餘氣後不能<lb/>
　弩或腸鳴膝下筋急肩脾大痛此寒水來復火土之<lb/>
　讎也<lb/>
　　亁薑<hi>炮為末一錢三分</hi>柴胡<hi>剉如/豆大</hi>　𦍑活<hi>剉已上/各一錢</hi>丼草<hi>剉</hi>
<pb n="KR3e0052_WYG_002-25a"/>
　　藁本<hi>已上各八分</hi>升麻<hi>剉/</hi>　　半夏<hi>湯浸已上各七分</hi>當歸身<lb/>
　　<hi>酒浸剉六分</hi>　　防風<hi>剉如/豆大</hi>　郁李仁<hi>湯浸去皮研如泥入藥同煎</hi>
　　人參<hi>已上各五分</hi>附子<hi>炮去皮/臍二分</hi>白葵花<hi>五朶去心細剪入</hi>
　右件藥都作一服水五盞煎至二盞入<lb/>
　　草豆蔲仁<hi>麵褁燒麵熟去皮乾</hi>　黄耆<hi>已上各/一錢</hi>　橘皮<hi>五分</hi>
　在内再煎至一盞再入下項藥<lb/>
　　枳殻<hi>五分</hi>　黄蘖<hi>酒浸/</hi>　黄連<hi>酒洗已上各三分</hi>生地黄<lb/>
　　<hi>湯洗二分</hi>
<pb n="KR3e0052_WYG_002-25b"/>
　已上四味預一日另用新水浸又以<lb/>
　　川芎<hi>細末</hi>　蔓荆子<hi>已上各/三分</hi>華細辛<hi>二分</hi>
　預一日用新水半大盞分作二處浸此三味并黄蘖<lb/>
　等煎正藥作一大盞去柤稍熱服空心<lb/>
　又能治齒頰嚙唇齒舌根强硬等證如神宜食羊肉<lb/>
　及厚滋味大抵腎併膀胱經中有寒元氣不足者皆<lb/>
　宜服之神驗於月生月滿時隔三五日一服如病急<lb/>
　不拘時分服<lb/>
<pb n="KR3e0052_WYG_002-26a"/>
治法已試驗者學者當以意求其的觸類而長之則不<lb/>
可勝用矣予病肺胃乆衰視聽半失此隂乗陽而上氣<lb/>
短精神不足且脉弦皆陽氣衰弱伏匿於隂中故耳癸<lb/>
卯歲六七月間霖雨隂寒踰月不止時人多病瀉痢乃<lb/>
濕多成五泄故也一日體重肢節疼痛大便泄併下者<lb/>
三而小便閉塞黙思内經有云在下者引而竭之是先<lb/>
利小便也又治諸瀉而小便不利者先分利之又云治<lb/>
濕不利小便非其治也法當利其小便必用淡滲之劑<lb/>
<pb n="KR3e0052_WYG_002-26b"/>
利之病雖即已是降之又降復益其隂而重竭其陽也<lb/>
則陽氣愈削而精神愈短矣隂重强而陽重衰也兹以<lb/>
升陽之藥是為宜耳𦍑活獨活升麻各一錢防風半錢<lb/>
炙丼草半錢同㕮咀水四盞煎至一盞去柤熱服一服<lb/>
乃愈大法云寒濕之勝助風以平之又曰下者舉之此<lb/>
得陽氣升騰故愈是因曲而為之直也夫聖人之法可<lb/>
以類推舉一則可以知百矣<lb/>
　内外傷辯惑論卷中<lb/>
</p>
<p>
</p>
  </div>
<div>
<head>内外傷辯惑論卷下</head> <lb/>
    <p>
<pb n="KR3e0052_WYG_003-1a"/>
欽定四庫全書<lb/>
　内外傷辯惑論卷下<lb/>
　　　　　　　　　　　　　元　李杲　撰<lb/>
　　辯内傷飲食用藥所宜所禁<lb/>
夫傷飲食付藥者受藥者皆以為𤨏末細事是以所當<lb/>
重者為輕利害非細殊不思胃氣者榮氣也衛氣也糓<lb/>
氣也清氣也資少陽生發之氣也人之真氣衰旺皆在<lb/>
飲食入胃胃和則糓氣上升糓氣者升騰之氣也乃足<lb/>
<pb n="KR3e0052_WYG_003-1b"/>
少陽膽手少陽元氣始發生長萬化之别名也飲食一<lb/>
傷若消𨗳藥的對其所傷之物則胃氣愈旺五糓之精<lb/>
華上出乃清氣為天者也精氣神氣皆强盛七神衛護<lb/>
生氣不乏增益大旺氣血周流則百病不能侵雖有大<lb/>
風竒毒弗能害也此一藥通用其利博哉易水張先生<lb/>
嘗戒不可用峻利食藥食藥下咽未至藥丸施化其標<lb/>
皮之力始開便言空快也所傷之物已去若更待一兩<lb/>
時辰許藥盡化開其峻利藥必有情性病去之後脾胃<lb/>
<pb n="KR3e0052_WYG_003-2a"/>
安得不損乎脾胃既損是真氣元氣敗壊促人之壽當<lb/>
時説下一藥枳實一兩麩炒黄色為度白术二兩只此<lb/>
二味荷葉裹燒飯為丸以白术苦丼温其丼温補脾胃<lb/>
之元氣其苦味除胃中之濕熱利腰臍間血故先補脾<lb/>
胃之弱過於枳實尅化之藥一倍枳實味苦寒泄心下<lb/>
痞悶消化胃中所傷不能即去須待一兩時辰許食則<lb/>
消化是先補其虚而後化其所傷則不峻利矣當是之<lb/>
時未悟用荷葉燒飯為丸之理老年味之始得可謂神<lb/>
<pb n="KR3e0052_WYG_003-2b"/>
竒矣荷葉之一物中央空虚象震卦之體震者動也人<lb/>
感之生足少陽甲膽也甲膽者風也生化萬物之損蔕<lb/>
也左傳云履端於始序則不愆人之飲食入胃營氣上<lb/>
行即少陽甲膽之氣也其手少陽三焦經人之元氣也<lb/>
手足經同法便是少陽元氣生發也胃氣元氣糓氣甲<lb/>
膽上升之氣一也異名雖多止是胃氣上升者也荷葉<lb/>
之體生於水上其下出於穢汙之中而不為穢汙所染<lb/>
挺然獨立其色青形乃空淸而象風木者也食藥感此<lb/>
<pb n="KR3e0052_WYG_003-3a"/>
氣之化胃氣何由不上升乎其主意用此一味為引用<lb/>
可謂逺識深慮合於道者也更以燒飯和藥與白术恊<lb/>
力滋養糓氣而補令胃厚再不至内傷其利廣矣大矣<lb/>
若内傷脾胃以辛熱之物酒肉之類自覺不快覔藥於<lb/>
醫者此風習以為常醫者亦不問所傷即付之以集香<lb/>
丸巴豆大熱藥之類下之大便下則物去遺留食之熱<lb/>
性藥之熱性重傷元氣七神不熾經云熱傷氣正謂此<lb/>
也其人必無氣以動而熱困四肢不舉傳變諸疾不可<lb/>
<pb n="KR3e0052_WYG_003-3b"/>
勝數使人真氣自此衰矣若傷生冷硬物世醫或用大<lb/>
黄牽牛二味大寒藥投之物隨藥下所傷去矣遺留食<lb/>
之寒性藥之寒性重瀉其陽陽去則皮膚筋骨肉血脉<lb/>
無所依倚便為虚損之證論言及此令人寒心夫辛辣<lb/>
氣薄之藥無故不可亂服非止牽牛而已至真要大論<lb/>
云五味入胃各先逐其所喜攻攻者尅伐瀉也辛味下<lb/>
咽先攻瀉肺之五氣氣者真氣元氣也其牽牛之辛辣<lb/>
猛烈奪人尤甚飲食所傷腸胃受邪當以苦味瀉其腸<lb/>
<pb n="KR3e0052_WYG_003-4a"/>
胃可也肺與元氣何罪之有牽牛不可用者有五此其<lb/>
一也況胃主血為物所傷物者有形之物也皆是血病<lb/>
血病瀉氣此其二也且飲食傷於中焦止合尅化消𨗳<lb/>
其食重瀉上焦脉中已虚之氣此其三也食傷膓胃當<lb/>
塞因塞用又寒因寒用枳實大黄苦寒之物以瀉有形<lb/>
是也反以辛辣牽牛散瀉真氣犯大禁四也殊不知鍼<lb/>
經第一卷第一篇有云外來客邪風寒傷人五臟若誤<lb/>
瀉胃氣必死誤補亦死其死也無氣以動故静若内傷<lb/>
<pb n="KR3e0052_WYG_003-4b"/>
腸胃而反瀉五臟必死誤補亦死其死也隂氣有餘故<lb/>
躁今内傷腸胃是謂六腑不足之病反瀉上焦虚無肺<lb/>
氣肺者五臟之一數也為牽牛之類朝損暮損其元氣<lb/>
消耗此乃暗裏折人夀數犯大禁五也良可哀歎故特<lb/>
著此論并方庶令四海聞而行之不致夭横耳此老夫<lb/>
之用心也胃氣豈可不養復明養胃調理故經曰安糓<lb/>
則昌絶糓則亡水去則榮散榖消則衛亡榮散衛亡神<lb/>
無所依仲景云榮入於經其血乃成糓入於胃脉道乃<lb/>
<pb n="KR3e0052_WYG_003-5a"/>
行故胃不可不養胃不可不温血温胃和榮衛將行常<lb/>
有天命糓者身之大柄也書與周禮皆曰水火金木土<lb/>
糓惟修以奉養五臟者也内傷飲食固非細事茍妄服<lb/>
食藥而輕生殞命其可乎哉黄帝鍼經有説胃惡熱而<lb/>
喜清大腸惡淸冷而喜熱兩者不和何以調之岐伯曰<lb/>
調此者飲食衣服亦欲適寒温使寒無悽愴暑無出汗<lb/>
飲食者熱無灼灼寒無凔凔寒温中適故氣將持乃不<lb/>
致邪僻也<hi>詳説見於本經條下</hi>是必有因用豈可用俱寒俱熱之<lb/>
<pb n="KR3e0052_WYG_003-5b"/>
食藥致損者與内經云内傷者其氣口脉反大於人迎<lb/>
一倍二倍三倍分經用藥又曰上部有脉下部無脉其<lb/>
人當吐不吐者死如但食不納惡心欲吐者不問一倍<lb/>
二倍不當止與𤓰蔕散吐之但以指或以物探去之若<lb/>
所傷之物去不盡者更診其脉問其所傷以食藥去之<lb/>
以應塞因塞用又謂之寒因寒用泄而下降乃應太隂<lb/>
之用其中更加升發之藥令其元氣上升塞因塞用因<lb/>
曲而為之直何為曲内傷胃氣是也因治其飲食之内<lb/>
<pb n="KR3e0052_WYG_003-6a"/>
傷而使生氣増益胃氣完復此乃因曲而為之直也若<lb/>
依分經用藥其所傷之物寒熱温涼生硬柔輭所傷不<lb/>
一難立定法只隨所傷之物不同各立治法臨時加減<lb/>
用之其用藥又須問病人從來禀氣盛衰所傷寒物熱<lb/>
物是喜食而食之邪不可服破氣藥若乗飢困而食之<lb/>
耶當益胃氣或為人所勉勸强食之宜損血而益氣也<lb/>
診其脉候傷在何臟方可與對病之藥豈可妄損大真<lb/>
生氣以輕喪身寶乎且如先食熱物則不傷繼之以寒<lb/>
<pb n="KR3e0052_WYG_003-6b"/>
物因後食致前食亦不消化而傷者當問熱食寒食孰<lb/>
多孰少斟酌與藥無不當矣喻如傷熱物二分寒物一<lb/>
分則當用寒藥二分熱藥一分和合而與之則榮衛之<lb/>
氣必得周流更有或先飲酒而後傷寒冷之食及傷熱<lb/>
食冷水與氷如此不等皆當驗其節次所傷之物約量<lb/>
寒熱之劑分數各各對證而與之無不取驗自忖所定<lb/>
方藥未敢便為能盡藥性之理姑用指迷辯惑耳隨證<lb/>
立方備陳于后<lb/>
<pb n="KR3e0052_WYG_003-7a"/>
張先生枳术丸<lb/>
　治痞消食强胃<lb/>
　　白术<hi>二兩</hi>　枳實<hi>麩炒黄色去穰一兩</hi>
　右同為極細末荷葉裹燒飯為丸如梧桐子大每服<lb/>
　五十丸白湯下無時白术者本意不取其食速化但<lb/>
　乆令人胃氣强實不復傷也<lb/>
橘皮枳术丸<lb/>
　治老㓜元氣虚弱飲食不消或臟腑不調心下痞悶<lb/>
<pb n="KR3e0052_WYG_003-7b"/>
　　橘皮　　　枳實<hi>麩炒去穰已上各一兩</hi>白术<hi>二兩</hi>
　右件為細末荷葉燒飯為丸如梧桐子大每服五十<lb/>
　丸熟水送下食逺<lb/>
　夫内傷用藥之大法所貴服之强人胃氣令胃氣益<lb/>
　厚雖猛食多食重食而不傷此能用食藥者也此藥<lb/>
　乆乆益胃氣令人不復致傷也<lb/>
麴蘖枳术丸<lb/>
　治為食所勉勸强食之致心腹滿悶不快<lb/>
<pb n="KR3e0052_WYG_003-8a"/>
　　枳實<hi>麩炒去穰</hi>　大麥蘖<hi>麩炒/</hi>神麯<hi>炒已上/各一兩</hi>白术<hi>二兩</hi>
　右為細末荷葉燒飯為丸如梧桐子大每服五十丸<lb/>
　用温水下食逺<lb/>
木香枳术丸<lb/>
　破滯氣消飲食開胃進食<lb/>
　　木香　　　枳實<hi>麩炒去穰已上各一兩</hi>白术<hi>二兩</hi>
　右為細末荷葉燒飯為丸如梧桐子大每服五十丸<lb/>
　温水送下食逺<lb/>
<pb n="KR3e0052_WYG_003-8b"/>
木香化滯湯<lb/>
　治因憂氣食濕麵結於中脘腹皮底微痛心下痞滿<lb/>
　不思飲食食之不散常常痞氣<lb/>
　　半夏<hi>一兩</hi>　草豆蔲仁　丼草<hi>炙已上/各五錢</hi>柴胡<hi>四錢</hi>
　　木香　　　橘皮<hi>已上各三錢</hi>枳實<hi>麩炒/去穰</hi>　當歸梢<hi>已上</hi>
　　<hi>各二錢</hi>　　　紅花<hi>五分</hi>
　右件剉如麻豆大每服五錢水二大盞生薑五片煎<lb/>
　至一盞去柤稍熱服食逺忌酒濕麵<lb/>
<pb n="KR3e0052_WYG_003-9a"/>
半夏枳术丸<lb/>
　治因冷食内傷<lb/>
　　半夏<hi>湯洗七次焙乾</hi>枳實<hi>麩炒已上/各一兩</hi>白术<hi>二兩</hi>
　右同為極細末荷葉燒飯為丸如菉豆大每服五十<lb/>
　丸温水送下添服不妨熱湯浸蒸餅為丸亦可<lb/>
　如食傷寒熱不調每服加上二黄丸十丸白湯送下<lb/>
　更作一方加澤瀉<hi>一兩</hi>為丸有小便淋者<lb/>
丁香爛飯丸<lb/>
<pb n="KR3e0052_WYG_003-9b"/>
　治飯食所傷<lb/>
　　丁香　　　京三稜　　廣茂<hi>炮</hi>　　木香<hi>已上各一錢</hi>
　　丼草<hi>炙</hi>　　丼松<hi>去上</hi>　縮砂仁　　丁香皮<lb/>
　　益智仁<hi>已上各三錢</hi>香附子<hi>五錢</hi>
　右為細末湯浸蒸餅為丸如菉豆大每服三十丸白<lb/>
　湯送下或細嚼亦可不拘時候<lb/>
　治卒心胃痛甚效<lb/>
草豆蔲丸<lb/>
<pb n="KR3e0052_WYG_003-10a"/>
　治秋冬傷寒冷物胃脘當心而痛上支兩脇膈咽不<lb/>
　通<lb/>
　　草豆蔲<hi>麩褁煨去皮取仁</hi>枳實<hi>麩炒/黄色</hi>　白术<hi>已上各二兩</hi>　大<lb/>
　　麥蘖<hi>麩炒黄色</hi>　半夏<hi>湯洗七/次日乾</hi>　黄芩<hi>刮去/皮生</hi>　神麯<hi>炒黄</hi>
　　<hi>色已上各五錢</hi>　　乾生薑　　橘皮　青皮<hi>已上各二錢</hi>
　　炒鹽<hi>五分</hi>
　右為極細末湯浸蒸餅為丸如菉豆大每服五十丸<lb/>
　白湯下量所傷多少加減服之<lb/>
<pb n="KR3e0052_WYG_003-10b"/>
　如冬月用别作一藥不用黄芩歲火不及又傷冷物<lb/>
　加以温劑是其治也然有熱物傷者從權以寒藥治<lb/>
　之宜不可不知也<lb/>
三黄枳术丸<lb/>
　治傷肉食濕麵辛辣味厚之物填塞悶亂不快<lb/>
　　黄芩<hi>二兩</hi>　黄連<hi>酒洗/</hi>　大黄<hi>濕褁/煨</hi>　神麴<hi>炒</hi>
　　橘皮　　　白术<hi>已上各一兩</hi>枳實<hi>麩炒五錢</hi>
　右為細末湯浸蒸餅為丸如菉豆大一倍每服五十<lb/>
<pb n="KR3e0052_WYG_003-11a"/>
　丸白湯送下量所傷服之<lb/>
除濕益氣丸<lb/>
　治傷濕麵心腹滿悶肢體沈重<lb/>
　　枳實<hi>麩炒黄色</hi>　神麯<hi>炒黄/色</hi>　黄芩<hi>生用/</hi>　白术<hi>已上各一兩</hi>
　　蘿蔔子<hi>炒熱去穢氣五錢</hi>　　　紅花<hi>三分各一錢分十也</hi>
　右同為極細末荷葉裹燒飯為丸如菉豆大每服五<lb/>
　十丸白湯送下量所傷多少服之<lb/>
上二黄丸<lb/>
<pb n="KR3e0052_WYG_003-11b"/>
　治傷熱食痞悶兀兀欲吐煩亂不安<lb/>
　　黄芩<hi>二兩</hi>　黄連<hi>去鬚酒/浸一兩</hi>　升麻　　柴胡<hi>已上</hi>
　　<hi>各二錢</hi>　　　丼草<hi>二錢</hi>
一方加<lb/>
　　枳實<hi>麩炒去穰五錢</hi>
　右為極細末湯浸蒸餅為丸如菉豆大每服五七十<lb/>
　丸白湯送下量所傷服之<lb/>
枳實𨗳滯丸<lb/>
<pb n="KR3e0052_WYG_003-12a"/>
　治傷濕熱之物不得施化而作痞滿悶亂不安<lb/>
　　大黄<hi>一兩</hi>　枳實<hi>麩炒/去穰</hi>　神麯<hi>炒已上/各五錢</hi>茯苓<hi>去皮</hi>
　　黄芩<hi>去腐</hi>　黄連<hi>揀净/</hi>　白术<hi>已上各/三錢</hi>澤瀉<hi>二錢</hi>
　右件為細末湯浸蒸餅為丸如梧桐子大每服五十<lb/>
　丸至七十丸温水送下食逺量虚實加減服之<lb/>
枳實梔子大黄湯<lb/>
　治大病差後傷食勞復<lb/>
　　枳實<hi>一兩麩炒去穰</hi>　梔子<hi>三枚半/肥者</hi>豆豉<hi>一兩二錢五分綿褁</hi>
<pb n="KR3e0052_WYG_003-12b"/>
　右以清漿水二盞空煑退八分内枳實梔子煑取八<lb/>
　分下豉再煑五六沸去柤温服覆令汗出<lb/>
　若有宿食内太黄如薄碁子五六枚同煎<lb/>
　食膏粱之物過多煩熱悶亂者亦宜服之<lb/>
白术丸<lb/>
　治濕豆粉濕麵油膩之物<lb/>
　　枳實<hi>麩炒黄一兩一錢</hi>白术　　　半夏<hi>湯浸/</hi>　神麯<hi>炒黄</hi>
　　<hi>已上各一兩</hi>　　橘皮<hi>去穰/七錢</hi>　黄芩<hi>五錢/</hi>　白礬<hi>枯三分</hi>
<pb n="KR3e0052_WYG_003-13a"/>
　右為極細末湯浸蒸餅為丸如菉豆一倍大每服五<lb/>
　十丸白湯送下量所傷加減服素食多用亁薑故加<lb/>
　黄芩以瀉之<lb/>
木香見睍丸<lb/>
　治傷生冷硬物心腹滿悶疼痛<lb/>
　　神麴<hi>炒黄色</hi>　京三稜<hi>煨已上/各一兩</hi>石三稜<hi>去皮煨</hi>草豆蔲<lb/>
　　<hi>麵褁煨熟取</hi>　　香附子<hi>炒香已上/各五錢</hi>升麻　　柴胡<hi>已上</hi>
　　<hi>各三分</hi>　　　木香<hi>二錢/</hi>　巴豆霜<hi>五分</hi>
<pb n="KR3e0052_WYG_003-13b"/>
　右為細末湯浸蒸餅為丸如菉豆一倍大每服三十<lb/>
　丸温白湯下量所傷多少服之<lb/>
三稜消積丸<lb/>
　治傷生冷硬物不能消化心腹滿悶<lb/>
　　京三稜<hi>炮</hi>　廣茂<hi>炒/</hi>　　炒麴<hi>已上各七錢</hi>青橘皮<lb/>
　　巴豆<hi>和皮米炒黒焦去米</hi>茴香<hi>炒/</hi>　陳橘皮<hi>已上各五錢</hi>丁皮<lb/>
　　益智<hi>已上各三錢</hi>
　右件為細末醋打麵糊為丸如梧桐子大每服十丸<lb/>
<pb n="KR3e0052_WYG_003-14a"/>
　加至二十丸温生薑湯送下食前量虚實加減如更<lb/>
　衣止後服之<lb/>
備急大黄丸<lb/>
　療心腹諸卒暴百病<lb/>
　　大黄　　　巴豆<hi>去皮</hi>　乾薑<hi>已上各一兩</hi>
　右須要精新好藥搗羅蜜和更搗一千杵丸如小豆<lb/>
　大每服三丸老少量之<lb/>
　若中惡客忤心腹脹滿卒痛如刀錐刺痛氣急口噤<lb/>
<pb n="KR3e0052_WYG_003-14b"/>
　停尸卒死者以煖水苦酒服之或不下捧頭起令下<lb/>
　嚥須臾差輕更與三丸以腹中鳴轉即吐下便愈若<lb/>
　口已噤亦須折齒灌之令入尤妙忌蘆筍猪肉冷水<lb/>
　肥膩之物易水張先生又名獨行丸乃急劑也<lb/>
神應丸<lb/>
　治因一切冷物冷水及潼乳酪水腹痛腸鳴水糓不<lb/>
　化<lb/>
　　黄蠟<hi>二兩</hi>　巴豆　杏仁　　百草霜<lb/>
<pb n="KR3e0052_WYG_003-15a"/>
　　亁薑<hi>已上各五錢</hi>　丁香　　木香<lb/>
　右先將黄蠟用好醋煑去柤穢將巴豆杏仁同炒黒<lb/>
　煙盡研如泥將黄蠟再上火入小油半兩溶開入在<lb/>
　杏仁巴豆泥子内同攪旋下丁香木香等藥末研匀<lb/>
　搓作挺子油紙裹了旋丸用每服三五十丸温米飲<lb/>
　送下食前日進三服<lb/>
　如脉緩體重自利乃濕氣勝也以五苓散平胃散加<lb/>
　炒麴相合而服之名之曰對金飲子<lb/>
<pb n="KR3e0052_WYG_003-15b"/>
益胃散<lb/>
　治服寒藥過多或脾胃虚弱胃脘痛<lb/>
　　陳皮　　　黄耆<hi>已上各七錢</hi>益智仁<hi>六錢</hi>白豆蔲仁<lb/>
　　澤瀉　　　乾生薑　　薑黄<hi>已上各三錢</hi>縮砂仁<lb/>
　　丼草　　　厚朴　　　人參<hi>已上各二錢</hi>
　右為細末每服三錢水一盞煎至七分温服食前<lb/>
　如脉弦惡寒腹痛乃中氣弱也以仲景小建中湯加<lb/>
　黄耆錢氏異攻散加芍藥選而用之<lb/>
<pb n="KR3e0052_WYG_003-16a"/>
　如渇甚者以白术散加葛根倍之<lb/>
　　飲食自倍腸胃乃傷分而治之<lb/>
痺論云隂氣者静則神藏躁則消亡飲食自倍乃傷此<lb/>
混言之也分之為二飲也食也又經云因而大飲則氣<lb/>
逆因而飽食筋脉横解則腸澼為痔飲者無形之氣傷<lb/>
之則宜發汗利小便使上下分消其濕解酲湯五苓散<lb/>
之類主之食者有形之物傷之則宜損其糓其次莫若<lb/>
消𨗳丁香爛飯丸枳术丸之類主之稍重則攻化三稜<lb/>
<pb n="KR3e0052_WYG_003-16b"/>
消積丸木香見睍丸之類主之以平為期盖脾已傷叉<lb/>
以藥傷使營運之氣減削食愈難消故五常政論云大<lb/>
毒治病十去其六常毒治病十去其九小毒治病十去<lb/>
其八無毒治病十去其九糓肉果菜食養盡之無使過<lb/>
之傷其正也不盡行復如法聖人垂此嚴戒是為萬世<lb/>
福也如能慎言語節飲食所謂治未病也<lb/>
　　論酒客病<lb/>
夫酒者大熱有毒氣味俱陽乃無形之物也若傷之止<lb/>
<pb n="KR3e0052_WYG_003-17a"/>
當發散汗出則愈矣此最妙法也其次莫如利小便二<lb/>
者乃上下分消其濕何酒病之有今之酒病者徃徃服<lb/>
酒癥丸大熱之藥下之又有用牽牛大黄下之者是無<lb/>
形元氣受病反下有形隂血乖悞甚矣酒性大熱已傷<lb/>
元氣而復重瀉之況亦損腎水真隂及有形隂血俱為<lb/>
不足如此則隂血愈虚真水愈弱陽毒之熱大旺反增<lb/>
其隂火是謂元氣消亡七神何依折人長命不然則虚<lb/>
損之病成矣金匱要略云酒疸下之乆則為黒疸慎不<lb/>
<pb n="KR3e0052_WYG_003-17b"/>
可犯此戒不若令上下分消其濕葛花解酲湯主之<lb/>
葛花解酲湯<lb/>
　　白豆蔲仁　縮砂仁　　葛花<hi>已上各五錢</hi>亁生薑<lb/>
　　神麯<hi>炒黄</hi>　澤瀉　　　白术<hi>已上各/二錢</hi>橘皮<hi>去白</hi>
　　猪苓<hi>去皮</hi>　人參<hi>去蘆/</hi>　白茯苓<hi>已上各一錢五分</hi>木香<lb/>
　　<hi>五分</hi>　　　　蓮花　　　青皮<hi>去穰三分</hi>
　右為極細末秤和勻每服三錢七白湯調下但得微<lb/>
　汗酒病去矣此盖不得已而用之豈可恃頼日日飲<lb/>
<pb n="KR3e0052_WYG_003-18a"/>
　酒此藥氣味辛辣偶因酒病服之則不損元氣何者<lb/>
　敵酒病故也若頻服之損人天年<lb/>
除濕散<lb/>
　治傷馬亂并牛羊酪水一切冷物<lb/>
　　神麯<hi>炒黄一兩</hi>　　茯苓<hi>七錢/</hi>　車前子<hi>炒香/</hi>澤瀉<hi>已上各五錢</hi>
　　半夏<hi>湯洗</hi>　　亁生薑<hi>已上各/三錢</hi>丼草<hi>炙/</hi>　紅花<hi>已上各二錢</hi>
　右同為極細末每服三錢七白湯調下食前<lb/>
五苓散<lb/>
<pb n="KR3e0052_WYG_003-18b"/>
　治傷寒温熱病表裏未解頭痛發熱口燥咽乾煩渇<lb/>
　飲水或水入即吐或小便不利及汗出表解煩渇不<lb/>
　止者宜服之又治霍亂吐利燥渇引飲之證<lb/>
　　澤瀉<hi>二兩五錢</hi>　　猪苓　　茯苓　　白术<hi>已上各一兩五錢</hi>
　　桂<hi>一兩</hi>
　右為細末每服二錢熱湯調服不計時候服訖多飲<lb/>
　熱湯有汗出即愈<lb/>
　又治瘀熱在裏身熱黄疸濃煎茵蔯蒿湯調下食前<lb/>
<pb n="KR3e0052_WYG_003-19a"/>
　服之<lb/>
　如疸發渇及中暑引飲亦可用水調服之<lb/>
　　臨病制方<lb/>
至真要論云濕淫所勝治以苦温佐以丼辛以汗為度<lb/>
而止以淡泄之得其法者分輕重而制方金匱要畧云<lb/>
腰已上腫者發汗乃愈腰已下腫者當利小便由是大<lb/>
病差後腰已下有水氣者牡蠣澤瀉散主之又云治濕<lb/>
不利小便非其治也制五苓散以利之孫真人療膚革<lb/>
<pb n="KR3e0052_WYG_003-19b"/>
腫以五皮散乃比類象形之故也水熱穴論云上為喘<lb/>
呼下為腫滿不得卧者標本俱病制神袐湯以去之活<lb/>
人書云均是水氣乾嘔微痢發熱而咳為表有水小青<lb/>
龍湯加芫花主之身體涼表證罷咳兩脇下痛為裏有<lb/>
水十棗湯主之亦是仲景方也易水張先生云仲景藥為<lb/>
萬世法號羣方之祖治雜病若神後之醫者宗内經法<lb/>
學仲景心可以為師矣<lb/>
　　隨時用藥<lb/>
<pb n="KR3e0052_WYG_003-20a"/>
　治傷冷飲者以五苓散每服三錢或四錢匕加生薑<lb/>
　煎服之<lb/>
　治傷食兼傷冷飲者煎五苓散送下半夏枳术丸服<lb/>
　之<lb/>
　治傷冷飲不惡寒者服中亦不覺寒惟覺夯悶身重<lb/>
　飲食不化者或小便不利煎去桂五苓散依前斟酌<lb/>
　服之<lb/>
　假令所傷前後不同以三分為率熱物二分傷生冷<lb/>
<pb n="KR3e0052_WYG_003-20b"/>
　硬物一分用寒藥三黄丸二停用熱藥木香見睍丸<lb/>
　一停合而服之又如傷生冷物二分傷熱物一分用<lb/>
　熱木香見睍丸二停用寒藥二黄丸一停合而服之<lb/>
　假令夏月大熱之時傷生冷硬物當用熱藥木香見<lb/>
　睍丸治之須少加三黄丸謂天時不可伐故加寒藥<lb/>
　以順時令若傷熱物只用三黄丸可謂此三黄丸時<lb/>
　藥也<lb/>
　假令冬天大寒之時傷羊肉濕麵等熱物當用三黄<lb/>
<pb n="KR3e0052_WYG_003-21a"/>
　丸治之須加熱藥少許草豆蔲丸之類是也為引用<lb/>
　又為時藥經云必先歲氣無伐天和此之謂也餘皆<lb/>
　倣此<lb/>
　　吐法宜用辯上部有脉下部無脉<lb/>
上部有脉下部無脉其人當吐不吐者死何謂也下部<lb/>
無脉此所謂木鬱也飽食過飽填塞胷中胷中者太隂<lb/>
之分野經云氣口反大於人迎三倍食傷太隂故曰木<lb/>
鬱則逹之吐者是也<lb/>
<pb n="KR3e0052_WYG_003-21b"/>
𤓰蔕散<lb/>
　　𤓰蔕　　　赤小豆<lb/>
　右二味為極細末每服一錢七温漿水調下取吐為<lb/>
　度若不兩手尸脉絶無不宜便用此藥恐損元氣令<lb/>
　人胃氣不復若止是胷中窒塞悶亂不通以指探去<lb/>
　之如不得吐者以物探去之得吐則已如食不去用<lb/>
　此藥去之<lb/>
解云盛食填塞於胷中為之窒塞兩手寸脉當主事兩<lb/>
<pb n="KR3e0052_WYG_003-22a"/>
尺脉不見其理安在胷中有食故以吐出之食者物也<lb/>
物者坤土也是足太隂之號也胷中者肺也為物所填<lb/>
肺者手太隂金也金主殺伐也與坤土俱在於上而旺<lb/>
於天金能尅木故肝木生發之氣伏於地下非木鬱而<lb/>
何吐去上焦隂土之物木得舒暢則鬱結去矣食塞於<lb/>
上脉絶於下若不明天地之道無由逹此至理水火者<lb/>
隂陽之徵兆天地之别名也故曰獨陽不生獨隂不長<lb/>
天之用在於地下則萬物生長矣地之用在於天上則<lb/>
<pb n="KR3e0052_WYG_003-22b"/>
萬物收藏矣此乃天地交而萬物通也此天地相根之<lb/>
道也故陽火之根本於地下隂水之源本於天上故曰<lb/>
水出髙源故人五臟主有形之物物者隂也隂者水也<lb/>
右三部脉主之徧見於寸口食塞其上是絶五臟之源<lb/>
源絶則水不下流兩足竭絶此其理也何疑之有<lb/>
　　重明木鬱則逹之之理<lb/>
或曰食盛填塞於胷中為之窒塞也令吐以去其所傷<lb/>
之物物去則安胸中者大隂肺之分野木鬱者遏於厥<lb/>
<pb n="KR3e0052_WYG_003-23a"/>
隂肝木於下故以吐伸之以舒陽和風木之氣也此吐<lb/>
乃瀉出太隂之塞何謂木鬱請聞其説荅曰此大神靈<lb/>
之問非演説大道不能及於此天地之間六合之内惟<lb/>
水與火耳火者陽也升浮之象也在天為體在地為用<lb/>
水者隂土也降沈之象也在地為體在天為殞殺収藏之<lb/>
用也其氣上下交則以成八卦矣以醫書言之則是升<lb/>
浮降沈温涼寒熱四時也以應八卦若天火在上地水<lb/>
在下則是天地不交隂陽不相輔也是萬物之道大易<lb/>
<pb n="KR3e0052_WYG_003-23b"/>
之理絶減矣故經言獨陽不生獨隂不長天地隂陽何<lb/>
交㑹矣故曰陽本根於隂隂本根於陽若不明根源是<lb/>
不明道故六陽之氣生於地則曰陽本根於隂以人身<lb/>
言之是六腑之氣生發長散於胃土之中也既陽氣鼓<lb/>
舞萬象有形質之物於人為浮散者也隂極必反陽極<lb/>
變隂既六陽升浮之力在天其力盡是陽道终矣所以<lb/>
鼓舞六隂有形之隂水在天在外也上六無位必歸於<lb/>
下此老陽變隂之象也是五臟之源在於天者也天者<lb/>
<pb n="KR3e0052_WYG_003-24a"/>
人之肺以應之故曰隂本源於陽水出髙源者是也人<lb/>
之五臟其源在於肺者背也背在天也故足太陽膀胱<lb/>
寒生長其源在申故隂寒自此而降以成秋收氣寒之<lb/>
漸也降至於地下以成冬藏伏諸六陽在九泉之下者<lb/>
也故五臟之氣生於天以人身是五臟之氣收降藏沈<lb/>
之源出於肺氣之上其流下行沈墜萬化有形質之物<lb/>
皆收藏於地為降沈者也物極必反隂極變陽既六隂<lb/>
降沈之力在地其力既盡是隂道终矣是老隂變陽反<lb/>
<pb n="KR3e0052_WYG_003-24b"/>
初九無位是一歲四時之氣终而復始為上下者也莫<lb/>
知其紀如環無端且大隂者肺金收降之氣當居下體<lb/>
今反在於上抑遏厥隂風木反居於下是不得上升也<lb/>
故曰木鬱故令其吐出窒塞有形土化之物使太隂秋<lb/>
肺收於下體復其本以衰之始上升手足厥隂之木元<lb/>
氣以伸其舒暢上升之志得其所矣又况金能尅木以<lb/>
吐伐之則金衰矣金者其道當降是塞因塞用歸其本<lb/>
矣居於上則遏其木故以吐伸之使瀉金以助木也徧<lb/>
<pb n="KR3e0052_WYG_003-25a"/>
考内經中所説木鬱則逹之之義止是食傷太隂有形<lb/>
之物窒塞於胷中尅制厥隂木氣伏潜於下不得舒伸<lb/>
於上止此耳别無異説以六滛有餘運氣中論之仲景<lb/>
傷寒論云懊憹煩躁不得眠不經汗下謂之實煩𤓰蒂<lb/>
散主之曾經妄汗妄吐妄下謂之虚煩者梔子豉湯主<lb/>
之<lb/>
　　老夫欲令醫者治隂陽之證補瀉不至錯誤病家<lb/>
　　雖不知醫明曉所得之病當補當瀉之法將黄帝<lb/>
<pb n="KR3e0052_WYG_003-25b"/>
　　鍼經第一卷第五篇説形氣有餘不足當補當瀉<lb/>
　　之理録之於前予自注者附之<lb/>
黄帝曰形氣之逆順柰何岐伯荅曰形氣不足病氣有<lb/>
餘是邪勝也急當瀉之形氣有餘病氣不足急當補之<lb/>
形氣不足病氣不足此隂陽俱不足也不可刺之刺之<lb/>
重不足重不足則隂陽俱竭血氣皆盡五臟皆枯筋骨<lb/>
髓枯老者絶滅壯者不復矣形氣有餘病氣有餘此謂<lb/>
隂陽俱有餘也急瀉其邪調其虚實故曰有餘者瀉之<lb/>
<pb n="KR3e0052_WYG_003-26a"/>
不足者補之此之謂也經曰刺不知逆順真邪相傳滿<lb/>
者補之則隂陽四溢腸胃充廓肝肺内填隂陽相錯虚<lb/>
而瀉之則經脉空虚血氣枯竭腸胃㒤辟皮膚薄著毛<lb/>
腠夭樵子之死期故曰用鍼之要在於知調隂與陽調<lb/>
隂與陽精氣乃光合形與氣使神内藏故曰上工平氣<lb/>
中工亂脉下工絶氣危生故曰下工不可不慎也必審<lb/>
五臟變化之病五脉之應經絡之實虚皮膚之柔麤而<lb/>
後取之也<lb/>
<pb n="KR3e0052_WYG_003-26b"/>
　聖人垂慈之心已詳矣不合立言老夫誠恐市井莊<lb/>
　農山野間人不知文理故以俚語開解之云但病來<lb/>
　潮作之時病氣精神增添者是為病氣有餘乃邪氣<lb/>
　勝也急瀉之以寒涼酸苦之劑若病來潮作之時神<lb/>
　氣困弱者為病氣不足乃真氣不足也急補之以辛<lb/>
　丼温熱之劑不問形氣有餘并形氣不足只取病氣<lb/>
　有餘不足也不足者補之有餘者瀉之假令病氣有<lb/>
　餘者當急瀉之以寒涼之劑為邪氣勝也病氣不足<lb/>
<pb n="KR3e0052_WYG_003-27a"/>
　者當急補之以辛丼温熱之劑此真氣充足也夫形<lb/>
　氣者氣謂口鼻出氣息也形謂皮肉筋骨血脉也形<lb/>
　勝者為有餘消瘦者為不足其氣者審口鼻中氣勞<lb/>
　役如故為氣有餘也若喘息氣促氣短或不足以息<lb/>
　者為不足也故曰形氣也乃人之身形中氣血也當<lb/>
　補當瀉全不在於此只在病勢潮作之時病氣有餘<lb/>
　者是邪氣勝也急當瀉之如潮作之時精神困弱語<lb/>
　言無力及潮語者是真氣不足也急當補之若病人<lb/>
<pb n="KR3e0052_WYG_003-27b"/>
　形氣不足病來潮作之時病氣亦不足是乃隂陽俱<lb/>
　不足也禁用鍼宜補之以其藥不可以盡劑不炙弗<lb/>
　已臍下一寸五分氣海穴是也凡用藥若不本四時<lb/>
　以順為逆四時者是春升夏浮秋降冬沈乃天地之<lb/>
　升浮化降沈<hi>化者脾土中造化也</hi>是為四時之宜也但言補之<lb/>
　以辛丼溫熱之劑及味之薄者諸風藥是也此助春<lb/>
　夏之升浮者也此便是瀉秋收冬藏之藥也在人之<lb/>
　身乃肝心也但言瀉之以酸苦寒涼之劑并淡味滲<lb/>
<pb n="KR3e0052_WYG_003-28a"/>
　泄之藥此助秋冬之降沈者也在人之身是肺腎也<lb/>
　用藥者宜用此法度慎毋忽焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0052_WYG_003-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　内外傷辯惑論卷下<lb/>
</p>
<p>
</p>
  </div></body>
</text>\m</TEI>
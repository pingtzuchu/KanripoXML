<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>楓窻小牘卷上</head> <lb/>
    <p>
<pb n="KR3l0056_WYG_001-1a"/>
欽定四庫全書<lb/>
　楓窻小牘卷上<lb/>
　　余迫猝渡江僑寓臨安山中父書手定都爲烏有<lb/>
　　第日對窻西烏桕省念舊聞得數十事録之以備<lb/>
　　遺忘時晩秋蕭瑟喜有丹葉殘霞來射几案㑹録<lb/>
　　成輒呼酒落之名曰楓窻小牘<lb/>
藝祖受命元年秋三佛齊來貢時尚不知皇宋受禪也<lb/>
　貢物有通天犀中有形如龍檠一葢其龍形騰上而<lb/>
<pb n="KR3l0056_WYG_001-1b"/>
　尾少左向宋其文即宋字也真主受命豈偶然哉藝<lb/>
　祖即以此犀爲帶每郊廟則繫之<lb/>
予僑家後圃有一大井是武肅王外祖家舊物井上有<lb/>
　文曰於維此井渟育坎靈有萃有邰實此儲英時有<lb/>
　長虹上貫青㝠是惟王氣宅相先徵爰啓霸主奠妥<lb/>
　蒼氓沛膏漸澤配徳東溟臣羅隱謹頌<lb/>
太祖征李筠以太宗為大内都㸃檢都民驚曰㸃檢作<lb/>
　天子矣更為一天子地邪此又人口木簡也<lb/>
<pb n="KR3l0056_WYG_001-2a"/>
太平興國中蜀人張思訓製上渾儀其製與舊儀不同<lb/>
　最為巧捷起為樓閣數層髙丈餘以木偶為七直人<lb/>
　以直七政自能撞鐘擊鼔又為十二神各直一時至<lb/>
　其時即自執辰牌循環而出余大王父贊善公嘗入<lb/>
　文明殿漏室中見之<lb/>
國初杭粤蜀漢末入版圗總户九十六萬七千五百五<lb/>
　十三至開寶末増至二百五十萬八千六十五户太<lb/>
　宗拓定南北户猶三百五十七萬四千二百五十七<lb/>
<pb n="KR3l0056_WYG_001-2b"/>
　此後遞増至徽廟有一千八百七十八萬之多噫可<lb/>
　謂盛矣及乘輿南渡江淮以北悉入敵庭今上主户<lb/>
　亦至一千一百七十萬五千六百有奇生息之繁視<lb/>
　宣和已前僅減七百萬耳尚令此敵假氣游魂何也<lb/>
太宗命儒臣輯太平廣記時徐鉉實無編纂稽神録鉉<lb/>
　所著也每欲採擷不敢自專輒示宋白使問李昉曰<lb/>
　徐率更以博信天下乃不自信而取信於宋拾遺乎<lb/>
　詎有率更言無稽者中採無疑也于是此録遂得見<lb/>
<pb n="KR3l0056_WYG_001-3a"/>
　收<lb/>
楊億作二京賦既成好事者多為𫝊冩有輕薄子書其<lb/>
　門曰孟堅再生平子出世文選中間恨無隙地楊亦<lb/>
　書門答之曰賞惜違顔事等隔世雖書我門不爭此<lb/>
　地余謂此齊東之言也楊公長者肯相較若爾耶<lb/>
道君皇帝改元宣和人或離合其字曰一旦宋亡此與<lb/>
　蕭巋離合後周宣政為宇文亡日同<lb/>
太常音律官田琮家庭中嘗有光怪掘地得古鐸三枚<lb/>
<pb n="KR3l0056_WYG_001-3b"/>
　一黄鐘一中吕一土死無聲又一玉管校長于古玉<lb/>
　管蓋漢晉間物也其年遂遷職<lb/>
趙韓王疾夜夢甚惡使道流上章禳謝道流請章㫖趙<lb/>
　難言之從枕躍起索筆自草曰情闗母子弟及自出<lb/>
　于人謀計協臣民子賢難違乎天意乃憑幽祟逞此<lb/>
　强陽瞰臣氣血之衰肆彼魘呵之厲倘合帝心誅既<lb/>
　不誣管蔡幸原臣死事堪永謝朱均云云密封令勿<lb/>
　發向空焚之火正爇亟而此章為大風所掣吹墮朱<lb/>
<pb n="KR3l0056_WYG_001-4a"/>
　雀門為人所得傳誦于時竟不起<lb/>
淳化三年冬十月太平興國寺牡丹紅紫盛開不踰春<lb/>
　月冠葢雲擁僧舍填駢有老妓題寺壁云曽趂東風<lb/>
　㸔幾巡冒霜開喚滿城人殘脂剩粉憐猶在欲向彌<lb/>
　陀借小春此妓遂復車馬盈門<lb/>
古人稱士農工商為四民今有六民真宗初即位王禹<lb/>
　偁上五事有云古者井田之法農即兵也今執戈之<lb/>
　士不復事農是四民之外又一民也自佛教入中國<lb/>
<pb n="KR3l0056_WYG_001-4b"/>
　度人修寺不畊不𧖟而具衣食是五民之外又一民<lb/>
　也<lb/>
李文靖賢相也與張齊賢稍不協齊賢竟以被酒失儀<lb/>
　罷相時人語曰李相太醒張相太醉此亦里巷公論<lb/>
　也<lb/>
汴京閨閣粧抹凡數變崇寧間少嘗記憶作大髩方額<lb/>
　政宣之際又尚急扎垂肩宣和已後多梳雲尖巧額<lb/>
　髩撑金鳯小家至為剪紙襯髮膏沐芳香花鞾弓履<lb/>
<pb n="KR3l0056_WYG_001-5a"/>
　窮極金翠一襪一領費至千錢今聞敵中閨飾復爾<lb/>
　如痩金蓮方瑩面丸遍體香皆自北傳南者<lb/>
邢昺以九經及第鬰為儒者乃傾意欽若納身垢汙為<lb/>
　士流所薄嘗奉較撰爾雅疏義其后太學生郭盛言<lb/>
　昔人不分老子與韓非同𫝊郭注邢疏無論周公不<lb/>
　享其意即先人得無稱寃地下且郭迕逆敦邢附欽<lb/>
　若爾雅近正今則近邪盛舉九經乞辭此疏時邢自<lb/>
　稱子才之裔太學中語曰景純有孫子才無後<lb/>
<pb n="KR3l0056_WYG_001-5b"/>
宣和中有反語云冦萊公之知人則哲王子明之將順<lb/>
　其美包孝肅之飲人以和王介甫之不言所利此皆<lb/>
　賢者之過人皆得而見之者也<lb/>
祥符中天書既降復有道士趙壽國來上靈寶大洞人<lb/>
　皇經稍記其首篇云爾時玉清虚皇上帝在玉清景<lb/>
　靈之宫忽從自明簾内𫝊下玉音清越嘹亮三十三<lb/>
　天一時耳根共感是諸天衆速駕雲車龍鸞填隘天<lb/>
　路皆滿諸天既集面覲虚皇于雲陛之下劒珮瑽琤<lb/>
<pb n="KR3l0056_WYG_001-6a"/>
　交暎左右虚皇曰嗟爾諸天聽予渙號夫天有天皇<lb/>
　地有地皇人有人皇天得清皇地得寧皇惟此林林<lb/>
　衆滿太蒼下方大亂予閔是痌爰召宓羲遣兹訟靈<lb/>
　下撫方州二亥後先命處天門八方歸工天下太平<lb/>
　今兹嗣皇實惟聖神合壽千春東封泰山西封金天<lb/>
　威鎮幽朔鬼方血腥云云其言誕譽不經皆若此𩔖<lb/>
　朝廷雖知其妄亦賜金帛設朝受之供奉大内<lb/>
吕夷簡有總髻交王至清以屢試不第隱遯山壑後以<lb/>
<pb n="KR3l0056_WYG_001-6b"/>
　子簿畿縣薄遊京師吕折簡召之不赴㑹仁宗詔廢<lb/>
　郭后吕實贊之至清寓書夷簡曰僕初與坦夫讀書<lb/>
　山寺論家人一卦坦夫獨以孔子反身二字為此卦<lb/>
　入證語乃今天子第有取于威如之吉使天下夫婦<lb/>
　之主不得終始其義坦夫獨不可以反身之説諫之<lb/>
　而將順至此乎安在其有證于尼父一言也僕今知<lb/>
　讀書與仕宦自是兩截事幸哉天以布衣終我身也<lb/>
　雖然坦夫自今永保禄位矣何者有所廢必有所愛<lb/>
<pb n="KR3l0056_WYG_001-7a"/>
　能從人主所愛處有勲力焉亦必不愛爵禄以愛其<lb/>
　人于衆人之外也此一牘也先為相業唁後為相位<lb/>
　賀惟坦夫兩受之夷簡大怒併其子逐焉<lb/>
賢士大夫亦有天理抹煞處如錢惟演之下石冦萊公<lb/>
　是也凶忍大奸亦有天理不冺處如秦檜之不盡殺<lb/>
　鄂國子孫是也<lb/>
洪駒父才而傲每讀時輩篇什大叫云使人齒頰皆甘<lb/>
　其人喜而問之曰似何物駒父曰不減樹頭霜柿人<lb/>
<pb n="KR3l0056_WYG_001-7b"/>
　每頳面而去比汴京失守尼瑪哈勾括金銀駒父以<lb/>
　奉命行事日惟觴酌幸醉中不見此時情狀竟為綱<lb/>
　紀自利峻于捜索坐貶沙門亦大寃也<lb/>
余少長大梁豢養于保抱之手即淮泗之間近在襟帶<lb/>
　未嘗眼見身到比一旦崩亂將母則棄妻挈妻則擲<lb/>
　女屈身孤蓬之底乘風渡淮濁浪掀空幾葬于寶應<lb/>
　魚腹魂魄盡喪相顧失色及至江上于時海潮上逆<lb/>
　狂濤東㵼渺逆極望雖騰價買舟猶與僧尼雜販共<lb/>
<pb n="KR3l0056_WYG_001-8a"/>
　載一船母妾悲號至不欲渡願投江流舟發未幾檣<lb/>
　為風折半欹浪中滿船狂呌人心先覆幸呼它舟擲<lb/>
　纜得抵潤州此葢生平未遭之危合門未遘之苦也<lb/>
　後嘗問人曰江必從此渡乎必當更有狹處其人亦不<lb/>
　知答既而司諫呉表臣上疏言大江之南上自荆鄂<lb/>
　下至常潤不過十郡之間其要不過七渡上流最急<lb/>
　者三荆南之公安石首岳之北澤中流最急者二鄂<lb/>
　之武昌太平之采石下流最急者二建康之宣化鎮<lb/>
<pb n="KR3l0056_WYG_001-8b"/>
　江之𤓰洲此七渡當擇官兵守之其餘數十處或道<lb/>
　路迂曲水陸不便非大軍往來徑捷之處于是始知<lb/>
　前問之失也望洋之喻豈虚也哉<lb/>
慶厯三年三月吕夷簡以司徒歸第夏竦召至國門而<lb/>
　罷詔以賈昌朝叅知政事杜衍為樞密使富弼為樞<lb/>
　密副使弼固辭改資政殿學士乃以范仲淹代弼又<lb/>
　以歐陽修余靖蔡襄王素充諌官一時朝野懽欣至<lb/>
　酌酒相慶太學博士石介因作慶厯聖徳頌其詞太<lb/>
<pb n="KR3l0056_WYG_001-9a"/>
　激邪佞切齒其頌至范仲淹曰太后乘勢湯沸火熱<lb/>
　汝時小臣危言嶪嶪太后一語仁宗含之在中不敢<lb/>
　出之口者所不宜言其最儆心目者如衆賢之進如<lb/>
　茅斯拔大奸之去如距斯脱又曰神武不殺其黙如<lb/>
　淵聖人不測其動如天時韓魏公與范文正公適自<lb/>
　陜來朝竦之密姻有令于閺者手録此頌進于二公<lb/>
　且口道竦非為諸君子慶二公去閺范拊股謂韓曰<lb/>
　為此恠鬼輩壞之也韓曰天下事不可如此必壞孫<lb/>
<pb n="KR3l0056_WYG_001-9b"/>
　復聞之亦曰石守道禍始于此矣<lb/>
汴中呼餘杭百事繁庶地上天宫及余邸寓山中深谷<lb/>
　枯田林莽塞日魚鰕屏斷鮮適莫擈惟野蔥苦蕒紅<lb/>
　米作炊炊汁少許代脂供飲不謂地上天宫有此受<lb/>
　享也<lb/>
國朝婦人封自執政以上封夫人尚書以上封淑人侍<lb/>
　郎以上封碩人太中大夫以上封令人中散大夫以<lb/>
　上封恭人朝奉大夫以上封宜人朝奉郎以上封安<lb/>
<pb n="KR3l0056_WYG_001-10a"/>
　人通直郎以上封孺人然夫人有國郡之異而武臣<lb/>
　一準文階其後三公大將封帶王爵者妾亦受封特<lb/>
　視正妻減階耳若郡縣君則先曽王太母亦封縣君<lb/>
　政和二年詔除之<lb/>
本朝以童子舉如國初賈黄中舉自五代不論若太宗<lb/>
　朝洛陽郭忠恕通九經七嵗舉童子科淳化二年賜<lb/>
　泰州童子譚孺卿出身雍熈間得楊億年十一以童<lb/>
　子召對授秘書正字咸平間得宋綬景徳間撫州進<lb/>
<pb n="KR3l0056_WYG_001-10b"/>
　士晏殊年十四大名府進士姜葢年十三祥符間又<lb/>
　得李淑又趙煥以童子召封令從祕閣讀書時年十<lb/>
　二蔡伯希年四嵗誦詩百餘篇召為祕書正字神宗<lb/>
　朝元豐七年賜饒州童子朱天錫五經出身年九嵗<lb/>
　賜錢五萬又天錫從兄天申年十二試十經皆通賜<lb/>
　五經出身紹興七年賜處州孝童周智出身乾道淳<lb/>
　熈間吕嗣興王克勤賜童子出身先君子以十嵗通<lb/>
　九經以不謁丁晉公擯不以聞竟不得與諸君子同<lb/>
<pb n="KR3l0056_WYG_001-11a"/>
　聲治朝也<lb/>
壽山艮嶽在汴城東北隅徽宗所築初名鳯凰山後改<lb/>
　壽山艮嶽周圍十餘里其最髙一峰九十步上有介<lb/>
　亭分東西二嶺直接南山山之東有萼緑華堂家大<lb/>
　夫嘗承命作頌曰玉皇御天金母嫁女琱璧成車裁<lb/>
　瑛作麈龍馭崑丘鳥發𤣥圃笑月光微㸔雲色阻荷<lb/>
　露添華柳烟生嫵九重歡眷六宫遜處乃搆椒房用<lb/>
　當金宇碌碌宜堦瑟瑟為户碧落深沉青霞墉堵小<lb/>
<pb n="KR3l0056_WYG_001-11b"/>
　臣獻頌庶叶萬舞書館八仙館紫石岩棲真嶝覽秀<lb/>
　軒龍吟堂山之南則壽山兩峰並峙有雁池噰噰亭<lb/>
　山之西有藥寮西莊巢雲亭白龍沜濯龍峽蟠秀練<lb/>
　光跨雲三亭羅漢巖又西有萬松嶺嶺畔有倚翠樓<lb/>
　上下設兩閣閣下有平地鑿大方沼沼中作兩洲東<lb/>
　為蘆渚浮陽亭西為梅渚雪浪亭西流為鳯池西出<lb/>
　為雁池中分二館東曰流碧西曰環山有巢鳯閣三<lb/>
　秀堂東池後有揮雪亭復由嶝道上至介亭亭左有<lb/>
<pb n="KR3l0056_WYG_001-12a"/>
　極目亭蕭森亭右有丽雪亭半山北俯景龍江引江<lb/>
　之上流注山澗西行為漱瓊軒又行石間為煉丹凝<lb/>
　觀圜山三亭下視江際見髙陽酒肆及清澌閣北岸<lb/>
　有勝筠菴躡雲亭蕭閒閣飛岑亭支流别為山莊為<lb/>
　回溪又於南山之外為小山横亘二里曰芙容城窮<lb/>
　極巧妙而景龍江外則諸館舍尤精山之西北有老<lb/>
　君洞為供奉道像之所其地又因瑶華宫火取其地<lb/>
　作大池名曲江中有堂曰蓬壺東盡封丘門而止西<lb/>
<pb n="KR3l0056_WYG_001-12b"/>
　則是天波門橋引水直西殆半里江乃折南又折北<lb/>
　折南者過閶闔門為複道通茂德帝姬宅折北者四<lb/>
　五里屬之龍徳宫既成帝自為艮嶽記以為山在國<lb/>
　之艮位故名艮嶽嶽之正門名曰陽華故亦號陽華<lb/>
　宫宣和五年朱勔于太湖取石髙廣數丈載以大舟<lb/>
　挽以千夫鑿河斷橋毁堰折牐數月乃至㑹初得燕<lb/>
　山之地因賜號敷慶神運石石傍植兩檜一夭矯者<lb/>
　名朝日升龍之檜一偃蹇者名臥雲伏龍之檜皆玉<lb/>
<pb n="KR3l0056_WYG_001-13a"/>
　牌金字書之徽宗御題云拔翠琪樹林雙檜植靈囿<lb/>
　上稍蟠木枝下拂龍髯茂撑拏天半分連卷虹南負<lb/>
　為棟復為梁夾輔我皇搆嗟乎檜以和議作相不能<lb/>
　恢復中原已兆于半分南負而一結更是髙廟御名<lb/>
　要皆天定也巖曰玉京獨秀太平岩峰曰慶雲萬態<lb/>
　奇峰又作絳宵樓直山北勢極髙峻夐出雲表葢工<lb/>
　藝之巧其後羣閣興築不已四方花竹奇石悉萃於<lb/>
　斯珍禽異獸無不畢集命市人薛翁豢擾馴狎駕至<lb/>
<pb n="KR3l0056_WYG_001-13b"/>
　迎立鞭扇間名萬嵗山珍禽命局曰來儀所及金芝<lb/>
　産于艮嶽萬壽峰只改名壽嶽<lb/>
先三老碑在扶溝石牛廟役徙墓下碑横裂為二上復<lb/>
　破泐如圭然光瑩可鑒少嘗從祖父詣碑拜讀至斬<lb/>
　賊公先勇食邑遺鄉六百户事考之東漢先人列𫝊<lb/>
　了不可得後從駕南渡得歐陽公集古録第釋序世<lb/>
　次及缺文而已最後得趙明誠金石録始知公先勇<lb/>
　為公孫勇又不知出自何書今耄矣目不能觀書徒<lb/>
<pb n="KR3l0056_WYG_001-14a"/>
　悒悒此事未了忽從宇文學博處得鄱陽洪景伯碑<lb/>
　跋方知此事在范書田廣明𫝊𫝊云故城父令公孫<lb/>
　勇謀反衣繡衣乘駟馬車至圉圉使小史侍之知其<lb/>
　非是守尉魏不害等共收捕之上封四人為侯小史<lb/>
　竊言上問之對曰為侯者得東歸否上曰汝鄉名為<lb/>
　何對曰名遺鄉上曰用遺汝矣于是賜小史爵闗内<lb/>
　侯食邑遺鄉六百户不覺快躍而起籜冠墮地老髪<lb/>
　躧躧弗暇手握也家世讀書碑碣尚在至一千年不<lb/>
<pb n="KR3l0056_WYG_001-14b"/>
　知碑上事媿己媿己<lb/>
余嘗見内庫書金棋子有李後主手題曰梁孝元謂王<lb/>
　仲宣昔在荆州著書數十篇荆州壊盡焚其書今在<lb/>
　者一篇知名之士咸重之見虎一毛不知其斑後西<lb/>
　魏破江陵帝亦盡焚其書曰文武之道盡今夜矣何<lb/>
　荆州壞焚書二語先後一轍也詩以慨之曰牙籖萬<lb/>
　軸褁紅綃王粲書同付火燒不是祖龍留面目遺篇<lb/>
　那得到今朝書卷皆薛濤紙所抄惟今朝字誤作金<lb/>
<pb n="KR3l0056_WYG_001-15a"/>
　朝徽廟惡之以筆抹去後書竟如䜟入金也<lb/>
丁謂傾意以媚萊公冀得大拜然事未可必生平最尚<lb/>
　禨祥每晨占鳴鵲夜㸔燈蕋雖出門歸邸亦必竊聽<lb/>
　人語用卜吉兆時有無頼于慶貧寒不振計且必死<lb/>
　凍餓謀于一落第老儒老儒曰汝欲自振必易姓名<lb/>
　當大濟耳幸無忘我慶拜而聽之老儒遂改于為丁<lb/>
　易名宜禄使投身于謂謂大喜收之門下皆怪問之<lb/>
　謂不答第曰吾得此人大拜必矣不旬月而謂果入<lb/>
<pb n="KR3l0056_WYG_001-15b"/>
　相此人遂以寵冠紀綱雖大僚節使無弗倚藉闗説<lb/>
　不踰年而宜禄家十萬矣老儒亦以引見竟得教授<lb/>
　大郡至今相𫝊不解所謂頃偶讀沈約宋書曰宰相<lb/>
　蒼頭呼為宜禄宜復姓丁愈愜所念莫謂晉公眼不<lb/>
　讀書也<lb/>
道君皇帝以于闐玉益八寳為九寳其文云範圍天地<lb/>
　幽贊神明保合太和萬壽無疆王初寮草詔曰太極<lb/>
　函三運神功于八索乾元用九増寳厯于萬年八索<lb/>
<pb n="KR3l0056_WYG_001-16a"/>
　用九可謂切事徽廟以銀椀盛蘇合香賜之<lb/>
司馬温公保身説云天下有道君子揚于王庭以正小<lb/>
　人之罪而莫敢不服天下無道君子括囊不言以避<lb/>
　小人之禍而猶或不免倘人生昏亂之世不在其位<lb/>
　四海横流而欲以口舌救之臧否人物激濁揚清撩<lb/>
　蛇虺之頭踐虎狼之尾以至身被滛刑禍及朋友士<lb/>
　𩔖殱滅而國隨以亡不一悲乎夫惟郭泰既明且哲<lb/>
　以保其身申屠蟠見機而作不俟終日卓乎其不可<lb/>
<pb n="KR3l0056_WYG_001-16b"/>
　及也先君書此以置座右葢自鑑其生平所遭耳呉<lb/>
　趙諸公惜不早見及此遂䧟秦氏酷禍悲哉<lb/>
杭州江隄築自梁開平四年八月時錢氏始伯武肅王<lb/>
　以候潮通江二門之外潮水衝齧版築不就命强弩<lb/>
　數百射之潮水為避擊西陵遂以竹籠石植大木圉<lb/>
　之率數嵗輒復壞祥符七年潮直抵郡城守臣戚綸<lb/>
　漕臣陳堯佐議累木為岸實薪土以捍之或言非便<lb/>
　命發運使李溥按視十月壬戌溥請如錢氏舊制立<lb/>
<pb n="KR3l0056_WYG_001-17a"/>
　木積石以捍潮波從之其後踰年隄不成卒用薪土<lb/>
　天聖四年二月辛酉侍御史方謹言請修江岸二斗<lb/>
　門慶厯六年漕臣杜杞築錢塘隄起官浦至沙陘以<lb/>
　捍風濤浙江石塘剙于錢氏景祐中工部郎中張夏<lb/>
　為轉運使置捍江兵採石修塘人為立祠紹興二十<lb/>
　年修石隄二十二年十一月二十五日吏部尚書林<lb/>
　大鼐言潮為呉患其來已久捍禦之䇿見于浙江亭<lb/>
　碑自江流失道潮與洲門怒號激烈千霆萬鼓民以<lb/>
<pb n="KR3l0056_WYG_001-17b"/>
　不寧宜顓置一司究利病而後興工乾道七年十一<lb/>
　月十八日帥臣沈夐修石隄成増石塘九十四丈<lb/>
武肅王還臨安與父老飲有三節還鄉之歌父老多不<lb/>
　解王乃髙揭呉音以歌曰你輩見儂底歡喜别是一<lb/>
　般滋味子長在我儂心子裏至今狂童游女借為奔<lb/>
　期問答之歌呼其宴處為歡喜地<lb/>
汴京故宫躡雲蔽日常在夢寐稍能記憶條載于此宫<lb/>
　城本五代周舊都宋因之建隆三年廣皇城東北隅<lb/>
<pb n="KR3l0056_WYG_001-18a"/>
　命有司畵洛陽宫殿按圗修之周圍五里南三門中<lb/>
　曰乾元東曰左掖西曰右掖東西面門曰東華西華<lb/>
　北一門曰拱宸乾元門内正南門曰大慶東西横門<lb/>
　曰左右升龍左右北門内各一門曰左右銀臺東華<lb/>
　門内一門曰左承天祥符西華門内一門曰右承天<lb/>
　左承天門内道北門曰宣祐正南門内正殿曰大慶<lb/>
　東西門曰左右太和正衙殿曰文徳兩掖門曰東西<lb/>
　上閣東西門曰左右嘉福大慶殿北有紫宸殿視朝<lb/>
<pb n="KR3l0056_WYG_001-18b"/>
　之前殿也西有埀拱殿常日視朝之所也次西有皇<lb/>
　儀殿又次西有集英殿宴殿也殿後有需雲殿東有<lb/>
　升平樓宫中觀宴之所也宫後有崇政殿閱事之所<lb/>
　也殿後有景福殿殿西有殿北向曰延和便坐殿凡<lb/>
　殿有門者皆隨殿名宫中有延慶安福觀文清景慶<lb/>
　雲玉京等殿壽寧堂延春閣福寧殿東西有門曰左<lb/>
　右昭慶觀文殿西門曰延真其東真君殿曰積慶前建<lb/>
　感真閣又有龍圗閣下有資政崇和宣徳述古四殿<lb/>
<pb n="KR3l0056_WYG_001-19a"/>
　天章閣下有羣玉蘂珠二殿有寳文閣閣東西有嘉<lb/>
　徳延康二殿前有景輝門後苑東門曰寧陽苑内有<lb/>
　崇聖殿太清樓其西又有宣聖化成金華西凉清心<lb/>
　等殿翔鸞儀鳯二閣華景翠芳瑶津三亭延福宫有<lb/>
　穆清殿延慶殿北有柔儀殿崇徽殿北有欽明殿延<lb/>
　福宫北有廣聖宫内有太清玉清冲和集福㑹祥五<lb/>
　殿建流盃殿于後苑又有慈徳殿觀稼殿延曦閣邇<lb/>
　英殿隆儒閣慈壽殿慶壽宫保慈宫玉華殿基春殿<lb/>
<pb n="KR3l0056_WYG_001-19b"/>
　睿思殿承極殿崇慶隆祐二宫睿成宫宣和殿聖瑞<lb/>
　宫顯謨閣玉虚殿玉華閣親𧖟宫燕寧殿延福宫政<lb/>
　和三年春作新宫始南向殿因宫名曰延福次曰蕋<lb/>
　珠有亭曰碧琅玕其東門曰晨暉其西門曰麗澤宫<lb/>
　左復列二位其殿有穆清成平㑹寧睿謨凝和崑玉<lb/>
　羣玉其東閣則有蕙馥報瓊蟠桃春錦疊瓊芬芳麗<lb/>
　玉寒香拂雲偃葢翠葆鉛英雲錦蘭薫摘金其西閣<lb/>
　有繁英雪香披芳鉛華瓊華文綺絳蕚穠華緑綺瑤碧<lb/>
<pb n="KR3l0056_WYG_001-20a"/>
　清隂秋香叢玉扶玉絳雲㑹寧之北疊石為山山上<lb/>
　有殿曰翠微旁為二亭曰雲巋曰層巘凝和之次閣<lb/>
　曰明春其髙踰一百一十尺閣之側為殿二曰玉英<lb/>
　曰玉潤其背附城築土植杏名杏岡覆茅為亭修竹<lb/>
　萬竿引流其下宫之右為佐二閣曰晏春廣十有二<lb/>
　丈舞臺四列山亭三峙鑿圓池為海跨海為亭架石<lb/>
　梁以升山亭曰飛華横度之四百尺有畸縱數之二<lb/>
　百六十有七尺又流泉為湖湖中作隄以接亭隄中作<lb/>
<pb n="KR3l0056_WYG_001-20b"/>
　梁以通湖梁之上又為茅亭鶴莊鹿砦孔翠諸柵蹄<lb/>
　尾動數千嘉花名木𩔖聚區别幽勝宛若生成西抵<lb/>
　麗澤不𩔖塵境其東直景龍門西抵天波門宫東西<lb/>
　二横門皆視禁門法所謂晨暉麗澤者也而晨暉門<lb/>
　出入最多其後又跨舊城修築號延福第六位跨城<lb/>
　之外浚豪深者水三尺東景龍門橋西天波門橋二<lb/>
　橋之下疊石為固引舟相通而橋上人物外自通行<lb/>
　不覺也名曰景龍江其後又闢之東過景龍門至封<lb/>
<pb n="KR3l0056_WYG_001-21a"/>
　丘門此特大概耳其雄勝不能盡也<lb/>
余汴城故居近陳州門内蔡河東畔居後有圃喬林深<lb/>
　竹映帶城隅中有來鶴亭王大父時有野鶴來棲遂<lb/>
　馴狎不去蘇子瞻有詩云鴻漸偏宜丹鳯南冠霞披<lb/>
　月羽毿毿酒酣亭上來㸔舞有客新名喚作耽每誦<lb/>
　此詩未嘗不淚滿青衫也<lb/>
子瞻又有與王大父手墨一紙云累日欲上謁竟未暇<lb/>
　辱教承足疾未平不勝馳繫足疾惟葳靈仙牛膝二<lb/>
<pb n="KR3l0056_WYG_001-21b"/>
　味為末蜜丸空心服必効之藥也但葳靈仙艱得真<lb/>
　者俗醫所用多藁本之細者爾其驗以味極苦而色<lb/>
　紫黒如胡黄連狀且脆而不韌折之有細塵起向明<lb/>
　示之斷處有黒白暈俗謂之有鴝鵒眼此數者備然<lb/>
　後為真服之有奇驗腫痛拘攣皆可已久乃有走及<lb/>
　奔馬之効二物當等分或視臟氣虚實酌飲牛膝酒<lb/>
　及熟水皆可下獨忌茶耳犯之不復有効若常服此<lb/>
　即每嵗收槐皁莢芽之極嫩者如造草茶法貯之以<lb/>
<pb n="KR3l0056_WYG_001-22a"/>
　代茗飲此効屢甞目擊知君疾苦故詳以奉白元素<lb/>
　書已作稍暇詣見軾白彦方足下王大父有末疾故<lb/>
　以此方見示此紙尚存篋中渡江已來與妻孥共寳<lb/>
　者<lb/>
徽廟嘗乘驄馬至太和宫前忽宣平日所愛小烏其馬<lb/>
　至御前<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>足不肯進左右鞭之益鳴跳不如調訓時<lb/>
　圉人進曰此願封官耳上曰猴子且官供奉況使小<lb/>
　烏白身邪勑賜龍驤將軍然後帖然就轡<lb/>
<pb n="KR3l0056_WYG_001-22b"/>
荆公柄國時有人題相國寺壁云終嵗荒蕪湖浦焦貧<lb/>
　女戴笠落柘條阿儂去家京洛遥驚心冦盜來攻剽<lb/>
　人皆以為夫出婦憂荒亂也及荆公罷相子瞻召還<lb/>
　諸公飲蘇寺中以此詩問之蘇曰于貧女句可以得<lb/>
　其人矣終嵗十二月也十二月為青字荒蕪田有草<lb/>
　也草田為苗字湖浦焦水去也水旁去為法字女戴<lb/>
　笠為安字柘落木條剩石字阿儂是呉言合呉言為<lb/>
　誤字去家京洛為國冦盜為賊民葢言青苗法安石<lb/>
<pb n="KR3l0056_WYG_001-23a"/>
　誤國賊民也<lb/>
家大夫嘗謂曽子固南齊書序是一部十七史序不可<lb/>
　不熟看其要處云所謂良史者其明必足以周萬事<lb/>
　之理道必足以適天下之用智必足以通難知之意<lb/>
　文必足以發難顯之情然後其任可得而稱也昔者<lb/>
　唐虞有神明之性有微妙之德使由之者不能知知<lb/>
　之者不能名其言至約其體至備而為之二典者推<lb/>
　而明之所記者豈獨其迹併與其深微之意而傳之<lb/>
<pb n="KR3l0056_WYG_001-23b"/>
　無不盡也至于後世諸史事迹擾昧雖有隨世以就<lb/>
　功名之君相與合謀之臣未有得赫然傾動天下之<lb/>
　耳目而一時偷奪悖理之人亦幸而不暴著于世豈<lb/>
　非所託不得其人故邪第其中反覆照應處多累句<lb/>
　重叠為可惜耳<lb/>
汴京河渠凡四曰蔡河自陳蔡由西南戴樓門入京城<lb/>
　繚繞向東南陳州門出曰汴河自西京洛口分水從<lb/>
　東水門入京城繞州橋御路水西門出曰五丈河表<lb/>
<pb n="KR3l0056_WYG_001-24a"/>
　自濟鄆自新曹門入通汴河曰金水河自京城西南<lb/>
　分京索河築隄從汴河上用水槽架過從西北水門<lb/>
　入京城夾牆遮擁入大内灌後苑池浦先是詔析金<lb/>
　水河透槽回水入汴北引洛水入禁中賜名天源河<lb/>
　然舟至即啓槽頻妨行舟乃自城西超宇坊引洛由<lb/>
　咸豐門立隄凡三千三十步水遂入禁而槽廢<lb/>
呉越忠懿王以天成四年八月二十四日四鼓生以端<lb/>
　拱元年八月二十四日四鼓薨年政六十是夕大流<lb/>
<pb n="KR3l0056_WYG_001-24b"/>
　星墜于正寢之上光燭滿庭<lb/>
羅昭諫投身武肅特加殊遇復命簡書辟之曰仲宣逺<lb/>
　託婁荆州都縁亂世夫子辟為魯司冦只為故鄉以<lb/>
　劉為婁避武肅嫌名也<lb/>
余邸寓于錢氏之舊鄉蒼山碧樹想見衣錦風煙因念<lb/>
　余昔家京邑每遇南宫城太學左方禮賢宅未嘗不<lb/>
　欽仰忠懿之賢雖喬木埀楊朱門雕砌宛若猶在于<lb/>
　時子姓貧寒至有衣食不周者嘗讀兩朝供奉録太<lb/>
<pb n="KR3l0056_WYG_001-25a"/>
　祖太宗雖所賜金器六萬四千七百餘兩銀器四千<lb/>
　萬八千八百餘兩玉石器皿一萬七千事寶玉帶四<lb/>
　十二條錦綺一千六萬六千三百餘疋然忠懿入貢<lb/>
　如赭黄犀龍鳯龜魚仙人鼇山寳樹等通犀帶凡七<lb/>
　十餘條皆希世之寳也玉帶二十四紫金獅子帶一<lb/>
　金九萬五千餘兩銀一百一十萬二十餘兩錦綺二<lb/>
　十八萬餘疋色絹七十九萬七十餘疋金飾玳瑁器<lb/>
　一千五百餘事水晶瑪瑙玉器凡四千餘事珊瑚十<lb/>
<pb n="KR3l0056_WYG_001-25b"/>
　萬三尺五寸金銀飾陶器一千四萬餘事金銀飾龍<lb/>
　鳯船舫二百艘銀粧器械七十萬事白龍腦二百餘<lb/>
　觔及歸國之初舉朝文武閹寺皆有餽遺葢有國已<lb/>
　來所積一空矣<lb/>
舊京工伎固多奇妙即烹煮槃案亦復擅名如王樓梅<lb/>
　花包子曹婆肉餅薛家羊飯梅家鵝鴨曹家從食徐<lb/>
　家瓠羮鄭家油餅王家乳酪段家熝物不逢巴子南<lb/>
　食之𩔖皆聲稱于時若南遷湖上魚羮宋五嫂羊肉<lb/>
<pb n="KR3l0056_WYG_001-26a"/>
　李七兒奶房王家血肚羮宋小巴之𩔖皆當行不數<lb/>
　者宋五嫂余家蒼頭嫂也每過湖上時進肆慰談亦<lb/>
　它鄉寒故也悲夫<lb/>
比部郎洪湛以王欽若賄賣任懿及第累謫儋州竟死<lb/>
　海外忽有相識遇洪大庾嶺猶儀衛赫然若有官者<lb/>
　相識謂是赦還與執手慶慰洪曰我往捕王欽若耳<lb/>
　言訖不見其人愕然已而欽若病甚口呼洪卿寛我<lb/>
　我以千金累卿然恵秦已槖百兩不難償卿九百也<lb/>
<pb n="KR3l0056_WYG_001-26b"/>
　觀此則二百五十金之説猶當時鞫者嘿為欽若減<lb/>
　貫也然湛寃極矣<lb/>
　<lb/>
　<lb/>
　<lb/>
　<lb/>
　<lb/>
　楓窻小牘卷上<lb/>
</p>
<p>
</p>
  </div>
<div>
<head>楓窻小牘卷下</head> <lb/>
    <p>
<pb n="KR3l0056_WYG_002-1a"/>
欽定四庫全書<lb/>
　楓窻小牘卷下<lb/>
名畫李成以山水供奉禁中然以子姓饒貲為宫市珠<lb/>
　玉大商不易為人落筆惟性嗜香藥名酒人亦不知<lb/>
　獨相國寺東宋藥家最與相善每往醉必累日不特<lb/>
　楮素揮灑盈滿箱篋即舖門兩壁亦為淋漓潑染識<lb/>
　者謂壁畫家入神妙惜在白堊上耳<lb/>
思陵神輿就祖道祭陳設窮極工巧百官奠哭紙錢差<lb/>
<pb n="KR3l0056_WYG_002-1b"/>
　小官家不喜諌官以為俗用紙錢乃釋氏使人以過<lb/>
　度其親者恐非聖主所宜以奉賔天也今上抵于地<lb/>
　曰邵堯夫何如人而祭先亦用紙錢豈生人處世如<lb/>
　汝能日不用一錢否乎<lb/>
岳少保既死獄籍其家僅金玉犀帶數條及鎖鎧兠鍪<lb/>
　南蠻銅弩鑌刀弓劒鞍轡布絹三千餘疋粟麥五千<lb/>
　餘斛錢十餘萬書籍數千卷而已視同時諸將如某<lb/>
　某輩莫不寳玩滿堂寢田園佔幾縣享樂壽考妻兒<lb/>
<pb n="KR3l0056_WYG_002-2a"/>
　滿前禍福頓懸不意如此天道亦自有不可知者<lb/>
本朝厯凡十變在建隆則曰應天在太平興國則曰乾<lb/>
　元在咸平則曰儀天在天聖曰崇天在治平曰明天<lb/>
　在熈寧曰奉天在元祐曰觀天在崇寧曰占天未幾<lb/>
　又改曰紀元在紹興曰統元<lb/>
真宗時賈昌朝撰國朝時令初景祐中丁度等承詔約<lb/>
　唐時令為國朝時令以備宣讀最後昌朝又參以秦<lb/>
　邕髙誘李林甫諸家月令之説為集時劉安靖撰時<lb/>
<pb n="KR3l0056_WYG_002-2b"/>
　鏡所書以四時分十二月各繫其事孫㞯撰備用時<lb/>
　令見賈昌朝所奏時令見夫紹興中雖訪得之非復<lb/>
　舊本乃以景祐厯書者日月之合疏列分度併取一<lb/>
　二名數注字音于下以備閱時之宜焉<lb/>
余少從家大夫觀金明池水戰見船舫迴旋戈甲照耀<lb/>
　為之目動心駭比見錢塘水軍戈船飛虎迎弄江濤<lb/>
　出没聚散歘忽如神令人汗下以為金門池事故如<lb/>
　兒戲耳至如韓蘄王困敵王天蕩飛輪八檝蹈軍槃<lb/>
<pb n="KR3l0056_WYG_002-3a"/>
　回江面者更不知何如也<lb/>
熈寧元年十月詔頒河北諸軍教閱法凡弓分三等九<lb/>
　斗為第一八斗為第二七斗為第三弩分三等二石<lb/>
　七斗為第一二石四斗為第二二石一斗為第三<lb/>
余始寓京邸于紹興二年五月大火僅挈母妻出避湖<lb/>
　上此時被燬者一萬三千餘家及家山中六年十二<lb/>
　月京師復火更一萬餘家人皆以為中興之始改元<lb/>
　建炎致此然周顯徳五年夏四月辛酉城南火作延<lb/>
<pb n="KR3l0056_WYG_002-3b"/>
　于内城忠懿王避居都城驛詰旦且焚鎮國倉王泣<lb/>
　禱而滅計一萬九千餘家但臨安撲救視汴都為疎<lb/>
　東京毎坊三百步有軍巡舖又于髙處有望火樓上<lb/>
　有人探望下屯軍百人及水桶洒箒鈎鋸斧<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>梯索<lb/>
　之𩔖每遇生發撲救須㬰便滅<lb/>
髙廟在建康有大赤鸚武自江北來集行在承塵上口<lb/>
　呼萬嵗宦者以手承之鼓翅而下足有小金牌有宣<lb/>
　和二字因以索架置之稍不驚怪比上膳以行在草<lb/>
<pb n="KR3l0056_WYG_002-4a"/>
　草無樂鸚鵡大呼卜尚樂起方響久之曰卜娘子不<lb/>
　敬萬嵗葢道君時掌樂宫人以方響引樂者故猶以<lb/>
　舊格相呼髙廟為罷膳泣下後此鳥持至臨安忽死<lb/>
　髙宗親為文祭之云金距絳裳何意朱紫乘軒駭散<lb/>
　纒羅鬬死不逺長江來自汴水匪飢則附曰忠自矢<lb/>
　謝跡雲端投身禁裏毎呼舊人以勵近侍禽言若斯<lb/>
　烏官誰似云胡委羽歸魂鶉尾借號有鳥來朝死雉<lb/>
　漸肻為儀厯仍輝紀尚饗宸翰灑灑一時大手當為<lb/>
<pb n="KR3l0056_WYG_002-4b"/>
　置筆<lb/>
真宗皇帝祀汾而還駕過伊闗親洒宸翰為銘勒石文<lb/>
　不加㸃群臣皆呼萬嵗其文曰夫結而為山融而為<lb/>
　谷設險阻于地理資手距于國都足以表坤載之無<lb/>
　疆示神州之大壯者也矧復洪源南導髙岸中分夏<lb/>
　禹濬川初通闗塞周成相宅肇建王城風雨所交形<lb/>
　勢斯在靈葩珍木接畛而揚芬盤石檻泉奔流而激<lb/>
　響寳塔千尺蒼崖萬尋祕等覺之真身刻大雄之尊<lb/>
<pb n="KR3l0056_WYG_002-5a"/>
　像豈獨勝遊之是屬故亦景貺之潛符躬荐兩圭祝<lb/>
　汾隂而祈民福言旋六轡臨雒宅而觀土風既周覽<lb/>
　于名區乃刋文于貞石銘曰髙闕巍峩羣山迤邐乃<lb/>
　固王域是通伊水形勝居多英靈萃止螺髻偏摩鴈<lb/>
　㟷髙峙奠玉河濵回輿山趾鳴蹕再臨貞珉斯紀<lb/>
國朝開獻書之路祥符中獻書者十九人賜出身得書<lb/>
　萬七百五十四卷宣和五年三館參校榮州助教張<lb/>
　頥所進書二百二十三卷李東一百六十二卷皆係<lb/>
<pb n="KR3l0056_WYG_002-5b"/>
　闕逸乞加褒賞頥賜進士出身東補迪功郎七年取<lb/>
　索到王闡張宿等家藏書以三館祕閣中日比對所<lb/>
　無者凡六百五十八部二千四百一十七卷闡補承<lb/>
　務郎宿補迪功郎<lb/>
余從祖姑婿陳從易得與太清樓校勘天聖三年六月<lb/>
　陳以十代興亡論妄加塗竄同官皆降一職<lb/>
崇寧二年五月秘閣書冩成二千八十二部未冩者一<lb/>
　千二百十三部及闕卷二百八十九立程限繕録政<lb/>
<pb n="KR3l0056_WYG_002-6a"/>
　和七年十一月十四日戊戌校書郎孫覿奏四庫書<lb/>
　尚循崇文舊目頃訪求遺書總目之外凡數百家幾<lb/>
　萬餘卷請譔次増入總目合為一卷詔覿等譔次名<lb/>
　曰祕書總目及汴京不守悉為金人輦去車駕渡江<lb/>
　詔捜江浙閩粤載籍四庫至四萬四千四百八十六<lb/>
　卷較崇文舊目多一萬三千八百十七卷又思陵以<lb/>
　萬幾之暇御書六經論語史記列傳刋石立於太學<lb/>
　典籍之盛無媿先朝苐奇秘闕逸較前少損所増多<lb/>
<pb n="KR3l0056_WYG_002-6b"/>
　近代編述耳<lb/>
余向從汴中得見錢武肅王鐵劵其文曰維乾寧四年<lb/>
　嵗次丁巳八月甲辰朔四日丁未皇帝若曰咨爾鎮<lb/>
　海鎮東等軍節度浙江東西等道觀察處置營田招<lb/>
　討等使兼兩浙鹽鐵制置發運等使開府儀同三司<lb/>
　檢校太尉兼中書令持節潤越等州刺史上柱國彭<lb/>
　城郡王食邑五千户實封一百户錢鏐朕聞銘鄧隲<lb/>
　之勲言埀漢典載孔悝之徳事美魯經則知褒徳榮<lb/>
<pb n="KR3l0056_WYG_002-7a"/>
　勲古今一致頃者董昌僭偽為昏鏡水狂謀惡迹漸<lb/>
　染齊人爾能披攘兇渠盪定江表忠以衞社稷惠以<lb/>
　福生靈其機也氛䘲清其化也疲羸泰拯永粤于塗<lb/>
　炭之上師無私焉保餘杭于金湯之固政有經矣志<lb/>
　奬王室績冠侯藩溢于旂常流在丹素雖鍾繇刋五<lb/>
　熟之釜竇憲勒燕然之山未足顯功抑有異數是用<lb/>
　錫其金板申以誓詞長河有似帶之期泰華有如拳<lb/>
　之日惟我念功之㫖永將延祚子孫使卿長襲寵榮<lb/>
<pb n="KR3l0056_WYG_002-7b"/>
　克保富貴卿恕九死子孫三死或犯常刑有司不得<lb/>
　加責承我信誓往惟欽哉宜付史館頒于天下賫劵<lb/>
　中使則焦楚鍠也<lb/>
歐陽文忠公樊侯廟災記真稿舊存余家其中改竄數<lb/>
　處如立軍功三字稿但曰起家平生曰生平振目曰<lb/>
　瞋目勇力曰威武雄武曰英勇生能萬人敵死不能<lb/>
　庇一躳曰生能讋喑啞叱咤之主死不能保束草附<lb/>
　土之形有司曰殘暴<hi>闕</hi>喑嗚叱咤四字無茅曰使風<lb/>
<pb n="KR3l0056_WYG_002-8a"/>
　馳電擊平北咆哮凡定二十三字書亦遒勁時余家<lb/>
　從祖倅鄭故得其稿今竟失去不得與蘇公手書並<lb/>
　存惜哉<lb/>
紹興九年十月二十一日詔皇太后宫殿名慈寧三十<lb/>
　日畢功羣臣上表云臣等言徳之大者必盡萬物之<lb/>
　報以稱其禮孝之至者必得四表之心以寧其親天<lb/>
　祚文武之隆世基任姒之徳仰模太紫前考異宫宜<lb/>
　昭揭于鴻名以答揚于流澤臣中賀竊以來朝置衞<lb/>
<pb n="KR3l0056_WYG_002-8b"/>
　逺存長樂之鴻名中禁承顔近著寳慈之茂實皆以<lb/>
　體王居于宸極據寳執于坤靈廣一人欽愛之風極<lb/>
　萬世尊崇之奉載新令典允屬聖時伏惟皇帝達孝<lb/>
　通于神明要道形于徳教紹復大業對越祖宗在天<lb/>
　之靈抑畏小心躳蹈帝王髙世之行人與能而樂戴<lb/>
　天復命以中興上推履武之祥丕啓生商之慶方且<lb/>
　致天下之養用寅奉于母儀成路寢之威示日嚴于<lb/>
　子道臣等率籲衆志懇欵一詞爰藉合于前章極崇<lb/>
<pb n="KR3l0056_WYG_002-9a"/>
　施于顯號叶情文而並舉煥典冊以増華輦道中通<lb/>
　朝夕燕兩宫之奉珮環入覲時節奉萬年之觴示垂<lb/>
　裕于無疆益儲休於有美伏請建皇太后宫殿以慈<lb/>
　寧為名時顯仁太后尚羈敵庭讀此真堪為髙廟泣<lb/>
　下也<lb/>
雞冠花汴中謂之洗手花中元節則兒童唱賣以供祖<lb/>
　先今來山中此花滿庭有髙及丈餘者每遙念墳墓<lb/>
　涕淚澘然乃知杜少陵感時花濺淚非虚語也<lb/>
<pb n="KR3l0056_WYG_002-9b"/>
頃從臨安得見石晉授文穆王玉冊文曰惟天福八年<lb/>
　嵗次癸夘十月丙午朔六日辛亥皇帝若曰在天成<lb/>
　象拱辰分將相之星惟帝念功啓土列侯王之國朕<lb/>
　所以法昊穹而光宅稽典禮以疏封而況世著大勲<lb/>
　時推令器探寳符而嗣位仗金鉞以宣威羽翼大朝<lb/>
　藩籬東夏宜列諸侯之上特隆一字之封簡自朕心<lb/>
　叶于輿論咨爾保邦宣化忠正翊戴功臣起復鎮國<lb/>
　大將軍右金吾衛上將軍員外置同正員檢校太師<lb/>
<pb n="KR3l0056_WYG_002-10a"/>
　兼中書令杭州越州大都督充鎮海鎮東等軍節度<lb/>
　浙江東西等道管内觀察處置兼兩浙鹽鐵制置發<lb/>
　運營田等使上柱國呉越國王食邑一萬七千户實<lb/>
　封四千户錢佐為時之瑞命世而生負經文緯武之<lb/>
　才藴開物成務之志英華發外精義入神亞夫繼社<lb/>
　稷之勲顧榮擅東南之美眷言祖考志奉國朝清呉<lb/>
　越之土疆執桓文之弓矢天資厥徳代有其人荷基<lb/>
　搆以克家事梯航而述職殊庸斯在信史有光是舉<lb/>
<pb n="KR3l0056_WYG_002-10b"/>
　彝章爰行盛典土茅符節方推翼世之資黻冕輅車<lb/>
　更重榮勲之禮斯為異數允屬真王今遣光禄大夫<lb/>
　檢校司徒行太子賔客上柱國太原縣開國男食邑<lb/>
　三百户王珓使副正議大夫行尚書吏部郎中柱國<lb/>
　賜紫金魚袋趙熈等持節備禮冊爾為呉越國王於<lb/>
　戲周寵元臣四履錫命漢封異姓八國始王指河岳<lb/>
　以誓功俾子孫而襲爵爾纂服舊業朕考前文勿忘<lb/>
　必復之言更廣無窮之祚懋昭前烈爾惟欽哉<lb/>
<pb n="KR3l0056_WYG_002-11a"/>
余家藏春秋繁露中缺兩紙比從藏書家借對缺紙皆<lb/>
　然即館閣訂本亦復爾爾不知當時校勘受賞銀絹<lb/>
　者得無媿乎後從相國寺資聖門買得抄本兩紙俱<lb/>
　全此時歡喜如得重寳架槖似為生氣及離亂南來<lb/>
　缺本且不可得矣<lb/>
東坡歐公集序云宋興七十餘年民不知兵富而教之<lb/>
　至天聖景祐極矣而斯文終有媿于古士亦因陋守<lb/>
　舊論卑而氣弱自歐陽子出天下爭自濯磨以通經<lb/>
<pb n="KR3l0056_WYG_002-11b"/>
　學古為髙以救時行道為賢以犯顔納諌為忠長育<lb/>
　成就至嘉祐末號稱多士歐陽子之功為多劉摯司<lb/>
　馬温公文集序云是文也君天下者得之足以鑒興<lb/>
　衰通治體公卿大夫得之足以為忠嘉盡臣節士庶<lb/>
　人得之足以檢身厲行為君子之歸以至山顛水涯<lb/>
　幽人放客得之則浩歌流詠斟酌厭飫隨取隨足兩<lb/>
　公之文真不媿蘇劉序言也<lb/>
國朝自建隆至靖康自建炎至乾道大赦凡一百二十<lb/>
<pb n="KR3l0056_WYG_002-12a"/>
　有三恩洽率土可謂至矣嘗神宗即位大赦詔曰夫<lb/>
　赦令國之大恩所以蕩滌瑕穢納于自新之地是以<lb/>
　聖王重焉中外臣僚多以赦前事捃摭吏民興起訟<lb/>
　獄茍有詿誤咸不自安甚非持心近厚之誼使吾號<lb/>
　令不信于天下其曰詔内外言事按察司毋得依前<lb/>
　舉劾且按取㫖否則科違制之罪知諫院司馬光上<lb/>
　言切惟御史之職半以繩按百辟糾植姦邪之狀固<lb/>
　非一日所為國家素尚寛仁數下赦令或一嵗之間<lb/>
<pb n="KR3l0056_WYG_002-12b"/>
　至于再三若赦前之事皆不得言則其可言者無幾<lb/>
　矣萬一有姦邪之臣朝廷不知誤加進用御史欲言<lb/>
　則違今日之詔若其不言則陛下何從知之臣恐因<lb/>
　此言者得以箝口偷安姦邪得以放心不懼此乃人<lb/>
　臣之至幸非國家之長利也請追改前詔刋去言事<lb/>
　兩字帝命光送詔于中書<lb/>
周顯徳中嘗詔王朴考正雅樂朴以為十二律管互吹<lb/>
　難得其真乃依京房為律準以九尺之弦十三依管<lb/>
<pb n="KR3l0056_WYG_002-13a"/>
　長斷分寸設柱用七聲為均樂乃和至景祐元年九<lb/>
　月帝御觀文殿詔取王朴律準觀視御筆篆冩律準<lb/>
　字於其底復付太常祕藏本寺模勒刻石于㕔事博<lb/>
　士直史館宋祁為之贊其詞曰有周有臣嗣古成器<lb/>
　絃冩琯音柱分律位俾授攸司謹傳來世上聖稽古<lb/>
　規庭閱視嘉御正聲親銘寳字奎鈎奮芒河龍獻勢<lb/>
　樂府増榮乾華俯賁用協咸韶永和天地<lb/>
元祐六年七月朔皇帝既視文徳朝翰林學士拜疏於<lb/>
<pb n="KR3l0056_WYG_002-13b"/>
　庭曰陛下即位尊有徳親有道詔舉賢良方正經明<lb/>
　行修藝文之士欲以幸教天下甚惠夫太學者教化<lb/>
　之原也且先皇帝初斥三學舍增弟子至三千員惟<lb/>
　聖上幸照臨其宫上以問丞相丞相曰學士議是今<lb/>
　嵗屢豐賀海内誠無事而陛下聰明仁孝好學出天<lb/>
　性不因是以風動四方則事尚何可為者況祖宗之<lb/>
　舊章皆在可考請下有司討論以進制曰可以嵗十<lb/>
　月庚午駕自景靈宫移伏謁孔子祠入門降輦步就<lb/>
<pb n="KR3l0056_WYG_002-14a"/>
　小次由東階以升奠爵再拜禮官告禮成然後退幸<lb/>
　太學詔博士皆升堂坐諸生兩廡下乃命國子祭酒<lb/>
　講書之無逸終篇因而幸武成王廟而過左丞相實<lb/>
　從於是率諸公賦詩以形容之在位者皆屬和十二<lb/>
　月許至太學祭酒司業仝其僚屬以謀之曰此太平<lb/>
　希闊盛事也太學何敢私有必刻金石以𫝊之天下<lb/>
　為穪且屬格非序其本末格非竊惟成周之隆其人<lb/>
　君起居動作之美載于詩聲于樂者多出于左右輔<lb/>
<pb n="KR3l0056_WYG_002-14b"/>
　弼之臣而王之徳意志慮至設官而𫝊道之不為區<lb/>
　區也今丞相諸公賦詩與雅頌之作無異祭酒欲𫝊<lb/>
　之天下與道王之徳意無異宜刻石不疑元祐七年<lb/>
　正月丁酉謹序此李公格非筆也諸公詩皆七言以<lb/>
　章庠行王堂為韻賦詩諸公為吕公大防蘇公頌韓<lb/>
　公忠彦蘇公轍馮公京王公巖叟范公百禄梁公燾<lb/>
　劉公奉世顧公臨李公之純孫公升馬公黙范公純<lb/>
　禮王公欽臣孔公武仲陳公軒呉公安持豐公稷趙<lb/>
<pb n="KR3l0056_WYG_002-15a"/>
　公挺之李公師徳李公階王公誼許公彦孫公諤蔡<lb/>
　公肇周公知黙傅公楫宋公彬周宋公商呉公師仁<lb/>
　張公敦義劉公符陳公祥通鄧公忠臣李公格非凡<lb/>
　三十六人<lb/>
東坡謂食河魨值得一死余過平江姻家張諌院言南<lb/>
　來無它快事祗學得手煮河魨耳須臾烹煮對余方<lb/>
　且共食忽有客見顧俱起延欵為猫翻盆犬復佐食<lb/>
　頃之猫犬皆死幸矣哉奪兩人于猫犬之口也乃汴<lb/>
<pb n="KR3l0056_WYG_002-15b"/>
　中食店以假河魨餉人以今念之亦足半死<lb/>
余家所藏燕丹子一序甚奇附載于此目無秦技無人<lb/>
　然後可學燕丹子有言不信有劒不神不可不讀燕<lb/>
　丹子從太虚置恩怨以名教衡意氣便可焚却燕丹<lb/>
　子此荆軻事也有燕丹而後有荆軻也秦威太赫燕<lb/>
　怨太激威怨相軋所為白虹貫日和歌變徵我固知<lb/>
　其事之不成倚柱一笑所謂報太子而成其為荆卿<lb/>
　者乎余本孱夫不能學亦不須讀苐不忍付之宵燭<lb/>
<pb n="KR3l0056_WYG_002-16a"/>
　而録之以副子家卷軸惜無作者姓名耳<lb/>
靖康已前汴中家户門神多番樣戴虎頭盔而王公之<lb/>
　門至以渾金飾之識者謂虎頭男子是虜字金飾更<lb/>
　是金人在門也不三數年而家户被虜王公被其酷<lb/>
　尤甚<lb/>
政和四年汝蔡有司上言連山巖石往往採撃多變瑪<lb/>
　瑙地不愛寳聖瑞非常乞下詔封禁以供御用時遣<lb/>
　中使出採粗者以供屏牖糚嵌而晶瑩成形巧絶天<lb/>
<pb n="KR3l0056_WYG_002-16b"/>
　工者蓋充滿内府矣然此亦靖康預徵也山者以譬<lb/>
　國家磐石之安變為瑪瑙者馬為南方火當國家以<lb/>
　火徳應之瑙者惱也變磐石之安為火徳憂惱也<lb/>
宣和三年二月新鄭門官夫淘溝從助産朱婆婆牆外<lb/>
　溝底得一銅器如壺兩旁有環腹上有線其色翡翠<lb/>
　間之以緑其文曰綏和元年供三昌為湯宜造三十<lb/>
　鍊銅黄塗壺容二斗重十二斤八兩塗工乳䕶紋級<lb/>
　樣臨主守在亟同守令寳省苐重六觔耳漢權雖減<lb/>
<pb n="KR3l0056_WYG_002-17a"/>
　不宜如許權知開封府王革上之内府<lb/>
花石綱百卉臻集廣中美人蕉大都不能過霜節惟鄭<lb/>
　皇后宅中鮮茂倍常盆盎溢坐不獨過冬更能作花<lb/>
　此亦后隨北駕美人憔悴之應也<lb/>
先正有洛陽名園記汴中園囿亦以名勝當時聊記於<lb/>
　此州南則玉津園西去一丈佛園子王太尉園景初<lb/>
　園陳州門外園館最多著稱者奉靈園靈嬉園州東<lb/>
　宋門外麥家園虹橋王家園州北李駙馬園西鄭門<lb/>
<pb n="KR3l0056_WYG_002-17b"/>
　外下松園王大宰園蔡太師園西水門外養種園州<lb/>
　西北有庶人園城内有芳林園同樂園馬季艮園其<lb/>
　它不以名著約百十不能悉記也<lb/>
王荆公字説序云文者奇耦剛柔雜比以相承如天地<lb/>
　之文故謂之文字者始於一二而生於無窮如母之<lb/>
　字子故謂之字其聲之抑揚開塞合散出入其形之<lb/>
　衡從曲直邪正上下内外左右皆有義皆出於自然<lb/>
　非人私知所能為也其言甚佳奈字説多出私智何<lb/>
<pb n="KR3l0056_WYG_002-18a"/>
　耶<lb/>
程泰之演繁露云唐人婚禮多用百子帳特貴其名與<lb/>
　婚宜而其制度則非有子孫衆多之義葢其制本出<lb/>
　大漠特穹廬拂廬之具體而微者耳棬栁為圏以相<lb/>
　連鎖百張百闔為其圏之多也故以百子名之亦非<lb/>
　其有百圏也其弛張既成大抵如今尖頂圓亭子而<lb/>
　用青氊通冒四隅上下便于移置耳若今禁中大婚<lb/>
　百子帳則以錦繡織成百子兒嬉戲狀非若程説矣<lb/>
<pb n="KR3l0056_WYG_002-18b"/>
太宗興國五年涇州言定縣婦人怒夫前妻之子婦斷<lb/>
　其喉而殺之下詔曰刑憲之設葢厚于人倫孝慈所<lb/>
　生實由乎天性矧乃嫡繼之際固有愛憎之殊法貴<lb/>
　原心理難共貫自今繼母殺傷夫前妻之子及姑殺<lb/>
　婦者並以凡人論慶厯間寧州童子年九嵗毆殺人<lb/>
　當棄市帝以童孺爭鬬無殺心止命罰金入死者家<lb/>
　開封民聚童子教之有因夏楚死者為其父母所訟<lb/>
　府上具獄當抵死宰相以為可矜帝曰情雖可矜法<lb/>
<pb n="KR3l0056_WYG_002-19a"/>
　亦難屈命杖脊赦之九重之上乃能究極民情如此<lb/>
臨安有諺語凡見人不下禮呼曰强團練余不知其所<lb/>
　自來後得之長老云錢氏有國時攻常州執其團練<lb/>
　使趙仁澤以歸見王不拜王怒命以刀抉其口至耳<lb/>
　丞相元徳昭救解云此强團練宥之足以勸忠也遂<lb/>
　以藥附創送歸於唐故至今以為羙諺<lb/>
皇朝玉牒昉于至道所載自太祖太宗秦王以下子孫<lb/>
　凡六百六人公主附之書以銷金花白羅紙黄金軸<lb/>
<pb n="KR3l0056_WYG_002-19b"/>
　銷金紅羅褾帶複墨漆飾金匣紅綿錦裹金鎖鑰宗<lb/>
　室始本支次女氏次始生次宗婦次宗女次宫院次<lb/>
　官爵次壽考次賜賚然秦王以下太祖本支第云同<lb/>
　姓惟太宗已來稱宗室云<lb/>
慶元四年九月朔太史言日食于夜而草澤言食在晝<lb/>
　驗視如草澤言嘉泰二年日食五月朔太史以為午<lb/>
　正草澤趙大猷言午初三刻食三分詔著作張嗣古<lb/>
　監視渾儀祕丞朱欽則等覆驗卒如大猷所言史官<lb/>
<pb n="KR3l0056_WYG_002-20a"/>
　乃抵罪蓋自渡江後厯差多矣<lb/>
范文正之同寅而失懽于韓魏公程伊川之儒正而見<lb/>
　誚于蘇子瞻丁謂之小人而始薦于王元之蔡京之<lb/>
　姦邪而見取于司馬温公李丞相之拮据于建炎而<lb/>
　有不展之譏韓蘄王之威宣于金敵而有畏懦之議<lb/>
　皆不知其然而然者也<lb/>
乾徳四年三月遣僧行勤等一百五十七人訪經西域<lb/>
　興國五年北天竺僧天息災與施䕶各持梵筴來獻<lb/>
<pb n="KR3l0056_WYG_002-20b"/>
　及中天竺僧法天有意翻譯乃詔内侍鄭守鈞于太<lb/>
　平興國寺大殿兩度地作譯經院中設譯經堂其東<lb/>
　序為潤文堂西序為正義堂七年六月院成召息災<lb/>
　等三人入院以所賫梵本各譯一經命光禄卿湯悦<lb/>
　兵部郎張洎潤色法進等筆受綴文慧逹苛證義七<lb/>
　月十二日息災等各上新譯經二卷詔鏤版入藏自<lb/>
　是取禁中梵筴藏録半載者譯之每誕聖節五月一<lb/>
　日即獻新經八年改譯經院為𫝊法院又置印經院<lb/>
<pb n="KR3l0056_WYG_002-21a"/>
　十月甲申出新譯經五卷示宰相天禧五年十一月<lb/>
　丁丑以宰臣丁謂王欽若為譯經使四年十二月丙<lb/>
　子夏竦上譯經音義七十卷景祐二年九月法䕶惟<lb/>
　淨以華梵對參為天竺字源七卷<lb/>
冊府元龜凡一千卷三十一部千一百四門門有小序<lb/>
　譔自李維等六人而竄定于楊億其書止採六經諸<lb/>
　史國語國䇿管安孟晏淮南吕覽韓詩外𫝊及修文<lb/>
　御覽藝文𩔖聚初學等書即如兩京雜記明皇雜録<lb/>
<pb n="KR3l0056_WYG_002-21b"/>
　等皆擯不採其編修官供帳飲饌皆異常等王欽若<lb/>
　以魏書宋書有索虜島夷之號欲改去王文正公謂<lb/>
　舊文不可改又如杜預以長歴推甲子多誤皆以誤<lb/>
　注其下而不改帝下手詔凡悖逆之事不足為訓者<lb/>
　刪去之復親覽摘其舛誤多出手書詰問或召對指<lb/>
　示商畧凡八年而成然開卷皆常目所見無罕覯異<lb/>
　聞不為藝家所重<lb/>
張佛子名慶京師人也以淳化元年生生三嵗而父母<lb/>
<pb n="KR3l0056_WYG_002-22a"/>
　俱亡亦無伯仲昆季遂養于外戚趙氏洎長因襲姓<lb/>
　趙亦未知自明趙氏之鄰有郭榮者世為右軍巡院<lb/>
　吏趙氏因以慶屬焉郭氏告老慶遂補郭氏之闕實<lb/>
　祥符三年也慶之司獄常以矜慎自持好潔獄囚必<lb/>
　親沐之暑月尤數每戒其徒曰人之麗于法豈得已<lb/>
　哉我輩以司獄為職若不知恤則罪者何所赴愬耶<lb/>
　飲食湯藥臥具必加精潔常為其徒侮之曰若區區<lb/>
　為此乃欲要福乎慶亦莫之顧也好看法華經每有<lb/>
<pb n="KR3l0056_WYG_002-22b"/>
　重囚就戮則為之齋素誦佛一月乃止囚有無辜者<lb/>
　欲私釋也取具去乃祝之曰若無舉我願以具贖若<lb/>
　也坐罪後遇囚得報必自免其囚獄有訛鞫者慶以<lb/>
　至誤于畫條令美言以喻之也不訊考而疑獄常決<lb/>
　獄官往往屬意焉後慶年八十有二無病而卒其子<lb/>
　亨官三班借職亨六子洪左藏庫副使鍔鏄鐸元豐<lb/>
　五年同登黄裳榜鎬鋭並顯薦聞封隂徳有後乃如<lb/>
　此<lb/>
<pb n="KR3l0056_WYG_002-23a"/>
轉運使盧之翰為李繼隆誣奏轉運乏糧太宗怒召中<lb/>
　使取之翰等三人首時丞相吕端不敢言樞密副使<lb/>
　錢若水犯顔力諍之翰等得免黜為行軍副使後之<lb/>
　翰于都堂見錢長揖不謝吕丞相在坐謂盧曰君言<lb/>
　樞相更生耶盧大言曰錢公此舉使明主不拒諫大<lb/>
　臣敢直言律法無枉濫所當謝者在彼不在翰也吕<lb/>
　為憮然<lb/>
太𤣥極為本朝儒舊詆議然司馬温公法之以著濳虚<lb/>
<pb n="KR3l0056_WYG_002-23b"/>
　邵康節每謂揚雄太𤣥不獨知厯法且知厯理<lb/>
有仇生者少與富鄭公善後以失懽游于韓公之門未<lb/>
　幾韓富不協遷怒仇謂背有所短也及魏公卒富公<lb/>
　至不往弔且欲甘心于仇或謂仇須面詣謝仇曰刺<lb/>
　骨之恨豈送面可消但富公正人韓公君子短正人<lb/>
　于君子之前能不入于妒婦之條乎富公聞之于是<lb/>
　釋然所謂難以情求可以理諭也苐不弔韓公至竟<lb/>
　為富公身後名累<lb/>
<pb n="KR3l0056_WYG_002-24a"/>
余嘗見太子玉冊用珉玉簡六十枚前後四枚刻龍填<lb/>
　金貫以金絲藉以錦褥盛以漆匣裝以金華飾以螭<lb/>
　首今請用珉簡七十五枚<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0056_WYG_002-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　楓窻小牘卷下<lb/>
</p>
<p>
</p>
  </div></body>
</text>\m</TEI>
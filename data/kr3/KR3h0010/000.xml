<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐朝名畫録</head> <lb/>
    <p>
<pb n="KR3h0010_WYG_000-1a"/>
欽定四庫全書　　　　　　子部八<lb/>
　唐朝名畫録目録　　　　　藝術類一<hi>書畫之屬</hi>
　　神妙能逸<hi>分為四品</hi>
　　　國朝親王三人<lb/>
　　　　漢王元昌<hi>鞍馬</hi>　<hi>鷹鶻/</hi>　<hi>雉兎/</hi>　<hi>竹雞</hi>
　　　　江都王　<hi>鞍馬</hi>　<hi>瑞應圖</hi>
　　　　嗣滕王　<hi>蜂蟬</hi>　<hi>燕雀/</hi>　<hi>驢子/</hi>　<hi>水牛</hi>
　　　神品上一人<lb/>
<pb n="KR3h0010_WYG_000-1b"/>
　　　　吳道𤣥　<hi>功德鬼神</hi>　<hi>山水/禽獸</hi>　<hi>雲龍/臺殿</hi>　<hi>人物/草木</hi>　<hi>佛像地獄</hi>
　　　神品中一人<lb/>
　　　　周昉　　<hi>寫真真仙</hi>　<hi>神佛/</hi>　<hi>天王/</hi>　<hi>士女/</hi>　<hi>圖障</hi>
　　　神品下七人<lb/>
　　　　閻立本　<hi>寫真車服</hi>　<hi>人物/</hi>　<hi>鞍馬/</hi>　<hi>圖簇/</hi>　<hi>功徳</hi>
　　　　閻立德　<hi>職貢圖</hi>
　　　　尉遲乙僧<hi>菩薩花鳥</hi>　<hi>人物/</hi>　<hi>外國/</hi>　<hi>山水/</hi>　<hi>功徳</hi>
　　　　張藻　　<hi>松石</hi>　<hi>山水/</hi>　<hi>人物</hi>
<pb n="KR3h0010_WYG_000-2a"/>
　　　　韓幹　　<hi>鞍馬花竹</hi>　<hi>髙僧/</hi>　<hi>佛像/</hi>　<hi>鬼神/</hi>　<hi>人物</hi>
　　　　李思訓　<hi>山水</hi>　<hi>鳥獸/</hi>　<hi>草木/</hi>　<hi>樹石</hi>
　　　　薛稷　　<hi>鶴竹花鳥</hi>　<hi>人物/</hi>　<hi>佛像/</hi>　<hi>菩薩/</hi>　<hi>青牛</hi>
　　　妙品上七人<lb/>
　　　　韋無忝　<hi>鞍馬</hi>　<hi>異獸/</hi>　<hi>人物/</hi>　<hi>花竹</hi>
　　　　朱審　　<hi>山水</hi>　<hi>竹樹/</hi>　<hi>松石/</hi>　<hi>髙僧</hi>
　　　　王維　　<hi>寫真</hi>　<hi>山水/</hi>　<hi>松石/</hi>　<hi>𣗳木</hi>
　　　　韋偃　　<hi>人物竹木</hi>　<hi>人馬/</hi>　<hi>僧佛/</hi>　<hi>山水/</hi>　<hi>松石</hi>
<pb n="KR3h0010_WYG_000-2b"/>
　　　　王宰　　<hi>松石</hi>　<hi>山水</hi>
　　　　韓滉　　<hi>村田</hi>　<hi>人物/</hi>　<hi>水牛/</hi>　<hi>驢子</hi>
　　　　楊炎　　<hi>松石</hi>　<hi>山水</hi>
　　　妙品中五人<lb/>
　　　　陳閎　　<hi>寫真真仙</hi>　<hi>人物/禽獸</hi>　<hi>鞍馬/佛像</hi>　<hi>花木/</hi>　<hi>士女</hi>
　　　　范長壽　<hi>風俗</hi>　<hi>人物</hi>
　　　　張萱　　<hi>宫苑</hi>　<hi>鞍馬/</hi>　<hi>士女/</hi>　<hi>貴公子</hi>
　　　　程修已　<hi>寫真鳥獸</hi>　<hi>人物/古賢</hi>　<hi>鞍馬/士女</hi>　<hi>花木/真仙</hi>　<hi>草木佛像</hi>
<pb n="KR3h0010_WYG_000-3a"/>
　　　　　　　　<hi>山水</hi>　<hi>竹石</hi>
　　　　邊鸞　　<hi>花鳥</hi>　<hi>樹木/</hi>　<hi>蜂蟬/</hi>　<hi>雀竹</hi>
　　　妙品下十人<lb/>
　　　　馮紹政　<hi>鸂䳵</hi>　<hi>龍水</hi>
　　　　盧稜迦　<hi>佛像</hi>　<hi>地獄</hi>
　　　　戴嵩　　<hi>山澤</hi>　<hi>水牛</hi>
　　　　張孝師　<hi>鬼神</hi>　<hi>地獄</hi>
　　　　楊庭光　<hi>真仙</hi>　<hi>佛像</hi>
<pb n="KR3h0010_WYG_000-3b"/>
　　　　殷仲容　<hi>花鳥</hi>　<hi>竹木</hi>
　　　　陸庭曜　<hi>功德</hi>　<hi>人物</hi>
　　　　蒯廉　　<hi>鶴竹</hi>　<hi>松石</hi>
　　　　鄭儔　　<hi>樓臺</hi>　<hi>屋木</hi>
　　　　李顧　　<hi>竹木</hi>　<hi>山水</hi>
　　　能品上六人<lb/>
　　　　陳譚　　<hi>山水</hi>
　　　　鄭䖍　　<hi>山水</hi>
<pb n="KR3h0010_WYG_000-4a"/>
　　　　劉商　　<hi>松柏</hi>　<hi>竹木</hi>
　　　　畢宏　　<hi>松石</hi>　<hi>雲水</hi>
　　　　韋鑾　　<hi>花鳥</hi>　<hi>山水</hi>
　　　　王定　　<hi>佛像</hi>　<hi>菩薩/</hi>　<hi>髙僧</hi>
　　　能品中二十八人<lb/>
　　　　楊辨　　<hi>山水</hi>
　　　　陸滉　　<hi>神佛</hi>　<hi>人物</hi>
　　　　李仲和　<hi>蕃馬</hi>　<hi>犬兎</hi>
<pb n="KR3h0010_WYG_000-4b"/>
　　　　李衡　　<hi>蕃馬</hi>
　　　　王陁子　<hi>山水</hi>
　　　　姚彦山　<hi>佛像</hi>
　　　　齊旻　　<hi>蕃馬</hi>
　　　　冷元琇　<hi>花鳥</hi>
　　　　髙雲　　<hi>士女</hi>　<hi>功徳</hi>
　　　　衛憲　　<hi>花鳥</hi>　<hi>蟬雀</hi>
　　　　譚皎　　<hi>士女</hi>　<hi>髙士</hi>
<pb n="KR3h0010_WYG_000-5a"/>
　　　　錢國養　<hi>花木</hi>
　　　　李仲昌　<hi>寫真</hi>
　　　　李倣　　<hi>寫真</hi>
　　　　張遵禮　<hi>武將</hi>　<hi>鞍馬</hi>
　　　　張正言　<hi>山水</hi>
　　　　孟仲暉　<hi>寫真</hi>
　　　　程伯儀　<hi>松石</hi>　<hi>功德</hi>
　　　　沈寧　　<hi>松石</hi>
<pb n="KR3h0010_WYG_000-5b"/>
　　　　劉罄　<hi>松石</hi>
　　　　李倫　<hi>佛像</hi>　<hi>菩薩</hi>
　　　　尹澄　<hi>功徳</hi>
　　　　侯造　<hi>花竹</hi>
　　　　趙立言　<hi>山水</hi>
　　　　麴庭　　<hi>山水</hi>
　　　　鄭珽　　<hi>檜樹</hi>
　　　　盧少長　<hi>鞍馬</hi>
<pb n="KR3h0010_WYG_000-6a"/>
　　　　尹林　　<hi>功德</hi>
　　能品下二十六人<lb/>
　　　　黃諤　　<hi>人馬</hi>　<hi>車馬</hi>
　　　　曹元廓　<hi>鞍馬</hi>
　　　　檀章　　<hi>花木</hi>
　　　　耿昌言　<hi>山水</hi>
　　　　吳玢　　<hi>山水</hi>
　　　　田深　　<hi>蕃落</hi>　<hi>人馬</hi>
<pb n="KR3h0010_WYG_000-6b"/>
　　　　盧弁　　<hi>猫兒</hi>
　　　　陳庶　　<hi>花鳥</hi>
　　　　梁廣　　<hi>花鳥</hi>
　　　　王朏　　<hi>士女</hi>
　　　　白旻　　<hi>鷹鴿</hi>
　　　　蕭溱　　<hi>士女</hi>
　　　　蕭悦　　<hi>竹</hi>
　　　　程邈　　<hi>花鳥</hi>
<pb n="KR3h0010_WYG_000-7a"/>
　　　　樂峻　　<hi>士女</hi>　<hi>山水</hi>
　　　　項容　　<hi>山水</hi>
　　　　董奴子　<hi>花鳥</hi>
　　　　衛芉　　<hi>花鳥</hi>　<hi>越人</hi>
　　　　陳淨心　<hi>功德</hi>
　　　　陳浄眼　<hi>功德</hi>
　　　　梁洽　　<hi>寫真</hi>　<hi>功徳</hi>
　　　　裴遼　　<hi>山水</hi>
<pb n="KR3h0010_WYG_000-7b"/>
　　　　張涉　　<hi>士女</hi>
　　　　韓伯達　<hi>鞍馬</hi>
　　　　僧道玠　<hi>山水</hi>
　　　　李湊　　<hi>士女</hi>
　　　逸品三人<lb/>
　　　　王墨　　<hi>潑墨</hi>　<hi>山水/</hi>　<hi>松石/</hi>　<hi>雜樹</hi>
　　　　張志和　<hi>人物</hi>　<hi>舟船/</hi>　<hi>鳥獸/</hi>　<hi>風月</hi>
　　　　李靈省　<hi>山水</hi>　<hi>竹木</hi>
<pb n="KR3h0010_WYG_000-8a"/>
　　　李嗣真畫錄云空有其名不見蹤跡不可定其<lb/>
　　　品格者凡二十五人<lb/>
　　　　何墨君　王昭應　王雄　　段去惑<lb/>
　　　　劉行臣　楊整　　陸慤　　劉智敏<lb/>
　　　　荆元成　任質　　李國相　祝岳<lb/>
　　　　靳知翼　呉智敏　康薩陁　馬光業<lb/>
　　　　馬樹應　楊朏　　周子朝　蔡金剛<lb/>
　　　　許昆　　史晟　　王岳　　曹伯崇<lb/>
<pb n="KR3h0010_WYG_000-8b"/>
　　　　胡宗<lb/>
　　　　<hi>臣</hi>等謹案唐朝名畫錄一卷唐朱景𤣥撰景<lb/>
　　　　𤣥呉郡人官至翰林學士是書唐萟文志題<lb/>
　　　　曰唐畫斷故文獻考通謂畫斷一名唐朝名<lb/>
　　　　畫錄今考景𤣥自序實稱畫錄則畫斷之名<lb/>
　　　　非也通志及通考均稱三卷此本不分卷數<lb/>
　　　　盖後人所合併通考又稱前有天聖三年商<lb/>
　　　　宗儒序此本亦傳冩佚之所分凡神妙能逸<lb/>
<pb n="KR3h0010_WYG_000-9a"/>
　　　　四品神妙能又各别上中下三等而逸品則<lb/>
　　　　無等次盖尊之也自庾肩吾謝赫以來品書<lb/>
　　　　畫者多從班固古今人表分九等張懐瓘作<lb/>
　　　　書斷始立神妙能三品之目猶之上中下也<lb/>
　　　　别立逸品實始於景𤣥至今遂因之而不能<lb/>
　　　　易四品所載共一百二十四人卷首列唐親<lb/>
　　　　王三人皆不入品第猶之懐瓘書斷帝后不<lb/>
　　　　入品第盖亦貴貴之義云乾隆四十二年三<lb/>
<pb n="KR3h0010_WYG_000-9b"/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3h0010_WYG_000-10a"/>
唐朝名畫錄原序<lb/>
古今畫品論之者多矣隋梁已前不可得而言自國朝<lb/>
以來惟李嗣真畫品錄空錄人名而不論其善惡無品<lb/>
格髙下俾後之觀者何所考焉景𤣥竊好斯藝尋其蹤<lb/>
跡不見者不錄見者必書推之至心不愧拙目以張懐<lb/>
瓘畫品斷神妙能三品定其等格上中下又分為三其<lb/>
格外有不拘常法又有逸品以表其優劣也夫畫者以<lb/>
人物居先禽獸次之山水次之樓殿屋木次之何者前<lb/>
<pb n="KR3h0010_WYG_000-10b"/>
朝陸探微屋木居第一皆以人物禽獸移生動質變態<lb/>
不窮凝神定照固為難也故陸探微畫人物極其妙絶<lb/>
至於山水草木粗成而已且蕭史木鴈風俗洛神等圖<lb/>
畫尚在人間可見之矣近代畫者但工一物以擅其名<lb/>
斯即幸矣惟吳道子天縱其能獨步當世可齊蹤於陸<lb/>
顧又周昉次焉其餘作者一百二十四人直以能畫定<lb/>
其品格不計其冠冕賢愚然於品格之中畧序其事後<lb/>
之至鑒者可以詆訶其理為不謬矣伏聞古人云畫者<lb/>
<pb n="KR3h0010_WYG_000-11a"/>
聖也蓋以窮天地之不至顯日月之不照揮纎毫之筆<lb/>
則萬類由心展方寸之能而千里在掌至於移神定質<lb/>
輕墨落素有象因之以立無形因之以生其麗也西子<lb/>
不能掩其妍其正也嫫母不能易其醜故臺閣標功臣<lb/>
之烈宫殿彰貞節之名妙將入神靈則通聖豈止開厨<lb/>
而或失掛壁則飛去而已哉此畫錄之所以作也吳郡<lb/>
朱景𤣥序<lb/>
<pb n="KR3h0010_WYG_000-12a"/>
欽定四庫全書<lb/>
　唐朝名畫録<lb/>
　　　　　　　　　　　　唐　朱景𤣥　撰<lb/>
　　國朝親王三人<lb/>
　　　漢王　江都王　嗣滕王<lb/>
漢王元昌善畫馬筆蹤妙絶後無人見畫鷹鶻雉兎見<lb/>
在人間佳手降歎矣<lb/>
江都王善畫雀蟬驢子應制明皇潞府十九瑞應圖實<lb/>
<pb n="KR3h0010_WYG_000-12b"/>
造神極妙<lb/>
嗣滕王善畫蜂蟬燕雀驢子水牛曾見一本能巧之外<lb/>
曲盡情理未敢定其品格<lb/>
　　神品上一人<lb/>
　　　吳道𤣥<lb/>
吳道𤣥字道子東京陽翟人也少孤貧天授之性年未<lb/>
弱冠窮丹青之妙浪迹東洛時明皇知其名召入内供<lb/>
奉開元中駕幸東洛吳生與裴旻將軍張旭長史相遇<lb/>
<pb n="KR3h0010_WYG_000-13a"/>
各陳其能時將軍裴旻厚以金帛召致道子於東都天<lb/>
宫寺為其所親將施繪事道子封還金帛一無所受謂<lb/>
旻曰聞裴將軍舊矣為舞劍一曲足以當惠觀其壯氣<lb/>
可助揮毫旻因墨縗為道子舞劍舞畢奮筆俄頃而成<lb/>
有若神助尤為冠絶道子亦親為設色其畫在寺之西<lb/>
廡又張旭長史亦書一壁都邑士庶皆云一日之中獲<lb/>
覩三絶又畫𤣥元廟五聖千官宫殿冠冕勢傾雲龍心<lb/>
歸造化故杜員外詩云森羅迴地軸妙絶動宫牆又明<lb/>
<pb n="KR3h0010_WYG_000-13b"/>
皇天寳中忽思蜀道嘉陵江水遂假吳生驛駟令往寫<lb/>
貌及回日帝問其狀奏曰臣無粉本並記在心後宣令<lb/>
於大同殿圖之嘉陵江三百餘里山水一日而畢時有<lb/>
李思訓將軍山水擅名帝亦宣於大同殿圖累月方畢<lb/>
明皇云李思訓數月之功吳道子一日之迹皆極其妙<lb/>
也又畫内殿五龍其鱗甲飛動毎天欲雨即生煙霧吳<lb/>
生常持金剛經自識本身天寳中有楊庭光與之齊名<lb/>
遂潛寫吳生真於講席衆人之中引吳生觀之一見便<lb/>
<pb n="KR3h0010_WYG_000-14a"/>
驚謂庭光曰老夫衰醜何用圖之因斯歎伏凡畫人物<lb/>
佛像神鬼禽獸山水臺殿草木皆冠絶於世國朝第一<lb/>
張懐瓘嘗謂道子乃張僧繇之後身斯言當矣又按兩<lb/>
京耆舊傳云寺觀之中圖畫牆壁凡三百餘間變相人<lb/>
物竒蹤異狀無有同者上都唐興寺御注金剛經院妙<lb/>
迹為多兼自題經文慈恩寺塔前文殊普賢西面廡下<lb/>
降魔盤龍等壁趙景公寺地獄壁帝釋梵王龍神永壽<lb/>
寺中三門兩神及諸道觀寺院不可勝紀皆妙絶一時<lb/>
<pb n="KR3h0010_WYG_000-14b"/>
景𤣥每觀吳生畫不以裝背為妙但施筆絶蹤皆磊落<lb/>
逸勢又數處圖壁只以墨蹤為之近代莫能加其綵繪<lb/>
凡圖圓光皆不用尺度規畫一筆而成景𤣥元和初應<lb/>
舉住龍興寺猶有尹老者年八十餘嘗云吳生畫興善<lb/>
寺中門内神圓光時長安市肆老幼士庶競至觀者如<lb/>
堵其圓光立筆揮掃勢若風旋人皆謂之神助又嘗聞<lb/>
景雲寺老僧傳云吳生畫此寺地獄變相時京都屠沽<lb/>
漁罟之輩見之而懼罪改業者往往有之率皆修善所<lb/>
<pb n="KR3h0010_WYG_000-15a"/>
畫並為後代之人規式也<lb/>
　　神品中一人<lb/>
　　　周昉<lb/>
周昉字仲朗京兆人也節制之後好屬文窮丹青之妙<lb/>
逰卿相間貴公子也兄皓善騎射隨哥舒翰征吐蕃收<lb/>
石堡城以功為執金吾時屬徳宗修章敬寺召皓云卿<lb/>
弟昉善畫朕欲宣畫章敬寺神卿特言之經數月果召<lb/>
之昉乃下手落筆之際都人競觀寺抵園門賢愚畢至<lb/>
<pb n="KR3h0010_WYG_000-15b"/>
或有言其妙者或有指其瑕者隨意改定經月有餘是<lb/>
非語絶無不歎其精妙為當時第一又郭令公壻趙縱<lb/>
侍郎嘗令韓幹寫真衆稱其善後又請周昉長史寫之<lb/>
二人皆有能名令公嘗列二真置於坐側未能定其優<lb/>
劣因趙夫人歸省令公問云此畫何人對曰趙郎也又<lb/>
云何者最似對曰兩畫皆似後畫尤佳又問何以言之<lb/>
云前畫者空得趙郎狀貌後畫者兼移其神氣得趙郎<lb/>
情性笑言之姿令公問曰後畫者何人乃云長史周昉<lb/>
<pb n="KR3h0010_WYG_000-16a"/>
是日遂定二畫之優劣令送錦綵數百段與之今上都<lb/>
有畫水月觀自在菩薩時人又云大雲佛寺殿前行道<lb/>
僧廣福寺佛殿前面兩神皆殊絶當代昉任宣州别駕<lb/>
於禪定寺畫北方天王嘗於夢中見其形像又畫士女<lb/>
為古今冠絶又畫渾侍中宴㑹圖劉宣按舞圖獨孤妃<lb/>
按曲圖粉本又畫仲尼問禮圖降真圖五星圖撲蝶圖<lb/>
兼寫諸真及文宣王十弟子卷軸等至多貞元末新羅<lb/>
國有人於江淮以善價收市數十卷持往彼國其畫佛<lb/>
<pb n="KR3h0010_WYG_000-16b"/>
像真仙人物士女皆神品也惟鞍馬鳥獸草木林石不<lb/>
窮其狀<lb/>
　　神品下七人<lb/>
　　　閻立德　閻立本　尉遲乙僧<lb/>
　　　李思訓　韓幹　　張藻　　薛稷<lb/>
閻立本太宗朝官至刑部侍郎位居宰相與兄立德齊<lb/>
名於當世嘗奉詔寫太宗御容後有佳手傳寫於𤣥都<lb/>
觀東殿前間以鎮九崗之氣猶可仰神武之英威也<lb/>
<pb n="KR3h0010_WYG_000-17a"/>
閻立德職貢圖異方人物詭怪之質自梁魏以來名手<lb/>
不可過也時南山有猛獸害人太宗使驍勇者往捕之<lb/>
不獲又虢王元鳳忠義奮發往射之一箭而斃太宗壯<lb/>
之使其弟立本圖其狀鞍馬僕從皆若真觀者莫不驚<lb/>
歎其神妙又太宗幸𤣥武池見鸂䳵戲召立本圖之左<lb/>
右誤呼云宣畫師立本大耻之遂絶筆誡諸子弟不令<lb/>
學畫先圖秦府十八學士凌煙閣二十四功臣等實亦<lb/>
輝映今古惟職貢鹵簿等圖與立德皆同製之又云慈<lb/>
<pb n="KR3h0010_WYG_000-17b"/>
恩寺畫功德親手設色不見其蹤跡凡畫人物冠冕車<lb/>
服皆神妙也李嗣真云立本雖師於鄭法士實亦過之<lb/>
矣後有王知慎者亦師範於立本甚得其筆力立徳乃<lb/>
神品知慎乃妙品<lb/>
尉遲乙僧者吐火羅國人貞觀初其國王以丹青奇妙<lb/>
薦之闕下又云其國尚有兄甲僧未見其畫蹤也乙僧<lb/>
今慈恩寺塔前功徳又凹凸花面中間千手眼大悲精<lb/>
妙之狀不可名焉又光澤寺七寳臺後面畫降魔像千<lb/>
<pb n="KR3h0010_WYG_000-18a"/>
怪萬狀實奇蹤也凡畫功德人物花鳥皆是外國之物<lb/>
像非中華之威儀前輩云尉遲乙僧閻立本之比也景𤣥<lb/>
嘗以閻畫外國之人未盡其妙尉遲畫中華之像抑亦<lb/>
未聞由是評之所攻各異其畫故居神品也<lb/>
李思訓開元中除武衛將軍與其子李昭道中舍俱得山<lb/>
水之妙時人號大李小李思訓格品髙奇山水絶妙鳥<lb/>
獸草木皆窮其態昭道雖圖山水鳥獸甚多繁巧智惠<lb/>
筆力不及思訓天寳中明皇召思訓畫大同殿壁兼掩<lb/>
<pb n="KR3h0010_WYG_000-18b"/>
障異日因對語思訓云卿所畫掩障夜聞水聲通神之<lb/>
佳手也國朝山水第一故思訓神品昭道妙上品也<lb/>
韓幹京兆人也明皇天寳中召入供奉上令師陳閎畫<lb/>
馬帝怪其不同因詰之奏云臣自有師陛下内廐之馬<lb/>
皆臣之師也上甚異之其後果能狀飛黃之質圖噴玉<lb/>
之奇九方之職既精伯樂之相乃備且古之畫馬有穆<lb/>
王八駿圖後立本亦模寫之多見筋骨皆擅一時足為<lb/>
希代之珍開元後四海清平外國名馬重譯累至然而<lb/>
<pb n="KR3h0010_WYG_000-19a"/>
沙磧之遥蹄甲皆薄明皇遂擇其良者與中國之駿同<lb/>
頒盡寫之自後内廐有飛黃照夜浮雲五花之乘奇毛<lb/>
異狀筋骨既圓蹄甲皆厚駕馭厯險若乘輿輦之安也<lb/>
馳驟旋轉皆應韶濩之節是以陳閎貌之於前韓幹繼<lb/>
之於後寫渥洼之狀若在水中移騕褭之形出於圖上<lb/>
故韓幹居神品宜矣又寳應寺三門神西院北方天王<lb/>
佛殿前面菩薩及浄土壁資聖寺北門二十四聖皆奇<lb/>
蹤也畫髙僧鞍馬菩薩鬼神等並傳於世<lb/>
<pb n="KR3h0010_WYG_000-19b"/>
張藻員外衣冠文學時之名流畫松石山水當代擅價<lb/>
惟松石特出古今得用筆法嘗以手握雙管一時齊下<lb/>
一為生枝一為枯枝氣傲煙霞勢凌風雨槎枒之形鱗<lb/>
皴之狀隨意縱橫應手間出生枝則潤含春澤枯枝則<lb/>
慘同秋色其山水之狀則髙低秀麗咫尺重深石尖欲<lb/>
落泉噴如吼其近也若逼人而寒其逺也若極天之盡<lb/>
所畫圖障人間至多今寳應寺西院山水松石之壁亦<lb/>
有題記精巧之迹可居神品也<lb/>
<pb n="KR3h0010_WYG_000-20a"/>
薛稷天后朝位至宰輔文章學術名冠時流學書師褚<lb/>
河南時稱買褚得薛不失其節畫蹤如閻立本今秘書<lb/>
省有畫鶴時號一絶曽旅逰新安郡遇李白因相留請<lb/>
書西安寺額兼畫西方佛一壁筆力瀟洒風姿逸秀曹<lb/>
張之匹也二迹之妙李翰林題讚見在又蜀郡亦有鶴<lb/>
并佛像菩薩青牛等傳於世並居神品<lb/>
　　妙品上八人<lb/>
　　　李昭道　韋無忝　朱審　　王維<lb/>
<pb n="KR3h0010_WYG_000-20b"/>
　　　韋偃　　王宰　楊炎　韓滉<lb/>
李昭道已附在思訓傳<lb/>
韋無忝侍郎京兆人也明皇時以畫鞍馬異獸獨擅其<lb/>
名時人稱號韋畫四足無不妙也開元天寳中外國曽<lb/>
獻獅子既畫畢酷似其狀後獅子放歸本國惟畫者在<lb/>
焉凡展圖觀覽百獸見之皆驚懼又明皇射獵一箭中<lb/>
兩野猪詔於𤣥武門寫之傳在人間皆妙之極也景𤣥<lb/>
切以百獸之性有雄毅逸羣之駿有馴狎順人之良爪<lb/>
<pb n="KR3h0010_WYG_000-21a"/>
距既殊毛鬛各異前輩或狀其怒則張口狀其喜則垂<lb/>
頭未有展一筆以辨其情性奮一毛而知其名字古所<lb/>
未能也惟韋公能之異獸圖後流落於人間往往見之<lb/>
今京都寺觀之内或有畫處凡攻馬獸者皆稱妙絶<lb/>
朱審吳郡人得山水之妙自江湖至京師壁障卷軸家<lb/>
藏户珍又唐安寺講堂西壁最其得意其峻極之狀重<lb/>
深之妙潭色若澄石文似裂岳聳筆下雲起峰端咫尺<lb/>
之地溪谷幽邃松篁交加雲雨暗淡雖出前賢之胸臆<lb/>
<pb n="KR3h0010_WYG_000-21b"/>
實為後代之模楷也故居妙上品人物竹木居能品<lb/>
王維字摩詰官至尚書右丞家於藍田輞川兄弟並以<lb/>
科名文學冠絶當時故時稱朝廷左相筆天下右丞詩<lb/>
也其畫山水松石蹤似吳生而風致標格特出今京都<lb/>
千福寺西塔院有掩障一合畫青楓樹一圖又嘗寫詩<lb/>
人襄陽孟浩然馬上吟詩圖見傳於世復畫輞川圖山<lb/>
谷鬱鬱盤盤雲水飛動意出塵外怪生筆端嘗自題詩<lb/>
云夙世謬詞客前身應畫師其自負也如此慈恩寺東<lb/>
<pb n="KR3h0010_WYG_000-22a"/>
院與畢庶子鄭廣文各畫一小壁時號三絶故庾右丞<lb/>
宅有壁畫山水兼題記亦當時之妙故山水松石並居<lb/>
妙上品<lb/>
韋偃京兆人寓居於蜀以善畫山水竹樹人物等思髙<lb/>
格逸居閒嘗以越筆㸃簇鞍馬人物山水雲煙千變萬<lb/>
態或騰或倚或齕或飲或驚或止或走或起或翹或企<lb/>
其小者或頭一㸃或尾一抺山以墨斡水以手擦曲盡<lb/>
其妙宛然如真亦有圖騏驎之良畫䘖勒之飾巧妙精<lb/>
<pb n="KR3h0010_WYG_000-22b"/>
奇韓幹之匹也畫髙僧松石鞍馬人物可居妙上品山<lb/>
水人物等居能品<lb/>
王宰家於西蜀貞元中韋令公以客禮待之畫山水樹<lb/>
石出於象外故杜員外贈歌云十日畫一松五日畫一<lb/>
石能事不受相促廹王宰始肯留真迹景𤣥曽於故席<lb/>
䕫舎人㕔見一圖障臨江雙樹一松一柏古藤縈繞上<lb/>
盤於空下著於水千枝萬葉交植曲屈分布不雜或枯<lb/>
或榮或蔓或亞或直或倚葉疊千重枝分四面達士所<lb/>
<pb n="KR3h0010_WYG_000-23a"/>
珍凡目難辨又於興善寺見畫四時屏風若移造化風<lb/>
候雲物八節四時於一座之内妙之至極也故山水松<lb/>
石並可躋於妙上品<lb/>
楊炎貞元中宰相出貶崖州氣摽風雲文敵揚馬嘗畫<lb/>
松石山水出於人表初稱處士謁盧黃門館之甚厚乆<lb/>
而知其丹青之能意欲求之未敢發言炎遽欲辭去盧<lb/>
公復苦留之知其家洛中衣食乏少心所不寧盧公乃<lb/>
潛令人將數百千至洛供之接取其家書囬以示炎炎<lb/>
<pb n="KR3h0010_WYG_000-23b"/>
極感之未知所報盧公從容乃言欲求一蹤以為子孫<lb/>
之家寳爾意尚難之遂月餘圖一障松石雲物移動造<lb/>
化觀者皆謂之神異後少有見筆迹者亦可居於妙上<lb/>
品<lb/>
韓滉德宗朝宰相當建中末值兹䘮亂遂兼統六道節<lb/>
制出為鎮海軍江浙東西兼荆湖洪鄂等道節度使中<lb/>
書令晉國公按唐書公天縱聰明神幹正直出入顯重<lb/>
周旋令猷出律嚴肅萬里無虞然嘗以公退之暇雅愛<lb/>
<pb n="KR3h0010_WYG_000-24a"/>
丹青詞髙格逸在僧繇子雲之上又學書與畫畫則師<lb/>
於陸書則師於張畫體生成之蹤書合自然之理時車<lb/>
駕南狩徴天下兵雖兩浙興師暫勞心計而六法之妙<lb/>
無逃筆精能圖田家風俗人物水牛曲盡其妙議者謂<lb/>
驢牛雖目前之畜狀最難圖也惟晉公於此工之能絶<lb/>
其妙人間圖軸往往有之或得其紙本者其畫亦薛少<lb/>
保之比居妙品之上也<lb/>
　　妙品中五人<lb/>
<pb n="KR3h0010_WYG_000-24b"/>
　　　陳閎　　范長壽　張萱　　程脩已<lb/>
　　　邊鸞<lb/>
陳閎㑹稽人也善寫真及畫人物士女本道薦之於上<lb/>
國明皇開元中召入供奉每令寫御容冠絶當代又畫<lb/>
明皇射猪鹿兎鴈并按舞圖及御客皆承詔寫焉又寫<lb/>
太清宫肅宗御容龍顔鳳態日角月輪之狀而筆力滋<lb/>
潤風彩英奇若符合瑞應實天假其能也國朝閻令公<lb/>
之後一人而已今咸宜觀内天尊殿中畫上仙及圖當<lb/>
<pb n="KR3h0010_WYG_000-25a"/>
時供奉道士庖丁等真容皆奇絶曽畫故吏部徐侍郎<lb/>
本行經幡十二口今在焉又有女亦能機織成功徳佛<lb/>
像皆妙絶無比惟寫真有入神人物士女可居妙品<lb/>
范長壽國初為武騎尉善畫風俗田家景候人物之狀<lb/>
人間多有今屏風是其製也凡畫山水樹石牛馬畜産<lb/>
屈曲逺近放牧閑野皆得其妙各盡其微張僧繇之次<lb/>
也又僧彦悰續畫品云其博贍繁多未見其親迹可居<lb/>
妙品時又有何長壽亦與齊名近代少見其畫也<lb/>
<pb n="KR3h0010_WYG_000-25b"/>
張萱京兆人也嘗畫貴公子鞍馬屏幛宫苑士女名冠<lb/>
於時善起草㸃簇景物位置亭臺樹木花鳥皆窮其妙<lb/>
又畫長門怨詞攄思曲檻亭臺金井梧桐之景也又畫<lb/>
貴公子夜逰圖宫中七夕乞巧圖望月圖皆多幽思愈<lb/>
前古也畫士女乃周昉之倫其貴公子宫苑鞍馬皆稱<lb/>
第一故居妙品也<lb/>
程脩已其先冀州人祖大厯中任越州醫博士父伯儀<lb/>
少有文學時周昉任越州長史遂令修已師事凡二十<lb/>
<pb n="KR3h0010_WYG_000-26a"/>
年中師其畫至六十畫中有數十病既皆一一口授以<lb/>
傳其妙訣寳厯中修已應明經擢第太和中文宗好古<lb/>
重道以晉明帝朝衛恊畫毛詩圖草木鳥獸古賢君臣<lb/>
之象不得其真遂召脩已圖之皆據經定名任意採掇<lb/>
由是冠冕之製生植之姿逺無不詳幽無不顯矣又嘗<lb/>
畫竹障於文思殿文宗有歌云良工運精思巧極似有<lb/>
神臨窻時乍覩繁隂合再明當時在朝學士等皆奉詔<lb/>
繼和自貞元後以畫藝進身累承恩稱㫖京都一人而<lb/>
<pb n="KR3h0010_WYG_000-26b"/>
已尤精山水竹石花鳥人物古賢功德異獸等首冠於<lb/>
時可居妙品也<lb/>
邊鸞京兆人也少攻丹青最長於花鳥折枝草木之妙<lb/>
未之有也或觀其下筆輕利用色鮮明窮羽毛之變態<lb/>
奪花卉之芳妍貞元中新羅國獻孔雀解舞者徳宗詔<lb/>
於𤣥武殿寫貌一正一背翠彩生動金羽輝灼若連清<lb/>
聲宛應繁節後因出宦遂致疎放其意困窮於澤潞間<lb/>
寫玉芝圖連根苖之狀精極見傳於世近代折枝花居<lb/>
<pb n="KR3h0010_WYG_000-27a"/>
其第一凡草木蜂蝶雀蟬並居妙品<lb/>
　　妙品下十人<lb/>
　　　馮紹政　戴嵩　　楊庭光　張孝師<lb/>
　　　盧稜迦　殷仲容　陸庭曜　蒯廉<lb/>
　　　檀智敏　鄭儔<lb/>
馮紹政善雞鶴龍水時稱其妙開元中關輔大旱京師<lb/>
渴雨尤甚亟命大臣遍禱於山澤間而無感應上於龍<lb/>
池新創一殿因詔少府監馮紹政於四壁各畫一龍紹<lb/>
<pb n="KR3h0010_WYG_000-27b"/>
政乃先於四壁畫素龍其狀蜿蜒如欲振湧繪事未半<lb/>
若風雲隨筆而生上與從官於壁下觀之鱗甲皆濕設<lb/>
色未終有白龍自簷間出入於池中風波洶湧雲電隨<lb/>
起侍御數百人皆見白龍自波際乘氣而上俄頃隂雲<lb/>
四布風雨暴作不終日而甘澤遍<hi>出明皇雜錄</hi>
戴嵩嘗畫山澤水牛之狀窮其野性筋骨之妙故居妙<lb/>
品<lb/>
楊庭光畫道像真仙與庖丁開元中與吳道子齊名又<lb/>
<pb n="KR3h0010_WYG_000-28a"/>
畫佛像其筆力不減於吳生也<lb/>
張孝思畫亦多變態不失常途惟鬼神地獄尤為最妙<lb/>
並可稱妙品<lb/>
盧稜迦善畫佛於莊嚴寺與吳生對畫神本别出體至<lb/>
今人所傳道<lb/>
殷仲容攻花鳥人物亦邊鸞之次也<lb/>
陸庭曜畫功徳時稱第一畫天卿寺神亦繼踵於盧抑<lb/>
亦次矣<lb/>
<pb n="KR3h0010_WYG_000-28b"/>
蒯亷性野嘗愛畫鶴後師於薛稷深得其妙<lb/>
檀智敏時號檀生屋木樓臺出一代之製<lb/>
鄭儔屋木樓臺師於檀生可居妙品<lb/>
　　能品上六人<lb/>
　　　陳譚　　鄭䖍　　劉商　　畢宏<lb/>
　　　王定　　韋鑾<lb/>
陳譚攻山水德宗時除連州刺史令寫彼處山水之狀<lb/>
毎嵗貢獻野逸不羣髙情邁俗張藻之亞也<lb/>
<pb n="KR3h0010_WYG_000-29a"/>
鄭䖍號廣文能畫魚水山石時稱奇妙人所降歎<lb/>
劉商官為郎中愛畫松石樹木格性髙邁時有畢庶子<lb/>
亦善畫松樹水石時人云劉郎中松樹孤標畢庶子松<lb/>
根絶妙<lb/>
畢宏官至庶子攻松石時稱絶妙<lb/>
王定為中書常僻於畫公政之外每圖像菩薩髙僧士<lb/>
女皆冠於當代每經畫處咸謂驚人<lb/>
韋鑾官至少監善圖花鳥山水俱得其深㫖可為邊鸞<lb/>
<pb n="KR3h0010_WYG_000-29b"/>
之亞韋鑒次之其畫並居能品<lb/>
　　能品中二十八人<lb/>
　　　陸滉　　李仲和　李衡　　齊旻<lb/>
　　　李仲昌　李倣　　孟仲暉　髙雲<lb/>
　　　衛憲　　程伯儀　楊辨　　王陁子<lb/>
　　　姚彦山　冷元琇　譚皎　　錢國養<lb/>
　　　張遵禮　張正言　沈寧　　劉罄<lb/>
　　　李倫　　尹澄　　尹林　　侯造<lb/>
<pb n="KR3h0010_WYG_000-30a"/>
　　　趙立言　麴庭　　鄭珽　盧少長<lb/>
陸滉功德李仲和李衡齊旻俱能畫蕃馬戎夷部落鷹<lb/>
犬鳥獸之類盡得其妙又李仲昌李倣孟仲暉皆以寫<lb/>
真最得其妙髙雲衛憲程伯儀並師周昉盡造其妙冠<lb/>
於當時然衛憲花木蜂蟬雀竹以為希代之珍楊辨王<lb/>
陁子姚彦山冷元琇譚皎錢國養張遵禮張正言沈寧<lb/>
劉罄李倫尹澄尹林侯造趙立言麴庭鄭珽盧少長已<lb/>
上各負其志並極其妙程伯儀曽畫東封圖為時之所<lb/>
<pb n="KR3h0010_WYG_000-30b"/>
寳其餘衆手皆有所能不可具載並稱能品也<lb/>
　　能品下二十八人<lb/>
　　　黃諤　　曹元廓　檀章　耿昌言<lb/>
　　　吳玢　　田深　　盧弁　陳庶<lb/>
　　　梁廣　　王朏　　白旻　蕭溱<lb/>
　　　蕭恱　　程邈　　樂峻　項容<lb/>
　　　陳庭　　董奴子　衛芉　陳浄心<lb/>
　　　陳浄眼　梁洽　　裴遼　張涉<lb/>
<pb n="KR3h0010_WYG_000-31a"/>
　　　韓伯達　張容　　僧道玠　李湊<lb/>
黃諤畫馬獨善於時今菩提寺佛殿中有畫自後難繼<lb/>
其蹤曹元廓韓伯達田深畫馬筋骨氣力如真及盧弁<lb/>
猫兒白旻鷹鴿蕭悦竹又偏妙也梁廣程邈董奴子衛<lb/>
芉陳庶梁洽皆以花鳥松石寫真為能不相讓也檀章<lb/>
耿昌言吳玢樂峻項容陳庭裴遼僧道玠皆圖山水曲<lb/>
盡其能陳浄心陳浄眼畫山水功德皆奇王朏蕭溱張<lb/>
涉張容皆士女之特善也<lb/>
<pb n="KR3h0010_WYG_000-31b"/>
　　逸品三人<lb/>
　　　王墨　　張志和　李靈省<lb/>
王墨者不知何許人亦不知其名善潑墨畫山水時人<lb/>
故謂之王墨多逰江湖間常畫山水松石雜樹性多疎<lb/>
野好酒凡欲畫圖幛先飲醺酣之後即以墨潑或笑或<lb/>
吟脚蹙手抹或揮或掃或淡或濃隨其形狀為山為石<lb/>
為雲為水應手隨意倐若造化圖出雲霞染成風雨宛<lb/>
若神巧俯觀不見其墨汚之迹皆謂奇異也<lb/>
<pb n="KR3h0010_WYG_000-32a"/>
李靈省落托不拘檢長愛畫山水毎圖一幛非其所欲<lb/>
不即强為也但以酒生思傲然自得不知王公之尊貴<lb/>
若畫山水竹樹皆一㸃一抺便得其象物勢皆出自然<lb/>
或為峯岑雲際或為島嶼江邊得非常之體符造化之<lb/>
功不拘於品格自得其趣爾<lb/>
張志和或號曰煙波子常漁釣於洞庭湖初顔魯公典<lb/>
吳興知其髙節以漁歌五首贈之張乃為卷軸隨句賦<lb/>
象人物舟船鳥獸煙波風月皆依其文曲盡其妙為世<lb/>
<pb n="KR3h0010_WYG_000-32b"/>
之雅律深得其態此三人非畫之本法故目之為逸品<lb/>
蓋前古未之有也故書之<lb/>
　<lb/>
　<lb/>
　<lb/>
　<lb/>
　<lb/>
　唐朝名畫錄<lb/>
</p>
<p>
</p>
  </div>
</body>
</text>
</TEI>
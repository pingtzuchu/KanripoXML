<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR3a0007_SBCK_001-1a"/>
説苑卷第一<lb/>
　　君道<lb/>
晉平公問扵師曠曰人君之道如何對<lb/>
曰人君之道清浄無為務在博愛趨在<lb/>
任賢廣開耳目以察萬方不固溺扵流<lb/>
俗不拘繫扵左右廓然逺見踔然獨立<lb/>
屢省考績以臨臣下此人君之操也平<lb/>
公曰善<lb/>
齊宣王謂尹文曰人君之事何如尹文<lb/>
<pb n="KR3a0007_SBCK_001-1b"/>
對曰人君之事無為而能容下夫事寡<lb/>
易從法省易因故民不以政獲罪也大<lb/>
道容衆大徳容下聖人寡為而天下理<lb/>
矣書曰睿作聖詩人曰岐有夷之行子<lb/>
孫其保之宣王曰善<lb/>
成王封伯禽為魯公召而告之曰爾知<lb/>
為人上之道乎凡處尊位者必以敬下<lb/>
順徳䂓諫必開不諱之門蹲節安静以<lb/>
藉之諫者勿振以威母格其言博采其<lb/>
<pb n="KR3a0007_SBCK_001-2a"/>
辭乃擇可觀夫有文無武無以威下有<lb/>
武無文民畏不親文武俱行威徳乃成<lb/>
既成威徳民親以服清白上通巧佞下<lb/>
塞諌者得進忠信乃畜伯禽再拜受命<lb/>
而辭<lb/>
陳靈公行僻而言失泄冶曰陳其亡矣<lb/>
吾驟諫君君不吾聽而愈失威儀夫上<lb/>
之化下猶風靡草東風則草靡而西西<lb/>
風則草靡而東在風所由而草為之靡<lb/>
<pb n="KR3a0007_SBCK_001-2b"/>
是故人君之動不可不慎也夫樹曲木<lb/>
者惡得直影人君不直其行不敬其言<lb/>
者未有能保帝王之號垂顯令之名者<lb/>
也易曰夫君子居其室出其言善則千<lb/>
里之外應之况其邇者乎居其室出其<lb/>
言不善則千里之外違之况其邇者乎<lb/>
言出扵身加扵民行發乎邇見乎逺言<lb/>
行君子之樞機樞機之發榮辱之主君<lb/>
子之所以動天地可不慎乎天地動而<lb/>
<pb n="KR3a0007_SBCK_001-3a"/>
萬物變化詩曰慎尔出話敬尔威儀無<lb/>
不柔嘉此之謂也今君不是之慎而縱<lb/>
恣焉不亾必弑靈公聞之以泄冶為妖<lb/>
言而殺之後果弑扵徴舒<lb/>
魯哀公問扵孔子曰吾聞君子不博有<lb/>
之乎孔子對曰有之哀公曰何為其不<lb/>
博也孔子對曰為其有二乗哀公曰有<lb/>
二乗則何為不博也孔子對曰為行惡<lb/>
道也哀公懼焉有間曰若是乎君子之<lb/>
<pb n="KR3a0007_SBCK_001-3b"/>
惡惡道之甚也孔子對曰惡惡道不能<lb/>
甚則其好善道亦不能甚好善道不能<lb/>
甚則百姓之親之也亦不能甚詩云未<lb/>
見君子憂心惙惙亦既見止亦既覯止<lb/>
我心則悦詩之好善道之甚也如此哀<lb/>
公曰善哉吾聞君子成人之美不成人<lb/>
之惡㣲孔子吾焉聞斯言也哉<lb/>
河間獻王曰堯存心扵天下加志扵窮<lb/>
民痛萬姓之罹罪憂衆生之不遂也有<lb/>
<pb n="KR3a0007_SBCK_001-4a"/>
一民飢則曰此我飢之也有一人寒則<lb/>
曰此我寒之也一民有罪則曰此我䧟<lb/>
之也仁昭而義立徳博而化廣故不賞<lb/>
而民勸不罰而民治先恕而後教是堯<lb/>
道也當舜之時有苗氏不服其所以不<lb/>
服者大山在其南殿山在其北左洞庭<lb/>
之波右彭蠡之川用此險也所以不服<lb/>
禹欲伐之舜不許曰諭教猶未竭也究<lb/>
諭教焉而有苗氏請服天下聞之皆非<lb/>
<pb n="KR3a0007_SBCK_001-4b"/>
禹之義而歸舜之徳<lb/>
周公踐天子之位布徳施惠逺而逾明<lb/>
十二牧方三人出舉逺方之民有飢寒<lb/>
而不得衣食者有獄訟而失職者有賢<lb/>
才而不舉者以入告乎天子天子扵其<lb/>
君之朝也揖而進之曰意朕之政教有<lb/>
不得者與何其所臨之民有飢寒不得<lb/>
衣食者有獄訟而失職者有賢才而不<lb/>
舉者也其君歸也乃召其國大夫告用<lb/>
<pb n="KR3a0007_SBCK_001-5a"/>
天子之言百姓聞之皆喜曰此誠天子<lb/>
也何居之深逺而見我之眀也豈可欺<lb/>
哉故牧者所以辟四門明四目達四聦<lb/>
也是以近者親之逺者安之詩曰柔逺<lb/>
能邇以定我王此之謂矣<lb/>
河間獻王曰禹稱民無食則我不能使<lb/>
也功成而不利扵人則我不能勸也故<lb/>
䟽河以導之鑿江通扵九派灑五湖而<lb/>
定東海民亦勞矣然而不怨苦者利歸<lb/>
<pb n="KR3a0007_SBCK_001-5b"/>
扵民也<lb/>
禹出見罪人下車問而泣之左右曰夫<lb/>
罪人不順道故使然焉君王何為痛之<lb/>
至扵此也禹曰堯舜之人皆以堯舜之<lb/>
心為心今寡人為君也百姓各自以其<lb/>
心為心是以痛之也書曰百姓有罪在<lb/>
予一人<lb/>
虞人與芮人質其成扵文王入文王之<lb/>
境則見其人民之讓為士大夫入其國<lb/>
<pb n="KR3a0007_SBCK_001-6a"/>
則見其士大夫讓為公卿二國者相謂<lb/>
曰其人民讓為士大夫其士大夫譲為<lb/>
公卿然則此其君亦譲以天下而不居<lb/>
矣二國者未見文王之身而讓其所争<lb/>
以為閑田而反孔子曰大哉文王之道<lb/>
乎其不可加矣不動而變無為而成敬<lb/>
慎恭已而虞芮自平故書曰惟文王之<lb/>
敬忌此之謂也<lb/>
成王與唐叔虞燕居剪梧桐葉以為珪<lb/>
<pb n="KR3a0007_SBCK_001-6b"/>
而授唐叔虞曰余以此封汝唐叔虞喜<lb/>
以告周公周公以請曰天子封虞耶成<lb/>
王曰余一與虞戯也周公對曰臣聞之<lb/>
天子無戲言言則史書之工誦之士稱<lb/>
之扵是遂封唐叔虞扵晋周公旦可謂<lb/>
善說矣一稱而成王益重言明愛弟之<lb/>
義有輔王室之固當堯之時舜為司徒<lb/>
契為司馬禹為司空后稷為田疇夔為<lb/>
樂正倕為工師伯夷為秩宗臯陶為大<lb/>
<pb n="KR3a0007_SBCK_001-7a"/>
理益掌<graphic n="KR1783" url="https://raw.githubusercontent.com/kanripo/KR-Gaiji/master/images/KR1783.png" mimeType="image/png"/>禽堯體力便巧不能為一焉<lb/>
堯為君而九子為臣其何故也堯知九<lb/>
職之事使九子者各受其事皆勝其任<lb/>
以成九功堯遂成厥功以王天下是故<lb/>
知人者王道也知事者臣道也王道知<lb/>
人臣道知事毋亂舊法而天下治矣<lb/>
湯問伊尹曰三公九卿二十七大夫八<lb/>
十一元士知之有道乎伊尹對曰昔者<lb/>
堯見人而知舜任人然後知禹以成功<lb/>
<pb n="KR3a0007_SBCK_001-7b"/>
舉之夫三君之舉賢皆異道而成功然<lb/>
尚有失者况無法度而任已直意用人<lb/>
必大失矣故君使臣自貢其能則萬一<lb/>
之不失矣王者何以選賢夫王者得賢<lb/>
材以自輔然後治也雖有堯舜之明而<lb/>
股肱不僃則主恩不流化澤不行故明<lb/>
君在上慎扵擇士務扵求賢設四佐以<lb/>
自輔有英俊以治官尊其爵重其禄賢<lb/>
者進以顯榮罷者退而勞力是以主無<lb/>
<pb n="KR3a0007_SBCK_001-8a"/>
遺憂下無邪慝百官能治臣下樂職恩<lb/>
流群生潤澤草木昔者虞舜左禹右臯<lb/>
陶不下堂而天下治此使能之効也<lb/>
武王問太公曰舉賢而以危亾者何也<lb/>
太公曰舉賢而不用是有舉賢之名而<lb/>
不得真賢之實也武王曰其失安在太<lb/>
公望曰其失在君好用小善而已不得<lb/>
真賢也武王曰好用小善者何如太公<lb/>
曰君好聽譽而不惡讒也以非賢為賢<lb/>
<pb n="KR3a0007_SBCK_001-8b"/>
以非善為善以非忠為忠以非信為信<lb/>
其君以譽為功以毁為罪有功者不賞<lb/>
有罪者不罰多黨者進少黨者退是以<lb/>
群臣比周而蔽賢百吏群黨而多姦忠<lb/>
臣以誹死扵無罪邪臣以譽賞扵無功<lb/>
其國見扵危亾武王曰善吾今日聞誹<lb/>
譽之情矣<lb/>
武王問太公曰得賢敬士或不能以為<lb/>
治者何也太公對曰不能獨㫁以人言<lb/>
<pb n="KR3a0007_SBCK_001-9a"/>
斷者殃也武王曰何為以人言斷太公<lb/>
對曰不能定所去以人言去不能定所<lb/>
取以人言取不能定所為以人言為不<lb/>
能定所罰以人言罰不能定所賞以人<lb/>
言賞賢者不必用不肖者不必退而士<lb/>
不必敬武王曰善其為國何如太公對<lb/>
曰其為人惡聞其情而喜聞人之情惡<lb/>
聞其惡而喜聞人之惡是以不必治也<lb/>
武王曰善<lb/>
<pb n="KR3a0007_SBCK_001-9b"/>
齊桓公問扵寗戚曰筦子今年老矣為<lb/>
棄寡人而就世也吾恐法令不行人多<lb/>
失職百姓疾怨國多盗賊吾何如而使<lb/>
姦邪不起民足衣食乎寗戚對曰要在<lb/>
得賢而任之桓公曰得賢奈何寗戚對<lb/>
曰開其道路察而用之尊其位重其禄<lb/>
顯其名則天下之士騷然舉足而至矣<lb/>
桓公曰既以舉賢士而用之矣微夫子<lb/>
幸而臨之則未有布衣屈竒之士踵門<lb/>
<pb n="KR3a0007_SBCK_001-10a"/>
而求見寡人者寗戚對曰是君察之不<lb/>
明舉之不顯而用之疑官之卑禄之薄<lb/>
也且夫國之所以不得士者有五阻焉<lb/>
主不好士謟諛在旁一阻也言便事者<lb/>
未嘗見用二阻也壅塞掩蔽必因近習<lb/>
然後見察三阻也訉獄詰窮其辭以法<lb/>
過之四阻也執事適欲擅國權命五阻<lb/>
也去此五阻則豪俊並興賢智来處五<lb/>
阻不去則上蔽吏民之情下塞賢士之<lb/>
<pb n="KR3a0007_SBCK_001-10b"/>
路是故明王聖主之治若夫江海無不<lb/>
受故長為百川之主眀王聖君無不容<lb/>
故安樂而長乆因此觀之則安主利人<lb/>
者非獨一士也桓公曰善吾将著夫五<lb/>
阻以為戒本也<lb/>
齊景公問扵晏子曰寡人欲從夫子而<lb/>
善齊國之政對曰嬰聞之國具官而后<lb/>
政可善景公作色曰齊國雖小則何為<lb/>
不具官乎對曰此非臣之所復也昔先<lb/>
<pb n="KR3a0007_SBCK_001-11a"/>
君桓公身體墮懈辭令不給則隰朋侍<lb/>
左右多過刑罰不中則弦章侍居處肆<lb/>
縱左右懾畏則東郭牙侍田野不修人<lb/>
民不安則寗戚侍軍吏怠戎士偷則王<lb/>
子成父侍徳義不中信行衰微則筦子<lb/>
侍先君能以人之長續其短以人之厚<lb/>
𥙷其薄是以辭令窮逺而不逆兵加扵<lb/>
有罪而不頓是故諸侯朝其徳而天子<lb/>
致其胙今君之失多矣未有一士以聞<lb/>
<pb n="KR3a0007_SBCK_001-11b"/>
者也故曰未具景公曰善吾聞髙繚與<lb/>
夫子㳺寡人請見之晏子曰臣聞為地<lb/>
戰者不能成王為禄仕者不能成政若<lb/>
髙繚與嬰為兄弟久矣未嘗干嬰之過<lb/>
補嬰之闕特禄仕之臣也何足以補君<lb/>
燕昭王問扵郭隗曰寡人地狹人寡齊<lb/>
人削取八城匈奴驅馳棲煩之下以孤<lb/>
之不肖得承宗廟恐危社稷存之有道<lb/>
乎郭隗曰有然恐王之不能用也昭王<lb/>
<pb n="KR3a0007_SBCK_001-12a"/>
避席願請聞之郭隗曰帝者之臣其名<lb/>
臣也其實師也王者之臣其名臣也其<lb/>
實友也覇者之臣其名臣也其實賔也<lb/>
危國之臣其名臣也其實虜也今王將<lb/>
東面目指氣使以求臣則厮役之材至<lb/>
矣南面聼朝不失揖讓之禮以求臣則<lb/>
人臣之材至矣西面䓁禮相亢下之以<lb/>
色不乗勢以求臣則朋友之材至矣北<lb/>
面拘指逡廵而退以求臣則師傅之材<lb/>
<pb n="KR3a0007_SBCK_001-12b"/>
至矣如此則上可以王下可以覇唯王<lb/>
擇焉燕王曰寡人願學而無師郭隗曰<lb/>
王誠欲興道隗請為天下之士開路扵<lb/>
是燕王常置郭隗上坐南面居三年蘇<lb/>
子聞之從周歸燕鄒衍聞之從齊歸燕<lb/>
樂毅聞之從趙歸燕屈景聞之從楚歸<lb/>
燕四子畢至果以弱燕并强齊夫燕齊<lb/>
非均權敵戰之國也所以然者四子之<lb/>
力也詩曰濟濟多士文王以寕此之謂也<lb/>
<pb n="KR3a0007_SBCK_001-13a"/>
楚莊王既服鄭伯敗晋師将軍子重三<lb/>
言而不當荘王歸過申侯之邑申侯進<lb/>
飯日中而王不食申侯請罪荘王喟然<lb/>
歎曰吾聞之其君賢者也而又有師者<lb/>
王其君中君也而又有師者覇其君下<lb/>
君也而群臣又莫若君者亡今我下君<lb/>
也而群臣又莫若不榖不榖恐亾且世<lb/>
不絶聖國不絶賢天下有賢而我獨不<lb/>
得若吾生者何以食為故戰服大國義<lb/>
<pb n="KR3a0007_SBCK_001-13b"/>
從諸侯戚然憂恐聖知不在乎身自惜<lb/>
不肖思得賢佐日中忘飯可謂明君矣<lb/>
明主者有三懼一曰處尊位而恐不聞<lb/>
其過二曰得意而恐驕三曰聞天下之<lb/>
至言而恐不能行何以識其然也越王<lb/>
勾踐與吳人戰大敗之兼有九夷當是<lb/>
時也南面而立近臣三逺臣五令群臣<lb/>
曰聞吾過而不告者其罪刑此處尊位<lb/>
而恐不聞其過者也昔者晉文公與楚<lb/>
<pb n="KR3a0007_SBCK_001-14a"/>
人戰大勝之燒其軍火三日不滅文公<lb/>
退而有憂色侍者曰君大勝楚今有憂<lb/>
色何也文公曰吾聞能以戰勝而安者<lb/>
其唯聖人乎若夫詐勝之徒未嘗不危<lb/>
也吾是以憂此得意而恐驕也昔齊桓<lb/>
公得筦仲隰朋辯其言説其義正月之<lb/>
朝令具太牢進之先祖桓公西面而立<lb/>
筦仲隰朋東面而立桓公賛曰自吾得<lb/>
聽二子之言吾目加明耳加聦不敢獨<lb/>
<pb n="KR3a0007_SBCK_001-14b"/>
擅願薦之先祖此聞天下之至言而恐<lb/>
不能行者也<lb/>
齊景公出獵上山見虎下澤見蛇歸召<lb/>
晏子而問之曰今日寡人出獵上山則<lb/>
見虎下澤則見蛇殆所謂之不祥也晏<lb/>
子曰國有三不祥是不與焉夫有賢而<lb/>
不知一不祥知而不用二不祥用而不<lb/>
任三不祥也所謂不祥乃若此者也今<lb/>
上山見虎虎之室也下澤見蛇蛇之穴<lb/>
<pb n="KR3a0007_SBCK_001-15a"/>
也如虎之室如蛇之穴而見之曷為不<lb/>
祥也<lb/>
楚荘王好獵大夫諫曰晉楚敵國也楚<lb/>
不謀晉晉必謀楚今王無乃耽扵樂乎<lb/>
王曰吾獵将以求士也其榛藂剌虎豹<lb/>
者吾是以知其勇也其攫犀搏兕者吾<lb/>
是以知其劲有力也罷田而分所得吾<lb/>
是以知其仁也因是道也而得三士焉<lb/>
楚國以安故曰苟有志則無非事者此<lb/>
<pb n="KR3a0007_SBCK_001-15b"/>
之謂也<lb/>
湯之時大旱七年雒坼川竭煎沙爛石<lb/>
扵是使人持三足鼎祝山川教之祝曰<lb/>
政不節耶使人疾耶苞苴行耶讒夫昌<lb/>
耶宫室營耶女謁盛耶何不雨之極也<lb/>
盖言未已而天大雨故天之應人如影<lb/>
之隨形響之効聲者也詩云上下奠瘞<lb/>
靡神不宗言疾旱也<lb/>
殷太戊時有桑榖生扵庭昬而生比旦<lb/>
<pb n="KR3a0007_SBCK_001-16a"/>
而拱史請卜之湯廟太戊從之卜者曰<lb/>
吾聞之祥者福之先者也見祥而為不<lb/>
善則福不生殃者禍之先者也見殃而<lb/>
能為善則禍不至扵是乃早朝而晏退<lb/>
問疾弔喪三日而桑榖自亡<lb/>
髙宗者武丁也髙而宗之故號髙宗成<lb/>
湯之後先王道缺刑法違犯桑榖俱生<lb/>
乎朝七日而大拱武丁召其相而問焉<lb/>
其相曰吾雖知之吾弗得言也聞諸祖<lb/>
<pb n="KR3a0007_SBCK_001-16b"/>
已桑榖者野草也而生扵朝意者國亡<lb/>
乎武丁恐駭飭身修行思先王之政興<lb/>
滅國繼絶世舉逸民明養老三年之後<lb/>
蠻夷重譯而朝者七國此之謂存亡繼<lb/>
絶之主是以髙而尊之也<lb/>
宋大水魯人弔之曰天降滛雨谿谷滿<lb/>
盈延及君地以憂執政使臣敬弔宋人<lb/>
應之曰寡人不佞齋戒不謹邑封不修<lb/>
使人不時天加以殃又遺君憂拜命之<lb/>
<pb n="KR3a0007_SBCK_001-17a"/>
辱君子聞之曰宋國其庶㡬乎問曰何<lb/>
謂也曰昔者夏桀殷紂不任其過其亾<lb/>
也忽焉成湯文武知任其過其興也勃<lb/>
焉夫過而改之是猶不過也故曰其庶<lb/>
㡬乎宋人聞之夙興夜寐早朝晏退弔<lb/>
死問疾戮力宇内三年歲豐政平嚮使<lb/>
宋人不聞君子之語則年榖未豐而國<lb/>
未寕詩曰佛時仔肩示我顯徳行此之<lb/>
謂也<lb/>
<pb n="KR3a0007_SBCK_001-17b"/>
楚昭王有疾卜之曰河為祟大夫請用<lb/>
三牲焉王曰止古者先王割地制土祭<lb/>
不過望江漢睢漳楚之望也禍福之至<lb/>
不是過也不榖雖不徳河非所獲罪也<lb/>
遂不祭焉仲尼聞之曰昭王可謂知天<lb/>
道矣其不失國冝哉<lb/>
楚昭王之時有雲如飛鳥夾日而飛三<lb/>
日昭王患之使人乗馹東而問諸太史<lb/>
州黎州黎曰將虐扵王身以令尹司馬<lb/>
<pb n="KR3a0007_SBCK_001-18a"/>
説焉則可令尹司馬聞之宿齋沐浴將<lb/>
自以身禱之焉王曰止楚國之有不榖<lb/>
也由身之有匈脇也其有令尹司馬也<lb/>
由身之有股肱也匈脇有疾轉之股肱<lb/>
庸為去是人也<lb/>
邾文公卜徙扵繹史曰利扵民不利扵<lb/>
君君曰苟利扵民寡人之利也天生蒸<lb/>
民而樹之君以利之也民既利矣孤必<lb/>
與焉侍者曰命可長也君胡不為君曰<lb/>
<pb n="KR3a0007_SBCK_001-18b"/>
命在牧民死之短長時也民苟利矣吉<lb/>
孰大焉遂徙扵繹<lb/>
楚荘王見天不見妖而地不出孽則禱<lb/>
扵山川曰天其忘予歟此能求過扵天<lb/>
必不逆諫矣安不忘危故能終而成覇<lb/>
功焉<lb/>
湯曰藥食先嘗扵卑然後至扵貴藥言<lb/>
先獻扵貴然後聞扵卑故藥食甞乎卑<lb/>
然後至乎貴教也藥言獻扵貴然後聞<lb/>
<pb n="KR3a0007_SBCK_001-19a"/>
扵卑道也故使人味食然後食者其得<lb/>
味也多使人味言然後聞言者其得言<lb/>
也少是以眀上之言必自他聼之必自<lb/>
他聞之必自他擇之必自他取之必自<lb/>
他聚之必自他蔵之必自他行之故道<lb/>
以數取之為明以數行之為章以數施<lb/>
之萬物為蔵是故求道者不以目而以<lb/>
心取道者不以手而以耳<lb/>
楚文王有疾告大夫曰筦饒犯我以義<lb/>
<pb n="KR3a0007_SBCK_001-19b"/>
違我以禮與處不安不見不思然吾有<lb/>
得焉必以吾時爵之申侯伯吾所欲者<lb/>
勸我為之吾所樂者先我行之與處則<lb/>
安不見則思然吾有喪焉必以吾時遣<lb/>
之大夫許諾乃爵筦饒以大夫贈申侯<lb/>
伯而行之申侯伯将之鄭王曰必戒之<lb/>
矣而為人也不仁而欲得人之政毋以<lb/>
之魯衛宋鄭不聽遂之鄭三年而得鄭<lb/>
國之政五月而鄭人殺之<lb/>
<pb n="KR3a0007_SBCK_001-20a"/>
趙簡子與欒激逰将沉扵河曰吾嘗好<lb/>
聲色矣而欒激致之吾嘗好宫室臺榭<lb/>
矣而欒激為之吾嘗好良馬善御矣而<lb/>
欒激求之今吾好士六年矣而欒激未<lb/>
嘗進一人是進吾過而黜吾善也<lb/>
或謂趙簡子曰君何不更乎簡子曰諾<lb/>
左右曰君未有過何更君曰吾謂是諾<lb/>
未必有過也吾将求以來諫者也今我<lb/>
却之是却諫者諫者必止我過無日矣<lb/>
<pb n="KR3a0007_SBCK_001-20b"/>
韓武子田獸已聚矣田車合矣傳來告<lb/>
曰晉公薨武子謂欒懷子曰子亦知君<lb/>
好田獵也獸已聚矣田車合矣吾可以<lb/>
卒獵而後弔乎懷子對曰苑氏之亾也<lb/>
多輔而少拂今臣扵君輔也畾扵君拂<lb/>
也君胡不問扵畾也武子曰盈而欲拂<lb/>
我乎而拂我矣何必畾哉遂輟田<lb/>
師經皷琴魏文侯起舞賦曰使我言而<lb/>
無見違師經援琴而撞文侯不中中旒<lb/>
<pb n="KR3a0007_SBCK_001-21a"/>
潰之文侯謂左右曰為人臣而撞其君<lb/>
其罪如何左右曰罪當烹提師經下堂<lb/>
一䓁師經曰臣可一言而死乎文侯曰<lb/>
可師經曰昔堯舜之為君也唯恐言而<lb/>
人不違桀紂之為君也唯恐言而人違<lb/>
之臣撞桀紂非撞吾君也文侯曰釋之<lb/>
是寡人之過也懸琴扵城門以為寡人<lb/>
符不補旒以為寡人戒<lb/>
齊景公游扵蔞聞晏子卒公乗輿素服<lb/>
<pb n="KR3a0007_SBCK_001-21b"/>
馹而驅之自以為遲下車而趨知不若<lb/>
車之速則又乗比至扵國者四下而趨<lb/>
行哭而徃矣至伏屍而號曰子大夫日<lb/>
夜責寡人不遺尺寸寡人猶且淫佚而<lb/>
不收怨罪重積扵百姓今天降禍扵齊<lb/>
國不加寡人而加夫子齊國之社稷危<lb/>
矣百姓将誰告矣<lb/>
晏子没十有七年景公飲諸大夫酒公<lb/>
射出質堂上唱善若出一口公作色太<lb/>
<pb n="KR3a0007_SBCK_001-22a"/>
息播弓矢弦章入公曰章自吾失晏子<lb/>
扵今十有七年未嘗聞吾過不善今射<lb/>
出質而唱善者若出一口弦章對曰此<lb/>
諸臣之不肖也知不足以知君之不善<lb/>
勇不足以犯君之顔色然而有一焉臣<lb/>
聞之君好之則臣服之君嗜之則臣食<lb/>
之夫尺蠖食黄則其身黄食蒼則其身<lb/>
蒼君其猶有謟人言乎公曰善今日之<lb/>
言章為君我為臣是時海人入魚公以<lb/>
<pb n="KR3a0007_SBCK_001-22b"/>
五十乗賜弦章歸魚乗塞塗撫其御之<lb/>
手曰曩之唱善者皆欲若魚者也昔者<lb/>
晏子辭賞以正君故過失不掩今諸臣<lb/>
謟諛以干利故出質而唱善如出一口<lb/>
今所輔扵君未見扵衆而受若魚是反<lb/>
晏子之義而順謟䛕之欲也固辭魚不<lb/>
受君子曰弦章之亷乃晏子之遺行也<lb/>
夫天之生人也盖非以為君也天之立<lb/>
君也盖非以為位也夫為人君行其私<lb/>
<pb n="KR3a0007_SBCK_001-23a"/>
欲而不顧其人是不承天意忘其位之<lb/>
所以冝事也如此者春秋不予能君而<lb/>
夷狄之鄭伯惡一人而兼棄其師故有<lb/>
夷狄不君之辭人主不以此自省惟既<lb/>
以失實心奚因知之故曰有國者不可<lb/>
以不學春秋此之謂也<lb/>
齊人弑其君魯㐮公援戈而起曰孰臣<lb/>
而敢殺其君乎師懼曰夫齊君治之不<lb/>
能任之不肖縱一人之欲以虐萬夫之<lb/>
<pb n="KR3a0007_SBCK_001-23b"/>
性非所以立君也其身死自取之也今<lb/>
君不愛萬夫之命而傷一人之死奚其<lb/>
過也其臣已無道矣其君亦不足惜也<lb/>
孔子曰文王似元年武王似春王周公<lb/>
似正月文王以王季為父以太任為母<lb/>
以太姒為妃以武王周公為子以㤗顛<lb/>
閎夭為臣其本美矣武王正其身以正<lb/>
其國正其國以正天下伐無道刑有罪<lb/>
一動天下正其事正矣春致其時萬物<lb/>
<pb n="KR3a0007_SBCK_001-24a"/>
皆及生君致其道萬人皆及治周公戴<lb/>
已而天下順之其誠至矣<lb/>
尊君卑臣者以勢使之也夫勢失則權<lb/>
傾故天子失道則諸侯尊矣諸侯失政<lb/>
則大夫起矣大夫失官則庶人興矣由<lb/>
是觀之上不失而下得者未嘗有也<lb/>
孔子曰夏道不亾商徳不作啇徳不亾<lb/>
周徳不作周徳不亡春秋不作春秋作<lb/>
而後君子知周道亾也故上下相虧也<lb/>
<pb n="KR3a0007_SBCK_001-24b"/>
猶水火之相滅也人君不可不察而大<lb/>
盛其臣下此私門盛而公家毁也人君<lb/>
不察焉則國家危殆矣筦子曰權不兩<lb/>
錯政不二門故曰脛大於股者難以歩<lb/>
指大於臂者難以把本小末大不能相<lb/>
使也<lb/>
司城子罕相宋謂宋君曰國家之危定<lb/>
百姓之治亂在君行之賞罰也賞當則<lb/>
賢人勸罰得則姦人止賞罰不當則賢<lb/>
<pb n="KR3a0007_SBCK_001-25a"/>
人不勸姦人不止姦邪比周欺上蔽主<lb/>
以爭爵禄不可不慎也夫賞賜譲與者<lb/>
人之所好也君自行之刑罰殺戮者人<lb/>
之所惡也臣請當之君曰善子主其惡<lb/>
寡人行其善吾知不為諸侯笑矣扵是<lb/>
宋君行賞賜而與子罕刑罰國人知刑<lb/>
戮之威專在子罕也大臣親之百姓附<lb/>
之居期年子罕逐其君而專其政故曰<lb/>
無弱君而强大夫老子曰魚不可脱於<lb/>
<pb n="KR3a0007_SBCK_001-25b"/>
淵國之利器不可以借人此之謂也<lb/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_002-1a"/>
説苑卷第二<lb/>
　　臣術<lb/>
人臣之術順從而復命無所敢專義不<lb/>
苟合位不苟尊必有益扵國必有補於<lb/>
君故其身尊而子孫保之故人臣之行<lb/>
有六正六邪行六正則榮犯六邪則辱<lb/>
夫榮辱者禍福之門也何謂六正六邪<lb/>
六正者一曰萌芽未動形兆未見昭然<lb/>
獨見存亾之㡬得失之要預禁乎不然<lb/>
<pb n="KR3a0007_SBCK_002-1b"/>
之前使主超然立乎顯榮之處天下稱<lb/>
孝焉如此者聖臣也二曰虗心白意進<lb/>
善通道勉主以禮義諭主以長䇿将順<lb/>
其美匡救其惡功成事立歸善於君不<lb/>
敢獨伐其勞如此者良臣也三曰卑身<lb/>
賤體夙興夜寐進賢不解數稱於徃古<lb/>
之徳行事以厲主意庶㡬有益以安國<lb/>
家社稷宗廟如此者忠臣也四曰明察<lb/>
幽見成敗早防而救之引而復之塞其<lb/>
<pb n="KR3a0007_SBCK_002-2a"/>
間絶其源轉禍以爲福使君終以無憂<lb/>
如此者智臣也五曰守文奉法任官職<lb/>
事辭禄譲賜不受贈遺衣服端齊飲食<lb/>
節儉如此者貞臣也六曰國家昏亂所<lb/>
爲不諫然而敢犯主之顔面言主之過<lb/>
失不辭其誅身死國安不悔所行如此<lb/>
者直臣也是爲六正也六邪者一曰安<lb/>
官貪禄營於私家不務公事懐其智藏<lb/>
其能主飢於論渴於䇿猶不肯盡節容<lb/>
<pb n="KR3a0007_SBCK_002-2b"/>
容乎與世沉浮上下左右觀望如此者<lb/>
具臣也二曰主所言皆曰善主所為皆<lb/>
曰可隱而求主之所好即進之以快主<lb/>
耳目偷合苟容與主為樂不顧其後害<lb/>
如此者諛臣也三曰中實頗險外容貌<lb/>
小謹巧言令色又心嫉賢所欲進則眀<lb/>
其美而隱其惡所欲退則明其過而匿<lb/>
其美使主妄行過任賞罰不當號令不<lb/>
行如此者姦臣也四曰智足以飾非辯<lb/>
<pb n="KR3a0007_SBCK_002-3a"/>
足以行説反言易辭而成文章内離骨<lb/>
肉之親外妬亂朝廷如此者讒臣也五<lb/>
曰專權擅勢持抔國事以為輕重扵私<lb/>
門成黨以富其家又復増加威勢擅矯<lb/>
主命以自貴顯如此者賊臣也六曰謟<lb/>
言以邪墜主不義朋黨比周以蔽主明<lb/>
入則辯言好辭出則更復異其言語使<lb/>
白黒無别是非無間伺候可推因而附<lb/>
然使主惡布於境内聞於四隣如此者<lb/>
<pb n="KR3a0007_SBCK_002-3b"/>
亡國之臣也是謂六邪賢臣處六正之<lb/>
道不行六邪之術故上安而下治生則<lb/>
見樂死則見思此人臣之術也<lb/>
湯問伊尹曰三公九卿大夫列士其相<lb/>
去何如伊尹對曰三公者知通於大道<lb/>
應變而不窮辯於萬物之情通於天道<lb/>
者也其言足以調隂陽正四時節風雨<lb/>
如是者舉以為三公故三公之事常在<lb/>
於道也九卿者不失四時通於溝渠修<lb/>
<pb n="KR3a0007_SBCK_002-4a"/>
堤防樹五穀通於地理者也能通不能<lb/>
通能利不能利如是者舉以爲九卿故<lb/>
九卿之事常在於徳也大夫者出入與<lb/>
民同衆取去與民同利通扵人事行猶<lb/>
舉繩不傷於言言之於世不害於身通<lb/>
於闗梁實於府庫如是者舉以爲大夫<lb/>
故大夫之事常在於仁也列士者知義<lb/>
而不失其心事功而不獨專其賞忠正<lb/>
彊諫而無有姦詐去私立公而言有法<lb/>
<pb n="KR3a0007_SBCK_002-4b"/>
度如是者舉以為列士故列士之事常<lb/>
在於義也故道徳仁義定而天下正凡<lb/>
此四者明王臣而不臣湯曰何謂臣而<lb/>
不臣伊尹對曰君之所不名臣者四諸<lb/>
父臣而不名諸兄臣而不名先王之臣<lb/>
臣而不名盛徳之士臣而不名是謂大<lb/>
順也<lb/>
湯問伊尹曰古者所以立三公九卿大<lb/>
夫列士者何也伊尹對曰三公者所以<lb/>
<pb n="KR3a0007_SBCK_002-5a"/>
叅五事也九卿者所以叅三公也大夫<lb/>
者所以叅九卿也列士者所以叅大夫<lb/>
也故叅而有叅是謂事宗事宗不失外<lb/>
内若一<lb/>
子貢問孔子曰今之人臣孰為賢孔子<lb/>
曰吾未識也徃者齊有鮑叔鄭有子皮<lb/>
賢者也子貢曰然則齊無管仲鄭無子<lb/>
産乎子曰賜汝徒知其一不知其二汝<lb/>
聞進賢為賢耶用力為賢耶子貢曰進<lb/>
<pb n="KR3a0007_SBCK_002-5b"/>
賢為賢子曰然吾聞鮑叔之進管仲也<lb/>
聞子皮之進子産也未聞管仲子産有<lb/>
所進也<lb/>
魏文侯且置相召李克而問焉曰寡人<lb/>
將置相置於季成子與翟觸我孰置而<lb/>
可李克曰臣聞之賤不謀貴外不謀内<lb/>
踈不謀親臣者踈賤不敢聞命文侯曰<lb/>
此國事也願與先生臨事而勿辭李克<lb/>
曰君不察故也可知矣貴視其所舉富<lb/>
<pb n="KR3a0007_SBCK_002-6a"/>
視其所與貧視其所不取窮視其所不<lb/>
為由此觀之可知矣文侯曰先生出矣<lb/>
寡人之相定矣李克出過翟黄翟黄問<lb/>
曰吾聞君問相於先生未知果孰為相<lb/>
李克曰季成子為相翟黄作色不悦曰<lb/>
觸失望扵先生李克曰子何遽失望扵<lb/>
我我於子之君也豈與我比周而求大<lb/>
官哉君問相於我臣對曰君不察故也<lb/>
貴視其所舉冨視其所與貧視其所不<lb/>
<pb n="KR3a0007_SBCK_002-6b"/>
取窮視其所不為由此觀之可知也君<lb/>
曰出矣寡人之相定矣以是知季成子<lb/>
為相翟黄不悦曰觸何遽不為相乎西<lb/>
河之守觸所任也計事内史觸所任也<lb/>
王欲攻中山吾進樂羊無使治之臣吾<lb/>
進先生無使傅其子吾進屈侯鮒觸何<lb/>
負扵季成子李克曰不如季成子季成<lb/>
子食采千鍾什九居外一居中是以東<lb/>
得卜子夏田子方叚干木彼其所舉人<lb/>
<pb n="KR3a0007_SBCK_002-7a"/>
主之師也子之所舉人臣之才也翟黄<lb/>
迮然而慙曰觸失對於先生請自修然<lb/>
後學言未卒而左右言季成子立為相<lb/>
矣於是翟黄黙然變色内慙不敢出三<lb/>
月也<lb/>
楚令尹死景公遇成公乹曰令尹将焉<lb/>
歸成公乹曰殆於屈春乎景公怒曰國<lb/>
人以為歸於我成公乹曰子資少屈春<lb/>
資多于義獲天下之至憂也而子以為<lb/>
<pb n="KR3a0007_SBCK_002-7b"/>
友鳴鶴與芻狗其知甚少而子玩之鴟<lb/>
夷子皮日侍於屈春損頗為友二人者<lb/>
之智足以為令尹不敢專其智而委之<lb/>
屈春故曰政其歸於屈春乎<lb/>
田子方渡西河造翟黄翟黄乗軒車戴<lb/>
華蓋黄金之勒約　簟席如此者其駟<lb/>
八十乗子方望之以為人君也道狹下<lb/>
抵車而待之翟黄至而睹其子方也下<lb/>
車而趨自投下風曰觸田子方曰子與<lb/>
<pb n="KR3a0007_SBCK_002-8a"/>
吾嚮者望子疑以爲人君也子至而人<lb/>
臣也将何以至此乎翟黄對曰此皆君<lb/>
之所以賜臣也積三十嵗故至扵此時<lb/>
以閑暇祖之曠野正逢先生子方曰何<lb/>
子賜車轝之厚也翟黄對曰昔者西河<lb/>
無守臣進吳起而西河之外寕鄴無令<lb/>
臣進西門豹而魏無趙患酸棗無令臣<lb/>
進北門可而魏無齊憂魏欲攻中山臣<lb/>
進樂羊而中山扷魏無使治之臣臣進<lb/>
<pb n="KR3a0007_SBCK_002-8b"/>
李克而魏國大治是以進此五大夫者<lb/>
爵禄倍以故至扵此子方曰可子勉之<lb/>
矣魏國之相不去子而之他矣翟黄對<lb/>
曰君母弟有公孫季成者進子夏而君<lb/>
師之進叚干木而君友之進先生而君<lb/>
敬之彼其所進師也友也所敬者也臣<lb/>
之所進者皆守職守禄之臣也何以至<lb/>
魏國相乎子方曰吾聞身賢者賢也能<lb/>
進賢者亦賢也子之五舉者盡賢子勉<lb/>
<pb n="KR3a0007_SBCK_002-9a"/>
之矣子終其次矣<lb/>
齊威王逰扵瑶䑓成侯卿来奏事從車<lb/>
羅騎甚衆王望之謂左右曰来者何為<lb/>
者也左右曰成侯卿也王曰國至貧也<lb/>
何出之盛也左右曰與人者有以責之<lb/>
也受人者有以易之也王試問其説成<lb/>
侯卿至上謁曰忌也王不應又曰忌也<lb/>
王不應又曰忌也王曰國至貧也何出<lb/>
之盛也成侯卿曰赦其死辠使臣得言<lb/>
<pb n="KR3a0007_SBCK_002-9b"/>
其説王曰諾對曰忌舉田居子為西河<lb/>
而秦梁弱忌舉田解子為南城而楚人<lb/>
抱羅綺而朝忌舉黔涿子為冥州而燕<lb/>
人給牲趙人給盛忌舉田種首子為即<lb/>
墨而於齊足究忌舉北郭刁勃子為大<lb/>
士而九族益親民益冨舉此数良人者<lb/>
王枕而卧耳何患國之貧哉<lb/>
秦穆公使賈人載鹽徴諸賈人賈人買<lb/>
百里奚以五羖羊之皮使將車之秦秦<lb/>
<pb n="KR3a0007_SBCK_002-10a"/>
穆公觀鹽見百里奚牛肥曰任重道逺<lb/>
以險而牛何以肥也對曰臣飲食以時<lb/>
使之不以暴有險先後之以身是以肥<lb/>
也穆公知其君子也令有司具沐浴為<lb/>
衣冠與坐公大悦異日與公孫支論政<lb/>
公孫支大不寕曰君耳目聪明思慮審<lb/>
察君其得聖人乎公曰然吾恱夫奚之<lb/>
言彼類聖人也公孫支遂歸取鴈以賀<lb/>
曰君得社稷之聖臣敢賀社稷之福公<lb/>
<pb n="KR3a0007_SBCK_002-10b"/>
不辭再拜而受眀日公孫支乃致上卿<lb/>
以譲百里奚曰秦國處僻民陋以愚無<lb/>
知危亾之本也臣自知不足以處其上<lb/>
請以譲之公不許公孫支曰君不用賔<lb/>
相而得社稷之聖臣君之禄也臣見賢<lb/>
而譲之臣之禄也今君既得其禄矣而<lb/>
使臣失禄可乎請終致之公不許公孫<lb/>
支曰臣不肖而處上位是君失倫也不<lb/>
肖失倫臣之過進賢而退不肖君之明<lb/>
<pb n="KR3a0007_SBCK_002-11a"/>
也今臣處位廢君之徳而逆臣之行也<lb/>
臣將逃公乃受之故百里奚為上卿以<lb/>
制之公孫支為次卿以佐之也<lb/>
趙簡主從晉陽之邯鄲中路而止引車<lb/>
吏進問君何為止簡主曰董安于在後<lb/>
吏曰此三軍之事也君奈何以一人留<lb/>
三軍也簡主曰諾驅之百步又止吏将<lb/>
進諫董安于適至簡主曰秦道之與晉<lb/>
國交者吾忘令人塞之董安于曰此安<lb/>
<pb n="KR3a0007_SBCK_002-11b"/>
于之所為後也簡主曰官之寳璧吾忘<lb/>
令人載之對曰此安于之所為後也簡<lb/>
主曰行人燭過年長矣言未嘗不為晉<lb/>
國法也吾行忘令人辭且聘焉對曰此<lb/>
安于之所為後也簡主可謂内省外知<lb/>
人矣哉故身佚國安御史大夫周昌曰<lb/>
人主誠能如趙簡主朝不危矣<lb/>
晏子侍於景公朝寒請進熱食對曰嬰<lb/>
非君之厨飬臣也敢辭公曰請進服裘<lb/>
<pb n="KR3a0007_SBCK_002-12a"/>
對曰嬰非田澤之臣也敢辭公曰然夫<lb/>
子於寡人奚為者也對曰社稷之臣也<lb/>
公曰何謂社稷之臣對曰社稷之臣能<lb/>
立社稷辨上下之冝使得其理制百官<lb/>
之序使得其冝作為辭令可分布於四<lb/>
方自是之後君不以禮不見晏子也<lb/>
齊侯問於晏子曰忠臣之事其君何若<lb/>
對曰有難不死出亡不送君曰裂地而<lb/>
封之䟽爵而貴之吾有難不死出亡不<lb/>
<pb n="KR3a0007_SBCK_002-12b"/>
送可謂忠乎對曰言而見用終身無難<lb/>
臣何死焉謀而見從終身不亾臣何送<lb/>
焉若言不見用有難而死之是妄死也<lb/>
諫而不見從出亡而送之是詐為也故<lb/>
忠臣者能納善於君而不能與君䧟難<lb/>
者也<lb/>
晏子朝乗弊車駕駑馬景公見之曰嘻<lb/>
夫子之禄寡耶何乗不任之甚也晏子<lb/>
對曰頼君之賜得以壽三族及國交逰<lb/>
<pb n="KR3a0007_SBCK_002-13a"/>
皆得生焉臣得煖衣飽食弊車駑馬以<lb/>
奉其身於臣足矣晏子出公使梁丘據<lb/>
遺之輅車乗馬三返不受公不悦趣召<lb/>
晏子晏子至公曰夫子不受寡人亦不<lb/>
乗晏子對曰君使臣臨百官之吏節其<lb/>
衣服飲食之養以先齊國之人然猶恐<lb/>
其侈靡而不顧其行也今輅車乗馬君<lb/>
乗之上臣亦乗之下民之無義侈其衣<lb/>
食而不顧其行者臣無以禁之遂譲不<lb/>
<pb n="KR3a0007_SBCK_002-13b"/>
受也<lb/>
景公飲酒陳桓子侍望見晏子而復於<lb/>
公曰請浮晏子公曰何故也對曰晏子<lb/>
衣緇布之衣麋鹿之裘棧軫之車而駕<lb/>
駑馬以朝是隱君之賜也公曰諾酌者<lb/>
奉觴而進之曰君命浮子晏子曰何故<lb/>
也陳桓子曰君賜之卿位以尊其身寵<lb/>
之百萬以冨其家群臣之爵莫尊於子<lb/>
禄莫厚於子今子衣緇布之衣麋鹿之<lb/>
<pb n="KR3a0007_SBCK_002-14a"/>
裘棧軫之車而駕駑馬以朝則是隱君<lb/>
之賜也故浮子晏子避席曰請飲而後<lb/>
辭乎其辭而後飲乎公曰辭然後飲晏<lb/>
子曰君賜卿位以顯其身嬰不敢為顯<lb/>
受也為行君令也寵之百萬以冨其家<lb/>
嬰不敢為富受也為通君賜也臣聞古<lb/>
之賢臣有受厚賜而不顧其國族則過<lb/>
之臨事守職不勝其任則過之君之内<lb/>
隷臣之父兄若有離散在於野鄙者此<lb/>
<pb n="KR3a0007_SBCK_002-14b"/>
臣之罪也君之外隷臣之所職若有播<lb/>
亡在四方者此臣之罪也兵革不完戰<lb/>
車不修此臣之罪也若夫弊車駑馬以<lb/>
朝主者非臣之罪也且臣以君之賜臣<lb/>
父之黨無不乗車者母之黨無不足於<lb/>
衣食者妻之黨無凍餒者國之簡士待<lb/>
臣而後舉火者數百家如此為隱君之<lb/>
賜乎彰君之賜乎公曰善為我浮桓子<lb/>
也<lb/>
<pb n="KR3a0007_SBCK_002-15a"/>
晏子方食君之使者至分食而食之晏<lb/>
子不飽使者返言之景公景公曰嘻夫<lb/>
子之家若是其貧也寡人不知也是寡<lb/>
人之過也令吏致千家之縣一於晏子<lb/>
晏子再拜而辭曰嬰之家不貧以君之<lb/>
賜澤覆三族延及交遊以振百姓君之<lb/>
賜也厚矣嬰之家不貧也嬰聞之厚取<lb/>
之君而厚施之人代君為君也忠臣不<lb/>
為也厚取之君而藏之是筐篋存也仁<lb/>
<pb n="KR3a0007_SBCK_002-15b"/>
人不為也厚取之君而無所施之身死<lb/>
而財遷智者不為也嬰也聞為人臣進<lb/>
不事上以為忠退不克下以為廉八升<lb/>
之布一豆之食足矣使者三返遂辭不<lb/>
受也<lb/>
陳成子謂鴟夷子皮曰何與常也對曰<lb/>
君死吾不死君亾吾不亡陳成子曰然<lb/>
子何以為常對曰未死去死未亾去亡<lb/>
其有何死亡矣從命利君為之順從命<lb/>
<pb n="KR3a0007_SBCK_002-16a"/>
病君謂之䛕逆命利君謂之忠逆命病<lb/>
君謂之亂君有過不諫諍将危國殞社<lb/>
稷也有能盡言於君用則留之不用則<lb/>
去之謂之諫用則可生不用則死謂之<lb/>
諍有能比和同力率群下相與彊矯君<lb/>
君雖不安不能不聼遂觧國之大患除<lb/>
國之大害成於尊君安國謂之輔有能<lb/>
亢君之命反君之事竊君之重以安國<lb/>
之危除主之辱攻伐足以成國之大利<lb/>
<pb n="KR3a0007_SBCK_002-16b"/>
謂之弼故諫諍輔弼之人社稷之臣也<lb/>
明君之所尊禮而闇君以為已賊故眀<lb/>
君之所賞闇君之所殺也眀君好問闇<lb/>
君好獨眀君上賢使能而享其功闇君<lb/>
畏賢妬能而滅其業罰其忠而賞其賊<lb/>
夫是之謂至闇桀紂之所以亡也詩云<lb/>
曽是莫聼大命以傾此之謂也<lb/>
簡子有臣尹綽赦厥簡子曰厥愛我諌<lb/>
我必不於衆人中綽也不愛我諌我必<lb/>
<pb n="KR3a0007_SBCK_002-17a"/>
於衆人中尹綽曰厥也愛君之醜而不<lb/>
愛君之過也臣愛君之過而不愛君之<lb/>
醜孔子曰君子哉尹綽面訾不面譽也<lb/>
髙繚仕於晏子晏子逐之左右諌曰髙<lb/>
繚之事夫子三年曽無以爵位而逐之<lb/>
其義可乎晏子曰嬰仄陋之人也四維<lb/>
之然後能直今此子事吾三年未嘗弼<lb/>
吾過是以逐之也<lb/>
子貢問孔子曰賜為人下而未知所以<lb/>
<pb n="KR3a0007_SBCK_002-17b"/>
為人下之道也孔子曰為人下者其猶<lb/>
土乎種之則五榖生焉掘之則甘泉出<lb/>
焉草木植焉禽獸育焉生人立焉死人<lb/>
入焉多其功而不言為人下者其猶土<lb/>
乎<lb/>
孫卿曰少事長賤事貴不肖事賢此天<lb/>
下之通義也有人貴而不能為人上賤<lb/>
而羞為人下此姦人之心也身不離姦<lb/>
心而行不離姦道然而求見譽扵衆不<lb/>
<pb n="KR3a0007_SBCK_002-18a"/>
亦難乎<lb/>
公叔文子問於史叟曰武子勝事趙簡<lb/>
子久矣其寵不解奚也史叟曰武子勝<lb/>
博聞多能而位賤君親而近之致敏以<lb/>
愻藐而䟽之則恭而無怨色入與謀國<lb/>
家出不見其寵君賜之禄知足而辭故<lb/>
能久也<lb/>
泰誓曰附下而罔上者死附上而罔下<lb/>
者刑與聞國政而無益於民者退在上<lb/>
<pb n="KR3a0007_SBCK_002-18b"/>
位而不能進賢者逐此所以勸善而黜<lb/>
惡也故傳曰傷善者國之殘也蔽善者<lb/>
國之讒也愬無罪者國之賊也王制曰<lb/>
假於鬼神時日卜筮以疑於衆者殺也<lb/>
子路為蒲令僃水災與民春脩溝瀆為<lb/>
人煩苦故與人一簞食一壺漿孔子聞<lb/>
之使子貢復之子路忿然不悦徃見夫<lb/>
子曰由也以暴雨将至恐有水災故與<lb/>
人脩溝瀆以僃之而民多匱於食故與<lb/>
<pb n="KR3a0007_SBCK_002-19a"/>
人一簞食一壺漿而夫子使賜止之何<lb/>
也夫子止由之行仁也夫子以仁教而<lb/>
禁其行仁也由也不受子曰爾以民為<lb/>
餓何不告於君發倉廪以給食之而以<lb/>
爾私饋之是汝不眀君之恵見汝之徳<lb/>
義也速已則可矣否則爾之受罪不久<lb/>
矣子路心服而退也<lb/>
<pb n="KR3a0007_SBCK_002-19b"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_003-1a"/>
説苑卷第三<lb/>
　　建本<lb/>
孔子曰君子務本本立而道生夫本不<lb/>
正者末必陭始不盛者終必衰詩云原<lb/>
隰既平泉流既清本立而道生春秋之<lb/>
義有正春者無亂秋有正君者無危國<lb/>
易曰建其本而萬物理失之毫釐差以<lb/>
千里是故君子貴建本而重立始<lb/>
魏武侯問元年於吴子吴子對曰言國<lb/>
<pb n="KR3a0007_SBCK_003-1b"/>
君必慎始也慎始奈何曰正之正之奈<lb/>
何曰眀智智不明何以見正多聞而擇<lb/>
焉所以明智也是故古者君始聽治大<lb/>
夫而一言士而一見庶人有謁必達公<lb/>
族請問必語四方至者勿距可謂不壅<lb/>
蔽矣分禄必及用刑必中君心必仁思<lb/>
民之利除民之害可謂不失民衆矣君<lb/>
身必正近臣必選大夫不兼官執民柄<lb/>
者不在一族可謂不權勢矣此皆春秋<lb/>
<pb n="KR3a0007_SBCK_003-2a"/>
之意而元年之本也<lb/>
孔子曰行身有六本本立焉然後為君<lb/>
子立體有義矣而孝為本處喪有禮矣<lb/>
而哀為本戰陣有隊矣而勇為本治政<lb/>
有理矣而能為本居國有禮矣而嗣為<lb/>
本生才有時矣而力為本置本不固無<lb/>
務豐末親戚不悦無務外交事無終始<lb/>
無務多業聞記不言無務多談比近不<lb/>
説無務修逺是以反本脩邇君子之道<lb/>
<pb n="KR3a0007_SBCK_003-2b"/>
也天之所生地之所養莫貴乎人人之<lb/>
道莫大乎父子之親君臣之義父道聖<lb/>
子道仁君道義臣道忠賢父之於子也<lb/>
慈恵以生之教誨以成之養其義藏其<lb/>
偽時其節慎其施子年七嵗以上父為<lb/>
之擇眀師選良友勿使見悪少漸之以<lb/>
善使之早化故賢子之事親發言陳辭<lb/>
應對不悖乎耳趣走進退容貌不悖乎<lb/>
目卑體賤身不悖乎心君子之事親以<lb/>
<pb n="KR3a0007_SBCK_003-3a"/>
積德子者親之本也無所推而不從命<lb/>
推而不從命者惟害親者也故親之所<lb/>
安子皆供之賢臣之事君也受官之日<lb/>
以主為父以國為家以士人為兄弟故<lb/>
苟有可以安國家利民人者不避其難<lb/>
不憚其勞以成其義故其君亦有助之<lb/>
以遂其徳夫君臣之與百姓轉相為本<lb/>
如循環無端夫子亦云人之行莫大於<lb/>
孝孝行成於内而嘉號布於外是謂建<lb/>
<pb n="KR3a0007_SBCK_003-3b"/>
之於本而榮華自茂矣君以臣為本臣<lb/>
以君為本父以子為本子以父為本棄<lb/>
其本者榮華稿矣<lb/>
子路曰負重道逺者不擇地而休家貧<lb/>
親老者不擇禄而仕昔者由事二親之<lb/>
時常食藜藿之實而為親負米百里之<lb/>
外親没之後南遊於楚從車百乗積粟<lb/>
萬鍾累茵而坐列鼎而食願食藜藿為<lb/>
親負米之時不可復得也枯魚銜索㡬<lb/>
<pb n="KR3a0007_SBCK_003-4a"/>
何不蠧二親之夀忽如過隙草木欲長<lb/>
霜露不使賢者欲養二親不待故曰家<lb/>
貧親老不擇禄而仕也<lb/>
伯禽與康叔封朝于成王見周公三見<lb/>
而三笞康叔有駭色謂伯禽曰有商子<lb/>
者賢人也與子見之康叔封與伯禽見<lb/>
商子曰某某也日吾二子者朝乎成王<lb/>
見周公三見而三笞其説何也商子曰<lb/>
二子盍相與觀乎南山之陽有木焉名<lb/>
<pb n="KR3a0007_SBCK_003-4b"/>
曰橋二子者徃觀乎南山之陽見橋竦<lb/>
焉實而仰反以告乎商子商子曰橋者<lb/>
父道也商子曰二子盍相與觀乎南山<lb/>
之隂有木焉名曰梓二子者徃觀乎南<lb/>
山之隂見梓勃焉實而俯反以告商子<lb/>
商子曰梓者子道也二子者明日見乎<lb/>
周公入門而趨登堂而跪周公拂其首<lb/>
勞而食之曰安見君子二子對曰見商<lb/>
子周公曰君子哉商子也<lb/>
<pb n="KR3a0007_SBCK_003-5a"/>
曽子芸瓜而誤斬其根曽晳怒援大杖<lb/>
擊之曽子仆地有頃蘓蹷然而起進曰<lb/>
曩者參得罪於大人大人用力教參得<lb/>
無疾乎退屏鼓琴而歌欲令曽晳聼其<lb/>
歌聲令知其平也孔子聞之告門人曰<lb/>
參來勿内也曽子自以無罪使人謝孔<lb/>
子孔子曰汝聞瞽叟有子名曰舜舜之事<lb/>
父也索而使之未嘗不在側求而殺之<lb/>
未嘗可得小箠則待大箠則走以逃暴<lb/>
<pb n="KR3a0007_SBCK_003-5b"/>
怒也今子委身以待暴怒立體而不去<lb/>
殺身以䧟父不義不孝孰是大乎汝非<lb/>
天子之民耶殺天子之民罪奚如以曽<lb/>
子之材又居孔氏之門有罪不自知處<lb/>
義難乎<lb/>
伯俞有過其母笞之泣其母曰他日笞<lb/>
子未嘗見泣今泣何也對曰他日俞得<lb/>
罪笞嘗痛今母之力不能使痛是以泣<lb/>
故曰父母怒之不作於意不見於色深<lb/>
<pb n="KR3a0007_SBCK_003-6a"/>
受其罪使可哀憐上也父母怒之不作<lb/>
於意不見於色其次也父母怒之作於<lb/>
意見於色下也<lb/>
成人有徳小子有造大學之教也時禁<lb/>
於其未發之曰預因其可之曰時相觀<lb/>
於善之曰磨學不陵節而施之曰馴發<lb/>
然後禁則扞格而不勝時過然後學則<lb/>
勤苦而不馴雜施而不遜則壊亂而不<lb/>
治獨學而無友則孤陋而寡聞故曰有<lb/>
<pb n="KR3a0007_SBCK_003-6b"/>
昭辟雍有賢泮宫田里周行濟濟鏘鏘<lb/>
而相從執質有族以文<lb/>
周召公年十九見正而冠冠則可以為<lb/>
方伯諸侯矣人之㓜稚童蒙之時非求<lb/>
師正本無以立身全性夫㓜者必愚愚<lb/>
者妄行愚者妄行不能保身孟子曰人<lb/>
皆知以食愈飢莫知以學愈愚故善材<lb/>
之㓜者必勤於學問以修其性今人誠<lb/>
能砥礪其材自誠其神眀睹物之應通<lb/>
<pb n="KR3a0007_SBCK_003-7a"/>
道之要觀始卒之端覽無外之境逍遥<lb/>
乎無方之内彷徉乎塵埃之外卓然獨<lb/>
立超然絶世此上聖之所逰神也然晚<lb/>
世之人莫能閒居心思鼓琴讀書追觀<lb/>
上古友賢大夫學問講辨日以自虞䟽<lb/>
逺世事分眀利害籌䇿得失以觀禍福<lb/>
設義立度以為法式窮追本末究事之<lb/>
情死有遺業生有榮名此皆人材之所<lb/>
能建也然莫能為者偷慢懈墮多暇日<lb/>
<pb n="KR3a0007_SBCK_003-7b"/>
之故也是以失本而無名夫學者崇名<lb/>
立身之本也儀状齊䓁而餙貌者好質<lb/>
性同倫而學問者智是故砥礪琢磨非<lb/>
金也而可以利金詩書辟立非我也而<lb/>
可以厲心夫問訊之士日夜興起厲中<lb/>
益知以分别理是故處身則全立身不<lb/>
殆士苟欲深眀博察以垂榮名而不好<lb/>
問訊之道則是伐智本而塞智原也何<lb/>
以立軀也騏驥雖疾不遇伯樂不致千<lb/>
<pb n="KR3a0007_SBCK_003-8a"/>
里干将雖利非人力不能自斷焉烏號<lb/>
之弓雖良不得排檠不能自任人才雖<lb/>
髙不務學問不能致聖水積成川則蛟<lb/>
龍生焉土積成山則豫樟生焉學積成<lb/>
聖則富貴尊顯至焉千金之裘非一狐<lb/>
之皮臺廟之榱非一木之枝先王之法<lb/>
非一士之智也故曰訊問者智之本思<lb/>
慮者智之道也中庸曰好問近乎智力<lb/>
行近乎仁知耻近乎勇積小之能大者<lb/>
<pb n="KR3a0007_SBCK_003-8b"/>
其惟仲尼乎學者所以反情治性盡才<lb/>
者也親賢學問所以長徳也論交合友<lb/>
所以相致也詩云如切如瑳如琢如磨<lb/>
此之謂也<lb/>
今夫辟地殖穀以養生送死鋭金石雜<lb/>
草藥以攻疾苦知構室屋以避暑雨累<lb/>
臺榭以避潤濕入知親其親出知尊其<lb/>
君内有男女之别外有朋友之際此聖<lb/>
人之徳教儒者受之傳之以教誨於後<lb/>
<pb n="KR3a0007_SBCK_003-9a"/>
世今夫晚世之惡人反非儒者曰何以<lb/>
儒為如此人者是非本也譬猶食穀衣<lb/>
絲而非耕織者也載於船車服而安之<lb/>
而非工匠者也食於釜甑須以生活而<lb/>
非陶冶者也此言違於情而行矇於心<lb/>
者也如此人者骨肉不親也秀士不友<lb/>
也此三代之棄民也人君之所不赦也<lb/>
故詩云投畀豺虎豺虎不食投畀有北<lb/>
有北不受投畀有昊此之謂也<lb/>
<pb n="KR3a0007_SBCK_003-9b"/>
孟子曰人知糞其田莫知糞其心糞田<lb/>
莫過利苗得粟糞心易行而得其所欲<lb/>
何為糞心博學多聞何為易行一性止<lb/>
滛也<lb/>
子思曰學所以益才也礪所以致刃也<lb/>
吾嘗幽處而深思不若學之速吾嘗跂<lb/>
而望不若登髙之博見故順風而呼聲<lb/>
不加疾而聞者衆登丘而招臂不加長<lb/>
而見者逺故魚乗於水鳥乗於風草木<lb/>
<pb n="KR3a0007_SBCK_003-10a"/>
乗於時<lb/>
孔子曰可以與人終日而不倦者其惟<lb/>
學乎其身體不足觀也其勇力不足惮<lb/>
也其先祖不足稱也其族姓不足道也<lb/>
然而可以開四方而昭於諸侯者其惟<lb/>
學乎詩曰不愆不亡率由舊章夫學之<lb/>
謂也<lb/>
孔子曰鯉君子不可以不學見人不可<lb/>
以不飾不飾則無根無根則失理失理<lb/>
<pb n="KR3a0007_SBCK_003-10b"/>
則不忠不忠則失禮失禮則不立夫逺<lb/>
而有光者飾也近而逾眀者學也譬之<lb/>
如汚池水潦注焉菅蒲生之從上觀之<lb/>
知其非源也<lb/>
公扈子曰有國者不可以不學春秋生<lb/>
而尊者驕生而冨者傲生而冨貴又無<lb/>
鑑而自得者鮮矣春秋國之鑑也春秋<lb/>
之中弑君三十六亡國五十二諸侯奔<lb/>
走不得保其社稷者甚衆未有不先見<lb/>
<pb n="KR3a0007_SBCK_003-11a"/>
而後從之者也<lb/>
晉平公問於師曠曰吾年七十欲學恐<lb/>
已暮矣師曠曰何不炳燭乎平公曰安<lb/>
有為人臣而戯其君乎師曠曰盲臣安<lb/>
敢戯其君乎臣聞之少而好學如日出<lb/>
之陽壮而好學如日中之光老而好學<lb/>
如炳燭之明炳燭之明孰與昧行乎平<lb/>
公曰善哉<lb/>
河間獻王曰湯稱學聖王之道者譬如<lb/>
<pb n="KR3a0007_SBCK_003-11b"/>
日焉靜居獨思譬如火焉夫捨學聖王<lb/>
之道若捨日之光何乃獨思若火之明<lb/>
也可以見小耳未可用大知惟學問可<lb/>
以廣明徳慧也<lb/>
梁丘據謂晏子曰吾至死不及夫子矣<lb/>
晏子曰嬰聞之為者常成行者常至嬰<lb/>
非有異於人也常為而不置常行而不<lb/>
休者故難及也<lb/>
寗越中牟鄙人也苦耕之勞謂其友曰<lb/>
<pb n="KR3a0007_SBCK_003-12a"/>
何為而可以免此苦也友曰莫如學學<lb/>
三十年則可以達矣寗越曰請十五嵗<lb/>
人将休吾将不休人将卧吾不敢卧十<lb/>
五嵗學而周威公師之夫走者之速也<lb/>
而過二里止步者之遲也而百里不止<lb/>
今寗越之材而久不止其為諸侯師豈<lb/>
不冝哉<lb/>
孔子謂子路曰汝何好子路曰好長劒<lb/>
孔子曰非此之問也請以汝之所能加<lb/>
<pb n="KR3a0007_SBCK_003-12b"/>
之以學豈可及哉子路曰學亦有益乎<lb/>
孔子曰夫人君無諌臣則失政士無教<lb/>
友則失徳狂馬不釋其䇿操弓不返於<lb/>
檠木受繩則直人受諌則聖受學重問<lb/>
孰不順成毁仁惡士且近於刑君子不<lb/>
可以不學子路曰南山有竹弗揉自直<lb/>
斬而射之通於犀革又何學為乎孔子<lb/>
曰括而羽之鏃而砥礪之其入不益深<lb/>
乎子路拜曰敬受教哉<lb/>
<pb n="KR3a0007_SBCK_003-13a"/>
子路問於孔子曰請釋古之學而行由<lb/>
之意可乎孔子曰不可昔者東夷慕諸<lb/>
夏之義有女其夫死為之内私壻終身<lb/>
不嫁不嫁則不嫁矣然非貞節之義也<lb/>
蒼梧之弟娶妻而美好請與兄易忠則<lb/>
忠矣然非禮也今子欲釋古之學而行<lb/>
子之意庸知子用非為是用是為非乎<lb/>
不順其初雖欲悔之難哉<lb/>
豐墻墝下未必崩也流行潦至壊必先<lb/>
<pb n="KR3a0007_SBCK_003-13b"/>
矣樹本淺根垓不深未必橛也飄風起<lb/>
暴雨至㧞必先矣君子居於是國不崇<lb/>
仁義不尊賢臣未必亡也然一旦有非<lb/>
常之變車馳人走指而禍至乃始乾喉<lb/>
燋脣仰天而歎庶㡬焉天其救之不亦<lb/>
難乎孔子曰不慎其前而悔其後雖悔<lb/>
無及矣詩云啜其泣矣何嗟及矣言不<lb/>
先正本而成憂於末也<lb/>
虞君問盆成子曰今工者乆而巧色者<lb/>
<pb n="KR3a0007_SBCK_003-14a"/>
老而衰今人不及壮之時益積心技之<lb/>
術以僃将衰之色色者必盡乎老之前<lb/>
知謀無以異乎㓜之時可好之色彬彬<lb/>
乎且盡洋洋乎安託無能之軀哉故有<lb/>
技者不累身而未嘗滅而色不得以常<lb/>
茂<lb/>
齊桓公問管仲曰王者何貴曰貴天桓<lb/>
公仰而視天管仲曰所謂天者非謂蒼<lb/>
蒼莽莽之天也君人者以百姓為天百<lb/>
<pb n="KR3a0007_SBCK_003-14b"/>
姓與之則安輔之則彊非之則危背之<lb/>
則亡詩云人而無良相怨一方民怨其<lb/>
上不遂亡者未之有也<lb/>
河間獻王曰管子稱倉廩實知禮節衣<lb/>
食足知榮辱夫穀者國家所以昌　士<lb/>
女所以姣好禮義所以行而人心所以<lb/>
安也尚書五福以冨為始子貢問為政<lb/>
孔子曰冨之既冨乃教之也此治國之<lb/>
本也<lb/>
<pb n="KR3a0007_SBCK_003-15a"/>
文公見咎季其廟傅於西牆公曰孰處<lb/>
而西對曰君之老臣也公曰西益而宅<lb/>
對曰臣之忠不如老臣之力其牆壞而<lb/>
不築公曰何不築對曰一日不稼百日<lb/>
不食公出而告之僕僕頓首於<graphic n="KR0942" url="https://raw.githubusercontent.com/kanripo/KR-Gaiji/master/images/KR0942.png" mimeType="image/png"/>曰吕<lb/>
刑云一人有慶兆民頼之君之明群臣<lb/>
之福也乃令於國曰毋淫宫室以妨人<lb/>
宅板築以時毋奪農功<lb/>
楚恭王多寵子而世子之位不定屈建<lb/>
<pb n="KR3a0007_SBCK_003-15b"/>
曰楚必多亂夫一兎走於街萬人追之<lb/>
一人得之萬人不復走分未定則一兎<lb/>
走使萬人擾分巳定則雖貪夫知止今<lb/>
楚多寵子而嫡位無主亂自是生矣夫<lb/>
世太子者國之　也而百姓之望也國<lb/>
既無　又使百姓失望絶其本矣本絶<lb/>
則撓亂猶兎走也恭王聞之立康王為<lb/>
太子其後猶有令尹圍公子棄疾之亂<lb/>
也<lb/>
<pb n="KR3a0007_SBCK_003-16a"/>
晉襄公薨嗣君少趙宣子相謂大夫曰<lb/>
立少君懼多難請立雍雍長出在秦秦<lb/>
大足以為援賈季曰不若公子樂樂有<lb/>
寵於國先君愛而仕之翟翟足以為援<lb/>
穆嬴抱太子以呼於庭曰先君奚罪其<lb/>
嗣亦奚罪舎嫡嗣不立而外求君乎出<lb/>
朝抱以見宣子曰惡難也故欲立長君<lb/>
長君立而少君壮難乃至矣宣子患之<lb/>
遂立太子也<lb/>
<pb n="KR3a0007_SBCK_003-16b"/>
趙簡子以襄子為後董安于曰無恤不<lb/>
才今以為後何也簡子曰是其人能為<lb/>
社稷忍辱異日智伯與襄子飲而灌襄<lb/>
子之首大夫請殺之襄子曰先君之立<lb/>
我也曰能為社稷忍辱豈曰能剌人哉<lb/>
處十月智伯圍襄子於晉陽襄子䟽隊<lb/>
而擊之大敗智伯漆其首以為飲器<lb/>
<pb n="KR3a0007_SBCK_003-17a"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_004-1a"/>
説苑卷第四<lb/>
　　立節<lb/>
士君子之有勇而果於行者不以立節<lb/>
行義而以妄死非名豈不痛哉士有殺<lb/>
身以成仁觸害以立義倚於節理而不<lb/>
議死地故能身死名流於來世非有勇<lb/>
斷孰能行之子路曰不能勤苦不能恬<lb/>
貧窮不能輕死亡而曰我能行義吾不<lb/>
信也昔者申包胥立於秦庭七日七夜<lb/>
<pb n="KR3a0007_SBCK_004-1b"/>
哭不絶聲遂以存楚不能勤苦安能行<lb/>
此曽子布衣緼袍未得完糟糠之食藜<lb/>
藿之羮未得飽義不合則辭上卿不恬<lb/>
貧窮安能行此比干将死而諌逾忠伯<lb/>
夷叔齊餓死于首陽而志逾彰不輕死<lb/>
亡安能行此故夫士欲立義行道毋論<lb/>
難易而後能行之立身著名無顧利害<lb/>
而後能成之詩曰彼其之子碩大且篤<lb/>
非良篤修激之君子其誰能行之哉王<lb/>
<pb n="KR3a0007_SBCK_004-2a"/>
子比干殺身以成其忠尾生殺身以成<lb/>
其信伯夷叔齊殺身以成其亷此四子<lb/>
者皆天下之通士也豈不愛其身哉以<lb/>
為夫義之不立名之不著是士之恥也<lb/>
故殺身以遂其行因此觀之卑賤貧窮<lb/>
非士之恥也夫士之所恥者天下舉忠<lb/>
而士不與焉舉信而士不與焉舉亷而<lb/>
士不與焉三者在乎身名傳於後世與<lb/>
日月並而不息雖無道之世不能汚焉<lb/>
<pb n="KR3a0007_SBCK_004-2b"/>
然則非好死而惡生也非惡富貴而樂<lb/>
貧賤也由其道遵其理尊貴及已士不<lb/>
辭也孔子曰富而可求雖執鞭之士吾<lb/>
亦為之冨而不可求從吾所好大聖之<lb/>
操也詩云我心匪石不可轉也我心匪<lb/>
席不可卷也言不失已也能不失已然<lb/>
後可與濟難矣此士君子之所以越衆<lb/>
也<lb/>
楚伐陳陳西門燔因使其降民脩之孔<lb/>
<pb n="KR3a0007_SBCK_004-3a"/>
子過之不軾子路曰禮過三人則下車<lb/>
過二人則軾今陳脩門者人數衆矣夫<lb/>
子何為不軾孔子曰丘聞之國亡而不<lb/>
知不智知而不爭不忠忠而不死不亷<lb/>
今陳脩門者不行一於此丘故不為軾<lb/>
也<lb/>
孔子見齊景公景公致廩丘以為養孔<lb/>
子辭不受出謂弟子曰吾聞君子當功<lb/>
以受禄今説景公景公未之行而賜我<lb/>
<pb n="KR3a0007_SBCK_004-3b"/>
廩丘其不知丘亦甚矣遂辭而行<lb/>
曽子衣弊衣以耕魯君使人徃致邑焉<lb/>
曰請以此脩衣曽子不受反復徃又不<lb/>
受使者曰先生非求於人人則獻之奚<lb/>
為不受曽子曰臣聞之受人者畏人子<lb/>
人者驕人縱君有賜不我驕也我能勿<lb/>
畏乎終不受孔子聞之曰參之言足以<lb/>
全其節也<lb/>
子思居於衛緼袍無表二旬而九食田<lb/>
<pb n="KR3a0007_SBCK_004-4a"/>
子方聞之使人遺狐白之裘恐其不受<lb/>
因謂之曰吾假人遂忘之吾與人也如<lb/>
棄之子思辭而不受子方曰我有子無<lb/>
何故不受子思曰伋聞之妄與不如遺<lb/>
棄物於溝壑伋雖貧也不忍以身為溝<lb/>
壑是以不敢當也<lb/>
宋襄公兹父為桓公太子桓公有後妻<lb/>
子曰公子目夷公愛之兹父為公愛之<lb/>
也欲立之請於公曰請使目夷立臣為<lb/>
<pb n="KR3a0007_SBCK_004-4b"/>
之相兄以佐之公曰何故也對曰臣之<lb/>
舅在衛愛臣若終立則不可以徃絶迹<lb/>
於衛是背母也且臣自知不足以處目<lb/>
夷之上公不許彊以請公公許之将立<lb/>
公子目夷目夷辭曰兄立而弟在下是<lb/>
其義也今弟立而兄在下不義也不義<lb/>
而使目夷為之目夷将逃乃逃之衛兹<lb/>
父從之三年桓公有疾使人召兹父若<lb/>
不來是使我以憂死也兹父乃反公復<lb/>
<pb n="KR3a0007_SBCK_004-5a"/>
立之以為太子然後目夷歸也<lb/>
晉驪姬譛太子申生於獻公獻公将殺<lb/>
之公子重耳謂申生曰為此者非子之<lb/>
罪也子胡不進辭辭之必免於罪申生<lb/>
曰不可我辭之驪姬必有罪矣吾君老<lb/>
矣㣲驪姬寢不安席食不甘味如何使<lb/>
吾君以恨終哉重耳曰不辭則不若速<lb/>
去矣申生曰不可去而免於死是惡吾<lb/>
君也夫彰父之過而取美諸侯孰肯内<lb/>
<pb n="KR3a0007_SBCK_004-5b"/>
之入困於宗出困於逃是重吾惡也吾<lb/>
聞之忠不暴君智不重惡勇不逃死如<lb/>
是者吾以身當之遂伏劒死君子聞之<lb/>
曰天命矣夫世子詩曰萋兮斐兮成是<lb/>
貝錦彼譛人者亦已太甚<lb/>
晉獻公之時有士焉曰狐突傅太子申<lb/>
生公立驪姬為夫人而國多憂狐突稱<lb/>
疾不出六年獻公以譛誅太子太子将<lb/>
死使人謂狐突曰吾君老矣國家多難<lb/>
<pb n="KR3a0007_SBCK_004-6a"/>
傅一出以輔吾君申生受賜以死不恨<lb/>
再拜稽首而死狐突乃復事獻公三年<lb/>
獻公卒狐突辭於諸大夫曰突受太子<lb/>
之詔今事終矣與其乆生亂世也不若<lb/>
死而報太子乃歸自殺<lb/>
楚平王使奮揚殺太子建未至而遣之<lb/>
太子奔宋王召奮揚使城父人執之以<lb/>
至王曰言出於予口入於爾耳誰告建<lb/>
也對曰臣告之王初命臣曰事建如事<lb/>
<pb n="KR3a0007_SBCK_004-6b"/>
余臣不佞不能貳也奉初以還故遣之<lb/>
已而悔之亦無及也王曰而敢來何也<lb/>
對曰使而失命召而不來是重過也逃<lb/>
無所入王乃赦之<lb/>
晉靈公暴趙宣子驟諌靈公患之使鉏<lb/>
之彌賊之鉏之彌晨往則寢門闢矣宣<lb/>
子盛服将朝尚早坐而假寢之彌退歎<lb/>
而言曰不忘恭敬民之主也賊民之主<lb/>
不忠棄君之命不信有一於此不如死<lb/>
<pb n="KR3a0007_SBCK_004-7a"/>
也遂觸槐而死<lb/>
齊人有子蘭子者事白公勝勝将為難<lb/>
乃告子蘭子曰吾将舉大事於國願與<lb/>
子共之子蘭子曰我事子而與子殺君<lb/>
是助子之不義也畏患而去子是遁子<lb/>
於難也故不與子殺君以成吾義契領<lb/>
於庭以遂吾行<lb/>
楚有士申鳴者在家而養其父孝聞於<lb/>
楚國王欲授之相申鳴辭不受其父曰<lb/>
<pb n="KR3a0007_SBCK_004-7b"/>
王欲相汝汝何不受乎申鳴對曰舎父<lb/>
之孝子而為王之忠臣何也其父曰使<lb/>
有禄於國立義於庭汝樂吾無憂矣吾<lb/>
欲汝之相也申鳴曰諾遂入朝楚王因<lb/>
授之相居三年白公為亂殺司馬子期<lb/>
申鳴将往死之父止之曰棄父而死其<lb/>
可乎申鳴曰聞夫仕者身歸於君而禄<lb/>
歸於親今既去子事君得無死其難乎<lb/>
遂辭而往因以兵圍之白公謂石乞曰<lb/>
<pb n="KR3a0007_SBCK_004-8a"/>
申鳴者天下之勇士也今以兵圍我吾<lb/>
為之奈何石乞曰申鳴者天下之孝子<lb/>
也往劫其父以兵申鳴聞之必來因與<lb/>
之語白公曰善則往取其父持之以兵<lb/>
告申鳴曰子與吾吾與子分楚國子不<lb/>
與吾子父則死矣申鳴流涕而應之曰<lb/>
始吾父之孝子也今吾君之忠臣也吾<lb/>
聞之也食其食者死其事受其禄者畢<lb/>
其能今吾已不得為父之孝子矣乃君<lb/>
<pb n="KR3a0007_SBCK_004-8b"/>
之忠臣也吾何得以全身援桴鼓之遂<lb/>
殺白公其父亦死王賞之金百斤申鳴<lb/>
曰食君之食避君之難非忠臣也定君<lb/>
之國殺臣之父非孝子也名不可兩立<lb/>
行不可兩全也如是而生何面目立於<lb/>
天下遂自殺也<lb/>
齊莊公且伐莒為車五乗之賔而杞梁<lb/>
華舟獨不與焉故歸而不食其母曰汝<lb/>
生而無義死而無名則雖非五乗孰不<lb/>
<pb n="KR3a0007_SBCK_004-9a"/>
汝笑也汝生而有義死而有名則五乗<lb/>
之賔盡汝下也趣食乃行杞梁華舟同<lb/>
車侍於莊公而行至莒莒人逆之杞梁<lb/>
華舟下鬭獲甲首三百莊公止之曰子<lb/>
止與子同齊國杞梁華舟曰君為五乗<lb/>
之賔而舟梁不與焉是少吾勇也臨敵<lb/>
<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>難止我以利是汚吾行也深入多殺<lb/>
者臣之事也齊國之利非吾所知也遂<lb/>
進鬭壊軍陷陣三軍弗敢當至莒城下<lb/>
<pb n="KR3a0007_SBCK_004-9b"/>
莒人以炭置地二人立有間不能入隰<lb/>
侯重為右曰吾聞古之士犯患<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>難者<lb/>
其去遂於物也來吾踰子隰侯重仗楯<lb/>
伏炭二子乗而入顧而哭之華舟後息<lb/>
杞梁曰汝無勇乎何哭之乆也華舟曰<lb/>
吾豈無勇哉是其勇與我同也而先吾<lb/>
死是以哀之莒人曰子毋死與子同莒<lb/>
國杞梁華舟曰去國歸敵非忠臣也去<lb/>
長受賜非正行也且雞鳴而期日中而<lb/>
<pb n="KR3a0007_SBCK_004-10a"/>
忘之非信也深入多殺者臣之事也莒<lb/>
國之利非吾所知也遂進鬭殺二十七<lb/>
人而死其妻聞之而哭城為之阤而隅<lb/>
為之崩此非所以起也<lb/>
越甲至齊雍門子狄請死之齊王曰鼓<lb/>
鐸之聲未聞矢石未交長兵未接子何<lb/>
務死之為人臣之禮邪雍門子狄對曰<lb/>
臣聞之昔者王田於囿左轂鳴車右請<lb/>
死之而王曰子何為死車右對曰為其<lb/>
<pb n="KR3a0007_SBCK_004-10b"/>
鳴吾君也王曰左轂鳴者工師之罪也<lb/>
子何事之有焉車右曰臣不見工師之<lb/>
乗而見其鳴吾君也遂刎頸而死知有<lb/>
之乎齊王曰有之雍門子狄曰今越甲<lb/>
至其鳴吾君也豈左轂之下哉車右可<lb/>
以死左轂而臣獨不可以死越甲也遂<lb/>
刎頸而死是日越人引甲而退七十里<lb/>
曰齊王有臣鈞如雍門子狄擬使越社<lb/>
稷不血食遂引甲而歸齊王葬雍門子<lb/>
<pb n="KR3a0007_SBCK_004-11a"/>
狄以上卿之禮<lb/>
楚人将與吳人戰楚兵寡而吳兵衆楚<lb/>
将軍子囊曰我擊此國必敗辱君虧地<lb/>
忠臣不忍為也不復於君黜兵而退至<lb/>
於國郊使人復於君曰臣請死君曰子<lb/>
大夫之遁也以為利也而今誠利子大<lb/>
夫毋死子囊曰遁者無罪則後世之為<lb/>
君臣者皆入不利之名而効臣遁若是<lb/>
則楚國終為天下弱矣臣請死退而伏<lb/>
<pb n="KR3a0007_SBCK_004-11b"/>
劒君曰誠如此請成子大夫之義乃為<lb/>
桐棺三寸加斧質其上以徇於國<lb/>
宋康公攻阿屠單父成公趙曰始吾不<lb/>
自知以為在千乗則萬乗不敢伐在萬<lb/>
乗則天下不敢圖今趙在阿而宋屠單<lb/>
父則是趙無以自立也且往誅宋趙遂<lb/>
入宋三月不得見或曰何不因鄰國之<lb/>
使而見之成公趙曰不可吾因鄰國之<lb/>
使而刺之則使後世之使不信荷節之<lb/>
<pb n="KR3a0007_SBCK_004-12a"/>
信不用皆曰趙使之然也不可或曰何<lb/>
不因羣臣道徒處之士而刺之成公趙<lb/>
曰不可吾因羣臣道徒處之士而刺之<lb/>
則後世之忠臣不見信辯士不見顧皆<lb/>
曰趙使之然也不可吾聞古之士怒則<lb/>
思理危不忘義必将正行以求之耳朞<lb/>
年宋康公病死成公趙曰亷士不辱名<lb/>
信士不惰行今吾在阿宋屠單父是辱<lb/>
名也事誅宋王朞年不得是惰行也吾<lb/>
<pb n="KR3a0007_SBCK_004-12b"/>
若是而生何面目而見天下之士遂立<lb/>
槁於彭山之上<lb/>
佛肹用中牟之縣畔設禄邑炊鼎曰與<lb/>
我者受邑不與我者其烹中牟之士皆<lb/>
與之城北餘子田　獨後至袪衣将入<lb/>
鼎曰　聞之義者軒冕在前非義弗乗<lb/>
斧鉞於後義死不避遂祛衣将入鼎佛<lb/>
肹播而之趙簡子屠中牟得而取之論<lb/>
有功者用田　為始田　曰吾聞亷士<lb/>
<pb n="KR3a0007_SBCK_004-13a"/>
不恥人如此而受中牟之功則中牟之<lb/>
士終身慙矣襁負其母南徙於楚楚王<lb/>
髙其義待以司馬<lb/>
齊崔杼弑莊公邢蒯聵使晉而反其僕<lb/>
曰崔杼弑莊公子将奚如邢蒯聵曰驅<lb/>
之将入死而報君其僕曰君之無道也<lb/>
四鄰諸侯莫不聞也以夫子而死之不<lb/>
亦難乎邢蒯聵曰善能言也然亦晚矣<lb/>
子早言我我能諌之諌不聼我能去今<lb/>
<pb n="KR3a0007_SBCK_004-13b"/>
既不諌又不去吾聞食其禄者死其事<lb/>
吾既食亂君之禄矣又安得治君而死<lb/>
之遂驅車入死其僕曰人有亂君人猶<lb/>
死之我有治長可毋死乎乃結轡自刎<lb/>
於車上君子聞之曰邢蒯聵可謂守節<lb/>
死義矣死者人之所難也僕夫之死也<lb/>
雖未能合義然亦有志士之意矣詩云<lb/>
夙夜匪懈以事一人邢生之謂也孟子<lb/>
曰勇士不忘喪其元僕夫之謂也<lb/>
<pb n="KR3a0007_SBCK_004-14a"/>
燕昭王使樂毅伐齊閔王亡燕之初入<lb/>
齊也聞蓋邑人王歜賢令於軍曰環蓋<lb/>
三十里毋入以歜之故已而使人謂歜<lb/>
曰齊人多髙子之義吾以子為将封子<lb/>
萬家歜固謝燕人燕人曰子不聼吾引<lb/>
三軍而屠蓋邑王歜曰忠臣不事二君<lb/>
貞女不更二夫齊王不聼吾諌故退而<lb/>
耕於野國既破亡吾不能存今又劫之<lb/>
以兵為君将是助桀為暴也與其生而<lb/>
<pb n="KR3a0007_SBCK_004-14b"/>
無義固不如烹遂懸其軀於樹枝自奮<lb/>
絶脰而死齊亡大夫聞之曰王歜布衣<lb/>
義猶不背齊向燕況在位食禄者乎乃<lb/>
相聚如莒求諸公子立為襄王<lb/>
左儒友於杜伯皆臣周宣王宣王将殺<lb/>
杜伯而非其罪也左儒争之于王九復<lb/>
之而王弗許也王曰别君而異友斯汝<lb/>
也左儒對曰臣聞之君道友逆則順君<lb/>
以誅友友道君逆則率友以違君王怒<lb/>
<pb n="KR3a0007_SBCK_004-15a"/>
曰易而言則生不易而言則死左儒對<lb/>
曰臣聞古之士不枉義以從死不易言<lb/>
以求生故臣能明君之過以死杜伯之<lb/>
無罪王殺杜伯左儒死之<lb/>
莒穆公有臣曰朱厲附事穆公不見識<lb/>
焉冬處於山林食杼栗夏處洲澤食蓤<lb/>
藕穆公以難死朱厲附将往死之其友<lb/>
曰子事君而不見識焉今君難吾子死<lb/>
之意者其不可乎朱厲附曰始我以為<lb/>
<pb n="KR3a0007_SBCK_004-15b"/>
君不吾知也今君死而我不死是果不<lb/>
知我也吾将死之以激天下不知其臣<lb/>
者遂往死之<lb/>
楚荘王獵於雲夢射科雉得之申公子<lb/>
倍攻而奪之王将殺之大夫諌曰子倍<lb/>
自好也爭王雉必有説王姑察之不出<lb/>
三月子倍病而死邲之戰楚大勝晉歸<lb/>
而賞功申公子倍之弟進請賞於王曰<lb/>
人之有功也賞於車下王曰奚謂也對<lb/>
<pb n="KR3a0007_SBCK_004-16a"/>
曰臣之兄讀故記曰射科雉者不出三<lb/>
月必死臣之兄爭而得之故夭死也王<lb/>
命發乎府而視之於記果有焉乃厚賞<lb/>
之<lb/>
<pb n="KR3a0007_SBCK_004-16b"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_005-1a"/>
説苑卷第五<lb/>
　　貴徳<lb/>
聖人之於天下百姓也其猶赤子乎飢<lb/>
者則食之寒者則衣之将之養之育之<lb/>
長之唯恐其不至於大也詩曰蔽芾甘<lb/>
棠勿翦勿伐召伯所茇傳曰自陜以東<lb/>
者周公主之自陜以西者召公主之召<lb/>
公述職當桑蠶之時不欲變民事故不<lb/>
入邑中舎于甘棠之下而聼斷焉陜間<lb/>
<pb n="KR3a0007_SBCK_005-1b"/>
之人皆得其所是故後世思而歌詠之<lb/>
善之故言之言之不足故嗟歎之嗟歎<lb/>
之不足故詠歌之夫詩思然後積積然<lb/>
後滿滿然後發發由其道而致其位焉<lb/>
百姓歎其美而致其敬甘棠之不伐也<lb/>
政教惡乎不行孔子曰吾於甘棠見宗<lb/>
廟之敬也甚尊其人必敬其位順安萬<lb/>
物古聖之道㡬哉仁人之徳教也誠惻<lb/>
隠於中悃愊於内不能已於其心故其<lb/>
<pb n="KR3a0007_SBCK_005-2a"/>
治天下也如救溺人見天下强凌弱衆<lb/>
暴寡㓜孤臝露死傷係虜不忍其然是<lb/>
以孔子歴七十二君兾道之一行而得<lb/>
施其徳使民生於全育烝庶安土萬物<lb/>
熈熈各樂其終卒不遇故睹麟而泣哀<lb/>
道不行徳澤不洽於是退作春秋明素<lb/>
王之道以示後人思施其惠未嘗輟忘<lb/>
是以百王尊之志士法焉誦其文章傳<lb/>
今不絶徳及之也詩曰載馳載驅周爰<lb/>
<pb n="KR3a0007_SBCK_005-2b"/>
咨謀此之謂也聖王布徳施惠非求報<lb/>
於百姓也郊望禘嘗非求報於鬼神也<lb/>
山致其髙雲雨起焉水致其深蛟龍生<lb/>
焉君子致其道徳而福禄歸焉夫有隂<lb/>
徳者必有陽報有隱行者必有昭名古<lb/>
者溝防不修水為人害禹鑿龍門闢伊<lb/>
闕平治水土使民得陸處百姓不親五<lb/>
品不遜契教以君臣之義父子之親夫<lb/>
婦之辨長㓜之序田野不修民食不足<lb/>
<pb n="KR3a0007_SBCK_005-3a"/>
后稷教之闢地墾草糞土樹榖令百姓<lb/>
家給人足故三后之後無不王者有隂<lb/>
徳也周室衰禮義廢孔子以三代之道<lb/>
教導於後世繼嗣至今不絶者有隱行<lb/>
也周頌曰豐年多黍多稌亦有髙廩萬<lb/>
億及？為酒為醴烝畀祖妣以洽百禮<lb/>
降福孔偕禮記曰上牲損則用下牲下<lb/>
牲損則祭不備物以其舛之為不樂也<lb/>
故聖人之於天下也譬猶一堂之上也<lb/>
<pb n="KR3a0007_SBCK_005-3b"/>
今有滿堂飲酒者有一人獨索然向隅<lb/>
而泣則一堂之人皆不樂矣聖人之於<lb/>
天下也譬猶一堂之上也有一人不得<lb/>
其所者則孝子不敢以其物薦進<lb/>
魏武侯浮西河而下中流顧謂吳起曰<lb/>
美哉乎河山之固也此魏國之寳也吳<lb/>
起對曰在徳不在險昔三苗氏左洞庭<lb/>
右彭蠡徳義不修而禹滅之夏桀之居<lb/>
左河濟右太華伊闕在其南羊膓在其<lb/>
<pb n="KR3a0007_SBCK_005-4a"/>
北修政不仁湯放之殷紂之國左孟門<lb/>
而右太行常山在其北大河經其南修<lb/>
政不徳武王伐之由此觀之在徳不在<lb/>
險若君不修徳船中之人盡敵國也武<lb/>
侯曰善<lb/>
武王克殷召太公而問曰将奈其士衆<lb/>
何太公對曰臣聞愛其人者兼屋上之<lb/>
烏憎其人者惡其餘胥咸劉厥敵使靡<lb/>
有餘何如王曰不可太公出邵公入王<lb/>
<pb n="KR3a0007_SBCK_005-4b"/>
曰為之奈何邵公對曰有罪者殺之無<lb/>
罪者活之何如王曰不可邵公出周公<lb/>
入王曰為之奈何周公曰使各居其宅<lb/>
田其田無變舊新唯仁是親百姓有過<lb/>
在予一人武王曰廣大乎平天下矣凡<lb/>
所以貴士君子者以其仁而有徳也<lb/>
孔子曰里仁為美擇不處仁焉得智夫<lb/>
仁者必恕然後行行一不義殺一無辠<lb/>
雖以得髙官大位仁者不為也夫大仁<lb/>
<pb n="KR3a0007_SBCK_005-5a"/>
者愛近以及逺及其有所不諧則虧小<lb/>
仁以就大仁大仁者恩及四海小仁者<lb/>
止於妻子妻子者以其知營利以婦人<lb/>
之恩撫之飾其内情雕畫其偽孰知其<lb/>
非真雖當時䝉榮然士君子以為大辱<lb/>
故共工驩兠符里鄧析其智非無所識<lb/>
也然而為聖王所誅者以無徳而苟利<lb/>
也竪刁易牙毁體殺子以干利卒為賊<lb/>
於齊故人臣不仁簒弑之亂生人臣而<lb/>
<pb n="KR3a0007_SBCK_005-5b"/>
仁國治主榮明主察焉宗廟大寧夫人<lb/>
臣猶貴仁况於人主乎故桀紂以不仁<lb/>
失天下湯武以積徳有海土是以聖王<lb/>
貴徳而務行之孟子曰推恩足以及四<lb/>
海不推恩不足以保妻子古人所以大<lb/>
過人者無他焉善推其所有而已<lb/>
晏子飲景公酒令器必新家老曰財不<lb/>
足請斂於民晏子曰止夫樂者上下同<lb/>
之故天子與天下諸侯與境内自大夫<lb/>
<pb n="KR3a0007_SBCK_005-6a"/>
以下各與其僚無有獨樂今上樂其樂<lb/>
下傷其費是獨樂者也不可<lb/>
齊桓公北伐山戎氏其道過燕燕君逆<lb/>
而出境桓公問筦仲曰諸侯相逆固出<lb/>
境乎筦仲曰非天子不出境桓公曰然<lb/>
則燕君畏而失禮也寡人不道而使燕<lb/>
君失禮乃割燕君所至之地以與燕君<lb/>
諸侯聞之皆朝於齊詩云靖恭爾位好<lb/>
是正直神之聼之介爾景福此之謂也<lb/>
<pb n="KR3a0007_SBCK_005-6b"/>
景公探爵鷇鷇弱故反之晏子聞之不<lb/>
待請而入見景公汗出惕然晏子曰君<lb/>
胡為者也景公曰我探爵鷇鷇弱故反<lb/>
之晏子逡廵北面再拜而賀曰吾君有<lb/>
聖王之道矣景公曰寡人入探爵鷇鷇<lb/>
弱故反之其當聖王之道者何也晏子<lb/>
對曰君探爵鷇鷇弱故反之是長幼也<lb/>
吾君仁愛禽獸之加焉而况於人乎此<lb/>
聖王之道也<lb/>
<pb n="KR3a0007_SBCK_005-7a"/>
景公覩嬰兒有乞於途者公曰是無歸<lb/>
夫晏子對曰君存何為無歸使養之可<lb/>
立而以聞<lb/>
景公遊於壽宫覩長年負薪而有飢色<lb/>
公悲之喟然歎曰令吏養之晏子曰臣<lb/>
聞之樂賢而哀不肖守國之本也今君<lb/>
愛老而恩無不逮治國之本也公笑有<lb/>
喜色晏子曰聖王見賢以樂賢見不肖<lb/>
以哀不肖今請求老弱之不養鰥寡之<lb/>
<pb n="KR3a0007_SBCK_005-7b"/>
不室者論而供秩焉景公曰諾於是老<lb/>
弱有養鰥寡有室<lb/>
桓公之平陵見家人有年老而自養者<lb/>
公問其故對曰吾有子九人家貧無以<lb/>
妻之吾使傭而未返也桓公取外御者<lb/>
五人妻之筦仲入見曰君之施惠不亦<lb/>
小矣公曰何也對曰公待所見而施惠<lb/>
焉則齊國之有妻者少矣公曰若何筦<lb/>
仲曰令國丈夫二十而室女子十五而<lb/>
<pb n="KR3a0007_SBCK_005-8a"/>
嫁<lb/>
孝宣皇帝初即位守廷尉吏路温舒上<lb/>
書言尚徳緩刑其詞曰陛下初即至尊<lb/>
與天合符冝改前世之失正始受命之<lb/>
統滌煩文除民疾存亡繼絶以應天徳<lb/>
天下幸甚臣聞往者秦有十失其一尚<lb/>
存治獄吏是也昔秦之時滅文學好武<lb/>
勇賤仁義之士貴治獄之吏正言謂之<lb/>
誹謗謁過謂之妖言故盛服先王不用<lb/>
<pb n="KR3a0007_SBCK_005-8b"/>
於世忠良切言皆鬱於匈譽諛之聲日<lb/>
滿於耳虚美薫心實禍蔽塞此乃秦之<lb/>
所以亡天下也方今海内賴陛下厚恩<lb/>
無金革之危飢寒之患父子夫婦勠力<lb/>
安家天下幸甚然太平之未洽者獄亂<lb/>
之也夫獄天下之命死者不可生斷者<lb/>
不可屬書曰與其殺不辜寧失不經今<lb/>
治獄吏則不然上下相驅以刻為明深<lb/>
者獲公名平者多後患故治獄吏皆欲<lb/>
<pb n="KR3a0007_SBCK_005-9a"/>
入死非憎人也自安之道在人之死是<lb/>
以死人之血流離於市被刑之徒比肩<lb/>
而立大辟之計嵗以萬數此聖人所以<lb/>
傷太平之未洽凡以是也人情安則樂<lb/>
生痛則思死捶楚之下何求而不得故<lb/>
囚人不勝痛則飾誣詞以示之吏治者<lb/>
利其然則指道以明之上奏恐却則鍜<lb/>
錬而周内之盖奏當之成雖臯陶聼之<lb/>
猶以為死有餘罪何則成鍊之者衆而<lb/>
<pb n="KR3a0007_SBCK_005-9b"/>
文致之罪明也是以獄吏專為深刻殘<lb/>
賊而無極偷為一切不顧國患此世之<lb/>
大賊也故俗語云畫地作獄議不可入<lb/>
刻木為吏期不可對此皆疾吏之風悲<lb/>
痛之辭也故天下之患莫深於獄敗法<lb/>
亂政離親塞道莫甚乎治獄之吏此臣<lb/>
所謂一尚存也臣聞鳥鷇之卵不毁而<lb/>
後鳯凰集誹謗之罪不誅而後良言進<lb/>
故傳曰山藪藏疾川澤納汚國君含垢<lb/>
<pb n="KR3a0007_SBCK_005-10a"/>
天之道也臣昧死上聞願陛下察誹謗<lb/>
聼切言開天下之口廣箴諌之路改亡<lb/>
秦之一失遵文武之嘉徳省法制寛刑<lb/>
罰以廢煩獄則太平之風可興於世福<lb/>
履和樂與天地無極天下幸甚書奏皇<lb/>
帝善之後卒為臨淮太守<lb/>
晉平公春築臺叔向曰不可古者聖王<lb/>
貴徳而務施緩刑辟而趨民時今春築<lb/>
臺是奪民時也夫徳不施則民不歸刑<lb/>
<pb n="KR3a0007_SBCK_005-10b"/>
不緩則百姓愁使不歸之民役愁怨之<lb/>
百姓而又奪其時是重竭也夫抆百姓<lb/>
養育之而重竭之豈所以定命安存而<lb/>
稱為人君於後世哉平公曰善乃罷臺<lb/>
役<lb/>
趙簡子春築臺於邯鄲天雨而不息謂<lb/>
左右曰可無趨種乎尹鐸對曰公事急<lb/>
措種而懸之臺夫雖欲趨種不能得也<lb/>
簡子惕然乃釋臺罷役曰我以臺為急<lb/>
<pb n="KR3a0007_SBCK_005-11a"/>
不如民之急也民以不為臺故知吾之<lb/>
愛也<lb/>
中行獻子将伐鄭范文子曰不可得志<lb/>
於鄭諸侯讎我憂必滋長郤至又曰得<lb/>
鄭是兼國也兼國則王王者固多憂乎<lb/>
文子曰王者盛其徳而逺人歸故無憂<lb/>
今我寡徳而有王者之功故多憂今子<lb/>
見無土而欲富者樂乎哉<lb/>
季康子謂子游曰仁者愛人乎子游曰<lb/>
<pb n="KR3a0007_SBCK_005-11b"/>
然人亦愛之乎子游曰然康子曰鄭子<lb/>
産死鄭人丈夫捨玦珮婦人舎珠珥夫<lb/>
婦巷哭三月不聞竽瑟之聲仲尼之死<lb/>
吾不聞魯國之愛夫子奚也子游曰譬<lb/>
子産之與夫子其猶浸水之與天雨乎<lb/>
浸水所及則生不及則死斯民之生也<lb/>
必以時雨既以生莫愛其賜故曰譬子<lb/>
産之與夫子也猶浸水之與天雨乎<lb/>
中行穆子圍鼓鼓人有以城反者不許<lb/>
<pb n="KR3a0007_SBCK_005-12a"/>
軍吏曰師徒不勤可得城奚故不受曰<lb/>
有以吾城反者吾所甚惡也人以城來<lb/>
我獨奚好焉賞所甚惡是失賞也若所<lb/>
好何若不賞是失信也奚以示民鼓人<lb/>
又請降使人視之其民尚有食也不聼<lb/>
鼓人告食盡力竭而後取之克鼓而反<lb/>
不戮一人<lb/>
孔子之楚有漁者獻魚甚强孔子不受<lb/>
獻魚者曰天暑逺市賣之不售思欲棄<lb/>
<pb n="KR3a0007_SBCK_005-12b"/>
之不若獻之君子孔子再拜受使弟子<lb/>
掃除将祭之弟子曰夫人将棄之今吾<lb/>
子将祭之何也孔子曰吾聞之務施而<lb/>
不腐餘財者聖人也今受聖人之賜可<lb/>
無祭乎<lb/>
鄭伐宋宋人将與戰華元殺羊食士其<lb/>
御羊斟不與焉及戰曰疇昔之羊羮子<lb/>
為政今日之事我為政與華元馳入鄭<lb/>
師宋人敗績<lb/>
<pb n="KR3a0007_SBCK_005-13a"/>
楚王問莊辛曰君子之行奈何莊辛對<lb/>
曰居不為垣牆人莫能毁傷行不從周<lb/>
衛人莫能暴害此君子之行也楚王復<lb/>
問君子之富奈何對曰君子之富假貸<lb/>
人不徳也不責也其食飲人不使也不<lb/>
役也親戚愛之衆人喜之不肖者事之<lb/>
皆欲其壽樂而不傷於患此君子之富<lb/>
也楚王曰善<lb/>
丞相西平侯于定國者東海下邳人也<lb/>
<pb n="KR3a0007_SBCK_005-13b"/>
其父號曰于公為縣獄吏決曹掾決獄<lb/>
平法未甞有所寃郡中離文法者于公<lb/>
所決皆不敢隠情東海郡中為于公生<lb/>
立祠命曰于公祠東海有孝婦無子少<lb/>
寡養其姑甚謹其姑欲嫁之終不肯其<lb/>
姑告隣之人曰孝婦養我甚謹我哀其<lb/>
無子守寡日久我老累丁壯奈何其後<lb/>
母自經死母女告吏曰孝婦殺我母吏<lb/>
捕孝婦孝婦辭不殺姑吏欲毒治孝婦<lb/>
<pb n="KR3a0007_SBCK_005-14a"/>
自誣服具獄以上府于公以為養姑十<lb/>
年以孝聞此不殺姑也太守不聼數爭<lb/>
不能得於是于公辭疾去吏太守竟殺<lb/>
孝婦郡中枯旱三年後太守至卜求其<lb/>
故于公曰孝婦不當死前太守强殺之<lb/>
咎當在此於是殺牛祭孝婦冢太守以<lb/>
下自至焉天立大雨嵗豐熟郡中以此<lb/>
益敬重于公于公築治廬舎謂匠人曰<lb/>
為我髙門我治獄未嘗有所寃我後世<lb/>
<pb n="KR3a0007_SBCK_005-14b"/>
必有封者令容髙盖駟馬車及子封為<lb/>
西平侯<lb/>
孟簡子相梁并衛有罪而走齊管仲迎<lb/>
而問之曰吾子相梁并衛之時門下使<lb/>
者㡬何人矣孟簡子曰門下使者有三<lb/>
千餘人管仲曰今與㡬何人來對曰臣<lb/>
與三人俱仲曰是何也對曰其一人父<lb/>
死無以葬我為葬之一人母死無以葬<lb/>
亦為葬之一人兄有獄我為出之是以<lb/>
<pb n="KR3a0007_SBCK_005-15a"/>
得三人來管仲上車曰嗟兹乎我窮必<lb/>
矣吾不能以春風風人吾不能以夏雨<lb/>
雨人吾窮必矣<lb/>
凡人之性莫不欲善其徳然而不能爲<lb/>
善徳者利敗之也故君子羞言利名言<lb/>
利名尚羞之况居而求利者乎<lb/>
周天子使家父毛伯求金於諸侯春秋<lb/>
譏之故天子好利則諸侯貪諸侯貪則<lb/>
大夫鄙大夫鄙則庶人盗上之變下猶<lb/>
<pb n="KR3a0007_SBCK_005-15b"/>
風之靡草也故為人君者明貴徳而賤<lb/>
利以道下下之為惡尚不可止今隱公<lb/>
貪利而身自漁濟上而行八佾以此化<lb/>
於國人國人安得不解於義解於義而<lb/>
縱其欲則災害起而臣下僻矣故其元<lb/>
年始書螟言災将起國家将亂云爾<lb/>
孫卿曰夫鬬者忘其身者也忘其親者<lb/>
也忘其君者也行須臾之怒而鬭終身<lb/>
之禍然乃為之是忘其身也家室離散<lb/>
<pb n="KR3a0007_SBCK_005-16a"/>
親戚被戮然乃為之是忘其親也君上<lb/>
之所致惡刑法之所大禁也然乃犯之<lb/>
是忘其君也今禽獸猶知近父母不忘<lb/>
其親也人而忘其身内忘其親上忘其<lb/>
君是不若禽獸之仁也凡鬭者皆自以<lb/>
為是而以他人為非己誠是也人誠非<lb/>
也則是己君子而彼小人也夫以君子<lb/>
而與小人相賊害是人之所謂以狐白<lb/>
補犬羊身塗其炭豈不過甚矣哉以為<lb/>
<pb n="KR3a0007_SBCK_005-16b"/>
智乎則愚莫大焉以為利乎則害莫大<lb/>
焉以為榮乎則辱莫大焉人之有鬬何<lb/>
哉比之狂惑疾病乎則不可面目人也<lb/>
而好惡多同人之鬬誠愚惑失道者也<lb/>
詩云式號式呼俾晝作夜言鬬行也<lb/>
子路持劍孔子問曰由安用此乎子路<lb/>
曰善古者固以善之不善古者固以自<lb/>
衛孔子曰君子以忠為質以仁為衛不<lb/>
出環堵之内而聞千里之外不善以忠<lb/>
<pb n="KR3a0007_SBCK_005-17a"/>
化㓂暴以仁圍何必持劍乎子路曰由<lb/>
也請攝齊以事先生矣<lb/>
樂羊爲魏将以攻中山其子在中山中<lb/>
山懸其子示樂羊樂羊不爲衰志攻之<lb/>
愈急中山因烹其子而遺之樂羊食之<lb/>
盡一柸中山見其誠也不忍與其戰果<lb/>
下之遂爲文侯開地文侯賞其功而疑<lb/>
其心孟孫獵得麑使秦西巴持歸其母<lb/>
隨而鳴秦西巴不忍縱而與之孟孫怒<lb/>
<pb n="KR3a0007_SBCK_005-17b"/>
而逐秦西巴居一年召以為太子傅左<lb/>
右曰夫秦西巴有罪於君今以為太子<lb/>
傅何也孟孫曰夫以一麑而不忍又将<lb/>
能忍吾子乎故曰巧詐不如拙誠樂羊<lb/>
以有功而見疑秦西巴以有罪而益信<lb/>
由仁與不仁也<lb/>
智伯還自衛三卿燕于藍臺智襄子戯<lb/>
韓康子而侮叚規智果聞之諌曰主弗<lb/>
備難難必至曰難将由我我不為難誰<lb/>
<pb n="KR3a0007_SBCK_005-18a"/>
敢興之對曰異於是夫郤氏有車轅之<lb/>
難趙有孟姬之讒欒有叔祁之訴范中<lb/>
行有函冶之難皆主之所知也夏書有<lb/>
之曰一人三夫怨豈在明不見是圖周<lb/>
書有之曰怨不在大亦不在小夫君子<lb/>
能勤小物故無大患今主一謀而媿人<lb/>
君相又弗備曰不敢興難毋乃不可乎<lb/>
嘻不可不懼蚋蟻蜂蠆皆能害人况君<lb/>
相乎不聼自是五年而有晉陽之難段<lb/>
<pb n="KR3a0007_SBCK_005-18b"/>
規反而殺智伯于師遂滅智氏<lb/>
智襄子為室美士茁夕焉智伯曰室美<lb/>
矣夫對曰美則美矣抑臣亦有懼也智<lb/>
伯曰何懼對曰臣以秉筆事君記有之<lb/>
曰髙山浚源不生草木松栢之地其土<lb/>
不肥今土木勝人臣懼其不安人也室<lb/>
成三年而智氏亡<lb/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_006-1a"/>
說苑卷第六<lb/>
　　復恩<lb/>
孔子曰徳不孤必有鄰夫施徳者貴不<lb/>
徳受恩者尚必報是故臣勞勤以為君<lb/>
而不求其賞君持施以牧下而無所徳<lb/>
故易曰勞而不怨有功而不徳厚之至也<lb/>
君臣相與以市道接君懸禄以待之臣<lb/>
竭力以報之逮臣有不測之功則主加<lb/>
之以重賞如主有超異之恩則臣必死<lb/>
<pb n="KR3a0007_SBCK_006-1b"/>
以復之孔子曰北方有獸其名曰蟨前<lb/>
足鼠後足兔是獸也甚矣其愛蛩蛩巨<lb/>
虚也食得甘草必齧以遺蛩蛩巨虚蛩<lb/>
蛩巨虚見人將来必負蟨以走蟨非性<lb/>
之愛蛩蛩巨虚也為其假足之故也二<lb/>
獸者亦非性之愛蟨也為其得甘草而<lb/>
遺之故也夫禽獸昆蟲猶知比假而相<lb/>
有報也况於士君子之欲興名利於天<lb/>
下者乎夫臣不復君之恩而苟營其私<lb/>
<pb n="KR3a0007_SBCK_006-2a"/>
門禍之原也君不能報臣之功而憚行<lb/>
賞者亦亂之　也夫禍亂之源　由不<lb/>
報恩生矣<lb/>
趙襄子見圍於晉陽罷圍賞有功之臣<lb/>
五人髙赫無功而受上賞五人皆怒張<lb/>
孟談謂襄子曰晉陽之中赫無大功今<lb/>
與之上賞何也襄子曰吾在拘尼之中<lb/>
不失臣主之禮唯赫也子雖有功皆驕<lb/>
寡人與赫上賞不亦可乎仲尼聞之曰<lb/>
<pb n="KR3a0007_SBCK_006-2b"/>
趙襄子可謂善賞士乎賞一人而天下<lb/>
之人臣莫敢失君臣之禮矣<lb/>
晉文公亡時陶叔狐從文公反國行三<lb/>
賞而不及陶叔狐陶叔狐見咎犯曰吾<lb/>
從君而亡十有三年顔色黧黒手足胼<lb/>
胝今君反國行三賞而不及我也意者<lb/>
君忘我與我有大故與子試為我言之<lb/>
君咎犯言之文公文公曰嘻我豈忘是<lb/>
子哉夫髙明至賢徳行全誠耽我以道<lb/>
<pb n="KR3a0007_SBCK_006-3a"/>
説我以仁暴浣我行昭明我名使我爲<lb/>
成人者吾以爲上賞防我以禮諫我以<lb/>
義蕃援我使我不得爲非數引我而請<lb/>
於賢人之門吾以爲次賞夫勇壯強禦<lb/>
難在前則居前難在後則居後免我於<lb/>
患難之中者吾又以爲之次且子獨不<lb/>
聞乎死人者不如存人之身亡人者不<lb/>
如存人之國三行賞之後而勞苦之士<lb/>
次之夫勞苦之士是子固爲首矣豈敢<lb/>
<pb n="KR3a0007_SBCK_006-3b"/>
忘子哉周内史叔輿聞之曰文公其覇<lb/>
乎昔聖王先徳而後力文公其當之矣<lb/>
詩云率禮不越此之謂也<lb/>
晉文公入國至於河令棄籩豆茵席顔色<lb/>
黧黒手足胼胝者在後咎犯聞之中夜<lb/>
而哭文公曰吾亡也十有九年矣今將<lb/>
反國夫子不喜而哭何也其不欲吾反<lb/>
國乎對曰籩豆茵席所以官者也而棄<lb/>
之顔色黧黒手足胼胝所以執勞苦而<lb/>
<pb n="KR3a0007_SBCK_006-4a"/>
皆後之臣聞國君蔽士無所取忠臣大<lb/>
夫蔽遊無所取忠友今至於國臣在所<lb/>
蔽之中矣不勝其哀故哭也文公曰禍<lb/>
福利害不與咎氏同之者有如白水祝<lb/>
之乃沉璧而盟介子推曰獻公之子九<lb/>
人唯君在耳天未絶晉必將有主主晉<lb/>
祀者非君而何唯二三子者以為已力<lb/>
不亦誣乎文公即位賞不及推推母曰<lb/>
盍亦求之推曰尤而効之罪又甚焉且<lb/>
<pb n="KR3a0007_SBCK_006-4b"/>
出怨言不食其食其母曰亦使知之推<lb/>
曰言身之文也身將隠安用文其母曰<lb/>
能如是與若俱隠至死不復見推從者<lb/>
憐之乃懸書宫門曰有龍矯矯頃失其<lb/>
所五虵從之周徧天下龍饑無食一虵<lb/>
割股龍反其淵安其壤土四虵入穴皆<lb/>
有處所一虵無穴號於中野文公出見<lb/>
書曰嗟此介子推也吾方憂王室未圖<lb/>
其功使人召之則亡遂求其所在聞其<lb/>
<pb n="KR3a0007_SBCK_006-5a"/>
入緜上山中於是文公表緜上山中而<lb/>
封之以為介推田號曰介山<lb/>
晉文公出亡周流天下舟之僑去虞而<lb/>
從焉文公反國擇可爵而爵之擇可禄<lb/>
而禄之舟之僑獨不與焉文公酌諸大<lb/>
夫酒酒酣文公曰二三子盍為寡人賦<lb/>
乎舟之僑進曰君子為賦小人請陳其<lb/>
辭辭曰有龍矯矯頃失其所一虵從之<lb/>
周流天下龍反其淵安寧其處一虵耆<lb/>
<pb n="KR3a0007_SBCK_006-5b"/>
乾獨不得其所文公瞿然曰子欲爵邪<lb/>
請待旦日之期子欲禄邪請今命廩人<lb/>
舟之僑曰請而得其賞亷者不受也言<lb/>
盡而名至仁者不為也今天油然作雲<lb/>
沛然下雨則苗草興起莫之能禦今為<lb/>
一人言施一人猶為一塊土下雨也土<lb/>
亦不生之矣遂厯階而去文公求之不<lb/>
得終身誦甫田之詩<lb/>
邴吉有隂徳於孝宣皇帝微時孝宣皇<lb/>
<pb n="KR3a0007_SBCK_006-6a"/>
帝即位衆莫知吉亦不言吉從大將軍<lb/>
長史轉遷至御史大夫宣帝聞之將封<lb/>
之㑹吉病甚將使人加紳而封之及其<lb/>
生也太子太傅夏侯勝曰此未死也臣<lb/>
聞之有隂徳者必饗其樂以及其子孫<lb/>
今此未獲其樂而病甚非其死病也後<lb/>
病果愈封為博陽侯終饗其樂<lb/>
魏文侯攻中山樂羊將已得中山還反<lb/>
報文侯有喜功之色文侯命主書曰羣<lb/>
<pb n="KR3a0007_SBCK_006-6b"/>
臣賓客所獻書操以進主書者舉兩篋<lb/>
以進令將軍視之盡難攻中山之事也<lb/>
將軍還走北面而再拜曰中山之舉也<lb/>
非臣之力君之功也<lb/>
平原君既歸趙楚使春申君將兵救趙<lb/>
魏信陵君亦矯奪晉鄙軍往救趙未至<lb/>
秦急圍邯鄲邯鄲急且降平原君患之<lb/>
邯鄲傳舍吏子李談謂平原君曰君不<lb/>
憂趙亡乎平原君曰趙亡即勝虜何為<lb/>
<pb n="KR3a0007_SBCK_006-7a"/>
不憂李談曰邯鄲之民炊骨易子而食<lb/>
之可謂至困而君之後宫百數婦妾荷<lb/>
綺縠厨餘粱肉士民兵盡或剡木為矛<lb/>
㦸而君之器物鐘磬自恣若使秦破趙<lb/>
君安得有此使趙而全君何患無有君<lb/>
誠能令夫人以下編於士卒間分功而<lb/>
作之家所有盡散以饗食士方其危苦<lb/>
時易為惠耳於是平原君如其計而勇<lb/>
敢之士三千人皆出死因従李談赴秦<lb/>
<pb n="KR3a0007_SBCK_006-7b"/>
軍秦軍為却三十里亦㑹楚魏救至秦<lb/>
軍遂罷李談死封其父為孝侯<lb/>
秦繆公嘗出而亡其駿馬自往求之見<lb/>
人已殺其馬方共食其肉繆公謂曰是<lb/>
吾駿馬也諸人皆懼而起繆公曰吾聞<lb/>
食駿馬肉不飲酒者殺人即以次飲之<lb/>
酒殺馬者皆慙而去居三年晉攻秦繆<lb/>
公圍之往時食馬肉者相謂曰可以出<lb/>
死報食馬得酒之恩矣遂潰圍繆公卒<lb/>
<pb n="KR3a0007_SBCK_006-8a"/>
得以解難勝晉獲惠公以歸此徳出而<lb/>
福反也<lb/>
楚莊王賜羣臣酒日暮酒酣燈燭滅乃<lb/>
有人引美人之衣者美人援絶其冠纓<lb/>
告王曰今者燭滅有引妾衣者妾援得<lb/>
其冠纓持之趣火来上視絶纓者王曰<lb/>
賜人酒使醉失禮奈何欲顯婦人之節<lb/>
而辱士乎乃命左右曰今日與寡人飲<lb/>
不絶冠纓者不懽羣臣百有餘人皆絶<lb/>
<pb n="KR3a0007_SBCK_006-8b"/>
去其冠纓而上火卒盡懽而罷居二年<lb/>
晉與楚戰有一臣常在前五合五獲首<lb/>
却敵卒得勝之荘王恠而問曰寡人徳<lb/>
薄又未甞異子子何故出死不疑如是<lb/>
對曰臣當死徃者醉失禮王隠忍不暴<lb/>
而誅也臣終不敢以䕃蔽之徳而不顯<lb/>
報王也常願肝腦塗地用頸血湔敵久<lb/>
矣臣乃夜絶纓者也遂斥晉軍楚得以<lb/>
強此有隂徳者必有陽報也<lb/>
<pb n="KR3a0007_SBCK_006-9a"/>
趙宣孟將上之絳見翳桑下有卧餓人<lb/>
不能動宣孟止車為之下飱自含而餔<lb/>
之餓人再咽而能視宣孟問爾何為饑<lb/>
若此對曰臣宦於絳歸而糧絶羞行乞<lb/>
而憎自取以故至若此宣孟與之壺飱<lb/>
脯二朐再拜頓首受之不敢食問其故<lb/>
對曰向者食之而美臣有老母將以貢<lb/>
之宣孟曰子斯食之吾更與汝乃復為<lb/>
之簞食以脯二束與錢百去之絳居三<lb/>
<pb n="KR3a0007_SBCK_006-9b"/>
年晉靈公欲殺宣孟置伏士於房中召<lb/>
宣孟而飲之酒宣孟知之中飲而出靈<lb/>
公令房中士疾追殺之一人追疾先及<lb/>
宣孟見宣孟之面曰吁固是君耶請為<lb/>
君反死宣孟曰子名為誰反走且對曰<lb/>
何以名為臣是夫桑下之餓人也還鬬<lb/>
而死宣孟得以活此所謂徳惠也故惠<lb/>
君子君子得其福惠小人小人盡其力<lb/>
夫徳一人活其身而况置惠於萬人乎<lb/>
<pb n="KR3a0007_SBCK_006-10a"/>
故曰徳無細怨無小豈可無樹徳而除<lb/>
怨務利於人哉利出者福反怨往者禍<lb/>
来刑於内者應於外不可不慎也此書<lb/>
之所謂徳無小者也詩云赳赳武夫公<lb/>
侯干城濟濟多士文王以寧人君胡可<lb/>
不務愛士乎<lb/>
孝景時吴楚反袁盎以太常使吳吳王<lb/>
欲使將不肯欲殺之使一都尉以五百<lb/>
人圍守盎盎為吳相時從史與盎侍兒<lb/>
<pb n="KR3a0007_SBCK_006-10b"/>
私通盎知之不泄遇之如故人有告從<lb/>
史從史懼亡歸盎自追遂以侍兒賄之<lb/>
復為從史及盎使吳見圍守從史適為<lb/>
守盎校司馬夜引盎起曰君可以去矣<lb/>
吳王期旦日斬君盎不信曰公何為者<lb/>
也司馬曰臣故為君從史盜侍兒者也<lb/>
盎乃敬謝曰公見親吾不足以累公司<lb/>
馬曰君去臣亦且亡避吾親君何患乃<lb/>
以刀決帳醉從卒道出分背去盎遂歸<lb/>
<pb n="KR3a0007_SBCK_006-11a"/>
報<lb/>
智伯與趙襄子戰於晉陽下而死智伯<lb/>
之臣豫讓者怒以其精氣能使襄子動<lb/>
心乃漆身變形吞炭更聲襄子將出豫<lb/>
讓偽為死人處於梁下駟馬驚不進襄<lb/>
子動心使使視梁下得豫讓襄子重其<lb/>
義不殺也又盜為抵罪被刑人赭衣入<lb/>
繕宫襄子動心則曰必豫讓也襄子執<lb/>
而問之曰子始事中行君智伯殺中行<lb/>
<pb n="KR3a0007_SBCK_006-11b"/>
君子不能死還反事之今吾殺智伯乃<lb/>
漆身為厲吞炭為啞欲殺寡人何與先<lb/>
行異也豫讓曰中行君衆人畜臣臣亦<lb/>
衆人事之智伯朝士待臣臣亦朝士為<lb/>
之用襄子曰非義也子壯士也乃自置<lb/>
車庫中水漿母入口者三日以禮豫讓<lb/>
讓自知遂自殺也<lb/>
晉逐欒盈之族命其家臣有敢從者死<lb/>
其臣曰辛俞從之吏得而將殺之君曰<lb/>
<pb n="KR3a0007_SBCK_006-12a"/>
命女無得従敢従何也辛俞對曰臣聞<lb/>
三世仕於家者君之二世者主之事君<lb/>
以死事主以勤為其賜之多也今臣三<lb/>
世於欒氏受其賜多矣臣敢畏死而忘<lb/>
三世之恩哉晉君釋之<lb/>
留侯張良之大父開地相韓昭侯宣惠<lb/>
王襄哀王父平相釐王悼惠王悼惠王<lb/>
二十三年平卒二十嵗秦滅韓良年少<lb/>
未宦事韓韓破良家童三百人弟死不<lb/>
<pb n="KR3a0007_SBCK_006-12b"/>
葬良悉以家財求刺客刺秦王為韓報<lb/>
仇以大父父五世相韓故遂學禮淮陽<lb/>
東見滄海君得力士為鐵椎重百二十<lb/>
斤秦皇帝東游良與客狙擊秦皇帝於<lb/>
博浪沙誤中副車秦皇帝大怒大索天<lb/>
下求購購甚急良更易姓名深亡匿後<lb/>
卒隨漢報秦<lb/>
鮑叔死管仲舉上衽而哭之泣下如雨<lb/>
從者曰非君父子也此亦有説乎管仲<lb/>
<pb n="KR3a0007_SBCK_006-13a"/>
曰非夫子所知也吾嘗與鮑子負販於<lb/>
南陽吾三辱於市鮑子不以我為怯知<lb/>
我之欲有所明也鮑子嘗與我有所説<lb/>
王者而三不見聴鮑子不以我為不肖<lb/>
知我之不遇明君也鮑子嘗與我臨財<lb/>
分貨吾自取多者三鮑子不以我為貪<lb/>
知我之不足於財也生我者父母知我<lb/>
者鮑子也士為知己者死而况為之哀<lb/>
乎<lb/>
<pb n="KR3a0007_SBCK_006-13b"/>
晉趙盾舉韓厥晉君以為中軍尉趙盾<lb/>
死子朔嗣為卿至景公三年趙朔為晉<lb/>
將朔取成公姊為夫人大夫屠岸賈欲<lb/>
誅趙氏初趙盾在時夢見叔帶持龜要<lb/>
而哭甚悲已而笑拊手且歌盾卜之占<lb/>
兆絶而後好趙史援占曰此甚惡非君<lb/>
之身及君之子然亦君之咎也至子趙<lb/>
朔世益衰屠岸賈者始有寵於靈公及<lb/>
至於晉景公而賈為司㓂將作難乃治<lb/>
<pb n="KR3a0007_SBCK_006-14a"/>
靈公之賊以致趙盾徧告諸將曰趙穿<lb/>
弑靈公盾雖不知猶為首賊臣殺君子<lb/>
孫在朝何以懲罪請誅之韓厥曰靈公<lb/>
遇賊趙盾在外吾先君以為無罪故不<lb/>
誅今諸君將誅其後是非先君之意而<lb/>
後妄誅妄誅謂之亂臣有大事而君不<lb/>
聞是無君也屠岸賈不聴厥告趙朔趨<lb/>
亡趙朔不肯曰子必不絶趙祀朔死且<lb/>
不恨韓厥許諾稱疾不出賈不請而擅<lb/>
<pb n="KR3a0007_SBCK_006-14b"/>
與諸將攻趙氏於下宫殺趙朔趙括趙<lb/>
嬰齊皆滅其族朔妻成公姊有遺腹走<lb/>
公宫匿後生男乳朔客程嬰持亡匿山<lb/>
中居十五年晉景公疾卜之曰大業之<lb/>
後不遂者為祟景公疾問韓厥韓厥知<lb/>
趙孤在乃曰大業之後在晉絶祀者其<lb/>
趙氏乎夫自中衍皆嬴姓也中衍人面<lb/>
鳥喙降佐殷帝大戊及周天子皆有明<lb/>
徳下及幽厲無道而叔帶去周適晉事<lb/>
<pb n="KR3a0007_SBCK_006-15a"/>
先君文侯至于成公世有立功未嘗有<lb/>
絶祀今及吾君獨滅之趙宗國人哀之<lb/>
故見龜䇿唯君圖之景公問云趙尚有<lb/>
後子孫乎韓厥具以實對於是景公乃<lb/>
與韓厥謀立趙孤兒召而匿之宫中諸<lb/>
將入問疾景公因韓厥之衆以脅諸將<lb/>
而見趙孤孤名曰武諸將不得已乃曰<lb/>
昔下宫之難屠岸賈為之矯以君令并<lb/>
命羣臣非然孰敢作難微君之疾羣臣<lb/>
<pb n="KR3a0007_SBCK_006-15b"/>
固且請立趙後今君有令羣臣之願也<lb/>
於是召趙武程嬰徧拜諸將軍將軍遂<lb/>
返與程嬰趙武攻屠岸賈滅其族復與<lb/>
趙武田邑如故故人安可以無恩夫有<lb/>
恩於此攻復於彼非程嬰則趙孤不全<lb/>
非韓厥則趙後不復韓厥可謂不忘恩<lb/>
矣<lb/>
蘧伯玉得罪於衞君走而之晉晉大夫<lb/>
有木門子髙者蘧伯玉舍其家居二年<lb/>
<pb n="KR3a0007_SBCK_006-16a"/>
衞君赦其罪而反之木門子髙使其子<lb/>
送之至於境蘧伯玉曰鄙夫之子反矣<lb/>
木門子髙後得罪於晉君歸蘧伯玉伯<lb/>
玉言之衞君曰晉之賢大夫木門子髙<lb/>
得罪於晉君願君禮之於是衞君郊迎<lb/>
之竟以為卿<lb/>
北郭騷踵見晏子曰竊恱先生之義願<lb/>
乞所以養母者晏子使人分倉粟府金<lb/>
而遺之辭金而受粟有間晏子見疑於<lb/>
<pb n="KR3a0007_SBCK_006-16b"/>
景公出犇北郭子召其友而告之曰吾<lb/>
悦晏子之義而甞乞所以養母者吾聞<lb/>
之曰養及親者身更其難今晏子見疑<lb/>
吾將以身白之遂造公庭求復者曰晏<lb/>
子天下之賢者也今去齊國齊國必侵<lb/>
矣方必見國之侵也不若先死請絶頸<lb/>
以白晏子逡巡而退因自殺也公聞之<lb/>
大駭乘馳而自追晏子及之國郊請而<lb/>
反之晏子不得已而反之聞北郭子之<lb/>
<pb n="KR3a0007_SBCK_006-17a"/>
以死白已也太息而歎曰嬰不肖罪過<lb/>
固其所也而士以身明之哀哉<lb/>
吳赤市使於智氏假道於衛寗文子具<lb/>
紵絺三百製將以送之大夫豹曰吳雖<lb/>
大國也不壤交假之道則亦敬矣又何<lb/>
禮焉寗文子不聴遂致之吴赤市至於<lb/>
智氏既得事將歸吳知伯命造舟為梁<lb/>
吳赤市曰吾聞之天子濟於水造舟為<lb/>
梁諸侯維舟為梁大夫方舟方舟臣之<lb/>
<pb n="KR3a0007_SBCK_006-17b"/>
職也且敬大甚必有故使人視之視則<lb/>
用兵在後矣將以襲衛吳赤市曰衛假<lb/>
吾道而厚贈我我見難而不告是與為<lb/>
謀也稱疾而留使人告衛衛人警戒智<lb/>
伯聞之乃止<lb/>
楚魏㑹於晉陽將以伐齊齊王患之使<lb/>
人召淳于髠曰楚魏謀欲伐齊願先生<lb/>
與寡人共憂之淳于髠大笑而不應王<lb/>
復問之又復大笑而不應三問而不應<lb/>
<pb n="KR3a0007_SBCK_006-18a"/>
王怫然作色曰先生以寡人國為戲乎<lb/>
淳于髠對曰臣不敢以王國為戲也臣<lb/>
笑臣隣之祠田也以奩飯與一鮒魚其<lb/>
祝曰下田洿邪得穀百車蟹堁者宜禾<lb/>
臣笑其所以祠者少而所求者多王曰<lb/>
善賜之千金革車百乘立為上卿<lb/>
陽虎得罪於衛北見簡子曰自今以来<lb/>
不復樹人矣簡子曰何哉陽虎對曰夫<lb/>
堂上之人臣所樹者過半朝廷之吏臣<lb/>
<pb n="KR3a0007_SBCK_006-18b"/>
所立者亦過半矣邊境之士臣所立者<lb/>
亦過半矣今夫堂上之人親却臣於君<lb/>
朝廷之吏親危臣於法邊境之士親劫<lb/>
臣於兵簡子曰唯賢者為能報恩不肖<lb/>
者不能夫樹桃李者夏得休息秋得食<lb/>
焉樹蒺䔧者夏不得休息秋得其刺焉<lb/>
今子之所樹者蒺䔧也非桃李也自今<lb/>
以来擇人而樹毋已樹而擇之<lb/>
東閭子甞富貴而後乞人問之曰公何<lb/>
<pb n="KR3a0007_SBCK_006-19a"/>
為如是曰吾自知吾嘗相六七年未嘗<lb/>
貴一人也吾嘗富三千萬者再未嘗富<lb/>
一人也不知士出身之咎然也孔子曰<lb/>
物之難矣小大多少各有怨惡數之理<lb/>
也人而得之在於外假之也<lb/>
魏文侯與田子方語有兩僮子衣青白<lb/>
衣而侍於君前子方曰此君之寵子乎<lb/>
文侯曰非也其父死於戰此其幼孤也<lb/>
寡人収之子方曰臣以君之賊心為足<lb/>
<pb n="KR3a0007_SBCK_006-19b"/>
矣今滋甚君之寵此子也又且以誰之<lb/>
父殺之乎文侯愍然曰寡人受令矣自<lb/>
是以後兵革不用<lb/>
吳起為魏將攻中山軍人有病疽者吳<lb/>
子自吮其膿其母泣之旁人曰將軍於<lb/>
而子如是尚何為泣對曰吳子吮此子<lb/>
父之創而殺之於注水之戰戰不旋踵<lb/>
而死今又吮之安知是子何戰而死是<lb/>
以哭之矣<lb/>
<pb n="KR3a0007_SBCK_006-20a"/>
齊懿公之為公子也與邴歜之父争田<lb/>
不勝及即位乃掘而刖之而使歜為僕<lb/>
奪庸織之妻而使織為參乘公游于申<lb/>
池二人浴於池歜以鞭抶織織恕歜曰<lb/>
人奪女妻而不敢怒一抶女庸何傷織<lb/>
曰孰與刖其父而不病奚若乃謀殺公<lb/>
納之竹中<lb/>
楚人獻黿於鄭靈公公子家見公子宋<lb/>
之食指動謂子家曰我如是必嘗異味<lb/>
<pb n="KR3a0007_SBCK_006-20b"/>
及食大夫黿召公子宋而不與公子宋<lb/>
怒染指於鼎嘗之而出公怒欲殺之公<lb/>
子宋與公子家謀先遂弑靈公<lb/>
子夏曰春秋者記君不君臣不臣父不<lb/>
父子不子者也此非一日之事也有漸<lb/>
以至焉<lb/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_007-1a"/>
說苑卷第七<lb/>
　　政理<lb/>
政有三品王者之政化之覇者之政威<lb/>
之彊者之政脅之夫此三者各有所施<lb/>
而化之為貴矣夫化之不變而後威之<lb/>
威之不變而後脅之脅之不變而後刑<lb/>
之夫至於刑者則非王者之所貴也是<lb/>
以聖王光德教而後刑罰立榮恥而明<lb/>
防禁崇禮義之節以示之賤貨利之弊<lb/>
<pb n="KR3a0007_SBCK_007-1b"/>
以變之修近理内政橛機之禮壹妃匹<lb/>
之際則莫不慕義禮之榮而惡貪亂之<lb/>
恥其所由致之者化使然也<lb/>
季孫問於孔子曰如殺無道以就有道<lb/>
何如孔子曰子為政焉用殺子欲善而<lb/>
民善矣君子之德風也小人之德草也<lb/>
草上之風必偃言明其化而已也治國<lb/>
有二機刑德是也王者尚其德而希其<lb/>
刑覇者刑德並湊強國先其刑而後德<lb/>
<pb n="KR3a0007_SBCK_007-2a"/>
夫刑德者化之所由興也德者養善而<lb/>
進闕者也刑者懲惡而禁後者也故德<lb/>
化之崇者至於賞刑罰之甚者至於誅<lb/>
夫誅賞者所以别賢不肖而列有功與<lb/>
無功也故誅賞不可以繆誅賞繆則善<lb/>
惡亂矣夫有功而不賞則善不勸有過<lb/>
而不誅則惡不懼善不勸而能以行化<lb/>
乎天下者未嘗聞也書曰畢力賞罰此<lb/>
之謂也<lb/>
<pb n="KR3a0007_SBCK_007-2b"/>
水濁則魚困令苛則民亂城峭則必崩<lb/>
岸竦則必阤故夫治國譬若張琴大絃<lb/>
急則小絃絶矣故曰急轡銜者非千里<lb/>
御也有聲之聲不過百里無聲之聲延<lb/>
及四海故禄過其功者損名過其實者<lb/>
削情行合而民副之禍福不虚至矣詩<lb/>
云何其處也必有與也何其乆也必有<lb/>
以也此之謂也<lb/>
公叔文子為楚令尹三年民無敢入朝<lb/>
<pb n="KR3a0007_SBCK_007-3a"/>
公叔子見曰嚴矣文子曰朝廷之嚴也<lb/>
寧云妨國家之治哉公叔子曰嚴則下<lb/>
喑下喑則上聾聾喑不能相通何國之<lb/>
治也蓋聞之也順針縷者成帷幕合升<lb/>
斗者實倉廩并小流而成江海明主者<lb/>
有所受命而不行未嘗有所不受也<lb/>
衛靈公謂孔子曰有語寡人為國家者<lb/>
謹之於廟堂之上而國家治矣其可乎<lb/>
孔子曰可愛人者則人愛之惡人者則<lb/>
<pb n="KR3a0007_SBCK_007-3b"/>
人惡之知得之己者亦知得之人所謂<lb/>
不出於環堵之室而知天下者知反之<lb/>
己者也<lb/>
子貢問治民於孔子孔子曰懔懔焉如<lb/>
以腐索御奔馬子貢曰何其畏也孔子<lb/>
曰夫通達之國皆人也以道導之則吾<lb/>
畜也不以道導之則吾讎也若何而毋<lb/>
畏<lb/>
齊桓公謂管仲曰吾欲舉事於國昭然<lb/>
<pb n="KR3a0007_SBCK_007-4a"/>
如日月無愚夫愚婦皆曰善可乎仲曰<lb/>
可然非聖人之道桓公曰何也對曰夫<lb/>
短綆不可以汲深井知鮮不可以與聖<lb/>
人之言惠士可與辨物智士可與辨無<lb/>
方聖人可與辨神明夫聖人之所為非<lb/>
衆人之所及也民知十已則尚與之爭<lb/>
曰不如吾也百已則疵其過千已則誰<lb/>
而不信是故民不可稍而掌也可并而<lb/>
牧也不可暴而殺也可麾而致也衆不<lb/>
<pb n="KR3a0007_SBCK_007-4b"/>
可户說也可舉而示也<lb/>
衛靈公問於史鰌曰政孰為務對曰大<lb/>
理為務聽獄不中死者不可生也斷者<lb/>
不可屬也故曰大理為務少焉子路見<lb/>
公公以史鰌言告之子路曰司馬為務<lb/>
兩國有難兩軍相當司馬執枹以行之<lb/>
一鬬不當死者數萬以殺人為非也此<lb/>
其為殺人亦衆矣故曰司馬為務少焉<lb/>
子貢入見公以二子言告之子貢曰不<lb/>
<pb n="KR3a0007_SBCK_007-5a"/>
識哉昔禹與有扈氏戰三陳而不服禹<lb/>
於是脩教一年而有扈氏請服故曰去<lb/>
民之所事奚獄之所聽兵革之不陳奚<lb/>
鼓之所鳴故曰教為務也<lb/>
齊桓公出獵逐鹿而走入山谷之中見<lb/>
一老公而問之曰是為何谷對曰為愚<lb/>
公之谷桓公曰何故對曰以臣名之桓<lb/>
公曰今視公之儀狀非愚人也何為以<lb/>
公名對曰臣請陳之臣故畜㹀牛生子<lb/>
<pb n="KR3a0007_SBCK_007-5b"/>
而大賣之而買駒少年曰牛不能生馬<lb/>
遂持駒去傍隣聞之以臣為愚故名此<lb/>
谷為愚公之谷桓公曰公誠愚矣夫何<lb/>
為而與之桓公遂歸明日朝以告管仲<lb/>
管仲正衿再拜曰此夷吾之愚也使堯<lb/>
在上咎繇為理安有取人之駒者乎若<lb/>
有見暴如是叟者又必不與也公知獄<lb/>
訟之不正故與之耳請退而脩政孔子<lb/>
曰弟子記之桓公覇君也管仲賢佐也<lb/>
<pb n="KR3a0007_SBCK_007-6a"/>
猶有以智為愚者也况不及桓公管仲<lb/>
者也<lb/>
魯有父子訟者康子曰殺之孔子曰未<lb/>
可殺也夫民不知子父訟之不善者乆<lb/>
矣是則上過也上有道是人亡矣康子<lb/>
曰夫治民以孝為本今殺一人以戮不<lb/>
孝不亦可乎孔子曰不孝而誅之是虐<lb/>
殺不辜也三軍大敗不可誅也獄訟不<lb/>
治不可刑也上陳之教而先服之則百<lb/>
<pb n="KR3a0007_SBCK_007-6b"/>
姓從風矣躬行不從而后俟之以刑則<lb/>
民知罪矣夫一仞之牆民不能踰百仞<lb/>
之山童子升而逰焉凌遲故也今是仁<lb/>
義之凌遲乆矣能謂民弗踰乎詩曰俾<lb/>
民不迷昔者君子導其百姓不使迷是<lb/>
以威厲而不至刑錯而不用也於是訟<lb/>
者聞之乃請無訟<lb/>
魯哀公問政於孔子對曰政有使民富<lb/>
且夀哀公曰何謂也孔子曰薄賦斂則<lb/>
<pb n="KR3a0007_SBCK_007-7a"/>
民富無事則逺罪逺罪則民壽公曰若<lb/>
是則寡人貧矣孔子曰詩云凱悌君子<lb/>
民之父母未見其子富而父母貧者也<lb/>
文王問於吕望曰為天下若何對曰王<lb/>
國富民覇國富士僅存之國富大夫亡<lb/>
道之國富倉府是謂上溢而下漏文王<lb/>
曰善對曰宿善不祥是日也發其倉府<lb/>
以賑鰥寡孤獨<lb/>
武王問於太公曰治國之道若何太公<lb/>
<pb n="KR3a0007_SBCK_007-7b"/>
對曰治國之道愛民而已曰愛民若何<lb/>
曰利之而勿害成之勿敗生之勿殺與<lb/>
之勿奪樂之勿苦喜之勿怒此治國之<lb/>
道使民之義也愛之而已矣民失其所<lb/>
務則害之也農失其時則敗之也有罪<lb/>
者重其罰則殺之也重賦斂者則奪之<lb/>
也多徭役以罷民力則苦之也勞而擾<lb/>
之則怒之也故善為國者遇民如父母<lb/>
之愛子兄之愛弟聞其飢寒為之哀見<lb/>
<pb n="KR3a0007_SBCK_007-8a"/>
其勞苦為之悲<lb/>
武王問於太公曰賢君治國何如對曰<lb/>
賢君之治國其政乎其吏不苛其賦斂<lb/>
節其自奉薄不以私善害公法賞賜不<lb/>
加於無功刑罰不施於無罪不因喜以<lb/>
賞不因怒以誅害民者有罪進賢舉過<lb/>
者有賞後宫不荒女謁不聽上無婬慝<lb/>
下不隂害不幸宫室以費財不多觀游<lb/>
臺池以罷民不彫文刻鏤以逞耳目官<lb/>
<pb n="KR3a0007_SBCK_007-8b"/>
無腐蠧之藏國無流餓之民此賢君之<lb/>
治國也武王曰善哉<lb/>
武王問於太公曰為國而數更法令者<lb/>
何也太公曰為國而數更法令者不法<lb/>
法以其所善為法者也故令出而亂亂<lb/>
則更為法是以其法令數更也<lb/>
成王問政於尹逸曰吾何德之行而民<lb/>
親其上對曰使之以時而敬順之忠而<lb/>
愛之布令信而不食言王曰其度安至<lb/>
<pb n="KR3a0007_SBCK_007-9a"/>
對曰如臨深淵如履薄氷王曰懼哉對<lb/>
曰天地之間四海之内善之則畜也不<lb/>
善則讎也夏殷之臣反讎桀紂而臣湯<lb/>
武夙沙之民自攻其主而歸神農氏此<lb/>
君之所明知也若何其無懼也<lb/>
仲尼見梁君梁君問仲尼曰吾欲長有<lb/>
國吾欲列都之得吾欲使民安不惑吾<lb/>
欲使士竭其力吾欲使日月當時吾欲<lb/>
使聖人自来吾欲使官府治為之奈何<lb/>
<pb n="KR3a0007_SBCK_007-9b"/>
</p>
<p>
仲尼對曰千乘之君萬乘之主問於丘<lb/>
者多矣未嘗有如主君問丘之術也然<lb/>
而盡可得也丘聞之兩君相親則長有<lb/>
國君惠臣忠則列都之得毋殺不辜毋<lb/>
釋罪人則民不惑益士禄賞則竭其力<lb/>
尊天敬鬼則日月當時善為刑罰則聖<lb/>
人自来尚賢使能則官府治梁君曰豈<lb/>
有不然哉<lb/>
子貢曰葉公問政於夫子夫子曰政在附<lb/>
<pb n="KR3a0007_SBCK_007-10a"/>
近而来逺魯哀公問政於夫子夫子曰<lb/>
政在於諭臣齊景公問政於夫子夫子<lb/>
曰政在於節用三君問政於夫子夫子<lb/>
應之不同然則政有異乎孔子曰夫荆<lb/>
之地廣而都狭民有離志焉故曰在於<lb/>
附近而来逺哀公有臣三人内比周公<lb/>
以惑其君外鄣距諸侯賔客以蔽其明<lb/>
故曰政在諭臣齊景公奢於臺榭淫於<lb/>
苑囿五官之樂不解一旦而賜人百乘<lb/>
<pb n="KR3a0007_SBCK_007-10b"/>
之家者三故曰政在於節用此三者政<lb/>
也詩不云乎亂離斯瘼爰其適歸此傷<lb/>
離散以為亂者也匪其止共惟王之卭<lb/>
此傷姦臣蔽主以為亂者也相亂蔑資<lb/>
曾莫惠我師此傷奢侈不節以為亂者<lb/>
也察此三者之所欲政其同乎哉<lb/>
公儀休相魯魯君死左右請閉門公儀<lb/>
休曰止池淵吾不稅蒙山吾不賦苛令<lb/>
吾不布吾已閉心矣何閉於門哉<lb/>
<pb n="KR3a0007_SBCK_007-11a"/>
子産相鄭簡公謂子産曰内政毋出外<lb/>
政毋入夫衣裘之不美車馬之不飾子<lb/>
女之不潔寡人之醜也國家之不治封<lb/>
疆之不正夫子之醜也子産相鄭終簡<lb/>
公之身内無國中之亂外無諸侯之患<lb/>
也子産之從政也擇能而使之馮簡子<lb/>
善斷事子太叔善决而文公孫揮知四<lb/>
國之為而辨於其大夫之族姓變而立<lb/>
至又善為辭令禆諶善謀於野則獲於<lb/>
<pb n="KR3a0007_SBCK_007-11b"/>
邑則否有事乃載禆諶與之適野使謀<lb/>
可否而告馮簡子斷之使公孫揮為之<lb/>
辭令成乃受子太叔行之以應對賔客<lb/>
是以鮮有敗事也<lb/>
董安于治晉陽問政於蹇老蹇老曰曰<lb/>
忠曰信曰敢董安于曰安忠乎曰忠於<lb/>
主曰安信乎曰信於令曰安敢乎曰敢<lb/>
於不善人董安于曰此三者足矣<lb/>
魏文侯使西門豹徃治於鄴告之曰必<lb/>
<pb n="KR3a0007_SBCK_007-12a"/>
全功成名布義豹曰敢問全功成名布<lb/>
義為之柰何文侯曰子徃矣是無邑不<lb/>
有賢豪辯博者也無邑不有好揚人之<lb/>
惡蔽人之善者也徃必問豪賢者因而<lb/>
親之其辯博者因而師之問其好揚人<lb/>
之惡蔽人之善者因而察之不可以特<lb/>
聞從事夫耳聞之不如目見之目見之<lb/>
不如足踐之足踐之不如手辨之人始<lb/>
入官如入晦室乆而愈眀眀乃治治乃<lb/>
<pb n="KR3a0007_SBCK_007-12b"/>
行<lb/>
宓子賤治單父彈鳴琴身不下堂而單<lb/>
父治巫馬期亦治單父以星出以星入<lb/>
日夜不處以身親之而單父亦治巫馬<lb/>
期問其故於宓子賤宓子賤曰我之謂<lb/>
任人子之謂任力任力者固勞任人者<lb/>
固佚人曰宓子賤則君子矣佚四肢全<lb/>
耳目平心氣而百官治任其數而已矣<lb/>
巫馬期則不然弊性事情勞煩教詔雖<lb/>
<pb n="KR3a0007_SBCK_007-13a"/>
治猶未至也<lb/>
孔子謂宓子賤曰子治單父而衆說語<lb/>
丘所以為之者曰不齊父其父子其子<lb/>
恤諸孤而哀喪紀孔子曰善小節也小<lb/>
民附矣猶未足也曰不齊之所父事者<lb/>
三人所兄事者五人所友者十一人孔<lb/>
子曰父事三人可以教孝矣兄事五人<lb/>
可以教弟矣友十一人可以教學矣中<lb/>
節也中民附矣猶未足也曰此地民有<lb/>
<pb n="KR3a0007_SBCK_007-13b"/>
賢於不齊者五人不齊事之皆教不齊<lb/>
所以治之術孔子曰欲其大者乃於此<lb/>
在矣昔者堯舜清㣲其身以聽觀天下<lb/>
務来賢人夫舉賢者百福之宗也而神<lb/>
明之主也不齊之所治者小也不齊所<lb/>
治者大其與堯舜繼矣<lb/>
宓子賤為單父宰辭於夫子夫子曰毋<lb/>
迎而距也毋望而許也許之則失守距<lb/>
之則閉塞譬如髙山深淵仰之不可極<lb/>
<pb n="KR3a0007_SBCK_007-14a"/>
度之不可測也子賤曰善敢不承命乎<lb/>
宓子賤為單父宰過於陽晝曰子亦有<lb/>
以送僕乎陽晝曰吾少也賤不知治民<lb/>
之術有釣道二焉請以送子子賤曰釣<lb/>
道柰何陽晝曰夫扱綸錯餌迎而吸之<lb/>
者陽橋也其為魚薄而不美若存若亡<lb/>
若食若不食者魴也其為魚也博而厚<lb/>
味宓子賤曰善於是未至單父冠蓋迎<lb/>
之者交接於道子賤曰車驅之車驅之<lb/>
<pb n="KR3a0007_SBCK_007-14b"/>
夫陽晝之所謂陽橋者至矣於是至單<lb/>
父請其耆老尊賢者而與之共治單父<lb/>
孔子弟子有孔蔑者與宓子賤皆仕孔<lb/>
子徃過孔蔑問之曰自子之仕者何得<lb/>
何亡孔蔑曰自吾仕者未有所得而有<lb/>
所亡者三曰王事若襲學焉得習以是<lb/>
學不得明也所亡者一也奉禄少鬻鬻<lb/>
不足及親戚親戚益疏矣所亡者二也<lb/>
公事多急不得弔死視病是以朋友益<lb/>
<pb n="KR3a0007_SBCK_007-15a"/>
䟽矣所亡者三也孔子不說而復往見<lb/>
子賤曰自子之仕何得何亡子賤曰自<lb/>
吾之仕未有所亡而所得者三始誦之<lb/>
文今履而行之是學日益明也所得者<lb/>
一也奉禄雖少鬻鬻得及親戚是以親<lb/>
戚益親也所得者二也公事雖急夜勤<lb/>
弔死視病是以朋友益親也所得者三<lb/>
也孔子謂子賤曰君子哉若人君子哉<lb/>
若人魯無君子者斯焉取斯<lb/>
<pb n="KR3a0007_SBCK_007-15b"/>
晏子治東阿三年景公召而數之曰吾<lb/>
以子為可而使子治東阿今子治而亂<lb/>
子退而自察也寡人將加大誅于子晏<lb/>
子對曰臣請改道易行而治東阿三年<lb/>
不治臣請死之景公許之於是明年上<lb/>
計景公迎而賀之曰甚善矣子之治東<lb/>
阿也晏子對曰前臣之治東阿也屬託<lb/>
不行貨賂不至陂池之魚以利貧民當<lb/>
此之時民無饑者而君反以罪臣今臣<lb/>
<pb n="KR3a0007_SBCK_007-16a"/>
後之治東阿也屬託行貨賂至并㑹賦<lb/>
斂倉庫少内便事左右陂池之魚入於<lb/>
權家當此之時饑者過半矣君乃反迎<lb/>
而賀臣愚不能復治東阿願乞骸骨避<lb/>
賢者之路再拜便辟景公乃下席而謝<lb/>
之曰子強復治東阿東阿者子之東阿<lb/>
也寡人無復與焉<lb/>
子路治蒲見於孔子曰由願受教孔子<lb/>
曰蒲多壮士又難治也然吾語汝恭以<lb/>
<pb n="KR3a0007_SBCK_007-16b"/>
敬可以攝勇寛以正可以容衆恭以潔<lb/>
可以親上<lb/>
子貢為信陽令辭孔子而行孔子曰力<lb/>
之順之因子之時無奪無伐無暴無盜<lb/>
子貢曰賜少而事君子君子固有盜者<lb/>
邪孔子曰夫以不肖伐賢是謂奪也以<lb/>
賢伐不肖是謂伐也緩其令急其誅是<lb/>
謂暴也取人善以自為己是謂盜也君<lb/>
子之盜豈必當財幣乎吾聞之曰知為<lb/>
<pb n="KR3a0007_SBCK_007-17a"/>
吏者奉法利民不知為吏者枉法以侵<lb/>
民此皆怨之所由生也臨官莫如平臨<lb/>
財莫如亷亷平之守不可攻也匿人之<lb/>
善者是謂蔽賢也揚人之惡者是謂小<lb/>
人也不内相教而外相謗者是謂不足<lb/>
親也言人之善者有所得而無所亡傷<lb/>
也言人之惡者無所得而有所傷也故<lb/>
君子慎言語矣毋先己而後人擇言出<lb/>
之令口如耳<lb/>
<pb n="KR3a0007_SBCK_007-17b"/>
楊朱見梁王言治天下如運諸掌然梁<lb/>
王曰先生有一妻一妾不能治三畞之<lb/>
園不能芸言治天下如運諸手掌何以<lb/>
楊朱曰臣有之君不見夫羊乎百羊而<lb/>
羣使五尺童子荷杖而隨之欲東而東<lb/>
欲西而西君且使堯牽一羊舜荷杖而<lb/>
隨之則亂之始也臣聞之夫吞舟之魚<lb/>
不逰淵鴻鵠髙飛不就汙池何則其志<lb/>
極逺也黄鍾大吕不可從繁奏之舞何<lb/>
<pb n="KR3a0007_SBCK_007-18a"/>
則其音疏也將治大者不治小成大功<lb/>
者不小苛此之謂也<lb/>
景差相鄭鄭人有冬涉水者出而脛寒<lb/>
後景差過之下陪乘而載之覆以上衽<lb/>
叔向聞之曰景子為人國相豈不固哉<lb/>
吾聞良吏居之三月而溝渠脩十月而<lb/>
津梁成六畜且不濡足而况人乎<lb/>
魏文侯問李克曰為國如何對曰臣聞<lb/>
為國之道食有勞而禄有功使有能而<lb/>
<pb n="KR3a0007_SBCK_007-18b"/>
賞必行罰必當文侯曰吾賞罰皆當而<lb/>
民不與何也對曰國其有淫民乎臣聞<lb/>
之曰奪淫民之禄以来四方之士其父<lb/>
有功而禄其子無功而食之出則乘車<lb/>
馬衣美裘以爲榮華入則脩竽瑟鍾石<lb/>
之聲而安其子女之樂以亂鄉曲之教<lb/>
如此者奪其禄以来四方之士此之謂<lb/>
奪淫民也<lb/>
齊桓公問於管仲曰國何患管仲對曰<lb/>
<pb n="KR3a0007_SBCK_007-19a"/>
患夫社鼠桓公曰何謂也管仲對曰夫<lb/>
社束木而塗之鼠因徃託焉燻之則恐<lb/>
燒其木灌之則恐敗其塗此鼠所以不<lb/>
可得殺者以社故也夫國亦有社䑕人<lb/>
主左右是也内則蔽善惡於君上外則<lb/>
賣權重於百姓不誅之則為亂誅之則<lb/>
為人主所察據腹而有之此亦國之社<lb/>
鼠也人有酤酒者為器甚潔清置表甚<lb/>
長而酒酸不售問之里人其故里人云<lb/>
<pb n="KR3a0007_SBCK_007-19b"/>
公之狗猛人挈器而入且酤公酒狗迎<lb/>
而噬之此酒所以酸不售之故也夫國<lb/>
亦有猛狗用事者是也有道術之士欲<lb/>
明萬乘之主而用事者迎而齕之此亦<lb/>
國之猛狗也左右為社鼠用事者為猛<lb/>
狗則道術之士不得用矣此治國之所<lb/>
患也<lb/>
齊侯問於晏子曰為政何患對曰患善<lb/>
惡之不分公曰何以察之對曰審擇左<lb/>
<pb n="KR3a0007_SBCK_007-20a"/>
右左右善則百僚各得其所宜而善惡<lb/>
分孔子聞之曰此言也信矣善言進則<lb/>
不善無由入矣不進善言則善無由入<lb/>
矣<lb/>
復槀之君朝齊桓公問治民焉復槀之<lb/>
君不對而循口操衿抑心桓公曰與民<lb/>
共甘苦饑寒乎夫以我為聖人也故不<lb/>
用言而諭因禮之千金<lb/>
晉文公時翟人有封狐文豹之皮者文<lb/>
<pb n="KR3a0007_SBCK_007-20b"/>
公喟然歎曰封狐文豹何罪哉以其皮<lb/>
為罪也大夫欒枝曰地廣而不平財聚<lb/>
而不散獨非狐豹之罪乎文公曰善哉<lb/>
說也欒枝曰地廣而不平人將平之財<lb/>
聚而不散人將爭之於是列地以分民<lb/>
散財以賑貧<lb/>
晉文侯問政於舅犯舅犯對曰分熟不<lb/>
如分腥分腥不如分地割以分民而益<lb/>
其爵禄是以上得地而民知富上失地<lb/>
<pb n="KR3a0007_SBCK_007-21a"/>
而民知貧古之所謂致師而戰者其此<lb/>
之謂也<lb/>
晉侯問於士文伯曰三月朔日有食之<lb/>
寡人學惛焉詩所謂彼日而蝕于何不<lb/>
臧者何也對曰不善政之謂也國無政<lb/>
不用善則自取讁於日月之災故不可<lb/>
不慎也政有三而已一曰因民二曰擇<lb/>
人三曰從時<lb/>
延陵季子游於晉入其境曰嘻暴哉國<lb/>
<pb n="KR3a0007_SBCK_007-21b"/>
乎入其都曰嘻力屈哉國乎立其朝曰<lb/>
嘻亂哉國乎從者曰夫子之入晉境未<lb/>
乆也何其名之不疑也延陵季子曰然<lb/>
吾入其境田畞荒穢而不休雜增崇髙<lb/>
吾是以知其國之暴也吾入其都新室<lb/>
惡而故室美新牆卑而故牆髙吾是以<lb/>
知其民力之屈也吾立其朝君能視而<lb/>
不下問其臣善伐而不上諫吾是以知<lb/>
其國之亂也<lb/>
<pb n="KR3a0007_SBCK_007-22a"/>
齊之所以不如魯者太公之賢不如伯<lb/>
禽伯禽與太公俱受封而各之國三年<lb/>
太公来朝周公問曰何治之疾也對曰<lb/>
尊賢先疏後親先義後仁也此覇者之<lb/>
迹也周公曰太公之澤及五世五年伯<lb/>
禽来朝周公問曰何治之難對曰親親<lb/>
者先内後外先仁後義也此王者之迹<lb/>
也周公曰魯之澤及十世故魯有王迹<lb/>
者仁厚也齊有覇迹者武政也齊之所<lb/>
<pb n="KR3a0007_SBCK_007-22b"/>
以不如魯也太公之賢不如伯禽也<lb/>
景公好婦人而丈夫飾者國人盡服之<lb/>
公使吏禁之曰女子而男子飾者裂其<lb/>
衣斷其帶裂衣斷帶相望而不止晏子<lb/>
見公曰寡人使吏禁女子而男子飾者<lb/>
裂其衣斷其帶相望而不止者何也對<lb/>
曰君使服之於内而禁之於外猶懸牛<lb/>
首於門而求買馬肉也公胡不使内勿<lb/>
服則外莫敢為也公曰善使内勿服不<lb/>
<pb n="KR3a0007_SBCK_007-23a"/>
旋月而國莫之服也<lb/>
齊人甚好轂擊相犯以為樂禁之不止<lb/>
晏子患之乃為新車良馬出與人相犯<lb/>
也曰轂擊者不祥臣其祭祀不順居處<lb/>
不敬乎下車棄而去之然後國人乃不<lb/>
為故曰禁之以制而身不先行也民不<lb/>
肯止故化其心莫若教也<lb/>
魯國之法魯人有贖臣妾於諸侯者取<lb/>
金於府子貢贖人於諸侯而還其金孔<lb/>
<pb n="KR3a0007_SBCK_007-23b"/>
子聞之曰賜失之矣聖人之舉事也可<lb/>
以移風易俗而教導可施於百姓非獨<lb/>
適其身之行也今魯國富者寡而貧者<lb/>
衆贖而受金則為不亷不受則後莫復<lb/>
贖自今以来魯人不復贖矣孔子可謂<lb/>
通於化矣故老子曰見小曰明<lb/>
孔子見季康子康子未説孔子又見之<lb/>
宰予曰吾聞之夫子曰王公不聘不動<lb/>
今吾子之見司㓂也少數矣孔子曰魯<lb/>
<pb n="KR3a0007_SBCK_007-24a"/>
國以衆相凌以兵相暴之日乆矣而有<lb/>
司不治聘我者孰大乎於是魯人聞之<lb/>
曰聖人將治可以不先自為刑罰乎自<lb/>
是之後國無爭者孔子謂弟子曰違山<lb/>
十里蟪蛄之聲猶尚存耳政事無如膺<lb/>
之矣古之魯俗塗里之閭羅門之羅収<lb/>
門之漁獨得於禮是以孔子善之夫塗<lb/>
里之閭富家為貧者出羅門之羅有親<lb/>
者取多無親者取少収門之漁有親者<lb/>
<pb n="KR3a0007_SBCK_007-24b"/>
取巨無親者取小<lb/>
春秋曰四民均則王道興而百姓寧所<lb/>
謂四民者士農工商也㛰姻之道廢則<lb/>
男女之道悖而淫佚之路興矣<lb/>
<pb n="KR3a0007_SBCK_007-25a"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_008-1a"/>
說苑卷第八<lb/>
　　尊賢<lb/>
人君之欲平治天下而垂榮名者必尊<lb/>
賢而下士易曰自上下下其道大光又<lb/>
曰以貴下賤大得民也夫明王之施德<lb/>
而下下也將懐逺而致近也夫朝無賢<lb/>
人猶鴻鵠之無羽翼也雖有千里之望<lb/>
猶不能致其意之所欲至矣是故㳺江<lb/>
海者託於船致逺道者託扵乘欲覇王<lb/>
<pb n="KR3a0007_SBCK_008-1b"/>
者託扵賢伊尹吕尚管夷吾百里奚此<lb/>
覇王之船乘也釋父兄與子孫非疏之<lb/>
也任庖人釣屠與仇讎僕虜非阿之也<lb/>
持社稷立功名之道不得不然也猶大<lb/>
匠之爲宫室也量小大而知材木矣比<lb/>
功校而知人數矣是故吕尚聘而天下<lb/>
知商將亡而周之王也管夷吾百里奚<lb/>
任而天下知齊秦之必覇也豈特船乘<lb/>
哉夫成王覇固有人亡國破家亦固有<lb/>
<pb n="KR3a0007_SBCK_008-2a"/>
人桀用有莘紂用惡來宋用唐鞅齊用<lb/>
蘇秦秦用趙髙而天下知其亡也非其<lb/>
人而欲有功譬其若夏至之日而欲夜<lb/>
之長也射魚指天而欲發之當也雖舜<lb/>
禹猶亦困而又況乎俗主哉<lb/>
春秋之時天子微弱諸侯力政皆叛不<lb/>
朝衆暴寡强劫弱南夷與北狄交侵中<lb/>
國之不絶若綫桓公扵是用管仲鮑叔<lb/>
隰朋賔胥無甯戚三存亡國一繼絶世<lb/>
<pb n="KR3a0007_SBCK_008-2b"/>
救中國攘戎狄卒脅荆蠻以尊周室覇<lb/>
諸侯晉文公用咎犯先軫陽䖏父强中<lb/>
國敗强楚合諸侯朝天子以顯周室楚<lb/>
荘王用孫叔敖司馬子反將軍子重征<lb/>
陳從鄭敗强晉無敵扵天下秦穆公用<lb/>
百里子蹇叔子王子廖及由余據有雍<lb/>
州攘敗西戎吳用延州來季子并兾州<lb/>
揚威于雞父鄭僖公富有千乘之國貴<lb/>
為諸侯治義不順人心而取弑扵臣者<lb/>
<pb n="KR3a0007_SBCK_008-3a"/>
不先得賢也至簡公用子産裨諶世叔<lb/>
行人子羽賊臣除正臣進去强楚合中<lb/>
國國家安寧二十餘年無强楚之患故<lb/>
虞有宫之竒晉獻公為之終夜不寐楚<lb/>
有子玉得臣文公為之側席而坐逺乎<lb/>
賢者之厭難折衝也夫宋襄公不用公<lb/>
子目夷之言大辱扵楚曹不用僖負覊<lb/>
之諫敗死扵戎故共維五始之要治亂<lb/>
之端存乎審已而任賢也國家之任賢<lb/>
<pb n="KR3a0007_SBCK_008-3b"/>
而吉任不肖而凶案徃世而視已事其<lb/>
必然也如合符此為人君者不可以不<lb/>
慎也國家惛亂而良臣見魯國大亂季<lb/>
友之賢見僖公即位而任季子魯國安<lb/>
寧外内無憂行政二十一年季子之卒<lb/>
後邾擊其南齊伐其北魯不勝其患將<lb/>
乞師扵楚以取全耳故傳曰患之起必<lb/>
自此始也公子買不可使戍衛公子遂<lb/>
不聴君命而擅之晉内侵扵臣下外困<lb/>
<pb n="KR3a0007_SBCK_008-4a"/>
扵兵亂弱之患也僖公之性非前二十<lb/>
一年常賢而後乃漸變為不肖也此季<lb/>
子存之所益亡之所損也夫得賢失賢<lb/>
其損益之驗如此而人主忽扵所用甚<lb/>
可疾痛也夫智不足以見賢無可柰何<lb/>
矣若智能見之而强不能决猶豫不用<lb/>
而大者死亡小者亂傾此甚可悲哀也<lb/>
以宋殤公不知孔父之賢乎安知孔父<lb/>
死已必死趨而救之趨而救之者是知<lb/>
<pb n="KR3a0007_SBCK_008-4b"/>
其賢也以魯莊公不知季子之賢乎安<lb/>
知疾將死召季子而授之國政授之國<lb/>
政者是知其賢也此二君知能見賢而<lb/>
皆不能用故宋殤公以殺死魯莊公以<lb/>
賊嗣使宋殤蚤任孔父魯莊素用季子<lb/>
乃將靖隣國而况自存乎<lb/>
鄒子說梁王曰伊尹故有莘氏之媵臣<lb/>
也湯立以為三公天下之治太平管仲<lb/>
故成隂之狗盜也天下之庸夫也齊桓<lb/>
<pb n="KR3a0007_SBCK_008-5a"/>
公得之為仲父百里奚道之扵路傳賣<lb/>
五羊之皮秦穆公委之以政甯戚故將<lb/>
車人也叩轅行歌於康之衢桓公任以<lb/>
國司馬喜髕脚於宋而卒相中山范睢<lb/>
折脅拉齒於魏而後為應侯太公望故<lb/>
老婦之出夫也朝歌之屠佐也棘津迎<lb/>
客之舍人也年七十而相周九十而封<lb/>
齊故詩曰緜緜之葛在於曠野良工得<lb/>
之以為絺紵良工不得枯死於野此七<lb/>
<pb n="KR3a0007_SBCK_008-5b"/>
士者不遇明君聖主幾行乞丐枯死於<lb/>
中野譬猶緜緜之葛矣<lb/>
眉睫之微接而形於色聲音而風感而<lb/>
動乎心甯戚擊牛角而商歌桓公聞而<lb/>
舉之鮑龍跪石而登嵼孔子為之下車<lb/>
堯舜相見不違桑隂文王舉太公不以<lb/>
日乆故賢聖之接也不待乆而親能者<lb/>
之相見也不待試而知矣故士之接也<lb/>
非必與之臨財分貨乃知其㢘也非必<lb/>
<pb n="KR3a0007_SBCK_008-6a"/>
與之犯難涉危乃知其勇也舉事决斷<lb/>
是以知其勇也取與有讓是以知其㢘<lb/>
也故見虎之尾而知其大於貍也見象<lb/>
之牙而知其大於牛也一莭見則百莭<lb/>
知矣由此觀之以所見可以占未發覩<lb/>
小莭固足知大體矣<lb/>
禹以夏王桀以夏亡湯以殷王紂以殷<lb/>
亡闔廬以吳戰勝無敵於天下而夫差<lb/>
以見禽於越文公以晉國覇而厲公以<lb/>
<pb n="KR3a0007_SBCK_008-6b"/>
見弑於匠麗之宫威王以齊强於天下<lb/>
而湣王以弑死於廟梁穆公以秦顯名<lb/>
尊號而二世以劫於望夷其所以君王<lb/>
者同而㓛迹不等者所任異也是故成<lb/>
王䖏襁褓而朝諸侯周公用事也趙武<lb/>
靈王年五十而餓死沙丘任李兊故也<lb/>
桓公得管仲九合諸侯一匡天下失管<lb/>
仲任竪刁易牙身死不葬為天下笑一<lb/>
人之身榮辱俱施焉在所任也故魏有<lb/>
<pb n="KR3a0007_SBCK_008-7a"/>
公子無忌削地復得趙任藺相如秦兵<lb/>
不敢出鄢陵任唐睢國獨特立楚有申<lb/>
包胥而昭王反位齊有田單襄王得國<lb/>
由此觀之國無賢佐俊士而能以成功<lb/>
立名安危繼絶者未嘗有也故國不務<lb/>
大而務得民心佐不務多而務得賢俊<lb/>
得民心者民徃之有賢佐者士歸之文<lb/>
王請除炮烙之刑而殷民從湯去張網<lb/>
者之三面而夏民從越王不隳舊冢而<lb/>
<pb n="KR3a0007_SBCK_008-7b"/>
吳人服以其所為之順於民心也故聲<lb/>
同則䖏異而相應德合則未見而相親<lb/>
賢者立於本朝則天下之豪相率而趨<lb/>
之矣何以知其然也曰管仲桓公之賊<lb/>
也鮑叔以為賢於己而進之為相七十<lb/>
言而說乃聽遂使桓公除報讎之心而<lb/>
委國政焉桓公垂拱無事而朝諸侯鮑<lb/>
叔之力也管仲之所以能北走桓公無<lb/>
自危之心者同聲於鮑叔也紂殺王子<lb/>
<pb n="KR3a0007_SBCK_008-8a"/>
比干箕子被髪而佯狂陳靈公殺泄冶<lb/>
而鄧元去陳自是之後殷兼於周陳亡<lb/>
於楚以其殺比干泄冶而失箕子與鄧<lb/>
元也燕昭王得郭隗而鄒衍樂毅以齊<lb/>
趙至蘇子屈景以周楚至於是舉兵而<lb/>
攻齊棲閔王於莒燕校地計衆非與齊<lb/>
鈞也然所以能信意至於此者由得士<lb/>
也故無常安之國無恒治之民得賢者<lb/>
則安昌失之者則危亡自古及今未有<lb/>
<pb n="KR3a0007_SBCK_008-8b"/>
不然者也明鏡所以照形也徃古所以<lb/>
知今也夫知惡徃古之所以危亡而不<lb/>
務襲迹於其所以安昌則未有異乎却<lb/>
走而求逮前人也太公知之故舉微子<lb/>
之後而封比干之墓夫聖人之於死尚<lb/>
如是其厚也况當世而生存者乎則其<lb/>
弗失可識矣<lb/>
齊景公問於孔子曰秦穆公其國小處<lb/>
僻而覇何也對曰其國小而志大雖處<lb/>
<pb n="KR3a0007_SBCK_008-9a"/>
僻而其政中其舉果其謀和其令不偷<lb/>
親舉五羖大夫於係縲之中與之語三<lb/>
日而授之政以此取之雖王可也覇則<lb/>
小矣<lb/>
或曰將謂桓公仁義乎殺兄而立非仁<lb/>
義也將謂桓公恭儉乎與婦人同輿馳<lb/>
於邑中非恭儉也將謂桓公清潔乎閨<lb/>
門之内無可嫁者非清㓗也此三者亡<lb/>
國失君之行也然而桓公兼有之以得<lb/>
<pb n="KR3a0007_SBCK_008-9b"/>
管仲隰朋九合諸侯一匡天下畢朝周<lb/>
室為五覇長以其得賢佐也失管仲隰<lb/>
朋任竪刁易牙身死不葬蟲流出户一<lb/>
人之身榮辱俱施者何者其所任異也<lb/>
由此觀之則士佐急矣<lb/>
周公旦白屋之士所下者七十人而天<lb/>
下之士皆至晏子所與同衣食者百人<lb/>
而天下之士亦至仲尼脩道行理文章<lb/>
而天下之士亦至矣伯牙子鼓琴鍾子<lb/>
<pb n="KR3a0007_SBCK_008-10a"/>
期聴之方鼓而志在太山鍾子期曰善<lb/>
哉乎鼓琴巍巍乎若太山少選之間而<lb/>
志在流水鍾子期復曰善哉乎鼓琴湯<lb/>
湯乎若流水鍾子期死伯牙破琴絶絃<lb/>
終身不復鼓琴以為世無足為鼓琴者<lb/>
非獨鼓琴若此也賢者亦然雖有賢者<lb/>
而無以接之賢者奚由盡忠哉驥不自<lb/>
至千里者待伯樂而後至也<lb/>
周威公問於寗子曰取士有道乎對曰<lb/>
<pb n="KR3a0007_SBCK_008-10b"/>
有窮者達之亡者存之廢者起之四方<lb/>
之士則四面而至矣窮者不達亡者不<lb/>
存廢者不起四方之士則四面而畔矣<lb/>
夫城固不能自守兵利不能自保得士<lb/>
而失之必有其間夫士存則君尊士亡<lb/>
則君卑周威公曰士壹至如此乎對曰<lb/>
君不聞夫楚平王有士曰楚傒胥丘負<lb/>
客王將殺之出亡之晉晉人用之是為<lb/>
城濮之戰又有士曰苖賁皇王將殺之<lb/>
<pb n="KR3a0007_SBCK_008-11a"/>
出亡走晉晉人用之是為鄢陵之戰又<lb/>
有士曰上觧于王將殺之出亡走晉晉<lb/>
人用之是為兩堂之戰又有士曰伍子<lb/>
胥王殺其父兄出亡走吳闔閭用之於<lb/>
是興師而襲郢故楚之大得罪扵梁鄭<lb/>
宋衛之君猶未遽至于此也此四得罪<lb/>
於其士三暴其民骨一亡其國由是觀<lb/>
之士存則國存士亡則國亡子胥怒而<lb/>
亡之申包胥怒而存之士胡可無貴乎<lb/>
<pb n="KR3a0007_SBCK_008-11b"/>
哀公問於孔子曰人何若而可取也孔<lb/>
子對曰母取拑者母取健者母取口銳<lb/>
者哀公曰何謂也孔子曰拑者大給利<lb/>
不可盡用健者必欲兼人不可以為法<lb/>
也口銳者多誕而寡信後恐不驗也夫<lb/>
弓矢和調而後求其中焉馬慤愿順然<lb/>
後求其良材焉人必忠信重厚然後求<lb/>
其知能焉今人有不忠信重厚而多知<lb/>
能如此人者譬猶豺狼與不可以身近<lb/>
<pb n="KR3a0007_SBCK_008-12a"/>
也是故先其仁信之誠者然後親之於<lb/>
是有知能者然後任之故曰親仁而使<lb/>
能夫取人之術也觀其言而察其行夫<lb/>
言者所以抒其匈而發其情者也能行<lb/>
之士必能言之是故先觀其言而揆其<lb/>
行夫以言揆其行雖有姦軌之人無以<lb/>
逃其情矣哀公曰善<lb/>
周公攝天子位七年布衣之士執贄所<lb/>
師見者十二人窮巷白屋所先見者四<lb/>
<pb n="KR3a0007_SBCK_008-12b"/>
十九人時進善者百人教士者千人官<lb/>
朝者萬人當此之時誠使周公驕而且<lb/>
恡則天下賢士至者寡矣苟有至者則<lb/>
必貪而尸禄者也尸禄之臣不能存君<lb/>
矣<lb/>
齊桓公設庭燎為士之欲造見者朞年<lb/>
而士不至於是東野鄙人有以九九之<lb/>
術見者桓公曰九九何足以見乎鄙人<lb/>
對曰臣非以九九為足以見也臣聞主<lb/>
<pb n="KR3a0007_SBCK_008-13a"/>
君設庭燎以待士朞年而士不至夫士<lb/>
之所以不至者君天下賢君也四方之<lb/>
士皆自以論而不及君故不至也夫九<lb/>
九薄能耳而君猶禮之况賢於九九乎<lb/>
夫太山不辭壤石江海不逆小流所以<lb/>
成大也詩云先民有言詢于蒭蕘言愽<lb/>
謀也桓公曰善乃因禮之朞月四方之<lb/>
士相携而並至詩曰自堂徂　自羊徂<lb/>
牛言以内及外以小及大也<lb/>
<pb n="KR3a0007_SBCK_008-13b"/>
齊景公伐宋至于岐隄之上登髙以望<lb/>
太息而歎曰昔我先君桓公長轂八百<lb/>
乘以覇諸侯今我長轂三千乘而不敢<lb/>
乆䖏於此者豈其無管仲歟弦章對曰<lb/>
臣聞之水廣則魚大君明則臣忠昔有<lb/>
桓公故有管仲令桓公在此則車下之<lb/>
臣盡管仲也<lb/>
趙簡子㳺於河而樂之歎曰安得賢士<lb/>
而與䖏焉舟人古乘跪而對曰夫珠玉<lb/>
<pb n="KR3a0007_SBCK_008-14a"/>
無足去此數千里而所以能來者人好<lb/>
之也今士有足而不來者此是吾君不<lb/>
好之乎趙簡子曰吾門左右客千人朝<lb/>
食不足暮收市征暮食不足朝收市征<lb/>
吾尚可謂不好士乎舟人古乘對曰鴻<lb/>
鵠髙飛逺翔其所恃者六翮也背上之<lb/>
毛腹下之毳無尺寸之數去之滿把飛<lb/>
不能為之益卑益之滿把飛不能為之<lb/>
益髙不知門下左右客千人者有六翮<lb/>
<pb n="KR3a0007_SBCK_008-14b"/>
之用乎將盡毛毳也<lb/>
齊宣王坐淳于髠侍宣王曰先生論寡<lb/>
人何好淳于髠曰古者所好四而王所<lb/>
好三焉宣王曰古者所好何與寡人所<lb/>
好淳于髠曰古者好馬王亦好馬古者<lb/>
好味王亦好味古者好色王亦好色古<lb/>
者好士王獨不好士宣王曰國無士耳<lb/>
有則寡人亦說之矣淳于髠曰古者驊<lb/>
騮騏驥今無有王選於衆王好馬矣古<lb/>
<pb n="KR3a0007_SBCK_008-15a"/>
者有豹象之胎今無有王選於衆王好<lb/>
味矣古者有毛廧西施今無有王選於<lb/>
衆王好色矣王必將待堯舜禹湯之士<lb/>
而後好則堯舜禹湯之士亦不好王矣<lb/>
宣王嘿然無以應<lb/>
衛君問於田讓曰寡人封侯盡千里之<lb/>
地賞賜盡御府繒帛而士不至何也田<lb/>
讓對曰君之賞賜不可以功及也君之<lb/>
誅罰不可以理避也猶舉杖而呼狗張<lb/>
<pb n="KR3a0007_SBCK_008-15b"/>
弓而祝雞矣雖有香餌而不能致者害<lb/>
之必也<lb/>
宗衛相齊遇逐罷歸舍召門尉田饒等<lb/>
二十有七人而問焉曰士大夫誰能與<lb/>
我赴諸侯者乎田饒等皆伏而不對宗<lb/>
衛曰何士大夫之易得而難用也饒對<lb/>
曰非士大夫之難用也是君不能用也<lb/>
宗衛曰不能用士大夫何若田饒對曰<lb/>
厨中有臭肉則門下無死士今夫三升<lb/>
<pb n="KR3a0007_SBCK_008-16a"/>
之稷不足於士而君鴈鶩有餘粟䊵素<lb/>
綺繡靡麗堂楯從風雨弊而士曽不得<lb/>
以縁衣果園梨栗後宫婦人摭以相擿<lb/>
而士曽不得一嘗且夫財者君之所輕<lb/>
也死者士之所重也君不能用所輕之<lb/>
財而欲使士致所重之死豈不難乎哉<lb/>
於是宗衛面有慚色逡廵避席而謝曰<lb/>
此衛之過也<lb/>
魯哀公問於孔子曰當今之時君子誰<lb/>
<pb n="KR3a0007_SBCK_008-16b"/>
賢對曰衛靈公公曰吾聞之其閨門之<lb/>
内姑姊妹無别對曰臣觀於朝廷未觀<lb/>
於堂陛之間也靈公之弟曰公子渠牟<lb/>
其知足以治千乘之國其信足以守之<lb/>
而靈公愛之又有士曰王林國有賢人<lb/>
必進而任之無不達也不能達退而與<lb/>
分其禄而靈公尊之又有士曰慶足國<lb/>
有大事則進而治之無不濟也而靈公<lb/>
說之史鰌去衛靈公邸舍三月琴瑟不<lb/>
<pb n="KR3a0007_SBCK_008-17a"/>
御待史鰌之入也而後入臣是以知其<lb/>
賢也<lb/>
介子推行年十五而相荆仲尼聞之使<lb/>
人徃視還曰廊下有二十五俊士堂上<lb/>
有二十五老人仲尼曰合二十五人之<lb/>
智智於湯武并二十五人之力力於彭<lb/>
祖以治天下其固免矣乎<lb/>
孔子閒居喟然而歎曰銅鞮伯華而無<lb/>
死天下其有定矣子路曰願聞其為人<lb/>
<pb n="KR3a0007_SBCK_008-17b"/>
也何若孔子曰其㓜也敏而好學其壯<lb/>
也有勇而不屈其老也有道而能以下<lb/>
人子路曰其㓜也敏而好學則可其壯<lb/>
也有勇而不屈則可夫有道又誰下哉<lb/>
孔子曰由不知也吾聞之以衆攻寡而<lb/>
無不消也以貴下賤無不得也昔者周<lb/>
公旦制天下之政而下士七十人豈無<lb/>
道哉欲得士之故也夫有道而能下扵<lb/>
天下之士君子乎哉<lb/>
<pb n="KR3a0007_SBCK_008-18a"/>
魏文侯從中山奔命安邑田子方後太<lb/>
子擊遇之下車而趨子方坐乘如故告<lb/>
太子曰為我請君待我朝歌太子不說<lb/>
因謂子方曰不識貧窮者驕人富貴者<lb/>
驕人乎子方曰貧窮者驕人富貴者安<lb/>
敢驕人人主驕人而亡其國吾未見以<lb/>
國待亡者也大天驕人而亡其家吾未<lb/>
見以家待亡者也貧窮者若不得意納<lb/>
履而去安徃不得貧窮乎貧窮者驕人<lb/>
<pb n="KR3a0007_SBCK_008-18b"/>
富貴者安敢驕人太子及文侯道田子<lb/>
方之語文侯歎曰微吾子之故吾安得<lb/>
聞賢人之言吾下子方以行得而友之<lb/>
自吾友子方也君臣益親百姓益附吾<lb/>
是以得友士之㓛我欲伐中山吾以武<lb/>
下樂羊三年而中山為獻於我我是以<lb/>
得有武之㓛吾所以不少進於此者吾<lb/>
未見以智驕我者也若得以智驕我者<lb/>
豈不及古之人乎<lb/>
<pb n="KR3a0007_SBCK_008-19a"/>
晉文侯行地登隧大夫皆扶之随㑹不<lb/>
扶文侯曰㑹夫為人臣而忍其君者其<lb/>
罪奚如對曰其罪重死文侯曰何謂重<lb/>
死對曰身死妻子為勠焉随㑹曰君奚<lb/>
獨問為人臣忍其君者而不問為人君<lb/>
而忍其臣者邪文侯曰為人君而忍其<lb/>
臣者其罪何如随㑹對曰為人君而忍<lb/>
其臣者智士不為謀辨士不為言仁士<lb/>
不為行勇士不為死文侯援綏下車辭<lb/>
<pb n="KR3a0007_SBCK_008-19b"/>
諸大夫曰寡人有腰髀之病願諸大夫<lb/>
勿罪也<lb/>
齊将軍田瞶出将張生郊送曰昔者堯<lb/>
讓許由以天下洗耳而不受将軍知之<lb/>
乎曰唯然知之伯夷叔齊辭諸侯之位<lb/>
而不為将軍知之乎曰唯然知之扵陵<lb/>
仲子辭三公之位而傭爲人灌園将軍<lb/>
知之乎曰唯然知之智過去君弟變姓<lb/>
名免爲庶人将軍知之乎曰唯然知之<lb/>
<pb n="KR3a0007_SBCK_008-20a"/>
孫叔敖三去相而不悔將軍知之乎曰<lb/>
唯然知之此五大夫者名辭之而實羞<lb/>
之今將軍方吞一國之權提鼓擁旗被<lb/>
堅執銳旋回十萬之師擅斧鉞之誅慎<lb/>
母以士之所羞者驕士田聵曰今日諸<lb/>
君皆為聵祖道具酒脯而先生獨教之<lb/>
以聖人之大道謹聞命矣<lb/>
魏文侯見段干木立倦而不敢息及見<lb/>
翟黄踞堂而與之言翟黄不說文侯曰<lb/>
<pb n="KR3a0007_SBCK_008-20b"/>
段干木官之則不肯禄之則不受今汝<lb/>
欲官則相至欲禄則上卿既受吾賞又<lb/>
責吾禮母乃難乎<lb/>
孔子之郯遭程子於塗傾盖而語終日<lb/>
有間顧子路曰取束帛一以贈先生子<lb/>
路不對有間又顧曰取束帛一以贈先<lb/>
生子路屑然對曰由聞之也士不中而<lb/>
見女無媒而嫁君子不行也孔子曰由<lb/>
詩不云乎野有蔓草零露漙兮有美一<lb/>
<pb n="KR3a0007_SBCK_008-21a"/>
人清揚婉兮邂逅相遇適我願兮今程<lb/>
子天下之賢士也於是不贈終身不見<lb/>
大德母踰閑小德出入可也<lb/>
齊桓公使管仲治國管仲對曰賤不能<lb/>
臨貴桓公以為上卿而國不治桓公曰<lb/>
何故管仲對曰貧不能使冨桓公賜之<lb/>
齊國市租一年而國不治桓公曰何故<lb/>
對曰疏不能制親桓公立以為仲父齊<lb/>
國大安而遂覇天下孔子曰管仲之賢<lb/>
<pb n="KR3a0007_SBCK_008-21b"/>
不得此三權者亦不能使其君南面而<lb/>
覇矣<lb/>
桓公問於管仲曰吾欲使爵腐於酒肉<lb/>
腐於爼得母害於覇乎管仲對曰此極<lb/>
非其貴者耳然亦無害於覇也桓公曰<lb/>
何如而害覇管仲對曰不知賢害覇知<lb/>
而不用害覇用而不任害覇任而不信<lb/>
害覇信而復使小人參之害覇桓公曰<lb/>
善<lb/>
<pb n="KR3a0007_SBCK_008-22a"/>
魯人攻鄪曽子辭於鄪君曰請出㓂罷<lb/>
而後復來請姑母使狗豕入吾舍鄪君<lb/>
曰寡人之於先生也人無不聞今魯人<lb/>
攻我而先生去我我胡守先生之舍魯<lb/>
人果攻鄪而數之罪十而曽子之所爭<lb/>
者九魯師罷鄪君復修曾子舍而後迎<lb/>
之<lb/>
宋司城子罕之貴子韋也入與共食出<lb/>
與共衣司城子罕亡子韋不從子罕來<lb/>
<pb n="KR3a0007_SBCK_008-22b"/>
復召子韋而貴之左右曰君之善子韋<lb/>
也君亡不從來又復貴之君獨不愧於<lb/>
君之忠臣乎子罕曰吾唯不能用子韋<lb/>
故至於亡今吾之得復也尚是子韋之<lb/>
遺德餘教也吾故貴之且我之亡也吾<lb/>
臣之削迹㧞樹以從我者奚益於吾亡<lb/>
哉<lb/>
楊因見趙簡主曰臣居鄉三逐事君五<lb/>
去聞君好士故走來見簡主聞之絶食<lb/>
<pb n="KR3a0007_SBCK_008-23a"/>
而歎跽而行左右進諌曰居郷三逐是<lb/>
不容衆也事君五去是不忠上也今君<lb/>
有士見過八矣簡主曰子不知也夫羙<lb/>
女者醜婦之仇也盛徳之士亂世所䟽<lb/>
也正直之行邪枉所憎也遂出見之因<lb/>
授以爲相而國大治由是觀之逺近之<lb/>
人不可以不察也<lb/>
應侯與賈于子坐聞其鼔琴之聲應侯<lb/>
曰今日之琴一何悲也賈于子曰夫張<lb/>
<pb n="KR3a0007_SBCK_008-23b"/>
急調下故使人悲耳急張者良材也調<lb/>
下者官卑也取夫良材而卑官之安能<lb/>
無悲乎應侯曰善哉<lb/>
十三年諸侯舉兵以伐齊齊王聞之惕<lb/>
然而恐召其群臣大夫告曰有智為寡<lb/>
人用之於是博士淳于髠仰天大笑而<lb/>
不應王復問之又大笑不應三問三笑<lb/>
不應王艴然作色不悅曰先生以寡人<lb/>
語為戯乎對曰臣非敢以大王語為戯<lb/>
<pb n="KR3a0007_SBCK_008-24a"/>
也臣笑臣隣之祠田也以一奩飯一壺<lb/>
酒三鮒魚祝曰蟹堁者冝禾洿邪者百<lb/>
車傳之後世洋洋有餘臣笑其賜鬼薄<lb/>
而請之厚也於是王乃立淳于髠為上<lb/>
卿賜之千金革車百乘與平諸侯之事<lb/>
諸侯聞之立罷其兵休其士卒遂不敢<lb/>
攻齊此非淳于髠之力乎<lb/>
田忌去齊奔楚楚王郊迎至舍問曰楚<lb/>
萬乘之國也齊亦萬乘之國也常欲相<lb/>
<pb n="KR3a0007_SBCK_008-24b"/>
并為之柰何對曰易知耳齊使申孺將<lb/>
則楚發五萬人使上將軍將之至禽將<lb/>
軍首而反耳齊使田居將則楚發二十<lb/>
萬人使上將軍將之分别而相去也齊<lb/>
使眄子將楚發四封之内王自出將而<lb/>
忌從相國上將軍為左右司馬如是則<lb/>
王僅得存耳於是齊使申孺將楚發五<lb/>
萬人使上將軍至禽將軍首反於是齊<lb/>
王忿然乃更使眄子將楚悉發四封之<lb/>
<pb n="KR3a0007_SBCK_008-25a"/>
内王自出將田忌從相國上將軍為左<lb/>
右司馬益王車屬九乘僅得免耳至舍<lb/>
王北面正領齊袪問曰先生何知之早<lb/>
也田忌曰申孺為人侮賢者而輕不肖<lb/>
者賢不肖者俱不為用是以亡也田居<lb/>
為人尊賢者而賤不肖者賢者負任不<lb/>
肖者退是以分别而相去也眄子之為<lb/>
人也尊賢者而愛不肖者賢不肖俱負<lb/>
任是以王僅得存耳<lb/>
<pb n="KR3a0007_SBCK_008-25b"/>
魏文侯觴大夫於曲陽飲酣文侯喟焉<lb/>
歎曰吾獨無豫讓以為臣蹇重舉酒進<lb/>
曰臣請浮君文侯曰何以對曰臣聞之<lb/>
有命之父母不知孝子有道之君不知<lb/>
忠臣夫豫讓之君亦何如哉文侯曰善<lb/>
受浮而飲之釂而不讓曰無管仲鮑叔<lb/>
以為臣故有豫讓之功也<lb/>
趙簡子曰吾欲得范中行氏之良臣史<lb/>
黶曰安用之簡子曰良臣人所願也又<lb/>
<pb n="KR3a0007_SBCK_008-26a"/>
何問焉曰君以為無良臣故也夫事君<lb/>
者諫過而薦可章善而替否獻能而進<lb/>
賢朝夕誦善敗而納之聴則進否則退<lb/>
今范中行氏之良臣也不能匡相其君<lb/>
使至於難出在於外又不能入亡而棄<lb/>
之何良之為若不棄君安得之夫良將<lb/>
營其君使復其位死而後止何日以來<lb/>
若未能乃非良也簡子曰善<lb/>
子路問於孔子曰治國何如孔子曰在<lb/>
<pb n="KR3a0007_SBCK_008-26b"/>
於尊賢而賤不肖子路曰范中行氏尊<lb/>
賢而賤不肖其亡何也曰范中行氏尊<lb/>
賢而不能用也賤不肖而不能去也賢<lb/>
者知其不已用而怨之不肖者知其賤<lb/>
已而讎之賢者怨之不肖者讎之怨讎<lb/>
並前中行氏雖欲無亡得乎<lb/>
晉荆戰於邲晉師敗績荀林父將歸請<lb/>
死昭公將許之士貞伯曰不可城濮之<lb/>
役晉勝于荆文公猶有憂色曰子玉猶<lb/>
<pb n="KR3a0007_SBCK_008-27a"/>
存憂未歇也困獸猶鬬況國相乎及荆<lb/>
殺子玉乃喜曰莫予毒也今天或者大<lb/>
警晉也林父之事君進思盡忠退思補<lb/>
過社稷之衛也今殺之是重荆勝也昭<lb/>
公曰善乃使復將<lb/>
說苑卷第八<lb/>
<pb n="KR3a0007_SBCK_008-27b"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_009-1a"/>
說苑卷第九<lb/>
　　正諫<lb/>
易曰王臣蹇蹇匪躬之故人臣之所以<lb/>
蹇蹇為難而諫其君者非為身也將欲<lb/>
以匡君之過矯君之失也君有過失者<lb/>
危亡之萌也見君之過失而不諫是輕<lb/>
君之危亡也夫輕君之危亡者忠臣不<lb/>
忍為也三諫而不用則去不去則身亡<lb/>
身亡者仁人所不為也是故諫有五一<lb/>
<pb n="KR3a0007_SBCK_009-1b"/>
曰正諫二曰降諫三曰忠諫四曰戅諫<lb/>
五曰諷諫孔子曰吾其從諷諫矣乎夫<lb/>
不諫則危君固諫則危身與其危君寧<lb/>
危身危身而終不用則諫亦無功矣智<lb/>
者度君權時調其緩急而處其宜上不<lb/>
敢危君下不以危身故在國而國不危<lb/>
在身而身不殆昔陳靈公不聴泄冶之<lb/>
諫而殺之曹羈三諫曹君不聴而去春<lb/>
秋序義雖俱賢而曹羈合禮<lb/>
<pb n="KR3a0007_SBCK_009-2a"/>
齊景公逰於海上而樂之六月不歸令<lb/>
左右曰敢有先言歸者致死不赦顔燭<lb/>
趨進諫曰君樂治海上而六月不歸彼<lb/>
儻有治國者君且安得樂此海也景公<lb/>
援㦸將斫之顔燭趨進撫衣待之曰君<lb/>
奚不斫也昔者桀殺關龍逄紂殺王子<lb/>
比干君之賢非此二主也臣之材亦非<lb/>
此二子也君奚不斫以臣參此二人者<lb/>
不亦可乎景公說遂歸中道聞國人謀<lb/>
<pb n="KR3a0007_SBCK_009-2b"/>
不内矣<lb/>
楚莊王立為君三年不聴朝乃令於國<lb/>
曰寡人惡為人臣而遽諫其君者今寡<lb/>
人有國家立社稷有諫則死無赦蘇從<lb/>
曰處君之髙爵食君之厚禄愛其死而<lb/>
不諫其君則非忠臣也乃入諫莊王立<lb/>
鼓鍾之間左伏楊姬右擁越姬左禂祍<lb/>
右朝服曰吾鍾鼓之不暇何諫之聴蘇<lb/>
從曰臣聞之好道者多資好樂者多迷<lb/>
<pb n="KR3a0007_SBCK_009-3a"/>
好道者多糧好樂者多亡荆國亡無日<lb/>
矣死臣敢以告王王曰善左執蘇從手<lb/>
右抽隂刀刎鍾鼓之懸明日授蘇從為<lb/>
相<lb/>
晉平公好樂多其賦歛下治城郭曰敢<lb/>
有諫者死國人憂之有咎犯者見門大<lb/>
夫曰臣聞主君好樂故以樂見門大夫<lb/>
入言曰晉人咎犯也欲以樂見平公曰<lb/>
内之止坐殿上則出鍾磬竽瑟坐有頃<lb/>
<pb n="KR3a0007_SBCK_009-3b"/>
平公曰客子為樂咎犯對曰臣不能為<lb/>
樂臣善隠平公召隠士十二人咎犯曰<lb/>
隠臣竊顧昧死御平公曰諾咎犯申其<lb/>
左臂而詘五指平公問於隠官曰占之<lb/>
為何隠官皆曰不知平公曰歸之咎犯<lb/>
則申其一指曰是一也便游赭盡而峻<lb/>
城闕二也柱梁衣繡士民無褐三也侏<lb/>
儒有餘酒而死士渇四也民有飢色而<lb/>
馬有粟秩五也近臣不敢諫逺臣不得<lb/>
<pb n="KR3a0007_SBCK_009-4a"/>
達平公曰善乃屏鍾鼓除竽瑟遂與咎<lb/>
犯參治國<lb/>
孟嘗君將西入秦賔客諫之百通則不<lb/>
聴也曰以人事諌我我盡知之若以鬼<lb/>
道諌我我則殺之謁者入曰有客以鬼<lb/>
道聞曰請客入客曰臣之來也過於淄<lb/>
水上見一土耦人方與木梗人語木梗<lb/>
謂土耦人曰子先土也持子以爲耦人<lb/>
遇天大雨水潦並至子必沮壊應曰我<lb/>
<pb n="KR3a0007_SBCK_009-4b"/>
沮乃反吾真耳今子東園之桃也刻子<lb/>
以為梗遇天大雨水潦並至必浮子泛<lb/>
泛乎不知所止今秦四塞之國也有虎<lb/>
狼之心恐其有木梗之患於是孟嘗君<lb/>
逡廵而退而無以應卒不敢西嚮秦<lb/>
吳王欲伐荆告其左右曰敢有諫者死<lb/>
舍人有少孺子者欲諫不敢則懐操彈<lb/>
於後園露沾其衣如是者三旦吳王曰<lb/>
子來何苦沾衣如此對曰園中有樹其<lb/>
<pb n="KR3a0007_SBCK_009-5a"/>
上有蟬蟬髙居悲鳴飲露不知螳蜋在<lb/>
其後也螳蜋委身曲附欲取蟬而不知<lb/>
黄雀在其傍也黄雀延頸欲啄螳蜋而<lb/>
不知彈丸在其下也此三者皆務欲得<lb/>
其前利而不顧其後之有患也呉王曰<lb/>
善哉乃罷其兵<lb/>
楚莊王欲伐陽夏師乆而不罷群臣欲<lb/>
諌而莫敢莊王獵於雲夢椒舉進諌曰<lb/>
王所以多得獸者馬也而王國亡王之<lb/>
<pb n="KR3a0007_SBCK_009-5b"/>
馬豈可得哉莊王曰善不榖知詘强國<lb/>
之可以長諸侯也知得地之可以為冨<lb/>
也而忘吾民之不用也明日飲諸大夫<lb/>
酒以椒舉為上客罷陽夏之師<lb/>
秦始皇帝太后不謹幸郎嫪毐封以為<lb/>
長信侯為生兩子毐專國事浸益驕奢<lb/>
與侍中左右貴臣俱博飲酒醉爭言而<lb/>
鬬瞋目大叱曰吾乃皇帝之假父也窶<lb/>
人子何敢乃與我亢所與鬬者走行白<lb/>
<pb n="KR3a0007_SBCK_009-6a"/>
皇帝皇帝大怒毐懼誅因作亂戰咸陽<lb/>
宫毐敗始皇乃取毐四支車裂之取其<lb/>
兩弟囊撲殺之取皇太后遷之于萯陽<lb/>
宫下令曰敢以太后事諫者戮而殺之<lb/>
從蒺蔾其脊肉幹四支而積之闕下諫<lb/>
而死者二十七人矣齊客茅焦乃徃上<lb/>
謁曰齊客茅焦願上諫皇帝皇帝使使<lb/>
者出問客得無以太后事諫也茅焦曰<lb/>
然使者還白曰果以太后事諫皇帝曰<lb/>
<pb n="KR3a0007_SBCK_009-6b"/>
走徃告之若不見闕下積死人耶使者<lb/>
問茅焦茅焦曰臣聞之天有二十八宿<lb/>
今死者已有二十七人矣臣所以來者<lb/>
欲滿其數耳臣非畏死人也走入白之<lb/>
茅焦邑子同食者盡負其衣物行亡使<lb/>
者入白之皇帝大怒曰是子故來犯吾<lb/>
禁趣炊鑊湯煑之是安得積闕下乎趣<lb/>
召之入皇帝按劒而坐口正沫出使者<lb/>
召之入茅焦不肯疾行足趣相過耳使<lb/>
<pb n="KR3a0007_SBCK_009-7a"/>
者趣之茅焦曰臣至前則死矣君獨不<lb/>
能忍吾須臾乎使者極哀之茅焦至前<lb/>
再拜謁起稱曰臣聞之夫有生者不諱<lb/>
死有國者不諱亡諱死者不可以得生<lb/>
諱亡者不可以得存死生存亡聖主所<lb/>
欲急聞也不審陛下欲聞之不皇帝曰<lb/>
何謂也茅焦對曰陛下有狂悖之行陛<lb/>
下不自知邪皇帝曰何等也願聞之茅<lb/>
焦對曰陛下車裂假父有嫉妬之心囊<lb/>
<pb n="KR3a0007_SBCK_009-7b"/>
撲兩弟有不慈之名遷母萯陽宫有不<lb/>
孝之行從蒺䔧於諫士有桀紂之治今<lb/>
天下聞之盡瓦觧無嚮秦者臣竊恐秦<lb/>
亡為陛下危之所言已畢乞行就質乃<lb/>
觧衣伏質皇帝下殿左手接之右手麾<lb/>
左右曰赦之先生就衣今願受事乃立<lb/>
焦為仲父爵之爲上卿皇帝立駕千乘<lb/>
萬騎空左方自行迎太后萯陽宫歸於<lb/>
咸陽太后大喜乃大置酒待茅焦及飲<lb/>
<pb n="KR3a0007_SBCK_009-8a"/>
太后曰抗枉令直使敗更成安秦之社<lb/>
稷使妾母子復得相㑹者盡茅君之力<lb/>
也<lb/>
楚莊王築層臺延石千里延壤百里士<lb/>
有反三月之糧者大臣諫者七十二人<lb/>
皆死矣有諸御己者違楚百里而耕謂<lb/>
其耦曰吾將入見於王其耦曰以身乎<lb/>
吾聞之說人主者皆間暇之人也然且<lb/>
至而死矣今子特草茅之人耳諸御己<lb/>
<pb n="KR3a0007_SBCK_009-8b"/>
曰若與予同耕則比力也至於說人主<lb/>
不與子比智矣委其耕而入見莊王莊<lb/>
王謂之曰諸御己來汝將諫邪諸御己<lb/>
曰君有義之用有法之行且已聞之土<lb/>
負水者平木負繩者正君受諫者聖君<lb/>
築層臺延石千里延壤百里民之釁咎<lb/>
血成於通塗然且未敢諫也巳何敢諫<lb/>
乎顧臣愚竊聞昔者虞不用宫之竒而<lb/>
晉并之陳不用子家羈而楚并之曹不<lb/>
<pb n="KR3a0007_SBCK_009-9a"/>
用僖負羈而宋并之萊不用子猛而齊<lb/>
并之呉不用子胥而越并之秦人不用<lb/>
蹇叔之言而秦國危桀殺關龍逄而湯<lb/>
得之紂殺王子比干而武王得之宣王<lb/>
殺杜伯而周室卑此三天子六諸侯皆<lb/>
不能尊賢用辯士之言故身死而國亡<lb/>
遂趨而出楚王遽而追之曰己子反矣<lb/>
吾將用子之諌先曰說寡人者其說也<lb/>
不足以動寡人之心又危加諸寡人故<lb/>
<pb n="KR3a0007_SBCK_009-9b"/>
皆至而死今子之說足以動寡人之心<lb/>
又不危加諸寡人故吾將用子之諫明<lb/>
日令曰有能入諫者吾將與為兄弟遂<lb/>
解層臺而罷民楚人歌之曰薪乎萊乎<lb/>
無諸御已訖無子乎萊乎薪乎無諸御<lb/>
已訖無人乎<lb/>
齊桓公謂鮑叔曰寡人欲鑄大鍾昭寡<lb/>
人之名焉寡人之行豈避堯舜哉鮑叔<lb/>
曰敢問君之行桓公曰昔者吾圍譚三<lb/>
<pb n="KR3a0007_SBCK_009-10a"/>
年得而不自與者仁也吾北伐孤竹剗<lb/>
令支而反者武也吾爲葵丘之㑹以偃<lb/>
天下之兵者文也諸侯抱美玉而朝者<lb/>
九國寡人不受者義也然則文武仁義<lb/>
寡人盡有之矣寡人之行豈避堯舜哉<lb/>
鮑叔曰君直言臣直對昔者公子糾在<lb/>
上位而不讓非仁也背太公之言而侵<lb/>
魯境非義也壇塲之上詘於一劒非武<lb/>
也姪娣不離懐祍非文也凡爲不善遍<lb/>
<pb n="KR3a0007_SBCK_009-10b"/>
於物不自知者無天禍必有人害天處<lb/>
甚髙其聴甚下除君過言天且聞之桓<lb/>
公曰寡人有過乎幸記之是社稷之福<lb/>
也子不幸教幾有大罪以辱社稷<lb/>
楚昭王欲之荆臺游司馬子綦進諫曰<lb/>
荆臺之游左洞庭之陂右彭蠡之水南<lb/>
望獵山下臨方淮其樂使人遺老而忘<lb/>
死人君游者盡以亡其國願大王勿徃<lb/>
游焉王曰荆臺乃吾地也有地而游之<lb/>
<pb n="KR3a0007_SBCK_009-11a"/>
子何為絶我游乎怒而擊之於是令尹<lb/>
子西駕安車四馬徑於殿下曰今日荆<lb/>
臺之游不可不觀也王登車而拊其背<lb/>
曰荆臺之游與子共樂之矣步馬十里<lb/>
引轡而止曰臣不敢下車願得有道大<lb/>
王肯聴之乎王曰第言之令尹子西曰<lb/>
臣聞之為人臣而忠其君者爵禄不足<lb/>
以賞也為人臣而䛕其君者刑罰不足<lb/>
以誅也若司馬子綦者忠臣也若臣者<lb/>
<pb n="KR3a0007_SBCK_009-11b"/>
䛕臣也願大王殺臣之軀罰臣之家而<lb/>
禄司馬子綦王曰若我能止聴公子獨<lb/>
能禁我游耳後世游之無有極時柰何<lb/>
令尹子西曰欲禁後世易耳願大王山<lb/>
陵崩阤為陵於荆臺未嘗有持䱰鼓管<lb/>
絃之樂而游於父之墓上者也於是王<lb/>
還車卒不游荆臺令罷先置孔子從魯<lb/>
聞之曰美哉令尹子西諫之於十里之<lb/>
前而權之於百世之後者也<lb/>
<pb n="KR3a0007_SBCK_009-12a"/>
荆文王得如黄之狗<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>簬之矰以畋於<lb/>
雲夢三月不反得舟之姬淫朞年不聴<lb/>
朝保申諫曰先王卜以臣為保吉今王<lb/>
得如黄之狗<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>簬之矰畋於雲夢三月<lb/>
不反及得舟之姬淫朞年不聴朝王之<lb/>
罪當笞匍伏將笞王王曰不穀免於襁<lb/>
褓託於諸侯矣願請變更而無笞保申<lb/>
曰臣承先王之命不敢廢王不受笞是<lb/>
廢先王之命也臣寧得罪於王無負於<lb/>
<pb n="KR3a0007_SBCK_009-12b"/>
先王王曰敬諾乃席王王伏保申束細<lb/>
箭五十跪而加之王背如此者再謂王<lb/>
起矣王曰有笞之名一也遂致之保申<lb/>
曰臣聞之君子恥之小人痛之恥之不<lb/>
變痛之何益保申趨出欲自流乃請罪<lb/>
於王王曰此不榖之過保將何罪王乃<lb/>
變行從保申殺如黄之狗折<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>簬之矰<lb/>
逐舟之姬務治乎荆兼國三十令荆國<lb/>
廣大至於此者保申敢極言之功也蕭<lb/>
<pb n="KR3a0007_SBCK_009-13a"/>
何王陵聞之曰聖主能奉先世之業而<lb/>
以成功名者其唯荆文王乎故天下譽<lb/>
之至今明主忠臣孝子以為法<lb/>
晉平公使叔嚮聘於吳吳人拭舟以逆<lb/>
之左五百人右五百人有繡衣而豹裘<lb/>
者有錦衣而狐裘者叔嚮歸以告平公<lb/>
平公曰吳其亡乎奚以敬舟奚以敬民<lb/>
叔嚮對曰君為馳底之臺上可以發千<lb/>
兵下可以陳鍾鼓諸侯聞君者亦曰奚<lb/>
<pb n="KR3a0007_SBCK_009-13b"/>
以敬臺奚以敬民所敬各異也於是平<lb/>
公乃罷臺<lb/>
趙簡子舉兵而攻齊令軍中有敢諫者<lb/>
罪至死被甲之士名曰公盧望見簡子<lb/>
大笑簡子曰子何笑對曰臣有宿笑簡<lb/>
子曰有以解之則可無以解之則死對<lb/>
曰當桑之時臣隣家夫與妻俱之田見<lb/>
桑中女因徃追之不能得還反其妻怒<lb/>
而去之臣笑其曠也簡子曰今吾伐國<lb/>
<pb n="KR3a0007_SBCK_009-14a"/>
失國是吾曠也於是罷師而歸<lb/>
景公為臺臺成又欲為鍾晏子諫曰君<lb/>
不勝欲為臺今復欲為鍾是重歛於民<lb/>
民之哀矣夫歛民之哀而以為樂不祥<lb/>
景公乃止<lb/>
景公有馬其圉人殺之公怒援戈將自<lb/>
擊之晏子曰此不知其罪而死臣請為<lb/>
君數之令知其罪而殺之公曰諾晏子<lb/>
舉戈而臨之曰汝為吾君養馬而殺之<lb/>
<pb n="KR3a0007_SBCK_009-14b"/>
而罪當死汝使吾君以馬之故殺圉人<lb/>
而罪又當死汝使吾君以馬故殺人聞<lb/>
於四隣諸侯汝罪又當死公曰夫子釋<lb/>
之夫子釋之勿傷吾仁也<lb/>
景公好弋使燭雛主鳥而亡之景公怒<lb/>
而欲殺之晏子曰燭雛有罪請數之以<lb/>
其罪乃殺之景公曰可於是乃召燭雛<lb/>
數之景公前曰汝為吾君主鳥而亡之<lb/>
是一罪也使吾君以鳥之故殺人是二<lb/>
<pb n="KR3a0007_SBCK_009-15a"/>
罪也使諸侯聞之以吾君重鳥而輕士<lb/>
是三罪也數燭雛罪已畢請殺之景公<lb/>
曰止勿殺而謝之<lb/>
景公正晝被髪乘六馬御婦人以出正<lb/>
閨刖跪擊其馬而反之曰爾非吾君也<lb/>
公慙而不朝晏子睹裔敖而問曰君何<lb/>
故不朝對曰昔者君正晝被髪乘六馬<lb/>
御婦人出正閨則跪擊其馬而反之曰<lb/>
爾非吾君也公慙而反不果出是以不<lb/>
<pb n="KR3a0007_SBCK_009-15b"/>
朝晏子入見公曰昔者寡人有罪被髪<lb/>
乘六馬以出正閨刖跪擊其馬而反之<lb/>
曰爾非吾君也寡人以天子大夫之賜<lb/>
得率百姓以守宗廟今見戮於刖跪以<lb/>
辱社稷吾猶可以齊於諸侯乎晏子對<lb/>
曰君無惡焉臣聞之下無直辭上有隠<lb/>
君民多諱言君有驕行古者明君在上<lb/>
下有直辭君上好善民無諱言今君有<lb/>
失行而刖跪有直辭是君之福也故臣<lb/>
<pb n="KR3a0007_SBCK_009-16a"/>
來慶請賞之以明君之好善禮之以明<lb/>
君之受諫公笑曰可乎晏子曰可於是<lb/>
令刖跪倍資無正時朝無事<lb/>
景公飲酒移於晏子家前驅報閭曰君<lb/>
至晏子被玄端立於門曰諸侯得㣲有<lb/>
故乎國家得㣲有故乎君何為非時而<lb/>
夜辱公曰酒醴之味金石之聲願與夫<lb/>
子樂之晏子對曰夫布薦席陳簠簋者<lb/>
有人臣不敢與焉公曰移於司馬穰苴<lb/>
<pb n="KR3a0007_SBCK_009-16b"/>
之家前驅報閭曰君至司馬穰苴介胃<lb/>
操㦸立於門曰諸侯得㣲有兵乎大臣<lb/>
得㣲有叛者乎君何為非時而夜辱公<lb/>
曰酒醴之味金石之聲願與夫子樂之<lb/>
對曰夫布薦席陳簠簋者有人臣不敢<lb/>
與焉公曰移於梁丘據之家前驅報閭<lb/>
曰君至梁丘據左操瑟右挈竽行歌而<lb/>
至公曰樂哉今夕吾飲酒也㣲彼二子<lb/>
者何以治吾國㣲此一臣者何以樂吾<lb/>
<pb n="KR3a0007_SBCK_009-17a"/>
身賢聖之君皆有益友無偷樂之臣景<lb/>
公弗能及故兩用之僅得不亡<lb/>
吳以伍子胥孫武之謀西破强楚北威<lb/>
齊晉南伐越越王勾踐迎擊之敗呉於<lb/>
姑蘇傷闔廬指軍却闔廬謂太子夫差<lb/>
曰爾忘勾踐殺而父乎夫差對曰不敢<lb/>
是夕闔廬死夫差既立爲王以伯嚭爲<lb/>
太宰習戰射三年伐越敗於夫湫越王<lb/>
勾踐乃以兵五千人棲於㑹稽山上使<lb/>
<pb n="KR3a0007_SBCK_009-17b"/>
大夫種厚幣遺呉太宰嚭以請和委國<lb/>
為臣妾吳王將許之伍子胥諫曰越王<lb/>
為人能辛苦今王不滅後必悔之吳王<lb/>
不聴用太宰嚭計與越平其後五年吳<lb/>
王聞齊景公死而大臣爭寵新君弱乃<lb/>
興師北伐齊子胥諫曰不可勾踐食不<lb/>
重味弔死問疾且能用人此人不死必<lb/>
為吳患今越腹心之疾齊猶疥癬耳而<lb/>
王不先越乃務伐齊不亦繆乎吳王不<lb/>
<pb n="KR3a0007_SBCK_009-18a"/>
聴伐齊大敗齊師於艾陵遂與鄒魯之<lb/>
君㑹以歸益疎子胥之言其後四年吳<lb/>
將復北伐齊越王勾踐用子貢之謀乃<lb/>
率其衆以助吳而重寳以獻遺太宰嚭<lb/>
太宰嚭既數受越賂其愛信越殊甚日<lb/>
夜為言於吳王王信用嚭之計伍子胥<lb/>
諫曰夫越腹心之疾今信其游辭偽詐<lb/>
而貪齊譬猶石田無所用之<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>庚曰古<lb/>
人有顛越不恭是商所以興也願王釋<lb/>
<pb n="KR3a0007_SBCK_009-18b"/>
齊而先越不然將悔之無及也已吳王<lb/>
不聴使子胥於齊子胥謂其子曰吾諫<lb/>
王王不我用吾今見吳之滅矣女與吾<lb/>
俱亡無為也乃屬其子於齊鮑氏而歸<lb/>
報吳王太宰嚭既與子胥有隙因䜛曰<lb/>
子胥為人剛暴少恩其怨望猜賊為禍<lb/>
也深恨前日王欲伐齊子胥以為不可<lb/>
王卒伐之而有大功子胥計謀不用乃<lb/>
反怨望今王又復伐齊子胥專愎强諫<lb/>
<pb n="KR3a0007_SBCK_009-19a"/>
沮毁用事徼幸吳之敗以自勝其計謀<lb/>
耳今王自行悉國中武力以伐齊而子<lb/>
胥諫不用因輟佯病不行王不可不備<lb/>
此起禍不難且臣使人㣲伺之其使齊<lb/>
也乃屬其子於鮑氏夫人臣内不得意<lb/>
外交諸侯自以先王謀臣今不用常怏<lb/>
怏願王蚤圖之吳王曰㣲子之言吾亦<lb/>
疑之乃使使賜子胥屬鏤之劒曰子以<lb/>
此死子胥曰嗟乎䜛臣宰嚭為亂王顧<lb/>
<pb n="KR3a0007_SBCK_009-19b"/>
反誅我我令若父覇又若立時諸弟子<lb/>
爭立我以死爭之於先王幾不得立若<lb/>
既立欲分吳國與我我顧不敢當然若<lb/>
之何聴䜛臣殺長者乃告舍人曰必樹<lb/>
吾墓上以梓令可以為器而抉吾眼著<lb/>
之吳東門以觀越㓂之滅吳也乃自刺<lb/>
殺吳王聞之大怒乃取子胥尸盛以鴟<lb/>
夷革浮之江中吳人憐之乃為立祠於<lb/>
江上因名曰胥山後十餘年越襲吳吳<lb/>
<pb n="KR3a0007_SBCK_009-20a"/>
王還與戰不勝使大夫行成於越不許<lb/>
吳王將死曰吾以不用子胥之言至於<lb/>
此令死者無知則已死者有知吾何面<lb/>
目以見子胥也遂蒙絮覆面而自刎<lb/>
齊簡公有臣曰諸御鞅諫簡公曰田常<lb/>
與宰予此二人者甚相憎也臣恐其相<lb/>
攻相攻雖叛而危之不可願君去一人<lb/>
簡公曰非細人之所敢議也居無幾何<lb/>
田常果攻宰予於庭賊簡公於朝簡公<lb/>
<pb n="KR3a0007_SBCK_009-20b"/>
喟焉太息曰余不用鞅之言以至此患<lb/>
也故忠臣之言不可不察也<lb/>
魯襄公朝荆至淮聞荆康王卒公欲還<lb/>
叔仲昭伯曰君之來也為其威也今其<lb/>
王死其威未去何為還大夫皆欲還子<lb/>
服景伯曰子之來也為國家之利也故<lb/>
不憚勤勞不逺道塗而聴於荆也畏其<lb/>
威也夫義人者固將慶其喜而弔其憂<lb/>
况畏而聘焉者乎聞畏而徃聞喪而還<lb/>
<pb n="KR3a0007_SBCK_009-21a"/>
其誰曰非侮也芉姓是嗣王太子又長<lb/>
矣執政未易事君任政求說其侮以定<lb/>
嗣君而示後人其讎滋大以戰小國其<lb/>
誰能止之若從君而致患不若違君以<lb/>
避難且君子計而後行二三子其計乎<lb/>
有御楚之術有守國之備則可若未有<lb/>
也不如行乃遂行<lb/>
孝景皇帝時呉王濞反梁孝王中郎枚<lb/>
乗字叔聞之爲書諌王其辭曰君王之<lb/>
<pb n="KR3a0007_SBCK_009-21b"/>
外臣乘竊聞得全者全昌失全者全亡<lb/>
舜無立錐之地以有天下禹無十戸之<lb/>
聚以王諸侯湯武之地方不過百里上<lb/>
不絶三光之明下不傷百姓之心者有<lb/>
王術也故父子之道天性也忠臣不敢<lb/>
避誅以直諫故事無廢業而功流於萬<lb/>
世也臣誠願披腹心而効愚忠恐大王<lb/>
不能用之臣誠願大王少加意念惻怛<lb/>
之心於臣乘之言夫以一縷之任係千<lb/>
<pb n="KR3a0007_SBCK_009-22a"/>
鈞之重上懸之無極之髙下垂之不測<lb/>
之淵雖甚愚之人且猶知哀其將絶也<lb/>
馬方駭而重驚之係方絶而重鎮之係<lb/>
絶於天不可復結墜入深淵難以復出<lb/>
其出不出間不容髪誠能用臣乘言一<lb/>
舉必脫必若所欲為危如重卵難於上<lb/>
天變所欲為易於反掌安於太山今欲<lb/>
極天命之壽弊無窮之樂保萬乘之勢<lb/>
不出反掌之易以居太山之安乃欲乘<lb/>
<pb n="KR3a0007_SBCK_009-22b"/>
重卵之危走上天之難此愚臣之所大<lb/>
惑也人性有畏其影而惡其迹者却背<lb/>
而走無益也不知就隂而止影滅迹絶<lb/>
欲人勿聞莫若勿言欲人勿知莫若勿<lb/>
為欲湯之冷令一人炊之百人揚之無<lb/>
益也不如絶薪止火而已不絶之於彼<lb/>
而救之於此譬猶抱薪救火也養由<lb/>
楚之善射者也去楊葉百步百發百中<lb/>
楊葉之小而加百中焉可謂善射矣所<lb/>
<pb n="KR3a0007_SBCK_009-23a"/>
止乃百步之中耳比於臣未知操弓持<lb/>
矢也福生有　禍生有胎納其　絶其<lb/>
胎禍何從來哉泰山之溜穿石引繩乆<lb/>
之乃以栔木水非石之鑚繩非木之鋸<lb/>
也而漸靡使之然夫銖銖而稱之至石<lb/>
必差寸寸而度之至丈必過石稱丈量<lb/>
徑而寡失夫十圍之木始生於蘖可引<lb/>
而絶可擢而㧞據其未生先其未形磨<lb/>
礲砥礪不見其損有時而盡種樹畜長<lb/>
<pb n="KR3a0007_SBCK_009-23b"/>
不見其益有時而大積德脩行不知其<lb/>
善有時而用行惡為非棄義背理不知<lb/>
其惡有時而亡臣誠願大王熟計而身<lb/>
行之此百王不易之道也吳王不聴卒<lb/>
死丹徒<lb/>
吳王欲從民飲酒伍子胥諫曰不可昔<lb/>
白龍下清冷之淵化為魚漁者豫且射<lb/>
中其目白龍上訴天帝天帝曰當是之<lb/>
時若安置而形白龍對曰我下清冷之<lb/>
<pb n="KR3a0007_SBCK_009-24a"/>
淵化爲魚天帝曰魚固人之所射也若<lb/>
是豫且何罪夫白龍天帝貴畜也豫且<lb/>
宋國賤臣也白龍不化豫且不射今弃<lb/>
萬乗之位而從布衣之士飲酒臣恐其<lb/>
有豫且之患矣王乃止<lb/>
孔子曰良藥苦於口利於病忠言逆於<lb/>
耳利於行故武王諤諤而昌紂嘿嘿而<lb/>
亡君無諤諤之臣父無諤諤之子兄無<lb/>
諤諤之弟夫無諤諤之婦士無諤諤之<lb/>
<pb n="KR3a0007_SBCK_009-24b"/>
友其亡可立而待故曰君失之臣得之<lb/>
父失之子得之兄失之弟得之夫失之<lb/>
婦得之士失之友得之故無亡國破家<lb/>
悖父亂子放兄棄弟狂夫淫婦絶交敗<lb/>
友<lb/>
晏子復於景公曰朝居嚴乎公曰朝居<lb/>
嚴則曷害於治國家哉晏子對曰朝居<lb/>
嚴則下無言下無言則上無聞矣下無<lb/>
言則謂之喑上無聞則謂之聾聾喑則<lb/>
<pb n="KR3a0007_SBCK_009-25a"/>
非害治國家如何也且合菽粟之㣲以<lb/>
滿倉廪合疏縷之緯以成幃幕太山之<lb/>
髙非一石也累卑然後髙也夫治天下<lb/>
者非一士之言也固有受而不用惡有<lb/>
距而不入者哉<lb/>
<pb n="KR3a0007_SBCK_009-25b"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_010-1a"/>
說苑卷第十<lb/>
　　敬慎<lb/>
存亡禍福其要在身聖人重誡敬慎所<lb/>
忽中庸曰莫見乎隠莫顯乎㣲故君子<lb/>
能慎其獨也諺曰誡無詬思無辱夫不<lb/>
誡不思而以存身全國者亦難矣詩曰<lb/>
戰戰兢兢如臨深淵如履薄氷此之謂<lb/>
也<lb/>
昔成王封周公周公辭不受乃封周公<lb/>
<pb n="KR3a0007_SBCK_010-1b"/>
子伯禽於魯將辭去周公戒之曰去矣<lb/>
子其無以魯國驕士矣我文王之子也<lb/>
武王之弟也今王之叔父也又相天子<lb/>
吾於天下亦不輕矣然嘗一沐而三握<lb/>
髪一食而三吐哺猶恐失天下之士吾<lb/>
聞之曰德行廣大而守以恭者榮土地<lb/>
博裕而守以儉者安禄位尊盛而守以<lb/>
卑者貴人衆兵强而守以畏者勝聰明<lb/>
叡智而守以愚者益博聞多記而守以<lb/>
<pb n="KR3a0007_SBCK_010-2a"/>
淺者廣此六守者皆謙德也夫貴為天<lb/>
子冨有四海不謙者先天下亡其身桀<lb/>
紂是也可不慎乎故易曰有一道大足<lb/>
以守天下中足以守國家小足以守其<lb/>
身謙之謂也夫天道毁滿而益謙地道<lb/>
變滿而流謙鬼神害滿而福謙人道惡<lb/>
滿而好謙是以衣成則缺衽宫成則缺<lb/>
隅屋成則加錯示不成者天道然也易<lb/>
曰謙亨君子有終吉詩曰湯降不遲聖<lb/>
<pb n="KR3a0007_SBCK_010-2b"/>
敬日躋其戒之哉子其無以魯國驕士<lb/>
矣<lb/>
孔子讀易至於損益則喟然而歎子夏<lb/>
避席而問曰夫子何為歎孔子曰夫自<lb/>
損者益自益者缺吾是以歎也子夏曰<lb/>
然則學者不可以益乎孔子曰否天之<lb/>
道成者未嘗得乆也夫學者以虚受之<lb/>
故曰得苟接知持滿則天下之善言不<lb/>
得入其耳矣昔堯履天子之位猶允恭<lb/>
<pb n="KR3a0007_SBCK_010-3a"/>
以持之虗静以待下故百載以逾盛迄<lb/>
今而益章昆吾自臧而滿意窮髙而不<lb/>
衰故當時而虧敗迄今而愈惡是非損<lb/>
益之徴與吾故曰謙也者致恭以存其<lb/>
位者也夫豐明而動故能大苟大則虧<lb/>
矣吾戒之故曰天下之善言不得入其<lb/>
耳矣日中則<graphic n="KR0628" url="https://raw.githubusercontent.com/kanripo/KR-Gaiji/master/images/KR0628.png" mimeType="image/png"/>月盈則食天地盈虗與<lb/>
時消息是以聖人不敢當盛升輿而遇<lb/>
三人則下二人則軾調其盈虚故能長<lb/>
<pb n="KR3a0007_SBCK_010-3b"/>
乆也子夏曰善請終身誦之<lb/>
孔子觀於周廟而有欹器焉孔子問守<lb/>
廟者曰此爲何器對曰盖爲右坐之器<lb/>
孔子曰吾聞右坐之器滿則覆虗則欹<lb/>
中則正有之乎對曰然孔子使子路取<lb/>
水而試之滿則覆中則正虗則欹孔子<lb/>
喟然歎曰嗚呼惡有滿而不覆者哉子<lb/>
路曰敢問持滿有道乎孔子曰持滿之<lb/>
道挹而損之子路曰損之有道乎孔子<lb/>
<pb n="KR3a0007_SBCK_010-4a"/>
曰髙而能下滿而能虗富而能儉貴而<lb/>
能卑智而能愚勇而能怯辯而能訥博<lb/>
而能淺明而能闇是謂損而不極能行<lb/>
此道唯至德者及之易曰不損而益之<lb/>
故損自損而終故益<lb/>
常摐有疾老子徃問焉曰先生疾甚矣<lb/>
無遺教可以語諸弟子者乎常摐曰子<lb/>
雖不問吾將語子常摐曰過故鄉而下<lb/>
車子知之乎老子曰過故鄉而下車非<lb/>
<pb n="KR3a0007_SBCK_010-4b"/>
謂其不忘故邪常摐曰嘻是已常摐曰<lb/>
過喬木而趨子知之乎老子曰過喬木<lb/>
而趨非謂敬老耶常摐曰嘻是已張其<lb/>
口而示老子曰吾舌存乎老子曰然吾<lb/>
齒存乎老子曰亡常摐曰子知之乎老<lb/>
子曰夫舌之存也豈非以其柔耶齒之<lb/>
亡也豈非以其剛耶常摐曰嘻是已天<lb/>
下之事已盡矣何以復語子哉<lb/>
韓平子問於叔向曰剛與柔孰堅對曰<lb/>
<pb n="KR3a0007_SBCK_010-5a"/>
臣年八十矣齒再墮而舌尚存老聃有<lb/>
言曰天下之至柔馳騁乎天下之至堅<lb/>
又曰人之生也柔弱其死也剛强萬物<lb/>
草木之生也柔脆其死也枯槁因此觀<lb/>
之柔弱者生之徒也剛强者死之徒也<lb/>
夫生者毁而必復死者破而愈亡吾是<lb/>
以知柔之堅於剛也平子曰善哉然則<lb/>
子之行何從叔向曰臣亦柔耳何以剛<lb/>
為平子曰柔無乃脆乎叔向曰柔者紐<lb/>
<pb n="KR3a0007_SBCK_010-5b"/>
而不折㢘而不缺何為脆也天之道㣲<lb/>
者勝是以兩軍相加而柔者克之兩仇<lb/>
爭利而弱者得焉易曰天道虧滿而益<lb/>
謙地道變滿而流謙鬼神害滿而福謙<lb/>
人道惡滿而好謙夫懐謙不足之柔弱<lb/>
而四道者助之則安徃而不得其志乎<lb/>
平子曰善<lb/>
桓公曰金剛則折革剛則裂人君剛則<lb/>
國家滅人臣剛則交友絶夫剛則不和<lb/>
<pb n="KR3a0007_SBCK_010-6a"/>
不和則不可用是故四馬不和取道不<lb/>
長父子不和其世破亡兄弟不和不能<lb/>
乆同夫妻不和家室大凶易曰二人同<lb/>
心其利斷金由不剛也<lb/>
老子曰得其所利必慮其所害樂其所<lb/>
成必顧其所敗人為善者天報以福人<lb/>
為不善者天報以禍也故曰禍兮福所<lb/>
倚福兮禍所伏戒之慎之君子不務何<lb/>
以備之夫上知天則不失時下知地則<lb/>
<pb n="KR3a0007_SBCK_010-6b"/>
不失財日夜慎之則無害災<lb/>
曽子有疾曾元抱首曾華抱足曽子曰<lb/>
吾無顔氏之才何以告汝雖無能君子<lb/>
務益夫華多實少者天也言多行少者<lb/>
人也夫飛鳥以山為卑而層巢其巔魚<lb/>
鼈以淵為淺而穿穴其中然所以得者<lb/>
餌也君子苟能無以利害身則辱安從<lb/>
至乎官怠於宦成病加於少愈禍生於<lb/>
懈惰孝衰於妻子察此四者慎終如始<lb/>
<pb n="KR3a0007_SBCK_010-7a"/>
詩曰靡不有𥘉鮮克有終<lb/>
單快曰國有五寒而冰凍不與焉一曰<lb/>
政外二曰女厲三曰謀泄四曰不敬卿<lb/>
士而國家敗五曰不能治内而務外此<lb/>
五者一見雖祠無福除禍必得致福則<lb/>
貸<lb/>
孔子曰存亡禍福皆在己而已天災地<lb/>
妖亦不能殺也昔者殷王帝辛之時爵<lb/>
生烏於城之隅工人占之曰凡小以生<lb/>
<pb n="KR3a0007_SBCK_010-7b"/>
巨國家必祉王名必倍帝辛喜爵之德<lb/>
不治國家亢暴無極外㓂乃至遂亡殷<lb/>
國此逆天之時詭福反為禍至殷王武<lb/>
丁之時先王道缺刑法弛桑榖俱生於<lb/>
朝七日而大拱工人占之曰桑榖者野<lb/>
物也野物生於朝意朝亡乎武丁恐駭<lb/>
側身修行思昔先王之政興滅國繼絶<lb/>
世舉逸民明養老之道三年之後逺方<lb/>
之君重譯而朝者六國此迎天時得禍<lb/>
<pb n="KR3a0007_SBCK_010-8a"/>
反為福也故妖孽者天所以警天子諸<lb/>
侯也惡夢者所以警士大夫也故妖孽<lb/>
不勝善政惡夢不勝善行也至治之極<lb/>
禍反為福故太甲曰天作孽猶可違自<lb/>
作孽不可逭<lb/>
石讎曰春秋有忽然而足以亡者國君<lb/>
不可以不慎也妃妾不一足以亡公族<lb/>
不親足以亡大臣不任足以亡國爵不<lb/>
用足以亡親佞近䜛足以亡舉百事不<lb/>
<pb n="KR3a0007_SBCK_010-8b"/>
時足以亡使民不節足以亡刑罰不中<lb/>
足以亡内失衆心足以亡外嫚大國足<lb/>
以亡<lb/>
夫福生於隠約而禍生於得意齊頃公<lb/>
是也齊頃公桓公之子孫也地廣民衆<lb/>
兵强國冨又得覇者之餘尊驕蹇怠傲<lb/>
未嘗肯出㑹同諸侯乃興師伐魯反敗<lb/>
衛師于新築輕小嫚大之行甚俄而晉<lb/>
魯徃聘以使者戲二國怒歸求黨與助<lb/>
<pb n="KR3a0007_SBCK_010-9a"/>
得衛及曹四國相輔期戰於鞍大敗齊<lb/>
師獲齊頃公斬逢丑父於是戄然大恐<lb/>
頼逢丑父之欺奔逃得歸弔死問疾七<lb/>
年不飲酒不食肉外金石絲竹之聲逺<lb/>
婦女之色出㑹與盟卑下諸侯國家内<lb/>
得行義聲問震乎諸侯所亡之地弗求<lb/>
而自為來尊寵不武而得之可謂能詘<lb/>
免變化以致之故福生於隠約而禍生<lb/>
於得意此得失之效也<lb/>
<pb n="KR3a0007_SBCK_010-9b"/>
大功之效在於用賢積道浸章浸明衰<lb/>
滅之過在於得意而怠浸蹇浸亡晉文<lb/>
公是其效也晉文公出亡脩道不休得<lb/>
至于饗國饗國之時上無明天子下無<lb/>
賢方伯强楚主㑹諸侯背畔天子失道<lb/>
出居于鄭文公於是憫中國之㣲任咎<lb/>
犯先軫陽處父畜愛百姓厲養戎士四<lb/>
年政治内定則舉兵而伐衛執曹伯還<lb/>
敗强楚威震天下明王法率諸侯而朝<lb/>
<pb n="KR3a0007_SBCK_010-10a"/>
天子莫敢不聴天下曠然平定周室尊<lb/>
顯故曰大功之效在於用賢積道浸章<lb/>
浸明文公於是覇功立期至意得湯武<lb/>
之心作而忘其衆一年三用師且弗休<lb/>
息遂進而圍許兵亟弊不能服罷諸侯<lb/>
而歸自此而怠政事為狄泉之盟不親<lb/>
至信衰義缺如羅不補威武詘折不信<lb/>
則諸侯不朝鄭遂叛夷狄内侵衛遷于<lb/>
商丘故曰衰滅之過在於得意而怠浸<lb/>
<pb n="KR3a0007_SBCK_010-10b"/>
蹇浸亡<lb/>
田子方侍魏文侯坐太子擊趨而入見<lb/>
賔客群臣皆起田子方獨不起文侯有<lb/>
不說之色太子亦然田子方稱曰為子<lb/>
起歟無如禮何不為子起歟無如罪何<lb/>
請為子誦楚恭王之為太子也將出之<lb/>
雲夢遇大夫工尹工尹遂趨避家人之<lb/>
門中太子下車從之家人之門中曰子<lb/>
大夫何為其若是吾聞之敬其父者不<lb/>
<pb n="KR3a0007_SBCK_010-11a"/>
兼其子兼其子者不祥莫大焉子大夫<lb/>
何爲其若是工尹曰向吾望見子之面<lb/>
今而後記子之心審如此汝將何之文<lb/>
侯曰善太子擊前誦恭王之言誦三遍<lb/>
而請習之<lb/>
子贛之承或在塗見道側巾弊布擁蒙<lb/>
而衣衰其名曰舟綽子贛問焉曰此至<lb/>
承幾何嘿然不對子贛曰人問乎已而<lb/>
不應何也屏其擁蒙而言曰望而黷人<lb/>
<pb n="KR3a0007_SBCK_010-11b"/>
者仁乎覩而不識者智乎輕侮人者義<lb/>
乎子贛下車曰賜不仁過問三言可復<lb/>
聞乎曰是足於子矣吾不告子於是子<lb/>
贛㕘偶則軾五偶則下<lb/>
孫叔敖為楚令尹一國吏民皆來賀有<lb/>
一老父衣麤衣冠白冠後來弔孫叔敖<lb/>
正衣冠而出見之謂老父曰楚王不知<lb/>
臣不肖使臣受吏民之垢人盡來賀子<lb/>
獨後來弔豈有說乎父曰有說身已貴<lb/>
<pb n="KR3a0007_SBCK_010-12a"/>
而驕人者民去之位已髙而擅權者君<lb/>
惡之禄已厚而不知足者患處之孫叔<lb/>
敖再拜曰敬受命願聞餘教父曰位已<lb/>
髙而意益下官益大而心益小禄已厚<lb/>
而慎不敢取君謹守此三者足以治楚<lb/>
矣<lb/>
魏安釐王十一年秦昭王謂左右曰今<lb/>
時韓魏與秦孰强對曰不如秦强王曰<lb/>
今時如耳魏齊與孟嘗芒卯孰賢對曰<lb/>
<pb n="KR3a0007_SBCK_010-12b"/>
不如孟嘗芒卯之賢王曰以孟嘗芒卯<lb/>
之賢率强韓魏以攻秦猶無柰寡人何<lb/>
也今以無能如耳魏齊而率弱韓魏以<lb/>
伐秦其無奈寡人何亦明矣左右皆曰<lb/>
然申旗伏瑟而對曰王之料天下過矣<lb/>
當六晉之時智氏最强滅范中行氏又<lb/>
率韓魏之兵以圍趙襄子於晉陽決晉<lb/>
水以灌晉陽之城不滿者三板智伯行<lb/>
水魏宣子御韓康子為驂乘智伯曰吾<lb/>
<pb n="KR3a0007_SBCK_010-13a"/>
始不知水可以亡人國也乃今知之汾<lb/>
水可以灌安邑絳水可以灌平陽魏宣<lb/>
子肘韓康子康子履魏宣子之足肘足<lb/>
接於車上而智氏分身死國亡為天下<lb/>
笑今秦雖强不過智氏韓魏雖弱尚賢<lb/>
其在晉陽之下也此方其用肘足之時<lb/>
願王之必勿易也於是秦王恐<lb/>
魏公子牟東行穰侯送之曰先生將去<lb/>
冉之山東矣獨無一言以教冉乎魏公<lb/>
<pb n="KR3a0007_SBCK_010-13b"/>
子牟曰㣲君言之牟幾忘語君君知夫<lb/>
官不與勢期而勢自至乎勢不與冨期<lb/>
而冨自至乎冨不與貴期而貴自至乎<lb/>
貴不與驕期而驕自至乎驕不與罪期<lb/>
而罪自至乎罪不與死期而死自至乎<lb/>
穰侯曰善敬受明教<lb/>
髙上尊賢無以驕人聰明聖智無以窮<lb/>
人資給疾速無以先人剛毅勇猛無以<lb/>
勝人不知則問不能則學雖智必質然<lb/>
<pb n="KR3a0007_SBCK_010-14a"/>
後辯之雖能必讓然後為之故士雖聰<lb/>
明聖智自守以愚功被天下自守以讓<lb/>
勇力距世自守以怯冨有天下自守以<lb/>
㢘此所謂髙而不危滿而不溢者也<lb/>
齊桓公為大臣具酒期以日中管仲後<lb/>
至桓公舉觴以飲之管仲半棄酒桓公<lb/>
曰期而後至飲而棄酒於禮可乎管仲<lb/>
對曰臣聞酒入舌出舌出者言失言失<lb/>
者身棄臣計棄身不如棄酒桓公笑曰<lb/>
<pb n="KR3a0007_SBCK_010-14b"/>
仲父起就坐<lb/>
楚恭王與晉厲公戰於鄢陵之時司馬<lb/>
子反渇而求飲竪榖陽持酒而進之子<lb/>
反曰退酒也榖陽曰非酒也子反又曰<lb/>
退酒也榖陽又曰非酒也子反受而飲<lb/>
之醉而寢恭王欲復戰使人召子反子<lb/>
反辭以心疾於是恭王駕徃入幄聞酒<lb/>
臭曰今日之戰所恃者司馬司馬至醉<lb/>
如此是亡吾國而不恤吾衆也吾無以<lb/>
<pb n="KR3a0007_SBCK_010-15a"/>
復戰矣於是乃誅子反以為戮還師夫<lb/>
榖陽之進酒也非以妬子反忠愛之而<lb/>
適足以殺之故曰小忠大忠之賊也小<lb/>
利大利之殘也好戰之臣不可不察也<lb/>
羞小恥以構大怨貪小利以亡大衆春<lb/>
秋有其戒晉先軫是也先軫欲要功獲<lb/>
名則以秦不假道之故請要秦師襄公<lb/>
曰不可夫秦伯與吾先君有結先君一<lb/>
日薨而興師擊之是孤之負吾先君敗<lb/>
<pb n="KR3a0007_SBCK_010-15b"/>
隣國之交而失孝子之行也先軫曰先<lb/>
君薨而不弔贈是無哀吾喪也興師徑<lb/>
吾地而不假道是弱吾孤也且柩畢尚<lb/>
薄屋無哀吾喪也興師卜曰大國師將<lb/>
至請擊之則聽先軫興兵要之殽擊之<lb/>
匹馬隻輪無脫者大結怨構禍於秦接<lb/>
刃流血伏尸暴骸糜爛國家十有餘年<lb/>
卒喪其師衆禍及大夫憂累後世故好<lb/>
戰之臣不可不察也<lb/>
<pb n="KR3a0007_SBCK_010-16a"/>
魯哀公問孔子曰予聞忘之甚者徙而<lb/>
忘其妻有諸乎孔子對曰此非忘之甚<lb/>
者也忘之甚者忘其身哀公曰可得聞<lb/>
與對曰昔夏桀貴為天子冨有天下不<lb/>
修禹之道毁壊辟法裂絶世祀荒淫于<lb/>
樂沉酗于酒其臣有左師觸龍者謟䛕<lb/>
不止湯誅桀左師觸龍者身死四支不<lb/>
同壇而居此忘其身者也哀公愀然變<lb/>
色曰善<lb/>
<pb n="KR3a0007_SBCK_010-16b"/>
孔子之周觀於太廟右陛之前有金人<lb/>
焉三緘其口而銘其背曰古之慎言人<lb/>
也戒之哉戒之哉無多言多言多敗無<lb/>
多事多事多患安樂必戒無行所悔勿<lb/>
謂何傷其禍將長勿謂何害其禍將大<lb/>
勿謂何殘其禍將然勿謂莫聞天妖伺<lb/>
人熒熒不滅炎炎奈何㳙㳙不壅將成<lb/>
江河緜緜不絶將成網羅青青不伐將<lb/>
尋斧柯誠不能慎之禍之根也口是何<lb/>
<pb n="KR3a0007_SBCK_010-17a"/>
傷禍之門也强梁者不得其死好勝者<lb/>
必遇其敵盜怨主人民害其貴君子知<lb/>
天下之不可蓋也故後之下之使人慕<lb/>
之執雌持下莫能與之爭者人皆趨彼<lb/>
我獨守此衆人惑惑我獨不從内藏我<lb/>
知不與人論技我雖尊髙人莫害我夫<lb/>
江河長百谷者以其卑下也天道無親<lb/>
常與善人戒之哉戒之哉孔子顧謂弟<lb/>
子曰記之此言雖鄙而中事情詩曰戰<lb/>
<pb n="KR3a0007_SBCK_010-17b"/>
戰兢兢如臨深淵如履薄冰行身如此<lb/>
豈以口遇禍哉<lb/>
魯哀侯棄國而走齊齊侯曰君何年之<lb/>
少而棄國之蚤魯哀侯曰臣始為太子<lb/>
之時人多諫臣臣受而不用也人多愛<lb/>
臣臣愛而不近也是則内無聞而外無<lb/>
輔也是猶秋蓬惡於根本而美於枝葉<lb/>
秋風一起根且㧞矣<lb/>
孔子行遊中路聞哭者聲其音甚悲孔<lb/>
<pb n="KR3a0007_SBCK_010-18a"/>
子曰驅之驅之前有異人音少進見之<lb/>
丘吾子也擁鐮帶索而哭孔子辟車而<lb/>
下問曰夫子非有喪也何哭之悲也丘<lb/>
吾子對曰吾有三失孔子曰願聞三失<lb/>
丘吾子曰吾少好學問周遍天下還後<lb/>
吾親亡一失也事君奢驕諫不遂是二<lb/>
失也厚交友而後絶三失也樹欲静乎<lb/>
風不定子欲養乎親不待徃而不來者<lb/>
年也不可得再見者親也請從此辭則<lb/>
<pb n="KR3a0007_SBCK_010-18b"/>
自刎而死孔子曰弟子記之此足以爲<lb/>
戒也於是弟子歸養親者十三人<lb/>
孔子論詩至於正月之六章戄然曰不<lb/>
逢時之君子豈不殆哉從上依世則廢<lb/>
道違上離俗則危身世不與善已獨由<lb/>
之則曰非妖則孽也是以桀殺關龍逄<lb/>
紂殺王子比干故賢者不遇時常恐不<lb/>
終焉詩曰謂天蓋髙不敢不跼謂地蓋<lb/>
厚不敢不蹐此之謂也<lb/>
<pb n="KR3a0007_SBCK_010-19a"/>
孔子見羅者其所得者皆黄口也孔子<lb/>
曰黄口盡得大爵獨不得何也羅者對<lb/>
曰黃口從大爵者不得大爵從黃口者<lb/>
可得孔子顧謂弟子曰君子慎所從不<lb/>
得其人則有羅網之患<lb/>
修身正行不可以不慎嗜欲使行虧䜛<lb/>
䛕亂正心衆口使意回憂患生於所忽<lb/>
禍起於細㣲汙辱難湔洒敗事不可復<lb/>
追不深念逺慮後悔當幾何夫徼幸者<lb/>
<pb n="KR3a0007_SBCK_010-19b"/>
伐性之斧也嗜欲者逐禍之馬也謾䛕<lb/>
者窮辱之舍也取虐於人者趨禍之路<lb/>
也故曰去徼幸務忠信節嗜欲無取虐<lb/>
於人則稱為君子名聲常存怨生於不<lb/>
報禍生於多福安危存於自處不困在<lb/>
於蚤豫存亡在於得人慎終如始乃能<lb/>
長乆能行此五者可以全身巳所不欲<lb/>
勿施於人是謂要道也<lb/>
顔回將西遊問於孔子曰何以為身孔<lb/>
<pb n="KR3a0007_SBCK_010-20a"/>
子曰恭敬忠信可以為身恭則免於衆<lb/>
敬則人愛之忠則人與之信則人恃之<lb/>
人所愛人所與人所恃必免於患矣可<lb/>
以臨國家何况於身乎故不比數而比<lb/>
踈不亦逺乎不修中而修外不亦反乎<lb/>
不先慮事臨難乃謀不亦晩乎<lb/>
凡司其身必慎五本一曰柔以仁二曰<lb/>
誠以信三曰冨而貴毋敢以驕人四曰<lb/>
恭以敬五曰寛以静思此五者則無凶<lb/>
<pb n="KR3a0007_SBCK_010-20b"/>
命曰能治敬以助天時凶命不至而禍<lb/>
不來敬人者非敬人也自敬也貴人者<lb/>
非貴人也自貴也昔者吾嘗見天雨金<lb/>
石與血吾嘗見四月十日並出有與天<lb/>
滑吾嘗見髙山之崩深谷之窒大都王<lb/>
宫之破大國之滅吾嘗見髙山之爲裂<lb/>
深淵之沙竭貴人之車裂吾嘗見稠林<lb/>
之無木平原爲谿谷君子爲御僕吾嘗<lb/>
見江河乾爲坑正冬采榆葉仲夏雨雪<lb/>
<pb n="KR3a0007_SBCK_010-21a"/>
霜千乘之君萬乘之主死而不葬是故<lb/>
君子敬以成其名小人敬以除其刑奈<lb/>
何無戒而不慎五本哉<lb/>
魯有恭士名曰机汜行年七十其恭益<lb/>
甚冬日行隂夏日行陽市次不敢不行<lb/>
參行必隨坐必危一食之間三起不羞<lb/>
見衣裘褐之士則為之禮魯君問曰机<lb/>
子年甚長矣不可釋恭乎机汜對曰君<lb/>
子好恭以成其名小人學恭以除其刑<lb/>
<pb n="KR3a0007_SBCK_010-21b"/>
對君之坐豈不安哉尚有差跌一食之<lb/>
上豈不美哉尚有哽噎今若汜所謂幸<lb/>
者也固未能自必鴻鵠飛冲天豈不髙<lb/>
哉矰繳尚得而加之虎豹為猛人尚食<lb/>
其肉席其皮譽人者少惡人者多行年<lb/>
七十常恐斧質之加於汜者何釋恭為<lb/>
成回學於子路三年回恭敬不已子路<lb/>
問其故何也回對曰臣聞之行者比於<lb/>
鳥上畏鷹鸇下畏網羅夫人為善者少<lb/>
<pb n="KR3a0007_SBCK_010-22a"/>
為䜛者多若身不死安知禍罪不施行<lb/>
年七十常恐行節之虧回是以恭敬待<lb/>
大命子路稽首曰君子哉<lb/>
<pb n="KR3a0007_SBCK_010-22b"/>
<pb n="KR3a0007_SBCK_010-22b"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_011-1a"/>
說苑卷第十一<lb/>
　　善說<lb/>
孫卿曰夫談說之術齊荘以立之端誠<lb/>
以處之堅强以持之譬稱以諭之公别<lb/>
以明之歡欣憤滿以送之寳之珎之貴<lb/>
之神之如是則說常無不行矣夫是之<lb/>
謂能貴其所貴傳曰唯君子為能貴其<lb/>
所貴也詩云無易由言無曰苟矣鬼谷<lb/>
子曰人之不善而能矯之者難矣說之<lb/>
<pb n="KR3a0007_SBCK_011-1b"/>
不行言之不從者其辯之不眀也既明<lb/>
而不行者持之不固也既固而不行者<lb/>
未中其心之所善也辯之明之持之固<lb/>
之又中其人之所善其言神而珍白而<lb/>
分能入扵人之心如此而說不行者天<lb/>
下未甞聞也此之謂善說子貢曰出言<lb/>
陳辭身之得失國之安危也詩云辭之<lb/>
繹矣民之莫矣夫辭者人之所以自通<lb/>
也主父偃曰人而無辭安所用之昔子<lb/>
<pb n="KR3a0007_SBCK_011-2a"/>
産修其辭而趙武致其敬王孫滿明其<lb/>
言而楚荘以慙蘓秦行其說而六國以<lb/>
安蒯通陳說而身得以全夫辭者乃所<lb/>
以尊君重身安國全性者也故辭不可<lb/>
不修而說不可不善<lb/>
趙使人謂魏王曰為我殺范痤吾請獻<lb/>
七十里之地魏王曰諾使吏捕之圍而<lb/>
未殺痤自上屋騎危謂使者曰與其以<lb/>
死痤市不如以生痤市有如痤死趙不<lb/>
<pb n="KR3a0007_SBCK_011-2b"/>
與王地則王奈何故不若與定割地然<lb/>
後殺痤魏王曰善痤因上書信陵君曰<lb/>
痤故魏之免相也趙以地殺痤而魏王<lb/>
聴之有如強秦亦将襲趙之欲則君且<lb/>
奈何信陵君言於王而出之<lb/>
吳人入荆召陳懷公懷公召國人曰欲<lb/>
與荆者左欲與吴者右逢滑當公而進<lb/>
曰吴未有福荆未有禍公曰國勝君出<lb/>
非禍而奚對曰小國有是猶復而況大<lb/>
<pb n="KR3a0007_SBCK_011-3a"/>
國乎楚雖無徳亦不斬艾其民吴日弊<lb/>
兵暴骨如莾未見徳焉天其或者正訓<lb/>
荆也禍之適吴何日之有陳侯從之<lb/>
桓公立仲父致大夫曰善吾者入門而<lb/>
右不善吾者入門而左有中門而立者<lb/>
桓公問焉對曰管子之知可與謀天下<lb/>
其强可與取天下君恃其信乎内政委<lb/>
焉外事斷焉驅民而歸之是亦可奪也<lb/>
桓公曰善乃謂管仲政則卒歸於子矣<lb/>
<pb n="KR3a0007_SBCK_011-3b"/>
政之所不及唯子是匡管仲故築三歸<lb/>
之䑓以自傷於民<lb/>
齊宣王出獵於社山社山父老十三人<lb/>
相與勞王王曰父老苦矣謂左右賜父<lb/>
老田不租父老皆拜閭丘先生不拜王<lb/>
曰父老以為少耶謂左右復賜父老無<lb/>
徭役父老皆拜閭丘先生又不拜王曰<lb/>
拜者去不拜者前曰寡人今日來觀父<lb/>
老幸而勞之故賜父老田不租父老皆<lb/>
<pb n="KR3a0007_SBCK_011-4a"/>
拜先生獨不拜寡人自以為少故賜父<lb/>
老無徭役父老皆拜先生又獨不拜寡<lb/>
人得無有過乎閭丘先生對曰惟聞大<lb/>
王來遊所以為勞大王望得夀於大王<lb/>
望得冨於大王望得貴於大王王曰天<lb/>
殺生有時非寡人所得與也無以夀先<lb/>
生倉廪雖實以備災害無以冨先生大<lb/>
官無缺小官卑賤無以貴先生閭丘先<lb/>
生對曰此非人臣所敢望也願大王選<lb/>
<pb n="KR3a0007_SBCK_011-4b"/>
良冨家子有修行者以為吏平其法度<lb/>
如此臣少可以得夀焉春秋冬夏振之<lb/>
以時無煩擾百姓如是臣可少得以冨<lb/>
焉願大王出令令少者敬長長者敬老<lb/>
如是臣可少得以貴焉今大王幸賜臣<lb/>
田不租然則倉廪将虗也賜臣無徭役<lb/>
然則官府無使焉此固非人臣之所敢<lb/>
望也齊王曰善願請先生為相<lb/>
孝武皇帝時汾隂得寳鼎而獻之於甘<lb/>
<pb n="KR3a0007_SBCK_011-5a"/>
泉宫群臣賀上夀曰陛下得周鼎侍中<lb/>
虞丘夀王獨曰非周鼎上聞之召而問<lb/>
曰朕得周鼎群臣皆以為周鼎而夀王<lb/>
獨以為非何也夀王有說則生無說則<lb/>
死對曰臣夀王安敢無說臣聞夫周徳<lb/>
始産于后稷長於公劉大於大王成於<lb/>
文武顯於周公徳澤上洞天下漏泉無<lb/>
所不通上天報應鼎為周出故名曰周<lb/>
鼎今漢自髙祖繼周亦昭徳顯行布恩<lb/>
<pb n="KR3a0007_SBCK_011-5b"/>
施恵六合和同至陛下之身逾盛天瑞<lb/>
並至徴祥畢見昔始皇帝親出鼎於彭<lb/>
城而不能得天昭有徳寳鼎自至此天<lb/>
之所以予漢乃漢鼎非周鼎也上曰善<lb/>
群臣皆稱萬嵗是日賜虞丘夀王黄金<lb/>
十斤<lb/>
晉獻公之時東郭民有祖朝者上書獻<lb/>
公曰草茅臣東郭民祖朝願請聞國家<lb/>
之計獻公使使出告之曰肉食者已慮<lb/>
<pb n="KR3a0007_SBCK_011-6a"/>
之矣藿食者尚何與焉祖朝對曰大王<lb/>
獨不聞古之将曰桓司馬者朝朝其君<lb/>
舉而晏御呼車驂亦呼車御肘其驂曰<lb/>
子何越云為乎何為藉呼車驂謂其御<lb/>
曰當呼者呼乃吾事也子當御正子之<lb/>
轡銜耳子今不正轡銜使馬卒然驚妄<lb/>
轢道中行人必逢大敵下車免劒渉血<lb/>
履肝者固吾事也子寕能辟子之轡下<lb/>
佐我乎其禍亦及吾身與有深憂吾安<lb/>
<pb n="KR3a0007_SBCK_011-6b"/>
得無呼車乎今大王曰食肉者已慮之<lb/>
矣藿食者尚何與焉設使食肉者一旦<lb/>
失計於廟堂之上若臣等之藿食者寕<lb/>
得無肝膽塗地於中原之野與其禍亦<lb/>
及臣之身臣與有其憂深臣安得無與<lb/>
國家之計乎獻公召而見之三日與語<lb/>
無復憂者乃立以為師也<lb/>
客謂梁王曰恵子之言事也善譬王使<lb/>
無譬則不能言矣王曰諾明日見謂恵<lb/>
<pb n="KR3a0007_SBCK_011-7a"/>
子曰願先王言事則直言耳無譬也恵<lb/>
子曰今有人於此而不知弹者曰弹之<lb/>
状何若應曰弹之状如弹則諭乎王曰<lb/>
未諭也於是更應曰彈之状如弓而以<lb/>
竹為弦則知乎王曰可知矣恵子曰夫<lb/>
說者固以其所知諭其所不知而使人<lb/>
知之今王曰無譬則不可矣王曰善<lb/>
孟甞君寄客於齊王三年而不見用故<lb/>
客反謂孟甞君曰君之寄臣也三年而<lb/>
<pb n="KR3a0007_SBCK_011-7b"/>
不見用不知臣之罪也君之過也孟甞<lb/>
君曰寡人聞之縷因針而入不因針而<lb/>
急嫁女因媒而成不因媒而親夫子之<lb/>
材必薄矣尚何怨乎寡人哉客曰不然<lb/>
臣聞周氏之嚳韓氏之盧天下疾狗也<lb/>
見莵而指屬則無失莵矣望見而放狗<lb/>
也則累世不能得莵矣狗非不能屬之<lb/>
者罪也孟甞君曰不然昔華舟杞梁戰<lb/>
而死其妻悲之向城而哭隅為之崩城<lb/>
<pb n="KR3a0007_SBCK_011-8a"/>
為之陁君子誠能刑於内則物應於外<lb/>
矣夫土壤且可為忠況有食榖之君乎<lb/>
客曰不然臣見鷦鷯巢於葦苕著之髪<lb/>
毛建之女工不能為也可謂完堅矣大<lb/>
風至則苕折卵破子死者何也其所託<lb/>
者使然也且夫狐者人之所攻也䑕者<lb/>
人之所燻也臣未甞見稷狐見攻社䑕<lb/>
見燻也何則所託者然也於是孟甞君<lb/>
復屬之齊齊王使為相<lb/>
<pb n="KR3a0007_SBCK_011-8b"/>
陳子說梁王梁王說而疑之曰子何為<lb/>
去陳侯之國而教小國之孤於此乎陳<lb/>
子曰夫善亦有道而遇亦有時昔傅說<lb/>
衣褐帶劒而築於秕傳之城武丁夕夢<lb/>
旦得之時王也寗戚飯牛康衢擊車輻<lb/>
而歌顧見桓公得之時覇也百里奚自<lb/>
賣五羊之皮為秦人虜穆公得之時強<lb/>
也論若三子之行未得為孔子駿徒也<lb/>
今孔子經營天下南有陳蔡之阨而北<lb/>
<pb n="KR3a0007_SBCK_011-9a"/>
干景公二坐而五立未甞離也孔子之<lb/>
時不行而景公之時怠也以孔子之聖<lb/>
不能以時行說之怠亦獨能如之何乎<lb/>
林既衣韋衣而朝齊景公齊景公曰此<lb/>
君子之服也小人之服也林既逡廵而<lb/>
作色曰夫服事何足以端士行乎昔者<lb/>
荆為長劒危冠令尹子西出焉齊短衣<lb/>
而遂偞之冠管仲隰朋出焉越文身剪<lb/>
髮范蠡大夫種出焉西戎左祍而椎結<lb/>
<pb n="KR3a0007_SBCK_011-9b"/>
由余亦出焉即如君言衣狗裘者當犬<lb/>
吠衣羊裘者當羊鳴且君衣狐裘而朝<lb/>
意者得無為變乎景公曰子真為勇悍<lb/>
矣今未甞見子之竒辯也一鄰之鬪也<lb/>
千乗之勝也林既曰不知君之所謂者<lb/>
何也夫登髙臨危而目不眴而足不陵<lb/>
者此工匠之勇悍也入深淵刺蛟龍抱<lb/>
黿鼉而出者此漁夫之勇悍也入深山<lb/>
刺虎豹抱熊羆而出者此獵夫之勇悍<lb/>
<pb n="KR3a0007_SBCK_011-10a"/>
也不難斷頭裂腹暴骨流血中野者此<lb/>
武士之勇悍也今臣居廣廷作色端辯<lb/>
以犯主君之怒前雖有乗軒之賞未為<lb/>
之動也後雖有斧質之威未為之恐也<lb/>
此既之所以為勇悍也<lb/>
魏文侯與大夫飲酒使公乗不仁為觴<lb/>
政曰飲不釂者浮以大白文侯飲而不<lb/>
盡釂公乗不仁舉白浮君君視而不應<lb/>
侍者曰不仁退君已醉矣公乗不仁曰<lb/>
<pb n="KR3a0007_SBCK_011-10b"/>
周書曰前車覆後車戒盖言其危為人<lb/>
臣者不易為君亦不易今君已設令令<lb/>
不行可乎君曰善舉白而飲飲畢曰以<lb/>
公勝不仁為上客<lb/>
襄成君始封之日衣翠衣帶玊劒履縞<lb/>
舄立於逰水之上大夫擁鍾錘縣令執<lb/>
桴號令呼誰能渡王者於是也楚大夫<lb/>
荘辛過而說之遂造託而拜謁起立曰<lb/>
臣願把君之手其可乎襄成君忿作色<lb/>
<pb n="KR3a0007_SBCK_011-11a"/>
而不言荘辛遷延沓手而稱曰君獨不<lb/>
聞夫鄂君子晳之汎舟於新波之中也<lb/>
乗青翰之舟極䓣芘張翠盖而㩉犀尾<lb/>
班麗袿衽㑹鍾皷之音畢榜枻越人擁<lb/>
楫而歌歌辭曰濫兮抃草濫予昌枑澤<lb/>
予昌州州<graphic n="KR3287" url="https://raw.githubusercontent.com/kanripo/KR-Gaiji/master/images/KR3287.png" mimeType="image/png"/>州焉乎秦胥胥縵予乎昭<lb/>
澶秦踰滲惿隨河湖鄂君子晢曰吾不<lb/>
知越歌子試為我楚說之於是乃召越<lb/>
譯乃楚說之曰今夕何夕兮搴中洲流<lb/>
<pb n="KR3a0007_SBCK_011-11b"/>
今日何日兮得與王子同舟蒙羞𬒳好<lb/>
兮不訾詬恥心㡬頑而不絶兮知得王<lb/>
子山有木兮木有枝心說君兮君不知<lb/>
於是鄂君子晢乃㩉脩𬒮行而擁之舉<lb/>
繡𬒳而覆之鄂君子晢親楚王母弟也<lb/>
官為令尹爵為執珪一榜枻越人猶得<lb/>
交歡盡意焉今君何以踰於鄂君子晢<lb/>
臣何以獨不若榜枻之人願把君之手<lb/>
其不可何也襄成君乃奉手而進之曰<lb/>
<pb n="KR3a0007_SBCK_011-12a"/>
吾少之時亦甞以色稱於長者矣未甞<lb/>
遇僇如此之卒也自今以後願以壮少<lb/>
之禮謹受命<lb/>
雍門子周以琴見乎孟甞君孟甞君曰<lb/>
先生鼓琴亦能令文悲乎雍門子周曰<lb/>
臣何獨能令足下悲哉臣之所能令悲<lb/>
者有先貴而後賤先冨而後貧者也不<lb/>
若身材髙妙適遭暴亂無道之主妄加<lb/>
不道之理焉不若處勢隠絶不及四鄰<lb/>
<pb n="KR3a0007_SBCK_011-12b"/>
詘折儐厭襲於窮巷無所告愬不若交<lb/>
歡相愛無怨而生離逺赴絶國無復相<lb/>
見之時不若少失二親兄弟别離家室<lb/>
不足憂慼盈胸當是之時也固不可以<lb/>
聞飛鳥疾風之聲窮窮焉固無樂已凡<lb/>
若是者臣一為之徽膠援琴而長太息<lb/>
則流涕沾衿矣今若足下千乗之君也<lb/>
居則廣厦邃房下羅帷來清風倡優侏<lb/>
儒處前迭進而謟諛燕則鬪象棋而舞<lb/>
<pb n="KR3a0007_SBCK_011-13a"/>
鄭女激楚之切風練色以淫目流聲以<lb/>
虞耳水逰則連方舟載羽旗鼓吹乎不<lb/>
測之淵野逰則馳騁弋獵乎平原廣囿<lb/>
格猛獸入則撞鍾擊鼔乎深宫之中方<lb/>
此之時視天地曽不若一指忘死與生<lb/>
雖有善鼓琴者固未能令足下悲也孟<lb/>
甞君曰否否文固以為不然雍門子周<lb/>
曰然臣之所為足下悲者一事也夫聲<lb/>
敵帝而困秦者君之連五國之約南面<lb/>
<pb n="KR3a0007_SBCK_011-13b"/>
而伐楚者又君也天下未甞無事不從<lb/>
則横從成則楚王横成則秦帝楚王秦<lb/>
帝必報讎於薛矣夫以秦楚之強而報<lb/>
讎於弱薛譬之猶摩蕭斧而伐朝菌也<lb/>
必不留行矣天下有識之士無不為足<lb/>
下寒心酸鼻者千秋萬嵗之後廟堂必<lb/>
不血食矣髙䑓既以壞曲池既以漸墳<lb/>
墓既以下而青廷矣嬰兒竪子樵採薪<lb/>
蕘者蹢躅其足而歌其上衆人見之無<lb/>
<pb n="KR3a0007_SBCK_011-14a"/>
不愀焉為足下悲之曰夫以孟甞君尊<lb/>
貴乃可使若此乎於是孟甞君泫然泣<lb/>
涕承睫而未殞雍門子周引琴而鼓之<lb/>
徐動宫徴微揮羽角切終而成曲孟甞<lb/>
君涕浪汗増欷而就之曰先生之鼓琴<lb/>
令文立若破國亡邑之人也<lb/>
蘧伯玉使至楚逢公子晢濮水之上子<lb/>
晢接草而待曰敢問上客将何之蘧伯<lb/>
玉為之軾車公子晢曰吾聞上士可以<lb/>
<pb n="KR3a0007_SBCK_011-14b"/>
託色中士可以託辭下士可以託財三<lb/>
者固可得而託身耶蘧伯玉曰謹受命<lb/>
蘧伯玉見楚王使事畢坐談語從容言<lb/>
至於士楚王曰何國最多士蘧伯玉曰<lb/>
楚最多士楚王大恱蘧伯玉曰楚最多<lb/>
士而楚不能用王造然曰是何言也蘧<lb/>
伯玉曰伍子胥生於楚逃之吴吴受而<lb/>
相之發兵攻楚墮平王之墓伍子胥生<lb/>
於楚吴善用之釁蚠黄生於楚走之晉<lb/>
<pb n="KR3a0007_SBCK_011-15a"/>
治七十二縣道不拾遺民不妄得城郭<lb/>
不閉國無盗賊蚠黄生於楚而晉善用<lb/>
之今者臣之來逢公子晢濮水之上辭<lb/>
言上士可以託色中士可以託辭下士<lb/>
可以託財三者固可得而託身耶又不<lb/>
知公子晢将何治也於是楚王發使一<lb/>
駟副使二乗追公子晢濮水之上子晢<lb/>
還重於楚蘧伯玉之力也故詩曰誰能<lb/>
烹魚溉之釡鬵孰将西歸懷之好音此<lb/>
<pb n="KR3a0007_SBCK_011-15b"/>
之謂也物之相得固微甚矣<lb/>
叔向之弟羊舌虎善樂逹逹有罪於晉<lb/>
晉誅羊舌虎叔向為之奴既而祁奚曰<lb/>
吾聞小人得位不爭不義君子所憂不<lb/>
救不祥乃徃見范桓子而說之曰聞善<lb/>
為國者賞不過刑不濫賞過則懼及淫<lb/>
人刑濫則懼及君子與不幸而過寕過<lb/>
而賞淫人無過而刑君子故堯之刑也<lb/>
殛鯀於羽山而用禹周之刑也僇管蔡<lb/>
<pb n="KR3a0007_SBCK_011-16a"/>
而相周公不濫刑也桓子乃命吏出叔<lb/>
向救人之患者行危苦而不避煩辱猶<lb/>
不能免今祁奚論先王之徳而叔向得<lb/>
免焉學豈可已哉<lb/>
張禄掌門見孟甞君曰衣新而不舊倉<lb/>
庾盈而不虗爲之有道君亦知之乎孟<lb/>
甞君曰衣新而不舊則是脩也倉庾盈<lb/>
而不虗則是冨也爲之奈何其說可得<lb/>
聞乎張禄曰願君貴則舉賢冨則振貧<lb/>
<pb n="KR3a0007_SBCK_011-16b"/>
若是則衣新而不舊倉庾盈而不虗矣<lb/>
孟甞君以其言為然說其意辯其辭明<lb/>
日使人奉黄金百斤文織百純進之張<lb/>
先生先生辭而不受後先生復見孟甞<lb/>
君孟甞君曰前先生幸教文曰衣新而<lb/>
不舊倉庾盈而不虗為之有說汝亦知<lb/>
之乎文竊說教故使人奉黄金百斤文<lb/>
織百純進之先生以𥙷門内之不贍者<lb/>
先生曷為辭而不受乎張禄曰君将掘<lb/>
<pb n="KR3a0007_SBCK_011-17a"/>
君之偶錢發君之庾粟以𥙷士則衣弊<lb/>
履穿而不贍耳何暇衣新而不舊倉庾<lb/>
盈而不虗乎孟甞君曰然則為之奈何<lb/>
張禄曰夫秦者四塞國也遊宦者不得<lb/>
入焉願君為吾為丈尺之書寄我與秦<lb/>
王我徃而遇乎固君之入也徃而不遇<lb/>
乎雖人求間謀固不遇臣矣孟甞君曰<lb/>
敬聞命矣因為之書寄之秦王徃而大<lb/>
遇謂秦王曰自禄之來入大王之境田<lb/>
<pb n="KR3a0007_SBCK_011-17b"/>
疇益辟吏民益治然而大王有一不得<lb/>
者大王知之乎王曰不知曰夫山東有<lb/>
相所謂孟甞君者其人賢人天下無急<lb/>
則已有急則能收天下英乂雄俊之士<lb/>
與之合交連友者疑獨此耳然則大王<lb/>
胡不為我友之乎秦王曰敬受命奉千<lb/>
金以遺孟甞君孟甞君輟食察之而寤<lb/>
曰此張生之所謂衣新而不舊倉庾盈<lb/>
而不虗者也<lb/>
<pb n="KR3a0007_SBCK_011-18a"/>
荘周貧者徃貸粟於魏文侯曰待吾邑<lb/>
粟之来而獻之周曰乃今者周之來見<lb/>
道傍牛蹄中有鮒魚焉大息謂周曰我<lb/>
尚可活也周曰須我為汝南見楚王決<lb/>
江淮以溉汝鮒魚曰今吾命在盆甕之<lb/>
中耳乃為我見楚王決江淮以溉我汝<lb/>
即求我枯魚之肆矣今周以貧故來貸<lb/>
粟而曰須我邑粟來也而賜臣即來亦<lb/>
求臣傭肆矣文侯於是乃發粟百鍾送<lb/>
<pb n="KR3a0007_SBCK_011-18b"/>
之荘周之室<lb/>
晉平公問叔向曰嵗饑民疫翟人攻我<lb/>
我将若何對曰嵗饑來年而反矣疾疫<lb/>
将止矣翟人不足患也公曰患有大於<lb/>
此者乎對曰夫大臣重禄而不極諫近<lb/>
臣畏罪而不敢言左右顧寵於小官而<lb/>
君不知此誠患之大者也公曰善於是<lb/>
令國中曰欲有諫者為隠左右言及國<lb/>
吏罪<lb/>
<pb n="KR3a0007_SBCK_011-19a"/>
趙簡子攻陶有二人先登死於城上簡<lb/>
子欲得之陶君不與承盆疽謂陶君曰<lb/>
簡子将掘君之墓以與君之百姓市曰<lb/>
踰邑梯城者将赦之不者将掘其墓朽<lb/>
者揚其灰未朽者辜其尸陶君懼謂効<lb/>
二人之尸以為和<lb/>
子貢見太宰嚭太宰嚭問曰孔子何如<lb/>
對曰臣不足以知之太宰曰子不知何<lb/>
以事之對曰惟不知故事之夫子其猶<lb/>
<pb n="KR3a0007_SBCK_011-19b"/>
大山林也百姓各足其材焉太宰嚭曰<lb/>
子増夫子乎對曰夫子不可増也夫賜<lb/>
其猶一累壤也以一累壤増大山不益<lb/>
其髙且爲不知太宰嚭曰然則子有所<lb/>
酌也對曰天下有大樽而子獨不酌焉<lb/>
不識誰之罪也<lb/>
趙簡子問子貢曰孔子爲人何如子貢<lb/>
對曰賜不能識也簡子不說曰夫子事<lb/>
孔子数十年終業而去之寡人問子子<lb/>
<pb n="KR3a0007_SBCK_011-20a"/>
曰不能識何也子貢曰賜譬渇者之飲<lb/>
江海知足而已孔子猶江海也賜則奚<lb/>
足以識之簡子曰善哉子貢之言也<lb/>
齊景公謂子貢曰子誰師曰臣師仲尼<lb/>
公曰仲尼賢乎對曰賢公曰其賢何若<lb/>
對曰不知也公曰子知其賢而不知其<lb/>
奚若可乎對曰今謂天高無少長愚智<lb/>
皆知髙髙㡬何皆曰不知也是以知仲<lb/>
尼之賢而不知其奚若<lb/>
<pb n="KR3a0007_SBCK_011-20b"/>
趙襄子謂仲尼曰先生委質以見人主<lb/>
七十君矣而無所通不識世無眀君乎<lb/>
意先生之道固不通乎仲尼不對異日<lb/>
襄子見子路曰甞問先生以道先生不<lb/>
對知而不對則隠也隱則安得為仁若<lb/>
信不知安得為聖子路曰建天下之鳴<lb/>
鍾而撞之以挺豈能發其聲乎哉君問<lb/>
先生無乃猶以挺撞乎<lb/>
衛将軍文子問子貢曰季文子三窮而<lb/>
<pb n="KR3a0007_SBCK_011-21a"/>
三通何也子貢曰其窮事賢其通舉窮<lb/>
其冨分貧其貴禮賤窮而事賢則不侮<lb/>
通而舉窮則忠於朋友冨而分貧則宗<lb/>
族親之貴而禮賤則百姓戴之其得之<lb/>
固道也失之命也曰失而不得者何也<lb/>
曰其窮不事賢其通不舉窮其冨不分<lb/>
貧其貴不理賤其得之命也其失之固<lb/>
道也<lb/>
子路問於孔子曰管仲何如人也子曰<lb/>
<pb n="KR3a0007_SBCK_011-21b"/>
大人也子路曰昔者管子說襄公襄公<lb/>
不說是不辯也欲立公子糾而不能是<lb/>
無能也家殘於齊而無憂色是不慈也<lb/>
桎梏而居檻車中無慙色是無愧也事<lb/>
所射之君是不貞也召忽死之管仲不<lb/>
死是無仁也夫子何以大之子曰管仲<lb/>
說襄公襄公不說管子非不辯也襄公<lb/>
不知說也欲立公子糾而不能非無能<lb/>
也不遇時也家殘於齊而無憂色非不<lb/>
<pb n="KR3a0007_SBCK_011-22a"/>
慈也知命也桎梏居檻車而無慙色非<lb/>
無愧也自裁也事所射之君非不貞也<lb/>
知權也召忽死之管仲不死非無仁也<lb/>
召忽者人臣之材也不死則三軍之虜<lb/>
也死之則名聞天下夫何為不死哉管<lb/>
子者天子之佐諸侯之相也死之則不<lb/>
免為溝中之瘠不死則功復用於天下<lb/>
夫何為死之哉由汝不知也<lb/>
晉平公問於師曠曰咎犯與趙衰孰賢<lb/>
<pb n="KR3a0007_SBCK_011-22b"/>
對曰陽處父欲臣文公因咎犯三年不<lb/>
逹因趙衰三日而逹智不知其士衆不<lb/>
智也知而不言不忠也欲言之而不敢<lb/>
無勇也言之而不聴不賢也<lb/>
趙簡子問於成摶曰吾聞夫羊殖者賢<lb/>
大夫也是行奚然對曰臣摶不知也簡<lb/>
子曰吾聞之子與友親子而不知何也<lb/>
摶曰其為人也數變其十五年也廉以<lb/>
不匿其過其二十也仁以喜義其三十<lb/>
<pb n="KR3a0007_SBCK_011-23a"/>
也為晉中軍尉勇以喜仁其年五十也<lb/>
為邉城将逺者復親今臣不見五年矣<lb/>
恐其變是以不敢知簡子曰果賢大夫<lb/>
也每變益上矣<lb/>
<pb n="KR3a0007_SBCK_011-23b"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_012-1a"/>
說苑卷第十二<lb/>
　　奉使<lb/>
春秋之辭有相反者四既曰大夫無遂<lb/>
事不得擅生事矣又曰出境可以安社<lb/>
稷利國家者則専之可也既曰大夫以<lb/>
君命出進退在大夫矣又曰以君命出<lb/>
聞喪徐行而不反者何也曰此義者各<lb/>
止其科不轉移也不得擅生事者謂平<lb/>
生常經也専之可者謂救危除患也進<lb/>
<pb n="KR3a0007_SBCK_012-1b"/>
退在大夫者謂将帥用兵也徐行而不<lb/>
反者謂出使道聞君親之喪也公子子<lb/>
結擅生事春秋不非以為救荘公危也<lb/>
公子遂擅生事春秋譏之以為僖公無<lb/>
危事也故君有危而不專救是不忠也<lb/>
若無危而擅生事是不臣也傳曰詩無<lb/>
通詁易無通吉春秋無通義此之謂也<lb/>
趙王遣使者之楚方鼓瑟而遣之誡之<lb/>
曰必如吾言使者曰王之鼔瑟未甞悲<lb/>
<pb n="KR3a0007_SBCK_012-2a"/>
若此也王曰宫啇固方調矣使者曰調<lb/>
則何不書其柱耶王曰天有燥濕絃有<lb/>
緩急宫啇移徙不可知是以不書使者<lb/>
曰眀君之使人也任之以事不制以辭<lb/>
遇吉則賀之凶則弔之今楚趙相去千<lb/>
有餘里吉凶憂患不可豫知猶柱之不<lb/>
可書也詩云莘莘征夫毎懐靡及<lb/>
楚荘王舉兵伐宋宋告急晉景公欲發<lb/>
兵救宋伯宗諫曰天方開楚未可伐也<lb/>
<pb n="KR3a0007_SBCK_012-2b"/>
乃求壮士得霍人解揚字子虎徃命宋<lb/>
毋降道過鄭鄭新與楚親乃執解揚而<lb/>
獻之楚楚王厚賜與約使反其言令宋<lb/>
趣降三要解揚乃許於是楚乗揚以樓<lb/>
車令呼宋使降遂倍楚約而致其晉君<lb/>
命曰晉方悉國兵以救宋宋雖急慎毋<lb/>
降楚晉兵今至矣楚荘王大怒将烹之<lb/>
解揚曰君能制命為義臣能承命為信<lb/>
受吾君命以出雖死無二王曰汝之許<lb/>
<pb n="KR3a0007_SBCK_012-3a"/>
我己而倍之其信安在解揚曰死以許<lb/>
王欲以成吾君命臣不恨也顧謂楚君<lb/>
曰為人臣無忘盡忠而得死者楚王諸<lb/>
弟皆諌王赦之於是荘王卒赦解揚而<lb/>
歸之晉爵之為上卿故後世言霍虎<lb/>
秦王以五百里地易<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵君辭而<lb/>
不受使唐且謝秦王秦王曰秦破韓滅<lb/>
魏<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵君獨以五十里地存者吾豈畏<lb/>
其威哉吾多其義耳今寡人以十倍之<lb/>
<pb n="KR3a0007_SBCK_012-3b"/>
地易之<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵君辭而不受是輕寡人也<lb/>
唐且避席對曰非如此也夫不以利害<lb/>
為趣者<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵也夫<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵君受地於先君<lb/>
而守之雖復千里不得當豈獨五百里<lb/>
哉秦王忿然作色怒曰公亦曽見天子<lb/>
之怒乎唐且曰王臣未曽見也秦王曰<lb/>
天子一怒伏尸百萬流血千里唐且曰<lb/>
大王亦甞見夫布衣韋帶之士怒乎秦<lb/>
王曰布衣韋帶之士怒也解冠徒跣以<lb/>
<pb n="KR3a0007_SBCK_012-4a"/>
頭顙地耳何難知者唐且曰此乃匹夫<lb/>
愚人之怒耳非布衣韋帶之士怒也夫<lb/>
專諸刺王僚彗星襲月奔星晝出要離<lb/>
剌王子慶忌蒼隼擊於臺上聶政剌韓<lb/>
王之季父白虹貫日此三人皆夫布衣<lb/>
韋帶之士怒矣與臣将四士含怒未發<lb/>
祲厲於天士無怒即已一怒伏尸二人<lb/>
流血五歩即案匕首起視秦王曰今将<lb/>
是矣秦王變色長跪曰先生就坐寡人<lb/>
<pb n="KR3a0007_SBCK_012-4b"/>
喻矣秦破韓滅魏<graphic n="KR0739" url="https://raw.githubusercontent.com/kanripo/KR-Gaiji/master/images/KR0739.png" mimeType="image/png"/>陵獨以五十里地<lb/>
存者徒用先生之故耳<lb/>
齊攻魯子貢見哀公請求救於吴公曰<lb/>
奚先君寳之用子貢曰使吴責吾寳而<lb/>
與我師是不可恃也於是以楊幹麻䈥<lb/>
之弓六徃子貢謂吴王曰齊為無道欲<lb/>
使周公之後不血食且魯賦五百邾賦<lb/>
三百不識以此益齊吴之利與非與吴<lb/>
王懼乃興師救魯諸侯曰齊伐周公之<lb/>
<pb n="KR3a0007_SBCK_012-5a"/>
後而吴救之遂朝於吴<lb/>
魏文侯封太子擊於中山三年使不徃<lb/>
來舍人趙倉唐進稱曰為人子三年不<lb/>
聞父問不可謂孝為人父三年不問子<lb/>
不可謂慈君何不遣人使大國乎太子<lb/>
曰願之乆矣未得可使者倉唐曰臣願<lb/>
奉使侯何嗜好太子曰侯嗜晨鳬好北<lb/>
犬於是乃遣倉唐緤北犬奉晨鳬獻於<lb/>
文侯倉唐至上謁曰孽子擊之使者不<lb/>
<pb n="KR3a0007_SBCK_012-5b"/>
敢當大夫之朝請以燕閒奉晨鳬敬獻<lb/>
庖厨緤北犬敬上㳙人文侯恱曰擊愛<lb/>
我知吾所嗜知吾所好召倉唐而見之<lb/>
曰擊無恙乎倉唐曰唯唯如是者三乃<lb/>
曰君出太子而封之國君名之非禮也<lb/>
文侯怵然為之變容問曰子之君無恙<lb/>
乎倉唐曰臣來時拜送書於庭文侯顧<lb/>
指左右曰子之君長孰與是倉唐曰禮<lb/>
擬人必於其倫諸侯毋偶無所擬之曰<lb/>
<pb n="KR3a0007_SBCK_012-6a"/>
長大孰與寡人倉唐曰君賜之外府之<lb/>
裘則能勝之賜之斥帶則不更其造文<lb/>
侯曰子之君何業倉唐曰業詩文侯曰<lb/>
於詩何好倉唐曰好晨風黍離文侯自<lb/>
讀晨風曰鴧彼晨風鬱彼北林未見君<lb/>
子憂心欽欽如何如何忘我實多文侯<lb/>
曰子之君以我忘之乎倉唐曰不敢時<lb/>
思耳文侯復讀黍離曰彼黍離離彼稷<lb/>
之苖行邁靡靡中心揺揺知我者謂我<lb/>
<pb n="KR3a0007_SBCK_012-6b"/>
心憂不知我者謂我何求悠悠蒼天此<lb/>
何人哉文侯曰子之君怨乎倉唐曰不<lb/>
敢時思耳文侯於是遣倉唐賜太子衣<lb/>
一襲敕倉唐以鷄鳴時至太子起拜受<lb/>
賜發篋視衣盡顛倒太子曰趣早駕君<lb/>
侯召擊也倉唐曰臣來時不受命太子曰<lb/>
君侯賜擊衣不以為寒也欲召擊無誰<lb/>
與謀故敕子以鷄鳴時至詩曰東方未<lb/>
眀顛倒衣裳顛之倒之自公召之遂西<lb/>
<pb n="KR3a0007_SBCK_012-7a"/>
至謁文侯大喜乃置酒而稱曰夫逺賢<lb/>
而近所愛非社稷之長策也乃出少子<lb/>
摰封中山而復太子擊故曰欲知其子<lb/>
視其友欲知其君視其所使趙倉唐一<lb/>
使而文侯為慈父而擊為孝子太子乃<lb/>
稱詩曰鳳凰于飛<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>
                    <graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>其羽亦集爰止<lb/>
藹藹王多吉士維君子使媚于天子舍<lb/>
人之謂也<lb/>
楚荘王欲伐晉使豚尹觀焉反曰不可<lb/>
<pb n="KR3a0007_SBCK_012-7b"/>
伐也其憂在上其樂在下且賢臣在焉<lb/>
曰沈駒眀年又使豚尹觀反曰可矣初<lb/>
之賢人死矣謟䛕多在君之廬者其君<lb/>
好樂而無禮其下危處以怨上上下離<lb/>
心興師伐之其民必先反荘王從之果<lb/>
如其言矣<lb/>
梁王贅其群臣而議其過任座進諌曰<lb/>
主君國廣以大民堅而衆國中無賢人<lb/>
辯士奈何王曰寡人國小以狹民弱臣<lb/>
<pb n="KR3a0007_SBCK_012-8a"/>
少寡人獨治之安所用賢人辯士乎任<lb/>
座曰不然昔者齊無故起兵攻魯魯君<lb/>
患之召其相曰爲之奈何相對曰夫桞<lb/>
下恵少好學長而嘉智主君試召使於<lb/>
齊魯君曰吾千乗主也身自使於齊齊<lb/>
不聼夫桞下恵特布衣韋帶之士也使<lb/>
之又何益乎相對曰臣聞之乞火不得<lb/>
不望其炮矣今使桞下恵於齊縱不觧<lb/>
於齊兵終不愈益攻於魯矣魯君乃曰<lb/>
<pb n="KR3a0007_SBCK_012-8b"/>
然乎相即使人召桞下恵來入門袪衣<lb/>
不趨魯君避席而立曰寡人所謂飢而<lb/>
求黍稷渇而穿井者未甞能以歡喜見<lb/>
子今國事急百姓恐懼願藉子大夫使<lb/>
齊桞下恵曰諾乃東見齊侯齊侯曰魯<lb/>
君将懼乎桞下恵曰臣君不懼齊侯忿<lb/>
然怒曰吾望而魯城芒若類失亡國百<lb/>
姓發屋伐木以救城郭吾視若魯君類<lb/>
吾國子曰不懼何也栁下惠曰臣之君<lb/>
<pb n="KR3a0007_SBCK_012-9a"/>
所以不懼者以其先人出周封於魯君<lb/>
之先君亦出周封於齊相與出周南門<lb/>
刳羊而約曰自後子孫敢有相攻者令<lb/>
其罪若此刳羊矣臣之君固以刳羊不<lb/>
懼矣不然百姓非不急也齊侯乃觧兵<lb/>
三百里夫桞下惠特布衣韋帶之士至<lb/>
觧齊釋魯之難奈何無賢士聖人乎<lb/>
陸賈從髙祖定天下名為有口辯士居<lb/>
左右常使諸侯及髙祖時中國𥘉定尉<lb/>
<pb n="KR3a0007_SBCK_012-9b"/>
佗平南越因王之髙祖使陸賈賜尉佗<lb/>
印為南越王陸生至尉佗椎結箕踞見<lb/>
陸生陸生因說佗曰足下中國人親戚<lb/>
昆弟墳墓在真定今足下弃反天性捐<lb/>
冠帶欲以區區之越與天子抗衡為敵<lb/>
國禍且及身矣且夫秦失其政諸侯豪<lb/>
傑並起惟漢王先入關據咸陽項籍倍<lb/>
約自立為西楚覇王諸侯皆屬可謂至<lb/>
彊然漢王起巴蜀鞭笞天下劫諸侯遂<lb/>
<pb n="KR3a0007_SBCK_012-10a"/>
誅項羽滅之五年之間海内平定此非<lb/>
人力天之所建也天子聞君王王南越<lb/>
不助天下誅暴逆将相欲移兵而誅王<lb/>
天子憐百姓新勞苦且休之遣臣授君<lb/>
王印剖符通使君王冝郊迎北面稱臣<lb/>
乃欲以新造未集之越屈彊於此漢誠<lb/>
聞之掘燒君王先人冡墓夷種宗族使<lb/>
一偏将将十萬衆臨越越則殺王以降<lb/>
漢如反覆手耳於是尉佗乃蹶然起坐<lb/>
<pb n="KR3a0007_SBCK_012-10b"/>
謝陸生曰居蠻夷中乆殊失禮義因問<lb/>
陸生曰我孰與蕭何曹参韓信賢陸生<lb/>
曰王似賢復問我孰與皇帝賢陸生曰<lb/>
皇帝起豐沛討暴秦誅强楚為天下興<lb/>
利除害繼五帝三王之業統理中國中<lb/>
國之人以億計地方萬里居天下之膏<lb/>
腴人衆車輿萬物殷冨政由一家自天<lb/>
地剖判未甞有也今王衆不過數十萬<lb/>
皆蠻夷踦<graphic n="KR1764" url="https://raw.githubusercontent.com/kanripo/KR-Gaiji/master/images/KR1764.png" mimeType="image/png"/>山海之間譬若漢一郡何<lb/>
<pb n="KR3a0007_SBCK_012-11a"/>
可乃比於漢王尉佗大笑曰吾不起中國<lb/>
故王此使我居中國何遽不若漢乃大<lb/>
恱陸生與留飲數月曰越中無足與語<lb/>
至生來令我日聞所不聞賜陸生橐中<lb/>
装直千金佗送亦千金陸生拜尉佗為<lb/>
南越王令稱臣奉漢約歸報髙祖大恱<lb/>
拜為大中大夫<lb/>
晉楚之君相與為好㑹於宛丘之上宋<lb/>
使人徃之晉楚大夫曰趣以見天子禮<lb/>
<pb n="KR3a0007_SBCK_012-11b"/>
見於吾君我為見子焉使者曰冠雖弊<lb/>
冝加其上履雖新冝居其下周室雖微<lb/>
諸侯未之能易也師升宋城猶不更臣<lb/>
之服也揖而去之諸大夫瞿然遂以諸<lb/>
侯之禮見之<lb/>
越使諸發執一枝梅遺梁王梁王之臣<lb/>
曰韓子顧謂左右曰惡有以一枝梅以<lb/>
遺列國之君者乎請為二三子慙之出<lb/>
謂諸發曰大王有命客冠則以禮見不<lb/>
<pb n="KR3a0007_SBCK_012-12a"/>
冠則否諸發曰彼越亦天子之封也不<lb/>
得冀兖之州乃處海垂之際屏外蕃以<lb/>
爲居而蛟龍又與我爭焉是以剪髪文<lb/>
身爛然成章以像龍子者将避水神也<lb/>
今大國其命冠則見以禮不冠則否假<lb/>
令大國之使時過弊邑弊邑之君亦有<lb/>
命矣曰客必翦髪文身然後見之於大<lb/>
國何如意而安之願假冠以見意如不<lb/>
安願無變國俗梁王聞之披衣出以見<lb/>
<pb n="KR3a0007_SBCK_012-12b"/>
諸發令逐韓子詩云維君子使媚于天<lb/>
子若此之謂也<lb/>
晏子使吴吴王謂行人曰吾聞晏嬰盖<lb/>
北方之辯於辭習於禮者也命儐者客<lb/>
見則稱天子明日晏子有事行人曰天<lb/>
子請見晏子憱然者三曰臣受命弊邑<lb/>
之君將使於吴王之所不佞而迷惑入<lb/>
于天子之朝敢問吴王惡乎存然後吴<lb/>
王曰夫差請見見以諸侯之禮<lb/>
<pb n="KR3a0007_SBCK_012-13a"/>
晏子使呉吴王曰寡人得寄僻陋蠻夷<lb/>
之鄉希見教君子之行請私而毋為罪<lb/>
晏子憱然避位矣王曰吾聞齊君蓋賊<lb/>
以慢野以暴吾子容焉何甚也晏子逡<lb/>
廵而對曰臣聞之微事不通麤事不能<lb/>
者必勞大事不得小事不為者必貧大<lb/>
者不能致人小者不能至人之門者必<lb/>
困此臣之所以仕也如臣豈能以道食<lb/>
人者哉晏子出王笑曰今日吾譏晏子<lb/>
<pb n="KR3a0007_SBCK_012-13b"/>
也猶倮而訾髙橛者<lb/>
景公使晏子使於楚楚王進橘置削晏<lb/>
子不剖而并食之楚王曰橘當去剖晏<lb/>
子對曰臣聞之賜人主前者瓜桃不削<lb/>
橘柚不剖今萬乗無教臣不敢剖然臣<lb/>
非不知也<lb/>
晏子将使荆荆王聞之謂左右曰晏子<lb/>
賢人也今方來欲辱之何以也左右對<lb/>
曰為其來也臣請縳一人過王而行於<lb/>
<pb n="KR3a0007_SBCK_012-14a"/>
是荆王與晏子立語有縳一人過王而<lb/>
行王曰何爲者也對曰齊人也王曰何<lb/>
坐曰坐盗王曰齊人固盗乎晏子反顧<lb/>
之曰江南有橘齊王使人取之而樹之<lb/>
於江北生不爲橘乃爲枳所以然者何<lb/>
其土地使之然也今齊人居齊不盗來<lb/>
之荆而盗得無土地使之然乎荆王曰<lb/>
吾欲傷子而反自中也<lb/>
晏子使楚晏子短楚人爲小門於大門<lb/>
<pb n="KR3a0007_SBCK_012-14b"/>
之側而延晏子晏子不入曰使至狗國<lb/>
者從狗門入今臣使楚不當從此門儐<lb/>
者更從大門入見楚王王曰齊無人耶<lb/>
晏子對曰齊之臨淄三百閭張𬒮成帷<lb/>
揮汗成雨比肩繼踵而在何為無人王<lb/>
曰然則何為使子晏子對曰齊命使各<lb/>
有所主其賢者使賢主不肖者使不肖<lb/>
主嬰最不肖故冝使楚耳<lb/>
秦楚轂兵秦王使人使楚楚王使人戯<lb/>
<pb n="KR3a0007_SBCK_012-15a"/>
之曰子來亦卜之乎對曰然卜之謂何<lb/>
對曰吉楚人曰噫甚矣子之國無良龜<lb/>
也王方殺子以釁鍾其吉如何使者曰<lb/>
秦楚轂兵吾王使我先窺我死而不還<lb/>
則吾王知警戒整齊兵以備楚是吾所<lb/>
謂吉也且使死者而無知也又何釁於<lb/>
鍾死者而有知也吾豈錯秦相楚哉我<lb/>
将使楚之鍾鼔無聲鍾鼔無聲則将無<lb/>
以整齊其士卒而理君軍夫殺人之使<lb/>
<pb n="KR3a0007_SBCK_012-15b"/>
絶人之謀非古之通議也子大夫試熟<lb/>
計之使者以報楚王楚王赦之此之謂<lb/>
造命<lb/>
楚使使聘於齊齊王饗之梧宫使者曰<lb/>
大哉梧乎王曰江海之魚吞舟大國之<lb/>
樹必巨使何怪焉使者曰昔燕攻齊遵<lb/>
雒路渡濟橋焚雍門擊齊左而虗其右<lb/>
王歜絶頸而死於杜山公孫差格死於<lb/>
龍門飲馬乎淄澠定獲乎琅邪王與太<lb/>
<pb n="KR3a0007_SBCK_012-16a"/>
后奔于莒逃於城陽之山當此之時則<lb/>
梧之大何如乎王曰陳先生對之陳子<lb/>
曰臣不如刁勃王曰刁先生應之刁勃<lb/>
曰使者問梧之年耶昔者荆平王為無<lb/>
道加諸申氏殺子胥父與其兄子胥被髮<lb/>
乞食於吴闔廬以為将相三年将吴兵<lb/>
復讎乎楚戰勝乎栢舉級頭百萬囊瓦<lb/>
奔鄭王保於隨引師入郢軍雲行乎郢<lb/>
之都子胥親射宫門掘平王冡笞其墳<lb/>
<pb n="KR3a0007_SBCK_012-16b"/>
數以其罪曰吾先人無罪而子殺之士<lb/>
卒人加百焉然後止當若此時梧可以<lb/>
為其柎矣<lb/>
蔡使師强王堅使於楚楚王聞之曰人<lb/>
名多章章者獨為師強王堅乎趣見之<lb/>
無以次視其人状疑其名而醜其聲又<lb/>
惡其形楚王大怒曰今蔡無人乎國可<lb/>
伐也有人不遣乎國可伐也端以此人<lb/>
誡寡人乎國可伐也故發二使見三謀<lb/>
<pb n="KR3a0007_SBCK_012-17a"/>
伐者蔡也<lb/>
趙簡子将襲衛使史黯徃視之期以一<lb/>
月六日而後反簡子曰何其乆也黯曰<lb/>
謀利而得害由不察也今蘧伯玉為相<lb/>
史鰌佐焉孔子為客子貢使令於君前<lb/>
甚聼易曰渙其群元吉渙者賢也群者<lb/>
象也元者吉之始也渙其群元吉者其<lb/>
佐多賢矣簡子按兵而不動耳<lb/>
魏文侯使舍人母擇獻鵠於齊侯母擇<lb/>
<pb n="KR3a0007_SBCK_012-17b"/>
行道失之徒獻空籠見齊侯曰寡君使<lb/>
臣母擇獻鵠道飢渴臣出而飲食之而<lb/>
鵠飛冲天遂不復反念思非無錢以買<lb/>
鵠也惡有為其君使輕易其弊者乎念<lb/>
思非不能㧞劒刎頭腐肉暴骨於中野<lb/>
也為吾君貴鵠而賤士也念思非不敢<lb/>
走陳蔡之間也惡絶兩君之使故不敢<lb/>
愛身逃死來獻空籠唯主君斧質之誅<lb/>
齊侯大恱曰寡人今者得兹言三賢於<lb/>
<pb n="KR3a0007_SBCK_012-18a"/>
<pb n="KR3a0007_SBCK_012-19a"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_013-1a"/>
說苑卷第十三<lb/>
　　權謀<lb/>
聖王之舉事必先諦之於謀慮而後考<lb/>
之於蓍龜白屋之士皆關其謀蒭蕘之<lb/>
役咸盡其心故萬舉而無遺籌失䇿傳<lb/>
曰衆人之智可以測天兼聽獨斷惟在<lb/>
一人此大謀之術也謀有二端上謀知<lb/>
命其次知事知命者預見存亡禍福之<lb/>
原早知盛衰廢興之始防事之未萌避<lb/>
<pb n="KR3a0007_SBCK_013-1b"/>
難於無形若此人者居亂世則不害於<lb/>
其身在乎太平之世則必得天下之權<lb/>
彼知事者亦尚矣見事而知得失成敗<lb/>
之分而究其所終極故無敗業廢功孔<lb/>
子曰可與適道未可與權也夫非知命<lb/>
知事者孰能行權謀之術夫權謀有正<lb/>
有邪君子之權謀正小人之權謀邪夫<lb/>
正者其權謀公故其為百姓盡心也誠<lb/>
彼邪者好私尚利故其為百姓也詐夫<lb/>
<pb n="KR3a0007_SBCK_013-2a"/>
詐則亂誠則平是故堯之九臣誠而興<lb/>
於朝其四臣詐而誅於野誠者隆至後<lb/>
世詐者當身而滅知命知事而能於權<lb/>
謀者必察誠詐之原而以處身焉則是<lb/>
亦權謀之術也夫知者舉事也滿則慮<lb/>
溢平則慮險安則慮危曲則慮直由重<lb/>
其豫惟恐不及是以百舉而不䧟也<lb/>
楊子曰事之可以之貧可以之冨者其<lb/>
傷行者也事之可以之生可以之死者<lb/>
<pb n="KR3a0007_SBCK_013-2b"/>
其傷勇者也僕子曰楊子智而不知命<lb/>
故其知多疑語曰知命者不惑晏嬰是<lb/>
也<lb/>
趙簡子曰晉有澤鳴犢犨魯有孔丘吾<lb/>
殺此三人則天下可圖也於是乃召澤<lb/>
鳴犢犨任之以政而殺之使人聘孔子<lb/>
於魯孔子至河臨水而觀曰羙哉水洋<lb/>
洋乎丘之不濟於此命也夫子路趨進<lb/>
曰敢問奚謂也孔子曰夫澤鳴犢犨晉<lb/>
<pb n="KR3a0007_SBCK_013-3a"/>
國之賢大夫也趙簡子之未得志也與<lb/>
之同聞見及其得志也殺之而後從政<lb/>
故丘聞之刳胎焚夭則麒麟不至乾澤<lb/>
而漁蛟龍不遊覆巢毁卵則鳳凰不翔<lb/>
丘聞之君子重傷其類者也<lb/>
孔子與齊景公坐左右白曰周使來言<lb/>
周廟燔齊景公出問曰何廟也孔子曰<lb/>
是釐王廟也景公曰何以知之孔子曰<lb/>
詩云皇皇上帝其命不忒天之與人必<lb/>
<pb n="KR3a0007_SBCK_013-3b"/>
報有徳禍亦如之夫釐王變文武之制<lb/>
而作玄黄宫室輿馬奢侈不可振也故<lb/>
天殃其廟是以知之景公曰天何不殃<lb/>
其身而殃其廟乎子曰天以文王之故<lb/>
也若殃其身文王之祀無乃絶乎故殃<lb/>
其廟以章其過也左右入報曰周釐王<lb/>
廟也景公大驚起再拜曰善哉聖人之<lb/>
智豈不大乎<lb/>
齊桓公與管仲謀伐莒謀未發而聞於<lb/>
<pb n="KR3a0007_SBCK_013-4a"/>
國桓公怪之以問管仲管仲曰國必有<lb/>
聖人也桓公歎曰歖日之役者有執柘<lb/>
杵而上視者意其是邪乃令復役無得<lb/>
相代少焉東郭垂至管仲曰此必是也<lb/>
乃令儐者延而進之分級而立管仲曰<lb/>
子言伐莒者也對曰然管仲曰我不言<lb/>
伐莒子何故言伐莒對曰臣聞君子善<lb/>
謀小人善意臣竊意之也管仲曰我不<lb/>
言伐莒子何以意之對曰臣聞君子有<lb/>
<pb n="KR3a0007_SBCK_013-4b"/>
三色優然喜樂者鍾鼔之色愀然清靜<lb/>
者縗絰之色勃然充滿者此兵革之色<lb/>
也日者臣望君之在臺上也勃然充滿<lb/>
此兵革之色君吁而不吟所言者莒也<lb/>
君舉臂而指所當者莒也臣竊慮小諸<lb/>
侯之未服者其惟莒乎臣故言之君子<lb/>
曰凡耳之聞以聲也今不聞其聲而以<lb/>
其容與臂是東郭垂不以耳聽而聞也<lb/>
桓公管仲雖善謀不能隱聖人之聽於<lb/>
<pb n="KR3a0007_SBCK_013-5a"/>
無聲視於無形東郭垂有之矣故桓公<lb/>
乃尊禄而禮之<lb/>
晉太史屠餘見晉國之亂見晉平公之<lb/>
驕而無徳義也以其國法歸周周威公<lb/>
見而問焉曰天下之國其孰先亡對曰<lb/>
晉先亡威公問其說對曰臣不敢直言<lb/>
示晉公以天妖日月星辰之行多不當<lb/>
曰是何能然示以人事多不義百姓多<lb/>
怨曰是何傷示以鄰國不服賢良不興<lb/>
<pb n="KR3a0007_SBCK_013-5b"/>
曰是何害是不知所以存所以亡故臣<lb/>
曰晉先亡居三年晉果亡威公又見屠<lb/>
餘而問焉曰孰次之對曰中山次之威<lb/>
公問其故對曰天生民令有辨有辨人<lb/>
之義也所以異於禽獸麋鹿也君臣上<lb/>
下所以立也中山之俗以晝為夜以夜<lb/>
繼日男女切踦固無休息淫昏康樂歌<lb/>
謳好悲其主弗知惡此亡國之風也臣<lb/>
故曰中山次之居二年中山果亡威公<lb/>
<pb n="KR3a0007_SBCK_013-6a"/>
又見屠餘而問曰孰次之屠餘不對威<lb/>
公固請屠餘曰君次之威公懼求國之<lb/>
長者得錡疇田邑而禮之又得史理趙<lb/>
巽以為諌臣去苛令三十九物以告屠<lb/>
餘屠餘曰其尚終君之身臣聞國之興<lb/>
也天遺之賢人與之極諌之士國之亡<lb/>
也天與之亂人與善䛕者威公薨九月<lb/>
不得葬周乃分而為二故有道者言不<lb/>
可不重也<lb/>
<pb n="KR3a0007_SBCK_013-6b"/>
齊侯問於晏子曰當今之時諸侯孰危<lb/>
對曰莒其亡乎公曰奚故對曰地侵於<lb/>
齊貨竭於晉是以亡也<lb/>
智伯從韓魏之兵以攻趙圍晉陽之城<lb/>
而溉之城不没者三板絺疵謂智伯曰<lb/>
韓魏之君必反矣智伯曰何以知之對<lb/>
曰夫勝趙而三分其地今城未没者三<lb/>
板臼竈生鼃人馬相食城降有日矣而<lb/>
韓魏之君無喜志而有憂色是非反何<lb/>
<pb n="KR3a0007_SBCK_013-7a"/>
也明日智伯謂韓魏之君曰疵言君之<lb/>
反也韓魏之君曰必勝趙而三分其地<lb/>
今城將勝矣夫二家雖愚不棄羙利而<lb/>
偝約爲難不可成之事其勢可見也是<lb/>
疵必爲趙說君且使君疑二主之心而<lb/>
解於攻趙也今君聽讒臣之言而離二<lb/>
主之交爲君惜之智伯出欲殺絺疵絺<lb/>
疵逃韓魏之君果反<lb/>
魯公索氏將祭而亡其牲孔子聞之曰<lb/>
<pb n="KR3a0007_SBCK_013-7b"/>
公索氏比及三年必亡矣後一年而亡<lb/>
弟子問曰昔公索氏亡牲夫子曰比及<lb/>
三年必亡矣今期年而亡夫子何以知<lb/>
其將亡也孔子曰祭之為言索也索也<lb/>
者盡也乃孝子所以自盡於親也至祭<lb/>
而亡其牲則餘所亡者多矣吾以此知<lb/>
其將亡也<lb/>
蔡侯宋公鄭伯朝於晉蔡侯謂叔向曰<lb/>
子亦奚以語我對曰蔡言地計衆不若<lb/>
<pb n="KR3a0007_SBCK_013-8a"/>
宋鄭其車馬衣裘侈於二國諸侯其有<lb/>
圖蔡者乎處期年荆伐蔡而殘之<lb/>
白圭之中山中山王欲留之固辭而去<lb/>
又之齊齊王亦欲留之又辭而去人問<lb/>
其辭白圭曰二國將亡矣所學者國有<lb/>
五盡故莫之必忠則言盡矣莫之必譽<lb/>
則名盡矣莫之必愛則親盡矣行者無<lb/>
糧居者無食則財盡矣不能用人又不<lb/>
能自用則功盡矣國有此五者毋幸必<lb/>
<pb n="KR3a0007_SBCK_013-8b"/>
亡中山與齊皆當此若使中山之與齊<lb/>
也聞五盡而更之則必不亡也其患在<lb/>
不聞也雖聞又不信也然則人主之務<lb/>
在乎善聽而已矣<lb/>
下蔡威公閉門而哭三日三夜泣盡而<lb/>
繼以血旁鄰窺牆而問之曰子何故而<lb/>
哭悲若此乎對曰吾國且亡曰何以知<lb/>
也應之曰吾聞病之將死也不可為良<lb/>
醫國之將亡也不可為計謀吾數諌吾<lb/>
<pb n="KR3a0007_SBCK_013-9a"/>
君吾君不用是以知國之將亡也於是<lb/>
窺牆者聞其言則舉宗而去之於楚居<lb/>
數年楚王果舉兵伐蔡窺牆者為司馬<lb/>
將兵而徃來虜甚衆問曰得無有昆弟<lb/>
故人乎見威公縳在虜中問曰若何以<lb/>
至於此應曰吾何以不至於此且吾聞<lb/>
之也言之者行之役也行之者言之主<lb/>
也汝能行我能言汝為主我為役吾亦<lb/>
何以不至於此哉窺牆者乃言之於楚<lb/>
<pb n="KR3a0007_SBCK_013-9b"/>
王遂解其縛與俱之楚故曰能言者未<lb/>
必能行能行者未必能言<lb/>
管仲有疾桓公徃問之曰仲父若棄寡<lb/>
人竪刁可使從政乎對曰不可竪刁自<lb/>
刑以求入君其身之忍將何有於君公<lb/>
曰然則易牙可乎對曰易牙解其子以<lb/>
食君其子之忍將何有於君若用之必<lb/>
為諸侯笑及桓公殁竪刁易牙乃作難<lb/>
桓公死六十日蟲出於户而不收<lb/>
<pb n="KR3a0007_SBCK_013-10a"/>
石乞侍坐於屈建屈建曰白公其為亂<lb/>
乎石乞曰是何言也白公至於室無營<lb/>
所下士者三人與己相若臣者五人所<lb/>
與同衣食者千人白公之行若此何故<lb/>
為亂屈建曰此建之所謂亂也以君子<lb/>
行則可於國家行過禮則國家疑之且<lb/>
苟不難下其臣必不難高其君矣建是<lb/>
以知夫子將為亂也處十月白公果為<lb/>
亂<lb/>
<pb n="KR3a0007_SBCK_013-10b"/>
韓昭侯造作髙門屈宜咎曰昭侯不出<lb/>
此門曰何也曰不時吾所謂不時者非<lb/>
時日也人固有利不利昭侯甞利矣不<lb/>
作髙門徃年秦㧞冝陽明年大旱民飢<lb/>
不以此時恤民之急也而顧反益奢此<lb/>
所謂福不重至禍必重來者也髙門成<lb/>
昭侯卒竟不出此門<lb/>
田子顔自大術至乎平陵城下見人子<lb/>
問其父見人父問其子田子方曰其以<lb/>
<pb n="KR3a0007_SBCK_013-11a"/>
平陵反乎吾聞行於内然後施於外子<lb/>
顔欲使其衆甚矣後果以平陵叛<lb/>
晉人已勝智氏歸而繕甲砥兵楚王恐<lb/>
召梁公弘曰晉人已勝智氏矣歸而繕<lb/>
甲兵其以我為事乎梁公曰不患害其<lb/>
在呉乎夫呉君恤民而同其勞使其民<lb/>
重上之令而人輕其死以從上使如虜<lb/>
之戰臣登山以望之見其用百姓之信<lb/>
必也勿己乎其備之若何不聽明年闔<lb/>
<pb n="KR3a0007_SBCK_013-11b"/>
廬襲郢<lb/>
楚莊王欲伐陳使人視之使者曰陳不<lb/>
可伐也莊王曰何故對曰其城郭髙溝<lb/>
壑深蓄積多其國寧也王曰陳可伐也<lb/>
夫陳小國也而蓄積多蓄積多則賦歛<lb/>
重賦歛重則民怨上矣城郭髙溝壑深<lb/>
則民力罷矣興兵伐之遂取陳<lb/>
石益謂孫伯曰呉將亡矣吾子亦知之<lb/>
乎孫伯曰晚矣子之知之也吾何爲不<lb/>
<pb n="KR3a0007_SBCK_013-12a"/>
知石益曰然則子何不以諌孫伯曰昔<lb/>
桀罪諌者紂焚聖人剖王子比干之心<lb/>
袁氏之婦絡而失其紀其妾告之怒棄<lb/>
之夫亡者豈斯人知其過哉<lb/>
孝宣皇帝之時霍氏奢靡茂陵徐先生<lb/>
曰霍氏必亡夫在人之右而奢亡之道<lb/>
也孔子曰奢則不遜夫不遜者必侮上<lb/>
侮上者逆之道也在人之右人必害之<lb/>
今霍氏秉權天下之人疾害之者多矣<lb/>
<pb n="KR3a0007_SBCK_013-12b"/>
夫天下害之而又以逆道行之不亡何<lb/>
待乃上書言霍氏奢靡陛下即愛之冝<lb/>
以時抑制無使至於亡書三上輒報聞<lb/>
其後霍氏果滅董忠等以其功封人有<lb/>
為徐先生上書者曰臣聞客有過主人<lb/>
者見竈直堗傍有積薪客謂主人曰曲<lb/>
其堗逺其積薪不者將有火患主人黙<lb/>
然不應居無幾何家果失火郷聚里中<lb/>
人哀而救之火幸息於是殺牛置酒燔<lb/>
<pb n="KR3a0007_SBCK_013-13a"/>
髮灼爛者在上行餘各用功次坐而反<lb/>
不録言曲堗者向使主人聽客之言不<lb/>
費牛酒終無火患今茂陵徐福數上書<lb/>
言霍氏且有變冝防絶之向使福說得<lb/>
行則無裂地出爵之費而國安平自如<lb/>
今徃事既已而福獨不得與其功惟陛<lb/>
下察客徙薪曲堗之策而使居燔髮灼<lb/>
爛之右書奏上使人賜徐福帛十匹拜<lb/>
為郎<lb/>
<pb n="KR3a0007_SBCK_013-13b"/>
齊桓公將伐山戎孤竹使人請助於魯<lb/>
魯君進群臣而謀皆曰師行數十里入<lb/>
蠻夷之地必不反矣於是魯許助之而<lb/>
不行齊已伐山戎孤竹而欲移兵於魯<lb/>
管仲曰不可諸侯未親今又伐逺而還<lb/>
誅近鄰鄰國不親非覇王之道君之所<lb/>
得山戎之寳器者中國之所鮮也不可<lb/>
以不進周公之廟乎桓公乃分山戎之<lb/>
寳獻之周公之廟明年起兵伐莒魯下<lb/>
<pb n="KR3a0007_SBCK_013-14a"/>
令丁男悉發五尺童子皆至孔子曰聖<lb/>
人轉禍為福報怨以徳此之謂也<lb/>
中行文子出亡至邊從者曰為此嗇夫<lb/>
者君人也胡不休焉且待後車者文子<lb/>
曰異日吾好音此子遺吾琴吾好佩又<lb/>
遺吾玉是不非吾過者也自容於我者<lb/>
也吾恐其以我求容也遂不入後車入<lb/>
門文子問嗇夫之所在執而殺之仲尼<lb/>
聞之曰中行文子背道失義以亡其國<lb/>
<pb n="KR3a0007_SBCK_013-14b"/>
然後得之猶活其身道不可遺也若此<lb/>
衛靈公䄡𬒳以與婦人游子貢見公公<lb/>
曰衛其亡乎對曰昔者夏桀殷紂不任<lb/>
其過故亡成湯文武知任其過故興衛<lb/>
奚其亡也<lb/>
智伯請地於魏宣子宣子不與任増曰<lb/>
何為不與宣子曰彼無故而請地吾是<lb/>
以不與任増曰彼無故而請地者無故<lb/>
而與之是重欲無厭也彼喜必又請地<lb/>
<pb n="KR3a0007_SBCK_013-15a"/>
於諸侯諸侯不與必怒而伐之宣子曰<lb/>
善遂與地智伯喜又請地於趙趙不與<lb/>
智伯怒圍晉陽韓魏合趙而反智氏智<lb/>
氏遂滅<lb/>
楚莊王與晉戰勝之懼諸侯之畏己也<lb/>
乃築為五仞之臺臺成而觴諸侯諸侯<lb/>
請約莊王曰我薄徳之人也諸侯請為<lb/>
觴乃仰而曰將將之臺窅窅其謀我言<lb/>
而不當諸侯伐之於是逺者來朝近者<lb/>
<pb n="KR3a0007_SBCK_013-15b"/>
入賔<lb/>
呉王夫差破越又將伐陳楚大夫皆懼<lb/>
曰昔闔廬能用其衆故破我於栢舉今<lb/>
聞夫差又甚焉子西曰二三子恤不相<lb/>
睦也無患呉矣昔闔廬食不貳味處不<lb/>
重席擇不取費在國天有災親戚乏困<lb/>
而供之在軍食熟者半而後食其所甞<lb/>
者卒乗必與焉是以民不罷勞死知不<lb/>
曠今夫差次有臺榭陂池焉宿有妃嬙<lb/>
<pb n="KR3a0007_SBCK_013-16a"/>
嬪御焉一日之行所欲必成玩好必從<lb/>
珎異是聚夫差先自敗己焉能敗我<lb/>
越破呉請師於楚以伐晉楚王與大夫<lb/>
皆懼將許之左史倚相曰此恐吾攻已<lb/>
故示我不病請為長轂千乗卒三萬與<lb/>
分呉地也莊王聽之遂取東國<lb/>
陽虎為難於魯走之齊請師攻魯齊侯<lb/>
許之鮑文子曰不可也陽虎欲齊師破<lb/>
齊師破大臣必多死於是欲奮其詐謀<lb/>
<pb n="KR3a0007_SBCK_013-16b"/>
夫虎有寵於季氏而將殺季孫以不利<lb/>
魯國而容其求焉今君冨於季氏而大<lb/>
於魯國兹陽虎所欲傾覆也魯免其疾<lb/>
而君又收之母乃害乎齊君乃執之免<lb/>
而奔晉<lb/>
湯欲伐桀伊尹曰請阻乏貢職以觀其<lb/>
動桀怒起九夷之師以伐之伊尹曰未<lb/>
可彼尚猶能起九夷之師是罪在我也<lb/>
湯乃謝罪請服復入貢職明年又不供<lb/>
<pb n="KR3a0007_SBCK_013-17a"/>
貢職桀怒起九夷之師九夷之師不起<lb/>
伊尹曰可矣湯乃興師伐而殘之遷桀<lb/>
南巢氏焉<lb/>
武王伐紂過隧斬岸過水折舟過谷發<lb/>
梁過山焚萊示民無返志也至於有戎<lb/>
之隧大風折斾散冝生諌曰此其妖歟<lb/>
武王曰非也天落兵也風霽而乗以大<lb/>
雨水平地而嗇散冝生又諌曰此其妖<lb/>
歟武王曰非也天灑兵也卜而龜<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>散<lb/>
<pb n="KR3a0007_SBCK_013-17b"/>
冝生又諌曰此其妖歟武王曰不利以<lb/>
禱祠利以撃衆是<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>之已故武王順天<lb/>
地犯三妖而禽紂於牧野其所獨見者<lb/>
精也<lb/>
晉文公與荆人戰於城濮君問於咎犯<lb/>
咎犯對曰服義之君不足於信服戰之<lb/>
君不足於詐詐之而已矣君問於雍季<lb/>
雍季對曰焚林而田得獸雖多而明年<lb/>
無復也乾澤而漁得魚雖多而明年無<lb/>
<pb n="KR3a0007_SBCK_013-18a"/>
復也詐猶可以偷利而後無報遂與荆<lb/>
軍戰大敗之及賞先雍季而後咎犯侍<lb/>
者曰城濮之戰咎犯之謀也君曰雍季<lb/>
之言百世之謀也咎犯之言一時之權<lb/>
也寡人既行之矣<lb/>
城濮之戰文公謂咎犯曰吾卜戰而龜<lb/>
<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>我迎嵗彼背嵗彗星見彼操其柄我<lb/>
操其標吾又夢與荆王搏彼在上我在<lb/>
下吾欲無戰子以為何如咎犯對曰卜<lb/>
<pb n="KR3a0007_SBCK_013-18b"/>
戰龜<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>是荆人也我迎嵗彼背嵗彼去<lb/>
我從之也彗星見彼操其柄我操其標<lb/>
以掃則彼利以撃則我利君夢與荆王<lb/>
搏彼在上君在下則君見天而荆王伏<lb/>
其罪也且吾以宋衛為主齊秦輔我我<lb/>
合天道獨以人事固將勝之矣文公従<lb/>
之荆人大敗<lb/>
越饑句踐懼四水進諌曰夫饑越之福<lb/>
也而呉之禍也夫呉國甚冨而財有餘<lb/>
<pb n="KR3a0007_SBCK_013-19a"/>
其君好名而不思後患若我卑辭重幣<lb/>
以請糴於呉呉必與我與我則呉可取<lb/>
也越王從之呉將與之子胥諌曰不可<lb/>
夫呉越接地鄰境道易通仇讎敵戰之<lb/>
國也非呉有越越必有呉矣夫齊晉不<lb/>
能越三江五湖以亡呉越不如因而攻<lb/>
之是吾先王闔廬之所以覇也且夫饑<lb/>
何哉亦猶淵也敗伐之事誰國無有君<lb/>
若不攻而輸之糴則利去而凶至財匱<lb/>
<pb n="KR3a0007_SBCK_013-19b"/>
而民怨悔無及也呉王曰吾聞義兵不<lb/>
服仁人不以餓飢而攻之雖得十越吾<lb/>
不爲也遂與糴三年呉亦饑請糴於越<lb/>
越王不與而攻之遂破呉<lb/>
趙簡子使成何渉他與衛靈公盟於鄟<lb/>
澤靈公未喋盟成何渉他捘靈公之手<lb/>
而撙之靈公怒欲反趙王孫商曰君欲<lb/>
反趙不如與百姓同惡之公曰若何對<lb/>
曰請命臣令於國曰有姑姊妹女者家<lb/>
<pb n="KR3a0007_SBCK_013-20a"/>
一人質於趙百姓必怨君因反之矣君<lb/>
曰善乃令之三日遂徴之五日而令畢<lb/>
國人巷哭君乃召國大夫而謀曰趙為<lb/>
無道反之可乎大夫皆曰可乃出西門<lb/>
閉東門趙氏聞之縳渉他而斬之以謝<lb/>
於衛成何走燕子貢曰王孫商可謂善<lb/>
謀矣憎人而能害之有患而能處之欲<lb/>
用民而能附之一舉而三物俱至可謂<lb/>
善謀矣<lb/>
<pb n="KR3a0007_SBCK_013-20b"/>
楚成王賛諸屬諸侯使魯君為僕魯君<lb/>
致大夫而謀曰我雖小亦周之建國也<lb/>
今成王以我為僕可乎大夫皆曰不可<lb/>
公儀休曰不可不聽楚王身死國亡君<lb/>
之臣乃君之有也為民君也魯君遂為<lb/>
僕<lb/>
齊景公以其子妻闔廬送諸郊泣曰余<lb/>
死不汝見矣髙夢子曰齊負海而縣山<lb/>
縱不能全收天下誰干我君愛則勿行<lb/>
<pb n="KR3a0007_SBCK_013-21a"/>
公曰余有齊國之固不能以令諸侯又<lb/>
不能聽是生亂也寡人聞之不能令則<lb/>
莫若從且夫呉若蜂蠆然不棄毒於人<lb/>
則不静余恐棄毒於我也遂遣之<lb/>
齊欲妻鄭太子忽太子忽辭人問其故<lb/>
太子曰人各有偶齊大非吾偶也詩云<lb/>
自求多福在我而已矣後戎伐齊齊請<lb/>
師于鄭鄭太子忽率師而救齊大敗戎<lb/>
師齊又欲妻之太子固辭人問其故對<lb/>
<pb n="KR3a0007_SBCK_013-21b"/>
曰無事於齊吾猶不敢今以君命救齊<lb/>
之急受室以歸人其以我為師婚乎終<lb/>
辭之<lb/>
孔子問漆雕馬人曰子事臧文仲武仲<lb/>
孺子容三大夫者孰為賢漆雕馬人對<lb/>
曰臧氏家有龜焉名曰蔡文仲立三年<lb/>
為一兆焉武仲立三年為二兆焉孺子<lb/>
容立三年為三兆焉馬人見之矣若夫<lb/>
三大夫之賢不賢馬人不識也孔子曰<lb/>
<pb n="KR3a0007_SBCK_013-22a"/>
君子哉漆雕氏之子其言人之羙也隱<lb/>
而顯其言人之過也微而著故智不能<lb/>
及明不能見得無數卜乎<lb/>
安陵纏以顔色羙壯得幸於楚共王江<lb/>
乙徃見安陵纏曰子之先人豈有矢石<lb/>
之功於王乎曰無有江乙曰子之身豈<lb/>
亦有乎曰無有江乙曰子之貴何以至<lb/>
於此乎曰僕不知所以江乙曰吾聞之<lb/>
以財事人者財盡而交踈以色事人者<lb/>
<pb n="KR3a0007_SBCK_013-22b"/>
華落而愛衰今子之華有時而落子何<lb/>
以長幸無解於王乎安陵纏曰臣年少<lb/>
愚陋願委智於先生江乙曰獨從爲殉<lb/>
可耳安陵纏曰敬聞命矣江乙去居朞<lb/>
年逢安陵纏謂曰前日所諭子者通之<lb/>
於王乎曰未可也居朞年江乙復見安<lb/>
陵纏曰子豈諭王乎安陵纏曰臣未得<lb/>
王之間也江乙曰子出與王同車入與<lb/>
王同坐居三年言未得王之間子以吾<lb/>
<pb n="KR3a0007_SBCK_013-23a"/>
之說未可耳不恱而去其年共王獵江<lb/>
渚之野野火之起若雲蜺虎狼之嘷若<lb/>
雷霆有狂兕從南方來正觸王左驂王<lb/>
舉旌旄而使善射者射之一發兕死車<lb/>
下王大喜拊手而笑顧謂安陵纏曰吾<lb/>
萬嵗之後子將誰與斯樂乎安陵纏乃<lb/>
逡廵而却泣下沾衿抱王曰萬嵗之後<lb/>
臣將從為殉安知樂此者誰於是共王<lb/>
乃封安陵纏於車下三百户故曰江乙<lb/>
<pb n="KR3a0007_SBCK_013-23b"/>
善謀安陵纏知時<lb/>
太子商臣怨令尹子上也楚攻陳晉救<lb/>
之夾泜水而軍陽處父知商臣之怨子<lb/>
上也因謂子上曰少却吾渉而從子子<lb/>
上却因令晉軍曰楚遁矣使人告商臣<lb/>
曰子上受晉賂而去之商臣訴之成王<lb/>
成王遂殺之<lb/>
智伯欲襲衛故遺之乗馬先之一璧衛<lb/>
君大恱酌酒諸大夫皆喜南文子獨不<lb/>
<pb n="KR3a0007_SBCK_013-24a"/>
喜有憂色衛君曰大國禮寡人寡人故<lb/>
酌諸大夫酒諸大夫皆喜而子獨不喜<lb/>
有憂色者何也南文子曰無方之禮無<lb/>
功之賞禍之先也我未有徃彼有以來<lb/>
是以憂也於是衛君乃修梁津而擬邊<lb/>
城智伯聞衛兵在境上乃還<lb/>
智伯欲襲衛乃佯亡其太子顔使奔衛<lb/>
南文子曰太子顔之為其君子也甚愛<lb/>
非有大罪也而亡之必有故然人亡而<lb/>
<pb n="KR3a0007_SBCK_013-24b"/>
不受不祥使吏逆之曰車過五乗慎勿<lb/>
内也智伯聞之乃止<lb/>
叔向之殺萇弘也數見萇弘於周因佯<lb/>
遺書曰萇弘謂叔向曰子起晉國之兵<lb/>
以攻周吾廢劉氏而立單氏劉氏請之<lb/>
君曰此萇弘也乃殺之<lb/>
楚公子午使於秦秦囚之其弟獻三百<lb/>
金於叔向叔向謂平公曰何不城壷丘<lb/>
秦楚患壷丘之城若秦恐而歸公子午<lb/>
<pb n="KR3a0007_SBCK_013-25a"/>
以止吾城也君乃止難亦未構楚必徳<lb/>
君平公曰善乃城之秦恐遂歸公子午<lb/>
使之晉晉人輟城楚獻晉賦三百車<lb/>
趙簡子使人以明白之乗六先以一璧<lb/>
為遺於衛衛叔文子曰見不意可以生<lb/>
故此小之所以事大也今我未以徃而<lb/>
簡子先以來必有故於是斬林除圍聚<lb/>
歛蓄積而後遣使者簡子曰吾舉也為<lb/>
不可知也今既已知之矣乃輟圍衛也<lb/>
<pb n="KR3a0007_SBCK_013-25b"/>
鄭桓公將欲襲鄶先問鄶之辨智果敢<lb/>
之士書其名姓擇鄶之良臣而與之爲<lb/>
官爵之名而書之因爲設壇於門外而<lb/>
埋之釁之以猳若盟狀鄶君以爲内難<lb/>
也盡殺其良臣桓公因襲之遂取鄶<lb/>
鄭桓公東㑹封於鄭暮舍於宋東之逆<lb/>
旅逆旅之叟從外來曰客將焉之曰㑹<lb/>
封於鄭逆旅之叟曰吾聞之時難得而<lb/>
易失也今客之寢安殆非封也鄭桓公<lb/>
<pb n="KR3a0007_SBCK_013-26a"/>
聞之援轡自駕其僕接淅而載之行十<lb/>
日夜而至釐何與之爭封故以鄭桓公<lb/>
之賢微逆旅之叟幾不㑹封也<lb/>
晉文公伐衛入郭坐士令食曰今日必<lb/>
傅大垣公子慮俛而笑之文公曰奚笑<lb/>
對曰臣之妻歸臣送之反見桑者而助<lb/>
之顧臣之妻則亦有送之者矣文公懼<lb/>
還師而歸至國而貉人攻其地<lb/>
<pb n="KR3a0007_SBCK_013-26b"/>
<pb n="KR3a0007_SBCK_013-26b"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_014-1a"/>
說苑卷第十四<lb/>
　　至公<lb/>
書曰不偏不黨王道蕩蕩言至公也古<lb/>
有行大公者帝堯是也貴為天子富有<lb/>
天下得舜而傳之不私於其子孫也去<lb/>
天下若遺躧於天下猶然况其細於天<lb/>
下乎非帝堯孰能行之孔子曰巍巍乎<lb/>
惟天為大惟堯則之易曰無首吉此盖<lb/>
人君之公也夫以公與天下其徳大矣<lb/>
<pb n="KR3a0007_SBCK_014-1b"/>
推之於此刑之於彼萬姓之所載後世<lb/>
之所則也彼人臣之公治官事則不營<lb/>
私家在公門則不言貨利當公法則不<lb/>
阿親戚奉公舉賢則不避仇讎忠於事<lb/>
君仁於利下推之以恕道行之以不黨<lb/>
伊吕是也故顯名存於今是之謂公詩<lb/>
云周道如砥其直如矢君子所履小人<lb/>
所視此之謂也夫公生明偏生暗端慤<lb/>
生逹詐偽生塞誠信生神夸誕生惑此<lb/>
<pb n="KR3a0007_SBCK_014-2a"/>
六者君子之所慎也而禹桀之所以分<lb/>
也詩云疾威上帝其命多僻言不公也<lb/>
吴王壽夢有四子長曰謁次曰餘祭次<lb/>
曰夷昧次曰季札號曰延陵季子㝡賢<lb/>
三兄皆知之於是王壽夢薨謁以位讓<lb/>
季子季子終不肯當謁乃為約曰季子<lb/>
賢使國及季子則吳可以興乃兄弟相<lb/>
繼飲食必祝曰使吾早死令國及季子<lb/>
謁死餘祭立餘祭死夷昧立夷昧死次<lb/>
<pb n="KR3a0007_SBCK_014-2b"/>
及季子季子時使行不在庶兄僚曰我<lb/>
亦兄也乃自立為吴王季子使還復事<lb/>
如故謁子光曰以吾父之意則國當歸<lb/>
季子以繼嗣之法則我適也當代之君<lb/>
僚何為也於是乃使專諸刺僚殺之以<lb/>
位讓季子季子曰爾殺吾君吾受爾國<lb/>
則吾與爾為共簒也爾殺吾兄吾又殺<lb/>
汝則是昆弟父子相殺無已時也卒去<lb/>
之延陵終身不入吳君子以其不殺為<lb/>
<pb n="KR3a0007_SBCK_014-3a"/>
仁以其不取國為義夫不以國私身捐<lb/>
千乗而不恨棄尊位而無忿可以庶㡬<lb/>
矣<lb/>
諸侯之義死社稷大王委國而去何也<lb/>
夫聖人不欲强暴侵陵百姓故使諸侯<lb/>
死國守其民大王有至仁之恩不忍戰<lb/>
百姓故事勲育戎氏以犬馬珎幣而伐<lb/>
不止問其所欲者土地也於是屬其羣<lb/>
臣耆老而告之曰土地者所以養人也<lb/>
<pb n="KR3a0007_SBCK_014-3b"/>
不以所以養而害其養也吾將去之遂<lb/>
居岐山之下邠人負幼扶老從之如歸<lb/>
父母三遷而民五倍其初者皆興仁義<lb/>
趣上之事君子守國安民非特闘兵罷<lb/>
殺士衆而已不私其身惟民足用保民<lb/>
盖所以去國之義也是謂至公耳<lb/>
辛櫟見魯穆公曰周公不如太公之賢<lb/>
也穆公曰子何以言之辛櫟對曰周公<lb/>
擇地而封曲阜太公擇地而封營丘爵<lb/>
<pb n="KR3a0007_SBCK_014-4a"/>
土等其地不若營丘之美人民不如營<lb/>
丘之衆不徒若是營丘又有天固穆公<lb/>
心慙不能應也辛櫟趨而出南宫邊子<lb/>
入穆公具以辛櫟之言語南宫邊子南<lb/>
宫邊子曰昔周成王之卜居成周也其<lb/>
命龜曰予一人兼有天下辟就百姓敢<lb/>
無中土乎使予有罪則四方伐之無難<lb/>
得也周公卜居曲阜其命龜曰作邑乎<lb/>
山之陽賢則茂昌不賢則速亡季孫行<lb/>
<pb n="KR3a0007_SBCK_014-4b"/>
父之戒其子也曰吾欲室之俠於兩社<lb/>
之間也使吾後世有不能事上者使其<lb/>
替之益速如是則曰賢則茂昌不賢則<lb/>
速亡安在擇地而封哉或示有天固也<lb/>
辛櫟之言小人也子無復道也<lb/>
秦始皇帝既吞天下乃召羣臣而議曰<lb/>
古者五帝禪賢三王世繼孰是將為之<lb/>
博士七十人未對鮑白令之對曰天下<lb/>
官則讓賢是也天下家則世繼是也故<lb/>
<pb n="KR3a0007_SBCK_014-5a"/>
五帝以天下為官三王以天下為家秦<lb/>
始皇帝仰天而歎曰吾徳出于五帝吾<lb/>
將官天下誰可使代我後者鮑白令之<lb/>
對曰陛下行桀紂之道欲為五帝之禪<lb/>
非陛下所能行也秦始皇帝大怒曰令<lb/>
之前若何以言我行桀紂之道也趣說<lb/>
之不解則死令之對曰臣請說之陛下<lb/>
築臺干雲宫殿五里建千石之鍾萬石<lb/>
之簴婦女連百倡優累千興作驪山宫<lb/>
<pb n="KR3a0007_SBCK_014-5b"/>
室至雍相繼不絶所以自奉者殫天下<lb/>
竭民力偏駮自私不能以及人陛下所<lb/>
謂自營僅存之主也何暇比徳五帝欲<lb/>
官天下哉始皇闇然無以應之面有慙<lb/>
色久之曰令之之言乃令衆醜我遂罷<lb/>
謀無禪意也<lb/>
齊景公嘗賞賜及後宮文繡被臺榭菽<lb/>
栗食鳬鴈出而見殣謂晏子曰此何為<lb/>
死晏子對曰此餧而死公曰嘻寡人之<lb/>
<pb n="KR3a0007_SBCK_014-6a"/>
無德也何甚矣晏子對曰君之德著而<lb/>
彰何為無德也景公曰何謂也對曰君<lb/>
之德及後宫與臺榭君之玩物衣以文<lb/>
繡君之鳬鴈食以菽粟君之營内自樂<lb/>
延及後宮之族何為其無德也顧臣願<lb/>
有請於君由君之意自樂之心推而與<lb/>
百姓同之則何殣之有君不推此而苟<lb/>
營内好私使財貨偏有所聚菽粟幣帛<lb/>
腐於囷府惠不遍加扵百姓公心不周<lb/>
<pb n="KR3a0007_SBCK_014-6b"/>
乎國則桀紂之所以亡也夫士民之所<lb/>
以叛由偏之也君如察臣嬰之言推君<lb/>
之盛徳公布之於天下則湯武可為也<lb/>
一殣何足恤哉<lb/>
楚共王出獵而遺其弓左右請求之共<lb/>
王曰止楚人遺弓楚人得之又何求焉<lb/>
仲尼聞之曰惜乎其不大亦曰人遺弓<lb/>
人得之而已何必楚也仲尼所謂大公<lb/>
也<lb/>
<pb n="KR3a0007_SBCK_014-7a"/>
萬章問曰孔子於衛主雍睢於齊主寺<lb/>
人脊環有諸孟子曰否不然好事者為<lb/>
之也於衛主顔讎由彌子之妻與子路<lb/>
之妻兄弟也彌子謂子路曰孔子主我<lb/>
衛卿可得也子路以告孔子曰有命孔<lb/>
子進之以禮退之以義得之不得曰有<lb/>
命而主雍睢與寺人脊環是無命也孔<lb/>
子不說於魯衛將適宋遭桓司馬將要<lb/>
而殺之微服過宋是孔子嘗阨主司城<lb/>
<pb n="KR3a0007_SBCK_014-7b"/>
貞子為陳侯周臣吾聞之觀近臣以其<lb/>
所為之主觀逺臣以其所主如孔子主<lb/>
雍睢與寺人脊環何以為孔子乎<lb/>
夫子行說七十諸侯無定䖏意欲使天<lb/>
下之民各得其所而道不行退而脩春<lb/>
秋采毫毛之善貶纎介之惡人事浹王<lb/>
道備精和聖制上通扵天而麟至此天<lb/>
之知夫子也扵是喟然而歎曰天以至<lb/>
明為不可蔽乎日何為而食地以至安<lb/>
<pb n="KR3a0007_SBCK_014-8a"/>
為不可危乎地何為而動天地而尚有<lb/>
動蔽是故賢聖說於世而不得行其道<lb/>
故災異並作也夫子曰不怨天不尤人<lb/>
下學而上逹知我者其天乎<lb/>
孔子生於亂世莫之能容也故言行於<lb/>
君澤加於民然後仕言不行於君澤不<lb/>
加於民則䖏孔子懷天覆之心挾仁聖<lb/>
之德憫時俗之汙泥傷紀綱之廢壞服<lb/>
重歴逺周流應聘乃俟幸施道以子百<lb/>
<pb n="KR3a0007_SBCK_014-8b"/>
姓而當世諸侯莫能任用是以德積而<lb/>
不肆大道屈而不伸海内不蒙其化羣<lb/>
生不被其恩故喟然歎曰而有用我者<lb/>
則吾其為東周乎故孔子行說非欲私<lb/>
身運德於一城將欲舒之於天下而建<lb/>
之於羣生者耳<lb/>
秦晋戰交敵秦使人謂晋將軍曰三軍<lb/>
之士皆未息明日請復戰臾駢曰使者<lb/>
目動而言肆懼我將遁矣迫之河必敗<lb/>
<pb n="KR3a0007_SBCK_014-9a"/>
之趙盾曰死傷未收而棄之不惠也不<lb/>
待期而廹人於險無勇也請待秦人夜<lb/>
遁<lb/>
子胥將之吳辭其友申包胥曰後三年<lb/>
楚不亡吾不見子矣申包胥曰子其勉<lb/>
之吾未可以助子助子是伐宗廟也止<lb/>
子是無以為友雖然子亡之我存之於<lb/>
是乎觀楚一存一亡也後三年吳師伐<lb/>
楚昭王出走申包胥不受命西見秦伯<lb/>
<pb n="KR3a0007_SBCK_014-9b"/>
曰吳無道兵强人衆將征天下始於楚<lb/>
寡君出走居雲夢使下臣告急哀公曰<lb/>
諾固將圖之申包胥不罷朝立於秦廷<lb/>
晝夜哭七日七夜不絶聲哀公曰有臣<lb/>
如此可不救乎興師救楚吳人聞之引<lb/>
兵而還昭王反復欲封申包胥申包胥<lb/>
辭曰救亡非為名也功成受賜是賣勇<lb/>
也辭不受遂退隱終身不見詩云凡民<lb/>
有喪匍匐救之<lb/>
<pb n="KR3a0007_SBCK_014-10a"/>
楚令尹虞丘子復於莊王曰臣聞奉公<lb/>
行法可以得榮能淺行薄無望上位不<lb/>
名仁智無求顯榮才之所不著無當其<lb/>
䖏臣為令尹十年矣國不加治獄訟不<lb/>
息䖏士不升淫禍不討乆踐髙位妨羣<lb/>
賢路尸禄素飡貪欲無猒臣之罪當稽<lb/>
於理臣竊選國俊下里之士曰孫叔敖<lb/>
秀羸多能其性無欲君舉而授之政則<lb/>
國可使治而士民可使附莊王曰子輔<lb/>
<pb n="KR3a0007_SBCK_014-10b"/>
寡人寡人得以長於中國令行於絶域<lb/>
遂覇諸侯非子如何虞丘子曰久固禄<lb/>
位者貪也不進賢逹能者誣也不譲以<lb/>
位者不亷也不能三者不忠也為人臣<lb/>
不忠君王又何以為忠臣願固辭莊王<lb/>
從之賜虞子采地三百號曰國老以孫<lb/>
叔敖為令尹少焉虞丘子家干法孫叔<lb/>
敖執而戮之虞丘子喜入見於王曰臣<lb/>
言孫叔敖果可使持國政奉國法而不<lb/>
<pb n="KR3a0007_SBCK_014-11a"/>
黨施刑戮而不骫可謂公平莊王曰夫<lb/>
子之賜也已<lb/>
趙宣子言韓獻子於晋侯曰其為人不<lb/>
黨治衆不亂臨死不恐晋侯以為中軍<lb/>
尉河曲之役趙宣子之車千行韓獻子<lb/>
戮其僕人皆曰韓獻子必死矣其主朝<lb/>
昇之而暮戮其僕誰能待之役罷趙宣<lb/>
子觴大夫爵三行曰二三子可以賀我<lb/>
二三子曰不知所賀宣子曰我言韓厥<lb/>
<pb n="KR3a0007_SBCK_014-11b"/>
於君言之而不當必受其刑今吾車失<lb/>
次而戮之僕可謂不黨矣是吾言當也<lb/>
二三子再拜稽首曰不惟晋國適享之<lb/>
乃唐叔是頼之敢不再拜稽首乎<lb/>
晋文公問於咎犯曰誰可使為西河守<lb/>
者咎犯對曰虞子羔可也公曰非汝之<lb/>
讎也對曰君問可為守者非問臣之讎<lb/>
也羔見咎犯而謝之曰幸赦臣之過薦<lb/>
之於君得為西河守咎犯曰薦子者公<lb/>
<pb n="KR3a0007_SBCK_014-12a"/>
也怨子者私也吾不以私事害公義子<lb/>
其去矣顧吾射子也<lb/>
楚文王伐鄧使王子革王子靈共捃菜<lb/>
二子出採見老丈人載畚乞焉不與搏<lb/>
而奪之王聞之令皆拘二子將殺之大<lb/>
夫辭曰取畚信有罪然殺之非其罪也<lb/>
君若何殺之言卒丈人造軍而言曰鄧<lb/>
為無道故伐之今君公之子之搏而奪<lb/>
吾畚無道甚於鄧呼天而號君聞之群<lb/>
<pb n="KR3a0007_SBCK_014-12b"/>
臣恐君見之曰討有罪而横奪非所以<lb/>
禁暴也恃力虐老非所以教㓜也愛子<lb/>
棄法非所以保國也私二子滅三行非<lb/>
所以從政也丈人舍之矣謝之軍門之<lb/>
外耳<lb/>
椘令尹子文之族有干法者廷理拘之<lb/>
聞其令尹之族也而釋之子文召廷理<lb/>
而責之曰凡立廷理者将以司犯王令<lb/>
而察觸國法也夫直士持法柔而不撓<lb/>
<pb n="KR3a0007_SBCK_014-13a"/>
剛而不折今棄法而背令而釋犯法者<lb/>
是為理不端懷心不公也豈吾營私之<lb/>
意也何廷理之駮於法也吾在上位以<lb/>
率士民士民或怨而吾不能免之於法<lb/>
今吾族犯法甚明而使廷理因縁吾心<lb/>
而釋之是吾不公之心明著於國也執<lb/>
一國之柄而以私聞與吾生不以義不<lb/>
若吾死也遂致其族人於廷理曰不是<lb/>
刑也吾將死廷理懼遂刑其族人成王<lb/>
<pb n="KR3a0007_SBCK_014-13b"/>
聞之不及履而至于子文之室曰寡人<lb/>
幼少置理失其人以違夫子之意於是<lb/>
黜廷理而尊子文使及内政國人聞之<lb/>
曰若令尹之公也吾黨何憂乎乃相與<lb/>
作歌曰子文之族犯國法程廷理釋之<lb/>
子文不聽恤顧怨萌方正公平<lb/>
楚莊王有茅門者法曰羣臣大夫諸公<lb/>
子入朝馬蹄蹂霤者斬其輈而戮其御<lb/>
太子入朝馬蹄蹂霤廷理斬其輈而戮<lb/>
<pb n="KR3a0007_SBCK_014-14a"/>
其御太子大怒入為王泣曰為我誅廷<lb/>
理王曰法者所以敬宗廟尊社稷故能<lb/>
立法從令尊敬社稷者社稷之臣也安<lb/>
可以加誅夫犯法廢令不尊敬社稷是<lb/>
臣棄君下陵上也臣棄君則主失威下<lb/>
陵上則上位危社稷不守吾何以遺子<lb/>
太子乃還走避舍再拜請死<lb/>
楚莊王之時太子車立於茅門之内少<lb/>
師慶逐之太子怒入謁王曰少師慶逐<lb/>
<pb n="KR3a0007_SBCK_014-14b"/>
臣之車王曰舍之老君在前而不踰少<lb/>
君在後而不豫是國之寳臣也<lb/>
吳王闔廬為伍子胥興師復讎於楚子<lb/>
胥諫曰諸侯不為匹夫興師且事君猶<lb/>
事父也虧君之義復父之讎臣不為也<lb/>
於是止其後因事而後復其父讎也如<lb/>
子胥可謂不以公事趨私矣<lb/>
孔子為魯司宼聽獄必師斷敦敦然皆<lb/>
立然後君子進曰某子以為何若某子<lb/>
<pb n="KR3a0007_SBCK_014-15a"/>
以為云云又曰某子以為何若某子曰<lb/>
云云辯矣然後君子幾當從某子云云<lb/>
乎以君子之知豈必待某子之云云然<lb/>
後知所以㫁獄㢤君子之敬讓也文辭<lb/>
有可與人共之者君子不獨有也<lb/>
子羔為衛政刖人之足衛之君臣亂子<lb/>
羔走郭門郭門閉刖者守門曰於彼有<lb/>
缺子羔曰君子不踰曰於彼有竇子羔<lb/>
曰君子不隧曰於此有室子羔入追者<lb/>
<pb n="KR3a0007_SBCK_014-15b"/>
罷子羔將去謂刖者曰吾不能虧損主<lb/>
之法令而親刖子之足吾在難中此乃<lb/>
子之報怨時也何故逃我刖者曰㫁足<lb/>
固我罪也無可奈何君之治臣也傾側<lb/>
法令先後臣以法欲臣之免於法也臣<lb/>
知之獄决罪定臨當論刑君愀然不樂<lb/>
見於顔色臣又知之君豈私臣㦲天生<lb/>
仁人之心其固然也此臣之所以脱君<lb/>
也孔子聞之曰善為吏者樹德不善為<lb/>
<pb n="KR3a0007_SBCK_014-16a"/>
吏者樹怨公行之也其子羔之謂歟<lb/>
<pb n="KR3a0007_SBCK_014-16b"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_015-1a"/>
說苑卷第十五<lb/>
　　指武<lb/>
司馬法曰國雖大好戰必亡天下雖安<lb/>
忘戰必危易曰君子以除戎器戒不虞<lb/>
夫兵不可玩玩則無威兵不可廢廢則<lb/>
召冦昔吳王夫差好戰而亡徐偃王無<lb/>
武亦滅故明王之制國也上不玩兵下<lb/>
不廢武易曰存不忘亡是以身安而國<lb/>
家可保也<lb/>
<pb n="KR3a0007_SBCK_015-1b"/>
秦昭王中朝而歎曰夫楚劒利倡優拙<lb/>
夫劒利則士多慓悍倡優拙則思慮逺<lb/>
也吾恐楚之謀秦也此謂當吉念凶而<lb/>
存不忘亡也卒以成覇焉<lb/>
王孫厲謂楚文王曰徐偃王好行仁義<lb/>
之道漢東諸侯三十二國盡服矣王若<lb/>
不伐楚必事徐王曰若信有道不可伐<lb/>
也對曰大之伐小强之伐弱猶大魚之<lb/>
吞小魚也若虎之食豚也惡有其不得<lb/>
<pb n="KR3a0007_SBCK_015-2a"/>
理文王遂興師伐徐殘之徐偃王將死<lb/>
曰吾頼於文徳而不明武備好行仁義<lb/>
之道而不知詐人之心以至於此夫古<lb/>
之王者其有備乎<lb/>
吳起為苑守行縣適息問屈宜臼曰王<lb/>
不知起不肖以為苑守先生將何以教<lb/>
之屈公不對居一年王以為令尹行縣<lb/>
適息問屈宜臼曰起問先生先生不教<lb/>
今王不知起不肖以為令尹先生試觀<lb/>
<pb n="KR3a0007_SBCK_015-2b"/>
起為之也屈公曰子將奈何吳起曰將<lb/>
均楚國之爵而平其禄損其有餘而繼<lb/>
其不足厲甲兵以時爭於天下屈公曰<lb/>
吾聞昔善治國家者不變故不易常今<lb/>
子將均楚國之爵而平其禄損其有餘<lb/>
而繼其不足是變其故而易其常也且<lb/>
吾聞兵者凶器也爭者逆徳也今子隂<lb/>
謀逆德好用凶器殆人所棄逆之至也<lb/>
淫泆之事也行者不利且子用魯兵不<lb/>
<pb n="KR3a0007_SBCK_015-3a"/>
宜得志於齊而得志焉子用魏兵不宜<lb/>
得志於秦而得志焉吾聞之曰非禍人<lb/>
不能成禍吾固怪吾王之數逆天道至<lb/>
今無禍嘻且待夫子也吳起愓然曰尚<lb/>
可更乎屈公曰不可吳起曰起之為人<lb/>
謀屈公曰成刑之徒不可更巳子不如<lb/>
敦䖏而䔍行之楚國無貴于舉賢<lb/>
春秋記國家存亡以察來世雖有廣土<lb/>
衆民堅甲利兵威猛之將士卒不親附<lb/>
<pb n="KR3a0007_SBCK_015-3b"/>
不可以戰勝取功晋侯獲於韓楚子玉<lb/>
得臣敗於城濮蔡不待敵而衆潰故語<lb/>
曰文王不能使不附之民先軫不能戰<lb/>
不教之卒造父王良不能以弊車不作<lb/>
之馬趨疾而致逺羿逢䝉不能以枉矢<lb/>
弱弓射逺中微故强弱成敗之要在乎<lb/>
附士卒教習之而已<lb/>
内治未得不可以正外本惠未襲不可<lb/>
以制末是以春秋先京師而後諸夏先<lb/>
<pb n="KR3a0007_SBCK_015-4a"/>
諸華而後夷狄及周惠王以遭亂世繼<lb/>
先王之體而强楚稱王諸侯背叛欲申<lb/>
先王之命一統天下不先廣養京師以<lb/>
及諸夏諸夏以及夷狄内治未得忿則<lb/>
不料力權得失興兵而征强楚師大敗<lb/>
撙辱不行大為天下笑幸逢齊桓公以<lb/>
得安尊故内治未得不可以正外本惠<lb/>
未襲不可以制末<lb/>
將師受命者將率入軍吏畢入皆北面<lb/>
<pb n="KR3a0007_SBCK_015-4b"/>
再拜稽首受命天子南面而授之鉞東<lb/>
行西面而揖之示弗御也故受命而出<lb/>
忘其國即戎忘其家聞枹鼓之聲唯恐<lb/>
不勝忘其身故必死必死不如樂死樂<lb/>
死不如甘死甘死不如義死義死不如<lb/>
視死如歸此之謂也故一人必死十人<lb/>
弗能待也十人必死百人弗能待也百<lb/>
人必死千人不能待也千人必死萬人<lb/>
弗能待也萬人必死横行乎天下令行<lb/>
<pb n="KR3a0007_SBCK_015-5a"/>
禁止王者之師也<lb/>
田單為齊上將軍興師十萬將以攻翟<lb/>
徃見魯仲連子仲連子曰將軍之攻翟<lb/>
必不能下矣田將軍曰單以五里之城<lb/>
十里之郭復齊之國何為攻翟不能下<lb/>
去上車不與言决攻翟三月而不能下<lb/>
齊嬰兒謡之曰大冠如箕長劒拄頥攻<lb/>
翟不能下壘於梧丘於是田將軍恐駭<lb/>
徃見仲連子曰先生何以知單之攻翟<lb/>
<pb n="KR3a0007_SBCK_015-5b"/>
不能下也仲連子曰夫將軍在即墨之<lb/>
時坐則織蕢立則杖臿為士卒倡曰宗<lb/>
廟亡矣䰟魄喪矣歸何黨矣故將有死<lb/>
之心士卒無生之氣今將軍東有掖邑<lb/>
之封西有淄上之寳金銀黃帶馳騁乎<lb/>
淄澠之間是以樂生而惡死也田將軍<lb/>
明日結髪徑立矢石之所乃引枹而鼓<lb/>
之翟人下之故將者士之心也士者將<lb/>
之枝體也心猶與則枝體不用田將軍<lb/>
<pb n="KR3a0007_SBCK_015-6a"/>
之謂乎<lb/>
晋智伯伐鄭齊田恒救之有登盖必身<lb/>
立焉車徒有不進者必令助之壘合而<lb/>
後敢䖏井竈成而後敢食智伯曰吾聞<lb/>
田恒新得國而愛其民内同其財外同<lb/>
其勤勞治軍若此其得衆也不可待也<lb/>
乃去之耳<lb/>
太公兵法曰致慈愛之心立武威之戰<lb/>
以畢其衆練其精銳砥礪其節以高其<lb/>
<pb n="KR3a0007_SBCK_015-6b"/>
氣分為五選異其旗章勿使冒亂堅其<lb/>
行陣連其什伍以禁淫非壘陳之次車<lb/>
騎之䖏勒兵之勢軍之法令賞罰之數<lb/>
使士赴火蹈刃陷陳取將死不旋踵者<lb/>
多異於今之將者也<lb/>
孝昭皇帝時北軍監御史為姦穿北門<lb/>
垣以為賈區胡建守北軍尉貧無車馬<lb/>
常步與走卒起居所以慰愛走卒甚厚<lb/>
建欲誅監御史乃約其走卒曰我欲與<lb/>
<pb n="KR3a0007_SBCK_015-7a"/>
公有所誅吾言取之則取之斬之則斬<lb/>
之於是當選士馬日䕶軍諸校列坐堂<lb/>
皇上監御史亦坐建從走卒趨至堂下<lb/>
拜謁因上堂走卒皆上建跪指監御史<lb/>
曰取彼走卒前拽下堂建曰斬之遂斬<lb/>
監御史䕶軍及諸校皆愕驚不知所以<lb/>
建亦已有成奏在其懷遂上奏以聞曰<lb/>
臣聞軍法立武以威衆誅惡以禁邪今<lb/>
北軍監御史公穿軍垣以求賈利買賣<lb/>
<pb n="KR3a0007_SBCK_015-7b"/>
以與士市不立剛武之心勇猛之意以<lb/>
率先士大夫尤失理不公臣聞黄帝理<lb/>
法曰壘壁已具行不由路謂之姦人姦<lb/>
人者殺臣謹以斬之昧死以聞制曰司<lb/>
馬法曰國容不入軍軍容不入國也建<lb/>
有何疑焉建由是名興後至渭城令死<lb/>
至今渭城有其祠也<lb/>
魯石公劒迫則能應感則能動䀛穆無<lb/>
窮變無形像復柔委從如影與響如尨<lb/>
<pb n="KR3a0007_SBCK_015-8a"/>
之守户如輪之逐馬響之應聲影之像<lb/>
形也閶不及鞈呼不及吸足舉不及集<lb/>
相離若蟬翼尚在肱北眉睫之微曾不<lb/>
可以大息小以小况大用兵之道其猶<lb/>
然乎此善當敵者也未及夫折衝於未<lb/>
形之前者揖讓乎廟堂之上而施惠乎<lb/>
百萬之民故居則無變動戰則不血刃<lb/>
其湯武之兵與<lb/>
孔子北遊東上農山子路子貢顔淵從<lb/>
<pb n="KR3a0007_SBCK_015-8b"/>
焉孔子喟然歎曰登髙望下使人心悲<lb/>
二三子者各言爾志丘將聽之子路曰<lb/>
願得白羽若月赤羽若日鍾鼔之音上<lb/>
聞乎天旌旗翩翻下蟠於地由且舉兵<lb/>
而擊之必也攘地千里獨由能耳使夫<lb/>
二子為我從焉孔子曰勇㦲士乎憤憤<lb/>
者乎子貢曰賜也願齊楚合戰於莽洋<lb/>
之野兩壘相當旌旗相望塵埃相接接<lb/>
戰搆兵賜願著縞衣白冠陳説白刃之<lb/>
<pb n="KR3a0007_SBCK_015-9a"/>
間解兩國之患獨賜能耳使夫二子者<lb/>
為我從焉孔子曰辯哉士乎僊僊者乎<lb/>
顔淵獨不言孔子曰回來若獨何不願<lb/>
乎顔淵曰文武之事二子已言之回何<lb/>
敢與焉孔子曰若鄙心不與焉苐言之<lb/>
顔淵曰回聞鮑魚蘭芷不同篋而蔵堯<lb/>
舜桀紂不同國而治二子之言與回言<lb/>
異回願得明王聖主而相之使城郭不<lb/>
修溝池不越鍛劒㦸以為農器使天下<lb/>
<pb n="KR3a0007_SBCK_015-9b"/>
千嵗無戰闘之患如此則由何憤憤而<lb/>
撃賜又何僊僊而使乎孔子曰美㦲德<lb/>
乎姚姚者乎子路舉手問曰願聞夫子<lb/>
之意孔子曰吾所願者顔氏之計吾願<lb/>
負衣冠而從顔氏子也<lb/>
魯哀公問於仲尼曰吾欲小則守大則<lb/>
攻其道若何仲尼曰若朝廷有禮上下<lb/>
有親民之衆皆君之畜也君將誰攻若<lb/>
朝廷無禮上下無親民衆皆君之讎也<lb/>
<pb n="KR3a0007_SBCK_015-10a"/>
君將誰與守於是廢澤梁之禁弛關市<lb/>
之征以為民惠也<lb/>
文王曰吾欲用兵誰可伐宻須氏疑於<lb/>
我可先徃伐管叔曰不可其君天下之<lb/>
明君也伐之不義太公望曰臣聞之先<lb/>
王伐枉不伐順伐險不伐易伐過不伐<lb/>
不及文王曰善遂伐宻須氏滅之也<lb/>
武王將伐紂召太公望而問之曰吾欲<lb/>
不戰而知勝不卜而知吉使非其人為<lb/>
<pb n="KR3a0007_SBCK_015-10b"/>
之有道乎太公對曰有道王得衆人之<lb/>
心以圖不道則不戰而知勝矣以賢伐<lb/>
不肖則不卜而知吉矣彼害之我利之<lb/>
雖非吾民可得而使也武王曰善乃召<lb/>
周公而問焉曰天下之圖事者皆以殷<lb/>
為天子以周為諸侯以諸侯攻天子勝<lb/>
之有道乎周公對曰殷信天子周信諸<lb/>
侯則無勝之道矣何可攻乎武王忿然<lb/>
曰汝言有說乎周公對曰臣聞之攻禮<lb/>
<pb n="KR3a0007_SBCK_015-11a"/>
者為賊攻義者為殘失其民制為匹夫<lb/>
王攻其失民者也何攻天子乎武王曰<lb/>
善乃起衆舉師與殷戰於牧之野大敗<lb/>
殷人上堂見玉曰誰之玉也曰諸侯之<lb/>
玉即取而歸之於諸侯天下聞之曰武<lb/>
王亷於財矣入室見女曰誰之女也曰<lb/>
諸侯之女也即取而歸之於諸侯天下<lb/>
聞之曰武王亷於色也於是發巨橋之<lb/>
粟㪚鹿臺之財金錢以與士民黜其戰<lb/>
<pb n="KR3a0007_SBCK_015-11b"/>
車而不乗弛其甲兵而弗用縱馬華山<lb/>
放牛桃林示不復用天下聞者咸謂武<lb/>
王行義於天下豈不大哉<lb/>
文王欲伐崇先宣言曰予聞崇侯虎蔑<lb/>
侮父兄不敬長老聽獄不中分財不均<lb/>
百姓力盡不得衣食予將來征之唯為<lb/>
民乃伐崇令毋殺人毋壞室毋填井毋<lb/>
伐樹木毋動六畜有不如令者死無赦<lb/>
崇人聞之因請降<lb/>
<pb n="KR3a0007_SBCK_015-12a"/>
楚莊王伐陳吳救之雨十日十夜晴左<lb/>
史倚相曰吳必夜至甲列壘壞彼必薄<lb/>
我何不行列鼓出待之吳師至楚見成<lb/>
陳而還左史倚相曰追之吳行六十里<lb/>
而無功王罷卒寢果擊之大敗吳師<lb/>
齊桓公之時霖雨十旬桓公欲伐漅陵<lb/>
其城之值雨也未合管仲隰朋以卒徒<lb/>
造於門桓公曰徒衆何以為管仲對曰<lb/>
臣聞之雨則有事夫漅陵不能雨臣請<lb/>
<pb n="KR3a0007_SBCK_015-12b"/>
攻之公曰善遂興師伐之既至大卒間<lb/>
外士在内矣桓公曰其有聖人乎乃還<lb/>
旗而去之<lb/>
宋圍曹不拔司馬子魚謂君曰文王伐<lb/>
崇崇軍其城三旬不降退而修教復伐<lb/>
之因壘而降今君德無乃有所闕乎胡<lb/>
不退修德無闕而後動<lb/>
吳王闔廬與荆人戰於栢舉大勝之至<lb/>
於郢郊五敗荆人闔廬之臣五人進諫<lb/>
<pb n="KR3a0007_SBCK_015-13a"/>
曰夫深入逺報非王之利也王其返乎<lb/>
五將鍥頭闔廬未之應五人之頭墜於<lb/>
馬前闔廬懼召五子胥而問焉子胥曰<lb/>
五臣者懼也夫五敗之人者其懼甚矣<lb/>
王姑少進遂入郢南至江北至方城方<lb/>
三千里皆服於吳矣<lb/>
田成子常與宰我爭宰我夜伏卒將以<lb/>
攻田成子令於卒中曰不見旌節毋起<lb/>
鴟夷子皮聞之告田成子田成子因為<lb/>
<pb n="KR3a0007_SBCK_015-13b"/>
旌節以起宰我之卒以攻之遂殘之也<lb/>
齊桓公北伐山戎氏請兵於魯魯不與<lb/>
桓公怒將攻之管仲曰不可我已刑北<lb/>
方諸侯矣今又攻魯無乃不可乎魯必<lb/>
事楚是我一舉而失兩也桓公曰善乃<lb/>
輟攻魯矣<lb/>
聖人之治天下也先文德而後武力凡<lb/>
武之興為不服也文化不改然後加誅<lb/>
夫下愚不移純德之所不能化而後武<lb/>
<pb n="KR3a0007_SBCK_015-14a"/>
力加焉<lb/>
昔堯誅四凶以懲惡周公殺管蔡以弭<lb/>
亂子産殺鄧析以威侈孔子斬少正卯<lb/>
以變衆佞賊之人而不誅亂之道也易<lb/>
曰不威小不懲大此小人之福也<lb/>
五帝三王教以仁義而天下變也孔子<lb/>
亦教以仁義而天下不從者何也昔明<lb/>
王有<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>冕以尊賢有斧鉞以誅惡故其<lb/>
賞至重而刑至深而天下變孔子賢顔<lb/>
<pb n="KR3a0007_SBCK_015-14b"/>
淵無以賞之賤孺悲無以罰之故天下<lb/>
不從是故道非權不立非勢不行是道<lb/>
尊然後行<lb/>
孔子為魯司冦七日而誅少正卯於東<lb/>
觀之下門人聞之趨而進至者不言其<lb/>
意皆一也子貢後至趨而進曰夫少正<lb/>
卯者魯國之聞人矣夫子始為政何以<lb/>
先誅之孔子曰賜也非爾所及也夫王<lb/>
者之誅有五而盗竊不與焉一曰心辨<lb/>
<pb n="KR3a0007_SBCK_015-15a"/>
而險二曰言偽而辯三曰行辟而堅四<lb/>
曰志愚而博五曰順非而澤此五者皆<lb/>
有辨知聡達之名而非其真也苟行以<lb/>
偽則其知足以移衆强足以獨立此姦<lb/>
人之雄也不可不誅夫有五者之一則<lb/>
不免於誅今少正卯兼之是以先誅之<lb/>
也昔者湯誅蠋沐太公誅潘阯管仲誅<lb/>
史附里子産誅鄧析此五子未有不誅<lb/>
也所謂誅之者非爲其晝則攻盗暮則<lb/>
<pb n="KR3a0007_SBCK_015-15b"/>
穿窬也皆傾覆之徒也此固君子之所<lb/>
疑愚者之所惑也詩云憂心悄悄慍于<lb/>
羣小此之謂矣<lb/>
齊人王滿生見周公周公出見之曰先<lb/>
生逺辱何以教之王滿生曰言内事者<lb/>
於内言外事者於外今言内事乎言外<lb/>
事乎周公導入王滿生曰敬從布席周<lb/>
公不導坐王滿生曰言大事者坐言小<lb/>
事者倚今言大事乎言小事乎周公導<lb/>
<pb n="KR3a0007_SBCK_015-16a"/>
坐王滿生坐周公曰先生何以教之王<lb/>
滿生曰臣聞聖人不言而知非聖人者<lb/>
雖言不知今欲言乎無言乎周公俛念<lb/>
有頃不對王滿生藉筆牘書之曰社稷<lb/>
且危傅之於膺周公仰視見書曰唯唯<lb/>
謹聞命矣明日誅管蔡<lb/>
<pb n="KR3a0007_SBCK_015-16b"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_016-1a"/>
說苑卷第十六<lb/>
　　談叢<lb/>
王者知所以臨下而治衆則羣臣畏服<lb/>
矣知所以聽言受事則不蔽欺矣知所<lb/>
以安利萬民則海内必定矣知所以忠<lb/>
孝事上則臣子之行備矣凡所以劫殺<lb/>
者不知道術以御其臣下也凡吏勝其<lb/>
職則事治事治則利生不勝其職則事<lb/>
亂事亂則害成也<lb/>
<pb n="KR3a0007_SBCK_016-1b"/>
百方之事萬變鋒出或欲持虚或欲持<lb/>
實或好浮遊或好誠必或行安舒或為<lb/>
飄疾從此觀之天下不可一聖王臨天<lb/>
下而能一之<lb/>
意不並銳事不兩隆盛於彼者必衰於<lb/>
此長於左者必短於右喜夜臥者不能<lb/>
蚤起也<lb/>
鸞設於鑣和設於軾馬動而鸞鳴鸞鳴<lb/>
而和應行之節也<lb/>
<pb n="KR3a0007_SBCK_016-2a"/>
不富無以為大不予無以合親親踈則<lb/>
害失衆則敗不教而誅謂之虐不戒責<lb/>
成謂之暴也<lb/>
夫水出於山而入於海稼生於田而蔵<lb/>
於廩聖人見所生則知所歸矣<lb/>
天道布順人事取予多蔵不用是謂怨<lb/>
府故物不可聚也<lb/>
一圍之木持千鈞之屋五寸之鍵而制<lb/>
開闔豈材足任哉盖所居要也<lb/>
<pb n="KR3a0007_SBCK_016-2b"/>
夫小快害義小慧害道小辨害治苟心<lb/>
傷德大政不險蛟龍雖神不能以白日<lb/>
去其倫飄風雖疾不能以隂雨揚其塵<lb/>
邑名勝母曾子不入水名盗泉孔子不<lb/>
飲醜其聲也婦人之口可以出走婦人<lb/>
之喙可以死敗<lb/>
不修其身求之於人是謂失倫不治其<lb/>
内而修其外是謂大廢重載而危之操<lb/>
䇿而隨之非所以為全也<lb/>
<pb n="KR3a0007_SBCK_016-3a"/>
士橫道而偃四支不掩非士之過有土<lb/>
之羞也<lb/>
邦君將昌天遺其道大夫將昌天遺之<lb/>
士庶人將昌必有良子<lb/>
賢師良友在其側詩書禮樂陳於前棄<lb/>
而為不善者鮮矣義士不欺心仁人不<lb/>
害生謀泄則無功計不設則事不成賢<lb/>
士不事所非不非所事愚者行間而益<lb/>
固鄙人飾詐而益野聲無細而不聞行<lb/>
<pb n="KR3a0007_SBCK_016-3b"/>
無隱而不明至神無不化也至賢無不<lb/>
移也上不信下不忠上下不和雖安必<lb/>
危求以其道則無不得為以其時則無<lb/>
不成<lb/>
時不至不可强生也事不究不可强成<lb/>
也貞良而亡先人餘殃猖蹷而活先人<lb/>
餘烈權取重澤取長才賢任輕則有名<lb/>
不肖任大身死名廢<lb/>
士不以利移不為患改孝敬忠信之事<lb/>
<pb n="KR3a0007_SBCK_016-4a"/>
立雖死而不悔智而用私不如愚而用<lb/>
公故曰巧偽不如拙誠學問不倦所以<lb/>
治己也教誨不厭所以治人也所以貴<lb/>
虚無者得以應變而合時也冠雖故必<lb/>
加於首履雖新必關於足上下有分不<lb/>
可相倍一心可以事百君百心不可以<lb/>
事一君故曰正而心又少而言<lb/>
萬物得其本者生百事得其道者成道<lb/>
之所在天下歸之徳之所在天下貴之<lb/>
<pb n="KR3a0007_SBCK_016-4b"/>
仁之所在天下愛之義之所在天下畏<lb/>
之屋漏者民去之水淺者魚逃之樹髙<lb/>
者鳥宿之德厚者士趨之有禮者民畏<lb/>
之忠信者士死之衣雖弊行必修頭雖<lb/>
亂言必治時在應之為在因之所伐而<lb/>
當其福五之所伐不當其禍十之<lb/>
必貴以賤為本必髙以下為　天將與<lb/>
之必先苦之天將毁之必先累之孝於<lb/>
父母信於交友十步之澤必有香草十<lb/>
<pb n="KR3a0007_SBCK_016-5a"/>
室之邑必有忠士草木秋死松栢獨在<lb/>
水浮萬物玉石留止飢渴得食誰能不<lb/>
喜賑窮救急何患無有視其所以觀其<lb/>
所使斯可知己乗輿馬不勞致千里乘<lb/>
船楫不游絶江海智莫大於闕疑行莫<lb/>
大於無悔也制宅名子足以觀士利不<lb/>
兼賞不倍忽忽之謀不可爲也惕惕之<lb/>
心不可長也<lb/>
天與不取反受其咎時至不迎反受其<lb/>
<pb n="KR3a0007_SBCK_016-5b"/>
殃天地無親常與善人天道有常不為<lb/>
堯存不為桀亡積善之家必有餘慶積<lb/>
惡之家必有餘殃一噎之故絶榖不食<lb/>
一蹶之故却足不行心如天地者明行<lb/>
如繩墨者章<lb/>
位高道大者從事大道小者凶言疑者<lb/>
無犯行疑者無從蠧蝝仆柱梁蚊䖟走<lb/>
牛羊<lb/>
謁問析辭勿應怪言虚說勿稱謀先事<lb/>
<pb n="KR3a0007_SBCK_016-6a"/>
則昌事先謀則亡<lb/>
無以淫泆棄業無以貧賤自輕無以所<lb/>
好害身無以嗜欲妨生無以奢侈為名<lb/>
無以貴冨驕盈<lb/>
喜怒不當是謂不明暴虐不得反受其<lb/>
賊怨生不報禍生於福<lb/>
一言而非四馬不能追一言不急四馬<lb/>
不能及順風而飛以助氣力銜葭而翔<lb/>
以備矰弋<lb/>
<pb n="KR3a0007_SBCK_016-6b"/>
鏡以精明美惡自服衡平無私輕重自<lb/>
得蓬生枲中不扶自直白砂入泥與之<lb/>
皆黒<lb/>
時乎時乎間不及謀至時之極間不容<lb/>
息勞而不休亦將自息有而不施亦將<lb/>
自得<lb/>
無不為者無不能成也無不欲者無不<lb/>
能得也衆正之積福無不及也衆邪之<lb/>
積禍無不逮也<lb/>
<pb n="KR3a0007_SBCK_016-7a"/>
力勝貧謹勝禍慎勝害戒勝灾為善者<lb/>
天報以德為不善者天報以禍君子得<lb/>
時如水小人得時如火<lb/>
謗道己者心之罪也尊賢己者心之力<lb/>
也心之得萬物不足為也心之失獨心<lb/>
不能守也子不孝非吾子也交不信非<lb/>
吾友也食其口而百節肥灌其本而枝<lb/>
葉茂本傷者枝槁根深者末厚為善者<lb/>
得道為惡者失道惡語不出口苟言不<lb/>
<pb n="KR3a0007_SBCK_016-7b"/>
留耳務偽不長喜虚不久義士不欺心<lb/>
亷士不妄取以財為草以身為寳慈仁<lb/>
少小恭敬耆老犬吠不驚命曰金城常<lb/>
避危殆命曰不悔富必念貧壮必念老<lb/>
年雖幼少慮之不早夫有禮者相為死<lb/>
無禮者亦相為死貴不與驕期驕自來<lb/>
驕不與亡期亡自至踒人日夜願一起<lb/>
盲人不忘視知者始於悟終於諧愚者<lb/>
始於樂終於哀高山仰止景行行止力<lb/>
<pb n="KR3a0007_SBCK_016-8a"/>
雖不能心必務為慎終如始常以為戒<lb/>
戰戰慄慄日慎其事聖人之正莫如安<lb/>
静賢者之治故與衆異<lb/>
好稱人惡人亦道其惡好憎人者亦為<lb/>
人所憎衣食足知榮辱倉廪實知禮節<lb/>
江河之溢不過三日飄風暴雨須㬰而<lb/>
畢<lb/>
福生於微禍生於忽日夜恐懼唯恐不<lb/>
卒<lb/>
<pb n="KR3a0007_SBCK_016-8b"/>
已雕已琢還反於樸物之相反復歸於<lb/>
本循流而下易以至倍風而馳易以逺<lb/>
兵不豫定無以待敵計不先慮無以應<lb/>
卒中不方名不章外不圜禍之門直而<lb/>
不能枉不可與大任方而不能圜不可<lb/>
與長存慎之於身無曰云云狂夫之言<lb/>
聖人擇焉能忍耻者安能忍辱者存脣<lb/>
亡而齒寒河水崩其懷在山毒智者莫<lb/>
甚於酒留事者莫甚於樂毁亷者莫甚<lb/>
<pb n="KR3a0007_SBCK_016-9a"/>
於色摧剛者反已於弱富在知足貴在<lb/>
求退先憂事者後樂先慠事者後憂福<lb/>
在受諫存之所由也㳟敬遜讓精亷無<lb/>
謗慈仁愛人必受其賞諫之不聽後無<lb/>
與争舉事不當為百姓謗悔在於妄患<lb/>
在於先唱<lb/>
蒲且修繳鳬鴈悲鳴逢蒙撫弓虎豹晨<lb/>
嘷河以委蛇故能逺山以凌遲故能髙<lb/>
道以優㳺故能化徳以純厚故能豪言<lb/>
<pb n="KR3a0007_SBCK_016-9b"/>
人之善澤於膏沐言人之惡痛於矛㦸<lb/>
為善不直必終其曲為醜不釋必終其<lb/>
惡一死一生乃知交情一貧一富乃知<lb/>
交態一貴一賤交情乃見一浮一没交<lb/>
情乃出德義在前用兵在後初沐者必<lb/>
拭冠新浴者必振衣敗軍之將不可言<lb/>
勇亡國之臣不可言智<lb/>
坎井無黿鼉者隘也園中無修林者小<lb/>
也小忠大忠之賊也小利大利之殘也<lb/>
<pb n="KR3a0007_SBCK_016-10a"/>
自請絶易請人絶難水激則悍矢激則<lb/>
逺人激於名不毁為聲下士得官以死<lb/>
上士得官以生禍福非從地中出非從<lb/>
天上來已自生之<lb/>
窮鄉多曲學小辯害大知巧言使信廢<lb/>
小恵妨大義不困在於早慮不窮在於<lb/>
早豫欲人勿知莫若勿為欲人勿聞莫<lb/>
如勿言<lb/>
非所言勿言以避其患非所為勿為以<lb/>
<pb n="KR3a0007_SBCK_016-10b"/>
避其危非所取勿取以避其詭非所爭<lb/>
勿爭以避其聲明者視於冥冥謀於未<lb/>
形聰者聽於無聲慮者戒於未成世之<lb/>
溷濁而我獨清衆人皆醉而我獨醒<lb/>
乖離之咎無不生也毁敗之端從此興<lb/>
也江河大潰從蟻穴山以小阤而大崩<lb/>
淫亂之漸其變為興水火金木轉相勝<lb/>
卑而正者可増髙而倚者且崩直如矢<lb/>
者死直如繩者稱<lb/>
<pb n="KR3a0007_SBCK_016-11a"/>
禍生於欲得福生於自禁聖人以心導<lb/>
耳目小人以耳目導心<lb/>
為人上者患在不明為人下者患在不<lb/>
忠人知糞田莫知糞心端身正行全以<lb/>
至今見亡知存見霜知氷<lb/>
廣大在好利恭敬在事親因時易以為<lb/>
仁因道易以達人營於利者多患輕諾<lb/>
者寡信<lb/>
欲賢者莫如下人貪財者莫如全身財<lb/>
<pb n="KR3a0007_SBCK_016-11b"/>
不如義髙勢不如徳尊父不能愛無益<lb/>
之子君不能愛不軌之民君不能賞無<lb/>
功之臣臣不能死無德之君問善御者<lb/>
莫如馬問善治者莫如民以卑為尊以<lb/>
屈為伸聖人所因上法於天<lb/>
君子行徳以全其身小人行貪以亡其<lb/>
身相勸以禮相强以仁得道於身得譽<lb/>
於人<lb/>
知命者不怨天知己者不怨人人而不<lb/>
<pb n="KR3a0007_SBCK_016-12a"/>
愛則不能仁佞而不巧則不能信言善<lb/>
毋及身言惡毋及人上清而無欲則下<lb/>
正而民樸來事可追也徃事不可及無<lb/>
思慮之心則不逹無談說之辭則不樂<lb/>
善不可以偽來惡不可以辭去近市無<lb/>
賈在田無野善不逆旅非仁義剛武無<lb/>
以定天下<lb/>
水倍源則川竭人倍信則名不逹義勝<lb/>
患則吉患勝義則滅五聖之謀不如逢<lb/>
<pb n="KR3a0007_SBCK_016-12b"/>
時辯智明慧不如遇世有鄙心者不可<lb/>
授便勢有愚質者不可予利器多易多<lb/>
敗多言多失<lb/>
冠履不同蔵賢不肖不同位官尊者憂<lb/>
深禄多者責大積德無細積怨無大多<lb/>
少必報固其勢也<lb/>
梟逢鳩鳩曰子將安之梟曰我將東徙<lb/>
鳩曰何故梟曰鄉人皆惡我鳴以故東<lb/>
徙鳩曰子能更鳴可矣不能更鳴東徙<lb/>
<pb n="KR3a0007_SBCK_016-13a"/>
猶惡子之聲<lb/>
聖人之衣也便體以安身其食也安於<lb/>
腹適衣節食不聽口目<lb/>
曾子曰鷹鷲以山為卑而増巢其上黿<lb/>
鼉魚鼈以淵為淺而穿穴其中卒其所<lb/>
以得者餌也君子苟不求利禄則不害<lb/>
其身<lb/>
曾子曰狎甚則相簡也莊甚則不親是<lb/>
故君子之狎足以交懽莊足以成禮而<lb/>
<pb n="KR3a0007_SBCK_016-13b"/>
已<lb/>
曾子曰入是國也言信乎羣臣則留可<lb/>
也忠行乎羣臣則仕可也澤施乎百姓<lb/>
則安可也<lb/>
口者關也舌者機也出言不當四馬不<lb/>
能追也口者關也舌者兵也出言不當<lb/>
反自傷也言出於己不可止於人行發<lb/>
於邇不可止於逺夫言行者君子之樞<lb/>
機樞機之發榮辱之本也可不慎乎故<lb/>
<pb n="KR3a0007_SBCK_016-14a"/>
蒯子羽曰言猶射也栝既離弦雖有所<lb/>
悔焉不可從而追已詩曰白珪之玷尚<lb/>
可磨也斯言之玷不可為也<lb/>
蠋欲類蠶鱓欲類虵人見虵蠋莫不身<lb/>
洒然女工修蠶漁者持鱓不惡何也欲<lb/>
得錢也逐魚者濡逐獸者趨非樂之也<lb/>
事之權也<lb/>
登髙使人欲望臨淵使人欲窺何也䖏<lb/>
地然也御者使人㳟射者使人端何也<lb/>
<pb n="KR3a0007_SBCK_016-14b"/>
其形便也<lb/>
民有五死聖人能去其三不能除其二<lb/>
饑渴死者可去也凍寒死者可去也罹<lb/>
五兵死者可去也壽命死者不可去也<lb/>
癰疽死者不可去也饑渴死者中不充<lb/>
也凍寒死者外勝中也罹五兵死者德<lb/>
不忠也壽命死者嵗數終也癰疽死者<lb/>
血氣窮也故曰中不正外淫作外淫作<lb/>
者多怨怪多怨怪者疾病生故清浄無<lb/>
<pb n="KR3a0007_SBCK_016-15a"/>
為血氣乃平<lb/>
百行之本一言也一言而適可以却敵<lb/>
一言而得可以保國響不能獨為聲影<lb/>
不能倍曲為直物必以其類及故君子<lb/>
慎言出己負石赴淵行之難者也然申<lb/>
屠狄為之君子不貴之也盗跖凶貪名<lb/>
如日月與舜禹並傳而不息而君子不<lb/>
貴<lb/>
君子有五耻朝不坐燕不議君子耻之<lb/>
<pb n="KR3a0007_SBCK_016-15b"/>
居其位無其言君子耻之有其言無其<lb/>
行君子耻之既得之又失之君子耻之<lb/>
地有餘而民不足君子耻之<lb/>
君子雖窮不䖏亡國之勢雖貧不受亂<lb/>
君之禄尊乎亂世同乎暴君君子之耻<lb/>
也衆人以毁形為耻君子以毁義為辱<lb/>
衆人重利亷士重名<lb/>
明君之制賞從重罰從輕食人以壯為<lb/>
量事人以老為程<lb/>
<pb n="KR3a0007_SBCK_016-16a"/>
君子之言寡而實小人之言多而虚君<lb/>
子之學也入於耳蔵於心行之以身君<lb/>
子之治也始於不足見終於不可及也<lb/>
君子慮福弗及慮禍百之君子擇人而<lb/>
取不擇人而與君子實如虚有如無<lb/>
君子有其備則無事君子不以愧食不<lb/>
以辱得君子樂得其志小人樂得其事<lb/>
君子不以其所不愛及其所愛也<lb/>
君子有終身之憂而無一朝之患順道<lb/>
<pb n="KR3a0007_SBCK_016-16b"/>
而行循理而言喜不加易怒不加難<lb/>
君子之過猶日月之蝕也何害於明小<lb/>
人可也猶狗之吠盗狸之夜見何益於<lb/>
善夫智者不妄為勇者不妄殺<lb/>
君子比義農夫比榖事君不得進其言<lb/>
則辭其爵不得行其義則辭其禄人皆<lb/>
知取之為取也不知與之為取之政有<lb/>
招冦行有招耻弗為而自至天下未有<lb/>
猛獸狐疑不若蜂蠆之致毒也髙議而<lb/>
<pb n="KR3a0007_SBCK_016-17a"/>
不可及不若卑論之有功也<lb/>
秦信同姓以王至其衰也非易同姓也<lb/>
而身死國亡故王者之治天下在於行<lb/>
法不在於信同姓<lb/>
髙山之巔無美木傷於多陽也大樹之<lb/>
下無美草傷於多隂也<lb/>
鍾子期死而伯牙絶絃破琴知世莫可<lb/>
為鼓也惠施卒而莊子深瞑不言見世<lb/>
莫可與語也<lb/>
<pb n="KR3a0007_SBCK_016-17b"/>
修身者智之府也愛施者仁之端也取<lb/>
予者義之符也耻辱者勇之决也立名<lb/>
者行之極也<lb/>
進賢受上賞蔽賢䝉顯戮古之通義也<lb/>
爵人於朝論人於市古之通法也<lb/>
道微而明淡而有功非道而得非時而<lb/>
生是謂妄成得而失之定而復傾<lb/>
福者禍之門也是者非之尊也治者亂<lb/>
之先也事無終始而患不及者未之聞<lb/>
<pb n="KR3a0007_SBCK_016-18a"/>
也<lb/>
枝無忘其根徳無忘其報見利必念害<lb/>
身故君子留精神寄心於三者吉祥及<lb/>
子孫矣<lb/>
兩髙不可重兩大不可容兩勢不可同<lb/>
兩貴不可雙夫重容同雙必争其功故<lb/>
君子節嗜欲各守其足乃能長乆夫節<lb/>
欲而聽諫敬賢而勿慢使能而勿賤為<lb/>
人君能行此三者其國必强大而民不<lb/>
<pb n="KR3a0007_SBCK_016-18b"/>
去散矣<lb/>
黙無過言慤無過事木馬不能行亦不<lb/>
費食騏驥日馳千里鞭箠不去其背<lb/>
寸而度之至丈必差銖而稱之至石必<lb/>
過石稱丈量徑而寡失簡絲數米煩而<lb/>
不察故大較易為智曲辯難為慧<lb/>
吞舟之魚蕩而失水制於螻蟻者離其<lb/>
居也猿猴失木禽於狐貉者非其䖏也<lb/>
騰虵遊霧而升騰龍乗雲而舉猿得木<lb/>
<pb n="KR3a0007_SBCK_016-19a"/>
而挺魚得水而鶩䖏地宜也<lb/>
君子博學患其不習既習之患其不能<lb/>
行之既能行之患其不能以讓也<lb/>
君子不羞學不羞問問訊者知之本念<lb/>
慮者知之道也此言貴因人知而加知<lb/>
之不貴獨自用其知而知之<lb/>
天地之道極則反滿則損五采曜眼有<lb/>
時而渝茂木豐草有時而落物有盛衰<lb/>
安得自若<lb/>
<pb n="KR3a0007_SBCK_016-19b"/>
民苦則不仁勞則詐生安平則教危則<lb/>
謀極則反滿則損故君子弗滿弗極也<lb/>
說苑卷第十六<lb/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_017-1a"/>
說苑卷第十七<lb/>
　　雜言<lb/>
賢人君子者通乎盛衰之時明乎成敗<lb/>
之端察乎治亂之紀審乎人情知所去<lb/>
就故雖窮不䖏亡國之勢雖貧不受汙<lb/>
君之禄是以太公年七十而不自逹孫<lb/>
叔敖三去相而不自悔何則不强合非<lb/>
其人也太公一合於周而侯七百嵗孫<lb/>
叔敖一合於楚而封十世大夫種存亡<lb/>
<pb n="KR3a0007_SBCK_017-1b"/>
越而霸勾踐賜死於前李斯積功於秦<lb/>
而卒被五刑盡忠憂君危身安國其功<lb/>
一也或以封侯而不絶或以賜死而被<lb/>
刑所慕所由異也故箕子棄國而佯狂<lb/>
范蠡去越而易名智過去君弟而更姓<lb/>
皆見逺識㣲而仁能去富勢以避萌生<lb/>
之禍者也夫暴亂之君孰能離縶以役<lb/>
其身而與于患乎哉故賢者非畏死避<lb/>
害而已也為殺身無益而明主之暴也<lb/>
<pb n="KR3a0007_SBCK_017-2a"/>
比干死紂而不能正其行子胥死吳而<lb/>
不能存其國二子者强諫而死適足明<lb/>
主之暴耳未始有益如秋毫之端也是<lb/>
以賢人閉其智塞其能待得其人然後<lb/>
合故言無不聴行無見疑君臣兩與終<lb/>
身無患今非得其時又無其人直私意<lb/>
不能已閔世之亂憂主之危以無貲之<lb/>
身渉蔽塞之路經乎䜛人之前造無量<lb/>
之主犯不測之罪傷其天性豈不惑哉<lb/>
<pb n="KR3a0007_SBCK_017-2b"/>
故文信侯李斯天下所謂賢也為國計<lb/>
揣微射隠所謂無過策也戰勝攻取所<lb/>
謂無强敵也積功甚大勢利甚高賢人<lb/>
不用䜛人用事自知不用其仁不能去<lb/>
制敵積功不失秋毫避患去害不見丘<lb/>
山積其所欲以至其所惡豈不為勢利<lb/>
惑哉詩云人知其一莫知其他此之謂<lb/>
也<lb/>
子石登吳山而四望喟然而歎息曰嗚<lb/>
<pb n="KR3a0007_SBCK_017-3a"/>
呼悲哉世有明於事情不合於人心者<lb/>
有合於人心不明於事情者弟子問曰<lb/>
何謂也子石曰昔者吳王夫差不聴伍<lb/>
子胥盡忠極諫抉目而辜太宰嚭公孫<lb/>
雒偷合苟容以順夫差之志而伐吳二<lb/>
子沉身江湖頭懸越旗昔者費仲惡來<lb/>
革長鼻决耳崇侯虎順紂之心欲以合<lb/>
於意武王伐紂四子身死牧之野頭足<lb/>
異所比干盡忠剖心而死今欲明事情<lb/>
<pb n="KR3a0007_SBCK_017-3b"/>
恐有抉目剖心之禍欲合人心恐有頭<lb/>
足異所之患由是觀之君子道狹耳誠<lb/>
不逢其明主狹道之中又将險危閉塞<lb/>
無可從出者<lb/>
祁射子見秦恵王恵王說之於是唐姑<lb/>
䜛之復見恵王懐怒以待之非其說異<lb/>
也所聴者易也故以徴為羽非絃之罪<lb/>
也以甘為苦非味之過也<lb/>
彌子瑕愛於衛君衛國之法竊駕君車<lb/>
<pb n="KR3a0007_SBCK_017-4a"/>
罪刖彌子瑕之母疾人聞夜徃告之彌<lb/>
子瑕擅駕君車而出君聞之賢之曰孝<lb/>
哉為母之故犯刖罪哉君逰果園彌子<lb/>
瑕食桃而甘不盡而奉君君曰愛我而<lb/>
忘其口味及彌子瑕色衰而愛㢮得罪<lb/>
於君君曰是故嘗矯吾車又嘗食我以<lb/>
餘桃故子瑕之行未必變初也前見賢<lb/>
後獲罪者愛憎之生變也<lb/>
舜耕之時不能利其鄰人及為天子天<lb/>
<pb n="KR3a0007_SBCK_017-4b"/>
下戴之故君子窮則善其身逹則利於<lb/>
天下<lb/>
孔子曰自季孫之賜我千鍾而友益親<lb/>
自南宫項叔之乘我車也而道加行故<lb/>
道有時而後重有勢而後行㣲夫二子<lb/>
之賜丘之道㡬於廢也<lb/>
太公田不足以償種漁不足以償網治<lb/>
天下有餘智文公種米曾子架羊孫叔<lb/>
敖相楚三年不知軛在衡後務大者固<lb/>
<pb n="KR3a0007_SBCK_017-5a"/>
忘小智伯㕑人亡炙<graphic n="KR3298" url="https://raw.githubusercontent.com/kanripo/KR-Gaiji/master/images/KR3298.png" mimeType="image/png"/>而知之韓魏反<lb/>
而不知邯鄲子陽園人亡桃而知之其<lb/>
亡也不知務小者亦忘大也<lb/>
淳于髠謂孟子曰先名實者為人者也<lb/>
後名實者自為者也夫子在三卿之中<lb/>
名實未加上下而去之仁者固如此乎<lb/>
孟子曰居下位不以賢事不肖者伯夷<lb/>
也五就湯五就桀者伊尹也不惡汙君<lb/>
不辭小官者栁下恵也三子者不同道<lb/>
<pb n="KR3a0007_SBCK_017-5b"/>
其趣一也一者何也曰仁也君子亦仁<lb/>
而已何必同曰魯穆公之時公儀子為<lb/>
政子思子庚為臣魯之削也滋甚若是<lb/>
乎賢者之無益於國也曰虞不用百里<lb/>
奚而亡秦穆公用之而覇故不用賢則<lb/>
亡削何可得也曰昔者王豹䖏於淇而<lb/>
河西善謳綿駒䖏於高唐而齊右善歌<lb/>
華舟𣏌梁之妻善哭其夫而變國俗有<lb/>
諸内必形於外為其事無其功髠未睹<lb/>
<pb n="KR3a0007_SBCK_017-6a"/>
也是故無賢者也有則髠必識之矣曰<lb/>
孔子為魯司冦而不用從祭膰肉不至<lb/>
不脱冕而行其不善者以為為肉也其<lb/>
善者以為為禮也乃孔子欲以微罪行<lb/>
不欲為苟去故君子之所為衆人固不<lb/>
得識也<lb/>
梁相死恵子欲之梁渡河而遽墮水中<lb/>
船人救之船人曰子欲何之而遽也曰<lb/>
梁無相吾欲往相之船人曰子居船檝<lb/>
<pb n="KR3a0007_SBCK_017-6b"/>
之間而困無我則子死矣子何能相梁<lb/>
乎恵子曰子居艘楫之間則吾不如子<lb/>
至於安國家全社稷子之比我䝉䝉如<lb/>
未視之狗耳<lb/>
西閭過東渡河中流而溺船人接而出<lb/>
之問曰今者子欲安之西閭過曰欲東<lb/>
説諸侯王船人掩口而笑曰子渡河中<lb/>
流而溺不能自救安能説諸侯乎西閭<lb/>
過曰無以子之所能相傷為也子獨不<lb/>
<pb n="KR3a0007_SBCK_017-7a"/>
聞和氏之璧乎價重千金然以之間紡<lb/>
曽不如瓦磚隨侯之珠國之寳也然用<lb/>
之彈曽不如泥丸騏驥騄駬倚衡負軛<lb/>
而趨一日千里此至疾也然使捕䑕曽<lb/>
不如百錢之狸干將鏌鎁拂鍾不錚試<lb/>
物不知揚刃離金斬羽契鐵斧此至利<lb/>
也然以之補履曽不如兩錢之錐今子<lb/>
持楫乗扁舟䖏廣水之中當陽侯之波<lb/>
而臨淵流適子所能耳若誠與子東說<lb/>
<pb n="KR3a0007_SBCK_017-7b"/>
諸侯王見一國之主子之蒙䝉無異夫<lb/>
未視之狗耳<lb/>
甘戊使於齊渡大河船人曰河水間耳<lb/>
君不能自渡能為王者之說乎甘戊曰<lb/>
不然汝不知也物各有短長謹愿敦厚<lb/>
可事主不施用兵騏驥騄駬足及千里<lb/>
置之宫室使之捕鼠曾不如小狸干將<lb/>
為利名聞天下匠以治木不如斤斧今<lb/>
持楫而上下隨流吾不如子説千乗之<lb/>
<pb n="KR3a0007_SBCK_017-8a"/>
君萬乗之主子亦不如戊矣<lb/>
今夫世異則事變事變則時移時移則<lb/>
俗易是以君子先相其土地而裁其器<lb/>
觀其俗而和其風總衆議而定其教愚<lb/>
人有學逺射者参矢而發已射五歩之<lb/>
内又復參矢而發世以易矣不更其儀<lb/>
譬如愚人之學逺射目察秋毫之末者<lb/>
視不能見太山耳聴清濁之調者不聞<lb/>
雷霆之聲何也惟其意有所移也百人<lb/>
<pb n="KR3a0007_SBCK_017-8b"/>
操觽不可為固結千人謗獄不可為直<lb/>
辭萬人比非不可為顯士<lb/>
麋鹿成羣虎豹避之飛鳥成列鷹鷲不<lb/>
擊衆人成聚聖人不犯騰蛇逰於霧露<lb/>
乗於風雨而行非千里不止然則暮託<lb/>
宿於鰌鱣之穴所以然者何也用心不<lb/>
一也夫蚯蚓内無筋骨之强外無爪牙<lb/>
之利然下飲黄泉上墾晞土所以然者<lb/>
何也用心一也聰者耳聞明者目見聰<lb/>
<pb n="KR3a0007_SBCK_017-9a"/>
明形則仁愛著亷耻分矣故非其道而<lb/>
行之雖勞不至非其有而求之雖强不<lb/>
得智者不為非其事亷者不求非其有<lb/>
是以逺容而名章也詩云不忮不求何<lb/>
用不臧此之謂也<lb/>
楚昭王召孔子將使執政而封以書社<lb/>
七百子西謂楚王曰王之臣用兵有如<lb/>
子路者乎使諸侯有如宰予者乎長官<lb/>
五官有如子貢者乎昔文王䖏酆武王<lb/>
<pb n="KR3a0007_SBCK_017-9b"/>
䖏鎬酆鎬之間百乗之地伐上殺主立<lb/>
為天子世皆曰聖王今以孔子之賢而<lb/>
有書社七百里之地而三子佐之非楚<lb/>
之利也楚王遂止夫善惡之難分也聖<lb/>
人獨見疑而况於賢者乎是以賢聖罕<lb/>
合謟諛常興也故有千歳之亂而無百<lb/>
歳之治孔子之見疑豈不痛哉<lb/>
魯哀公問於孔子曰有智者夀乎孔子<lb/>
曰然人有三死而非命也者人自取之<lb/>
<pb n="KR3a0007_SBCK_017-10a"/>
夫寢䖏不時飲食不節佚勞過度者疾<lb/>
共殺之居下位而上忤其君嗜慾無厭<lb/>
而求不止者刑共殺之少以犯衆弱以<lb/>
侮强忿怒不量力者兵共殺之此三死<lb/>
者非命也人自取之詩云人而無儀不<lb/>
死何為此之謂也<lb/>
孔子遭難陳蔡之境絶糧弟子皆有飢<lb/>
色孔子歌兩柱之間子路入見曰夫子<lb/>
之歌禮乎孔子不應曲終而曰由君子<lb/>
<pb n="KR3a0007_SBCK_017-10b"/>
好樂為無驕也小人好樂為無懾也其<lb/>
誰知之子不我知而從我者乎子路不<lb/>
悦授干而舞三終而出及至七日孔子<lb/>
修樂不休子路愠見曰夫子之修樂時<lb/>
乎孔子不應樂終而曰由昔者齊桓覇<lb/>
心生于莒勾踐覇心生於會稽晉文覇<lb/>
心生于驪氏故居不幽則思不逺身不<lb/>
約則智不廣庸知而不遇之於是興明<lb/>
日免於厄子貢執轡曰二三子從夫子<lb/>
<pb n="KR3a0007_SBCK_017-11a"/>
而遇此難也其不可忘已孔子曰惡是<lb/>
何也語不云乎三折肱而成良醫夫陳<lb/>
蔡之間丘之幸也二三子從丘者皆幸<lb/>
人也吾聞人君不困不成王列士不困<lb/>
不成行昔者湯困於吕文王困於羑里<lb/>
秦穆公困於殽齊桓困於長勺勾踐困<lb/>
於㑹稽晉文困於驪氏夫困之為道從<lb/>
寒之及煖煖之及寒也唯賢者獨知而<lb/>
難言之也易曰困亨貞大人吉無咎有<lb/>
<pb n="KR3a0007_SBCK_017-11b"/>
言不信聖人所與人難言信也<lb/>
孔子困於陳蔡之間居環堵之内席三<lb/>
經之席七日不食藜羮不糁弟子皆有<lb/>
飢色讀詩書治禮不休子路進諫曰凡<lb/>
人為善者天報以福為不善者天報以<lb/>
禍今先生積徳行為善久矣意者尚有<lb/>
遺行乎奚居隠也孔子曰由來汝不知<lb/>
坐吾語汝子以夫知者為無不知乎則<lb/>
王子比干何為剖心而死以諫者為必<lb/>
<pb n="KR3a0007_SBCK_017-12a"/>
聴耶伍子胥何為抉目於吳東門子以<lb/>
亷者為必用乎伯夷叔齊何為餓死於<lb/>
首陽山之下子以忠者為必用乎則鮑<lb/>
莊何為而肉枯荆公子高終身不顯鮑<lb/>
焦抱木而立枯介子推登山焚死故夫<lb/>
君子博學深謀不遇時者衆矣豈獨丘<lb/>
哉賢不肖者才也為不為者人也遇不<lb/>
遇者時也死生者命也有其才不遇其<lb/>
時雖才不用苟遇其時何難之有故舜<lb/>
<pb n="KR3a0007_SBCK_017-12b"/>
耕歴山而陶於河畔立為天子則其遇<lb/>
堯也傅説負壤土釋板築而立佐天子<lb/>
則其遇武丁也伊尹有莘氏媵臣也負<lb/>
鼎爼調五味而佐天子則其遇成湯也<lb/>
吕望行年五十賣食於棘津行年七十<lb/>
屠牛朝歌行年九十為天子師則其遇<lb/>
文王也管夷吾束縛膠目居檻車中自<lb/>
車中起為仲父則其遇齊桓公也百里<lb/>
奚自賣取五羊皮伯氏牧羊以為卿大<lb/>
<pb n="KR3a0007_SBCK_017-13a"/>
夫則其遇秦穆公也沈尹名聞天下以<lb/>
為令尹而讓孫叔敖則其遇楚莊王也<lb/>
伍子胥前多功後戮死非其智益衰也<lb/>
前遇闔廬後遇夫差也夫驥厄罷鹽車<lb/>
非無驥状也夫世莫能知也使驥得王<lb/>
良造父驥無千里之足乎芝蘭生深林<lb/>
非為無人而不香故學者非為通也為<lb/>
窮而不困也憂不衰也此知禍福之始<lb/>
而心不惑也聖人之深念獨知獨見舜<lb/>
<pb n="KR3a0007_SBCK_017-13b"/>
亦賢聖矣南面治天下唯其遇堯也使<lb/>
舜居桀紂之世能自免刑戮固可也又<lb/>
何官得治乎夫桀殺關龍逢而紂殺王<lb/>
子比干當是時豈關龍逢無知而比干<lb/>
無恵哉此桀紂無道之世然也故君子<lb/>
疾學修身端行以須其時也<lb/>
孔子之宋匡簡子將殺陽虎孔子似之<lb/>
甲士以圍孔子之舍子路怒奮㦸將下<lb/>
闘孔子止之曰何仁義之不免俗也夫<lb/>
<pb n="KR3a0007_SBCK_017-14a"/>
詩書之不習禮樂之不修也是丘之過<lb/>
也若似陽虎則非丘之罪也命也夫由<lb/>
歌予和汝子路歌孔子和之三終而甲<lb/>
罷<lb/>
孔子曰不觀於高岸何以知顛墜之患<lb/>
不臨於深淵何以知没溺之患不觀於<lb/>
海上何以知風波之患失之者其不在<lb/>
此乎士慎三者無累於人<lb/>
曾子曰響不辭聲鑑不辭形君子正一<lb/>
<pb n="KR3a0007_SBCK_017-14b"/>
而萬物皆成夫行非為影也而影隨之<lb/>
呼非為響也而響和之故君子功先成<lb/>
而名隨之<lb/>
子夏問仲尼曰顔淵之為人也何若曰<lb/>
回之信賢於丘也曰子貢之為人也何<lb/>
若曰賜之敏賢於丘也曰子路之為人<lb/>
也何若曰由之勇賢於丘也曰子張之<lb/>
為人何若曰師之莊賢於丘也於是子<lb/>
夏避席而問曰然則四者何為事先生<lb/>
<pb n="KR3a0007_SBCK_017-15a"/>
曰坐吾語汝回能信而不能反賜能敏<lb/>
而不能屈由能勇而不能怯師能莊而<lb/>
不能同兼此四子者丘不為也夫所謂<lb/>
至聖之士必見進退之利屈伸之用者<lb/>
也<lb/>
東郭子恵問於子貢曰夫子之門何其<lb/>
雜也子貢曰夫隠括之旁多枉木良醫<lb/>
之門多疾人砥礪之旁多頑鈍夫子修<lb/>
道以俟天下來者不止是以雜也詩云<lb/>
<pb n="KR3a0007_SBCK_017-15b"/>
菀彼柳斯鳴蜩嘒嘒有漼者淵莞葦淠<lb/>
淠言大者之旁無所不容<lb/>
昔者南瑕子過程太子太子爲烹鯢魚<lb/>
南瑕子曰吾聞君子不食鯢魚程太子<lb/>
曰乃君子否子何事焉南瑕子曰吾聞<lb/>
君子上比所以廣徳也下比所以狹行<lb/>
也於惡自退之原也詩云髙山仰止景<lb/>
行行止吾豈敢自以爲君子㢤志向之<lb/>
而巳孔子曰見賢思齊焉見不賢而内<lb/>
<pb n="KR3a0007_SBCK_017-16a"/>
自省<lb/>
孔子觀於吕梁懸水四十仞環流九十<lb/>
里魚鼈不能過黿鼉不敢居有一丈夫<lb/>
方將渉之孔子使人並崖而止之曰此<lb/>
懸水四十仞圜流九十里魚鼈不敢過<lb/>
黿鼉不敢居意者難可濟也丈夫不以<lb/>
錯意遂渡而出孔子問子巧乎且有道<lb/>
術乎所以能入而出者何也丈夫對曰<lb/>
始吾入先以忠信吾之出也又從以忠<lb/>
<pb n="KR3a0007_SBCK_017-16b"/>
信忠信錯吾軀於波流而吾不敢用私<lb/>
吾所以能入而復出也孔子謂弟子曰<lb/>
水而尚可以忠信義久而身親之况於<lb/>
人乎<lb/>
子路盛服而見孔子孔子曰由是襜襜<lb/>
者何也昔者江水出於岷山其始也大<lb/>
足以濫觴及至江之津也不方舟不避<lb/>
風不可渡也非唯下流衆川之多乎今<lb/>
若衣服甚盛顔色充盈天下誰肯加若<lb/>
<pb n="KR3a0007_SBCK_017-17a"/>
者哉子路趨而出改服而入盖自如也<lb/>
孔子曰由記之吾語若賁於言者華也<lb/>
奮於行者伐也夫色智而有能者小人<lb/>
也故君子知之為知之不知為不知言<lb/>
之要也能之為能不能為不能行之至<lb/>
也言要則知行要則仁既知且仁夫有<lb/>
何加矣哉由詩云湯降不遲聖敬日躋<lb/>
此之謂也<lb/>
子路問孔子曰君子亦有憂乎孔子曰<lb/>
<pb n="KR3a0007_SBCK_017-17b"/>
無也君子之修其行未得則樂其意既<lb/>
已得又樂其知是以有終身之樂無一<lb/>
日之憂小人則不然其未之得則憂不<lb/>
得既已得之又恐失之是以有終身之<lb/>
憂無一日之樂也<lb/>
孔子見榮啟期衣鹿皮裘鼓瑟而歌孔<lb/>
子問曰先生何樂也對曰吾樂甚多天<lb/>
生萬物唯人爲貴吾既已得爲人是一<lb/>
樂也人以男爲貴吾既已得爲男是二<lb/>
<pb n="KR3a0007_SBCK_017-18a"/>
樂也人生不免襁褓吾年已九十五是<lb/>
三樂也夫貧者士之常也死者民之終<lb/>
也䖏常待終當何憂乎<lb/>
曾子曰吾聞夫子之三言未之能行也<lb/>
夫子見人之一善而忘其百非是夫子<lb/>
之易事也夫子見人有善若已有之是<lb/>
夫子之不爭也聞善必躬親行之然後<lb/>
道之是夫子之能勞也夫子之能勞也<lb/>
夫子之不爭也夫子之易事也吾學夫<lb/>
<pb n="KR3a0007_SBCK_017-18b"/>
子之三言而未能行<lb/>
孔子曰回若有君子之道四强於行已<lb/>
弱於受諌怵於待禄慎於持身<lb/>
仲尼曰史鰌有君子之道三不仕而敬<lb/>
上不祀而敬鬼直能曲於人<lb/>
孔子曰丘死之後商也日益賜也日損<lb/>
商也好與賢已者䖏賜也好說不如已<lb/>
者<lb/>
孔子将行無盖弟子曰子夏有盖可以<lb/>
<pb n="KR3a0007_SBCK_017-19a"/>
行孔子曰商之為人也甚短於財吾聞<lb/>
與人交者推其長者違其短者故能久<lb/>
長矣<lb/>
子路行辭於仲尼曰敢問新交取親若<lb/>
何言寡可行若何長為善士而無犯若<lb/>
何仲尼曰新交取親其忠乎言寡可行<lb/>
其信乎長為善士而無犯其禮乎<lb/>
子路將行辭於仲尼曰贈汝以車乎以<lb/>
言乎子路曰請以言仲尼曰不强不逺<lb/>
<pb n="KR3a0007_SBCK_017-19b"/>
不勞無功不忠無親不信無復不恭無<lb/>
禮慎此五者可以長久矣<lb/>
曾子從孔子於齊齊景公以下卿禮聘<lb/>
曾子曾子固辭將行晏子送之曰吾聞<lb/>
君子贈人以財不若以言今夫蘭本三<lb/>
年湛之以鹿醢既成則易以匹馬非蘭<lb/>
本美也願子詳其所湛既得所湛亦求<lb/>
所湛吾聞君子居必擇䖏逰必擇士居<lb/>
必擇䖏所以求士也逰必擇士所以修<lb/>
<pb n="KR3a0007_SBCK_017-20a"/>
道也吾聞反常移性者欲也故不可不<lb/>
慎也<lb/>
孔子曰中人之情有餘則侈不足則儉<lb/>
無禁則淫無度則失縱欲則敗飲食有<lb/>
量衣服有節宫室有度畜聚有數車器<lb/>
有限以防亂之源也故夫度量不可不<lb/>
明也善欲不可不聴也<lb/>
孔子曰巧而好度必工勇而好同必勝<lb/>
知而好謀必成愚者反是夫䖏重擅寵<lb/>
<pb n="KR3a0007_SBCK_017-20b"/>
専事妬賢愚者之情也志驕傲而輕舊<lb/>
怨是以尊位則必危任重則必崩擅寵<lb/>
則必辱<lb/>
孔子曰鞭扑之子不從父之教刑戮之<lb/>
民不從君之政言疾之難行故君子不<lb/>
急斷不意使以為亂源<lb/>
孔子曰終日言不遺巳之憂終日行不<lb/>
遺巳之患唯智者有之故恐懼所以除<lb/>
患也恭敬所以越難也終身為之一言<lb/>
<pb n="KR3a0007_SBCK_017-21a"/>
敗之可不慎乎<lb/>
孔子曰以富貴為人下者何人不與以<lb/>
富貴敬愛人者何人不親衆言不逆可<lb/>
謂知言矣衆嚮之可謂知時矣<lb/>
孔子曰夫富而能富人者欲貧而不可<lb/>
得也貴而能貴人者欲賤而不可得也<lb/>
逹而能逹人者欲窮而不可得也<lb/>
仲尼曰非其地而樹之不生也非其人<lb/>
而語之弗聴也得其人如聚沙而雨之<lb/>
<pb n="KR3a0007_SBCK_017-21b"/>
非其人如聚聾而鼓之<lb/>
孔子曰船非水不可行水入船中則其<lb/>
没也故曰君子不可不嚴也小人不可<lb/>
不閉也<lb/>
孔子曰依賢固不困依富固不窮馬趼<lb/>
斬而復行者何以輔足衆也<lb/>
孔子曰不知其子視其所友不知其君<lb/>
視其所使又曰與善人居如入蘭芷之<lb/>
室久而不聞其香則與之化矣與惡人<lb/>
<pb n="KR3a0007_SBCK_017-22a"/>
居如入鮑魚之肆乆而不聞其臰亦與<lb/>
之化矣故曰丹之所蔵者赤烏之所蔵<lb/>
者黒君子慎所蔵<lb/>
子貢問曰君子見大水必觀焉何也孔<lb/>
子曰夫水者君子比徳焉遍予而無私<lb/>
似徳所及者生似仁其流卑下句倨皆<lb/>
循其理似義淺者流行深者不測似智<lb/>
其赴百仞之谷不疑似勇綿弱而微達<lb/>
似察受惡不讓似包蒙不清以入鮮㓗<lb/>
<pb n="KR3a0007_SBCK_017-22b"/>
以出似善化至量必平似正盈不求槩<lb/>
似度其萬折必東似意是以君子見大<lb/>
水觀焉爾也<lb/>
夫智者何以樂水也曰泉源潰潰不釋<lb/>
晝夜其似力者循理而行不遺小間其<lb/>
似持平者動而之下其似有禮者赴千<lb/>
仞之壑而不疑其似勇者障防而清其<lb/>
似知命者不清以入鮮潔而出其似善<lb/>
化者衆人取平品類以正萬物得之則<lb/>
<pb n="KR3a0007_SBCK_017-23a"/>
生失之則死其似有徳者淑淑淵淵深<lb/>
不可測其似聖者通潤天地之間國家<lb/>
以成是知之所以樂水也詩云思樂泮<lb/>
水薄採其茆魯侯戾止在泮飲酒樂水<lb/>
之謂也夫仁者何以樂山也曰夫山巃<lb/>
嵸𡻭㠑萬民之所觀仰草木生焉衆物<lb/>
立焉飛禽萃焉走獸休焉寳蔵殖焉竒<lb/>
夫息焉育羣物而不倦焉四方並取而<lb/>
不限焉出雲風通氣于天地之間國家<lb/>
<pb n="KR3a0007_SBCK_017-23b"/>
以成是仁者所以樂山也詩曰太山巖<lb/>
巖魯侯所瞻樂山之謂矣<lb/>
玉有六美君子貴之望之温潤近之栗<lb/>
理聲近徐而聞逺折而不撓闕而不荏<lb/>
亷而不劌有瑕必示之於外是以貴之<lb/>
望之温潤者君子比徳焉近之栗理者<lb/>
君子比智焉聲近徐而聞逺者君子比<lb/>
義焉折而不撓闕而不荏者君子比勇<lb/>
焉亷而不劌者君子比仁焉有瑕必見<lb/>
<pb n="KR3a0007_SBCK_017-24a"/>
之於外者君子比情焉<lb/>
道吾聞之夫子多所知無所知其身孰<lb/>
善者乎對曰無知者死人屬也雖不死<lb/>
累人者必衆甚矣然多所知者好其用<lb/>
心也多所知者出於利人即善矣出於<lb/>
害人即不善也道吾曰善哉<lb/>
越石父曰不肖人自賢也愚者自多也<lb/>
佞人者皆莫能相其心口以出之又謂<lb/>
人勿言也譬之猶渇而穿井臨難而後<lb/>
<pb n="KR3a0007_SBCK_017-24b"/>
鑄兵雖疾從而不及也<lb/>
夫臨財忘貧臨生忘死可以逺罪矣夫<lb/>
君子愛口孔雀愛羽虎豹愛爪此皆所<lb/>
以治身法也上交者不失其禄下交者<lb/>
不離於患是以君子擇人與交農人擇<lb/>
田而田君子樹人農夫樹田田者擇種<lb/>
而種之豐年必得粟士擇人而樹之豐<lb/>
時必得禄矣天下失道而後仁義生焉<lb/>
國家不治而後孝子生焉民爭不分而<lb/>
<pb n="KR3a0007_SBCK_017-25a"/>
後慈恵生焉道逆時反而後權謀生焉<lb/>
凡善之生也皆學之所由一室之中必<lb/>
有主道焉父母之謂也故君正則百姓<lb/>
治父母正則子孫孝慈是以孔子家兒<lb/>
不知罵曾子家兒不知路所以然者生<lb/>
而善教也夫仁者好合人不仁者好離<lb/>
人故君子居人間則治小人居人間則<lb/>
亂君子欲和人譬猶水火不相能然也<lb/>
而鼎在其間水火不亂乃和百味是以<lb/>
<pb n="KR3a0007_SBCK_017-25b"/>
君子不可不慎擇人在其間<lb/>
齊景公問晏子曰寡人自以坐地二三<lb/>
子皆坐地吾子獨搴草而坐之何也晏<lb/>
子對曰嬰聞之唯喪與獄坐於地今不<lb/>
敢以喪獄之事侍於君矣<lb/>
齊高廷問於孔子曰廷不曠山不直地<lb/>
衣蓑提執精氣以問事君之道願夫子<lb/>
告之孔子曰貞以幹之敬以輔之待人<lb/>
無倦見君子則舉之見小人則退之去<lb/>
<pb n="KR3a0007_SBCK_017-26a"/>
爾惡心而忠與之敏其行修其禮千里<lb/>
之外親如兄弟若行不敏禮不合對門<lb/>
不通矣<lb/>
<pb n="KR3a0007_SBCK_017-26b"/>
<pb n="KR3a0007_SBCK_017-26b"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_018-1a"/>
説苑卷第十八<lb/>
　　辨物<lb/>
顔淵問於仲尼曰成人之行何若子曰<lb/>
成人之行逹乎情性之理通乎物類之<lb/>
變知幽明之故睹逰氣之源若此而可<lb/>
謂成人既知天道行躬以仁義飭身以<lb/>
禮樂夫仁義禮樂成人之行也窮神知<lb/>
化徳之盛也<lb/>
易曰仰以觀於天文俯以察於地理是<lb/>
<pb n="KR3a0007_SBCK_018-1b"/>
故知幽明之故夫天文地理人情之效<lb/>
存於心則聖智之府是故古者聖王既<lb/>
臨天下必變四時定律厯考天文揆時<lb/>
變登靈臺以望氣氛故堯曰咨爾舜天<lb/>
之厯數在爾躬允執其中四海困窮書<lb/>
曰在璿璣玉衡以齊七政璿璣謂北辰<lb/>
勾陳樞星也以其魁杓之所指二十八<lb/>
宿爲吉凶禍福天文列舍盈縮之占各<lb/>
以類爲驗夫占變之道二而已矣二者<lb/>
<pb n="KR3a0007_SBCK_018-2a"/>
隂陽之數也故易曰一隂一陽之謂道<lb/>
道也者物之動莫不由道也是故發於<lb/>
一成於二備於三周於四行於五是故<lb/>
玄象著明莫大於日月察變之動莫著<lb/>
於五星天之五星運氣於五行其初猶<lb/>
發於隂陽而化極萬一千五百二十所<lb/>
謂二十八星者東方曰角亢氐房心尾<lb/>
箕北方曰斗牛須女虚危營室東壁西<lb/>
方曰奎婁冐昴畢觜參南方曰東井輿<lb/>
<pb n="KR3a0007_SBCK_018-2b"/>
鬼栁七星張翼軫所謂宿者日月五星<lb/>
之所宿也其在宿運外内者以官名别<lb/>
其根荄皆發於地而華形於天所謂五<lb/>
星者一曰歳星二曰熒惑三曰鎮星四<lb/>
曰太白五曰辰星攙搶彗孛旬始枉矢<lb/>
蚩尤之旗皆五星盈縮之所生也五星<lb/>
之所犯各以金木水火土為占春秋冬<lb/>
夏伏見有時失其常離其時則為變異<lb/>
得其時居其常是謂吉祥古者有主四<lb/>
<pb n="KR3a0007_SBCK_018-3a"/>
時者主春者張昏而中可以種穀上告<lb/>
于天子下布之民主夏者大火昏而中<lb/>
可以種黍菽上告于天子下布之民主<lb/>
秋者虚昏而中可以種麥上告于天子<lb/>
下布之民主冬者昴昏而中可以斬伐<lb/>
田獵盖蔵上告之天子下布之民故天<lb/>
子南面視四星之中知民之緩急急則<lb/>
不賦藉不舉力役書曰敬授民時詩曰<lb/>
物其有矣維其時矣物之所以有而不<lb/>
<pb n="KR3a0007_SBCK_018-3b"/>
絶者以其動之時也<lb/>
易曰天垂象見吉凶聖人則之昔者高<lb/>
宗成王感於雊雉暴風之變脩身自改<lb/>
而享豐昌之福也逮秦皇帝即位彗星<lb/>
四見蝗䖝蔽天冬雷夏凍石隕東郡大<lb/>
人出臨洮妖孽並見熒惑守心星茀太<lb/>
角太角以亡終不能改二世立又重其<lb/>
惡及即位日月薄蝕山林淪亡辰星出<lb/>
於四孟太白經天而行無雲而雷枉矢<lb/>
<pb n="KR3a0007_SBCK_018-4a"/>
夜光熒惑襲月孽火燒宫野禽戲庭都<lb/>
門内崩天變動於上群臣昏於朝百姓<lb/>
亂於下遂不察是以亡也<lb/>
八荒之内有四海四海之内有九州天<lb/>
子䖏中州而制八方耳兩河間曰冀州<lb/>
河南曰豫州河西曰雍州漢南曰荆州<lb/>
江南曰揚州濟南間曰兖州濟東曰徐<lb/>
州燕曰幽州齊曰青州山川汙澤陵陸<lb/>
丘阜五土之宜聖王就其勢因其便不<lb/>
<pb n="KR3a0007_SBCK_018-4b"/>
失其性高者黍中者稷下者秔蒲葦菅<lb/>
蒯之用不乏麻麥黍粱亦不盡山林禽<lb/>
獸川澤魚鼈滋殖王者京師四通而致<lb/>
之<lb/>
周幽王二年西周三川皆震伯陽父曰<lb/>
周將亡矣夫天地之氣不失其序若過<lb/>
其序民亂之也陽伏而不能出隂迫而<lb/>
不能烝於是有地震今三川震是陽失<lb/>
其所而填隂也陽溢而壯隂源必塞國<lb/>
<pb n="KR3a0007_SBCK_018-5a"/>
必亡夫水土演而民用足也土無所演<lb/>
民乏財用不亡何待昔伊雒竭而夏亡<lb/>
河竭而商亡今周徳如二代之季矣其<lb/>
川源塞塞必竭夫國必依山川山崩川<lb/>
竭亡之徴也川竭山必崩若國亡不過<lb/>
十年數之紀也天之所棄不過紀是歳<lb/>
也三川竭岐山崩十一年幽王乃滅周<lb/>
乃東遷<lb/>
五嶽者何謂也泰山東嶽也霍山南嶽<lb/>
<pb n="KR3a0007_SBCK_018-5b"/>
也華山西嶽也常山北嶽也嵩高山中<lb/>
嶽也五嶽何以視三公能大布雲雨焉<lb/>
能大斂雲雨焉雲觸石而出膚寸而合<lb/>
不崇朝而雨天下施徳博大故視三公<lb/>
也<lb/>
四瀆者何謂也江河淮濟也四瀆何以<lb/>
視諸侯能蕩滌垢濁焉能通百川於海<lb/>
焉能出雲雨千里焉為施甚大故視諸<lb/>
侯也<lb/>
<pb n="KR3a0007_SBCK_018-6a"/>
山川何以視子男也能出物焉能潤澤<lb/>
物焉能生雲雨為恩多然品類以百數<lb/>
故視子男也書曰禋于六宗望秩于山<lb/>
川徧于群神矣<lb/>
齊景公為露寢之臺成而不通焉栢常<lb/>
騫曰為臺甚急臺成君何為不通焉公<lb/>
曰然梟昔者鳴其聲無不為也吾惡之<lb/>
甚是以不通焉栢常騫曰臣請禳而去<lb/>
之公曰何具對曰築新室為置白茅焉<lb/>
<pb n="KR3a0007_SBCK_018-6b"/>
公使為室成置白茅焉栢常騫夜用事<lb/>
明日問公曰今昔聞梟聲乎公曰一鳴<lb/>
而不復聞使人往視之梟當陛布翼伏<lb/>
地而死公曰子之道若此其明也亦能<lb/>
益寡人夀乎對曰能公曰能益幾何對<lb/>
曰天子九諸侯七大夫五公曰亦有徴<lb/>
兆之見乎對曰得夀地且動公喜令百<lb/>
官趣具騫之所求栢常騫出遭晏子於<lb/>
塗拜馬前辭曰騫為君禱梟而殺之君<lb/>
<pb n="KR3a0007_SBCK_018-7a"/>
謂騫曰子之道若此其明也亦能益寡<lb/>
人夀乎騫曰能今且大祭為君請夀故<lb/>
將往以聞晏子曰嘻亦善矣能為君請<lb/>
夀也雖然吾聞之惟以政與徳順乎神<lb/>
為可以益夀今徒祭可以益夀乎然則<lb/>
福名有見乎對曰得夀地將動晏子曰<lb/>
騫昔吾見維星絶樞星散地其動汝以<lb/>
是乎栢常騫俯有間仰而對曰然晏子<lb/>
曰為之無益不為無損也薄賦斂無費<lb/>
<pb n="KR3a0007_SBCK_018-7b"/>
民且令君知之<lb/>
夫水旱俱天下隂陽所為也大旱則雩<lb/>
祭而請雨大水則鳴鼓而劫社何也曰<lb/>
陽者隂之長也其在鳥則雄為陽雌為<lb/>
隂其在獸則牡為陽而牝為隂其在民<lb/>
則夫為陽而婦為隂其在家則父為陽<lb/>
而子為隂其在國則君為陽而臣為隂<lb/>
故陽貴而隂賤陽尊而隂卑天之道也<lb/>
今大旱者陽氣太盛以厭於隂隂厭陽<lb/>
<pb n="KR3a0007_SBCK_018-8a"/>
固陽其填也惟填厭之太甚使隂不能<lb/>
起也亦雩祭拜請而已無敢加也至於<lb/>
大水及日蝕者皆隂氣太盛而上减陽<lb/>
精以賤乗貴以卑陵尊大逆不義故鳴<lb/>
鼓而懾之朱絲縈而劫之由此觀之春<lb/>
秋乃正天下之位徴隂陽之失直責逆<lb/>
者不避其難是亦春秋之不畏强禦也<lb/>
故刼嚴社而不為驚靈出天王而不為<lb/>
不尊上辭蒯聵之命不為不聴其父絶<lb/>
<pb n="KR3a0007_SBCK_018-8b"/>
文姜之屬而不為不愛其母其義之盡<lb/>
耶其義之盡耶<lb/>
齊大旱之時景公召群臣問曰天不雨<lb/>
乆矣民且有饑色吾使人卜之祟在高<lb/>
山廣水寡人欲少賦斂以祠靈山可乎<lb/>
群臣莫對晏子進曰不可祠此無益也<lb/>
夫靈山固以石為身以草木為髪天久<lb/>
不雨髪將焦身將熱彼獨不欲雨乎祠<lb/>
之無益景公曰不然吾欲祠河伯可乎<lb/>
<pb n="KR3a0007_SBCK_018-9a"/>
晏子曰不可祠此無益也夫河伯以水<lb/>
為國以魚鼈為民天久不雨水泉將下<lb/>
百川竭國將亡民將滅矣彼獨不用雨<lb/>
乎祠之何益景公曰今為之奈何晏子<lb/>
曰君誠避宫殿暴露與靈山河伯共憂<lb/>
其幸而雨乎於是景公出野暴露三日<lb/>
天果大雨民盡得種樹景公曰善哉晏<lb/>
子之言可無用乎其惟有徳也<lb/>
夫天地有徳合則生氣有精矣隂陽消<lb/>
<pb n="KR3a0007_SBCK_018-9b"/>
息則變化有時矣時得而治矣時得而<lb/>
化矣時失而亂矣是故人生而不具者<lb/>
五目無見不能食不能行不能言不能<lb/>
施化故三月逹眼而後能見七月生齒<lb/>
而後能食期年生臏而後能行三年𩕄<lb/>
合而後能言十六精通而後能施化隂<lb/>
窮反陽陽窮反隂故隂以陽變陽以隂<lb/>
變故男八月而生齒八歳而毁齒二八<lb/>
十六而精小通女七月而生齒七歳而<lb/>
<pb n="KR3a0007_SBCK_018-10a"/>
毁齒二七十四而精化小通不肖者精<lb/>
化始至矣而生氣感動觸情縦欲故反<lb/>
施亂化故詩云乃如之人懐婚姻也大<lb/>
無信也不知命也賢者不然精化填盈<lb/>
後傷時之不可遇也不見道端乃陳情<lb/>
欲以歌詩曰静女其姝俟我乎城隅愛<lb/>
而不見搔首踟蹰瞻彼日月遥遥我思<lb/>
道之云逺曷云能来急時之辭也甚焉<lb/>
故稱日月也<lb/>
<pb n="KR3a0007_SBCK_018-10b"/>
度量權衡以黍生之為一分十分為一<lb/>
寸十寸為一尺十尺為一丈十六黍為<lb/>
一豆六豆為一銖二十四銖重一兩十<lb/>
六兩為一斤三十斤為一鈞四鈞重一<lb/>
石千二百黍為一龠十龠為一合十合<lb/>
為一升十升為一斗十斗為一石<lb/>
凡六經帝王之所著莫不致四靈焉徳<lb/>
盛則以為畜治平則時氣至矣故麒麟<lb/>
麕身牛尾圎頂一角含仁懐義音中律<lb/>
<pb n="KR3a0007_SBCK_018-11a"/>
吕行步中規折旋中矩擇土而踐位平<lb/>
然後䖏不羣居不旅行紛兮其有質文<lb/>
也幽閒則循循如也動則有容儀黄帝<lb/>
即位惟聖恩承天明道一脩惟仁是行<lb/>
宇内和平未見鳯凰維思影像夙夜晨<lb/>
興於是乃問天老曰鳯儀何如天老曰<lb/>
夫鳳鴻前麟後虵頸魚尾鶴植鴛鴦思<lb/>
麗化枯折所志龍文龜身燕喙雞噣駢<lb/>
翼而中注首戴徳頂掲義背負仁心信<lb/>
<pb n="KR3a0007_SBCK_018-11b"/>
智食則有質飲則有儀往則有文來則<lb/>
有嘉晨鳴曰發明晝鳴曰保長飛鳴曰<lb/>
上翔集鳴曰歸昌翼挾義衷抱忠足履<lb/>
正尾繋武小聲合金大音合鼓延頸奮<lb/>
翼五光備舉光興八風氣降時雨此謂<lb/>
鳳像夫惟鳳為能究萬物隨天祉象百<lb/>
狀逹于道去則有災見則有福覽九州<lb/>
觀八極備文武正王國嚴照四方仁聖<lb/>
皆伏故得鳳之像一者鳳過之得二者<lb/>
<pb n="KR3a0007_SBCK_018-12a"/>
鳳下之得三者則春秋下之得四者則<lb/>
四時下之得五者則終身居之黄帝曰<lb/>
於戲盛哉於是乃備黄冕帶黄紳齋于<lb/>
中宫鳳乃蔽日而降黄帝降自東階西<lb/>
面啓首曰皇天降兹敢不承命於是鳳<lb/>
乃遂集東囿食帝竹實棲帝梧樹終身<lb/>
不去詩云鳳凰鳴矣于彼高岡梧桐生<lb/>
矣于彼朝陽菶菶萋萋雍雍喈喈此之<lb/>
謂也靈龜文五色似玉似金背隂向陽<lb/>
<pb n="KR3a0007_SBCK_018-12b"/>
上隆象天下平法地槃衍象山四趾轉<lb/>
運應四時文著象二十八宿虵頭龍翅<lb/>
左精象日右精象月千歳之化下氣上<lb/>
通能知存亡吉凶之變寧則信信如也<lb/>
動則著矣神龍能為高能為下能為大<lb/>
能為小能為幽能為明能為短能為長<lb/>
昭乎其高也淵乎其下也薄乎天光高<lb/>
乎其著也一有一亡忽微哉斐然成章<lb/>
虚無則精以和動作則靈以化於戲允<lb/>
<pb n="KR3a0007_SBCK_018-13a"/>
哉君子辟神也觀彼威儀逰燕幽間有<lb/>
似鳳也書曰鳥獸鶬鶬鳳凰來儀此之<lb/>
謂也<lb/>
成王時有三苖貫桑而生同為一秀大<lb/>
幾盈車民得而上之成王成王問周公<lb/>
此何也周公曰三苖同秀為一意天下<lb/>
其和而為一乎後三年則越裳氏重譯<lb/>
而朝曰道路悠逺山川阻深恐一使之<lb/>
不通故重三譯而來朝也周公曰徳澤<lb/>
<pb n="KR3a0007_SBCK_018-13b"/>
不加則君子不饗其質政令不施則君<lb/>
子不臣其人譯曰吾受命於吾國之黄<lb/>
髪乆矣天之無烈風淫雨意中國有聖<lb/>
人耶有則盍朝之然後周公敬受其所<lb/>
以来矣<lb/>
周恵王十五年有神降于莘王問於内<lb/>
史過曰是何故有之乎對曰有之國将<lb/>
興其君齋明中正精㓗恵和其徳足以<lb/>
昭其馨香其恵足以同其民人神饗而<lb/>
<pb n="KR3a0007_SBCK_018-14a"/>
民聴民神無怨故明神降焉觀其政徳<lb/>
而均布福焉國將亡其君貪冒淫僻邪<lb/>
佚荒怠蕪穢暴虐其政腥臊馨香不登<lb/>
其刑矯誣百姓擕貳明神不蠲而民有<lb/>
逺意民神痛怨無所依懐故神亦往焉<lb/>
觀其苛慝而降之禍是以或見神而興<lb/>
亦有以亡昔夏之興也祝融降于崇山<lb/>
其亡也回禄信於亭隧商之興也檮杌<lb/>
次於丕山其亡也夷羊在牧周之興也<lb/>
<pb n="KR3a0007_SBCK_018-14b"/>
鸑鷟鳴於岐山其衰也杜伯射宣王於<lb/>
鎬是皆明神之紀者也王曰今是何神<lb/>
也對曰昔昭王娶于房曰房后是有爽<lb/>
徳協于丹朱丹朱馮身以儀之生穆王<lb/>
焉是監燭周之子孫而福禍之夫一神<lb/>
不逺徙遷若由是觀之其丹朱耶王曰<lb/>
其誰受之對曰在虢王曰然則何為對<lb/>
曰臣聞之道而得神是謂豐福淫而得<lb/>
神是謂貪禍今虢少荒其亡也王曰吾<lb/>
<pb n="KR3a0007_SBCK_018-15a"/>
其奈何對曰使太宰以祝史率狸姓奉<lb/>
犠牲粢盛玉帛往獻焉無有祈也王曰<lb/>
虢其幾何對曰昔堯臨民以五今其胄<lb/>
見鬼神之見也不失其物若由是觀之<lb/>
不過五年王使太宰已父率傅氏及祝<lb/>
奉犠牲玉觴往獻焉内史過從至虢虢<lb/>
公亦使祝史請土焉内史過歸告王曰<lb/>
虢必亡矣不禋於神而求福焉神必禍<lb/>
之不親於民而求用焉民必違之精意<lb/>
<pb n="KR3a0007_SBCK_018-15b"/>
以享禋也慈保庶民親也今虢公動匱<lb/>
百姓以盈其違離民怒神怨而求利焉<lb/>
不亦難乎十九年晉取虢也<lb/>
齊桓公北征孤竹未至卑耳谿中十里<lb/>
闟然而止瞠然而視有頃奉矢未敢發<lb/>
也喟然嘆曰事其不濟乎有人長尺冠<lb/>
冕大人物具焉左祛衣走馬前者管仲<lb/>
曰事必濟此人知道之神也走馬前者<lb/>
導也左祛衣者前有水也從左方渡行<lb/>
<pb n="KR3a0007_SBCK_018-16a"/>
十里果有水曰遼水表之從左方渡<lb/>
踝從右方渡至膝已渡事果濟桓公再<lb/>
拜管仲馬前曰仲父之聖至如是寡人<lb/>
得罪久矣管仲曰夷吾聞之聖人先知<lb/>
無形今已有形乃知之是夷吾善承教<lb/>
非聖也<lb/>
吳伐越隳㑹稽得骨専車使使問孔子<lb/>
曰骨何者㝡大孔子曰禹致羣臣㑹稽<lb/>
山防風氏後至禹殺而戮之其骨節専<lb/>
<pb n="KR3a0007_SBCK_018-16b"/>
車此為大矣使者曰誰為神孔子曰山<lb/>
川之靈足以紀綱天下者其守為神社<lb/>
稷為公侯山川之祀為諸侯皆屬於王<lb/>
者曰防風氏何守孔子曰汪芒氏之君<lb/>
守封嵎之山者也其神為釐姓在虞夏<lb/>
為防風氏商為汪芒氏於周為長狄氏<lb/>
今謂之大人使者曰人長幾何孔子曰<lb/>
僬僥氏三尺短之至也長者不過十數<lb/>
之極也使者曰善哉聖人也<lb/>
<pb n="KR3a0007_SBCK_018-17a"/>
仲尼在陳有隼集于陳侯之廷而死楛<lb/>
矢貫之石砮矢長尺而咫陳侯使問孔<lb/>
子孔子曰隼之來也逺矣此肅慎氏之<lb/>
矢也昔武王克商通道九夷百蠻使各<lb/>
以其方賄來貢思無忘職業於是肅慎<lb/>
氏貢楛矢石砮長尺而咫先王欲昭其<lb/>
令徳之致故銘其栝曰肅慎氏貢楛矢<lb/>
以分大姬配虞胡公而封諸陳分同姓<lb/>
以珎玉展親也分别姓以逺方職貢使<lb/>
<pb n="KR3a0007_SBCK_018-17b"/>
無忘服也故分陳以肅慎之矢試求之<lb/>
故府果得焉<lb/>
季桓子穿井得土缶中有羊以問孔子<lb/>
言得狗孔子曰以吾所聞非狗乃羊也<lb/>
木之怪夔罔兩水之怪龍罔象土之怪<lb/>
羵羊也非狗也桓子曰善㢤<lb/>
楚昭王渡江有物大如斗直觸王舟止<lb/>
於舟中昭王大怪之使聘問孔子孔子<lb/>
曰此名萍實令剖而食之惟覇者能獲<lb/>
<pb n="KR3a0007_SBCK_018-18a"/>
之此吉祥也其後齊有飛鳥一足來下<lb/>
止于殿前舒翅而跳齊侯大怪之又使<lb/>
聘問孔子孔子曰此名商羊急告民趣<lb/>
治溝渠天將大雨於是如之天果大雨<lb/>
諸國皆水齊獨以安孔子歸弟子請問<lb/>
孔子曰異時小兒謡曰楚王渡江得萍<lb/>
實大如拳赤如日剖而食之美如蜜此<lb/>
楚之應也兒又有兩兩相牽屈一足而<lb/>
跳曰天將大雨商羊起舞今齊獲之亦<lb/>
<pb n="KR3a0007_SBCK_018-18b"/>
其應也夫謡之後未嘗不有應隨者也<lb/>
故聖人非獨守道而已也賭物記也即<lb/>
得其應矣<lb/>
鄭簡公使公孫成子來聘於晉平公有<lb/>
疾韓宣子賛授館客客問君疾對曰君<lb/>
之疾久矣上下神祇無不遍諭也而無<lb/>
除今夢黄熊入於寢門不知人鬼耶意<lb/>
厲鬼也子産曰君之明子為政其何厲<lb/>
之有僑聞之昔鮌違帝命殛之于羽山<lb/>
<pb n="KR3a0007_SBCK_018-19a"/>
化為黄熊以入于羽淵是為夏郊三代<lb/>
舉之夫鬼神之所及非其族類則紹其<lb/>
同位是故天子祠上帝公侯祠百神自<lb/>
卿已下不過其族今周室少卑晉實繼<lb/>
之其或者未舉夏郊也宣子以告祀夏<lb/>
郊董伯為尸五日瘳公見子産賜之莒<lb/>
鼎<lb/>
虢公夢在廟有神人面白毛虎爪執鉞<lb/>
立在西阿公懼而走神曰無走帝今日<lb/>
<pb n="KR3a0007_SBCK_018-19b"/>
使晉襲于爾門公拜頓首覺召史嚚占<lb/>
之嚚曰如君之言則蓐收也天之罰神<lb/>
也天事官成公使囚之且使國人賀夢<lb/>
舟之僑告其諸侯曰虢不久矣吾乃今<lb/>
知之君不度而嘉大國之襲於已也何<lb/>
瘳吾聞之曰大國無道小國襲焉曰服<lb/>
小國傲大國襲焉曰誅民疾君之侈也<lb/>
是以由於逆命今嘉其夢侈必展是天<lb/>
奪之鑑而益其疾也民疾其態天又誑<lb/>
<pb n="KR3a0007_SBCK_018-20a"/>
之大國來誅出令而逆宗國既卑諸侯<lb/>
逺已外内無親其誰云救之吾不忍俟<lb/>
將行以其族適晉三年虢乃亡<lb/>
晉平公築虒祁之室石有言者平公問<lb/>
於師曠曰石何故言對曰石不能言有<lb/>
神馮焉不然民聴之濫也臣聞之作事<lb/>
不時怨讟動于民則有非言之物而言<lb/>
今宫室崇侈民力屈盡百姓疾怨莫安<lb/>
其性石言不亦可乎<lb/>
<pb n="KR3a0007_SBCK_018-20b"/>
晉平公出畋見乳虎伏而不動顧謂師<lb/>
曠曰吾聞之也覇王之主出則猛獸伏<lb/>
不敢起今者寡人出見乳虎伏而不動<lb/>
此其猛獸乎師曠曰鵲食猬猬食鵔鸃<lb/>
鵔鸃食豹豹食駮駮食虎夫駮之狀有<lb/>
似駮馬今者君之出必驂駮馬而出畋<lb/>
乎公曰然師曠曰臣聞之一自誣者窮<lb/>
再自誣者辱三自誣者死今夫虎所以<lb/>
不動者為駮馬也固非主君之徳義也<lb/>
<pb n="KR3a0007_SBCK_018-21a"/>
君奈何一自誣乎平公異日出朝有鳥<lb/>
環平公不去平公顧謂師曠曰吾聞之<lb/>
也覇王之主鳳下之今者出朝有鳥環<lb/>
寡人終朝不去是其鳳鳥乎師曠曰東<lb/>
方有鳥名諫珂其為鳥也文身而朱足<lb/>
憎鳥而愛狐今者吾君必衣狐裘以出<lb/>
朝乎平公曰然師曠曰臣已嘗言之矣<lb/>
一自誣者窮再自誣者辱三自誣者死<lb/>
今鳥為狐裘之故非吾君之徳義也君<lb/>
<pb n="KR3a0007_SBCK_018-21b"/>
奈何而再自誣乎平公不說異日置酒<lb/>
虒祁之㙜使郎中馬章布蒺䔧於階上<lb/>
令人召師曠師曠至履而上堂平公曰<lb/>
安有人臣履而上人主堂者乎師曠觧<lb/>
履剌足伏剌膝仰天而歎公起引之曰<lb/>
今者與叟戯叟遽憂乎對曰憂夫肉自<lb/>
生䖝而還自食也木自生蠹而還自刻<lb/>
也人自興妖而還自賊也五鼎之具不<lb/>
當生藜藿人主堂廟不當生蒺䔧平公<lb/>
<pb n="KR3a0007_SBCK_018-22a"/>
曰今為之奈何師曠曰妖已在前無可<lb/>
奈何入來月八日脩百官立太子君將<lb/>
死矣至來月八日平旦謂師曠曰叟以<lb/>
今日為期寡人如何師曠不樂謁歸歸<lb/>
未幾而平公死乃知師曠神明矣<lb/>
趙簡子問於翟封荼曰吾聞翟雨穀三<lb/>
日信乎曰信又聞雨血三日信乎曰信<lb/>
又聞馬生牛牛生馬信乎曰信簡子曰<lb/>
大㦲妖亦足以亡國矣對曰雨榖三日<lb/>
<pb n="KR3a0007_SBCK_018-22b"/>
䖟風之所飄也雨血三日鷙鳥撃於上<lb/>
也馬生牛牛生馬雜牧也此非翟之妖<lb/>
也簡子曰然則翟之妖奚也對曰其國<lb/>
數散其君㓜弱其諸卿貨其大夫比黨<lb/>
以求禄爵其百官肆㫁而無告其政令<lb/>
不竟而數化其士巧貪而有怨此其妖<lb/>
也<lb/>
哀公射而中稷其口疾不肉食祠稷而<lb/>
善卜之巫官巫官變曰稷負五種託株<lb/>
<pb n="KR3a0007_SBCK_018-23a"/>
而從天下未至於地而株絶獵谷之老<lb/>
人張祍以受之何不告祀之公從之而<lb/>
疾去<lb/>
扁鵲過趙王王太子暴疾而死鵲造宫<lb/>
門曰吾聞國中卒有壤土之事得無有<lb/>
急乎中庶子之好方者應之曰然王太<lb/>
子暴疾而死扁鵲曰入言鄭毉秦越人<lb/>
能活太子中庶子難之曰吾聞上古之<lb/>
為毉者曰苖父苖父之為毉也以菅為<lb/>
<pb n="KR3a0007_SBCK_018-23b"/>
席以芻為狗北面而祝發十言耳請扶<lb/>
而來者舉而來者皆平復如故子之方<lb/>
能如此乎扁鵲曰不能又曰吾聞中古<lb/>
之為毉者曰俞柎俞柎之為毉也搦腦<lb/>
髓束肓莫炊灼九竅而定經絡死人復<lb/>
為生人故曰俞柎子之方能若是乎扁<lb/>
鵲曰不能中庶子曰子之方如此譬若<lb/>
以管窺天以錐刺地所窺者甚大所見<lb/>
者甚少鈞若子之方豈足以變駭童子<lb/>
<pb n="KR3a0007_SBCK_018-24a"/>
哉扁鵲曰不然物故有昧揥而中蛟頭<lb/>
掩目而别白黒者太子之疾所謂尸厥<lb/>
者也以為不然入診之太子股隂當温<lb/>
耳中焦焦如有嘯者聲然者皆可治也<lb/>
中庶子入報趙王趙王跣而趨出門曰<lb/>
先生逺辱幸臨寡人先生幸而有之則<lb/>
糞土之息得蒙天履地而長為人矣先<lb/>
生不有之則先犬馬填溝壑矣言未已<lb/>
涕泣沾襟扁鵲遂為診之先造軒光之<lb/>
<pb n="KR3a0007_SBCK_018-24b"/>
竈八成之湯砥針礪石取三陽五輸子<lb/>
容擣藥子明吹耳陽儀反神子越扶形<lb/>
子游矯摩太子遂得復生天下聞之皆<lb/>
曰扁鵲能生死人鵲辭曰予非能生死<lb/>
人也特使夫當生者活耳夫死者猶不<lb/>
可藥而生也悲夫亂君之治不可藥而<lb/>
息也詩曰多將熇熇不可救藥甚之之<lb/>
辭也<lb/>
孔子晨立堂上聞哭者聲音甚悲孔子<lb/>
<pb n="KR3a0007_SBCK_018-25a"/>
援琴而鼓之其音同也孔子出而弟子<lb/>
有吒者問誰也曰回也孔子曰回何為<lb/>
而吒回曰今者有哭者其音甚悲非獨<lb/>
哭死又哭生離者孔子曰何以知之回<lb/>
曰似完山之鳥孔子曰何如回曰完山<lb/>
之鳥生四子羽翼已成乃離四海哀鳴<lb/>
送之為是往而不復返也孔子使人問<lb/>
哭者哭者曰父死家貧賣子以葬之将<lb/>
與其别也孔子曰善㢤聖人也<lb/>
<pb n="KR3a0007_SBCK_018-25b"/>
景公畋於梧丘夜猶蚤公姑坐睡而夢<lb/>
有五丈夫北面倖盧稱無罪焉公覺召<lb/>
晏子而告其所夢公曰我其嘗殺不辜<lb/>
而誅無罪耶晏子對曰昔者先君靈公<lb/>
畋五丈夫罟而駭獸故殺之斷其首而<lb/>
葬之曰五丈夫之丘其此耶公令人掘<lb/>
而求之則五頭同穴而存焉公曰嘻令<lb/>
吏葬之國人不知其夢也曰君憫白骨<lb/>
而况於生者乎不遺餘力矣不釋餘智<lb/>
<pb n="KR3a0007_SBCK_018-26a"/>
矣故曰人君之為善易矣<lb/>
子貢問孔子死人有知無知也孔子曰<lb/>
吾欲言死者有知也恐孝子順孫妨生<lb/>
以送死也欲言無知恐不孝子孫棄不<lb/>
葬也賜欲知死人有知將無知也死徐<lb/>
自知之猶未晩也<lb/>
王子建出守於城父與成公乾遇於疇<lb/>
中問曰是何也成公乾曰疇也疇也者<lb/>
何也所以為麻也麻也者何也曰所以<lb/>
<pb n="KR3a0007_SBCK_018-26b"/>
為衣也成公乾曰昔者荘王伐陳舎於<lb/>
有蕭氏謂路室之人曰巷其不善乎何<lb/>
溝之不浚也荘王猶知巷之不善溝之<lb/>
不浚今吾子不知疇之為麻麻之為衣<lb/>
吾子其不主社稷乎王子果不立<lb/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_019-1a"/>
說苑卷第十九<lb/>
　　脩文<lb/>
天下有道則禮樂征伐自天子出夫功<lb/>
成制禮治定作樂禮樂者行化之大者<lb/>
也孔子曰移風易俗莫善於樂安上治<lb/>
民莫善於禮是故聖王脩禮文設庠序<lb/>
陳鍾鼔天子辟雍諸侯泮宫所以行徳<lb/>
化詩云鎬京辟雍自西自東自南自北<lb/>
無思不服此之謂也<lb/>
<pb n="KR3a0007_SBCK_019-1b"/>
積恩為愛積愛為仁積仁為靈靈臺之<lb/>
所以為靈者積仁也神靈者天地之本<lb/>
而為萬物之始也是故文王始接民以<lb/>
仁而天下莫不仁焉文徳之至也徳不<lb/>
至則不能文商者常也常者質質主天<lb/>
夏者大也大者文也文主地故王者一<lb/>
商一夏再而復者也正色三而復者也<lb/>
味尚甘聲尚宫一而復者故三王術如<lb/>
循環故夏后氏教以忠而君子忠矣小<lb/>
<pb n="KR3a0007_SBCK_019-2a"/>
人之失野救野莫如敬故殷人教以敬<lb/>
而君子敬矣小人之失鬼救鬼莫如文<lb/>
故周人教以文而君子文矣小人之失<lb/>
薄救薄莫如忠故聖人之與聖也如矩<lb/>
之三雜規之三雜周則又始窮則反本<lb/>
也詩曰彫琢其章金玉其相言文質美<lb/>
也<lb/>
傳曰觸情從欲謂之禽獸苟可而行謂<lb/>
之野人安故重遷謂之衆庶辨然通古<lb/>
<pb n="KR3a0007_SBCK_019-2b"/>
今之道謂之士進賢逹能謂之大夫敬<lb/>
上愛下謂之諸侯天覆地載謂之天子<lb/>
是故士服黼大夫黻諸侯火天子山龍<lb/>
徳彌盛者文彌縟中彌理者文彌章也<lb/>
詩曰左之左之君子宜之右之右之君<lb/>
子有之傳曰君子者無所不宜也是故<lb/>
韠冕厲戒立于廟堂之上有司執事無<lb/>
不敬者斬衰裳苴絰杖立于喪次賔客<lb/>
弔唁無不哀者被甲攖胄立于桴鼓之<lb/>
<pb n="KR3a0007_SBCK_019-3a"/>
間士卒莫不勇者故仁足以懐百姓勇<lb/>
足以安危國信足以結諸侯强足以拒<lb/>
患難威足以率三軍故曰為左亦宜為<lb/>
右亦宜為君子無不宜者此之謂也<lb/>
齊景公登射晏子脩禮而待公曰選射<lb/>
之禮寡人厭之矣吾欲得天下勇士與<lb/>
之圖國晏子對曰君子無禮是庶人也<lb/>
庶人無禮是禽獸也夫臣勇多則弑其<lb/>
君子力多則弑其長然而不敢者惟禮<lb/>
<pb n="KR3a0007_SBCK_019-3b"/>
之謂也禮者所以御民也轡者所以御<lb/>
馬也無禮而能治國家者嬰未之聞也<lb/>
景公曰善乃飭射更席以為上客終日<lb/>
問禮<lb/>
書曰五事一曰貎貎若男子之所以恭<lb/>
敬婦人之所以姣好也行歩中矩折旋<lb/>
中規立則磬折拱則抱鼓其以入君朝<lb/>
尊以嚴其以入宗廟敬以忠其以入鄉<lb/>
曲和以順其以入州里族黨之中和以<lb/>
<pb n="KR3a0007_SBCK_019-4a"/>
親詩曰温温恭人惟徳之　孔子曰恭<lb/>
近於禮逺耻辱也<lb/>
衣服容貎者所以恱目也聲音應對者<lb/>
所以恱耳也嗜慾好惡者所以恱心也<lb/>
君子衣服中容貎得則民之目恱矣言<lb/>
語順應對給則民之耳恱矣就仁去不<lb/>
仁則民之心恱矣三者存乎心暢乎體<lb/>
形乎動静雖不在位謂之素行故忠心<lb/>
好善而日新之獨居樂徳内恱而形詩<lb/>
<pb n="KR3a0007_SBCK_019-4b"/>
曰何其䖏也必有與也何其久也必有<lb/>
以也惟有以者為能長生久視而無累<lb/>
於物也<lb/>
知天道者冠鉥知地道者履蹻能治煩<lb/>
決亂者佩觽能射御者佩韘能正三軍<lb/>
者搢笏衣必荷規而承矩負繩而凖下<lb/>
故君子衣服中而容貎得接其服而象<lb/>
其徳故望玉貎而行能有所定矣詩曰<lb/>
芄蘭之枝童子佩觽說行能者也<lb/>
<pb n="KR3a0007_SBCK_019-5a"/>
冠者所以别成人也脩徳束躬以自申<lb/>
飭所以檢其邪心守其正意也君子始<lb/>
冠必祝成禮加冠以厲其心故君子成<lb/>
人必冠帶以行事棄㓜少嬉戲惰慢之<lb/>
心而衎衎於進徳脩業之志是故服不<lb/>
成象而内心不變内心脩徳外被禮文<lb/>
所以成顯令之名也是故皮弁素積百<lb/>
王不易既以脩徳又以正容孔子曰正<lb/>
其衣冠尊其瞻視儼然人望而畏之不<lb/>
<pb n="KR3a0007_SBCK_019-5b"/>
亦威而不猛乎<lb/>
成王將冠周公使祝雍祝王曰逹而勿<lb/>
多也祝雍曰使王近於民逺於佞嗇於<lb/>
時恵於財任賢使能於此始成之時祝<lb/>
辭四加而後退公冠自以為主卿為賔<lb/>
饗之以三獻之禮公始加玄端與皮弁<lb/>
皆必朝服玄冕四加諸侯太子庶子冠<lb/>
公為主其禮與上同冠於祖廟曰令月<lb/>
吉日加子元服去爾㓜志順爾成徳冠<lb/>
<pb n="KR3a0007_SBCK_019-6a"/>
禮十九見正而冠古之通禮也<lb/>
夏公如齊逆女何以書親迎禮也其禮<lb/>
奈何曰諸侯以屨二兩加琮大夫庶人<lb/>
以屨二兩加束脩二曰某國寡小君使<lb/>
寡人奉不珍之琮不珍之屨禮夫人貞<lb/>
女夫人曰有幽室數辱之産未諭於傅<lb/>
母之教得承執衣裳之事敢不敬拜祝<lb/>
祝答拜夫人受琮取一兩屨以履女正<lb/>
笄衣裳而命之曰徃矣善事爾舅姑以<lb/>
<pb n="KR3a0007_SBCK_019-6b"/>
順為宫室無二爾心無敢回也女拜乃<lb/>
親引其手授夫乎户夫引手出户夫行<lb/>
女從拜辭父于堂拜諸母於大門夫先<lb/>
升輿執轡女乃升輿轂三轉然後夫下<lb/>
先行大夫士庶人稱其父曰某之父某<lb/>
之師友使某執不珍之屨不珍之束脩<lb/>
敢不敬禮某氏貞女母曰有草茅之産<lb/>
未習於織紝紡績之事得奉執箕箒之<lb/>
事敢不敬拜<lb/>
<pb n="KR3a0007_SBCK_019-7a"/>
春秋曰壬申公薨于髙寢傳曰髙寢者<lb/>
何正寢也曷爲或言髙寢或言路寢曰<lb/>
諸侯正寢三一曰髙寢二曰左路寢三<lb/>
曰右路寢髙寢者始封君之寢也二路<lb/>
寢者繼體之君寢也其二何曰子不居<lb/>
父之寢故二寢繼體君世世不可居髙<lb/>
祖之寢故有髙寢名曰髙也路寢其立<lb/>
奈何髙寢立中路寢左右春秋曰天王<lb/>
入于成周傳曰成周者何東周也然則<lb/>
<pb n="KR3a0007_SBCK_019-7b"/>
天子之寢奈何曰亦三承明繼體守文<lb/>
之君之寢曰左右之路寢謂之承明何<lb/>
曰承乎明堂之後者也故天子諸侯三<lb/>
寢立而名實正父子之義章尊卑之事<lb/>
别大小之徳異矣<lb/>
天子以鬯為贄鬯者百草之本也上暢<lb/>
於天下暢於地無所不暢故天子以鬯<lb/>
為贄諸侯以圭為贄圭者玉也薄而不<lb/>
撓亷而不劌有瑕於中必見於外故諸<lb/>
<pb n="KR3a0007_SBCK_019-8a"/>
侯以玉為贄卿以羔為贄羔者羊也羊<lb/>
羣而不黨故卿以為贄大夫以鴈為贄<lb/>
鴈者行列有長㓜之禮故大夫以為贄<lb/>
士以雉為贄雉者不可指食籠狎而服<lb/>
之故士以雉為贄庶人以鶩為贄鶩者<lb/>
鶩鶩也鶩鶩無它心故庶人以鶩為贄<lb/>
贄者所以質也<lb/>
諸侯三年一貢士士一適謂之好徳再<lb/>
適謂之尊賢三適謂之有功有功者天<lb/>
<pb n="KR3a0007_SBCK_019-8b"/>
子一賜以輿服弓矢再賜以鬯三賜以<lb/>
虎賁百人號曰命諸侯命諸侯者鄰國<lb/>
有臣弑其君孽弑其宗雖不請乎天子<lb/>
而征之可也已征而歸其地于天子諸<lb/>
侯貢士一不適謂之過再不適謂之慠<lb/>
三不適謂之誣誣者天子黜之一黜以<lb/>
爵再黜以地三黜而地畢諸侯有不貢<lb/>
士謂之不率正不率正者天子黜之一<lb/>
黜以爵再黜以地三黜而地畢然後天<lb/>
<pb n="KR3a0007_SBCK_019-9a"/>
子比年秩官之無文者而黜之以諸侯<lb/>
之所貢士代之詩云濟濟多士文王以<lb/>
寧此之謂也<lb/>
古者必有命民命民能敬長憐孤取舎<lb/>
好讓居事力者命於其君命然後得乗<lb/>
飭輿駢馬未得命者不得乗乗者皆有<lb/>
罰故其民雖有餘財侈物而無仁義功<lb/>
徳則無所用其餘財侈物故其民皆興<lb/>
仁義而賤財利賤財利則不爭不爭則<lb/>
<pb n="KR3a0007_SBCK_019-9b"/>
强不凌弱衆不暴寡是唐虞所以興象<lb/>
刑而民莫敢犯法而亂斯止矣詩云告<lb/>
爾民人謹爾侯度用戒不虞此之謂也<lb/>
天子曰巡狩諸侯曰述職巡狩者巡其<lb/>
所守也述職者述其所職也春省耕助<lb/>
不給也秋省斂助不足也天子五年一<lb/>
巡狩歳二月東巡狩至于東嶽柴而望<lb/>
祀山川見諸侯問百年者命太師陳詩<lb/>
以觀民風命市納賈以觀民之所好惡<lb/>
<pb n="KR3a0007_SBCK_019-10a"/>
志滛好僻者命典禮考時月定日同律<lb/>
禮樂制度衣服正之山川神祇有不舉<lb/>
者為不敬不敬者君黜以爵宗廟有不<lb/>
順者為不孝不孝者君削其地有功澤<lb/>
於民者然後加地入其境土地辟除敬<lb/>
老尊賢則有慶益其地入其境土地荒<lb/>
穢遺老失賢掊克在位則有讓削其地<lb/>
一不朝者黜其爵再不朝者黜其地三<lb/>
不朝者以六師移之歳五月南巡狩至<lb/>
<pb n="KR3a0007_SBCK_019-10b"/>
于南嶽如東巡狩之禮歳八月西巡狩<lb/>
至于西嶽如南巡狩之禮歳十一月北<lb/>
巡狩至于北嶽如西巡狩之禮歸格于<lb/>
祖禰用特<lb/>
春秋曰正月公狩于郎傳曰春曰蒐夏<lb/>
曰苖秋曰獮冬曰狩苖者奈何曰苖者<lb/>
毛也取之不圍澤不揜羣取禽不麛卵<lb/>
不殺孕重者春蒐者不殺小麛及孕重<lb/>
者冬狩皆取之百姓皆出不失其馳不<lb/>
<pb n="KR3a0007_SBCK_019-11a"/>
抵禽不詭遇逐不出防此苖獮蒐狩之<lb/>
義也故苖獮蒐狩之禮簡其戎事也故<lb/>
苖者毛取之蒐者捜索之狩者守留之<lb/>
夏不田何也曰天地隂陽盛長之時猛<lb/>
獸不攫鷙鳥不搏蝮蠆不螫鳥獸䖝虵<lb/>
且知應天而况人乎哉是以古者必有<lb/>
豢牢其謂之畋何聖人舉事必反本五<lb/>
穀者以奉宗廟養萬民也去禽獸害稼<lb/>
穡者故以田言之聖人作名號而事義<lb/>
<pb n="KR3a0007_SBCK_019-11b"/>
可知也<lb/>
天子諸侯無事則歳三田一為乾豆二<lb/>
為賔客三為充君之庖無事而不田曰<lb/>
不敬田不以禮曰暴天物天子不合圍<lb/>
諸侯不揜羣天子殺則下大緌諸侯殺<lb/>
則下小緌大夫殺則止佐轝佐轝止則<lb/>
百姓畋獵獺祭魚然後漁人入澤梁鳩<lb/>
化為鷹然後設罻羅草木零落然後入<lb/>
山林昆䖝不蟄不以火田不麛不卵不<lb/>
<pb n="KR3a0007_SBCK_019-12a"/>
夭殀不覆巢此皆聖人在上君子在位<lb/>
能者在職大徳之發者也是故臯陶為<lb/>
大理平民各服得其實伯夷主禮上下<lb/>
皆讓倕為工師百工致功益主虞山澤<lb/>
辟成棄主稷百榖時茂契主司徒百姓<lb/>
親和龍主賔客逺人至十二牧行而九<lb/>
州莫敢僻違禹陂九澤通九道定九州<lb/>
各以其職來貢不失厥宜方五千里至<lb/>
于荒服南撫交趾大發西析支渠捜氐<lb/>
<pb n="KR3a0007_SBCK_019-12b"/>
羌北至山戎肅慎東至長夷島夷四海<lb/>
之内皆戴帝舜之功於是禹乃興九韶<lb/>
之樂致異物鳯凰來翔天下明徳也<lb/>
射者必心平體正持弓矢審固然後射<lb/>
者能以中詩云大侯既抗弓矢斯張射<lb/>
夫既同獻爾發功此之謂也弧之為言<lb/>
豫也豫者豫吾意也故古者兒生三日<lb/>
桑弧蓬矢六射天地四方天地四方者<lb/>
男子之所有事也必有意其所有事然<lb/>
<pb n="KR3a0007_SBCK_019-13a"/>
後敢食榖故曰不素飱兮此之謂也<lb/>
生而相與交通故曰留賔自天子至士<lb/>
各有次贈死不及柩尸弔生不及悲哀<lb/>
非禮也故古者吉行五十里奔喪百里<lb/>
贈賵及事之謂時時禮之大者也春秋<lb/>
曰天王使宰咺来歸恵公仲子之賵賵<lb/>
者何喪事有賵者盖以乗馬束帛輿馬<lb/>
曰賵貨財曰賻衣𬒳曰襚口實曰唅玩<lb/>
好曰贈知生者賻賵知死者贈襚贈襚<lb/>
<pb n="KR3a0007_SBCK_019-13b"/>
所以送死也賻賵所以佐生也輿馬束<lb/>
帛貨財衣被玩好其數奈何曰天子乗<lb/>
馬六匹諸侯四匹大夫三匹元士二匹<lb/>
下士一匹天子束帛五匹玄三纁二各<lb/>
五十尺諸侯玄三纁二各三十尺大夫<lb/>
玄一纁二各三十尺元士玄一纁一各<lb/>
二丈下士綵縵各一匹庶人布帛各一<lb/>
匹天子之賵乗馬六匹乗車諸侯四匹<lb/>
乗輿大夫曰參輿元士下士不用輿天<lb/>
<pb n="KR3a0007_SBCK_019-14a"/>
子文繡衣各一襲到地諸侯覆跗大夫<lb/>
到踝士到髀天子唅實以珠諸侯以玉<lb/>
大夫以璣士以貝庶人以穀實位尊徳<lb/>
厚及親者賻賵唅襚厚貧富亦有差二<lb/>
三四五之數取之天地而制竒偶度人<lb/>
情而出節文謂之有因禮之大宗也<lb/>
春秋曰庚戌天王崩傳曰天王何以不<lb/>
書葬天子記崩不記葬必其時也諸侯<lb/>
記卒記葬有天子在不必其時也必其<lb/>
<pb n="KR3a0007_SBCK_019-14b"/>
時奈何天子七日而殯七月而葬諸侯<lb/>
五日而殯五月而葬大夫三日而殯三<lb/>
月而葬士庶人二日而殯二月而葬皆<lb/>
何以然曰禮不豫凶事死而後治凶服<lb/>
衣衰飾脩棺椁作穿窆宅兆然後䘮文<lb/>
成外親畢至葬墳集孝子忠臣之恩厚<lb/>
備盡矣故天子七月而葬同軌畢至諸<lb/>
侯五月而葬同㑹畢至大夫三月而葬<lb/>
同朝畢至士庶人二月而葬外姻畢至<lb/>
<pb n="KR3a0007_SBCK_019-15a"/>
也<lb/>
延陵季子適齊於其反也其長子死於<lb/>
嬴博之間因葬焉孔子聞之曰延陵季<lb/>
子吳之習於禮者也使子貢往而觀之<lb/>
其穿深不至泉其歛以時服既葬封壙<lb/>
墳掩坎其髙可隠也既封左袒右旋其<lb/>
封且號者三言曰骨肉歸復于土命也<lb/>
若魂氣則無不之也無不之也而遂行<lb/>
孔子曰延陵季子於禮其合矣<lb/>
<pb n="KR3a0007_SBCK_019-15b"/>
子生三年然後免於父母之懐故制䘮<lb/>
三年所以報父母之恩也期年之䘮通<lb/>
乎諸侯三年之䘮通乎天子禮之經也<lb/>
子夏三年之䘮畢見於孔子孔子與之<lb/>
琴使之絃援琴而絃衎衎而樂作而曰<lb/>
先王制禮不敢不及也子曰君子也閔<lb/>
子騫三年之䘮畢見於孔子孔子與之<lb/>
琴使之絃援琴而絃切切而悲作而曰<lb/>
先王制禮不敢過也孔子曰君子也子<lb/>
<pb n="KR3a0007_SBCK_019-16a"/>
貢問曰閔子哀不盡子曰君子也子夏<lb/>
哀已盡子曰君子也賜也惑敢問何謂<lb/>
孔子曰閔子哀未盡能㫁之以禮故曰<lb/>
君子也子夏哀已盡能引而致之故曰<lb/>
君子也夫三年之䘮固優者之所屈劣<lb/>
者之所勉<lb/>
齊宣王謂田過曰吾聞儒者喪親三年<lb/>
喪君三年君與父孰重田過對曰殆不<lb/>
如父重王忿然怒曰然則何為去親而<lb/>
<pb n="KR3a0007_SBCK_019-16b"/>
事君田過對曰非君之土地無以䖏吾<lb/>
親非君之禄無以養吾親非君之爵位<lb/>
無以尊顯吾親受之君致之親凡事君<lb/>
所以為親也宣王邑邑而無以應<lb/>
古者有菑者謂之厲君一時素服使有<lb/>
司弔死問疾憂以巫毉匍匐以救之湯<lb/>
粥以方之善者必先乎矜寡孤獨及病<lb/>
不能相養死無以葬埋則葬埋之有親<lb/>
喪者不呼其門有齊衰大功五月不服<lb/>
<pb n="KR3a0007_SBCK_019-17a"/>
力役之征有小功之喪者未葬不服力<lb/>
役之征其有重尸多死者急則有聚衆<lb/>
童子撃鼔苣火入官宫里用之各撃鼔<lb/>
苣火逐官宫里家之主人冠立于阼事<lb/>
畢出乎里門出乎邑門至野外此匍匐<lb/>
救厲之道也師大敗亦然<lb/>
齋者思其居䖏也思其笑語也思其所<lb/>
為也齋三日乃見其所為齋者祭之日<lb/>
將入户僾然若有見乎其容盤旋出户<lb/>
<pb n="KR3a0007_SBCK_019-17b"/>
喟然若有聞乎歎息之聲先人之色不<lb/>
絶於目聲音咳唾不絶於耳嗜欲好惡<lb/>
不忘於心是則孝子之齋也<lb/>
春祭曰祠夏祭曰禴秋祭曰嘗冬祭曰<lb/>
烝春薦韭卵夏薦麥魚秋薦黍豚冬薦<lb/>
稻鴈三歳一祫五年一禘祫者合也禘<lb/>
者諦也祫者大合祭於祖廟也禘者諦<lb/>
其徳而差優劣也聖主將祭必潔齋精<lb/>
思若親之在方興未登㥥㥥憧憧専一<lb/>
<pb n="KR3a0007_SBCK_019-18a"/>
想親之容貌彷彿此孝子之誠也四方<lb/>
之助祭空而来者滿而反虚而至者實<lb/>
而還皆取法則焉<lb/>
韓褐子濟於河津人告曰夫人過於此<lb/>
者未有不快用者也而子不用乎韓褐<lb/>
子曰天子祭海内之神諸侯祭封域之<lb/>
内大夫祭其親士祭其祖禰褐也未得<lb/>
事河伯也津人申楫舟中水而運津人<lb/>
曰向也役人固已告矣夫子不聽役人<lb/>
<pb n="KR3a0007_SBCK_019-18b"/>
之言也今舟中水而運甚殆治裝衣而<lb/>
下逰乎韓子曰吾不為人之惡我而改<lb/>
吾志不為我將死而改吾義言未已舟<lb/>
泆然行韓褐子曰詩云莫莫葛藟施于<lb/>
條枚愷悌君子求福不回鬼神且不回<lb/>
况於人乎<lb/>
孔子曰無體之禮敬也無服之䘮憂也<lb/>
無聲之樂懽也不言而信不動而威不<lb/>
施而仁志也鍾鼓之聲怒而撃之則武<lb/>
<pb n="KR3a0007_SBCK_019-19a"/>
憂而撃之則悲喜而撃之則樂其志變<lb/>
其聲亦變其志誠通乎金石而况人乎<lb/>
公孟子髙見顓孫子莫曰敢問君子之<lb/>
禮何如顓孫子莫曰去爾外厲與爾内<lb/>
色勝而心自取之去三者而可矣公孟<lb/>
不知以告曾子曾子愀然逡巡曰大哉<lb/>
言乎夫外厲者必内折色勝而心自取<lb/>
之者必為人役是故君子徳行成而容<lb/>
不知聞識博而辭不爭知慮微逹而能<lb/>
<pb n="KR3a0007_SBCK_019-19b"/>
不愚<lb/>
曾子有疾孟儀往問之曾子曰鳥之將<lb/>
死必有悲聲君子集大辟必有順辭禮<lb/>
有三儀知之乎對曰不識也曾子曰坐<lb/>
吾語汝君子脩禮以立志則貪慾之心<lb/>
不來君子思禮以脩身則怠惰慢易之<lb/>
節不至君子脩禮以仁義則忿爭暴亂<lb/>
之辭逺若夫置罇爼列籩豆此有司之<lb/>
事也君子雖勿能可也<lb/>
<pb n="KR3a0007_SBCK_019-20a"/>
孔子曰可也簡簡者易野也易野者無<lb/>
禮文也孔子見子桑伯子子桑伯子不<lb/>
衣冠而䖏弟子曰夫子何為見此人乎<lb/>
曰其質美而無文吾欲説而文之孔子<lb/>
去子桑伯子門人不説曰何為見孔子<lb/>
乎曰其質美而文繁吾欲説而去其文<lb/>
故曰文質脩者謂之君子有質而無文<lb/>
謂之易野子桑伯子易野欲同人道於<lb/>
牛馬故仲弓曰太簡上無明天子下無<lb/>
<pb n="KR3a0007_SBCK_019-20b"/>
賢方伯天下為無道臣弑其君子弑其<lb/>
父力能討之討之可也當孔子之時上<lb/>
無明天子也故言雍也可使南面南面<lb/>
者天子也雍之所以得稱南面者問子<lb/>
桑伯子於孔子孔子曰可也簡仲弓曰<lb/>
居敬而行簡以道民不亦可乎居簡而<lb/>
行簡無乃太簡乎子曰雍之言然仲弓<lb/>
通於化術孔子明於王道而無以加仲<lb/>
弓之言<lb/>
<pb n="KR3a0007_SBCK_019-21a"/>
孔子至齊郭門之外遇一嬰兒挈一壺<lb/>
相與俱行其視精其心正其行端孔子<lb/>
謂御曰趣驅之趣驅之韶樂方作孔子<lb/>
至彼聞韶三月不知肉味故樂非獨以<lb/>
自樂也又以樂人非獨以自正也又以<lb/>
正人矣哉於此樂者不圖為樂至於此<lb/>
黄帝詔伶倫作為音律伶倫自大夏之<lb/>
西乃之崑崙之隂取竹於嶰谷以生竅<lb/>
厚薄均者斷兩節間其長九寸而吹之<lb/>
<pb n="KR3a0007_SBCK_019-21b"/>
以為黄鍾之宫日含少次制十二管以<lb/>
崑崙之下聴鳯之鳴以别十二律其雄<lb/>
鳴為六雌鳴亦六以比黄鍾之宫適合<lb/>
黄鍾之宫皆可生之而律之本也故曰<lb/>
黄鍾微而均鮮全而不傷其為宫獨尊<lb/>
象大聖之徳可以明至賢之功故奉而<lb/>
薦之于宗廟以歌迎功徳世世不忘是<lb/>
故黄鍾生林鍾林鍾生大吕大吕生夷<lb/>
則夷則生太簇太簇生南吕南吕生夾<lb/>
<pb n="KR3a0007_SBCK_019-22a"/>
鍾夾鍾生無射無射生沽洗沽洗生應<lb/>
鍾應鍾生蕤賔三分所生益之一分以<lb/>
上生三分所生去其一分以下生黄鍾<lb/>
大吕太簇夾鍾沽洗仲吕蕤賔為上林<lb/>
鍾夷則南吕無射應鍾為下大聖至治<lb/>
之世天地之氣合以生風日至則日行<lb/>
其風以生十二律故仲冬短至則生黄<lb/>
鍾季冬生大吕孟春生太簇仲春生夾<lb/>
鍾季春生沽洗孟夏生仲吕仲夏生蕤<lb/>
<pb n="KR3a0007_SBCK_019-22b"/>
賔季夏生林鍾孟秋生夷則仲秋生南<lb/>
吕季秋生無射孟冬生應鍾天地之風<lb/>
氣正十二律至也<lb/>
聖人作為鞉鼓控掲塤箎此六者徳音<lb/>
之音然後鍾磬竽瑟以和之然後干戚<lb/>
旄狄以舞之此所以祭先王之廟也此<lb/>
所以獻酢酳酬也所以官序貴賤各得<lb/>
其宜也此可以示後世有尊卑長㓜之<lb/>
序也<lb/>
<pb n="KR3a0007_SBCK_019-23a"/>
鍾聲鏗鏗以立號號以立横横以立武<lb/>
君子聴鍾聲則思武臣石聲磬磬以立<lb/>
辯辯以致死君子聴磬聲則思死封疆<lb/>
之臣絲聲哀哀以立亷亷以立志君子<lb/>
聴琴瑟之聲則思志義之臣竹聲濫濫<lb/>
以立㑹㑹以聚衆君子聴竽笙簫管之<lb/>
聲則思畜聚之臣鼓鞞之聲懽懽以立<lb/>
動動以進衆君子聴鼓鞞之聲則思將<lb/>
帥之臣君子之聴音非聴其鏗鏘而已<lb/>
<pb n="KR3a0007_SBCK_019-23b"/>
彼亦有所合之也<lb/>
樂者聖人之所樂也而可以善民心其<lb/>
感人深其移風易俗故先王著其教焉<lb/>
夫民有血氣心知之性而無哀樂喜怒<lb/>
之常應感起物而動然後心術形焉是<lb/>
故感激憔悴之音作而民思憂嘽奔慢<lb/>
易繁文簡節之音作而民康樂粗厲猛<lb/>
奮廣賁之音作而民剛毅亷直勁正莊<lb/>
誠之音作而民肅敬寛裕肉好順成和<lb/>
<pb n="KR3a0007_SBCK_019-24a"/>
動之音作而民慈愛流僻邪散狄成滌<lb/>
濫之音作而民淫亂是故先王本之情<lb/>
性稽之度數制之禮義含生氣之和道<lb/>
五常之行使陽而不散隂而不密剛氣<lb/>
不怒柔氣不懾四暢交於中而發作於<lb/>
外皆安其位不相奪也然後立之學等<lb/>
廣其節奏省其文彩以繩徳厚律小大<lb/>
之稱比終始之序以象事行使親䟽貴<lb/>
賤長㓜男女之理皆形見於樂故曰樂<lb/>
<pb n="KR3a0007_SBCK_019-24b"/>
觀其深矣土弊則草木不長水煩則魚<lb/>
鼈不大氣衰則生物不遂世亂則禮慝<lb/>
而樂淫是故其聲哀而不莊樂而不安<lb/>
慢易以犯節流漫以忘本廣則容姦狹<lb/>
則思欲感滌蕩之氣而滅和平之徳是<lb/>
以君子賤之也凡姦聲感人而逆氣應<lb/>
之逆氣成象而淫樂興焉正聲感人而<lb/>
順氣應之順氣成象而和樂興焉唱和<lb/>
有應回邪曲直各歸其分而萬物之理<lb/>
<pb n="KR3a0007_SBCK_019-25a"/>
以類相動也是故君子反情以和其志<lb/>
比類以成其行姦聲亂色不習於聴淫<lb/>
樂慝禮不接心術惰慢邪辟之氣不設<lb/>
於身體使耳目鼻口心智百體皆由順<lb/>
正以行其義然後發以聲音文以琴瑟<lb/>
動以干戚飾以羽旄從以簫管奮至徳<lb/>
之光動四氣之和以著萬物之理是故<lb/>
清明象天廣大象地終始象四時周旋<lb/>
象風雨五色成文而不亂八風從律而<lb/>
<pb n="KR3a0007_SBCK_019-25b"/>
不姦百度得數而有常小大相成終始<lb/>
相生唱和清濁代相為經故樂行而倫<lb/>
清耳目聡明血氣和平移風易俗天下<lb/>
皆寧故曰樂者樂也君子樂得其道小<lb/>
人樂得其欲以道制欲則樂而不亂以<lb/>
欲忘道則惑而不樂是故君子反情以<lb/>
和其意廣樂以成其教故樂行而民向<lb/>
方可以觀徳矣徳者性之端也樂者徳<lb/>
之華也金石絲竹樂之器也詩言其志<lb/>
<pb n="KR3a0007_SBCK_019-26a"/>
歌詠其聲舞動其容三者本於心然後<lb/>
樂氣從之是故情深而文明氣盛而化<lb/>
神和順積中而英華發外惟樂不可以<lb/>
為偽樂者心之動也聲者樂之象也文<lb/>
彩節奏聲之飾也君子之動本樂其象<lb/>
也後治其飾是故先鼔以警戒三歩以<lb/>
見方再始以著往復亂以飾歸奮疾而<lb/>
不㧞極幽而不隠獨樂其志不厭其道<lb/>
備舉其道不私其欲是故情見而義立<lb/>
<pb n="KR3a0007_SBCK_019-26b"/>
樂終而徳尊君子以好善小人以飾聽<lb/>
過故曰生民之道樂為大焉<lb/>
樂之可密者琴㝡宜焉君子以其可脩<lb/>
德故近之凡音之起由人心生也人心<lb/>
之動物使之然也感於物而後動故形<lb/>
於聲聲相應故生變變成方謂之音比<lb/>
音而樂之及干戚羽旄謂之樂樂者音<lb/>
之所由生也其本在人心之感於物是<lb/>
故其哀心感者其聲噍以殺其樂心感<lb/>
<pb n="KR3a0007_SBCK_019-27a"/>
者其聲嘽以緩其喜心感者其聲發以<lb/>
散其怒心感者其聲壯以厲其敬心感<lb/>
者其聲直以亷其愛心感者其聲和以<lb/>
調人之善惡非性也感於物而後動是<lb/>
故先王慎所以感之故禮以定其意樂<lb/>
以和其性政以一其行刑以防其姦禮<lb/>
樂刑政其極一也所以同民心而立治<lb/>
道也<lb/>
凡音生人心者也情動於中而形於聲<lb/>
<pb n="KR3a0007_SBCK_019-27b"/>
聲成文謂之音是故治世之音安以樂<lb/>
其政和亂世之音怨以怒其政乖亡國<lb/>
之音哀以思其民困聲音之道與政通<lb/>
矣宫為君商為臣角為民徴為事羽為<lb/>
物五音亂則無法無法之音宫亂則荒<lb/>
其君驕商亂則陂其官壊角亂則憂其<lb/>
民怨徴亂則哀其事勤羽亂則危其財<lb/>
匱五者皆亂代相凌謂之慢如此則國<lb/>
之滅亡無日矣鄭衛之音亂世之音也<lb/>
<pb n="KR3a0007_SBCK_019-28a"/>
比於慢矣桑間濮上之音亡國之音也<lb/>
其政散其民流誣上行私而不可止也<lb/>
凡人之有患禍者生於淫泆暴慢淫泆<lb/>
暴慢之本生於飲酒故古者慎其飲酒<lb/>
之禮使耳聴雅音目視正儀足行正容<lb/>
心論正道故終日飲酒而無過失近者<lb/>
數日逺者數月皆人有徳焉以益善詩<lb/>
云既醉以酒既飽以徳此之謂也<lb/>
凡從外入者莫深於聲音變人㝡極故<lb/>
<pb n="KR3a0007_SBCK_019-28b"/>
聖人因而成之以徳曰樂樂者徳之風<lb/>
詩曰威儀抑抑徳音秩秩謂禮樂也故<lb/>
君子以禮正外以樂正内内須㬰離樂<lb/>
則邪氣生矣外須㬰離禮則慢行起矣<lb/>
故古者天子諸侯聴鍾聲未嘗離於庭<lb/>
卿大夫聴琴瑟未嘗離於前所以養正<lb/>
心而滅淫氣也樂之動於内使人易道<lb/>
而好良樂之動於外使人温恭而文雅<lb/>
雅頌之聲動人而正氣應之和成容好<lb/>
<pb n="KR3a0007_SBCK_019-29a"/>
之聲動人而和氣應之粗厲猛賁之聲<lb/>
動人而怒氣應之鄭衛之聲動人而淫<lb/>
氣應之是以君子慎其所以動人也<lb/>
子路鼓瑟有北鄙之聲孔子聞之曰信<lb/>
矣由之不才也冉有侍孔子曰求來爾<lb/>
奚不謂由夫先王之制音也奏中聲為<lb/>
中節流入於南不歸於北南者生育之<lb/>
鄉北者殺伐之域故君子執中以為本<lb/>
務生以為　故其音温和而居中以象<lb/>
<pb n="KR3a0007_SBCK_019-29b"/>
生育之氣憂哀悲痛之感不加乎心暴<lb/>
厲淫荒之動不存乎體夫然者乃治存<lb/>
之風安樂之為也彼小人則不然執末<lb/>
以論本務剛以為　故其音湫厲而微<lb/>
末以象殺伐之氣和節中正之感不加<lb/>
乎心温儼恭莊之動不存乎體夫殺者<lb/>
乃亂亡之風奔北之為也昔舜造南風<lb/>
之聲其興也勃焉至今王公述而不釋<lb/>
紂為北鄙之聲其廢也忽焉至今王公<lb/>
<pb n="KR3a0007_SBCK_019-30a"/>
以為笑彼舜以匹夫積正合仁履中行<lb/>
善而卒以興紂以天子好慢淫荒剛厲<lb/>
暴賊而卒以滅今由也匹夫之徒布衣<lb/>
之醜也既無意乎先王之制而又有亡<lb/>
國之聲豈能保七尺之身哉冉有以告<lb/>
子路子路曰由之罪也小人不能耳陷<lb/>
而入於斯宜矣夫子之言也遂自悔不<lb/>
食七日而骨立焉孔子曰由之改過矣<lb/>
<pb n="KR3a0007_SBCK_019-30b"/>
</p>
<p>
</p>
  </div>
<div> <lb/>
    <p>
<pb n="KR3a0007_SBCK_020-1a"/>
説苑卷第二十<lb/>
　　反質<lb/>
孔子卦得賁喟然仰而歎息意不平子<lb/>
張進舉手而問曰師聞賁者吉卦而歎<lb/>
之乎孔子曰賁非正色也是以歎之吾<lb/>
思也質素白當正白黒當正黑夫質又<lb/>
何也吾亦聞之丹漆不文白玉不彫寳<lb/>
珠不飾何也質有餘者不受飾也<lb/>
信鬼神者失謀信日者失時何以知其<lb/>
<pb n="KR3a0007_SBCK_020-1b"/>
然夫賢聖周知能不時日而事利敬法<lb/>
令貴功勞不卜筮而身吉謹仁義順道<lb/>
理不禱祠而福故卜數擇日㓗齋戒肥<lb/>
犧牲飾珪璧精祠祀而終不能除悖逆<lb/>
之禍以神明有知而事之乃欲背道妄<lb/>
行而以祠祀求福神明必違之矣天子<lb/>
祭天地五嶽四瀆諸侯祭社稷大夫祭<lb/>
五祀士祭門戸庶人祭其先祖聖王承<lb/>
天心制禮分也凡古之卜日者将以輔<lb/>
<pb n="KR3a0007_SBCK_020-2a"/>
道稽疑示有所先而不敢専自也非欲<lb/>
以顛倒之惡而幸安之全孔子曰非其<lb/>
鬼而祭之謟也是以泰山終不享季氏<lb/>
之旅易稱東鄰殺牛不如西鄰之禴祭<lb/>
盖重禮不貴物也敬實而不貴華誠有<lb/>
其徳而推之則安往而不可是以聖人<lb/>
見人之文必考其質歴山之田者善侵<lb/>
畔而舜耕焉雷澤之漁者善爭陂而舜<lb/>
漁焉東夷之陶器窳而舜陶焉故耕漁<lb/>
<pb n="KR3a0007_SBCK_020-2b"/>
與陶非舜之事而舜為之以救敗也民<lb/>
之性皆不勝其欲去其實而歸之華是<lb/>
以苦窳之器爭鬭之患起爭鬭之患起<lb/>
則所以偷也所以然者何也由離誠就<lb/>
詐棄樸而取偽也追逐其末而無所休<lb/>
止聖人抑其文而抗其質則天下反矣<lb/>
詩云尸鳩在桑其子七兮淑人君子其<lb/>
儀一兮傳曰尸鳩之所以養七子者一<lb/>
心也君子之所以理萬物者一儀也以<lb/>
<pb n="KR3a0007_SBCK_020-3a"/>
一儀理物天心也五者不離合而為一<lb/>
謂之天心在我能因自深結其意於一<lb/>
故一心可以事百君百心不可以事一<lb/>
君是故誠不逺也夫誠者一也一者質<lb/>
也君子雖有外文必不離内質矣<lb/>
衛有五丈夫俱負缶而入井灌韭終日<lb/>
一區鄧析過下車為教之曰為機重其<lb/>
後輕其前命曰橋終日溉韭百區不倦<lb/>
五丈夫曰吾師言曰有機知之巧必有<lb/>
<pb n="KR3a0007_SBCK_020-3b"/>
機知之敗我非不知也不欲為也子其<lb/>
往矣我一心溉之不知改已鄧析去行<lb/>
數十里顔色不悦懌自病弟子曰是何<lb/>
人也而恨我君請為君殺之鄧析曰釋<lb/>
之是所謂真人者也可令守國<lb/>
禽滑釐問於墨子曰錦繡絺紵將安用<lb/>
之墨子曰惡是非吾用務也古有無文<lb/>
者得之矣夏禹是也卑小宫室損薄飲<lb/>
食土階三等衣裳細布當此之時黻無<lb/>
<pb n="KR3a0007_SBCK_020-4a"/>
所用而務在於完堅殷之盤庚大其先<lb/>
王之室而改遷於殷茅茨不剪采椽不<lb/>
斵以變天下之視當此之時文采之帛<lb/>
將安所施夫品庶非有心也以人主為<lb/>
心苟上不為下惡用之二王者以化身<lb/>
先于天下故化隆於其時成名於今世<lb/>
也且夫錦繡絺紵亂君之所造也其本<lb/>
皆興於齊景公喜奢而忘儉幸有晏子<lb/>
以儉鐫之然猶幾不能勝夫奢安可窮<lb/>
<pb n="KR3a0007_SBCK_020-4b"/>
哉紂為鹿臺糟丘酒池肉林宫墻文畫<lb/>
彫琢刻鏤錦繡被堂金玉珍瑋婦女優<lb/>
倡鍾鼓管絃流漫不禁而天下愈竭故<lb/>
卒身死國亡為天下戮非惟錦繡絺紵<lb/>
之用耶今當凶年有欲予子隨侯之珠<lb/>
者不得賣也珍寳而以為飾又欲予子<lb/>
一鍾粟者得珠者不得粟得粟者不得<lb/>
珠子將何擇禽滑釐曰吾取粟耳可以<lb/>
救窮墨子曰誠然則惡在事夫奢也長<lb/>
<pb n="KR3a0007_SBCK_020-5a"/>
無用好末淫非聖人之所急也故食必<lb/>
常飽然後求美衣必常暖然後求麗居<lb/>
必常安然後求樂為可長行可久先質<lb/>
而後文此聖人之務禽滑釐曰善<lb/>
秦始皇既兼天下大侈靡即位三十五<lb/>
年猶不息治大馳道從九原扺雲陽塹<lb/>
山堙谷直通之厭先王宫室之小乃於<lb/>
豐鎬之間文武之䖏營作朝宫渭南山<lb/>
林苑中作前殿阿房東西五百歩南北<lb/>
<pb n="KR3a0007_SBCK_020-5b"/>
五十丈上可坐萬人下可建五丈旗周<lb/>
為閣道自殿直抵南山之嶺以為闕為<lb/>
複道自阿房渡渭水屬咸陽以象天極<lb/>
閣道絶漢抵營室也又興驪山之役錮<lb/>
三泉之底關中離宫三百所關外四百<lb/>
所皆有鍾磬帷帳婦女倡優立石闕東<lb/>
海上朐山界中以為秦東門於是有方<lb/>
士韓客侯生齊客盧生相與謀曰當今<lb/>
時不可以居上樂以刑殺為威天下畏<lb/>
<pb n="KR3a0007_SBCK_020-6a"/>
罪持禄莫敢盡忠上不聞過而日驕下<lb/>
懾伏以慢欺而取容諫者不用而失道<lb/>
滋甚吾黨久居且為所害乃相與亡去<lb/>
始皇聞之大怒曰吾異日厚盧生尊爵<lb/>
而事之今乃誹謗我吾聞諸生多為妖<lb/>
言以亂黔首乃使御史悉上諸生諸生<lb/>
傳相告犯法者四百六十餘人皆坑之<lb/>
盧生不得而侯生後得始皇聞之召而<lb/>
見之升阿東之臺臨四通之街將數而<lb/>
<pb n="KR3a0007_SBCK_020-6b"/>
車裂之始皇望見侯生大怒曰老虜不<lb/>
良誹謗而主廼敢復見我侯生至仰㙜<lb/>
而言曰臣聞知死必勇陛下肯聽臣一<lb/>
言乎始皇曰若欲何言言之侯生曰臣<lb/>
聞禹立誹謗之木欲以知過也今陛下<lb/>
奢侈失本淫泆趨末宫室㙜閣連屬増<lb/>
累珠玉重寳積<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>成山錦繡文綵滿府<lb/>
有餘婦女倡優數巨萬人鍾鼓之樂流<lb/>
漫無窮酒食珍味盤錯於前衣服輕暖<lb/>
<pb n="KR3a0007_SBCK_020-7a"/>
輿馬文飾所以自奉麗靡爛熳不可勝<lb/>
極黔首匱竭民力單盡尚不自知又急<lb/>
誹謗嚴威克下下喑上聾臣等故去臣<lb/>
等不惜臣之身惜陛下國之亡耳聞古<lb/>
之明王食足以飽衣足以煖宫室足以<lb/>
䖏輿馬足以行故上不見棄於天下不<lb/>
見棄於黔首堯茅茨不剪采椽不斵土<lb/>
階三等而樂終身者以其文采之少而<lb/>
質素之多也丹朱傲虐好慢淫不脩理<lb/>
<pb n="KR3a0007_SBCK_020-7b"/>
化遂以不升今陛下之淫萬丹朱而千<lb/>
昆吾桀紂臣恐陛下之十亡也而曾不<lb/>
一存始皇黙然久之曰汝何不早言侯<lb/>
生曰陛下之意方乗青雲飄揺於文章<lb/>
之觀自賢自健上侮五常下凌三王棄<lb/>
素樸就末技陛下亡徴見久矣臣等恐<lb/>
言之無益也而自取死故逃而不敢言<lb/>
今臣必死故為陛下陳之雖不能使陛<lb/>
下不亡欲使陛下自知也始皇曰吾可<lb/>
<pb n="KR3a0007_SBCK_020-8a"/>
以變乎侯生曰形已成矣陛下坐而待<lb/>
亡耳若陛下欲更之能若堯與禹乎不<lb/>
然無兾也陛下之佐又非也臣恐變之<lb/>
不能存也始皇喟然而歎遂釋不誅後<lb/>
三年始皇崩二世即位三年而秦亡<lb/>
魏文侯問李克曰刑罰之原安生李克<lb/>
曰生於姦邪淫泆之行凡姦邪之心飢<lb/>
寒而起淫泆者久飢之詭也彫文刻鏤<lb/>
害農事者也錦繡纂組傷女工者也農<lb/>
<pb n="KR3a0007_SBCK_020-8b"/>
事害則飢之本也女工傷則寒之原也<lb/>
飢寒並至而能不為姦邪者未之有也<lb/>
男女飾美以相矜而能無淫泆者未嘗<lb/>
有也故上不禁技巧則國貧民侈國貧<lb/>
窮者為姦邪而富足者為淫泆則驅民<lb/>
而為邪也民以為邪因以法隨誅之不<lb/>
赦其罪則是為民設陷也刑罰之起有<lb/>
原人主不塞其本而替其末傷國之道<lb/>
乎文侯曰善以為法服也<lb/>
<pb n="KR3a0007_SBCK_020-9a"/>
秦穆公閑問由余曰古者明王聖帝得<lb/>
國失國當何以也由余曰臣聞之當以<lb/>
儉得之以奢失之穆公曰願聞奢儉之<lb/>
節由余曰臣聞堯有天下飯於土簋啜<lb/>
於土鉶其地南至交趾北至幽都東西<lb/>
至日所出入莫不賔服堯釋天下舜受<lb/>
之作為食器斬木而裁之銷銅鐡脩其<lb/>
刃猶漆黒之以為器諸侯侈國之不服<lb/>
者十有三舜釋天下而禹受之作為祭<lb/>
<pb n="KR3a0007_SBCK_020-9b"/>
器漆其外而朱畫其内繒帛為茵褥觴<lb/>
勺有彩為飾彌侈而國之不服者三十<lb/>
有二夏后氏以没殷周受之作為大器<lb/>
而建九傲食器彫琢觴勺刻鏤四壁四<lb/>
帷茵席彫文此彌侈矣而國之不服者<lb/>
五十有二君好文章而服者彌侈故曰<lb/>
儉其道也由余出穆公召内史廖而告<lb/>
之曰寡人聞鄰國有聖人敵國之憂也<lb/>
今由余聖人也寡人患之吾將奈何内<lb/>
<pb n="KR3a0007_SBCK_020-10a"/>
史廖曰夫戎辟而遼逺未聞中國之聲<lb/>
也君其遺之女樂以亂其政而厚為由<lb/>
余請期以踈其間彼君臣有間然後可<lb/>
圖君曰諾乃以女樂三九遺戎王因為<lb/>
由余請期戎王果見女樂而好之設酒<lb/>
聽樂終年不遷馬牛羊半死由余歸諌<lb/>
諌不聽遂去入秦穆公迎而拜為上卿<lb/>
問其兵勢與其地利既已得矣舉兵而<lb/>
伐之兼國十二𨳩地千里穆公奢主能<lb/>
<pb n="KR3a0007_SBCK_020-10b"/>
聴賢納諫故覇西戎西戎淫於樂誘於<lb/>
利以亡其國由離質檏也<lb/>
經侯往適魏太子左帶羽玉具劒右帶<lb/>
環佩左光照右右光照左坐有頃太子<lb/>
不視也又不問也經侯曰魏國亦有寳<lb/>
乎太子曰有經侯曰其寳何如太子曰<lb/>
主信臣忠百姓上戴此魏之寳也經侯<lb/>
曰吾所問者非是之謂也乃問其器而<lb/>
已太子曰有徒師沼治魏而市無預賈<lb/>
<pb n="KR3a0007_SBCK_020-11a"/>
郄辛治陽而道不拾遺芒卯在朝而四<lb/>
鄰賢士無不相因而見此三大夫乃魏<lb/>
國之大寳於是經侯黙然不應左解玉<lb/>
具右解環佩委之坐愆然而起黙然不<lb/>
謝趨而出上車驅去魏太子使騎操劒<lb/>
佩逐與經侯使告經侯曰吾無徳所寳<lb/>
不能為珠玉所守此寒不可衣飢不可<lb/>
食無為遺我賊於是經侯杜門不出傳<lb/>
死<lb/>
<pb n="KR3a0007_SBCK_020-11b"/>
晉平公為馳逐之車龍旌衆色挂之以<lb/>
犀象錯之以羽芝車成題金千鎰立之<lb/>
於殿下令羣臣得觀焉田差三過而不<lb/>
一顧平公作色大怒問田差爾三過而<lb/>
不一顧何為也田差對曰臣聞説天子<lb/>
者以天下説諸侯者以國說大夫者以<lb/>
官說士者以事說農夫者以食說婦姑<lb/>
者以織桀以奢亡紂以淫敗是以不敢<lb/>
顧也平公曰善乃命左右曰去車<lb/>
<pb n="KR3a0007_SBCK_020-12a"/>
魏文侯御廪災文侯素服辟正殿五日<lb/>
羣臣皆素服而弔公子成父獨不弔文<lb/>
侯復殿公子成父趨而入賀曰甚大善<lb/>
矣夫御廪之災也文侯作色不恱曰夫<lb/>
御廪者寡人寳之所蔵也今火災寡人<lb/>
素服辟正殿羣臣皆素服而弔至於子<lb/>
大夫而不弔今已復辟矣猶入賀何為<lb/>
公子成父曰臣聞之天子蔵於四海之<lb/>
内諸侯蔵於境内大夫蔵於其家士庶<lb/>
<pb n="KR3a0007_SBCK_020-12b"/>
人蔵於箧櫝非其所蔵者不有天災必<lb/>
有人患今幸無人患乃有天災不亦善<lb/>
乎文侯喟然歎曰善<lb/>
齊桓公謂管仲曰吾國甚小而財用甚<lb/>
少而羣臣衣服輿馬甚汰吾欲禁之可<lb/>
乎管仲曰臣聞之君嘗之臣食之君好<lb/>
之臣服之今君之食也必桂之漿衣練<lb/>
紫之衣狐白之裘此羣臣之所奢太也<lb/>
詩云不躬不親庶民不信君欲禁之胡<lb/>
<pb n="KR3a0007_SBCK_020-13a"/>
不自親乎桓公曰善於是更制練帛之<lb/>
衣大白之冠朝一年而齊國儉也<lb/>
季文子相魯妾不衣帛馬不食粟仲孫<lb/>
它諫曰子為魯上卿妾不衣帛馬不食<lb/>
粟人其以子為愛且不華國也文子曰<lb/>
然乎吾觀國人之父母衣麤食蔬吾是<lb/>
以不敢且吾聞君子以徳華國不聞以<lb/>
妾與馬夫徳者得於我又得於彼故可<lb/>
行若淫於奢侈沈於文章不能自反何<lb/>
<pb n="KR3a0007_SBCK_020-13b"/>
以守國仲孫它慙而退<lb/>
趙簡子乗弊車瘦馬衣羖羊裘其宰進<lb/>
諌曰車新則安馬肥則往來疾狐白之<lb/>
裘温且輕簡子曰吾非不知也吾聞之<lb/>
君子服善則益恭細人服善則益倨我<lb/>
以自備恐有細人之心也傳曰周公位<lb/>
尊愈卑勝敵愈懼家富愈儉故周氏八<lb/>
百餘年此之謂也<lb/>
魯築郎囿季平子欲速成叔孫昭子曰<lb/>
<pb n="KR3a0007_SBCK_020-14a"/>
安用其速成也以虐其民其可乎無囿<lb/>
尚可乎惡聞嬉戲之㳺罷其所治之民<lb/>
乎<lb/>
衛叔孫文子問於王孫夏曰吾先君之<lb/>
廟小吾欲更之可乎對曰古之君子以<lb/>
儉為禮今之君子以汰易之夫衛國雖<lb/>
貧豈無文履一竒以易十稷之繡哉以<lb/>
為非禮也文子乃止<lb/>
晉文公合諸侯而盟曰吾聞國之昏不<lb/>
<pb n="KR3a0007_SBCK_020-14b"/>
由聲色必由姦利好樂聲色者淫也貪<lb/>
姦者惑也夫淫惑之國不亡必殘自今<lb/>
以来無以美妾疑妻無以聲樂妨政無<lb/>
以姦情害公無以貨利示下其有之者<lb/>
是謂伐其根素流於華葉若此者有患<lb/>
無憂有冦勿弭不如言者盟示之於是<lb/>
君子聞之曰文公其知道乎其不王者<lb/>
猶無佐也<lb/>
晏子飲景公酒日暮公呼具火晏子辭<lb/>
<pb n="KR3a0007_SBCK_020-15a"/>
曰詩曰側弁之俄言失徳也屢舞傞傞<lb/>
言失容也既醉以酒既飽以徳既醉而<lb/>
出並受其福賔主之禮也醉而不出是<lb/>
謂伐德賔主之罪也嬰已卜其日未卜<lb/>
其夜公曰善舉酒而祭之再拜而出曰<lb/>
豈過我哉吾託國於晏子也以其家貧<lb/>
善寡人不欲其淫侈也而况與寡人謀<lb/>
國乎<lb/>
楊王孫病且死令其子曰吾死欲倮葬<lb/>
<pb n="KR3a0007_SBCK_020-15b"/>
以反吾真必無易吾意祁侯聞之往諫<lb/>
曰竊聞王孫令葬必倮而入地必若所<lb/>
聞愚以為不可令死人無知則已矣若<lb/>
死有知也是戮尸於地下也將何以見<lb/>
先人愚以為不可王孫曰吾將以矯世<lb/>
也夫厚葬誠無益於死者而世競以相<lb/>
髙靡財殫幣而腐之於地下或乃今日<lb/>
入而明日出此真與暴骸於中野何異<lb/>
且夫死者終生之化而物之歸者歸者<lb/>
<pb n="KR3a0007_SBCK_020-16a"/>
得至而化者得變是物各反其真其真<lb/>
冥冥視之無形聴之無聲乃合道之情<lb/>
夫飾外以誇衆厚葬以矯真使歸者不<lb/>
得至化者不得變是使物各失其然也<lb/>
且吾聞之精神者天之有也形骸者地<lb/>
之有也精神離形而各歸其真故謂之<lb/>
鬼鬼之為言歸也其尸塊然獨䖏豈有<lb/>
知哉厚褁之以幣帛多送之以財貨以<lb/>
奪生者財用古聖人縁人情不忍其親<lb/>
<pb n="KR3a0007_SBCK_020-16b"/>
故爲之制禮今則越之吾是以欲倮葬<lb/>
以矯之也昔堯之葬者空木爲櫝葛藟<lb/>
爲緘其穿地也下不亂泉上不泄臭故<lb/>
聖人生易尚死易葬不加於無用不損<lb/>
於無益謂今費財而厚葬死者不知生<lb/>
者不得用謬哉可謂重惑矣祁侯曰善<lb/>
遂倮葬也<lb/>
魯有儉者瓦鬲煮食食之而美盛之土<lb/>
鉶之器以進孔子孔子受之歡然而悦<lb/>
<pb n="KR3a0007_SBCK_020-17a"/>
如受太牢之饋弟子曰瓦甂陋器也煮<lb/>
食薄膳也而先生何喜如此乎孔子曰<lb/>
吾聞好諫者思其君食美者念其親吾<lb/>
非以饌為厚也以其食美而思我親也<lb/>
晏子病將死斷楹内書焉謂其妻曰楹<lb/>
也語子壯而視之及壯發書書之言曰<lb/>
布帛不窮窮不可飾牛馬不窮窮不可<lb/>
服士不可窮窮不可任窮乎窮乎窮也<lb/>
仲尼問老聃曰甚矣道之於今難行也<lb/>
<pb n="KR3a0007_SBCK_020-17b"/>
吾比執道委質以當世之君而不我受<lb/>
也道之於今難行也老子曰夫説者流<lb/>
於聴言者亂於辭如此二者則道不可<lb/>
委矣<lb/>
子貢問子石子不學詩乎子石曰吾暇<lb/>
乎哉父母求吾孝兄弟求吾悌朋友求<lb/>
吾信吾暇乎哉子貢曰請投吾詩以學<lb/>
於子<lb/>
公明宣學於曾子三年不讀書曾子曰<lb/>
<pb n="KR3a0007_SBCK_020-18a"/>
宣而居參之門三年不學何也公明宣<lb/>
曰安敢不學宣見夫子居宫庭親在叱<lb/>
吒之聲未嘗至於犬馬宣説之學而未<lb/>
能宣見夫子之應賔客恭儉而不懈惰<lb/>
宣説之學而未能宣見夫子之居朝廷<lb/>
嚴臨下而不毁傷宣説之學而未能宣<lb/>
說此三者學而未能宣安敢不學而居<lb/>
夫子之門乎曾子避席謝之曰參不及<lb/>
宣其學而已<lb/>
<pb n="KR3a0007_SBCK_020-18b"/>
魯人身善織屨妻善織縞而徙於越或<lb/>
謂之曰子必窮魯人曰何也曰屨為履<lb/>
縞為冠也而越人徒跣剪髪逰不用之<lb/>
國欲無窮可得乎<lb/>
說苑卷第二十<lb/>
<pb n="KR3a0007_SBCK_020-19a"/>
</p>
<p>
</p>
  </div></body>
</text>\m</TEI>
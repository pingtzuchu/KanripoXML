<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐵圍山叢談卷二</head>
    <p>
<pb n="KR3l0051_WYG_002-1a"/>
欽定四庫全書<lb/>
　鐵圍山叢談卷二　　　　　宋　蔡絛　撰<lb/>
冠禮肇於古國初草昧未能行因循至政和講之焉是<lb/>
時淵聖皇帝猶未入儲宫也初以皇長子而行冠於是<lb/>
天子御文徳殿百僚在位命官行三加禮畢當廷命字<lb/>
儀典特盛是日方樂作行事而日為之重輪也先是諸王<lb/>
冠止於宫中行世俗之禮謂之上頭而已由是而後天<lb/>
子諸子咸冠於外廷蓋自淵聖始<lb/>
<pb n="KR3l0051_WYG_002-1b"/>
樂曲凡有謂之均謂之韻均也者宫徵商羽角合變徵<lb/>
為之此七均也變徵或云殆始于周如戰國時燕太子<lb/>
丹遣荆軻於易水之上作變徵之音是周已有之矣韻<lb/>
也者凡調各有韻猶詩律有平仄之屬此韻也律吕隂陽<lb/>
旋相為宫則凡八十有四是為八十四調然自魏晉後<lb/>
至隋唐已有徵角二調之均韻矣孟軻氏亦言為我作<lb/>
君臣相悦之樂蓋徵招角招是也疑春秋時徵角已亡<lb/>
使不亡何特言剏作之哉唐開元時有若望瀛法曲者<lb/>
<pb n="KR3l0051_WYG_002-2a"/>
傳于今實黄鐘之宫夫黄鐘之宫調是為黄鐘宫之均<lb/>
韻可爾奏之乃么用中吕視黄鐘則為徵既無徵調之<lb/>
正乃獨於黄鐘宫調間用中吕管方得見徵音之意而<lb/>
已及政和間作燕樂求徵角調二均韻亦不可得有獨<lb/>
以黄鐘宫調均韻中為曲而但以林鐘律率之是黄鐘<lb/>
視林鐘為徵雖號徵調然自是黄鐘宫之均韻非獨有<lb/>
黄鐘以林鐘為徵之均韻也此猶多方以求之稍近於<lb/>
理自餘凡謂之徵角調是又在二者外甚繆悠矣然二<lb/>
<pb n="KR3l0051_WYG_002-2b"/>
調之均韻幾千載竟不能得徵角其終云古之樂備八<lb/>
音八音謂金石土革絲木匏竹土則陶也後世率不能<lb/>
令其克諧至政和詔加討論焉乃作徵招角招而補八<lb/>
音所闕者曰石曰陶曰匏三焉匏則加匏而為笙陶乃<lb/>
塤也遂塤篪皆入用而石則以玉或石為響配故鐵方<lb/>
響普奏之亦甚韶美謂之燕樂部八音盖自政和始<lb/>
玉輅始作自唐髙宗由髙宗武后明皇及聖朝真宗皇<lb/>
帝凡三至岱宗一至崧髙然行道揺頓仁廟晚患之詔<lb/>
<pb n="KR3l0051_WYG_002-3a"/>
創為一輅及告成因幸開寳寺垂簾於寺門命有司按<lb/>
行於通衢親視之焉新輅既先次引舊輅而舊輅輒有<lb/>
聲如牛鳴不肯前衆力挽之堅不動而止仁廟未幾登<lb/>
遐終不克御前新輅也其後神祖苦風眩每郊祀益惡<lb/>
舊輅之不安又詔别創之乃更攷古制加嚴飭甚美新<lb/>
輅既就天子未及御元豐八年之元日適大朝㑹有司<lb/>
宿供張設輿輅儀物於大慶殿下新輅在焉遲明撤去<lb/>
幕屋壞遂毁玉輅為之碎因殺傷儀鸞司士數十人未<lb/>
<pb n="KR3l0051_WYG_002-3b"/>
幾神祖復登遐是後有司乃不敢易但進舊輅以奉至<lb/>
尊靖康中議者將持五輅以遺金人然地逺不得聞厥<lb/>
詳舊輅之能神不也獨書其所聞者<lb/>
玉輅者乃商人之大輅古所謂黄屋左纛是也色本尚<lb/>
黄蓋自隋暨唐譌而為青疑以謂玉色為青蒼此因循<lb/>
繆爾政和間禮制局議改尚黄而上曰朕乗此輅郊而<lb/>
天真為之見時青色也不可易以黄乃仍舊貫而有司<lb/>
遂不敢更而玉輅尚青至今譌也<lb/>
<pb n="KR3l0051_WYG_002-4a"/>
國朝故事天子誕節則宰臣率文武百僚班紫宸殿下<lb/>
拜舞稱慶宰相獨登殿捧觴上天子萬壽禮畢賜百官<lb/>
茶湯罷於是天子還内則宰臣夫人在内亦率執政夫<lb/>
人以班福寜殿下拜而稱賀宰臣夫人獨登殿捧觴上<lb/>
天子萬壽仍以紅羅鎖金鬚帕繫天子臂退復再拜遂<lb/>
燕坐於殿廊之左此儒臣之至榮<lb/>
國朝垂拱殿常朝班有定制故庭下皆著石位日月引<lb/>
班則各有行綴首尾而趨就日位既謁必直身立俟本<lb/>
<pb n="KR3l0051_WYG_002-4b"/>
班之班首先行因以次迤邐而去謂之卷班常朝官者<lb/>
皆將相近臣與執事者而已故儀矩便習脱在外侍從<lb/>
嘗為守帥因事過闕還朝若帶學士待制職名則便當<lb/>
入綴本班然帥臣在外以尊大自慣乍入行綴又况清<lb/>
禁嚴肅率多周章失次故在内從臣共指目之每曰此<lb/>
下土官人又來也<lb/>
大觀初魯公進師臣及後又第邊功賞無官可遷時當<lb/>
宁意嚮有魚水之懽遂以玉帶賜之其錫乃所謂排方<lb/>
<pb n="KR3l0051_WYG_002-5a"/>
玉帶也排方玉帶近乘輿所御於是魯公惶懼力辭不<lb/>
能得因誦韓退之詩不知官髙卑玉帶懸金魚謂唐人<lb/>
有此遂奏請改製為方圍帶而佩金魚焉弗惟不敢近<lb/>
乘輿且諸親王佩玉魚亦有閒上始可之是後為故事<lb/>
諸王佩玉魚乃裕陵朝所創<lb/>
政和間魯公以師臣為建明堂使既考成因進呈面奏<lb/>
曰臣禮位極人臣矣矧罔功詎宜賞也第羣下之勞日<lb/>
覬覦不可用臣故絶其望願降㫖除臣外並次第推恩<lb/>
<pb n="KR3l0051_WYG_002-5b"/>
上曰明堂古盛典由祖宗來暨神考究論弗及成今賴<lb/>
卿力俾朕獲繼先志况為之使而澤不浹豈朝廷所以<lb/>
待元老者哉卿其毋辭而魯公懇請不已上不得已於<lb/>
公姑可之乃自招公輔共議所以賞魯公者即加陳魯<lb/>
兩國公苦辭且謂若祖宗以來有是故事臣亦拜今既<lb/>
創作茍受之即他日賞臣將何以為禮苐獨有王爵爾<lb/>
此決不可是聖恩之隆異適所以禍臣且臣行年七十<lb/>
願留以為贈也上察公之誠嘉嘆不已曰卿既如此容<lb/>
<pb n="KR3l0051_WYG_002-6a"/>
朕做禮數蓋於是三辭恩數批答乃親筆褒諭天語甚<lb/>
美而始俞焉兩國既許罷封上因賜魯公以三接青羅<lb/>
繖塗金從物塗金鞍異錦韉馬前圍子二百人大略皆<lb/>
親王禮儀獨無行扇耳魯公乃拜賜圍子者凡朝請使<lb/>
但止於皇城門外蓋懼小人之疑謗時多公之得體也<lb/>
至於兩國之封魯公謂所以榮先則不敢辭於是三代<lb/>
暨小君皆蒙兩國之贈今遂為故事<lb/>
崇政殿説書祖宗時有之崇寜中初除二人皆以𨼆逸<lb/>
<pb n="KR3l0051_WYG_002-6b"/>
起蔡窰者以嫡子能讓其官與庶兄而不出用其學行<lb/>
修飭召吕瓘者亦以髙節文學有盛名𨼆居弗仕數召<lb/>
不起始起仍遂其性乃詔以方士服隨班朝謁入侍經<lb/>
筵焉亦熈朝之盛舉者<lb/>
大觀政和之間天下大治四方嚮風廣州泉南請建番<lb/>
學髙麗亦遣士就上庠及其課養有成於是天子召而<lb/>
廷試焉上因策之以洪範之義用武王訪箕子故事髙<lb/>
麗蓋箕子國也一時稽古之盛蹈越漢唐矣昔我先人<lb/>
<pb n="KR3l0051_WYG_002-7a"/>
魯公遭逢聖主立政造事以致康泰每區區其間有毛<lb/>
滂澤民者有時名上一詞甚偉麗而驟得進用大觀中<lb/>
有趙企企道者以長短句顯如曰滿懐離恨付與落花<lb/>
嗁鳥人多稱道之遂用為顯官俾以應制㑹南丹納土<lb/>
企道之詞曰聞道南丹風土美流出濺濺五溪水威儀<lb/>
盡識漢君臣旌旗所指皆欣喜凱歌還歡聲載路一曲春<lb/>
風裏又曰萬年觴傜人北面朝天子而魯公深佳之然<lb/>
趙雅不樂以詞曲進公後不取焉政和初有江漢朝宗<lb/>
<pb n="KR3l0051_WYG_002-7b"/>
者亦有聲獻魯公詞曰昇平無際慶八載相業君臣魚<lb/>
水鎮撫風棱調燮精神合是聖朝房魏鳳山政好還被<lb/>
畫轂朱輪催起按錦轡映玉帶金魚都人争指丹陛常<lb/>
注意追念裕陵元佐今無幾綉袞香濃鼎槐風細榮耀<lb/>
滿門朱紫四方且瞻師表盡道一䕫足矣運化筆又管<lb/>
領年年烘春桃李時兩學盛謳播諸海内魯公喜為將<lb/>
上進呈命之以官為大晟府製撰使遇祥瑞時時作為<lb/>
歌曲焉又有晁次膺者先在韓師朴丞相中秋坐上作<lb/>
<pb n="KR3l0051_WYG_002-8a"/>
聽琵琶詞為世所重又有一曲曰深院鎖春風悄無人<lb/>
桃李自笑亦歌之遂入大晟亦為製撰時燕樂初成八<lb/>
音告備因作徵招角招有曲名黄河清壽香明二者音<lb/>
調極韶美次膺作一詞曰晴景初収風細細雲疎天淡<lb/>
如洗檻外鳳凰雙闕葱葱佳氣朝罷香烟滿袖近臣報<lb/>
天顔有喜夜來連得封章奏大河徹底清泚君王壽與<lb/>
天齊馨香動上穹頻降嘉瑞大晟奏功六樂初調角徵<lb/>
合殿春風乍轉萬花覆千官盡醉内家别勅重開宴未<lb/>
<pb n="KR3l0051_WYG_002-8b"/>
央宫裏時天下無問邇遐小大雖偉男髫女皆争氣唱<lb/>
之是時海宇晏清重譯向風屈膝請命天氣亦氤氲異<lb/>
常朝野無事日惟講禮慶祥瑞可謂昇平極盛之際其<lb/>
後上心弗戒羣璫用事自建儲後君臣多間伯氏因背<lb/>
馳而大生異吾遂得罪幾死於是魯公束手有明哲之<lb/>
歎矣蓋自七十嵗至八十徒旦夜流涕不已相繼開邊<lb/>
小人為政以致顛覆惜哉可為痛心吾猶記歌次膺之<lb/>
詞時政和太平追歎為好時節也故書其始末以示後<lb/>
<pb n="KR3l0051_WYG_002-9a"/>
世云<lb/>
大科始進文字有合則召試秘書省出六論題於九經<lb/>
諸子百家七十史及其傳釋中為目而六論者以五通<lb/>
為過焉以是學士大夫自非性天明洽筆陣豪異則不<lb/>
能為之也頃聞夏英公就試過適天大風吹試卷去不<lb/>
得所在因令重作亦得過是乃作物者故顯其記識華<lb/>
邁之敏妙爾盖六論猶易世獨以不記出處為苦昔東<lb/>
坡公同其季子由入省草試而坡不得一方對案長歎<lb/>
<pb n="KR3l0051_WYG_002-9b"/>
且目子由解意把筆管一擣而以口吹之坡遂寤此乃<lb/>
管子注也又二公將就御試共白厥父明允慮一有黜<lb/>
落奈何明允曰我能使汝皆得之一和題一罵題可也<lb/>
繇是二人果皆中噫久不獲見先達如此人物也<lb/>
國朝科制恩牓號特奏名本録潦倒於塲屋以一命之<lb/>
服而収天下士心爾亦時得遺才但患此曹多日暮塗<lb/>
逺而罕砥厲者又凡在中末之叙得一文學助教之目<lb/>
而已或應出仕蓋止許一任異時有援例力訴諸魯公<lb/>
<pb n="KR3l0051_WYG_002-10a"/>
丐更一任魯公笑而謂之曰汝一任矣世至今遂以為<lb/>
口實也國家初沿革五季故綱紐未大備而人患因循<lb/>
至熈寜制度始張於是凡百以法令從事矣元豐時又<lb/>
置一司<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>令所葢欲凡一司局務成作一司局務之條<lb/>
式也吾嘗白魯公切謂為治恐弗在是然自熈豐迄今<lb/>
大扺八九十年而一司敕令終未成<lb/>
政和甲午有吿人殺其父天府獄具矣祐陵與魯公深恥之<lb/>
不欲洩苐命於獄賜盡焉當是時號治平萬國和洽君相日<lb/>
<pb n="KR3l0051_WYG_002-10b"/>
憂勤以政化為念如此及後七八嵗忽有老父來府言我出<lb/>
外久聞有人妄訴我子之殺其父者今不見我子何往懼<lb/>
有司之枉殺我子也果若何於是天府大窘時魯公頓<lb/>
以退閒而尹屬皆屢易而乾坤時寖入醉鄉矣遂廑得<lb/>
不治信乎獄詞之不可不慎者故著之<lb/>
古號百子帳者北之穹廬也今俗謂之氊帳神廟時慨<lb/>
然有志於四方思欲平四方乃詔新作百子帳將頒諸<lb/>
輔臣未就而泰陵繼之又弗及賜至太上崇寜間工人<lb/>
<pb n="KR3l0051_WYG_002-11a"/>
告落於是魯公洎執政官始皆拜其制度之華盛焉為<lb/>
本朝之一故事矣<lb/>
汾晉之俗悍而悖當五代國初時號難攻取昔太祖皇<lb/>
帝親征道過紫巖寺乃焚香自誓不殺一人晉人聞之<lb/>
於是堅拒不降太祖亦不敢戮一人久之以盛夏諸軍<lb/>
多洩疾遂班師後人或罪誓言之露機且不寤太祖所<lb/>
以降下太原矣又汾晉所恃而為吾患者鄰援也當是<lb/>
時驟得繼筠之捷因逐北班師之際遂盡徙忻代之民<lb/>
<pb n="KR3l0051_WYG_002-11b"/>
於内地六百里一無人烟蓋使其大軍來則無餉單師<lb/>
至必敗是太祖又已得太原烏在舉梃與刃而後言擊<lb/>
滅之哉後太宗繼代因一舉圍破而天下始大一統<lb/>
開寳初車駕親征偽漢引汾水灌太原城時屬盛夏藝<lb/>
祖露臂跣足亦不裹頭手自持刀坐黄蓋下督兵吏運<lb/>
土築堤以堰汾河城上望見矢石雨坌不避也水浸城<lb/>
者餘數版而已又命水軍乘舟且焚譙門幾陷㑹班師<lb/>
焉其後北人有使于偽漢者見水退而城始大圮而笑<lb/>
<pb n="KR3l0051_WYG_002-12a"/>
曰南朝知壅水灌城之利不知灌而決之則無太原矣<lb/>
人多其言<lb/>
真廟時澶淵之役與敵講解後命輔弼各具上其備禦<lb/>
䇿上曰朕求大臣計議因自為之畫付卿等可面授諸<lb/>
將也大致以真定為本敵若犯河間則中山策應保塞<lb/>
安肅擣虛而深入若犯中山則河間策應保塞安肅亦<lb/>
擣虛而深入若犯真定中山䇿應河間保塞安肅悉擣<lb/>
其虛分道而深入真定大軍勿輕動敵果長驅南來直<lb/>
<pb n="KR3l0051_WYG_002-12b"/>
犯大名則河間中山皆擣其虛而真定大軍始徐躡其<lb/>
後大名挫其鋭然後真定大軍悉力要擊之此真廟之<lb/>
親為圖者甚悉又神祖朝益修武備邊防雖糗糒畢具<lb/>
嵗必命中使就三帥監出亁糒新舊以相易且曝之焉<lb/>
顧佗器仗又可知矣嗚呼累朝規模宏逺皆若是也及<lb/>
後金人寒盟所謂大臣者皆阿諛後進而握兵柄主國<lb/>
論議者又多宦人略不知前朝區處用心貽厥之謀但<lb/>
茫然失措束手待斃遂終誤國家大計可傷也<lb/>
<pb n="KR3l0051_WYG_002-13a"/>
西羌嘉勒久盗有古凉州地號青唐傳子棟戩死其子<lb/>
苦弱羣下争强遂大患邊一曰人多零丁一曰青宜結<lb/>
果莊而人多零丁最黠果莊其亞也元豐末神廟詔諸<lb/>
將人多零丁俶擾王土既擅其國則彼用兵之際若旌<lb/>
弢之屬豈無獨異其狀者宜募猛士如能殺之或生捕<lb/>
得若有官雖白衣並拜觀察使不半載有禆將彭孫者<lb/>
果臨陣躍入斬人多零丁以其首獻詔拜彭孫觀察使<lb/>
於是果莊之勢孤未幾又生得屬元祐初也遂以其事<lb/>
<pb n="KR3l0051_WYG_002-13b"/>
奏告裕陵焉擒果莊之功蓋多得一時名臣文士歌詠<lb/>
因大流播然世獨不知斬人多零丁此青唐所以亡<lb/>
李丞相士美在北門與吾同班綴嘗言將聘大遼赴其<lb/>
花燕時遼主坐御床上後有烏熊皮蒙一物頗髙大久<lb/>
而似疲則以身倚之意其如古設扆狀爾俄於烏皮間<lb/>
時露一二人手足則㒺測其故也及日宴時熱乃見數<lb/>
番小兒在其中李為吾言而每哂之吾即答曰此乃鮮<lb/>
卑之舊俗如髙歡立孝武帝以黑氊覆七人以拜其上<lb/>
<pb n="KR3l0051_WYG_002-14a"/>
而歡居其一殆亦𩔖是乎㒺然未識也太上在政和初<lb/>
元時遣童貫以節度使副尚書鄭久中使遼人魯公時<lb/>
責居在錢塘聞而宻止上則無及當是時上宻報魯公<lb/>
則已有覘國之意矣北伐蓋自是而始俄其國亂有堇<lb/>
龍兒者乘亂舉兵擊斬牛欄寨之禆將且函其首來於<lb/>
是天意盛欲興師賴魯公力請而格時政和已六年矣<lb/>
得浮沉逮宣和初事益迫魯公語洩為伯氏得而愬諸<lb/>
上遂罷魯公相乃大鳩兵又將命元帥内外為大懼師<lb/>
<pb n="KR3l0051_WYG_002-14b"/>
垂起而狂寇方臘者作連陷二浙數郡適方傾兵旅未<lb/>
得殄平上心亦深悔此舉因而罷海上結約㑹童貫平<lb/>
方寇既歸與王丞相黼生隙黼大懼既患失遂媚貫奮<lb/>
當北伐事宣和四年夏不謀於衆兵乃遽起魯公時已<lb/>
退休亟請對具為上言丐止不可未幾伯氏亦有宣撫<lb/>
命於是魯公垂涕頓首上前曰臣不任北伐寜自甘閒<lb/>
退今臣子行誠無以曉天下願陛下保全老臣上不聽<lb/>
則曰臣請得以效括母又語伯氏吾將哭師也及後燕<lb/>
<pb n="KR3l0051_WYG_002-15a"/>
山告功魯公以表賀上其末云臣慮終而不慮始知守<lb/>
而不知通有靦初心徒欣盛烈上覽表將喜見顔色曰<lb/>
太師能自直守如此因以肴核酒醴頒賚甚寵俾公慶<lb/>
伯氏之歸也及後北方寒盟上為大懼宦者梁師成自<lb/>
抱前後結約文牘於上前上顧師成曰北事之起佗人<lb/>
皆誤我獨太師首尾道不是今至此莫須問佗否師成<lb/>
迫上耳宻奏久之上遂黙然而止嗚呼使羣小人不阿<lb/>
㒺則宗國豈至是故世但知魯公之不主北伐又或傳<lb/>
<pb n="KR3l0051_WYG_002-15b"/>
公之詩有百年信誓之句但未得其始末故書其略他<lb/>
盡見吾頃著北伐紀實二卷宣和嵗壬寅北伐事興夏<lb/>
五月出師是日白虹貫日童貫行而牙旗折五月伯氏<lb/>
繼之兵引去纔次夕所謂宣撫使認旗二為執旗者懐<lb/>
而逃去皆不獲又二師既在雄州地大震已天闗地軸<lb/>
出見於聽事上龜大如錢蛇猶朱漆相逐而行二師再<lb/>
拜納諸大銀奩而置城北樓真武祠中翌日視之天闗<lb/>
地軸俱死矣識者咸知其不祥<lb/>
<pb n="KR3l0051_WYG_002-16a"/>
靖康末敵騎再侵闕下尼雅滿一軍始至河陽河陽守遁<lb/>
去而河陽潰中原人多亡命者皆直大河而南走大河<lb/>
皆可涉也敵逐北而追之皆若𨗳之而過河焉吾得於<lb/>
避敵之親嘗者大河自古未始可涉獨後魏爾朱兆自<lb/>
富平津亦涉度而襲淮大抵患在計臣之左謀而俾小<lb/>
人因得歸之於時數寧不痛哉<lb/>
南俗尚鬼狄武襄<hi>青</hi>征儂智髙時大兵始出桂林之南<lb/>
道旁偶一大廟人謂其廟甚神靈武襄遽為駐節而禱<lb/>
<pb n="KR3l0051_WYG_002-16b"/>
之焉因祝曰勝負無以為據乃取百錢自持之且與神<lb/>
約果克捷則投此期盡錢面也左右或諫止一儻不如<lb/>
意恐沮師武襄不聴萬衆方聳視已揮手倐一擲則百<lb/>
錢盡紅矣於是舉軍歡呼聲震林野武襄亦大喜顧左<lb/>
右取百釘來即隨錢疎宻布地而釘帖之加諸青紗籠<lb/>
束手自封焉曰茍凱歸當償謝神始贖取錢其後破崑<lb/>
崙闗敗智髙平邕管及師還如言贖取錢與羣幕府士<lb/>
大夫共視之乃兩面錢也詔封廟曰靈順吾道過時夢<lb/>
<pb n="KR3l0051_WYG_002-17a"/>
甚異又得是事於其父老云熙寧十年交趾無故犯鄙<lb/>
遂并陷欽廉邕三郡多殺人民係虜其子女朝廷為赫<lb/>
怒出大師行討之時將遣内侍李憲行王舒公介甫力<lb/>
争其不可乃止而介甫亦罷矣於是吳丞相充王岐公<lb/>
珪皆以次當國命師郭宣徽逵而副以文臣趙卨征焉<lb/>
合西北鋭旅暨江淮將士多至十餘萬輜重輸不在也<lb/>
及入蠻境先鋒將苗履燕逵徑度富良江一擊散走其<lb/>
賊衆擒偽太子佛牙將進破其國矣逵聞而怒亟追還<lb/>
<pb n="KR3l0051_WYG_002-17b"/>
之欲斬二驍將於纛下賴卨救免因屯師於蠻地不戰<lb/>
者六十餘日大為交人慢侮逵苐遜辭僅取其要領且<lb/>
納賂得還報中原人不習水土加時熱疫大起於是十<lb/>
萬大師瘴癘腹疾死者八九既上聞神廟大不樂命窮<lb/>
治厥由久之乃得吳丞相與逵書劄曰安南事宜以經<lb/>
久省便為佳蓋逵承望丞相風指因致坐斃事未竟㑹<lb/>
吳丞相以疾薨於位得不治其後幾三十年當大觀之<lb/>
初吳丞相之二孫曰儲曰侔者以同妖人張懷素有異<lb/>
<pb n="KR3l0051_WYG_002-18a"/>
謀皆論死一時識者咸謂安南之役天之所報云嗚呼<lb/>
執事之人主國家謀議者可不慎哉可不戒哉<lb/>
章丞相<hi>惇</hi>性豪邁頗傲物在相位數以道服接賓客自<lb/>
八座而下多不平之然獨見魯公則不而魯公時在翰<lb/>
苑為承㫖亦自負章之不能以氣陵公也一日詣丞相<lb/>
府故事宰執出政事堂歸第有賔吏白侍從官在客次<lb/>
而大臣者皆捨轡即不還家徑從斷事所而下以延客<lb/>
及是章丞相反不揖客行入舍褫其公裳特易以道服<lb/>
<pb n="KR3l0051_WYG_002-18b"/>
而後出魯公方趨上適遽見之則亟索去於是章丞相<lb/>
作慙灼然而語公曰是必以衣服故得罪矣然願少留<lb/>
公曰某待罪禁林實天子私人非公僚佐藉令微顧不<lb/>
辱公乎遂起欲行去章以手接公目使留致懇到㑹薦<lb/>
湯而從者以騎至故公得拂袖因卧家具章白其事且<lb/>
以辱朝廷而待罪焉哲廟攬公深多公之得體亟詔釋<lb/>
之因有㫖宰臣章惇贖銅七斤仍命立法以戒後來自<lb/>
是魯公終章丞相之在相位而不以私見也噫前朝侍<lb/>
<pb n="KR3l0051_WYG_002-19a"/>
從臣卓爾風立廼如此後來罕見之<lb/>
元祐末宣仁髙后崩是嵗即改元紹聖哲廟既親政首<lb/>
拜章丞相惇右僕射故事拜相遣御藥院内侍一員齎<lb/>
詔宣押赴闕章丞相後見魯公宣詔事因曰大有破除<lb/>
也蓋前朝召大臣如齎詔内侍遇所歴郡縣凡土産名<lb/>
物大臣必以書遺之號書送者次第至闕乃止獨章丞<lb/>
相能知此故事故也其後魯公自錢塘復太師被召上<lb/>
曰御藥院皆老班懼溷擾卿特選命四方館使童使敏<lb/>
<pb n="KR3l0051_WYG_002-19b"/>
此朕親信俾賫詔仍以御筆手書十幅來意魯公不得<lb/>
力辭時公遂遵書送故事亦稍厭勞費笑謂吾曰賴吾<lb/>
章丞相語尚有此後人疑不復知前輩故事矣<lb/>
上清儲祥宫者乃太宗出藩邸時藝祖所錫予而建也<lb/>
中遭焚神廟時召方士募人將成之未就及宣仁髙后<lb/>
垂簾乃損其服御而考落焉因召東坡公為之記而哲<lb/>
廟自為書其額後泰陵親政元祐用事臣得罪遂毁其<lb/>
碑又改命魯公政更其辭魯公時為翰林學士承㫖也<lb/>
<pb n="KR3l0051_WYG_002-20a"/>
於是天子俾置局於宫中上璫數人共主其事號諸司<lb/>
者凡三日一赴局則供張甚盛肴核備水陸陳列諸香<lb/>
藥珍物公食輙書丹於石者數十字則上必有御香龍<lb/>
涎上尊椽燭珍瑰隨錫以歸凡百餘日碑成既出而金<lb/>
填其字人因爭取之一本售五千焉得數百本分賜羣<lb/>
臣餘詔藏之禁中吾嘗讀歐陽文忠公集見其為學士<lb/>
時抄國史仁廟命賜黄封酒鳳團茶等役入二府猶賜<lb/>
不絶國家待遇儒臣𩔖如此<lb/>
<pb n="KR3l0051_WYG_002-20b"/>
大觀之前吾竹馬嵗與羣兒戲適道文太師韓侍中語<lb/>
纔一吐則翁姥長者輩必變色以戒曰小後生不得亂<lb/>
道當是時去二公薨已數十年猶凜凜然尊嚴使人尚<lb/>
敬之若神豈非朝廷崇養其望至是蓋不若是無以表<lb/>
天下一其信從者其祖宗之深慮也及後所謂大臣國<lb/>
事既不克自重時吾已識事矣則但覩朝野日驚仇黨<lb/>
更相反覆於是士大夫進退之間與驅馬牛不異至使<lb/>
優兒街子動得以指訕之曾不足以備緩急私竊謂體<lb/>
<pb n="KR3l0051_WYG_002-21a"/>
貌重輕而然乎<lb/>
宰相堂食必一吏味味呼其名聽索而後供此禮舊矣<lb/>
獨菜羮以其音頗𩔖魯公姓諱故回避而曰羮菜至今<lb/>
為故事<lb/>
國朝禮大臣故事亦與唐五季相踵宰相遇誕日必差<lb/>
官具口宣押賜禮物其中有塗金鑴花銀盆四此盛禮<lb/>
也獨文潞公自慶厯八年入拜厥後至紹聖嵗丁丑凡五<lb/>
十年所謂間鍍鈒花銀盆固在遇其慶誕必羅列百數<lb/>
<pb n="KR3l0051_WYG_002-21b"/>
於座右以侈君賜當時衣冠傳以為盛事<lb/>
國朝之制待制中書舍人以上皆座狨雜學士以上遇<lb/>
禁烟節至清明日則賜新火往往謂之快行家者昧爽<lb/>
多就執政侍從之門茶肆民舍取火爇燭執之以燒纔<lb/>
未及寸殊有懽也吾家隆盛時出則聯騎列十三狨座<lb/>
遇清明得新火者九枝門户被天遇殊絶政和初至尊<lb/>
始踵唐徳宗呼陸贄為陸九故事目伯氏曰蔡六是後<lb/>
兄弟盡蒙用家人禮而以行次呼至於嬪嬙宦寺亦從<lb/>
<pb n="KR3l0051_WYG_002-22a"/>
天子稱之以為常也目仲兄則曰十哥季兄則曰十一<lb/>
吾亦荷上聖呼之為十三而内人又皆見謂蔡家讀書<lb/>
底嗚呼無以報稱且奈何<lb/>
宣和嵗己亥夏都邑大水莫知所由來嚮非城西索水<lb/>
之北有新築堤初架水之通宫苑者偶横阻得且止則<lb/>
此一夕灌城悉為魚鼈矣時給事中許翰崧老語魯公<lb/>
頃熒惑入天江有謝中美者謂後三年都邑必大水今<lb/>
驗矣魯公因語吾使訪其人且久一日原廟屬行香吾<lb/>
<pb n="KR3l0051_WYG_002-22b"/>
適待罪從班而待制綴行政在百寮前略相近有左司<lb/>
郎官李璆西美儳進吾後謂吾曰曩求謝中美不得此其<lb/>
人也吾頷之班退亟邀謝中美歸舍焉當是時世事亦<lb/>
可慮狂妄每私憂過計得見中美喜因共商確天官事<lb/>
中美自謂由唐以來治天官六世矣六世外不可得而<lb/>
推其家學大抵本太史公天官書而占以洪範太史公<lb/>
天官書者譬世六經視他天文猶百家耳欵叩中美中<lb/>
美曰佗占𩔖不足道獨大觀四年彗星逆行從閤道入<lb/>
<pb n="KR3l0051_WYG_002-23a"/>
紫宫再歸帝座此可畏者吾問占驗果若何則曰彷彿<lb/>
漢中平末也即呼主書吏開櫃取東漢志來因共視之<lb/>
見殺宦者易𢎞農而獻帝流離事吾大駭懼中美則以<lb/>
手摩拂書冊而言不必盡然要槩似之又問其期曰壬<lb/>
寅時辛丑春也吾更汗懾及壬寅不騐則曰當在乙巳<lb/>
後乙巳遂騐云又當癸夘嵗時中美監染院罷詣部授<lb/>
資州一旦之任執手言別曰願公自愛天下將亂矣獨<lb/>
蜀中良後堪足終我之殘齡焉未幾金人果寒盟有詔<lb/>
<pb n="KR3l0051_WYG_002-23b"/>
内禪靖康初兵民殺内侍其後兩宫北狩僣偽出天下<lb/>
亂於是新天子中興江左四川獨帖泰當中興睢陽時<lb/>
許翰崧老者適拜副樞而吾貶萬里外聞之謂翰必能<lb/>
薦召中美為中興用矣吾嘗有所聞中興之八載有劉<lb/>
公寳學子羽來自川陜佐宣撫使得罪吾與同處愽白<lb/>
始能道中美既罷資州厥後死矣亟問其子弟劉公曰<lb/>
無兒其書亦不傳焉今世略得其緒餘者獨襄陵許翰<lb/>
崧老次其粗則吾也惜哉崇寧間九重一夕有偷兒入<lb/>
<pb n="KR3l0051_WYG_002-24a"/>
内中由寢殿北過後殿西南歴諸嬪御閤又南直崇恩<lb/>
太后宫而出迨曉覺之有司罔測時魯公當國曰可捕<lb/>
治搭材士儀鸞司有逃逸者乎有司曰是夕儀鸞司獨<lb/>
單和者逃魯公亟捕單和來凡三日得於雍邱自肩至<lb/>
踵皆金器也鞫得其由蓋和善飛梯為儀鸞司第一手<lb/>
嘗經入禁闥供奉頗知曲折是夕用繩繫横木號軟梯<lb/>
孟翊有古學而精於易魯公重之用為學官嘗謂公言<lb/>
本朝火徳應中㣲有再受命之象宜更年號官名一變<lb/>
<pb n="KR3l0051_WYG_002-24b"/>
世事以厭當之不然期將近不可忽魯公聞而不樂屢<lb/>
止俾勿狂三年夏五月天子視朔於文德殿百寮班欲<lb/>
退翊於羣班中出一軸所畫卦象赤白解釋如平時言<lb/>
以笏張圖内唐突以獻上亦不樂編管逺方而翊死明<lb/>
年夏彗星出改元政和時事稍稍更易當是時人疑為<lb/>
翊之言頻騐其後十七年金人始寒盟十八年廼有中<lb/>
興事<lb/>
太上皇帝端邸時多徵兆心獨自負一日呼直省官者<lb/>
<pb n="KR3l0051_WYG_002-25a"/>
謂之曰汝於大相國寺遲其開寺時持我命八字往即<lb/>
諸卦肆徧問以吉凶來苐言汝命勿謂我也直省官如<lb/>
言至歴就諸肆問禍福大抵常談盡不合末見一人窮<lb/>
悴藍縷坐諸肆後試訪曰浙人陳彦也直省官笑之黽<lb/>
勉又出年命以示彥彥曰必非汝命此天子命也直省<lb/>
官大駭狼狽走歸不敢洩翌日還白端王王黙黙因又<lb/>
戒飭汝遲開寺宜再一往見苐言我命不必更𨼆於是<lb/>
直省官乃復見彥具為彥言彥復咨嗟久之即藉語顧<lb/>
<pb n="KR3l0051_WYG_002-25b"/>
其省官曰汝歸可白王王天子也願自愛踰年太上皇<lb/>
即位彥亦遭遇後官至節度使<lb/>
隂陽家流窮五行術數不為妄至一切聽之反棄夫人<lb/>
事斯誤矣是以古之人行道而委命不敢用億中以為<lb/>
信也先魯公生慶厯之丁亥其月當壬寅日當壬辰時<lb/>
為辛亥在昔幼時言命者或不多取之能道位極人臣<lb/>
則不過三數及逢時遇主君臣相魚水而後操術者人<lb/>
人争談格局之髙推富貴之由徒足發賢者之一笑爾<lb/>
<pb n="KR3l0051_WYG_002-26a"/>
大觀初改元嵗復丁亥東都順天門内有鄭氏者貨粉<lb/>
於市家頗贍給俗號鄭粉家偶以正月五日亥時生一<lb/>
子焉嵗月日時適與魯公合於是其家大喜極意撫愛<lb/>
謂且必貴時人亦為之傾聳長則恣聴其所欲為鬬雞<lb/>
走犬一切不禁也迨年十有八當春末攜妓多從浮浪<lb/>
人躍大馬游金明自苑中歸上下悉大醉矣馬忽駭入<lb/>
波水中浸而死蜀人謝石宣和嵗壬寅到輦下以術得<lb/>
名善相字使人書一字即知人之用意以卜吉凶其應<lb/>
<pb n="KR3l0051_WYG_002-26b"/>
如響遂得榮顯時宣和七年亟求歸臨別語吾曰石受<lb/>
恩者至今以武弁獲美官猶錦衣念無以報公徳惟有<lb/>
相字之術誠無人獨可以傳公公其受之時吾得罪併<lb/>
蹇自揣決不能慎口誨果更資以吉凶他術是益取禍<lb/>
故謝之不肯聴石石又語吾曰自是天下其亂矣獨蜀<lb/>
猶上在二十年外則不知也是時與公期蜀中相見吾<lb/>
更黙不敢答未幾流貶俄中原傾覆後二十有一年吾<lb/>
在鐵城因故人有帥成都者得寓書遂與石通寒温則<lb/>
<pb n="KR3l0051_WYG_002-27a"/>
二十年外期相見者如是乎然巧發奇中殊有懽故特<lb/>
疏其二三事於後始石居市邸人有失金帶者書一庚<lb/>
字以問石石曰汝有所失乎必金帶也然我知其人三<lb/>
日内使出果如期出魯公知而召之焉書一公字石曰<lb/>
公師位極人臣福壽若此必問所聞吉凶但表某㣲術<lb/>
者公師當少年時嘗更名爾魯公笑而頷之吾最晚生<lb/>
蓋不知此然雖伯氏樞府為長且亦不知也太上皇聞<lb/>
而宻異之嘗為書一朝字命示之石曰此非人臣也我<lb/>
<pb n="KR3l0051_WYG_002-27b"/>
見其人則言事詢何自知石曰大家天寜節以十月十<lb/>
日生此朝字十月十日也豈非至尊乎上喜乃召見石<lb/>
有問輒中且令中官索東宫書一字來乃以太字進又<lb/>
問石石曰此天子也左右為大懼上詢謂何石曰太字<lb/>
㸃㣲横此必太子也他日移置諸上豈非天字邪上以<lb/>
金帶賜之後聞石敗官在成都時國步適艱難詔天下<lb/>
科舉分路𩔖試而四川諸子萃於錦城石曰我能知蜀<lb/>
中魁也且亦知試題時諸儒生之好事者衆醵金錢若<lb/>
<pb n="KR3l0051_WYG_002-28a"/>
干俾石書所試題又書上七人科第名氏共緘識之及<lb/>
榜出取所書開示無一不騐大凡石能道人胸腹間意<lb/>
所以求望與人決禍福吉凶加勸戒以道理縱横罔測<lb/>
今嵗益久矣不知其存亡<lb/>
元豐末叔父文正知貢舉時以開寳寺為試塲方考一<lb/>
夕寺火大發魯公以待制為天府尹夜率有司趨拯焉<lb/>
寺屋既雄壯而人力有不能施穴寺廡大牆而後文正<lb/>
公始得出試官與執事者多焚而死於是都人上下唱<lb/>
<pb n="KR3l0051_WYG_002-28b"/>
言燒得狀元焦及再命試其殿魁果焦蹈也政和末王<lb/>
安中驟遷中書舍人往謝鄭丞相居中謂曰君作紫㣲<lb/>
舍人首草者何人詞邪安中答適一番官誥命爾鄭丞<lb/>
相曰若爾君必入政府居中聞前輩言入紫㣲為舍人<lb/>
首草番官誥詞者號利市必預政柄居中當時亦是蓋<lb/>
數已騐君其入二府乎後果然<lb/>
昔江南李重光染帛多為天水碧天水國姓也當是時<lb/>
藝祖方受命言天水碧者世謂逼迫之兆未幾王師果<lb/>
<pb n="KR3l0051_WYG_002-29a"/>
下建鄴及政和之末復為天水碧時争襲慕江南風流<lb/>
然吾心獨甚惡之未幾金人寒盟豈亦逼迫之兆乎<lb/>
政和以後道家者流始盛羽士因援江南故事林靈素<lb/>
等多賜號金門羽客道士居士者必錫以塗金銀牌上<lb/>
有天篆咸使佩之以為外飾被異寵又得金牌焉及後<lb/>
女真入國羣帥長皆佩金銀牌為兵號始悟前兆何不<lb/>
祥云<lb/>
洛陽古都素號多怪宣和間忽有異物如人而黑遇暮<lb/>
<pb n="KR3l0051_WYG_002-29b"/>
夜輒出犯人相傳謂掠食人家小兒且喜嚙人也於是<lb/>
家家扶杖待之雖盛暑不敢啓戸出寢號曰黑漢由是<lb/>
亦多有偷姦詐而為非者踰嵗乃止此五行志所謂黑<lb/>
眚者也不數年金人寒盟遂侵中國兩都皆覆靖康改<lb/>
元春正月金騎始入侵王黼乃得罪取道由咸平縣時<lb/>
不欲殺大臣而若使敵殘之者及中興之後偽楚張邦<lb/>
昌先黜居長沙後以罪賜自盡焉黼死於輔故村邦昌<lb/>
死於平楚門下官舍<lb/>
<pb n="KR3l0051_WYG_002-30a"/>
偽楚張邦昌始位中書舍人夢乗太上輦擁儀從出兩<lb/>
山間居輦上回視見二馬逐其後能記其毛色也後自<lb/>
燕山來受金封冊乃藉乘輿服御回顧二馬則如夢偽<lb/>
齊劉豫者為小官時夢至闕里拜仲尼仲尼輒答其拜<lb/>
又嘗夢拜釋氏為之起因獨自負遂果於僣然二者皆<lb/>
不克終也如夢兆肹蠁世或有之至吉凶則由乎人是<lb/>
以君子獨能守其正而獲其庥矣此昔人所以不貴乎<lb/>
徵夢吾得邦昌之二姪豫之鄉人王寺丞忠臣云<lb/>
<pb n="KR3l0051_WYG_002-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵圍山叢談卷二<lb/>
</p>
<p>
</p>
  </div>
</body>
</text>
</TEI>
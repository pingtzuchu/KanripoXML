<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐵圍山叢談卷一</head>
    <p>
<pb n="KR3l0051_WYG_001-1a"/>
欽定四庫全書<lb/>
　鐵圍山叢談卷一　　　　　宋　蔡絛　撰<lb/>
太祖皇帝應天順人肇有四海受禪行八年矣當乾徳<lb/>
之五祀而五星聚於奎明大異常魁下當曲阜之墟也<lb/>
時太宗適為兗海節度使則是太宗再受命此所以國<lb/>
家傳祚聖系皆自太宗應符既同乎漢祖而卜年宜過<lb/>
於周厯矣<lb/>
仁廟晩未得嗣天意頗無聊稍事燕游一日於後苑龍<lb/>
<pb n="KR3l0051_WYG_001-1b"/>
翔池南作兩小亭東一亭曰迎曙未幾立皇姪為皇子<lb/>
而賜名適與亭名合不一年即位是為英宗神宗當宁<lb/>
已負疾一日後苑池水忽沸且久不已神宗為睥睨而<lb/>
不樂有抱延安郡王從旁過者池沸輙止莫不駭異未<lb/>
幾延安即位是為哲宗<lb/>
哲廟元符時鄧王薨祈嗣於泰州徐守真世號徐神翁<lb/>
者天意切至徐曰上天已降嗣矣再三遣使迫詢其故<lb/>
即大書吉人二字上之一時莫曉後端王繼立始悟吉<lb/>
<pb n="KR3l0051_WYG_001-2a"/>
人者太上皇御名也<lb/>
政和間東宫頗不安其後日益甚魯公朝夕危懼保持<lb/>
甚至宣和庶子有孫宗鑑者時為紫微舍人宻語魯公<lb/>
公毋慮昔哲廟惡百官班聯不肅而後臺史號知班者<lb/>
必贊言端笏立定又頃有八寳矣今復増而九之且名<lb/>
之曰定命寳春宫蓋始封定王世次為九則立定之語<lb/>
九寳之兆天其命之矣魯公頷之後宗鑑之言信<lb/>
政和間太上諸皇子日長成宜就外第於是取景龍門<lb/>
<pb n="KR3l0051_WYG_001-2b"/>
外地辟以建諸邸時鄆王有盛愛故宦者童貫主之視<lb/>
諸王所居侈大為最乃中為通衢東西列諸位則又共<lb/>
為一大門錫名曰蕃衍宅悉出貫也時愚甚懼蓋取詩<lb/>
之叙蕃衍盛大而下句則識者深疑之亦知其㫖意之<lb/>
屬在鄆邸而已後及都城傾覆然第三位乃今上果中<lb/>
興<lb/>
宣和嵗乙巳冬十二月報北方寒盟二十有三日上皇<lb/>
有㫖内禪時去嵗盡不數日故事天子即位踰年即改<lb/>
<pb n="KR3l0051_WYG_001-3a"/>
元於是中書擬進取日靖四方永康兆民二句請號年<lb/>
曰靖康焉靖康之初今上在康邸因出使講解而威徳<lb/>
暴天下故識者多疑以謂靖康於字為十二月立康也<lb/>
是後一年而中興<lb/>
太上皇既北狩略不得中原信以宗社為念久之一旦<lb/>
命皇族之從行者食御手親將調羮呼左右俾出市茴<lb/>
香左右偶持一黄紙包以茴香來太上就視之乃中興<lb/>
赦書也始知其事於是天意大喜又謂夫茴香回鄉也<lb/>
<pb n="KR3l0051_WYG_001-3b"/>
豈非天乎於是從行者咸拜舞稱慶其後雖八駿忘返<lb/>
然鸞輿竟還矣中興嵗戊辰冬十有一月得之於韋侯<lb/>
者許慈寧皇太后之猶子也頃得罪髙凉召還道過於<lb/>
柴副車第嘗得太祖賜后詔一以藏之詔曰朕親提六<lb/>
師問罪上黨云云未有回日今七夕節在近錢三貫與<lb/>
娘娘充作劇錢千五百與皇后七百與充節料問罪上黨<lb/>
者國初征李筠時也娘娘即昭憲杜太后也皇后即孝<lb/>
明王皇后也嗚呼有以知聖祖不忘本者如此是安得不興<lb/>
<pb n="KR3l0051_WYG_001-4a"/>
太上以政和六七年間始講漢武帝期門故事初出時<lb/>
左右宦者必攜從二物以備不虞其一玉拳一則鐵棒<lb/>
也玉拳貢于闐玉大倍常人手拳紅錦為組以繫之鐵<lb/>
棒者迺藝祖仄㣲時以至受命後所持鐵桿棒者棒純<lb/>
鐵爾生平持握既而爪痕至今猶在恭惟神武得之艱<lb/>
難一至斯乎<lb/>
太宗始嗣位思有以帖服中外一日輦下諸肆有為丐<lb/>
者不得乞因倚門大罵為無賴者主人遜謝久不得解<lb/>
<pb n="KR3l0051_WYG_001-4b"/>
即有數十百衆方擁門聚觀中忽一人躍出以刀剚丐<lb/>
者死且遺其刀而去㑹日已暮追逋莫獲翼日聞奏太<lb/>
宗大怒謂是猶習五季亂乃敢中都白晝殺人即嚴索<lb/>
捕期必得有司懼罪久之迹其事是乃主人不勝其憤<lb/>
而殺之耳獄將具太宗喜曰卿能用心若是雖然第為<lb/>
朕更一覆毋枉焉且攜其刀來不數日尹再登對以獄<lb/>
辭并刀上太宗問審乎曰審矣於是太宗顧旁小内侍<lb/>
取吾鞘來小内侍惟命即奉刀内鞘中因拂袖而起入<lb/>
<pb n="KR3l0051_WYG_001-5a"/>
曰如此寧不妄殺人仁宗聖度深逺臨事不懼當寳元<lb/>
康定之時西夏元昊始叛而劉平敗死京師為雨血及<lb/>
報敗聞上喜曰天下平安久故兵將不知戰今既衂必<lb/>
自警宜少湏之當有人出矣後果勝而元昊請服上又<lb/>
曰國家竭力事西陲累數年海内不無勞弊今幸甫定<lb/>
然宜防盗發可詔天下為預防也㑹山東有王倫者焱<lb/>
起轉鬭千餘里至淮南郡縣既多備預故即得以殺捕<lb/>
矣又自秦漢以還時主能享國多厯年所者獨漢武帝<lb/>
<pb n="KR3l0051_WYG_001-5b"/>
在位五十五載然末年巫蠱事起成衛太子之旤梁武<lb/>
帝在位四十八載唐明皇在位四十五載是二君者亦<lb/>
終有侯景禄山之亂而我仁宗皇帝在位四十二年始<lb/>
終若一嗚呼休哉<lb/>
哲宗即位甫十嵗於是宣仁髙后垂簾而聽斷焉及寖<lb/>
長立未嘗有一言宣仁在宫中每語上彼大臣奏事汝<lb/>
胷中且謂何乃無一語邪上但曰娘娘已處分俾臣道<lb/>
何語如是益恭黙不言者九年時又久已納后至是上<lb/>
<pb n="KR3l0051_WYG_001-6a"/>
年時十有九矣猶未復辟一旦宣仁病且甚尚時時出<lb/>
御小殿及將大漸謂大臣曰太皇以久病懼不能自還<lb/>
為之奈何大臣同辭而奏願供張天慶殿宣仁未及答<lb/>
上於簾内忽出聖語曰自有故事大臣語塞既趨下退<lb/>
相視曰我輩其獲罪乎翌日自上命軸簾出御前殿召<lb/>
宰輔諭太皇太后服藥宜赦天下不數日宣仁登仙上<lb/>
始親政焉上所以銜諸大臣者匪獨坐變更後數數與<lb/>
臣僚論昔垂簾事曰朕只見臀背魯公頃為愚道之亦<lb/>
<pb n="KR3l0051_WYG_001-6b"/>
深歎哲廟之英睿也<lb/>
頃有老内侍為愚道昭陵遊幸後苑每獨置一茶床列<lb/>
肴核以自酌有得一杯湯賜飲者以為寵幸非常乃張<lb/>
貴妃而已後追諡温成皇后者也又有老吏嘗主睿思<lb/>
殿文字外殿庫事能言偶得見泰陵時舊文簿注一行<lb/>
曰紹聖三年八月十五日奉聖㫖教坊使丁仙現祗應<lb/>
有勞特賜銀錢一文嗚呼累聖儉徳𩔖乃如此<lb/>
國朝諸王弟多嗜富貴獨祐陵在藩時嗜玩早不凡所<lb/>
<pb n="KR3l0051_WYG_001-7a"/>
事者獨筆硯丹青圖史射御而已當紹聖元符間年始<lb/>
十六七於是盛名聖譽布在人間識者已疑其當辟矣<lb/>
初與王晉卿侁宗室大年令穰往來二人者皆喜作文<lb/>
辭妙圖畫而大年又善黄庭堅故祐陵作庭堅書體後<lb/>
自成一法也時亦就端邸内知客吳元瑜弄丹青元瑜<lb/>
者畫學崔白書學薛稷而青出於藍者也後人不知往<lb/>
往謂祐陵畫本崔白書學薛稷凡斯失其元源派矣<lb/>
太上皇受命灼灼天人蓋多有祥兆由是善道家者流<lb/>
<pb n="KR3l0051_WYG_001-7b"/>
事晩建上清寳籙宫延接方士一日簾前有劉棟者上<lb/>
其所遇韓真人丹以獻天子其狀如蠟以手指揭取而<lb/>
服之翌日則又生無窮也上曰汝師錫汝長年而朕奪<lb/>
之非朕志也當簾前還之此與秦皇漢武異矣可謂盛<lb/>
徳也哉<lb/>
慈聖光獻曹后佐佑仁廟定策立英宗神宗乃本朝后<lb/>
妃其間盛徳之至者也其在父母家時與羣女共為撚<lb/>
錢之戲而后一錢輒獨旋轉盤中凡三日止及晩嵗疾<lb/>
<pb n="KR3l0051_WYG_001-8a"/>
病急顧左右問此為何日左右對以十月二十日實太<lb/>
祖大忌日也后頷之乃自語曰只此日去只此日去免<lb/>
煩他百官蓋謂不欲别日立忌使百官有司有奉慰行<lb/>
香之勞就是日則免於是以二十日崩今人學道號超<lb/>
脱非常一旦於死生之際未必能達變后之始終若此<lb/>
豈非天人乎哉<lb/>
神廟當宁慨然興大有為之志思欲問西北二方罪一<lb/>
日被金甲詣慈壽宫見太皇太后曰娘娘臣着此好否<lb/>
<pb n="KR3l0051_WYG_001-8b"/>
曹后迎笑曰汝甲甚稱好也雖然使汝至衣此等物則<lb/>
國家何堪矣神廟黙然心服遂卸金甲慈聖光獻皇后<lb/>
以盛徳著而宣仁聖烈髙后以嚴肅稱治平時英宗疾<lb/>
既愈猶不得近嬪御慈聖一日使親近宻以情鐫諭之<lb/>
官家即位已久今聖躬又痊平豈得左右一無侍御者<lb/>
邪宣仁不樂曰奏知娘娘新婦始得嫁十三團練爾即<lb/>
不曾嫁佗官家時多傳於外朝<lb/>
魯公在北門為承旨既草哲廟元符末命於是太上從<lb/>
<pb n="KR3l0051_WYG_001-9a"/>
端邸始即大位遂有垂簾之舉時欽聖憲肅向后命御<lb/>
藥院内侍黄庭經臣傳㫖曰嗣君已長本不應垂簾以<lb/>
皇帝聖孝宫中累日拜請泣涕不已今姑循聖意纔俟<lb/>
國事稍定則當還政必不敢上同章憲明肅與宣仁聖<lb/>
烈二后終身稱制卿可依此草詔明示天下當是時魯<lb/>
公既唯命即書所被㫖載諸學士院及家集是後雖同<lb/>
聽斷曾不半嵗永泰靈駕猶未發引即還就東朝之養<lb/>
矣外廷或譸張且不知欽聖盛徳之本旨如此<lb/>
<pb n="KR3l0051_WYG_001-9b"/>
國朝禁中稱乘輿及后妃多因唐人故事謂至尊為官<lb/>
家謂后為聖人嬪妃為娘子至謂母后亦同臣庶家曰<lb/>
娘娘又呼掌書命之首曰内侍省次直筆内官之貴者<lb/>
則有曰御侍曰小殿直此率親近供奉者也御侍頂龍<lb/>
兒特髻衣襜小殿直皂軟巾裹頭紫義襕窄衫金束帶<lb/>
而作男子拜乃有都知押班上名長行之號唐陸宣公<lb/>
牓子集諫令渾瑊訪裹頭内人者是也知其來舊矣<lb/>
天子之制六璽元豐間得玉矣行製而未就至大觀時<lb/>
<pb n="KR3l0051_WYG_001-10a"/>
始成之然但繆篆也又元符初得漢傳國璽其文曰承<lb/>
天福延萬億永無極是二者祐陵又自倣為之悉魚蟲<lb/>
篆也號傳國璽曰受命寳九字璽曰鎮國寳合天子之<lb/>
制六璽是為八寳者乃於大觀戊子正月元㑹日受之<lb/>
因大赦天下本朝禮樂於此百五十年矣至是始備及<lb/>
後政和末又新作一璽上曰八寳者國家之神器今再<lb/>
創璽乃我受命者也因詔于闐國上美玉焉久而得之<lb/>
為璽九寸而魚蟲篆其文曰範圍天地幽贊神明保合<lb/>
<pb n="KR3l0051_WYG_001-10b"/>
太和萬壽無疆詔號定命寳是嵗戊戌元㑹於大慶殿<lb/>
受之<lb/>
太上始意作定命寳也乃詔于闐國上美玉一日絛赴<lb/>
朝請在殿閤侍班王内相<hi>安中</hi>因言近于闐國上表命<lb/>
譯者釋之將為答詔其表大有懽也同班諸公喜皆迫<lb/>
詢曰甚願聞之王内相因誦曰日出東方赫赫大光照<lb/>
見西方五百國中條貫主阿舅汗黑王表上日出東方<lb/>
赫赫大光照見四天下四天下條貫主阿舅大官家你<lb/>
<pb n="KR3l0051_WYG_001-11a"/>
前時要那玉自家㬠是用心只被難得似你那尺寸底<lb/>
我已令人尋討如是得似你那尺寸底我便送去也於<lb/>
是一坐為哄吾因曰裕陵實録已載于闐表文大略同<lb/>
此特少文勝者疑經史官手潤色故爾衆乃黙然其後<lb/>
以玉來上長徑二尺色踰截肪誠昔未有也遂製定命<lb/>
寳嵗餘玉人始告成精巧視古無别矣寳與檢皆大九<lb/>
寸盤螭為紐魚蟲篆文凡有十六字於是定命寳合八<lb/>
寳通號九寳下詔以為乾元用九之義云<lb/>
<pb n="KR3l0051_WYG_001-11b"/>
𤣥圭者古鎮圭也温潤異常文其色内赤外黑非世所<lb/>
有固無足疑圭上鋭而下方然其末平直非若後世禮<lb/>
圖為圭之太鋭也兩旁刻出十二山正若古山尊制度<lb/>
亦非若先儒所繪鎮圭乃於圭上刻山者也凡制作精<lb/>
妙又非若秦漢器玉所能及上則皆雲雷之文下平無<lb/>
文而中一竅大足容指其長尺有二寸正合周尺防同<lb/>
晉尺蓋晉得舜廟玉尺是以知同古尺也有制有𤣥圭<lb/>
議行於世誠不誣已𤣥圭傳乃丁晉公家物流落出嘗<lb/>
<pb n="KR3l0051_WYG_001-12a"/>
賣擔上士人王提舉敏文者以千七百金售得之有宦<lb/>
者譚禎二得而上之時政和二年也上以付魯公曰或<lb/>
謂此物古𤣥圭試為朕驗之魯公機務繁又付之外兄<lb/>
徐若谷謂吾曰𤣥圭之制何可考得非雷楔邪然玉誠異<lb/>
常矣因置諸櫝中略不省一日吾與若谷讀禮記見王<lb/>
制言王執鎮圭釋謂旁刻十二山吾即以王制有王執<lb/>
鎮圭語若谷𤣥圭者旁有山政若古器所謂山尊同盍<lb/>
騐之乎若谷笑去手自去就櫝取圭出如吾語共數之<lb/>
<pb n="KR3l0051_WYG_001-12b"/>
果十有二刻始相與駭因試以義推之則罔不合若谷<lb/>
又白伯氏丐取太常寺厯代尺度石刻來則又合矣吾<lb/>
與若谷大喜以白魯公因以具奏昔𤣥圭議中魯公第<lb/>
一劄子是也但有一竅初忽之且謂豈非後人不知而<lb/>
穿之作響版邪及付外庭議禮官又引天子圭中必釋<lb/>
謂以組約其中央備失墜者若谷與吾甚愧弗思獨是<lb/>
不滿也上得此喜乃命宣示百官則禮匣錦薦色組繅<lb/>
藉十襲備極於崇奉遂以是嵗冬至御大慶殿受圭因<lb/>
<pb n="KR3l0051_WYG_001-13a"/>
又降詔歸美神考哲宗用告成功上親加上兩朝徽號<lb/>
令廟焉時詔議𤣥圭官並加秩而若谷每笑謂吾曰我<lb/>
一人其之推乎<lb/>
𤣥圭既出時晉州上一石有字曰堯天正石緑色方可<lb/>
三尺餘字當中咸大如掌其畫端楷政如人以手指畫<lb/>
之者堯字獨居右而天正兩字綴行於左朝廷驗之於<lb/>
都堂差官監視命工磨礱焉既去石三分而字愈明乃<lb/>
於堯字下又出一瑞蓋曰天正堯瑞若是則四字相對<lb/>
<pb n="KR3l0051_WYG_001-13b"/>
布置始匀天字瑞字其畫獨淺未與三者配則不敢更<lb/>
加礱於是内外咸喜謂晉陽堯都方𤣥圭出適有此瑞<lb/>
信天意也<lb/>
政和初内中降出大白玉璧一赤玉器一俾魯公考騐<lb/>
白璧大盈尺鏤文甚美而璧羡外復起飛行雲龍焉赤<lb/>
玉器則長幾二尺兩邊如棹刀頭中間為古文殊極精<lb/>
巧玉色則甚異誠雞冠之不足擬也當時諸儒謂璧羡<lb/>
雲龍者廼周公植璧之璧也赤玉器則顧命所謂陳寳<lb/>
<pb n="KR3l0051_WYG_001-14a"/>
赤刀之寳也吾竊笑諸儒之傅㑹且雲龍在上若植之<lb/>
寧不倒植矣豈非秦漢璧璫之屬乎至於赤刀寳制作<lb/>
非常三代之器無疑玉色又如此為希世之珍謂之赤<lb/>
刀若得之焉其後於延福宫又得見一赤刀同屬所錫<lb/>
元圭漢枳道所得傳國璽唐太宗之受命璽暨諸器列<lb/>
於殿中為盛世之英瑞唐太宗璽乃虞世南真書字玉<lb/>
色不大佳璽不方而長其文曰受天景命有徳者昌<lb/>
崇寧甲申議作九鼎有司即南郊為冶用中夜時上為<lb/>
<pb n="KR3l0051_WYG_001-14b"/>
致肅不寐至是於寢望之焚香而再拜焉既乃就寢傍<lb/>
四鼔矣忽有神光達禁中政燭福寧殿紅赤異常宫殿<lb/>
於是盡明如晝迨曉始熄鼎一鑄而成乃取佑神觀旁<lb/>
地立九成宫隨其方為室成九室以奠鼎命魯公為奉<lb/>
安禮儀使又方其講事也輙有羣鶴數千萬飛其上蔽<lb/>
空不散翌日上幸之而羣鶴以千餘又來雲變色五彩<lb/>
光豔上亦隨方入其室焚香再拜從臣皆陪祠於下先<lb/>
是方士魏漢津獻議其制各取九州之水土内鼎中及<lb/>
<pb n="KR3l0051_WYG_001-15a"/>
行禮至北方之寳鼎也鼎忽漏水流浸布地且鼎金厚<lb/>
數寸水又素貯鼎中未始有罅隙不當及上焚香時泄<lb/>
漏漏乃旋止故上深訝焉魯公為不樂於是劉炳進曰<lb/>
鼎之水土皆取於九州之地中獨寳鼎者取其水土於<lb/>
雄州白溝之界上非幽燕之正方也豈此乎故當時尤<lb/>
以為神然厥後終以北方而致亂矣又政和六年用方<lb/>
士王仔昔建言徙九鼎入于大内作一閣而藏之時魯<lb/>
公為定鼎使及帝鼐者行亦有飛鶴之祥雲氣如畫卦<lb/>
<pb n="KR3l0051_WYG_001-15b"/>
之象帝鼐後改日隆鼎既甚大以萬衆拽之然行覺不<lb/>
大用力其去疾速時人皆異之<lb/>
政和初中間勢隆治極之際地不愛寳所在奏芝草者<lb/>
動三二萬本蘄黄間至有一鋪二十五里遍野而出汝<lb/>
海諸郡縣山石皆變瑪瑙動千百塊而致諸輦下伊陽<lb/>
太和山崩奏至上與魯公皆有慙色及復上奏山崩者<lb/>
出水晶也以木匣貯之進匣可五十斤而多至數十百<lb/>
匣來上又長沙益陽縣山谿流出生金重十餘斤後又<lb/>
<pb n="KR3l0051_WYG_001-16a"/>
出一塊至重四十九斤佗多稱是<lb/>
太上即位之明年改元建中靖國者蓋垂簾之際患熈<lb/>
豐元祐之臣為黨故曰建中靖國實兄弟為繼故踵太<lb/>
平興國之故事也明年親政則改元崇寧崇寧者崇熈<lb/>
寧也崇寧至五年正月彗出乃改明年元為大觀大觀<lb/>
者取易大觀在上俱美名也大觀至四年夏五月彗出<lb/>
因又改明年元為政和政和者取庶政惟和之義也政<lb/>
和盡八年時方士援漢武故事謂黄帝得寳鼎神策是<lb/>
<pb n="KR3l0051_WYG_001-16b"/>
嵗己酉朔旦冬至為得天之紀而漢武但辛巳朔旦冬<lb/>
至然今嵗廼己酉朔旦冬至真得天之紀矣又太宗皇<lb/>
帝以在位二十年因大赦天下是時上在位已十有九<lb/>
年明年當二十年舉是二者廼下赦改十一月冬至朔<lb/>
旦為重和元年重和者謂和之又和也改號未幾㑹左<lb/>
丞范致虛言犯北朝年號蓋北先有重熈年時後主名<lb/>
禧其國中因避重熈凡稱重熈則為重和朝廷不樂是<lb/>
年三月遽改重和二年為宣和元年宣和政上自以常<lb/>
<pb n="KR3l0051_WYG_001-17a"/>
所處殿名其年然實欲揜前誤也因號宣和人又謂一<lb/>
家有二日為不祥及方臘起連陷二浙數郡上意彌欲<lb/>
易之獨難得美名㑹冦甫平而止七年冬遂内禪云大<lb/>
抵名年既不應襲用前代又當是時多忌諱以是為難<lb/>
合而古人已多穿鑿徵兆有自來矣至仁廟初始垂簾<lb/>
儒臣迎合時事年號天聖為二人聖明道為日月故後<lb/>
人咸祖述之至若元字謂神宗哲宗以元符元豐登遐<lb/>
且本朝火徳不宜用水若治字又謂英廟治平不克久<lb/>
<pb n="KR3l0051_WYG_001-17b"/>
凡十數義或出於宦官女子之常談爾<lb/>
國朝故事諸王儀物視宰相張青絹傘畫繡鞍韉以親<lb/>
事官呵哄而已政和三年春二月上出西郊幸普安寺<lb/>
奠昭懷劉太后百官陪位上諡册罷還謁於瓊林苑御<lb/>
寳津樓上垂簾百官歸或不知皆騎從大道由樓下過<lb/>
燕越二王亦同途然百官往往不甚引避上訝之因申<lb/>
嚴其分乃賜二王三接青羅傘七紫羅大掌扇二金鈒<lb/>
花鞍若茶燎水罐凡儀物皆用塗金加異錦為鞍焉以<lb/>
<pb n="KR3l0051_WYG_001-18a"/>
壯維城之固是後遂為故事蓋自政和三年始又故諸<lb/>
王不施狨坐宣和末亦賜之<lb/>
國朝帝女封號皆沿襲漢唐初封則有美號稱公主出<lb/>
降則封某國公主兄弟又封某國長公主姑又封某國<lb/>
大長公主祖姑則封兩國大長公主而皇族則稱某郡<lb/>
主某縣主熈寕朝嘗議以乖義理然終不克改作政和<lb/>
三年上又惡其不典咸欲追述號公主為帝嬴郡縣主<lb/>
宜為宗嬴乃合於前代矣上曰此議雖近古特不合時<lb/>
<pb n="KR3l0051_WYG_001-18b"/>
宜因諭大臣曰姬雖周姓後世亦以為婦人之美稱盖<lb/>
不獨為姓也在我而已魯公於榻前忽力爭上愕然詢<lb/>
其所以魯公謂臣乃姬姓也懼有嫌使小人得以議爾<lb/>
上笑而不從乃降手詔引熈寧欲釐革而有司不克奉<lb/>
承以至今日周稱王姬見於詩雅姬雖周姓考古立制<lb/>
宜莫如周今帝天下而以主封臣可改公主為帝姬郡<lb/>
主為宗姬縣主為族姬其稱大長者可並依舊為大長<lb/>
帝姬仍以美名二字易其國號内兩國者以四字於是<lb/>
<pb n="KR3l0051_WYG_001-19a"/>
魯公退而具書於時政記當是時執政者皆歎息魯公<lb/>
傷弓故慮患之深也是後因又改郡縣君號為七等郡<lb/>
君者為淑人碩人令人恭人縣君者室人安人孺人俄<lb/>
又避太室人之目因又改曰宜人其制今猶存<lb/>
唐有𢎞文集賢史館皆圖冊之府本朝草昧至熈寧始<lb/>
大備乃直左昇龍門建秘書省聚書養賢其間并三者<lb/>
皆在故號三館秘閣以盛大一時目之為木天也中更<lb/>
天聖之後再立視舊亦甚偉而秘書省之西切鄰大慶<lb/>
<pb n="KR3l0051_WYG_001-19b"/>
殿故於殿廊闢角門子以相通遇乘輿出必由正寢而<lb/>
前則秘書省官自角門子入而班於大慶殿下迓車駕<lb/>
起居及還内亦如之可謂清切矣以是諸學士多得由<lb/>
角門子至大慶殿納凉於殿東偏世傳仁祖一日行從<lb/>
大慶殿望見有醉人卧於殿陛間者左右亟將呵譴詢<lb/>
之曰石學士也乃石曼卿神廟遽止之避從旁過政和<lb/>
五年因建明堂有㫖徙秘書省出于外在宣徳門之東<lb/>
亦古東觀𩔖云秘書省自政和末既徙於東觀之下宣<lb/>
<pb n="KR3l0051_WYG_001-20a"/>
和中間始告落上因踵故事為幸之御手親持太祖皇<lb/>
帝天翰一軸以賜三館語羣臣曰世但謂藝祖以神武<lb/>
定天下且弗知天縱聖學筆札之如是也今付秘閣永<lb/>
以為寳於是大臣近侍因得瞻拜太祖書札有𩔖顔字<lb/>
多帶晩唐氣味時時作數行經子語又間有小詩三四<lb/>
章皆雄偉豪傑駭動人耳目宛見萬乘風度往往跋云<lb/>
鐵衣士書似仄微所遊戲翰墨也時因又賜閣下以小<lb/>
李將軍唐明皇帝幸蜀圖一横軸吾立侍在班底睹之<lb/>
<pb n="KR3l0051_WYG_001-20b"/>
胷中竊謂御府名丹青若顧陸曹展而下不翅數十百<lb/>
今忽出此何不祥邪古人之於朝覲㑹同得觀其容儀<lb/>
而知其咎休則是舉也厥有兆矣邈在炎陬而北望黄<lb/>
雲書此疾首<lb/>
天下曹務㒺不設張規條如秘書省號三館秘閣實育才<lb/>
也獨不以吏事責故許置棊局然大内前後殿諸班衛<lb/>
士宿直寓舍反亦得之蓋秘書省本優賢俊宿衛士則<lb/>
慮其終日端閉俾不生他意此咸出祖宗之深㫖<lb/>
<pb n="KR3l0051_WYG_001-21a"/>
祖宗時朝班燕㑹多襲用唐制樞宻使廼宦者為之也<lb/>
其位叙甚卑故遇大燕則親王一人伴食于客省又燕<lb/>
設則親王宗室率不坐以用倡故也國朝樞宻使乃儒<lb/>
士為之實股肱大臣至神廟時謂用倡則君臣亦不合<lb/>
禮始改為女童隊小兒隊於是樞宻使親王宗室皆得<lb/>
列坐而預燕㑹矣<lb/>
閤門官者有東上西上閤門使號横行班後改左右武<lb/>
大夫然任上閤之職者則自稱知東上閤門知西上閤<lb/>
<pb n="KR3l0051_WYG_001-21b"/>
門事又舊有通事舍人主贊喝後改宣贊舍人而閤門<lb/>
宣赦書白麻舊制則皆為吟哦之聲政和間詔除去但<lb/>
道勿吟焉至今尊用之<lb/>
漢魏以來警夜之制不過五鼓蓋冬夏自酉戌至寅夘<lb/>
斗杓之建盈縮終不過五辰故言甲夜至戊夜或言五<lb/>
更而已然日入之後未至甲夜則又謂之昏刻至五更<lb/>
已滿將曉之時則又有謂之至夜漏不盡刻國朝文徳<lb/>
殿鐘鼓院於夜漏不盡刻既天未曉則但撾鼓六通而<lb/>
<pb n="KR3l0051_WYG_001-22a"/>
無更㸃也故不知者乃謂禁中有六更吾頃政和戊戌<lb/>
未得罪時曽侍祠於宣和殿深疑之近嘗備聞之<lb/>
上元張燈天下止三夕都邑舊亦然後都邑獨五夜傳謂吴<lb/>
越錢王来朝進錢若干買此兩夜因為故事非也盖乾徳<lb/>
間蜀孟氏初降正當五年之春正月太祖以年豐時平使<lb/>
士民縦樂詔開封増兩夜自是而始開寳末吴越國王始<lb/>
來朝國朝上元莭燒燈盛扵前代為綵山峻極而對峙於<lb/>
端門綵山故𨽻開封府儀曹及儀鸞司共主之崇寧後有<lb/>
<pb n="KR3l0051_WYG_001-22b"/>
殿中省因又移𨽻殿中與天府同治焉大觀元年宋喬年<lb/>
尹開封乃于綵山中間髙揭大牓金字書曰大觀與民同<lb/>
樂萬夀綵山自是為故事隨年號而揭之葢自宋尹始<lb/>
國朝之制立后建儲命相於是天子親御内東門小殿<lb/>
召見翰林學士靣諭㫖意乃鎖院草制付外施行其他<lb/>
除拜但廟堂僉議進呈事得允然後中書入署第使御<lb/>
藥院内侍一員持中書署狀内降封出宣押當直學士<lb/>
院鎖院竟乃以内降付之俾草制而已故相位有闕則<lb/>
<pb n="KR3l0051_WYG_001-23a"/>
中外側耳聳聴一報供張小殿子必知天子御内殿者<lb/>
廼命相矣太上自即位以來尢深考慎雖九禁至宻亦<lb/>
不得預知獨自語學士以姓名而命之也及晩嵗雖倦<lb/>
萬幾然毎命相猶自擇日在宣和殿親札其姓名於小<lb/>
幅紙緘封垂于玉柱斧子上俾小璫持之𨗳駕於前自<lb/>
内中出至小殿上見學士始啓封焉以姓名垂玉柱斧<lb/>
子政與唐人金甌覆之何異<lb/>
掖庭宫嬙嵗給帛多色綵爾遇支賜俸稍絹應生白者多<lb/>
<pb n="KR3l0051_WYG_001-23b"/>
即一束十端必間有一端為紅生絹蓋忌其純白故也<lb/>
此亦國朝太平一故事<lb/>
國朝燕集賜臣僚花有三品生辰大燕遇大遼人使在<lb/>
庭則内用絹帛花蓋示之以禮儉且祖宗舊程也春秋<lb/>
二燕則用羅帛花為甚美麗至凡大禮後宫謝上元節<lb/>
游春或幸金池瓊苑從臣皆扈蹕而隨車駕有小燕謂<lb/>
之對御凡對御則用滴粉鏤金花極其珍靃矣又賜臣<lb/>
僚燕花率從班品髙下莫不多寡有數至滴粉縷金花<lb/>
<pb n="KR3l0051_WYG_001-24a"/>
為最則倍於常所頒此盛朝之故事云<lb/>
政和初上始躬攬乾綱不欲付諸大臣因述藝祖故事御<lb/>
馬親巡大内諸司務在奉宸庫古龍涎司中又至内後拱<lb/>
宸門之左對後苑東門有一庫無名號但謂之苑東門庫乃<lb/>
貯毒藥之所也外官一員共監之皆二廣川蜀每三嵗一貢<lb/>
藥有七等野葛胡蔓皆預鴆乃在第三其上者鼻嗅之<lb/>
立死於是親筆為詔取㑹到本庫稱自建隆以來不曾<lb/>
有支遣此皆前代殺不廷之臣籍使臣果有不赦之罪<lb/>
<pb n="KR3l0051_WYG_001-24b"/>
當明正典刑豈宜用此可罷其貢廢其庫將見在毒藥<lb/>
焚棄瘞于逺郊仍表識之毋令牛畜犯焉嗚呼上聖至<lb/>
仁大哉堯舜之用心也<lb/>
國朝肆𤯝故事三省樞筦諸房吏分陳其應行事訂諸<lb/>
官長粗以為當則宰輔於是共議於都堂而可否之事<lb/>
目已定迨將上進御乃入熟降付翰林學士院命詞而<lb/>
宣付外焉其約束之辭大致悉吏文也獨大觀戊子元<lb/>
日受八寳大赦如罷重法地分宗室陞行省刑名寛黨<lb/>
<pb n="KR3l0051_WYG_001-25a"/>
錮凡數十事以事體既重方朝廷彰明其不如吏文時<lb/>
多出魯公之手故獨為國朝之盛舉唐制北門學士在<lb/>
内朝廷樞宻使班遇天子夀節學士待制自從樞宻院<lb/>
先啟建道場罷散花宴及壽節日則宰臣預命直省官<lb/>
具帖子請學士待制赴尚書省錫宴齊筵故中外文武<lb/>
百僚罔有不隷尚書省班屬御史臺者獨學士待制不<lb/>
隷外省班自屬閤門號稱内朝官又曰西班官則儒者<lb/>
清貴其為世之榮如此<lb/>
<pb n="KR3l0051_WYG_001-25b"/>
始熈寧時親御飛白書玉堂之署四字以賜承㫖蘇易<lb/>
簡及泰陵朝魯公亦為承㫖以其下一字犯厚陵御諱<lb/>
因奏請苐摹玉堂二字牓於翰苑之正㕔且為儒林之榮<lb/>
制曰可於是錫上牌燕近臣館閤畢集天子寵賚非常<lb/>
有踰故事為一時之光華云<lb/>
魯公為北門承㫖時翰苑偶獨員當元符末命召入内<lb/>
東門草哲廟遺制既末發喪事在秘宻獨學士與宰執<lb/>
而已於是知樞宻使曽布捧研以度魯公左丞叔父文<lb/>
<pb n="KR3l0051_WYG_001-26a"/>
正公為磨墨宰臣章惇手自供筆而授公焉魯公後每<lb/>
曰始覺儒臣之貴也<lb/>
秘書省嵗曝書則有㑹號曰曝書㑹侍從皆集以爵為<lb/>
位叙元豐中魯公為中書舍人叔父文正公為給事中<lb/>
時青瑣班在紫微上文正公謂館閤曝書㑹非朝廷燕<lb/>
設也願以兄弟為次遂坐魯公下是後成故事世以為<lb/>
榮<lb/>
國朝儀制天子御前殿則羣臣皆立奏事雖丞相亦然<lb/>
<pb n="KR3l0051_WYG_001-26b"/>
後殿曰延和曰邇英二小殿乃有賜坐儀既坐則宣茶<lb/>
又賜湯此客禮也延和之賜坐而茶湯者遇拜相正衙<lb/>
㑹百官宣制纔罷則其人親抱白麻見天子於延和告<lb/>
免禮畢召丞相陞殿是也邇英之賜坐而茶湯者講筵<lb/>
官春秋入侍見天子坐而賜茶乃讀讀而後講講罷又<lb/>
贊賜湯是也他皆不可得矣<lb/>
樞宻院故事樞宻使在院延見賓客領武臣詞訟必以<lb/>
親事官四人侍立仍置大鐵方尺二於領事案上盖國<lb/>
<pb n="KR3l0051_WYG_001-27a"/>
初武臣皆百戰猛士至宻院多有所是非干請故為之<lb/>
防㣲<lb/>
宣和四年既開北邊度支異常於是内外大匱上心不<lb/>
樂時王丞相既患失遂用一老胥謀始為免夫之制均<lb/>
之天下免夫者謂燕山之役天下應出夫調今但令出<lb/>
免夫錢而已御筆一行魯公為之垂涕一日為上言曰<lb/>
今大臣非所以事陛下也陛下聖仁惠養元元澤及四<lb/>
海矧前日之政但取地寳走商賈未嘗及農畞今大臣<lb/>
<pb n="KR3l0051_WYG_001-27b"/>
於窮百姓口中斂飯碗以取用錢甚弗取也上亦悔亟<lb/>
令改作聖㫖行下然無益矣自是作俑故動敷田畝因<lb/>
習以為常不但祖宗朝盖崇觀政和之所無者是時天<lb/>
下免夫所入凡六千二百餘萬緡朝廷樁以備緩急至<lb/>
宣和七年春已用之止餘六百萬緡爾外二千二百餘<lb/>
萬緡有司奏不知下落此黼宻以奉宴私者盖自啓北<lb/>
征則省中創立一房號經撫房及告功黼遽奏請凡經<lb/>
撫房文籍盡取焚之故不得稽考<lb/>
<pb n="KR3l0051_WYG_001-28a"/>
國朝之制沿襲五季始時武臣皆不䘮其父母至仁廟<lb/>
乃詔崇班以上持䘮供奉官以下不持䘮政和初方講<lb/>
太平故事且亦順人情乃詔供奉官以下願持䘮者聴<lb/>
當是時雅愜衆心小使臣往往䘮其父母者多矣不二<lb/>
十年世變風移今罔睹不願持䘮者<lb/>
　<lb/>
　<lb/>
　<lb/>
<pb n="KR3l0051_WYG_001-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鐵圍山叢談卷一<lb/>
</p>
<p>
</p>
  </div>
</body>
</text>
</TEI>
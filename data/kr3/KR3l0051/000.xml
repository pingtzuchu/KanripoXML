<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐵圍山叢談</head>
    <p>
<pb n="KR3l0051_WYG_000-1a"/>
欽定四庫全書　　　　　子部十二<lb/>
　鐵圍山叢談　　　　　　小説家𩔖一<hi>雜事之屬</hi>
　　提要<lb/>
　　　　<hi>臣</hi>等謹案鐵圍山叢談六卷宋蔡絛撰絛字<lb/>
　　　　約之自號百衲居士興化仙遊人蔡京之季<lb/>
　　　　子也官至徽猷閣待制京敗流白州宋史附<lb/>
　　　　載京傳末稱宣和六年京再起領三省目昏<lb/>
　　　　眊不能視事悉决於絛凡京所判皆絛為之<lb/>
<pb n="KR3l0051_WYG_000-1b"/>
　　　　且代京入奏由是恣為姦利竊弄威柄宰臣<lb/>
　　　　白時中李邦彦惟奉行文書其罪葢與京等<lb/>
　　　　曾敏行獨醒襍志則載絛作西清詩話多稱<lb/>
　　　　引蘇黄諸人竟以崇尚元祐之學為言者論<lb/>
　　　　列葢雖盜權怙勢而尚知博風雅之名者陳<lb/>
　　　　振孫書録解題稱西清詩話乃絛使其客為<lb/>
　　　　之殆以蔡攸雖領書局懵不知學為物論所<lb/>
　　　　不歸故疑絛所著作亦出假手然此書作于<lb/>
<pb n="KR3l0051_WYG_000-2a"/>
　　　　竄逐之後黨與解散誰與捉刀而敘述舊聞<lb/>
　　　　具有文采故謂之驕恣紈袴則可不能謂之<lb/>
　　　　不知書也書中稱髙宗為今上謝石相字一<lb/>
　　　　條稱中原傾覆後二十一年為紹興十七年<lb/>
　　　　徽宗買<graphic n="KR1708" url="https://raw.githubusercontent.com/kanripo/KR-Gaiji/master/images/KR1708.png" mimeType="image/png"/>香一條稱中興嵗戊辰為紹興十<lb/>
　　　　八年又趙鼎亦卒於紹興十七年而此書記<lb/>
　　　　鼎卒後王趯坐調䕶鼎被劾罷官過白州<lb/>
　　　　見絛之事是南渡後二十餘年尚謫居無恙<lb/>
<pb n="KR3l0051_WYG_000-2b"/>
　　　　亦可云倖逃顯戮矣絛所作北征紀寔二卷<lb/>
　　　　述伐燕之事陳振孫謂其歸罪童貫蔡攸為<lb/>
　　　　蔡京文飾此書所敘京事亦往往如是史稱<lb/>
　　　　京患言者議已作御筆宻進丐徽宗親書以<lb/>
　　　　降絛則稱政和三四年上自攬權綱政歸九<lb/>
　　　　重皆以御筆從事史稱京由童貫以進又稱<lb/>
　　　　宦官宫妾合詞譽京絛則稱京力遏宧官史<lb/>
　　　　稱范祖禹劉安世皆因京逺竄絛則謂京欲<lb/>
<pb n="KR3l0051_WYG_000-3a"/>
　　　　援復安世及陳瓘而不能已則與祖禹子温<lb/>
　　　　最相契其巧為彌縫大抵𩔖此惟於其兄攸<lb/>
　　　　無恕詞葢以攸嘗劾絛又請京殺絛故也至<lb/>
　　　　于元祐黨籍不置一語詞氣之間頗與其父<lb/>
　　　　異趣於三蘇尤極意推崇而丁仙現一條乃<lb/>
　　　　深詆王安石新法則仍其西清詩話之㫖也<lb/>
　　　　他如述九璽之源流元圭之形製九鼎之鑄<lb/>
　　　　造三館之建置大晟樂之宫律及徽宗五改<lb/>
<pb n="KR3l0051_WYG_000-3b"/>
　　　　年號之義公主初改帝嬴後改帝姬之故宣<lb/>
　　　　和書譜畫譜博古圖之縁起記所目睹皆較<lb/>
　　　　他書為詳核以及辨禁中無六更之例宫花<lb/>
　　　　有三等之别俗諺包彈之始粤人雞卜之法<lb/>
　　　　諸葛氏筆張滋墨米芾研山大觀端研玻璃<lb/>
　　　　毋龍涎香薔薇水沈水香合浦珠鎮庫帶藕<lb/>
　　　　絲燈百衲琴建溪茶姚黄花諸條皆足以資<lb/>
　　　　考証廣異聞又如陳師道後山詩話稱蘇軾<lb/>
<pb n="KR3l0051_WYG_000-4a"/>
　　　　詞如教坊雷大使舞諸家引為故實而不知<lb/>
　　　　雷為何人觀此書乃知為雷中慶宣和中以<lb/>
　　　　善舞隷教坊三經新義宋人皆稱王安石觀<lb/>
　　　　此書惟周禮為安石親筆詩書實出王雱為<lb/>
　　　　厯来考據家所未言其人雖不足道以其書<lb/>
　　　　論之亦説部之佳本矣文獻通考作五卷此<lb/>
　　　　本寔六卷或通考傳寫之誤歟乾隆四十三<lb/>
　　　　年九月恭校上<lb/>
<pb n="KR3l0051_WYG_000-4b"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
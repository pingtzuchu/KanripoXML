<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鐵圍山叢談卷五</head>
    <p>
<pb n="KR3l0051_WYG_005-1a"/>
欽定四庫全書<lb/>
　鐵圍山叢談卷五　　　　　宋　蔡絛　撰<lb/>
天下蚊蚋都城獨馬行街無蚊蚋馬行街者都城之夜<lb/>
市酒樓極繁盛處也蚊蚋惡油而馬行人物嘈雜燈火<lb/>
照天每至四鼔罷故永絶蚊蚋上元五夜馬行南北幾<lb/>
十里夾道藥肆蓋多國醫咸巨富聲妓非常燒燈尤壯<lb/>
觀故詩人亦多道馬行燈火<lb/>
近世兒女戲有宵夜圖者多為博陸以競勝負而作宵<lb/>
<pb n="KR3l0051_WYG_005-1b"/>
字或可謂消長夜非也乃元宵夜圖耳吾待罪西清時<lb/>
於原廟祖宗神御諸殿閣遇時節則皆陳設玩好之具<lb/>
如平生時嘗得見宵夜圖者皆象牙局為元宵夜起自<lb/>
端門及諸寺觀作游行次第疑宵夜圖本此<lb/>
百戲諸伎甚精者皆挾法術元豐中有藝人善藏舟舟<lb/>
用數十人舉而置之當場萬衆不見也嘗經街樓前上<lb/>
下莫不駭異裕陵見之曰其人但行往來舟上耳固假<lb/>
誑不能誑真人<lb/>
<pb n="KR3l0051_WYG_005-2a"/>
金明池始太宗以存武備且為國朝一盛觀也其龍舟<lb/>
甚大上級一殿曰時來既嵗久紹聖末詔名匠楊談者<lb/>
新作焉久之落成華大於舊矣獨鐵費十八萬斤他物<lb/>
略稱是蓋樓閣殿既髙艦得重物乃始可運先是池北<lb/>
創大屋深溝以貯龍舟俗號龍奥者既納新舟而舊舟<lb/>
苐棄之西岸而已都城忽累夕大風異常不止衆懼為<lb/>
災雖哲廟頗亦<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>頃風息方知新舊二舟即池中戰且<lb/>
三日矣新龍毁一目舊龍所傷獨甚後得上達哲廟怒<lb/>
<pb n="KR3l0051_WYG_005-2b"/>
降勑悉杖之始寧帖<lb/>
魯公崇寧末不入政事堂以使相就第時賜第於閶闔<lb/>
門外俗號梁門者修築之際往往得唐人舊冡或有誌<lb/>
文皆云塟城西二里大梁實唐宣武節度梁門外知已<lb/>
為墓田矣蓋多得婦人脛骨率長於今時長大男子幾<lb/>
寸焉或謂吾曰嘗親見陜晉間古長平為秦白起坑趙<lb/>
卒處白骨尚存其脛長大異隋唐時也知今人寖尠小<lb/>
釋氏之語或不妄<lb/>
<pb n="KR3l0051_WYG_005-3a"/>
李宻之死唐書謂徐世勣表請收藏其尸乃具威儀以<lb/>
君禮塟於黎陽山西南五里墳髙七仞及政和𨗳河由<lb/>
大坯將復禹跡因即三山而繫浮梁焉大坯者乃黎陽<lb/>
山也宻墳髙適當所𨗳河之衝有司以聞詔以禮改塟<lb/>
之時為部役者先發其壙則多取去金玉及奏下將改<lb/>
卜然不見其骸獨得頭顱且甚大傳又謂宻額銳而角<lb/>
方不知其故<lb/>
昔與小王先生者言王舒公<hi>介甫</hi>何至於無後小王先<lb/>
<pb n="KR3l0051_WYG_005-3b"/>
生曰介甫上天之野狐也又安得有後吾黙然不平歸<lb/>
白諸魯公魯公曰有是哉吾益駭魯公始乃為吾言曰<lb/>
頃有季士寧者異人也一旦因上七日入醴泉觀獨倚<lb/>
殿所之楯柱士大夫絡繹登堦拜北神者適睹一衣冠<lb/>
亟問之曰汝非貛兒乎衣冠者為之拜乃介甫也士寧<lb/>
謂介甫汝從之去踰一紀為宰相矣其勉旃蓋士寧出<lb/>
入介甫家識介甫之初誕生異故小字曰貛兒也介甫<lb/>
見士寧後果相神廟而士寧又出入介甫家適坐宗室<lb/>
<pb n="KR3l0051_WYG_005-4a"/>
世居事幾死賴介甫得免即尸解去矣吾得此更疑惑<lb/>
久之又白魯公造化坱圠天道鴻濛彼實靈物也獸其<lb/>
形中則聖賢爾今峩冠珮玉被於人也中或畜產多有<lb/>
焉要論其心斯可乎魯公為頷之而吾始得以自決<lb/>
政和末或於洛水得石大如拳色青黳有草字兩行作<lb/>
黄白文上之俄一士人又得洛石政相同亦上皆曰魯<lb/>
公天與之道急急欲公之奉行此必有召<lb/>
紹興嵗丙辰廣右大歉瀕海尤告病迄丁巳之春斗米<lb/>
<pb n="KR3l0051_WYG_005-4b"/>
千錢人多莩亡而嶠南風候素乖譌至是殊甚則李花<lb/>
退謝悉成桃桃實復成李梨亦變桃熟皆可食凡物多<lb/>
𩔖是有茄纍纍然枝間或結𤓰大如拳此吾親睹亦中<lb/>
原所罕<lb/>
始時士大夫起復則裹糙光幞慘紫袍黑角帶而已上<lb/>
意每惡之政和末議者謂入公門不應變服遂造請赴<lb/>
治所皆吉服與常時無别矣大凡有識之士不肯起復<lb/>
䘮次起䘮次者時多權要或無志之人爾鄭丞相居中<lb/>
<pb n="KR3l0051_WYG_005-5a"/>
政和七年遭母䘮去卒哭尚二日則已拜士大夫深惜<lb/>
之然居家猶服䘮也宣和後起復者雖在家奉其几筵<lb/>
如故至接賓客燕親舊蓋與常人無異禮義於是埽地<lb/>
李丞相士美邦彥由起復中拜相魯公時復入政地吾<lb/>
得出入禁闥一日遣邀吾吾已諾之矣適訪其親宻李<lb/>
公弼孺者乃是置酒出家妓作優戲以見待吾得此大<lb/>
懼力辭不去由是致疑因以得罪此亦獲戾之一端焉<lb/>
然李實賢者但不諒吾之狂也以著當時之習俗<lb/>
<pb n="KR3l0051_WYG_005-5b"/>
趙吉陽元鎮鼎者中興名宰相也一日於行在所因過<lb/>
三館食竟語坐上頃一夕忽夢以罪貶海上有耶將無<lb/>
是乎於是諸館職學士争道其徳而談休美曰公為國<lb/>
柱石安得有此其間一二輒又毅然更起白吉陽其門<lb/>
下士也藉苐使如夢則某等誓將乘桴而從公行決矣<lb/>
一時以為金石美談人故多之而傳達於四方焉未幾<lb/>
吉陽去相位俄廢黜於潮陽後果徙海上數年而趙吉<lb/>
陽死是時獨有一王海康趯者頗能為流人調䕶海上<lb/>
<pb n="KR3l0051_WYG_005-6a"/>
無資薪餐百物海康悉津致之又致諸家問勤懇不少<lb/>
寘厥後果為人告訐坐是免所居官而海康弗怨也當<lb/>
趙吉陽已死王海康始受代罷歸時過吾吾亟訪海康<lb/>
曩聞三館之語甚美今日有踐言者乎君居雷州雷州<lb/>
獨一路通海上旁無佗道君又喜與流人徃來宜悉知<lb/>
之願有所聞也王海康即笑謂吾曰寧有踐言者邪雖<lb/>
吉陽親舊曾弗覩一字之往來矣吾得此中心惄焉為<lb/>
之短氣且士大夫此風舊矣然豈無人乎懼世或未知<lb/>
<pb n="KR3l0051_WYG_005-6b"/>
便强謂曰必果若何<lb/>
嶠南苦熱雖盛冬數數有揮扇時吾㒒入十月矣偶感<lb/>
熱病呼醫診之曰伏暑又有博白守嘗題其便坐曰十<lb/>
有二月望劉子友納凉<lb/>
古者祀天必養牲必在滌三月佗牲唯具而已又凡祭<lb/>
祀之禮降神迎尸矣而後始呈牲牲入於是國君帥執<lb/>
事親殺之焉至漢魏而下有國有家者此禮寖日闕獨<lb/>
五嶺以南俚俗猶存也今南人喜祀雷神者得謂之天<lb/>
<pb n="KR3l0051_WYG_005-7a"/>
神祀天神必養大豕目曰神牲人見神牲則莫敢犯傷<lb/>
養之率百日外成矣始見而祀之獨天牲如此他牲則<lb/>
但取具而已又大凡祭祀之禮既降神而後始呈牲於<lb/>
是主人者同巫覡而共殺之乃畀諸庖烹而薦之焉又<lb/>
遇逐惡氣禳疾病必磔犬與古同殊有可喜者則傳謂<lb/>
禮失求諸野信然漢郊祀志言粤人信鬼而以雞卜李<lb/>
奇注謂持雞骨卜也唐子厚亦言雞骨占年考之今粤<lb/>
俗且不然實用雞卵爾其法先祭鬼乃取雞卵墨畫其<lb/>
<pb n="KR3l0051_WYG_005-7b"/>
表以為外象畫皆有重輕𩔖分我別彼猶易卦所謂世<lb/>
與應者於是北面詔鬼神而道厥事然後誓之投卵鐺<lb/>
中烹之熟則以刀横斷雞卵既中破焉其黄白厚薄處<lb/>
為内象用配外象之彼我以求其侵克與否凡卜病卜<lb/>
行人雅多有騐嶺右僻且陋而博白在嶺右又甚焉惟<lb/>
其僻陋而甚故俗淳古則多長年動八九十嵗不為異<lb/>
也大凡人本壽碩嗜慾思慮損之爾博白城下不百步<lb/>
則地號新村吾朝夕曳杖其間一日至村舍見大小環<lb/>
<pb n="KR3l0051_WYG_005-8a"/>
立者拱而有十餘人有兩老人坐飲乃兄弟也大者年<lb/>
九十四指其小者謂客曰此我幼弟亟問其年則曰纔<lb/>
七十八矣從旁環拱而侍之皆兩老人之曾孫是殆可<lb/>
入圖畫也又曽見數村媪聚首有不平色相共歎息頗<lb/>
甚吾詢諸媪胡為者諸媪對曰我巷南並舍翁昨暮死<lb/>
矣苐令我輩有所不滿爾問其年曰九十九吾失笑報<lb/>
諸媪九十九人安所謂得而不滿邪諸媪共辨析謂吾<lb/>
曰惜更一年且百嵗使滿百寜不可而天遽夭之邪<lb/>
<pb n="KR3l0051_WYG_005-8b"/>
長沙之湘西有道林岳麓二寺名刹也唐沈傳師有道<lb/>
林詩大字猶掌書於碑藏其寺中常以一小閣貯之米<lb/>
老元章為㣲官時游宦過其下艤舟湘江就寺主僧借<lb/>
觀一夕張帆擕之遁寺僧亟訟於官官為遣健步追取<lb/>
還世以為口實也政和上命取詩碑而内諸禁中亦倣<lb/>
道林而刻之石遍賜羣臣然終不若道林舊碑要不失<lb/>
真<lb/>
魯公始同叔父文正公授筆法於伯父君謨既登第調<lb/>
<pb n="KR3l0051_WYG_005-9a"/>
錢塘尉時東坡公適倅錢塘因相與學徐季海當是時<lb/>
神廟喜浩書故熈豐士大夫多尚徐㑹稽也未幾棄去<lb/>
學沈傳師時邵仲恭遵其父命素從學於魯公故得教<lb/>
仲恭亦學傳師而仲恭遂自名家及元祐末又厭傳師<lb/>
而從歐陽率更由是字勢豪健痛快沉著迨紹聖間天<lb/>
下號能書無出魯公之右者其後又捨率更乃深法二<lb/>
王晩每歎右軍難及而謂中令去父逺矣遂自成一法<lb/>
為海内所宗焉又公在北門有執役親事官二事公甚<lb/>
<pb n="KR3l0051_WYG_005-9b"/>
恪因各置白團扇為公扇凉者公心喜之皆為書少陵<lb/>
詩一聯而二卒大愠見不數日忽衣戴新楚喜氣充宅<lb/>
以親王持二萬錢取之矣願益書魯公笑而不答親王<lb/>
時乃太上皇也後宣和初曲燕在保和殿上語及是顧<lb/>
謂公昔二扇者朕今尚藏諸御府也<lb/>
元符末魯公自翰苑謫香火祠因東下無所歸止擬將<lb/>
卜儀真以居焉徘徊久之因艤舟於亭下米元章賀方<lb/>
囘來見俄一惡客亦至且曰承㫖書大字世舉無兩然<lb/>
<pb n="KR3l0051_WYG_005-10a"/>
其私意若不過賴燈燭光影以成其大不然安得運筆<lb/>
如椽者哉公哂曰當對子作之也二君亦喜俱曰願與<lb/>
觀公因命具飯磨墨時適有張兩幅素者食竟左右傳<lb/>
呼舟中取公大筆來即睹一笥從簾下出笥有筆六七<lb/>
枝多大如椽臂三人已愕然相視公乃徐徐調筆而操<lb/>
之顧謂客子欲何字邪惡客即拱而答某願作龜山字<lb/>
爾公乃大笑因一揮而成莫不太息墨甫乾方將共取<lb/>
視方回獨先以兩手作勢如欲張圖狀忽長揖卷之而<lb/>
<pb n="KR3l0051_WYG_005-10b"/>
急趨出矣於是元章大怒坐此二人相告絶者數日始<lb/>
講解乃刻石於龜山寺中米老自書其側曰山隂賀鑄<lb/>
刻石也故魯公大字自唐人以來至今獨為第一<lb/>
米芾元章有書名其投筆能盡管城子五指撮之勢翩<lb/>
翩若飛結字殊飄逸而少法度其得意處大似李北海<lb/>
間能合者時竊小王風味也魯公它日問芾今能書者<lb/>
有幾芾對曰自晩唐栁近時公家兄弟是也蓋指魯公<lb/>
與叔父文正公爾公更詢其次<hi>闕</hi>
<pb n="KR3l0051_WYG_005-11a"/>
　<lb/>
王晉卿家舊寳徐處士碧檻蜀葵圖但二幅晉卿每歎<lb/>
闕其半惜不滿也徽廟黙然一旦訪得之乃從晉卿借<lb/>
半圖晉卿惟命但謂端邸愛而欲得其秘爾徽廟始命<lb/>
匠者標軸成全圖乃招晉卿以觀視之因卷以贈晉卿<lb/>
一時盛傳人已<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>異厥後禁中謂之就日圖者是以太<lb/>
上天縱雅尚已著龍潛之時也及即大位於是酷意訪<lb/>
求天下法書圖畫自崇寜始命宋喬年依御前書畫所<lb/>
<pb n="KR3l0051_WYG_005-11b"/>
喬年後罷去而繼以米芾輩迨至末年上方所藏率舉<lb/>
千計實熈朝之盛事也吾以宣和嵗癸夘嘗得見其目<lb/>
若唐人用硬黄臨二王帖至三千八百餘幅顔魯公墨<lb/>
跡至八百餘幅大凡歐虞禇薛及唐名臣李太白白樂<lb/>
天等書字不可勝㑹獨兩晉人則有數矣至二王破羌<lb/>
洛神諸帖真奇殊絶蓋亦多焉又御府所秘古來丹青<lb/>
其最髙逺者以曹不興𤣥女授黄帝兵符圖為第一曹<lb/>
髦卞莊子刺虎圖第二謝雉烈女貞節圖第三自餘始<lb/>
<pb n="KR3l0051_WYG_005-12a"/>
數顧陸僧繇而下不興者吳孫權時人曹髦乃高貴鄉<lb/>
公也謝雉亦西晉人烈女謂緑珠實當時所筆又如顧<lb/>
長康則古賢圖戴逵破琴圖黄龍負舟圖皆神絶不可<lb/>
一二紀次則鄭法士展子䖍有北齊後主幸晉陽宫圖<lb/>
文書法從圖之屬大率竒特甚至唐人圖牒已不足數<lb/>
然唐則度人經者乃禇河南書字而閻博陵繪其相𩔖<lb/>
多有此于今恨眼中亦無復茲覩矣每令人短氣蓋自<lb/>
政和間既好尚一行世因為之貨賂亦為時病此則良<lb/>
<pb n="KR3l0051_WYG_005-12b"/>
過矣虞夏而降制器尚象著焉後世由漢武帝汾隂得<lb/>
寳鼎因更其年元而宣帝又於扶風亦得鼎欵識曰王<lb/>
命尹臣官此栒邑及後和帝時竇憲勒燕然還有南單<lb/>
于者遺憲仲山甫古鼎有銘而憲遂上之凡此數者咸<lb/>
見諸史記所彰灼者迨魏晉六朝隋唐亦數數言獲古<lb/>
鼎器梁劉之遴好古愛奇在荆州聚古器數十百種又<lb/>
獻古器數種於東宫皆金錯字然在上者初不大以為<lb/>
事獨國朝來寖乃珍重始則有劉原父侍讀公為之倡<lb/>
<pb n="KR3l0051_WYG_005-13a"/>
而成於歐陽文忠公又從而和之則若伯父君謨東坡<lb/>
數公云爾初原父號博雅有盛名曩時出守長安長安<lb/>
號多古簋敦鏡獻尊彝之屬因自著一書號先秦古器<lb/>
記而文忠公喜集往古石刻遂又著書名集古録咸載<lb/>
原父所得古器銘欵由是學士大夫雅多好之此風遂<lb/>
一煽矣元豐後又有文士李公麟者出公麟字伯時實<lb/>
善畫性希古則又取生平所得暨其聞睹者作為圖狀<lb/>
説其所以而名之曰考古圖傳流至元符間太上皇即<lb/>
<pb n="KR3l0051_WYG_005-13b"/>
位憲章古始眇然追唐虞之思因大崇尚及大觀初乃<lb/>
倣公麟之考古作宣和殿博古圖凡所藏者為大小禮<lb/>
器則已五百有幾世既知其所以貴愛故有得一器其<lb/>
直為金錢數十萬後動至百萬不翅者於是天下塚墓<lb/>
破伐殆盡矣獨政和間為最盛尚方所貯至六千餘數<lb/>
百器遂見三代典禮文章而讀先儒所講説殆有可哂<lb/>
者始端州上宋成公之鍾而後得以作大晟及是又獲<lb/>
𬒳諸制作於是聖朝郊廟禮樂一旦遂復古跨越先代<lb/>
<pb n="KR3l0051_WYG_005-14a"/>
嘗有㫖以所藏列諸崇正殿暨兩廊召百官而宣示焉<lb/>
是時天子尚留心政治儲神穆清因從鎖闥宻窺聴臣<lb/>
僚訪諸左右知其為誰樂其博識味其議論喜於人物<lb/>
而百官弗覺也時所重者三代之器而已若秦漢間物<lb/>
非殊特蓋亦不收及宣和後則咸蒙貯録且累數至萬<lb/>
餘若岐陽宣王之石鼓西蜀文翁禮殿之繪像凡所知<lb/>
名罔間巨細逺近悉索入九禁而宣和殿後又剏立保<lb/>
和殿者左右有稽古傳古尚古等諸閣咸以貯古玉印<lb/>
<pb n="KR3l0051_WYG_005-14b"/>
璽諸鼎彞禮器法書圖畫盡在然世事益爛漫上志衰<lb/>
矣非復前日之敦尚考驗者俄遇䘮亂側聞都邑方傾<lb/>
覆時所謂先王之制作古人之風烈悉入敵營夫以孔<lb/>
父子産之景行召公散季之文辭十鼎象樽之規模龍<lb/>
瓿鴈燈之典雅皆以干戈攘擾殘缺失次湮滅散落不<lb/>
存文武之道古物之刼莫甚乎此言之可為於邑至於<lb/>
圖録規模則班班尚在期流傳以不朽云爾作古器説<lb/>
藝祖始受命久之隂計釋氏何神靈爾患苦天下今我<lb/>
<pb n="KR3l0051_WYG_005-15a"/>
抑嘗之不然廢其教矣日且暮則㣲行出徐入大相國<lb/>
寺將昏黑俄至一小院户旁則望見一髠大醉吐穢於<lb/>
左右方惡罵不可聞藝祖隂怒適從旁過忽不覺為醉<lb/>
髠攔胸腹抱定曰莫發惡心且夜矣懼有人害汝汝宜<lb/>
歸内可亟去也藝祖動心黙以手加額而禮焉髠乃捨<lb/>
之去藝祖得促步還宻召忠謹小璫爾行往某覘此髠<lb/>
為在不且以其所吐物狀來及至則已不見小璫獨爬<lb/>
取地上道吐狼藉至御前視之悉御香也釋氏教因不<lb/>
<pb n="KR3l0051_WYG_005-15b"/>
廢<lb/>
釋氏有旃檀瑞像者見於内典謂釋氏在世時説法於<lb/>
忉利天而復填王思慕不已請大目犍連運神力於他<lb/>
方取旃檀木攝匠手登天視其相好歸而刻焉釋氏者<lb/>
身長丈六尺紫金色人間世金絶不可擬獨他方有旃<lb/>
旜木者能比方故也瑞像則八尺而已蓋減師之半當<lb/>
釋氏在忉利時適休夏自西遂由天而下其瑞像乃從<lb/>
空而逆之即得授記汝後於震旦度人無量其後藏龍<lb/>
<pb n="KR3l0051_WYG_005-16a"/>
宫或出西域諸國按其説甚怪語多不載至梁武帝時<lb/>
發兵越海求之以天監之十有八年扶南國遂以天竺<lb/>
旃檀瑞像來因置之金陵瓦棺閣傳陳隋唐至偽吳楊<lb/>
氏南唐之李氏迄本朝開寳既降下江南而瑞像在金<lb/>
陵不没及太宗皇帝以東都有誕育之地乃新作啓聖<lb/>
禪院太平興國之末始命迎取旃檀洎寳公二像自金<lb/>
陵而内於啓聖置兩側殿其中如正寢者則熙陵之神<lb/>
御也其後取熙陵神御歸九禁大觀間魯公因奏請願<lb/>
<pb n="KR3l0051_WYG_005-16b"/>
以側殿之瑞像復之如正寢詔曰可特命將作監李<hi>名犯</hi>
<hi>中興御諱</hi>内臣石燾主之故事奉安必太史擇時日教坊集<lb/>
聲樂有司具禮儀奉綵輿而安置之焉及樂大作綵輿<lb/>
者興轉至朶殿將上入正寢則朶殿横梁低下不可度<lb/>
瑞像輿又奉安時且迫衆為愕懼李監者恃其才笑曰<lb/>
此非難也亟召撘材工雲集命支撑諸棟梁盡斷以過<lb/>
像適經營間則主事者大呼曰勿鋸勢若可度矣萬衆<lb/>
亟回顧則見瑞像如人脅肩俛綵輿乃得行遂達正寢<lb/>
<pb n="KR3l0051_WYG_005-17a"/>
於是上下鼓舞駭歎所未曾見往往至泣下因即具奏<lb/>
當是時祐陵意嚮寖以屬道家流事頗不肯之又素聞<lb/>
慈聖光獻曹后曾禮像而於足下嘗度線且故事奉安<lb/>
則翌日天子必幸之昧爽上自以一番紙付小璫曰汝<lb/>
持此從乘輿後至是上既焚香立俟近輔拜竟乃臨視<lb/>
取小璫所持紙命左右從足下度之則略無纎碍於是<lb/>
左右侍從凡百十咸失聲曰過矣上為之再拜葢自神<lb/>
州陸沉即不知旃檀瑞像今在不也<lb/>
<pb n="KR3l0051_WYG_005-17b"/>
元祐嵗壬申魯公時帥長安因旱用故事上請禱雨於<lb/>
紫閣紫閣者終南之勝地及報可乃以軍府事付諸次<lb/>
官而自擕帥募兵甲行纔一夕矣翌旦飯竟與僚屬共<lb/>
愒大𣗳下𣗳旁有神祠焉兵將則多入其間坐未定忽<lb/>
羣走奔出長安素號多虎在外者睹人自祠廟中出奔<lb/>
疑有虎伏於廟於是衆争鳴鑼伐鼔露白刃團守魯公<lb/>
公曰徐之召出奔者即窮其所以乃曰祠殿上有土偶<lb/>
人旁積楮錢中若有物動搖者故疑其為虎公謂不然<lb/>
<pb n="KR3l0051_WYG_005-18a"/>
命二指使汝入往瞰則竊笑而出報曰乃一倮婦人坐<lb/>
楮錢中以楮錢自障其間爾公心動拉賓行往共視焉<lb/>
纔見公則長揖曰奉候於此三日矣公曰某何人辱仙<lb/>
姑惠也復曰本欲蜀中相見休止於此相見可也公曰<lb/>
某帥長安則又曰本待於蜀中相見爾因自舉手撫土<lb/>
偶人而謂公曰此亦有佛性公因嬲云此乃泥土瓦礫<lb/>
合成安得有佛性邪則亦喜笑曰不然一則非一二則<lb/>
非二當如是解遂起揖引去公亟展兩手横障之曰願<lb/>
<pb n="KR3l0051_WYG_005-18b"/>
以仙姑下山使萬人共瞻仰豈不美哉因顧公曰好事<lb/>
不如無倮其體略不畏恥委蛇而去矣望之行甚緩倐<lb/>
已在廟北山之上焉公悔亟遣人追其蹤則已不見竟<lb/>
罔測為何人公疑其為觀世音大士然世多謂是毛女<lb/>
魯公自紫閣禱雨還纔踰月果遷龍圖閣學士帥成都<lb/>
老王先生老志道人前事細㣲曲折有論罔不中韓文<lb/>
公粹彥吾妻父也嘗得手字曰慿取一真語天官自相<lb/>
尋不月餘自工部除禮部侍郎小天一日命吾紹介往<lb/>
<pb n="KR3l0051_WYG_005-19a"/>
見之老志喜即語小天曰紫府真人小天亦疾應曰先<lb/>
公魏國薨後有家吏孫勔日主洒埽因射大黿死被追<lb/>
故有紫府真人事或書於青瑣小說不謬也老志又曰<lb/>
紫府真人實因官之貴非天仙魏公功徳茂盛近始升<lb/>
諸天矣其初十華真人下侍者也小天疾應曰乃十華<lb/>
真人下侍者也二人相語即啐啄同時吾大為之駭小<lb/>
天徐語吾及老志曰先公晩在鄉郡但寢與食外朝夕<lb/>
惟處道室中静黙有獨坐至夜分者未薨之前遂自寤<lb/>
<pb n="KR3l0051_WYG_005-19b"/>
其身乃十華真人下侍者也時吾歎息不已而老志喜<lb/>
色自布夫此事獨吾得久矣恨世猶未知也仰惟魏忠<lb/>
獻王全徳祐世為本朝宗臣第一然其始也一真人下<lb/>
侍者而已今人動自負道家真伯釋氏果位恐悉過矣<lb/>
得不勉旃<lb/>
開寳寺災殿舍既雄故人力罕克施魯公時尹天府夜<lb/>
帥役夫拯之烟焰屬天矣睹一夫在屋上救火狀亟令<lb/>
傳呼當靳性命不宜前僧不顧處屋上經營自若俄透<lb/>
<pb n="KR3l0051_WYG_005-20a"/>
出屋壞僧墜於烈焰中人憤其不韙快之則又見在他<lb/>
屋往來不已益使傳呼萬衆在是猶不可施力汝一僧<lb/>
詎能撤也又不聽則復墜如是者出没四三竟曉火熄<lb/>
又謂是僧必死於是天府吏檢挍寺衆則俱在無一損<lb/>
獨於福勝閣下一阿羅漢像頭面焦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>汗珠如雨猶流<lb/>
未止故俗號救火羅漢後數游福勝閣下魯公指示得<lb/>
識之<lb/>
劉快活信之黔卒也不知何地人始以猖狂避罪入山<lb/>
<pb n="KR3l0051_WYG_005-20b"/>
中適有所遇遂能出神多作變怪與人言率道人吉凶<lb/>
雅有騐每自稱快活故時人呼之為劉快活喜出入將<lb/>
相貴人門又能為容成術所與游從老媪皆度為弟子<lb/>
容色光異或多至八九十嵗快活亦至百嵗然世常見<lb/>
獨作五十嵗顏狀爾丞相曽布在東府一夕近三鼔不<lb/>
得寐呼侍婢執燭視室中有聲侍婢曰此鼠嚙爾那得<lb/>
在帽籠中邪試舉手啓帽籠則有一劉快活尺許大因<lb/>
忽不見時劉快活在外方與門客對寢呼門客曰適誤<lb/>
<pb n="KR3l0051_WYG_005-21a"/>
入公内幾不得出也始知其為戲魯公每飲之酒無不<lb/>
大醉夜乃吐出魚肉穢惡狼藉旦人為屏除去悉御香<lb/>
也後之雍丘云雍丘其鄉井一日尸解去時都邑又有<lb/>
一人號風僧哥亦佯狂時時言事多中然風僧哥遇見<lb/>
劉快活輒戰栗逡廵退拱作畏避狀世莫曉其故豈所<lb/>
謂小巫見大巫者邪魏漢津黥卒也不知何許人自云<lb/>
遇李艮仙人以其八百嵗世號李八百者得尸解法已<lb/>
七世尸解復投他尸而再生漢津常過出龍門聞水聲<lb/>
<pb n="KR3l0051_WYG_005-21b"/>
謂人曰下必有玉因解衣投水抱石而出果玉也崇寧<lb/>
中召見製大晟樂鑄九鼎皆其所獻議初制樂一日與<lb/>
宦者楊戩在内後苑㑹上朝獻景靈宫還見漢津立道<lb/>
左觀車駕上望之喜遣小閹傳㫖撫問漢津因鞠躬以<lb/>
謝及還内戩至上曰漢津能出觀我邪戩曰不然早自<lb/>
車駕出漢津同臣視鑄工方共飲適聞蹕還臣捨匕箸<lb/>
遽至於此然漢津不出也上曰我適見之豈妄乎因呼<lb/>
小閹共證其故戩愕然知漢津能分身上雅重之漢津<lb/>
<pb n="KR3l0051_WYG_005-22a"/>
明樂律曉隂陽數術多奇中嘗私語所親曰不三十年<lb/>
天下亂矣鼎樂成亦封先王號然漢津每歎息謂猶不<lb/>
如初議未久死幾年忽有人自陜右附漢津書歸其家<lb/>
者仍遣封以示魯公始驗為尸解去王老先生老志者<lb/>
濮人也事親以孝聞幼曾為伯母吮疽初去為漕計吏<lb/>
持心公平能自守一毫釐不受人賄閲二十年其後每<lb/>
往來市間遇一丐人見輒乞之錢一旦丐人自言我鍾<lb/>
離生也因授之丹老志服其丹始大發狂遂能逆知未<lb/>
<pb n="KR3l0051_WYG_005-22b"/>
來事翰林學士强淵明紹聖初為教官過濮見老志授<lb/>
之書曰四皓明達且謂淵明必貴為主是事時吾亦與<lb/>
汝相見於帝闕矣及政和時貴妃劉氏薨追諡為明達<lb/>
皇后其制書果淵明視草始悟四皓者賜號也時太僕<lb/>
卿正亶薦之召老志館於魯公賜第上遣使詢明達事<lb/>
老志曰明達后乃上真紫虛元君且能傳道元君語以<lb/>
白上而上語亦遣白元君事甚夥然頗迂怪一日喬貴<lb/>
妃使問老志曰元君昔日與吾善今念之乎明旦老志<lb/>
<pb n="KR3l0051_WYG_005-23a"/>
宻封一書進上開讀乃前嵗中秋二妃侍上燕好之語<lb/>
喬貴妃得之大慟此亦異也詔封洞㣲先生當是郊天<lb/>
而天神為出夏祭方澤而地祇為應皆老志先時奏而<lb/>
啓發之又士大夫多從而求書字其辭始若不可曉後<lb/>
卒合者十八九故其門如市魯公謂慶賞刑威上之柄<lb/>
搢紳不應從方士騐禍福且不經而老志亦謹畏乃奏<lb/>
斷之老志日一食獨湯餅四兩冬夏衣一襲後云見師<lb/>
責以受羅縠之服且處富貴不知厭足凡有衣六七襲<lb/>
<pb n="KR3l0051_WYG_005-23b"/>
悉封還魯公及病乃力丐歸久之病甚上乃許其去及<lb/>
步行出就車不病也歸濮而死塟日又云若有笙簫雲<lb/>
鶴焉老志又獻乾坤鑑法上命鑄之鑑成老志宻奏謂<lb/>
他日上與鄭后皆有難深可儆懼願各以五色流蘇垂<lb/>
鑑置於所處之殿且臣死之後時時坐鑑下記憶臣語<lb/>
切謹慎必思所以消變者<lb/>
小王先生仔昔者豫章人也始自言遇許遜真君授以<lb/>
大洞𨼆書豁落七元之法能知人禍福老志死後仔昔<lb/>
<pb n="KR3l0051_WYG_005-24a"/>
來都下上知之召令踵老志事寓於魯公賜第大抵巧<lb/>
發奇中道人腹中委曲其神怪過老志逆知如見又自<lb/>
言晝見星事多不及載詔封通妙先生然魯公寖不樂<lb/>
因從容奏曰臣位軸臣輔政而家養方士且甚迂怪非<lb/>
宜上甚然之乃徙之於上清寳籙宫仔昔建議九鼎神<lb/>
器不可藏於外於是詔納鼎於大内其後宫人有為道<lb/>
士亦居寳籙宫者以奸事疑似發因逐仔昔性傲又少<lb/>
戅上嘗以客禮待仔昔故仔昔視巨閹若奴僕又欲使<lb/>
<pb n="KR3l0051_WYG_005-24b"/>
羣道士皆師已及林靈素出衆乃使道士孫宻覺發其<lb/>
語不遜下開封獄殺之陷昔者中官馮浩為力仔昔未<lb/>
得罪時先以書示其徒曰上蔡遇寃人仔昔死方四年<lb/>
而馮浩以罪竄適行至上蔡縣上命殺之焉靖康初言<lb/>
事者至謂魯公嘗欲使仔昔錦袍鐵幘以取燕山蓋誣<lb/>
云<lb/>
皇太子始冊拜將廟見具禮儀甚盛禮應乘金輅建大<lb/>
旂而議者從中大不然於是東宫遽辭而至獨前一夕<lb/>
<pb n="KR3l0051_WYG_005-25a"/>
設鹵簿於左掖門外翌日質明但常服御馬入太廟更<lb/>
禮衣冠逺遊執九寸圭而欵祖宗焉當是時清道親事<lb/>
官有呵哄言皇太子者父老都人争縱觀呼衆中一父<lb/>
老忽歎息曰我昔頻諳是傳呼今久不聞此聲矣考之<lb/>
仁廟雖嘗在東宫然罕出又未幾即大位獨真宗為皇<lb/>
太子歴年且數出入自至道乙未至政和甲午為年當<lb/>
百二十餘則老父者又不知幾何嵗人時太上方留神<lb/>
道家流事聞亟使散索已忽不見<lb/>
<pb n="KR3l0051_WYG_005-25b"/>
政和丙申汴渠運舟火因順流直下犯通津門者號東<lb/>
水門也通津既焚而火勢猛甚傍接體觀其日真武見<lb/>
於雲間神吏左右儼然萬皆瞻睹<lb/>
僧道楷淄川之村夫也始事真華嚴者不省乃自取一<lb/>
木横置大井上端坐作禪觀且九年一旦大寤便操筆<lb/>
作文偈無不通解道價日盛大觀間住持東都之净因<lb/>
禪院有天府尹李夀者雖法家然喜禪學特愛重楷時<lb/>
因陛見力譽之上曰朕久已欽其名也李夀退上即命<lb/>
<pb n="KR3l0051_WYG_005-26a"/>
中使錫以磨衲僧法衣而加賜四字禪師號者釋氏之<lb/>
異數然楷初弗知也中使忽持禮來楷不肯受之又故<lb/>
事院中應以白金五十鎰遺中使號書送而楷曰豈可<lb/>
以我故為常住費又止不予中使人亦悵不樂遂苦辭<lb/>
不受久之上乃命李尹喻㫖禮重殷勤然楷不回也使<lb/>
者前後凡十七往反而志益確上始大怒命坐以違制<lb/>
罪焉始迫逮楷天府也即有僧俗千許人隨之至庭下<lb/>
李尹慚因不敢出獨使其兩貳官於時為少尹者顧問<lb/>
<pb n="KR3l0051_WYG_005-26b"/>
是僧七十有幾邪楷曰六十有二矣二人黙相視失色<lb/>
即呼醫醫至又曰是僧痩顇疑若疾病狀行可騐之楷<lb/>
又大言曰道楷平生無病二人因低首私語如此則當<lb/>
杖矣楷笑曰不受杖何時乎於是編管沂州蓋臨淄將<lb/>
俾近其鄉井實李尹意至沂則道侣從之學益熾楷又<lb/>
厭之一旦忽失去衆走求諸郊野頃於山中得遂即山<lb/>
之上為立精舍而止其間焉後十許年乃死方其死時<lb/>
招聚衆曰汝等偕來嘗吾大酸餡食竟獨入深山久不<lb/>
<pb n="KR3l0051_WYG_005-27a"/>
出衆視之坐石上已跏趺而化矣嘗謂浮屠氏時有立<lb/>
志若是者頗恨吾士大夫近偶罕見之何哉道士李徳<lb/>
柔字勝之能詩善畫酷肖於傳神冩照出入公卿間東<lb/>
坡公有詩叙尹尊師可元甫生於李氏者徳柔也魯公<lb/>
亦喜得其戒徐王好色句數為大筆書之其後天子方<lb/>
嚮道家流事尊禮方士都邑宫觀因寖增崇侈於是人<lb/>
人争窮土木飾臺榭為游觀露臺曲檻華僣宫掖入者<lb/>
迷人獨徳柔漠然益示為朴魯羣黄冠多揶揄之遂聞<lb/>
<pb n="KR3l0051_WYG_005-27b"/>
於上上曰徳柔貧邪命賫錢五百萬俾新作其齋房徳<lb/>
柔不得已拜上乃為一軒而名之曰鼠壤上笑亦為之<lb/>
御書金字牓之宣和甲辰春徳柔一日報吾熒惑入端<lb/>
門之内有㫖俾皇城增貯水器我始悟熒惑星元解放<lb/>
火邪吾不能答其後竟坐誚神霄事被逐嘗謂世不乏<lb/>
人人物之是非蓋亦不得以一切論<lb/>
宣和嵗己亥夏都邑大水幾冒入城隅髙至五七丈久<lb/>
之方得解時泗州僧伽大士忽現於大内明堂頂雲龍<lb/>
<pb n="KR3l0051_WYG_005-28a"/>
之上凝立空中風飄飄然吹衣為動旁侍惠岸木义皆<lb/>
在焉又有白衣巾裹跪於僧伽前者若受戒諭狀莫識<lb/>
何故也萬衆咸覩迨夕而散白衣者疑若龍神之徒為<lb/>
僧伽所降伏之意爾上意甚不樂<lb/>
宣和六年春正月甲子實上元節故事天子御樓觀燈<lb/>
則開封尹設次以彈壓於西觀下天子時從六宫於其<lb/>
上以觀天府之斷決者簾幕重宻下無由知是日上偶<lb/>
獨在西觀上而宦者左右皆不從其下則萬衆忽有一<lb/>
<pb n="KR3l0051_WYG_005-28b"/>
人躍出淄布衣若僧寺童行狀以手指簾謂上曰汝是<lb/>
邪有何神乃敢破壞吾教吾今語汝報將至矣吾猶不<lb/>
畏汝汝豈能壞諸佛菩薩邪時上下聞此皆失措震恐<lb/>
捕執於觀之下上命中使傳呼天府亟治之且親臨其<lb/>
上則又曰吾豈逃汝乎吾故示汝以此使汝知無奈吾<lb/>
教何爾聽汝苦吾吾今不語矣於是箠掠亂下又加諸<lb/>
炮烙通詢其誰何畧不一言亦無痛楚狀上益憤復召<lb/>
行天法羽士曰宋沖妙世號宋法師者亦神奇至視之<lb/>
<pb n="KR3l0051_WYG_005-29a"/>
則奏曰臣所治者邪鬼此人者臣所不能識也因又斷<lb/>
其足筋俄施刀臠血肉狼藉上大不怡為罷一日之歡<lb/>
至暮終不得為何人付獄盡之嗚呼浮屠氏實有人<lb/>
嶺南僧婚嫁悉同常俗鐵城去容州之陸川縣甚邇一<lb/>
日令尹者入寺見數泥像乃坐亡僧也令尹為改觀且<lb/>
歎息顧謂羣髠曰是亦有坐亡者邪甚不易得胡為置<lb/>
諸庭忍死暴露而略不䘏邪其間一髠號敏爽亟前對<lb/>
曰此數僧今已無子孫矣聞者笑之鐵城有寓士成君<lb/>
<pb n="KR3l0051_WYG_005-29b"/>
相如酷喜道家流事吾問之子有所覩邪何迷而不復<lb/>
乎成君曰有也我少年時未識好惡頃在桂林與一韓<lb/>
生者游韓生嗜酒自云有道術初不大聽重之也一日<lb/>
相別有自桂過昭平同行者二人俱止桂林郊外僧之<lb/>
伽藍而韓生亦來夜不睡自抱一籃持匏杓出就庭下<lb/>
衆共往視之則見以杓酌取月光作傾㵼入籃狀争戲<lb/>
之曰子何為乎韓生曰今夕月色難得我懼他夕風雨<lb/>
儻夜黑留此待緩急爾衆笑焉明日取視之則空籃敝<lb/>
<pb n="KR3l0051_WYG_005-30a"/>
杓如故衆益哂其妄及舟行至昭平共坐江亭上各命<lb/>
僕厮辦治肴膳多市酒期醉適㑹天大風俄日暮風益<lb/>
亟燈燭不得張坐上墨黑不辨眉目矣衆大悶一客忽<lb/>
念前夕事戲嬲韓生曰子所貯月光今安在寧可用乎<lb/>
韓生為撫掌而對曰我幾忘之㣲子不克發我意即狼<lb/>
狽走從舟中取籃杓而一揮則月光燎焉見於梁棟間<lb/>
如是連數十揮一坐遂盡如秋天夜晴月光㶑灎則秋<lb/>
毫皆得睹衆乃大呼痛飲達四鼔韓生者又酌取而收<lb/>
<pb n="KR3l0051_WYG_005-30b"/>
之籃夜乃黑如故始知韓生果異人也成君又謂吾曰<lb/>
我時舟中與韓生欵曲輒數夕亦屢邀我索授其爐火<lb/>
及存養法然我不聽及别去不知所在後聞從瓊莞陳<lb/>
通判覺者周流海上數年至陸川而殂及舉塟但空棺<lb/>
知其尸解矣我始悔不從之學用是篤意於神仙事也<lb/>
吾既聞成君説後又五載適得識陳通判覺盡以訊陳<lb/>
而成君之言信<lb/>
　鐵圍山叢談卷五<lb/>
</p>
<p>
</p>
  </div>
</body>
</text>
</TEI>
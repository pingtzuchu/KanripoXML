<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>農書卷一</head>
    <p>
<pb n="KR3d0005_WYG_001-1a"/>
欽定四庫全書<lb/>
　農書卷一　　　　　　　　元　王禎　撰<lb/>
　農桑通訣一<lb/>
　　農事起本<lb/>
神農氏姜姓母曰女登有媧氏之女為少典妃感神龍<lb/>
而生神農人身牛首長於姜水因以為姓火徳王故曰<lb/>
炎帝以火名官斵木為耜揉木為耒耒耨之用以教萬<lb/>
人始教耕故號神農氏周書曰神農之時天雨粟神農<lb/>
<pb n="KR3d0005_WYG_001-1b"/>
遂耕而種之白虎通云古之人民皆食禽獸肉至於神<lb/>
農因天之時<hi>案原本此句作用天地之時今據白虎通改正</hi>分地之利制耒耜<lb/>
教民農作神而化之使民宜之故謂之神農典語云神<lb/>
農嘗草别穀烝民粒食後世至今賴之凡人以食為天<lb/>
者其可不知所本耶農丈人一星在斗西南老農主稼<lb/>
穡也與箕宿邉杵星相近葢人事作乎下天象應乎上<lb/>
農星其殆始於此也<lb/>
后稷名棄其母有邰氏女曰姜嫄為帝嚳元妃姜嫄出<lb/>
<pb n="KR3d0005_WYG_001-2a"/>
野見巨人跡踐之而身動如孕者届期而生子以為不<lb/>
祥棄之隘巷牛羊腓字之棄之平林㑹伐平林遷之棄<lb/>
渠中氷上鳥覆翼之姜嫄以為神遂收飬長之初欲棄<lb/>
之因名曰棄棄為兒時如巨人之志其遊戯好種植麻<lb/>
麥及為成人遂好耕農相地之宜宜榖者稼穡之民皆<lb/>
法之帝堯聞之舉為農師帝舜曰棄黎民阻飢汝后稷<lb/>
播時百穀詩曰思文后稷克配彼天粒我烝民莫匪爾<lb/>
極帝命率育奄有下國俾民稼穡豳風七月之詩陳王<lb/>
<pb n="KR3d0005_WYG_001-2b"/>
業之艱難葢周家以農事開國實祖於后稷所謂配天<lb/>
社而祭者皆後世仰其功徳尊之之禮實萬世不廢之<lb/>
典也<lb/>
　　牛耕起本<lb/>
嘗聞古之耕者用耒耜以二耜為耦而耕皆人力也三<lb/>
代以來牛但奉祭享賔駕車犒師而已未及於耕也至<lb/>
春秋之間始有牛耕用犁山海經曰后稷之孫叔均始<lb/>
作牛耕是也故孔子有犁牛之言而弟子冉耕字伯牛<lb/>
<pb n="KR3d0005_WYG_001-3a"/>
禮記吕氏月令季冬出土牛示農耕早晚其例見如此<lb/>
後世因之皆頼其力然牛之有功於世反不如貓虎列<lb/>
於蜡祭典禮實有闕也嘗考之牛之有星在二十八宿<lb/>
丑位其來著矣謂牛生於丑宜以是月致祭牛宿及令<lb/>
各加蔬豆飬牛以備春耕請書為定式以示重本<lb/>
　　蠶事起本<lb/>
黄帝少典之子姓公孫名軒轅生而神靈弱而能言㓜<lb/>
而徇齊長而聰明神農氏衰諸侯相侵伐神農氏弗能<lb/>
<pb n="KR3d0005_WYG_001-3b"/>
征於是軒轅乃習用干戈以征不享諸侯咸來賔從而<lb/>
蚩尤為最暴乃徴師殺蚩尤垂衣裳而天下治易繫曰<lb/>
神農氏没黄帝堯舜氏作通其變使民不倦垂衣裳而<lb/>
天下治葢取諸乾坤按黄帝元妃西陵氏始勸蠶事月<lb/>
大火而浴種夫人副褘而躬桑乃獻繭稱絲織絍之功<lb/>
因之廣織以供郊廟之服所謂黄帝垂衣裳而天下治<lb/>
葢由此也然黄帝始置宫室后妃乃得育蠶是為起本<lb/>
西陵氏曰儽祖為黄帝元妃淮南王蠶經云西陵氏勸<lb/>
<pb n="KR3d0005_WYG_001-4a"/>
蠶稼親蠶始此皇圗要覽云伏羲化蠶西陵氏飬蠶禮<lb/>
記月令季春后妃齋戒享先蠶而躬桑以勸蠶事周禮<lb/>
天官内宰中春詔后帥内外命婦始祭蠶于北郊<hi>蠶于北郊</hi>
<hi>以純隂也</hi>上古有蠶叢帝無文可考葢古者蠶祭皆無主名<lb/>
至後周壇祭先蠶以黄帝元妃西陵氏為始是為先蠶<lb/>
歴代因之嘗謂天駟為蠶精元妃西陵氏始蠶實為要<lb/>
典若夫漢祭菀窳婦人寓氏公主蜀有蠶女馬頭娘又<lb/>
有謂三姑為蠶母者此皆後世之溢典也然古今所𫝊<lb/>
<pb n="KR3d0005_WYG_001-4b"/>
立像而祭不可遺闕故併附之夫蠶之有功於人萬世<lb/>
永頼注於祀典以示報本後之䝉衣被之徳者其可不<lb/>
知所本耶嘗撰蠶事祭文二篇以為祈報之禮其文見<lb/>
農器譜<lb/>
　　授時篇第一<hi>案授時圖見後農器圖譜</hi>
授時之說始於堯典自古有天文之官重黎以上其詳<lb/>
不可得聞堯命羲和厯象日月星辰考四方之中星定<lb/>
四時之仲月以南方朱鳥七星之中殷仲春則厥民析<lb/>
<pb n="KR3d0005_WYG_001-5a"/>
而東作之事起矣以東方大火房星之中正仲夏則厥<lb/>
民因而南訛之事興矣以西方虛星之中殷仲秋則厥<lb/>
民夷而西成之事舉矣以北方昴星之中正仲冬則厥<lb/>
民隩而朔易之事定矣然所謂厯象之法猶未詳也舜<lb/>
在璿璣玉衡以齊七政說者以為天文器後世言天之<lb/>
家如洛下閎鮮于妄人軰述其遺制營之度之而作渾<lb/>
天儀厯家推歩無越此噐然而未有圖也葢二十八宿<lb/>
周天之度十二辰日月之㑹二十四氣之推移七十二<lb/>
<pb n="KR3d0005_WYG_001-5b"/>
候之遷變如環之循如輪之轉農桑之節以此占之四<lb/>
時各有其務十二月各有其宜先時而種則失之太早<lb/>
而不生後時而蓺則失之太晚而不成故曰雖有智者<lb/>
不能冬種而春收農書天時之宜篇云萬物因時受氣<lb/>
因氣發生時至氣至生理因之今人雷同以正月為始<lb/>
春四月為始夏不知隂陽有消長氣候有盈縮冐昩以<lb/>
作事其克有成者幸而已矣此圖之作以交立春節為<lb/>
正月交立夏節為四月交立秋節為七月交立冬節為<lb/>
<pb n="KR3d0005_WYG_001-6a"/>
十月農事早晚各䟽於每月之下星辰干支别為圓圖<lb/>
使可運轉北斗旋於中以為凖則每嵗立春斗柄建於<lb/>
寅方日月㑹於營室東井昏見於午建星辰正於南由<lb/>
此以徃積十日而為旬積三旬而為月積三月而為時<lb/>
積四時而成嵗一嵗之中月建相次周而復始氣候推<lb/>
遷與日厯相為體用所以授民時而節農事即謂用天<lb/>
之道也夫授時厯每嵗一新授時圖常行不易非厯無<lb/>
以起圖非圖無以行厯表裏相叅轉運無停渾天之儀<lb/>
<pb n="KR3d0005_WYG_001-6b"/>
粲然具在是矣然按月農時特取天地南北之中氣作<lb/>
標凖以示中道非膠柱鼓瑟之謂若夫逺近寒暖之漸<lb/>
殊正閏常變之或異又當推測晷度斟酌先後庻幾人<lb/>
與天合物乘氣至則生飬之節不至差謬此又圖之體<lb/>
用餘致也不可不知務農之家當家置一本考厯推圖<lb/>
以定種蓻如指諸掌故亦名曰授時指掌活法之圖<lb/>
　　地利篇第二<lb/>
周禮遂人以嵗時稽其人民而授之田野教之稼穡凡<lb/>
<pb n="KR3d0005_WYG_001-7a"/>
治野以土宜教甿今去古已逺田野散濶在上者可不<lb/>
稽諸古而騐於今而以教之民哉夫封畛之别地勢遼<lb/>
絶其間物産所宜者亦徃往而異焉何則風行地上各<lb/>
有方位<hi>東方谷風東南方清明風南方凱風西南方凉風西方閶闔風西北方不周風北方廣莫風東</hi>
<hi>北方融風</hi>土性所宜因随氣化所以逺近彼此之間風土各<lb/>
有别也自黄帝畫野分州得百里之國萬區至帝嚳創<lb/>
制九州統領萬國堯遭洪水天下分絶使禹治之水土<lb/>
既平舜分為十二州㝷復為九州禹既平水可事種蓻<lb/>
<pb n="KR3d0005_WYG_001-7b"/>
乃命棄曰黎民阻飢汝后稷播時百穀是水平之後始<lb/>
播百穀者稷也孟子謂后稷教民稼穡樹蓻五穀謂之<lb/>
敎民意者不止教以耕耘播種而已其亦因九州之别<lb/>
土性之異視其土宜而教之歟今按禹貢冀州厥土惟<lb/>
白壌厥田惟中中兖州厥土黒墳厥田惟中下青州厥<lb/>
土白墳厥田惟上下徐州厥土赤埴墳厥田惟上中揚<lb/>
州厥土惟塗泥厥田惟下下荆州厥土惟塗泥厥田惟<lb/>
下中豫州厥土惟壌下土墳壚厥田惟中上梁州厥土<lb/>
<pb n="KR3d0005_WYG_001-8a"/>
青黎厥田惟下上雍州厥土黄壌厥田惟上上由是觀<lb/>
之九州之内田各有等土各有産山川阻隔風氣不同<lb/>
凡物之種各有所宜故宜於冀兖者不可以青徐論宜<lb/>
於荆揚者不可以雍豫擬此聖人所謂分地之利者也<lb/>
農書云穀之為品不一風土各有所宜周禮職方氏云<lb/>
揚州其穀宜稲荆州其穀宜稻豫州其穀宜五種<hi>黍稷菽麥</hi>
<hi>稻</hi>青州其穀宜稻麥兖州其穀宜四種<hi>黍稷稻麥</hi>雍州其穀<lb/>
宜黍稷幽州其穀宜三種<hi>黍稷稻</hi>冀州其穀宜黍稷并州<lb/>
<pb n="KR3d0005_WYG_001-8b"/>
其穀宜五種雖徐梁闕所紀載而九州風土之宜其大<lb/>
概可見矣書序稱九州之志謂之九邱言九州所有土<lb/>
地所生風氣所宜皆聚此書孔子述職方以除九邱葢<lb/>
謂此也此言九州之域種蓺之法也今國家區宇之大<lb/>
人民之衆際所覆載皆為所有非九州所能限也常以<lb/>
大體考之天下地土南北髙下相半且以江淮南北論<lb/>
之江淮以北髙田平曠所種宜黍稷等稼江淮以南下<lb/>
土塗泥所種宜稻秫又南北漸逺寒暖殊别故所種早<lb/>
<pb n="KR3d0005_WYG_001-9a"/>
晚不同惟東西寒暖稍平所種雜錯然亦有南北髙下<lb/>
之殊其約論如此然又以十二州十二分野土壌名物<lb/>
論之不無少異所謂十二分野上應二十八宿各有度<lb/>
數<hi>州郡度數躔次云角亢氐鄭兖州東郡入角一度東平任城山隂入角六度濟北陳留入亢五度濟隂入</hi>
<hi>氐一度東平入氐七度泰山入角十二度房心宋豫州穎州入房一度汝南入房二度沛郡入房四度梁國入</hi>
<hi>房五度淮陽入心一度魯國入心三度楚國入房四度尾箕燕幽州凉州入箕中十度上谷入尾一度漁陽入</hi>
<hi>尾三度右北平入尾七度西河上郡北地遼西東入尾十度涿郡入尾十六度渤海入箕一度樂浪入箕三度</hi>
<hi>元莵入箕六度廣陽入箕九度斗牽牛須女吴越揚州九江入斗一度廬江入斗六度豫章入斗十度丹陽入</hi>
<pb n="KR3d0005_WYG_001-9b"/>
<hi>斗十六度㑹稽入斗一度臨淮入斗四度廣陵入牛八度泗水入女一度六安入女六度虛危齊青州齊國入</hi>
<hi>虛六度北海入虚九度濟南入危一度樂安入危四度東萊入危九度平原入危十一度菑州入危十四度營</hi>
<hi>室東壁衛并州安定入營室一度天水入營室八度隴西入營室四度酒泉入營室十一度張掖入營室十二</hi>
<hi>度武都入東壁一度金城入東壁四度武威入東壁六度燉煌入東壁八度奎婁胃魯徐州東海入奎一度琅</hi>
<hi>琊入奎六度髙宻入婁一度城陽入婁九度膠東入胃一度昴畢趙冀州魏郡入昴一度鉅鹿入昴三度恒山</hi>
<hi>入昴五度廣平入昴七度中山入昴八度清河入昴九度信都入畢三度趙郡入畢八度安平入畢四度河間</hi>
<hi>入畢十度真定入畢十三度觜參魏益州廣漢入觜一度越嶲入觜三度蜀郡入參一度犍為入參三度䍧牱</hi>
<hi>入參五度巴蜀入參八度漢中入參九度益州入參七度東井輿鬼秦雍州雲中入東井一度定襄入東井八</hi>
<pb n="KR3d0005_WYG_001-10a"/>
<hi>度鴈門入東井十六度代郡入東井二十八度太原入東井二十九度上黨入輿鬼二度栁七星張周三輔宏</hi>
<hi>農入栁一度河南入七星三度河東入張一度河内入張九度翼軫楚荆州南陽入翼六度南郡入翼十度江</hi>
<hi>夏入翼十二度零陵入軫十一度桂陽入軫六度武陵入軫十度長沙入軫十六度</hi>其土産名物<lb/>
各有證騐此天地覆載一定古今不可易者葢其土地<lb/>
之廣不外乎是但所屬邉裔不無遼絶若能自内而求<lb/>
外由近而及逺則土産之物皆可推而知之矣大抵風<lb/>
土之說總而言之則方域之多大有不同詳而言之雖<lb/>
一州之域亦有五土之分似無多異周禮大司徒以土<lb/>
<pb n="KR3d0005_WYG_001-10b"/>
㑹之法辨五地之物生一曰山林二曰川澤三曰邱陵<lb/>
四曰墳衍五曰原隰以土宜之法辨十有二土之名物<lb/>
<hi>十二分野之土各有所宜辨其名謂白壌黒墳之類辨其物謂所生之物</hi>以相民宅而知其<lb/>
利害以阜人民以蕃鳥獸以育草木以任土事辨十有<lb/>
二壌之物而知其種以教稼穡樹藝<hi>遂以教民春耕秋穡</hi>然稼穡<lb/>
樹藝又有周禮草人掌土化之法以物土相其宜以為<lb/>
之種凡糞種騂剛用牛赤緹用羊墳壌用麋渇澤用鹿<lb/>
鹹瀉用貆<hi>胡官反</hi>勃壌用狐埴墳用豕强㯺<hi>呼覽切堅也</hi>用蕡<lb/>
<pb n="KR3d0005_WYG_001-11a"/>
<hi>扶云切</hi>輕爂<hi>孚照切/脆也</hi>用犬<hi>凡所以糞種者皆謂煮取汁也</hi>此謂占地形色<lb/>
為之種者一取牛羊等汁以溲種而化之使羙則得其<lb/>
宜矣若今之善農者審方域田壌之異以分其類參土<lb/>
化土㑹之法以辨其種如此可不失種土之宜而能盡<lb/>
稼穡之利是圖之成非獨使民視為訓則抑亦望當世<lb/>
之在民上者按圖考𫝊随地所在悉知風土所别種藝<lb/>
所宜雖萬里而遥四海之廣舉在目前如指掌上庻乎<lb/>
得天下農種之總要國家教民之先務此圖之所以作<lb/>
<pb n="KR3d0005_WYG_001-11b"/>
也幸試覽焉<lb/>
　　孝弟力田篇第三<lb/>
孝弟力田古人曷為而並言也孝弟為立身之本力田<lb/>
為飬身之本二者可以相資而不可以相離也葢自民<lb/>
受天地之中以生莫不有是理亦莫不有是氣愛之理<lb/>
為仁宜之理為義自其仁而用之親親為孝自其義而<lb/>
用之長長為悌皆其得於良知良能之素人人之所同<lb/>
也特其氣禀有清濁之異其清者為士而濁者為農為<lb/>
<pb n="KR3d0005_WYG_001-12a"/>
工為商士以眀其仁義農以贍其衣食工以制其器用<lb/>
商以通其貨賄此四民者皆天之所設以相資焉者聖<lb/>
人樹其法度制其品節以教而飬之使天下之人莫不<lb/>
衣其衣而食其食親其親而長其長然其教之者莫先<lb/>
於士飬之者莫重於農士之本在學農之本在耕是故<lb/>
士為上農次之工商為下本末輕重昭然可見古者田<lb/>
有井黨有庠遂有序家有塾新穀既入子弟始入塾距<lb/>
冬至四十五日而出聚則行射飲正齒位讀教法散則<lb/>
<pb n="KR3d0005_WYG_001-12b"/>
從事於耕故天下無不學之農詩曰黍稷薿薿攸介攸<lb/>
止烝我髦士即漢力田之科是已帝舜聖人也萬世而<lb/>
下言孝莫加焉而耕於歴山伊尹之訓曰立愛惟親立<lb/>
敬惟長而耕於莘野其他如冀缺長沮桀溺荷蓧丈人<lb/>
之徒皆以耕為事故天下亦少不耕之士周官大司徒<lb/>
三嵗大比考其徳行道藝而先孝友即漢孝悌之科是<lb/>
已夫天下之務本莫如士其次莫如農農者被蒲茅飯<lb/>
麄糲居蓬藋逐牛豕戴星而出帶月而歸父耕而子饁<lb/>
<pb n="KR3d0005_WYG_001-13a"/>
兄作而弟随公則奉租稅給征役私則飬父母育妻子<lb/>
其餘則結親姻交鄰里有淳朴之風者莫農若也至於<lb/>
工逞技巧商操贏餘轉徙無常其於終飬之義友于之<lb/>
情必有所不逮雖世所不可缺而聖人不以加於農也<lb/>
是以古者崇本抑末其教民也以孝弟為先其制刑也<lb/>
亦以不孝不弟為重加意於立身之本如此當其生也<lb/>
宅不毛者有里布田不耕者出屋粟民無職事者出夫<lb/>
家之征及其死也不畜者祭無牲不耕者祭無盛不樹<lb/>
<pb n="KR3d0005_WYG_001-13b"/>
者無槨不蠶者不帛不績者不衰加意於飬生之本又<lb/>
如此于斯時也家給人足上下有序親踈有禮末作之<lb/>
流亦鮮矣又安有游惰者哉至于瘖聾跛躃斷者侏儒<lb/>
各以其器食之彼廢疾之人猶有所事而後食况於手<lb/>
足耳目無故者哉漢代去古未逺立為孝弟力田之科<lb/>
髙帝令賈人不得衣絲乘車重租稅以困辱之恵帝雖<lb/>
稍弛商賈之禁然猶市井子孫不得為官仕皆所以崇<lb/>
本而抑末也至文帝時風俗之靡公私之匱賈誼尚以<lb/>
<pb n="KR3d0005_WYG_001-14a"/>
為言帝感其說乃耕耤田嘗詔曰孝弟天下之大順也<lb/>
其遣謁者勞賜又詔曰力田民生之本也其賜力田帛<lb/>
二匹而以户口率置力田常員各率其意以導民焉唐<lb/>
太宗亦詔民有見業農者不得轉為工賈工賈舍見業<lb/>
而力田者免其調夫末作之民尚有益於世用古人且<lb/>
若是抑之而况世降俗末又有出於末作之外者舍其<lb/>
人倫惰其身體衣食之費反侈於齊民以有限之物供<lb/>
無益之人上之人不惟不抑之反從而崇之何哉且一<lb/>
<pb n="KR3d0005_WYG_001-14b"/>
夫不耕民有飢者一女不蠶民有寒者乃若一夫耕衆<lb/>
人坐而食之欲民之無飢不可得也一女蠶衆人坐而<lb/>
衣之欲民之無寒不可得也飢寒切於民之身體其所<lb/>
以仰事俯育飬生送死者皆無所資欲其孝弟不可得<lb/>
也故曰倉廪實知禮節衣食足知榮辱豈不信乎農夫<lb/>
受飢寒之苦見游惰之樂反從而羡之至去隴畆棄耒<lb/>
耜而趨之是民之害也又豈特逐末而已哉夫孝弟者<lb/>
本性之所固有力田者本業之所當為民失其業且失<lb/>
<pb n="KR3d0005_WYG_001-15a"/>
其性者豈其本然哉直狥於流俗惑於他岐以至是耳<lb/>
今國家累降詔條如有勤務農桑増置家業孝友之人<lb/>
從本社舉之司縣察之以聞於上司嵗終則稽其事或<lb/>
有㳺惰之人亦從本社訓之不聽則以聞於官而别徴<lb/>
其役此深得古先聖人化民成俗之意使有職於牧民<lb/>
者悉意奉行眀仁義之實以教之課農桑之利以飬之<lb/>
則民志專一風俗還淳可使人有曾閔之行而家為堯<lb/>
舜之民矣歐陽永叔有云莫若脩其本以勝之此之謂<lb/>
<pb n="KR3d0005_WYG_001-15b"/>
也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農書卷一<lb/>
</p>
<p>
</p>
  </div>
<div>
                <head>農書卷二</head>
    <p>
<pb n="KR3d0005_WYG_002-1a"/>
欽定四庫全書<lb/>
　農書卷二　　　　　　　　元　王禎　撰<lb/>
　農桑通訣二<lb/>
　　墾耕篇第四<lb/>
易大傳曰神農氏作斵木為耜揉木為耒耒耨之利以<lb/>
敎天下周書云神農之時天雨粟神農耕而種之始作<lb/>
陶冶斤斧為耒耜以墾草莽然後五穀興此農事之始<lb/>
也當堯之時洪水汎濫草木暢茂五穀不登禹乃隨山<lb/>
<pb n="KR3d0005_WYG_002-1b"/>
刋木益烈山澤而焚之然後九州之土皆可種藝耕作<lb/>
於是后稷敎民稼穡樹藝五穀農功之興其有次第如<lb/>
此墾耕者其農功之第一義歟墾除荒也耕犂也古文<lb/>
耕作畊蓋古井田之制今從耒井聲故作耕前漢趙過<lb/>
為捜粟都尉田多墾闢即今俗謂開荒也凡墾闢荒地<lb/>
春曰燎荒<hi>如平原草萊深者至春燒荒趂地氣通潤草芽欲發根荄柔脆易為開墾</hi>夏曰䅖<lb/>
青<hi>夏月草茂時開謂之䅖青可當草糞但根鬚壮宻須藉强牛乃可蓋莫若春為上</hi>秋曰芟夷<lb/>
<hi>其次秋暮草木叢密時先用鏺刀徧地芟倒暴乾放火至春而開根朽省功</hi>崔寔四民月令<lb/>
<pb n="KR3d0005_WYG_002-2a"/>
曰正月土氣上騰土長冐橛説者云陳根可㧞急菑强<lb/>
土黑壚之田二月隂凍畢釋可菑美田緩土及河渚小<lb/>
處三月杏花盛可菑沙白輕土之田五月六月可菑麥<lb/>
田也如泊下蘆葦地内必用<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>
                    <hi>力意切</hi>刀引之犁鑱隨耕<lb/>
起墢<hi>音伐</hi>特易牛乃省力沿山或老荒地内樹木多者必<lb/>
須用钁劚去餘有不盡耕科<hi>俗謂之埋頭根也</hi>當使熟䥫煆成<lb/>
鑱尖<hi>套於退舊生鐡鑱上</hi>縱遇根株不至擘缺妨誤工力或地叚<lb/>
廣濶不可徧劚則就斫枝莖覆於本根上候乾焚之其<lb/>
<pb n="KR3d0005_WYG_002-2b"/>
根即死而易朽又有經暑雨後用牛曳磟碡或輥子於<lb/>
所斫根查上和泥碾之乾則掙<hi>爭去聲</hi>死一二嵗後皆可<lb/>
耕種其林木大者則<graphic n="KR1937" url="https://raw.githubusercontent.com/kanripo/KR-Gaiji/master/images/KR1937.png" mimeType="image/png"/>
                    <hi>烏更切</hi>殺之<hi>謂剥斷樹皮其樹立死</hi>葉死不<lb/>
扇便任種蒔三嵗後根株莖朽以火燒之則通為熟田<lb/>
矣周禮薙氏掌殺草春始生而萌之夏日至而夷之秋<lb/>
繩<hi>去聲</hi>而芟之冬日至而耜之<hi>書薙作夷謂芟草也</hi>又柞氏掌攻草<lb/>
木及林麓夏日至令刋陽木而火之冬日至剥隂木而<lb/>
水之註云刋剥背斫去次地之皮即此謂除木也詩曰<lb/>
<pb n="KR3d0005_WYG_002-3a"/>
載芟載柞其耕澤澤蓋謂芟草除木而後可耕也大凡<lb/>
開荒必趂雨後又要調停犂道淺深麄細淺則務盡草<lb/>
根深則不至塞墢麄則貪生費力細則貪熟少功唯得<lb/>
中則可耕荒畢以鐡齒<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>
                    <graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>過漫種黍稷或脂麻綠豆<lb/>
耙勞再徧明年乃中為穀田今漢沔淮潁上率多創開<lb/>
荒地當年多種脂麻等種有收至盈溢倉箱速富者如<lb/>
舊稻塍内開耕畢便撒稻種直至成熟不須薅<hi>呼髙反</hi>㧞<lb/>
縁新開地内草根既死無草可生若諸色種子年年揀<lb/>
<pb n="KR3d0005_WYG_002-3b"/>
凈别無稗莠數年之間可無荒薉所收常倍於熟田蓋<lb/>
曠閑既久地力有餘苖稼鬯<hi>音暢</hi>茂子粒蕃息也諺云坐<lb/>
賈行商不如開荒言其獲利多也除荒開墾之功如此<lb/>
若夫耕犂之事又有本末上古聖人制耒耜以敎耕耨<lb/>
三代以上皆耦耕謂兩人合二耜而耕之詩曰亦服爾<lb/>
耕十千維耦者此也春秋之時后稷之裔孫叔均始作<lb/>
牛耕至漢趙過増其制度三犂一牛則力省而功倍今<lb/>
之耕者大率祖此周禮遂人治野以時器勸甿<hi>音萌</hi>言農<lb/>
<pb n="KR3d0005_WYG_002-4a"/>
夫之耕當先利其器也故詩曰三之日于耜四之日舉<lb/>
趾又曰有略其耜俶載南畆周禮車人為耒庛庛有三<lb/>
等<hi>見農器譜耒耜門</hi>今易耒耜而為犂不問地之堅强輕弱莫<lb/>
不任使欲淺欲深求之犁箭箭一而已欲廉欲猛取之<lb/>
犁梢梢一而已然則犁之為器豈不簡易而利用哉耕<lb/>
地之法未耕曰生已耕曰熟初耕曰塌<hi>音塔</hi>再耕曰轉生<lb/>
者欲深而猛熟者欲淺而廉此其略也天氣有隂陽寒<lb/>
燠之異地勢有髙下燥濕之别順天之時因地之宜存<lb/>
<pb n="KR3d0005_WYG_002-4b"/>
乎其人按月令孟春之月天子以元日祈穀於上帝乃<lb/>
擇元辰天子親載耒耜帥三公九卿諸侯大夫躬耕帝<lb/>
耤命田司善相邱陵阪險原隰土地所宜五穀所殖以<lb/>
敎導民田事既飭先定凖直農乃不惑仲春之月耕者<lb/>
少舍此言農以春耕為先務也齊民要術云凡耕髙下<lb/>
田不問春秋必須燥濕得所為佳若水旱不調寧燥無<lb/>
濕<hi>燥耕雖塊一經得雨地則粉解濕耕堅垎數年不佳諺曰濕耕澤鋤不如歸去言無益而有損濕耕者白</hi>
<hi>背速<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>
                        <graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>之亦無傷否則大惡也</hi>秋耕欲深夏耕欲淺秋耕䅖青為上<lb/>
<pb n="KR3d0005_WYG_002-5a"/>
<hi>比至冬月青草復生其美與豆同</hi>初耕欲深轉地欲淺<hi>耕不深則地不熟轉不淺則動</hi>
<hi>生土</hi>菅茅之地宜縱牛羊踐之七月耕之則死汜勝之曰<lb/>
凡耕之本在於趣時春凍解地氣始通土一和解夏至<lb/>
天氣始暑隂氣始盛土復解夏至後九十日晝夜分天<lb/>
地氣和以此時耕一而當五名曰膏澤皆得時功韓氏<lb/>
直説云凡地除種麥外並宜秋耕秋耕之地荒草自少<lb/>
極省鋤工如牛力不及不能盡秋耕者除種粟地外其<lb/>
餘黍豆等地春耕亦可大抵秋耕宜早春耕宜遲<hi>秋耕宜早</hi>
<pb n="KR3d0005_WYG_002-5b"/>
<hi>者乘天氣未寒時将陽和之氣掩在地中其苗易榮過秋天氣寒冷有霜時必待日髙方可耕地恐掩寒氣在</hi>
<hi>内令地薄不收子粒春耕宜遲者亦待春氣和煖日髙時耕</hi>此所謂順天之時也齊<lb/>
民要術云春地氣通可耕堅硬强地黑壚土輙平磨其<lb/>
塊以生草草生復耜天有小雨復耕和之勿令有塊以<lb/>
待時所謂强土而弱之也杏始華榮輙耕輕土弱土望<lb/>
杏花落復耕耕輙藺<hi>音吝</hi>之草生有雨澤耕重藺之土甚<lb/>
輕者以牛羊踐之如此則土强所謂弱而强之也此所<lb/>
以因地而利之也農書云早田穫刈纔畢隨即耕治曬<lb/>
<pb n="KR3d0005_WYG_002-6a"/>
暴加糞壅培而種豆麥蔬茹因而熟土壤而肥沃之以<lb/>
省來嵗工役其所收又足以助嵗計晚田宜待春乃耕<lb/>
為其藁秸堅韌必待其朽腐易為牛力也北方農俗所<lb/>
傳春宜早晚耕夏宜兼夜耕秋宜日髙耕中原地皆平<lb/>
曠旱田陸地一犁必用兩牛三牛或四牛以一人執之<lb/>
量牛強弱耕地多少其耕皆有定法<hi>所耕地内先並耕兩犁墢皆内向合</hi>
<hi>為一壠謂之浮疄自浮疄為始向外繳耕終此一叚謂之一繳一繳之外又間作一繳耕畢於三繳之間歇下</hi>
<hi>一繳却自外繳耕至中心作一<graphic n="KR2145" url="https://raw.githubusercontent.com/kanripo/KR-Gaiji/master/images/KR2145.png" mimeType="image/png"/>蓋三繳/中成一<graphic n="KR2145" url="https://raw.githubusercontent.com/kanripo/KR-Gaiji/master/images/KR2145.png" mimeType="image/png"/>也其餘欲耕平原率皆倣此</hi>南方水田泥<lb/>
<pb n="KR3d0005_WYG_002-6b"/>
耕其田髙下濶狹不等以一犁用一牛挽之作止回旋<lb/>
惟人所便<hi>髙田早熟八月燥耕而熯之以種二麥其法起墢為疄兩疄之間自成一<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>一叚耕畢以</hi>
<hi>鋤横截其疄洩利其水謂之腰溝二麥既收然後平溝<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>蓄水深耕俗謂之再熟田也下田熟晚十月收刈既</hi>
<hi>畢即乗天晴無水而耕之節其水之淺深常令塊墢半出水靣日暴雪凍土乃酥碎仲春土膏脉起即再耕治</hi>
<hi>又有一等水田泥淖極深能䧟牛畜則以木杠横亘田中人立其上而鋤之南方人畜耐暑其耕四時皆以中</hi>
<hi>晝</hi>此南方地勢之異宜也凡人家營田皆當量力寧可<lb/>
少好不可多惡詩曰無田<hi>去聲</hi>甫田維莠驕驕言力不給<lb/>
而貪多務得未免茍簡之弊故荘子曰昔予為禾耕而<lb/>
<pb n="KR3d0005_WYG_002-7a"/>
鹵莽之其實亦鹵莽而報予芸而滅裂之其實亦滅裂<lb/>
而報予此言茍簡之害也農書云古者分田之制一夫<lb/>
一婦受田百畆以其地有肥墝<hi>去交切</hi>故有不易一易再<lb/>
易之别不易之地家百畆謂可以嵗耕之也一易之地<lb/>
家二百畝謂間嵗耕其半也再易之地家三百畝謂嵗<lb/>
耕百畝三嵗而一周也先王之制如此非獨以為土敝<lb/>
則草木不長氣衰則生物不遂也抑欲其財力有餘深<lb/>
耕易耨而嵗可常稔今之農夫既不如古往往租人之<lb/>
<pb n="KR3d0005_WYG_002-7b"/>
田而耕之茍能量其財力之相稱而無鹵莽滅裂之患<lb/>
則豐穰可以力致而仰事俯育之樂可必矣今備述經<lb/>
傳所載農事之法兼髙原下田地勢之宜自北自南習<lb/>
俗不同曰墾曰耕作事亦異通變謂道無泥一方則田<lb/>
功脩而稼穡之務可以次第而舉矣<lb/>
　　耙勞篇第五<lb/>
凡治田之法犁耕既畢則有耙勞耙有渠䟽之義勞有<lb/>
蓋磨之功今人呼耙曰渠疏勞曰蓋磨皆因其用以名<lb/>
<pb n="KR3d0005_WYG_002-8a"/>
之所以散墢去芟平土壤也桓寛鹽鐡論曰茂木之下<lb/>
無豐草大塊之間無美苖耙勞之功不至而望禾稼之<lb/>
秀茂實栗難矣韓氏直説云古農法犂一<graphic n="KR2469" url="https://raw.githubusercontent.com/kanripo/KR-Gaiji/master/images/KR2469.png" mimeType="image/png"/>六今人只<lb/>
知犂深為功不知<graphic n="KR2469" url="https://raw.githubusercontent.com/kanripo/KR-Gaiji/master/images/KR2469.png" mimeType="image/png"/>熟為全功<graphic n="KR2469" url="https://raw.githubusercontent.com/kanripo/KR-Gaiji/master/images/KR2469.png" mimeType="image/png"/>功不到土麄不實下<lb/>
種後雖見苖立根在麄土根土不相着不耐旱有懸死<lb/>
蟲咬乾死諸病耙功到則土細而立根在細實土中又<lb/>
碾過根土相着自然耐旱不生諸病又云凡地除種麥<lb/>
外並宜秋耕先以鐡齒<graphic n="KR2469" url="https://raw.githubusercontent.com/kanripo/KR-Gaiji/master/images/KR2469.png" mimeType="image/png"/>縱横<graphic n="KR2469" url="https://raw.githubusercontent.com/kanripo/KR-Gaiji/master/images/KR2469.png" mimeType="image/png"/>之然後挿犂細耕隨<lb/>
<pb n="KR3d0005_WYG_002-8b"/>
耕隨勞至地大白背時更<graphic n="KR2469" url="https://raw.githubusercontent.com/kanripo/KR-Gaiji/master/images/KR2469.png" mimeType="image/png"/>兩徧至來春地氣透時待<lb/>
日髙復<graphic n="KR2469" url="https://raw.githubusercontent.com/kanripo/KR-Gaiji/master/images/KR2469.png" mimeType="image/png"/>四五徧其地爽潤上有油土四指許春雖無<lb/>
雨時至便可下種齊民要術云耕荒畢以鐡齒<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>
                    <graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>再<lb/>
徧耙之蓋鐡齒<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>
                    <graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>已為之先再用耙<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>
                    <graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>而後勞之<lb/>
也今人但耕地畢破其塊墢而後用勞平磨乃為得也<lb/>
齊民要術云耕地深細不得趂多看乾濕隨時蓋磨待<lb/>
一叚總轉了横蓋一徧每耕一徧蓋兩徧最後蓋三徧<lb/>
還縱横蓋之種麥地以五月耕三徧種麻地耕五六徧<lb/>
<pb n="KR3d0005_WYG_002-9a"/>
倍蓋之但依此法除蟲災外小小旱乾不至全損縁蓋<lb/>
磨數多故也又云春耕尋手勞秋耕待白背勞<hi>蓋春多風不即</hi>
<hi>勞則致地虚燥秋田濕濕速勞則恐致地硬</hi>又曰耕欲廉勞欲再凡已耕耙<lb/>
欲受種之地非勞不可諺曰耕而不勞不如作暴竊見<lb/>
世人耕了仰着土塊並待孟春蓋若冬乏氷雪連夏亢<lb/>
陽徒道秋耕不堪下種也然耙勞之功非但施於納種<lb/>
之前亦有用於種苗之後者齊民要術曰苗既出壠每<lb/>
一遇雨白背時輙以鐡齒<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>
                    <graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>縱横耙而勞之耙法令<lb/>
<pb n="KR3d0005_WYG_002-9b"/>
人坐上數以手斷去草草塞齒則傷苗如此令地熟軟<lb/>
易鋤省力此用於種苖之後也南方水田轉畢則耙耙<lb/>
畢則抄<hi>抄見農器譜</hi>故不用勞其耕種陸地者犂而耙之欲<lb/>
其土細再犂再耙後用勞乃無遺功也北方又有所謂<lb/>
撻者與勞相類齊民要術云春種欲深宜曵重撻<hi>春氣冷生</hi>
<hi>遲不曵撻則根虚雖生輙死</hi>雖生夏氣熱而速曵撻遇雨必致堅垎<lb/>
春澤多者或亦不須撻必欲撻者須待白背濕撻令地<lb/>
堅硬也又用曵打場圃極為平實今人凡下種耬種後<lb/>
<pb n="KR3d0005_WYG_002-10a"/>
惟用砘車碾之然執耬種者亦須腰繫輕撻曵之使壠<lb/>
土覆種稍深也或耕過田畝土性虚浮者亦宜撻之打<lb/>
令土實也今當耕種用之故附於耙勞之末然南人未<lb/>
嘗識此蓋南北習俗不同故不知用撻之功至於北方<lb/>
逺近之間亦有不同有用耙而不知用勞有用勞而不<lb/>
知用耙亦有不知用撻者<hi>耙勞撻並見農器譜</hi>今並載之使南北<lb/>
通知隨宜而用使無偏廢然後治田之法可得論其全<lb/>
功也<lb/>
<pb n="KR3d0005_WYG_002-10b"/>
　　播種篇第六<lb/>
書稱黎民阻飢汝后稷播時百穀詩言降之穜稑稙穉<lb/>
菽麥奄有下國俾民稼穡蓋言天相后稷之功也後之<lb/>
農家者流皆祖述之以至於今其法悉備周禮司稼掌<lb/>
廵邦野之稼而辨其穜稑之種周知其名與其所宜地<lb/>
以為法而縣於邑閭按農書九穀之種黍稷秫稻麻大<lb/>
麥小麥大豆小豆凡種浥鬱則不生生亦㝷死種雜者<lb/>
禾生早晚不均舂復減而難熟特宜存意揀選常嵗别<lb/>
<pb n="KR3d0005_WYG_002-11a"/>
收好穗純色者劁<hi>音樵</hi>刈懸之又有粒而或簞或窖者將<lb/>
種前二十許日取出曬之令燥種之汜勝之曰牽馬令<lb/>
就穀堆食數口以馬踐過為種無虸蚄等蟲也種或傷<lb/>
濕浥鬱則生蟲也或取馬骨剉一石以水三石煮之三<lb/>
沸漉去滓以汁漬附子五枚三四日去附子以汁和蠶<lb/>
矢羊矢各等分攪令洞洞如稠粥先種二十日以溲種<lb/>
如麥飯状當天旱燥時溲之立乾薄布數攪令乾明日<lb/>
復溲隂雨則勿溲六七溲而曝乾謹藏勿令復濕至可<lb/>
<pb n="KR3d0005_WYG_002-11b"/>
種時以餘汁溲而種之則禾稼不生蟲也無馬骨亦可<lb/>
用雪汁雪汁者五穀之精使稼又耐旱也麥種宜與剉<lb/>
碎蒼耳或艾暑日曝乾熱收藏以瓦器順時種之無不<lb/>
茂凡欲知嵗所宜穀以布囊盛粟等諸物種平量之以<lb/>
冬至日埋於隂地冬至後五十日發取量之息最多者<lb/>
嵗所宜也又師曠占術曰五木者五穀之先也欲知五<lb/>
穀但視五木擇其木盛者來年多種之萬不失一故雜<lb/>
隂陽書曰禾生於棗或楊大麥生於杏小麥生於桃稻<lb/>
<pb n="KR3d0005_WYG_002-12a"/>
生於栁或楊黍生於榆大豆生於槐小豆生於李麻生<lb/>
於楊或荆農書云種蒔之事各有攸叙能知時宜不違<lb/>
先後之序則相繼以生成相資以利用種無虚日收無<lb/>
虛月何匱乏之足患凍餒之足憂哉正月種麻枲二月<lb/>
種粟脂麻有早晚二種三月種早麻四月種豆五月中<lb/>
旬種晚麻七夕以後種莱菔菘芥八月社前即可種麥<lb/>
經兩社即倍收而堅好如此則種之有次第所謂順天<lb/>
之時也凡五穀上旬種者全收中旬中收下旬下收又<lb/>
<pb n="KR3d0005_WYG_002-12b"/>
地勢有良薄山澤有異宜故良田宜種晚薄田宜種早<lb/>
良田非獨宜晚早亦無害薄田種晚必不成實山田宜<lb/>
種强苖以避風霜澤田種弱苗以求華實孝經援神契<lb/>
曰黄白土宜禾黑墳宜麥與黍赤土宜菽汙泉宜稻所<lb/>
謂因地之宜也南方水稻其名不一大槩為類有三早<lb/>
熟而𦂳細者曰秈晚熟而香潤者曰粳早晚適中米白<lb/>
而黏者曰稬三者布種同時每嵗收種取其熟好堅粟<lb/>
無秕不雜穀子曬乾蔀藏置髙爽處至清明節取出以<lb/>
<pb n="KR3d0005_WYG_002-13a"/>
盆盎别貯浸之三日漉出納草篅中晴則暴暖浥以水<lb/>
日三數遇隂寒則浥以温湯候芽白齊透然後下種須<lb/>
先擇美田耕治令熟泥沃而水清以既芽之穀漫撒稀<lb/>
稠得所秧生既長小滿芒種之間分而蒔之旬日髙下<lb/>
皆遍北土髙原本無陂澤逐水曲而田者納種如前法<lb/>
既生七八寸㧞而栽之凡下種之法有漫種耬種瓠種<lb/>
區種之别漫種者用斗盛穀種挾左腋間右手料取而<lb/>
撒之隨撒隨行約行三步許即再料取務要布種均匀<lb/>
<pb n="KR3d0005_WYG_002-13b"/>
則苖生稀稠得所秦晉之間皆用此法南方惟種大麥<lb/>
則㸃種其餘粟豆麻小麥之類亦用漫種北方多用耬<lb/>
種<hi>耬種見農器譜</hi>其法甚備齊民要術云凡種欲牛遲緩行種<lb/>
人令促步以足躡隴底欲土實種易生也今人製造砘<lb/>
車<hi>砘子之制見農器譜</hi>隨耬種之後循隴碾過使根土相着功力<lb/>
甚速而當<hi>去聲</hi>瓠種者<hi>瓠種之法見農器譜</hi>竅瓠貯種隨行隨種務<lb/>
使均匀犁隨掩過覆土既深雖暴雨不至迫撻暑夏最<lb/>
為耐旱且便於撮鋤今燕趙間多用之區種之法凡山<lb/>
<pb n="KR3d0005_WYG_002-14a"/>
陵近邑髙危傾陂及邱城上皆可為區田糞種水澆備<lb/>
旱災也<hi>區田法見農器譜</hi>又按食貨志云種穀必雜五種以備<lb/>
災害<hi>五種黍稷麻麥豆也</hi>又曰菜茹有畦瓜瓠果蓏殖於疆埸則<lb/>
是五種之外蔬蓏亦不可闕者故穀不熟曰飢菜不熟<lb/>
曰饉物理論云百穀者三穀各二十種蔬果各二十種<lb/>
共為百穀蓋蔬果之實所以助穀之不及也是故烹葵<lb/>
食瓜乃繫之豳風農桑之詩畜菜取蔬互見於月令收<lb/>
歛之後然地有肥瘠能者擇焉時有先後勤者務焉若<lb/>
<pb n="KR3d0005_WYG_002-14b"/>
夫種蒔之法姑畧陳之凡種蔬蓏必先燥爆其子地不<lb/>
厭良薄即糞之鋤不厭頻旱即灌之用力既多收利必<lb/>
倍大抵蔬宜畦種蓏宜區種畦地長丈餘廣三尺先種<lb/>
數日斸起宿土雜以蒿草灰燎之以絶蟲類併得為糞<lb/>
臨種益以他糞治畦種之區種如區田法區深廣可一<lb/>
尺許臨種以熟糞和土拌匀納子糞中候苖出料視稀<lb/>
稠去留之又有芽種凡種子先用淘淨頓瓠瓢中覆以<lb/>
濕巾三日後芽生長可指許然後下種先於熟畦内以<lb/>
<pb n="KR3d0005_WYG_002-15a"/>
水飲地匀摻芽種復篩細糞土覆之以防日曝此法菜<lb/>
既出齊草又不生凡菜有蟲𢷬苦參根併石灰水潑之<lb/>
即死茍能依上法種蒔非止家可足食餘者亦可為資<lb/>
生之利昔龔遂勸農口種葱五十本薤百本韭一畦渤<lb/>
海之民縁是致足夫養生必以穀食配穀必以蔬茹此<lb/>
日用之常理而貧富所不可闕者故於穀食之後以蔬<lb/>
茹繼之而成其百穀之數今歴論播種之法庶農圃者<lb/>
擇而用之<lb/>
<pb n="KR3d0005_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農書卷二<lb/>
</p>
<p>
</p>
  </div>
<div>
                <head>農書卷三</head>
    <p>
<pb n="KR3d0005_WYG_003-1a"/>
欽定四庫全書<lb/>
　農書卷三　　　　　　　　元　王禎　撰<lb/>
　農桑通訣三<lb/>
　　鋤治篇第七<lb/>
傳曰農夫之務去草也芟夷蘊崇之絶其本根勿使能<lb/>
殖則善者信<hi>音伸</hi>矣蓋稂莠不除則禾稼不茂種苗者不<lb/>
可無鋤芸之功也又說文云鋤言助也以助苗也故字<lb/>
從金從助凡榖須鋤乃可滋茂諺云鋤頭自有三寸澤<lb/>
<pb n="KR3d0005_WYG_003-1b"/>
也詩曰其鎛<hi>音博</hi>斯趙以薅荼蓼鎛芸田器古之鎛其今<lb/>
之鋤歟<hi>鎛與鋤見農器譜</hi>按齊民要術云苗生如馬耳則鏃鋤<lb/>
<hi>諺曰欲得穀馬耳鏃</hi>稀豁之處鋤而補之凡五榖惟小鋤之為良<lb/>
<hi>小鋤者非直省功穀亦大勝大鋤者草根繁茂用功多而收功益少</hi>苗出壠則深鋤鋤不<lb/>
厭數周而復始勿以無草而暫停<hi>鋤者非止除草乃地熟而穀多糠薄米息</hi>
<hi>鋤得十徧更得八米也</hi>春鋤起地夏而鋤草故春鋤不用觸濕六<lb/>
月已後雖濕亦無嫌<hi>春苗既淺隂未覆地濕鋤則地堅夏苗隂厚地不見日故雖濕亦無</hi>
<hi>害矣管子曰為國者使民寒耕而熱芸芸除草也</hi>又云候黍粟苗未與壠齊即<lb/>
<pb n="KR3d0005_WYG_003-2a"/>
鋤一徧經五七日更報鋤第二徧候未蠶老更報鋤第<lb/>
三徧無力則止如有餘力秀後更鋤第四徧脂麻大豆<lb/>
並鋤兩徧止亦不厭早鋤榖第一徧便科定每科只留<lb/>
兩三莖更不得留多每科相去一尺兩壠頭空務欲深<lb/>
細第一徧鋤未可全深第二徧惟深是求第三徧較淺<lb/>
於第二徧第四徧又淺於第三徧蓋榖科大則根浮故<lb/>
也第一次撮苗曰鏃第二次平壠曰布第三次培根曰<lb/>
㙲第四次添功曰復一次不至則稂莠之害秕稗之雜<lb/>
<pb n="KR3d0005_WYG_003-2b"/>
入之矣諺云榖鋤八徧餓殺狗為無糠也其榖畝得十<lb/>
石斗得八米此鋤多之效也其所用之器自撮苗後可<lb/>
用以代耰鋤者名曰耬鋤<hi>見農器譜</hi>其功過鋤功數倍所辦<lb/>
之田日不啻二十畝或用劐子其制頗同<hi>劐見農器譜</hi>如耬<lb/>
鋤過苗間有小豁眼不到處及壠間草薉未除者亦須<lb/>
用鋤理撥一徧為佳别有一器曰鏟<hi>見農器譜</hi>營州以東用<lb/>
之又異於此凡耘苗之法亦有可鋤不可鋤者旱耕塊<lb/>
墢苗薉同孔出不可鋤治此耕者之失難責鋤也曾氏<lb/>
<pb n="KR3d0005_WYG_003-3a"/>
農書芸稻篇謂記禮者曰仲夏之月利以殺草可以糞<lb/>
田疇可以美土疆蓋耘除之草和泥渥漉深埋禾苗根<lb/>
下漚罨既久則草腐爛而泥土肥美嘉榖蕃茂矣大抵<lb/>
耘治水田之法必先審度形勢先於最上處瀦水勿致<lb/>
走失然後自下旋放旋芸之其法須用芸爪<hi>見農器譜</hi>不問<lb/>
草之有無必徧以手排漉務令稻根之傍液液然而後<lb/>
已荆揚厥土塗泥農家皆用此法又有足芸為木杖如<lb/>
拐子兩手倚之以用力以趾塌墢泥上草薉㙲之苗根<lb/>
<pb n="KR3d0005_WYG_003-3b"/>
之下則泥沃而苗興其功與芸爪大類亦各從其便也<lb/>
今創有一器曰耘盪<hi>見農器譜</hi>以代手足功過數倍宜普效<lb/>
之慕文曰養苗之道鋤不如耨耨今小鋤也<hi>吕氏春秋曰先生者</hi>
<hi>為米後生者為粃是故其耨也長其兄而去其弟不知稼者其耨也去其兄而養其弟不收其粟而收其粃此</hi>
<hi>失耨之道也</hi>鋤後復有薅拔之法以繼成其鋤之功也夫稂<lb/>
莠秕稗雜其稼出蓋鋤後莖葉漸長使可分别非薅不<lb/>
可故有薅鼓薅馬之說<hi>事見農器譜</hi>其北方村落之間多結<lb/>
為鋤社以十家為率先鋤一家之田本家供其飲食其<lb/>
<pb n="KR3d0005_WYG_003-4a"/>
餘次之旬日之間各家田皆鋤治自相率領樂事趨功<lb/>
無有偷惰間有病患之家共力助之故田無荒穢嵗皆<lb/>
豐熟秋成之後豚蹄盂酒遞相犒勞名為鋤社甚可效<lb/>
也今採摭南北耘薅之法備載於篇庶善稼者相其土<lb/>
宜擇而用之以盡鋤治之功也<lb/>
　　糞壤篇第八<lb/>
田有良薄土有肥磽耕農之事糞壤為急糞壤者所以<lb/>
變薄田為良田化磽土為肥土也古者分田之制上地<lb/>
<pb n="KR3d0005_WYG_003-4b"/>
家百畝嵗一耕之中地家二百畝間嵗耕其半下地家<lb/>
三百畝嵗耕百畝三嵗一周蓋以中下之地瘠薄磽确<lb/>
茍不息其地力則禾稼不蕃後世井田之法變强弱多<lb/>
寡不均所有之田嵗嵗種之土敝氣衰生物不遂為農<lb/>
者必儲糞朽以糞之則地力常新壯而收穫不減孟子<lb/>
所謂百畝之糞上農夫食九人也踏冀之法凡人家秋<lb/>
收後場上所有穰<graphic n="KR3491" url="https://raw.githubusercontent.com/kanripo/KR-Gaiji/master/images/KR3491.png" mimeType="image/png"/>等並須收貯一處每日布牛之脚<lb/>
下三寸厚經宿牛以蹂踐便溺成糞平旦收聚除置院<lb/>
<pb n="KR3d0005_WYG_003-5a"/>
内堆積之每日亦如前法至春可得糞三十餘車至五<lb/>
月之間即載糞糞地畝用五車計三十車可糞六畝匀<lb/>
攤耕蓋即地肥沃兼可堆糞桑行又有苗糞草糞火糞<lb/>
泥糞之類苗糞者按齊民要術云美田之法緑豆為上<lb/>
小豆胡麻次之悉皆五六月䆊種七八月犂掩殺之為<lb/>
春榖田則畝收十石其美與蠶矢熟糞同此江淮迤北<lb/>
用為常法草糞者於草木茂盛時芟倒就地内掩罨腐<lb/>
爛也記禮者曰仲夏之月利以殺草可以糞田疇可以<lb/>
<pb n="KR3d0005_WYG_003-5b"/>
美土疆今農夫不知此乃以其耘除之草棄置他處殊<lb/>
不知和泥渥漉深埋禾苗根下漚罨既久則草腐而土<lb/>
肥美也江南三月草長則刈以踏稻田嵗嵗如此地力<lb/>
常盛農書云種榖必先治田積腐藁敗葉剗薙枯朽根<lb/>
荄遍鋪而燒之即土煖而爽及初春再三耕耙而以窖<lb/>
罨之肥壤壅之麻籸<hi>舒榛反</hi>榖殻皆可與火糞窖罨榖殻<lb/>
朽腐最宜秧田必先渥漉精熟然後踏糞入泥盪平田<lb/>
面乃可撒種其火糞種土同草木堆叠燒之土熱冷定<lb/>
<pb n="KR3d0005_WYG_003-6a"/>
用碌碡碾細用之江南水多地冷故用火糞種麥種蔬<lb/>
尤佳又凡退下一切禽獸毛羽親肌之物最為肥澤積<lb/>
之為糞勝於草木下田水冷亦有石灰為糞則土煖而<lb/>
苗易發然糞田之法得其中則可若驟用生糞又布糞<lb/>
過多糞力峻熱即燒殺物反為害矣大糞力壯南方治<lb/>
田之家常於田頭置塼檻窖熟而後用之其田甚美北<lb/>
方農家亦宜效此利可十倍又有泥糞於溝港内乘船<lb/>
以竹夾取青泥杴潑岸上凝定裁成塊子擔去同大糞<lb/>
<pb n="KR3d0005_WYG_003-6b"/>
和用比常糞得力甚多或用小便亦可澆灌但生者立<lb/>
見損壊不可不知農書糞壤篇云土壤氣脉其類不一<lb/>
肥沃磽确美惡不同治之各有宜也夫黑壤之地信美<lb/>
矣然肥沃之過不有生土以解之則苗茂而實不堅磽<lb/>
确之土信惡矣然糞壤滋培則苗蕃秀而實堅栗土壤<lb/>
雖異治得其宜皆可種植今田家謂之糞藥言用糞猶<lb/>
用藥也凡農居之側必置糞屋低為簷楹以避風雨飄<lb/>
浸屋中必鑿深池甃以磚甓凡埽除之土燒燃之灰簸<lb/>
<pb n="KR3d0005_WYG_003-7a"/>
揚之糠粃斷藁落葉積而焚之沃以肥液積久乃多凡<lb/>
欲播種篩去瓦石取其細者和匀種子疎杷撮之待其<lb/>
苗長又撒以壅之何物不收為圃之家於厨棧之下深<lb/>
濶鑿一池細甃使不渗洩每舂米則聚礱簸榖殻及腐<lb/>
草敗葉漚漬其中以收滌器肥水與渗漉泔淀漚久自<lb/>
然腐爛一嵗三四次出以糞苧因以肥桑愈久愈茂而<lb/>
無荒廢枯摧之患矣又有一法凡農圃之家欲要計置<lb/>
糞壤須用一人一牛或驢駕雙輪小車一輛諸處搬運<lb/>
<pb n="KR3d0005_WYG_003-7b"/>
積糞月日既久積少成多施之種藝稼穡倍收桑果愈<lb/>
茂嵗有增羡此肥稼之計也夫掃除之猥腐朽之物人<lb/>
視之而輕忽田得之為膏潤唯務本者知之所謂惜糞<lb/>
如惜金也故能變惡為美種少收多諺云糞田勝如買<lb/>
田信斯言也凡區宇之間善於稼者相其各處地理所<lb/>
宜而用之庶得乎土化漸漬之法沃壤滋生之效俾業<lb/>
擅上農矣<lb/>
　　灌溉篇第九<lb/>
<pb n="KR3d0005_WYG_003-8a"/>
昔禹决九川距四海濬畎澮距川然後播奏艱食烝民<lb/>
乃粒此禹平水土因井田溝洫以去水也後井田之法<lb/>
大備於周周禮所謂遂人匠人之治夫間有遂十夫有<lb/>
溝百夫有洫千夫有澮萬夫有川遂注入溝溝注入洫<lb/>
洫注入澮澮注入川故田畝之水有所歸焉此去水之<lb/>
法也若夫古之井田溝洫脉絡布於田野旱則灌溉澇<lb/>
則泄去故說者曰溝洫之於田野可决而决則無水溢<lb/>
之害可塞而塞則無旱乾之患又荀卿曰修隄防通溝<lb/>
<pb n="KR3d0005_WYG_003-8b"/>
洫之水潦安水藏以時决塞則溝洫豈特通水而已哉<lb/>
考之周禮稻人掌稼下地以水澤之地種榖也以瀦蓄<lb/>
水以防止水以遂均水以列舍水以澮寫水此又下地<lb/>
之制與遂人匠人異也後世灌溉之利實昉於此至秦<lb/>
廢井田而開阡陌于今數千年遂人匠人所營之迹無<lb/>
復可見惟稻人之法低濕水多之地猶祖述而用之天<lb/>
下農田灌溉之利大抵多古人之遺跡如關西有鄭國<lb/>
白公六輔之渠關外有嚴熊龍首渠河内有史起十二<lb/>
<pb n="KR3d0005_WYG_003-9a"/>
渠自淮泗及汴通河自河通渭則有漕渠郎州有古史<lb/>
渠南陽有召信臣鉗盧陂盧江有孫叔敖芍陂潁川有<lb/>
鴻隙陂廣陵有雷陂浙左有馬臻鏡湖興化有蕭何堰<lb/>
西蜀有李氷文翁穿江之迹皆能灌溉民田為百世利<lb/>
興廢修壊存乎其人夫言水利者多矣然不必他求别<lb/>
訪但能修復故迹足為興利此歴代之水利下及民事<lb/>
亦各自作陂塘計田多少於上流出水以備旱涸農書<lb/>
云惟南方熟於水利官陂官塘處處有之民間所自為<lb/>
<pb n="KR3d0005_WYG_003-9b"/>
溪堨<hi>音曷</hi>水蕩難以數計大可灌田數百頃小可溉田數<lb/>
十畝若溝渠陂堨上置水閘以備啓閉若塘堰之水必<lb/>
置<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音蹇</hi>竇以便通洩此水在上者若田髙而水下則設<lb/>
機械用之如翻車筒輪戽斗桔橰之類挈而上之如地<lb/>
勢曲折而水逺則為槽架連筒隂溝浚渠陂柵之類引<lb/>
而達之此用水之巧者若下灌及平澆之田為最或用<lb/>
車起水者次之或再車三車之田又為次也其髙田旱<lb/>
稻自種至收不過五六月其間或旱不過澆灌四五次<lb/>
<pb n="KR3d0005_WYG_003-10a"/>
此可力致其常稔也傅子曰陸田者命懸于天人力難<lb/>
修水旱不時則一年功棄矣田制之由人人力茍修則<lb/>
地利可盡天時不如地利地利不如人事此水田灌溉<lb/>
之利也方今農政未盡興土地有遺利夫海内江淮河<lb/>
漢之外復有名水萬數枝分𣲖别大難悉數内而京師<lb/>
外而列郡至於邊境脉絡貫通俱可利澤或通為溝渠<lb/>
或蓄為陂塘以資灌溉安有旱暵之憂哉復有圍田及<lb/>
圩田之制凡邊江近湖地多閒曠霖雨漲潦不時掩沒<lb/>
<pb n="KR3d0005_WYG_003-10b"/>
或淺浸瀰漫所以不任耕種後因故將征進之暇屯戍<lb/>
於此所統兵衆分工起土江淮之上連屬相望遂廣其<lb/>
利亦有各處富有之家度視地形築土作隄環而不斷<lb/>
内地率有千頃旱則通水澇則洩去故名曰圍田又有<lb/>
據水築為堤岸復叠外䕶或髙至數丈或曲直不等長<lb/>
至瀰望每遇霖潦以扞水勢故名曰圩田内有溝瀆以<lb/>
通灌溉其田亦或不下千頃此又水田之善者又如近<lb/>
年懐孟路開浚廣濟渠廣陵復引雷陂廬江重修芍陂<lb/>
<pb n="KR3d0005_WYG_003-11a"/>
似此等處略見舉行其餘各處陂渠川澤廢而不治不<lb/>
為不多倘能循按故迹或創地利通溝瀆蓄陂澤以備<lb/>
水旱使斥鹵化而為膏腴汙藪變而為沃壤國有餘糧<lb/>
民有餘利然考之前史後魏裴延雋為幽州刺史范陽<lb/>
有舊督亢渠漁陽燕郡有故戾諸堰皆廢延雋營造而<lb/>
就溉田萬餘頃為利十倍今其地京都所在尤宜疏通<lb/>
導達以為億萬衣食之計故秦渠序其略曰鄭國在前<lb/>
白渠起後舉臿如雲决渠為雨且溉且糞長我禾黍衣<lb/>
<pb n="KR3d0005_WYG_003-11b"/>
食京師億萬之口夫舉事興工豈無今日之延雋倘有<lb/>
成效不失本末先後之叙庶灌溉之事為農務之大本<lb/>
國家之厚利也已上水具並見農器譜請考之<lb/>
　<lb/>
　<lb/>
　<lb/>
　<lb/>
　農書卷三<lb/>
</p>
<p>
</p>
  </div>
<div>
                <head>農書卷四</head>
    <p>
<pb n="KR3d0005_WYG_004-1a"/>
欽定四庫全書<lb/>
　農書卷四　　　　　　　　元　王禎　撰<lb/>
　農桑通訣四<lb/>
　　勸助篇第十<lb/>
書曰相小人厥父母勤勞稼穡厥子不知稼穡之艱難乃<lb/>
逸盖惡勞好逸者常人之情偷惰茍且者小人之病上<lb/>
之人茍不眀示賞罰以勸助之則何以奬其勤勞而率<lb/>
其怠勌<hi>音倦</hi>歟周禮載師凡宅不毛者有里布謂罰以一<lb/>
<pb n="KR3d0005_WYG_004-1b"/>
里二十五家之泉也田不耕者出屋粟謂罰以三家之<lb/>
稅粟也凡民無職事者出夫家之征謂雖閑民猶當出<lb/>
夫稅家稅也閭師言無職者出夫布不畜者祭無牲不<lb/>
耕者祭無盛不樹者無槨不蠶者不帛不績者不衰先<lb/>
王之於民如此豈為厲農夫哉凡欲振發而飭其蠱弊<lb/>
使之率作興事耳是以地無遺利民無趨末田野治而<lb/>
禾稼遂倉廪實而府庫充則斯民寧復有餓莩流離之<lb/>
患哉月令孟春之月命田司相<hi>去聲</hi>土地所宜五榖所植<lb/>
<pb n="KR3d0005_WYG_004-2a"/>
以教導民必躬親之孟夏勞<hi>去聲</hi>農勸民無或失時命農<lb/>
勉作無休於都仲秋乃勸種麥無或失時其有失時行<lb/>
罪無疑季冬命田官告民出五種命農計耦耕事古人<lb/>
之於農盖未嘗一日忘也後世勸助之道不眀其民往<lb/>
往去本而趨末故諺曰以貧求富農不如工工不如商<lb/>
刺繡紋不如倚市門此說一興天下之民男子棄耒耜<lb/>
而爭販鬻婦人舍機杼而習歌舞惰㳺末作習以成俗<lb/>
一遇凶飢食不足以充其口腹衣不足以蔽其身體懐<lb/>
<pb n="KR3d0005_WYG_004-2b"/>
金形鵠立以待盡者比比皆是善乎王符之言曰一夫<lb/>
耕百人食之一婦桑百人衣之以一奉百誰能供之時<lb/>
君世主亦有加意於農桑者大則營田有使次則勸農<lb/>
有官似知所以勸助矣然而田野未盡闢倉廩未盡實<lb/>
游惰之民未盡歸農何哉意者徒示之以虛文而未施<lb/>
之以實政歟古者春而省耕非但行阡陌而已資力不<lb/>
足者誠有以補之也秋而省歛非但觀刈穫而已食用<lb/>
不給者誠有以助之也成王適于田以其婦子之饁彼<lb/>
<pb n="KR3d0005_WYG_004-3a"/>
南畆攘其左右而嘗其㫖否愛民如此田野安得而不<lb/>
治黍稷安得而不豐文帝所下三十六詔力田之外無<lb/>
他語减租之外無異說逐末之民安得而不務本太倉<lb/>
之粟安得而不紅腐此上之人重農如此至於承流宣<lb/>
化之官又在於守令之賢各盡其職勤加勸課務求實<lb/>
效及覽古之循吏如黄覇之治潁川勸種樹<hi>樹謂樹藝五榖</hi>龔<lb/>
遂之治渤海課農耕何武行部必問墾田茨充為令益<lb/>
治桑柘召信臣治南陽開溝瀆為民利任延治九真易<lb/>
<pb n="KR3d0005_WYG_004-3b"/>
射獵為牛耕張堪守漁陽開稻田皇甫隆治燉煌教耬<lb/>
犂此先賢勸助之迹載諸史冊今略舉其著者皆可為<lb/>
後世治民之良規誠使人君能法周成漢文之治以表<lb/>
倡於上公卿守令能法龔黄諸賢之事以奉承於下省<lb/>
徭役以寛民力驅游惰以趨農業又何患民之不勸<hi>案此</hi>
<hi>篇一遇凶飢至又何患民之不勸共四百六十四字原本誤入収穫篇盖謂収之欲速也之下謹改正</hi>田<lb/>
之不治乎今天下之民寒而思衣皆知有桑麻之事飢<lb/>
而思食皆知有稼穡之功則男務耕鋤女事紡織盖有<lb/>
<pb n="KR3d0005_WYG_004-4a"/>
不待勸而後加勤者况乎諄諄然諭之懇懇然勞之哉<lb/>
又况加實意行實恵驗實事課實功哉如或不然上之<lb/>
人作無益以妨農時歛無度以困民力般樂怠傲不能<lb/>
以身率先於下雖課督之令家至而户說之民亦不知<lb/>
所勸也故古者天子親耕皇后親蠶下逮公卿侯伯之<lb/>
國與夫守令之家俱當親執耒耜躬務農桑以率其民<lb/>
如此野夫田婦庸有不勤者乎今夫在上者不知衣食<lb/>
之所自惟以驕奢為事不思已之日用寸絲口飯皆出<lb/>
<pb n="KR3d0005_WYG_004-4b"/>
於野夫田婦之手甚者苛歛不已朘削脂膏以肥己寧<lb/>
肯勉力以勸之哉今長官皆以勸農署銜農作之事巳<lb/>
猶未知安能勸人借曰勸農比及命駕出郊先為文移<lb/>
使各社各鄉預相告報期會齎歛祇為煩擾耳桞子厚<lb/>
有言雖曰愛之其實害之雖曰憂之其實讎之種樹之<lb/>
喻可以為戒庶長民者鑒之更其宿弊均其恵利但具<lb/>
為教條使相勉勵不期化而民自化矣又何必命駕鄉<lb/>
都移文期會欺下誣上而自徼功利然後為定典哉敢<lb/>
<pb n="KR3d0005_WYG_004-5a"/>
告於有司請著為常法以免親詣煩擾之害斯民幸甚<lb/>
　　収穫篇第十一<lb/>
孔氏書傳曰種曰稼歛曰穡種歛者嵗之終始也食貨<lb/>
志云力耕數耘収穫如盗賊之至盖謂収之欲速也故<lb/>
物理論曰稼農之本穡農之末本輕而末重前緩而後<lb/>
急稼欲熟収欲速此良農之務也記曰種而不耨耨而<lb/>
不穫譏其不能圖功攸終也是知収穫者農事之終為<lb/>
農者可不趨時致力以成其終而自廢其前功乎月令<lb/>
<pb n="KR3d0005_WYG_004-5b"/>
仲秋之月命有司趨民収歛季秋之月農事備収孟冬<lb/>
之月循行積聚無有不歛至於仲冬農有不収藏積聚<lb/>
者取之不詰皆所以督民収歛使無失時也禹貢曰二<lb/>
百里納銍三百里納秸服盖納銍者截禾穗而納之納<lb/>
秸者去穗而刈其藳納之也詩言刈穫之事最多臣工<lb/>
詩曰命我衆人庤乃錢鎛奄觀銍艾<hi>銍艾二器見農器譜</hi>七月詩<lb/>
云九月築場圃十月納禾稼言農工之備也載芟之詩<lb/>
云載穫濟濟有實其積萬億及秭良耜之詩云穫之挃<lb/>
<pb n="KR3d0005_WYG_004-6a"/>
挃積之栗栗其崇如墉其比如櫛以開百室皆言収穫<lb/>
之富也凡農家所種宿麥早熟最宜早収故韓氏直說<lb/>
云五六月麥熟帶青収一半合熟収一半若候齊熟恐<lb/>
被暴風急雨所催必致抛費每日至晚即便載麥上場<lb/>
堆積用苫宻覆以防雨作如搬載不及即於地内苫積<lb/>
天晴乘夜載上場即攤一二車薄則易乾碾過一遍翻<lb/>
過又碾一遍起稭下塲揚子収起雖未净直待所収麥<lb/>
都碾盡然後将未净稭再碾如此可一日一場比至麥<lb/>
<pb n="KR3d0005_WYG_004-6b"/>
収盡已碾訖三之一矣大抵農家忙併無似蠶麥古語<lb/>
云収麥如救火若少遲慢一值隂雨即為災傷遷延過<lb/>
時秋苗亦悞鋤治今北方収麥多用釤<hi>杉去聲</hi>刄麥綽釤<lb/>
麥覆於腰後籠内籠滿則載而積於場一日可収十餘<lb/>
畆較之南方以鎌刈者其速十倍<hi>麥籠麥綽釤刄並見農具譜</hi>凡北<lb/>
方種粟秋熟當速刈之齊民要術云収榖而熟速刈乾<lb/>
速積<hi>刈早則鎌傷刈晚則穗折遇風則収減濕積則藁爛積晚則耗損連雨則生耳</hi>南方収粟<lb/>
用粟鋻<hi>古甸反</hi>摘穗北方収粟用鎌并藁刈之<hi>粟鋻與鎌並見農器</hi>
<pb n="KR3d0005_WYG_004-7a"/>
<hi>譜</hi>田家刈畢稇<hi>苦本/切</hi>而束之以十束積而為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>力科切</hi>然<lb/>
後車載上場為大積積之視農功稍隙解束以旋旋鑱<lb/>
<hi>士咸切</hi>穗撻之南方水地多種稻秫早禾則宜早収六月<lb/>
七月則収早禾其餘則至八月九月詩云十月穫稻齊<lb/>
民要術曰稻至霜降穫之此皆言晚禾大稻也故稻有<lb/>
早晚大小之别然江南地下多雨上霖下潦劖刈之際<lb/>
則必湏假之喬扦多則置之笐架待晴乾曝之可無耗<lb/>
損之失<hi>喬扦笐架見農器譜</hi>齊民要術云収禾之法熟過半斷之<lb/>
<pb n="KR3d0005_WYG_004-7b"/>
刈穄欲早刈黍欲晚皆即濕踐穄踐訖即蒸而浥之黍<lb/>
宜曬之令燥凡麻有黄𡋯則刈刈畢則漚之<hi>漚麻法見榖譜</hi>刈<lb/>
菽欲晚葉落盡然後刈脂麻欲小束以五六束為一叢<lb/>
斜倚之候口開乘車詣田抖擻還叢之三日一打四五<lb/>
遍乃盡耳粱秫収刈欲晚早刈損實大抵北方禾黍其<lb/>
収頗晚而稻熟亦或宜早南方稻秫其収多遲而陸禾<lb/>
亦或宜早通變之道宜審行之今按古今書傳所載南<lb/>
北習俗所宜具述而偹論之庶不失早禾先後之節也<lb/>
<pb n="KR3d0005_WYG_004-8a"/>
夫田家作苦令収穫以時了無遺滯黍稷富倉箱之望<lb/>
足慰勤勞鄉社結閭里之歡逓相慶勞有以見國家龍<lb/>
恩之所被而民俗樂業之無窮也<lb/>
　　蓄積篇第十二<lb/>
古者三年耕必有一年之食九年耕必有三年之食雖<lb/>
有旱乾水溢民無菜色豈非節用預偹之效歟冡宰眂<lb/>
<hi>音視</hi>年之豐凶以制國用量入以為出祭用數之仂而又<lb/>
以九貢九賦九式均節之取之有制用之有度此理財<lb/>
<pb n="KR3d0005_WYG_004-8b"/>
之法有常而國家之蓄積所以無闕也國無九年之蓄<lb/>
曰不足無六年之蓄曰急無三年之蓄曰國非其國矣<lb/>
蓄積者豈非有國之先務也周禮倉人掌粟入之藏辨<lb/>
九榖之物以待邦用若榖不足則止餘灋用有餘則藏<lb/>
之以待凶而頒之遺人掌邦之委積以待施惠鄉里之<lb/>
委積<hi>委積並去聲</hi>以恤民之囏阨門闗之委積以養老孤郊<lb/>
里之委積以待賔客野鄙之委積以待羇旅縣都之委<lb/>
積以待凶荒以此見先王蓄積皆為民計非徒曰藏富<lb/>
<pb n="KR3d0005_WYG_004-9a"/>
於國也彼有損下以自益剝民以自豐如商王鉅橋之<lb/>
粟隋人洛口之倉所積雖多豈先王預備憂民之意哉<lb/>
大抵無事而為有事之備豐嵗而為歉嵗之憂是故國<lb/>
有國之蓄積民有民之蓄積當粒米狼戾之年計一嵗<lb/>
一家之用餘多者倉箱之富餘少者儋<hi>音檐</hi>石之儲莫不<lb/>
各節其用以濟凶乏此固知堯之時有九年之水湯之<lb/>
時有七年之旱而國亡捐瘠所為蓄積多而備先具者<lb/>
豈皆藏於國哉盖必有藏於民者矣今之為農者見小<lb/>
<pb n="KR3d0005_WYG_004-9b"/>
近而不慮久逺一年豐稔沛然自足侈費妄用以快一<lb/>
時之適所収榖粟耗竭無餘一遇小歉則舉貸出息於<lb/>
兼并之家秋成倍稱而償之嵗以為常不能振㧞其間<lb/>
有収刈甫畢無以餬口者其能給終嵗之用乎嘗聞山<lb/>
西汾晋之俗居常積榖儉以足用雖間有饑歉之嵗庶<lb/>
免夫流離之患也傳曰収歛蓄藏節用御欲則天不能<lb/>
使之貧信斯言也近世利民之法如漢之常平倉榖賤<lb/>
則增價糴之不至於傷農榖貴則减價而糶之不使之<lb/>
<pb n="KR3d0005_WYG_004-10a"/>
傷民唐之義倉計墾田頃畆多寡豐年納榖而藏之凶<lb/>
年出榖以賙貧乏官為主之務使均平是皆歛其餘以<lb/>
濟不足雖遇儉嵗而不憂饑殍也然嘗考之漢史賈生<lb/>
言於文帝曰漢之為漢㡬四十年公私之積猶可哀痛<lb/>
彼一時也自文帝躬行節儉以化天下至景帝末年太<lb/>
倉之粟陳陳相因而民亦富庶人徒見古之蓄積常有<lb/>
餘後之蓄積常不足豈天之生物不如古之多人之謀<lb/>
事不如古之智盖古之費給有限而後之費給無窮無<lb/>
<pb n="KR3d0005_WYG_004-10b"/>
怪乎有餘不足之不同也誠使天下之耕者因人力之<lb/>
所至盡地力之所出食之以時用之以禮則男有餘粟<lb/>
女有餘布上之人復眀大學生財之道以御之公私兩<lb/>
裕君民俱足又何患蓄積之不如古哉故歴論之敢以<lb/>
此言佐時政云<lb/>
　<lb/>
　<lb/>
　農書卷四<lb/>
</p>
<p>
</p>
  </div>
<div>
                <head>農書卷五</head>
    <p>
<pb n="KR3d0005_WYG_005-1a"/>
欽定四庫全書<lb/>
　農書卷五　　　　　　　　元　王禎　撰<lb/>
　農桑通訣五<lb/>
　　種植萹第十二<lb/>
司馬遷貨殖傳曰山居千章之楸安邑千樹棗燕秦千<lb/>
樹栗蜀漢江陵千樹橘齊魯千樹桑其人皆與千户侯<lb/>
等其言種植之利博矣觀桞子厚郭槖駞𫝊稱駞所種<lb/>
樹或移徙無不活且碩茂早實以蕃他人效之莫能如<lb/>
<pb n="KR3d0005_WYG_005-1b"/>
也又知種樹之不可無法也考之於詩帝省其山柞棫<lb/>
斯㧞松栢斯兌周之所以受命也樹之榛栗椅桐梓漆<lb/>
衛文公之所以興其國也夫以王侯之富且貴猶以種<lb/>
樹為功况於民乎周禮太宰以九職任萬民一曰三農<lb/>
生九糓二曰園圃之職次於三農其為民事之重尚矣<lb/>
然則種植之務其可緩乎種植之類夥矣民生濟用莫<lb/>
先於桑故首述而備論之桑種甚多不可徧舉世所名<lb/>
者荆與魯也荆桑多椹魯桑少椹葉薄而尖其邉有瓣<lb/>
<pb n="KR3d0005_WYG_005-2a"/>
者荆桑也凡枝幹條葉堅勁者皆荆之類也葉圓厚而<lb/>
多津者魯桑也凡枝幹條葉豐腴者皆魯之類也荆之<lb/>
類根固而心實能乆逺宜為樹魯之類根不固心不實<lb/>
不能乆逺宜為地桑然荆之條葉不如魯葉之盛茂當<lb/>
以魯桑條接之則能乆逺而又盛茂也魯為地桑而有<lb/>
壓條之法傳轉無窮是亦可以乆逺也荆桑所飼蠶其<lb/>
絲堅韌中<hi>去聲</hi>紗羅用禹貢稱厥篚檿絲注曰檿山桑<hi>此荆</hi>
<hi>之産而尤佳者也</hi>魯桑之類宜飼小蠶齊民要術曰收椹之黒<lb/>
<pb n="KR3d0005_WYG_005-2b"/>
者剪去兩頭惟取中間一截盖兩頭者其子差細種則<lb/>
成鷄桑花桑中間一截其子堅栗則枝榦堅强而葉肥<lb/>
厚将種之時先以柴灰淹揉次日水淘去輕秕不實者<lb/>
曬令水脉才乾種乃易生<hi>按收椹一條乃節取陳旉農書非齊民要術也下慎勿採</hi>
<hi>沐五十二字方是引齊民要術耳</hi>仍當畦種常薅令净慎勿採沐大如<lb/>
臂許正月中移之十歩一樹行欲少掎角不用正相當<lb/>
凡耕桑田不用近樹犂不着處斸土令起斫去浮根以<lb/>
蠶矢糞之剶桑十二月為上時正月次之二月為下大<lb/>
<pb n="KR3d0005_WYG_005-3a"/>
抵桑多者宜苦斫桑少宜省剶農桑要㫖云平原淤壤<lb/>
土地肥虛荆桑魯桑種之俱可若地連山陵土脉赤硬<lb/>
正宜荆桑士民必用云種藝之宜惟在審其時月又合<lb/>
地方之宜使之不失其中盖謂栽培之宜春分前後十<lb/>
日及十月並為上時春分前後以其發生也十月號陽<lb/>
月又曰小春木氣長生之月故宜栽培以養元氣此洛<lb/>
陽方左千里之所宜其他地方隨宜取中可也大抵春<lb/>
時及寒月必於天氣晴明巳午時藉其陽和如其栽子<lb/>
<pb n="KR3d0005_WYG_005-3b"/>
已出元土忽變天寒風雨即以熱湯調泥培之暑月則<lb/>
必待晚凉仍預於園中稀種麻麥為䕃惟十一月種栽<lb/>
不生活種桑之次則種材木果核按龔遂為渤海太守<lb/>
令民口種一樹榆秋冬課収歛益蓄果實菱芡民皆富<lb/>
實黄覇治潁川使民務耕桑種樹治為天下第一後漢<lb/>
樊重欲作器物先種梓漆時人嗤之然積以嵗月皆得<lb/>
其用向之笑者咸求假焉李衡於武陵龍陽洲上種柑<lb/>
橘千樹勅兒曰吾洲上有千頭木奴不責汝衣食嵗得<lb/>
<pb n="KR3d0005_WYG_005-4a"/>
絹一疋亦可足用矣橘成嵗得絹數千疋此栽植之明<lb/>
效也使今之時上之勸課皆如龔黄下之力本皆如樊<lb/>
李材木不可勝用果實不可勝食矣齊民要術言種榆<lb/>
者三年之後便可将荚葉賣之五年之後便堪作椽即<lb/>
可斫賣十年後魁椀瓶榼器皿無所不任十五年後可<lb/>
為車轂其嵗嵗科簡剶治之功指柴雇人賣柴之利己<lb/>
自不貲况諸般器物其利十倍斫後復生不勞更種所<lb/>
為一勞永逸務本直言云近聞諸般材木比之徃年價<lb/>
<pb n="KR3d0005_WYG_005-4b"/>
直重貴盖因不種不栽一年少於一年可為深惜古人<lb/>
云木奴千無凶年木奴者一切樹木皆是也自生自長<lb/>
不費衣食不憂水旱其果木材植等物可以自用有餘<lb/>
又可以易換諸物若能多廣栽種不惟無凶年之患抑<lb/>
亦有乆逺之利焉齊民要術云凡栽一切樹木欲記其<lb/>
隂陽不令轉易大樹髠之小樹則不髠先為深坑納樹<lb/>
訖以水沃之着土令如薄泥東西南北揺之良乆然後<lb/>
下土堅築埋之欲深勿令撓動栽訖皆不用手捉及六<lb/>
<pb n="KR3d0005_WYG_005-5a"/>
畜觝突凡栽樹正月為上時二月為中時三月為下時<lb/>
然棗鷄口槐兎目桑蝦蟆眼榆負瘤自餘雜木䑕耳䖟<lb/>
翅各以其時種樹既多不可一一備舉凡桑果以接博<lb/>
為妙一年後便可獲利昔八以之譬螟子者取其速肖<lb/>
之義也凡接枝條必擇其美<hi>宜用宿條向陽者氣壮而易茂嫩條向隂者氣弱而</hi>
<hi>難成</hi>根株各從其類<hi>然荆桑亦可接魯桑梅可接杏桃可接李</hi>接工必有用具<lb/>
細齒截鋸一連厚脊利刄小刀一枚要當心手欵穏又<lb/>
必趂時<hi>以春分前後十日為宜或取其條襯青為期然必待時暄可接盖欲藉陽和之氣也</hi>一經<lb/>
<pb n="KR3d0005_WYG_005-5b"/>
接博二氣交通以惡為美以彼易此其利有不可勝言<lb/>
者夫接博其法有六一曰身接<hi>先用細鋸截去元樹枝莖作盤砧髙可及肩以</hi>
<hi>利刄小刀際其盤之兩旁微啓小罅深可寸半先用竹㩥之測其深淺却以所接條約五寸長一頭削作小篦</hi>
<hi>子先噙口中假津溢以助其氣却内之罅中皮肉相對挿之訖用樹皮封繫寛𦂳得所用牛糞和泥斟酌封裹</hi>
<hi>之勿令透風外仍用留二眼以泄其氣</hi>二曰根接<hi>鋸截斷元樹身去地五寸許以所接條削篦挿</hi>
<hi>之一如身接法就以土培封之以棘枝圍䕶之</hi>三曰皮接<hi>用小刃刀子於元樹/身八字斜<graphic n="KR1937" url="https://raw.githubusercontent.com/kanripo/KR-Gaiji/master/images/KR1937.png" mimeType="image/png"/>之以小</hi>
<hi>竹㩥測其淺深以所接枝條皮肉相向挿之封䕶如前法俟接枝發茂以漸去其元樹枝莖使之莖茂耳</hi>四<lb/>
曰枝接<hi>如皮接之法而差近枝耳</hi>五曰靨<hi>於協/切</hi>接<hi>小樹為宜先於元樹横枝上截了留</hi>
<pb n="KR3d0005_WYG_005-6a"/>
<hi>一尺許於所取接條樹上眼外方半寸刀尖刻斷皮肉至骨併欵揭皮肉一方片須𢃄芽心揭下口噙少時取</hi>
<hi>出印濕痕於横枝上以刀尖依痕刻斷元樹靨處大小如之以按接之上下兩頭以桑皮封繫𦂳慢得所仍用</hi>
<hi>牛糞泥塗䕶之隨樹大小酌量多少接之</hi>六曰搭接<hi>将已種出芽條去地三寸許向上削作馬耳将</hi>
<hi>所接條併削馬耳相搭接之封繫糞壅如前法</hi>今夫種植之功其利既溥又加<lb/>
之以接博猶變稂莠而為嘉禾易碔<graphic n="KR2895" url="https://raw.githubusercontent.com/kanripo/KR-Gaiji/master/images/KR2895.png" mimeType="image/png"/>而為美玉世之<lb/>
欲業其生者其可不務之哉又有去蠧之法<hi>几桑果不無蟲蠧宜</hi>
<hi>務去之其法用鐵線作鈎取之一法用硫黄及雄黄作烟薰之即死或用桐油紙燃塞之亦騐</hi>夫既已<lb/>
種植復接博之既接博矣復剔其蟲蠧桞子所謂吾問<lb/>
<pb n="KR3d0005_WYG_005-6b"/>
養樹得養人術此長民為國者所當視傚也夫民為國<lb/>
本本斯立矣既興其利而復除其害為治之道無以外<lb/>
是茍審行之不惟得勸民之法抑亦知政敎之本歟<lb/>
　　畜養篇第十四<lb/>
　　　養馬類<lb/>
陶朱公曰子欲速富當畜五牸<hi>疾利切</hi>五牸之中惟馬為<lb/>
貴其飲食之節有六食有三芻飲有三時何謂也一曰<lb/>
惡芻二曰中芻三曰善芻何為三時一曰朝飲少之二<lb/>
<pb n="KR3d0005_WYG_005-7a"/>
曰晝飲則胷饜水三曰暮極飲之驢騾大槩類馬不復<lb/>
别起條端今農家以牛為本雖以馬為首略叙于此<lb/>
　　　養牛類<lb/>
牛之為物切於農用善畜養者必有愛重之心有愛重<lb/>
之心必無慢易之意然何術能使民如此哉必也在上<lb/>
之人愛重嚴禁使民不敢輕視妄殺若夫農之於牛也<lb/>
視牛之饑渴猶己之饑渴視牛之困苦羸瘠猶己之困<lb/>
苦羸瘠視牛之疫癘若己之有疾視牛之字育若己之<lb/>
<pb n="KR3d0005_WYG_005-7b"/>
有子也若能如此則牛必蕃盛矣奚患田疇之荒蕪衣<lb/>
食之不繼哉今夫牛之為畜其氣血與人均也勿犯寒<lb/>
暑其性情與人均也勿使太勞固之以牢揵順之以凉<lb/>
燠時其饑飽以適其性情節其作息以養其血氣若然<lb/>
則皮毛潤澤肌體肥腯力有餘而老不衰其何困苦羸<lb/>
瘠之有於春之初必去牢欄中積滯蓐糞自此以後但<lb/>
旬日一除免穢氣蒸鬰為患且浸漬蹄甲易以生疾又<lb/>
當以時祓除不祥净爽乃善方舊草凋朽新草未生之<lb/>
<pb n="KR3d0005_WYG_005-8a"/>
時宜取㓗净藁草細剉之和以麥麩糓糠碎豆之屬使<lb/>
之微濕槽盛而飽飼之春秋草茂放牧飲水然後與草<lb/>
則腹不脹至冬月天氣積隂風雪嚴凛即宜處之煖燠<lb/>
之地煑糜粥以啖之又當預收豆楮之葉舂碎而貯積<lb/>
之以米泔和剉草糠麩以飼之古人有卧牛衣而待旦<lb/>
則知牛之寒盖有衣矣飯牛而牛肥則知牛之餒盖啖<lb/>
以菽粟矣衣以褐薦飯以菽粟古人豈重畜如此哉以<lb/>
此為衣食之本故耳此所謂時其饑飽以適性情者也<lb/>
<pb n="KR3d0005_WYG_005-8b"/>
每遇耕作之月除已牧放夜復飽飼至五更初乘日未<lb/>
出天氣凉而用之則力倍於常半日可勝一日之功日<lb/>
髙熱喘便令休息勿竭其力以致困乏此南方晝耕之<lb/>
法也若夫北方陸地平逺牛皆夜耕以避晝熱夜半仍<lb/>
飼以芻豆以助其力至明耕畢則放去此所謂節其作<lb/>
息以養其血氣也且古者分田之制必有萊牧之地稱<lb/>
田為等差故養牧得宜而無疾苦觀宣王考牧之詩可<lb/>
見矣其詩曰誰謂爾無牛九十其犉<hi>而純切</hi>爾牛來斯其<lb/>
<pb n="KR3d0005_WYG_005-9a"/>
耳濕濕或降于阿或飲于池或寝或訛以見字育蕃滋<lb/>
而寝食適宜也今夫藁秸不足以充其饑水漿不足以<lb/>
濟其渴凍之曝之困之瘠之役之勞之又從而鞭箠之<lb/>
則牛斃者過半矣饑欲得食渴欲得飲物之情也至於<lb/>
役使困乏氣喘汗流耕者急於就食或放之山或逐之<lb/>
水牛困得水動輙移時毛竅空踈困而乏食以致疾病<lb/>
生焉放之髙山筋力疲乏顛蹶而僵仆者往往相藉也<lb/>
利其力而傷其生烏識其為愛養之道哉牛之為病不<lb/>
<pb n="KR3d0005_WYG_005-9b"/>
一其用藥與人相似但大為劑以飲之無不愈者便溺<lb/>
有血傷於熱也以治便血之藥治之冷結則鼻乾而不<lb/>
喘以發散藥投之熱結即鼻汗而喘以解利藥投之其<lb/>
或天行疫癘率多薫蒸相染其氣然也愛之則當離避<lb/>
他所祓除沴<hi>音戾</hi>氣而救藥或可偷生傳曰養備動時則<lb/>
天不能使之病畜牛之家誠能節適養䕶如前所云則<lb/>
自無病然有病而治猶愈於不治若夫醫治之宜則亦<lb/>
有説周禮獸醫掌療獸病凡療獸病灌而行之以發其<lb/>
<pb n="KR3d0005_WYG_005-10a"/>
惡然後藥之其來尚矣今諸處自有獸工相病用藥不<lb/>
必預陳方藥恐多差誤也<lb/>
　　　養羊類<lb/>
羊當留臘月正月生羊羔為種者第一十一月二月生<lb/>
者次之大率十口一羝羝無角者更佳擬供厨者宜剰<lb/>
之牧羊者必須老人其心性宛順起居以時調其宜適<lb/>
卜式云牧民何異於是惟逺水為良二日一飲緩緩驅<lb/>
行勿使停息春夏早放秋冬晩出圏<hi>渠院切</hi>不厭近必須<lb/>
<pb n="KR3d0005_WYG_005-10b"/>
與人居相連開䆫向圏架北牆為厰圏中作臺開竇勿<lb/>
令停水二日一除勿使糞穢圏内須貼牆竪柴栅令周<lb/>
匝羊一千口者三四月中種大豆一頃雜榖并草留之<lb/>
不須鋤治八九月中刈作青茭若不種豆穀者初草實<lb/>
成時收刈秋青雜草薄鋪使乾勿令鬱浥既至冬寒多<lb/>
饒風霜或春初雨落春草未生時則須飼不宜出放此<lb/>
牧羊之大要其羊每嵗得羔可居大羣多則販鬻及所<lb/>
剪毫毛作氊并得酥乳皆可供用博易其利甚多諺云<lb/>
<pb n="KR3d0005_WYG_005-11a"/>
養羊不覺富正謂此也<lb/>
　　　養猪類<lb/>
母猪取短喙無柔毛者良牝者子母不同圈牡者同圈<lb/>
則無嫌圈不厭穢亦須小厰以避雨雪春夏草生隨時<lb/>
放牧糟糠之屬當日别與八九十月放而不飼所有糟<lb/>
糠則蓄待窮冬春初初產者宜煑穀飼之其子三日便<lb/>
搯尾六十日後犍供食豚乳下者佳簡取别飼之嘗謂<lb/>
江南水地多湖泊取萍藻及近水諸物可以飼之養猪<lb/>
<pb n="KR3d0005_WYG_005-11b"/>
凡占山皆用橡食或食藥苗謂之山猪其肉為上江北<lb/>
陸地可種馬齒約量多寡計其畝數種之易活耐旱割<lb/>
之比終一畝其初已茂用之䥷<hi>查鎋切</hi>切以泔糟等水浸<lb/>
於大檻中令酸黄或拌麩糠雜飼之特為省力易得肥<lb/>
腯前後分别嵗嵗可鬻足供家費<lb/>
　　　養鷄類<lb/>
鷄種取桑落時生者良春夏生者則不佳春夏雛二十<lb/>
日内無令出窠飼以燥飯鷄栖宜據地為籠籠内著棧<lb/>
<pb n="KR3d0005_WYG_005-12a"/>
雖鳴聲不朗而安穏易肥又免狐狸之患若任之樹木<lb/>
一遇風寒大者損痩小者或死燃桞柴小者死大者盲<lb/>
園中築小屋下懸一簀令鷄宿上或於墻内作龕又以<lb/>
草縛窠令鷄伏抱其園傍可種蜀黍畝許以取蔽隂至<lb/>
秋收子又可飼鷄易以肥長其母春秋可得兩窠鷄雛<lb/>
若養二十餘鷄得雛與卵足供食用又可博換諸物養<lb/>
生之道亦其一也<lb/>
　　　養鵝鴨類<lb/>
<pb n="KR3d0005_WYG_005-12b"/>
鵝鴨取一嵗再伏<hi>扶又切菢子也</hi>者為種大率鵝三䳄一雄鴨<lb/>
五雌一雄鵝初軰生子十餘鴨生數十後軰皆漸少矣<lb/>
欲於厰<hi>音敞</hi>屋之下作窠多着細草於窠中令煖先刻白<lb/>
木為卵形窠别着一枚以誑之生時㝷即收取别着一<lb/>
煖處以柔細草覆藉之伏時大鵝一十子大鴨二十子<lb/>
小者减之數起者不任為種其貪伏不起者須五六日<lb/>
一與食起之令洗浴鵝鴨皆一月雛出量雛欲出之時<lb/>
四五日内不用聞打鼔紡車大呌豬犬及舂聲又不用<lb/>
<pb n="KR3d0005_WYG_005-13a"/>
器淋灰又不用見新產婦雛既出作籠籠之先以粳米<lb/>
為粥糜一頓飽食之名曰填嗉然後以粟飯切苦菜蔓<lb/>
菁英為食以清水與之濁則有泥恐塞鼻孔小鵝泥塞<lb/>
鼻則死入水中不用停乆㝷宜驅出於籠中髙處敷細<lb/>
草令寝處其上十五日後乃出籠鵝惟食五榖稗子及<lb/>
草萊不食生蟲鴨靡不食矣水稗實成時尤是所便㗖<lb/>
此足得肥充供厨者子鵝百日以外子鴨六七十日佳<lb/>
過此肉硬大率鵝鴨六年以上老不復生伏矣宜去之<lb/>
<pb n="KR3d0005_WYG_005-13b"/>
少者恐不慣習宿者乃善伏也純取雌鴨無令雜雄足<lb/>
其粟豆常令肥飽一鴨可生百卵夫鵝鴨之利又倍於<lb/>
鷄居家養生之道不可闕也<lb/>
　　　養魚類<lb/>
陶朱公養魚經曰夫治生之法有五水畜第一水畜所<lb/>
謂魚池也以六畝地為池池中作九洲求懐子鯉魚長<lb/>
三尺者二十頭牡鯉魚長三尺者四頭以二月上庚日<lb/>
内池中令水無聲魚必生至四月内一神守六月内二<lb/>
<pb n="KR3d0005_WYG_005-14a"/>
神守八月内三神守守者鼈也所以内鼈者魚滿三百<lb/>
六十則蛟龍為之長而将魚飛去内鼈則魚不復去在<lb/>
池中週遶九洲無窮自謂江湖也至來年二月得鯉魚<lb/>
長一尺者一萬五千枚三尺者四萬五千枚二尺者萬<lb/>
枚至明年得長一尺者十萬枚長二尺者五萬枚長三<lb/>
尺者五萬枚長四尺者四萬枚留長二尺者二千枚作<lb/>
種所餘皆貨候至明年不可勝計也池中有九洲八谷<lb/>
谷上立水二尺又谷中立水六尺所以養鯉者鯉不相<lb/>
<pb n="KR3d0005_WYG_005-14b"/>
食易長又貴也凡育魚之所須擇泥土肥沃蘋藻繁盛<lb/>
為上然必召居人築舍守之仍多方設法以防獺害凡<lb/>
所居近數畝之湖如依上法畜之可致速富此必然之<lb/>
效也今人但上江販魚種塘内畜之飼以青蔬嵗可及<lb/>
尺以供食用亦為便法<lb/>
　　　養蜜蜂類<lb/>
人家多於山野古窯中收取盖小房或編荆囤兩頭泥<lb/>
封開一二小竅使通出入另開一小門泥封時時開却<lb/>
<pb n="KR3d0005_WYG_005-15a"/>
掃除常净不令他物所侵及於家院掃除蛛網及闗防<lb/>
山蜂土蜂不使相傷秋花彫盡留冬月可食蜜脾餘者<lb/>
割取作蜜蠟至春三月掃除如前常於蜂窠前置水一<lb/>
器不致渴損春月蜂盛一窠止留一王其餘摘之其有<lb/>
蜂王分窠羣蜂飛去用碎土撒而收之别置一窠其蜂<lb/>
即止春夏合蜜及蠟每窠可得大絹一疋有收養分息<lb/>
數百窠者不必他求而可富也<lb/>
　<lb/>
<pb n="KR3d0005_WYG_005-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農書卷五<lb/>
</p>
<p>
</p>
  </div>
<div>
                <head>農書卷六</head>
    <p>
<pb n="KR3d0005_WYG_006-1a"/>
欽定四庫全書<lb/>
　農書卷六　　　　　　　　元　王禎　撰<lb/>
　農桑通訣六<lb/>
　　蠶繅篇第十五<lb/>
淮南王蠶經云黄帝元妃西陵氏始蠶盖黃帝制作衣<lb/>
裳因此始也其後禹平水土禹貢所謂桑土既蠶其利<lb/>
漸廣禮月令曰古者天子諸侯必有公桑蠶室季春之<lb/>
月具曲植<hi>音值</hi>籧筐后妃齋戒親東鄉<hi>音向</hi>躬桑禁婦女毋<lb/>
<pb n="KR3d0005_WYG_006-1b"/>
觀<hi>去聲</hi>省婦使以勸蠶事蠶事既登分繭稱絲效功以共<lb/>
郊廟之服無有敢惰及考之厯代皇后與諸侯夫人親<lb/>
蠶之事昭然可見况庶人之婦可不務乎夫育蠶之法<lb/>
始於擇種收種繭種取簇之中向陽眀淨厚實者蛾出<lb/>
第一日者名苖蛾末後出者名末蛾皆不可用次日以<lb/>
後出者取之鋪連於槌箔<hi>蠶連蠶槌見農器譜</hi>雄雌相配至暮抛<lb/>
去雄蛾将母蛾於連上匀布所生子環堆者皆不用生<lb/>
子數足更就連上令覆養三五日掛時須蠶子向外恐<lb/>
<pb n="KR3d0005_WYG_006-2a"/>
有風磨損其子冬節及臘八日浴時無令水極凍浸二<lb/>
日取出復掛年節後瓮内豎連湏使玲瓏每十數日日<lb/>
髙時一出毎隂雨上節便曬暴蠶子變色要在遲速由<lb/>
巳勿致損傷自變桑葉已生自辰巳間将瓮取出舒捲<lb/>
提掇亦無度數但要第一日變三分第二日變七分却<lb/>
用紙密糊封了還瓮内收藏至第三日午時又出連舒<lb/>
卷須要變至十分其蠶屋火倉蠶箔<hi>見農器譜</hi>並須預備蠶<lb/>
生宜髙廣牕户虛明易辨眠起仍上於行撁各置照牕<lb/>
<pb n="KR3d0005_WYG_006-2b"/>
每臨早暮以助髙眀下就附地列置風竇令可啓閉以<lb/>
除濕欝若新泥濕壁用熱火薫乾窗上用淨白紙新糊<lb/>
門窗各掛葦簾藁薦下蟻之時勿用雞翎等物掃拂惟<lb/>
在詳欵稀匀不至驚傷稠疊生齊取葉着懷中令煖用<lb/>
利刀切極細簁於器内蓐紙上匀薄将連合於葉上蟻<lb/>
聞葉香自下或過時不下連及縁上連背者並葉棄之<lb/>
飬蠶蟻時先辟東間一間四角挫壘空龕状如三星以<lb/>
均火候謂屋小則易收火氣也停眠前後則撤去擇日<lb/>
<pb n="KR3d0005_WYG_006-3a"/>
安槌上下各鋪三箔上承塵埃下隔濕潤鋪砌碎稈草<lb/>
於上中箔以備分擡用細切搗軟稈草匀鋪為蓐又揉<lb/>
淨紙黏成一片鋪蓐上安蠶初生色黒漸漸加食三日<lb/>
後漸變白則向食宜少加厚變青則正食宜益加厚復<lb/>
變白則慢食宜少减變黄則短食宜愈减純黃則停食<lb/>
謂之正眠眠起自黃而白自白而青自青復白自白而<lb/>
黃又一眠也每眠例如此候之以加减食凡葉不可帶<lb/>
雨露及風日所乾或浥臭者食之令生諸病常收三日<lb/>
<pb n="KR3d0005_WYG_006-3b"/>
葉以備霖雨則蠶常不食濕葉且不失饑採葉歸必踈<lb/>
爽於室中待熱氣退乃與食蠶時晝夜之間大槩亦分<lb/>
四時朝暮類春秋正晝如夏夜深如冬寒暄不一雖有<lb/>
熟火各合斟量多少不宜一例自初生至两眠正要温<lb/>
煖蠶母須着單衣以為體測自覺身寒則蠶必寒便添<lb/>
熟火自身覺熱蠶亦必熱約量去火一眠之後但天氣<lb/>
晴明巳午之間暫掲起窗間簾薦以通風日南風則捲<lb/>
北窗北風則捲南窗放入倒溜風氣則不傷蠶大眠起<lb/>
<pb n="KR3d0005_WYG_006-4a"/>
後飼罷三頓剪開窗紙透風日必不頓驚生病大眠之<lb/>
後捲簾薦去窗紙天氣炎熱門口置瓮旋添新水以生<lb/>
凉氣如遇風雨夜凉却當将簾薦放下其間自小至老<lb/>
蠶滋長則分之沙燠厚則擡之失分則稠疊失擡則蒸<lb/>
濕蠶柔輭<hi>而兖切</hi>之物不禁揉觸小而分擡人知愛䕶大<lb/>
而分擡或懶倦而不知顧惜久堆亂積逺擲髙抛損傷<lb/>
生疾多由於此蠶自大眠後十五六頓即老得絲多少<lb/>
全在此數北蠶多是三眠南蠶俱是四眠日見有老者<lb/>
<pb n="KR3d0005_WYG_006-4b"/>
量分數减飼候十蠶九老方可入簇值雨則壞繭南方<lb/>
例皆屋簇北方例皆外簇然南簇在屋以其蠶少易辦<lb/>
多則不任北方蠶多露簇率多損壓壅閼<hi>音遏</hi>南北簇法<lb/>
俱未得中今有善蠶者一説南北之間蠶少踈開窗户<lb/>
屋簇之則可蠶多選於院内搆長脊草厦内制蠶簇週<lb/>
以木架平鋪蒿梢布蠶於上用蓆箔圍䕶自無蠶病實<lb/>
良䇿也<hi>蠶簇見農器譜</hi>又有夏蠶秋蠶夏蠶自蟻至老俱宜凉<lb/>
惟忌蠅蟲秋蠶初宜凉漸漸宜煖亦因天時漸凉故也<lb/>
<pb n="KR3d0005_WYG_006-5a"/>
簇與繰絲法同春蠶南方夏蠶不中繰絲惟堪線纊而<lb/>
已周禮忌原蠶嵗再登非不利也然王者法禁之謂其<lb/>
殘桑也然則夏蠶最不宜多育務本新書云凡繭宜併<lb/>
手忙擇凉處薄攤蛾自遲出免使抽繰相逼恐有不及<lb/>
則有瓮浥籠蒸之法<hi>瓮浥籠蒸並見農器譜</hi>士農必用云繰絲之<lb/>
訣惟在細圓匀緊使無褊慢節核麤惡不匀也繰絲有<lb/>
熱釜冷盆之異然皆必有繰車絲軖然後可用熱釡要<lb/>
大置於釡上接一盆甑添水至甑中八分滿甑中用一<lb/>
<pb n="KR3d0005_WYG_006-5b"/>
板欄斷可容二人對繰也水湏常熱旋旋下繭多下則<lb/>
繰不及煮損此可繰麤絲單繳者䨇繳者亦可但不如<lb/>
冷盆所繰潔淨光瑩也冷盆要大先泥其外用時添水<lb/>
八九分水宜温煖長匀無令乍寒乍熱可繰全繳細絲<lb/>
中等繭可繰䨇繳比熱釡者有精神而又堅韌也南北<lb/>
蠶繅之事摘其精妙筆之於書以為必效之法業蠶者<lb/>
取其要訣嵗嵗必得庶上以廣府庫之貨資下以備生<lb/>
民之纊帛開利之源莫此為大<lb/>
<pb n="KR3d0005_WYG_006-6a"/>
　　祈報篇第十六<lb/>
曾氏農書云記曰有其事必有其治故農事有祈焉有<lb/>
報焉所以治其事也天下通祀惟社與稷社祭土勾龍<lb/>
配焉稷祭榖后稷配焉此二祀者實主農事載芟之詩<lb/>
春耤田而祈社稷也良耜之詩秋報社稷也此先王祈<lb/>
報之眀典也匪直此也山川之神則水旱癘疫之不時<lb/>
於是乎禜<hi>為命切</hi>之日月星辰之神則雪霜風雨之不時<lb/>
於是乎禜之與夫法施於民者以勞定國者能禦大菑<lb/>
<pb n="KR3d0005_WYG_006-6b"/>
<hi>音災</hi>者能捍大患者莫不秩祀先王載之典禮著之令式<lb/>
嵗時行之凡以為民祈報也周禮籥章凡國祈年于田<lb/>
祖則龡豳雅擊土鼓以樂田畯爾雅謂曰畯<hi>音俊</hi>乃先農<lb/>
也於先農有祈焉則神農后稷與世俗流傳所為田父<lb/>
田母皆在所祈報可知矣大田之詩言去其螟螣<hi>音特</hi>及<lb/>
其蟊賊無害我田穉田祖有神秉畀炎火有渰凄凄興<lb/>
雨祁祁雨我公田遂及我私此祈之之辭也甫田之詩<lb/>
言以我齊明與我犧羊以社以方我田既臧農夫之慶<lb/>
<pb n="KR3d0005_WYG_006-7a"/>
此報之之辭也繼而琴瑟擊鼓以御<hi>音迓</hi>田祖以祈甘雨<lb/>
以介我稷黍以榖我士女此又見因所報而寓所祈之<lb/>
義也若夫噫嘻之詩言春夏祈榖於上帝盖大雩帝之<lb/>
樂歌也豐年之詩言秋冬報者烝嘗之樂歌也其詩曰<lb/>
為酒為醴烝畀祖妣以洽百禮然於上帝則有祈而無<lb/>
報於祖妣有報而無祈豈闕文哉抑互言之耳此又祈<lb/>
報之大者也周禮大祝掌六祈以同鬼神示<hi>示與祇同六祈謂類</hi>
<hi>造禬禜攻説皆祭名</hi>小祝掌小祭祀将事侯禳禱祠之祝號以祈<lb/>
<pb n="KR3d0005_WYG_006-7b"/>
福祥順豐年逆時雨寧風旱弭災兵逺罪疾舉是而言<lb/>
則祈報禬禳之事先王所以媚於神而和於人皆所以<lb/>
與民同吉凶之患者也凡在祀典烏可已耶記禮者曰<lb/>
伊耆氏之始為蜡也嵗十二月合聚萬物而索饗之也<lb/>
主先嗇而祭司嗇饗農及郵表畷<hi>張劣切</hi>禽獸迎貓迎虎<lb/>
而祭之祭坊與水庸其辭曰土反其宅水歸其壑昆蟲<lb/>
無作草木歸其澤由此觀之饗先嗇<hi>案此篇嵗時行之至饗先嗇共四百</hi>
<hi>六十三字誤冩在盖古者未有耕牛之後盖由當時所據之本倒釘一頁而然謹改正</hi>先農而及<lb/>
<pb n="KR3d0005_WYG_006-8a"/>
於貓虎祭坊與水庸而及於昆蟲所以示報功之禮大<lb/>
小不遺也考之月令有所謂祈来年於天宗者有所謂<lb/>
祈榖實者有所謂為麥祈實者而春秋有一蟲獸之為<lb/>
災害一雨晹之致愆忒則必雩聖人特書之以見先王<lb/>
勤恤民隱無所不用其至也夫惟如此是以物由其道<lb/>
而無夭閼疵癘民遂其性而無札瘥災害神之聼之有<lb/>
相之道固如此也後世從事於農者類不能然借或有<lb/>
一焉亦强勉苟且而已豈能悉循用先王之典故哉田<lb/>
<pb n="KR3d0005_WYG_006-8b"/>
祖之祭民間或多行之不過豚蹄盂酒春秋社祭有司<lb/>
僅能舉之牲酒等物取之臨時其為禮盖蔑如也水旱<lb/>
相仍蟲螟為敗饑饉荐臻民卒流亡未必不由祈報之<lb/>
禮廢匱神乏祀以致然也今取其尤關於農事者言之<lb/>
社稷之神自天子至郡縣下及庶人莫不得祭在國曰<lb/>
大社國社王社侯社在官曰官社官稷在民曰民社自<lb/>
漢以来厯代之祭雖粗有不同而春秋二仲之祈報皆<lb/>
不廢也又育蠶者亦有祈禳報謝之禮皇后祭先蠶<hi>淮南</hi>
<pb n="KR3d0005_WYG_006-9a"/>
<hi>子云黄帝元妃西陵氏始蠶即為先蠶考之後漢禮儀志祭菀窳婦人與寓氏公主</hi>至庶人之婦<lb/>
亦皆有祭<hi>秦觀書云庶人冡婦以下再拜詰旦升香各齎設醴而祭</hi>此后妃與庶人<lb/>
之祭雖貴賤之儀不同而祈報之心則一古者養馬一<lb/>
節春祭馬祖夏祭先牧秋祭馬社冬祭馬步此馬之祈<lb/>
謝嵗時惟謹至於牛最農事之所資反闕祭禮至於蜡<lb/>
祭迎貓迎虎豈牛之功不如貓虎哉盖古者未有耕牛<lb/>
故祭有闕典至春秋之間始教牛耕後世田野開闢榖<lb/>
實滋盛皆出其力雖知有愛重之心而曽無愛重之實<lb/>
<pb n="KR3d0005_WYG_006-9b"/>
近年耕牛疫癘損傷甚多亦盍禳禱祓除祛禍祈福以<lb/>
報其功力豈為過哉故於此篇祭馬之後以牛之説繼<lb/>
之庶不忘乎榖之所自農之所本也<lb/>
　<lb/>
　<lb/>
　<lb/>
　<lb/>
　農書卷六<lb/>
</p>
<p>
</p>
  </div>
<div>
                <head>農書卷七</head>
    <p>
<pb n="KR3d0005_WYG_007-1a"/>
欽定四庫全書<lb/>
　農書卷七　　　　　　　　元　王禎　撰<lb/>
　百榖譜一<lb/>
　　百榖序引<lb/>
嘗聞上古之世人食鳥獸血肉以為食至神農氏作始<lb/>
嘗草别榖而後生民粒食賴焉物理論曰百穀者三榖<lb/>
各二十種為六十種蔬菓各二十種共為百榖注云粱<lb/>
者黍稷之總名稻者溉種之總名菽者衆豆之總名三<lb/>
<pb n="KR3d0005_WYG_007-1b"/>
穀各二十種為六十蔬菓之類所以助穀之不及也夫<lb/>
蔬蓏平時可以助食儉嵗可以救飢其菓實熟則可食<lb/>
乾則可脯豐歉皆可充飢古人所謂木奴千無凶年非<lb/>
虛語也雖曰種各有二十殆難枚舉今故總為編録其<lb/>
陂澤之産園野之材與夫雜物品類上以助百穀之闕<lb/>
下以補諸物之遺條列而詳具之庶幾覧者擇取而備<lb/>
用焉<lb/>
　　穀屬<lb/>
<pb n="KR3d0005_WYG_007-2a"/>
　　　粟<lb/>
春秋説題辭曰粟之為言續也粟五變一變而以陽生<lb/>
為苖二變而秀為禾三變而粲然謂之粟四變入臼米<lb/>
出甲五變而蒸飯可食<hi>宋均注云粟受五行氣而五變乃成故可食</hi>陽以一<lb/>
立為法故粟積大一分穗長一尺文以七列精以五立<lb/>
西者金所立米者陽精故西字合米而為粟愚按粟之<lb/>
名不一或因姓氏或因形似隨義賦名故早則有髙居<lb/>
黄百日粮之類晚則有鴟脚穀鴈頭青之類其餘名字<lb/>
<pb n="KR3d0005_WYG_007-2b"/>
不可徧數今略載於此齊民要術云夫粟成熟有早晚<lb/>
苖稈有髙下收實有多少質性有彊弱米味有美惡粒<lb/>
實有息耗地勢有良薄<hi>案齊民要術有地勢有良薄一句此脱去謹増入</hi>山澤<lb/>
有異冝順天時量地利則用力少而成功多任情返道<lb/>
勞而無獲凡粟田菉豆小豆底為上麻黍胡麻次之蕪<lb/>
菁大豆為下故種粟春種欲深夏種欲淺其種時雨後<lb/>
為佳遇小雨宜接濕種遇大雨待薉生小雨不接濕無<lb/>
以生禾苗大雨不待白背濕輾則令苖瘦薉若盛者先<lb/>
<pb n="KR3d0005_WYG_007-3a"/>
鋤一遍然後納種佳也春若遇旱秋耕之地得仰壟待<lb/>
雨春耕者不中也夏若仰壟匪直盪汰不生兼與草薉<lb/>
俱出凡田欲早晚相雜防嵗道有所宜有閏之嵗節氣<lb/>
近後冝晚田然大率欲早早田倍多於晚早田淨而易<lb/>
治晚者蕪薉難治其收之多少從嵗所冝非闗早晚然<lb/>
早穀米實而多晚穀皮厚米少而虚也汜勝之書曰種<lb/>
無期因地為時三月榆莢時雨膏地彊可種禾植禾夏<lb/>
至後八九十日常夜半候之天有霜若白露下以平明<lb/>
<pb n="KR3d0005_WYG_007-3b"/>
時令兩人持長索相對各持一端以槩禾中去霜露日<lb/>
出乃止如此禾稼五穀不傷矣又必待苖生如馬耳則<lb/>
鏃鋤稀豁之處鋤而補之五穀惟小鋤之為良苗出壟<lb/>
則深鋤鋤不厭數周而復始勿以無草而暫停鋤者非<lb/>
止鋤草盖地熟而實多糠薄而米息鋤得十遍便得八<lb/>
米也春鋤起地夏而除草春鋤不用觸濕六月以後雖<lb/>
濕亦無嫌吕氏春秋曰苖其弱也欲孤其長也欲相與<lb/>
俱其熟也欲相扶是故三以為族乃多粟<hi>族聚也</hi>吾苖有<lb/>
<pb n="KR3d0005_WYG_007-4a"/>
行故速長弱不相害故速大横行必得從行必術正其<lb/>
行通其風也耘苖之法其凡有四第一次曰撮苗第二<lb/>
次曰布第三次曰壅第四次曰復<hi>俗曰添米</hi>一功不至則稂<lb/>
莠之害秕穅之雜入之矣撮苖後用一驢帯籠觜挽之<lb/>
初用一人牽之慣熟不用止一人輕扶入之二三寸其<lb/>
深痛過鋤力三倍所辦之田日不啻二十畆今燕趙多<lb/>
用之名曰劐子食貨志云力耕數耘收穫如盗賊之至<lb/>
故熟速刈乾速積刈早則鎌傷刈晚則穂折遇風則收<lb/>
<pb n="KR3d0005_WYG_007-4b"/>
减濕積則藁爛積晚則損耗連雨則生耳所以收穫不<lb/>
可緩也記曰種而不耨耨而不穫譏其不能圖功攸終<lb/>
也是知收穫者農事之終為農者可不趨時致力以成<lb/>
其終而自廢其前功乎七月詩云九月築塲圃十月納<lb/>
禾稼言農功之備也載芟之詩云載穫濟濟有實其積<lb/>
萬億及秭夫粟者五穀之長中原土地平曠惟冝種粟<lb/>
古今穀禄皆以是為差等出納之司皆以是為凖則周<lb/>
禮地官曰倉人掌粟入之藏鄭注云九榖盡藏以粟為<lb/>
<pb n="KR3d0005_WYG_007-5a"/>
主故漢太倉之粟陳陳相因充溢露積於外神農之教<lb/>
曰有石城十仞湯池百歩帶甲百萬而亡粟弗能守史<lb/>
記云宣曲任氏之先為督道倉吏秦之敗豪傑皆争金<lb/>
玉而任氏獨窖倉粟楚漢相拒滎陽民不得耕種米石<lb/>
至百金而豪傑金玉盡歸任氏任氏以此起富所以凶<lb/>
年饑嵗雖隋侯之珠不易一鍾之粟也由此言之粟之<lb/>
於世豈非為國為家之寳乎<lb/>
　　　水稻<lb/>
<pb n="KR3d0005_WYG_007-5b"/>
稻之名不一随人所呼不必縷數稻有粳秫之别粳性<lb/>
踈而可炊飯秫性粘而可醸酒然非水則無以生故種<lb/>
藝之法冝選上流出水便其性也春秋説題辭稻之為<lb/>
言藉也稻舍水盛其徳也稻太隂精含水漸洳乃能化<lb/>
也淮南子亦曰江水肥而宜稻南方下土塗泥皆冝水<lb/>
種治稻者蓄陂塘以瀦之置隄閘以止之故周官制典<lb/>
稻人掌稼下地以瀦蓄水以防止水齊民要術云三月<lb/>
種者為上時四月上旬種者為中時中旬為下時先放<lb/>
<pb n="KR3d0005_WYG_007-6a"/>
水十日後曳碌碡十遍地旣熟淨淘種子漬經三宿漉<lb/>
出内草篅中裛芽長二分一畆三升種之苖長陳草復<lb/>
起以鎌侵水芟之稻苗漸長復須薅之薅訖去水曝根<lb/>
令堅彊時水旱而溉之又有作為畦埂耕杷既熟放水<lb/>
匀停擲種於内候苖生五六寸㧞而秧之今江南皆用<lb/>
此法苖髙七八寸則耘之<hi>爪耘爬耘見農器譜</hi>耘畢放水熇之欲<lb/>
秀復用水浸之苖既長茂復事薅㧞以去稂莠<hi>薅馬見農器譜</hi>
農家收穫尤當及時江南上雨下水收稻必用喬杆笐<lb/>
<pb n="KR3d0005_WYG_007-6b"/>
架乃不遺失<hi>喬杆笐架見農器譜</hi>盖刈早則米青而不堅刈晚則<lb/>
零落而損收又恐為風雨損壊此九月築場十月納稼<lb/>
工夫次第不可失也大抵稻穀之美種江淮以南直徹<lb/>
海外皆宜此稼舂而為米潔白可愛炊為飯食尤為香<lb/>
美孔子云食夫稻衣夫錦盖食之於稻衣之於錦無以<lb/>
加也故生民蓄積而禦飢國家饋運而濟乏誠穀中之<lb/>
上品世間之珍藏也<lb/>
　　　旱稻<lb/>
<pb n="KR3d0005_WYG_007-7a"/>
稻之名一而水旱之名異盖水稻宜近上流旱稻宜用<lb/>
下田齊民要術云凡下田停水處燥則堅垎濕則汚泥<lb/>
難治而易荒墝埆而殺種其春耕者殺種尤甚故宜五<lb/>
六月時暵之以擬大麥麥時水澇不得納種者九月復<lb/>
一轉至春種稻萬不失一凡種下田不問春夏候水盡<lb/>
地白背時速耕耙勞頻翻令熟二月半種稻為上時三<lb/>
月為中時四月初及半為下時漬種如法裛令開口耬<lb/>
耩掩種之即再遍勞苖長三寸耙勞而鋤之鋤惟欲速<lb/>
<pb n="KR3d0005_WYG_007-7b"/>
每經一雨輙欲耙勞苖髙尺許則鋒天雨無所作宜冐<lb/>
雨薅之科大如穊者五六月中霖雨時㧞而栽之其髙<lb/>
田種者不求極良惟須廢地亦秋耕耙勞令熟至春黄<lb/>
塲納種不冝濕下餘法悉與下田同<hi>案此書節取諸書雖不全録原文然</hi>
<hi>餘法悉與下田同一語乃指髙田而言今刪去其髙田種者三十字文義不明謹案齊民要術原文増入</hi>今<lb/>
閩中有得占城稻種髙仰處皆冝種之謂之旱占其米<lb/>
粒大而且甘為旱稻種甚佳北方水源頗少惟陸池沾<lb/>
濕處種稻其耕鋤薅㧞一如前法一種有小香稻者赤<lb/>
<pb n="KR3d0005_WYG_007-8a"/>
芒白粒其米如玉飯之香美凡祭祀延賔以為上饌盖<lb/>
貴其罕也<lb/>
　　　大小麥<hi>青稞附</hi>
麥芒穀也詩謂貽我来牟即大小麥也雜隂陽書曰大<lb/>
麥生於杏二百日秀秀後五十日成生於亥壮於卯長<lb/>
於辰老於巳死於午惡於戌忌於子丑小麥生扵桃二<lb/>
百一十日秀秀後六十日成忌與大麥同月令以仲秋<lb/>
勸人種麥無或失時尚書大𫝊以秋昏虚星中可以種<lb/>
<pb n="KR3d0005_WYG_007-8b"/>
麥<hi>虚北方元武之宿八月昏中見於南方</hi>務本直言云麥種初收時旋打<lb/>
旋揚與蠶沙相和辟蟲傷資地力苖又耐旱齊民要術<lb/>
謂八月中戊社前種者為上時下戊前為中時八月末<lb/>
九月初為下時此種麥之法也大麥非良地則不須種<lb/>
小麥非下田則不冝説文曰麥金旺而生火旺而死夫<lb/>
八月乃金旺之月麥於是月而生五月乃火旺之月麥<lb/>
於是月而死是知物之生成各有其時種植之日有先<lb/>
後則所擲之子有多寡種植之地有肥磽則所收之利<lb/>
<pb n="KR3d0005_WYG_007-9a"/>
有厚薄大抵未種之先當於五六月暵地若不暵地而<lb/>
種其收倍薄凡種須用耬犂下之又用砘車碾過日種<lb/>
数畝盖成壟易扵鋤治又有漫種一法農人左手挟器<lb/>
盛種右手握而匀擲於地既遍則用耙勞覆之又頗省<lb/>
力<hi>耬犂砘車見農器譜</hi>此北方種麥之法南方惟用撮種故所種<lb/>
不多然糞而鋤之人功既到所收亦厚正月二月勞而<lb/>
鋤之三月四月鋒而更鋤苖乃茂盛既秀不須再鋤直<lb/>
至收穫韓氏直説云四五月麥熟帶青收一半候熟收<lb/>
<pb n="KR3d0005_WYG_007-9b"/>
一半若過熟則抛費每日至晚即便載麥上場堆積用<lb/>
苫繳覆以防雨作如天晴乗夜載上塲薄攤使之易乾<lb/>
碾過一遍翻過又碾一遍起稭下場揚子收起直待所<lb/>
收麥子都碾盡将以前未淨稭稈再碾如此可一日一<lb/>
塲比及收盡時分三分中已碾其二分古語云收麥如<lb/>
救火若少遲慢一值隂雨即為災傷况遷延過時秋苗<lb/>
亦妨鋤治北方芟麥用釤綽腰籠一人日可收麥數畆<lb/>
南方收麥鎌割手□所種麥少故也若力省而工倍當<lb/>
<pb n="KR3d0005_WYG_007-10a"/>
以北方為法<hi>釤綽腰籠見農器譜</hi>然貯藏之法尤不可不明大凡<lb/>
曬大小麥須六月掃塲地候地毒熱衆手薄攤取蒼耳<lb/>
碎剉拌曬至未時趂熱收可二年不蛀更欲曬亦止在<lb/>
立秋前若立秋後則已有蟲生恐無益矣夫大小麥北<lb/>
方所種極廣大麥可作粥飯甚為出息小麥磨麫可作<lb/>
餅餌飽而有力若用厨工造之尤為珍味充食所用甚<lb/>
多故春秋惟麥禾不收則書之盖重其闕也世又有所<lb/>
謂青棵麥不過名與大小麥頗異爾種畆用子八升與<lb/>
<pb n="KR3d0005_WYG_007-10b"/>
大麥同時熟好收畆得三四石每石得麵八九斗堪作<lb/>
餅餌磨盡無麸但打時稍難惟伏日用碌碡碾過亦助<lb/>
二麥不足之用也<lb/>
　百榖譜二<lb/>
　　穀屬<lb/>
　　　黍<lb/>
説文云禾入水為黍又黍暑也當暑而生暑盡而收齊<lb/>
民要術云凡黍田新開荒為上大豆底為次穀底為下<lb/>
<pb n="KR3d0005_WYG_007-11a"/>
地必欲熟一畆用子四升三月上旬種者為上時四月<lb/>
上旬為中時五月上旬為下時夏種黍與殖榖同時非<lb/>
夏者大率以椹赤為候苖生隴平即冝耙勞鋤三遍乃<lb/>
止鋒而不耩詩云維秬維秠秬黒黍也書曰秬鬯一卣<lb/>
秬黍之别名此言黍之為酒尚矣今有赤黍米黄而黏<lb/>
可蒸食白黍釀酒亞於糯秫廣志云黍有牛黍有稻尾<lb/>
黍馬革大黒黍此黍之異名也又北地逺處惟黍可生<lb/>
所謂當暑而種當署而收其莖穂低小<hi>土人謂之林子</hi>可以釀<lb/>
<pb n="KR3d0005_WYG_007-11b"/>
酒又可作餟粥黏滑而甘此黍之有補於艱食之地也<lb/>
大抵割黍欲晚早則米不成冝即濕踐之凡祭祀以黍<lb/>
為上盛古人多以雞黍為饌貴其色味之美也<lb/>
　　　穄<lb/>
穄禾從祭謂可以供祭也其苖莖穗葉與黍難别故言<lb/>
黍必及於穄其米用有異也種治之法與黍俱同凡穄<lb/>
味羙者亦收薄難舂割穄欲早盖晚多零落收訖宜蒸<lb/>
而裛之曝乾舂而為米其米踈爽可炊煑作飯時諸穀<lb/>
<pb n="KR3d0005_WYG_007-12a"/>
未熟可以接飢其色鮮黄其味香羙然所種特少為農<lb/>
家之稀饌也<lb/>
　　　粱秫<lb/>
粱有赤粱有白粱廣雅曰有具粱觧粱有遼東黄粱其<lb/>
禾莖葉似粟其粒比粟差大其穗帯毛芒牛馬皆不食<lb/>
與粟同時熟收割之法亦同舂而為米圓滑如珠炊之<lb/>
香美勝於粟米世謂之膏粱號食飯之上品也<hi>案此條之目粱</hi>
<hi>秫並列乃言粱而不言秫疑文有脱誤謹案廣志曰秫粘粟有赤有白有胡秫早熟及麥説文亦曰秫稷之黏</hi>
<pb n="KR3d0005_WYG_007-12b"/>
<hi>者今世有黄粱穀秫桑根秫櫶天棓秫可以補其闕</hi>
　　　大豆<hi>豍豆附</hi>
大豆有白黒黄三種廣雅曰大豆菽也爾雅曰戎菽謂<lb/>
之荏菽春大豆次植榖之後二月中旬為上時一畝用<lb/>
子八升三月上旬為中時畆用子一斗四月上旬為下<lb/>
時畆用子一斗二升嵗冝晚者五六月亦得然時晚則<lb/>
種子當稍加地不求熟故也尤當及時鋤治使之葉蔽<lb/>
其根庶不畏旱崔寔曰正月可種豍豆二月可種大豆<lb/>
<pb n="KR3d0005_WYG_007-13a"/>
又曰三月桑椹赤可種大豆又曰四月時雨降可種大<lb/>
小豆大槩美田欲稀薄田欲稠也穫豆之法貴晚盖早<lb/>
則零落而損實也其大豆之黒者食而充飢可備凶年<lb/>
豐年可供牛馬料食黄豆可作豆腐可作醤料白豆粥<lb/>
飯皆可拌食三豆色異而用别皆濟世之榖也<lb/>
　　　小豆<lb/>
廣雅曰小豆荅也本草經云張騫徃外國得胡豆今世<lb/>
小豆有菉豆赤豆白豆豇豆䝁豆皆小豆類也種豆於<lb/>
<pb n="KR3d0005_WYG_007-13b"/>
夏至後十日者為上時畝用子八升初伏斷手為中時<lb/>
畆用子一斗中伏斷手為下時畝用子一斗二升中伏<lb/>
以後則晚矣熟耕耬下以為良澤多者耬耩漫擲而勞<lb/>
之如種麻法汜勝之書云豆生布葉鋤之生五六葉又<lb/>
鋤之然亦不可甚治古所以不盡治者豆有膏盡治之<lb/>
則傷膏傷則不成而其收耗折也夫收割之法待其可<lb/>
收則刈豆角三青兩黄㧞而倒豎籠叢之則生熟皆均<lb/>
不畏嚴霜從本至末全無秕減北方惟用菉豆最多農<lb/>
<pb n="KR3d0005_WYG_007-14a"/>
家種之亦廣人俱作豆粥豆飯或作餌為炙或磨而為<lb/>
粉或作麴材其味甘而不熱頗觧藥毒乃濟世之良榖<lb/>
也南方亦間種之<lb/>
　　　豌豆<lb/>
豌豆種與大小麥同時来嵗三四月則熟又謂之蠶豆<lb/>
以其蠶時熟也百穀之中實為先登蒸煑皆可便食是<lb/>
用接新代飯充飽務本直言云如近城郭種之可摘豆<lb/>
角賣而變物荘農獻送以為嘗新貴其早也今山西人<lb/>
<pb n="KR3d0005_WYG_007-14b"/>
用豆多麥少磨麵可作餅餌而食此豆五榖中最冝耐<lb/>
陳不問凶豐皆可食用實濟飢之寳也<lb/>
　　　蕎麥<lb/>
蕎麥赤莖烏粒種之則易為工力收之則不妨農時晚<lb/>
熟故也農桑輯要云凡蕎麥五月耕地經二十五日草<lb/>
爛得轉并種耕三遍立秋前後皆十日内種之待霜降<lb/>
收刈恐其子粒焦落乃用推鎌穫之<hi>推鎌見農器圖譜</hi>北方山<lb/>
後諸郡多種治去皮殻磨而為麵攤作煎餅配蒜而食<lb/>
<pb n="KR3d0005_WYG_007-15a"/>
或作湯餅謂之河漏滑細如粉亞於麥麵風俗所尚供<lb/>
為常食然中土南方農家亦種但晚收磨食溲作餅餌<lb/>
以補麵食飽而有力實農家居冬之日饌也<lb/>
　　　薥黍<hi>案蜀黍一名髙粱一名蜀秫以種来自蜀形類黍故有諸名薥應從蜀</hi>
薥黍春月種不冝用下地莖髙丈餘穂大如帚其粒黒<lb/>
如漆如蛤眼<hi>案齊民要術黍有鶯鴿之名據此則蛤當作鴿</hi>熟時收刈成束攅<lb/>
而立之其子作米可食餘及牛馬又可濟荒其梢可作<lb/>
洗帚稭稈可以織箔夹籬供爨無可棄者亦濟世之一<lb/>
<pb n="KR3d0005_WYG_007-15b"/>
榖農家不可闕也<lb/>
　　　胡麻<lb/>
胡麻即今之脂麻是也漢時張騫得其種於胡地故目<lb/>
之曰胡麻本草注云麻八棱者為巨勝四稜者為胡麻<lb/>
皆以烏者良白者劣衍義云今胡地所出者多肥大其<lb/>
紋鵲其色紫黒取油亦多齊民要術曰胡麻於白地種<lb/>
二三月為上時四月上旬為中時五月上旬為下時<hi>月半</hi>
<hi>前種者實多而成月半後種者少子而多枇也</hi>種欲截雨脚<hi>若不縁濕融而不生</hi>一畝用<lb/>
<pb n="KR3d0005_WYG_007-16a"/>
子二升漫種者先以耬耩然後撒子空曳勞<hi>勞上加人則土厚不</hi>
<hi>生</hi>耬耩者炒沙令燥中半和之<hi>不和沙下不均壟種若荒得用鋒耬</hi>鋤不<lb/>
過三遍刈束欲小<hi>束大則難燥打手復不勝</hi>以五六束為一叢斜倚<lb/>
之<hi>不爾則風吹倒損收也</hi>候口開乗車詣田抖擻<hi>側䜿以小杖㣲打之</hi>還叢<lb/>
之三日一打四五遍乃盡耳<hi>若乘濕横積蒸熟速乾雖欝裛無風吹虧損又慮裛</hi>
<hi>者不中為種子然油無損也</hi>按古詩言麻麥言禾麻則麻尚矣乃今<lb/>
之白脂麻也胡麻出於胡地大而少異取其油可以煎<lb/>
烹可以燃㸃其麻又可以為飯續齊諧志所謂天台胡<lb/>
<pb n="KR3d0005_WYG_007-16b"/>
麻飯是也<lb/>
　　　麻子<hi>蘇子附</hi>
麻子爾雅所謂黂枲實儀禮註所謂苴麻之有黂者皆<lb/>
謂黂為子也本草圖經曰麻黂麻子生大山川谷今䖏<lb/>
處有之皆園圃所蒔績其皮以為布者麻黂一名麻勃<lb/>
麻上花勃勃者審如是言則子與黂為二物矣齊民要<lb/>
術曰止取實者種班黒麻子<hi>班黒者饒實崔寔曰苴麻子黒又實而重𢷬治作燭</hi>
<hi>不作麻</hi>耕須再遍一畝用子三升二月種者為上時四月<lb/>
<pb n="KR3d0005_WYG_007-17a"/>
初為中時五月初為下時大率二尺留一根<hi>穊則不成</hi>鋤常<lb/>
令浄<hi>荒則少實</hi>既放勃㧞去雄<hi>若未放勃去雄者則不成子實</hi>凡五榖地畔<lb/>
近道者多為六畜所犯宜種胡麻麻子以遮之<hi>胡麻六畜不食</hi>
<hi>麻子齧頭則科大收此二實足供美燭之費也</hi>慎勿於大豆地中雜種麻子<hi>麻地</hi>
<hi>両損而收並薄</hi>六月中可於麻子地間散蕪菁子而鋤之擬收<lb/>
其根雜隂陽書曰麻生於揚或荆七十日後花六十日<lb/>
後熟種忌四季辰未戍丑戊己汜勝之書曰樹髙一尺<lb/>
以蠶矢糞之無蠶矢以溷中熟糞亦善樹一升天旱以<lb/>
<pb n="KR3d0005_WYG_007-17b"/>
流水澆之無流水曝井水殺其寒氣以澆之雨澤時適<lb/>
勿澆澆不欲數霜下實成速斫之其樹大者以鋸鋸之<lb/>
務本新書曰凡種五榖如地畔近道者亦可另種蘇子<lb/>
以遮六畜傷踐收子打油燃燈甚明或熬油以油諸物<lb/>
爾雅曰蘇桂荏釋曰蘇荏類草按麻子蘇子六畜所不<lb/>
犯類能全身逺害者於五穀有外䕶之功於人有燈油<lb/>
之用皆不可闕也<lb/>
　農書卷七<lb/>
</p>
<p>
</p>
  </div>
<div>
                <head>農書卷八</head>
    <p>
<pb n="KR3d0005_WYG_008-1a"/>
欽定四庫全書<lb/>
　農書卷八　　　　　　　　元　王禎　撰<lb/>
　百榖譜三<lb/>
　　蓏屬<lb/>
　　　甜𤓰<hi>黄𤓰附</hi>
廣雅曰土芝𤓰也其子瓤<hi>力㸃切</hi>爾雅曰瓞瓝以其綿綿<lb/>
而生也為種不一而其用有二供果為果𤓰供菜為菜<lb/>
𤓰菜𤓰則胡𤓰越𤓰是也<hi>附見于後</hi>果𤓰品類甚多不可枚<lb/>
<pb n="KR3d0005_WYG_008-1b"/>
舉以狀得名者則有龍肝虎掌兎頭狸首蜜筩之稱以<lb/>
色得名者則有烏𤓰黄㼐白㼐小青大斑之别然其味<lb/>
不出乎甘香故不復具録廣志以𤓰之所出惟遼東廬<lb/>
江燉煌者為勝然𤓰州之大𤓰陽城之御𤓰蜀之溫食<lb/>
永嘉之襄𤓰第未可以優劣論是又不必拘以土地所<lb/>
宜顧種藝之法何如耳愚嘗聞甘肅等處其甜𤓰大如<lb/>
枕割去其皮其肉與瓤甘勝糖蜜所割膚皮暴之稍乾<lb/>
柔韌賫之中土以為贈送甘而有味盖風土所宜其實<lb/>
<pb n="KR3d0005_WYG_008-2a"/>
大而味甘非他種可比又嘗見浙間一種謂之隂𤓰宜<lb/>
於隂地種之秋熟色黄如金膚皮稍厚蔵之可歴冬春<lb/>
食之如新凡種常𤓰以二月上旬為上時三月上旬為<lb/>
中時四月上旬為下時至五六月止可種蔵𤓰耳<hi>秋𤓰小實</hi>
<hi>中醤蔵食</hi>種宜陽地暖則易長杜詩所謂陽坡可種𤓰者是<lb/>
也法先以水浄淘𤓰子以鹽拌之<hi>鹽和則不能死</hi>坑深可五寸<lb/>
口大如斗納𤓰子四箇大豆三箇以熟糞土覆之𤓰生<lb/>
數葉搯去豆<hi>𤓰性弱以豆為之起土𤓰生搯豆汁出更成良潤</hi>行陣宜整兩行<lb/>
<pb n="KR3d0005_WYG_008-2b"/>
㣲相近兩行外相逺中通歩道<hi>近以就糞逺以通行</hi>𤓰生比至初<lb/>
花三四次鋤之勿令生草草生脅𤓰無子蔓長宜用乾<lb/>
柴枝就地引之則子多摘時引手摘取之勿令踏𤓰蔓<lb/>
及翻覆之<hi>踏則𤓰爛翻則𤓰死宜慎之</hi>又區種法兩歩為一區口大<lb/>
如盆以土壅其畔區中躡令平内𤓰子大豆各十枚如<lb/>
前法糞覆之十月種者大雪時㙲雪坑上春草生𤓰亦<lb/>
生矣又法加甕蓄水埋於科中央口與地平常令水滿<lb/>
四畔種𤓰則不畏旱亦良法也凡收子宜用本母子𤓰<lb/>
<pb n="KR3d0005_WYG_008-3a"/>
截去兩頭者取中央子<hi>本母子𤓰生數葉便結子子亦早熟中軰蔓長二三尺方生子</hi>
<hi>後者蔓足方生子用兩頭子者𤓰曲而細短而喎</hi>𤓰生蟻用羊骨置其旁引棄<lb/>
之此種藝之法也一枚可以濟人之飢渇五畝可以足<lb/>
家之衣食一種胡𤓰色黄即黄𤓰也亦有青白者又越<lb/>
𤓰色白即白𤓰皆菜𤓰也種同前𤓰法黄𤓰則以樹枝<lb/>
引蔓延縁而生白𤓰則就地延蔓生子而已畏旱宜常<lb/>
灌溉之生熟皆可食烹飪隨宜實夏秋之嘉蔬也或以<lb/>
醬蔵為䜴鹽漬為霜𤓰則又兼蔬蓏之用矣<lb/>
<pb n="KR3d0005_WYG_008-3b"/>
　　　西𤓰<lb/>
種出西域故名西𤓰一説契丹破回紇得此種歸<hi>按五代史</hi>
<hi>作蕭翰破回紇得種歸盖翰為遼将與此説合</hi>以牛糞覆棚而種味甘北方種<lb/>
者甚多以供嵗計今南方江淮閩浙間亦效種比北方<lb/>
者差小味頗減爾種同前𤓰法區行差稀多種者垡頭<lb/>
上漫擲勞平苖出之後根下壅作土盆欲𤓰大者歩㽞<lb/>
一科科止㽞一𤓰餘蔓花皆掐去則實大如三斗栲栳<lb/>
矣味寒解酒毒其子曝乾取仁薦茶亦得有雲頭者最<lb/>
<pb n="KR3d0005_WYG_008-4a"/>
佳故古人有一片冷沉潭底月六彎斜捲隴頭雲之句<lb/>
其宿酲未解病暍未蘓得此而食世俗所謂醍醐灌頂<lb/>
甘露洒心正謂此也<lb/>
　　　冬𤓰<lb/>
冬𤓰以其冬熟也廣志謂之蔬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>按<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亦作□音及</hi>神仙本草<lb/>
曰一名水芝一名白𤓰生嵩髙平澤今在處園圃皆蒔<lb/>
之其實生苖蔓下大者如斗而更長皮厚而有毛初生<lb/>
正青緑經霜則白如塗粉其中肉及子亦白故謂之白<lb/>
<pb n="KR3d0005_WYG_008-4b"/>
𤓰齊民要術曰種冬𤓰法傍墻隂地作區圓二尺深五<lb/>
寸以熟糞及土相和正月晦日種<hi>二月三月亦可</hi>既生以柴木<lb/>
倚墻令其縁上旱則澆之八月斷其稍減其實一本但<lb/>
㽞五六枚<hi>多留則不成也</hi>十月霜足收之<hi>早收則爛</hi>冬𤓰越𤓰十月<lb/>
區種如種𤓰法冬則推雪着區上為堆潤澤肥好乃勝<lb/>
春種又曰削去皮子於芥子醬中或美豆醤中藏之佳<lb/>
荆楚嵗時記曰七月採𤓰犀以為面脂本草圖經曰犀<lb/>
瓣也瓤亦堪作澡豆按蔬菓中𤓰之為種至夥也獨此<lb/>
<pb n="KR3d0005_WYG_008-5a"/>
𤓰耐久經霜乃熟又可蔵之彌年不壊今人亦用為蜜<lb/>
煎其犀用為茶果則兼蔬果之用矣<lb/>
　　　瓠<lb/>
説文曰瓠一曰壺皆瓠屬也陸農師曰項短大腹曰瓠<lb/>
細而合上曰匏似匏而肥圓者曰壺然有甘苦二種甘<lb/>
者供食苦惟充器耳按毛詩云匏有苦葉者苦匏也<hi>注云</hi>
<hi>不可食特可佩以渡水而已盖以作壺濟水也</hi>又曰幡幡匏葉采之烹之此甘<lb/>
匏也故曰甘瓠纍之其為物也蔓生而齒瓣夏熟而秋<lb/>
<pb n="KR3d0005_WYG_008-5b"/>
枯爾雅曰瓠犀瓣豳風曰九月斷壺亦其義也本草云<lb/>
味甘冷無毒利水道止消渴惟苦者有毒不宜食凡種<lb/>
如𤓰法蔓長則作架引之汜勝之書云先掘地作坑方<lb/>
圓深各三尺圍蠶沙和土令匀<hi>無蠶沙牛糞亦可</hi>著坑中作踐<lb/>
令堅平以水沃之水盡下子十顆復以前糞覆之既生<lb/>
長二尺餘便搃聚十莖一處以布纒之五寸許以泥封<lb/>
䕶俟纒處合為一莖擇彊者㽞之餘悉掐去引蔓結子<lb/>
子外之條亦掐去之凡留子初生二三子不佳取第四<lb/>
<pb n="KR3d0005_WYG_008-6a"/>
五者區㽞三子即足用餘旋食之又四時類要云坑深<lb/>
四五尺坑底填油麻菉豆䕸及爛草糞各一重上着糞<lb/>
土以子十顆種之待成揀彊者四莖每兩莖相貼纒之<lb/>
待其相著各除一頭又取所㽞兩莖如前法相貼活後<lb/>
惟㽞一頭著子則揀㽞兩子如此則一斗變為盛一石<lb/>
矣莊子魏惠王大瓠之種種之實五石其亦以此法歟<lb/>
夫瓠之為物也纍然而生食之無窮最為佳蔬烹飪無<lb/>
不宜者種如其法則其實斗石大之為甕盎小之為瓢<lb/>
<pb n="KR3d0005_WYG_008-6b"/>
杓膚瓤可以喂猪犀瓣可以灌燭咸無棄材濟世之功<lb/>
大矣可不知所種哉<lb/>
　　　芋<lb/>
芋一名土芝齊人曰莒蜀呼為蹲鴟在在有之蜀漢為<lb/>
最<hi>顔師古注蹲鴟芋也</hi>葉如荷長而不圓莖㣲紫乾之亦中食根<lb/>
白亦有紫者其大如斗食之味甘旁生子甚夥㧞之則<lb/>
連茹而起宜蒸食亦中為羮臛東坡所謂玉糁羮者此<lb/>
也煑法宜先用鹽㣲糁之則不糢糊廣志所載凡十四<lb/>
<pb n="KR3d0005_WYG_008-7a"/>
種其大如斗魁如杵<graphic n="KR1930" url="https://raw.githubusercontent.com/kanripo/KR-Gaiji/master/images/KR1930.png" mimeType="image/png"/>者名君子芋子少而魁大者為<lb/>
談善芋子多而魁亦大者為百果芋畆收百斛又有車<lb/>
轂鋸子青邉旁巨四種惟多子耳他如縁枝生而色黄<lb/>
者則有雞子芋蔓生而根如鵝鴨卵者則有博士芋餘<lb/>
悉下品不復具録凡此諸芋皆可乾腊亦可蔵至夏食<lb/>
之種宜軟白沙地近水為善<hi>芋畏旱故宜近水</hi>區深可三尺許<lb/>
區行欲寛寛則過風芋本欲深深則根大<hi>率二尺一根漸漸加土壅</hi>
<hi>之</hi>春宜種秋宜壅<hi>立夏種不生卵秋失壅而瘦不肥</hi>霜降捩其葉使收<lb/>
<pb n="KR3d0005_WYG_008-7b"/>
液以美其實則芋愈大而愈肥汜勝之書云區方深各<lb/>
三尺下實豆萁尺有五寸以糞著萁上深如其萁一區<lb/>
種五本復以糞土上覆之<hi>旁四本中一本漸漸培之</hi>芋成萁爛皆長<lb/>
三尺此亦良法今之農不然但於淺土秧子俟苖成移<lb/>
就區種故其利亦薄其可不知此法按列仙傳云酒客<lb/>
為梁使烝民益種芋三年當大飢卒如其言而梁民得<lb/>
不死卓氏曰岷山之下沃野有蹲鴟至死不飢且夫五<lb/>
榖之種或豐或歉天時使然芋則繫之人力若種藝有<lb/>
<pb n="KR3d0005_WYG_008-8a"/>
法培壅及時無不獲利以之度凶年濟饑饉助榖食之<lb/>
不及故次於稼穡之後<lb/>
　　　蔓菁<lb/>
蔓菁一名蕪菁爾雅曰葑説文蕪菁也即詩采葑采菲<lb/>
之葑也河東太原所出者根極大他皆不及又出吐谷<lb/>
中故北地多種此葉似菘而根不同四時仍有春食苗<lb/>
夏食心謂之薹子秋可為葅冬根宜蒸食菜中之最有<lb/>
益者常食通中益氣令人肥健諸葛亮所止必令兵士<lb/>
<pb n="KR3d0005_WYG_008-8b"/>
種蔓菁取其纔出甲可生啖一也葉舒可煑食二也乆<lb/>
居隨以滋長三也棄去不惜四也回則易㝷而採之五<lb/>
也冬有根可斸食六也故川蜀人呼為諸葛菜其子九<lb/>
蒸九曝可𢷬為粉塗帛者資之亦可為油陕西唯食此<lb/>
油燃燈甚眀能變蒜髪齊民要術云種不求多唯湏良<lb/>
地新糞壊垣墻乃佳<hi>糞若以灰令厚一寸灰多則燥不生也</hi>耕地欲熟宜<lb/>
加糞往覆匀盖七月初種之畆子三升漫撒而勞種不<lb/>
用濕<hi>濕則葉焦</hi>既生不鋤九月末收葉六月種者根大而葉<lb/>
<pb n="KR3d0005_WYG_008-9a"/>
蠧七月末種者葉美而根小惟七月初者根葉俱得仍<lb/>
留根取子十月中犂麄畤拾取耕出者不則留多而英<lb/>
不茂實不繁也擬賣者純種九英<hi>九英根大而味不美</hi>春夏用畦<lb/>
種如葵法剪訖復種取根者用大小麥底六月中種十<lb/>
月将凍取出之<hi>一畆可得數車早出者根細</hi>漢桓帝詔曰横水為災<lb/>
五榖不登令所傷郡國皆種蔓菁以助民食然此可以<lb/>
度凶年救飢饉以一種而兼數美為利甚博杜工部有<lb/>
云冬菁飯之半豈虚語哉<lb/>
<pb n="KR3d0005_WYG_008-9b"/>
　　　蘿蔔<lb/>
爾雅曰葖蘆萉<hi>音菔</hi>一名莱菔又名雹突今俗呼蘿蔔在<lb/>
在有之北方者極脆食之無柤中原有迭秤者其質白<lb/>
其味辛甘尤宜生啖能觧麫毒子可入藥下氣消榖四<lb/>
時皆可種然不如末伏秋初為善破甲以後便可供食<lb/>
老圃云蘿蔔一種而四名春曰破地錐夏曰夏生秋曰<lb/>
蘿蔔冬曰土酥故黄山谷云金城土酥淨如練以其潔<lb/>
也種同蔓菁法每子一升可種二十畦<hi>畦可長一丈二尺濶四尺</hi>擇<lb/>
<pb n="KR3d0005_WYG_008-10a"/>
地宜生耕地宜熟<hi>地生則不蠧耕熟則草少</hi>凡種先用熟糞匀布畦<lb/>
内仍用火糞和之令匀撒種之俟苖出成葉視稀稠去<lb/>
留之其去之者亦可供食以踈為良<hi>踈則根大而美宻則反是</hi>尺地<lb/>
約可二三窠厚加培壅其利自倍然收種子宜用九月<lb/>
十月收者擇其良去鬚𢃄葉移栽之澆灌得所至春二<lb/>
月收子可偹時種<hi>宿根在地不經移種者為斜子種之疥而不肥</hi>按蔬茹之中<lb/>
惟蔓菁與蘿葡可廣種成功速而為利倍然蔓菁北方<lb/>
多獲其利而南方罕有之蘆菔南北所通美者生熟皆<lb/>
<pb n="KR3d0005_WYG_008-10b"/>
可食醃藏腊豉以助時饌凶年亦可濟飢功用甚廣不<lb/>
可具述其可不知所種哉<lb/>
　　　茄子<lb/>
茄子一名落蘇隋煬帝改茄子為崑崙𤓰一種出自新<lb/>
羅國者其色㣲紫蔕長味甘今之紫茄黄山谷所謂紫<lb/>
膨脝者是也今在在有之又有青茄白茄白者為勝亦<lb/>
名銀茄有一種白者謂之渤海茄又一種白花青色稍<lb/>
匾一種白而匾者皆謂之畨茄甘脆不澁生熟可食又<lb/>
<pb n="KR3d0005_WYG_008-11a"/>
一種水茄其形稍長甘而多水可以止渇此數種中土<lb/>
頗多南方罕得亦宜種之凡收種於九月黄熟時摘取<lb/>
擘開水淘洗去浮者曝乾至春二月種如葵法常澆潤<lb/>
之旱即乾死俟著四五葉髙可五寸許帯土移栽之凡<lb/>
栽根株宜築實不實則死區中不宜有浮土恐雨泥濺<lb/>
葉則萎而難茂栽時得晴為宜早晚澆灌之鋤治培壅<lb/>
勤者務焉務本新書云茄開花斟酌窠數削去枝葉再<lb/>
長晚茄老圃云種茄二十科糞壅得所可供一人食昔<lb/>
<pb n="KR3d0005_WYG_008-11b"/>
張浮休頌之云身纍百贅頸附千疣採之不勤茹之頗<lb/>
柔善於形容者也茄視他菜為最耐乆供膳之餘糟醃<lb/>
䜴腊無不宜者須廣種之<lb/>
　　　薑<lb/>
薑説文曰禦濕之菜史記云種千畦薑與千户侯等言<lb/>
其利博也凡種宜用沙地熟耕或用鍬深掘為善三月<lb/>
畦種之畦闊一歩長短任地横作壟深可五七寸壟中<lb/>
一尺一科以土上覆厚三寸許仍以糞培之益以蠶糞<lb/>
<pb n="KR3d0005_WYG_008-12a"/>
尤佳芽出生草勤鋤之壟中漸漸加土培壅一法用蓆<lb/>
草覆之勿令他草生使薑芽自迸出六月用枝葉作棚<lb/>
以防日曝<hi>薑性不耐寒熱故爾或只用帶葉樹枝扦挿</hi>四月竹箄爬開根土<lb/>
取薑母貨之不虧元本秋社前新芽頓長分採之即紫<lb/>
薑芽色㣲紫故名最宜糟食亦可代蔬劉屏山詩云恰<lb/>
似匀粧指柔尖帯淺紅似之矣白露後則𢃄絲漸老為<lb/>
老薑味極辛可以和烹飪盖愈老而愈辣者也晒乾則<lb/>
為乾薑醫師資之今北方用之頗廣齊民要術曰中國<lb/>
<pb n="KR3d0005_WYG_008-12b"/>
多寒土不宜薑所種僅可擬藥物耳九月中掘出置屋<lb/>
中宜作窖榖稈合埋之今南方地暖不用窖至小雪前<lb/>
以不經霜為上㧞去土就日曬過用篛篰盛貯架起下<lb/>
用火薫三日夜令濕氣出盡却掩篰口仍髙架起下用<lb/>
火薫令常暖勿令凍損至春擇其芽之大者如前法種<lb/>
之為效速而利益倍<hi>飬羊種薑子利相當</hi>按薑辛而不葷去邪辟<lb/>
羶蔬茹中之拂士也日用不可闕然本草云能觧穢溫<lb/>
中多食則少志傷心氣其亦夫子不撤食不多食之義<lb/>
<pb n="KR3d0005_WYG_008-13a"/>
云爾<lb/>
　　　蓮藕<lb/>
蓮荷實也藕荷根也爾雅云其實蓮其根藕蓮子八月<lb/>
九月中收蓮子堅黒者於瓦上磨蓮子頭令薄取墐土<lb/>
作熟泥封之如三指大長二寸使蔕頭平重磨處尖鋭<lb/>
泥乾時擲於池中重頭沈下自然周正皮薄易生不時<lb/>
即出其不磨者皮既堅厚倉卒不能生也種藕法春初<lb/>
掘藕根莭頭著魚池泥中種之當年即有蓮花蓮子可<lb/>
<pb n="KR3d0005_WYG_008-13b"/>
磨為飯輕身益氣令人彊健藕止渴散血服食之不可<lb/>
闕者<lb/>
　　　芡<lb/>
芡一名雞頭一名雁頭山谷詩云剖蚌煑鴻頭是也葉<lb/>
大如荷皺而有刺花開向日花下結實故菱寒而芡暖<lb/>
其莖<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之嫩者名為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>人採以為菜茹八月採擘破取<lb/>
子散著池中自生雞頭作粉食之甚妙河北沿溏濼居<lb/>
人採之舂去皮搗為粉蒸煠作餅可以代粮龔遂守渤<lb/>
<pb n="KR3d0005_WYG_008-14a"/>
海勸民秋冬益蓄菱芡盖謂其能充饑也<lb/>
　　　芰<lb/>
芰一名菱菱䔖也世俗謂之菱角葉浮水上花開背日<lb/>
實有二種一種四角一種兩角又有青紫之殊秋則子<lb/>
黒熟時收取散在池中自生生食性冷煑熟為佳蒸作<lb/>
粉蜜和食之尤美江淮及山東曝其實以為米可以當<lb/>
糧猶以橡為資也<lb/>
　百榖譜四<lb/>
<pb n="KR3d0005_WYG_008-14b"/>
　　蔬屬<lb/>
　　　葵<lb/>
葵説文曰菜也有紫莖白莖二種葉之小者為鴨脚葵<lb/>
種出少室山中今南北皆有之又一種花有五色者名<lb/>
曰蜀葵不可食爾雅所謂菺茙葵是也<hi>菺音肩</hi>按葵為百<lb/>
菜之主備四時之饌本豐而耐旱味甘而無毒供食之<lb/>
餘可為葅腊枯枿之遺可為榜簇子若根則能療疾咸<lb/>
無棄材誠蔬茹之上品民生之資助也春宜畦種冬宜<lb/>
<pb n="KR3d0005_WYG_008-15a"/>
撒種然夏秋皆可種也詩曰七月烹葵此種之早者俗<lb/>
呼為秋葵遲者為冬葵崔寔曰正月可種葵芥又曰六<lb/>
月六日種葵中伏以後可種冬葵時有先後為之在人<lb/>
齊民要術云凡種時必燥曝葵子<hi>子雖經嵗不浥然濕種則瘠而不肥</hi>地<lb/>
不厭良薄即糞之鋤不厭數旱則灌之<hi>春多風旱畦種為上</hi>畦長<lb/>
兩歩廣半之<hi>大則水難均</hi>深掘以熟糞對土匀覆其上厚一<lb/>
寸許耙耬之令熟足蹋使堅平用水澆潤水盡下子又<lb/>
以糞土上覆深如其下葵出三葉然後澆之<hi>澆用晨夕日中則止</hi>
<pb n="KR3d0005_WYG_008-15b"/>
凡畦種之物悉如之不復條列旱種者必秋耕十月末<lb/>
地将凍散子勞之<hi>一畆可子三升</hi>須人足蹋之乃佳<hi>踏則菜肥</hi>正月<lb/>
末種者亦如之五月初更種<hi>春者既老種以續之兼留取子春者熟不均</hi>於<lb/>
此時附地剪去春葵冷根上枿生者柔軟亦可食乾之<lb/>
即中為榜簇掐秋葉必留五六葉<hi>不掐則莖孤留葉則科大</hi>凡掐葵<lb/>
必露解<hi>諺云觸露不掐葵</hi>八月半剪去<hi>留其歧歧多者則去地一二寸獨莖者半之</hi>
枿生肥嫩至收時髙可過膝莖葉皆美窠雖不髙菜實<lb/>
倍多不剪反是此種藝之法也宿根在地春生嫩葉亦<lb/>
<pb n="KR3d0005_WYG_008-16a"/>
可採食前金人以韮蓼汁併雞肉和食謂之冷羮最為<lb/>
上饌古詩腰鎌刈葵藿葵之用鎌其来尚矣然莖葉叢<lb/>
茂時方可刈嫩惟採擷之耳杜詩云刈葵莫放手放手<lb/>
傷葵根盖傷根則不生矣格物之精尤不可不審昔魯<lb/>
相公儀休食葵而美㧞而棄之盖不與民争利雖然仁<lb/>
矣而未博也茍上之人教之以種藝之法勿奪其時使<lb/>
之家種百畦其利自倍是與民共之尚何利之爭哉<lb/>
　　　芥<lb/>
<pb n="KR3d0005_WYG_008-16b"/>
芥字從卝從介取其氣之辛辣而有剛介之性故曰芥<lb/>
古人所謂菜重芥薑者其以是與為種不一葉似菘而<lb/>
有毛味極辣者青芥也莖葉俱紫為紫芥作虀食之美<lb/>
又有白芥子粗大於他芥色白如粱米味極辛美宜入<lb/>
藥利九竅眀耳目通中芥極多心芥之嫩者為芥藍極<lb/>
脆東坡云芥藍如菌蕈脆美牙頬響芸薹芥不甚香經<lb/>
冬根不死患腰脚疾者不宜食比他芥不為甚佳齊民<lb/>
要術云七月半種之地欲糞熟與蕪菁同畆用子一升<lb/>
<pb n="KR3d0005_WYG_008-17a"/>
既生亦不鋤之十月收蕪菁訖收蜀芥又云種芥子及<lb/>
蜀芥取子者皆二月好雨澤時種二物性不耐寒經冬<lb/>
則死故須春種之五月熟而收子今江南農家所種如<lb/>
種葵法俟成苖必移栽之<hi>早者七月半後種遲者八月半種</hi>厚加培壅<lb/>
草即鋤之旱即灌之冬芥經春長心<hi>中為醎淡二爼亦任為鹽菜</hi>楊<lb/>
誠齋詩云蟹眼嫩湯㣲熟了鵝兒新酒未醒初此言芥<lb/>
虀之美也如欲收子者即不摘心盖南北寒暖異宜故<lb/>
種略不同而其用則一夫芥之為物心多而耐乆味辣<lb/>
<pb n="KR3d0005_WYG_008-17b"/>
而性溫可搗取汁以供庖饌尤烈烈可愛足以觧沉酣<lb/>
消煩滯亦蔬茹中之介然者是宜受辛於虀臼而見媚<lb/>
於盤飱也可不種哉<lb/>
　　　芸薹芥子<lb/>
種同蜀芥每畆用子四升足霜始收味辛不甚香經冬<lb/>
以草覆之不死至春復可供食性凉破血先患腰脚者<lb/>
不宜多食然其子入藥功用頗多亦不可闕也<lb/>
　　　菌子<lb/>
<pb n="KR3d0005_WYG_008-18a"/>
菌子説文曰蕈也爾雅曰中馗菌率皆朽株濕氣蒸浥<lb/>
而生中原呼菌為磨菇又為莪又一種謂之天花桑樹<lb/>
上生者呼為桑莪施之素食最佳雖南北異名而其用<lb/>
則一今江南山中松下生者名為松滑誠齋云傘不如<lb/>
笠釘勝笠盖愈嫩愈美風味過於他蕈又有紫蕈白蕈<lb/>
二種尤佳朱文公詩云誰将紫芝苗種此槎上土便學<lb/>
商山翁風餐謝肥羜言紫蕈之美也又詩云聞説閬風<lb/>
苑瓊田産玉芝不收雲露表烹㵸詎相宜此言白蕈之<lb/>
<pb n="KR3d0005_WYG_008-18b"/>
美也深山中多有之菌之種不一名亦如之野蕈如赤<lb/>
菰黄耳皆可食然辨之不精多能毒人雖甘無益也不<lb/>
復具載種菌法四時類要云三月種菌子取爛楮木及<lb/>
葉於地埋之常以泔澆灌之三兩日即生又法畦中下<lb/>
爛糞取楮可長六七寸截斷槌碎如種菜法匀布土盖<lb/>
日澆潤之令長濕隨生隨食可供常饌今山中種香蕈<lb/>
亦如此法但取向隂地擇其所宜木<hi>楓楮栲等樹</hi>伐倒用斧<lb/>
碎斫成坎以土覆壓之經年樹朽以蕈碎剉匀布坎内<lb/>
<pb n="KR3d0005_WYG_008-19a"/>
以蒿葉及土覆之時用泔澆灌越數時則以槌棒擊樹<lb/>
謂之驚蕈雨雪之餘天氣蒸暖則蕈生矣雖踰年而獲<lb/>
利利則甚博採訖遺種在内来嵗仍發復相地之宜易<lb/>
嵗代種新採趁生煑食香美曝乾則為乾香蕈今深山<lb/>
窮谷之民以此代耕殆天茁此品以遺其利也<lb/>
　　　蒜<lb/>
蒜説文曰葷菜也又曰菜之美者張騫使西域得大蒜<lb/>
種歸種之今京口有蒜山多出蒜蒜有大小之異大者<lb/>
<pb n="KR3d0005_WYG_008-19b"/>
曰葫即今大蒜每頭六七瓣收條中子種者一年為獨<lb/>
蒜再種之則皆六七瓣矣小曰蒜葉似細蔥而澁頭小<lb/>
如蕎即今山蒜爾雅曰蒿山蒜也二物氣味相似能興<lb/>
陽伐性故道家者流多忌食之性熱而有小毒氣極葷<lb/>
然以入臭肉掩臭氣夏月食之觧暑辟瘴氣北方食餅<lb/>
肉不可無此家有其種多者收一二頃以供嵗計今在<lb/>
在種之齊民要術云宜熟軟地耕三遍八月種至来年<lb/>
四五月收凡種每半尺地一根鋤治令浄時加糞壅菜<lb/>
<pb n="KR3d0005_WYG_008-20a"/>
長一尺許漸漸撥開土要見白則本大不爾止益葉耳<lb/>
或結葉亦佳嫩薹可為蔬又一種澤蒜可以香食吴人<lb/>
調鼎率多用此根觧葅更勝蔥韮此物易滋蔓隨斸隨<lb/>
合熟時採之漫散種之按諸菜之葷者惟宜採鮮食之<lb/>
經日則不美惟蒜雖久而味不變可以資生可以致逺<lb/>
施之臭腐則化為神竒用之鼎爼則可代醯醬旅途尤<lb/>
為有功炎風瘴雨之所不能加食餲腊毒之所不能害<lb/>
此亦食經之上品日用之多助者也其可不廣種之哉<lb/>
<pb n="KR3d0005_WYG_008-20b"/>
　　　薤<lb/>
薤爾雅曰鴻薈本出魯山平澤今處處有之葉似韭而<lb/>
闊本豐而白深本草云雖辛不葷五蔵學道人長餌之<lb/>
以其能溫中通神安魂魄續筋力爾故杜甫詩曰束比<lb/>
青芻色圓齊玉筋頭衰年闗膈冷味煖併無憂或取其<lb/>
白芼酒尤佳樂天詩云酥煖薤白酒又内則云切蔥薤<lb/>
實諸醯以柔之碎録云豚脂用蔥膏用薤然則酒也醯<lb/>
也膏也無施不可種法與韭同二三月種凡三四支一<lb/>
<pb n="KR3d0005_WYG_008-21a"/>
本或七八支<hi>諺云蔥三薤四盖支多則本茂</hi>率一尺一本葉生則鋤<hi>薤性</hi>
<hi>多穢荒即瘦瘠</hi>薤子三月葉青便出之<hi>未青而出者肉未滿令薤瘦</hi>漢渤海<lb/>
太守龔遂勸農家種薤百本民獲其利到于今稱之又<lb/>
一種麥原中自生者俗呼為天薤即野薤也葉比家薤<lb/>
而小味亦辛即爾雅所載葝山薤也亦可供食但不多<lb/>
有耳夫薤韭屬也支本益茂而功用過之生則氣辛熟<lb/>
則甘美種之不蠧食之有益故學道者之所資而老人<lb/>
之所宜食也醫家目之以為菜之珍不亦宜乎<lb/>
<pb n="KR3d0005_WYG_008-21b"/>
　　　蔥<lb/>
蔥説文曰葷菜也其色蔥<hi>蔥淺緑色也</hi>故名凡四種山蔥胡<lb/>
蔥漢蔥凍蔥爾雅曰茖即山蔥宜入藥胡蔥亦然食惟<lb/>
用漢蔥凍蔥耳<hi>漢蔥木蔥也</hi>漢蔥葉大而香薄冬即葉枯宜<lb/>
供虀食凍蔥葉細而益香又宜過冬比漢為勝或名大<lb/>
官蔥陸放翁詩芼羹僣用大官蔥凡種法收蔥子必薄<lb/>
布隂乾勿令浥欝<hi>蔥性熱浥則不出矣</hi>擬種之地必須春種菉豆<lb/>
五月掩殺之比至七月耕數遍一畆用子四升炒榖拌<lb/>
<pb n="KR3d0005_WYG_008-22a"/>
和種之<hi>蔥子性澁不以榖和下不均不炒榖則草穢生</hi>兩耬重耩竅瓠下之以<lb/>
批契<hi>上撇下屑</hi>繫腰曵之七月納種至四月始鋤鋤遍仍剪<lb/>
剪與平地<hi>髙留則無葉深剪則傷根</hi>剪欲旦起避熱時良地三剪薄<lb/>
地再剪八月止<hi>不剪則不茂剪過則根跳</hi>八月不止則蔥無袍而損<lb/>
白十二月盡掃去枯葉枯𫀆<hi>不去枯𫀆春葉不茂</hi>二月三月出移<lb/>
種之收子者别留之又法先以子畦種移栽却作溝壟<lb/>
糞而壅俱成大蔥皆髙尺許白亦如之宿根在地来春<lb/>
併得作種移栽之昔龔遂治渤海勸農口種蔥一畦非<lb/>
<pb n="KR3d0005_WYG_008-22b"/>
惟足供烹飪種多亦可資富梁吕僧珍其先販蔥為業<lb/>
及貴其兄子棄業求官珍不許曰汝等自有常分不可<lb/>
妄求可速歸蔥肆爾可謂知所本矣按蔥之為物中通<lb/>
外直本茂而葉香雖八珍之竒五味之異非此莫能達<lb/>
其美是猶商梅之調鼎吴橙之芼鮮也其可以他菜而<lb/>
例視之哉<lb/>
　百榖譜五<lb/>
　　蔬屬<lb/>
<pb n="KR3d0005_WYG_008-23a"/>
　　　韭<lb/>
韭叢生豐本葉青細而長近根處白韭久也圖經云一<lb/>
種而久故謂之韭圃人種蒔一嵗而三四割之其根不<lb/>
傷至冬培壅之先春而復生信乎一種而久者也<hi>諺云韭者</hi>
<hi>懶人菜以其不須嵗種也</hi>詩七月獻羔祭韭周禮醢人其實韭葅記<lb/>
王制庶人春薦韭以卵庾郎一食二十七種杜詩夜雨<lb/>
剪春韭樂天詩秋韭花初白皆是物也齊民要術教人<lb/>
收韭子如蔥子法<hi>若市上買韭子宜試之以銅鐺盛水於火上㣲煑韭子須臾芽生者好芽</hi>
<pb n="KR3d0005_WYG_008-23b"/>
<hi>不生者是裛欝矣</hi>治畦下水糞覆悉與葵同然畦欲極深<hi>以韭根性</hi>
<hi>上跳故須深也</hi>二月七月種種法以升盞合地為處布子於圍<lb/>
内<hi>以韭性内生不向外長圍種令科成也</hi>薅令常浄至正月上辛日掃去<lb/>
畦中陳葉以鐡耙耬起下水加熟糞韭髙三寸便剪之<lb/>
一嵗之中不過五剪<hi>毎一剪一加糞</hi>收子者一剪即留之若旱<lb/>
種者但無畦與水耳杷糞則同四時類要云九月收韭<lb/>
子種韭第一番割棄之主人勿食事類全書韭畦用雞<lb/>
糞尤佳故本草以韭為草鍾乳凡近城郭園圃之家可<lb/>
<pb n="KR3d0005_WYG_008-24a"/>
種三十餘畦一月可割兩次所易之物足供家費積而<lb/>
計之一嵗可割十次秋後又可採韭花以供蔬饌之用<lb/>
謂之長生韭至冬移根蔵於地屋䕃中培以馬糞煖而<lb/>
即長髙可尺許不見風日其葉黄嫩謂之韭黄比常韭<lb/>
易利數倍北方甚珍之又有就舊畦内冬月以馬糞覆<lb/>
之於迎陽處隨畦以薥黍籬障之用遮北風至春其芽<lb/>
早出長可三二寸則割而易之以為嘗新韭城府士庶<lb/>
之家造為饌食互相邀請以為嘉味剪而復生久而不<lb/>
<pb n="KR3d0005_WYG_008-24b"/>
乏故謂之長生實蔬菜中易而多利食而溫補貴賤之<lb/>
家不可闕也<lb/>
　　　葫荽<hi>按齊民要術及本草俱作胡荽</hi>
葫荽漢張騫自西域得其種莖葉皆細可同邪蒿食及<lb/>
作羮良幷人呼為香荽即此也本草云味辛溫殺蟲去<lb/>
毒事類全書云葫荽必用月晦日晚下種齊民要術云<lb/>
葫荽宜黒輭青沙良地三遍熟耕春種者用秋耕地開<lb/>
春凍觧地起有潤澤時急接澤種之踈宻正好六七月<lb/>
<pb n="KR3d0005_WYG_008-25a"/>
種先曬燥欲種時布子於堅地一升子與一掬濕土和<lb/>
之以脚搓子破作兩段<hi>以磚瓦搓之亦得以木礱礱之亦得</hi>於旦暮潤時<lb/>
以耬耩作壟以手撒子即勞令平菜生二三寸鋤去穊<lb/>
者供食十月足霜乃收之取子者仍留根間㧞令稀<hi>穊即</hi>
<hi>不生</hi>以草覆上<hi>覆者得供生食又不凍</hi>此菜旱種非連雨不生所以<lb/>
不同春月要求濕麥底地亦得種止須急耕調熟雖名<lb/>
秋種㑹在六月連雨生則根彊科大七月種者雨多亦<lb/>
得雨少則生不盡但根細科小不同耳六月種者若留<lb/>
<pb n="KR3d0005_WYG_008-25b"/>
冬食則以草覆之得竟冬食其春種小小供食者自可<lb/>
畦種一如葵法挼子沃水生芽種之<hi>晝用箔盖夜則去之晝不盖熱不生</hi>
<hi>夜不去蟲耬之</hi>凡種菜子難生者皆水沃令芽生無不即生矣<lb/>
又有一種名石葫荽亦名鵝不食草載在本草止堪入<lb/>
藥却非此種葫荽其子搗細香而㣲辛食饌中多作香<lb/>
料以助其味於蔬菜子葉皆可用生熟皆可食甚有益<lb/>
於世也<lb/>
　　　菠薐<lb/>
<pb n="KR3d0005_WYG_008-26a"/>
菠薐莖㣲紫葉圓而長下多花闕劉禹錫嘉話録云菠<lb/>
薐本西國中種自頗陵國将其子来今呼其名語頗訛<lb/>
耳農桑輯要云菠薐作畦下種如蘿蔔法春正月二月<lb/>
皆可種逐旋食用秋社後二十日種於畦内以乾馬糞<lb/>
培之以避霜雪十月内以水沃之以備冬食又宜以香<lb/>
油炒食尤美春月出薹嫩而又佳至春暮莖葉老時用<lb/>
沸湯掠過曬乾以備園枯時食用甚佳實四時可用之<lb/>
菜也<lb/>
<pb n="KR3d0005_WYG_008-26b"/>
　　　萵苣<lb/>
苣數種有苦苣有白苣有紫苣皆可食葉有白毛為白<lb/>
苣紫色為紫苣苦味為苦苣即野苣也又名褊苣今人<lb/>
家常食者白苣江外嶺南呉人無白苣但種野苣以供<lb/>
厨饌生食之所謂萵苣也農桑輯要云萵苣作畦下種<lb/>
如菠薐法但得生芽先用水浸種一日於濕地上布襯<lb/>
置子於上以盆碗合之候芽漸出則種春正月二月種<lb/>
之可為常食秋社前一二日種者霜降後可為醃菜如<lb/>
<pb n="KR3d0005_WYG_008-27a"/>
欲出種正月二月種之九十日收其莖嫩如指大髙可<lb/>
踰尺去皮蔬食又可糟藏謂之萵笋生食又謂之生菜<lb/>
四時不可闕者<lb/>
　　　同蒿<lb/>
同蒿者葉緑而細莖稍白味甘脆春二月種可為常食<lb/>
秋社前十日種可為秋菜如欲出種春菜食不盡者可<lb/>
為子俱是畦種其葉又可湯泡以配茶茗實菜中之有<lb/>
異味者<lb/>
<pb n="KR3d0005_WYG_008-27b"/>
　　　人莧<lb/>
莧亦多種有馬齒莧䑕齒莧及糠莧此野莧也若夫赤<lb/>
莧白莧紫莧紅莧人莧又有五色莧皆可蔬茹人白二<lb/>
莧亦可入藥易言莧陸夬夬謂其柔脆也列子言寜生<lb/>
程程生馬馬生人馬者馬莧馬藍草之類人者人参人<lb/>
莧之類也農桑輯要云人莧但五月種之園枯則食<hi>今人</hi>
<hi>有三四月種者</hi>如欲出種留食不盡者八月收子本草云不可<lb/>
以莧菜與鱉同食則生鱉癥試以鱉甲如豆片大者以<lb/>
<pb n="KR3d0005_WYG_008-28a"/>
莧菜封裹之置於土坑以土盖之一宿盡變成鱉也然<lb/>
病者頗忌常人食之作蔬作羮皆可用也<lb/>
　　　藍菜<lb/>
務本新書云二月畦種苖髙剥葉食之剥而復生刀割<lb/>
則不長加火煮之以水淘浸或炒爁或伴食或包餕饀<lb/>
或捲餅生食頗有辛味五月園枯此菜獨茂故又曰主<lb/>
園菜至冬月以草覆其根四月中結子可收作末<hi>比芥末</hi>
根又生葉可食一年陜西多食此菜<lb/>
<pb n="KR3d0005_WYG_008-28b"/>
　　　莙薘<lb/>
莙薘作畦下種如蘿蔔法春二月種之夏四月移栽園<lb/>
枯則食如欲出子留食不盡者地凍時出於暖處收藏<lb/>
来年春透可栽收種或作蔬或作羮或作菜乾無不可<lb/>
也<lb/>
　　　蘭香<hi>香菜附</hi>
齊民要術云蘭香羅勒也<hi>或謂避石勒名故改今名</hi>三月中候棗葉<lb/>
生乃種蘭香<hi>早種者天寒不生徙費子耳</hi>治畦下水一同葵法及水<lb/>
<pb n="KR3d0005_WYG_008-29a"/>
散子訖水盡簁熟糞僅得盖子便止<hi>厚則不生弱苖故也</hi>晝日箔<lb/>
盖夜即去之<hi>晝日不用見日夜須受露氣</hi>生即去箔常令足水六月<lb/>
連雨㧞栽之<hi>搯心栽泥中亦活</hi>作葅及乾者九月收作乾者天<lb/>
晴時薄地刈取布地曝之乾乃挼取末瓮中盛<hi>枝根懸者裛爛</hi>
<hi>又有雀糞及塵土之患</hi>取子者十月收<hi>自餘雜香菜不列者種法悉與此同</hi>博物志<lb/>
燒馬蹄羊角成灰春散著濕地羅勒乃生事類全書云<lb/>
香菜常以洗魚水澆之則香而茂溝泥水米泔亦佳夏<lb/>
秋採葉可作菜食或切葉以芼諸菜或於素食麫粉之<lb/>
<pb n="KR3d0005_WYG_008-29b"/>
類皆可覆食以助香味也<lb/>
　　　荏蓼<lb/>
爾雅云蘇桂荏<hi>蘇荏類故名桂荏</hi>薔虞蓼<hi>虞蓼澤蓼</hi>本草云荏狀如<lb/>
蘇白色其子碾之雜米作糜甚肥美下氣補益東人呼<lb/>
為䔡以其似蘇字但除禾旁故也齊民要術云三月可<lb/>
種荏蓼崔寔又云正月可種<hi>荏子白者良黄者不美</hi>蓼宜水畦種<lb/>
荏則隨宜園畔漫擲嵗嵗自生矣荏子壓取油可以煑<lb/>
餅<hi>荏油色緑可愛其氣香美煑餅亞於麻油而勝麻子脂膏荏油不可以為澤焦人髪碾為羹臛美於麻子</hi>
<pb n="KR3d0005_WYG_008-30a"/>
<hi>逺矣又可以為燭</hi>為帛煎油彌佳<hi>荏油性淳塗帛勝香油</hi>蓼作葅者長二<lb/>
寸則剪絹袋盛沉於醤瓮中又長更翦常得嫩者<hi>若待秋子</hi>
<hi>成而落莖死堅硬葉又枯焦</hi>取子者候實成速收之<hi>性易凋零晚則落盡</hi>五月<lb/>
六月中蓼可以為虀食二菜實菜中之用廣而多益者<lb/>
　　　芹<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>
芹爾雅曰楚葵也本草曰水斳<hi>音芹</hi>一名水英又曰芹有<lb/>
两種秋芹取根色白赤芹取莖葉並堪作葅及生菜味<lb/>
甘杜子美詩所謂香芹碧澗羮是也又有一種馬芹爾<lb/>
<pb n="KR3d0005_WYG_008-30b"/>
雅曰茭牛蘄註曰似芹可食菜也而葉細鋭一名馬芹<lb/>
與水芹盖同類而異出耳<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>
                    <hi>其禹反一音渠</hi>詩義疏曰苦菜也<lb/>
青州謂之芑農桑輯要曰江東呼為苦蕒愚按陸士衡<lb/>
釋芑菜曰莖青白色摘其葉白汁出脆可生食亦可蒸<lb/>
為茹則是今人所謂石<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>者似苦蕒耳味不苦亦有野<lb/>
生者謂之苦菜者非齊民要術云芹<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>並收根畦種之<lb/>
常令足水尤忌潘<hi>孚袁反米汁</hi>泔及鹹水澆之即死性並易<lb/>
繁茂而甜脆勝野生者白<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>尤宜糞嵗可常收陶隠居<lb/>
<pb n="KR3d0005_WYG_008-31a"/>
曰二三月芹作英時可作葅及熟爚<hi>式灼弋灼二反</hi>食之爾雅<lb/>
馬芹子入藥用齊民要術云馬芹子可以調蒜薤按古<lb/>
詩中泮水采芹新田采芑即今之芹<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>是矣昔有野人<lb/>
食芹而美欲獻之君今以<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>配之其味俱甜脆生熟可<lb/>
食此二蔬之美誠不可乏者其野生者無種蒔之勞而<lb/>
供噉食之用尤為可嘉不然何以見詠於詩人哉<lb/>
　　　甘露子<lb/>
甘露子蔬屬也苖長四五寸許根如累珠味甘而脆故<lb/>
<pb n="KR3d0005_WYG_008-31b"/>
名甘露也亦有野甘露凡種宜於園圃近隂地春時種<lb/>
之用麥糠為糞地宜沾潤為佳至秋乃收生熟皆可食<lb/>
可用蜜或醬漬之作䜴亦得今詳其功用固蔬中之不<lb/>
可遺者務本新書曰白地内區種暑月以麥糠盖之承<lb/>
露滋茂甘露之名豈非由是而得歟然其味之美亦誠<lb/>
足稱其名矣<lb/>
　<lb/>
　農書卷八<lb/>
</p>
<p>
</p>
  </div>
<div>
                <head>農書卷九</head>
    <p>
<pb n="KR3d0005_WYG_009-1a"/>
欽定四庫全書<lb/>
　農書卷九　　　　　　　　元　王禎　撰<lb/>
　百榖譜六<lb/>
　　果屬<lb/>
　　　梨<lb/>
梨謂之快果本草圖經曰乳梨<hi>又名雪梨</hi>出宣城皮厚而肉<lb/>
實鵝梨出近京州郡及北都皮薄而漿多味差短於乳<lb/>
梨香則過之其餘有水梨消梨紫煤梨赤梨甘棠梨禦<lb/>
<pb n="KR3d0005_WYG_009-1b"/>
兒梨之類又註云消梨可療病青梨茅梨並不任用桑<lb/>
梨惟堪煮食廣志曰洛陽北邙張公夏梨海内惟有一<lb/>
樹恒山真定山陽鉅野梁國睢陽齊國臨菑鉅鹿並出<lb/>
梨上黨楟<hi>徒丁切</hi>梨小而味甘廣都梨鉅野豪梨重六斤<lb/>
新豐箭谷梨宏農京兆右扶風郡界諸谷中梨率多供<lb/>
御陽城秋梨夏梨愚按今魏府多産鵝梨北地有香水<lb/>
梨最為上品梨樹亦可種亦可挿齊民要術云種法梨<lb/>
熟時全埋之經年至春地釋分栽之多著熟糞及水至<lb/>
<pb n="KR3d0005_WYG_009-2a"/>
冬葉落附地刈殺之以炭火燒頭二年即結子<hi>若穭生及種而</hi>
<hi>不栽者則着子遲每梨有十許子惟二子生梨餘皆生杜</hi>挿者彌疾挿法用棠杜<hi>棠梨</hi>
<hi>大而細理杜次之桑梨大惡石榴上挿得者為上梨雖活十収得一二也</hi>杜如臂以上者任<lb/>
挿<hi>當先種杜經年後挿之主客俱下亦得然俱下者杜死則不生</hi>杜樹大者挿五枝小<lb/>
者或三或二梨葉微動為上時將欲開莩為下時先作<lb/>
麻紉<hi>尼真切</hi>纒十數匝以鋸截杜令去地五六寸<hi>不纒恐插時皮</hi>
<hi>披留杜髙者梨枝繁茂遇大風則披其髙留杜者梨樹早成然宜作蒿蕈盛杜以土築之令沒風時以籠盛梨</hi>
<hi>則免披耳</hi>斜㩥<hi>音尖</hi>竹為籖刺皮木之際令深一寸許折取其<lb/>
<pb n="KR3d0005_WYG_009-2b"/>
美梨枝陽中者<hi>隂中枝則實少</hi>長五六寸亦斜㩥之令過心大<lb/>
小長短與籖等以刀微<graphic n="KR1937" url="https://raw.githubusercontent.com/kanripo/KR-Gaiji/master/images/KR1937.png" mimeType="image/png"/>
                    <hi>烏更切</hi>梨枝斜㩥之際剥去黒<lb/>
皮<hi>勿令傷青皮青皮傷即死</hi>㧞去竹籖即挿梨至<graphic n="KR1937" url="https://raw.githubusercontent.com/kanripo/KR-Gaiji/master/images/KR1937.png" mimeType="image/png"/>處木邊向木皮<lb/>
還近皮插訖以綿幕杜頭封熟泥於上以土培覆令梨<lb/>
枝僅得出頭以土壅四畔當梨上沃水水盡以土覆之<lb/>
務令堅固百不失一<hi>梨枝甚脆培土時宜慎之勿令掌撥掌撥則折</hi>其十字破<lb/>
杜者十不収一<hi>所以然者木裂皮開虗燥故也</hi>梨既生杜旁有葉輙去<lb/>
之又曰凡插梨園中者用旁枝庭前者中心<hi>旁枝樹下易収中心</hi>
<pb n="KR3d0005_WYG_009-3a"/>
<hi>上聳不妨</hi>用根蔕小枝樹形可喜五年方結子鳩脚老枝三<lb/>
年即結子而樹醜又曰凡逺道取梨枝者下根即燒三<lb/>
四寸亦可行數百里猶生蔵梨法初霜後即収<hi>霜多即不得經</hi>
<hi>夏</hi>於屋下掘作深廕坑底無令潤濕収梨置中不須覆<lb/>
盖便得經夏<hi>摘時必令好接勿令損傷</hi>又曰凡醋梨易水熟煑則甜<lb/>
美而不損人也按魏文帝詔曰真定郡梨大如拳甘若<lb/>
蜜脆若菱可以觧煩熱参之神農經中療病之功亦為<lb/>
不少西路産梨用刀去皮切作瓣子以火焙乾謂之梨<lb/>
<pb n="KR3d0005_WYG_009-3b"/>
花甞充貢獻實為佳果上可供於嵗貢下可奉於盤珍<lb/>
張敷稱為百果之宗豈不信乎<lb/>
　　　桃<lb/>
桃典術曰五木之精也厭伏邪氣制百鬼爾雅曰旄冬<lb/>
桃榹<hi>息移切</hi>桃山桃<hi>郭璞註曰旄桃子冬熟山桃實如桃而不觧核</hi>廣志曰桃有<lb/>
冬桃夏白桃秋白桃襄桃其桃之美也有秋赤桃本草<lb/>
曰桃梟在樹不落殺百鬼鄴中記曰石虎苑中有句鼻<lb/>
桃重二斤西京雜記曰榹桃緗核桃霜桃言霜下可食<lb/>
<pb n="KR3d0005_WYG_009-4a"/>
金城桃胡桃出西域甘美可食綺蔕桃含桃紫文桃本<lb/>
草衍義曰桃品亦多京畿有油桃小於衆桃有赤斑㸃<lb/>
而光如塗油山中一種正是月令中桃始華者但花多<lb/>
子少不堪㗖惟堪取仁文選謂山桃發紅蕚者是也太<lb/>
原有金桃色深黄西京有崑崙桃肉深紫紅色此二種<lb/>
尤甘又餅子桃如今之香餅子齊民要術曰種桃法桃<lb/>
熟時合肉全埋糞地中<hi>直置凡地則不生生亦不茂桃性早實三嵗便結子故不求栽</hi>
<hi>也</hi>至春既生移栽實地<hi>若仍處糞中則實小而苦</hi>栽法以鍬合土掘<lb/>
<pb n="KR3d0005_WYG_009-4b"/>
移之<hi>桃性易種難栽若離本土率多死矣</hi>又法桃熟時於牆南陽中煖處<lb/>
深寛為坑選取好桃數十枚擘破核即内牛糞中頭向<lb/>
上取好爛糞和土厚覆之令厚尺餘至春桃始動時徐<lb/>
徐撥去糞土皆應生芽合取核種之萬不失一其餘以<lb/>
熟糞糞之則益桃味桃性皮急四年以上冝以刀竪<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>
其皮<hi>不<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>皮/急即死</hi>七八年便老<hi>老則子細</hi>十年即死<hi>是以宜嵗嵗常種之</hi>又<lb/>
法候其子細便附土斫去枿上生者復為少桃酢<hi>且故切</hi>
法桃爛自零者収取内之瓮中以物葢口七日後既爛<lb/>
<pb n="KR3d0005_WYG_009-5a"/>
漉去皮核宻封閉之三七日酢成香美可食夫蟠桃仙<lb/>
果固世所罕見而天台之山武陵之洞徃徃有窺其境<lb/>
者所種皆曼衍况於凡世安可少此果哉其花可觀其<lb/>
實可食而其樹且易成也且其為種早熟者謂之絡絲<lb/>
白晚熟者謂之過鴈紅夏秋咸有食之不匱誠仙凡之<lb/>
佳果也<lb/>
　　　李<lb/>
李有數種爾雅曰休無實李痤<hi>徂和切</hi>椄<hi>子㨗切</hi>慮李駁赤<lb/>
<pb n="KR3d0005_WYG_009-5b"/>
李註曰休無實李一名趙李痤椄慮李即今之麥李細<lb/>
實有溝道與麥同熟故名駁赤李其實赤者是也廣志<lb/>
曰有黄建李青皮李馬肝李赤陵李有餻李肥黏似糕<lb/>
有柰李離核李似柰有劈李熟必劈破有經李一名老<lb/>
李數年即枯有杏李味小酢似杏有黄扁李有夏李冬<lb/>
李冬十一月熟有春季李冬花春實愚嘗見北方一種<lb/>
謂之御黄其重踰兩肉厚核小食之甘香而美李中之<lb/>
嘉種也江南建寧有一種名均亭李紫色極肥大味甘<lb/>
<pb n="KR3d0005_WYG_009-6a"/>
如蜜南方之李此實為最齊民要術曰李性耐久樹得<lb/>
三十年老雖枝枯子亦不細嫁李法正月一日或十五<lb/>
日以磚石着李樹歧中令實繁又臘月中以杖微打歧<lb/>
間正月晦日復打亦足子又法以煑寒食醴酪火掭着<lb/>
樹間亦良桃李樹下並欲鋤去草穢而不用耕墾<hi>耕則肥而</hi>
<hi>無實樹下犁撥亦死</hi>桃李率方兩歩一根<hi>太概連隂則子細而味亦不佳</hi>作白李<lb/>
法用夏李色黄便摘取於鹽中挼之鹽入汁出然後合<lb/>
鹽晒令萎手捻之令扁復晒極扁乃止曝使乾飲酒時<lb/>
<pb n="KR3d0005_WYG_009-6b"/>
以湯澆之漉着蜜中可以薦酒夫李之與桃同氣類也<lb/>
韓詩外傳有云春則擷其花夏則取其隂秋則噉其實<lb/>
以桃李並言其有益於人多矣昔王安豐家有好李鑚<lb/>
核而賣貴其種也和嶠家有好李計核而責錢獲其利<lb/>
也當其避暑山亭納凉池閣沉之清泉飣之氷俎其風<lb/>
味又豈減於桃杏哉<lb/>
　　　梅杏<lb/>
梅與杏二果也爾雅曰梅柟也<hi>柟奴含反俗作楠</hi>西京雜記曰<lb/>
<pb n="KR3d0005_WYG_009-7a"/>
侯梅朱梅同心梅紫蔕梅燕脂梅麗枝梅本草圖經曰<lb/>
梅實生漢川山谷今襄漢川蜀江湖淮嶺皆有之杏類<lb/>
梅者味酢<hi>且故反</hi>類桃者味甘廣志曰滎陽有白杏鄴中<lb/>
有赤杏有黄杏有柰杏西京雜記曰文杏材有文彩蓬<lb/>
萊杏東海都尉于台獻一株花雜五色云是仙人所食<lb/>
杏也本草曰黄而圓者名金杏相傳云種出濟南郡之<lb/>
分流山彼人謂之漢帝杏今近都多傳之熟最早其扁<lb/>
而青黄者名木杏味酢不及金杏愚嘗見北方有一種<lb/>
<pb n="KR3d0005_WYG_009-7b"/>
杏甚佳赤色大而稍扁肉厚謂之肉杏又謂之金剛拳<lb/>
言其大也齊民要術曰栽種法與桃李同作白梅法梅<lb/>
子酸核初成時摘取夜以鹽汁漬之晝則日曝凡作十<lb/>
宿十浸十曝則成矣調鼎和虀所在多入也又作烏梅<lb/>
法亦以梅子核初成時摘取籠盛於突上熏之即成矣<lb/>
烏梅入藥不任調食食經曰蜀中蔵梅法取梅極大者<lb/>
剥皮隂乾勿令得風經二宿去鹽汁内蜜中月許更易<lb/>
蜜經年如新作烏梅令不蠧法濃燒穰以湯沃之取汁<lb/>
<pb n="KR3d0005_WYG_009-8a"/>
以梅投中使澤乃出蒸之作杏李麨法<hi>麨充小反糗也</hi>杏李熟<lb/>
時多取爛者盆中研之生布絞取濃汁塗盆中日曝乾<lb/>
以手磨刮取之可和水為漿及和米麨所入任意也按<lb/>
書説命曰若作和羮爾惟鹽梅梅之貴也尚矣杏又其<lb/>
次也曹孟徳一指梅林而觧三軍之渇虗言猶若此况<lb/>
即其境者乎嵩髙山記亦云牛山多杏自中國䘮亂百<lb/>
姓饑餓皆資此為命人人充飽由是而觀梅杏之功殆<lb/>
伯仲耳<lb/>
<pb n="KR3d0005_WYG_009-8b"/>
　百榖譜七<lb/>
　　果屬<lb/>
　　　柰林擒<lb/>
柰與林擒二果而相類也廣志曰柰有白青赤三種張<lb/>
掖有白柰酒泉有赤柰西方例多柰家以為脯數十百<lb/>
斛以為蓄積如收蔵棗栗西京雜記曰紫柰緑柰别有<lb/>
素柰朱柰陶隠居云江東有之而北國最豐皆作脯有<lb/>
林檎相似而小林檎一名來禽洪玉父曰以味甘來衆<lb/>
<pb n="KR3d0005_WYG_009-9a"/>
禽也本草圖經曰木似柰實比柰差圓亦有甘酢二種<lb/>
甘者早熟而味脆美酢者差晚須熟爛堪噉齊民要術<lb/>
曰柰林擒不種但栽之<hi>種之雖生而味不佳</hi>取栽如壓桑法<hi>此果根不</hi>
<hi>浮薉栽故難求是以須<graphic n="KR1062" url="https://raw.githubusercontent.com/kanripo/KR-Gaiji/master/images/KR1062.png" mimeType="image/png"/>也</hi>又法於樹旁數尺許掘坑洩其根頭則<lb/>
栽易生矣凡樹栽者皆然栽如桃李法林檎樹以正月<lb/>
二月中翻斧斑駁椎之則饒子作柰脯法柰熟時中破<lb/>
曝乾即成矣作柰麨法拾爛柰内瓮中盆合口勿令蠅<lb/>
入六七日許當大爛以酒淹痛拌之令如粥状下水更<lb/>
<pb n="KR3d0005_WYG_009-9b"/>
拌以籮漉之去皮子良久澄清㵼去汁置布於上以灰<lb/>
飲汁如作米粉法汁盡刀<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>大如梳掌於日中曝乾研<lb/>
作末便成甘酸得所芳香非常作林檎麨法林檎赤熟<lb/>
時劈破去心子蔕日晒令乾或磨或𢷬下細絹篩麄者<lb/>
更磨𢷬以細盡為限以方寸七投於椀中即成美漿<hi>不去</hi>
<hi>蔕則太苦合子則不度夏留心則太酸</hi>若乾噉者以林檎麨一升和米麨<lb/>
一升味正調適按本草陳士良云大長者為柰圓者為<lb/>
林檎夏熟小者味澁為梣<hi>昨今反青皮木</hi>秋熟若是則柰之與<lb/>
<pb n="KR3d0005_WYG_009-10a"/>
林擒形相似也氣味相近也然柰性寒林檎性温則有<lb/>
不同者至若二果可以薦新可以作脯食而不乏亦未<lb/>
嘗不同焉誦潘安仁二柰丹白之賦觀王羲之來禽青<lb/>
李之帖豈非古人之所重哉<lb/>
　　　棗<lb/>
棗類最多爾雅曰壺棗邊要棗櫅<hi>子兮切</hi>白棗樲酸棗遵<lb/>
羊棗楊徹齊棗洗大棗煑填棗蹶泄苦棗晳無實棗還<lb/>
味棯<hi>而諸反</hi>棗<hi>郭璞註江東呼棗大而銳上者為壺壺猶瓠也要細棗今謂之鹿盧棗櫅即今棗子</hi>
<pb n="KR3d0005_WYG_009-10b"/>
<hi>白熟樲樹小實酢遵實小而圓紫黒色俗呼羊矢棗洗今河東猗氏縣出大棗如雞卵蹶泄子味苦晳不著子</hi>
<hi>還味短味也楊徹煑未詳</hi>廣志曰河東安邑棗東郡榖城紫棗<hi>長二寸</hi>
西王母棗<hi>大如李核三月熟</hi>河東汲郡棗<hi>一名墟棗</hi>東海蒸棗洛陽<lb/>
夏白棗安平信都大棗梁國夫人棗大白棗<hi>一名蹙咨小核多肥</hi>
三星棗駢白棗灌棗又有狗牙雞心牛頭羊矢獮猴細<lb/>
腰之名又有氐棗木棗﨑亷棗桂棗夕棗西京雜記曰<lb/>
有弱枝棗玉門棗棠棗青花棗赤心棗潘岳閒居賦有<lb/>
周文弱枝之棗丹棗青州有樂氏棗豐肌細核多膏肥<lb/>
<pb n="KR3d0005_WYG_009-11a"/>
美世𫝊樂毅從燕齎来所種也齊民要術曰旱澇之地<lb/>
不任耕稼者歴落種棗則任矣棗性燥故也又曰常選<lb/>
好味者留栽之候棗葉始生而移之<hi>棗性硬故生晚栽早者堅垎生遲也</hi>
三歩一樹行欲相當<hi>地不耕也</hi>欲令牛馬踐履令净<hi>棗性堅彊不宜</hi>
<hi>苖稼若耕荒穢則蟲生湏浄地堅饒實故宜踐也</hi>正月一日日出時反斧斑駁<lb/>
椎之名曰嫁棗<hi>不椎則花而無實斫則子萎而落</hi>候大蠶入簇以杖擊<lb/>
其枝間振去狂花<hi>不打花繁不實不成</hi>全赤即収収法日日撼而<lb/>
落之為上<hi>半赤而収者肉味充滿乾則色黄而皮皺将赤味亦不佳全赤乆不収則皮硬復有烏鳥</hi>
<pb n="KR3d0005_WYG_009-11b"/>
<hi>之耗</hi>曬棗法先治地令淨<hi>有草萊/令棗臭</hi>布棗於箔上以扒<hi>兵㧞反無</hi>
<hi>齒杷</hi>聚而復散之一日中二十度乃佳夜仍不聚<hi>得霜露氣速成</hi>
<hi>隂雨時乃聚而苫盖之</hi>五六日别擇取紅軟者上髙厨而暴之<hi>厨上</hi>
<hi>者已乾雖厚一尺亦不壊</hi>去胮<hi>溥江/切</hi>爛者<hi>胮者水不乾留之徒汚棗</hi>其未乾者曬<lb/>
暴如法食經曰作乾棗法新菰蔣露於庭以棗著上厚<lb/>
三寸復以新蔣覆之凡三日三夜撤覆露之畢日曝取<lb/>
乾納屋中率一石以酒一升潄着器中宻泥之經數年<lb/>
不敗本草衍義曰青州棗去皮核焙乾為棗圏尤為奇<lb/>
<pb n="KR3d0005_WYG_009-12a"/>
果棗油法鄭元曰𢷬棗實和以塗繒上燥而形似油也<lb/>
棗脯法切棗曝之乾如脯也作酸棗麨法多收紅軟者<lb/>
箔上日曝令乾大釡中煑之水僅自淹一沸即漉出盆<lb/>
研之生布絞取濃汁塗盤上或盆中盛暑日曝使乾漸<lb/>
以手摩挲取為末以方寸七投一椀中甜酸味足即成<lb/>
美漿逺行用和米麨饑渇俱當也夫棗咏於詩記於禮<lb/>
不特為可薦之果用以入藥調和胃氣其功不少今南<lb/>
北皆有之然南棗堅燥不如北棗肥美生於青晉絳州<lb/>
<pb n="KR3d0005_WYG_009-12b"/>
者尤佳太史公稱安邑千樹棗其人與千户侯等則棗<lb/>
之為利顧不溥哉<lb/>
　　　栗<hi>榛附</hi>
栗陸璣疏曰五方皆有之周秦吳揚特饒惟濮陽及范<lb/>
陽生者味美他方不及草木圖經曰兖州宣州者最勝<lb/>
果中栗最有益治腰脚之疾愚嘗見燕山栗小而味最<lb/>
甘蜀本圖經曰板栗佳栗二木皆大又有芧栗似栗而<lb/>
細衍義曰有一種栗頂圓末尖謂之旋栗榛亦栗屬實<lb/>
<pb n="KR3d0005_WYG_009-13a"/>
最小詩曰樹之榛栗是也本草曰生遼東山谷樹髙丈<lb/>
許子如小栗中土亦有鄭元曰闗中鄜<hi>芳扶切</hi>坊甚多齊<lb/>
民要術曰栗種而不栽<hi>栽者雖生尋死</hi>栗初熟出殻即於屋裡<lb/>
埋着濕土中<hi>埋必湏深勿令凍徹若路逺者以韋囊盛之停三日以上及見風日則不復生矣</hi>
至春二月芽生出而種之既生數年不用掌近<hi>凡新栽樹皆不</hi>
<hi>宜掌近栗尤甚</hi>三年内每到十月常須草裹至二月乃觧<hi>不裹則凍</hi>
<hi>死</hi>種榛法與栗同本草圖經曰栗欲乾莫如曝欲生莫<lb/>
如潤食經曰蔵乾栗法取穰灰淋汁漬栗取出日中曬<lb/>
<pb n="KR3d0005_WYG_009-13b"/>
令栗肉焦燥可至後年春夏藏生栗法著器中曬細沙<lb/>
令燥以盆覆之至後年二月生芽而不生蟲按史記秦<lb/>
饑應侯請發五苑之棗栗由是觀之本草所謂栗厚腸<lb/>
胃補腎氣令人耐饑殆非虛語史記又言燕秦千樹栗<lb/>
其人與千户侯等栗之利誠不減於棗矣本草言遼東<lb/>
榛子軍行食之當粮榛之功亦可亞於栗也<lb/>
　　　桑椹<lb/>
嘗考之史傳三國魏武軍乏食乃得乾椹以濟饑魏志<lb/>
<pb n="KR3d0005_WYG_009-14a"/>
武祖軍無粮新鄭長楊沛進乾椹後遷沛為鄴令後漢<lb/>
王莽時天下大荒有蔡順採椹赤黒别盛之赤眉賊見<lb/>
而問之順曰黒者奉母赤者自食盖桑椹乾濕皆可食<lb/>
可以救儉昔聞之故老云前金之末饑歉民多餓莩至<lb/>
夏初青黄未接其桑椹巳熟民皆食椹獲活者不可勝<lb/>
計凡植桑多者椹黒時悉宜振落箔上曝乾平時可當<lb/>
果食歉嵗可禦饑餓雖世之珍異果食未可比之適用<lb/>
之要故備録之<lb/>
<pb n="KR3d0005_WYG_009-14b"/>
　　　柿<lb/>
杮多種本草云黄杮出近京州郡紅杮南北通有之朱<lb/>
柿出華山似紅柿而皮薄更甘珍諸杮食之皆善而益<lb/>
人衍義曰杮有着盖杮於蔕下别生一重有牛心杮蒸<lb/>
餅杮皆以形得名華州有一等朱杮比諸品中最小深<lb/>
紅色有一種塔杮亦大於諸杮又有椑柿生江淮南似<lb/>
杮而青黒潘岳閑居賦曰梁侯烏椑之杮是也齊民要<lb/>
術曰杮有小者栽之無小者取之於㮕<hi>而兖反紅藍棗紅似杮</hi>棗<lb/>
<pb n="KR3d0005_WYG_009-15a"/>
根上挿之如挿梨法食經曰以灰汁澡杮再三度乾令<lb/>
汁絶着器中經十日可食本草衍義云生則澁以温水<lb/>
飬之需澁去可食又有烘杮器内盛之待其紅軟其澁<lb/>
自去味甘如蜜圖經曰乾杮火乾者謂之火杮出查州<lb/>
越州愚按作杮乾法生杮撛去厚皮捻扁向日曝乾内<lb/>
於瓮中待杮霜俱出可食甚凉其霜收之甘凉如蜜可<lb/>
醫口瘡及咽喉熱積若論杮之性日乾者濕火乾者熱<lb/>
生者彌冷一果而不同如此本草稱其善而益人又何<lb/>
<pb n="KR3d0005_WYG_009-15b"/>
以異哉<lb/>
　　　荔枝<lb/>
荔枝一名丹荔嶺南記云此木以荔枝為名者以其結<lb/>
實時枝弱而蔕牢不可摘取以刀斧劙去其枝故以為<lb/>
名生嶺南巴中泉福漳興嘉蜀渝涪及二廣州郡皆有<lb/>
之其品閩為最蜀川次之嶺南為下樹形團團如帷盖<lb/>
葉如冬青華如橘朶如蒲萄核如枇杷殻如紅繒膜如<lb/>
紫綃肉白如肪花於二三月實於五六月其根浮必須<lb/>
<pb n="KR3d0005_WYG_009-16a"/>
加糞土以培之性不耐寒最難培植纔經繁霜枝葉枯<lb/>
死遇春二三月再發新葉初種五六年冬月覆盖之以<lb/>
䕶霜雪種之四五十年始開花結實其木堅固有經四<lb/>
百餘年猶能結實者曬荔法採下即用竹籬㫰曬經數<lb/>
日色變核乾用火焙之以核十分乾硬為度収蔵用竹<lb/>
籠箬葉裹之可以致逺成朶曬乾者名為荔錦取其肉<lb/>
生以蜜熬作煎嚼之如糖霜然名為荔煎北方無此種<lb/>
自漢南粤以備方物於是荔枝始通中國漢唐時命驛<lb/>
<pb n="KR3d0005_WYG_009-16b"/>
馳貢洛陽取於嶺南長安來於巴蜀雖曰鮮獻傳置之<lb/>
速然腐爛之餘色香味之存者無㡬盖此果若離本枝<lb/>
一日色變二日香變三日味變四五日外香色味盡皆<lb/>
去矣非惟中原不嘗生荔之味江浙之間亦罕焉今閩<lb/>
中嵗貢亦曬乾者宋蔡君謨作荔枝譜載之名色詳矣<lb/>
茲不復録昔李直方第果實或薦荔枝曰當舉之首魏<lb/>
文帝詔羣臣曰南方果之珍異者有荔枝龍眼焉今閩<lb/>
中荔枝初著花時商人計林斷之以立劵一嵗之出不<lb/>
<pb n="KR3d0005_WYG_009-17a"/>
知㡬千萬億水浮陸轉販鬻南北外而西夏新羅日本<lb/>
流求大食之屬莫不愛好重利以酬之夫以一木之實<lb/>
生於海濵巖險之逺而能名徹上京外被四夷重於當<lb/>
世是亦有足貴者故附之榖譜是亦卓然為南北果品<lb/>
之竒者也<lb/>
　　　龍眼<lb/>
龍眼花與荔枝同開樹亦如荔枝但枝葉稍小殻青黄<lb/>
色形如彈丸核如木梡子而不堅肉白而帶漿其甘如<lb/>
<pb n="KR3d0005_WYG_009-17b"/>
蜜熟於八月白露後方可採摘一朶五六十顆作一穂<lb/>
荔枝過即龍眼熟故謂荔枝奴福州興化泉州有之比<lb/>
荔枝特罕木性畏寒北方亦無此種今充嵗貢焉曬龍<lb/>
眼法採下用梅鹵浸一宿取出曬乾用火焙之以核乾<lb/>
硬為度如荔枝法収藏之成朶乾者名龍眼錦東坡詩<lb/>
云龍眼與荔枝異出同父祖端如柑與橘未易相可否<lb/>
夫龍眼與荔枝齊名味亦甚美登盤爼而充嵗貢稱於<lb/>
魏文之詔詠於左思之賦又豈凡果之可比哉故附榖<lb/>
<pb n="KR3d0005_WYG_009-18a"/>
譜荔枝之後<lb/>
　百榖譜八<lb/>
　　果屬<lb/>
　　　橄㰖<hi>餘甘子附</hi>
橄㰖生嶺南及閩廣州郡性畏寒江浙難種樹大數圍<lb/>
實長寸許形如訶子而無稜瓣其子先生者向下後生<lb/>
者漸髙有野生者樹峻不可梯縁但刻其根方寸許内<lb/>
鹽於其中一夕子皆自落蜜藏極甜生噉及煑食之並<lb/>
<pb n="KR3d0005_WYG_009-18b"/>
消酒觧諸毒誤食鯸鮐魚肝迷悶欲死者飲其汁立觧<lb/>
以其木作楫撥著魚皆浮出物之相畏有如此者此果<lb/>
南人尤重之可作茶果其味苦酸而澁食乆味方回甘<lb/>
故昔人名為諫果然消酒觧毒亦果中之有益於人者<lb/>
餘甘惟泉州有之乃深山窮谷自生之物非人家所種<lb/>
其樹稍髙其子梭形又如梅實兩頭鋭始嚼味酸澁飲<lb/>
水乃甘九月採比之橄㰖酷相似以蜜藏之亦佳劉彦<lb/>
冲詩云炎方橄㰖佳餘甘豈苖裔風姿雖小殊氣韻乃<lb/>
<pb n="KR3d0005_WYG_009-19a"/>
酷似騂顔澁吻餘髣髴清甘至侯門收寸長粉骨成珍<lb/>
劑誠哉言也<lb/>
　　　石榴<lb/>
石榴一名若榴一名丹若舊不著所出州土陸璣云張<lb/>
騫使西域得塗林安石榴種今人稱為海榴以産海外<lb/>
也中原河隂者最佳榴實有二種其子一紅如瑪碯一<lb/>
白如水晶荘布詩云鸚鵡啄殘紅豆顆此言紅榴也皮<lb/>
日休詩云嚼破水晶千萬粒此言白榴也然花不出於<lb/>
<pb n="KR3d0005_WYG_009-19b"/>
紅黄味不出乎甘酸爾甘者可餐多食亦損肺道家謂<lb/>
之三尸酒云三尸得此果則醉酸者皮堪入藥染墨亦<lb/>
良夏則花實秋後則摘以充盤果多則可鬻蔵榴之法<lb/>
取其實者有稜角者用熱湯微泡置之新甆瓶中久而<lb/>
而不損若圓者則不可留留亦壊爛榴房比他果最為<lb/>
多子北齊髙延宗納妃妃母宋氏薦石榴盖取其房中<lb/>
多子之義北人以榴子作汁加蜜為飲漿以代盃茗甘<lb/>
酸之味亦可取焉<lb/>
<pb n="KR3d0005_WYG_009-20a"/>
　　　木𤓰<lb/>
木𤓰爾雅曰楙注曰實如小𤓰酢可食詩曰投我以木<lb/>
𤓰毛公曰楙也疏義曰楙葉似柰實如小㼓𤓰上黄似<lb/>
著粉山隂蘭亭尤多西京亦有之而宣城者為佳宣城<lb/>
人種蒔最謹始實則簇紙花薄其上夜露日曝漸而變<lb/>
紅花又如生本州以充上貢故有天下宣城花木𤓰之<lb/>
稱木𤓰種子及栽皆得壓枝亦生栽種與桃李同法秋<lb/>
社前後移栽至次年率多結實勝春栽者凡食啖勿誤<lb/>
<pb n="KR3d0005_WYG_009-20b"/>
取和圓子其色様外形真似木𤓰但木𤓰皮薄㣲赤黄<lb/>
香甘酸而不澁向裏子頭尖一面方若和圓子則㣲黄<lb/>
蔕麄子小圓味澁微酸傷人氣不可不辨此物入肝益<lb/>
筋與血入藥絶有功病腰腎脚膝者服食不宜闕以蜜<lb/>
漬食亦甚益人<hi>蜜漬之法先切去皮煑令熟著水中㧞去酸味却以蜜熬成煎藏之</hi>又宜<lb/>
去子爛蒸擂作泥入蜜與薑作煎飲用冬月尤美夫木<lb/>
𤓰得木之正故入筋試以鈆霜塗之則失酸味受金之<lb/>
制也五行相剋之義於此盖亦可驗此果既能愈疾又<lb/>
<pb n="KR3d0005_WYG_009-21a"/>
宜飲啖兼用有益誠可貴焉<lb/>
　　　銀杏<lb/>
銀杏之得名以其實之白一名鴨脚取其葉之似其木<lb/>
多歴年嵗其大或至連抱可作棟梁夫樹有雌雄之異<lb/>
種時湏合種之臨池而種照影成實春分前後移栽先<lb/>
掘深坑水攪成稀泥然後下栽子掘取時連土封用草<lb/>
包或麻繩纒束則不致碎破土封其子至秋而熟初收<lb/>
時小兒不宜食食則昏霍惟炮煑作顆食為美以澣油<lb/>
<pb n="KR3d0005_WYG_009-21b"/>
甚良顆如緑李積而腐之惟取其核即銀杏也梅聖俞<lb/>
詩云北人見鴨脚南人見胡桃識内不識外疑若橡栗<lb/>
韜正謂是耳今人以其多而易得徃徃賤之然絳囊入<lb/>
貢玉椀薦酒其初名價亦豈减於蒲萄安石榴哉<lb/>
　　　橘<hi>柑附</hi>
橘生南山川谷及江浙荆襄皆有之木髙可丈許刺出<lb/>
於莖間夏初生白花至冬實黄禹貢曰厥包橘柚錫貢<lb/>
注云大曰柚小曰橘然自是兩種郭璞云柚似橙而大<lb/>
<pb n="KR3d0005_WYG_009-22a"/>
於橘北地無此種故橘逾淮而成枳地氣使然也橘有<lb/>
數種有緑橘有紅橘有蜜橘有金橘而洞庭橘為勝今<lb/>
充土貢種植之法種子及栽皆可枳樹截接或掇栽尤<lb/>
易成但宜於肥地種之冬收實後須以火糞培壅則明<lb/>
年花實俱茂乾旱時以米泔灌溉則實不損落惟皮與<lb/>
核堪入藥用皮之陳者最良又宜作食料其肉味甘酸<lb/>
食之多痰不益人以蜜煎之為煎則佳食貨志云蜀漢<lb/>
江陵千樹橘其人與千户侯等夫橘南方之珍果味則<lb/>
<pb n="KR3d0005_WYG_009-22b"/>
可口皮核愈疾近升盤俎逺備方物而種植之獲利又<lb/>
倍焉其利世益人故非可與他果同日語也柑甘也橘<lb/>
之甘者也莖葉無異於橘但無刺為異耳種植與橘同<lb/>
法生江漢唐鄧間而泥山者名乳柑地不彌一里所其<lb/>
柑大倍常皮薄味珍脉不粘瓣食不留滓一顆之核纔<lb/>
一二間有全無者然又有生枝柑有郛柑有海紅柑有<lb/>
衢柑雖品不同而温台之柑最良嵗充土貢焉江浙之<lb/>
間種之甚廣利亦殊博昔李衡於武陵龍陽洲上種柑<lb/>
<pb n="KR3d0005_WYG_009-23a"/>
千樹謂其子曰吾州里有千頭木奴不責汝衣食嵗上<lb/>
一疋絹亦足用矣及柑成嵗輸絹數千疋故史游急就<lb/>
篇註云木奴干無凶年盖言可以市易榖帛也柑之大<lb/>
者擘破氣如霜霧故老杜云破柑霜落𤓰是也庾肩吾<lb/>
云王逸為賦取對荔枝張衡製辭用連石蜜足使萍實<lb/>
非甜蒲萄猶䬼其貴重如此<lb/>
　　　橙<lb/>
橙似橘樹而有刺葉大而形圓大於橘皮甚香厚而皺<lb/>
<pb n="KR3d0005_WYG_009-23b"/>
其瓤味酸不堪食<hi>以瓤洗去酸汁細刀和蜜鹽煎成煎食之亦佳</hi>唐鄧間多有<lb/>
之江南尤甚北地亦無此種今人取橙皮合湯香味殊<lb/>
美栽植無異於橘而其香則橘又不得比焉劉彦冲詩<lb/>
云橙橘甘酸各有能南包橘柚不同升果中亦抱遺才<lb/>
歎有客攀條氣拂膺昔人橙詩云吳姬三日手猶香故<lb/>
橙之為果可以熏袖可以芼鮮可以漬蜜真佳實也<lb/>
　　　樝子<lb/>
樝梨之小者爾雅云樝似梨而酢澁陶隠居注本草木<lb/>
<pb n="KR3d0005_WYG_009-24a"/>
𤓰條乃云木𤓰利筋脛又有榠樝大而黄可進酒去痰<lb/>
樝子澁斷痢禮記云柤梨曰攅之鄭公不識樝乃云是<lb/>
梨之不臧者然淮南子曰樹柤梨橘食之則美嗅之則<lb/>
香荘子曰柤梨橘柚皆可於口者盖古人以樝列於名<lb/>
果今人罕食之耳西川唐鄧多種此亦足濟用然樝味<lb/>
比之梨與木𤓰雖為稍劣而以之入蜜作湯煎則香美<lb/>
過之亦可珍也<lb/>
　<lb/>
<pb n="KR3d0005_WYG_009-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農書卷九<lb/>
</p>
<p>
</p>
  </div>
<div>
                <head>農書卷十</head>
    <p>
<pb n="KR3d0005_WYG_010-1a"/>
欽定四庫全書<lb/>
　農書卷十　　　　　　　　元　王禎　撰<lb/>
　百榖譜九<lb/>
　　竹木<lb/>
　　　竹<hi>荀附</hi>
種竹宜髙平之地<hi>近山阜尤是所宜下田得水即死</hi>黄白輭土為良正<lb/>
月二月中斸取西南引根并莖芟去葉於園内東北角<lb/>
種之令阬深二尺許覆土厚五寸<hi>竹性愛向西南引故於園東北角種之數</hi>
<pb n="KR3d0005_WYG_010-1b"/>
<hi>嵗之後自當滿圉諺云東家種竹西家治地為滋蔓而來生也其居東北角者老竹種不生生亦不能滋荗故</hi>
<hi>湏取其西南引少根也</hi>稲麥糠糞之<hi>二糠各自堪/糞不令和雜</hi>不用水澆<hi>澆則淹死</hi>
勿令六畜入園三月食淡竹筍四月五月食苦竹筍其<lb/>
欲作器者經年乃堪殺<hi>未經年者輭未成也</hi>移竹多用辰日又用<lb/>
臘月非此時移栽則不活惟五月十三日謂之竹醉日<lb/>
又謂之竹迷日栽竹則茂盛種竹宜去梢葉作稀泥於<lb/>
坑中下竹栽以土覆之杵築定勿令脚踏土厚五寸竹<lb/>
忌手把及洗手面脂水澆著即枯死月庵種竹法深闊<lb/>
<pb n="KR3d0005_WYG_010-2a"/>
掘溝以乾馬糞和細泥填髙一尺無馬糞礲糠亦得夏<lb/>
月稀冬月稠然後種竹湏三四莖作一叢亦湏土鬆淺<lb/>
種不可增土於株上泥若用钁打實則筍不生夢溪云<lb/>
種竹但林外取向陽者向北而栽盖根無不向南必用<lb/>
雨下遇火日及有西風則不可花木亦然諺云栽竹無<lb/>
時雨下便移多留宿土記取南枝志林云竹有雌雄雌<lb/>
者多筍故種竹常擇雌者物不逃於隂陽可不信哉凡<lb/>
欲識雌雄當自根上第一枝觀之有䨇枝者乃為雌竹<lb/>
<pb n="KR3d0005_WYG_010-2b"/>
獨枝者為雄竹若竹有花輙槁死花結實如稗謂之竹<lb/>
米一竿如此久之則舉林皆然其治之之法於初米時<lb/>
擇一竿稍大者截去近根三尺許通其節以糞實之則<lb/>
止鎻碎録云引竹法隔籬埋貍或猫於牆下眀年筍自<lb/>
迸出竹以三伏内及臘月中斫者不蛀一云用血忌日<lb/>
　筍陸佃云字從勹從日包之日為筍解之日為竹又<lb/>
曰字從竹從旬旬内為筍旬外為竹也採筍之法視其<lb/>
叢中斜密者芟取之竹鞭方行處不宜採採則竹不繁<lb/>
<pb n="KR3d0005_WYG_010-3a"/>
採時可避露日出後掘深土取之半折取鞭根旋得投<lb/>
蜜器中以油單覆之勿令見風風吹則堅筍味甘羙有<lb/>
毒惟香油與薑能殺其毒煑宜久熟生則損人然食品<lb/>
之中最為珍貴故禮云加豆之實筍葅魚醢詩云其䔩<lb/>
伊何維筍及蒲盖貴之也<lb/>
　　　松<hi>杉栢檜附</hi>
事類全書云栽松春社前帶土栽培百株百活舍此時<lb/>
决無生理也斫松木湏五更初便削去皮則無白蟻血<lb/>
<pb n="KR3d0005_WYG_010-3b"/>
忌日尤好山人斫老松根取松眀燃之以代油燭亦貧<lb/>
家之利挿杉用驚蟄前後五日斬新枝斸阬入枝下泥<lb/>
杵緊相視天隂即挿遇雨十分生無雨即有分數種松<lb/>
栢法八九月中擇成熟松子<hi>栢子同</hi>去臺収頓至來春春<lb/>
分時甜水浸子十日治畦下水土糞漫撒子於畦内如<lb/>
種菜法或單排㸃種上覆土厚二指許畦上搭短棚蔽<lb/>
日旱則頻澆常令濕潤至秋後去棚長髙四五寸十月<lb/>
中夾薥稭籬以禦北風畦内亂撒麥糠覆樹令梢上厚<lb/>
<pb n="KR3d0005_WYG_010-4a"/>
二三寸止<hi>南方宜㣲盖</hi>至榖雨前後手爬去麥糠澆之次冬<lb/>
封盖亦如此二年之後三月中帶土移栽先撅區用糞<lb/>
土相合内區中水調成稀泥植栽於内擁土令區滿下<lb/>
水塌實<hi>毋用杵築脚踏</hi>次日有裂縫處以脚躡合常澆令濕至<lb/>
十月祛倒以土覆蔵毋使露樹至春去土次年不湏覆<lb/>
栽大樹者於三月中移廣留根土<hi>謂如一丈樹留土三尺地逺移者二尺五</hi>
<hi>寸一丈五尺樹留土三尺或三尺五寸</hi>用草繩纒束根土樹大者從下剸<lb/>
去枝三二層樹記南北運至區處栽如前法檜種如松<lb/>
<pb n="KR3d0005_WYG_010-4b"/>
法挿枝二三月檜芽蘖動時先熟斸黄土地成畦下水<lb/>
飲畦一遍渗定再下水候成泥漿斫下細如小指檜枝<lb/>
長一尺五寸許下削成馬耳状先以杖刺泥成孔挿檜<lb/>
枝於孔中深五七寸以上栽宜稠密常澆令潤澤上搭<lb/>
矮棚蔽日至冬換作暖廕次年二三月去後候樹髙移<lb/>
栽如松栢法<lb/>
　　　榆<lb/>
榆白枌也榆曰藲荎<hi>直之切</hi>詩所謂山有榆是也榆性扇<lb/>
<pb n="KR3d0005_WYG_010-5a"/>
地其隂下五榖不植<hi>隨其髙下廣狹東西北三方所扇各與樹等</hi>種者宜於<lb/>
園地北畔秋耕令熟至春榆荚落時収取漫散犂細畊<lb/>
勞之眀年正月初附地芟殺以草覆上放火燒之<hi>一根上必</hi>
<hi>十數條俱生留一根强者餘悉搯去之</hi>一嵗之中長八九尺矣<hi>不燒則長遲也</hi>後<lb/>
年正月二月移栽之<hi>初生即移者喜曲故湏叢林長之三年乃移種</hi>初生三年<lb/>
不用採葉尤忌戕心<hi>戕心則科茹不長更湏依法燒之則依前茂矣</hi>不用剶沐<lb/>
<hi>剶者長而細又多瘢㾗不剶雖短麄而無病諺曰不剶不沐十年成轂言易麄也必欲剶者宜留二寸許</hi>於<lb/>
壍阬中種者以陳屋草布壍上散榆荚於草上以土覆<lb/>
<pb n="KR3d0005_WYG_010-5b"/>
之燒亦如法<hi>陳草速朽肥良勝糞無陳草者用糞糞之亦佳不糞雖生而痩既栽移者燒亦如法</hi>
<hi>也</hi>又種榆法其於地畔種者致雀損榖既非叢林率多<lb/>
曲戾不如割地一方種之其白土薄地不宜五榖者唯<lb/>
宜榆地湏近市<hi>賣柴炭葉省功也</hi>白榆梜榆刺榆凡榆三種色<lb/>
别種之勿令和雜<hi>梜榆荚葉味苦凡榆荚味甘甘者春時将煑賣是以湏别也</hi>耕地<lb/>
収荚一如前法先耕地作壟然後散榆荚<hi>壟者看科理又易五寸一</hi>
<hi>荚稀穊得中</hi>散訖勞之榆生共草俱長未湏科理眀年正月<lb/>
附地芟殺放火燒之亦任生長又至眀年正月斸去惡<lb/>
<pb n="KR3d0005_WYG_010-6a"/>
者其一株上有七八根生者悉皆斫去唯留一根麄直<lb/>
好者三年春可将荚葉賣之五年之後便堪作椽不梜<lb/>
者即可斫賣梜者鏇作盞十年之後魁椀瓶榼器皿無<lb/>
所不任十五年後中為車轂及蒲桃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>崔寔曰二月榆<lb/>
荚成及青収乾以為㫖蓄<hi>旨羙也蓄積也収青荚小蒸爆之至冬以釀酒滑香宜飬</hi>
<hi>老詩云我有㫖蓄亦以御冬</hi>色變白将落可作<graphic n="KR1753" url="https://raw.githubusercontent.com/kanripo/KR-Gaiji/master/images/KR1753.png" mimeType="image/png"/>䤅<hi>
                        <graphic n="KR1753" url="https://raw.githubusercontent.com/kanripo/KR-Gaiji/master/images/KR1753.png" mimeType="image/png"/>音牟䤅音頭</hi>即榆醤<lb/>
也能助肺殺諸蟲下氣隨節早晏勿失其適榆葉曝乾<lb/>
搗羅為末鹽水調匀日中炙曝天寒於火上熬過拌菜<lb/>
<pb n="KR3d0005_WYG_010-6b"/>
食之味頗辛羙榆皮去上皺澁乾枯者将中間嫩處剉<lb/>
乾磑為粉當歉嵗亦可代食昔豐沛嵗飢民以榆皮作<lb/>
屑煑食之人頼以濟焉<lb/>
　　　栁<lb/>
說文曰栁小楊也從木夘聲種栁以正月二月中取弱<lb/>
栁枝大如臂長一尺半燒下頭二三寸埋之令没常足<lb/>
水以澆之必數條俱生留一根茂者<hi>餘悉搯之</hi>别竪一柱以<lb/>
為依主以繩欄之<hi>若不欄必為風所摧不能自立</hi>一年中即髙一丈餘<lb/>
<pb n="KR3d0005_WYG_010-7a"/>
其旁生枝葉即搯去令宜聳上髙下任人取足便搯去<lb/>
正心即四散下垂婀娜可愛<hi>如不搯心則枝不四散或邪或曲生亦不佳也</hi>六<lb/>
七月中取春生少枝種則長倍疾<hi>少枝葉青色壮故長疾也</hi>種綿桞<lb/>
下田停水不得五榖之處及山澗河旁至春凍釋於山<lb/>
陂河坎之旁刈取箕柳三寸截之漫散即勞勞訖引水<lb/>
停之至秋収刈任為箕箱之類<hi>山栁赤而脆河栁白而韌</hi>慿栁可以<lb/>
為楯車輞雜材及椀陶朱公曰種柳千樹則足柴又堪<lb/>
屋材十年以後髠一樹得一載每嵗髠二百樹五年一<lb/>
<pb n="KR3d0005_WYG_010-7b"/>
周其材用柴薪不可勝用<lb/>
　　　柞<hi>棟附</hi>
柞爾雅云栩杼也注云柞樹案俗人呼杼為橡子以橡<lb/>
殻為杼斗以剜剜似斗故也橡子儉嵗可食者為飯豐<lb/>
年放猪食之可以致肥也宜於山阜之曲三徧熟耕漫<lb/>
散橡子即再勞之生則薅治常令浄潔一定不移十年<lb/>
之中逆順各一到<graphic n="KR2145" url="https://raw.githubusercontent.com/kanripo/KR-Gaiji/master/images/KR2145.png" mimeType="image/png"/>中寛狭正似葱壟從五月初盡七<lb/>
月末每天雨時即觸雨折取春生少枝長一尺已上者<lb/>
<pb n="KR3d0005_WYG_010-8a"/>
挿著壟中二尺一根數日即生少枝長疾三嵗成椽比<lb/>
如餘木雖㣲脆亦足堪事嵗種三十畝三年種九十畝<lb/>
嵗賣三十畝終嵗無窮　楝<hi>音練</hi>說文曰苦楝木也鵷雛<lb/>
食其實以楝子於平田耕熟作壟種之其長甚疾五年<lb/>
後可作大椽北方人家欲構堂閣先於三五年前種之<lb/>
其堂閣欲成則棟木可椽<lb/>
　　　榖楮<lb/>
說文云榖者楮也有二種一種皮有斑花文謂之斑榖<lb/>
<pb n="KR3d0005_WYG_010-8b"/>
今人用為冠者一種皮白無花枝葉相類或云斑者是<lb/>
楮白者是榖楮宜澗谷間種之地欲極良秋上候楮子<lb/>
熟時多収浄淘曝令燥耕地令熟二月耬耩之和麻子<lb/>
漫散之即勞秋冬仍留麻勿刈為楮作暖<hi>若不和麻子種率多凍死</hi>
眀年正月初附地芟殺放火燒之一嵗即没人<hi>不燒者痩而長</hi>
<hi>亦遲</hi>三年便中斫<hi>未滿三年者皮薄不任用</hi>斫法十二月為上四月次<lb/>
之<hi>非此兩月而斫者楮多枯死也</hi>每嵗正月常放火燒之<hi>自有乾葉在地足得火燃</hi>
<hi>不燒則不滋茂也</hi>二月中間劚去惡根移栽者二月蒔之亦三<lb/>
<pb n="KR3d0005_WYG_010-9a"/>
年一斫<hi>三年不斫者徒失錢無益也</hi>指地賣者省功而利少煑剥賣<lb/>
皮者雖勞而利大<hi>其柴足以供燃</hi>自能造紙其利又多種三十<lb/>
畝者嵗斫十畝三年一遍嵗収絹百匹南方鄉人以榖<lb/>
皮作衾甚堅好鬻之實為貧家之利焉<lb/>
　　　皂莢<lb/>
皂莢有二種生雍州川谷及魯鄒縣今處處有之如猪<lb/>
牙者良其角亦有長尺一二寸者種者二三月種不結<lb/>
角者南北二面去地一尺鑚孔用木釘釘之泥封竅即<lb/>
<pb n="KR3d0005_WYG_010-9b"/>
結或云樹不結鑿一大孔入生鐡三五斤以泥封之便<lb/>
開花結子既實以篾束其夲數匝木楔之一夕自落用<lb/>
以洗垢滌膩最良角與刺俱堪入藥亦物之利益於世<lb/>
者<lb/>
　　　葦<hi>荻附</hi>
葦爾雅云蒹葭蘆葦也荻一名菼說文曰蘆荻也葦四<lb/>
月苖髙尺許選好家葦連根栽成土墩如碗口大於下<lb/>
濕地内掘區栽之縱横相去一二尺<hi>欲疾得力則密栽</hi>至冬放<lb/>
<pb n="KR3d0005_WYG_010-10a"/>
火燒過次年春芽出便成好葦十月後刈之一法二月<lb/>
熟耕地作壟取根卧栽以土覆之次年成葦又壓栽法<lb/>
其葦長時掘地成渠将莖按倒以土壓之露其梢凡葉<lb/>
向上者亦植令出土下便生根上便成笋與壓桑無異<lb/>
五年之後根交當隔一尺許斸一钁即滋旺矣荻栽與<lb/>
葦同吕氏春秋云季秋之月命虞人材葦供國郭璞傳<lb/>
云不宜焚荻地理志云名山大川不封盖欲與民同利<lb/>
也以是觀之葦荻雖㣲物亦可以供國利民如此<lb/>
<pb n="KR3d0005_WYG_010-10b"/>
　　　漆<lb/>
漆樹皮白葉似椿花如槐子今處處有之而梁蜀者為<lb/>
勝春分前後移栽後樹髙六七月以剛斧斫其皮開以<lb/>
竹管承之汁滴則成漆用漆在燥熱及霜冷時則難乾<lb/>
得隂濕雖寒月亦易乾物之性也若霑漬人以油治之<lb/>
凡騐惟稀者以物蘸起細而不斷斷而急収起及塗於<lb/>
乾竹上䕃之速乾者乃佳樊宏父甞欲作器物先種梓<lb/>
漆時人嗤之積以嵗月皆得其用向之笑者皆求假焉<lb/>
<pb n="KR3d0005_WYG_010-11a"/>
貲至鉅萬盖漆易成而利博故也<lb/>
　百榖譜十<lb/>
　　雜類<lb/>
　　　苧麻<lb/>
苧麻有二種一種紫麻一種白苧其根舊不載所出州<lb/>
土夲南方之物近河南亦多藝之不可以風土所宜例<lb/>
論也皮可以績布苖髙七八尺葉如楮葉面或青或紫<lb/>
背則皆白有短毛夏秋間著細穗青花其根黄白而輕<lb/>
<pb n="KR3d0005_WYG_010-11b"/>
虚又有一種山苧亦頗相似農桑輯要云栽種苧麻法<lb/>
三四月種子者初用沙薄地為上兩和地為次園圃内<lb/>
種之如無園者瀕河處亦得先倒斸地一二遍然後作<lb/>
畦闊半歩長四歩再斸一遍用濕潤畦土半升子粒一<lb/>
合相和匀撒子一合可種六七畦撒畢不用土覆土覆<lb/>
則不出於畦内用極細稍杖三四根撥刺令平可畦搭<lb/>
二三尺髙棚上用細箔遮盖五六月炎熱時箔上用苫<lb/>
加覆惟要隂密不致曬死稍乾用炊帚細灑水於棚上<lb/>
<pb n="KR3d0005_WYG_010-12a"/>
常令其下濕潤如遇天隂及早夜撤去覆箔苖出有草<lb/>
即㧞苖髙三指不湏用棚如地稍乾用㣲水輕澆約長<lb/>
三寸却擇比前稍壮地别作畦移栽臨移時隔宿先将<lb/>
有苖畦澆過眀早亦将做下空畦澆過将苧麻苖用刃<lb/>
器帶土撅出轉移在内相離四寸一栽務要頻鋤三五<lb/>
日一澆如此愛䕶二十日後十日半月一澆至十月後<lb/>
用驢馬生糞厚盖按陸機草木䟽云苧一科數十莖宿<lb/>
根在地中至春自生不湏栽種荆揚間嵗三刈每刈時<lb/>
<pb n="KR3d0005_WYG_010-12b"/>
湏根傍小芽出土髙五分其大麻即可割大麻既割小<lb/>
麻榮長即是下次再割麻也大麻不割不惟小芽不旺<lb/>
又失已成之麻大約五月初一鎌六月半一鎌八月一<lb/>
鎌鎌畢剥取其皮用竹刀或鐡刀從梢分批開用手剥<lb/>
下皮即以刀刮其白瓤其浮上皴皮自去其漚暴之法<lb/>
刮製之具亦甞具述<hi>見農器圖譜</hi>若值隂雨即於屋底風道<lb/>
内搭凉<hi>去聲</hi>恐經雨黒漬故也或又謂孕婦胎損方所湏<lb/>
又主白丹濃煑水浴之日四三瘥韋宙療癰疽發背初<lb/>
<pb n="KR3d0005_WYG_010-13a"/>
覺未成膿者以苧根葉熟𢷬敷上日夜數易之腫消則<lb/>
瘥矣夫苧初種若成宿根自在土培之糞壅之又加以<lb/>
鋤治之工有三刈之可収實一勞而永利按之夲草根<lb/>
葉亦足療人績為布衣寒暑俱可被體其利溥哉<lb/>
　　　木綿<lb/>
木綿一名吉貝榖雨前後種之立秋時隨獲所収其花<lb/>
黄如葵其根獨而直其樹不貴乎髙長其枝榦貴乎繁<lb/>
衍不由宿根而出以子撒種而生所種之子初収者未<lb/>
<pb n="KR3d0005_WYG_010-13b"/>
實近霜者又不可用惟中間時月収者為上湏經日曬<lb/>
燥帶綿収貯臨種者再曬旋碾即下其種夲南海諸國<lb/>
所産後福建諸縣皆有近江東陕右亦多種滋茂繁盛<lb/>
與本土無異種之則深荷其利悠悠之論率以風土不<lb/>
宜為說按農桑輯要云雖托之風土種藝不謹者有之<lb/>
種藝雖謹不得其法者有之信哉言也夫種木綿擇兩<lb/>
和地不下濕肥地於正月地氣透時深耕三遍擺盖調<lb/>
熟然後作成畦畛每畦長八歩闊一歩内半歩作畦背<lb/>
<pb n="KR3d0005_WYG_010-14a"/>
上堆積土至榖雨前後揀好天氣日下種先一日将已<lb/>
成畦畛連澆三次用水淘過子粒堆於濕地上用少灰<lb/>
搓得伶俐看稀稠撒於澆過畦内将元起出覆土覆厚<lb/>
一指再勿澆待六七月苖長齊時早則澆溉鋤治常要<lb/>
潔浄稠則移栽稀則不湏每歩只留兩苖稠則不結實<lb/>
苖髙二尺之上打去衝天心傍條長尺半亦打去心葉<lb/>
葉不空開花結實直待綿欲落時旋熟旋摘隨即攤於<lb/>
箔上日曝夜露待子粒乾取下製造<hi>其器用見農器圖譜</hi>夫木綿<lb/>
<pb n="KR3d0005_WYG_010-14b"/>
為物種植不奪於農時滋培易為於人力接續開花而<lb/>
成實可謂不蠶而綿不麻而布又兼代氊毯之用以補<lb/>
衣褐之費可謂兼南北之利也<lb/>
　　　檾<lb/>
檾<hi>邱頴切</hi>說文云枲屬從<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>熒省聲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>匹刃切麻片也爾<lb/>
雅翼檾髙四五尺或六七尺葉似苧而薄實如大麻子<lb/>
或作䔛周禮典枲麻草注草葛䔛也集韻或作苘當從<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>非從林也□種與麻同法但科行頗稀其長也如竹<lb/>
<pb n="KR3d0005_WYG_010-15a"/>
葉大如扇上團如盖花黄結子蓬如橡斗然與黄麻同<lb/>
時熟刈作小束池内漚之爛去青皮取其麻片潔白如<lb/>
雪耐水不爛可織為毯被及作汲綆牛索或任牛衣雨<lb/>
衣草覆等具農家嵗嵗不可無者<lb/>
　　　茶<lb/>
茶經云一曰茶二曰檟三曰蔎<hi>舒列切</hi>四曰茗五曰荈<hi>音舛</hi>
早採曰茶次曰檟又其次曰蔎晚曰茗至荈則老葉矣<lb/>
盖以早為貴也爾雅云檟苦荼<hi>注云樹似梔子早採為茶晚曰茗蜀人名苦茶</hi>
<pb n="KR3d0005_WYG_010-15b"/>
六經中無茶字盖荼即茶也詩云誰謂荼苦其甘如薺<lb/>
以其苦而甘味也閩浙蜀荆江湖淮南皆有之惟建溪<lb/>
北苑所産為勝四時類要云茶熟時収取子和濕土拌<lb/>
匀筐籠盛之穰草盖覆不即凍死不生至二月中出種<lb/>
之樹下或北隂之地開坎圓三尺深一尺熟斸著糞土<lb/>
每坑中種六七十顆畏日宜桑下竹隂地種子二年外<lb/>
方可芸治㣲以火糞薄壅之多則傷根峻坡為宜平地<lb/>
則兩畔深溝以洩水水浸即死種之三年即収其利此<lb/>
<pb n="KR3d0005_WYG_010-16a"/>
種藝之法茶之為物釋滯去垢破睡除煩功則著矣其<lb/>
或採造蔵貯之無法碾焙煎試之失宜則雖建芽浙茗<lb/>
袛為常品故採之宜早率以清眀榖雨前者為佳過此<lb/>
不及然茶之羙者質良而植茂新芽一發便長寸餘其<lb/>
細如針斯為上品如雀舌麥顆特次材耳採訖以甑㣲<lb/>
蒸生熟得所<hi>生則味澀熟則味減</hi>蒸已用筐箔薄攤乘濕略揉之<lb/>
入焙匀佈火烘令乾勿使焦編竹為焙裹篛覆之以収<lb/>
火氣茶性畏濕故宜篛収蔵者必以篛籠剪篛雜貯之<lb/>
<pb n="KR3d0005_WYG_010-16b"/>
則久而不浥宜置頓髙處令常近火為佳凡煎試湏用<lb/>
活水活火烹之故東坡云活水仍将活火烹者是也活<lb/>
水謂山泉水為上江水次之井水為下活火謂炭火之<lb/>
有焰者當使湯無妄沸始則蟹眼中則魚目纍然如珠<lb/>
終則泉湧皷浪此候湯之法非活火不能爾東坡云蟹<lb/>
眼已過魚眼生颼颼欲作松風聲盡之矣茶之用有三<lb/>
曰茗茶曰末茶曰蠟茶凡茗煎者擇嫩芽先以湯泡去<lb/>
熏氣以湯煎飲之今南方多效此然末子茶尤妙先焙<lb/>
<pb n="KR3d0005_WYG_010-17a"/>
芽令燥入磨細碾以供㸃試凡㸃湯多茶少則雲脚散<lb/>
湯少茶多則粥面聚鈔茶一錢七先注湯調極匀又添<lb/>
注入廽環擊拂視其色鮮白著盞無水㾗為度其茶既<lb/>
甘而滑南方雖産茶而識此法者甚少蠟茶最貴而製<lb/>
作亦不凡擇上等嫩芽細碾入羅雜腦子諸香膏油調<lb/>
齊如法印作餅子製様任巧候乾仍以香膏油潤飾之<lb/>
其製有大小龍團帶胯之異此品惟充貢獻民間罕見<lb/>
之始于宋丁晋公成於蔡端眀間有他造者色香味俱<lb/>
<pb n="KR3d0005_WYG_010-17b"/>
不及蠟茶珍蔵既久㸃時先用温水㣲漬去膏油以紙<lb/>
裹槌碎用茶鈐㣲炙旋入碾羅<hi>旋碾則色白經宿則色昏新者不用漬</hi>茶<lb/>
鈐屈金鐡為之砧用石椎用木茶之用芼核挑松實脂<lb/>
麻杏仁栗任用雖失正味亦供咀嚼然茶性冷多飲則<lb/>
能消陽山谷益以薑鹽煎飲其亦以是歟因併及之夫<lb/>
茶靈草也種之則利博飲之則神清上而王公貴人之<lb/>
所尚下而小夫賤𨽻之所不可闕誠民生日用之所資<lb/>
國家課利之一助也<lb/>
<pb n="KR3d0005_WYG_010-18a"/>
　　　枸杞<lb/>
枸杞爾雅云枸杞檵注云枸杞也詩云集于苞杞䟽云<lb/>
一名地骨春夏採葉秋採莖實冬採根枸杞千嵗其形<lb/>
如犬朱孺子㓜事道士王元正居大若巖汲于溪見二<lb/>
花犬因逐之入于枸把叢下掘之根形如二犬食之忽<lb/>
覺身輕種枸杞法秋冬間収子浄洗日乾春耕熟地作<lb/>
畦闊五寸紐草稕如臂大置畦中以泥塗草稕上然後<lb/>
種子以細土及牛糞盖令徧苖出頻水澆之又可挿種<lb/>
<pb n="KR3d0005_WYG_010-18b"/>
葉作菜食子根入藥輕身益氣諺云去家千里勿食蘿<lb/>
摩枸杞言其補精氣也<lb/>
　　　種紫草<lb/>
紫草爾雅謂之藐廣雅謂之茈䓞苖似蘭香節青種紫<lb/>
草宜黄白輭良之地青沙地亦善開荒黍穄下大佳性<lb/>
不耐水必湏髙田秋耕地至春又轉耕之三月種之耬<lb/>
耩地逐壠手下子<hi>良田一畝用子二升薄田用子三升</hi>下訖勞之鋤如榖<lb/>
法潔浄為佳其壠底草則㧞之<hi>壠底用鋤則傷紫草</hi>九月中子熟<lb/>
<pb n="KR3d0005_WYG_010-19a"/>
刈之候桴<hi>芳蒲反</hi>燥載聚打去取子<hi>濕載子/則浥欝</hi>即深細耕<hi>不細</hi>
<hi>不深則失草矣</hi>㝷壠以杷耬取整理<hi>収草宜併手力速竟為良遭雨則損草也</hi>一扼<lb/>
隨以茅結之<hi>擘葛彌善</hi>四扼為一頭當日則斬齊顛倒十重<lb/>
許為長行置堅平之地以板石鎮之令扁<hi>濕鎮直而長燥鎮則碎折</hi>
<hi>不鎮賣難售也</hi>兩三宿竪頭著日中曝之令浥浥然<hi>不曬則欝黒太燥則</hi>
<hi>碎折</hi>五十頭作一洪<hi>洪十字大頭向外以葛纒絡</hi>著厰屋下隂凉處棚<lb/>
棧上其棚下勿使驢馬糞及人溺又忌烟皆令草失色<lb/>
其利勝藍若欲久停者入五月内著屋中閉户塞向密<lb/>
<pb n="KR3d0005_WYG_010-19b"/>
泥勿使風入漏氣過立秋然後開出草色不異若經夏<lb/>
在棚棧上草便變黒不復任用種訖拖瓶擺之或以輕<lb/>
鈍碾過秋深子熟傍去其土連根取出就地鋪穧頗乾<lb/>
輕振其土以茅琹束切去虚稍以之染紫其色殊羙<lb/>
　　　紅花<lb/>
紅花一名黄藍葉頗似藍故有藍名生於西域張騫所<lb/>
得今處處有之<hi>花地欲得良熟二月末三月初種也</hi>種法欲雨後速下或<lb/>
漫散種或耬下一如種麻法亦有鋤培而掩種者子科<lb/>
<pb n="KR3d0005_WYG_010-20a"/>
大而易料理花出日日乘凉摘取<hi>不摘則乾</hi>摘必湏盡<hi>留餘即合</hi>
五月子熟㧞曝令乾打取之<hi>子亦不用欝浥</hi>五月種晚花<hi>春初即㽞</hi>
<hi>子入五月便種若待新花熟後取子則又晚也</hi>七月中摘深色鮮眀耐久不黦<lb/>
<hi>紆物反色壊也</hi>勝春種者収子與麻子同價既任車脂亦堪為<lb/>
燭一頃花日湏百人摘以一家手力十不充一但駕車<lb/>
地頭每旦當有小兒僮女十百為羣自來分摘正湏平<lb/>
量中半分是以單夫隻婦亦得多種曬紅花法摘取即<lb/>
碓搗使熟以水淘布袋絞去黄汁更搗以粟飯漿清而<lb/>
<pb n="KR3d0005_WYG_010-20b"/>
醋者淘之又以布袋絞去汁即収取染紅勿棄也絞訖<lb/>
著瓮器中以布盖上鷄鳴更𢷬令均於席上攤而曝乾<lb/>
<hi>勝作餅花作餅者不得乾令花浥欝也</hi>以染真紅及作臙脂其利殊博也<lb/>
　　　藍<lb/>
藍染草也爾雅云葴馬藍藍有數種有木藍有松藍可<lb/>
以為澱者有蓼藍但可染碧不堪作澱藍一夲而有數<lb/>
色刮竹青緑雲碧青藍黄豈非青出於藍而青於藍者<lb/>
乎種藍之法藍地欲良三徧細耕三月中浸子令芽生<lb/>
<pb n="KR3d0005_WYG_010-21a"/>
乃畦種之治畦下水一同葵法藍三葉澆之<hi>晨夜再澆</hi>薅治<lb/>
令浄五月中新雨後即接濕耬耩㧞栽之三莖作一科<lb/>
相去八寸<hi>栽時宜併力急手無令地燥也</hi>白背即急鋤<hi>栽時既濕白背不即鋤則堅確</hi>
<hi>也</hi>五徧為良七月中作藍澱崔寔曰榆荚落時可種藍<lb/>
五月可刈藍六月可種冬藍<hi>冬藍木藍也</hi>藍非獨可染青絞<lb/>
其汁飲之能觧虫豸諸藥等毒不可闕也<lb/>
　百榖譜十一<lb/>
　　飲食類<hi>案飲食類内尚有豳七月詩說食時五觀二篇今皆軼去止存偹荒論一篇</hi>
<pb n="KR3d0005_WYG_010-21b"/>
　　　偹荒論<lb/>
盖聞天灾流行國家代有堯有九年之水湯有七年之<lb/>
旱雖二聖人亦不能逃其適至之數也春秋二百四十<lb/>
二年書大有年僅二而水旱螽蟲屢書不絶然則年榖<lb/>
之豐盖亦罕見為民父母者當為思患豫防之計故古<lb/>
者三年耕必有一年之食九年耕必有三年之食以三<lb/>
十年之通制國用雖有旱乾水溢而民無菜色者蓄積<lb/>
多而偹先具也其蓄積之法北方髙亢多粟宜用竇窖<lb/>
<pb n="KR3d0005_WYG_010-22a"/>
可以久蔵南方墊濕多稲宜用倉廪亦可歴逺年<hi>倉廪竇窖</hi>
<hi>詳見農器譜</hi>其偹旱荒之法則莫如區田區田者起自湯旱<lb/>
時伊尹所制斸地為區布種而灌溉之救水荒之法莫<lb/>
如櫃田櫃田者於下澤沮洳之地四圍築土形髙如櫃<lb/>
種蓻其中水多浸滛則用水車出之可種黄緑稲地形<lb/>
髙處亦可陸種諸物<hi>區田櫃田詳見農器譜</hi>此皆救水旱永逺之<lb/>
計也<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>蟲荒之法惟捕之乃不為灾然蝗之所至凡草<lb/>
木葉靡有遺者獨不食芋桑與水中菱芡宜廣種此其<lb/>
<pb n="KR3d0005_WYG_010-22b"/>
餘則果食之脯米豆之麨棲於山者有葛粉<hi>取葛根肉為粉</hi>蕨<lb/>
萁<hi>取蕨根𢷬碎以水淘汰停粉為萁</hi>蒟篛橡栗之利瀕於水者有魚鱉<lb/>
蝦蟹蛤螺芹藻之饒皆可以濟飢救儉其或懐金立鵠<lb/>
易子炊骸荒饑之極則辟榖之法亦可用之辟榖方者<lb/>
出於晋惠帝時黄門侍郎劉景先遇太白山隐士所傳<lb/>
曽見石夲後人用之多騐今録于此昔晋惠帝時永寕<lb/>
二年黄門侍郎劉景先表奏臣遇太白山隐士傳濟飢<lb/>
辟榖僊方上進言臣家大小七十餘口更不食别物惟<lb/>
<pb n="KR3d0005_WYG_010-23a"/>
水一色若不如斯臣一家甘受刑戮今将真方鏤板廣<lb/>
傳見下大豆五斗浄淘洗蒸三遍去皮又用大麻子三<lb/>
斗浸一宿漉出蒸三遍令口開右件二味豆黄搗為末<lb/>
麻仁亦細𢷬漸下豆黄同搗令匀作團子如拳大入甑<lb/>
内蒸從初更進火蒸至夜半子時住火直至寅時出甑<lb/>
午時㬠乾搗為末乾服之以飽為度不得食一切物第<lb/>
一頓得七日不飢第二頓得四十九日不飢第三頓得<lb/>
三百日不飢第四頓得二千四百日不飢更不服永不<lb/>
<pb n="KR3d0005_WYG_010-23b"/>
飢也不問老少但依法服食令人强壮容貌紅白永不<lb/>
憔悴渇即研大麻子湯飲之轉更滋潤臓腑若要重喫<lb/>
物用葵子三合許為末煎冷服取下其藥如金色任喫<lb/>
諸物並無所損前知隨州朱崸教民用之有驗序其首<lb/>
尾勒石于漢陽軍大别山太平興國寺又傳冩方用黒<lb/>
豆五斗淘净蒸三遍㬠乾去皮細末秋麻子三斗温浸<lb/>
一宿去皮㬠乾為細末細糯米三斗做粥熟和搗前二<lb/>
味為劑右件三味合搗作團如拳大入甑中蒸一宿從<lb/>
<pb n="KR3d0005_WYG_010-24a"/>
一更發火蒸至寅時日出方才取出甑㬠至日午令乾<lb/>
再搗為末用小棗五斗煑去皮核同前三味為劑如拳<lb/>
頭大再入甑中蒸一夜服之以飽為度如渇者淘麻子<lb/>
水飲之便更滋潤臓腑無芝蔴汁白湯亦得少飲不得<lb/>
别食一切之物又許真君方武當山李道人傳累試有<lb/>
騐避難歇食方用白麫六兩黄蠟三兩白膠香五兩右<lb/>
件将麫冷水煉令熟如打麫一同然後為圓如黒豆大<lb/>
日㬠乾再将蠟溶成汁了将圓子投入内打令匀候冷<lb/>
<pb n="KR3d0005_WYG_010-24b"/>
單子裹安在浄處如服時每日早晨空心可服三五十<lb/>
丸冷水嚥下不得熱食如要喫物任意不妨又服蒼术<lb/>
方用蒼术一斤好白芝蔴香油半斤右件将术用白米<lb/>
泔浸一宿取出切成片子前香油炒令熟用瓶盛取每<lb/>
日空心服一撮用冷水湯嚥下大能壮氣駐顔色辟邪<lb/>
又能行履飢即服之詳此數方其間所用品味雖不出<lb/>
乎榖而民間亦難卒得若官中預蓄品味饑嵗荒年給<lb/>
賜飢民無資糧賑濟之勞而可延餓殍時月之命實益<lb/>
<pb n="KR3d0005_WYG_010-25a"/>
世之方安可秘而不流傳哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_010-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農書卷十<lb/>
</p>
<p>
</p>
  </div>
<div>
                <head>農書卷十一</head>
    <p>
<pb n="KR3d0005_WYG_011-1a"/>
欽定四庫全書<lb/>
　農書卷十一　　　　　　　元　王禎　撰<lb/>
　農器圖譜一<lb/>
　　田制門<lb/>
農器圖譜首以田制命篇者何也蓋器非田不作田非<lb/>
器不成周禮遂人凡治野以土宜教甿稼穡而後以時<lb/>
器勸甿命篇之義遵所自也夫禹别九州其田壤之法<lb/>
固多不同而稷教五穀則樹藝之方亦随以異故皆以<lb/>
<pb n="KR3d0005_WYG_011-1b"/>
人力器用所成者書之各有科䓁用列諸篇之右其篇<lb/>
目特以耤田為冠示勸天下之農也然雖有鎡基不如<lb/>
待時乃以授時圖正之庶耕殖者無先後之失云<lb/>
<pb n="KR3d0005_WYG_011-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_011-2b"/>
耤田天子親耕之田也古者耤田千畝天子親耕用供<lb/>
郊廟齍<hi>音粢</hi>盛<hi>平聲</hi>躬勸天下之農耤之言借也王一耕之<lb/>
庶人耘耔以終之謂借民力成之也詩春耤田而祈社<lb/>
稷禮月令孟春之月天子乃以元日<hi>謂上辛郊祭天也</hi>祈穀于<lb/>
上帝乃擇元辰<hi>郊後吉辰也</hi>天子親載耒耜措之于叅保介<lb/>
<hi>保介車右人君之車必使勇士衣甲居右而參乘以備非常也</hi>之御間帥三公九卿諸<lb/>
侯大夫躬耕帝耤天子三推三公五推卿諸侯九推反<lb/>
執爵于太寝三公九卿諸侯大夫皆御命曰勞<hi>去聲</hi>酒周<lb/>
<pb n="KR3d0005_WYG_011-3a"/>
禮内宰詔后帥六宫之人生穜稑之種以獻於王使後<lb/>
宫蔵種而又生之天官甸師掌帥其屬<hi>府史胥徒也</hi>而耕王<lb/>
耤以時入之以供齍<hi>音粢</hi>盛<hi>平聲</hi>至漢文帝開耤田置令丞<lb/>
春始東耕景帝詔朕親耕以奉宗廟粢盛為天下先武<lb/>
帝制策曰今朕親耕以為農先昭帝耕于鈎盾弄田明<lb/>
帝東廵耕于下邳章帝北廵耕於懷縣魏氏天子親耕<lb/>
於耤晉武帝耕于東郊共祀訓農宋文帝制千畝親耕<lb/>
齊武帝載耒耜躬耕梁初依宋禮後魏太武帝祭先農<lb/>
<pb n="KR3d0005_WYG_011-3b"/>
而後耕北齊耕耤於帝城隋制耤壇行禮播植以擬齍<lb/>
盛唐太宗致祭先農耤于千畝之甸元宗欲重勸耕進<lb/>
耕五十餘歩肅宗命去耒耜彫刻冕而朱紘躬九推焉<lb/>
宋端拱以来有耕耤事類五卷此耤田之制歴載經史<lb/>
昭然可鑒欽惟聖朝丕闡皇圖講明典禮開帝耤於京<lb/>
畿備齍盛於郊廟先身示勸照映古今昔李䝉賦云揉<lb/>
為耒剡為耜取其象也逺矣農為本食為天惟其利也<lb/>
大焉聖人利器致豐躬親莫重乎稼穡軌物勵俗敦勸<lb/>
<pb n="KR3d0005_WYG_011-4a"/>
克厚乎率先于以奉神祇昭報之誠逹于以祈社稷孝<lb/>
享之徳宣則躬耕之義也從古以然皇帝勤惟國本欽<lb/>
若人天所務惟農順動而取諸豫所寳惟穀時行而應<lb/>
乎乾洎正月之吉日將有事乎昊天列千官於近甸屯<lb/>
萬騎於遐阡當是時也其祭不戒而宿設其工職競以<lb/>
先後大禮備兮和樂陳嗇夫馳兮庶人走帝乃服葱犗<lb/>
秉御耦我疆我理禮正於三推必躬必親義存乎千畝<lb/>
四輔冡宰六卿近臣大夫師長之族都鄙華裔之人聖<lb/>
<pb n="KR3d0005_WYG_011-4b"/>
有作兮萬物咸覩人胥效兮天下歸淳且圖匱者於其<lb/>
豐防儉者於其逸有備所以無患克勤是用終吉三推<lb/>
之禮廢則倉廪以之虗肆𤯝之㤙廢則簡書以之佚欽<lb/>
哉欽哉能事斯畢夫然則農功可大農扈允臧以農為<lb/>
本兮國有常令以農率下兮人知向方亦既奉宗廟亦<lb/>
既備烝嘗一人垂訓兮萬國昌固有述於日用于胥頌<lb/>
羙兮聲洋洋<hi>案此條所引唐肅宗命去耒耜雕刻云云考唐書係髙宗乾封二年事盖徴引之誤</hi>
<hi>有又案此賊欽若人天將  事乎昊天天字韵两押</hi>
<pb n="KR3d0005_WYG_011-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_011-5b"/>
太社祭法曰王為群姓立社曰太社自立曰王社又按<lb/>
唐郊祀録云社壇居東面北廣五丈髙五尺以五色土<lb/>
為之四面宫坎餙以方色稷壇在西如社之制每於春<lb/>
秋二仲元辰及臘各以太牢祭焉皇帝親祀則司農省<lb/>
牲進熟司空亞獻司農終獻<hi>案太社及下條國社皆不别繫歌詩總以後條民社</hi>
<hi>下祝辭括之</hi>
<pb n="KR3d0005_WYG_011-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_011-6b"/>
國社祭法曰諸侯為百姓立社曰國社自立社曰侯社<lb/>
其制度考之朱文公社稷壇記云壇方二丈五尺崇三<lb/>
尺其再成方面皆殺尺崇四分而去一三成方殺如之<lb/>
而崇不復殺用三獻禮祭以少牢今郡國祭社皆有定<lb/>
式此不復具載<lb/>
<pb n="KR3d0005_WYG_011-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_011-7b"/>
民社古有里社樹以土地所宜之木如夏后氏以松殷<lb/>
人以栢周人以栗荘子見櫟社樹漢髙祖禱豐枌榆社<lb/>
唐有楓林社皆以樹為主也自朝廷至于郡縣壇壝制<lb/>
度皆有定例惟民有社以立神樹春秋所報莫不羣祭<lb/>
於此考近代祭儀前一日社正及諸社人各齋戒祭日<lb/>
未明三刻烹牲于厨掌饌者實祭器掌事者以席入設<lb/>
社神之席於神樹之下設稷神之席於神樹之西俱北<lb/>
面質明社正以下皆再拜讀祝禮成而退案社壇祭社<lb/>
<pb n="KR3d0005_WYG_011-8a"/>
稷神之所也社五土之祗稷五穀之神稷非土無以生<lb/>
土非穀無以成故祭社必及稷觀先王之制其于社稷<lb/>
春有祈歌載芟之詩秋有報歌良耜之詩然自漢以来<lb/>
歴代之祭雖有不同而春秋二仲祈報皆不廢也嘗考<lb/>
近代祭儀社以后土勾龍氏稷以后稷氏配按社稷壇<lb/>
記所謂社壇必受霜露風雨以達天地之氣其表則木<lb/>
松栢栗是也韓詩外傳云社主以石為之准五數長五<lb/>
尺凖隂之二數方二尺剡其上以象物方其下以象地<lb/>
<pb n="KR3d0005_WYG_011-8b"/>
體理其半以根在土中而本末均也禮考索云自天子<lb/>
至郡縣下逮庶人莫不通祭祝辭云社五土祇稷五穀<lb/>
祖土穀生成利用以叙世感載育禮從今古闢壝制壇<lb/>
剡石為主封以五方所尚之土表以三代所宜之樹北<lb/>
面而居不屋其所用逹两間隂陽寒暑仍受四時霜露<lb/>
風雨以相田農以穀士女去彼螟蝗介我稷黍時惟二<lb/>
仲祀事斯舉詩歌幽雅樂奏土鼓有酒盈觴有肴在爼<lb/>
神其享之願降多祜<hi>案剡其上以象物攷韓詩外傳作以象物生盖誤脫一字</hi>
<pb n="KR3d0005_WYG_011-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_011-9b"/>
井田按古制井田九夫所治之田也鄉田同井井九百<lb/>
畝井十為通通十為成成十為終終十為同積為萬井<lb/>
九萬夫之田也井間有溝成間有洫同間有澮所以通<lb/>
水于川也遂人盡主其地嵗出田稅各有等差以治溝<lb/>
洫也竊謂井田溝洫去古已逺不可復覩今按圖考譜<lb/>
猶得想像髣髴但後世沿革不能復古故因為賦之云<lb/>
井九百畝在方里中八家百畝其中為公公田共畢私<lb/>
事方從積而言之井十為通通十為成成十為終終十<lb/>
<pb n="KR3d0005_WYG_011-10a"/>
井萬總名曰同遂人掌役田水何容溝洫畎澮距川而<lb/>
東盡力於此嘗稱禹功經界既正遂底時雍秦人一變<lb/>
阡陌横縱兼并以力侵奪相雄先王舊制一掃無踪斯<lb/>
民失所仁政曷逢迨漢而降王伯兼崇曩固今壤今非<lb/>
古農戸有増耗世有汚隆治因是異法不再窮各授永<lb/>
業彼疆此封穿引萬水足救災凶使民奠居賦簡時豐<lb/>
田雖不井綽有遺風<lb/>
<pb n="KR3d0005_WYG_011-11a"/>
區田按舊說區田地一畝闊一十五歩每歩五尺計七<lb/>
十五尺每一行占地一尺五寸該分五十行長一十六<lb/>
歩計八十尺每行一尺五寸該分五十三行長闊相折<lb/>
通二千六百五十區空一行種一行於所種行内隔一<lb/>
區種一區除隔空外可種六百六十二區每區深一尺<lb/>
用熟糞一升與區土相和布穀匀覆土以手按實令土<lb/>
種相着苖出看稀稠存留鋤不厭頻旱則澆灌結子時<lb/>
鋤土深壅其根以防大風揺擺古人依此布種每區収<lb/>
<pb n="KR3d0005_WYG_011-11b"/>
穀一斗每畝可収六十六石今人學種可減半計之又<lb/>
參攷汜勝之書及務本新書謂湯有七年之旱伊尹作<lb/>
為區田教民糞種負水澆稼諸山陵傾阪及邱城上皆<lb/>
可為之其區當於閑時旋旋掘下正月種春大麥二三<lb/>
月種山藥芋子三四月種粟及大小豆八月種二麥豌<lb/>
豆節次為之不可貪多夫豐儉不常天之道也故君子<lb/>
貴思患而預防之如嚮年壬辰戊戌饑歉之際但依此<lb/>
法種之皆免餓殍此已試之明效也竊謂古人區種之<lb/>
<pb n="KR3d0005_WYG_011-12a"/>
法本為禦旱濟時如山郡地土髙仰嵗嵗如此種藝則<lb/>
可常熟惟近家瀕水為上其種不必牛犂但鍫钁墾斸<lb/>
又便貧難大率一家五口可種一畝已自足食家口多<lb/>
者随數増加男子兼作婦人童稚量力分工定為課業<lb/>
各務精勤若糞治得法沃灌以時人力既到則地利自<lb/>
饒雖遇天灾不能損耗用省而功倍田少而収多全家<lb/>
嵗計指期可必實救貧之㨗法備荒之要務也詩云昔<lb/>
聞伊尹相湯日救旱有方由聖智限将一畝作田規計<lb/>
<pb n="KR3d0005_WYG_011-12b"/>
區六百六十二星分棊布滿方疇參錯有條相列次耕<lb/>
畬元不用牛犂短臿長鑱皆佃器糞腴灌溉但從冝瘦<lb/>
坂穹原俱羙地舉家計口各輸力男女添工到童稚坎<lb/>
餘種耨非重勞日課同趍等娱戯菽粟藷芋雜數品辦<lb/>
作儲糧接充餌終年五口儘無飢倍種兼収仍不啻乆<lb/>
知豐歉嵗不常大抵古今同一致天災莫禦自流行魃<lb/>
虐此時憂悉被吏民百禱竟無功稼野一枯乏秉穗令<lb/>
人空仰昔阿衡徒法不行誠自棄朅来學製古侯邦承<lb/>
<pb n="KR3d0005_WYG_011-13a"/>
㤙例署兼農事帶山田少闕食多教不及民深可愧故<lb/>
將制度冩為圖庶使貧農窮地利㑹湏嵗嵗保豐穰共<lb/>
享太平歌既醉<lb/>
<pb n="KR3d0005_WYG_011-14a"/>
圃田種蔬果之田也周禮以場圃任園地註曰圃樹果<lb/>
蓏之屬其田繚以垣墻或限以籬塹負郭之間但得十<lb/>
畝足贍數口若稍逺城市可倍添田數至半頃而止結<lb/>
廬於上外周以桑課之蠶利内皆種蔬先作長生韭一<lb/>
二百畦時新菜二三十種惟務多取糞壌以為膏腴之<lb/>
本慮有天旱臨水為上否則量地鑿井以備灌溉地若<lb/>
稍廣又可兼種麻苧果糓等物比之常田嵗利數倍此<lb/>
園夫之業可以代耕至於養素之士亦可托為隱所日<lb/>
<pb n="KR3d0005_WYG_011-14b"/>
得供贍又有宦遊之家若無别墅就可棲身駐跡如漢<lb/>
隂之獨力灌畦河陽之閑居鬻蔬亦何害於助道哉詩<lb/>
云二頃負郭田尺土寕易取數口仰成家片産足為圃<lb/>
逺即加倍蓰多仍防莽鹵雖云絶里閭終得並<hi>蒲浪切</hi>城<lb/>
府幽可處山隈潤宜臨水滸未始外犂鋤或亦事斤斧<lb/>
中可居一㕓外或興百堵請學擬樊湏不如聞孔父業<lb/>
作灌園翁籍占輸稅户作計務勤劬傭工贍貧窶水種<lb/>
要漸<hi>平聲</hi>濡糞滋饒朽腐蔬茹間<hi>去聲</hi>甘辛瓠𤓰無苦窳芁<lb/>
<pb n="KR3d0005_WYG_011-15a"/>
芁黍稷苖蔚蔚桑果樹鬻利逹市㕓植本入村塢界展<lb/>
陣圖横區分僧衲補随分了朝昏無心富囷庾髙卧儘<lb/>
元龍信誣從市虎閑看穴蟻争静聽井蛙怒偶爾閲物<lb/>
情居然為地主進退綽有餘奔競耻為伍寸壌總康荘<lb/>
衆流獨砥柱自我結蓬茅從渠愛簮組畎畝着吾身乾<lb/>
坤留此土陵谷幾變遷耕鑿一今古四序轉軒楹八表<lb/>
際庭宇造境到羲炎逢時知舜禹柴荆敞昏夜桔橰憇<lb/>
煙雨俱同動植甦忝與<hi>音預</hi>膏澤溥斗酒一醉歡槃餐衆<lb/>
<pb n="KR3d0005_WYG_011-15b"/>
羙聚口腹粗能甘身形不知苦飬生誠足嘉報本非敢<lb/>
侮五土既有神百穀豈無祖齋祭奏豳詩嵗時鳴土鼔<lb/>
不離農務中是用紀圖譜<lb/>
<pb n="KR3d0005_WYG_011-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_011-16b"/>
圍田築土作圍以繞田也盖江淮之間地多藪澤或瀕<lb/>
水不時渰没妨于耕種其有力之家度視地形築土作<lb/>
堤環而不斷内容頃畝千百皆為稼地後值諸將屯戍<lb/>
因令兵衆分工𧺫土亦傚此制故官民異屬復有圩田<lb/>
謂疊為圩岸扞䕶外水與此相類雖有水旱皆可救禦<lb/>
凡一熟之餘不惟本境足食又可贍及鄰郡實近古之<lb/>
上法将来之永利富國富民無越于此詩云度地置圍<lb/>
田相兼水陸全萬夫興力役千頃入周旋俯納環城地<lb/>
<pb n="KR3d0005_WYG_011-17a"/>
穹懸覆幕天中藏仙洞秘外繞月宫圓蟠亘叅淮甸紆<lb/>
囘際海壖官民皆紀號逺近不相緣守望将同井寛平<lb/>
却類川隰桑宜葉沃堤柳要根駢交往無多逕髙居各<lb/>
一㕓偶因成土著元不異民編生業團鄉社囂塵隔市<lb/>
㕓溝渠通灌溉塍埂互連延俱樂耕耘便猶防水旱偏<lb/>
飜車能沃槁瀽穴可抽泉擁緑秧鋤後均黄刈穫前總<lb/>
沾新稅籍素表屢豐年黍稌及億秭倉箱累萬千折償<lb/>
依市直輸納帶逋懸嵗計仍餘羡牙商許懋遷補添他<lb/>
<pb n="KR3d0005_WYG_011-17b"/>
郡食販入外江船課㝡勸農職治優都水權富民兹有<lb/>
要陸海豈無邊祈奏載芟詠報歌良耜篇降穣今若此<lb/>
䝉利敢安然壤土常増築風濤每慮穿積儲趍日用防<lb/>
備廢宵眠擊鼓供惟急苫廬守獨專本為慿禦護或未<lb/>
免災愆誰念農工苦徒知粒食鮮併将圖譜事編記作<lb/>
詩傳<hi>案此詩髙居各一㕓囂塵隔市㕓㕓字韵两押</hi>
<pb n="KR3d0005_WYG_011-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_011-18b"/>
櫃田築土護田似圍而小四面俱置瀽穴如此形制順<lb/>
置田叚便於耕蒔若遇水荒田制既小堅築髙峻外水<lb/>
難入内水則車之易涸淺浸處宜種黄穋稻<hi>周禮謂澤革所生種</hi>
<hi>之芒種黄穋稻是也黄穋稻自種至収不過六十日則熟以避水溢之患</hi>如水過澤草自生<lb/>
糁稗可収髙涸處亦冝陸種諸物皆可濟饑此救水荒<lb/>
之上法一名埧<hi>音匱</hi>水溉田亦曰埧田與此同名而實異<lb/>
詩云江邊有田以櫃稱四𧺫封圍皆力成有時捲地風<lb/>
濤生外禦衝盪如嚴城大至連頃或百畝内少塍埂殊<lb/>
<pb n="KR3d0005_WYG_011-19a"/>
寛平牛犂展用易為力不妨陸耕及水耕長弹一引徹<lb/>
两際秧壠依約無斜横旁置瀽穴供吐納水旱不得為<lb/>
虧盈素號常熟有定数寄収粒食猶囷京庸田有例召<lb/>
民佃三年稅額方全徴便當從此事修築永護稼地非<lb/>
徒名吾生口腹有成計終焉願依江鄉氓<lb/>
<pb n="KR3d0005_WYG_011-20a"/>
架田架猶筏也亦名葑田集韻云葑<hi>方用切</hi>菰根也葑亦<lb/>
作湗江東有葑田又淮東二廣皆有之東坡請開杭之<lb/>
西湖状謂水涸草生漸成葑田考之農書云若深水藪<lb/>
澤則有葑田以木縛為田坵浮繋水面以葑泥附木架<lb/>
上而種藝之其木架田坵随水髙下浮泛自不渰浸周<lb/>
禮所謂澤草所生種之芒種是也芒種有二義鄭元謂<lb/>
有芒之種若今黄穋穀是也一謂待芒種節過乃種今<lb/>
人占候夏至小滿至芒種節則大水已過然後以黄穋<lb/>
<pb n="KR3d0005_WYG_011-20b"/>
穀種之於湖田然則有芒之種與芒種二義可並用也<lb/>
黄穋穀自初種以至収刈不過六七十日亦可以避水<lb/>
溢之患竊謂架田附葑泥而種既無旱暵之灾復有速<lb/>
収之效得置田之活法水鄉無地者宜傚之詩云稻人<lb/>
種藝巧憑藉既辨土宜知土化只知地盡更無禾不料<lb/>
葑田還可架從人牽引或去留任水淺深随上下悠悠<lb/>
生業天地中一片靈槎偶相假古今誰識有活田浮種<lb/>
浮耘成此稼但使㳺民聊駐脚有産諒非為土著縣官<lb/>
<pb n="KR3d0005_WYG_011-21a"/>
稅畝倘相容願此年年務農作<hi>案原本架田詩重繋於圍田詩之後又將櫃田</hi>
<hi>詩誤繋於此條架田之下今謹改正</hi>
<pb n="KR3d0005_WYG_011-22a"/>
梯田謂梯山為田也夫山多地少之處除磊石及峭壁<lb/>
例同不毛其餘所在土山下自横麓上至危巔一體之<lb/>
間裁作重磴即可種藝如土石相半則必疊石相次包<lb/>
土成田又有山勢峻極不可展足播殖之際人則傴僂<lb/>
蟻沿而上耨土而種躡坎而耘此山田不等自下登陟<lb/>
俱若梯磴故總曰梯田上有水源則可種秔秫如止陸<lb/>
種亦宜粟麥盖田盡而地地盡而山山鄉細民必求墾<lb/>
佃猶勝不稼其人力所致雨露所養不無稍穫然力田<lb/>
<pb n="KR3d0005_WYG_011-22b"/>
至此未免囏食又復租税随之良可憫也詩云世間田<lb/>
制多等夷有田世外誰名題非水非陸何所兮危巔峻<lb/>
麓無田蹊層磴横削髙為梯舉手捫之足始躋傴僂前<lb/>
向防顛擠佃作有具仍兼擕随冝墾斸或東西知時種<lb/>
早無噬臍穉苖亟耨同髙低十九畏旱思雲霓凌冐風<lb/>
日面且黧四體臞瘁肌若刲冀有薄穫勝稗稊力田至<lb/>
此嗟欲啼田家貧富如雲泥貧無錐置富望迷古稱井<lb/>
地今可稽一夫百畝容安棲餘夫田數猶半圭我今豈<lb/>
<pb n="KR3d0005_WYG_011-23a"/>
獨非黔黎可無片壌充耕犂佃業今欲青雲齊一飽纔<lb/>
足及孥妻輸租有例将何齎慚愧平地田千畦<lb/>
<pb n="KR3d0005_WYG_011-24a"/>
塗田書云淮海維揚州厥土惟塗泥大抵水種皆湏塗<lb/>
泥然瀕海之地復有此等田法其潮水所泛沙泥積於<lb/>
島嶼或墊溺盤曲其頃畝多少不等上有鹹草業生候<lb/>
有潮来漸惹塗泥初種水稗斥鹵既盡可為稼田所謂<lb/>
瀉斥鹵兮生稻粮沿邊海岸築壁或樹立樁橛以抵潮<lb/>
泛田邊開溝以注雨潦旱則灌溉謂之甜水溝其稼収<lb/>
比常田利可十倍民多以為永業又中土大河之側及<lb/>
淮灣水匯之地與所在陂澤之曲凡潢汙洄互壅積泥<lb/>
<pb n="KR3d0005_WYG_011-24b"/>
滓退皆成淤灘亦可種藝秋後泥乾地裂布掃麥種於<lb/>
上此所謂淤田之效也夫塗田淤田各因潮漲而成以<lb/>
地法觀之雖若不同其収穫之利則無異也詩云書稱<lb/>
淮海惟揚州厥土塗泥来已久今云海嶠作塗田外拒<lb/>
潮来古無有霖潦滲漉斥鹵盡秔秫已豐三載後又有<lb/>
河淤水退餘禾麥一收倉廪阜昔聞漢世有民歌涇水<lb/>
一石泥數斗且溉且糞長禾黍衣食京師億萬口稔知<lb/>
燕地多陂渠<hi>後魏裴延雋為幽州刺史修復燕地故戾陵諸堨及范陽督亢渠溉田萬餘頃為利</hi>
<pb n="KR3d0005_WYG_011-25a"/>
<hi>十倍</hi>糞溉膏腴倍常畝若云是地可塗田先願滋培根本<lb/>
厚闕政今知水利先<hi>昔司馬温公言今闕政水利居其一</hi>天下豈無霖雨<lb/>
手<lb/>
<pb n="KR3d0005_WYG_011-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_011-26b"/>
沙田南方江淮間沙淤之田也或濵大江或峙中洲四<lb/>
圍蘆葦駢宻以護堤岸其地常潤澤可保豐熟普為塍<lb/>
埂可種稻秫間為聚落可藝桑麻或中貫潮溝旱則頻<lb/>
溉或傍繞大港澇則洩水所以無水旱之憂故勝他田<lb/>
也舊所謂坍江之田廢復不常故畝無常數稅無定額<lb/>
正謂此也宋乾道年間梁俊彦請稅沙田以助軍餉既<lb/>
施行矣時相葉顒奏曰沙田者乃江濵出沒之地水激<lb/>
于東則沙漲於西水激於西則沙復漲于東百姓随沙<lb/>
<pb n="KR3d0005_WYG_011-27a"/>
漲之東西而田焉是未可以為常也且比年兵興两淮<lb/>
之田租並復至今未征况沙田乎其事遂寝時論韙之<lb/>
今國家平定江南以江淮舊為用兵之地最加優恤租<lb/>
稅甚輕至於沙田聽民耕墾自便今為樂土愚嘗客居<lb/>
江淮目擊其事輙為之賛云江上有田總名曰沙中開<lb/>
畎畝外繞蒹葭耐經水旱逺際雲霞耕同陸土横亘水<lb/>
涯内備農具傍泊魚<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>易勝畦埂肥漬茫華普宜稻秫<lb/>
可植桑麻種則雜錯收則倍加潮生上溉水夹分叉澇<lb/>
<pb n="KR3d0005_WYG_011-27b"/>
湏浚港旱或戽車地為永業姓随某家三時力穡多稼<lb/>
逾秅公私彼此横縱邇遐租賦不常豐稔惟嘉常思飽<lb/>
徳賛詠非誇<lb/>
<pb n="KR3d0005_WYG_011-28a"/>
</p>
<p>
<pb n="KR3d0005_WYG_011-29a"/>
授時圖示民耕桑時候之圖諺云雖有鎡基不如待時<lb/>
故繫此圖於田制門之末<hi>案此下原本重載農桑通訣中授時一篇係重出今謹刪</hi>
<hi>去</hi>詩云天地始一氣施生本相資用道以分利所貴在<lb/>
適時時既有贏縮氣因為盛衰盛氣忽已及頃刻不可<lb/>
遺柰何幽且逺彼庶難具知圖成僅盈尺備悉踰渾儀<lb/>
經星若循環四仲猶旋規人事自外明斗杓由中持昏<lb/>
旦無爽度早晚有常期天人交際間表裏洞不疑作事<lb/>
誠有的厚生此其基活法非自古造妙誰管窺字民當<lb/>
<pb n="KR3d0005_WYG_011-29b"/>
有要欲救寒與飢勿奪足規訓敬授無疑遲参賛得實<lb/>
用化育不吾欺千嵗日可致灼灼如蓍龜領畧歸一圖<lb/>
總揆為農師悠悠衣食原歉足皆由兹願言常諦審千<lb/>
里始毫厘毋為自安者惰棄徒傷悲<hi>案原本授時圖既列于田制門之後</hi>
<hi>又重見於農桑通訣授時篇之前疊出無所取義今謹删去農桑通訣中一圖而此條又刪去重見之授時一</hi>
<hi>篇以符體例</hi>
　<lb/>
　農書卷十一<lb/>
</p>
<p>
</p>
  </div>
<div>
                <head>農書卷十二</head>
    <p>
<pb n="KR3d0005_WYG_012-1a"/>
欽定四庫全書<lb/>
　農書卷十二　　　　　　　元　王禎　撰<lb/>
　農器圖譜二<lb/>
　　耒耜門<lb/>
昔神農作耒耜以教天下後世因之佃作之具雖多皆<lb/>
以耒耜為始然耕種有水陸之分而器用無古今之間<lb/>
所以較彼此之殊效参新舊以兼行使粒食之民生生<lb/>
永賴仍以蘓文忠公所賦秧馬係之又為農器譜之始<lb/>
<pb n="KR3d0005_WYG_012-1b"/>
所有篇中名數先後秩序一一用陳于左<lb/>
<pb n="KR3d0005_WYG_012-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_012-2b"/>
耒耜上句木也易繫曰神農氏作斵木為耜揉木為耒<lb/>
說文曰耒手耕曲木從木推手周官車人為耒庛長尺<lb/>
有一寸鄭注云庛讀如棘刺之刺刺耒下前曲接耜則<lb/>
耒長六尺有六寸其受鐡處歟自其庛緣其外遂曲量<lb/>
之以至扵首得三尺三寸自首遂曲量之以至于庛亦<lb/>
三尺三寸合為之六尺六寸若従上下兩曲之内相望<lb/>
如弦量之只得六尺與歩相應堅地欲直庛柔地欲句<lb/>
庛直庛則利推句庛則利發倨句磬折謂之中地耜臿<lb/>
<pb n="KR3d0005_WYG_012-3a"/>
也釋名曰耜齒也如齒之斷物也說文云㭒従木㠯聲<lb/>
徐鉉等曰今作耜周官考工記匠人為溝洫耜廣五寸<lb/>
二耜為耦一耦之伐廣尺深尺謂之<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>鄭云古者耜一<lb/>
金兩人併發之其壟中曰<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>
                    <graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>上曰伐伐之言發也今<lb/>
之耜歧頭兩金象古之耦也賈公彦䟽云古者耜一金<lb/>
者對後代耜歧頭二金者也云今之耜歧頭者後用牛<lb/>
耕種故有歧頭兩脚耜也耒耜二物而一事猶杵臼也<lb/>
陸龜䝉曰耒耜者古聖人作也自乃粒以来至扵生民<lb/>
<pb n="KR3d0005_WYG_012-3b"/>
賴之有天下國家者此其本也飽食安坐曽不求名稱<lb/>
之義豈非揚子所謂如禽者也余在田野間一日呼耕<lb/>
甿就數其目恍若登農皇之廬受播種之法淳風泠泠<lb/>
聳竪毛髮然後知聖人之㫖趣朴乎其深哉孔子謂吾<lb/>
不如老農信也因書作耒耜經王荆公詩云耒耜見於<lb/>
易聖人取風雷不有仁智兼利端誰能開神農后稷死<lb/>
般爾相尋来山林盡百巧揉斵無良材<lb/>
<pb n="KR3d0005_WYG_012-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_012-4b"/>
犁墾田器釋名曰犁利也利則發土絶草根也利従牛<lb/>
故曰犂山海經曰后稷之孫叔均始教牛耕注云用牛<lb/>
犂也後改名耒耜曰犂陸龜䝉耒耜經曰農之言曰耒<lb/>
耜民之習通謂之犂冶金而為之曰犂鑱曰犂壁斵木<lb/>
而為之曰犂底曰壓鑱曰䇿頟曰犂箭曰犂轅曰犂梢<lb/>
曰犂評<hi>去聲</hi>曰犂建曰犂槃木金凡十有一事耕之土曰<lb/>
墢<hi>音垡</hi>墢猶塊也起其墢者鑱也覆其墢者壁也故鑱引<lb/>
而居下壁偃而居上鑱之次曰策頟<hi>雅格切</hi>言其可以扞<lb/>
<pb n="KR3d0005_WYG_012-5a"/>
其壁也皆貤然相戴<hi>貤余豉切物之相連次也</hi>自策頟達於犁底縦<lb/>
而貫之曰箭前如桯而樛者曰轅<hi>桯杠也按周禮輪人為盖桯圍倍之鄭司</hi>
<hi>農云桯盖杠也讀如丹楹之楹</hi>後如柄而喬者曰梢轅有越加箭可弛<lb/>
張焉轅之上又有如槽形亦加柄焉刻為級前髙而後<lb/>
庳所以進退曰秤進之則箭下入土也深退之則箭上<lb/>
入土也淺以其上下類激射故曰箭以其淺深類可否<lb/>
故曰秤秤之上曲而衡之者曰建建楗也<hi>楗渠堰切門楗也與鍵同</hi>
所以抳其轅與秤<hi>抳女氏切倚也</hi>無是則二物躍而出箭不能<lb/>
<pb n="KR3d0005_WYG_012-5b"/>
止横於轅之前末曰槃言可轉也左右繫以樫乎軛也<lb/>
<hi>樫苦耕切撞也</hi>轅之後末曰梢中在手所以執耕者也轅取車<lb/>
之胷梢取舟之尾止乎此乎鑱長一尺四寸廣六寸壁<lb/>
廣長皆尺微橢<hi>徒果切狭長也</hi>底長四尺廣四寸秤底過壓鑱<lb/>
二尺策頟减壓鑱四寸廣狭與底同箭髙三尺秤尺有<lb/>
三寸槃増秤尺七焉建惟稱轅修九尺梢得其半轅至<lb/>
梢中間掩四尺犂之終始丈有二詩云犂以利為用用<lb/>
在耕夫手九木雖備制二金乃居首弛張測淺深髙庳<lb/>
<pb n="KR3d0005_WYG_012-6a"/>
定前後朝畦餘宿草暮墢起新畆懐哉服牛功還勝並<lb/>
耕耦<hi>古耒耜並耕曰耦</hi>
<pb n="KR3d0005_WYG_012-7a"/>
牛耕牛也易繋黄帝堯舜服牛乗馬引重致逺以利天<lb/>
下盖取諸随未有用之耕者山海經曰后稷之孫叔均<lb/>
始教牛耕世以為起於三代愚謂不然牛若常在畎畆<lb/>
武王平定天下胡不歸之三農而放之桃林之野乎故<lb/>
周禮祭牛之外以享賔駕車犒師而己未及耕不然牽<lb/>
以蹊田正使藉稻何足為異乃設奪而罪之之喻耶在<lb/>
詩有云載芟載柞其耕澤澤千耦其耘徂隰徂畛又曰<lb/>
有略其耜俶載南畆以眀竭作于春皆人力也至於穫<lb/>
<pb n="KR3d0005_WYG_012-7b"/>
之積之如墉如櫛然後殺時犉牡有捄其角以為社稷<lb/>
之報若果使之耕曽不如迎貓迎虎列於蜡祭乎盖牛<lb/>
之耕起于春秋之間故孔子有犂牛之言而弟子冉耕<lb/>
字伯牛禮記吕氏月令季冬出土牛示農耕早晚前漢<lb/>
趙過又增其制度三犂一牛後世因之生民粒食皆其<lb/>
力也然知資其力而不知養其力力既竭矣曽不審寒<lb/>
暑之異宜疫癘之救藥有冬鬻春租冀免芻豆之費壮<lb/>
鞭老殺猶圖皮肉之貲今勸農有官牛為農本而不加<lb/>
<pb n="KR3d0005_WYG_012-8a"/>
勸以致生不滋盛價失㢘平田野小民嵗多租賃以救<lb/>
目前計其所輸已過半直是以貧者愈貧由不恤農之<lb/>
本故也若為民牧者當先知愛重祈報便不敢慢易絶<lb/>
其妄殺憫其羸瘠豐其来牧潔其欄牢則無不字育蕃<lb/>
息扎瘥不作耕種不失足致豐盈此誠善政務本之意<lb/>
也其可忽諸栁宗元賦云若知牛乎牛之為物魁形巨<lb/>
首垂耳抱角毛革疎厚牟然而鳴黄鍾滿脰抵觸隆曦<lb/>
日耕百畆往来修直植及禾黍自種自歛服箱以走輸<lb/>
<pb n="KR3d0005_WYG_012-8b"/>
入官倉已不適口富窮飽飢功用不有䧟泥蹷塊常在<lb/>
草野人不慙愧利滿天下皮角見用肩尻莫保或穿緘<lb/>
縢㦯實爼豆由是觀之物無踰者不如羸驢服逐駑馬<lb/>
曲意随勢不擇䖏所不耕不駕藿菽自與騰踏康荘出<lb/>
入輕舉喜則齊鼻怒則奮擲當道長鳴聞者驚辟善識<lb/>
門戸終身不惕牛雖有功於已何益命有好醜非若能<lb/>
力慎勿怨尤受以多福<hi>嶺南舊俗皆好殺牛東坡嘗書此以諭其知者</hi>
<pb n="KR3d0005_WYG_012-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_012-9b"/>
耙又作爬今作<graphic n="KR2469" url="https://raw.githubusercontent.com/kanripo/KR-Gaiji/master/images/KR2469.png" mimeType="image/png"/>通用宋魏之間呼為渠挐<hi>諾諸切</hi>又謂<lb/>
渠䟽陸龜䝉曰凡耕而後有耙所以散墢去芟渠疏之<lb/>
義也種蒔直說古農法云犂一耙六今日只知犂深為<lb/>
功不知耙細為全功耙功不到則土麤不實後雖見苖<lb/>
立根<hi>案種蒔直説作立根在土上</hi>根土不相著不耐旱有懸死蟲咬<lb/>
乾死䓁病耙功到則土細又實立根在細實土中又碾<lb/>
過根土相著自然耐旱不生諸病盖耙徧數惟多為熟<lb/>
熟則上有油土四指可没雞卵為得耙桯長可五尺闊<lb/>
<pb n="KR3d0005_WYG_012-10a"/>
約四寸兩桯相離五寸許其桯上相間<hi>去聲</hi>各鑿方竅以<lb/>
納木齒齒長六寸許其桯兩端木栝長可三尺前梢㣲<lb/>
昻穿兩木梮以繫牛輓鈎索此方耙也又人字耙者鑄<lb/>
鐡為齒齊民要術謂之鐡齒<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>
                    <graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>
                    <hi>爼候切</hi>凡耙田者人立<lb/>
其上入土則深又當於地頭不時跂足閃去所擁草木<lb/>
根苃水陸俱必用之詩云古人制農器因物利其利犂<lb/>
耕啟厥初耙入抑為次跡居<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>
                    <graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>功齒有渠䟽義冄遍<lb/>
不妨多稼事匪求易<lb/>
<pb n="KR3d0005_WYG_012-11a"/>
耖<hi>初教切</hi>䟽通田泥器也髙可三尺許廣可四尺上有横<lb/>
柄下有列齒其齒比耙齒倍長且宻人以兩手按之前<lb/>
用畜力輓行一耖用一人一牛有作連耖二人二牛特<lb/>
用於大田見功又速耕耙而後用此泥壤始熟矣前人<lb/>
耕織圖詩云脱袴下田中盎漿著塍尾廵行遍畦畛扶<lb/>
耖均泥滓遲遲春日斜稍稍樵歌起薄暮佩牛歸共浴<lb/>
前溪水<lb/>
<pb n="KR3d0005_WYG_012-12a"/>
勞<hi>郎到切</hi>無齒耙也但耙梃之間用條木編之以摩田也<lb/>
耕者随耕随勞又㸔乾濕何如但務使田平而土潤與<lb/>
耙頗異耙有渠䟽之義勞有盖摩之功也齊民要術曰<lb/>
春耕尋手勞秋耕待白背勞注云春多風不及勞則致<lb/>
地虚燥秋田㙷<hi>直輙切</hi>濕速勞則恐致地硬又曰耕欲㢘<lb/>
勞欲再今亦名勞曰摩又名盖凡已耕耙欲受種之地<lb/>
非勞不可諺曰耕而不勞不如作暴謂仰墢則田無力<lb/>
也詩云始教耒耜耕後有耙勞利耙與勞制同勞比耙<lb/>
<pb n="KR3d0005_WYG_012-12b"/>
功異平摩期保澤盖埽非擁篲時哉不可失已有受種<lb/>
地<lb/>
<pb n="KR3d0005_WYG_012-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_012-13b"/>
撻打田篲也用科木縛如埽篲復加匾闊上以土物壓<lb/>
之亦要輕重随宜曵以打地長可三四尺廣可二尺餘<lb/>
古農法云耬種既過後曵此撻使壠滿土實苖易生也<lb/>
齊民要術曰凡春種欲深宜曵重撻夏種欲淺直置自<lb/>
生注云春氣冷生遲不曵撻則根虚雖生輙死夏氣熱<lb/>
而生速曵撻遇雨必致堅垎其春澤多者或亦不湏撻<lb/>
必欲撻者湏待白背濕撻則令地堅硬故也又用曵打<lb/>
場面極為平實今人耬種後唯用砘車碾之然執耬種<lb/>
<pb n="KR3d0005_WYG_012-14a"/>
者亦湏腰繫輕撻曵之使壠土覆種稍深也或耕過田<lb/>
畆土性虚浮亦宜撻之詩云有物同帚篲謂能資種藝<lb/>
負載體加重利榦材乃備方深覆䕶功已寄發生意回<lb/>
㸔畎畆間所歴盡實地<lb/>
<pb n="KR3d0005_WYG_012-15a"/>
耰<hi>於求切</hi>槌塊器說文云耰摩田器従木憂聲晋灼曰耰<lb/>
椎塊椎也吕氏春秋曰鋤耰白梃耰椎也管子曰一農<lb/>
之事必有一銍一椎然後成為農今田家所制無齒耙<lb/>
首如木椎柄長四尺可以平田疇擊塊壌又謂木斫即<lb/>
此耰也詩云聲憂字従木農器書所載古今用不殊摩<lb/>
田復椎塊坐見鋒鏑銷太平風物在堯年擊壤民今聞<lb/>
歌聖代<lb/>
<pb n="KR3d0005_WYG_012-16a"/>
磟<hi>石竹切</hi>碡<hi>徒篤切</hi>又作䃙碡陸龜䝉耒耜經曰耙而後有<lb/>
磟碡焉有礰礋焉自耙至礰礋皆有齒磟碡觚稜而已<lb/>
咸以木為之堅而重者良余謂磟碡字皆従石恐本用<lb/>
石也然北方多以石南人用木盖水陸異用亦各従其<lb/>
宜也其制可長三尺大小不等㦯木或石刋木括之中<lb/>
受簨軸以利旋轉又有不觚稜混而圓者謂混軸俱用<lb/>
畜力輓行以人牽之碾打田疇上塊垡易為破爛及碾<lb/>
捍埸圃間麥禾即脱稃穂水陸通用之詩云木石非異<lb/>
<pb n="KR3d0005_WYG_012-16b"/>
名大小惟一致機栝内圓轉觚稜外排峙登場脱稃穗<lb/>
入埂均塊滓物用随所宜人兮胡不爾<lb/>
<pb n="KR3d0005_WYG_012-17a"/>
</p>
<p>
<pb n="KR3d0005_WYG_012-18a"/>
礰<hi>呼格切</hi>礋<hi>音澤</hi>又作<graphic n="KR2671" url="https://raw.githubusercontent.com/kanripo/KR-Gaiji/master/images/KR2671.png" mimeType="image/png"/>礋與磟碡之制同但外有列齒獨<lb/>
用於水田破塊滓溷泥塗也耒耜經云自耙至礰礋皆<lb/>
有齒者詩云他山有竒石鐫鑿煩良工制成三尺餘簨<lb/>
軸旋其中齒齒鋩鍔堅就彼破塊功一轉土膏潤再轉<lb/>
春泥融礰轆復礰轆妙用終無窮遄觀萬頃緑𥻘𥻘漾<lb/>
春風不辭䖏泥滓但願歌年豐<lb/>
<pb n="KR3d0005_WYG_012-19a"/>
耬<hi>落候切</hi>車下種器也通俗文曰覆種曰耬一云耬犂其<lb/>
金佀鑱而小魏志略曰皇甫隆為燉煌太守民不知耕<lb/>
隆乃教民作耬犂省力過半得糓加五崔寔論曰漢武<lb/>
帝以趙過為捜粟都尉教民耕殖其法三犂共一牛一<lb/>
人将之下種輓耬皆取備焉日種一頃<hi>據齊地大畆一頃為三十五畆</hi>
<hi>也</hi>今三輔猶賴其利自注云按三犂共一牛若今三脚<lb/>
耬矣然而耬種之制不一有獨脚兩脚三脚之異今燕<lb/>
趙齊魯之間多有兩脚耬關以西有四脚耬但添一牛<lb/>
<pb n="KR3d0005_WYG_012-19b"/>
功又速也夫耬中土皆用之他方或未經見恐難成造<lb/>
其制兩柄上彎髙可三尺兩足中虛闊合一壠横桄四<lb/>
匝中置耬斗其所盛種粒各下通足竅仍旁挟兩轅可<lb/>
容一牛用一人牽傍一人執耬且行且揺種乃自下此<lb/>
耬種之體用今特圖録不無有見鐻削鐻之意<hi>鐻渠㠯切</hi>近<lb/>
有創制下糞耬種於耬斗後别置篩過細糞或拌蠶沙<lb/>
耩時随種而下覆於種上尤巧便也今又名曰種蒔曰<lb/>
耩子曰耬犂習俗所呼不同用則一也王荆公詩云富<lb/>
<pb n="KR3d0005_WYG_012-20a"/>
家種論石貧家種論斗貧富同一時傾㵼應心手行㸔<lb/>
萬壠間坐使千箱有利物博如此何慙在牛後<lb/>
<pb n="KR3d0005_WYG_012-21a"/>
砘<hi>音鈍</hi>車石碢也以木軸架碢為輪故名砘車兩碢用一<lb/>
牛四碢兩牛力也鑿石為圓徑可尺許竅其中以受機<lb/>
栝畜力輓之随耬種所過溝壠碾之使種土相著易為<lb/>
生發然亦㸔土脉乾濕何如用有遲速也古農法云耬<lb/>
種後用撻則壠滿土實又有種人足躡壠底各是一法<lb/>
今砘車轉碾溝壠特速此後人所創尤簡當也詩云以<lb/>
砘為車古未聞字因義取石従屯斵成璧月雲根老動<lb/>
殷春雷陸地喧勢藉機衡圓轉力轍循種土發生原田<lb/>
<pb n="KR3d0005_WYG_012-21b"/>
頭已碾農夫說溝壠苗深糓易蕃<lb/>
<pb n="KR3d0005_WYG_012-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_012-22b"/>
瓠種竅瓠貯種量可斗許乃穿瓠兩頭以木箄貫之後<lb/>
用手執為柄前用作觜<hi>瓠觜中草莛通之以播其種</hi>瀉種於耕過壠<lb/>
畔<hi>畔田半也恐太深故種於壠畔也</hi>随耕随㵼務使均匀又犂随掩過<lb/>
遂成溝壠覆土既深雖暴雨不至<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>普格切</hi>撻<hi>他達切</hi>暑夏<lb/>
最為能<hi>與耐同</hi>旱且便於撮鋤苖亦鬯茂燕趙及遼以東<lb/>
多用之齊民要術曰兩耬重溝竅瓠下之以批<hi>莫結切</hi>契<lb/>
<hi>蘓結切</hi>繫腰曵之此舊制以今較之頗拙於用故従今法<lb/>
寡力之家比耕耙耬砘易為功也詩云休言瓠落只輪<lb/>
<pb n="KR3d0005_WYG_012-23a"/>
囷一竅中藏萬粒春喙舌不辭輸㵼力腹心元寓發生<lb/>
仁農工未害兼匏器<hi>案農務集作農家自喜為匏器</hi>柄用将同秉化鈞<lb/>
更㸔溝田遺跡在緑雲禾麥一番新<lb/>
<pb n="KR3d0005_WYG_012-24a"/>
耕槃駕犂具也耒耜經云横於犂轅之前末曰槃言可<lb/>
轉也左右繋以樫<hi>苦耕切</hi>乎軛也耕槃舊制稍短駕一牛<lb/>
或二牛故與犂相連今各䖏用犂不同或三牛四牛其<lb/>
槃以直木長可五尺中置鉤環耕時旋擐犂首與軛相<lb/>
為本末不與犂為一體故復表出之詩云木金十一事<lb/>
耕槃踞犂首左右連雙藤圓轉栝樞紐軛也導吾前轅<lb/>
兮従<hi>去聲</hi>吾後既同濟世功寜辭力田畆<lb/>
<pb n="KR3d0005_WYG_012-25a"/>
牛軛<hi>於革切</hi>字亦作軶服牛具也随牛大小制之以曲木<lb/>
竅其兩旁通貫耕索仍下繫鞅板用控牛項軛乃穏順<lb/>
了無軒側説文曰軛轅前木也潘安仁耤田賦云葱犗<lb/>
服於縹軛詩云軛也如折磬居然在牛領止轉槃乃安<lb/>
引耕索還整屈形深擁<hi>去聲</hi>肩藉力控垂頸歸挂屋厦時<lb/>
嘉苖滿田頃<lb/>
<pb n="KR3d0005_WYG_012-26a"/>
秧馬蘓文忠公序云余過廬陵見宣徳郎致仕曽君安<lb/>
止出所作禾譜文既温雅事亦詳實惜其有所缺不譜<lb/>
農器也予昔逰武昌見農夫皆騎秧馬以榆棗為腹欲<lb/>
其<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>以楸梧為背欲其輕腹如小舟昻其首尾背如覆<lb/>
瓦以便兩髀雀躍於泥中繫束藳其首以縛秧日行千<lb/>
畦較之傴僂而作者勞佚相絶矣史記禹乘四載泥行<lb/>
乗橇解者曰橇形如箕摘行泥上豈秧馬之類乎作秧<lb/>
馬歌一首附於禾譜之末云春雲濛濛雨凄凄春秧欲<lb/>
<pb n="KR3d0005_WYG_012-26b"/>
老翠剡齊嗟我父子行水泥朝分一壠暮千畦腰如箜<lb/>
篌首啄雞筋煩骨殆聲酸嘶我有桐馬手自提頭尻軒<lb/>
昻腹脇低背如覆瓦去角圭以我兩足為四蹄聳踊<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>
汰如鳬鷖纎纎束藁亦可齎何用繁纓與月題朅従畦<lb/>
東或畦西山城欲閉聞鼓鼙忽作的顱躍檀溪歸来挂<lb/>
壁従髙棲了無芻秣饑不啼少壮騎汝逮老黧何曽蹶<lb/>
軼防顛擠錦韉公子朝金閨笑我一生蹋牛犂不知自<lb/>
有木駃騠<lb/>
<pb n="KR3d0005_WYG_012-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_012-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
農書卷十二<lb/>
</p>
<p>
</p>
  </div>
<div>
                <head>農書卷十三</head>
    <p>
<pb n="KR3d0005_WYG_013-1a"/>
欽定四庫全書<lb/>
　農書卷十三　　　　　　　元　王禎　撰<lb/>
　農噐圖譜三<lb/>
　　钁鍤門<lb/>
钁鍤起土具也太公六韜農器篇云钁鍤斧鋸蓋钁鍤<lb/>
農所必用墾斸荒梗䟽决溝渠不可闕者因以名篇冠<lb/>
其類也又有鑱鐴等器雖畧見犂譜終未詳備乃復表<lb/>
出之次於耒耜之後就附钁鍤之内庶無遺逸仍係之<lb/>
<pb n="KR3d0005_WYG_013-1b"/>
梧桐角以起東作云<lb/>
<pb n="KR3d0005_WYG_013-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_013-2b"/>
钁<hi>居縛切</hi>斸田器也爾雅謂之鐯斫也又云魯斫説文云<lb/>
欘<hi>陟玉切</hi>也玉篇云欘亦作斸又作钃誅也主以誅除物<lb/>
根株也蓋钁斸噐也農家開闢地土用以斸荒凡田園<lb/>
山野之間用之者又有闊狹大小之分然總名曰钁詩<lb/>
云銎柄為身首半圭非鋒非刄截然齊凌晨幾用和煙<lb/>
斸逼暮同歸帯月携已斫靈苖挑藥籠每通流水入蔬<lb/>
畦更㸔功在盤根地辦與春農趂雨犂<lb/>
<pb n="KR3d0005_WYG_013-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_013-3b"/>
鍤<hi>楚洽切</hi>顔師古曰鍬也所以開渠也或曰削有所穿也<lb/>
唐韻作疀俗作□同作臿爾雅曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>謂之疀方言云燕<lb/>
之東北朝鮮冽水之間謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>宋魏之間謂之鏵或謂<lb/>
之鍏<hi>音韋</hi>江淮南楚之間謂之鍤趙魏之間謂之喿<hi>七俏切</hi>
皆謂鍬也鍬銚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音同銚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>唐韻又吐彫反亦謂鋘鍬<lb/>
然多謂之鍤蓋古謂鍤今謂鍬一噐二名宜通用淮南<lb/>
子曰禹之時天下大水禹執畚鍤以為民先前漢溝洫<lb/>
志白渠歌曰舉鍤為雲决渠為雨以此見水利之事皆<lb/>
<pb n="KR3d0005_WYG_013-4a"/>
本於鍤也詩云有鍤公耶私與畚日為伍何去應官徭<lb/>
歸来事田圃起土作隄防决渠沛霖雨但恐農隙時又<lb/>
趂挑河鼓<lb/>
<pb n="KR3d0005_WYG_013-5a"/>
鋒<hi>孚逢切</hi>古農噐也其金比犂鑱小而加銳其柄如耒首<lb/>
如刄鋒故名鋒取其銛利也地若堅垎<hi>胡格切</hi>鋒而後耕<lb/>
牛乃省力又不乏刄古農法云鋒地宜深鋒苖宜淺齊<lb/>
民要術耕田篇云速鋒之地恒潤澤而不硬注曰刈穀<lb/>
之後即鋒苃<hi>蒲逹切</hi>下令突起則潤澤易耕<hi>案此註在種穀篇鋤得五</hi>
<hi>徧以上不須耩之下此誤作耕田篇</hi>種穀篇云苖髙一尺則鋒之黍穄篇<lb/>
云苖生壠平鋒而不耩<hi>公項切</hi>農書云無鐴而耕曰耩既<lb/>
鋒矣固不必耩蓋鋒與耩相類今耩多用歧頭若易鋒<lb/>
<pb n="KR3d0005_WYG_013-5b"/>
為耩亦可代也近世農家不識此噐亦不知名茲特録<lb/>
其功用知為不可廢也詩云鋒也古農器於今用不同<lb/>
初縁耒耜制遂助犂鋤功利取根苃斷堅攻土脉通兼<lb/>
材宜不廢圖象付良工<lb/>
<pb n="KR3d0005_WYG_013-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_013-6b"/>
長鑱<hi>士杉切</hi>踏田器也鑱此犂鑱頗狹制為長柄杜工部<lb/>
同谷<hi>峪同</hi>歌曰長鑱長鑱白木柄即謂此也柄長三尺餘<lb/>
後偃而曲上有横木如柺以兩手按之用足踏其鑱柄<lb/>
後跟其鋒入土乃捩柄以起墢也在園圃區田皆可代<lb/>
耕比於钁斸<hi>竹足切</hi>省力得土又多古謂之蹠鏵今謂之<lb/>
踏犂亦耒耜之遺制也淮南子曰伊尹之興土也修脚<lb/>
者使之蹠<hi>音隻</hi>鏵注長脚者蹠鏵得土多也夫鏵與鑱同<lb/>
用即長鑱也詩云柺横柄屈踵微伸替脚犂耕壠上春<lb/>
<pb n="KR3d0005_WYG_013-7a"/>
足一踏來同耜舉手雙按處與鍬均杜陵託命歌同谷<lb/>
伊尹興工自有莘我亦從今事兹噐東臯甘作力田人<lb/>
<pb n="KR3d0005_WYG_013-8a"/>
鐵搭四齒或六齒其齒鋭而㣲鈎似耙非耙斸土如搭<lb/>
是名鐵搭就帶圓銎以受直柄柄長四尺南方農家或<lb/>
乏牛犂舉此斸地以代耕墾取其䟽利仍就<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>
                    <graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>塊壤<lb/>
兼有耙钁之效嘗見數家為朋工力相助日可斸地數<lb/>
畝江南地少土潤多有此等人力猶北方山田钁戸也<lb/>
賦云有噐與耙钁而各殊轍用與耙钁而無别自夫煆<lb/>
煉而鋒乃有銎柄之掲獨擅力乎田園嘗始見於江浙<lb/>
鋭比昆吾之鈎利即鏌鎁之鐵舉巨爪兮爬抉具疎齒<lb/>
<pb n="KR3d0005_WYG_013-8b"/>
兮噬齧憑爪牙兮汝藝是施假肘臂兮我力欲竭不耕<lb/>
而種且寛牛畜之租既斸而鎪似覺耙功之拙每破陌<lb/>
上之晨烟幾荷江邉之明月彼杜甫長鑱而豈託我生<lb/>
又堯民擊壤而焉知帝力必能審察其異同方逹彼此<lb/>
之緩急願編圖譜附搭也於農書使貧窶者得之用普<lb/>
及於稼穡<lb/>
<pb n="KR3d0005_WYG_013-9a"/>
</p>
<p>
<pb n="KR3d0005_WYG_013-10a"/>
杴<hi>虛嚴切</hi>鍤屬但其首方闊柄無短柺此與鍬鍤異也煆<lb/>
鐡為首謂之鐡杴惟宜土工剡木為首謂之木杴可㩍<lb/>
<hi>初責切</hi>糓物又有鐡刄木杴裁割田間塍埂以竹為之者<lb/>
淮人謂之竹揚杴與江浙颺<hi>去聲</hi>籃少異今皆用之因附<lb/>
於後鐡杴詩云非鍫非鍤别名杴柄直銎圓首利銛毋<lb/>
謂土工能事畢剗除荒穢要渠兼木杴詩云柄頭掌木<lb/>
儘寛平糓實抄來忌滿盈苗夏耰鋤方用事幾回髙閣<lb/>
待秋成鐡刄木杴詩云杴頭利刄擬風斤裁割畦田爾<lb/>
<pb n="KR3d0005_WYG_013-10b"/>
策勲莫謂等閑農事了人間經界要平分竹揚杴詩云<lb/>
竿頭擲糓一箕輕忽作晴空驟雨聲已向風前糠粃盡<lb/>
不勞車扇太忙生<lb/>
<pb n="KR3d0005_WYG_013-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_013-11b"/>
鑱<hi>仕杉切</hi>犂之金也集韻注鋭也吳人云鐡犂長尺有四<lb/>
寸廣六寸陸龜䝉耒耜經曰冶金而為之者曰犂鑱起<lb/>
其墢者也負鑱者底底實於鑱中謂之鼈肉底之次曰<lb/>
壓鑱皆貤然相戴<hi>貤以豉切物之相連次也</hi>若剜土既多其鋒必秃<lb/>
還可鑄接貧農利之體用又見鏵序<hi>案鑱為犂之金其詳見耒耜門犂一</hi>
<hi>條故不别繫以詩</hi>
<pb n="KR3d0005_WYG_013-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_013-12b"/>
鏵<hi>胡𤓰切</hi>集韻云耕具也釋名鏵鍤類起土也説文鏵作<lb/>
㭉兩刄鍤也從木象形宋魏作㭉<hi>互𤓰切</hi>集韻㭉作鏵或<lb/>
曰削能有所穿也又鏵刳地為坎也淮南子曰故伊尹<lb/>
之興土功修脚者使之蹠<hi>音隻</hi>鏵<hi>長脚者蹠鏵得土多也今謂之踏犂者舊用鏵</hi>
<hi>亦用鑱</hi>鏵與鑱頗異鑱狹而厚惟可正用鏵闊而薄翻覆<lb/>
可使老農云開墾生地宜用鑱飜轉熟地宜用鏵蓋鑱<lb/>
開生地着力易鏵耕熟地見功多然北方多用鏵南方<lb/>
皆用鑱雖各習尚不同若取其便則生熟異器當以老<lb/>
<pb n="KR3d0005_WYG_013-13a"/>
農之言為法庶南北互用鑱鏵不偏廢也詩云惟犂之<lb/>
有金猶弧之有矢弧以矢為機犂以金為齒起土鍤刄<lb/>
同截荒劔鋒比緬懐神農學利端從此始<lb/>
<pb n="KR3d0005_WYG_013-14a"/>
鐴<hi>蒲狄切</hi>犂耳也陸龜䝉耒耜經其略曰冶金而為之曰<lb/>
犂鐴<hi>案耒耜經鐴作壁</hi>起其墢者鑱也覆其墢者鐴也鑱引而<lb/>
居下鐴倚而居上鐴形其圓廣長皆尺㣲橢<hi>徒果切狹長也</hi>背<lb/>
有二乳係于壓鑱之兩旁鑱之次曰策額言其可以扞<lb/>
其鐴也皆相連屬不可離者夫鐴形不一耕水田曰瓦<lb/>
繳曰髙脚耕陸田曰鏡靣曰碗口隨地所宜制也詩云<lb/>
犂以耜為齒耜以鐴為耳背盎作䨇樞靣深停偃水覆<lb/>
墢翻若雲起<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>直如矢裁成輔相間厥功深可倚<lb/>
<pb n="KR3d0005_WYG_013-15a"/>
剗<hi>初簡切平土器也</hi>俗又名鎊<hi>上聲</hi>周禮薙氏掌殺草冬日至而<lb/>
耜之鄭元謂以耜測凍土而剗之其刄如鋤而闊上有<lb/>
深袴揷於犂底所置鑱處其犂輕小用一牛或人輓行<lb/>
北方幽冀等處遇有下地經冬水涸至春首浮凍稍甦<lb/>
乃用此器剗土而耕草根既斷土脉亦通宜春種麰麥<lb/>
凡草莽汙澤之地皆可用之蓋地既淤壌肥沃不待深<lb/>
耕仍火其積草而種<hi>去聲</hi>乃倍收斯因地制噐剗土除草<lb/>
故名剗兼體用而言也詩云制器相地宜剗名良有義<lb/>
<pb n="KR3d0005_WYG_013-15b"/>
起土與耜同除荒過鉏利既能耕墾兼仍取播殖易靣<lb/>
㸔功施<hi>去聲</hi>何<hi>案此句疑有訛字</hi>春麥已交翠<lb/>
<pb n="KR3d0005_WYG_013-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_013-16b"/>
劐<hi>呼鑊切</hi>農桑輯要云燕趙之間用之今燕趙迆南又謂<lb/>
之種金耬足所耩金也如鑱而小中有髙脊長四寸許<lb/>
闊三寸揷於耬足背上兩竅以䋲控於耬之下桄其金<lb/>
入地三寸許耬足隨瀉種粒其種入土既深田亦加熟<lb/>
劐所過猶小犂一遍如古耦耕之法即一事而兩得也<lb/>
詩云種耬如耦耜足木履䨇金制比耕鑱小功惟入土<lb/>
深發生資爾後利用見於今苗壠雲平日嗟無迹可尋<lb/>
<pb n="KR3d0005_WYG_013-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_013-17b"/>
梧桐角淛東諸鄉農家兒童以春月捲梧桐為角吹之<lb/>
聲遍田野前人有村南村北梧桐角山後山前白莱花<lb/>
之句状時景也則知此制已乆但故俗相傳不知所自<lb/>
蓋音樂主和寓之於物以假聲韻所以感陽舒而蕩隂<lb/>
欝𨗳天事而逹人事則人與時通物隨氣化非直為戯<lb/>
樂也天台戴式之賦之云鳯簫鼉鼓龍鬚笛夜宴華堂<lb/>
醉春色繁聲緩響蕩人心但有歡娛别無益何如村落<lb/>
捲桐吹能使時人知稼穡村南村北聲相續青郊雨後<lb/>
<pb n="KR3d0005_WYG_013-18a"/>
耕黃犢一聲催得大麥黄一聲喚得新秧緑人言此角<lb/>
只兒戯孰識古人吹角意田家作勞多怨咨故假聲音<lb/>
召和氣吹此角起東作吹此角田家樂此角上與鄒子<lb/>
之律同宫商合鍾吕形甚朴聲甚古一吹寒谷生禾黍<lb/>
<pb n="KR3d0005_WYG_013-19a"/>
　農器圖譜四<lb/>
　　錢鎛門<lb/>
錢鎛古耘器見於聲詩者尚矣然制分大小而用有等<lb/>
差揆而求之其鋤耨鏟盪等器皆其屬也如耬鋤鐙耘<lb/>
爪之類是其變也至於薅鼓又其輔也儻度而用之則<lb/>
知水陸之耘事有大功利在矣<lb/>
<pb n="KR3d0005_WYG_013-20a"/>
錢<hi>子踐切</hi>臣工詩曰庤乃錢鎛注錢銚也<hi>銚七遥切</hi>世本垂作<lb/>
銚唐韻作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>今鍬與鍤同此錢與鎛為類薅<hi>呼豪切</hi>器也<lb/>
非鍬屬也兹度其制似鍬非鍬殆與鏟同纂文曰養苗<lb/>
之道鋤不如耨<hi>力豆切</hi>耨不如鏟<hi>楚簡切</hi>鏟柄長二尺刄廣<lb/>
二寸以剗地除草此鏟之體用即與錢同錢特鏟之别<lb/>
名耳<hi>案錢鎛一類故此不别繫詩而於鎛一條以王安石詩總括之</hi>
<pb n="KR3d0005_WYG_013-21a"/>
鎛<hi>布各切</hi>耨别名也良耜詩曰其鎛斯趙以薅荼蓼釋名<lb/>
曰鎛廹也廹地去草也爾雅䟽云鎛耨一噐或云鉏或<lb/>
云鋤屬嘗質諸考工記凡器皆有國工粤獨無鎛何也<lb/>
粤之無鎛非無鎛也夫人而能為鎛也荆州之田第八<lb/>
而賦第三揚州之田第九而賦雜出第六者人功修也<lb/>
以人皆趨農故耕耨之器手熟目稔不湏國工而自能<lb/>
也竊謂鎛鋤屬農所通用故人多匠之不必國工今舉<lb/>
世皆然非獨粤也王荆公詩云於易見耒耜于詩見錢<lb/>
<pb n="KR3d0005_WYG_013-21b"/>
鎛百工聖人為此㝡功不薄欲收禾黍善先去蒿菜惡<lb/>
願因觀器悟更使臣工作<lb/>
<pb n="KR3d0005_WYG_013-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_013-22b"/>
耨<hi>力豆切</hi>除草器易繫曰耒耨之利以教天下蓋取諸益<lb/>
吕氏春秋曰耨柄尺此其度也其耨六寸所以間稼也<lb/>
髙誘注云耨芸苗也六寸所以入苗間廣雅又云定謂<lb/>
之耨爾雅云斪<hi>巨復古候二切</hi>斸<hi>丁録切</hi>謂之定郭曰鋤屬淮南<lb/>
子曰摩蜃而耨<hi>蜃大蚌也摩令利用耨此古農器也</hi>吕氏春秋曰先生者<lb/>
美米後生者粃是故其耨也長其兄而去其弟不知稼<lb/>
者其耨也去其兄而養其弟不收其粟而收其粃此失<lb/>
耨之道也纂文曰養苗之道鋤不如耨古農法云苗生<lb/>
<pb n="KR3d0005_WYG_013-23a"/>
葉以上稍耨壠草因隤其土以附苗根此耨之功也詩<lb/>
云創物各有名薅器即云耨壅厚破蟻封啄深過鳥咮<lb/>
<hi>竹救切</hi>䕶苗如飬賢去草同擊㓂曽聞傴僂翁功毋求速<lb/>
就<lb/>
<pb n="KR3d0005_WYG_013-24a"/>
耰鉏古云斪斸一名定耰為鉏柄也賈誼云秦人借父<lb/>
耰鉏即此也釋名鋤助也去穢助苗也説文鋤立薅也<lb/>
齊民要術曰苗生馬耳則鏃<hi>初角切諺曰欲得榖馬耳鏃</hi>鋤稀豁之<lb/>
處鋤而補之凡五榖惟小鋤為良勿以無草而暫停春<lb/>
鋤起地夏鋤除草故春鋤不用觸濕六月以後雖濕亦<lb/>
無嫌夫鋤法有四一次曰鏃二次曰布三次曰擁四次<lb/>
曰復諺云鋤頭自有三寸澤言鋤則苗随滋茂其刄如<lb/>
半月比禾壠稍狭上有短銎以受鋤鉤鉤如鵝項下帯<lb/>
<pb n="KR3d0005_WYG_013-24b"/>
深袴<hi>皆以鐡為之</hi>以受木柄鉤長二尺五寸柄亦如之北方<lb/>
陸田舉皆用此江淮間雖有陸田習俗水種殊不知菽<lb/>
粟黍穄等稼耰鋤鏃布之法但用直項鋤頭刄雖鋤也<lb/>
其用如斸是名钁鋤故陸田多不豐收今表此耰鋤之<lb/>
效并其制度庶南北通用王荆公詩云鍜金以為曲揉<lb/>
木以為直直曲相後先心手始兩得秦人望屋食以此<lb/>
當金革君勿易耰鋤耰鋤勝鋒鏑<lb/>
<pb n="KR3d0005_WYG_013-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_013-25b"/>
耬鋤種蒔直説云此器出自海壖號曰耬鋤耬車制頗<lb/>
同獨無耬斗但用耰鋤鐡柄中穿耬之横桄下仰鋤刄<lb/>
形如杏葉撮苗後用一驢𢃄籠觜輓之初用一人牽慣<lb/>
熟不用人止一人輕扶入土二三寸其深痛過鋤力三<lb/>
倍所辦之田日不啻二十畆今燕趙間用之名曰劐<hi>呼鑊</hi>
<hi>切</hi>子劐子之制又少異於此劐子第一遍即成溝子榖<lb/>
根未成不耐旱耬鋤刄在土中故不成溝子第二遍加<lb/>
擗土木鴈翅方成溝子其土分壅榖根<hi>擗土用木厚三寸濶三寸前為</hi>
<pb n="KR3d0005_WYG_013-26a"/>
<hi>尖中作一竅長一寸闊半寸穿於鐡鋤柄上壓鋤刄上</hi>韓氏直說云如耬鋤過苗<lb/>
間有小豁不到處用鋤理墢一遍即為全功也詩云器<lb/>
惟名劐<hi>呼鑊切</hi>柄如耰一様田家獨脚耬擁土欲深添鴈<lb/>
翅為苗除薉當鋤頭朝來暮去供千壠力少功多限一<lb/>
牛無佃甫田休盡信驕驕惟莠并無憂<lb/>
<pb n="KR3d0005_WYG_013-27a"/>
鐙<hi>多鄧切</hi>鋤剗草具也形如馬鐙其踏鐡兩旁作刄甚利<lb/>
上有圓銎以受直柄用之剗草故名鐙鋤柄長四尺比<lb/>
常鋤無兩刄角不致動傷苗稼根莖或遇少旱或熇苗<lb/>
之後壠土稍乾荒薉復生非耘耙耘爪所能去者故用<lb/>
此剗除特為㨗利此創物者隨地所宜偶假其形而取<lb/>
便於用也與前代儀仗鐙棒無異嘗見江東農家用之<lb/>
詩云茲鋤以鐙稱惟鐙與鉏異鉏乃擬鐙形鐙也取鉏<lb/>
利借用有實材互名非本器物兮多變通執一豈云智<lb/>
<pb n="KR3d0005_WYG_013-28a"/>
鏟<hi>楚簡切</hi>釋名曰鏟平削也廣雅云籖纂文曰飬苗之道<lb/>
鋤不如薅薅不如鏟柄長二尺刄廣二寸以剗地除草<lb/>
此古之鏟也今鏟與古制不同柄長數尺首廣四寸許<lb/>
兩手持之但用前進攛之剗去壠草就覆其根特號敏<lb/>
㨗今營州之東燕薊以北農家種溝田者皆用之詩云<lb/>
古鏟惟制小頗逾鋤耨功今與古制異用亦差不同溝<lb/>
田壠欹反他刄誠難攻制器度地宜創物湏良工長柄<lb/>
加濶首圓枘投直銎畎畝耀吐月肘腋凌輕風務進同<lb/>
<pb n="KR3d0005_WYG_013-28b"/>
撞戈再前遂換踪覆苃易反掌剸地深潜鋒已令土膏<lb/>
潤旋<hi>平聲</hi>看蔓草空要處薅薙外不離芸芓中飬苗成此<lb/>
稼去穢利吾農無田非力闢有具致時豐嘗見燕趙北<lb/>
亦𫝊遼池東逺近或未識圖譜容相通<lb/>
<pb n="KR3d0005_WYG_013-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_013-29b"/>
耘盪<hi>徒浪切</hi>江浙之間新制之形如木屐而實長尺餘闊<lb/>
約三寸底列短釘二十餘枚簨其上以貫竹柄柄長五<lb/>
尺餘耘田之際農人執之推盪禾壠間草泥使之溷溺<lb/>
則田可精熟既勝耙鋤又代手足<hi>水田有手耘足耘</hi>况所耘田<lb/>
數日復兼倍嘗見江東等處農家皆以兩手耘田匍匐<lb/>
禾間膝行而前日曝於上泥浸於下誠可嗟憫真西山<lb/>
言豳詩農事之叙至耘苗則曰暑日流金田水若沸耘<lb/>
耔是力稂莠是除爬沙而指為之戾傴僂而腰為之折<lb/>
<pb n="KR3d0005_WYG_013-30a"/>
此耘苗之苦也今覩此器惜不預傳以濟彼用茲特圖<lb/>
録庶愛民者播為普法詩云稻人掌稼湏下地秧壠年<lb/>
年勤揷蒔適當盛暑見薅人手足爬沙泥浸潰伊誰制<lb/>
器代爪耘長竹柄頭加木屣<hi>所綺切</hi>底列短釘為鐡齒盪<lb/>
草入泥俱膿死速比耰鉏用處功<hi>謂殺草與耰鋤等速也</hi>粒食由<lb/>
來同所致舉世誰非榖腹人智力取之寜有異至若執<lb/>
筆公署間但仰廪支供口費又若持戈征戍徒尤藉貲<lb/>
糧逺輸饋世間亦復多挾藝作計無非謀此食試将兹<lb/>
<pb n="KR3d0005_WYG_013-30b"/>
器示於人由此致食應不識便當獻送政事堂榖祿使<lb/>
知從我得願将制度付國工徧賜吾農資稼穡<lb/>
<pb n="KR3d0005_WYG_013-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_013-31b"/>
耘爪耘水田器也即古所謂鳥耘者其器用竹管隨手<lb/>
指大小截之長可逾寸削去一邉状如爪甲或好堅利<lb/>
者以鐡為之穿於指上乃用耘田以代指甲猶鳥之用<lb/>
爪也陸龜䝉鳥耘辯謂耘者去莠舉手務疾而畏晚鳥<lb/>
之啄食務疾而畏奪法其疾畏故曰鳥耘然嘗觀農人<lb/>
在田傴僂伸縮以手耘其草泥無異鳥足之爬抉豈非<lb/>
鳥耘者耶今述耘爪故因辯之庶識者有所取也詩云<lb/>
惟農有鳥耘爪田仍去莠劖竹貫十指耨禾牽兩肘假<lb/>
<pb n="KR3d0005_WYG_013-32a"/>
借以為功䟽剔乃能乆羡彼城府人安居長䄂手<lb/>
<pb n="KR3d0005_WYG_013-33a"/>
薅馬薅禾所乘竹馬也佀籃而長如鞍而狭兩端攀以<lb/>
竹系農人薅禾之際乃寘於跨間餘裳歛之於内而上<lb/>
控於腰畔乘之兩股既寛又行壠上不礙苗行<hi>胡郎切</hi>又<lb/>
且不為禾葉所<graphic n="KR3945" url="https://raw.githubusercontent.com/kanripo/KR-Gaiji/master/images/KR3945.png" mimeType="image/png"/>故得専意摘剔稂莠速勝鋤薅此所<lb/>
乘順快之一助也余甞盛夏過吳中見之土人呼為竹<lb/>
馬與兒童戯乘者名同而實異殆若秧馬之類因命曰<lb/>
薅馬乃作詩道其梗槩云甞見兒童喜相迓抖摟繁纓<lb/>
騎竹馬今落田家薅具中髣髴形模懸跨下頭尻㣲昂<lb/>
<pb n="KR3d0005_WYG_013-33b"/>
如據鞍腹脇中虛深仰瓦乘來壠上歛褰裳借足於人<lb/>
寛兩髁初無鞕轡手不施只有叢荒常滿把昔聞坡老<lb/>
歌秧田以木為軀名我假雖云制度各殊工不出同途<lb/>
趍稼野豈無燕市騏驥材千里馳驅汗如瀉亦有尚廐<lb/>
麒麟姿路乘一鳴何佀啞争如寓器午同宫芻秣不煩<lb/>
殃咎寡又如畫幅出龍媒過目徒教費摹寫尤疑鐡騎<lb/>
響風簷聒耳胡為勞鑄冶豈知創物利于民獨有老農<lb/>
真智者朝騎暮去有常程暑月奔忙非夏庌荼蓼朽止<lb/>
<pb n="KR3d0005_WYG_013-34a"/>
方告勞杳不聞嘶馴里厦回㸔所歴稼如雲擬賀豐穰<lb/>
奏豳雅功成飜為一長嗟控御由人多用舍<lb/>
<pb n="KR3d0005_WYG_013-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_013-35b"/>
薅鼓曽氏薅鼓序云薅田有鼓自入蜀見之始則集其<lb/>
來既來則節其作既作則防其笑語而妨務也其聲促<lb/>
烈清壮有緩急抑揚而無律吕朝暮曽不絶響悲夫田<lb/>
家作苦綺襦紈袴不知稼穡之艱難因作薅鼓歌以告<lb/>
之云炎風灼肌汗成雨赤日流空水如煑穉苗森森茁<lb/>
方乳田家長飬過兒女稊根稗實藏深土得水滋萌疾<lb/>
機弩老農憂煎走旁午子汲婦炊具雞黍百端勸相防<lb/>
莽鹵尚恐偷忙貪笑語長椌刳桐三尺許促烈軒轟無<lb/>
<pb n="KR3d0005_WYG_013-36a"/>
律吕䨇手俱胼折腰膂朝走東臯夕南畆錦堂公子調<lb/>
樂府終日靈鼉緩歌舞庖人擇精揮鳥羽小槽真珠色<lb/>
勝琥歸來醉飽月停午囊甕猶嫌不勝貯萬錢棄擲在<lb/>
盤爼厭飫臺輿腯鼯䑕老農此時獨凄楚長鑱為命鉏<lb/>
為伍歸見桐椌音不吐只有伸吟滿環堵但得一甌置<lb/>
龜腑敢較人間異甘苦吁嗟公子還知否請聼薅田一<lb/>
聲鼓<lb/>
　<lb/>
<pb n="KR3d0005_WYG_013-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農書卷十三<lb/>
</p>
<p>
</p>
  </div>
<div>
                <head>農書卷十四</head>
    <p>
<pb n="KR3d0005_WYG_014-1a"/>
欽定四庫全書<lb/>
　農書卷十四　　　　　　　元　王禎　撰<lb/>
　農器圖譜五<lb/>
　　銍艾門<lb/>
傳曰種曰稼歛曰穯稼為農之本穡為農之末本輕而<lb/>
末重先緩而後急故農法曰熟欲速穫此銍艾等器所<lb/>
以為田農收歛之要務也仍以斧鋸等附亦農事之不<lb/>
可緩者<lb/>
<pb n="KR3d0005_WYG_014-2a"/>
銍<hi>知栗切</hi>穫禾穂刃也臣工詩曰奄觀銍艾書禹貢曰二<lb/>
百里納銍<hi>注刈禾半藁也</hi>小爾雅云截穎謂之銍截穎即穫也<lb/>
據陸氏釋文云銍穫禾短鎌也纂文云江湖之間以銍<lb/>
為刈説文云此則銍器斷禾聲也故曰銍管子曰一農<lb/>
之事必有一椎一銍然後成為農此銍之歴見于經傳<lb/>
者如此誠古今必用之器也詩云制形類短䥥名義因<lb/>
聲聞總秸既異賦禾藁惟中分雖云一鉤鐡解空千畆<lb/>
雲小材有大用乘時策竒勲茍無遽棄捐磨厲以湏君<lb/>
<pb n="KR3d0005_WYG_014-3a"/>
艾<hi>魚肺切</hi>穫器今之<graphic n="KR2505" url="https://raw.githubusercontent.com/kanripo/KR-Gaiji/master/images/KR2505.png" mimeType="image/png"/>䥥也方言刈鉤江淮陳楚之間謂<lb/>
之銘<hi>音昭</hi>或謂之鐹<hi>音果</hi>自關而西或謂之鉤或謂之䥥或<lb/>
謂之鍥<hi>音結</hi>詩奄觀銍艾陸氏釋文音乂芟草亦作刈賈<lb/>
策若艾草菅注艾讀曰刈古艾從草今刈從刀字宜通<lb/>
用詩云艾也著周詩一物兩用備始資芟蔓草終頼歛<lb/>
秉穟磨淬擬工利收穫疾㓂至毋謂雪飜匙腰月棄塵<lb/>
翳<lb/>
<pb n="KR3d0005_WYG_014-4a"/>
䥥<hi>力詹切</hi>刈禾曲刀也釋名曰䥥亷也薄其所刈似亷者<lb/>
也又作鎌禮薙氏掌殺草春始生而萌之夏日至而夷<lb/>
之鄭康成謂夷之鉤䥥迫地芟之也若今取茭矣風俗<lb/>
通曰䥥刀自揆積芻蕘之効然䥥之制不一有佩䥥有<lb/>
兩刃䥥有袴䥥有鉤䥥有䥥柌<hi>䥥柄楔其刃也</hi>之䥥皆古今通<lb/>
用芟器也詩云利器從來不獨工䥥為農具古今同芟<lb/>
餘禾稼連雲逺除去荒蕪捲地空低控一鉤長似月輕<lb/>
揮尺刄㨗如風因時殺物皆天道不爾何收嵗杪功<lb/>
<pb n="KR3d0005_WYG_014-5a"/>
推䥥歛禾刄也如蕎麥熟時子易焦落故制此具便於<lb/>
收歛形如偃月用木柄長可七尺首作兩股短叉架以<lb/>
横木約二尺許兩端各穿小輪圓轉中嵌䥥刀前向仍<lb/>
左右加以斜杖謂之蛾眉杖以聚所劖之物凡用則執<lb/>
柄就地推去禾莖既斷上以蛾眉杖約之乃回手左擁<lb/>
成<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以離舊地另作一行子既不損又速於刀刈數倍<lb/>
此推䥥體用之效也詩云北方寒早多晚木赤莖烏粒<lb/>
連山阿霜餘日薄熟且過脆落不耐揮刈何因物制器<lb/>
<pb n="KR3d0005_WYG_014-5b"/>
用靡他田夫已見伐長柯一鉤偃月䥥新磨置之叉頭<lb/>
行兩碢仍加修杖䨇眉蛾推擁㨗勝輪走坡左捩忽若<lb/>
持横戈原頭積<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雲長拖秋成助歛知時和欲充糲食<lb/>
無飢魔北風捲地翻長河此時䥥也收功多試向田翁<lb/>
唱此歌<lb/>
<pb n="KR3d0005_WYG_014-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_014-6b"/>
粟鋻<hi>古賢切</hi>截禾頴刃也集韻云鋻剛也其刃長寸許上<lb/>
帶圓銎穿之食指刃向手内農人收穫之際用摘禾穂<lb/>
與銍形制不同而名亦異然其用則一此特加便㨗耳<lb/>
詩曰截然小刄帶圓銎禾頴還分掌握中總道詩人能<lb/>
博物好将題詠繼臣工<lb/>
<pb n="KR3d0005_WYG_014-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_014-7b"/>
䥛<hi>古節切</hi>似刀而上彎似䥥而下直其背如指厚刃長尺<lb/>
許柄盈二握江淮之間恒用之方言云自關而西謂之<lb/>
鉤江南謂之鍥<hi>音結</hi>鍥䥛集韻通用又謂之彎刀以刈草<lb/>
禾或斫柴篠可代䥥斧一物兼用農家便之詩云弟鎌<lb/>
兄鏺不湏猜呼䥛為名有自來賦物詩人還可取器兮<lb/>
不器擅兼材<lb/>
<pb n="KR3d0005_WYG_014-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_014-8b"/>
鏺<hi>蒲末切</hi>集韻云鏺兩刃刈也其刃長餘二尺闊可三寸<lb/>
横挿長木柄内牢以逆楔<hi>先結切</hi>農人兩手執之遇草萊<lb/>
或麥禾等稼折腰展臂匝地芟之柄頭仍用掠草杖以<lb/>
聚所芟之物使易收束太公農器篇云春鏺草棘又唐<lb/>
有鏺麥殿今人亦云芟曰鏺葢體用互名皆此器也詩<lb/>
云摩地寜論草與禾雲随風捲一劖過田頭曾聴農夫<lb/>
説功比<graphic n="KR2505" url="https://raw.githubusercontent.com/kanripo/KR-Gaiji/master/images/KR2505.png" mimeType="image/png"/>䥥十倍多<lb/>
<pb n="KR3d0005_WYG_014-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_014-9b"/>
<graphic n="KR2030" url="https://raw.githubusercontent.com/kanripo/KR-Gaiji/master/images/KR2030.png" mimeType="image/png"/>
                    <hi>郎計切</hi>刀集韻與劙同闢荒刃也其制如短鎌而背則<lb/>
加厚甞見開墾蘆葦蒿萊等荒地根株駢宻雖强牛利<lb/>
器鮮不困敗故於耕犂之前先用一牛引曵小犂仍置<lb/>
刃裂地闢及一隴然後犂鑱随過覆墢截然省力過半<lb/>
又有於本犂轅首裏邉就置此刃比之别用人畜尤省<lb/>
便也詩云萑葦根駢宻若封耕犂借爾作前鋒欲知牛<lb/>
力寛多少萬垡翻雲㸔不供<hi>案㸔不供三字難解疑有誤</hi>
<pb n="KR3d0005_WYG_014-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_014-10b"/>
斧釋名曰斧甫始也凡將制器始以斧伐木已乃制之<lb/>
也周書曰神農作陶冶斧破木為耒耜鋤耨以墾草莽<lb/>
然後五榖興其柄為柯然樵斧桑斧制頗不同樵斧狹<lb/>
而厚桑斧闊而薄葢随所宜而制也今農夫耕作之際<lb/>
脩整佃具随身尤不可闕者王荆公詩云百金聚一冶<lb/>
所賦以所遭此豈異鏌鎁奈何獨當樵朝出在人手暮<lb/>
歸在人腰用舍各有時此心兩無邀<lb/>
<pb n="KR3d0005_WYG_014-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_014-11b"/>
鋸解截木也古史考曰孟荘子作鋸説文曰鋸槍唐也<lb/>
荘子曰禮若亢鋸之柄<hi>亢舉也禮有所斷猶舉鋸之柄以斷物也</hi>又曰天下<lb/>
好智而百姓求竭矣於是乎釿<hi>音斤</hi>鋸制焉太公農器篇<lb/>
云钁鍤斧鋸此鋸為農器尚矣今接博桑果不可闕者<lb/>
詩云百鍊出煆工脩薄見良鐡架木作梁横錯刄成齒<lb/>
列直斜随墨絃來去霏輕屑儻遇盤錯間利器乃能别<lb/>
<pb n="KR3d0005_WYG_014-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_014-12b"/>
䥷<hi>查鎋切秦云切草也又作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>俗作䈟非也</hi>凡造䥷先鍜鐡為□背厚可指<lb/>
許内嵌䥷刃如半月而長下帯鐡袴以挿木柄截木作<lb/>
碪長可三尺有餘廣可四五寸碪首置木簨髙可三五<lb/>
寸穿其中以受□首<hi>案此條闕詩疑軼去</hi>
<pb n="KR3d0005_WYG_014-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_014-13b"/>
礪磨刃石也書曰揚州厥貢礪砥<hi>砥細於礪皆磨石也</hi>廣志曰礪<lb/>
石出首陽山有紫白粉色出南昌者最善山海經曰髙<lb/>
梁之山多砥礪今随處間<hi>去聲</hi>亦有之但上數處為佳耳<lb/>
尸子曰鐡使於越之工鑄之以為劍而勿加砥礪則以<lb/>
刺不入擊不斷磨之以礱加之以黄砥則刺也無前擊<lb/>
也無下自是觀之礪與弗礪其相去逺矣今農器䥥斧<lb/>
䥛鏺之類非礪不可大小之家所必用也蔡邕銘曰木<lb/>
以䋲直金以淬剛必湏砥礪就其鋒鋩<lb/>
<pb n="KR3d0005_WYG_014-14a"/>
　農器圖譜六<lb/>
　　杷朳門<lb/>
農譜以杷朳命篇取世所通用内多收歛等具故叙於<lb/>
銍艾之後自田家築場納禾之間所用非一器今特列<lb/>
次雖有巨細之分然其趨功便事各有所効無得而間<lb/>
焉及乎歳事既終田夫野老不無樂戯乃以擊壤繼之<lb/>
<pb n="KR3d0005_WYG_014-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_014-15b"/>
杷<hi>蒲巴切</hi>鏤鏉器也方言云宋魏間謂之渠挐<hi>女余切</hi>或謂<lb/>
之渠䟽直柄横首柄長四尺首闊一尺五寸列鑿方竅<lb/>
以齒為節夫畦畛之間鎪剔塊壤䟽去瓦礫場圃之上<lb/>
耬聚麥禾擁積稭穂此亦農之功也復有榖杷或謂透<lb/>
齒杷用攤曬榖又耘杷以木為柄以鐡為齒用耘稻禾<lb/>
竹杷場圃樵野間用之王褒僮約曰揉竹為杷大杷詩<lb/>
云直躬横首制為杷入土初疑巨爪爬解與當途除瓦<lb/>
礫且將踈跡混塵沙操持有要從耰柄<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>
                    <graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>惟勤利齒<lb/>
<pb n="KR3d0005_WYG_014-16a"/>
牙去惡從來類忠讜惜哉獨用野夫家榖杷詩云曬槃<lb/>
留跡以杷名翻覆能令五榖平毋訝晴隂不恒徳舍之<lb/>
藏則用之行竹杷詩云揉竹為杷指爪如强于穰藁易<lb/>
渠䟽僕僮有約供薪㸑一務誰知用有餘耘杷詩云鐡<lb/>
作渠䟽代爪耘幾將踈質効微勲纒綿蔓草知多少輙<lb/>
為良苗一解紛<hi>案圖有小杷而此條未詳言之葢杷雖有大小之别而其用則一故條中不復</hi>
<hi>縷分而詩亦祗以大杷槩之非闕文也</hi>
<pb n="KR3d0005_WYG_014-17a"/>
朳<hi>博㧞切</hi>無齒杷也所以平土壤聚榖實説文云無齒為<lb/>
朳禾譜字作戞<hi>訖黠切</hi>周生烈曰夫忠謇朝之杷朳正人<lb/>
國之埽篲秉杷執篲除凶掃穢國之福主之利也杷朳<lb/>
之為器也見於書傳至今不替其用為不負紀錄矣朳<lb/>
詩云長柄為身首闊横似杷無齒朳為名補填罅漏坤<lb/>
無缺推擁泥汙坎易盈每與渠䟽供壠畆解收狼戾作<lb/>
囷京從今柄用多餘力未許人間有不平<lb/>
<pb n="KR3d0005_WYG_014-18a"/>
平板平摩種秧泥田器也用滑靣木板長廣相稱上置<lb/>
兩耳繫索連軛駕牛或人拖之摩田湏平方可受種即<lb/>
得放水<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>漬匀停秧出必齊田家或仰坐櫈代之終非<lb/>
本器詩云小於食案大於砧畦靣匀拖恐不任材厚似<lb/>
難浮水動體寛原不墊泥深一行已見光如拭再過都<lb/>
無跡可尋世道迓衡方汝用一區毋為滯蹄涔<lb/>
<pb n="KR3d0005_WYG_014-19a"/>
田盪<hi>他浪切</hi>均泥田器也用叉木作柄長六尺前貫横木<lb/>
五尺許田方耕耙尚未匀熟湏用此器平着其上盪之<lb/>
使水土相和凹凸各平則易為秧蒔農書種植篇云凡<lb/>
水田渥漉精熟然後踏糞入泥盪平田靣乃可撒種此<lb/>
亦盪之用也夫田盪與上篇耘盪<hi>徒浪切</hi>之盪字同音異<lb/>
所用亦各不類因辯及之<hi>耘盪見錢鎛門</hi>詩云農事方殷春已<lb/>
歸綠雲滿握春秧齊秧馬既具田成畦尚欠有物平水<lb/>
泥横木叉頭手自擕盪磨泥靣如排擠人畜一過饒足<lb/>
<pb n="KR3d0005_WYG_014-19b"/>
蹄却行一抺前踪迷瑩滑如展黄玻瓈挿蒔足使無高<lb/>
低處汙不染濯清溪歸來自潔從髙棲一遇詩人經品<lb/>
題附名農譜名始躋願言永用同鋤犁<lb/>
<pb n="KR3d0005_WYG_014-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_014-20b"/>
輥<hi>古本切</hi>軸輥碾草禾軸也其軸木徑可三四寸長約四<lb/>
五尺兩端俱作轉簨挽索用牛拽之夫江淮之間凡漫<lb/>
種稻田其草禾齊生並出則用此輥碾使草禾俱入泥<lb/>
内再宿之後禾乃復出草則不起又甞見北方稻田不<lb/>
解挿秧惟務撒種却於軸間交穿板木謂之雁翅状如<lb/>
礰礋而小以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>打水土成泥就碾草禾如前江南地下<lb/>
易於得泥故用輥軸北方塗田頗少放水之後欲得成<lb/>
泥故用雁翅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>打此各随地之所宜用也詩云稻田荒<lb/>
<pb n="KR3d0005_WYG_014-21a"/>
薉與苖同都入機衡輥碾中本擬助禾輕着力却慿偃<lb/>
草重於風一畨泥滓重加熟幾倍薅耘可並功思巧何<lb/>
人添雁翅聨翩更覺用尤工<lb/>
<pb n="KR3d0005_WYG_014-22a"/>
秧弹<hi>平聲</hi>秧壠以篾為弹弹猶弦也世呼船牽<hi>去聲</hi>曰弹字<lb/>
義俱同葢江鄉櫃田内平而廣農人秧蒔漫無凖則故<lb/>
制此長篾掣於田之兩際其直如弦循此布秧了無欹<lb/>
斜猶梓匠之䋲墨也詩云堘埂寛長有櫃田秧弹依約<lb/>
不容偏物情自是宜標凖苗壠回㸔直似弦<lb/>
<pb n="KR3d0005_WYG_014-23a"/>
杈<hi>初加切</hi>箝禾具也揉木為之通長五尺上作三股長可<lb/>
二尺上一股微短皆形如彎角以箝取禾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也又有以<lb/>
木為榦以鐡為首二其股者利如戈㦸唯用叉取禾束<lb/>
謂之鐡禾杈集韻云权杷農器也詩云竪若戈㦸森用<lb/>
與戈㦸異彼能禦外侮此則供稼事願言等鋤耰非因<lb/>
為戰備今遇太平時叉也即農器<lb/>
<pb n="KR3d0005_WYG_014-24a"/>
笐<hi>下浪切</hi>架也集韻作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹竿也或省作笐今湖湘間收<lb/>
禾並用笐架懸之以竹木構如屋状若麥若稻等稼穫<lb/>
而栞<hi>音繭</hi>之悉倒其穂控於其上久雨之際比於積垜不<lb/>
致鬱浥江南上雨下水用此甚宜北方或遇霖潦亦可<lb/>
倣此庻得種糧勝於全廢今特載之冀南北通用詩云<lb/>
江鄉臨老稻收天笐架棲禾豈棄捐多稼一川歸偉構<lb/>
祥雲萬疊表豐年有同巨廪成髙積要與饑民解倒懸<lb/>
稼畢莫辭零落去從來萬事等蹄筌<lb/>
<pb n="KR3d0005_WYG_014-25a"/>
喬扦<hi>音千</hi>挂禾具也凡稻皆下地沮濕或遇雨潦不無渰<lb/>
<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>其收穫之際雖有禾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不能卧置乃取細竹長短相<lb/>
等量水淺深每以三莖為數近上用篾縳之叉於田中<lb/>
上控禾把又有用長竹横作連脊挂禾尤多凡禾多則<lb/>
用笐架禾少則用喬扦雖大小有差然其用相類故并<lb/>
次之詩云江鄉新霽稻初收縛竹為扦可寄留白水有<lb/>
時深鼎足黄雲随意挂叉頭豐年有象居人喜滯穂無<lb/>
遺寡婦愁稼事畢時仍有用不妨場圃作量籌<lb/>
<pb n="KR3d0005_WYG_014-26a"/>
禾鉤歛禾具也用木鉤長可二尺甞見壠畆及荒蕪之<lb/>
地農人將芟倒禾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>或草<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>用此匝地約之成稇則易<lb/>
於就束比之手摙<hi>力展切</hi>甚速便也詩云物性縱横本自<lb/>
由不經約束浩難收荒原草木知多少㑹見芟夷入此<lb/>
鉤<lb/>
<pb n="KR3d0005_WYG_014-27a"/>
撘爪上用鐡鉤帯袴中受木柄通長尺許状似彎爪用<lb/>
如爪之撘物故曰撘爪以擐草禾之束或積或擲日以<lb/>
萬數速於手挈可謂智勝力也詩云非鉤非刃亦非鉗<lb/>
挈物風生利爪尖草束禾頭千萬計不煩手指一親拈<lb/>
<pb n="KR3d0005_WYG_014-28a"/>
禾擔<hi>都濫切</hi>負禾具也其長五尺五寸剡匾木為之者謂<lb/>
之輭擔斫圓木為之者謂之楤擔<hi>集韻云楤音聰尖頭擔也</hi>匾者宜<lb/>
負器與物圓者宜負薪與禾釋名曰擔任也力所勝任<lb/>
也凡山路﨑嶇或水陸相半舟車莫及之處如有所負<lb/>
非擔不可又田家收穫之後塍埂之上禾積星散必欲<lb/>
登之場圃荷此尤便詩云纍纍禾積大田秋都入農夫<lb/>
荷擔頭纔使頳肩到場圃主家倉廪又催收<lb/>
<pb n="KR3d0005_WYG_014-29a"/>
連耞<hi>古牙切</hi>擊禾器國語曰權節其用耒耜耞殳<hi>耞拂也以擊草</hi>
廣雅曰拂謂之架説文曰拂架也拂擊禾連架釋名曰<lb/>
架加也加杖於柄頭以撾<hi>陟爪切</hi>穂而出榖也其制用木<lb/>
條四莖以生革編之長可三尺闊可四寸又有以獨梃<lb/>
為之者皆於長木柄頭造為擐軸舉而轉之以撲禾也<lb/>
方言云僉宋魏之間謂之攝殳<hi>音殊</hi>自關而西謂之棓<hi>蒲項</hi>
<hi>切</hi>齊楚江淮之間謂之柍<hi>音/怏</hi>或謂之桲<hi>音勃</hi>今呼為連耞<lb/>
南方農家皆用之北方穫禾少者亦易取辦也耕織圖<lb/>
<pb n="KR3d0005_WYG_014-29b"/>
詩云霜時天氣佳風勁木葉脱持穂及此時連耞聲亂<lb/>
發黄雞啄遺粒烏鳥喜聒聒歸家抖塵埃夜屋燒榾柮<lb/>
<pb n="KR3d0005_WYG_014-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_014-30b"/>
刮板剗土具也用木板一葉濶二尺許長則倍之或煆<lb/>
鐡為舌板後釘直木二莖髙出板上槩以横柄板之兩<lb/>
傍係二鐡鐶以鐶拽索兩手推按或人或畜輓行以剗<lb/>
壅脚土凡修閘埧起堤防填汙坎積邱垤均土壤治畦<lb/>
埂疊場圃聚子粒擁糠籺<hi>胡骨切</hi>除瓦礫<hi>郎擊切</hi>雖若泛用<lb/>
然農家之事居多也詩云廣舌横短柄䨇環繫長紖却<lb/>
行乍歛蹤前排如擁盾<hi>食尹切</hi>起堰作陂塘分田立畦畛<lb/>
<hi>章忍切</hi>人間不平地所到略能盡<lb/>
<pb n="KR3d0005_WYG_014-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_014-31b"/>
擊壤釋名曰擊壤野老之戯蓋擊塊壤之具因以為戯<lb/>
也藝苑曰撃壤古戯也又曰壤以木為之前廣後銳長<lb/>
尺四寸濶三寸其形如履將戯先側一壤於地遙於三<lb/>
四十歩以手中壤敲之中<hi>去聲</hi>者為上風土記曰擊壤以<lb/>
木為之其形如履臘節僮少以為戯分部如摘博也元<lb/>
晏先生<hi>皇甫謐號元晏先生</hi>曰十七年與姑從子果栁等擊壤於<lb/>
路此非直野老僮少之戯至於逸人隱士亦有時而為<lb/>
此戯也逸士傳曰堯時有壤父五十人擊壤於康衢觀<lb/>
<pb n="KR3d0005_WYG_014-32a"/>
者曰大哉堯之為君壤父作色曰吾日出而作日入而<lb/>
息鑿井而飲耕田而食帝何力於我哉此有以見其時<lb/>
平歳熟不知樂之所自信哉堯之德蕩蕩乎民無能名<lb/>
焉宜壤父有此答也吳盛彦擊壤賦云論衆戯之為樂<lb/>
獨擊壤之可娛因風托勢罪一殺兩藝文曰以塼二枚<lb/>
長七寸相去三十歩立為標<hi>或以塊壤為標蓋田夫擊壤之意也</hi>各以塼<lb/>
一枚方圓一尺擲之主人擲籌随多少甲先擲破則得<lb/>
一籌後破則奪先破者又今村陌中張梃為戯者皆其<lb/>
<pb n="KR3d0005_WYG_014-32b"/>
遺制歟詩云㤗和民如何戯適因塊壤相從雜稚耋峙<lb/>
立越㝷丈乘平初側一得雋終殺兩徒歌足懽愉至意<lb/>
自融盎帝力既不知大德日蕩蕩爾來幾千年古俗遂<lb/>
長往雖云遺制在淳風邈難想誰能陶真樂返古如指<lb/>
掌懐哉壤父歌三復有遺響<lb/>
　<lb/>
　<lb/>
農書卷十四<lb/>
</p>
<p>
</p>
  </div>
<div>
                <head>農書卷十五</head>
    <p>
<pb n="KR3d0005_WYG_015-1a"/>
欽定四庫全書<lb/>
　農書卷十五　　　　　　　元　王禎　撰<lb/>
　農器圖譜七<lb/>
　　蓑笠門<lb/>
傳曰首戴苧蒲身服襏襫此謂之農今田家蓑笠以莎<lb/>
以篛為之者是也後之禦雨蔽日等具由此增其巧便<lb/>
為田農必用之物是可尚也復以牧笛葛燈籠等附之<lb/>
愈賁飾於圖譜矣<lb/>
<pb n="KR3d0005_WYG_015-2a"/>
蓑雨衣無羊詩曰何蓑何笠毛註曰蓑所以備雨笠所<lb/>
以禦暑唐韻云蓑草名可為雨衣又名襏<hi>北末切</hi>襫<hi>施隻切</hi>
説文云秦謂之草<hi>方歴切又婢赤切</hi>爾雅曰薃侯莎蓑衣以莎<lb/>
草為之故音同莎又名薛六韜農器篇曰蓑薛簦笠今<lb/>
總謂之蓑雨具中最為輕便王荆公詩云采采霜露下<lb/>
披披煙雨中蒲茅以為衣䄈褐相與同勿妬市門人綺<lb/>
紈被奴僮當慙邉城戍擐甲徂春冬<lb/>
<pb n="KR3d0005_WYG_015-3a"/>
笠戴具也古以臺皮為笠詩所謂臺笠緇撮今之為笠<lb/>
編竹作殻𠂻以籜篛或大或小皆頂隆而口圓可芘雨<lb/>
蔽日以為蓑之配也王荆公詩云耕有春雨濡耘有秋<lb/>
陽暴二物應時需九州同我欲孰能生少慕得此云自<lb/>
足君思周伯陽所願豈華轂<lb/>
<pb n="KR3d0005_WYG_015-4a"/>
屝草屨也左傳曰共其資糧屝屨説文曰屝草屨也孔<lb/>
疏云屝屨俱是在足之物善惡異名耳喪服傳曰疏屨<lb/>
者粗薊之屝也是屝用草為之注云草履者履屨通言<lb/>
耳今云屝屨相形以曉人也詩云蒯菅柔韌自編成不<lb/>
換仍呼不借名長向緑蓑衣底着雨行偏稱<hi>去聲</hi>野夫情<lb/>
<pb n="KR3d0005_WYG_015-5a"/>
屨麻履也傳云屨滿戸外蓋古人上堂則遺屨於外此<lb/>
常屨也今農人春夏則屝秋冬則屨從省便也方言屝<lb/>
粗屨也徐兖之郊謂之屝自闗而西謂之屨中有木者<lb/>
謂之複舄自闗而東謂之複履其卑者謂之䩩<hi>音婉子按揚</hi>
<hi>今本作其庳者謂之靴</hi>下禪謂之鞮<hi>今韋鞮也</hi>絲作者謂之履麻作者<lb/>
謂之不借粗者謂之<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>按揚子南楚江沔之間總謂之麄西南梁益之國或謂之<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    </hi>
東北朝鮮冽水之間謂之䩕<hi>音卬</hi>或謂之䋀<hi>下瓦切一音畫</hi>徐土<lb/>
邳沂之間大粗謂之䩕角<hi>今漆履有齒者</hi>皆屨之别名也詩云<lb/>
<pb n="KR3d0005_WYG_015-5b"/>
織麻成屨足相容嗜好殊非蠟屐同未擬平生着㡬緉<lb/>
且憑踐履有深功<lb/>
<pb n="KR3d0005_WYG_015-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_015-6b"/>
橇<hi>輸芮切</hi>泥行具也史記禹乘四載泥行乘橇孟康曰橇<lb/>
形如箕摘行泥上東坡秧馬歌叙云橇豈秧馬之類歟<lb/>
以康言考之非秧馬類也嘗聞向時河水退灘淤地農<lb/>
人欲就泥裂漫撒麥種奈泥深恐没故制木板為履前<lb/>
頭及兩邉髙起如箕中綴毛繩前後繫足底板既濶則<lb/>
舉歩不䧟今海陵人泥行及刈過葦泊中皆用之切詳<lb/>
本字從木從毛即其義也詩云大禹平水土泥行即乘<lb/>
橇後人相地宜彷像資種藝材寛一屐餘跡認䨇鳬蛻<lb/>
<pb n="KR3d0005_WYG_015-7a"/>
豈知千載後翻免足胝弊<lb/>
<pb n="KR3d0005_WYG_015-8a"/>
覆殻<hi>一名鶴翅一名背蓬</hi>篾竹編如龜殻𠂻以籜箬覆於人背繩<lb/>
繫肩下耘薅之際以禦畏日兼作雨具下有卷口可通<lb/>
風氣又分雨溜適當盛暑田夫得此以免曝烈之苦亦<lb/>
一壺千金之比也詩云田頭赫日曝膚赬微智能令庇<lb/>
廕清竹股合編深可覆篛胎層布薄還輕製成龜背兼<lb/>
龜兆俯作鶴軀如鶴行南北薅鋤人得此隨身長若片<lb/>
雲生<lb/>
<pb n="KR3d0005_WYG_015-9a"/>
通簪貫髪虛簪也一名氣筒以鹿角稍尖作之<hi>如無鹿角以竹</hi>
<hi>木代之或大翎筒亦可</hi>長可三寸餘筒之周圍横穿小竅數處使<lb/>
俱相通故曰通簪田夫田婦暑日之下折腰俛首氣騰<lb/>
汗出其髪髻蒸鬰得貫此簪一二以通風氣自然爽快<lb/>
夫物雖微末而有利人之效甚可愛也詩云汗隨低首<lb/>
沛如淋散髻斜横得此簪<hi>散字上聲晉書王儉作散髪髻斜横簪</hi>氷筋玲<lb/>
瓏清吹<hi>去聲</hi>入月痕依約墨雲深孤標不作附炎態虛腹<lb/>
寜無利物心微眇棄餘能適用何殊弊帚直千金<lb/>
<pb n="KR3d0005_WYG_015-10a"/>
臂篝<hi>篝古侯切籠笿也</hi>狀如魚笱篾竹編之又呼為臂籠江淮<lb/>
之間農夫耘苖或刈禾穿臂於内以帣<hi>居願切</hi>衣袖猶北<lb/>
俗芟刈草木以皮為袖套皆農家所必用者詩云筠篝<lb/>
編織作中虛穿臂農夫䕶若膚不似舞姬華宴上巧籠<lb/>
衣袖絡珍珠<lb/>
<pb n="KR3d0005_WYG_015-11a"/>
牧笛牧牛者所吹早暮招來群牧猶牧馬者鳴笳也嘗<lb/>
於村野間聞之則知時和嵗豐寓於聲也每見模為圖<lb/>
畫詠為歌詩實古今太平之風物也王荆公詩云緑草<lb/>
無端倪牛羊在平地芊綿杳靄間落日一横吹迢遥送<lb/>
晚響誕謾寫真意豈比賣餳夫吹簫販童稚<lb/>
<pb n="KR3d0005_WYG_015-12a"/>
葛燈籠南史宋武祖微時躬耕於丹徒及受命耨耜之<lb/>
具頗有存者皆命藏之以示子孫及孝武帝大明中壞<lb/>
所居隂室起玉燭殿與群臣觀之牀頭有障壁挂葛燈<lb/>
籠侍臣盛稱武帝素儉之徳帝曰田舎翁得此足矣今<lb/>
農家襲用以憑暮夜提携徃來照視有古之遺風焉詩<lb/>
云田家破厚夜膏火固常然匪加覆䕶功莫禦長風前<lb/>
瞻彼蘝蔓葛體質相纒綿物兮用有宜所貴求天全采<lb/>
采施<hi>以豉切</hi>谷姿篝燈手親編順彼自然性非把栁桮棬<lb/>
<pb n="KR3d0005_WYG_015-12b"/>
貪我㧞擢思結爾繼晷縁持之或逺適處也或中懸所<lb/>
要效實用照暗憑周旋緬懷宋武事儉徳垂千年施之<lb/>
田舎翁朴俗非求妍火城爛紅紗賦分何獨偏<lb/>
<pb n="KR3d0005_WYG_015-13a"/>
　農器圖譜八<lb/>
　　蓧蕢門<lb/>
蓧蕢皆古盛榖器也論語謂荷蕢荷蓧今以名篇遵古<lb/>
制也由是類而書之然榖物别<hi>入聲</hi>精粗之異等故器用<lb/>
隨細大之有差方俗稱呼分彼此之名室家用舎備盈<lb/>
虛之數既貯儲之多便復簸蹂之同資今總收録庻不<lb/>
乏用云<lb/>
<pb n="KR3d0005_WYG_015-14a"/>
蓧<hi>徒吊切</hi>字從草從條取其象也即今之盛榖種器語曰<lb/>
遇丈人以杖荷蓧盖蓧器之小者可杖荷之既農隱所<lb/>
用必為盛榖器也包氏曰蓧竹器考其字體非從竹若<lb/>
謂竹器非也説文曰耘器稽之書傳錢鎛鋤耨皆刄為<lb/>
之謂蓧為耘器亦非也當與蕢同類皆盛榖器但有大<lb/>
小之差故因辯之以袪世惑<hi>南方盛稻種用簞以竹為之北方藏粟種用簍多以</hi>
<hi>草木之條編之蓧蓋是此類一案蓧蕢皆盛榖器故併作一詩繫在蕢  條之下</hi>
<pb n="KR3d0005_WYG_015-15a"/>
蕢草器從草貴聲論語有荷蕢而過孔氏之門者古文<lb/>
作臾象形盛榖器集韻作籄字從竹舉土籠也語云譬<lb/>
如為山未成一簣書云功虧一簣俱從竹注云土籠今<lb/>
上文從草以草為之即盛榖器也詩云伊昔丈人軰荷<lb/>
蓧與荷蕢蓧蕢雖若殊知皆古農器視彼隱者流避世<lb/>
復避地為兹身口謀寜同聖人意寥寥千載後猶能覩<lb/>
餘制因物想遺風憮然發三喟<hi>案此蓧蕢二條原本誤列於蓧蕢門小引之前</hi>
<hi>謹改正</hi>
<pb n="KR3d0005_WYG_015-16a"/>
筐竹器之方者詩注云筐篚屬可以行幣帛及盛物三<lb/>
禮圖曰大筐以竹受五斛以盛米致饋於聘賔小筐以<lb/>
竹受五升以盛米又曰筐以盛熬榖詩曰采采卷耳不<lb/>
盈頃<hi>音傾</hi>筐又曰女執懿筐爰求柔桑筐之制其來已久<lb/>
今用於農家者多矣<hi>案筐筥亦一類故亦併作一詩繫於筥一條之下</hi>
<pb n="KR3d0005_WYG_015-17a"/>
筥亦作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹器之圓者注曰筥圓而長但可實物而已<lb/>
三禮圖曰筥受五升盛饔餼之米致於賔館良耜詩曰<lb/>
載筐及筥左傳筐筥錡釜之器字説云筐筥一器也特<lb/>
方圎之異云耳江沔之間謂之籅<hi>音餘</hi>趙岱之間謂之䈱<lb/>
<hi>兮攷切</hi>淇衛之間謂之牛筐小者南楚謂之簍<hi>音縷</hi>自闗而<lb/>
西秦晉之間謂之箄<hi>方氏切</hi>筥其通語也詩云古今制器<lb/>
同方圓曰筐筥是用采蘋蘩于以盛稷黍修誠薦王公<lb/>
居貧侑尊俎物兮茍適用雅素吾所與<lb/>
<pb n="KR3d0005_WYG_015-18a"/>
畚<hi>音本</hi>土籠<hi>力董切</hi>也左傳樂喜陳畚梮注云畚簣籠集韻<lb/>
作□晉書王猛少貧賤嘗鬻畚為事説文畚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音瓶</hi>屬又<lb/>
蒲器也所以盛種杜林以為竹筥揚雄以為蒲器然南<lb/>
方以蒲竹北方用荆栁或負土或盛物通用器也詩云<lb/>
江南貴蒲竹漢北取荆栁致用與蕢均聯名惟臿偶不<lb/>
辭編織勞常為貧賤有他日興土工嗟哉須汝負<lb/>
<pb n="KR3d0005_WYG_015-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_015-19b"/>
𥫱<hi>徒本切</hi>集韻云盛榖器或作囤又蘧也北方以荆栁或<lb/>
蒿卉制成圓様南方判竹編草或用籧篨空洞作圍各<lb/>
用貯榖南北通呼曰𥫱兼篅<graphic n="KR2493" url="https://raw.githubusercontent.com/kanripo/KR-Gaiji/master/images/KR2493.png" mimeType="image/png"/>而言也然𥫱多露置可<lb/>
用貯糧篅<graphic n="KR2493" url="https://raw.githubusercontent.com/kanripo/KR-Gaiji/master/images/KR2493.png" mimeType="image/png"/>在室可用盛種皆農家收榖所先具者故<lb/>
併次之　篅<hi>市專切</hi>説文云判竹圓以盛榖𥫱類也篅或<lb/>
作圌此<graphic n="KR2493" url="https://raw.githubusercontent.com/kanripo/KR-Gaiji/master/images/KR2493.png" mimeType="image/png"/>與篅皆𥫱之别名但大小有差亦蓧蕢之舊<lb/>
制不可遺也　<graphic n="KR2493" url="https://raw.githubusercontent.com/kanripo/KR-Gaiji/master/images/KR2493.png" mimeType="image/png"/>
                    <hi>章恕切</hi>集韻云<graphic n="KR2493" url="https://raw.githubusercontent.com/kanripo/KR-Gaiji/master/images/KR2493.png" mimeType="image/png"/>筐盛種器盖連底小<lb/>
𥫱便於移用<graphic n="KR2493" url="https://raw.githubusercontent.com/kanripo/KR-Gaiji/master/images/KR2493.png" mimeType="image/png"/>作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>又作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>詩云農家屯糧元有具以<lb/>
<pb n="KR3d0005_WYG_015-20a"/>
𥫱為名湏用竹體圓制宻塗塈茨正則能容傾則覆南<lb/>
北由來無異名露置當陽安用屋樂嵗先為歉嵗防一<lb/>
年耕有三年蓄但令積粟比任生未必指囷無魯肅先<lb/>
民作器兼細巨下逮人間篅與<graphic n="KR2493" url="https://raw.githubusercontent.com/kanripo/KR-Gaiji/master/images/KR2493.png" mimeType="image/png"/>篅與<graphic n="KR2493" url="https://raw.githubusercontent.com/kanripo/KR-Gaiji/master/images/KR2493.png" mimeType="image/png"/>小毋慮酌量<lb/>
出納宜朝暮日計不足月有餘徙頓東西無定處家存<lb/>
戸置多貯儲貴可無憂賤無蠧便當封作富民侯彼腹<lb/>
纔飢吾腹飫國不空虚倉廩助嵗嵗豐年歌黍稌<lb/>
<pb n="KR3d0005_WYG_015-21a"/>
榖匣盛榖方木層匣也用板四葉相嵌而方大小不等<lb/>
髙下隨宜下作底足疊累數層上作頂蓋貯榖於内置<lb/>
穴於下可以啟閉用之多在屋室亦可露置以瓦覆之<lb/>
比之囤京可以移頓較之篅<graphic n="KR2493" url="https://raw.githubusercontent.com/kanripo/KR-Gaiji/master/images/KR2493.png" mimeType="image/png"/>可以增减既無雀䑕之<lb/>
耗又無濕浥之虞實榖藏之佳者詩云取制異囷京初<lb/>
憑梓匠成虚中元有受正立乃無傾封鐍開還瀉方層<lb/>
貯毎盈家家能置此亦號小常平<lb/>
<pb n="KR3d0005_WYG_015-22a"/>
籮匠竹為之上圎下方挈米榖器量可一斛方言籮所<lb/>
以注斛陳魏宋楚之間謂之䈪自闗而西謂之注箕皆<lb/>
籮之别名也<hi>案籮與<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>亦併作一/詩繫<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>一條之下</hi>
<pb n="KR3d0005_WYG_015-23a"/>
<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>
                    <hi>才何切</hi>亦籮屬比籮稍匾而小用亦不同<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>則造酒造<lb/>
飯用之漉米又可盛食物蓋籮盛其粗者而<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>盛其精<lb/>
者精粗各適所受不可易也詩云匾小即云<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>圎大則<lb/>
為籮從竹皆盛器協音豈異科販夫挑自便田舎用還<lb/>
多今嵗租糧畢空虚奈爾何<lb/>
<pb n="KR3d0005_WYG_015-24a"/>
儋<hi>都監切</hi>貯米器也漢書揚雄無儋石之儲晉劉毅家無<lb/>
儋石之儲應劭曰齊人名甖為儋受二斛顔師古曰儋<lb/>
者一人所負擔也方言云罃陳魏宋楚之間曰㼶<hi>音臾</hi>或<lb/>
曰㼡<hi>音殊</hi>燕之東北朝鮮冽水之間謂之瓺<hi>音暢</hi>周洛韓鄭<lb/>
之間謂之甀儋或作甔字從瓦瓦器也今江淮間農家<lb/>
造泥為甕披以麻草用貯食米可以代儋細民甚便之<lb/>
詩云腹寛口綽豈瓶罌力負從知一擔平外備五名因<lb/>
俗異中容兩斛賴陶成揚雄嗜酒嗟常乏劉毅呼盧愧<lb/>
<pb n="KR3d0005_WYG_015-24b"/>
豈盈我願貯儲能稍給不須攀慕二公名<lb/>
<pb n="KR3d0005_WYG_015-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_015-25b"/>
籃竹器無係為筐有係為籃大如斗量又謂之笭<hi>郎鼎切</hi>
箵<hi>桑鼎切</hi>農家用採桑柘取蔬菓等物易挈提者方言籠<lb/>
南楚江沔之間謂之篣或謂之笯郭璞云亦呼籃蓋一<lb/>
器而異名也詩云賣花擔上兩相宜劚藥山前屢挈歸<lb/>
何似採桑盛葉好是中還有綺羅衣<lb/>
<pb n="KR3d0005_WYG_015-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_015-26b"/>
箕簸箕也説文云簸揚米去糠也莊子曰箕之簸物雖<lb/>
去粗留精然要其終皆有所除是也然北人用栁南人<lb/>
用竹其制不同用則一也詩云哆兮侈兮成是南箕箕<lb/>
四星二星為踵二星為舌哆侈謂踵已大而舌又廣也<lb/>
又維南有箕載翕其舌故箕皆有舌易播物也諺云箕<lb/>
星好風謂主簸揚農家所以資其用也王荆公詩云精<lb/>
良止如留䟽惡棄如擯如擯非爾憎如留豈吾吝無心<lb/>
以擇物誰喜亦誰慍翁乎勤簸揚可使糠粃盡<lb/>
<pb n="KR3d0005_WYG_015-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_015-27b"/>
帚今作箒又謂之篲集韻云少康作箕帚其用有二一<lb/>
則編草為之㓗除室内制則匾短謂之條<hi>亦作苕</hi>帚一則<lb/>
束篠為之擁掃庭院制則叢長謂之埽帚又有種生埽<lb/>
帚一科可作一帚謂之獨埽農家尤宜種之以備場圃<lb/>
間用也詩云有星常在天埽除即名彗觀象者何人為<lb/>
帚以㓗地身居百榖後名擅千金義能清四海塵此事<lb/>
乃極致<lb/>
<pb n="KR3d0005_WYG_015-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_015-28b"/>
籭<hi>所宜切</hi>竹器内方外圎用篩榖物説文云可以除粗取<lb/>
精集韻作簛又作簁或作篩其制有踈宻大小之分然<lb/>
皆粒食之總用也耕織圖詩云茆檐間杵臼竹屋細籭<lb/>
簸照人珠琲光奮臂風雨過計功初不淺坐食良自賀<lb/>
西隣華屋兒醉飽正髙卧<lb/>
<pb n="KR3d0005_WYG_015-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_015-29b"/>
䉛<hi>於六切</hi>漉米器説文淅箕也又云漉米籔<hi>蘇后切</hi>又炊䉛<lb/>
也廣雅曰淅䉴<hi>音箱</hi>㔯<hi>音/旋</hi>䉛<hi>一曰/籔</hi>方言云炊䉛謂之縮<hi>漉米</hi>
<hi>䉛也</hi>或謂之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音/籔</hi>或謂之㔯<hi>江東呼為淅籖也</hi>盖今炊米日所用<lb/>
者　䈰<hi>所交切</hi>飯䈰也説文陳留謂飯帚曰䈰從竹捎聲<lb/>
一曰飯器容五升今人亦呼飯箕為䈰箕南曰䉛北曰<lb/>
䈰南方用竹北方用栁皆漉米器或盛飯所以供造酒<lb/>
食農家所先雖南北名制不同而其用則一故附類之<lb/>
䉛詩云筠用亦已多䉛也惟一器口圎得㔯名腹深有<lb/>
<pb n="KR3d0005_WYG_015-30a"/>
籔義漉米本所施㸑炊仍可備日用有餘功毋為飽時<lb/>
棄䈰詩云䈰器亦名箕筠人織竹為朶頤深且哆便腹<lb/>
大而垂適應今時用良由古制遺令人常飽徳淅玉趂<lb/>
晨炊<lb/>
<pb n="KR3d0005_WYG_015-31a"/>
篩榖箉竹器箉與袋同音篇韻俱各不收盖土俗所呼<lb/>
傳寫於文字者如此其制比籭踈而頗深如籃大而稍<lb/>
淺上有長係可挂農人撲禾之後同稃穂子粒旋旋貯<lb/>
之於内輙篩下之上餘穰藁逐節棄去其下所留榖物<lb/>
須付之颺籃以去糠粃嘗見於江浙農家詩云誰編踈<lb/>
器破霜筠榖物相和聼爾分待得細捐穰藁盡颺籃還<lb/>
得効微勤<lb/>
<pb n="KR3d0005_WYG_015-32a"/>
颺籃颺<hi>餘亮切</hi>集韻謂風飛也籃形如北箕而小前有木<lb/>
舌後有竹柄農夫收穫之後場圃之間所蹂禾穂糠籺<lb/>
相雜執此㩍而向風擲之乃得浄榖不待車扇又勝箕<lb/>
簸田家便之詩云稃穂離披與榖同要憑分别混淆中<lb/>
柄頭能㵼精糧在糠粃從渠走下風<lb/>
<pb n="KR3d0005_WYG_015-33a"/>
種<hi>上聲</hi>簞盛種竹器也其量可容數斗形如圎甕上有<graphic n="KR2350" url="https://raw.githubusercontent.com/kanripo/KR-Gaiji/master/images/KR2350.png" mimeType="image/png"/>
口農家用貯榖種<graphic n="KR0869" url="https://raw.githubusercontent.com/kanripo/KR-Gaiji/master/images/KR0869.png" mimeType="image/png"/>之風處不至鬰浥勝窖藏也古謂<lb/>
修簞窖論語一簞食之簞食器與此字雖同然制度有<lb/>
大小之殊作用有彼此之效齊民要術云藏稻必用簞<lb/>
盖稻乃水榖宜風燥之種時就浸水内又其便也詩云<lb/>
食器嘗聞陋巷間田家貯榖亦名簞指期播種雲彌望<lb/>
好作資生寳藏看<lb/>
<pb n="KR3d0005_WYG_015-34a"/>
曬槃曝榖竹器廣可五尺許邊縁微起深可二寸其中<lb/>
平濶似圎而長下用溜竹二莖兩端俱出一握許以便<lb/>
扛移趂日攤布榖實曝之蠶時農家兼用為篚但底宻<lb/>
而不通風氣終非蠶具詩云平如鋪簟淺於舟榖實攤<lb/>
來亦易收嘗笑昔年髙鳯麥漫教平地雨漂流<lb/>
<pb n="KR3d0005_WYG_015-35a"/>
摜<hi>古患切</hi>稻簟摜抖擻也簟承所遺稻也農家禾有早晚<lb/>
次第收穫即欲隨手得糧故用廣簟展布置木物或石<lb/>
於上各舉稻把摜之子粒隨落積於簟上非唯免汚泥<lb/>
沙抑且不致耗失又可曬榖物或捲作𥫱誠為多便南<lb/>
方農種之家率皆制此詩云摜稻當憑廣簟中聲如風<lb/>
雨露寒蓬誰知舒卷皆能用就貯精糧保嵗豐<lb/>
　<lb/>
　<lb/>
<pb n="KR3d0005_WYG_015-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農書卷十五<lb/>
</p>
<p>
</p>
  </div>
<div>
                <head>農書卷十六</head>
    <p>
<pb n="KR3d0005_WYG_016-1a"/>
欽定四庫全書<lb/>
　農書卷十六　　　　　　　元　王禎　撰<lb/>
　農器圖譜九<lb/>
　　杵臼門<lb/>
昔聖人教民杵臼而粒食資焉後乃增廣制度而為碓<lb/>
為磑為礱為輾等具皆本於此盖聖人開端後為蹈襲<lb/>
得其變也孔融謂後世機巧勝於聖人過矣今特辯之<lb/>
使知本末云<lb/>
<pb n="KR3d0005_WYG_016-2a"/>
杵臼舂也易繫辭曰黄帝堯舜氏作斷木為杵掘地為<lb/>
臼杵臼之利萬民以濟按古舂之制䄷<hi>常隻切</hi>百二十斤<lb/>
稻重一䄷為粟二十斗為米十斗曰毇<hi>許委切</hi>為米六斗<lb/>
大半斗曰粲又曰糲<hi>洛蔕切</hi>米一石舂為九斗曰糳<hi>則各切</hi>
糳米之精者斯古舂之制自杵臼始也詩云易繋十三<lb/>
卦皆為萬民利聖人創杵臼尚象以制噐於義取雷山<lb/>
上動而下止人知𢷬舂法脱粟從此始後世相沿襲更<lb/>
變各任智制度雖不同由来資古意<lb/>
<pb n="KR3d0005_WYG_016-3a"/>
碓舂器用石杵臼之一變也廣雅曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>丁力切</hi>碓也方言<lb/>
云碓梢謂之碓機自関而東謂之梴<hi>音延</hi>桓譚新論曰杵<lb/>
臼之利後世加巧因借身重以踐碓而利十倍耕織圖<lb/>
詩云姢姢月過墻䔩䔩風吹葉田家當此時村舂響相<lb/>
答竹間炊玉香㑹見流匙滑更須水輪轉地碓勞蹴蹋<lb/>
<pb n="KR3d0005_WYG_016-4a"/>
堈碓以堈作碓臼也集韻云堈<hi>居郎切</hi>甕也又作㼚其制<lb/>
先掘埋堈坑深逾二尺次下木地釘三莖置石於上後<lb/>
將大磁堈穴透其底向外側嵌坑内埋之復取碎磁與<lb/>
灰泥和之以窒底孔令圓滑如一候乾透乃用半竹篘<lb/>
長七寸許徑四寸如合脊瓦様但其下稍闊以熟皮周<lb/>
圍護之<hi>取其滑也</hi>倚于堈之下唇篘下兩邊以石壓之或兩<lb/>
竹竿刺定然後注糙於堈内用碓木杵<hi>杵頭鐡圍束之圍内置四犬牙</hi>
<hi>釘稍卧之</hi>搗於篘内堈既圓滑米自翻倒簌於篘内一搗一<lb/>
<pb n="KR3d0005_WYG_016-4b"/>
簌既省人攪米自匀細然木杵既輕動防狂迸須於踏<lb/>
碓時已起而落随以左足躡其碓腰方得穏順一堈可<lb/>
舂米三石功校常碓累倍始於浙人故又名浙碓今多<lb/>
於津要商旅輳集處所可作連屋置百餘具者以供徃<lb/>
来稲船貨糶粳糯及所在上農之家用米既多尤宜置<lb/>
之詩云杵臼搜竒作碓堈米翻堈滑恣舂撞鐡籠木末<lb/>
裝全杵皮護篘材倚半腔頻作低昂身與共慣成踏躡<lb/>
足須䨇近随文軌通南北不獨鏗鍧在楚邦<lb/>
<pb n="KR3d0005_WYG_016-5a"/>
</p>
<p>
<pb n="KR3d0005_WYG_016-6a"/>
礱<hi>力董切</hi>礧榖器所以去榖殻也淮人謂之礱<hi>力董切</hi>江浙<lb/>
之間謂之礱<hi>盧東切</hi>編竹作圍内貯泥土狀如小磨仍以<lb/>
竹木排為密齒破榖不致損米就用拐木竅貫礱上掉<lb/>
軸以䋲懸檩上衆力運肘轉<hi>上聲</hi>之日可破榖四十餘斛<lb/>
北方謂之木礧石鑿者謂之石木礧礱礧字從石初本<lb/>
用石今竹木代者亦便又有礱磨上級甚薄可代榖礱<lb/>
亦不損米或人或畜轉之謂之礱磨復有畜力挽行大<lb/>
木輪軸以皮弦或大䋲繞輪兩周復交於礱之上級輪<lb/>
<pb n="KR3d0005_WYG_016-6b"/>
轉<hi>上聲</hi>則䋲轉䋲轉則輪亦随轉計輪轉一周則礱轉十<lb/>
五餘周比用人功既速且省<hi>案此條闕詩疑軼去</hi>
<pb n="KR3d0005_WYG_016-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_016-7b"/>
輾<hi>女箭切</hi>通俗文曰石碢轢榖曰輾後魏書曰崔亮在雍<lb/>
州讀杜頴傳見其為八磨嘉其有濟時用因教民為輾<lb/>
今以礪石甃為圓槽周或數丈髙逾二尺中央作䑓植<lb/>
以簨軸上穿榦木貫以石碢有用前後二碢相逐前偹<lb/>
撞木不致相擊仍随𢃄攪杷畜力輓行循槽轉碾日可<lb/>
毇米三十餘斛近有法製輾槽<hi>法製用沙石芹泥與糯粥同膠和之以為圓槽</hi>
<hi>候浥下以木棰緩築令實直至乾透可用</hi>轢米特易可加前數此又輾之巧<lb/>
便者詩云欲兼杵臼功制輾中<hi>去聲</hi>規式勞勩畜代人圓<lb/>
<pb n="KR3d0005_WYG_016-8a"/>
轉知勝力朝夕課量數公私饒粒食更令水輪轉<hi>上聲</hi>後<lb/>
世功巧極<lb/>
<pb n="KR3d0005_WYG_016-9a"/>
輥<hi>古本切</hi>輾世呼曰海青輾喻其速也但比常輾减去圓<lb/>
槽就碢榦栝以石輥<hi>輥徑可三尺長可五尺</hi>上置板檻随輾榦圓<lb/>
轉作竅下糓不計多寡旋碾旋收易於得米較之碢輾<lb/>
疾過數倍故比于鷙鳥之尤者人皆便之詩云制輾應<lb/>
嫌杵臼遲豈知輾制有遺機頓教粒食從今易别轉<hi>上聲</hi>
礧車疾似飛<lb/>
<pb n="KR3d0005_WYG_016-10a"/>
颺<hi>與章切</hi>扇集韻云颺風飛也揚糓噐其制中置簨軸列<lb/>
穿四扇或六扇用薄板或糊竹為之復有立扇卧扇之<lb/>
别各帯掉軸或手轉足躡扇即随轉凢舂輾之際以糠<lb/>
米貯之髙檻檻底通作匾縫下㵼均細如簾即將機軸<lb/>
掉轉搧之糠粞既去乃得浄米又有舁之場圃間用之<lb/>
者謂之扇車凡蹂打麥禾等稼穰籺相襍亦須用此風<lb/>
㮼比之杴擲箕簸其功多倍梅聖俞詩云颺扇非團扇<lb/>
每来場圃見因風吹糠籺編竹破筠箭任從髙下手不<lb/>
<pb n="KR3d0005_WYG_016-10b"/>
為寒暄變去粗而得精持之莫言倦<lb/>
<pb n="KR3d0005_WYG_016-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_016-11b"/>
䃺<hi>莫卧切</hi>唐韵作磨磑<hi>五對切</hi>也䃺同説文云䃺石磑也世<lb/>
本曰公輸班作磑方言或謂之䃀<hi>錯碓切</hi>字説云䃺從石<lb/>
從靡䃺之而靡焉今皆作磨字既從石又從磨<hi>平聲</hi>之義<lb/>
特易曉也通俗文曰填<hi>音鎮</hi>䃺曰硐<hi>大公/切</hi>磨床曰摘<hi>真易切</hi>
今又謂主磨曰臍注磨曰眼轉磨曰榦承磨曰槃載磨<lb/>
曰床多用畜力輓行或借水輪或掘地架木下置鐏軸<lb/>
亦轉以畜力謂之旱水磨比之常磨特為省力凡磨上<lb/>
皆用漏斗盛麥下之眼中則利齒旋轉<hi>上聲</hi>破麥作麩然<lb/>
<pb n="KR3d0005_WYG_016-12a"/>
後收之篩羅乃得成麫世間餅餌自此始矣詩云斵圓<lb/>
山骨舊胚胎動静乾坤有自来利齒細噴常日雪旋<hi>平聲</hi>
機深殷<hi>音隠</hi>不雲雷臨流湏借水輪轉<hi>上聲</hi>役畜豈勞人力<lb/>
推一自世間多餅食便知元是濟民材<lb/>
<pb n="KR3d0005_WYG_016-13a"/>
連磨連轉<hi>上聲</hi>磨也其制中置巨輪輪軸上貫架木下承<lb/>
鐏臼復於輪之周圍列遶八磨輪輻適與各磨木齒相<lb/>
間<hi>去聲</hi>一牛拽轉則八磨随輪輻俱轉用力少而見功多<lb/>
後魏書崔亮在雍州讀杜穎𫝊見其為八磨嘉其有濟<lb/>
時用劉景宣作磨竒巧特異䇿一牛之任轉八磨之重<lb/>
竊謂此雖並載前史然世罕有𫝊者今乃尋繹搜索度<lb/>
其可用述此制度既圖於前復叙於後庻来者傚之以<lb/>
廣食利嵇含八磨賦云外兄劉景宣作磨竒巧因賦之<lb/>
<pb n="KR3d0005_WYG_016-13b"/>
云方木矩峙圓質規旋下静似坤上轉似乾巨輪内建<lb/>
八部外連<lb/>
<pb n="KR3d0005_WYG_016-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_016-14b"/>
油榨取油具也用堅大四木各圍可五尺長可丈餘疊<lb/>
作卧枋於地其上作槽其下用厚板嵌作底槃槃上圓<lb/>
鑿小溝下通槽口以偹注油於器凢欲造油先用大鑊<lb/>
㸑炒芝麻既熟即用碓舂或輾碾令爛上甑蒸過理草<lb/>
為衣貯之圈内累積在槽横用枋桯相拶復竪挿長楔<lb/>
髙處舉碓或椎擊擗之極𦂳則油從槽出此横榨謂之<lb/>
卧槽立木為之者謂之立槽傍用擊楔或上用壓樑得<lb/>
油甚速今燕趙間創法有以鉄為炕面就接蒸釜㸑項<lb/>
<pb n="KR3d0005_WYG_016-15a"/>
乃傾芝麻於上執杴匀攪待熟入磨下之即爛比鑊炒<lb/>
及舂碾省力數倍南北農家嵗用既多尤宜則傚詩云<lb/>
巨材成榨床細溜刻槃口麻爛入重圈機械應心手取<lb/>
之亦多方脂膏竟誰有囬顧室中婦何嘗潤蓬首<lb/>
<pb n="KR3d0005_WYG_016-16a"/>
　農器圖譜十<lb/>
　　倉廪門<lb/>
倉廪皆蓄積之所古有定制重民食也次而囷京下而<lb/>
窖竇世所共作俱糓藏<hi>去聲</hi>類也然又各有巧要以從省<lb/>
便凡欲儲貯務儉徳者當取為法至於始終出納之用<lb/>
尤不可闕故以嘉量繼之云<lb/>
<pb n="KR3d0005_WYG_016-17a"/>
倉榖藏<hi>去聲</hi>也釋名曰倉藏也藏榖物也天文集曰廪星<lb/>
主倉史記天官書胃為天倉此名著於天象者禮月令<lb/>
曰孟冬令有司修囷倉周禮倉人掌粟入之藏此名著<lb/>
於公府者甫田詩曰乃求千斯倉管子曰倉廪實而知<lb/>
禮節此名著於民家者推而言之則知倉之類尚矣今<lb/>
國家偹儲蓄之所上有氣楼謂之敖房前有簷楹謂之<lb/>
明厦倉為總名盖其制如此夫農家貯榖之屋雖規模<lb/>
稍下其名亦同皆係累年蓄積所在内外材木露者悉<lb/>
<pb n="KR3d0005_WYG_016-17b"/>
宜灰泥塗飾以偹火災木又不蠧可為永法詩云實榖<lb/>
藏<hi>去聲</hi>曰倉制度一遵古積不厭斗升耗或容雀䑕常平<lb/>
名固佳相因義仍取揆諸創始心荒歉豈無補<lb/>
<pb n="KR3d0005_WYG_016-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_016-18b"/>
廪倉别名豐年詩曰豐年多黍多稌亦有髙廪萬億及<lb/>
秭注云廪所以藏粢盛之穗説文曰倉黄㐭而取之故<lb/>
謂之㐭或從广從禾今農家構為無壁厦屋以儲禾穗<lb/>
及穜稑之種即古之<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>也唐韵云倉有屋曰廪倉其藏<lb/>
糓之總名而廩庾又有屋無屋之辨也詩云廪名天上<lb/>
星有象常昭垂在地為定制廣厦庇于斯上乃奉粢盛<lb/>
下以偹㓙饑黍稌及億秭重見豐年詩<lb/>
<pb n="KR3d0005_WYG_016-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_016-19b"/>
庾鄭詩箋云露積榖也集韵庾或作㢏倉無屋者詩曰<lb/>
曽孫之庾如坻如京又曰我庾維億盖謂庾積榖多也<lb/>
詩云露積以庾稱有象因自成初無經構功何同倉廪<lb/>
名詩人嘗比賦如坻復如京公私固儲蓄視此知豐盈<lb/>
<pb n="KR3d0005_WYG_016-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_016-20b"/>
囷<hi>邱倫切</hi>圓倉也禮月令曰修囷倉説文廪之圓者圓謂<lb/>
之囷方謂之京管子曰夷吾過市有新成囷京者吳志<lb/>
周瑜謁魯肅肅指其囷以與之西京襍記曰曹元理善<lb/>
筭囷之糓數類而言之則囷之名舊矣今貯榖圜𥫱泥<lb/>
塗其内草苫於上謂之露𥫱者即囷也詩云富國何如<lb/>
富在民鄉閭是處有髙囷只知不負英雄謁遇歉能傾<lb/>
一濟貧<lb/>
<pb n="KR3d0005_WYG_016-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_016-21b"/>
京倉之方者廣雅云字從广<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>倉也又謂四起曰京今<lb/>
取其方而髙大之義以名倉曰京則其象也夫囷京有<lb/>
方圓之别北方髙亢就地植木編條作𥫱故圓即囷也<lb/>
南方墊濕離地嵌板作室故方即京也此囷京又有南<lb/>
北之宜庻識者辨之擇而用也詩云大云倉廪次囷京<lb/>
各貯粢粮取象成可是今人迷古制方圓未識有他名<lb/>
<pb n="KR3d0005_WYG_016-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_016-22b"/>
榖盅<hi>敕中切</hi>集韵云虚器也又謂之氣籠編竹作圍徑可<lb/>
一尺髙或二丈底足稍大易於竪立内置木撐<hi>丑孟切</hi>數<lb/>
層乃先列倉中毎間或五或六亦量積糓多少髙低大<lb/>
小而制之嘗見倉廪囷京等所貯米榖蒸濕結厚數尺<lb/>
謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頭以致壓盫變黄漸成浥腐徃徃耗損元數公<lb/>
私坐致䧟害誠甚可惜今置此器使欎氣升通米得堅<lb/>
燥免蹈前弊實濟物之良法凡儲蓄之家不可闕也詩<lb/>
云虚中潔外丈餘身厠跡囷倉氣可伸要識有功能積<lb/>
<pb n="KR3d0005_WYG_016-23a"/>
久陳陳從此更相因<lb/>
<pb n="KR3d0005_WYG_016-24a"/>
窖<hi>古孝切</hi>藏榖穴也史記貨殖𫝊曰宣曲任氏秦之敗也<lb/>
豪傑皆争取金玉任氏獨窖倉粟楚漢相拒滎陽民不<lb/>
得耕米石至數萬而豪傑金玉盡歸任氏任氏以是起<lb/>
富嘗謂榖之所在民命是寄今藏置地中緩急可恃且<lb/>
風蟲水旱十年之内儉居五六安可不預偹㓙災夫穴<lb/>
地為窖小可數斛大至數百斛先投柴棘燒令其土焦<lb/>
燥然後周以糠穏貯粟於内五榖之中唯粟耐陳可歴<lb/>
逺年有於窖上栽樹大至合抱内若變浥樹必先驗驗<lb/>
<pb n="KR3d0005_WYG_016-24b"/>
謂葉必萎黄又𢷬别窖北地土厚皆宜作此江淮髙峻<lb/>
土厚處或宜倣之既無風雨雀䑕之耗又無水火盗賊<lb/>
之虞雖箧笥之珍府藏之富未可埒也詩云作窖良有<lb/>
法貯榖期不腐焦磪擬陶爐穣籺親壌土厚瘞防水潦<lb/>
深藏勝倉庾却嗟金玉家無能偹饑苦<lb/>
<pb n="KR3d0005_WYG_016-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_016-25b"/>
竇似窖月令曰穿竇窖鄭注云穿竇窖者入地橢曰竇<lb/>
方曰窖䟽云橢者似方非方似圓非圓釋文云橢<hi>他果切</hi>
謂狭而長今人下掘或旁穿出土轉<hi>上聲</hi>于他處内實以<lb/>
粟復以草墢封塞他人莫辨即謂竇也盖小口而大腹<lb/>
竇小孔穴也故名竇詩云穿竇以貯榖逺謀輸老農小<lb/>
口傍能通虚腹寛有容深儲慮竊發迷藏加宻封一朝<lb/>
催租急肯許防饑㓙<lb/>
<pb n="KR3d0005_WYG_016-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_016-26b"/>
升十合量也前漢志云以子榖秬黍中者千二百實其<lb/>
龠以井水凖其槩二龠為合十合為升説文云升從斗<lb/>
象形唐韵云升成也　斗十升量也前漢志云十升為<lb/>
斗斗者聚升之量也説文云斗象形有柄唐韵云俗作<lb/>
斗天文集曰斗星仰則天下斗斛不平覆則嵗稔<hi>案此條不</hi>
<hi>别繫以詩者總在槩斛一條以唐敬括嘉量賦括之</hi>
<pb n="KR3d0005_WYG_016-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_016-27b"/>
槩<hi>功代切</hi>平斛斗噐説文云槩杚斗斛從木既聲杚<hi>古沒切</hi>
平也漢書云以井水凖其槩也唐書列女李畬母𫝊畬<lb/>
為監察御史得米量之三斛而贏問於吏曰御史本不<lb/>
槩是也集韵杚亦音槩亦書作槩古有豆區<hi>烏侯切</hi>釜鍾<lb/>
庾秉之量左傳曰四升為豆四豆為區四區為釜十釜<lb/>
為鍾又二釜半為庾十六斛為秉皆古量之名也今唯<lb/>
以升斗斛為凖最號簡要盖出納之司易㑹計也　斛<lb/>
十斗量也前漢志云十斗為斛斛者角斗平多少之量<lb/>
<pb n="KR3d0005_WYG_016-28a"/>
也廣雅云斛謂之鼓方斛謂之角周禮曰㮚氏為量改<lb/>
煎金錫則不耗不耗然後權之權之然後凖之凖之然<lb/>
後量之其銘曰時文思索允臻其極嘉量既成以觀四<lb/>
國永啟厥後兹物維則<hi>時文思索言是文徳之君思求索為民立法而作量</hi>漢書<lb/>
五量之法用銅方尺而圓其外旁有庣<hi>止彫切</hi>焉<hi>師古曰庣不滿</hi>
<hi>之處也</hi>上為斛下為斗<hi>上謂仰斛下為覆斛之底受一斗也</hi>左耳為升右耳<lb/>
為合龠夫量者躍於龠合於合登於升聚於斗角於斛<lb/>
職在太倉大司農掌之今夫農家所得榖數凡輸納於<lb/>
<pb n="KR3d0005_WYG_016-28b"/>
官販鬻于市積貯於家多則斛少則斗零則升又必槩<lb/>
以平之貧富皆不可闕者敬括嘉量賦云作之嘉量其<lb/>
義惟深嘉者以善為節量者用平其心窮㣲于子榖之<lb/>
數酌憲于黄鍾之音盖取諸象爰範于金亦既成止其<lb/>
儀可覿堅外可程虛中受益功格於衡鏡實同乎珪錫<lb/>
以分多少寕患乎不均以立信仁抑行之無斁然羙其<lb/>
方能立矩卑莫可踰出入㒺恡包含式孚狥公滅私乃<lb/>
為而勿有納新吐故亦用當其無理將神而共契跡與<lb/>
<pb n="KR3d0005_WYG_016-29a"/>
道而相符且噐守乎謙人惟厥操人非噐㒺主噐非人<lb/>
奚𨗳不謹則詐偽生端無方則羡溢為耗職是司者胡<lb/>
顔相冐由此言旃不其至然外乎則槩<graphic n="KR1857" url="https://raw.githubusercontent.com/kanripo/KR-Gaiji/master/images/KR1857.png" mimeType="image/png"/>
                    <hi>前漢律歴志作庣</hi>乃<lb/>
旁穿既因物以進退亦與時而懋遷施于政而四方仰<lb/>
則毗乎理而百代猶𫝊誠可美而可尚願斯焉而取焉<lb/>
異乎大小區分髙卑竒偶始増撮而就合卒聚升而成<lb/>
斗斛又斗之所積榖皆槩其所受随求而或進或退順<lb/>
動而何先何後洎乎職興都尉計起𢎞羊洽平糴而作<lb/>
<pb n="KR3d0005_WYG_016-29b"/>
典布均輸而有方常平由是以實大國因之用強豈比<lb/>
天有斗而酒漿不挹山有谷而牛馬空量然而當春秋<lb/>
分之期為晝夜至之時于以較矣于以用之實萬人之<lb/>
所欲敢望聞于有司<lb/>
　<lb/>
　<lb/>
　<lb/>
農書卷十六<lb/>
</p>
<p>
</p>
  </div>
<div>
                <head>農書卷十七</head>
    <p>
<pb n="KR3d0005_WYG_017-1a"/>
欽定四庫全書<lb/>
　農書卷十七　　　　　　　元　王禎　撰<lb/>
　農器圖譜十一<lb/>
　　鼎釜門<lb/>
鼎釜皆烹飪器今鼎以取繅釜以供饁為農家必用之<lb/>
事復以老瓦盆匏樽土鼓之類迭相叙次愈見朴俗天<lb/>
真不事華玩如造羲皇氏之庭眷而懐之泊乎其樂之<lb/>
不自知也兹特圖其舊制贊以新詠庻形往古之風以<lb/>
<pb n="KR3d0005_WYG_017-1b"/>
革澆俗之弊其於政化不為無補云<lb/>
<pb n="KR3d0005_WYG_017-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_017-2b"/>
鼎說文云鼎三足兩耳烹飪器也周禮烹人掌共鼎鑊<lb/>
以給水火之齊今農家乃用煑繭繅絲嘗讀秦觀蠶書<lb/>
云凡繰絲嘗令煑繭之鼎湯如蟹眼又云絲自鼎道升<lb/>
於鎻星葢繰絲用鼎就其深大煑繭既多則繅取欲速<lb/>
不致蛾出或用甑接釡口象其深綽但權務省節終不<lb/>
若鼎之火候為便然原夫鼎之為器大則烹牲而供上<lb/>
祀小則和羮而備五味今用之以取繭絲而衣被斯民<lb/>
則其功利所及又豈止為向之食饗而已哉故嘉其兼<lb/>
<pb n="KR3d0005_WYG_017-3a"/>
用遂寘名田譜之内贊云維鼎在昔祀享多儀三代以<lb/>
來鑄象剖疑以定九州以正四夷國所係望農何與知<lb/>
降及後世物變風移取其深綽蠶繰是宜湯生蟹眼緒<lb/>
引繭絲婦工對向手筯駢持餵端自内輕紕由兹冷盆<lb/>
莫並熱釡何禆古今異用彼此一時既國而家既食而<lb/>
衣器兮不器備用無遺著為永法載播聲詩<lb/>
<pb n="KR3d0005_WYG_017-4a"/>
釜煑器也古史考黄帝始造釜甑火食之道成矣易說<lb/>
卦曰坤為釜廣雅曰錪<hi>他典切</hi>鉼<hi>音/餅</hi>鬲<hi>音/歴</hi>鑊<hi>音/富</hi>鏕<hi>音鹿</hi>鏝鍪<lb/>
<hi>漫牟二音</hi>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音規</hi>錡釜也說文釜作鬴鍑屬魏略曰鍾繇為相<lb/>
國以五熟鼎範因太子鑄之釜成太子與繇書曰昔周<lb/>
之九鼎咸以一體調一味豈若斯釜五味時芳葢鼎之<lb/>
烹飪以享上帝今之嘉釜有踰兹義異錄曰南方有以<lb/>
沙土燒之者燒熟油之淨逾鐡器尤宜煑藥一斗者纔<lb/>
直十錢斯濟貧之具不可無者賛云黄帝始造火食是<lb/>
<pb n="KR3d0005_WYG_017-4b"/>
須金獻歐冶制厥範模綽口銳下古今不踰中潔其腹<lb/>
外黔其膚薪爇而沸井汲而濡水火既濟饔飱乃餔掩<lb/>
彼鼎鼐五味能俱舉世通用田譜何書匪農獻糓徒生<lb/>
爾魚既曰跨竈寧不媚乎<lb/>
<pb n="KR3d0005_WYG_017-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_017-5b"/>
甑炊器也集韻云甑甗也籒文作䰞或作甑周禮陶人<lb/>
為甑實二鬴厚半寸脣寸說文曰窐<hi>户圭切</hi>甑空也爾雅<lb/>
曰䰝謂之鬵<hi>徐林切</hi>方言或謂之酢餾漢書項羽渡河破<lb/>
釜甑又任文公知有王莽之變悉賣竒物唯存銅甑以<lb/>
此知古人用甑雖軍旅及反側之際不可廢者或謂釜<lb/>
甑舉世皆用今作農器何也葢民之力田必資火食非<lb/>
釜甑不成以此起農事之始及穀物既登爨以釜甑又<lb/>
為農事之終所需莫急於此故附農器之内讃云日用<lb/>
<pb n="KR3d0005_WYG_017-6a"/>
炊爨甑也為先窐作一空底或七穿編箄為隔瓾帶周<lb/>
纒覆盆莫照跨釜能専中成至味外示陶埏餅餌作蒸<lb/>
饙餾非饘匪此為飫民食曷天　箄甑箄也說文云箄<lb/>
蔽也所以蔽甑底也淮南子曰眀鏡可以鑑形蒸食不<lb/>
如竹箄孔融同嵗論曰弊箄徑尺不能捄鹽池之鹹矣<lb/>
箄弊可以止鹹故也又曰弊箄甑瓾在旃茵之上雖貧<lb/>
者不摶此言易得之物也字從竹或無竹處以荆栁代<lb/>
之用不殊也詩云甑或乏七穿編竹以為箄有縁<hi>去聲</hi>取<lb/>
<pb n="KR3d0005_WYG_017-6b"/>
象圓無底此能蔽巧偷蛛網功深為餅餌計孰謂材有<lb/>
餘止鹹猶用弊<lb/>
<pb n="KR3d0005_WYG_017-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_017-7b"/>
老瓦盆田家盛酒器也周禮曰盆實二鬴厚半寸唇一<lb/>
寸甄土為之所以盛物晋書阮咸𫝊曰咸至宗人間共<lb/>
集以大盆盛酒<hi>案此載晋書阮咸傳此本誤作劉義慶世說謹改正</hi>潘岳賦云傾<lb/>
縹盆以酌酒葢盆古亦盛酒器也老子曰埏埴以為器<lb/>
當其無有器之用竊謂季世習俗奢僣以金玉為飲器<lb/>
鮮不敗徳今瓦盆盛酒有復古淳儉之風其可尚也杜<lb/>
工部詩云莫笑田家老瓦盆自從盛酒長兒孫傾銀注<lb/>
玉驚人眼一醉終同卧竹根<lb/>
<pb n="KR3d0005_WYG_017-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_017-8b"/>
匏樽匏瓠也開以盛酒故曰匏樽周禮注云取甘匏割<lb/>
去柢為樽而酌之王昭禹謂門出入所在瓠中虛象門<lb/>
祭之去其害門者又鬯人禜門用瓢齎注云春秋魯荘<lb/>
公二十五年秋大水鼔用牲于門故書作剽鄭司農讀<lb/>
剽為瓢杜子春讀齎為粢瓢為瓠蠡也粢粢盛也鄭元<lb/>
謂齎讀為齊取甘匏割去柢以齊為尊也東坡云舉匏<lb/>
尊以相屬今田家用此皆其遺制賦云咨大塊兮孕質<lb/>
引蔓葉兮髙懸惟中虛兮表圓實取離兮象乾繄生成<lb/>
<pb n="KR3d0005_WYG_017-9a"/>
兮永固匪雕琢兮自然惟繫之兮不食爰剖之兮用全<lb/>
繼窪尊兮作古與䲭夷兮比肩至若畎畝登秋粒米呈<lb/>
瑞民無菜色家稱樂嵗走赤脚兮提擕酤村醪兮逺致<lb/>
瀉瓦盆之真率競捧承乎若器既爾汝兮相屬遂長幼<lb/>
兮同醉復乃俯扣仰答途歌里謡忘一已之所之邁千<lb/>
載之寂寥初若笠澤引田舍之觴又似柴桑倒茅簷之<lb/>
瓢無思慮兮適劉伶之動止浮江湖兮游荘周之逍遥<lb/>
浩浩乎無懐大庭兮去此逾幾又奚啻等山罍於敝屣<lb/>
<pb n="KR3d0005_WYG_017-9b"/>
兮儕犧象於蘇樵<lb/>
<pb n="KR3d0005_WYG_017-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_017-10b"/>
瓢柸判瓠為飲器與匏尊相配許由一瓢自随顏子一<lb/>
瓢自樂今舉匏尊傾瓢柸何田家之有真趣也韋肇賦<lb/>
其畧曰當其判飲器配圓壺雖人斯造製而天與規模<lb/>
柄非假操而直腹非待剖而刳黄其色以居貞圓其首<lb/>
以持重匪憎乎林下逸人何事而喧可惜乎樽中夫子<lb/>
能拙於用笙匏同出詎為樂音以見竒牢卺合行未諭<lb/>
婚姻之所共於是薦芳席娱宻座動而委命雖提挈之<lb/>
由君用或當仁信斟酌而在我挹酒漿則仰惟北而有<lb/>
<pb n="KR3d0005_WYG_017-11a"/>
别充玩好則校司南以為可有以小為貴有以約為珍<lb/>
瓠之生莫先於晋壌杓之類奚取於梓人昔者滄流曽<lb/>
變蠡名而願測今兹廟禮請代龍號而惟新勿請輕之<lb/>
掌握無使辱在埃塵為君酌人心而不倦庻返樸以還<lb/>
淳<lb/>
<pb n="KR3d0005_WYG_017-12a"/>
土鼓古樂器也杜子春云以瓦為匡以革為靣兩可擊<lb/>
也禮運曰蕢桴而土鼓<hi>案蕢桴而土鼔出禮運此本訛作易繫辭謹改正</hi>眀堂<lb/>
位曰土鼓蒯桴伊耆氏之樂也周禮春官籥章掌土鼔<lb/>
豳籥中春晝擊土鼔龡豳詩以迎暑氣中秋迎寒亦如<lb/>
之凡國之祈年于田祖龡豳雅擊土鼔以息老物<hi>杜子春云</hi>
<hi>息老物謂息田夫飬老勞農</hi>今農家秋斂之後擊鼓以祀田祖即其<lb/>
遺意也詩云粤昔伊耆氏樂制惟土苴繼自神農氏作<lb/>
鼓正從瓦蒯桴一引擊真性足陶寫當時風俗成往往<lb/>
<pb n="KR3d0005_WYG_017-12b"/>
朴而野大音能希聲調髙誠和寡迨周因用之龡合豳<lb/>
頌雅祈年及祭蜡齊敬格上下是雖噐質畧名亦不徒<lb/>
假花腰鳴且急可以愧來者<lb/>
<pb n="KR3d0005_WYG_017-13a"/>
　農器圖譜十二<lb/>
　　舟車門<lb/>
舟車之事任載所先葢南北道路之不同故水陸乘行<lb/>
之亦異然淮漢之間俱可兼用凡務農之家随其所便<lb/>
至於所居廬室尤不可無其動止之用理存覆載故共<lb/>
録於此<lb/>
<pb n="KR3d0005_WYG_017-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_017-14b"/>
農舟農家所用舟也夫水鄉種蓻之地溝港交通農人<lb/>
往來利用舟楫故異夫漁釣之名也賦曰夫聖人之制<lb/>
舟楫兮取刳剡之既臧用濟川而利渉亦輦重而惟彊<lb/>
必先具乎梢柁乃復揭乎篷檣恒獨乘而多便或並泛<lb/>
而能方繄大小制度之不一故彼此體用之難常若夫<lb/>
非艇非航非漁非商凡農居江海或野處湖湘猶陸路<lb/>
之資車辦一櫂於耕桑擬傍通於原隰可倒載乎倉箱<lb/>
播種則間<hi>去聲</hi>寘乎穜稑收穫則積叠乎稲粱其或出由<lb/>
<pb n="KR3d0005_WYG_017-15a"/>
港口歸下横塘雖慣作村溪之逆上須防風雨以遮蔵<lb/>
沙際輕帆挂新晴於逺浦籬根短纜泊落日之孤荘彼<lb/>
有駕乎蘭舫衒以華妝廣陳罇爼暖沸絲篁方轉乎楊<lb/>
栁之䕃復度乎荷芰之香徒能窮豪貴一時之侈樂焉<lb/>
知助民生終嵗之豐穣何張翰思歸獨取乎蓴羮鱸鱠<lb/>
又龜䝉投隠止載乎茶竈筆牀吾将挈家於此而就食<lb/>
聽其所止於魚稻之鄉<lb/>
<pb n="KR3d0005_WYG_017-16a"/>
划<hi>户花切</hi>船集韻划謂撥進也其船制短小輕便易於撥<lb/>
進故曰划船别名秧塌嘗見淮上瀕水及灣泊田土待<lb/>
冬春水涸耕過至夏初遇有淺漲所漫乃划此船就載<lb/>
宿浥稻種徧撒田間水内候水脉稍退種苗即出可收<lb/>
早稻又見江南春夏之間用此箝貯泥糞及積載秧<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
以往所佃之地若際水則以鍬棹撥至或隔陸地則引<lb/>
纜掣去如泥中草上尤為順快水陸互用便於農事故<lb/>
備録於此詩云水鄉逺近多岐路誰作划船新制度不<lb/>
<pb n="KR3d0005_WYG_017-16b"/>
煩梢柂與帆檣一櫂翩翩恣來去農事方殷負載多水<lb/>
路無拘随所遇歸來閑艤古方塘不知江海風濤怒有<lb/>
時撐出栁邉來還勝斷橋人不渡<lb/>
<pb n="KR3d0005_WYG_017-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_017-17b"/>
野航<hi>胡郎切</hi>田家小渡舟也或謂之舴艋謂形如蚱蜢因<lb/>
以名之<hi>舴直格切艋莫梗切小舟也</hi>如村野之間水陸相間<hi>去聲</hi>豈所<lb/>
在橋梁皆能畢備故造此以便往來制頗朴陋廣纔㝷<lb/>
文可載人畜一二不煩人駕但於渡水兩傍維以竹草<lb/>
之索各倍其長過者掣索即抵彼岸或略具篙楫田農<lb/>
便之杜詩野航恰受兩三人即謂此也詩曰東臯茫茫<lb/>
春雨晴前溪溶溶春水生小橋欹仄已中斷野航一葉<lb/>
通人行長日一鞭春事畢來去溪邉少人跡雨打風牽<lb/>
<pb n="KR3d0005_WYG_017-18a"/>
盡日横白鷺有時來上立<lb/>
<pb n="KR3d0005_WYG_017-19a"/>
下澤車田間任載車也古所謂箱者詩曰乃求萬斯箱<lb/>
又𤾂彼牽牛不以服箱箱即此車也周禮車人行澤者<lb/>
反輮<hi>女久切</hi>又行澤者欲短轂短轂則利轉今俗謂之板<lb/>
轂車其輪用厚濶板木相嵌斵成圓様就留短轂無有<lb/>
輻也泥淖<hi>奴教切</hi>中易於行轉了不沾塞即周禮行澤車<lb/>
也蓋如車制而畧但獨轅著地如犁托之状上有橛以<lb/>
擐牛輓槃索上下坡坂絶無軒輊<hi>陟利切</hi>之患漢馬援弟<lb/>
少遊嘗謂乘下澤車是也詩云下澤名車異爾輶服箱<lb/>
<pb n="KR3d0005_WYG_017-19b"/>
元自有耕牛雙輪不輻還成轂獨木非轅類作輈免向<lb/>
通逵爭軌轍要登多稼出田疇有時命駕或他適常慕<lb/>
平生馬少遊<lb/>
<pb n="KR3d0005_WYG_017-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_017-20b"/>
大車考工記曰大車牝服二柯鄭元謂平地任載之車<lb/>
詩無将大車論語大車無輗皆此名也世本云奚仲造<lb/>
車凡造車之制先以脚圓徑之髙為祖然後可視梯檻<lb/>
長廣得所制雖不等道路同軌也中原農家例用之後<lb/>
梁甄元成車賦云鑄金磨玉之利凝土剡木之竒體衆<lb/>
術而特妙未若作車而載馳爾其車也名稱合於星辰<lb/>
圓方象乎天地夏言以庸之服周曰聚馬之器制度不<lb/>
以陋移規矩不以飾異古今貴其同軌華夷獲其兼利<lb/>
<pb n="KR3d0005_WYG_017-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_017-21b"/>
拖<hi>吐羅切</hi>車即拖脚車也以脚木二莖長可四尺前頭微<lb/>
昻上立四簨以横木栝之闊約三尺髙及二尺用載農<lb/>
具及芻種等物以往耕所有就上覆草為舎取蔽風雨<lb/>
耕牛挽行以代輪也故曰拖車中土多用之庻四方陸<lb/>
種者傚之以便農事詩云早同農具破烟來暮帶樵薪<lb/>
載月回不比㸔花南陌上雕輪繡轂殷<hi>音隠</hi>春雷<lb/>
<pb n="KR3d0005_WYG_017-22a"/>
</p>
<p>
<pb n="KR3d0005_WYG_017-23a"/>
田廬農書云古者制五畝之宅以二畝半在鄽詩云入<lb/>
此室處是也以二畝半在田詩云中田有廬是也此葢<lb/>
古制自井田之變農人散居随業所在其屋廬園圃遂<lb/>
成久處四時之内農事俱便管子所謂居四民各有攸<lb/>
處不使龎雜欲其業専不為異端紛更其志今農家多<lb/>
居田野即其理也嘗讀陸龜䝉田廬賦状其窄陋非久<lb/>
經其處不能曲盡若此使世之崇居華構猶未滿志者<lb/>
觀之可悟奢㤗之失賦畧曰江上有田田中有廬屋以<lb/>
<pb n="KR3d0005_WYG_017-23b"/>
蒲蒋扉以籧篨笆籬楗微方竇櫺踈簷卑欹而立傴僂<lb/>
户偪側而行趦趄蝸涎隆頂龜拆旁塗夕吹入靣朝陽<lb/>
曝膚左有牛栖右有雞居将行瞪遮未起啼驅宜從野<lb/>
逸反若囚拘<lb/>
<pb n="KR3d0005_WYG_017-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_017-24b"/>
守舎㸔<hi>平聲</hi>禾廬也架木苫草略成構結兩人可舁禾稼<lb/>
将熟寝處其中備防人畜或就塍坎縛草為之若於山<lb/>
鄉及曠野之地宜髙架牀木免有虎狼之患真西山言<lb/>
農事之叙云至其禾迨垂穎而堅栗懼人畜之傷殘縛<lb/>
草田中以為守舍數尺容膝僅足蔽雨寒夜無眠風霜<lb/>
砭骨此守禾之苦也詩云禾穂纍纍青半黄邉山際野<lb/>
多熟鄉一粒未得人初嘗不應辦作鹿豕糧老農作計<lb/>
須夜防結草構木安匡床髙低量置田中央容身僅足<lb/>
<pb n="KR3d0005_WYG_017-25a"/>
庇雨霜比於露宿知猶强所圖嵗晏實饑腸世族多少<lb/>
居華堂安然熟寝無更長便腹何嘗乏稲粱敢較甘苦<lb/>
均閒忙不遑寧處禾無傷<lb/>
<pb n="KR3d0005_WYG_017-26a"/>
牛室門朝陽者宜之夫嵗事逼冬風霜淒凛獸既氄毛<lb/>
率多穴處獨牛依人而生故宜入飬宻室聞之老農云<lb/>
牛室内外必事塗塈以備不測火災最為切要陸龜䝉<lb/>
序云冬十月耕牛為寒築室納而皁之建之前日老農<lb/>
請乞靈於土官以從鄉教予勉而為之辭云四牸三牯<lb/>
中一去乳天霜降嚴入此室處老農拘拘度地不畝東<lb/>
西幾何七舉其武南北幾何丈二加五偶楹當間載尺<lb/>
入土太嵗在亥餘不足數上締蓬茅下逺城府耕耨以<lb/>
<pb n="KR3d0005_WYG_017-26b"/>
時餘食得所或寝或訛免風免雨宜爾子孫實我倉庾<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農書卷十七<lb/>
</p>
<p>
</p>
  </div>
<div>
                <head>農書卷十八</head>
    <p>
<pb n="KR3d0005_WYG_018-1a"/>
欽定四庫全書<lb/>
　農書卷十八　　　　　　　元　王禎　撰<lb/>
　農器圖譜十三<lb/>
　　灌溉門<lb/>
灌溉之利大矣江淮河漢及所在川澤皆可引而及田<lb/>
以為沃饒之資但人情拘於常見不能通變間<hi>去聲</hi>有知<lb/>
其利者又莫得其用之具今特多方捜摘既述舊以增<lb/>
新復隨宜而制物或設機械而就假其力或用挑浚而<lb/>
<pb n="KR3d0005_WYG_018-1b"/>
永頼其功大可下潤於千頃髙可飛流於百尺架之則<lb/>
逺逹穴之則潛通世間無不救之田地上有可興之雨<lb/>
其用水有法槩可見矣故輯諸篇庻資農事云<lb/>
<pb n="KR3d0005_WYG_018-2a"/>
</p>
<p>
<pb n="KR3d0005_WYG_018-3a"/>
水柵排木障水也<hi>集韵云柵倉格切說文云竪木立柵也</hi>若溪岸稍深田<lb/>
在髙處水不能及則於溪之上流作柵遏水使之旁出<lb/>
下溉以及田所其制當流列植樹樁樁上枕以伏牛擗<lb/>
<hi>脾役切</hi>以拉<hi>盧合/切</hi>木仍用塊石髙壘衆楗斜撐<hi>平聲</hi>以邀水<lb/>
勢此柵之小者如秦雍之地所拒川水率用巨柵其䝉<lb/>
利之家嵗例量力均辦所需工物乃深植樁木列置石<lb/>
囤長或百歩髙可㝷丈以横截中流使傍入溝港凡所<lb/>
溉田畆計千萬號為陸海此柵之大者其餘各處境域<lb/>
<pb n="KR3d0005_WYG_018-3b"/>
雖有此水而無此柵非地利素不彼若葢工所未及也<lb/>
今特列於圖譜以示大小規制庶彼方傚之俾水為有<lb/>
用之水田為不旱之田由此柵也詩云山源洄洑溪澗<lb/>
空兩岸對峙<hi>直里切</hi>如崇墉傍田救旱無由供上流作障<lb/>
憑地崇支分下灌畦磴重卧邀沛澤真伏龍復有川水<lb/>
波濤洪枚樁列植當要衝仍制石廪如合縦<hi>即容切</hi>要約<lb/>
中流無必東穿渠逺溉波溶溶至今陸海稱秦中畎澮距<lb/>
川惟禹功岡閒濬治方成農後世拒水能傍通却資沃<lb/>
<pb n="KR3d0005_WYG_018-4a"/>
灌開田封向來陂堨皆餘蹤海内萬水空朝宗餘波倘<lb/>
使膏潤同縱有湯旱無饑凶坐令嵗嵗歌時豐富民有<lb/>
具今始逄此柵功利将無窮<lb/>
<pb n="KR3d0005_WYG_018-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-5b"/>
水閘<hi>乙甲切</hi>開閉水門也間<hi>去聲</hi>有地形髙下水陸不均則<lb/>
必跨據津要高築堤埧匯水前立斗門甃石為壁疊木<lb/>
作障以備啟閉如遇旱涸則撤水灌田民頼其利又得<lb/>
通濟舟楫轉<hi>上聲</hi>激碾磑<hi>五對切</hi>實水利之總揆也詩云陂<lb/>
岸人呼古閘頭萬夫工役見重修禹門似是崇三級巫<lb/>
峽還同束衆流少擘溝渠供碾磑每通膏澤到田疇休<lb/>
将層閾輕抽去恐有他時旱暵憂<lb/>
<pb n="KR3d0005_WYG_018-6a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-6b"/>
陂塘説文曰陂野池也塘猶堰也陂必有塘故曰陂塘<lb/>
周禮以瀦蓄水以防止水說者謂瀦者蓄流水之陂也<lb/>
防者瀦旁之隄也今之陂塘即與上同考之書傳廬江<lb/>
有芍<hi>七畧切</hi>陂潁川有鴻隙陂廣陵有雷陂愛敬陂陽平<lb/>
沛郡有鉗廬陂餘難徧舉其各溉田大則數千頃小則<lb/>
數百頃後世故跡猶存因以為利今人有能别度地形<lb/>
亦效此制足溉田畆千萬比作田圍特省工費又可畜<lb/>
育魚鼈栽種菱藕之類其利可勝言哉詩云陂水塘髙<lb/>
<pb n="KR3d0005_WYG_018-7a"/>
復袤延拒流寧使迅如川斗門解洩三時旱尺澤能添<lb/>
十倍田<hi>裴延雋復修燕地故戾陵諸堨溉田為利十倍</hi>沃野號稱今陸海煙波<lb/>
分得小江天便當卜此成歸計魚稻鄉中好度年<lb/>
<pb n="KR3d0005_WYG_018-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-8b"/>
水塘即洿池也因地形坳下用之瀦蓄水潦或修築甽<lb/>
堰以備灌溉田畆兼可畜育魚鱉栽種蓮芡俱各獲利<lb/>
累倍大凡陸地平田别無溪澗井泉以溉田者救旱之<lb/>
法非塘不可夫江淮之間在在有之然官民異屬各為<lb/>
永業嵗收産利誠用水之多便者詩云自是江淮地利<lb/>
同預瀦塘水助吾農一泓積潦能施潤數頃良疇儘可<lb/>
供頓使稻禾無旱涸更教魚鱉足涵容年來無闕重脩<lb/>
築都水田官不爾慵<lb/>
<pb n="KR3d0005_WYG_018-9a"/>
</p>
<p>
<pb n="KR3d0005_WYG_018-10a"/>
翻車<hi>甫煩切</hi>今人謂龍骨車也魏畧曰馬鈞居京都城内<lb/>
有地可為園無水以灌之乃作翻車令兒童轉<hi>上聲</hi>之而<lb/>
灌水自覆漢靈帝使畢嵐作翻車設機引水洒南北郊<lb/>
路則翻車之制又起於畢嵐矣今農家用之溉田其車<lb/>
之制除壓欄木及列檻樁外車身用板作槽長可二丈<lb/>
闊則不等或四寸至七寸<hi>案四寸七寸制太狹疑有誤</hi>髙約一尺槽<lb/>
中架行道板一條隨槽闊狹比槽板兩頭俱短一尺用<lb/>
置大小輪軸同行道板上下通週以龍骨板葉其在上<lb/>
<pb n="KR3d0005_WYG_018-10b"/>
大軸兩端各帶拐木四莖置於岸上木架之閒人憑架<lb/>
上踏動拐木則龍骨板隨轉<hi>去聲</hi>循環行道板刮水上岸<lb/>
此翻車之制關楗頗多必用木匠可易成造其起水之<lb/>
法若岸髙三丈有餘可用三車中間<hi>去聲</hi>小池倒<hi>都皓切</hi>水<lb/>
上之足救三丈已上髙旱之田凡臨水地段皆可置用<lb/>
但田髙則多費人力如數家相助計日趨工俱可濟旱<lb/>
水具中機械巧㨗惟此為最東坡詩云翻翻聨聨銜尾<lb/>
鴉犖<hi>吕角切</hi>犖确<hi>胡角切</hi>确蛻骨蛇分畦翠浪走雲陣刺水<lb/>
<pb n="KR3d0005_WYG_018-11a"/>
緑秧抽稻芽洞庭五月欲飛沙鼉鳴窟中如打衙天公<lb/>
不念老農泣喚取阿香推雷車<lb/>
<pb n="KR3d0005_WYG_018-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-12b"/>
筒車流水筒輪凡制此車先視岸之髙下可用輪之大<lb/>
小須要輪髙於岸筒貯於槽乃為得法其車之所在自<lb/>
上流排作石倉斜擗水勢急凑筒輪其輪就軸作轂軸<lb/>
之兩傍閣於樁柱山口之内輪輻之間除受水板外又<lb/>
作木圏縛繞輪上就繫竹筒或木筒<hi>謂小輪則用竹筒大輪則用木筒</hi>
於輪之一週水激輪轉衆筒兠水次第下傾於岸上所<lb/>
横木槽謂之天池以灌田稻日夜不息絶勝人力智之<lb/>
事也若水力稍緩亦有木石制為陂柵横約溪流旁出<lb/>
<pb n="KR3d0005_WYG_018-13a"/>
激輪又省工費或遇流水狹處但壘石斂水凑之亦為<lb/>
便易此筒車大小之體用也有流水處俱可置此但恐<lb/>
他境之民未始經見不知制度今列為圖譜使倣傚通<lb/>
用則人無灌溉之勞田有常熟之利輪之功也張安國<lb/>
詩云象龍喚不應竹龍起行雨聨綿十車輻咿軋百舟<lb/>
櫓轉此大法輪救汝旱嵗苦横江鎻巨石濺瀑叠城鼓<lb/>
神機日夜運甘澤髙下普老農用不知瞬息了千畆抱<lb/>
孫帶黄犢但看翠浪舞餘波及井臼舂玉飲酥乳江吴<lb/>
<pb n="KR3d0005_WYG_018-13b"/>
誇蹋車足繭要背僂此樂殊不知吾歸當教汝<lb/>
<pb n="KR3d0005_WYG_018-14a"/>
</p>
<p>
<pb n="KR3d0005_WYG_018-15a"/>
牛轉翻車如無流水處用之其車比水轉翻車卧輪之<lb/>
制但去下輪置於車傍岸上用牛拽轉輪軸則翻車隨<lb/>
轉比人踏功将倍之與後水轉翻車皆出新制欲逺近<lb/>
傚之俱省工力詩云日日車頭踏萬回重勞人力亦堪<lb/>
哀從今壠首澆田浪都自烏犍領上來<lb/>
<pb n="KR3d0005_WYG_018-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-16b"/>
水轉<hi>張兖切後同</hi>翻車其制與人踏翻車俱同但於流水岸<lb/>
邊掘一狹塹置車於内車之踏軸外端作一竪輪竪輪<lb/>
之傍架木立軸置二卧輪其上輪適與車頭竪輪輻支<lb/>
相間<hi>去聲</hi>乃擗水傍激下輪既轉則上輪隨撥車頭竪輪<lb/>
而翻車隨轉倒水上岸此是卧輪之制若作立輪當别<lb/>
置水激立輪其輪輻之末復作小輪輻頭稍闊以撥車<lb/>
頭竪輪此立輪之法也然亦當視其水勢隨宜用之其<lb/>
日夜不止絶勝踏車東坡踏車詩畧云天公不念老農<lb/>
<pb n="KR3d0005_WYG_018-17a"/>
泣喚取阿香推雷車范至能詩云地勢不齊人力盡丁<lb/>
男多在踏車頭此皆憫人事之勞也今以水力代之工<lb/>
役既省所利又溥其殆仁智事歟詩云從來激浪轉筒<lb/>
輪却恨翻車智未仁誰識人機盗天巧因憑水力貸疲<lb/>
民<lb/>
<pb n="KR3d0005_WYG_018-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-18b"/>
衛<hi>案驢一名衛</hi>轉筒車即前水轉筒車但於轉軸外端别造<lb/>
竪輪竪輪之側岸上復置卧輪與前牛轉翻車之制無<lb/>
異凡臨坎井或積水淵潭可用澆灌園圃勝於人力汲<lb/>
引詩云世間機械巧相因水利居多用在人可是要津<lb/>
難必遇却将畜力轉筒輪<lb/>
<pb n="KR3d0005_WYG_018-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-19b"/>
髙轉筒車其髙以十丈為凖上下架木各竪一輪下輪<lb/>
半在水内各輪徑可四尺輪之一週兩傍髙起其中若<lb/>
槽以受筒索其索用竹均排三股通穿為一隨車長短<lb/>
如環無端索上相離五寸俱置竹筒筒長一尺筒索之<lb/>
底托以木牌長亦如之通用鉄線縛定隨索列次絡於<lb/>
上下二輪復於二輪筒索之間架刳<hi>口孤切</hi>木平底行槽<lb/>
一連上與二輪相平以承筒索之重或人踏或牛拽轉<lb/>
上輪則筒索自下兠水循槽至上輪輪首覆水空筒復<lb/>
<pb n="KR3d0005_WYG_018-20a"/>
下如此循環不已日所得水不减平地車戽若積為池<lb/>
沼再起一車計及二百餘尺如田髙岸深或田在山上<lb/>
皆可及之今平江虎邱寺劍池亦類此制但小小汲飲<lb/>
不足溉田故不録此近創此法已經較試庻用者述之<lb/>
<hi>所轉上輪形如軭制易繳筒索用人則於輪軸一端作掉枝用牛則制作竪輪如牛轉翻車之法或於輪軸兩</hi>
<hi>端造作拐木如人踏翻車之制若筒索稍慢則運移上輪其餘措置當自忖度不能悉陳</hi>詩云戽車<lb/>
㝷丈舊知名誰料飛空效建<hi>上聲</hi>瓴<hi>力丁切</hi>一索繳輪升碧<lb/>
澗衆筒兠水上青㝠溉田農父無虞旱負汲山人頼乆<lb/>
<pb n="KR3d0005_WYG_018-20b"/>
寧顛倒救時霖雨手却從平地起清泠<lb/>
<pb n="KR3d0005_WYG_018-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-21b"/>
水轉髙車遇有流水岸側欲用髙水可用此車其車亦<lb/>
髙轉筒輪之制但於下輪軸端别作竪輪傍用卧輪撥<lb/>
之與水轉翻車無異水輪既轉則筒索兠水循槽而上<lb/>
餘如前例又須水力相稱如打輾磨之重然後可行日<lb/>
夜不息絶勝人牛所轉<hi>上聲</hi>此誠秘術今表暴之以諭來<lb/>
者詩云通渠激浪走轟雷激轉筒車幾萬回水械就携<lb/>
多水上天池還㵼半天來竹龍解吐無雲雨<hi>前人有象龍喚不應</hi>
<hi>竹龍起行雨之句</hi>旱魃潛消此地灾安得臨流施此技樓居滌<lb/>
<pb n="KR3d0005_WYG_018-22a"/>
去暑天埃<hi>今都城已有髙車用水飛上樓閣散若霧雨頗聞費力故有上句</hi>
<pb n="KR3d0005_WYG_018-23a"/>
連筒以竹通水也凡所居相離水泉頗逺不便汲用乃<lb/>
取大竹内通其節令本末相續連延不斷閣之平地或<lb/>
架越澗谷引水而至又能激而髙起數尺注之池沼及<lb/>
庖湢之間如葯畦蔬圃亦可供用杜詩所謂連筒灌小<lb/>
園詩云刳竹作連筒流泉一脉通勢雖由上下用不限<lb/>
西東逺借居人便常資沛澤功伊誰憑好手扶赴卧龍<lb/>
公<lb/>
<pb n="KR3d0005_WYG_018-24a"/>
架槽木架水槽也間有聚落去水既逺各家共力造木<lb/>
為槽遞相嵌接不限髙下引水而至如泉源頗髙水性<lb/>
趨下則易引也或在窪下則當車水上槽亦可逺逹若<lb/>
遇髙阜不免避礙或穿鑿而通若遇坳險則置之叉木<lb/>
駕空而過若遇平地則引渠相接又左右可移隣近之<lb/>
家足得借用非惟灌溉多便抑可瀦蓄為用詩云刳木<lb/>
作槽身架水自泉口逺引無崇卑量移能左右梯空越<lb/>
澗壑穴髙穿培塿人能禦天災豈非霖雨手<lb/>
<pb n="KR3d0005_WYG_018-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-25b"/>
戽斗<hi>戽侯古切</hi>挹水器也唐韵云戽抒<hi>上與切</hi>也抒水器挹也<lb/>
凡水岸稍下不容置車當旱之際乃用戽斗控以雙綆<lb/>
兩人掣之抒水上岸以溉田稼其斗或柳筲或木罌從<lb/>
所便也詩云虐魃乆為妖田夫心獨苦引水瀦陂塘爾<lb/>
器數吞吐繘<hi>居律切</hi>綆<hi>古杏/切</hi>屢挈提項背頻傴僂搰搰<hi>古忽</hi>
<hi>切</hi>弗暫停俄作甘澤溥焦槁意悉甦物用豈無補毋嫌<lb/>
量云小于中有倉庾<lb/>
<pb n="KR3d0005_WYG_018-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-26b"/>
刮車上<hi>時掌切</hi>水輪也其輪髙可五尺輻頭闊止六寸如<lb/>
水陂下田可用此具先於岸側掘成峻槽與車輻同闊<lb/>
然後立架安輪輪輻半在槽内其輪軸一端擐以鉄鈎<lb/>
木拐一夫執而掉之車輪隨轉則衆輻循槽刮水上岸<lb/>
溉田便於車戽詩云創物須憑智巧先泝流能使迅如<lb/>
川一輪隨手供翻轉衆輻循槽入斡旋已藉機衡欹矮<lb/>
岸頓教膏澤上枯田桔橰戽斗雖云舊試向車頭較湧<lb/>
泉<lb/>
<pb n="KR3d0005_WYG_018-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-27b"/>
桔橰<hi>桔古屑切橰古刀切</hi>挈水械也通俗文曰桔橰機汲水也說<lb/>
文曰桔結也所以固屬橰臯也所以利轉又曰臯緩也<lb/>
一俯一仰有數存焉不可速也然則桔其植者而橰其<lb/>
俯仰者與荘子曰子貢過漢隂見一丈人方将為圃畦<lb/>
鑿隧而入井抱甕而出灌搰搰然用力甚多而見功寡<lb/>
子貢曰有械於此一日浸百畦鑿木為機後重前輕挈<lb/>
水若抽數如沃湯<hi>案荘子作數如泆湯</hi>其名為橰又曰獨不見夫<lb/>
桔橰者乎引之則俯舍之則仰彼人之所引非引人者<lb/>
<pb n="KR3d0005_WYG_018-28a"/>
也故俯仰不得罪於人今瀕水灌園之家多置之實古<lb/>
今通用之器用力少而見功多者王契賦云智者濟時<lb/>
以設功強名之曰桔橰何樸斵之太簡俾役力兮不勞<lb/>
作固兮為我之身臨深兮是我之理若虞機張如鳥斯<lb/>
企山有木用工見汲引之能巽乎水自我成潤物之美<lb/>
不羸瓶而上出何抱甕之勤止執虚趨下雖自屈於勞<lb/>
形持滿因髙終見伸於知己鄭圃之側潘園之旁溝塍<lb/>
綺錯畎畝相望帶嘉蔬兮映芳草背古岸而靣垂楊欲<lb/>
<pb n="KR3d0005_WYG_018-28b"/>
建標以取别能舉直而自強若垂竿兮匪釣象爟火兮<lb/>
無光不忘機以棄俗乃習坎而為常隨用舍而俯仰應<lb/>
淺深而短長重泉之水兮不滯九畹之蘭兮益芳雖欲<lb/>
絶學以棄智其若得存而失亡歌曰大道隠兮世人薄<lb/>
無為守拙空寂寞老圃之道可行何耻見幾而作<lb/>
<pb n="KR3d0005_WYG_018-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-29b"/>
轆轤<hi>轆力木切轤力胡切</hi>纒綆械也唐韵云圓轉木也集韵作櫝<lb/>
轤汲水木也井上立架置軸貫以長轂其頂嵌以曲木<lb/>
人乃用手掉轉<hi>上聲</hi>纒綆於轂引取汲器或用雙綆而逆<lb/>
順交轉所懸之器虚者下盈者上更相上下次第不輟<lb/>
見功甚速凡汲於井上取其俯仰則桔橰取其圎轉則<lb/>
轆轤皆挈水械也然桔橰綆短而汲淺獨轆轤深淺俱<lb/>
適其宜也仲子陵賦云木徳標象金行效事與桔橰之<lb/>
用則同比簨虡之形不異井之弗幕瓶亦汔至當於要<lb/>
<pb n="KR3d0005_WYG_018-30a"/>
路之津存乎兼濟之地忠也陳力而就列孝也致飬而<lb/>
不匱圓轉則智士之心通流乃仁者之志故轆轤之體<lb/>
一有君子之道四觀其得位攸處居中特立從繩以寸<lb/>
工假器以尺汲自上至下者念兹以有成虚往實來者<lb/>
釋此而何執利物不言利急人之所急捨之則其道可<lb/>
卷而懷用之則其功可俯而給<hi>案唐仲子陵賦作用之則其功可俯而拾</hi>及<lb/>
夫挈瓶所施懸綆所統崇朝以聞乎三㨗永日何啻乎<lb/>
七縱為萬人仰與天下共其靜也則無機之機其動也<lb/>
<pb n="KR3d0005_WYG_018-30b"/>
則有用之用徳必不孤賢亦有凖泉䝉者道為之慶<hi>案唐</hi>
<hi>仲子陵賦慶作發</hi>井深者心為之軫<hi>案易井渫不食為我心惻深字當是渫字之誤</hi>無<lb/>
忘乎牽攣葢存乎汲引斯亦惠而不費乎賢人之業於<lb/>
是乎盡也<lb/>
<pb n="KR3d0005_WYG_018-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-31b"/>
瓦竇泄水器也又名函管以瓦筒兩端牙鍔<hi>五各切</hi>相接<lb/>
置於塘堰之中時放田水須預於塘前堰内叠作石檻<lb/>
以䕶筒口令可啟閉不然則水湊其䖏非惟難於窒塞<lb/>
抑亦衝激滲漏不能乆穏必立此檻其竇乃成唐韋丹<lb/>
為江南西道觀察使築堤扞江竇以疏漲此雖竇之大<lb/>
者亦其類也詩云坡塘泄水瓦為筒好在田夫啟閉中<lb/>
守口如瓶常處靜剸犀脫鞘忽為通髙低獨限淵源地<lb/>
早晚能施沛澤功若道此中能救旱只疑窟宅接龍宫<lb/>
<pb n="KR3d0005_WYG_018-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-32b"/>
石籠<hi>力董切</hi>又謂之卧牛判竹或用藤蘿或木條編作圈<lb/>
眼大籠長可三二丈髙約四五尺以籖樁止之就置田<lb/>
頭内貯塊石用擗暴水或相接連延逺至百歩若水勢<lb/>
稍髙則壘作重籠亦可遏止如遇隈岸盤曲尤宜周折<lb/>
以禦犇浪併作洄流不致衝蕩埂岸農家瀕溪䕶田多<lb/>
習此法比於起叠堤障甚省工力又有石𥫱擗水與此<lb/>
相類詩云誰編藤竹作長籠<hi>盧紅切</hi>塊石填來勢自雄螮<lb/>
<hi>丁計切</hi>蝀<hi>丁孔切</hi>有形横巨<graphic n="KR1171" url="https://raw.githubusercontent.com/kanripo/KR-Gaiji/master/images/KR1171.png" mimeType="image/png"/>鯤鯨無力戰秋風波濤已捲<lb/>
<pb n="KR3d0005_WYG_018-33a"/>
犇騰勢壠畆都歸扞禦功擬喚六丁鞭爾去若為能障<lb/>
百川東<lb/>
<pb n="KR3d0005_WYG_018-34a"/>
浚渠<hi>浚與濬同開治也深也</hi>凡川澤之水必開渠引用可及於田<lb/>
考之古有溝洫畎澮以治田水書云濬畎澮距川是也<lb/>
逮夫疏鑿已逺井田變古後世則引川水為渠以資沃<lb/>
灌按史記秦鑿涇為渠又關西有鄭國白公六輔之渠<lb/>
外有龍首渠河内有史起十二渠范陽有督亢渠河北<lb/>
有廣戾渠朗州有古史渠今懷孟有廣濟渠俱各溉田<lb/>
千百餘頃利澤一方永無旱暵所謂人能勝天豈不信<lb/>
哉後之人有能因其地利水勢繼此而作益國富民可<lb/>
<pb n="KR3d0005_WYG_018-34b"/>
見速效凡長民者宜審行之詩云疏鑿為渠趁地形昔<lb/>
時遺跡見經營井田既廢阡陌作水利還從畚臿成㨗<lb/>
要濟時通漕運㝷常决雨致豐盈即將導逹為長䇿願<lb/>
溉膏腴富上京<hi>漢武帝時白公復穿渠溉田民得饒足其歌畧曰鄭國在前白渠起後舉臿如</hi>
<hi>雲决渠為雨且溉且糞長我禾黍衣食京師億萬之口今燕地有後魏裴延儁所修舊督亢渠及故戾陵諸堨</hi>
<hi>溉田百萬餘畆遺跡猶在故有上句</hi>
<pb n="KR3d0005_WYG_018-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_018-35b"/>
隂溝行水暗渠也凡水陸之地如遇髙阜形勢或隔田<lb/>
園聚落不能相通當於川岸之傍或溪流之曲穿地成<lb/>
穴以磚石為圏<hi>去聲</hi>引水而至若别無隔礙則當踏視地<lb/>
形用䇿索度其髙下及經由䖏所畫為界路先引濬犁<lb/>
耕過後復浚掘及作甃穴上覆元土亦是一法如灌溉<lb/>
之餘常流不絶又可蓄為魚塘蓮蕩其利亦博或貫穿<lb/>
域邑巷陌及注之園囿池沼悉周於用雖逺近大小深<lb/>
淺曲直不同然皆洑流内逹膏澤傍通水利之中最為<lb/>
<pb n="KR3d0005_WYG_018-36a"/>
永便此皆泉源在上或在平地易以通流如水在溝下<lb/>
當車水上之溉田則一也或遇田澇則反能撤水下之<lb/>
此又隂溝用水之變法詩云川陸由來迥不同豈知穴<lb/>
地得潛通深邀别境無窮力逺濟吾鄉不旱功花徑有<lb/>
同流暗水桃源誤認出殘紅却嗟疏鑿勞民力安得鞭<lb/>
驅萬鬼工<lb/>
<pb n="KR3d0005_WYG_018-37a"/>
井穴地出水也說文曰清也易曰井冽寒泉食甃之以<lb/>
石則潔而不泥汲之以器則飬而不窮井之功大矣按<lb/>
周書云黄帝穿井又世本云伯益作井堯民鑿井而飲<lb/>
湯旱伊尹教民田頭鑿井以溉田今之桔橰是也此皆<lb/>
人力之井也若夫巖穴泉竇流而不窮汲而不竭此天<lb/>
然之井也皆可灌溉田畆水利之中所不可闕者薛能<lb/>
詩云源逺匠難㝷加欄底更深汲新聞土氣鑿徹見天<lb/>
心滴亂瓶初發痕移甃漸沉雲雷如震用飛出便為霖<lb/>
<pb n="KR3d0005_WYG_018-38a"/>
水篣<hi>薄庚切</hi>集韵云竹箕也又籠也夫山田利於水源在<lb/>
上間有流泉飛下多經磴級不無混濁泥沙淤壅畦埂<lb/>
農人皆編竹為籠或木條為捲芭承水透溜乃不壞田<lb/>
詩云瀑布中懸䕶土沙飛流聚沫白生華即㸔器用成<lb/>
天巧積雪巖前走浪花<lb/>
　<lb/>
　<lb/>
　<lb/>
<pb n="KR3d0005_WYG_018-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農書卷十八<lb/>
</p>
<p>
</p>
  </div>
<div>
                <head>農書卷十九</head>
    <p>
<pb n="KR3d0005_WYG_019-1a"/>
欽定四庫全書<lb/>
　農書卷十九　　　　　　　元　王禎　撰<lb/>
　農器圖譜十四<lb/>
　　利用門<lb/>
農譜命篇曰利用與夫易云利用書曰利用其文同其<lb/>
理異今因水之利於用故以名篇亦古斷章摘句假其<lb/>
義也然水利之用衆矣唯關於農事係於食物者錄之<lb/>
然必假他物乃可成功所以訪諸彼而得於此稽諸古<lb/>
<pb n="KR3d0005_WYG_019-1b"/>
而行於今啟秘妙於初傳斡連機而同運或造穀食代<lb/>
人畜之勞或導溝渠集雲雨之效或資汲引於庖湢或<lb/>
供刻漏於田疇其餘舟楫溉灌等事已具前篇覽者當<lb/>
互相叅攷以盡水利之用云<lb/>
<pb n="KR3d0005_WYG_019-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-2b"/>
濬鏵<hi>濬思潤切與浚同鏵胡𤓰切鍫也</hi>濬深也書云濬畎澮距川今濬<lb/>
鏵即此濬也周禮匠人爲溝洫耜廣五寸二耜爲耦一<lb/>
耦之垡廣尺深尺以此考之則知濬鏵即耦耜之法其<lb/>
制大倍常鏵鐴亦稱是凡開田間溝渠及作陸塹乃别<lb/>
制箭犁可用此鏵斵犁底為胎煆鐵為刃犂轅貫以横<lb/>
木二人扶之可使數牛輓行挿犂既深一去復回即成<lb/>
大溝挑浚之力日省萬數唐書天寳初開砥柱之險以<lb/>
通流石中得古鐵犂鏵上有平陸二字因改河北縣為<lb/>
<pb n="KR3d0005_WYG_019-3a"/>
平陸縣此蓋先開險時所遺器也又泰山下舊有曠野<lb/>
其地汙下不任種蒔土人呼曰淳于泊近於耕斸之際<lb/>
得舊鏵大可尺餘故老云聞昔有大鏵用開田間去水<lb/>
溝塹當是此器因幷記之以爲興利者之助詩云田家<lb/>
作犂如耦耜惟犂用鏵能剸<hi>㫖兗切</hi>地只知鏵也便農耕<lb/>
不料開通有他制形模展大殊倍常犂鐴稱之同一事<lb/>
斵木成胎堅則强煆鐵為鋒深可遂九牛力輓即成渠<lb/>
速若雲行兼雨施<hi>去聲</hi>水陸相隣久不通一引泉源隨手<lb/>
<pb n="KR3d0005_WYG_019-3b"/>
至平田積潦或生波一過犇流除浸漬好將挑浚借竒<lb/>
功剨<hi>呼麥反</hi>土翻垡供萬簣為語雲屯荷鍤人勿謂夙傳<lb/>
無此器故陳圖序贊歌詩願播人間資水利<lb/>
<pb n="KR3d0005_WYG_019-4a"/>
</p>
<p>
<pb n="KR3d0005_WYG_019-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-5b"/>
水磨<hi>䃺同</hi>凡欲置此磨必當選擇用水地所先儘並<hi>蒲浪切</hi>
岸擗水激輪或别引溝渠掘地棧木棧上置磨以軸轉<lb/>
磨中下徹棧底就作卧輪以水激之磨隨輪轉比之陸<lb/>
磨功力數倍此卧輪磨也又有引水置閘甃為峻槽槽<lb/>
上兩傍植木作架以承水激輪軸軸腰别作竪輪用擊<lb/>
在上卧輪一磨其軸末一輪傍撥周圍木齒一磨既引<lb/>
水注槽激動水輪則上傍二磨隨輪俱轉此水機巧異<lb/>
又勝獨磨此立輪連二磨也復有兩船相傍<hi>蒲浪切</hi>上立<lb/>
<pb n="KR3d0005_WYG_019-6a"/>
四楹以茆竹爲屋各置一磨用索䌫於急水中流船頭<lb/>
仍斜挿板木湊水抛以鐵爪使不横斜水激立輪其輪<lb/>
軸通長旁撥二磨或遇泛漲則遷之近岸可許移借比<lb/>
之他所又為活法磨也庶興利者度而用之詩云用水<lb/>
良有法假物役機智夫磑固利民復以水為利湍流激<lb/>
輪轉坤軸發樞秘星墜化石圓風旋疑鬼掣動静法陽<lb/>
陰造化出精粹造化動静間乾坤具兹器人唯盗物巧<lb/>
越古入極致今看益世功機事何必棄<lb/>
<pb n="KR3d0005_WYG_019-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-7b"/>
水排<hi>蒲拜切</hi>集韻作槖與<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>同韋囊吹火也後漢杜詩爲<lb/>
南陽太守造作水排鑄為農器用力少而見功多百姓<lb/>
便之注云冶鑄者為排吹炭令激水以鼔之也魏志曰<lb/>
朝暨字公至爲樂陵太守徙監冶謁者舊時冶作馬排<lb/>
每一熟石用馬百匹更作人排又費工力暨乃因長流<lb/>
水為排計其利益三倍於前由是器用充實詔褒美就<lb/>
加司金都尉以今稽之此排古用韋囊今用木扇其制<lb/>
當選湍流之側架木立軸作二卧輪用水激轉<hi>上聲</hi>下輪<lb/>
<pb n="KR3d0005_WYG_019-8a"/>
則上輪所週絃索通繳輪前旋鼔掉枝一例隨轉其掉<lb/>
枝所貫行桄因而推輓卧軸左右攀耳以及排前直木<lb/>
則排隨來去搧冶甚速過於人力又有一法先於排前<lb/>
直出木簨約長三尺簨頭竪置偃木形如初月上用鞦<lb/>
韆索懸之復於排前植一勁竹上帶㯠索以控排扇然<lb/>
後却假水輪卧軸所列柺木自然打動排前偃木排即<lb/>
随入其柺木既落㯠竹引排復回如此間<hi>去聲</hi>打一軸可<lb/>
供數排宛若水碓之制亦甚便㨗故倂録此夫銅鐵國<lb/>
<pb n="KR3d0005_WYG_019-8b"/>
之大利凡設立冶監動支工帑雇力興搧極知勞費若<lb/>
依此上法頓為减省但去古已逺失其制度今特多方<lb/>
捜訪列為圖譜庶冶煉者得之不惟國用充足又使民<lb/>
鑄多便誠濟世之秘術幸能者述焉詩云嘗聞古循吏<lb/>
官為鑄農器欲免力役繁排冶資水利輪軸既旋轉機<lb/>
梮互牽掣<hi>尺制切</hi>深存槖籥功呼吸唯一氣遂致巽離用<lb/>
立見風火熾熟石既不勞鎔金亦何易國工倍常資農<lb/>
用知省費誰無興利心願言述此制<lb/>
<pb n="KR3d0005_WYG_019-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-9b"/>
水碾<hi>禇輦切</hi>水輪轉碾也後魏書崔亮教民為碾奏於張<lb/>
方橋東堰谷水造水碾數十區豈水碾之制自此始歟<lb/>
其碾制上同<hi>事見杵臼門</hi>但下作卧輪或立輪如水磨之法<lb/>
輪軸上端穿其碢榦水激則碢隨輪轉循槽轢穀疾若<lb/>
風雨日所毇米比於陸碾功利過倍詩云湍流激碾走<lb/>
通渠木石相乘有秘樞水府暗推坤軸健天衢圓轉月<lb/>
輪孤循環似假風雷迅受納難同杵臼拘粒食中州易<lb/>
精鑿好傳規制徧方隅<lb/>
<pb n="KR3d0005_WYG_019-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-10b"/>
水輪三事謂水轉輪軸可兼三事磨礱碾也初則置立<lb/>
水磨變麥作麫一如常法復於磨之外周造碾圓槽如<lb/>
欲毇米惟就水輪軸首易磨置礱既得糲米則去礱置<lb/>
碾碢榦循槽碾之乃成熟米夫一機三事始終俱備變<lb/>
而能通兼而不乏省而有要誠便民之活法造物之潛<lb/>
機今創此制幸識者述焉詩云制磨元慿一水輪就加<lb/>
礱碾巧相因軸端更<hi>平聲</hi>置皆從省糓物兼成豈憚頻餠<lb/>
食已供無匱乏米珠重造得圎勻濟民有要無人識農<lb/>
<pb n="KR3d0005_WYG_019-11a"/>
譜圖中擬細陳<lb/>
<pb n="KR3d0005_WYG_019-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-12b"/>
水礱<hi>力董切</hi>水轉<hi>上聲</hi>礱也礱制上同但下置輪軸以水激<lb/>
之一如水磨日夜所破穀數可倍人畜之力水利中未<lb/>
有此制今特造立庶臨流之家以慿倣用可為永利詩<lb/>
云旋輸糲榖入輕礱役水還將與磑<hi>五對反</hi>同粒米精粗<lb/>
來有自輪㡬日復轉無窮工傭給貯何多暇杵臼承舂<lb/>
祗半功仰<hi>去聲</hi>食老農方聼說江鄉新制要相通<lb/>
<pb n="KR3d0005_WYG_019-13a"/>
</p>
<p>
<pb n="KR3d0005_WYG_019-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-14b"/>
水轉<hi>上聲後同</hi>連磨其制與陸轉連磨不同此磨須用急流<lb/>
大水以湊水輪其輪髙濶輪軸圍至合抱長則随宜中<lb/>
列三輪各打大磨一槃磨之周匝俱列木齒磨在軸上<lb/>
閣以板木磨傍留一狹空<hi>去聲</hi>透出輪輻以打上磨木齒<lb/>
此磨既轉其齒復傍打帶齒二磨則三輪之力互撥九<lb/>
磨其軸首一輪既上打磨齒復下打碓軸可兼數碓或<lb/>
遇天旱旋於大輪一週列置水筒晝夜溉田數頃此一<lb/>
水輪可供數事其利甚博嘗到江西等處見此制度俱<lb/>
<pb n="KR3d0005_WYG_019-15a"/>
係茶磨所兼碓具用搗茶葉然後上磨若他處地分間<lb/>
<hi>去聲</hi>有溪港大水倣此輪磨或作碓碾日得糓食可給千<lb/>
家誠濟世之竒術也陸轉連磨下用水輪亦可詩云昔<lb/>
聞圜遶磨相連役水今看别有傳一軸連輪方卧轉衆<lb/>
機聯體復旁旋要樞自假波濤力哲匠誰偷造化權總<lb/>
道于人多飽徳好將規制示民先　水擊麫羅隨水磨<lb/>
用之其機與水排俱同按圖視譜當自考索羅因水力<lb/>
互擊樁柱篩麫甚速倍于人力又有就磨輪軸作機撃<lb/>
<pb n="KR3d0005_WYG_019-15b"/>
羅亦為㨗巧詩云春雷聲殷<hi>上聲</hi>雪成圍收入羅床别有<lb/>
機纔得水輪輕借力方池勻受玉塵飛<lb/>
<pb n="KR3d0005_WYG_019-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-16b"/>
槽碓碓梢作槽受水以爲舂也凡所居之地間<hi>去聲</hi>有泉<lb/>
流稍細可選低處置碓一區一如常碓之制但前桯減<lb/>
細後梢深闊為槽可貯水斗餘上芘以厦槽在厦外乃<lb/>
自上流用筧<hi>古典切</hi>引水下注于槽水滿則後重而前起<lb/>
水瀉則後輕而前落即為一舂如此晝夜不止毇米兩<lb/>
斛日省二工以嵗月積之知非小利詩云刳槽制碓水<lb/>
為功積注涓流滿不容螳腹低時泉自㵼蜂腰轉處杵<lb/>
還舂一區機利無時輟<hi>陟列切</hi>百口精糧可日供借便田<lb/>
<pb n="KR3d0005_WYG_019-17a"/>
家應竊喜代人工力不須傭<lb/>
<pb n="KR3d0005_WYG_019-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-18b"/>
機碓水搗器也通俗文云水碓曰翻車碓杜預作連機<lb/>
碓孔融論水碓之巧勝於聖人斵木掘地則翻車之類<lb/>
愈出於後世之機巧王隠晉書曰石崇有水碓三十區<lb/>
今人造作水輪輪軸長可數尺列貫横木相交如滚槍<lb/>
之制水激輪轉則軸間横木間<hi>去聲</hi>打所排碓梢一起一<lb/>
落舂之即連機碓也凡在流水岸傍俱可設置須度水<lb/>
勢髙下為之如水下岸淺當用陂栅或平流當用板木<lb/>
障水俱使傍流急注貼岸置輪髙可丈餘自下衝轉名<lb/>
<pb n="KR3d0005_WYG_019-19a"/>
曰撩<hi>落蕭切</hi>車碓若水髙岸深則爲輪減小而濶以板為<lb/>
級上用木槽引水直下射轉<hi>上聲</hi>輪板名曰斗碓又曰鼔<lb/>
碓此隨地所制各趨其巧便也詩云杵臼中來有别傳<lb/>
作機還假物相連水輪翻轉<hi>上聲</hi>無朝暮舂杵低昻間<hi>去聲</hi>
後先蹴踏休誇人力健供飱易得米珠圎擬將要法為<lb/>
圖譜載入農書利用篇<lb/>
<pb n="KR3d0005_WYG_019-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-20b"/>
水轉大紡車此車之制見蔴苧門兹不具述但加所轉<lb/>
<hi>上聲</hi>水輪與水轉輾磨之法俱同中原蔴苧之鄉凡臨流<lb/>
處所多置之今特圖寫庶他方績紡之家傚此機械比<lb/>
用陸車愈便且省庶同獲其利詩云車紡工多日百斤<lb/>
更慿水力㨗如神世間蔴苧鄉中地好就臨流置此輪<lb/>
<pb n="KR3d0005_WYG_019-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-21b"/>
缶汲水器左傳宋灾樂喜為政具綆缶杜注缶汲器爾<lb/>
雅疏云比<hi>毗至切</hi>卦初爻有孚盈缶注云爻辰在木上值<lb/>
東井井之水人所汲用缶楊惲傳曰田家作苦嵗時伏<lb/>
臘烹羊炰羔斗酒自勞<hi>去聲</hi>酒後耳熱仰天擊缶而呼烏<lb/>
烏應邵曰缶瓦器也今汲器用瓦亦缶之遺制也詩云<lb/>
缶名在卦著乎易有孚盈缶始于此聖人立象豈徒然<lb/>
義見初爻誠有為體圓質素用有常埏<hi>式連切</hi>埴<hi>時石切</hi>由<lb/>
來遵古制繘<hi>居役切</hi>井元慿汲引功虛往盈來霑永利世<lb/>
<pb n="KR3d0005_WYG_019-22a"/>
事從來有變通所用在人非在器勿因賤目作等閒一<lb/>
擊曾分秦趙氣眷然還憶古遺風得失無非寓真意好<lb/>
共農家老瓦盆侑我田歌成一醉<lb/>
<pb n="KR3d0005_WYG_019-23a"/>
綆<hi>古杏切</hi>郭璞云汲水索也易卦云汔<hi>其迄切</hi>至亦未繘井<lb/>
方言繘自關而東周洛韓魏間謂之絡關西謂之繘綆<lb/>
或作䋁<hi>古杏切</hi>俗謂井索下繫以鈎今汲用之家必有轆<lb/>
轤為綆設也詩云惟井有綆見于易綆入卦辭名以繘<lb/>
人間鑿飲安可闕懸缶至今無止日物本無情偶如智<lb/>
用舍以時存曲直正思湔滌此心塵汲引須慿一輸力<lb/>
<pb n="KR3d0005_WYG_019-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-24b"/>
田漏田家測景水器也凡寒暑昏曉已驗於星若占候<lb/>
時刻惟漏可知古今刻漏有二曰稱漏曰浮漏夫稱漏<lb/>
以權衡作之殆不如浮漏之簡要今田漏槩取其制置<lb/>
箭壺内刻以爲節既壺水下注則水起箭浮時刻漸露<lb/>
自巳初下漏而測景焉至申初為三辰得二十五刻倍<lb/>
為六辰得五十刻畫之於箭視其下尚可增十餘刻也<lb/>
乃於卯酉之時上水以試之今日午至來日午而漏與<lb/>
景合且數日皆然則箭可用矣如或有差當隨所差而<lb/>
<pb n="KR3d0005_WYG_019-25a"/>
損益之改畫時刻又試如初必待其合也農家置此以<lb/>
揆時計工不可闕者大凡農作須待時氣時氣既至耕<lb/>
種耘耔事在晷刻茍或違之時不再來所謂寸陰可競<lb/>
分陰當惜此田漏之所以作也兹刋為圖譜以示凖式<lb/>
梅聖俞詩云占星昏曉中寒暑已不疑田家更置漏寸<lb/>
晷亦欲知汗與水俱滴身隨陰屢移誰當哀此勞往往<lb/>
奪其時<lb/>
<pb n="KR3d0005_WYG_019-26a"/>
　農器圖譜十五<lb/>
　　麰麥門<lb/>
芟麥等器中土人皆習用葢地廣種多必制此法乃易<lb/>
收歛比之鐮穫手䇿其功殆若神速今特各各圖録庶<lb/>
他方業農者傚之同省工力<lb/>
<pb n="KR3d0005_WYG_019-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-27b"/>
麥籠<hi>力董切</hi>盛芟麥器也判竹編之底平口綽廣可六尺<lb/>
深可二尺載以木座座帶四碢用轉<hi>上聲</hi>而行芟麥者腰<lb/>
繫鉤繩牽<hi>去聲</hi>之且行且曵就借使力前向綽麥乃覆籠<lb/>
内籠滿則舁之積處往返不已一籠日可收麥數畆又<lb/>
謂之腰籠詩云籠具牽來足轉輪瑞芒滿腹一何頻不<lb/>
須更問倉箱數已驗今年早得辛<lb/>
<pb n="KR3d0005_WYG_019-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-28b"/>
積<hi>資昔切</hi>苫<hi>失亷切</hi>芟麥既積編草覆之也農桑輯要云苫<lb/>
須於農隙時備下以防雨作農桑直說云作苫用榖草<lb/>
黄野草皆可但紐作腰𦂳<hi>去聲</hi>一頭留梢者為苫兩頭齊<lb/>
者為薦凡露積須苫繳蓋不為雨所敗也嘗見農家有<lb/>
以麻經或草索織之又可速就詩云紐成腰𦂳草如鋪<lb/>
禾積苫來若結廬應是農家有先備等閒風雨欲何如<lb/>
<pb n="KR3d0005_WYG_019-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-29b"/>
捃<hi>君運切</hi>刀集韻云捃拾也俗謂拾麥刀刃長可五寸闊<lb/>
近二寸上下竅繩穿之繫於指腕隨手芟穗取其便也<lb/>
麥禾既熟或收刈不時莖穗狼籍不能净盡單貧之人<lb/>
得以取其遺滯詩云謂此有滯穗伊寡婦之利蓋捃拾<lb/>
之間用此器也詩云銍刈中來有别名掌邊霜刃覺風<lb/>
生禾田伊利知多少俱入錚然截穎聲<lb/>
<pb n="KR3d0005_WYG_019-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-30b"/>
柂杷<hi>柂吐邏切</hi>摟麥長杷也首列二十餘齒有短木柄以批<lb/>
<hi>蒲結切</hi>契<hi>私列切</hi>繫腰曵之嘗見麥野為風雨所損而莖穗<lb/>
交亂不能净鏺故制此具腰後縱横摟之仍手握柄鐮<lb/>
芟其遺餘所得稭穗隨擁積之有一杷畢功得麥十餘<lb/>
斛者詩云麥田遺穗儘交加<graphic n="KR1564" url="https://raw.githubusercontent.com/kanripo/KR-Gaiji/master/images/KR1564.png" mimeType="image/png"/>
                    <graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>功多在一杷不假犁<lb/>
鋤飜有得登場或及下農家<lb/>
<pb n="KR3d0005_WYG_019-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_019-31b"/>
麥釤<hi>所鑑切</hi>芟麥刃也集韵曰釤長鐮也然如鐮長而頗<lb/>
直比鏺薄而稍輕所用斫而劖之故曰釤用如鏺也亦<lb/>
曰鏺其刃務在剛利上下嵌繫綽柄之首以芟麥也比<lb/>
之刈穫功過累倍詩云利刃由來與鏺同豈知芟麥有<lb/>
殊功回看萬頃黄雲地不用<graphic n="KR2505" url="https://raw.githubusercontent.com/kanripo/KR-Gaiji/master/images/KR2505.png" mimeType="image/png"/>鐮捲已空　麥綽<hi>昌約切</hi>
抄麥器也篾竹編之一如箕形稍深且大旁有木柄長<lb/>
可三尺上置釤刃下横短柺以右手執之復於釤旁以<lb/>
繩牽短軸<hi>近刃處以細竹代繩防為刃所割也</hi>左手握而掣之以兩手齊<lb/>
<pb n="KR3d0005_WYG_019-32a"/>
運芟麥入綽覆之籠也嘗見北地芟取蕎麥亦用此具<lb/>
但中加宻耳夫籠釤綽三物而一事係於人之一身而<lb/>
各周於用信乎人為物本物因人而用也麥綽詩云芟<lb/>
麥雖慿利刃功柄頭須用竹為籠勿云褊量容多少都<lb/>
覆黄雲入籠中<lb/>
<pb n="KR3d0005_WYG_019-33a"/>
抄<hi>之教切畧取也</hi>竿扶麥竹也長可及丈麥已熟時忽為風雨<lb/>
所倒不能芟取乃别用一人執竿抄起卧穗竿舉則釤<lb/>
隨鏺之殊無損失必兩習熟者能用不然則有矛盾之<lb/>
差矣或曰今麥事有捃刀柂杷抄竿等器名色冗細似<lb/>
不足紀録而皆取之何也曰物有濟於人而遺之不可<lb/>
然世之豪侈輩固不屑知而貧窶者欲得為利拯既壞<lb/>
於無遺取棄餘為有用是可尚也故綴於麥事之末抄<lb/>
竿詩云風雨摧殘二麥秋一竿料理冀全收欲知自我<lb/>
<pb n="KR3d0005_WYG_019-33b"/>
扶顚力都在芟夫釤綽頭　芟麥歌田家食力不食智<lb/>
麰麥年年勤種蒔老農八十諳地利暑夏呼兒先暵地<lb/>
再耕再耨土華膩手把耬犂知已試土沃不妨投種穊<lb/>
今年已報春澤被覆壠苗深如<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>比薰風長養見天意<lb/>
獵獵青旗催穉穗纔結稃胞花雪墜赫赫曦輪熾鑽燧<lb/>
儘着精華輸至味粒飽芒森宻如篲頓失前時浪翻翠<lb/>
豈知真宰調元氣化作黄雲表嘉瑞老農眼飽雖自慰<lb/>
旦夕却憂風雨至子婦犇忙事芟器釤綽翩翩轉雙臂<lb/>
<pb n="KR3d0005_WYG_019-34a"/>
曵籠腰間盈復棄急載牛箱夜無寐轉首登場簇髙積<lb/>
<hi>去聲</hi>風翻日碾半猶未已向公門奉新餽麴材和糴凡幾<lb/>
次年餉廵門仍語誶夏稅有程今反易自餘宿負如取<lb/>
寄指此有秋爭蟻萃一得豈能償百費終嵗勤勞一歔<lb/>
欷昨日公堂宴賔貴尊爼横陳混肴胾檀板珠繩按歌<lb/>
吹萬錢不值供一醉庖人搓揉出精粹尚喜食新誇餅<lb/>
餌物不天來皆力致飽食何人知所自春祈夏薦禮所<lb/>
記報本從來追古義但願斯民不畏吏吏不擾民民自<lb/>
<pb n="KR3d0005_WYG_019-34b"/>
遂凡在牧民遵此治坐見兩岐歌政異日富囷倉均被<lb/>
賜不使老農憂嵗事<lb/>
　<lb/>
　<lb/>
　<lb/>
　<lb/>
　<lb/>
　農書卷十九<lb/>
</p>
<p>
</p>
  </div>
<div>
                <head>農書卷二十</head>
    <p>
<pb n="KR3d0005_WYG_020-1a"/>
欽定四庫全書<lb/>
　農書卷二十　　　　　　　元　王禎　撰<lb/>
　農器圖譜十六<lb/>
　　蠶繅門<lb/>
蠶繅之事自天子后妃至于庶人之婦皆有所執以共<lb/>
衣服故篇目以繭舘爲首示率天下之蠶者其作用之<lb/>
門如曲植鉤筐之類與夫軖釡繭絲之法必先精曉習<lb/>
熟而後可望於獲利今條列名件一一備述又使世之<lb/>
<pb n="KR3d0005_WYG_020-1b"/>
繒纊其身者皆知所自出也然農譜有蠶事者盖農桑<lb/>
衣食之本不可偏廢特以蠶具繼于農器之後兾無闕<lb/>
失云<lb/>
<pb n="KR3d0005_WYG_020-2a"/>
</p>
<p>
<pb n="KR3d0005_WYG_020-3a"/>
繭館皇后親蠶之所古公桑蠶室也按月令季春之月<lb/>
具曲植<hi>植直吏切注曰曲薄也植槌也</hi>籧<hi>居吕/切</hi>筐后妃齋戒親東鄉<hi>許亮</hi>
<hi>切</hi>躬桑禁婦女毋觀<hi>音/灌</hi>省<hi>所景切/簡少也</hi>婦使以勸蠶事<hi>注曰嚮者</hi>
<hi>嚮時氣也毋觀去容飾也婦使縫線組紃之事</hi>蠶事既登分繭稱<hi>去/聲</hi>絲效<hi>戸教切</hi>
功以共<hi>音㳟</hi>郊廟之服無有敢惰<hi>徒卧切</hi>周制天子諸侯必<lb/>
有公桑蠶室近川而爲之築宫仭有三尺棘墻而外閉<lb/>
之后妃齋戒享先蠶而躬桑以勸蠶事皇后親蠶儀曰<lb/>
皇后躬桑始捋一條執筐受桑捋三條女尚書跪曰可<lb/>
<pb n="KR3d0005_WYG_020-3b"/>
止執筐者以桑授蠶母以桑適金室前漢文帝紀詔皇<lb/>
后親桑以奉祭服景帝詔后親桑爲天下先元帝王皇<lb/>
后爲太后幸繭館率皇后及列侯夫人桑明帝時皇后<lb/>
率諸侯夫人蠶魏文帝黃初中皇后蠶於北郊遵周典<lb/>
也晉武帝太康中立蠶官皇后躬桑依漢魏故事宋孝<lb/>
武立蠶觀后親桑循晉禮也北齊置蠶宫皇后躬桑于<lb/>
其所後周制皇后至蠶所桑隋制皇后親桑於位唐太<lb/>
宗貞觀元年皇后親蠶顯慶元年皇后武氏先天二年<lb/>
<pb n="KR3d0005_WYG_020-4a"/>
皇后王氏乾元二年皇后張氏並見親蠶禮元宗開元<lb/>
中命宫中食蠶親自臨視宋開寳通禮郊祀錄並有后<lb/>
親蠶祝辭此歴代后妃親蠶之事采之史編昭然可見<lb/>
茲特冠於篇首庻有國家者按圖考譜知繭舘之不徒<lb/>
名也昔梅聖俞有蠶具繭舘詩今不揆續爲之賦云惟<lb/>
蠶有功於世歸美廣物産之貨資作人生之衣<hi>去聲</hi>被中<lb/>
春之月天子詔后以躬桑大昕之朝内宰告期而命祀<lb/>
於是詣靈壇降寳殿翠障夾乎道周鳯輦翔於畿甸順<lb/>
<pb n="KR3d0005_WYG_020-4b"/>
春氣於東方朝先蠶於北靣具夫青縹之服<hi>皇后蠶服青上縹下</hi>
<hi>深衣</hi>侑以芳馨之薦九宫傾動藹然陪祭以成班三獻禮<lb/>
成沛矣迎祥於回眷當其叠承寵命適對韶光擇世婦<lb/>
於吉卜受鞠衣於明堂<hi>月令三月薦鞠衣祭先帝於明堂</hi>所以崇開禁<lb/>
館始入公桑援條有三聼女尚書之勸止執筐不再受<lb/>
宫夫人之是將體之以坤儀之柔順視之以毋道之慈<lb/>
良破蟻以來庶飬至於千箔獻繭之後諒化被於多方<lb/>
是以命繅治以成絲就趨工而俟織元黃朱綠染各精<lb/>
<pb n="KR3d0005_WYG_020-5a"/>
明黼黻文章<hi>古者獻繭使繅遂朱綠之元黃之以爲黼黻文章</hi>恭同品色<hi>案原本誤</hi>
<hi>將繭館及先蠶壇連繪又誤題曰蠶神今謹改正分繪</hi>
<pb n="KR3d0005_WYG_020-6a"/>
先蠶壇先蠶猶先酒先飯祀其始造者壇築土爲祭所<lb/>
也黃帝元妃西陵氏始蠶即先蠶也<hi>按黃帝元妃西陵氏曰儽祖始勸蠶</hi>
<hi>稼月大火而浴種夫人副禕而躬桑乃獻繭稱絲織紝之功因之廣織以供郊廟之服皇圖要覧云伏羲化繭</hi>
<hi>西陵氏飬蠶淮南王蠶經云西陵氏勸蠶稼親蠶始此</hi>禮月令季春是月也后妃<lb/>
齋戒享先蠶而躬桑以勸蠶事周禮天官内宰中春詔<lb/>
后帥外内命婦始祭於北郊<hi>注蠶于北郊以純隂也</hi>漢禮儀志皇<lb/>
后祀先蠶禮以中牢魏黃初中置壇于北郊依周典也<lb/>
晉制先蠶壇高一丈方二丈四出陛陛廣五尺皇后至<lb/>
<pb n="KR3d0005_WYG_020-6b"/>
西郊親祭躬桑北齊先蠶壇髙五尺方二丈四陛陛各<lb/>
五尺外兆四十歩靣開一門皇后升壇祭畢而桑後周<lb/>
皇后至先蠶壇親饗隋制宫北三里壇髙四尺皇后以<lb/>
太牢致幣而祭唐制壇在長安宫北苑中髙四尺周圍<lb/>
三十歩皇后並有事於先蠶其儀備開元禮宋用北齊<lb/>
之制築壇如中祠禮通禮義纂后親享先蠶貴妃亞獻<lb/>
昭儀終獻夫蠶祭有壇稽之歴代雖儀制少異然皆逓<lb/>
相沿襲餼羊不絶知禮之不可獨廢有天下國家者尚<lb/>
<pb n="KR3d0005_WYG_020-7a"/>
鑒兹哉贊曰有星天駟象合乎龍惟蠶辰生精氣相通<lb/>
孕卵而出寓食桑中取育于室繭絲内充衣<hi>去聲</hi>被于人<lb/>
奕世有功粤載祀典同荅恩隆壇壝制度歴代所崇惟<lb/>
君立后毓德中宫既正母儀普帥婦工嘗建繭館桑必<lb/>
以躬奉制祭服郊廟是共公侯夫人莫不勉從爲天下<lb/>
勸繼古人風約漢故事築祭于東享以中牢相以禮容<lb/>
登降有節拜獻惟恭眷此區域萬方混同舉被繒纊神<lb/>
福稔䝉國有定式報德無窮<lb/>
<pb n="KR3d0005_WYG_020-8a"/>
蠶神天駟也天文辰爲龍蠶辰生又與馬同氣謂天駟<lb/>
即蠶神也淮南王蠶經云黃帝元妃西陵氏始蠶至漢<lb/>
祀菀窳婦人寓氏公主蜀有蠶女馬頭娘此歴代所祭<lb/>
不同然天駟爲蠶精元妃西陵氏爲先蠶實爲要典若<lb/>
夫漢祭菀窳婦人寓氏公主蜀有蠶女馬頭娘又有謂<lb/>
三姑爲蠶母者此皆後世之溢典也然古今所傳立像<lb/>
而祭不可遺闕故併附之稽之古制后妃祭先蠶壇壝<lb/>
牲幣如中祠此后妃親蠶祭神禮也蠶書云卧種之日<lb/>
<pb n="KR3d0005_WYG_020-8b"/>
詰旦升香割雞設醴以禱先蠶此庶人之祭也自天子<lb/>
后妃至於庶人之婦事神之禮雖有不同而敬奉之心<lb/>
一是諒爲知所本矣乃作爲祈報之辭曰<hi>祈</hi>唯蠶之精<lb/>
天駟有星惟蠶之神伊昔著名氣鍾於此孕卵而生既<lb/>
桑而育既眠而興神之福汝有箔皆盈尚兾終恵用彰<lb/>
厥靈簇老獻瑞繭盆效成敬獲吉卜願契心盟神宜饗<lb/>
之祈祀唯馨<hi>報</hi>龍精一氣功被多方繼當是歳神降于<lb/>
桑載生載育來福來祥錫我繭絲製此衣裳室家之慶<lb/>
<pb n="KR3d0005_WYG_020-9a"/>
閭里之光敬帥長幼詰旦升香設餚於爼奠醴於觴工<lb/>
祝致告神德彌彰<hi>案菀窳婦人寓氏公主本二神原本圖中併作一神謹改正</hi>
<pb n="KR3d0005_WYG_020-10a"/>
蠶室記曰古者天子諸侯皆有公桑蠶室近川而爲之<lb/>
築宫仞有三尺棘牆而外閉之三宫之夫人世婦之吉<lb/>
者使入蠶室奉種浴於川桑於公桑此公桑蠶室也其<lb/>
民間蠶室必選置蠶宅負隂抱陽地位平爽正室爲上<lb/>
南西爲次東又次之若室舊則當净掃塵埃預期泥補<lb/>
若逼近臨時墻壁濕潤非所利也夫締構之制或草或<lb/>
瓦須内外泥飾材木以防火患復要間架寛敞可容槌<lb/>
箔牕戸虛明易辦眠起仍上於行㯠<hi>口練切</hi>各置照牕每<lb/>
<pb n="KR3d0005_WYG_020-10b"/>
臨蠶暮以助髙明下就附地列置風竇令可啓閉以除<lb/>
濕欝考之諸蠶書云蠶室先辟東間飬蟻停眠前後撤<lb/>
去西牕宜遮西曬尤忌西南風起大傷蠶氣可外置墻<lb/>
壁四五歩以禦之<hi>餘偹蠶書</hi>所有蠶神室蠶神像宜用髙空<lb/>
<hi>去聲</hi>處安置凡一切忌惡之事邪穢之氣辟除蠲潔夙夜<lb/>
齋敬不敢䙝慢<hi>余觀蠶書云毋治堰毋誅草毋沃灰毋室入外人四者神實惡之</hi>如能<lb/>
依上法自然宜蠶不必泥<hi>去聲</hi>於隂陽家拘忌巫覡<hi>胡的切女</hi>
<hi>巫也</hi>等誘惑至使回换門戸謟禱神祇虛費財用實無所<lb/>
<pb n="KR3d0005_WYG_020-11a"/>
益故表而出之以爲業蠶者之戒銘曰世業農桑既興<lb/>
我室比臨蠶月復事塗飾桃茢祓除神主斯立曲植既<lb/>
具籧筐乃集連蟻方生苦不厭宻婦以母名育有慈德<lb/>
爰求柔桑入此飼食寒燠身先是爲體測上無疎薄下<lb/>
無濕浥簾箔垂門龕火在壁夜牕或遮風竇時窒頗忌<lb/>
北風空障西日他工莫興外人勿入庇䕶攸安漸至捉<lb/>
績<hi>蠶欲老時取以視絲明也耕織圖有捉績篇</hi>祈祀以時願獲終吉神實相<lb/>
之簇如雪積分繭稱絲來告功畢<lb/>
<pb n="KR3d0005_WYG_020-12a"/>
火倉蠶室火龕也凡蠶生室内四壁挫壘空龕狀如三<lb/>
星務要玲瓏頓藏熟火以通煗氣四向匀停蠶家或用<lb/>
旋燒柴薪煙氣薰籠蠶蘊熱毒多成黒蔫今制爲擡爐<lb/>
先自外燒過薪糞<hi>牛糞</hi>舁入室内各龕約量頓火隨寒熱<lb/>
添減若寒熱不均後必眠起不齊<hi>已上出諸蠶書</hi>農書云蠶火<lb/>
類也宜用火以飬之用火之法須别作一爐令可擡舁<lb/>
出入火須在外燒熟以糓灰盖之即不暴烈生燄夫擡<lb/>
爐之制一如矮床内嵌燒爐两旁出柄二人舁之以送<lb/>
<pb n="KR3d0005_WYG_020-12b"/>
熟火火倉詩云朝陽一室虚忩明今朝喜見蠶初生四<lb/>
壁已令得熟火空龕挫壘如三星阿母體測衣絹單添<lb/>
減火候隨寒暄誰識貴家歡飲處紅爐畫閣簇婵媛擡<lb/>
爐詩云誰創擡爐由智者出入凉溫蠶屋下摶以水土<lb/>
貫以木不假昆吾鼓爐冶出生入熟覆糓灰攟拾糞薪<lb/>
猶土苴功成四海袴𥜗完又餉春醪奏豳雅<lb/>
<pb n="KR3d0005_WYG_020-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_020-13b"/>
蠶槌<hi>音墜</hi>禮季春之月具曲植植即槌也務本直言云糓<lb/>
雨日竪槌夫槌立木四莖各過梁柱之高隨屋每間竪<lb/>
之其立木外旁刻如鋸齒而深各每莖挂桑皮圜繩<hi>蠶不</hi>
<hi>宜麻</hi>四角按二長椽椽上平鋪葦箔稍下縋<hi>馳僞之</hi>之凡槌<lb/>
下懸中離九寸以居箔擡飼之間皆可移之上下農桑<lb/>
直説云每槌上中下閒鋪三箔上承塵埃下隔濕潤中<lb/>
備分擡梅聖俞詩云三月將掃蠶蠶妾具其器立植先<lb/>
㧹<hi>音摘</hi>括室内亦塗塈衆材踈以成多箔所得寄拾老歸<lb/>
<pb n="KR3d0005_WYG_020-14a"/>
簇時應無慙棄置<lb/>
<pb n="KR3d0005_WYG_020-15a"/>
蠶椽架蠶箔木也或用竹長一丈二尺皆以二莖爲偶<lb/>
控於槌上以架蠶箔須直而輕者爲上久不蠧者又爲<lb/>
上<hi>爲蠶因食葉上縁之蠧屑不能透砂事見農桑要㫖</hi>詩云椽欲直而輕不貴曲<lb/>
而蠧輕則與人宜蠧以病蠶故鉤繩可移懸蓐箔乃平<lb/>
布桑餘掛新絲功誰推此具　蠶箔曲簿承蠶具也禮<lb/>
具曲植曲即箔也周勃以織簿曲爲生顔師古注云葦<lb/>
簿爲曲北方飬蠶者多農家宅院後或園圃間多種萑<lb/>
<hi>湖官切</hi>葦以爲箔材秋後芟取皆能自織方可四丈以二<lb/>
<pb n="KR3d0005_WYG_020-15b"/>
椽棧之懸於槌上至蠶分擡去蓐時取其卷舒易用南<lb/>
方萑葦甚多農家尤宜用之以廣蠶事梅聖俞詩云河<lb/>
上緯蕭人女歸又織葦相與爲蠶曲還殊作筠篚入用<lb/>
此何多往售獲能幾願豐天下衣不嘆貧服卉<lb/>
<pb n="KR3d0005_WYG_020-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_020-16b"/>
蠶篚古盛幣帛竹器今用育蠶其名亦同盖形制相類<lb/>
圓而稍長淺而有縁<hi>去聲</hi>適可居蠶蠶蟻及分居時用之<lb/>
閣以竹架易於擡飼梅聖俞前蠶箔詩云相與爲蠶曲<lb/>
還殊作筠篚北箔南篚皆爲蠶具然彼此論之若南蠶<lb/>
大時用箔北蠶小時用篚庶得其宜两不偏也詩云古<lb/>
篚嘗奉幣爰憑禮意將今猶同制度還取飼蠶桑飬視<lb/>
勝居箔分擡欲擬筐始終俱可備仍得薦元黃<lb/>
<pb n="KR3d0005_WYG_020-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_020-17b"/>
蠶槃盛蠶器也秦觀蠶書云種變方尺及乎将繭乃方<lb/>
四丈織萑葦範以蒼筤<hi>來唐切</hi>竹長七尺廣五尺以爲筐<lb/>
懸筐中間九寸凡槌下懸以居食蠶今呼筐爲槃又有<lb/>
以木爲框以踈簟爲底架以木槌用與上同詩云範竹<lb/>
作蠶槃眠起用當倍寛平一席多方正四維在擡替不<lb/>
妨勤餘閑知有待拾老或未多就簇即無悔<lb/>
<pb n="KR3d0005_WYG_020-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_020-18b"/>
蠶架閣蠶槃篚具也以細枋四莖竪之高可八九尺上<lb/>
下以竹通作橫桄十層每層皆閣飬蠶槃篚隨其大小<lb/>
盖篚用小架槃用大架此南方槃篚有架猶北方椽箔<lb/>
之有槌也詩云育蠶必有槃置槃須用架竹木互維持<lb/>
層級限高下規模等箔槌習用足桑柘那知富貴家羅<lb/>
綺簇朱榭<lb/>
<pb n="KR3d0005_WYG_020-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_020-19b"/>
蠶網擡蠶具也結繩爲之如魚網之制其長短廣狹視<lb/>
蠶槃大小制之沃以漆油則光𦂳難壊貫以網索則維<lb/>
持多便至蠶可替時先布網於上然後灑桑蠶聞葉香<lb/>
皆穿網眼上食候蠶上葉齊共手提網移置别槃遺餘<lb/>
拾去比之手替省力過倍南蠶多用此法北方蠶小時<lb/>
亦宜用之詩云聖人制網罟因彼川澤漁誰知取魚具<lb/>
觧使移蠶居紀綱用非異水陸功有餘两端誠可詰生<lb/>
殺意何如<lb/>
<pb n="KR3d0005_WYG_020-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_020-20b"/>
蠶杓集韵杓作勺量器也周禮勺容一升所以㪺<hi>舉朱切挹</hi>
<hi>也酌也</hi>酒説文曰杓音摽今云酌物爲杓以勺從木姑與<lb/>
今同此作蠶杓斵木刳之首大如杯柄長三尺許如槃<lb/>
蠶空<hi>去聲</hi>隙或飼葉偏踈則必持此送之以補其處至蠶<lb/>
老歸簇或稀宻不倫亦用均布倘有不及復以竹接其<lb/>
柄此南俗蠶法北方箔簇頗大臂指間<hi>去聲</hi>有不能周遍<lb/>
亦宜假此以便其事幸毋忽諸詩云杓頭斟酌布蠶時<lb/>
杓尾長摽手屡持嘗向太平村落見田家嫁女作奩儀<lb/>
<pb n="KR3d0005_WYG_020-21a"/>
</p>
<p>
<pb n="KR3d0005_WYG_020-22a"/>
蠶簇農桑直説云簇用蒿梢叢柴苫席等也凡作簇先<lb/>
立簇心用長椽五莖上撮一處繫定外以蘆箔繳合是<lb/>
爲簇心仍周圍匀竪蒿梢布蠶簇訖復用箔圍及苫繳<lb/>
簇頂如圓亭者此團簇也又有馬頭長簇两頭植柱中<lb/>
架橫梁两傍以細椽相搭爲簇心餘如常法此横簇皆<lb/>
北方蠶簇法也嘗見南方蠶簇止就屋内蠶槃上布短<lb/>
草簇之人既省力蠶亦無損又按南方蠶書云簇泊以<lb/>
杉木觧枋長六尺濶三尺以箭竹作馬眼槅揷茅踈宻<lb/>
<pb n="KR3d0005_WYG_020-22b"/>
得中復以無葉竹篠縱橫搭之簇背鋪蘆箔而以竹篾<lb/>
透背靣縛之即蠶可駐足無跌墜之患此皆南簇較之<lb/>
上文北簇則蠶有多少故簇有大小難易之不同也然<lb/>
嘗論之南北簇法俱未得中何哉夫南簇蠶少規制狹<lb/>
小殆若戯技故獲利亦薄北簇雖大其弊頗多蒿薪積<lb/>
叠不無覆壓之害風雨侵浥<hi>於立切濕潤也</hi>亦有翻倒之虞<hi>謂經</hi>
<hi>雨倒簇也蠶桑直説云簇蠶時雨被沾濕纔晴不以成繭不成繭翻倒别簇如雨少則曝乾</hi>復内外<lb/>
寒燠之不均或髙下稀宻之易所以致簇内病生繭少<lb/>
<pb n="KR3d0005_WYG_020-23a"/>
皆由此故習俗既久未能遽革今聞善蠶者一法約量<lb/>
本家育蠶多少選於院内空<hi>去聲</hi>地就添椽木苫草等物<lb/>
作連脊厦屋㝷常别用至蠶老時置簇於内隨其長短<lb/>
先搆簇心空直如洞就地掘成長槽隨宜濶狹旁可人<lb/>
行以備火候<hi>謂用火法也蠶書云已入簇微用熱灰火溫之待入網漸漸加火不宜中輟稍冷㳺</hi>
<hi>絲亦止繰之即斷多煑爛作絮不能一緒扣盡矣</hi>外則周以層架隨層卧布蒿<lb/>
梢以均蠶居既畢用重箔圍之若蠶少屋多䟽開忩戸<lb/>
就内簇之亦可如此則上有芘覆下無濕潤架既寛平<lb/>
<pb n="KR3d0005_WYG_020-23b"/>
蠶乃自若又總簇用火便於照料南北之間去短就長<lb/>
制此良法皆宜用之則始終無慊矣故梅聖俞蠶簇詩<lb/>
云競畏風雨寒露置未如屋正謂此也<hi>梅聖俞詩云氷蠶三眠休作繭</hi>
<hi>富其簇漢北取蓬蒿江南藉茅竹蒿踈無欝泥竹净亦森束云云前二句</hi>歌云捲去緑雲桑<lb/>
已少箔頭有絲蠶欲老月餘辛苦見成功作簇不應從<lb/>
草草南北習俗久不同彼此更須論拙巧北簇多露置<lb/>
積叠仍憂風雨至南簇俱在屋施之北蠶良未足南北<lb/>
簇法當約中别搆長厦方能容外周層架蒿草平内備<lb/>
<pb n="KR3d0005_WYG_020-24a"/>
火候通人行飼却神桑絲已吐女灑桃漿男打鼓作繭<lb/>
直須三日許開簇團團不勝數我家多蠶方自慶得法<lb/>
於今還可證免似向來多簇病<lb/>
<pb n="KR3d0005_WYG_020-25a"/>
繭甕蠶書云凡浥<hi>於立切</hi>繭列埋大甕地上甕中先鋪竹<lb/>
簣次以大桐葉覆之乃鋪繭一重以十斤爲率摻鹽二<lb/>
两上又以桐葉平鋪如此重重隔之以至滿甕然後宻<lb/>
盖以泥封之七日之後出而繅之頻頻換水即絲明快<lb/>
盖爲繭多不及繅取即以鹽藏之蛾乃不出其絲柔韌<lb/>
<hi>如吝切</hi>潤澤又得匀細此南方淹繭法用甕頗多可不預<lb/>
備嘗讀北方農桑直説云生繭即繅爲上如人手不及<lb/>
殺繭慢慢繅者殺繭法有三一曰日曬二曰鹽浥三曰<lb/>
<pb n="KR3d0005_WYG_020-25b"/>
籠蒸籠蒸最好人多不觧日曬損繭鹽浥甕藏者稳前<lb/>
人織圖詩云盤中水晶鹽井上梧桐葉陶器固封閉窖<lb/>
繭近旬浹門前春水生布糓催畚臿明朝踏繅車車輪<lb/>
纒白㲲<hi>徒叶切</hi>
<pb n="KR3d0005_WYG_020-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_020-26b"/>
繭籠蒸繭器也農桑直説云用籠三扇以軟草扎圏加<lb/>
於釡口以籠两扇坐於其上籠内匀鋪繭厚三指許頻<lb/>
於繭上以手試之如手不禁熱可取去底扇却續添一<lb/>
扇在上如此登倒上下故必用籠也不要蒸得過了過<lb/>
則軟了絲頭亦不要蒸得不及不及則蠶必鑽了如手<lb/>
不禁熱恰得合宜此用籠蒸繭法也<hi>將已蒸過繭於蠶房搥箔上後頭合</hi>
<hi>籠内繭在上用手撥動如箔上繭滿打起更攤一箔候冷定上用細柳梢㣲覆了其繭只於當日都要蒸盡如</hi>
<hi>蒸不盡來日定要蛾出如此繅絲有一般快釡湯内用鹽二两油一两所蒸繭不致乾了絲頭如鍋小繭多油</hi>
<pb n="KR3d0005_WYG_020-27a"/>
<hi>鹽旋入</hi>詩云蠶家有繭如山積日恐蛾穿繅不得鹽浥誠<lb/>
佳能幾何只有籠蒸人未識釡湯少沸積繭籠熱不能<lb/>
禁手爲則旋抽底扇加上層走曬中庭趂風日人在軖<lb/>
車氣少舒緒縷均停堪絡織作計何人智者心濟物不<lb/>
妨聊假力回看籠也豈筌蹄依舊人間炊餅食<lb/>
<pb n="KR3d0005_WYG_020-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_020-28b"/>
繅車繰絲自鼎靣引絲以貫錢眼升於鏁星星應車動<lb/>
以過添梯乃至於軖<hi>去王切繰輪也</hi>方成繰車秦觀蠶書繰車<lb/>
之制錢眼爲版長過鼎靣廣三寸厚九黍中其厚揷大<lb/>
錢一出其端橫之鼎耳後鎮以石鏁星爲三蘆管管長<lb/>
四寸樞以圓木建两竹夾鼎耳縛樞於竹中管之轉以<lb/>
車下直錢眼謂之鏁星星應車動以過添梯<hi>農桑直説云竹筒子</hi>
<hi>宜細鉄條子串筒两捲子亦須鉄也</hi>添梯車之左端置環繩其前尺有五<lb/>
寸當床左足之上建柄長寸有半匼柄爲鼓鼓生其寅<lb/>
<pb n="KR3d0005_WYG_020-29a"/>
以受環繩繩應車運如環無端鼔因以旋鼓上爲魚魚<lb/>
半出鼓其出之中建柄半寸上承添梯者二尺五寸片<lb/>
竹也其上揉竹爲鉤以防絲竅左端以應柄對鼓爲耳<lb/>
方其穿以閉添梯故車運以牽環繩繩簇鼓鼓以舞魚<lb/>
魚振添梯故絲不過偏制車如轆轤必添两軸以利脱<lb/>
絲竊謂上文云車者今呼爲軖軖必以床<hi>農桑直説云軖床下鼎一</hi>
<hi>尺軸長二尺中徑四寸两頭三寸用榆槐木四角或六角輻通長三尺五寸六角不如四角軖小則絲易觧</hi>
以承軖軸軸之一端以鐵為裊掉復用曲木擐作活軸左<lb/>
<pb n="KR3d0005_WYG_020-29b"/>
足踏動軖即隨轉自下引絲上軖總名曰繅車詠曰人<lb/>
家育蠶憂不得今嵗蠶収繭如積滿家兒女喜欲狂走<lb/>
送車頭趂繰緝南州誇冷盆冷盆細繳何輕匀北俗尚<lb/>
熱釡熱釡絲圓儘多緒即今南北均所長熱釡冷盆俱<lb/>
此軖軖頭轉機須足踏錢眼添梯絲度滑非絃非管聲<lb/>
咿<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>村北村南響相答婦姑此時還對語凖備吾家好<lb/>
機杼豈知縣吏已催科不時掲去無餘紽迫索仍憂宿<lb/>
負多車乎車乎將奈何<lb/>
<pb n="KR3d0005_WYG_020-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_020-30b"/>
熱釡秦觀蠶書云繰絲自鼎靣引絲直錢眼此繰絲必<lb/>
用鼎也今農家象其深大以槃甑接釡亦可代鼎故農<lb/>
家直説云釡要大置於竈上<hi>如蒸竈法可繰粗絲單繳者䨇繳者亦可</hi>釡上<lb/>
大盤甑接口添水至甑中八分滿可容二人對繰水須<lb/>
常熱宜旋旋下繭繰之多則煑損凡繭多者宜用此釡<lb/>
以趨速效詩云蠶家熱釡趂繅忙火候長存蟹眼湯多<lb/>
繭不須愁不辦時時頻見脱絲軖<lb/>
<pb n="KR3d0005_WYG_020-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_020-31b"/>
冷盆農桑直説冷盆可繅全繳細絲中等繭可繰下繳<lb/>
比熱釡者有精神又堅韌也雖曰冷盆亦是火溫之盆<lb/>
要小先泥其外<hi>口徑可二尺之上者預先翻過用長黏泥底并四圍至唇泥厚四指将至唇漸</hi>
<hi>薄日晒乾名爲冷盆</hi>用時添水八九分滿繰之<hi>水宜温煖常匀無令乍寒乍熱不匀</hi>
<hi>也</hi>詩云瓦盆添水火㣲然繭緒抽來細繳全不似貴家<lb/>
華屋底空教纎手㺯清泉<lb/>
<pb n="KR3d0005_WYG_020-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_020-32b"/>
蠶連蠶種紙也舊用連二大紙蛾生卵後又用線長綴<lb/>
通作一連故因曰連匠者嘗别抄以鬻之務本新書云<lb/>
蠶連厚紙爲上薄紙不禁浸浴如用小灰紙更妙連須<lb/>
以時浴之浴畢挂時令蠶子向外恐有風磨損冬至日<lb/>
及臘八日浴時無令水極深浸浴畢取出比及月望数<lb/>
連一卷桑皮索繫定<hi>務本新書云蠶連不得用麻繩繫挂如或不忌後多乾死不生本草</hi>
<hi>陳藏器云以苧蔴近種則不生當遠之</hi>庭前立竿高挂以受臘天寒氣年<lb/>
節後甕内竪連須使玲瓏安十数日候日髙時一出每<lb/>
<pb n="KR3d0005_WYG_020-33a"/>
隂雨後即便曬曝<hi>恐傷濕潤見風亦不可多時</hi>此蠶連育飬之法直<lb/>
至暖種而生<hi>前文間取諸蠶書</hi>詩云前朝繭如山今朝卵如粟<lb/>
如山今嵗謀如粟來歲足來歳一何神生化楮一幅丁<lb/>
寕語荆婦依時勤曬沐<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_020-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　農書卷二十<lb/>
</p>
<p>
</p>
  </div>
<div>
                <head>農書卷二十一</head>
    <p>
<pb n="KR3d0005_WYG_021-1a"/>
欽定四庫全書<lb/>
　農書卷二十一　　　　　　元　王禎　撰<lb/>
　農器圖譜十七<lb/>
　　蠶桑門<lb/>
夫蠶之用桑必有鉤筐等器以供其事然逺近之間習<lb/>
俗不通故其制度巧拙絶異彼有併力而不及此或一<lb/>
工而兼倍今特采輯去短從長使知所擇夫桑具蠶之<lb/>
用也故次扵蠶事之後<lb/>
<pb n="KR3d0005_WYG_021-2a"/>
桑几狀如髙櫈平穿二桄就作登級凡柔桑不勝梯附<lb/>
須登几上乃易得葉齊民要術云採桑必須髙几士農<lb/>
必用云擔負髙几遶樹上下今蠶家採彼女桑兹為便<lb/>
噐梅聖俞詩云柔桑不倚梯摘葉頼髙几每扵得葉易<lb/>
曾靡憂枝披<hi>上聲</hi>躋陞類拾級下上異縁蟻閑置草舍傍<lb/>
雞鳴或棲止<lb/>
<pb n="KR3d0005_WYG_021-3a"/>
桑梯説文曰梯木階也夫桑之穉者用几採摘其桑之<lb/>
髙者須梯剶<hi>丑全切削去也</hi>斫梯若不長未免攀附旁條不還<lb/>
則鳩脚多亂樛<hi>居秋切</hi>枝折垂則乳液旁出必欲趁扵髙<lb/>
下随意去㽞須梯長可也齊民要術云採桑必須長梯<lb/>
梯不長則髙枝折正謂此也詩云貫木取諸漸為梯利<lb/>
用晉附彼墻下桑如躡平地迅女枝既不攀逺揚亦可<lb/>
刄何當展所施摘蓮華峯峻<lb/>
<pb n="KR3d0005_WYG_021-4a"/>
斫斧桑斧也其斧銎<hi>曲容切</hi>匾而刃闊與樵斧不同詩謂<lb/>
蠶月條桑取彼斧斨以伐逺揚士農必用云轉身運斧<lb/>
條葉偃落扵外即謂以伐逺揚也凡斧所剶斫不煩再<lb/>
刄者為上至遇枯枝勁節不能拒遏又為上如剛而不<lb/>
闕利而不乏尤為上也然用斧有法必須轉腕回刄向<lb/>
上斫之枝查既順津脉不出則葉必復茂故農語云斧<lb/>
頭自有一倍葉以此知科斫之利勝惟在夫善用斧之<lb/>
效也梅聖俞詩云科桑持野斧乳濕新磨刃繁枿一以<lb/>
<pb n="KR3d0005_WYG_021-4b"/>
除肥條更豐潤魯葉大如掌吳蠶食若駿始時人謂斨<lb/>
利俗今乃信　桑鉤採桑具也凡桑者欲得逺揚枝葉<lb/>
引近就摘故用鉤木以代臂指板<hi>普班切</hi>援之勞昔后妃<lb/>
世婦以下親蠶皆用筐鉤採桑唐肅宗上元初獲定國<lb/>
寳十三内有採桑鉤一以此知古之採桑皆用鉤也然<lb/>
北俗伐桑而少採南人採桑而少伐嵗歲伐之則樹脉<lb/>
易衰久乆採之則枝條多結欲南北随宜採斫互用則<lb/>
桑斧桑鉤各有所施故兩及之不致偏廢梅聖俞詩云<lb/>
<pb n="KR3d0005_WYG_021-5a"/>
長鉤扳桑枝短鉤挂桑籠南陌露氣寒東方日光動少<lb/>
婦首且笄幼女角已總競用採葉歸曾非事梳櫳<lb/>
<pb n="KR3d0005_WYG_021-6a"/>
桑籠集韻云籠大篝<hi>古侯切</hi>也今謂有係筐也桑者便扵<lb/>
携挈古樂府云羅敷善採桑<hi>案今本作羅敷善蠶桑</hi>採桑城南隅<lb/>
<hi>方言叶韵</hi>青絲為籠繩<hi>案今本作青絲為籠係</hi>桂枝為籠鉤今南方桑<lb/>
籠頗大以擔負之尤便扵用梅聖俞詩云采采向桑郊<lb/>
盈盈自持筥桂鉤帶月往穉葉和煙貯一心恐蠶饑搔<lb/>
首促儔侣到家傾嫩緑刀几為㕮咀<lb/>
<pb n="KR3d0005_WYG_021-7a"/>
桑網盛葉繩兠也先作圏木縁圏繩結網眼圓垂三尺<lb/>
有餘下用一繩紀為網底桑者挈之納葉扵内網腹既<lb/>
滿歸則解底繩傾之或人挑負或用畜力䭾送比之筐<lb/>
籃甚為輕便北方蠶家多置之詩云厥初結網功豈知<lb/>
兼水陸制用有異同随宜可伸縮一網作領圏衆目寛<lb/>
甕腹蠶家急葉時歸来傾萬緑<lb/>
<pb n="KR3d0005_WYG_021-8a"/>
劖<hi>士咸切</hi>刀剶桑刃也刀長尺餘闊約二寸木柄一握南<lb/>
人所桑剶桑俱用此刄北人斫桑用斧劖桑用鎌鎌刄<lb/>
雖利終非本器不若劖刀之輕且順也若南人斫桑用<lb/>
斧北人劖葉用刀去短就長兩為便也詩云晶熒一尺<lb/>
鐡煆以赫連鋼剶斫有餘用功㝡在蠶桑樛附日以戕<lb/>
新枝日以長胡為豳人歌獨取斧與斨　切刀斷桑刃<lb/>
也蠶蟻時用小刀蠶漸大時用大刀或用漫䥷蠶多者<lb/>
又用兩端有柄長刃切之名曰懶刀<hi>懶刀如皮匠刮刀長三尺許兩端有</hi>
<pb n="KR3d0005_WYG_021-8b"/>
<hi>短木柄以手按刀半裁半切斷葉雲積可供十筐</hi>先扵長櫈上鋪葉匀厚人扵<lb/>
其上俯按此刀左右切之一刃之利可桑百箔詩云煆<lb/>
金作懶刀形制半圭璧一食飫十筐雙柲便兩搤切之<lb/>
復裁之斷桑如雲積刀作千握絲功成在三尺<hi>䥷查鎋切秦云</hi>
<hi>切草也又作䈟</hi>
<pb n="KR3d0005_WYG_021-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_021-9b"/>
桑碪爾雅曰碪謂之榩<hi>音䖍</hi>郭璞曰碪木礩也碪從石榩<lb/>
從木即木碪也碪截木為碢圓形竪理切物乃不拒刄<lb/>
此北方蠶小時用刀切葉碪上或用几或用夾南方蠶<lb/>
無大小切桑俱用碪也詩云團團几上碪尋常閑月魄<lb/>
蠶月切柔桑纎纎雲縷積飼飬槃篚多收去淨無跡不<lb/>
必在庖厨鼓刀刄聲剨<hi>案原本剨訛作割謹改正</hi>
<pb n="KR3d0005_WYG_021-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_021-10b"/>
桑夾挾桑具也用木礩上仰置叉股髙可二三尺扵上<lb/>
順置䥷刃左手茹葉右手按刃切之此夾之小者若蠶<lb/>
多之家乃用長椽二莖駢竪壁前中寛尺許乃實納桑<lb/>
葉髙可及丈人則躡梯上之兩足後踏屋壁以胸前向<lb/>
壓住兩手𦂳按長刃向下裁切此桑夾之大者南方切<lb/>
桑唯用刀碪不識此等桑具故特歴説之以廣其利詩<lb/>
云沃葉緑雲多吐出掌握内刃頭風雨聲紛然落呀喙<lb/>
材良用有餘力小功輙倍春蠶食急時籧筐誠有待<lb/>
<pb n="KR3d0005_WYG_021-11a"/>
　農噐圖譜十八<lb/>
　　織絍門<lb/>
織絍婦人所親之事傳曰一女不織民有寒者古謂庶<lb/>
士以下各衣<hi>去聲</hi>其夫秋而成事烝而獻功愆則有辟是<lb/>
也凡紡絡經緯之有數梭繀機杼之有法雖一絲之緒<lb/>
一綜之交各有倫叙皆須積勤而得累功而至日夜精<lb/>
思不致差互然後乃成幅匹如閨閫之屬務之不惟防<lb/>
閑驕逸又使知其服被之所自不敢易也<lb/>
<pb n="KR3d0005_WYG_021-12a"/>
絲籰<hi>玉縛切</hi>絡絲具也方言曰楥<hi>音爰</hi>兖豫河濟之間謂之<lb/>
轅<hi>郭璞注云所以絡絲</hi>説文曰籰收絲者也或作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>從角間聲今<lb/>
字從竹又從矍竹器從人執之矍矍然此籰之義也然<lb/>
必竅貫以軸乃適扵用為理絲之先具也耕織圖詩云<lb/>
兒夫督機絲輸官趂時節向来催租瘢正為坐踰越獨<lb/>
来掉籰勤寜復辭腕脱辛勤夜未眠敗屋燈明滅<lb/>
<pb n="KR3d0005_WYG_021-13a"/>
經架牽絲具也先排絲籰扵下上架横竹列環以引衆<lb/>
緒總扵架前經<graphic n="KR1097" url="https://raw.githubusercontent.com/kanripo/KR-Gaiji/master/images/KR1097.png" mimeType="image/png"/>
                    <hi>與牌同</hi>一人往来挽而歸之紖軸然後<lb/>
授之機杼前人織圖詩云素絲頭緒多羡君巧安排青<lb/>
鞵<hi>胡街切</hi>不動塵緩歩交去来脉脉意欲亂眷眷首重回<lb/>
王言正如絲亦付經綸才<lb/>
<pb n="KR3d0005_WYG_021-14a"/>
緯<hi>織絲也</hi>車方言曰趙魏之間謂之歴鹿車東齊海岱之<lb/>
間謂之道軌今又謂繀<hi>音碎</hi>車通俗文曰織纎謂之繀<hi>蘇内</hi>
<hi>切</hi>受緯曰莩其拊上立柱置輪輪之上近以鐡條中貫<lb/>
細筒乃周輪與筒繚環繩右手掉輪則筒随輪轉左手<lb/>
引絲上筒遂成絲繀以充織緯孫徳施賦云惟工藝之<lb/>
多門偉英麗乎創形擬老氏之一轂兮應天運以回行<lb/>
秉轉屈以成規兮不辭勞以自傾故其用同造物巧叅<lb/>
天地軒轅垂衣因其以濟衮冕龍旂用康上帝勲存王<lb/>
<pb n="KR3d0005_WYG_021-14b"/>
室恵我皁𨽻觀其㣲風興扵軸端霧雨散扵<graphic n="KR2943" url="https://raw.githubusercontent.com/kanripo/KR-Gaiji/master/images/KR2943.png" mimeType="image/png"/>輻制以<lb/>
靈木絡以竒竹規朝日以為圓兮凖暈月以造象若洪<lb/>
輪之在碓兮似蜘蛛之結網爾乃才藝妻妾工巧是嘉<lb/>
或織錦組或匠綾羅<hi>一作紗</hi>舒皓腕扵輕輪兮換擬景乎<lb/>
鏡華絲成妙扵指端清籟幽而相和象蟋蟀之鳴户兮<lb/>
類寒蝉之吟家<lb/>
<pb n="KR3d0005_WYG_021-15a"/>
</p>
<p>
<pb n="KR3d0005_WYG_021-16a"/>
絡車方言曰河濟之間絡謂之給<hi>郭璞註曰所以轉籰給事也</hi>説文<lb/>
云車柎<hi>方無切</hi>為柅易姤曰繫扵金柅<hi>柅女履切金者堅剛之物柅者制動</hi>
<hi>之主</hi>通俗文曰張絲曰柅蓋以脱軖之絲張扵柅上上作<lb/>
懸鉤引致緒端逗扵車上其車之制必以細軸穿籰措<lb/>
扵車座兩柱之間<hi>謂一柱獨髙中為通槽以貫其籰軸之首一柱下而管其籰軸之末</hi>人<lb/>
既繩牽軸動則籰随軸轉絲乃上籰此北方絡絲車也<lb/>
南人但習掉籰取絲終不若絡車安且速也今宜通用<lb/>
詩云軖絲張柅復相牽絡婦車成用具全座上通槽連<lb/>
<pb n="KR3d0005_WYG_021-16b"/>
簨臼軸頭引籰逗繩圏一鉤逓控防偏度獨縷依循入<lb/>
卧纒㡬向華筵曾誤認箜篌人坐理氷絃<lb/>
<pb n="KR3d0005_WYG_021-17a"/>
</p>
<p>
<pb n="KR3d0005_WYG_021-18a"/>
織機織絲具也按黄帝元妃西陵氏曰嫘祖始勸蠶稼<lb/>
月大火而浴種夫人副禕而躬桑乃獻繭稱絲遂成織<lb/>
絍之功因之廣織以給郊廟之服見路史傅子曰舊機<lb/>
五十綜者五十躡六十綜者六十躡馬鈞者天下之名<lb/>
巧也患其遺日䘮功乃易以十二躡今紅<hi>音工</hi>女織繒惟<lb/>
用二躡又為簡要凡人之衣<hi>去聲</hi>被扵身者皆其所自出<lb/>
也王逸賦曰<hi>案此賦已經刪節</hi>織機功用大矣上自太始下訖<lb/>
羲皇<hi>案今本漢王逸賦無此三句</hi>帝軒龍躍伯余是創<hi>案今本作庶業是昌</hi>俯<lb/>
<pb n="KR3d0005_WYG_021-18b"/>
亶聖思<hi>案今本作俯覃聖思</hi>仰攬三光悟彼織女終日七襄<hi>案今本無</hi>
<hi>此二句</hi>爰制布帛始垂衣裳扵是取衡山之孤桐南岳之<lb/>
洪樟賸復回轉刻象乾形大庭淡泊擬則川平光為日<lb/>
月葢取昭明三軸列布上法台星兩驥齊首儼若将征<lb/>
方圓綺錯極妙窮竒兎耳跧伏若安若危猛犬相守竄<lb/>
身匿蹄髙樓雙峙下臨清池㳺魚銜餌瀺灂其陂鹿盧<lb/>
並起織纎俱垂宛若星圖屈膝推移<hi>案今本作一往一来匪勞匪疲</hi>
<pb n="KR3d0005_WYG_021-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_021-19b"/>
梭通俗文曰織具也所以行緯之莎<hi>蘇戈切</hi>藝苑曰陶侃<lb/>
嘗捕魚得一梭還挿着壁有頃雷雨梭變赤龍躍去盖<lb/>
梭得魚之象有化龍之義焉梅聖俞詩云給給機上梭<lb/>
往返如度日一經復一絲成寸遂成匹虚腹鋭兩端素<lb/>
手投未畢陶家挂壁間雷雨龍飛出<lb/>
<pb n="KR3d0005_WYG_021-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_021-20b"/>
砧杵𢷬練具也東宫舊事曰太子納妃有石砧一枚又<lb/>
𢷬<hi>亦作搗</hi>衣杵十荆州記曰秭歸縣有屈原宅女嬃廟𢷬<lb/>
衣石猶存盖古之女子對立各執一杵上下𢷬練扵砧<lb/>
其丁東之聲互相應答今易作卧杵對坐搗之又便且<lb/>
速易成帛也魏璀賦云細腰杵兮木一枝女郎砧兮石<lb/>
五彩聞後響而已續聴前聲而猶在夜如何其秋兮已<lb/>
半扵是拽魯縞攘皓腕始扵揺揚終扵凌亂四振五振<lb/>
驚飛鴈之兩行六舉七舉遏彩雲而一斷隱髙閣而如<lb/>
<pb n="KR3d0005_WYG_021-21a"/>
動度遥城而如散夜有露兮秋有風杵有聲兮衣可縫<lb/>
佳人聴兮意何窮歩逍遥扵凉景暢容與扵晴空黄金<lb/>
釵兮碧雲髪白素巾兮青女月佳人聴兮良未歇擘長<lb/>
虹而乍開凌倒景而将越是時也餘響未畢微影方流<lb/>
逶迤洞房半入宵夢窈窕閑舘方增客愁李都尉以胡<lb/>
笳動泣向子期以鄰笛增憂古人獨感扵聽今者况兼<lb/>
乎秋<hi>案𢷬練賦此下尚有二聨此本節去</hi>願君無按龍泉色誰道明珠不<lb/>
可投<lb/>
<pb n="KR3d0005_WYG_021-22a"/>
　農器圖譜十九<lb/>
　　纊絮門<hi>木棉附</hi>
纊絮禦寒古今所尚然制造之法南北互有所長故特<lb/>
縂輯庶知通用近世以来復以木棉為助今附扵後<lb/>
<pb n="KR3d0005_WYG_021-23a"/>
絮車構木作架上控鉤繩滑車下置煑繭湯甕絮者掣<lb/>
繩上轉滑車下徹甕内鉤繭出沒灰湯漸成絮段荘子<lb/>
謂洴澼絖者<hi>䟽云洴浮也澼漂也絖絮也</hi>古者纊絮綿一也今以精<lb/>
者為綿粗者為絮因蠶家退繭造絮故有此車煑之法<lb/>
常民藉以禦寒次扵綿也彼有𢷬繭為胎謂之牽縭者<lb/>
較之車煑工拙懸絶矣詩云世有洴澼纊架構以車名<lb/>
下上輪繩滑牽聨甕繭烹濟貧寒可禦售業價還輕會<lb/>
遇不龜手百金為爾榮<lb/>
<pb n="KR3d0005_WYG_021-24a"/>
撚綿軸制作小碢或木或石上挿細軸長可尺許先用<lb/>
叉頭挂綿左手執叉右手引綿上軸懸之撚作綿絲就<lb/>
纒軸上即為紬縷閨婦室女用之可代紡績之功詩云<lb/>
朶綿髙執玉叉頭細作垂絲撚復收待得功成付機杼<lb/>
不知誰解衣<hi>去聲</hi>新紬<lb/>
<pb n="KR3d0005_WYG_021-25a"/>
綿矩以木框方可尺餘用張繭綿是名綿矩又有揉竹<lb/>
而彎者南方多用之其綿外圓内空謂之猪肚綿及有<lb/>
用大竹筒謂之筒子綿就可改作大綿装時未免扡<hi>池解</hi>
<hi>切折物也</hi>裂北方大小用瓦盖各從其便然用木矩者㝡為<lb/>
得法酈善長水經註曰房子城西出白土細滑如膏可<lb/>
用濯綿霜鮮雪曜異扵常綿世俗云房子之纊也抑亦<lb/>
類蜀郡之錦得江津矣今人張綿用藥使之膩白亦其<lb/>
理也但為利者因而作偽反害其真不若不用之為愈<lb/>
<pb n="KR3d0005_WYG_021-25b"/>
詩云有繭盈頃筐置矩臨清溪綱繀由我張邉幅須爾<lb/>
齊用装身上衣輕煗衷晴霓迆邐棄墻角未可同筌蹄<lb/>
　　木棉序<hi>附</hi>
桑土既蠶之後唯以繭纊為務殊不知木棉之為用夫<lb/>
木棉産自海南諸種蓺制作之法駸駸北来江淮川蜀<lb/>
既獲其利至南北混一之後商販扵此服被漸廣名曰<lb/>
吉布又曰棉布<hi>異物志云木棉之為布曰班布繁縟多巧者曰城次粗者曰文縟又次粗者名</hi>
<hi>曰烏驎</hi>其幅疋之制特為長闊茸宻輕暖可扺繒帛又為<lb/>
<pb n="KR3d0005_WYG_021-26a"/>
毳服<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>叚足代本物按裴淵廣州記云蠻夷不蠶採木<lb/>
棉為絮又諸畨襍志云木棉吉貝木所生占城闍婆諸<lb/>
國皆有之今已為中國珍貨但不自本土所産不能足<lb/>
用且比之桑蠶無採飬之勞有必收之效埒之枲苧免<lb/>
績緝之工得禦寒之益可謂不麻而布不繭而絮雖曰<lb/>
南産言其適用則北方多寒或繭纊不足而裘褐之費<lb/>
此㝡省便夫種植之法已載穀譜製造之具復列扵此<lb/>
庶逺近滋習助桑麻之用兼蠻夷之利将自此始矣<lb/>
<pb n="KR3d0005_WYG_021-27a"/>
木棉攪車木棉初採曝之隂或焙乾南州異物志班布<lb/>
吉貝木所生熟時状如鵞毳細過絲綿中有核如珠玽<lb/>
<hi>公後切</hi>用之則治出其核昔用輾軸今用攪車尤便夫攪<lb/>
車四木作框上立工小柱髙約尺五上以方木管之立<lb/>
柱各通一軸軸端俱作掉拐軸末柱竅不透二人掉軸<lb/>
一人喂上棉英二軸相軋則子落扵内棉出扵外比用<lb/>
輾軸工利數倍今特圖譜使民易傚<hi>凡木棉雖多今用此法即去子得棉</hi>
<hi>不致積滯</hi>詩云二木相摩運兩端宛如造物沒機闗霜棉山<lb/>
<pb n="KR3d0005_WYG_021-27b"/>
積珠論斗只在思樞柄用間<lb/>
<pb n="KR3d0005_WYG_021-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_021-28b"/>
木棉弹弓以竹為之長可四尺許上一截頗長而彎下<lb/>
一截稍短而勁控以繩絃用彈棉英如彈毡毛法務使<lb/>
結者開實者虛假其功用非弓不可詩云主射由来彀<lb/>
此弓豈知弦法有他功却将一掬香棉朶彈作晴雲滿<lb/>
座中　木棉捲筳<hi>徒丁切</hi>淮民用薥黍梢莖取其長而滑<lb/>
今他處多用無節竹條代之其法先将棉毳條扵几上<lb/>
以此筳捲而扞之遂成棉筒随手抽筳每筒牽紡易為<lb/>
匀細皆捲筳之效也詩云折得脩筳捲毳茸就憑瑩滑<lb/>
<pb n="KR3d0005_WYG_021-29a"/>
脱圓筒作棉匠具雖多巧獨有天然造物功<lb/>
<pb n="KR3d0005_WYG_021-30a"/>
木棉紡車其制比麻苧紡車頗小夫輪動弦轉莩繀随<lb/>
之紡人左手握其棉筒不過二三續扵莩繀牽引漸長<lb/>
右手均撚俱成𦂳<hi>去聲</hi>縷就繞繀上欲作線織置車在左<lb/>
再将兩繀棉絲合紡可為線棉南州異物志曰吉貝木<lb/>
熟時状如鵞毳但紡不績在意小抽牽引無有斷絶此<lb/>
即紡車之用也詩云莩繀随輪共一弦車頭霜縷入周<lb/>
旋已知單𦂳<hi>去聲</hi>匀堪愛更欲雙聨作線棉<lb/>
<pb n="KR3d0005_WYG_021-31a"/>
木棉撥車其制頗肖麻苧蟠車但以竹為之方圓不等<lb/>
特更輕便按舊説先将紡訖棉繀扵稀糊盆内度過稍<lb/>
乾然後将棉繀頭縷撥扵車上遂成棉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>詩云造形随<lb/>
意作方圓終日悠悠聴撥旋待爾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>成足經緯却教機<lb/>
杼得功全<lb/>
<pb n="KR3d0005_WYG_021-32a"/>
木棉軖床其制如所坐交椅但下空一軖四股軖軸之<lb/>
末置一掉枝上椅竪列八繀下引棉絲動轉掉枝分絡<lb/>
軖上絲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>既成次第脱䣃比之撥車日得八倍始出閩<lb/>
建今欲傳之他方同趨省便詩云八繀棉絲絡一軖巧<lb/>
憑坐椅作軖床試将觸類深思索麻苧鄉中用亦良<lb/>
<pb n="KR3d0005_WYG_021-33a"/>
木棉線架以木為之下作方座長濶尺餘卧列四繀座<lb/>
上鑿置獨柱髙可二尺餘柱下横木長可二尺用竹篾<lb/>
均列四彎内引下座四繀紡扵車上即成棉線舊法先<lb/>
将此繀絡扵籰上然後紡合今得此制甚為速妙詩云<lb/>
絲牽卧繀上拘聮雙縷俱成合線棉便向車頭施㨗巧<lb/>
紡人特喜勝扵先<lb/>
　　木棉總具<lb/>
木棉總具其法自撥車軖床棉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>既成用漿糊煑過仍<lb/>
<pb n="KR3d0005_WYG_021-33b"/>
以木杖兩端掣之日㬠不時手搓乾濕得所絡扵籰上<lb/>
而後經緯制度一倣紬類織絍機杼並與布同詩云棉<lb/>
絲經絡比紬工織絍機張與布同既可為衣代紬布便<lb/>
知器用兩相通<lb/>
　<lb/>
　<lb/>
　<lb/>
　農書卷二十一<lb/>
</p>
<p>
</p>
  </div>
<div>
                <head>農書卷二十二</head>
    <p>
<pb n="KR3d0005_WYG_022-1a"/>
欽定四庫全書<lb/>
　農書卷二十二　　　　　　元　王禎　撰<lb/>
　農器圖譜二十<lb/>
　　麻苧門<lb/>
麻苧之有用具南北不無異同民俗豈能通變如南人<lb/>
不解刈麻北人不知治苧及有漚浸審生熟之莭車紡<lb/>
分大小之工凡絺綌繩綆皆其所出今幷所附類一一<lb/>
條列庶使南北互相為法云<lb/>
<pb n="KR3d0005_WYG_022-2a"/>
漚<hi>烏侯切</hi>池漚浸漬也池猶泓也詩云東門之池可以漚<lb/>
麻凡蓻麻之鄉如無水䖏則當掘地成池或甃以塼石<lb/>
蓄水于内用作漚所齊民要術云漚欲清水生熟合宜<lb/>
注説云濁水則麻黒水少則麻脆生則難剝太爛則不<lb/>
任此漚法也汜勝之書曰夏至後二十日漚枲枲和如<lb/>
絲大凡北方治麻刈倒即䇿之卧置池内水要寒煖得<lb/>
宜麻亦生熟有節湏人體測得法則麻皮潔白柔韌可<lb/>
績細布南方但連根㧞麻遇用則旋浸旋剝其麻片黄<lb/>
<pb n="KR3d0005_WYG_022-2b"/>
皮粗厚不任細績雖南北習尚不同然北方隨刈即漚<lb/>
于池可為上法又詩云東門之池可以漚苧以此知苧<lb/>
亦可漚問之南方造苧者謂苧性夲難輭與漚麻不同<lb/>
必先績苧已紡成纑乃用乾石灰拌和累日<hi>夏天三日冬天五日</hi>
<hi>春秋約中</hi>既畢抖去别用石灰煑熟待冷于清水中濯净然<lb/>
後用蘆簾平鋪水面<hi>如水逺則用大盆盛水鋪簾或草攤纑浸曝每日換水亦可</hi>攤<lb/>
纑于上半浸半曬遇夜収起瀝乾次日如前候纑極白<lb/>
方可起布此治苧池漚之法湏假水浴日曝而成北人<lb/>
<pb n="KR3d0005_WYG_022-3a"/>
未之省也今録之冀南北通用竊讀孟子所謂江漢以<lb/>
濯之秋陽以暴之皜皜乎不可尚已今漚苧雖曰小技<lb/>
亦此理歟詩曰解變常麻作雪衣<hi>詩云麻衣如雪</hi>好將漚法教<lb/>
民知若憑地利江南易是䖏人家近水湄<lb/>
<pb n="KR3d0005_WYG_022-4a"/>
刈刀穫麻刄也或作両刄但用䥥柌<hi>似咨切</hi>旋插其刄俯<lb/>
身控刈取其平穏便易北方種麻頗多或至連頃另有<lb/>
刀工各具其器割刈根莖劖削梢葉甚為速效齊民要<lb/>
術曰麻勃如灰便刈䇿欲小<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>欲薄穫欲浄此刈麻法<lb/>
也南方惟用㧞取頗費工力故録於此示其便也詩云<lb/>
森森麻榦覆隂濃頃畆方期一捲空説似吴儂初未信<lb/>
中原隨地有刀工　苧刮刀刮苧皮刄也煆鐡為之長<lb/>
三寸許捲成小槽内插短柄兩刄向上以鈍為用仰置<lb/>
<pb n="KR3d0005_WYG_022-4b"/>
手中将所剥苧皮横覆刄上以大指就按刮之苧膚即<lb/>
蜕農桑輯要云苧刈倒時用手剥下皮以刀刮之其浮<lb/>
皴<hi>七旬切</hi>自去又曰苧剥取其皮以竹刮其表厚䖏自脱<lb/>
得裡如筋者煑之用績今制為兩刄鐡刀尤便于用詩<lb/>
云刮苧由来要愈工柄頭雙刄就為銎形模外若無他<lb/>
伎掌握中能効此功捲去膚皴見精粹退餘梗澁得輕<lb/>
鬆作麻已付金釵績更為珍藏用不窮<lb/>
<pb n="KR3d0005_WYG_022-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_022-5b"/>
績<graphic n="KR2486" url="https://raw.githubusercontent.com/kanripo/KR-Gaiji/master/images/KR2486.png" mimeType="image/png"/>
                    <hi>去中切</hi>盛麻績器也績集韻云緝也<graphic n="KR2486" url="https://raw.githubusercontent.com/kanripo/KR-Gaiji/master/images/KR2486.png" mimeType="image/png"/>説文曰籠也<lb/>
又姑簍也字從竹或以條莖編之用則一也大小深淺<lb/>
隨其所宜制之麻苧蕉葛等為之絺綌皆本于此有日<lb/>
用生財之道也詩云績麻如之何以器為縈蟠初認飛<lb/>
霰落次若層雲屯功成在良筌日新䒭銘槃詩人有深<lb/>
刺勿傚南方原<lb/>
<pb n="KR3d0005_WYG_022-6a"/>
</p>
<p>
<pb n="KR3d0005_WYG_022-7a"/>
小紡車<hi>紡妃両切</hi>此車之制凡麻苧之鄉在在有之前圖具<lb/>
陳兹不復述隋書鄭善果母清河崔氏恒自紡績善果<lb/>
曰母何自勤如是耶荅曰紡績婦人之務上自王后下<lb/>
至大夫妻各有所製若惰業者是為驕逸吾雖不知禮<lb/>
其可自敗名乎今士大夫妻妾衣<hi>去聲</hi>被纎美曽不知紡<lb/>
績之事聞此鄭母之言當自悟也詩云忩間荆布踏車<lb/>
人紡具維持總一身旋績纒綿分衆縷各隨莩繀轉<hi>上聲</hi>
孤輪無窮運用資生業不礙繁喧徹近隣從此輸功到<lb/>
<pb n="KR3d0005_WYG_022-7b"/>
機杼年年絺綌為誰新　大紡車其制長餘二丈闊約<lb/>
五尺先造地柎木框四角立柱各髙五尺中穿横桄上<lb/>
架枋木其枋木両頭山口卧受捲纑長軖鐡軸次于前<lb/>
地柎上立長木座座上列臼以承<graphic n="KR2682" url="https://raw.githubusercontent.com/kanripo/KR-Gaiji/master/images/KR2682.png" mimeType="image/png"/>底鐡簨<hi>夫<graphic n="KR2682" url="https://raw.githubusercontent.com/kanripo/KR-Gaiji/master/images/KR2682.png" mimeType="image/png"/>用木車成筩子</hi>
<hi>長一尺二寸圍一尺二寸計三十二枚内受績纒</hi>
                    <graphic n="KR2682" url="https://raw.githubusercontent.com/kanripo/KR-Gaiji/master/images/KR2682.png" mimeType="image/png"/>上俱用杖頭鐡環以拘<graphic n="KR2682" url="https://raw.githubusercontent.com/kanripo/KR-Gaiji/master/images/KR2682.png" mimeType="image/png"/>
軸又于額枋前排置小鐡义分勒績條轉<hi>上聲</hi>上長軖仍<lb/>
就左右别架車輪兩座通絡皮弦下經列<graphic n="KR2682" url="https://raw.githubusercontent.com/kanripo/KR-Gaiji/master/images/KR2682.png" mimeType="image/png"/>上拶轉軖<lb/>
旋鼓或人或畜轉<hi>上聲</hi>動左邊大輪弦隨輪轉衆機皆動<lb/>
<pb n="KR3d0005_WYG_022-8a"/>
上下相應緩急相宜遂使績條成緊<hi>去聲</hi>纒于軖上晝夜<lb/>
紡績百斤或衆家績多乃集于車下秤績分纑不勞可<lb/>
畢中原麻布之鄉皆用之今特圖其制度欲使他方之<lb/>
民視此機栝闗楗倣傚成造可為普利又新置絲線紡<lb/>
車一如上但差小耳比之露地桁架合線特為省易因<lb/>
附于此詩云大小車輪共一絃一輪才動各相連績隨<lb/>
衆<graphic n="KR2682" url="https://raw.githubusercontent.com/kanripo/KR-Gaiji/master/images/KR2682.png" mimeType="image/png"/>方齊轉<hi>上聲</hi>纑上長軖却自纒可代女工兼倍省要<lb/>
供布縷未征前畫圖中土規模在更欲他方得共傳<lb/>
<pb n="KR3d0005_WYG_022-9a"/>
蟠車纒纑具也又謂之撥車南人謂撥柎又云車柎南<lb/>
北人皆慣用習見已圖于前兹不必述詩云績紡功才<lb/>
畢蟠纑得此車行桄運樞臬交輳寄横义宛轉荆釵手<lb/>
周旋里布家豈知羅綺軰惟務撥琵琶<lb/>
<pb n="KR3d0005_WYG_022-10a"/>
纑刷䟽布縷器也束草根為之通柄長可尺許圍可尺<lb/>
餘其纑縷杼軸既畢架以义木下用重物掣之纑縷已<lb/>
均布者以手執此就加漿糊順下刷之即增光澤可授<lb/>
機織此造布之内雖曰細具然不可闕詩云績麻經紡<lb/>
即為纑功用都歸一刷餘纔與機頭借光潤已聞催布<lb/>
有征胥<lb/>
<pb n="KR3d0005_WYG_022-11a"/>
布機釋名曰布列諸縷淮南子曰伯余之初作衣也<hi>伯余</hi>
<hi>黄帝臣也</hi>緂<hi>他甘/切</hi>麻索縷手經指挂<hi>案淮南子此句下有其成猶網羅一句</hi>後<lb/>
世為之機杼幅匹廣長踈宻之制存焉農家春秋績織<lb/>
最為要具詩云誰家績紡成札札㺯機杼大布可以衣<lb/>
絺縠安用許哀彼度梭人辛苦織如霧坐令鄉落間長<lb/>
歌二東句　行臺監察御史詹雲卿造布之法印行今<lb/>
抄附于此　毛絁布法㨂一色白苧麻水潤分成縷粗<lb/>
細任意旋緝旋搓本俗于腿上搓作纑逗成鋪不必車<lb/>
<pb n="KR3d0005_WYG_022-11b"/>
紡亦勿熟漚只經生纑論帖穿苧如常法以發過稀糊<lb/>
調細豆麵刷過更用油水刷之于天氣濕潤時不透風<lb/>
處或地窨子中洒地令潤經織為佳若風日髙燥則纑<lb/>
縷乾脆難織每織必先以油水潤苧及潤纑經織成生<lb/>
布于好灰水中浸蘸㬠乾再蘸再㬠如此二日不得揉<lb/>
搓再蘸濕了於乾灰内周徧渗浥兩時久納于熱灰水<lb/>
内浸濕於甑中蒸之文武火飬二三日頻頻翻覷要識<lb/>
灰性及火候𦂳慢次用净水澣濯天晴再三𢃄水搭㬠<lb/>
<pb n="KR3d0005_WYG_022-12a"/>
如前不計次數惟以潔白為度灰湏上等白者落黎桑<lb/>
柴豆稭等灰入少許炭灰妙　鐡勒布法将揀下襍色<lb/>
苧麻水潤分縷隨緝隨搓經織皆如前法水煑過便是<lb/>
先將生苧麻折作二尺五寸長不斷㬠乾蒸過帯濕剥<lb/>
下去粗皮如常法水潤緝搓如前　麻鐡黎布法将襍<lb/>
色老火麻帯濕曲折作二尺五寸長㬠乾収之欲用時<lb/>
旋于木甑中蒸過趂濕剥下㬠乾以木椑子兩個夾麻<lb/>
順歴數次至麻性頗軟堪緝為度水潤緝績紡作纑生<lb/>
<pb n="KR3d0005_WYG_022-12b"/>
織成布水煑便是此布妙處唯在不搓揉了麻之骨力<lb/>
好灰水蘸㬠布子潔白而已雖曰蘸㬠頗煩而省纒縈<lb/>
熟纑等工亦多比之南布或有價髙數倍者真良法也<lb/>
鏤板印布與存心治生君子共之<lb/>
<pb n="KR3d0005_WYG_022-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_022-13b"/>
䋔車續麻枲<hi>想里切</hi>䋔<hi>俗冩作麻䋔廣韻並無此字/今姑從俗紴廣韻作仄聲</hi>緊<hi>去聲</hi>
具也造作簨虡<hi>簨思尹切虡其舉切</hi>髙二尺上穿横軸長可二尺<lb/>
餘貫以軖轂左手引麻牽軖既轉右手續接麻皮成緊<lb/>
<hi>去聲</hi>縱纒軖上䋔縷既盈乃脱軖付之繩車或作别用詩<lb/>
云形如紖籰却輕便<hi>平聲</hi>麻縷牽来日萬旋料得䋔成付<lb/>
它具作繩功力已居先<lb/>
<pb n="KR3d0005_WYG_022-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_022-14b"/>
繩車絞合<hi>古㳫切</hi>䋔緊作繩也其車之制先立簨虡一座<lb/>
植木止之簨上加置横板一片長可五尺闊可四寸横<lb/>
板中間排鑿八竅或六竅各竅内置掉枝或鐡或木皆<lb/>
彎如牛角又作横木一莖列竅穿其掉枝復别作一車<lb/>
亦如上法兩車相對約量逺近將所成䋔緊<hi>去聲</hi>各結于<lb/>
兩車掉枝之足車首各一人将掉枝所穿横木俱各攪<lb/>
轉候䋔股匀緊却将三股或四股撮而為一各結于掉<lb/>
枝一足計成二繩然後將另制𤓰木置于所合<hi>入聲</hi>䋔緊<lb/>
<pb n="KR3d0005_WYG_022-15a"/>
之首復攪其掉枝使䋔緊成繩𤓰木自行繩盡乃止凡<lb/>
農事中用繩頗多故田家習制此具遂列于農譜之内<lb/>
詩云車頭䋔縷各牽連糺索初因匠手傳一緊<hi>去聲</hi>續来<lb/>
通似脉兩端相掣直如弦機憑裊掉供旋轉股入行𤓰<lb/>
作緊圓資爾屈伸功用畢莫将良器䓁忘筌<lb/>
<pb n="KR3d0005_WYG_022-16a"/>
紉車<hi>紉尼隣切</hi>繟繩器也通俗文曰單繟曰紉揉木作棬中<lb/>
貫軸柄長可尺餘以棬之上角用單麻皮右手執柄轉<lb/>
<hi>上聲</hi>之左手績麻股既成緊<hi>去聲</hi>則纒于棬上或隨繩車用<lb/>
之以助糺絞䋔緊<hi>去聲</hi>又農家用作經織麻屨牛衣簾箔<lb/>
等物此紉車復有大小之分也詩云身惟軸柄首惟棬<lb/>
麻縷紉来儘自纒簾箔織餘仍有用牛衣經緯輭于毯<lb/>
　旋<hi>平聲</hi>椎掉麻紴具也截木長可六寸頭徑三寸許兩<lb/>
間斫細様如腰鼔中作小竅插一鉤簨長可四寸用繫<lb/>
<pb n="KR3d0005_WYG_022-16b"/>
麻皮于下以左手懸之右手撥旋麻既成緊<hi>去聲</hi>就纒椎<lb/>
上餘麻挽于鉤内復續之如前所成經緯可作麤布亦<lb/>
可織履農隙時老稚皆能作此雖係𤨏細之具然於貧<lb/>
民不為無補故繋于此詩云鉤椎髙挈作懸虗麻緊<hi>去聲</hi>
成来布有纑近喜鄉人更他用却旋毛縷造氍毹<lb/>
<pb n="KR3d0005_WYG_022-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_022-17b"/>
耕索牛所輓繩也古名綯牛索也爾雅曰綯絞也謂紏<lb/>
絞繩索也詩云宵爾索綯郭注云綯繩之别名方言曰<lb/>
車紂自闗而東謂之䋺或謂之曲綯或謂之曲綸自闗<lb/>
而西謂之紂農家紉麻合<hi>古㳫切</hi>之以輓耕犂按舊説遼<lb/>
東犂轅長可四尺回轉相妨今秦晉之地亦用長轅犂<lb/>
其轅端横木如古車之制以駕二牛然平田則可至於<lb/>
山隈水曲轉折費力如山東及淮漢䓁䖏用三牛四牛<lb/>
大小不等髙下不齊既難並駕動作之間終不若用索<lb/>
<pb n="KR3d0005_WYG_022-18a"/>
之便也詩云農家蓺麻枲耕繩皆自繟槃軛憑後先牛<lb/>
力利囬轉卷去跡若藏伸来力還展或者駕長轅彊<hi>去聲</hi>
直殊未善　呼鞭驅牛具也字從革從便曰䇿曰鞓曰<lb/>
鞘偹則成之春秋傳云鞭長不及馬腹此御車鞭也今<lb/>
牛鞭犂後用亦如之農家紉麻合鞭鞭有鳴鞘人則以<lb/>
聲相<hi>去聲</hi>之用警牛行不專于撻世云呼鞭即其義也詩<lb/>
云何物耕牛服並驅長鞭輕裊配歌呼寄聲莫作鳴鞘<lb/>
急飼飬曽添宿料無<lb/>
<pb n="KR3d0005_WYG_022-19a"/>
牛衣顔師古曰編亂麻為之即今呼為䪊具者前漢王<lb/>
章𫝊嘗卧牛衣中晉書劉寔好學少貧苦口誦手繩賣<lb/>
牛衣以自給據牛之有衣舊矣以此見古人重畜不忘<lb/>
農之本故也今牧飬中唯牛毛疎最不耐寒每近冬月<lb/>
皆宜以冗麻續作䋔緊<hi>去聲</hi>編織毯叚衣<hi>去/聲</hi>之如䄈<hi>市主切</hi>
褐然以禦寒冽不然必有凍慄之患農耕之家不可不<lb/>
預為儲備王荆公詩云百獸冬自煖獨牛無氄毛無衣<lb/>
與卒嵗坐恐得空牢主人覆護恩豈啻一綈袍問汝何<lb/>
<pb n="KR3d0005_WYG_022-19b"/>
以報黐黐滿東臯<hi>案農務集作黍離滿東臯</hi>
<pb n="KR3d0005_WYG_022-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0005_WYG_022-20b"/>
法製長生屋天生五材民並用之而水火皆能為災火<lb/>
之為災尤其暴者也春秋左氏傳曰天火曰災人火曰<lb/>
火夫古之火正或食于心或食于咮咮為鶉火心為大<lb/>
火天火之孽雖曰氣運所感亦必假于人火而後作焉<lb/>
人之飲食非火不成人之寝處非火不明人火之孽失<lb/>
于不慎始于毫髪終于延綿且火得木而生得水而熄<lb/>
至土而盡故木者火之母人之居室皆資于木易于生<lb/>
患水者火之牡而足以勝火人皆知之土者水之子而<lb/>
<pb n="KR3d0005_WYG_022-21a"/>
足以禦火而人未之知也水者救于已然之後土者禦<lb/>
于未然之前救于已然之後者難為功禦于未然之前<lb/>
者易為力此曲突徙薪之謀所以愈于焦頭爛額之功<lb/>
也吾嘗觀古人救火之術宋災樂喜為政使伯氏司里<lb/>
火所未至撤小屋塗大屋陳畚挶具綆缶備水器蓄水<lb/>
潦積土塗表火道此救療之法也鄭災公孫僑為政郊<lb/>
人助園史除于國北禳火于元𡨕回禄祈于四鄘此祈<lb/>
禳之法也是皆救于已然之後嘗見徃年腹裏諸郡所<lb/>
<pb n="KR3d0005_WYG_022-21b"/>
居瓦屋則用磚裹杣簷草屋則用泥圬上下既防延燒<lb/>
且易救護又有别置府藏外䕶磚泥謂之土庫火不能<lb/>
入竊以此推之凡農家居屋厨屋蠶屋倉屋牛屋皆冝<lb/>
以法製泥土為用先宜選用壮大材木締構既成椽上<lb/>
鋪板板上傅泥泥上用法製油灰泥塗餙待日曝乾堅<lb/>
如瓷石可以代瓦凡屋中内外材木露者與夫門忩壁<lb/>
堵通用法製灰泥圬墁之務要匀厚固宻勿有罅隙可<lb/>
免焚焮之患名曰法製長生屋是乃禦於未然之前誠<lb/>
<pb n="KR3d0005_WYG_022-22a"/>
為長䇿又豈特農家所宜哉今之髙堂大厦危樓傑閣<lb/>
所以居珍寳而奉身體者誠為不貲一旦患生於不測<lb/>
釁起于㣲眇轉盻揺足化為煨燼之區瓦礫之場千金<lb/>
之軀亦或不保良可哀憫平居暇日誠能依此製造不<lb/>
惟歴刼火而不壊亦可防風雨而不朽至若闤闠之市<lb/>
居民輳集雖不能盡依此法其間或有一焉亦可以間<lb/>
隔火道不至延燒安可惜一時之費而不為永久萬全<lb/>
之計哉賛曰上棟下宇從古而然衣食之利農家攸先<lb/>
<pb n="KR3d0005_WYG_022-22b"/>
維彼倉廪食之所寄維彼蠶室衣之所繋矧兹居室于<lb/>
焉寝䖏一有遺燎化為焦土嗟爾農夫豫戒不虞製泥<lb/>
和灰是墁是塗何畏畢方何愁回禄棟宇恒存衣食恒<lb/>
足匪直農家此䇿是宜凡百居宅可倣作之　法製灰<lb/>
泥用磚屑為末白善泥桐油枯<hi>如無桐油枯以油代之</hi>莩炭石灰<lb/>
糯米膠以前五件䓁分為末將糯米膠調和得所地靣<lb/>
為磚則用磚模脱出趂濕于良平地面上用泥墁成一<lb/>
片半年乾硬如石磚然圬墁屋宇則加紙筋和匀用之<lb/>
<pb n="KR3d0005_WYG_022-23a"/>
不致折裂塗飾材木上用帶筋石灰如材木光䖏則用<lb/>
小竹釘簮麻鬚惹泥不致脱落<lb/>
<pb n="KR3d0005_WYG_022-24a"/>
造活字印書法伏羲氏畫卦造契以代結繩之政而文<lb/>
籍生焉<hi>注云書字于木刻其側以為契各持其一以相考合</hi>黄帝時倉頡視鳥跡<lb/>
以為篆文即古文科斗書也周宣王時史籕變科斗而<lb/>
為大篆秦李斯損益之而為小篆程邈省篆而為𨽻由<lb/>
𨽻而楷由楷而草則又漢魏間諸賢變體之作此書法<lb/>
之大概也或書之竹謂之竹簡或書于縑帛謂之帛書<lb/>
厥後文籍寖廣縑貴而簡重不便于用又為之紙故字<lb/>
從巾按前漢皇后紀已有赫蹏紙至後漢蔡倫以木膚<lb/>
<pb n="KR3d0005_WYG_022-24b"/>
麻頭敝布魚網造紙稱為蔡倫紙而文籍資之以為卷<lb/>
軸取其易于卷舒目之曰卷然皆冩本學者艱于傳録<lb/>
故人以藏書為貴五代唐明宗長興二年宰相馮道李<lb/>
愚請令判國子監田敏校正九經刻板印賣朝廷從之<lb/>
鋟梓之法其本于此因是天下書籍遂廣然而板木工<lb/>
匠所費甚多至有一書字板功力不及數載難成雖有<lb/>
可傳之書人皆惮其工費不能印造傳播後世有人别<lb/>
生巧技以鐡為印盔界行内用稀瀝青澆滿冷定取平<lb/>
<pb n="KR3d0005_WYG_022-25a"/>
火上再行煨化以燒熟瓦字排于行内作活字印板為<lb/>
其不便又有以泥為盔界行内用薄泥将燒熟瓦字排<lb/>
之再入窑内燒為一叚亦可為活字板印之近世又有<lb/>
鑄錫作字以鐡條貫之作行嵌于盔内界行印書但上<lb/>
項字様難于使墨率多印壊所以不能久行今又有巧<lb/>
便之法造板木作印盔削竹片為行雕板木為字用小<lb/>
細鋸鎪開各作一字用小刀四面修之比試大小髙低<lb/>
一同然後排字作行削成竹片夾之盔字既滿用木㨝<lb/>
<pb n="KR3d0005_WYG_022-25b"/>
㨝<hi>先結切</hi>之使堅牢字皆不動然後用墨刷印之　冩韻<lb/>
刻字法先照監韻内可用字數分為上下平上去入五<lb/>
聲各分韻頭校勘字様抄冩完備擇能書人取活字様<lb/>
製大小冩出各門字様糊于板上命工刋刻稍留界路<lb/>
以憑鋸截又有如助辭之乎者也字及數目字并尋常<lb/>
可用字様各分為一門多刻字數約有三萬餘字冩畢<lb/>
一如前法今載立號監韻活字板式于後其餘五聲韻<lb/>
字俱要倣此　一東通侗恫桐同仝童僮曈朣瞳銅峒<lb/>
<pb n="KR3d0005_WYG_022-26a"/>
橦絧罿筒穜潼犝<graphic n="KR2667" url="https://raw.githubusercontent.com/kanripo/KR-Gaiji/master/images/KR2667.png" mimeType="image/png"/>詷艟籠㰍聾曨朧櫳瓏礱瀧芃篷<lb/>
髼蒙冡幪<graphic n="KR1970" url="https://raw.githubusercontent.com/kanripo/KR-Gaiji/master/images/KR1970.png" mimeType="image/png"/>濛雺曚艨矇懵悤蔥聰驄騣豵緵鬷叢䕺<lb/>
□藂潨洪洚紅䜫鴻訌烘空悾箜公功工攻㓚翁豐酆<lb/>
灃風楓馮渢嵩娀菘崧充㤝珫忡終螽戎禯駥狨崇漴<lb/>
中𠂻忠蟲沖冲种爞翀隆癃窿融<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>肜雄熊弓躬躬宫<lb/>
芎窮藭　二冬彤鼕農儂宗鬆竇悰琮潨慒淙攻　三<lb/>
鍾鐘橦舂樁憃衝衝罿憧艟鱅慵茸樅鏦從蓯蹤樅松<lb/>
丰夆鋒鏠烽逢峯蠭蜂桻重穜龍蘢醲濃穠檂容溶蓉<lb/>
<pb n="KR3d0005_WYG_022-26b"/>
庸墉鎔鄘鏞封葑逄傭恭共供龔胷匈凶洶訩詾跫邕<lb/>
噰雍雝灉癰饔壅顒喁禺蛩邛筇<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>　四江扛杠矼釭<lb/>
玒腔椌降悾缸缻瓨洚訌虹邦龎尨庬哤雙艭<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>瀧牕<lb/>
忩囱鏦樁憃幢　五支枝肢巵梔觝氐榰搘禔祇祇祇<lb/>
秖祗秪砥跂施葹鍦鉇釃廝籭襹吹龡炊差衰匙<graphic n="KR2878" url="https://raw.githubusercontent.com/kanripo/KR-Gaiji/master/images/KR2878.png" mimeType="image/png"/>垂<lb/>
陲倕腄兒痿斯祈凘澌虒褫雌貲髭觜疵訾玼胔隨遺<lb/>
隋知摛螭縭馳池邸箎褫錘鎚槌搥甀離离蠡劙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黎<lb/>
䕻䄜纚罹籬縭醨漓璃灕鸝驪鵹孋梨藜犁黧来俫徠<lb/>
<pb n="KR3d0005_WYG_022-27a"/>
釐甃嫠犛狸貍霾羸鈹被陂羆碑卑痺裨錍鈚禆埤箄<lb/>
鞞皮疲罷　鎪字修字法将刻訖板木上字様用細齒<lb/>
小鋸每字四方鎪下盛于筐筥器内每字令人用小裁<lb/>
刀修理齊整先立凖則於凖則内試大小髙低一同然<lb/>
後另貯别器　作盔嵌字法于元寫監韻各門字數嵌<lb/>
於木盔内用竹片行行夹住擺滿用木榍輕㨝之排於<lb/>
輪上依前分作五聲用大字標記　造輪法用輕木造<lb/>
為大輪其輪盤徑可七尺輪軸髙可三尺許用大木砧<lb/>
<pb n="KR3d0005_WYG_022-27b"/>
鑿竅上作横架中貫輪軸下有鑽臼立轉輪盤以圎竹<lb/>
笆鋪之上置活字板面各依號數上下相次鋪擺凡置<lb/>
輪兩面一輪置監韻板面一輪置雜字板面一人中坐<lb/>
左右俱可推轉摘字盖以人㝷字則難以字就人則易<lb/>
此轉輪之法不勞力而坐致字數取訖又可補還韻内<lb/>
兩得便也　取字法将元冩監韻另冩一冊編成字號<lb/>
每面各行各字俱計號數與輪上門類相同一人執韻<lb/>
依號數喝字一人於輪上元布輪字板内取摘字隻嵌<lb/>
<pb n="KR3d0005_WYG_022-28a"/>
於所印書板盔内如有字韻内别無隨手令刋匠添補<lb/>
疾得完備　作盔安字刷印法用平直乾板一片量書<lb/>
面大小四圍作欄右邊空候擺滿盔面右邊安置界欄<lb/>
以木㨝㨝之界行内字様湏要個個修理平正先用刀<lb/>
削下諸様小竹片以别器盛貯如有低邪隨字形襯㼭<lb/>
<hi>徒念切</hi>㨝之至字體平稳然後刷印之又以㯶刷順界行<lb/>
竪直刷之不可横刷印紙亦用㯶刷順界行刷之此用<lb/>
活字板之定法也　前任宣州旌徳縣縣尹時方撰農<lb/>
<pb n="KR3d0005_WYG_022-28b"/>
書因字數甚多難於刋印故尚已意命匠創活字二年<lb/>
而工畢試印本縣志書約計六萬餘字不一月而百部<lb/>
齊成一如刋板使知其可用後二年予遷任信州永豐<lb/>
縣絜而之官是農書方成欲以活字嵌印今知江西見<lb/>
行命工刋板故且収貯以待别用然古今此法未有所<lb/>
𫝊故編録于此以待世之好事者為印書省便之法傳<lb/>
於永久本為農書而作因附于後<lb/>
　農書卷二十二<lb/>
</p>
<p>
</p>
  </div>
        </body>
</text>\m</TEI>
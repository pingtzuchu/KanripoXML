<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>墨史卷上</head> <lb/>
    <p>
<pb n="KR3i0012_WYG_001-1a"/>
欽定四庫全書<lb/>
　墨史卷上<lb/>
　　　　　　　　　　　　　元　陸友　撰<lb/>
　　魏<lb/>
韋誕字仲將京兆人太僕端之子善隷楷魏太和中為<lb/>
武都太守以能書留補侍中洛陽許鄴三都宫觀始就<lb/>
詔令誕題署以為永制給御筆墨皆不任用因奏蔡邕<lb/>
自矜能書兼斯喜之法非紈素不妄下筆夫欲善其事<lb/>
<pb n="KR3i0012_WYG_001-1b"/>
必利其器若用張芝筆左伯紙及臣墨兼此三具又得<lb/>
臣手然後可以逞徑丈之勢方寸千言誕仕至光禄大<lb/>
夫嘉平三年卒年七十五蕭子良荅王僧䖍書曰仲將<lb/>
之墨一㸃如漆<lb/>
　後魏賈思勰齊民要術有韋仲將筆方合墨法晁説<lb/>
　之墨經並舉魏仲將墨法後魏賈思勰法二法本無<lb/>
　大異而晁氏兩書之又蘇易簡文房四譜載冀公墨<lb/>
　法其人未詳<lb/>
<pb n="KR3i0012_WYG_001-2a"/>
　　晉<lb/>
張金者晉人石崇奴劵云張金好墨過市數蠡并市豪<lb/>
筆備即冩書又吳俶墨賦云或名重張金或妙稱祖氏<lb/>
　　宋<lb/>
張永字景雲吳郡呉人裕之子仕宋至征西將軍涉獵<lb/>
書史能為文章善隷書又有巧思並為文帝所知紙墨<lb/>
皆自營造帝每得永表啟輒執玩咨嗟自嘆供御者了<lb/>
不及也又詔永更製御紙𦂳潔光麗耀目奪日又合秘<lb/>
<pb n="KR3i0012_WYG_001-2b"/>
墨美殊前後色如㸃漆一㸃竟紙<lb/>
　何薳記墨云近世士人游戲翰墨因其資地高韻創<lb/>
　意出竒如韋仲將張永所製者故自不少然不皆手<lb/>
　製亦以意加減指授善工而為之耳如東坡先生在<lb/>
　儋耳令潘衡所造銘曰海南松煤東坡法墨者是也<lb/>
　又云賀方回張秉道康為章皆能精究和膠之妙法<lb/>
　其製皆如出犀璧也又如李元伯李公照王仲達武<lb/>
　繼隆滕元發邵興宗之徒往往作墨然都成於匠手<lb/>
<pb n="KR3i0012_WYG_001-3a"/>
　而假名耳因附著之不復别見云<lb/>
　　唐<lb/>
李陽冰趙郡人官至將作大匠善小篆父雍門湖城令<lb/>
冰兄弟五人皆負詞學初師李斯嶧山碑後見仲尼呉<lb/>
季札墓誌便變化開闔如虎如龍勁利豪爽風行雨集<lb/>
文字之本悉在心胸自言斯篆之後直至小生曹喜蔡<lb/>
邕不足數識者謂之倉頡後身尤精小學豪駿墨勁時<lb/>
謂之筆虎勢如古釵倚物力有萬夫無與為比周越云<lb/>
<pb n="KR3i0012_WYG_001-3b"/>
陽冰篆勢全法崔子玉張平子碑不因見夫子書便變<lb/>
化開闔葢竇臮之抑㫁也宋元符間襄陽米芾逰京師<lb/>
於相國寺羅漢院僧壽許見陽冰供御墨一巨挺其制<lb/>
如碑高逾尺而厚二寸面蹙犀文堅澤如玉有篆欵曰<lb/>
文華閣中穴一竅下畫泰卦於麒麟之上幕篆五字曰<lb/>
翠霞曰臣陽冰左行書大厯二年二月造得旨降入飜<lb/>
經院右行書董作内府丞臣車輔都監臣趙忠孠芾後<lb/>
數載經南徐過鶴林僧惟清乞書寶藏額因難之清忽<lb/>
<pb n="KR3i0012_WYG_001-4a"/>
開笥取古錦囊出巨墨如曩時所見者且云先師昔在<lb/>
京師貴人家以古琴玉環貿得之乃奉墨授芾芾受而<lb/>
書畢亟歸淨名齋報之以呉道子畫熾盛光佛一幀古<lb/>
銅水龜玉界尺二芾後書儒釋老書及忠孝賢明事則<lb/>
用之<lb/>
祖敏本易定人唐時之墨官也今墨之上必假其姓而<lb/>
號之大約易水者為上其妙者必以鹿角膠煎為膏而<lb/>
和之故祖氏之名聞於天下晁氏云古人用墨多自製<lb/>
<pb n="KR3i0012_WYG_001-4b"/>
造故匠氏不顯唐之匠氏惟聞祖敏黄秉云祖氏易水<lb/>
人故以濟土為號年載已逺罕有存者友按唐書地理<lb/>
志易州土貢墨意當時治墨者不特祖氏其後奚李張<lb/>
陳皆出易水製作之盛有由來矣<lb/>
王君德者唐末人蔡君謨云世有王君德墨人間少得<lb/>
之皆出上方或有得者是為家寶也墨經有唐王君德<lb/>
擣用石臼擣三二千杵其藥用酢石橊皮水牛角屑膽<lb/>
礬三物又法用梣木皮皂角膽礬馬鞭草四物<lb/>
<pb n="KR3i0012_WYG_001-5a"/>
奚鼐　　奚鼏　　已上二人唐末匠氏鼐墨面曰光<lb/>
慶又印曰奚鼐墨又印曰庚申而鼏墨大槩與鼐同惟<lb/>
庚申字異見墨經及趙寅墨譜<lb/>
奚庭珪易水人或曰李庭珪本姓奚江南賜姓李氏非<lb/>
也今之人但見有奚庭珪墨二品庭珪父即超何獨有<lb/>
奚庭珪而無奚超也趙寅達夫嘗收得一種上印文曰<lb/>
宣府奚庭珪乃知居歙者李氏籍宣者奚氏各是一族<lb/>
而名偶同耳新安志云自蔡居謨以來皆言李庭珪即<lb/>
<pb n="KR3i0012_WYG_001-5b"/>
奚庭珪唯黄秉李孝美云奚墨不及李友按墨經云觀<lb/>
易水奚氏歙州李氏皆用大膠所以養墨又云奚鼐之<lb/>
子超鼏之子起而别叙歙州李超超子庭珪以下世家<lb/>
是族有奚李之異居有易歙之分矣况墨説復指宣府<lb/>
之記為証用衆説從姓氏書之惟超起未嘗以奚稱則<lb/>
仍李氏不敢重出云<lb/>
李慥者易水諸李之祖也葉少藴云王景源使君所寶<lb/>
古墨一笏葢其先待制所藏者背銘曰唐水部員外郎<lb/>
<pb n="KR3i0012_WYG_001-6a"/>
李慥製云諸李之祖也黎介然一見求以所用端石硯<lb/>
易之景源久之方與後携硯至行朝有貴人欲以五萬<lb/>
錢輟硯景源竟惜不與也<lb/>
江南黟歙之地有李廷珪墨尤佳廷珪本易水人其父<lb/>
超唐末流離渡江覩歙中可居造墨故有名焉今有得<lb/>
而藏於家者亦不下五六十年葢膠敗而墨調也其堅<lb/>
如玉其文如犀冩踰數十幅不耗一二分也常侍徐公<lb/>
鉉為太簡言幼年嘗得李超墨一挺長不過尺細裁如<lb/>
<pb n="KR3i0012_WYG_001-6b"/>
筯與其弟鍇共用之日書不下五千字凡十年乃盡磨<lb/>
處邊際有刃可以裁紙自後用李氏墨無及此者超即<lb/>
廷珪之父也超墨有二品其面或為特龍者或曰新安<lb/>
香墨者其幕曰歙州李超造一上曰李超其號雖異亦<lb/>
互有精觕王仲薿曰其父岐公在仁宗朝被賜超墨題<lb/>
云檢校水部員外郎臣超後以遺蔡君謨君謨云超與<lb/>
其子廷珪唐末自易水渡江至歙州地多美松因而留<lb/>
居遂以墨名家本姓奚江南賜姓李氏超之墨世不復<lb/>
<pb n="KR3i0012_WYG_001-7a"/>
傳襄嘗侍羣玉宴輒賜得之其從子絛云昭陵晩歲開<lb/>
内宴數與大臣侍從從容談笑嘗親御飛白書以分賜<lb/>
更以香藥名墨徧賚焉一大臣得超墨而君謨伯父所<lb/>
得乃廷珪墨君謨時覺大臣意歉有不足色因密語能易<lb/>
之乎大臣者但知廷珪為貴而不知有超也既得易輒<lb/>
欣然及宴罷騎從出内門去將分道君謨於馬上始乃<lb/>
長揖曰還知廷珪是李超兒否超有弟起墨不𫝊子廷<lb/>
珪廷寛<lb/>
<pb n="KR3i0012_WYG_001-7b"/>
廷珪超之子世為南唐墨官蔡君謨云廷珪墨為天下<lb/>
第一品祥符治昭應用為染飾今人間所有皆其時餘<lb/>
物也其墨能削木誤墜溝中數月不壞昔年洛下為留<lb/>
守推官事王公見遺廷珪墨自是書笥中稍或益之漸<lb/>
至知墨之説尤為精㣲唐彦猷殊達此理超與珪始至<lb/>
新安各出姓名尚用邽字超死而珪業益精面有龍文<lb/>
而其名亦有用邽字者乃知名字不同形製有異者作<lb/>
之有先後也或曰何以知之曰類其父超也世之好竒<lb/>
<pb n="KR3i0012_WYG_001-8a"/>
者多借廷珪姓名模倣形製以造之有至好者茍非素<lb/>
蓄之家不能辨其墨雖厯數百年研磨尚有龍腦氣此<lb/>
其騐也王原叔性愛墨持玩不厭几案牀枕間往往置<lb/>
之常以柔物磨拭之發其光色至用衣袖畧無所惜慶<lb/>
厯中有人持廷珪墨十丸求售從子參預托言草文字<lb/>
恐溷其思遽令麾去既而聞之極為嘆息其後尤難得<lb/>
而屢以萬錢市一丸其品乃有邽字作下邽之邽者為<lb/>
上作圭潔之圭者次之作珪璧之珪者又次之其云奚<lb/>
<pb n="KR3i0012_WYG_001-8b"/>
廷珪者最下葢廷珪本燕人奚初姓後徙江南其初未<lb/>
竒久而益佳故李主寵其能賜之姓也雖名號有高下<lb/>
其間又自有精麤亦時有偽作者人多惑原叔言辨之<lb/>
當視其背印背印云歙州李廷珪墨歙傍欠字之左足<lb/>
與州字之中或其李字之中畫與子字之足貫又與庭<lb/>
字丰之竪畫墨字之右角貫視之上下相通者為真又<lb/>
自能造墨在濠梁彭門常走人取兖州善煤手自和揉<lb/>
妙為形體其光色與廷珪相上下既成均遺好事悉伏<lb/>
<pb n="KR3i0012_WYG_001-9a"/>
其精嘗以廷珪墨遺蔡君謨隴西李之侚謁之曰聞以<lb/>
墨遺君謨槖中必缺今請以一丸補之蘇魏公云高祖<lb/>
以來所用廷珪墨一挺於祖父寶之長四寸濶一寸厚<lb/>
一寸其色之黒世無物及者研之無聲面有李廷珪墨<lb/>
四字蘇子瞻為顔鳬繹作集引其子復以廷珪墨遺之<lb/>
金塗龍及銘云李憲臣所屬賜墨也又嘗以蜀中冷金<lb/>
牋試墨惟廷珪乃黒陳無己云晁無斁有李墨半丸云<lb/>
是裕陵故物也往於秦少游家見李墨不為文理質如<lb/>
<pb n="KR3i0012_WYG_001-9b"/>
金石亦裕陵所賜王平甫所藏者其子斿以遺少游潘<lb/>
谷見之載拜云真廷珪所作也世惟王四學士有之與<lb/>
此為二矣吳幵喜蓄墨收古今名品甚具諸李所製皆<lb/>
有之云皆無出廷珪之右者其堅利可以削木書華嚴<lb/>
經一部半用廷珪才研一寸其下帙用承晏墨遂至二<lb/>
寸則膠法可知矣王彦若云趙韓王從太祖至洛行故<lb/>
宫見架間一篋取視之皆李氏父子所製墨也因盡以<lb/>
賜王後王之子婦蓐中血暈危甚醫求古墨為藥因取<lb/>
<pb n="KR3i0012_WYG_001-10a"/>
一枚投烈火中研末酒服即愈諸子欲各偹産乳之用<lb/>
乃盡取墨煆而分之自是李氏墨世益少得邵公濟云<lb/>
太祖下南唐所得廷珪父子墨同俘獲物付主藏吏籍<lb/>
收不以為貴也後有司更作相國寺門樓詔用黒漆取<lb/>
墨於主藏車載以給皆廷珪父子之墨至宣和年黄金<lb/>
可得李氏之墨不可得熙寧間李舜舉御藥為林子中<lb/>
言禁中墨無廷珪成挺者但有承晏文用等墨為古墨<lb/>
之尤者握子有香字乃廷珪禁中尤珍之吾家太史云<lb/>
<pb n="KR3i0012_WYG_001-10b"/>
國初平江南時廷珪墨連載數艘輸入内庫太宗賜近<lb/>
臣秘閣帖皆用此墨其後建玉清昭應宫至用以供漆<lb/>
飾而太史所記與蔡邵二説互有同異故並載之廷珪<lb/>
子承浩蚤世故墨不多有其後遂絶友平生凡五見廷<lb/>
珪墨其一見之於京師楊好謙家面作柳枝瘦龍上印<lb/>
一小香字幕曰徽州李廷珪墨黄羅囊襲之表以牙籖<lb/>
曰仁宗皇帝寶字墨其一見之於黄可玉清權齋云是<lb/>
其外家宣和進士陳篆所藏其一唐子真得於趙氏姑<lb/>
<pb n="KR3i0012_WYG_001-11a"/>
脂澤中銘曰保大元年歙州進墨務官臣李廷珪造後<lb/>
截留保大二字易帖於莊肅幼恭其一半挺見之於鍳<lb/>
書博士柯敬仲家銘曰保大元年正月七日奉旨造幕<lb/>
曰𢎞文館供奉庫左行書云墨務官臣廷珪右行書云<lb/>
墨務官臣廷寛其一見之於洛陽趙顔子之孫許面作<lb/>
特龍幕曰保大九年奉勅造長春殿供御龍印香煤左<lb/>
行書云墨務官臣廷邽監官臣亮右行書云臣夷中臣<lb/>
子和臣卞等進試之皆光澤如新獨寶字墨質雖具而<lb/>
<pb n="KR3i0012_WYG_001-11b"/>
膠法已敗疑為蘇家贋物也<lb/>
廷寛超之次子蔡君謨云李超并男廷寛墨今少見廷<lb/>
珪為第一廷寛承晏次之又云欲求廷珪墨終難得或<lb/>
廷寛承晏文用皆其家法子承晏承晏子文用文用子<lb/>
仲宣仲宣子惟益惟慶承晏廷寛之子蔡君謨云李氏<lb/>
墨承晏而下不能用家法無足取者熙寧九年蘇魏公<lb/>
頌同修國史開局日賜承晏笏挺雙脊龍墨張遇丸墨<lb/>
澄心堂紙及對神宗曰禁中自此少矣宜寶之蘇子瞻<lb/>
<pb n="KR3i0012_WYG_001-12a"/>
云黄魯直學吾書輙以書名於時好事者争以精紙妙<lb/>
墨求字常攜古錦袋滿中皆是物者一日見過探之得<lb/>
承晏墨半挺遂奪之潘谷騐墨摸索便知精粗一日過<lb/>
魯直取所藏墨示之谷隔錦囊揣之曰此李承晏軟劑<lb/>
今不易得又揣其一曰此谷廿年造者今精力不及無<lb/>
此墨也取視果然<lb/>
文用承晏之子能世其業然墨差不逮絶無有也<lb/>
仲宣文用之子亦如其父陳無己云南唐於饒置墨務<lb/>
<pb n="KR3i0012_WYG_001-12b"/>
李本奚氏以幸賜國姓世為墨官云唐之問質肅公之<lb/>
子有墨曰饒州供進墨務官李仲宣造世莫知其何人<lb/>
頗有家法以遺黄魯直魯直謂不逮孫氏所有而無己<lb/>
謂過之陳留孫待制家有墨半挺號稱廷珪但色重耳<lb/>
非古製也<lb/>
惟益仲宣之子葉少藴云元祐初京師雜買務貨舊墨<lb/>
猶有惟益所作千餘挺當時士大夫争取之背印作歙<lb/>
州墨務官李惟益造者是也弟惟慶<lb/>
<pb n="KR3i0012_WYG_001-13a"/>
惟慶仲宣次子其墨小挺子優於大墨可亞廷珪一種<lb/>
有兩頭圜面有雙龍奉一牌子曰供洒龍麝香墨幕文<lb/>
曰歙州李惟慶墨者上品也江南畏中國之威其供御<lb/>
字並刻為供洒一種面印皆同幕文曰歙州供進墨務<lb/>
官李惟慶造者其次也此後李氏遂無聞宋仁宗時其<lb/>
子孫尚有為務官者歲貢上方絶不佳每移文本州責<lb/>
之殊不入用也<lb/>
張遇易水人遇墨有題光啟年者妙不減廷珪宫中取<lb/>
<pb n="KR3i0012_WYG_001-13b"/>
其墨燒去烟用以畫睂謂之畫睂墨蔡君謨謂世以歙<lb/>
州李廷珪為第一易水張遇為第二遇亦有二品易水<lb/>
貢墨為上供堂墨次之蘇子瞻云麝香張遇墨兩枚或<lb/>
自内廷得之以見遺藏之久矣製作精緻非常墨所能<lb/>
髣髴陳無己見秦少游有張遇墨一圑面為盤龍鱗鬛<lb/>
悉具其妙如畫其背有張遇麝香四字語曰良玉不琢<lb/>
謂其不借美於外也張其後乎墨經云凡印方直最難<lb/>
往往多裂易水張遇印多方直者其劑熟可知葉少藴<lb/>
<pb n="KR3i0012_WYG_001-14a"/>
云兩漢間稱墨多言丸魏晉後始稱螺取其上銳必稍<lb/>
如今之挺形而丸則其製不可解或云乃今之錢子墨<lb/>
世𫝊張遇墨乃唐末時物皆為錢子是其遺法然極不<lb/>
便於研磨古人為之當别有意也子谷<lb/>
谷製墨得李氏法而世不多有鄒志完謂遇之子名谷<lb/>
然云黟川布衣則疑别有同姓名者又以處厚亦云黄<lb/>
山意其自易水徙歙如李氏故漫從家世書之子處厚<lb/>
處厚在黄山起竈作煤製墨為世業其用逺烟魚膠鄒<lb/>
<pb n="KR3i0012_WYG_001-14b"/>
志完云予用處厚墨久矣而未之識一旦處厚踵門問<lb/>
其家世則谷之子遇之孫昔李氏以墨顯於江南而遇<lb/>
妙得其法至處厚益恐墜其家聲不汲汲於利尤可尚<lb/>
也<lb/>
朱逄歙州人江南韓熙載自延其造化松堂墨文曰𤣥<lb/>
中子又曰麝香月匣而寶之雖至親昵友無見之者熙<lb/>
載死後盡為諸妓分攜而去<lb/>
　墨史卷上<lb/>
</p>
<p>
</p>
  </div>
<div>
<head>墨史卷中</head> <lb/>
    <p>
<pb n="KR3i0012_WYG_002-1a"/>
欽定四庫全書<lb/>
　墨史卷中<lb/>
　　　　　　　　　　　　　元　陸友　撰<lb/>
　　宋<lb/>
柴珣宋初時人代居宣城得二李膠法出潘張之上其<lb/>
作玉梭様銘曰柴珣東窯者士大夫得之葢金玉比也<lb/>
其後有柴成務朱君德二人墨並狹小挺制作不一<lb/>
陳贇易水人世𫝊不多與張遇等其墨銘曰易水光真<lb/>
<pb n="KR3i0012_WYG_002-1b"/>
墨幕曰陳贇<lb/>
陳朗兖州人宋初避諱因以三翁記之蔡君謨評墨以<lb/>
李廷珪為第一廷寛承晏次之張遇次之朗又次之不<lb/>
獨造作有法松烟自異君謨得歙烟造墨便有廷珪風<lb/>
采乃知本性隨其土地而異朗弟逺逺子惟進楊如晦<lb/>
云歙州諸李稍喜出光而東山諸陳作一色皴面皴面<lb/>
便於研試葢墨色皴闇磨之倍増光黒為鬻者之利爾<lb/>
大體入池蚤作細文入池遲作皴文無他術也欲皮汎<lb/>
<pb n="KR3i0012_WYG_002-2a"/>
逾細而光當出池時揩刷令净以兔皮一番蘸水受之<lb/>
則應手如角皮汎墨家言也<lb/>
陳已　　陳湘　　陳相　　陳和　　陳顯已上五<lb/>
人皆朗諸孫膠法雖在而妙處似非其子孫可傳故墨<lb/>
不逮昔人已墨名為飛魚鎚子相墨所謂墨龍髓者銘<lb/>
曰世業陳相逺烟清光劉貢父作墨作長新字長新陳<lb/>
相也墨經云兖人舊以十月煎膠十一月造墨今旋煎<lb/>
旋用殊失之故潘谷一見相墨曰惜哉一生膠耳<lb/>
<pb n="KR3i0012_WYG_002-2b"/>
景煥成都人隠居玉壘山嘗得墨材甚精止造五十團<lb/>
不復更作曰以此終吾身墨印文曰香璧幕曰副墨子<lb/>
煥有文藝撰野人閒話牧豎閒談及畫蹟傳於代<lb/>
盛匡道　　盛通　　盛真　　盛舟　　盛信<lb/>
盛皓　　已上六人皆宣州一族大率如奚廷珪樣幕<lb/>
並篆文依歙様香墨唯通墨挺大而與諸盛小異<lb/>
宣道或曰宣德不知何許人墨皆範張遇即未究郡國<lb/>
之來姓名之出李伯陽以其形製俱類廷珪疑歙州人<lb/>
<pb n="KR3i0012_WYG_002-3a"/>
也<lb/>
姜潛字至之兖州人隠居奉符之太平鎮文潞公通判州<lb/>
事日訪墨於姜姜曰近頗難得當求佳煤自製久之攜<lb/>
紙囊訪公曰此即煤也寫之則盈盤按之則如故又曰<lb/>
此亦可以如茶啜之無害公如其言啜一茶甌食頃忽<lb/>
發欬聲香氣上襲芳馥如麝姜曰此所謂麝煤也研麝<lb/>
入者傳之誤矣墨成頗珍惜之<lb/>
周明法　　林鑑　　陳泰　　已上並兖州名手作<lb/>
<pb n="KR3i0012_WYG_002-3b"/>
墨其得意者皆不減諸陳但尚新耳<lb/>
王迪西洛隠君子也其墨法止用逺烟鹿膠二物銑澤<lb/>
出陳贍之右文潞公嘗從迪求墨久之持烟一奩見公<lb/>
且請以指起烟按亦隨復曰此烟之最輕者乃抄烟以<lb/>
湯㵸起揖公對啜云當自有龍麝氣真烟香也凡墨入龍<lb/>
麝皆奪烟香而引蒸濕返為墨病俗子不知也黄太史<lb/>
以迪為鎮州人而家於洛也<lb/>
耿仁遂歙州人仁遂子文政文壽而耿盛耿德真皆其<lb/>
<pb n="KR3i0012_WYG_002-4a"/>
世家德真所製甚精惜其蚤死藏墨之家不及見也<lb/>
王順兖海人徂徠獨稱諸陳順晩出而其法尤精常言<lb/>
墨貴輕清葢烟逺則輕膠逺則清墨家昧此多肧闇乏<lb/>
堅緻非善法也如李廷珪真墨堅如角石年逾多而光<lb/>
采如新斜斫薄處可以刻紙或云廷珪佳煤一斤可受<lb/>
膠一斤入手堅重研不滯筆此所以獨貴於世也楊如<lb/>
晦謂順墨稍堅重有光雖濃磨不留筆似得廷珪妙處<lb/>
裴言元祐中為曹王造墨故料精而墨善比常品差勝<lb/>
<pb n="KR3i0012_WYG_002-4b"/>
郭玉汲人玉所製墨銘曰供御郭玉<lb/>
潘谷伊洛間墨師也墨既精好而價不二士或不持錢<lb/>
留劵取墨亦輒與之蘇子瞻聞之曰非市道人也嘗與<lb/>
詩云一朝入海尋李白空看人間畫墨仙豫章黄魯直<lb/>
嘗得李廷珪墨神宗所賜王安國平甫者已而遺淮海<lb/>
秦少游少游愛之藏錦囊中墨師過少游少游出錦囊<lb/>
以示之墨師手拊錦囊即拜曰真廷珪為者疇昔見於<lb/>
平甫家與此二矣是豈常墨工所能哉後忽取積劵焚<lb/>
<pb n="KR3i0012_WYG_002-5a"/>
之飲酒三日發狂浪走赴井死人下視之葢趺坐井之<lb/>
中尚持念珠也谷子遇陳無己云供偹使李唐卿嘉祐<lb/>
中以書待詔者也喜墨嘗謂余曰和墨用麝欲其香有<lb/>
損於墨而竟亦不能香也不若並藏以熏之潘谷墨香<lb/>
徹肌骨磨研至盡而香不衰陳惟進之墨一篋十年而<lb/>
麝氣不入但自作松香耳葢陳墨膚理堅宻不受外薫<lb/>
潘墨之香劑中必入龍麝等也<lb/>
東野暉兖人也蘇子瞻云暉所製墨每枚必十千信非<lb/>
<pb n="KR3i0012_WYG_002-5b"/>
凡墨之比也<lb/>
蘇澥字浩然武功人度支郎中舜元之子為秘閣校理<lb/>
自號支離居士喜造墨所製皆作松紋縐皮而堅緻如<lb/>
玉石何子楚與其孫之南仲容游其家藏不過數笏子<lb/>
楚得半笏於李漢臣持視仲容曰真家寶也神宗朝髙<lb/>
麗入貢奏乞浩然墨詔取其家浩然止以十笏進呈其<lb/>
自珎秘如此人有獲其寸許者如㫁金碎玉争相誇玩<lb/>
黄魯直所謂廷珪贋墨出蘇家者是浩然所作也<lb/>
<pb n="KR3i0012_WYG_002-6a"/>
晁貫之字季一性無他嗜獨見墨丸喜動睂宇其所製<lb/>
銘曰晁季一寄寂軒造者不減潘陳其兄說之字以道<lb/>
深於名理尤喜造墨著墨經三卷論産松之地烟煤製<lb/>
造之法及自古墨工知名者凡三篇<lb/>
朱覲九華人善用膠作軟劑出光墨滕元發作郡日令<lb/>
其手製銘曰愛山堂造者最佳子聰不逮其父<lb/>
僧清一蜀人也遇異人傳墨法有名江淮間甚貴重之<lb/>
張居靖善造墨黄魯直試之謂其鹿膠極堅黒作皮肉<lb/>
<pb n="KR3i0012_WYG_002-6b"/>
不減曩時歙州煤其光澤不足良以歲月深逺爽調䕶<lb/>
耳<lb/>
陳贍真定人初造墨遇異人傳和膠法因就山中松取<lb/>
煤其用膠雖不及常和沈珪而置之濕潤初不蒸敗此<lb/>
其妙處也又受異人之教每觔半觔價雖廉而利常贏<lb/>
餘何子楚嘗以二萬錢就贍取墨適非造墨時因返金<lb/>
而以斷裂不全者二十笏為寄曰此因膠緊所致非深<lb/>
於墨不敢為獻也子楚寳而用之并就真定公庫轉置<lb/>
<pb n="KR3i0012_WYG_002-7a"/>
百笏自謂終身享之不盡南渡一掃無餘繼訪好事所<lb/>
藏葢一二見也贍在宣和間已自貴重觔直五萬比其<lb/>
身在葢百倍矣贍死壻董仲淵因其法而加膠墨尤堅<lb/>
緻恨其即死流𫝊不多也董後有張順亦贍壻而所製<lb/>
不及淵亦失贍法又有胡德者贍之外孫也<lb/>
劉寧真定墨工也與同郡張順各尊其藝素不相下康<lb/>
倬為章使之造墨但多以錢遺之不問所造之多寡故<lb/>
嘗得佳品宣和乙巳春為章赴官鄚亭將行二人皆以<lb/>
<pb n="KR3i0012_WYG_002-7b"/>
墨獻張力言其墨勝劉劉云無多言得以試之耳取二<lb/>
湯壺熾炭熬之使沸各投墨一笏煮之自巳及酉取視<lb/>
之張墨已融敗拆裂劉墨堅如故叩之琅然張乃大服<lb/>
劉曰二煤與膠皆一所以異者萬杵耳<lb/>
常和隠居嵩山墨雖晩出頗自珍惜膠法殊精必得佳<lb/>
煤然後造故其價與潘陳特高收其贏以起三清殿其<lb/>
銘曰紫霄峰造者歲久磨滅真可截紙和子遇不為五<lb/>
百年後名而減膠售俗正如江南徐熙作落墨花而子<lb/>
<pb n="KR3i0012_WYG_002-8a"/>
崇嗣取悦俗眼而作沒骨花敗其家法也<lb/>
解子誠河東人　　韓偉昇　　已上二人墨挺極重<lb/>
厚膠力不乏其精采可與新製敵也<lb/>
田守元一名守真其墨式形製極精而煤不甚佳差勝<lb/>
小潘然亦多沙耳<lb/>
梅鼎　　張孜　　關珪<hi>弟瑱</hi>曹知微　　陳昱<lb/>
郭遇明　　梅贍　　張雅　　高肩　　已上十人<lb/>
並崇寧以來京師名手皆有聲稱而精於樣製<lb/>
<pb n="KR3i0012_WYG_002-8b"/>
侍其瑛本良家子少年流宕京師元豐中以筆為業入<lb/>
太學供諸生甚勤不計其直輒與之率日至或二三日<lb/>
一至自爾稍稍受知當世公卿大夫遂以筆名家其後<lb/>
造墨和劑制樣稍佳而膠法未精不復取重於人<lb/>
李清上黨人以墨著名<lb/>
鄭涓在重和中造墨銘曰凝香閣者張達明試之謂不<lb/>
媿李氏<lb/>
薛安　　薛容少室人容所造墨用竈君山煤真竒品<lb/>
<pb n="KR3i0012_WYG_002-9a"/>
也<lb/>
張滋真定人善和墨色光黳膠法精舉勝江南名手大<lb/>
觀初時學士彦許八座光凝共薦之於是命造墨入大<lb/>
觀庫是後歲歲加賜錢至二三萬政和末蔡京罷相而<lb/>
後止焉滋亦能自重方其得聲價時景越二王呼滋至<lb/>
邸命出墨謂雖百金弗吝也滋不肯曰滋非為利者今<lb/>
墨乃朝廷之命不敢私遺人二王乃丐於上詔各賜王<lb/>
十觔然滋所造實超今古其墨積大觀庫毋慮數萬觔<lb/>
<pb n="KR3i0012_WYG_002-9b"/>
世有宣和睿製者葢滋所作也<lb/>
張浩唐州人居桐栢山其墨精緻膠法甚竒呉順圖於<lb/>
每歲造至百觔遂壓京都之作矣<lb/>
王惟清　　丁真一　　已上二人隠居吴郡皆能製<lb/>
墨尤為米元章所賞識<lb/>
高慶和歙人也大觀間葉少藴令慶和造墨取煤於黄<lb/>
山不復計直葢以松漬漆並燒又嘗館三韓使人得其<lb/>
貢墨碎之㕘以三之一既成潘張之徒皆不及同時有<lb/>
<pb n="KR3i0012_WYG_002-10a"/>
汪通高景修皆起竈作煤製墨為世業<lb/>
潘衡金華人蘇子瞻云衡初來儋耳起竈作墨得烟豐<lb/>
而墨不甚精因教其逺突寛籠得烟幾減半而墨乃爾<lb/>
黑其文曰海南松煤東坡墨法皆精者也常當防墨工<lb/>
盜用印使得墨者疑衡此墨出灰池中未五日而色如<lb/>
此日久膠定當不減李廷珪張遇也子瞻自儋耳歸至<lb/>
廣州舟敗亡墨四篋平生所寶皆盡僅於諸子處得李<lb/>
墨一丸潘谷墨兩丸自是至毘陵捐館舍所用皆此三<lb/>
<pb n="KR3i0012_WYG_002-10b"/>
墨也葉少藴云宣和初有潘衡者賣墨江西自言嘗為<lb/>
東坡造墨海上得其秘法故人争趨之余因問東坡之<lb/>
子過求其法過大笑曰先人安得有法在儋耳衡適來<lb/>
見因使之别室為煤夜遺火幾焚廬翌日煨燼中得煤<lb/>
數兩而無膠法取牛皮膠以意和之不能為挺磊塊僅<lb/>
如指者數十公亦絶倒衡因謝去葢自别得法借東坡<lb/>
以行也天下事名實相蒙類如此東坡乃以善墨聞耶<lb/>
衡今在錢塘竟以東坡故售墨價數倍於前然衡墨自<lb/>
<pb n="KR3i0012_WYG_002-11a"/>
佳亦由墨以得名尤用功可與九華朱覲上下也有女<lb/>
居廬陵𫝊其業孫秉彛墨銘為金華潘衡嫡孫秉彛者<lb/>
是也<lb/>
潘昱善造墨范至能謂二王府帖是昱墨所摹拓友按<lb/>
黄魯直云元祐中親賢宅從禁中借版刻法帖墨百本<lb/>
分遺宫僚但用潘谷墨光輝有餘而不甚黟黒又多木<lb/>
横裂文士大夫不能别也至能號稱博洽而昱之名不<lb/>
同疑𫝊聞之悮耳<lb/>
<pb n="KR3i0012_WYG_002-11b"/>
沈珪嘉禾人初因販繒往來黄山有教之為墨者以意<lb/>
用膠一出便有聲稱後又出意取古松煤雜松脂漆滓<lb/>
燒之得烟極精細名為漆烟每云韋仲將法止用五兩<lb/>
之膠至李氏渡江始用對膠而秘不傳為可恨一日與<lb/>
張處厚於居彦實家造墨而出灰池失於早墨皆斷裂<lb/>
彦實以所用墨料精佳惜不忍棄遂蒸浸以出故膠再<lb/>
以新膠和之墨成其堅如石珪因悟對膠法每視烟料<lb/>
而煎膠膠成和煤無一滴多寡也故其墨銘云沈珪對<lb/>
<pb n="KR3i0012_WYG_002-12a"/>
膠十年如石一㸃如漆此最佳者也其為人有信義庚<lb/>
子冦亂何子楚避地嘉禾連墻而居日為子楚言膠法<lb/>
并觀其手製雖得其大槩至微妙處雖其子晏亦不能<lb/>
傳也珪年七十餘終晏先卒其法遂絶時有張孜墨校<lb/>
珪漆烟而勝者珪曰非此敵也乃取篋中先減膠一丸<lb/>
與孜墨並而孜墨返出其下逺甚子楚叩之云廷珪對<lb/>
膠於百年外方見勝妙葢雖精烟膠多則色為膠所蔽<lb/>
逮年逺膠力漸退而墨色始見耳若孜墨急於目前之<lb/>
<pb n="KR3i0012_WYG_002-12b"/>
售故用膠不多而烟黒不昧若歲久膠盡則脫然無光<lb/>
如土炭耳孜墨用宜西北若入二浙一遇梅潤則敗矣<lb/>
滕令嘏監嘉禾酒税延致珪甚厚令盡其藝既成取小<lb/>
團磨試忽失所在後二年濬池得之其堅緻如故令嘏<lb/>
莊敏公之子所蓄古墨至多而有鑒裁謂珪曰幸多自<lb/>
愛雖二李不能逺過也大觀間劉無言取蘇浩然製銘<lb/>
令沈珪作數百丸以遺好事及當朝貴人所藏未必皆<lb/>
浩然手製然珪作墨亦非近世墨工可及實可亂真也<lb/>
<pb n="KR3i0012_WYG_002-13a"/>
葉少藴每勸人多蓄珪墨珪死後方知其可貴也<lb/>
僧仲球融州人世傳李氏膠法在都嶠山中為朱儀相<lb/>
作墨銘曰學易堂者是也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0012_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨史卷中<lb/>
</p>
<p>
</p>
  </div>
<div>
<head>墨史卷下</head> <lb/>
    <p>
<pb n="KR3i0012_WYG_003-1a"/>
欽定四庫全書<lb/>
　墨史卷下<lb/>
　　　　　　　　　　　　　元　陸友　撰<lb/>
　　宋<lb/>
戴彦衡新安人紹興間復古供御墨葢彦衡所造自禁<lb/>
中降出雙角龍文或云米友仁侍郎所畫也中官欲於<lb/>
苑中作墨竈取西湖九里松作煤彦衡力持不可曰松<lb/>
當用黄山所産此平地松豈可用人重其有守新安志<lb/>
<pb n="KR3i0012_WYG_003-1b"/>
云彦衡自紹興八年以薦作復古殿等墨其初降雙脊<lb/>
龍樣是米元暉所畫繼作圭璧及戲虎樣時議欲就禁<lb/>
苑為窑稍取九里松為之彦衡以松生道傍平地不可<lb/>
用其後衢池工載它山松往造亦竟不成彦衡常出貢<lb/>
餘一圭示米公米公以為少有其比<lb/>
蒲大韶閬中人得墨法於黄魯直所製精甚東南士大<lb/>
夫喜用之嘗有中貴人持以進御高宗方留意翰墨視<lb/>
題字曰錦屏蒲舜美問何人中貴人答曰蜀墨工蒲大<lb/>
<pb n="KR3i0012_WYG_003-2a"/>
韶之字也即擲於地曰一墨工而敢妄作名字可罪也<lb/>
遂不復内自是印識即言姓名云大韶死子知微傳其<lb/>
法與同郡史威皆著名夔帥韓球令造數千觔愆期不<lb/>
能就遣人逮之舟覆江中二工皆死所售者皆其族人<lb/>
及役作竊大韶以自貴之何子楚云近世所用蒲大韶<lb/>
墨葢油烟墨也後見續仲永言紹興初同中貴鄭幾仁<lb/>
撫諭吳少師玠於仙人關回舟自涪陵來大韶儒服手<lb/>
刺就船來謁因問油烟墨何得如是之堅大也大韶云<lb/>
<pb n="KR3i0012_WYG_003-2b"/>
亦半以松烟和之不爾則不得經久也又周昭禮云大<lb/>
韶涪州樂温人聓文子安梁杲渠州人皆世業此梁膠<lb/>
法精而價直昻蒲粗而損梁直大半出蜀者利其亷攜<lb/>
以來者皆蒲墨也雖均名川墨而工製異外有幸垕又<lb/>
居蒲下其家無人杲有子思温紹其業<lb/>
蒲序字中庠隠居涪陵作墨名世不為外飾其法用鹿<lb/>
膠和劑極清有光暈然著濕氣輒皴起漆之則不復畏<lb/>
濕曽見序墨一笏於大梁張君錫家面銘曰荆璞幕曰<lb/>
<pb n="KR3i0012_WYG_003-3a"/>
黄耳金鉉下云墨隠蒲序製或云在廷珪前序宋渡江<lb/>
時尚存其後有蒲雲蒲彦輝蒲廷璋皆其族人也<lb/>
郭彬不知何許人米元暉嘗命其製墨銘曰山齋<lb/>
王湍以善墨名嘗為葉少藴言物性相制固有不可知<lb/>
者今或急於磨墨而沫起殆纒筆不可作字但取耳中<lb/>
塞一粟許投之不過一再磨即不復見少藴試之果然<lb/>
趙令衿字表之宋宗室封安定郡王子子覺嗣子覺字<lb/>
彦先幼俊敏有文世授墨法手自製銘曰雪齋為世所<lb/>
<pb n="KR3i0012_WYG_003-3b"/>
貴得之者價比金玉彦先有子十四人仕皆通顯惟伯<lb/>
鹿傳其膠法最精銘曰超然清芬如在超然表之自稱<lb/>
也世言李氏對膠之妙彦先以謂非特堅鈍難磨且終<lb/>
不能黒其法用煤六分膠四分始為中度但取烟貴輕<lb/>
杵和貴匀熟耳煎膠以麋鹿角為上驢膠次之阿井膠<lb/>
又次之至其要訣又非人所能知也<lb/>
吴滋新安人滋家世藏汪彦章帖云吴滋作墨新有能<lb/>
聲紹興庚申於新安郡齋授以對膠法試之當見其佳<lb/>
<pb n="KR3i0012_WYG_003-4a"/>
孝宗在東宫以滋所造甚佳例外犒緡錢二萬其法取<lb/>
松烟擇良膠對以杵力故滓不留硯李司農若虚云新<lb/>
安出墨舊矣唯李超父子擅名近日墨工尤多士大夫<lb/>
獨稱吳滋使精意為之不求厚利駸駸及前人矣滋領<lb/>
其言云<lb/>
何南翔遂寧人以墨知名張魏公留守建康日以書至<lb/>
蜀取南翔所製墨王晦叔為銘其面曰立言追聖學籌<lb/>
筆活蒼生<lb/>
<pb n="KR3i0012_WYG_003-4b"/>
胡景純潭州人専取桐油燒烟名曰桐華烟其製甚堅<lb/>
薄不為外飾以眩俗眼大者不過數寸小者圜如錢大<lb/>
每磨研間其光可鑑畫工寶之以㸃目瞳子如㸃漆李<lb/>
彦頴云長沙多墨工唯胡氏墨千金獺髓者最著州之<lb/>
大街之西安業坊有烟墨上下巷永豐坊有烟墨上巷<lb/>
今有鄭子儀自謂得胡氏法俊臣俗名為胡院子<lb/>
世英友直國瑞沛然文中皆景純子孫俱世其業云<lb/>
葉谷永嘉人作油烟墨與潭州胡景純相上下而膠不<lb/>
<pb n="KR3i0012_WYG_003-5a"/>
及<lb/>
李世英紹興中在吴秦王益府治墨一日王為世英進<lb/>
墨入内率一圭重十兩高宗見其墨挺厚大難執遂不<lb/>
御而還之其銘為藂桂堂李世英造者特佳子克恭<lb/>
華邦憲孝宗朝供御造墨其一面曰選德殿製淳熙癸<lb/>
夘臣華邦憲造幕有特龍如畫<lb/>
侯璋<hi>汳人</hi>石憲　　蕭鳯<hi>長沙人</hi>彭雲　　彭紹<lb/>
張桷<hi>瀘人</hi>姚孟明　　李英才<hi>廬陵人</hi>杜大椿　　張<lb/>
<pb n="KR3i0012_WYG_003-5b"/>
楚材　　朱鼎臣　　陳中正　　已上十二人咸精<lb/>
其藝淳熙以來士大夫喜用其墨視前代無愧矣<lb/>
葉世英閩中人周子充玉堂雜記云丁酉十一月壬寅<lb/>
内直宣召至清華閣既退中使傳㫖賜世英墨五團世<lb/>
英御前墨工也弟世傑<lb/>
郭忠厚以墨名家忠厚子玘玘子喜忠厚墨至今尚有<lb/>
麝氣其面為雙脊龍文幕曰嘉定己夘臣郭忠厚造㑹<lb/>
稽王宣子家藏玘墨一挺銘曰復古殿製端平乙未臣<lb/>
<pb n="KR3i0012_WYG_003-6a"/>
郭玘造<lb/>
胡智新安人李司農云智得李氏墨法其聓陳琦宗婦<lb/>
翁之法不求速售故世少知者司農寓居新安物色其<lb/>
人使之造墨猶有昔人典刑<lb/>
楊振字聲伯長興人武舉得官蓄古墨最富多精品故<lb/>
所製不下趙彦先<lb/>
朱知常銘曰朱知常墨不下蒲史<lb/>
黄元功　　詹從之　　諸葛武仲　　周達先<lb/>
<pb n="KR3i0012_WYG_003-6b"/>
樊宗亮　　已上五人並居太末傳趙彦先墨法頗異<lb/>
常品<lb/>
劉忠恕吴中人家有墨一挺形製甚大止曰劉忠恕三<lb/>
字紋理剥落試之色澤如新<lb/>
劉文通子士先端平間供御墨工<lb/>
葉茂實太末人善製墨周公瑾言其先君明叔佐郡日<lb/>
嘗令茂實造軟帳烟尤輕逺其法用煖閤羃之以紙帳<lb/>
約高八九尺其下用盌貯油炷燈烟直至頂其膠法甚<lb/>
<pb n="KR3i0012_WYG_003-7a"/>
竒内紫礦秦皮木賊草當歸腦子之類皆治膠之藥葢<lb/>
膠不治則滯而不清故其墨雖經久或色差淡而無膠<lb/>
滯之患<lb/>
楊伯起者以墨稱其言取烟欲浮而輕膠欲老而澂均<lb/>
調揉治不失其齊量然後墨成雖然是直其觕耳至若<lb/>
心解神悟超然法度之外吾亦不能評也<lb/>
俞林善慶殿供御墨工頃在淮南見墨一笏幕作雲龍<lb/>
文面曰俞林邱攽共製香墨攽不知何人<lb/>
<pb n="KR3i0012_WYG_003-7b"/>
李果　　徐禧　　戴溶　　謝東　　黄表之<lb/>
潘士衡　　潘士龍　　楊逢辰<hi>廬陵人</hi>葉子震<lb/>
柴德言　　周朝式　　張公明　　孫永清　　朱<lb/>
仲益　　林杲<hi>字東卿</hi>舒泰之　　舒天瑞　　陳伯<lb/>
升<hi>天台人</hi>陳道真　　鄭宣　　方文龍　　項應珍<lb/>
　　范厚叔　　翁壽卿　　王大用　　翁彦卿<lb/>
　周伯起<hi>墨名為齊峯者</hi>　　已上二十七人並宋末名手如<lb/>
舒泰之翁彦卿皆嘗供御造墨其形製少精而多觕殊<lb/>
<pb n="KR3i0012_WYG_003-8a"/>
不逮前人豈一物之㣲亦與世髙下葢松烟之法久絶<lb/>
故劉葉之徒専尚油烟油烟宜簡版不宜紙也<lb/>
　　金<lb/>
劉法字彦矩常山人善博物自製墨數品銘曰棲神岩<lb/>
造者佳品也楊邦基為畫墨史圖一曰入山二曰起竈<lb/>
三曰採松四曰發火五曰取煤六曰烹膠七曰和劑八<lb/>
曰成造九曰入灰治刷十曰磨試彦矩云初無入山磨<lb/>
試二事而成造入灰出灰治刷本四事楊合為二復増<lb/>
<pb n="KR3i0012_WYG_003-8b"/>
入山磨試總成十圖云<lb/>
楊文秀字伯達本江左人在金之季以墨善聞其法不<lb/>
用松炬而用鐙煤子彬得其遺法以授耶律楚材楚材<lb/>
授子鑄使造一萬丸銘曰玉泉萬笏<lb/>
　　高麗<lb/>
高麗貢墨猛州為上須州次之舊作大挺不善合膠脆<lb/>
軟不光後稍得膠法作小挺差勝然其烟極輕細往時<lb/>
潘谷嘗取高麗墨再杵入膠遂為絶等其墨有曰平敵<lb/>
<pb n="KR3i0012_WYG_003-9a"/>
城進貢者有曰順州貢墨或曰猛州貢墨率長挺而堅<lb/>
薄如革校其色澤則順不逮猛也李公擇嘗惠蘇子瞻<lb/>
墨半枚其印文曰張力剛豈墨匠姓名耶云得之高麗<lb/>
使者魏道輔云新羅墨有蠅飲其汁蠅立死不知何毒<lb/>
之如是也後常戒人合藥勿用新羅墨日本亦有墨遍<lb/>
肌印文如柿蒂形<lb/>
　　契丹<lb/>
陸子履奉使契丹日得墨銘曰陽岩鎮造者其國精品<lb/>
<pb n="KR3i0012_WYG_003-9b"/>
也滕子濟亦有墨一大笏為龍鳯之文面曰鎮庫萬年<lb/>
不毁<lb/>
　　西域<lb/>
西域僧為蘇太簡言彼國無硯筆但有好墨中國不及<lb/>
云是雞足山古松為之太簡嘗獲貝葉上有梵字數百<lb/>
墨倍光澤㑹秋霖為窓雨濕因而揩之字終不滅<lb/>
　　雜記<lb/>
説文云墨書墨也从黒从土墨者烟煤所成土之類也<lb/>
<pb n="KR3i0012_WYG_003-10a"/>
釋名曰墨者晦也言似物晦黒也<lb/>
漢書尚書令僕丞郎月賜隃麋大墨一枚小墨一枚<lb/>
漢中官令主御筆墨<lb/>
東宫故事皇太子初拜給香墨四丸<lb/>
東觀漢記曰和熹鄧后即位萬國貢獻悉禁絶惟歲時<lb/>
供紙墨而已<lb/>
揚雄詔令尚書賜筆墨觀書石室<lb/>
汲太子妻與夫書曰并致上書墨十螺<lb/>
<pb n="KR3i0012_WYG_003-10b"/>
魏官儀云尚書郎缺試諸郎故孝亷能文案者先試一<lb/>
日宿召㑹都坐給筆墨以奏<lb/>
陸士龍遺兄士衡書云上三臺曹公藏石墨數十萬觔<lb/>
云燒此復消可用然烟中人不知兄頗見之不今送二<lb/>
螺大業拾遺記宫人以蛾緑畫睂疑亦石墨之類近世<lb/>
無復此物沈存中括帥鄜延界内有石油然之烟甚濃<lb/>
其煤可為墨黒光如漆松烟不及其識文為延安石液<lb/>
者是也晉令治書令史掌威儀禁令領受冩書縑帛筆<lb/>
<pb n="KR3i0012_WYG_003-11a"/>
墨<lb/>
陶侃獻晉帝牋紙三千枚墨二十丸皆極精妙墨藪云<lb/>
凡書先取墨必廬山之松烟代郡之鹿角膠十年已上<lb/>
强如石者妙<lb/>
南朝以墨為螺為量為丸為枚陸士龍與兄書送墨二<lb/>
螺梁科律御墨一量十二丸<lb/>
漢官儀令僕丞賜墨一枚<lb/>
歐陽通每書其墨必古松之烟末以麝香方可下筆<lb/>
<pb n="KR3i0012_WYG_003-11b"/>
唐元宗御案墨曰龍香劑一日見墨上有小道士如蝇而<lb/>
行上叱之即呼萬歲曰臣乃墨精黒松使者也凡世人<lb/>
有文者其墨上皆有龍賓十二上神之乃以墨分賜掌<lb/>
文官<lb/>
盧杞與馮盛相遇於道各攜一囊杞發盛囊有墨一枚<lb/>
杞大笑盛曰天峯煤和鍼魚腦入金溪子手中録離騷<lb/>
古本如公只提綾紋刺三百為名利奴顧當孰勝<lb/>
許足有妙墨八櫉巢賊亂瘞於善和里第事平取之墨<lb/>
<pb n="KR3i0012_WYG_003-12a"/>
已不見惟石蓮匣存<lb/>
成老相墨經曰墨紋如履皮磨之有油暈者一兩得染三<lb/>
萬筆又云墨染紙三年字不能昏闇者上凡墨日日用<lb/>
之一歲纔減半寸者萬金不換文房寶飾曰養墨以豹<lb/>
皮囊貴乎逺濕<lb/>
徐鼎臣兄弟工染翰飾書具嘗出一月團墨曰此價直<lb/>
三萬錢江左士人好事無及之者<lb/>
世言蜀中冷金牋最難為筆非也惟此紙難為墨蘇子<lb/>
<pb n="KR3i0012_WYG_003-12b"/>
瞻嘗以此紙試墨惟李廷珪乃黑<lb/>
今之小學者將書必先安神養氣存想字形在眼前然<lb/>
後以左手研墨墨調手穏方書則不失體也又云研墨<lb/>
如病葢重其調匀而不泥也又云研墨要涼涼則生光<lb/>
墨不宜熱熱則生沫葢忌其研急而墨熱又李陽冰云<lb/>
用則旋研無令停久久則塵埃相汙膠力隳亡如此泥<lb/>
鈍不任下筆矣<lb/>
沈存中云南方暑雨時墨惡蒸溽可置煖閤中其法不<lb/>
<pb n="KR3i0012_WYG_003-13a"/>
宜垜砌以梓木匣貯之梅月微令近火但要如人體温<lb/>
不必太熱歲久膠性乾透漸自不蒸善墨雖蒸不壊不<lb/>
善者雖焙亦蒸全在製作不問蒸也<lb/>
墨經云凡墨擊之以辨其聲醇烟之墨其聲清響雜烟<lb/>
之墨其聲重滯若研之以辨其聲細墨之聲膩麤墨之<lb/>
聲粗粗謂之打硯膩謂之潤硯凡研直研為上直研乃<lb/>
見真色不損墨若圜研磨則假借重勢往來有風以助<lb/>
顔色乃非墨之真色也沙門惠洪云司馬君實無所嗜<lb/>
<pb n="KR3i0012_WYG_003-13b"/>
獨好蓄墨數百觔或以為言君實曰吾欲子孫知吾所<lb/>
用此物何為也<lb/>
蘇子曕有佳墨七十丸而猶求取不已石昌言蓄李廷<lb/>
珪墨不許人磨或曰子不磨墨墨將磨子李公擇見墨<lb/>
輒奪相知間鈔取殆盡吕行甫平生好藏墨士大夫戲<lb/>
之為墨顛又如滕達道蘇浩然暇日晴暖輒研墨水數<lb/>
合弄筆之餘則啜飲之<lb/>
唐彦猷清簡寡欲不以世務為意公退一室蕭然臨書<lb/>
<pb n="KR3i0012_WYG_003-14a"/>
試墨以此度日<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0012_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　墨史卷下<lb/>
</p>
<p>
</p>
  </div></body>
</text>\m</TEI>
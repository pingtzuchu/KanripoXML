<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head/>
    <p>
<pb n="KR3j0179_WYG_002-1a"/>
欽定四庫全書<lb/>
　　紺珠集卷二　　　　　　　宋　朱勝非　撰<lb/>
　　　明皇雜録<hi>鄭處誨</hi>
五王帳<lb/>
　帝友愛至厚殿中設五幄與諸王更起卧號五王帳薛<lb/>
　王病親設藥誤爇其鬚<lb/>
爇帝鬚<lb/>
　見上<lb/>
<pb n="KR3j0179_WYG_002-1b"/>
玉龍子<lb/>
　帝為皇孫天皇后竒之曰此兒當為太平天子取玉<lb/>
　龍子賜之玉龍長纔數寸而精巧異常本太宗晉陽<lb/>
　時物帝甚寳惜後因乆旱祠禱之即雨<lb/>
蕭嵩虚有其表<lb/>
　帝拜蘇頲為相命蕭嵩草制不工帝欲令換之不欲<lb/>
　斥言因制中有云國之瓌寳乃指瓌字曰不可言其<lb/>
　父名卿宜易之嵩不悟但改瓌為珍帝見擲於地曰<lb/>
<pb n="KR3j0179_WYG_002-2a"/>
　虚有其表以嵩魁偉多髯<lb/>
舞馬<lb/>
　帝教舞馬四百蹄分為左右部各有名稱曰某家驕<lb/>
　其曲謂之傾杯樂者十曲馬皆衣之以錦繡絡以金<lb/>
　鐸樂作奮首鼓尾縱横應節又設三層木榻置馬其<lb/>
　上周旋益妙禄山入京取數十疋入范陽禄山敗入<lb/>
　田承嗣軍不知其技也一日大饗樂作馬聞樂而舞<lb/>
　廏人以為妖擊之至斃<lb/>
<pb n="KR3j0179_WYG_002-2b"/>
進食使<lb/>
　諸公主學琵琶以貴妃為師日㑹宫中各進珍食以<lb/>
　中使姚思藝為進食使日至千盤一盤不下千緡<lb/>
戴竿舞<lb/>
　帝御勤政樓張樂百技羅列教坊女優王大娘善戴<lb/>
　竿舞頭戴長竿施木山狀如瀛洲方丈命小兒持絳<lb/>
　節立其上而舞中音節時劉宴以神童召見樓上命<lb/>
　賦詩立進一絶曰樓前百戲競争新只有長竿妙入<lb/>
<pb n="KR3j0179_WYG_002-3a"/>
　神誰謂綺羅翻有力猶自嫌輕更著人妃子甚喜置<lb/>
　宴於膝上為傅脂粉<lb/>
雪衣娘<lb/>
　嶺南進白鸚鵡養之宫中頗馴熟洞曉人言號雪衣<lb/>
　娘一日飛上妃子粧臺曰夢為鷹鸇所搏妃子授以<lb/>
　心經持誦甚精後擕至苑中果為鷙所斃遂立塜<lb/>
鸚鵡塜<lb/>
　見上<lb/>
<pb n="KR3j0179_WYG_002-3b"/>
玉葉冠<lb/>
　玉真公主玉葉冠虢國夫人夜光枕楊國忠鎖子帳<lb/>
　皆為竒世之寳也<lb/>
木瓦<lb/>
　楊妃妹虢國夫人恩傾一時奪韋嗣立宅以廣其居<lb/>
　堂成以金盆貯瑟瑟三㪷因以賞匠者後復歸韋氏<lb/>
　因大風折木墜堂上不損視之瓦皆堅木也<lb/>
笏囊<lb/>
<pb n="KR3j0179_WYG_002-4a"/>
　故事朝臣搢笏乘馬張九齡體弱常令持之由是設<lb/>
　囊<lb/>
雨霖鈴<lb/>
　帝幸蜀初入斜谷霖雨彌旬棧道中聞鈴聲帝方悼<lb/>
　念貴妃因采其聲為雨霖鈴曲以寄恨焉時梨園弟<lb/>
　子張野狐一人善觱篥因使吹之遂傳於世<lb/>
凝碧池詩<lb/>
　禄山犯闕王維等數人為賊執拘於僧寺一日逆黨<lb/>
<pb n="KR3j0179_WYG_002-4b"/>
　㑹飲於凝碧池以梨園數百人奏樂維聞賦詩一絶<lb/>
　云萬户傷心生埜烟百官何日再朝天秋槐葉落深<lb/>
　宫裏凝碧池頭奏管絃書於壁賊平維以此詩得免<lb/>
　譴<lb/>
西宫詩<lb/>
　李輔國矯制遷明皇於西宫高力士等悉竄嶺表帝<lb/>
　戚戚不樂日一蔬食毎吟詩曰刻木牽絲作老翁鷄<lb/>
　皮鶴髮與真同須臾㺯罷寂無事還似人生一夢中<lb/>
<pb n="KR3j0179_WYG_002-5a"/>
謝阿蠻<lb/>
　女伶謝阿蠻善舞凌波曲出入宫中及諸姨宅妃子<lb/>
　待之甚厚帝自蜀還過華清宫令召焉阿蠻出金粟<lb/>
　背環以獻曰此貴妃所賜帝持玩泫然不覺為之墮<lb/>
　淚<lb/>
力士薺詩<lb/>
　高力士謫巫州地多薺而人不食力士作詩以寄意<lb/>
　曰兩京作斤賣五溪無人採夷夏雖有殊氣味都不<lb/>
<pb n="KR3j0179_WYG_002-5b"/>
　改移武陵聞上皇崩北望號呼嘔血而卒<lb/>
象笏盈榻<lb/>
　崔琳族盛毎羣從内集象笏堆盈榻<lb/>
多田翁<lb/>
　宇文融為括田使恃權譖毁不附巳者奏言盧從愿<lb/>
　田園數百頃帝聞果不喜呼從愿為多田翁<lb/>
永公後身<lb/>
　開元中房琯宰盧氏真人邢和璞來琯敬禮之暇日<lb/>
<pb n="KR3j0179_WYG_002-6a"/>
　同出城因至夏谷村一廢寺竹間以杖叩地令人掘<lb/>
　之數尺得一瓶瓶中皆婁師徳與永公書謂琯曰省<lb/>
　此中乎琯即洒然悟其為僧時乃永公後身也因與<lb/>
　琯論終身事無不驗<lb/>
甘露羮<lb/>
　李林甫壻鄭平為省郎林甫見其鬚髪班白因上賜<lb/>
　甘露羮俾食之曰此能烏鬚平食之翌日視兩鬢黑<lb/>
　如黳<lb/>
<pb n="KR3j0179_WYG_002-6b"/>
舞劎助畫<lb/>
　吴道𤣥善畫将軍裴旻請畫東都天宫寺壁道𤣥曰<lb/>
　聞將軍善舞劍願作氣以助揮毫旻欣然為舞一曲<lb/>
　𤣥看畢奮筆立成若有神助<lb/>
鼎鬭之異<lb/>
　李適之與李林甫同作相為林甫中傷而罷賦詩曰<lb/>
　避賢初罷相樂聖且銜杯為問門前客今朝幾个來<lb/>
　未罷前數日厨中數鼎躍出相撃足耳皆折適之大<lb/>
<pb n="KR3j0179_WYG_002-7a"/>
　駭未幾罷政繼貶宜春旬日之間遂卒<lb/>
䑕化為蒼犬<lb/>
　李林甫將病一日取書囊訝其重開而視之一大䑕<lb/>
　躍出變為蒼犬怒目張牙仰視林甫以物撃之應手<lb/>
　而斃林甫惡之踰月而卒<lb/>
紙驢<lb/>
　張果嘗乘一白驢一日行百里夜則疊之置箱中乃<lb/>
　紙耳<lb/>
<pb n="KR3j0179_WYG_002-7b"/>
一星詩䜟<lb/>
　崔曙明堂火珠詩云夜來雙月滿曙後一星孤時稱<lb/>
　佳句未幾曙卒無子惟一女名星星盖䜟也<lb/>
進水調歌<lb/>
　興慶宫帝潛邸於西南隅起花萼相輝樓與諸王逰<lb/>
　處禄山犯順乘遽以聞議欲遷幸置酒樓上命作樂<lb/>
　有進水調歌者曰山川滿目涙沾衣富貴榮華能幾<lb/>
　時不見只今汾水上惟有年年秋鴈飛上問誰為此<lb/>
<pb n="KR3j0179_WYG_002-8a"/>
　詞曰李嶠上曰真才子也遂不飲而去<lb/>
齒落復生<lb/>
　張果有道術帝欲試之飲以堇酒連進三杯醺然如<lb/>
　醉曰非佳酒也頃之齒皆焦黑以所執銕如意擊齒<lb/>
　皆落假寐少時齒復盡生㓗白如玉色<lb/>
孔升真人<lb/>
　明皇自為上皇嘗玩一紫玉笛一日吹笛有雙鶴下<lb/>
　顧左右曰上帝召吾為孔升真人未幾而崩<lb/>
<pb n="KR3j0179_WYG_002-8b"/>
紫金帶<lb/>
　高宗破高麗得紫金帶開元中使來曰本國亡是帶<lb/>
　嵗荒民散上遽賜其使<lb/>
小駟木隂<lb/>
　上幸繡領宫宫隘而暑使力士覘姚崇報曰方乘小<lb/>
　駟按轡木隂下上從之頓㤀煩暑<lb/>
遊涼州<lb/>
　正月望夜上與葉法善遊西涼州燈燭十數里俄頃<lb/>
<pb n="KR3j0179_WYG_002-9a"/>
　還而樓下歌舞未終<lb/>
霓裳<lb/>
　法善引上至月宫因聆天樂歸𫝊其音為霓裳羽衣<lb/>
　曲<lb/>
雙鳳琵琶<lb/>
　白秀正自蜀回得琵琶其槽邏逤檀金縷紅紋蹙成<lb/>
　雙鳳<lb/>
五色鸚鵡<lb/>
<pb n="KR3j0179_WYG_002-9b"/>
　開元中有五色鸚鵡能言而惠<lb/>
玉魚龍<lb/>
　禄山獻白玉魚龍鳬鴈及石蓮花上陳於華清湯中<lb/>
　皆如飛動<lb/>
沈香山<lb/>
　又於中疊沈香山為方丈瀛洲<lb/>
瑟瑟三㪷<lb/>
　已見上文<lb/>
<pb n="KR3j0179_WYG_002-10a"/>
筭生張說<lb/>
　姚崇與說同相屢以事相侵崇病戒諸子以神道碑<lb/>
　請於說既獲其文登時録進仍速鐫刻諸子如戒後<lb/>
　數日果使取碑欲重刪定諸子告以奏御張咤曰死<lb/>
　姚崇能筭生張說<lb/>
　　開天傳信記<hi>鄭棨</hi>
嶽神迎<lb/>
　帝將登泰山過華隂見神物迎謁問左右皆不見乃<lb/>
<pb n="KR3j0179_WYG_002-10b"/>
　問諸巫有老巫阿馬婆云嶽神在道左朱鬒紫衣者<lb/>
　是也令巫傳言神可先歸遂不見至廟神復櫜鞬迎<lb/>
　立庭下呼巫至問之如所見乃封神金天王<lb/>
賀孚<lb/>
　賀知章為秘書監乞歸召見甚欵帝問所欲知章曰<lb/>
　臣有男未名幸賜以為榮帝曰人無信不立孚者信也<lb/>
　可名孚知章既歸悟曰帝戲我耶我實吴人孚者𤓰<lb/>
　子也<lb/>
<pb n="KR3j0179_WYG_002-11a"/>
紫雲回<lb/>
　帝夢遊月宫聞樂聲記其曲而寓之篴名紫雲回<lb/>
石文□字<lb/>
　函谷闗得白石篆文□字解者曰四十八也正符帝<lb/>
　在位之數<lb/>
麴生風味<lb/>
　葉法善有道術一日與朝士數人㑹𤣥真觀忽有叩<lb/>
　門稱麴秀才未及延接已突入坐中少年秀美言語<lb/>
<pb n="KR3j0179_WYG_002-11b"/>
　不凡葉疑其非人?飛小劍擊之應手墮地乃一酒<lb/>
　榼中有美醖共飲之同坐曰麴生風味不可㤀<lb/>
撲殺佛子<lb/>
　無畏三藏自天竺至依宣律師無畏飲酒食肉言行<lb/>
　粗易律師不恱常令宿於户外律師中夜捫虱投之<lb/>
　床無畏即呼律師撲殺佛子由是敬而異之<lb/>
那吒太子獻佛牙<lb/>
　宣律師嘗夜行道臨堦失足有人捧承之顧見一少<lb/>
<pb n="KR3j0179_WYG_002-12a"/>
　年問曰弟子何人少年曰某非常人毘沙王子那吒<lb/>
　太子也擁䕶和尚乆矣師曰貧道修行無煩太子威<lb/>
　神自在西域有可作佛事者願太子致之乃獻一佛<lb/>
　牙今崇聖寺所藏者是也<lb/>
緑玉磬<lb/>
　楊妃善擊磬乃取藍田緑玉琢之備極精巧幸蜀還<lb/>
　尚在乃送太常藏之<lb/>
剪髪獻意<lb/>
<pb n="KR3j0179_WYG_002-12b"/>
　楊妃常有語侵帝帝怒召高力士以輜車載之其家<lb/>
　妃剪髪授力士曰珍異皆上所賜不足獻惟此父母<lb/>
　所生可以獻妾慕戀之意上得髮揮涕遽令力士召<lb/>
　歸<lb/>
五角六張<lb/>
　帝幸華清宫有劉朝霞獻賦雜以俳語有云遮莫你<lb/>
　古來千帝豈如我今日三郎又有云今日是千年一遇<lb/>
　叩首莫五角六張帝覽之喜令改五角六張之句朝<lb/>
<pb n="KR3j0179_WYG_002-13a"/>
　霞云臣草此賦若有神助自謂文不加㸃不願改易<lb/>
　帝曰真窮薄人也遂薄賞以遣之<lb/>
傳神寫照<lb/>
　吴道𤣥傳神寫照如欲笑言<lb/>
明珠<lb/>
　楊慎矜妾<lb/>
氷獸<lb/>
　楊國忠弟子伏日以氷鏤鳳獸之狀以送王公家氷<lb/>
<pb n="KR3j0179_WYG_002-13b"/>
　以藥固之可數日不消潰<lb/>
玉燕投懐<lb/>
　張說母夢玉燕投懐而生張說<lb/>
嚴公界<lb/>
　帝御勤政樓大酺人物闐咽金吾不能制帝召京尹<lb/>
　嚴安之諭令戒約安之於樓下周行廣塲以手板指<lb/>
　畫地為界犯此者死人呼為嚴公界終日無一犯者<lb/>
照夜白<lb/>
<pb n="KR3j0179_WYG_002-14a"/>
　帝所乘馬名照夜白<lb/>
朋字未正<lb/>
　劉晏七嵗獻東封書拜正字上問正得幾字對曰天<lb/>
　下字正惟朋字未正<lb/>
米㪷三文<lb/>
　開元盛時戸管一千餘萬米㪷三文<lb/>
太平天子<lb/>
　上皇為孫嘗叱武攸暨則天曰此兒當為太平天子<lb/>
<pb n="KR3j0179_WYG_002-14b"/>
開元字<lb/>
　上見華山高秀挿天因欲於峯腹鑿開元二字以白<lb/>
　石填之使數百里見<lb/>
三絶<lb/>
　明皇幸潞州道由金橋羽儀甚盛命圖之山川陳宏<lb/>
　主之車旗韋之秦主之人畜吴道𤣥主之時謂之三絶<lb/>
遊月宫<lb/>
　八月上與太真葉法静擕樂遊月宫少瞑已見龍樓雉<lb/>
<pb n="KR3j0179_WYG_002-15a"/>
　堞金闕玉扉冷氣逼人後兩川奏其夕有天樂過<lb/>
蜀當歸<lb/>
　一行臨死封一物留與明皇乃蜀當歸至西幸乃悟<lb/>
萬回<lb/>
　閿鄉人幼憨癡父母憶兄戍安西萬回朝往夕返故<lb/>
　名<lb/>
月堂<lb/>
　林甫有一堂形如偃月號月堂毎入其中必有滅族<lb/>
<pb n="KR3j0179_WYG_002-15b"/>
　者忽有一物如猴從月堂出遇者輒死旬日林甫亦<lb/>
　斃<lb/>
崑崙詩<lb/>
　蘇頲少作奴詩云指頭十挺墨耳朶两張匙父見之<lb/>
　　大驚始教授之後以文章擅天下稱小許公<lb/>
　　神仙傳<hi>葛洪</hi>
飛仙之印<lb/>
　衛叔卿服雲母得仙其子名度世遍遊山海求見其<lb/>
<pb n="KR3j0179_WYG_002-16a"/>
　父一日於山中見之與數人愽戲坐石床度世問愽<lb/>
　者為誰曰洪崖先生許由巢父王子晉也我有仙方<lb/>
　在所居柱下度世歸掘之得玉凾封以飛仙之印乃五<lb/>
　色雲母也度世服之果亦仙去<lb/>
與汗漫期<lb/>
　盧敖見一士深目結喉鳶肩而脩頸豐上而殺下踞<lb/>
　龜殻而食蛤蟹謂敖曰吾與汗漫期於九垓之外不<lb/>
　可乆留乃去<lb/>
<pb n="KR3j0179_WYG_002-16b"/>
青精先生<lb/>
　先生年千嵗色如童子能終嵗不食亦能一日九食<lb/>
白石為糧<lb/>
　白石先生嘗煑白石為糧故號<lb/>
隠遁仙人<lb/>
　彭祖問白石生何不服藥仙去對曰天上多有至尊<lb/>
　相奉甚難更苦於人間耳時號為隐遁仙人以其不汲汲<lb/>
　於仙官常遊行四方治人疾<lb/>
<pb n="KR3j0179_WYG_002-17a"/>
百花煎丸<lb/>
　鳳綱生採百草花煎丸服之後仙去<lb/>
碧落侍郎<lb/>
　沈義将飛昇忽有白鹿青龍車羽衣持節以青玉界<lb/>
　丹玉版拜為碧落侍郎乃仙去<lb/>
玉壺十二<lb/>
　王逺字方平徃蔡經家後去十餘年七月七日威儀<lb/>
　如大將軍持玉壺十二皆以蠟封其壺口<lb/>
<pb n="KR3j0179_WYG_002-17b"/>
真書廓落<lb/>
　王逺與書陳尉真書廓落大而不工<lb/>
女子笞老翁<lb/>
　漢使過河東見一女子笞一老翁翁受杖甚恭問之<lb/>
　云此妾之子也昔舅氏伯山甫以神方教妾妾使服<lb/>
　之不精至此衰老故杖之問其年妾一百二十嵗兒<lb/>
　纔七十餘爾<lb/>
聚壤成山刺地成淵<lb/>
<pb n="KR3j0179_WYG_002-18a"/>
　劉政有道術能於一人作千人千人作萬人能嘘水<lb/>
　興雲聚壤成山刺地成淵<lb/>
青赤丸<lb/>
　孫博以赤丸投軍中須臾火起更投青丸乃㓕<lb/>
引鏡為刀<lb/>
　博又能引鏡為刀屈之復為鏡<lb/>
泥馬<lb/>
　章震號王子能以泥作馬日行千里<lb/>
<pb n="KR3j0179_WYG_002-18b"/>
酒驅俗態<lb/>
　王子弟子號太陽好酒常醉或問之曰晚學俗態未<lb/>
　除故以酒自驅耳<lb/>
龜杯<lb/>
　南極子柳融取粉塗杯呪之成龜煮取其肉食之呪<lb/>
　其殻復為杯矣<lb/>
唾盤成鯉<lb/>
　劉綱唾盤成鯉可食<lb/>
<pb n="KR3j0179_WYG_002-19a"/>
神仙五百年一開<lb/>
　王烈得石髓按仙經云神仙五百年一開有石髓出<lb/>
　食之者夀與天地等<lb/>
白羊公<lb/>
　黄蘆子以法授白羊公此公嘗乘白羊故號<lb/>
四百嵗小兒<lb/>
　李八百呼渉正為四百嵗小兒<lb/>
煮石如芋<lb/>
<pb n="KR3j0179_WYG_002-19b"/>
　焦光服白石煮熟與人味如芋<lb/>
時下𤣥洲戲赤城<lb/>
　茅盈學道乘赤龍登天先是童謡曰神仙得者茅初<lb/>
　成駕龍上天昇太清時下𤣥洲戲赤城繼世而往在<lb/>
　我盈帝欲學之臘嘉平<lb/>
七試<lb/>
　張道陵弟子趙昇七試皆遇乃授肘後丹經<lb/>
八公<lb/>
<pb n="KR3j0179_WYG_002-20a"/>
　劉安請致術士於是八公往見化為童子顔如桃花<lb/>
　王敬之遂授丹經<lb/>
鷄犬諸物得仙<lb/>
　安既仙去藥器在庭鷄犬䑛之皆仙去<lb/>
石壁神丹方<lb/>
　韋和到西城山事王君令熟視石壁乆之見有文字<lb/>
　即得道初一年無所見二年滿有文字三年得所刻<lb/>
　神丹方及五岳圖乃去<lb/>
<pb n="KR3j0179_WYG_002-20b"/>
二十三處見子訓<lb/>
　薊子訓有道術至京師諸貴人争邀之皆許某日午<lb/>
　當往是日二十三處見子訓衣服語論皆如一焉<lb/>
九節杖<lb/>
　王遥遇雨使弟子以九節杖擔箧不沾濕<lb/>
方瞳<lb/>
　李根字子源兩目瞳子皆方仙經云人八百嵗則瞳<lb/>
　子方<lb/>
<pb n="KR3j0179_WYG_002-21a"/>
九節菖蒲<lb/>
　九疑山人見武帝云聞有石菖蒲一寸九節可服故<lb/>
　來採耳<lb/>
魏伯陽<lb/>
　魏伯陽與弟子三人作丹丹成先與犬犬死弟子曰<lb/>
　先生可服之否伯陽服之亦死獨一弟子曰先生非<lb/>
　常人也服丹而死得無意乎服之亦死二人下山求<lb/>
　𦵏具伯陽即起再以丹納犬及弟子口中皆起仙去<lb/>
<pb n="KR3j0179_WYG_002-21b"/>
　書以為别<lb/>
落翮山<lb/>
　王次中變篆為𨽻始皇召之不至將殺之次中化為<lb/>
　大鳥振翼而起使者拜曰無以復命恐見誅乃以二<lb/>
　大翮墜與使者始皇乃信因名落翮山<lb/>
碧瓦鱗差瑶堦肪截<lb/>
　蔡少霞夢人託書新宫銘曰紫陽真人山𤣥卿撰其<lb/>
　畧曰碧瓦鱗差瑶階肪截珠樹規連玉泉矩洩仙翁鵲<lb/>
<pb n="KR3j0179_WYG_002-22a"/>
　立道師水㓗三變𤣥雲九成絳雪<lb/>
䘮四十九妻失五十四子<lb/>
　彭祖年八百嵗䘮四十九妻失五十四子<lb/>
肉芝<lb/>
　蕭静之掘地得人手潤澤而白烹而食之問何物曰肉<lb/>
　芝也<lb/>
　　續仙傳<hi>沈汾</hi>
漁父詞<lb/>
<pb n="KR3j0179_WYG_002-22b"/>
　張志和號𤣥真子嘗歌漁父詞云西塞山邊白鷺飛<lb/>
　桃花流水鱖魚肥青箬笠緑簔衣斜風細雨不須歸<lb/>
　後於湖州刺史顔真卿坐上黄鶴翔集飛昇而去<lb/>
藍采和<lb/>
　藍采和常著破衫繋六胯黑木帶一脚着鞾一脚跣<lb/>
　行丐於市歌曰踏踏歌藍采和世界能幾何紅顔一<lb/>
　春樹流年一擲梭古人混混去不返今人紛紛來更<lb/>
　多朝騎鸞鳳到碧落暮見桑田生白波長景明暉在<lb/>
<pb n="KR3j0179_WYG_002-23a"/>
　空際金銀宫闕髙嵯峨後於濠梁酒樓騰雲上昇遺<lb/>
　下衫靴帶并所執大拍板<lb/>
童子峯<lb/>
　朱孺子幼事道士王元正居大若巖一日汲於溪上<lb/>
　見二花犬相趂因逐之入于枸杞叢下而沒掘之得<lb/>
　杞根形如二犬煮而食之味極甘香忽覺身輕飛於<lb/>
　峯上須臾雲氣擁之而去元正食其餘因得不死遂<lb/>
　號童子峯<lb/>
<pb n="KR3j0179_WYG_002-23b"/>
空中打麥聲<lb/>
　王老者村居慕道有老道造之延留月餘忽遍體病<lb/>
　瘡王老為呼醫道士曰但得數斛酒浸之即愈如其<lb/>
　意置酒道士入瓮中三日方出而鬚髮反黑顔如童<lb/>
　子謂王老曰能飲此酒可以仙去時方打麥王老全<lb/>
　家飲之并打麥人皆飲之須臾皆醉卧忽風動雲蒸<lb/>
　一時輕舉舍屋鷄犬亦去空中猶聞打麥聲<lb/>
龍宫藥方<lb/>
<pb n="KR3j0179_WYG_002-24a"/>
　孫思邈嘗救一青蛇龍子也後為龍王召至水府得<lb/>
　龍宫藥方三十遂作千金方三十卷毎一卷内隠一<lb/>
　方耳<lb/>
道士化酒榼<lb/>
　明皇召張果至問其夀曰堯時丙子年人又云堯時<lb/>
　為侍中帝賜之酒曰臣有一弟子能飲帝召之俄一<lb/>
　小道士自簷而下年十六七美風姿善談笑帝喜賜<lb/>
　飲一斗不醉果曰不可更飲必有所失又逼飲之酒<lb/>
<pb n="KR3j0179_WYG_002-24b"/>
　從頂出冠子墜地化為一酒榼視之乃積賢院中榼<lb/>
　也拜果銀青光禄大夫賜號通𤣥先生<lb/>
殷七七<lb/>
　殷七七名文祥毎醉歌曰琴彈碧玉調藥煉白硃砂<lb/>
　解釀逡巡酒能開頃刻花時鶴林寺杜鵑花甚盛為<lb/>
　三春遊觀之最時將重九花葉已凋或謂七七曰汝<lb/>
　言能頃刻花開可能此花否七七曰可九日之賞前<lb/>
　二日往宿次日花已發及九日爛漫如春時數日不<lb/>
<pb n="KR3j0179_WYG_002-25a"/>
　謝<lb/>
司花女<lb/>
　鶴林寺毎花開常見一紅裳女子䕶之及殷七七欲<lb/>
　開其花忽一女子至曰妾乆司此花今為道者相共<lb/>
　開之<lb/>
栗綴鼻<lb/>
　七七常為一官僚召飲有佐酒娼優笑之七七取栗<lb/>
　散之皆聞異香出自栗中惟笑七七者栗綴鼻中復<lb/>
<pb n="KR3j0179_WYG_002-25b"/>
　聞穢氣殆不堪忍須臾自起狂舞粉黛狼籍坐皆大<lb/>
　懼共為謝過栗乃墜七七酌水為酒削木為脯指船<lb/>
　即住呼鳥即下道術甚多<lb/>
身居赤城名在丹臺<lb/>
　謝自然問道於司馬承禎唯唯而已自然嘆曰毎登<lb/>
　玉霄峯即見滄海蓬萊亦應非逺於是造别就新羅<lb/>
　船入海至一山遇道士問何往曰蓬萊尋師道士笑<lb/>
　曰蓬萊隔弱水此去三十萬里非飛仙不能到天台<lb/>
<pb n="KR3j0179_WYG_002-26a"/>
　司馬承禎身居赤城名在丹臺真良師也自然乃回<lb/>
　復見承禎乃傳授上清之法<lb/>
蓬萊山在拄杖前<lb/>
　譚峭詩云線作長江扇作天靸鞋抛向海東邊蓬萊<lb/>
　信是無多地只在譚生拄杖前<lb/>
烏龍<lb/>
　韋善俊擕一犬號烏龍後化為龍乘之飛昇而去<lb/>
琅玕樹<lb/>
<pb n="KR3j0179_WYG_002-26b"/>
　謝𤣥卿遇神仙見丹柯碧葉微風時叩五音相節云<lb/>
　此琅玕樹也又設鳳冠粟龍睛稻黒河琅菜素麟脂<lb/>
　班螭髓𤣥洲白㮈空洞靈𤓰扶桑丹椹黒河文藻又<lb/>
　有瓊<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>酒桂腦芸香又彈八琅之璈叢霄之笙擊洞隂<lb/>
　之磬奏元鈞之歌作迴鸞轉鳳之舞<lb/>
空洞靈瓜扶桑丹椹鳳冠粟<lb/>
　並見於上<lb/>
穀父蠶母<lb/>
<pb n="KR3j0179_WYG_002-27a"/>
　三川飢有青衣童子語人曰世人厭棄五穀地司已<lb/>
　収五穀之神矣可相率祈謝穀父蠶母當致豐穰<lb/>
睡仙<lb/>
　夏侯隠毎登山渡水閉目美睡同行皆聞其鼾聲而<lb/>
　步不蹉跌所至即覺人謂之睡仙<lb/>
種瓜摸錢<lb/>
　馬湘字自然有道術嘗於江南刺史馬植座冬月於<lb/>
　酒杯中盛土種瓜須臾引蔓開花生實食之甚美又<lb/>
<pb n="KR3j0179_WYG_002-27b"/>
　能遍身摸錢皆青銅錢投之井中呼之其錢一　一飛<lb/>
　出<lb/>
白雲記<lb/>
　司馬承禎字子美善篆别為一體名金剪書隠居天<lb/>
　台山玉霄峯號白雲子唐睿宗嘗召見既歸朝士賦<lb/>
　詩送之盈編遂傳於世號白雲記<lb/>
隔兩塵<lb/>
　異人丁約隠於卒伍韋子威事之一日辭去謂子威<lb/>
<pb n="KR3j0179_WYG_002-28a"/>
　曰郎君得道尚隔兩塵子威問其故約曰儒謂之世<lb/>
　釋謂之刼道謂之塵<lb/>
毛女<lb/>
　毛女名玉姜在華山獵人多見之以其遍體生毛故<lb/>
　以毛女呼之自言始皇宫人秦亡逃入山遇道人教食<lb/>
　松葉遂不飢寒而身甚輕<lb/>
李八百<lb/>
　李真多蜀人得仙後常遊人間約其年八百餘嵗號<lb/>
<pb n="KR3j0179_WYG_002-28b"/>
　李八百<lb/>
蠅虎舞<lb/>
　韓志和有道術唐憲宗時獻一龍床登坐則鱗鬛爪<lb/>
　角皆動夭矯如生又於御前以蠅虎子數十枚令分<lb/>
　隊伍舞梁州曲皆齊一中樂節<lb/>
潄飯成蜂<lb/>
　葛𤣥常師事左慈有道術與客對食食畢潄口中飯<lb/>
　皆成大蜂飛行有聲良乆張口蜂皆復入却成飯粒<lb/>
<pb n="KR3j0179_WYG_002-29a"/>
　　商芸小說<lb/>
四寳宫<lb/>
　漢武以雜寳粧床屏帳等設於桂宫謂之四寳宫<lb/>
三雲殿<lb/>
　漢成帝設雲幄雲幕雲帳於甘泉宫謂之三雲殿<lb/>
彈棊<lb/>
　漢成帝好蹴鞠左右以為勞帝曰擇似此不勞者奏<lb/>
　之乃作彈棊以獻或言始於魏文帝時宫中粧奩之<lb/>
<pb n="KR3j0179_WYG_002-29b"/>
　戯帝為之特妙能用手巾角拂之有人自言能令試<lb/>
　之以葛巾低頭拂之更妙於帝<lb/>
天帝面方一尺<lb/>
　晉咸康中有士人周謂者死而復生言天帝召見引<lb/>
　升殿仰視帝面方一尺問左右曰是古張天帝耶答<lb/>
　云上古天帝乆已聖去此近曹明帝也<lb/>
凌雲臺<lb/>
　臺上樓觀極盛初造時先秤衆材俾輕重相稱乃結<lb/>
<pb n="KR3j0179_WYG_002-30a"/>
　構故雖高而隨風動揺終不壞晉明帝登而懼其傾<lb/>
　側命以大木扶之未幾頽壊<lb/>
問沐<lb/>
　晉明帝為太子時聞元帝沐上啟云沐伏乆想勞極<lb/>
　不審尊體何如答云去垢甚佳身不勞也<lb/>
初不擇日<lb/>
　鄭鮮之上啟宗武帝云伏承明旦見南蠻是四廢日<lb/>
　來月朔好未審可從否答曰勞足下勤至吾初不擇<lb/>
<pb n="KR3j0179_WYG_002-30b"/>
　日帝親為答尚在其家<lb/>
足下<lb/>
　介子推不出晉文公焚林求之推抱木而死公撫之<lb/>
　盡哀乃伐木製履毎俯視則流涕曰悲乎足下足下<lb/>
　之稱盖自此起焉<lb/>
合組歌列錦賦<lb/>
　揚雄謂長卿賦不似人間來嘆服不已其友盛覧問<lb/>
　則何如其佳雄曰合纂組以成文列錦繡以成質雄<lb/>
<pb n="KR3j0179_WYG_002-31a"/>
　遂著合組之歌列錦之賦<lb/>
吐鳳<lb/>
　揚雄吐白鳳凰集於𤣥上<lb/>
胡廣得姓<lb/>
　廣以惡月生父母惡之藏之胡盧棄之河流岸側居<lb/>
　人收養之及長有盛名父母欲取之廣以為背所生<lb/>
　則害義背其所養則㤀恩兩無所歸以其託葫蘆而<lb/>
　生也乃姓胡<lb/>
<pb n="KR3j0179_WYG_002-31b"/>
炊飯成糜<lb/>
　有客詣陳太丘談鋒甚敵太丘乃令元方季方炊飯<lb/>
　以延客二子委甑竊聴客語飯落成糜而進客去太<lb/>
　丘将責之具言其故且誦客語無遺太丘曰但糜自<lb/>
　可何必飯耶<lb/>
爾汝交<lb/>
　禰正平年未及冠而孔文舉已逾五十相與為爾汝<lb/>
　交<lb/>
<pb n="KR3j0179_WYG_002-32a"/>
若汝之言亦復甚佳<lb/>
　司馬徽居荆州以劉表不明度必有變思退縮以自<lb/>
　全人毎與語但言佳其妻責其無别曰如汝所言亦<lb/>
　復甚佳終免禍<lb/>
縈蒲<lb/>
　歴城東有蒲臺世傳秦始皇嘗過此縈蒲以繋馬至<lb/>
　今蒲生猶縈<lb/>
肉翅登臺<lb/>
<pb n="KR3j0179_WYG_002-32b"/>
　凌雲臺至高韋誕書榜即日鬚髪皓然榜有未正募工整之有<lb/>
　鈴下卒著屐登縁如履平地疑其有術問之云兩腋<lb/>
　各有肉翅長數許<lb/>
占鼎無足當乘舟<lb/>
　孔子使子貢出乆之不返占得鼎卦無足弟子輩皆<lb/>
　曰不來矣顔淵曰鼎無足則乘舟來耶果然<lb/>
蔡邕作仙<lb/>
　漢王瑗遇鬼物言蔡邕作仙人飛去飛來甚快樂也<lb/>
<pb n="KR3j0179_WYG_002-33a"/>
神驅石<lb/>
　始皇作石橋欲過海觀日出有神驅石入海石去不<lb/>
　速鞭之流血石皆赤色陽城等山皆起立東傾有趨<lb/>
　赴之狀<lb/>
璠璵之樂<lb/>
　琴以七寳飾之名璠璵之樂<lb/>
咽塠<lb/>
　有人見劉道真曰此年少甚咽塠道真問此言佳否云<lb/>
<pb n="KR3j0179_WYG_002-33b"/>
　佳道真曰若佳言令汝翁咽塠母咽塠<hi>呼回徒堆反</hi>
一朝科頭<lb/>
　管寧泛海舟覆乃曰吾嘗一朝科頭三晨晏起過必<lb/>
　在此<lb/>
　　書訣墨藪<hi>韋續</hi>
八角垂芒<lb/>
　蔡邕入嵩山石室中得素書八角垂芒如篆籕<lb/>
畫被<lb/>
<pb n="KR3j0179_WYG_002-34a"/>
　鍾繇教其子曰學書須思吾學三十年坐則畫地卧<lb/>
　則畫被致穿見萬類皆倣像之乃能臻妙<lb/>
隼尾波<lb/>
　草書須緩前連後字有㸃者字竟乃安㸃𨽻書太急<lb/>
　則墨不能入紙𨽻有擊石波八分書有隼尾波最為<lb/>
　難作<lb/>
銕㸃銀鈎<lb/>
　㸃欲堅直如銕鈎欲活而有力如銀<lb/>
<pb n="KR3j0179_WYG_002-34b"/>
印泥畫沙<lb/>
　張長史曰禇河南論書云用筆如印泥畫沙初不悟<lb/>
　後於江岸見沙地平净以錐畫字媚好可愛始信長<lb/>
　史之言貴藏鋒也<lb/>
婢為夫人<lb/>
　梁武帝評羊欣書如大家婢為夫人舉止羞澁終不<lb/>
　似真<lb/>
金生<lb/>
<pb n="KR3j0179_WYG_002-35a"/>
　禇遂良書字裏金生行間玉潤<lb/>
妙中更妙<lb/>
　虞世南書體段遒媚舉止不凡能中更能妙中更妙也<lb/>
水硯為城池<lb/>
　筆陣圖云水硯者城池也紙者陣也筆者刀矟也墨<lb/>
　者甲兵也心意者將軍也結搆者謀畧也<lb/>
三折筆<lb/>
　鍾繇弟子宋翼毎畫一波三折筆作一戈如百鈞弩<lb/>
<pb n="KR3j0179_WYG_002-35b"/>
　作一㸃如高峯墜石作一牽如百嵗枯籐作一放縱<lb/>
　如驚蛇入草此三折之法<lb/>
墨入七分<lb/>
　晉祭北郊文王羲之書已而欲改易命工削去墨皆<lb/>
　入木七分許<lb/>
東陽魚卵<lb/>
　王逸少云紙取東陽魚卵墨取廬阜松烟<lb/>
墨豬<lb/>
<pb n="KR3j0179_WYG_002-36a"/>
　又云字多肉少骨者謂之墨豬<lb/>
入神入妙入能<lb/>
　張芝書謂之亞聖張昶草入神八分妙入能<lb/>
拊心嘔血<lb/>
　鍾繇見蔡伯喈筆法韋仲將座上拊心三日因嘔血<lb/>
　苦求之不得及誕死繇令掘其墓得之<lb/>
透過紙背<lb/>
　張長史云當其用鋒欲透過紙背<lb/>
<pb n="KR3j0179_WYG_002-36b"/>
常侍登床<lb/>
　太宗作飛白羣臣就帝手中競取劉洎登御床得之<lb/>
　太宗笑曰昔聞婕妤辭輦今見常侍登床<lb/>
　　南楚新聞<hi>尉遲樞</hi>
冶銀<lb/>
　薛昭緯經巢賊之亂流離道途往往絶粮忽遇一舊<lb/>
　識銀工邀昭緯飲食甚豐昭緯以詩謝之曰一楪氊<lb/>
　根數十皴盤中猶更有紅鱗早知文字多辛苦悔不<lb/>
<pb n="KR3j0179_WYG_002-37a"/>
　當初學冶銀<lb/>
通膓米<lb/>
　荆南孫儒之亂米斗四十千持金寳換易得一撮一<lb/>
　合謂之通膓米言飢人不可食他物惟煎米飲可以<lb/>
　稍通膓也<lb/>
孔子廟衙官<lb/>
　文徳中趙滔尹平陸有人馬逸入孔子廟觸倒十哲<lb/>
　塑像二座鎮將孫惲走報曰馬入孔子廟觸倒衙官<lb/>
<pb n="KR3j0179_WYG_002-37b"/>
　兩箇<lb/>
夢虱登第<lb/>
　李蠙司空初名虬將赴舉夢名上添一畫成虱字及<lb/>
　寤曰虱者蠙也乃改今名果登第<lb/>
抱芋羮<lb/>
　百越人以蝦蟇為上味先於釡中置小芋候湯沸投<lb/>
　蝦蟇皆抱芋而熟謂之抱芋羮又云疥者皮最佳故<lb/>
　越人云切不可脫去此錦襖子<lb/>
<pb n="KR3j0179_WYG_002-38a"/>
進士不櫛<lb/>
　闗圖有妹能文毎語人曰家有一進士所恨不櫛爾<lb/>
　　鄴侯家傳<hi>李泌</hi>
小友<lb/>
　李泌㓜時警敏張九齡呼為小友<lb/>
青青東門柳<lb/>
　泌賦詩譏楊國忠云青青東門栁嵗宴必顦悴國忠<lb/>
　訴于明皇上曰賦栁為譏卿則賦李為譏朕可乎<lb/>
<pb n="KR3j0179_WYG_002-38b"/>
儋耳龍<lb/>
　明皇幸蜀徳宗時年十五從行有父老占於衆曰太<lb/>
　孫乃儋耳龍何懼賊乎<lb/>
六合大同印<lb/>
　肅宗在靈武鑄印徵兵文曰六合大同印<lb/>
枕天子膝睡<lb/>
　泌謂肅宗曰臣絶粒無家禄位茅土皆非所欲收復<lb/>
　京師但枕天子膝睡一覺使有司奏客星犯帝座一<lb/>
<pb n="KR3j0179_WYG_002-39a"/>
　動天文足矣<lb/>
五不可住<lb/>
　肅宗既還京師泌辭去云臣有五不可住臣遇陛下<lb/>
　太早用臣太重恩太深功太高而跡太竒力辭而去<lb/>
隔鑪為逺<lb/>
　泌與肅宗夾爐而卧懇求退曰今陛下以隔鑪為逺<lb/>
　此時若不得請況他日於香案前奏事豈復可得乎<lb/>
瑠璃眼<lb/>
<pb n="KR3j0179_WYG_002-39b"/>
　皇孫奉節王好詩初煎茶加酥椒之類求詩泌戲云旋<lb/>
　沬畨成碧玉池添酥散出瑠璃眼奉節王即徳宗皇孫也<lb/>
端居室<lb/>
　泌得請乃於衡嶽隠居詔即所居營建舍宇號端居室<lb/>
鏁子骨<lb/>
　泌辟穀身輕能行屏風上每導引骨節珊然有聲人<lb/>
　謂之鏁子骨<lb/>
以銀為信<lb/>
<pb n="KR3j0179_WYG_002-40a"/>
　代宗欲相泌元載忌之帝不出泌約曰後召當以銀<lb/>
　為信忽出銀青泌知載必敗也已且相矣未幾果然<lb/>
醉人為瑞<lb/>
　徳宗播遷人多乏食無釀酒者後京師稍寧有一醉<lb/>
　人聚觀以為祥瑞<lb/>
六押<lb/>
　徳宗既相泌欲令以同列分職泌曰不可宰相代天<lb/>
　理物輔衮之職不可分也至於給舍乃分司押事故<lb/>
<pb n="KR3j0179_WYG_002-40b"/>
　舍人乃謂之六押平章事當共之若各司其局乃司<lb/>
　也焉得謂之相帝從之<lb/>
貞元<lb/>
　初議改元泌曰本朝之盛無如貞觀開元各取一字<lb/>
　以為則效乃改號貞元<lb/>
遺補騎驢<lb/>
　徳宗之亂郎官乘馬遺補騎驢<lb/>
造命者不可言命<lb/>
<pb n="KR3j0179_WYG_002-41a"/>
　徳宗以播遷為天命泌曰天子造命不可言命<lb/>
小心乃姦臣之態<lb/>
　泌謂盧杞<lb/>
獻生子<lb/>
　泌以二月一日為中和節人家以青囊盛百穀果實<lb/>
　更相饋遺務極新巧宫中亦然故謂之獻生子<lb/>
月蝕東壁<lb/>
　八月望月蝕東壁泌曰吾當之矣東壁圖書之府也<lb/>
<pb n="KR3j0179_WYG_002-41b"/>
　且占云大臣有文章者當之今吾為相兼集賢之職<lb/>
　開元中張燕公罷相為集賢學士將薨而月蝕東壁况<lb/>
　吾為相乎未幾果不起<lb/>
鞋者諧也<lb/>
　泌未相時宿内院阿足師旦起竊泌鞋送之帝所帝<lb/>
　即送泌曰夫鞋者諧也當為弼諧事且諧矣<lb/>
鳴珂遊帝郷<lb/>
　泌少為詩曰天覆吾地載吾天地生吾有意無不然<lb/>
<pb n="KR3j0179_WYG_002-42a"/>
　絶粒升天衢不然鳴珂遊帝都安能不貴復不去空<lb/>
　作昂藏一丈夫可謂有志矣<lb/>
屏風上立<lb/>
　泌兒時身輕能於屏風上立熏籠上行有異人見泌云<lb/>
　此兒十五必升天父母惡之聞空中異香必作蒜虀<lb/>
　潑之恐其飛升故<lb/>
　<lb/>
　<lb/>
<pb n="KR3j0179_WYG_002-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　紺珠集卷二<lb/>
</p>
<p>
</p>
  </div>
</body>
</text>
</TEI>
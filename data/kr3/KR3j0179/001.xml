<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紺珠集卷一</head>
    <p>
<pb n="KR3j0179_WYG_001-1a"/>
欽定四庫全書<lb/>
　紺珠集卷一　　　　　　宋　朱勝非　撰<lb/>
　　穆天子傳<lb/>
燭銀玉果<lb/>
　穆王至崑崙丘觀寳器有燭銀玉果燭銀銀有光如<lb/>
　燭玉果者石也皆似美玉<lb/>
八駿<lb/>
　赤驥盗驪白義踰輪山子渠黄驊騮緑耳<lb/>
<pb n="KR3j0179_WYG_001-1b"/>
左佩華<lb/>
　王賜七萃之士左佩華者至華之佩也<lb/>
珠澤<lb/>
　此澤出珠方四十里<lb/>
膜拜<lb/>
　如今之禮拜<lb/>
羣玉田山<lb/>
　先王之所謂冊府<lb/>
<pb n="KR3j0179_WYG_001-2a"/>
載玉萬隻<lb/>
　天子行幸載玉萬隻<lb/>
樂池<lb/>
　王休于𤣥池上奏樂三日名曰樂池<lb/>
瑶池<lb/>
　王與西王母宴集于瑶池之上<lb/>
銀烏<lb/>
　王賜重徭之民銀烏一隻<lb/>
<pb n="KR3j0179_WYG_001-2b"/>
豪牛<lb/>
　又賜文山之民豪牛豪馬<lb/>
璧臺<lb/>
　王為盛姬築臺砌之以璧<lb/>
黄竹詩<lb/>
　王遊黄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之丘獵於苹澤大寒雪凍乃作黄竹詩三<lb/>
　章以哀之曰我徂黄竹負閟寒<lb/>
苹澤<lb/>
<pb n="KR3j0179_WYG_001-3a"/>
　見上文<lb/>
歕沙歕玉<lb/>
　王東遊于黄澤宿于曲落時人語曰黄之池其馬歕<lb/>
　沙皇人威儀黄之澤其馬歕玉皇人夀穀<lb/>
　　古今注<hi>崔豹</hi>
青田酒<lb/>
　烏孫國青田核大如瓢貯水即成酒劉章得三核供<lb/>
　二十人飲不竭號青田酒<lb/>
<pb n="KR3j0179_WYG_001-3b"/>
黍民<lb/>
　河内有人常見黍米許大人馬滿地取火燒皆作蚊<lb/>
　蚋飛去因號蚊蚋為黍民<lb/>
三寳刀名<lb/>
　吴大帝有寳刀三一曰百鍊二曰青犢三曰漏影<lb/>
六寳劍名<lb/>
　又有六劍一白虹二紫電三辟邪四流星五青㝠六<lb/>
　百里<lb/>
<pb n="KR3j0179_WYG_001-4a"/>
驚翠眉<lb/>
　梁冀妻孫夀改驚翠眉為愁眉<lb/>
扶老鈎欄<lb/>
　漢顧成廟記扶老鈎欄<lb/>
紫塞<lb/>
　秦築長城土色紫號紫塞<lb/>
車轄銕盡<lb/>
　周公致治太平越裳氏重譯來貢迷其歸路周公錫<lb/>
<pb n="KR3j0179_WYG_001-4b"/>
　以軿車五乘皆為司南之制使越裳氏載之以南及<lb/>
　到車轄銕皆盡<lb/>
丹棘青棠<lb/>
　欲忘人之憂則贈以丹棘欲釋人之忿則贈以青棠<lb/>
　青棠者合歡樹也<lb/>
長喙叅軍<lb/>
　猪<lb/>
髯鬚主簿<lb/>
<pb n="KR3j0179_WYG_001-5a"/>
　羊<lb/>
夜光宵燭<lb/>
　螢<lb/>
蠅豹<lb/>
　即蠅虎也<lb/>
青弁使者<lb/>
　蜻蜓<lb/>
轉丸<lb/>
<pb n="KR3j0179_WYG_001-5b"/>
　蜣蜋<lb/>
𤣥針<lb/>
　科斗<lb/>
仙䑕<lb/>
　蝙蝠<lb/>
歌女<lb/>
　蚓<lb/>
鳳車<lb/>
<pb n="KR3j0179_WYG_001-6a"/>
　大蛺蝶<lb/>
鳴砌<lb/>
　蛩<lb/>
擁劍<lb/>
　即蟹之大螯者<lb/>
𤣥衣督郵<lb/>
　龜<lb/>
河伯使者<lb/>
<pb n="KR3j0179_WYG_001-6b"/>
　鼈<lb/>
雲氣金枝玉葉<lb/>
　黄帝與蚩尤戰常有五色雲氣金枝玉葉花葩之象<lb/>
　集於帝所因作華葢<lb/>
華葢<lb/>
　見上<lb/>
秦皇七馬名<lb/>
　追風白兎躡景奔電飛翮銅爵晨鳬<lb/>
<pb n="KR3j0179_WYG_001-7a"/>
驚㠶<lb/>
　曹真有馬名驚㠶<lb/>
澤芝<lb/>
　芙蕖<lb/>
　　洞冥記<hi>郭憲</hi>
碧玉鐘<lb/>
　漢武起騰光臺臺上撞碧玉鐘<lb/>
九色鳳雛<lb/>
<pb n="KR3j0179_WYG_001-7b"/>
　東方朔遊房林之埜獲九色鳳雛<lb/>
含煙舟<lb/>
　漢宫含煙舟以木蘭文杏為櫓<lb/>
連錢荇<lb/>
　靈池有連錢荇<lb/>
碧麥酒<lb/>
　瑶琨山有草如麥以釀酒一飲三旬不醒<lb/>
韓終李<lb/>
<pb n="KR3j0179_WYG_001-8a"/>
　琳國生玉李韓終常食之故號<lb/>
五嶽真形圖<lb/>
　李克負五嶽真形圖而至號負圖先生<lb/>
丹露<lb/>
　善語國人飲丹露云日初出時有露如珠<lb/>
却睡草<lb/>
　又有草食之令人不眠號却睡草<lb/>
麗娟<lb/>
<pb n="KR3j0179_WYG_001-8b"/>
　麗娟善歌嘗唱回風曲庭花翻落如深秋<lb/>
神馬遶日<lb/>
　東方朔遊吉雲之地得神馬乘之遶日三匝朝出暮<lb/>
　歸闗猶未閉<lb/>
泣珠<lb/>
　吠勒國人嘗有鮫人宿其舍既去泣别所墮淚皆成<lb/>
　珠<lb/>
猗蘭殿<lb/>
<pb n="KR3j0179_WYG_001-9a"/>
　漢武所生之殿<lb/>
掇月舟<lb/>
　　龍虬池有掇月舟<lb/>
玉枝<lb/>
　東方朔以西那國玉枝進武帝賜近臣年高者云病<lb/>
　則枝汗老則折老耼得之七百年不汗偓佺得之三<lb/>
　千年不折<lb/>
翻鷄菱<lb/>
<pb n="KR3j0179_WYG_001-9b"/>
　𤣥都有翠水水中生菱狀如飛鷄謂之翻鷄菱<lb/>
升蕖鴨<lb/>
　又有鴨丹毛而輕登於芙蕖唼露而食曰升築鴨<lb/>
歩景<lb/>
　即東方朔所乘遶日之神馬也<lb/>
候蟲<lb/>
　漢元封間勒畢國貢細鳥大如蠅狀如鸚鵡以方尺<lb/>
　玉籠盛百隻善鳴聲聞數里國人以此候時故名<lb/>
<pb n="KR3j0179_WYG_001-10a"/>
霜條之箎<lb/>
　漢建元中起騰光臺臺上設樂有縣藜之磬吹霜條<lb/>
　之箎唱來雲依日之曲<lb/>
龜甲屏<lb/>
　漢武起神明臺臺上設金床象席雜玉為金龜屏風<lb/>
躡空草<lb/>
　烏茶國有草如芥葉食之能行空中號躡空草<lb/>
龍肝瓜<lb/>
<pb n="KR3j0179_WYG_001-10b"/>
　氷谷生瓜長盈尺名龍肝<lb/>
五時鷄<lb/>
　有鷄夜鳴隨鼔節一更為一聲號五時鷄<lb/>
玉燕釵<lb/>
　青鳥留一釵遺帝宫人欲碎之匣中見白燕升天後<lb/>
　作釵名玉燕釵<lb/>
玉螭<lb/>
　帝微行時長城見一玉螭遊於路<lb/>
<pb n="KR3j0179_WYG_001-11a"/>
神龜出五頭<lb/>
　黄安坐一龜曰伏羲造網罟此龜一出頭余坐此龜以來<lb/>
　經五出頭矣<lb/>
刀化鵲<lb/>
　帝賜東方朔刀後化為赤鵲入雲去<lb/>
懐夢草<lb/>
　鍾火山有香草帝思李夫人東方朔獻之帝懐之夢<lb/>
　見因名<lb/>
<pb n="KR3j0179_WYG_001-11b"/>
舌耕<lb/>
　黄安讀書執鞭荆以記一夕地成池時人曰黄安舌<lb/>
　耕<lb/>
　　金樓子<hi>梁湘東王繹</hi>
夢腸反胃<lb/>
　揚雄作賦有夢腸之談曹植為文有反胃之論<hi>言勞神也</hi>
酒甕飯囊<lb/>
　禰衡云茍彧可强與言餘皆酒甕飯囊<lb/>
<pb n="KR3j0179_WYG_001-12a"/>
投虎千金不如一豚肩<lb/>
　寒者不貪尺璧而思短衣投虎千金不如一豚肩<lb/>
箕舌<lb/>
　鋸齒箕舌榼耳屩鼻<lb/>
三斗爛膓<lb/>
　殷洪逺云周公腹中有三斗爛膓<lb/>
桂華不實<lb/>
　桂華不實玉巵無當<lb/>
<pb n="KR3j0179_WYG_001-12b"/>
玉華鹽<lb/>
　胡中有鹽瑩徹如水精謂之玉華鹽以供王厨<lb/>
月額<lb/>
　旦日雨謂之月額<lb/>
雨懸絲<lb/>
　細雨織懸絲<lb/>
玉蔬<lb/>
　始皇遣徐福入海求金菜玉蔬并一寸椹<lb/>
<pb n="KR3j0179_WYG_001-13a"/>
白鳥<lb/>
　蚊也齊桓公卧栢寢謂仲父曰一物失所寡人悒悒<lb/>
　今白鳥營營是必飢耳因開翠紗㡡進之<lb/>
蜘蛛隠<lb/>
　龔舍初仕楚王非其欲見飛蟲觸蜘蛛網而死嘆曰<lb/>
　仕宦亦人之網羅也遂掛冠而退時人謂蜘蛛隠<lb/>
白皮牛<lb/>
　大月氐有牛名白皮牛割其肉明日創愈<lb/>
<pb n="KR3j0179_WYG_001-13b"/>
銅奴錫婢<lb/>
　銅之精為奴錫之精為婢<lb/>
燃石<lb/>
　豫章有石水灌之可以燃鼎<lb/>
虞吏<lb/>
　山中寅日稱虞吏虎也<lb/>
當路<lb/>
　狼也<lb/>
<pb n="KR3j0179_WYG_001-14a"/>
雨師<lb/>
　辰日稱雨師龍也<lb/>
鯨潮<lb/>
　鯨蜺出穴則水溢為潮鯨出入有節故潮有期<lb/>
金鹽玉䜴<lb/>
　五茄一名金鹽地榆一名玉䜴可煮石<lb/>
衆香木<lb/>
　南扶國木根栴檀節沉水花雞舌葉霍膠薫陸<lb/>
<pb n="KR3j0179_WYG_001-14b"/>
采華草<lb/>
　太極山有采華草服之能言<lb/>
飛車<lb/>
　竒肱之民能為飛車從風逺行至於豫州歸則别給<lb/>
　不以示民<lb/>
能言鷄<lb/>
　羅含之鷄能言西周之犬能語<lb/>
雷門<lb/>
<pb n="KR3j0179_WYG_001-15a"/>
　㑹稽城門鼓聲聞於洛陽號雷門<lb/>
棗珠<lb/>
　扶餘國美珠如酸棗<lb/>
天鷄<lb/>
　桃都山大樹有天鷄日出即鳴天下鷄皆鳴<lb/>
潢池<lb/>
　女國有潢池浴之而孕<lb/>
玉李<lb/>
<pb n="KR3j0179_WYG_001-15b"/>
　星如玉李月上金波<lb/>
縠霧<lb/>
　霧生猶縠河垂似帶<lb/>
脩羊公<lb/>
　有道者化白石羊題脅曰脩羊公<lb/>
黄妳<lb/>
　書卷言怡神如黄妳<lb/>
　　趙后外傳<hi>伶𤣥</hi>
<pb n="KR3j0179_WYG_001-16a"/>
九廻香<lb/>
　趙后飛燕名宜主妹婕妤名合徳相繼寵盛合徳毎<lb/>
　沐以九廻沉水香膏髪<lb/>
慵來粧<lb/>
　合徳為薄眉號逺山黛施之小朱號慵來粧<lb/>
温柔鄉<lb/>
　帝幸合徳呼為温柔鄉曰吾老是鄉矣不能效武皇<lb/>
　帝求訪白雲鄉也<lb/>
<pb n="KR3j0179_WYG_001-16b"/>
披香博士<lb/>
　宣帝時披香博士淖方成白首教授宫中<lb/>
唾袖如石上花<lb/>
　后與婕妤坐誤唾婕妤袖曰姊唾之染紺袖正如石<lb/>
　上花衣之以為石花廣袖<lb/>
露華粉<lb/>
　合徳用露華白英粉傅面<lb/>
寳箑<lb/>
<pb n="KR3j0179_WYG_001-17a"/>
　婕妤進后獨揺寳箑<lb/>
璧甃<lb/>
　帝為温室以璧為甃<lb/>
九鶵釵<lb/>
　合徳有紫玉九鶵釵<lb/>
留仙裙<lb/>
　帝與后泛舟太液池酒酣風作后揚袂欲輕舉帝令<lb/>
　左右持其裙乆之風止裙為之縐后曰帝恩我不得<lb/>
<pb n="KR3j0179_WYG_001-17b"/>
　仙去宫中襞裙為縐號曰留仙裙<lb/>
通徳擁髻<lb/>
　宫妓樊通徳流落人間頗能道二趙時事或問之通<lb/>
　徳曰方盛時馳騖嗜慾安知終歸草埜因視燭影擁<lb/>
　髻而泣<lb/>
　　楊妃外傳<hi>樂史</hi>
七寳杯酌葡萄酒<lb/>
　帝與妃賞牡丹命李龜年持金花箋賜李白令進清<lb/>
<pb n="KR3j0179_WYG_001-18a"/>
　平調詞三篇白援筆立書以進帝命李龜年歌太真<lb/>
　以七寳波梨杯酌西涼州葡萄酒飲笑領歌意姿態<lb/>
　尤妙<lb/>
避風臺<lb/>
　帝覽漢成帝内傳以趙飛燕身輕置七寳避風臺謂<lb/>
　妃子曰爾則任吹多少妃子對曰霓裳一曲足以高<lb/>
　掩千古<lb/>
龍香撥<lb/>
<pb n="KR3j0179_WYG_001-18b"/>
　楊妃琵琶以龍香板為撥<lb/>
飲鹿泉金沙洞玉蕊峯<lb/>
　皆在驪山上<lb/>
曲終珠翠可埽<lb/>
　令宫妓佩七寳瓔珞舞霓裳羽衣曲終珠翠可埽<lb/>
頗黎碑<lb/>
　驪山筝殿側有魏温泉堂碑其石瑩澈宫中呼曰頗<lb/>
　黎石之碑也<lb/>
<pb n="KR3j0179_WYG_001-19a"/>
玉䆗窱金葳㽔<lb/>
　迎娘歌喉玉䆗窱蠻兒舞帶金葳㽔<lb/>
龍腦蟬<lb/>
　交趾貢龍腦香有蟬蠶之狀帝以賜妃妃私遺䘵山<lb/>
落妃池<lb/>
　貴妃生於蜀嘗誤墮池中後人呼為落妃池<lb/>
金歩揺<lb/>
　帝自以麗水紫磨金琢步揺親挿妃髻上<lb/>
<pb n="KR3j0179_WYG_001-19b"/>
竊吹玉篴<lb/>
　妃竊吹寧王玉笛忤㫖放出已而獲召張祐詩云小花<lb/>
　静院無人見閒把寧王玉笛吹<lb/>
請纒頭<lb/>
　宴於清元殿自打羯鼔曲終謂八姨曰樂籍今日有<lb/>
　幸得供養夫人請一纒頭八姨曰豈有大唐天子大<lb/>
　姨無錢用耶出三百萬為一局<lb/>
氷晶屏<lb/>
<pb n="KR3j0179_WYG_001-20a"/>
　水晶屏上刻美人形可二三寸妃以遺國忠置之樓<lb/>
　上嘗偃息其下一日國忠獨卧屏上諸女悉下各通<lb/>
　名曰當壚人也步蓮人也桃源人也拾翠人也竊香<lb/>
　人也金屋人也解佩人也為雲人也畫眉人也吹簫<lb/>
　人也笑躄人也許飛瓊也趙飛燕也金谷人也結綺人<lb/>
　也臨春人也國忠驚叱皆復歸屏上自後不登樓未幾果敗<lb/>
照夜璣<lb/>
　帝賜虢國照夜璣<lb/>
<pb n="KR3j0179_WYG_001-20b"/>
玉環<lb/>
　　楊妃小字<lb/>
　　　異聞實録<hi>李玟</hi>
長明公<lb/>
　　楊<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>於昭應寺讀書毎見一紅裳女子一日誦詩曰<lb/>
　　金殿不勝秋月斜石樓冷誰是相顧人褰幃弔孤影<lb/>
　<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>問其姓氏云逺祖名無忌姓宋十四代祖因顯揚<lb/>
　　釋教封長明公開元中明皇與楊妃建此寺立經幢<lb/>
<pb n="KR3j0179_WYG_001-21a"/>
　封妾為西州夫人因賜珊瑚寳帳居之自此巽生蛾<lb/>
　郎不復强暴矣後驗之乃經幢中燈也<lb/>
妾換馬<lb/>
　酒徒鮑生多聲妓外弟韋生好乘駿馬經行四方各<lb/>
　求其好一日相遇於途宿於山寺各出所有互易之<lb/>
　乃以女妓善四絃者換紫叱撥㑹飲未終有二人造<lb/>
　席適聞以妾換馬可作題共聮賦否乃折庭下舊葉<lb/>
　書之一云彼佳人兮如瓊之英此良馬兮負駿之名<lb/>
<pb n="KR3j0179_WYG_001-21b"/>
　將有求於逐日豈得吝於傾城香暖深閨未厭夭桃<lb/>
　之色風清廣陌曽憐噴玉之聲一曰步至庭砌立當<lb/>
　軒墀望新恩懼非吾偶也戀舊主疑借人乘之香散<lb/>
　緑<graphic n="KR1058" url="https://raw.githubusercontent.com/kanripo/KR-Gaiji/master/images/KR1058.png" mimeType="image/png"/>意已㤀於鬒髪汗流紅頷愛無異於凝脂賦文<lb/>
　多不載二客自稱江淹謝荘也<lb/>
甘棠館詩<lb/>
　㑹昌中許孝廣路由甘棠館逢白衣叟乘馬高吟春<lb/>
　草萋萋春水緑野棠開盡飄香玉繡嶺宫前鶴髪人<lb/>
<pb n="KR3j0179_WYG_001-22a"/>
　猶唱開元太平曲許異其詩遂問之忽入一林遂不<lb/>
　見<lb/>
竹葉舟<lb/>
　陳季卿者江南人舉進士至長安十年不歸一日於<lb/>
　青龍寺訪僧不值憩於大閣有終南山翁亦候僧偶<lb/>
　坐乆之壁間有寰瀛圖季卿尋江南路太息曰得此<lb/>
　歸不悔無成翁曰此何難乃折堦前竹葉置圖上渭<lb/>
　水中謂陳曰注目於此如願矣季卿熟視即渭水波<lb/>
<pb n="KR3j0179_WYG_001-22b"/>
　濤洶洶涌一舟甚大恍然登舟其去極速行次禪窟<lb/>
　寺題詩云霜鐘鳴時夕風急亂鴉又望寒林集此時<lb/>
　輟棹悲且吟獨對蓮花一峯立明日次潼闗又作詩<lb/>
　題之末句云已作羞歸計猶勝羞不歸踰旬至家兄<lb/>
　弟妻子迎見甚喜信宿謂其妻曰我試期已逼不可乆<lb/>
　留乃復進棹又作詩别其妻云酒至添愁飲詩成和<lb/>
　涙吟飄然而去家人輩皆驚為鬼物矣倐忽復至渭<lb/>
　水徑趨青龍寺山翁尚擁褐而坐僧猶未歸季卿謝<lb/>
<pb n="KR3j0179_WYG_001-23a"/>
　曰豈非夢耶翁曰他日自知經月家人來訪具述所<lb/>
　以題詩皆在<lb/>
蚍蜉王漁紫石潭<lb/>
　徐𤣥之夜讀書見人物如粟米粒數百皆具甲胄擁<lb/>
　一紫衣者行案上傳呼云蚍蜉王欲觀漁於紫石潭<lb/>
　漁具數十人入硯中皆獲小魚𤣥之大駭以冊覆之<lb/>
　照看皆無<lb/>
　　開元天寳遺事<hi>王仁裕</hi>
<pb n="KR3j0179_WYG_001-23b"/>
截鐙留鞭<lb/>
　姚元崇牧荆州受代日闔境民吏泣擁馬首截鐙留<lb/>
　鞭以為遺愛新牧奏之朝廷加獎<lb/>
慚顔如甲<lb/>
　進士王光逺干索豪權無厭或遭笞辱亦不愧恥時<lb/>
　人語曰光逺慚顔厚於十重銕甲也<lb/>
七寳山座<lb/>
　明皇於勤政樓以七寳粧成山座高七尺召諸學士<lb/>
<pb n="KR3j0179_WYG_001-24a"/>
　講論古今勝者得升帷帳張九齡論辨風生首登此<lb/>
　座焉<lb/>
楚蓮香<lb/>
　都下名妓楚蓮香者國色無雙毎出蜂蝶相隨聞其<lb/>
　香<lb/>
暖寒㑹<lb/>
　巨豪王元寳毎大雪則自所居至坊巷口掃雪開逕<lb/>
　迎揖賓客至其居處飲宴謂之暖寒㑹<lb/>
<pb n="KR3j0179_WYG_001-24b"/>
記事珠<lb/>
　張說有珠紺色有光名記事珠毎有缺㤀持玩之則<lb/>
　洒然而寤<lb/>
遊仙枕<lb/>
　龜兹國進枕温潤如玉制作甚質若枕之而寐則十<lb/>
　洲三島盡見於睡中名遊仙枕<lb/>
記惡碑<lb/>
　盧奂累任大郡治有異績人畏之如神凢治姦惡既<lb/>
<pb n="KR3j0179_WYG_001-25a"/>
　斷罪又以所犯刻石立其門再犯必置之死時謂記<lb/>
　惡碑<lb/>
自暖杯<lb/>
　内庫有酒杯青玉色其薄如紙以酌酒少頃則沸熱<lb/>
　名自暖杯<lb/>
辟寒犀<lb/>
　交趾進犀一株色如黄金盛寒置之坐中一室為之<lb/>
　温然交趾人曰辟寒犀<lb/>
<pb n="KR3j0179_WYG_001-25b"/>
飛奴<lb/>
　張九齡以鴿傳書寄其家雖逺必逹號飛奴<lb/>
喚鐡<lb/>
　太白山隠士郭休字退夫所居有白雲亭客至有鐡<lb/>
　一片則擊之其聲清逺山中鳥獸聞之羣集亭下以<lb/>
　為玩謂之喚銕<lb/>
緑衣使者<lb/>
　長安富民楊崇義妻劉氏有色與隣人李弇通共殺<lb/>
<pb n="KR3j0179_WYG_001-26a"/>
　崇義遂謀𦵏日將𦵏客集崇義家有鸚鵡謂人曰殺<lb/>
　主者劉氏李弇也遂敗明皇聞之封鸚鵡緑衣使者<lb/>
　後人因以呼之<lb/>
䕶花金鈴<lb/>
　寧王毎花盛時綴金鈴於上掣之以驚禽謂之䕶花<lb/>
　金鈴<lb/>
妖燭<lb/>
　寧王好夜集有人獻燭似蠟非蠟似脂非脂每賓妓雜<lb/>
<pb n="KR3j0179_WYG_001-26b"/>
　坐酒酣狂作則燭必昏翳否則明謂之妖燭<lb/>
饞燈<lb/>
　南方有魚多脂煉以為油照紡績則暗照宴樂則明<lb/>
　謂之饞燈<lb/>
助嬌花<lb/>
　御苑千葉桃開帝折一枝挿妃之冠上曰此花能助<lb/>
　嬌也<lb/>
燭奴<lb/>
<pb n="KR3j0179_WYG_001-27a"/>
　申王以龍檀木刻童子緑衣束帶毎遇夜集列執畫<lb/>
　燭謂之燭奴<lb/>
念奴<lb/>
　念奴有色善歌宫妓中第一帝嘗曰此奴眼色媚人<lb/>
興慶池醒醉草<lb/>
　興慶池南有草叢生葉紫而有香醉者嗅之即醒謂<lb/>
　之醒醉草<lb/>
看花馬<lb/>
<pb n="KR3j0179_WYG_001-27b"/>
　長安侠少春日結友賞花並乘矮馬行花下杯盤<lb/>
　從之遇名花即駐立飲之<lb/>
金衣公子<lb/>
　明皇毎於禁中見黄鶯呼金衣公子<lb/>
花裀<lb/>
　學士許慎選豪飲春日聚落花鋪地而坐謂之花裀<lb/>
銷恨花<lb/>
　明皇愛千葉桃嘗曰不獨萱草㤀憂此花亦能銷恨<lb/>
<pb n="KR3j0179_WYG_001-28a"/>
妓圍<lb/>
　申王毎冬月苦寒令宫妓宻圍而坐謂之妓圍<lb/>
氷山之喻<lb/>
　進士張彖力學能文有逸才方楊國忠用事士争詣<lb/>
　門獨彖不徃或問之彖曰爾輩以楊公之勢可倚如<lb/>
　太山耶以予觀之乃氷山耳皎日一照須臾即㓕彖<lb/>
　後登科為華隂簿喜論事而為守令所抑嘆曰大丈<lb/>
　夫有凌雲盖世之志而拘於下位立身矮屋下使人<lb/>
<pb n="KR3j0179_WYG_001-28b"/>
　擡頭不得乃棄官而去<lb/>
風流藪澤<lb/>
　長安平康坊妓女所居之地俠少萃集號曰風流藪<lb/>
　澤<lb/>
知更雀<lb/>
　裴耀卿養一雀初夜及逐更必鳴號知更雀<lb/>
移春檻<lb/>
　楊國忠子弟春時移名花植木檻中下設輪脚挽以<lb/>
<pb n="KR3j0179_WYG_001-29a"/>
　綵絙所至自隨號移春檻<lb/>
射團<lb/>
　宫中毎端午節造粉角射之以粉團角黍並堆盤中用<lb/>
　小箭射之中者方得食為戲<lb/>
探官<lb/>
　都城上元麫繭以官位髙下帖子置其中以相勝為<lb/>
　笑<lb/>
富窟<lb/>
<pb n="KR3j0179_WYG_001-29b"/>
　富人王元寳頗好客宅中起堂甚壯榜以禮賢時呼<lb/>
　其宅為王氏富窟<lb/>
龍皮扇<lb/>
　元寳家有皮扇盛暑宴集置扇坐間則清風滿室盖<lb/>
　龍皮所爲也<lb/>
夢筆花<lb/>
　李白少時夢所用筆頭上生花自是才思贍逸名聞<lb/>
　天下<lb/>
<pb n="KR3j0179_WYG_001-30a"/>
蛛絲卜巧<lb/>
　華清宫毎七夕陳花果酒食祠牛女以乞巧又聚極<lb/>
　小蜘蛛置盒中至曉開視以蛛絲疎宻為得巧多少<lb/>
　故也<lb/>
鬼神破膽<lb/>
　李杲為洛陽令嚴毅公正吏民畏之有劉兼者過其<lb/>
　境宿於村邸夜深聞户外語聲曰古今正人李令是<lb/>
　也見其行事令人破膽我輩可於他縣血食兼開户<lb/>
<pb n="KR3j0179_WYG_001-30b"/>
　視之無物乃鬼神也<lb/>
泥金喜信<lb/>
　新進士及第以泥金帖子附家書為報喜信<lb/>
相風旌<lb/>
　宫中植長竿掛五色旌綴以金鈴占風候謂之相風<lb/>
　旌<lb/>
向火乞兒<lb/>
　張九齡見朝士趨楊國忠以求官語人曰此曹為向<lb/>
<pb n="KR3j0179_WYG_001-31a"/>
　火乞兒一旦火盡灰冷當凍肌裂體暴骨填溝中矣<lb/>
　禄山之亂果然向火言附炎也<lb/>
氷筯<lb/>
　宫中雪晴簷溜成氷妃子呼為氷筯<lb/>
占風鐸<lb/>
　宫中懸碎玉片於簷間風揺如環珮聲謂之占風鐸<lb/>
報時猿<lb/>
　商山隠士高太素所居曰清心亭毎一時至則有猿<lb/>
<pb n="KR3j0179_WYG_001-31b"/>
　啼於庭下謂之報時猿<lb/>
挿花賞詩<lb/>
　長安春時盛於遊宴蘇頲應制詩云飛埃結紅霧遊<lb/>
　盖飄青雲帝甚嘉之親折花挿其巾以為旌賞<lb/>
張公口案<lb/>
　張九齡習事通法律累典刑獄毎有勘鞫口占案牘<lb/>
　命吏書之情法悉當時謂張公口案<lb/>
銷魂橋<lb/>
<pb n="KR3j0179_WYG_001-32a"/>
　長安東灞陵有橋人多於此送别謂之銷魂橋<lb/>
金牌斷酒<lb/>
　安禄山眷寵既深人多嫉之帝恐遇害賜金牌繋背<lb/>
　毎王公勸飲則示云准勅斷酒<lb/>
文陣雄師<lb/>
　張九齡覽蘇頲文卷曰蘇生俊膽無敵當為文陣之<lb/>
　雄師<lb/>
傳書燕<lb/>
<pb n="KR3j0179_WYG_001-32b"/>
　長安富商任宗妻郭紹蘭能詩宗賈販湖湘間乆之<lb/>
　未歸紹蘭視堂中雙燕曰我聞爾海東來必曽經湘<lb/>
　中為我附書任郎可乎燕即飛下止於膝紹蘭寫詩<lb/>
　一絶繋於燕足燕徑去宗在荆州忽有燕遶身而飛<lb/>
　止於肩足有小封宗視之乃其妻所書也<lb/>
解語花<lb/>
　太液池千葉白蓮開帝與妃子共賞指妃謂左右曰<lb/>
　何如此解語花也<lb/>
<pb n="KR3j0179_WYG_001-33a"/>
裙幄<lb/>
　長安士女遊春野歩遇名花則藉草而坐解裙四圍<lb/>
　遮遶如帟幕焉故謂之裙幄<lb/>
文塲元帥<lb/>
　明皇謂張九齡真文塲元帥<lb/>
含玉魚<lb/>
　貴妃體豐夏熱苦肺渇刻玉魚含以津液沃肺<lb/>
永新<lb/>
<pb n="KR3j0179_WYG_001-33b"/>
　宫妓永新善歌帝曰此人一曲值千金矣<lb/>
肉腰刀<lb/>
　李林甫妬賢嫉能潛行譖毁多被其害謂之肉腰刀<lb/>
决雲兒<lb/>
　申王有高麗赤鷹岐王有北山黄鶻毎至出田獵在<lb/>
　駕前賜名决雲兒<lb/>
錦雁<lb/>
　温泉御湯中有玉蓮湯從蓮中湧出毎沐以錦繡鳬<lb/>
<pb n="KR3j0179_WYG_001-34a"/>
　雁浮之又鈒鏤小舟以為戲玩<lb/>
百枝燈<lb/>
　韓國夫人造百枝燈高八十尺毎㸃之光照數十里<lb/>
燭圍<lb/>
　楊國忠子弟毎上元各人秉千炬燭謂之燭圍<lb/>
有脚陽春<lb/>
　宋璟愛民所至之處如陽春煦物時謂之有脚陽春<lb/>
粲花論<lb/>
<pb n="KR3j0179_WYG_001-34b"/>
　李白天才俊逸與人談論言皆成文粲若春花<lb/>
醉聖<lb/>
　李白嗜酒醉後文尤奇號醉聖<lb/>
走丸之辯<lb/>
　張九齡善論議滔滔不竭時稱辯説若下坡走丸<lb/>
義竹<lb/>
　帝遊後苑有竹叢宻笋不出外帝顧謂諸王曰父子<lb/>
　兄弟相親當如此竹因謂之義竹<lb/>
<pb n="KR3j0179_WYG_001-35a"/>
宫嬪呵筆<lb/>
　李白於便殿草詔時大寒筆凍帝命宫嬪呵筆授白<lb/>
牽絲為婚<lb/>
　張嘉貞有五女皆絶色欲納郭元振爲壻令五女各持<lb/>
　一絲元振從便牽之得第三女<lb/>
寵姐隔障歌<lb/>
　寧王有樂妓甚美名寵姐不以示人惟李白至則設<lb/>
　七寳幛令隔障歌<lb/>
<pb n="KR3j0179_WYG_001-35b"/>
烏鵲擁車行<lb/>
　李元紘治潤有惠政代去吏民遮留烏鵲群飛翔集<lb/>
　以擁行車<lb/>
鳳炭<lb/>
　楊國忠家以蜜和炭屑成鳳形爇爐中<lb/>
風流陣<lb/>
　帝使妃子統宫妓自統中貴以錦幟旗相擊敗者罰<lb/>
　酒號風流陣<lb/>
<pb n="KR3j0179_WYG_001-36a"/>
半僊戲<lb/>
　宫中呼鞦韆為半僊戲<lb/>
紅氷<lb/>
　楊妃初入宫與父母别淚落凍成紅氷<lb/>
凌波曲<lb/>
　帝在東都夢一女子髙髻廣裳拜而言曰妾凌波池<lb/>
　中龍女乆䕶宫苑陛下知音乞賜一曲帝覺為作凌<lb/>
　波曲奏之池上神出於波間<lb/>
<pb n="KR3j0179_WYG_001-36b"/>
筯直<lb/>
　帝以金筯賜宋璟曰以表汝之直<lb/>
蝶幸<lb/>
　明皇春時使嬪妃挿花親放蝶隨其止幸之<lb/>
水西流<lb/>
　一行至國清寺聞院僧布筭曰今日有弟子來求吾<lb/>
　術門前水合西流而弟子至一行承言趨出門外水<lb/>
　本東流忽改而西遂授其術焉<lb/>
<pb n="KR3j0179_WYG_001-37a"/>
花妖<lb/>
　沉香亭木芍藥朝紅暮黄午碧夜白帝曰此花木之<lb/>
　妖<lb/>
禽擁車<lb/>
　李元佐離潤士民遮路鳥鵲之類亦擁行<lb/>
錢徑<lb/>
　富人王元寳以錦紋石為柱以錢甃花徑<lb/>
夜明杖<lb/>
<pb n="KR3j0179_WYG_001-37b"/>
　隠士郭休有杖夜光明照數十步<lb/>
肉陣<lb/>
　國忠冬日列婢遮風名肉陣<lb/>
吸花露<lb/>
　貴妃酒後凌晨攀枝吸花露藉其凉<lb/>
紅汗<lb/>
　貴妃汗出紅膩而香以巾挹之色紅如桃<lb/>
暖玉鞍<lb/>
<pb n="KR3j0179_WYG_001-38a"/>
　岐王有玉鞍坐之如温火氣<lb/>
七寳硯爐<lb/>
　内中七寳硯爐冬寒氷自銷<lb/>
占雨石<lb/>
　蘇頲有錦紋石筆格欲雨則津出<lb/>
九孔針<lb/>
　七夕宫人向月以九孔針穿五色線<lb/>
百寳欄<lb/>
<pb n="KR3j0179_WYG_001-38b"/>
　上賜國忠木芍藥國忠以百寳為欄<lb/>
　<lb/>
　<lb/>
　<lb/>
　<lb/>
　<lb/>
　<lb/>
　紺珠集卷一<lb/>
</p>
<p>
</p>
  </div>
</body>
</text>
</TEI>
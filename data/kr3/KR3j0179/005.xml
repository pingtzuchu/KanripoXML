<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紺珠集卷五</head>
    <p>
<pb n="KR3j0179_WYG_005-1a"/>
欽定四庫全書<lb/>
　紺珠集卷五　　　　　　宋　朱勝非　撰<lb/>
　　嘉話録<hi>劉禹錫</hi>
詩用僻字<lb/>
　為詩用僻字須有來處宋考功詩云馬上逢寒食春<lb/>
　來不見餳嘗疑此字因讀毛詩鄭箋説吹簫處注云<lb/>
　今賣餳家物六經惟此注中有餳字余作重陽詩欲<lb/>
　押一餻字徧尋無據不敢用之<lb/>
<pb n="KR3j0179_WYG_005-1b"/>
三公入市<lb/>
　司徒杜公在維揚日嘗語賔末曰我致政後著一麤<lb/>
　布襴衫跨小駟入市㸔盤鈴傀儡足矣後致政果如<lb/>
　其言諫官䟽言三公不合入市公曰吾計中矣欲以<lb/>
　自汚耳<lb/>
碑流汗<lb/>
　蔡州既平憲宗命道士張某至境醮於紫極宫宫本<lb/>
　吳少誠生祠裴晉公廢以為宫設醮之日霹靂大震<lb/>
<pb n="KR3j0179_WYG_005-2a"/>
　少誠徳政碑忽流汗成泥<lb/>
百衲琴<lb/>
　李汧公勉取桐孫之精者雜綴為琴謂之百衲琴用<lb/>
　蝸殻為徽其間二面尤絶異通名響泉韻磬異絲為<lb/>
　絃一上十餘年不斷<lb/>
狸骨帖<lb/>
　荀輿能書嘗寫狸骨方治勞右軍臨之世號狸骨帖<lb/>
蜀道易<lb/>
<pb n="KR3j0179_WYG_005-2b"/>
　陸暢嘗謁韋臯作蜀道易云蜀道易易於履平地臯恱待<lb/>
　暢甚厚<lb/>
定秦二字<lb/>
　臯在蜀數進兵器多刻定秦二字既死人以此稱其<lb/>
　罪暢上䟽理之言臣在蜀日見造兵器定秦者乃匠<lb/>
　者之名姓耳由是臯得以見釋<lb/>
魏碑三絶<lb/>
　魏受禪碑王朗文梁鵠書鍾繇刻世謂之三絶古人<lb/>
<pb n="KR3j0179_WYG_005-3a"/>
　鐫須善書者故令繇<lb/>
虎骨致雨<lb/>
　南中旱甚即以虎骨投有龍處即雨作能激龍之怒<lb/>
　也<lb/>
寳章集<lb/>
　武后嘗御武成殿閱書問宰相王方慶曰卿家舊法<lb/>
　書存乎方慶遂集之自右軍以下至僧䖍等二十餘<lb/>
　人書帖后命崔融作叙賜名曰寳章集<lb/>
<pb n="KR3j0179_WYG_005-3b"/>
相逢說項斯<lb/>
　楊祭酒愛才喜推譽贈項斯詩曰度度見詩詩総好<lb/>
　及觀標格勝於詩平生不解藏人善到處逢人說項<lb/>
　斯由此得第<lb/>
飛白書始<lb/>
　飛白始於蔡邕在鴻都學見匠人施堊帚遂創意為<lb/>
　梁蕭子雲能之武帝謂曰蔡邕飛而不白羲之白而<lb/>
　不飛飛白之間在卿斟酌耳<lb/>
<pb n="KR3j0179_WYG_005-4a"/>
三詩用茱茰工拙<lb/>
　茱茰三詩人用亦有工拙杜公云更把茱茰子細看<lb/>
　王右丞云徧挿茱萸少一人宋倣云學他年少挿茱茰杜<lb/>
　公為優也<lb/>
良馬須逸鞅泛駕<lb/>
　石季龍少好挾彈其父母怒之曰徤特須走車破轅<lb/>
　良馬須逸鞅泛駕然後負重致逺言童子不竒慧非<lb/>
　異器故也<lb/>
<pb n="KR3j0179_WYG_005-4b"/>
寒具<lb/>
　晉書有食名寒具無注解後於齊民要術及食經中<lb/>
　見乃是今鐶餅<lb/>
借船帖<lb/>
　王内史借船帖書之尤工者盧尚書甚寳之張賔䕶<lb/>
　致書求假答云只可就看未嘗借人後盧公守潞州<lb/>
　忽有人持此帖詣張公求售張公驚問之云盧家郎<lb/>
　君竊出遣賣耳張嘆而卻之<lb/>
<pb n="KR3j0179_WYG_005-5a"/>
三臺<lb/>
　三臺送酒盖因北齊毁銅雀臺分築三臺每宴集公<lb/>
　人拍手喚上臺以送酒耳<lb/>
次韻千文<lb/>
　千文梁周興嗣編次而有王右軍書者乃梁武教諸<lb/>
　王書令殷銕石於大王書模一千字不重每字一紙<lb/>
　雜然無序武帝召興嗣曰卿有才思為我韻之興嗣<lb/>
　一夕編進鬚髮頓白帝恱<lb/>
<pb n="KR3j0179_WYG_005-5b"/>
銕門限<lb/>
　右軍孫智永禪師住永攸寺積年學書後有筆頭十<lb/>
　甕每甕數石人求覔書請題額者如市所居戸限為<lb/>
　之穿穴用銕葉裹之謂之銕門限<lb/>
退筆塜<lb/>
　每十甕筆頭作一塜瘞之號退筆塜自作誌銘<lb/>
鄭䖍三絶<lb/>
　鄭䖍善書自寫所製詩并畫同為一卷封進𤣥宗書<lb/>
<pb n="KR3j0179_WYG_005-6a"/>
　其尾曰鄭䖍三絶<lb/>
名下無虚士<lb/>
　閻立本善畫至荆州見張僧繇舊跡曰定虚得其名<lb/>
　耳明日又往曰猶是近代佳手明日又往乃嘆曰名<lb/>
　下定無虚士坐卧觀之留宿其下十餘日乃去<lb/>
宿索靖碑傍<lb/>
　歐陽詢行見索靖所書碑駐馬觀之良久而去行數<lb/>
　百步復還下馬立觀疲倦即坐因宿其傍三日而後<lb/>
<pb n="KR3j0179_WYG_005-6b"/>
　啟行欣然若有所得<lb/>
搊琵琶<lb/>
　貞觀中裴洛兒者善彈琵琶始廢撥用手今俗呼為<lb/>
　搊琵琶是也<lb/>
上官儀詠詩<lb/>
　髙宗時天下無事上官儀獨秉國政嘗凌晨赴朝廵洛<lb/>
　水隄步月緩轡詠詩云脉脉廣川流驅馬厯長洲鵲<lb/>
　飛山月曙蟬噪野風秋音韻清亮望之若仙<lb/>
<pb n="KR3j0179_WYG_005-7a"/>
東方虬<lb/>
　左史東方虬每云二百年後乞爾與西門豹作對<lb/>
不暇唱渭城<lb/>
　劉伯芻巷口有鬻餅者每當罏謳歌一旦劉憐其貧<lb/>
　貸以萬錢自是不聞歌聲問之曰本領既大心計轉<lb/>
　麤由是不暇唱渭城之曲矣<lb/>
諸葛菜<lb/>
　諸葛所至即種蔓菁因呼為諸葛菜<lb/>
<pb n="KR3j0179_WYG_005-7b"/>
　　因話録<hi>趙璘</hi>
逓遷月令<lb/>
　徳宗常暮秋獵苑中天色微寒謂侍臣曰九月衣衫<lb/>
　二月袍與時候不相宜欲逓遷一月如何左右皆賀<lb/>
　翌日降㫖議之李吉甫為翰林學士承㫖先進言聖<lb/>
　人上順天時下盡物理宜編之於是李程時亦為内<lb/>
　相議曰臣按月令十月始裘月令是𤣥宗所定恐不<lb/>
　可易上遽止其議<lb/>
<pb n="KR3j0179_WYG_005-8a"/>
大僚子安得居山<lb/>
　武宗時李徳裕薦處士王龜志業堪為諫官帝問龜<lb/>
　誰之子對以王超子帝曰凡處士當是山野之人王<lb/>
　龜大僚子安得居山耶德裕無對<lb/>
不賞父之都虞候而惜母之阿妳兒<lb/>
　郭汾陽在河中禁軍無故馳馬犯者輒死南陽夫人<lb/>
　乳母之子犯禁都虞候杖殺諸子泣告虞候縱横之<lb/>
　狀王叱之曰不賞父之都虞候而惜母之阿妳兒汝<lb/>
<pb n="KR3j0179_WYG_005-8b"/>
　軰奴材也<lb/>
好脚跡門生<lb/>
　李逢吉知貢舉榜成未放而入相及第人就中書見座<lb/>
　主時謂之好脚跡門生也<lb/>
讚招隱寺<lb/>
　髙陵府君趙公初至金陵於知府李庶人坐上屢讃<lb/>
　招隱寺一日錡宴於寺既歸謂趙公曰常誇招隱寺<lb/>
　昨遊看何殊州中也耶公笑曰某所賞者踈野耳若<lb/>
<pb n="KR3j0179_WYG_005-9a"/>
　以逺山將翠幙遮古松用綵物裹腥膻涴鹿瓟泉音<lb/>
　樂亂山鳥聲此則實不如在叔父大㕔也<lb/>
茶須活火煎<lb/>
　李錡嗜茶能自煎謂人曰茶須緩火炙活火煎之活<lb/>
　火者盖謂炭之有熖方熾者也<lb/>
晉公不服食<lb/>
　裴晉公不信術數不喜服食每語人曰雞豬魚蒜遇<lb/>
　之則食生老病死時至則行<lb/>
<pb n="KR3j0179_WYG_005-9b"/>
口占進玉帶狀<lb/>
　晉公平淮西賜以玉帶公臨薨却進口占奏狀曰内<lb/>
　府之珍先朝所賜既不合將歸地下又不可留在人<lb/>
　間聞者莫不嘆其不亂<lb/>
陸羽歌<lb/>
　羽本遺小兒為竟陵龍盖寺僧收養至成人後他適<lb/>
　聞所養僧卒作歌曰不羨黄金罍不羨白玉杯不羨<lb/>
　朝入省不羨暮入臺千羨萬羨西江水曽向竟陵城<lb/>
<pb n="KR3j0179_WYG_005-10a"/>
　下来<lb/>
和尚教坊<lb/>
　元和中有僧文淑者聚衆論說内典託言鄙䙝之事<lb/>
　不逞同軰爭效其音調為歌曲呼所居為和尚教坊又<lb/>
　有僧鑑虚作煑肉法行於世<lb/>
文章託名<lb/>
　才命論稱張燕公革華傳稱韓文公老牛歌稱白樂<lb/>
　天佛骨詩稱鄭司農後人所託其名非真者也<lb/>
<pb n="KR3j0179_WYG_005-10b"/>
御史三院<lb/>
　一曰臺院其僚曰侍御史呼為端公知雜事者謂之<lb/>
　雜端非知雜事謂之散端二曰殿院其僚曰殿中侍御<lb/>
　史新入者知右廵以次左廵號兩廵使三曰察院其僚<lb/>
　曰監察御史每公堂㑹食皆絶談笑若雜端失笑則三院<lb/>
　皆笑謂之烘堂<lb/>
臺中無不揖<lb/>
　飲酒無起謝之禮但云揖酒赴朝偃息於待漏則有<lb/>
<pb n="KR3j0179_WYG_005-11a"/>
　卧揖上馬有馬揖他悉以揖為禮<lb/>
諸察院㕔名<lb/>
　察院諸㕔各有他名禮察謂之松㕔㕔南有古松也<lb/>
　刑察謂之魘㕔寢者多魘兵察謂之茶甌㕔以其主<lb/>
　院中茶茶必以陶器置之躬自緘啟故也吏察主朝<lb/>
　官名籍謂之朝簿㕔<lb/>
東讓客非禮<lb/>
　人道尚右以右為尊先賔客故西讓客主人在東盖<lb/>
<pb n="KR3j0179_WYG_005-11b"/>
　自卑也今人東讓客豈禮哉<lb/>
閣下<lb/>
　古者三公門有閣而郡守比諸侯亦有閣故有閣下<lb/>
　之稱前軰與大官書多呼執事或足下劉子𤣥與宰<lb/>
　相書曰足下韓退之與張僕射書曰執事即其例也記<lb/>
　室本王侯賓佐之稱他人亦不泛稱惟執亊則指左<lb/>
　右之人尊卑皆可通用侍者士子亦可通稱非特於<lb/>
　道釋也又自卑達尊例云座前尤非也閣下降殿下一<lb/>
<pb n="KR3j0179_WYG_005-12a"/>
　階座前降几前一等豈可僭用哉<lb/>
文章李益<lb/>
　李益能文多有貴家子同姓名人謂益為文章李益謂<lb/>
　貴游為門戸李益<lb/>
七七<lb/>
　李汧公妾名七七善琴與箏<lb/>
山公<lb/>
　李約有山林之致養一猨目之曰山公<lb/>
<pb n="KR3j0179_WYG_005-12b"/>
孟詩韓筆<lb/>
　韓愈能古文孟郊長於五言時號孟詩韓筆<lb/>
屬意蜂蝶<lb/>
李賀作歌詩多屬意於花草蜂蝶間竟不能逺大<lb/>
時世粧<lb/>
　崔樞夫人治家整肅貴賤皆不許時世粧<lb/>
㑹稽二清<lb/>
　越州有名僧二人一曰清江一曰清晝故號二清<lb/>
<pb n="KR3j0179_WYG_005-13a"/>
幾至失名士<lb/>
　皎然以詩謁韋蘇州皆效其詩體韋全不見賞明日<lb/>
　以舊製投之韋大嘆味曰幾至失名士何不但以所工<lb/>
　見投而猥希老夫意也耶人各有所得非卒能致也<lb/>
南榻北榻<lb/>
　公堂㑹食雜端在南榻主簿在北榻乃舊儀也<lb/>
　　荆楚歲時記<hi>宗懔</hi>
鬱壘<lb/>
<pb n="KR3j0179_WYG_005-13b"/>
　歲旦繪二神貼於門之左右俗説謂之左神荼右鬱<lb/>
　壘皆謂之門神按括地圗云度朔山尖桃樹盤屈三<lb/>
　千里下二神一名鬱一名壘並執葦索以訶不祥之<lb/>
　鬼縶而殺之即無神荼之名<lb/>
爆竹<lb/>
　嵗旦爆竹於庭世傳以為庭燎之禮非也神異經云<lb/>
　西方山中有人長尺餘人見之即病寒熱名曰山臊<lb/>
　以竹著火中熚烞有聲則驚遁去<hi>熚音畢烞音朴</hi>
<pb n="KR3j0179_WYG_005-14a"/>
鞦韆<lb/>
　每春節懸長繩於髙木士女咸集袨服靚裝坐立其<lb/>
　上共推引之以為戯曰鞦韆楚俗又謂之施鈎湼盤<lb/>
　經又謂之罥索<lb/>
禁煙<lb/>
　過冬至後一百五日有疾風甚雨謂之寒食昔介子<lb/>
　推三月五日為火所焚并人哀之每嵗春暮為不舉<lb/>
　火因以寒食謂之禁煙至今晉人重此禁云犯之則<lb/>
<pb n="KR3j0179_WYG_005-14b"/>
　有雨雹傷其田<lb/>
杏酪麥粥<lb/>
　孫楚祭子推文黍飯一盤醴酪二盂清泉甘水充君<lb/>
　之厨今寒食節物有杏酪麥粥即其類也<lb/>
如願<lb/>
　録異記云有商人過清洪君君問所須有人教云但<lb/>
　乞如願君許之果得一婢自是商人有所求如願悉<lb/>
　能致之後因正旦如願晚起商人撻之走入糞壤中<lb/>
<pb n="KR3j0179_WYG_005-15a"/>
　忽不見今人正旦以細繩繫偶人投於糞壤中云令<lb/>
　如願<lb/>
七種菜<lb/>
　正旦以七日謂人日採七種菜作羮<lb/>
水車<lb/>
　競渡者治其舟使輕利謂之飛鳬又名水車又名水<lb/>
　馬<lb/>
舟為車檝為馬<lb/>
<pb n="KR3j0179_WYG_005-15b"/>
　楚人以舟為車檝為馬<lb/>
長命縷<lb/>
　五月五日以五色絲纒臂謂之長命縷<lb/>
豆花雨<lb/>
　八月雨為豆花雨<lb/>
南陽菊水源<lb/>
　豫章記云南陽有菊水居其側者多壽劉寛月致三<lb/>
　十斛水源芳菊被崖故以名<lb/>
<pb n="KR3j0179_WYG_005-16a"/>
仙木<lb/>
　桃者五行精能制百鬼謂之仙木<lb/>
膠牙餳<lb/>
　元日食膠牙餳取膠固之義<lb/>
人日<lb/>
　正月七日謂之人日者董勛問禮俗曰正月一日鷄<lb/>
　二日狗三日猪四日羊五日牛六日馬七日人八日<lb/>
　穀其日隂晴兆其豐稔<lb/>
<pb n="KR3j0179_WYG_005-16b"/>
辟惡餅<lb/>
　伏日食湯餅謂之辟惡餅<lb/>
艾先生<lb/>
　端午日以艾為人形置戸上辟惡故師曠占云嵗多<lb/>
　病則艾先生<lb/>
蟾蜍辟兵<lb/>
　五月五日取蟾蜍辟兵習鑿齒集<lb/>
天帝借二萬錢下禮<lb/>
<pb n="KR3j0179_WYG_005-17a"/>
　道書云牽牛娶織女天帝借二萬錢下禮久不還被<lb/>
　驅在營室中<lb/>
　　明皇十七事<hi>李徳裕侍言㫖附栁珵常</hi>
剪綵<lb/>
　顔真卿青衣小鬟曰剪綵<lb/>
真卿地仙<lb/>
　顔真卿嘗得神仙丹服之後為李希烈殺希烈既平<lb/>
　人發真卿棺欲改葬瞋目如生遽掩之隱士曹庸山<lb/>
<pb n="KR3j0179_WYG_005-17b"/>
　曰此後三十年能擘裂飛騰而出被羽衣行山澤之<lb/>
　間即所謂地仙者也<lb/>
客土無氣<lb/>
　泓師與張説卜宅戒勿動西北土以損旺氣後見氣<lb/>
　索果掘三坑説欲填之泓曰客土無氣與地脉不相<lb/>
　連也<lb/>
顔郎衫色如此<lb/>
　真卿問范氏尼吾得五品否尼指坐上紫絲布云顔<lb/>
<pb n="KR3j0179_WYG_005-18a"/>
　郎衫色如此<lb/>
上清<lb/>
　竇參青衣後入掖庭雪參之誣<lb/>
陸九<lb/>
　徳宗怒陸䞇曰這獠奴我脱伊緑衫便與紫衫嘗喚<lb/>
　伊作陸九<lb/>
張果老<lb/>
　邢和璞能筭人壽夭使筭果老莫知其甲子師夜光<lb/>
<pb n="KR3j0179_WYG_005-18b"/>
　者能眎鬼召果老令宻眎之反問果老安在終莫能<lb/>
　見也<lb/>
齒落復生<lb/>
　上以堇飲果老連進三巵齒以焦乃以鐵如意擊落<lb/>
　齒傅少藥齒復如雪<lb/>
無畏致雨<lb/>
　上令求雨云旱數當然召龍適足致暴雨耳乃盡去<lb/>
　求雨之具以一鉢水以小刀攪之作咒言湏臾有龍<lb/>
<pb n="KR3j0179_WYG_005-19a"/>
　如指大入鉢中復攪之呪之白氣自鉢中出如煙出<lb/>
　屋如一疋練少頃大風雨震電<lb/>
金甌<lb/>
　上命相以八分書先書名金甌覆之<lb/>
以餅拭刄<lb/>
　肅宗為太子上使割羊臑以餅拭刄徐噉之上喜曰<lb/>
　福祿當如是愛惜<lb/>
玉環琵琶<lb/>
<pb n="KR3j0179_WYG_005-19b"/>
　睿宗所御上欲西幸獨命賀懐智奏之<lb/>
四十年不知酒味<lb/>
　上入斜谷韋倜得新酒馬前獻之上不御倜懼自舉<lb/>
　之上曰卿謂我疑也吾始即位嘗因酒損一人因自<lb/>
　戒四十年不知酒味矣<lb/>
興慶小龍<lb/>
　嘗出遊宮垣後上欲西幸一夕乘雲西南去後幸至<lb/>
　嘉陵上欲御船有龍夾舟上泫然曰此吾池中龍也<lb/>
<pb n="KR3j0179_WYG_005-20a"/>
　以酒酹之<lb/>
　　南部煙花記<hi>煬帝</hi>
司花女<lb/>
　帝御女袁寳兒騃冶多態時洛陽進合蔕迎輦花帝<lb/>
　令持之號司花女帝謂虞世基曰寳兒多憨態卿試<lb/>
　嘲之世基為絶句云學畫鴉兒半未成垂肩軃袖太<lb/>
　憨生因憨却得君王寵常把花枝傍輦行帝甚悦<lb/>
蛾緑螺<lb/>
<pb n="KR3j0179_WYG_005-20b"/>
　鳯舸殿脚女吳絳仙善畫長蛾帝憐之由是爭為長<lb/>
　蛾司宮吏日供螺子黛五斛號蛾緑螺帝每倚簾眎<lb/>
　絳仙移時顧内謁者云古人言秀色若可餐若絳仙<lb/>
　者可以療饑也<lb/>
璧月詞<lb/>
　帝恍忽與陳後主相遇後主左右一人逈美指謂帝<lb/>
　曰此麗華也每憶桃葉山前與此子北渡爾時麗華<lb/>
　方凭臨春閣試東郭紫毫書小砑紅綃答之璧月詞<lb/>
<pb n="KR3j0179_WYG_005-21a"/>
　未終見韓擒虎直来逼人都無去就<lb/>
緑紋測海蠡<lb/>
　後主以緑紋測海蠡杯酌洪梁新醖以勸帝<lb/>
舞玉樹<lb/>
　帝請麗華舞玉樹麗華以自井中出腰肢不復往時<lb/>
　情態帝持杯再三請之起就一曲<lb/>
春蘭秋菊<lb/>
　後主問蕭妃何如此人帝曰春蘭秋菊亦各一時之<lb/>
<pb n="KR3j0179_WYG_005-21b"/>
　秀也<lb/>
小窓碧玉詞<lb/>
　後主送詩數千篇帝獨愛小窓一篇云午醉醒来晚<lb/>
　無人夢自驚夕陽如有意故傍小窓明又倚侍兒碧<lb/>
　玉詞云離别膓應斷相思骨合銷愁魂若飛散憑仗<lb/>
　一相招其餘皆不復記<lb/>
四寳帳<lb/>
　帝建迷樓樓上設四寳帳一曰散春愁二曰醉忘歸<lb/>
<pb n="KR3j0179_WYG_005-22a"/>
　三曰夜合香四曰迎秋月皆寳所成也<lb/>
来夢兒<lb/>
　帝沈湎失度每睡須勞頓揺動方就一夢侍兒韓俊<lb/>
　兒尤得意每就枕必令振聳支節常得美睡常呼侍<lb/>
　兒為来夢兒此故也<lb/>
女相如<lb/>
　帝以合歡水果賜吳絳仙絳仙以紅牋小簡進詩謝<lb/>
　帝曰絳仙才調女相如也<lb/>
<pb n="KR3j0179_WYG_005-22b"/>
　　宣室志<hi>張讀</hi>
杖化懸崖<lb/>
　楊隱之謁唐先生將歸先生以杖畫地視其庭忽懸<lb/>
　崖萬仭嵓谷重疊謂隱之曰陵谷遽遷子將安歸隱<lb/>
　之泣告乃以帚掃之其庭戸如故乃得歸<lb/>
梯雲挈月<lb/>
　周生者有道術中秋夜㑹月色方瑩謂坐客曰我能<lb/>
　挈月置之懐袂因取箸數百修繩而駕之曰我梯此<lb/>
<pb n="KR3j0179_WYG_005-23a"/>
　取月俄以手舉衣懐中出月寸許光色照爛寒入於<lb/>
　人肌骨焉<lb/>
夢錦半臂<lb/>
　竇參為御史中丞夢徳宗以文錦半臂賜之解者曰<lb/>
　半臂股肱之衣其遂居其位乎後數日果大拜<lb/>
仙鹿<lb/>
　𤣥宗冬狩射中大鹿張果老曰此仙鹿也且千年矣<lb/>
　漢武帝時生獲之帝縱其去命以銅牌志其嵗月俾<lb/>
<pb n="KR3j0179_WYG_005-23b"/>
　驗之果於角根得一小銅牌<lb/>
巴西侯<lb/>
　猿<lb/>
白額侯<lb/>
　虎<lb/>
滄浪君<lb/>
　狼<lb/>
鉅鹿侯<lb/>
<pb n="KR3j0179_WYG_005-24a"/>
　鹿<lb/>
𤣥丘校尉<lb/>
　狐<lb/>
洞𤣥先生<lb/>
　龜也昔張鋋遇此六人焉<lb/>
𤣥隂池<lb/>
　石憲夢與羣僧遊於中云此𤣥隂池覺驗之乃羣蛙<lb/>
齊人曹氏之子<lb/>
<pb n="KR3j0179_WYG_005-24b"/>
　蠐螬<lb/>
紅麩枕<lb/>
　韋弇夢遊玉清宮玉清女遺以三寳一曰碧瑶杯二曰<lb/>
　紅麩枕三曰紫玉函<lb/>
清水珠<lb/>
　嚴生得一珠胡人曰此清水珠置之濁流則渙然清<lb/>
　澈<lb/>
止戈龍<lb/>
<pb n="KR3j0179_WYG_005-25a"/>
　上元初冦天師嘗刻石為記云止戈龍意謂武后也<lb/>
柳將軍<lb/>
　有人於古宅遇柳将軍者騐之乃一株枯栁爾<lb/>
絶三彭之仇<lb/>
　僧契虚游稚川仙人問曰爾絶三彭之仇乎對以未<lb/>
　能曰速歸去<lb/>
流花寳爵<lb/>
　天帝流花寳爵置於日中則光氣連天<lb/>
<pb n="KR3j0179_WYG_005-25b"/>
謝翺遇鬼詩<lb/>
　謝翺云斜月照人今夜夢落花啼鳥去年春鬼云愁<lb/>
　態上眉凝淺緑淚痕侵臉落輕紅<lb/>
平淮西石䜟<lb/>
　元和元年九月裴晉公往征吳元濟至境上因發地<lb/>
　得石刻有鷄未肥酒未熟之語解之者雞未肥無肉<lb/>
　也肥去肉為己酒未熟無水也酒去水為酉破賊之<lb/>
　期在己酉乎後果以是日入城<lb/>
<pb n="KR3j0179_WYG_005-26a"/>
蝦䗫天使<lb/>
　李揆未相前忽見一大蝦䗫占之曰蝦䗫天使吉兆<lb/>
　也未幾果拜中書侍郎平章事<lb/>
　　羯鼔録<hi>南卓</hi>
破空透逺<lb/>
　羯鼓尤宜促曲急破㦸杖連碎之聲破空透逺特異於衆<lb/>
　樂<lb/>
八音領袖<lb/>
<pb n="KR3j0179_WYG_005-26b"/>
　𤣥宗曰羯鼓八音之領袖<lb/>
天工<lb/>
　帝當初曉景物明媚曰對此景物豈可不與他判斷<lb/>
　取羯鼓擊之自製一曲名春光好曲終柳杏皆坼謂<lb/>
　侍臣曰此一事不喚我作天工可乎<lb/>
秋風髙<lb/>
　又製秋風髙一曲每奏之則秋風徐来庭葉交墜<lb/>
曲終而花不墜<lb/>
<pb n="KR3j0179_WYG_005-27a"/>
　汝陽王璡嘗戴砑光㡌打曲上摘紅槿花置㡌上二物<lb/>
　皆極滑久之方安曲終花不墜上曰花奴資質明瑩必<lb/>
　是神仙中謫墮来耳<lb/>
阿瞞自是相師<lb/>
　上既盛稱花奴寧王從而毁之帝曰阿瞞自是相師<lb/>
　帝王之相須有英特之氣花奴但端秀過人耳<lb/>
羯鼔解穢<lb/>
　上嘗聽琴未終遽止之曰速令花奴將羯鼓来為我<lb/>
<pb n="KR3j0179_WYG_005-27b"/>
　解穢<lb/>
南山起雲<lb/>
　宋開府璟尤善羯皷詞云南山起雲北山起雨者宋<lb/>
　所作也<lb/>
青州石末魯山花甆<lb/>
　帝與宋論皷曰不是青州石末即是魯山花甆此乃<lb/>
　漢震第二皷也<lb/>
頭如山峯<lb/>
<pb n="KR3j0179_WYG_005-28a"/>
　宋開府曰頭如青山峯取其不動手如白雨㸃取其<lb/>
　碎急此乃羯皷之最妙處也<lb/>
朋肯聲<lb/>
　宋謂手拍聲二字並去聲<lb/>
　　樂府雜録<hi>段安節</hi>
永新歌詩<lb/>
　明皇大酺勤政樓萬衆喧嘩上令宮女永新歌一曲<lb/>
　樓下皆竦聽寂無人聲<lb/>
<pb n="KR3j0179_WYG_005-28b"/>
記曲娘子<lb/>
　張紅紅善歌每聽新聲一遍即能記其節奏後入宮<lb/>
　號記曲娘子<lb/>
鵾絃銕撥<lb/>
　開元中賀懐智善琵琶以鵾雞筋為絃鐵為撥<lb/>
段師教崑崙<lb/>
　康崑崙善琵琶開元中號第一手兩市結樓鬬技康<lb/>
　登東樓彈曲未畢西樓出一女郎名段師下撥如雷<lb/>
<pb n="KR3j0179_WYG_005-29a"/>
　市人竦聽崑崙歎服師問之段師曰且遣崑崙不近<lb/>
　樂器二十年本領純一然後可以語此<lb/>
曹鋼右手興奴左手<lb/>
　曹善運撥疾如風雨興奴長於攏撚人謂曹鋼有右<lb/>
　手興奴有左手<lb/>
㽔賔銕躍<lb/>
　樂工㢘郊嘗於平泉池上作㽔賔調忽有物鏗鏘躍<lb/>
　出池岸乃㽔賔銕也<lb/>
<pb n="KR3j0179_WYG_005-29b"/>
參差<lb/>
　笙一名參差<lb/>
銀子管<lb/>
　尉遲青善吹觱栗取銀字管吹平般涉調<lb/>
氷蚕絲錦<lb/>
　唐老子嘗買一舊錦後有波斯見之乃曰此氷蚕絲<lb/>
　所織暑月陳於座滿室清凉<lb/>
河滿子<lb/>
<pb n="KR3j0179_WYG_005-30a"/>
　白秀才者得一宮人善歌因遊靈武刺史李靈曜設<lb/>
　筵座中有客姓駱唱河滿子皆稱妙絶白曰家有聲<lb/>
　妓能歌此曲音調殊不同乃至令歌發聲清越殆非<lb/>
　常音駱遽問曰莫是宮中胡二子否妓熟眎曰君豈<lb/>
　非梨園駱供奉耶相對為之泣下皆明皇時人也<lb/>
琵琶<lb/>
　推手前曰琵引手後謂之琶<lb/>
　　幽怪録<hi>牛僧孺</hi>
<pb n="KR3j0179_WYG_005-30b"/>
鸚鵡能歌<lb/>
　柳歸舜至君山忽見鸚鵡羣集皆能人言各相稱呼<lb/>
　故有武遊郎武仙郎阿蘇兒者又有自在先生踏蓮<lb/>
　露鳯凰臺戴蟬兒多花子亦有善歌者音調清麗<lb/>
阿春看客<lb/>
　鸚鵡見歸舜忽呼曰阿春㸔客忽一青衣乘雲而下<lb/>
　相見<lb/>
鬱金檝<lb/>
<pb n="KR3j0179_WYG_005-31a"/>
　武遊郎言余昔見漢武乘鬱金檝泛積翠池吹縹玉<lb/>
　長笛<lb/>
玉巵娘子<lb/>
　有書生姓崔遇神女因見一胡僧指其女曰此西王<lb/>
　母第三女號玉巵娘子也<lb/>
輕紅輕素<lb/>
　曹惠得木偶人能言語自稱輕紅輕素因語惠曰雞<lb/>
　角入骨紫鶴喫黄角甲不害五通泉室為六代吉昌<lb/>
<pb n="KR3j0179_WYG_005-31b"/>
　且曰曉此者當極貴顯中書令岑文本識其三句矣<lb/>
三耳秀才<lb/>
　董慎為太山府君呼為録事令决疑獄慎舉秀才張<lb/>
　審通决之甚當府君喜其聰敏為於額上更一耳既<lb/>
　還額極痒踴出一耳尤聡時人曰天有九頭鳥地有<lb/>
　三耳秀才亦呼為雞冠秀才<lb/>
耳中天地<lb/>
　薛君忽見二青衣駕赤犢出耳中乃别有天地花木<lb/>
<pb n="KR3j0179_WYG_005-32a"/>
　繁茂云兠𤣥國<lb/>
威汚蠖<lb/>
　隋来君綽夜行投宿野人家主翁曰威汚蠖奴曰蝸<lb/>
　兒館之甚厚翌日眎其處乃陂澤沮洳有蚓蝸螺在焉<lb/>
顧惣是劉楨後身<lb/>
　梁顧惣始為縣吏日苦其役一夕遇二人自稱王粲<lb/>
　徐榦且謂惣曰公乃劉楨後身因誦其所為之文惣<lb/>
　乃頓悟前事得其遺文數篇投於令令待之甚厚時<lb/>
<pb n="KR3j0179_WYG_005-32b"/>
　謂死劉楨猶庇得生顧惣<lb/>
炎沙之罰<lb/>
　開元中葉天師講經於明州奉化縣忽一老父来禮<lb/>
　自云守藏龍守此千嵗方免炎沙之罰今為僧咒水<lb/>
　欲殺幸師以符救之<lb/>
和神國<lb/>
　李元之暴卒復生云往遊和神之國人壽皆一百二<lb/>
　十嵗皆二男二女鄰里為㛰姻地産大瓠瓠中皆五<lb/>
<pb n="KR3j0179_WYG_005-33a"/>
　榖不種而實水泉皆如美酒飲多不醉氣候常如深<lb/>
　春樹木皆綵絲可以為衣<lb/>
滕六降雪巽二起風<lb/>
　晉州刺史蕭至忠將以臘日出獵前一日有樵者見<lb/>
　禽獸百許祈於𤣥㝠使者使者令老麋祈於東谷嚴<lb/>
　四嚴四曰若令滕六降雪巽二起風不復遊獵矣天<lb/>
　未明忽風雪大作刺史不復出也矣<lb/>
橘中之樂不减商山<lb/>
<pb n="KR3j0179_WYG_005-33b"/>
　巴卭橘園中霜後見橘如缶剖開中有三老叟象戯<lb/>
　一叟曰橘中之樂不减商山但不得深根固蔕爾一<lb/>
　叟取龍脯食之食訖餘脯化為龍衆乘之而去<lb/>
玉塵九斛<lb/>
　橘中叟相謂曰汝輸我瀛洲玉塵九斛<lb/>
癭中琴瑟<lb/>
　伶人刁朝俊妻甚美而有癭癭中有琴瑟笙竽之聲<lb/>
　一日忽破裂内一猱跳去癭乃無<lb/>
<pb n="KR3j0179_WYG_005-34a"/>
四真<lb/>
　楊敬真忽有仙樂綵雲来迎至一處云雲臺峯有四<lb/>
　人来謁號四真馬信真徐湛真徐修真夏守真曰須<lb/>
　謁大仙伯問為誰即茅真君也<lb/>
郭登<lb/>
　厠神名<lb/>
坤明國<lb/>
　顧惣前身是劉楨昔嘗為坤明國侍中魏開國鄴地<lb/>
<pb n="KR3j0179_WYG_005-34b"/>
　也<lb/>
　　十洲記<hi>東方朔</hi>
　　　　祖洲　瀛洲　𤣥洲　炎洲　長洲<lb/>
　　　　元洲　流洲　生洲　鳯麟洲　聚窟洲<lb/>
瓊田不死草<lb/>
　祖洲有不死草<lb/>
火䑕<lb/>
　炎洲有火珠山山中有火䑕<lb/>
<pb n="KR3j0179_WYG_005-35a"/>
鳯麟洲<lb/>
　鳯麟洲以麟角作膠名集絃膠能屬連弓弩斷絃又<lb/>
　名續絃膠<lb/>
割玉刀<lb/>
　流洲以昆吾石作刀冶銕作劍割玉如削泥<lb/>
扶桑木<lb/>
　扶桑國東有木如桑實如椹而赤仙人食之以為珎<lb/>
　每九千年一實<lb/>
<pb n="KR3j0179_WYG_005-35b"/>
蓬丘<lb/>
　蓬莱山也<lb/>
圎海<lb/>
　蓬莱别有圎海黒色<lb/>
閬風巔<lb/>
　崑崙山三角其一角正北干星辰之暉名閬風巔<lb/>
天墉城<lb/>
　崑崙山有積金為城名天墉城其面方千里上有玉<lb/>
<pb n="KR3j0179_WYG_005-36a"/>
　樓十二<lb/>
東風入律青雲干呂<lb/>
　漢武時西域逺夷来貢云常占東風入律十旬不休<lb/>
　青雲干呂連月不散意中國有好道之君故搜竒藴<lb/>
　以神香為獻<lb/>
養魄<lb/>
　冬至後月養魄於廣寒宮<lb/>
　　神異經<hi>東方朔</hi>
<pb n="KR3j0179_WYG_005-36b"/>
銀盤<lb/>
　北荒異國有銀盤大五十丈中有明珠大數丈照千<lb/>
　里<lb/>
長男宮<lb/>
　東明山有宮闕銀榜碧鏤字曰天帝長男之宮<lb/>
會風扇<lb/>
　郭翰嘗遇織女降其室衣𤣥綃之衣霜羅之帔戴翹<lb/>
　鳯金冠履瓊文九章履張霜霧丹縠之幬施九晶玉<lb/>
<pb n="KR3j0179_WYG_005-37a"/>
　華之簟轉會風之扇有同心龍枕翊日丹鉛書青縑<lb/>
　一幅以寄翰<lb/>
牽牛郎何在<lb/>
　翰曰牽牛郎何在女曰河漢阻隔不復相聞<lb/>
天酒<lb/>
　甘露一名天酒<lb/>
五色露<lb/>
　吉雲之地雲起五色著草木乃成露<lb/>
<pb n="KR3j0179_WYG_005-37b"/>
食邪<lb/>
　南方有人長七尺腹圍如之朱衣縞帶赤蛇繞項惟<lb/>
　食惡鬼朝吞三千暮吞三百名曰赤郭又名食邪又<lb/>
　名黄父<lb/>
飯鬼<lb/>
　又曰黄父以鬼為飯霧為漿<lb/>
　　唐宋遺史<hi>詹玠</hi>
衣錦將軍<lb/>
<pb n="KR3j0179_WYG_005-38a"/>
　錢鏐臨安人里中有大木鏐㓜時常戯其下後為吳<lb/>
　越國王宴父老山林皆覆錦名其木衣錦將軍<lb/>
范攄子詩<lb/>
　唐末吳人范攄子處士子七嵗能詩贈隱居者云掃<lb/>
　葉隨風便澆花趂日隂處士方干曰此子必垂名因<lb/>
　作夏日詩云閒雲生不雨病葉落非秋干曰惜其不<lb/>
　壽爾未幾果卒<lb/>
金蓮燭<lb/>
<pb n="KR3j0179_WYG_005-38b"/>
　宣宗將命令狐綯為相前數日夜召更深方歸院以<lb/>
　御前金蓮燭賜以送歸院吏望見燭以為駕幸已而<lb/>
　綯至時以為榮<lb/>
南楚材妻詩<lb/>
　進士南楚材始娶薛氏後遊潁川欲别㛰貴族遣僕<lb/>
　取琴書以示無歸意薛氏善畫而能詩知楚材欲見<lb/>
　絶乃自圖其形題詩其側以寄之云欲下丹青筆先<lb/>
　拈寳鏡㸔已驚顔索寞漸覺鬢凋殘淚眼描来易愁<lb/>
<pb n="KR3j0179_WYG_005-39a"/>
　腸寫出難恐君渾忘却時展畫圖㸔南得詩大慚而<lb/>
　退<lb/>
手印屏風<lb/>
　明皇所幸美人王氏數夢人招飲宻㑹具言於上上<lb/>
　曰必術士所為汝若再往以物誌之其夕夢中又往<lb/>
　因就硯中濡手印於屏風上既寤即告潛索於外果<lb/>
　於東明觀中得其手印紋而道士已遁矣<lb/>
賦詩得妓<lb/>
<pb n="KR3j0179_WYG_005-39b"/>
　韋應物為蘇州守嘗赴杜鴻漸宴醉歸宿傳舍既醒見<lb/>
　二妓在側驚問之乃曰郎中席上與司空詩因遣某<lb/>
　等来問其詩言曰髙髻雲鬟宮様粧春風一曲杜韋<lb/>
　娘司空慣見渾閒事斷盡蘇州刺史腸<lb/>
侯門深似海<lb/>
　崔郊之姑有婢甚美郊嘗私之未幾婢出再入于頔<lb/>
　家郊因寒食出遊於車中見之立馬徘徊相顧即為詩<lb/>
　貽之云公子王孫逐後塵緑珠垂淚裛羅巾侯門一<lb/>
<pb n="KR3j0179_WYG_005-40a"/>
　入深如海從此蕭郎是路人頔見詩以婢賜郊<lb/>
渠伊錢<lb/>
　張崇帥廬州多不法士民苦之一日入覲邦人幸其<lb/>
　改任相謂曰渠伊必不復来矣崇歸聞其語乃計口<lb/>
　率渠伊錢明年再入覲盛傳再罷府人亦不敢顯言<lb/>
　以崇多鬚皆捋鬚為慶事崇歸又率捋鬚錢焉<lb/>
如意女子詩<lb/>
　如意中有女子七嵗能詩則天召見試之令賦送别<lb/>
<pb n="KR3j0179_WYG_005-40b"/>
　兄弟云别路雲初起離亭葉正飛所嗟人異鴈不作<lb/>
　一行歸<lb/>
作敲字佳<lb/>
　賈島苦吟赴舉至京師得句云鳥宿池邊樹僧敲月<lb/>
　下門又心欲改敲為推於驢上舉首吟哦引手作推<lb/>
　敲之勢不覺衝京尹韓退之節為左右擁至具述其<lb/>
　事退之笑曰作敲字佳乃命乘驢並轡論詩久之<lb/>
黄蛇食藤<lb/>
<pb n="KR3j0179_WYG_005-41a"/>
　明皇微時嘗至洛陽令崔日用家日用留飲未具明皇<lb/>
　寢於書室庭前有藤盛開忽一大黄蛇繞架食其花<lb/>
　須臾入明皇所寢室日用逐之不見明皇乃寤曰適<lb/>
　饑甚夢採藤花食之甚美<lb/>
玉簫之約<lb/>
　韋臯未仕時寓於姜使君門館姜子曰荆寳待臯甚<lb/>
　厚有小青衣曰玉簫美而艶絶即以贈臯凡數年臯<lb/>
　歸覲與玉簫約七年復来因以玉指環贈之臯踰期<lb/>
<pb n="KR3j0179_WYG_005-41b"/>
　不至玉簫嘆曰韋家郎不来矣絶食而死後臯鎮蜀<lb/>
　荆寳往見問玉簫知其已死甚憐之臯誕日東川盧<lb/>
　尚書獻歌妓為壽名玉簫遽呼視之宛然舊人中指<lb/>
　玉環隱起<lb/>
三天子氣<lb/>
　五代周太祖時有麻衣和尚善望氣李守貞叛河中<lb/>
　周祖親征麻衣語趙韓王曰李侍中安得久其城下<lb/>
　有三天子氣未幾城䧟時周世宗與本朝太祖從行<lb/>
<pb n="KR3j0179_WYG_005-42a"/>
龍興倉<lb/>
　沐都興國寺也舊有龍興寺周世宗廢為倉國初寺<lb/>
　僧屢訴求復為寺太宗怒其煩凟遣使封劍誅之且<lb/>
　曰懼即斬不懼再奏僧當臨刑不懼使以聞太宗甚<lb/>
　喜即日如其請復改為寺<lb/>
抱琴踰垣<lb/>
　真宗祀汾隂登山望林麓中有亭檻問曰何所乃隱<lb/>
　士魏野草堂遣使往召之野方鼓琴教鶴舞聞使至<lb/>
<pb n="KR3j0179_WYG_005-42b"/>
　抱琴踰垣遁去使聞上甚嘆美之<lb/>
釡中龍<lb/>
　南唐時有蒼頭持龍水圖求貨或得之將練以服忽<lb/>
　釡中雲蒸起見二龍騰躍穿壁而去<lb/>
三世男子<lb/>
　開寳末神降於鳯翔府張氏家其聲如嬰兒有禱必<lb/>
　應自言上天尊神詔即所居置太平宮嚴奉之以張<lb/>
　氏為羽士掌其宮先是張氏居里中無行人或以為<lb/>
<pb n="KR3j0179_WYG_005-43a"/>
　言神曰自陜以西三世為男子者惟張一人鄉曲縱<lb/>
　逸不足為累<lb/>
清非生<lb/>
　太子中允王綸有女年十八一日晝寝若魘有物慿附<lb/>
　而語稱清非生呼其女為燕華君能三十六體天篆<lb/>
　又能詩後數月如故皆不能記矣<lb/>
　<lb/>
　<lb/>
<pb n="KR3j0179_WYG_005-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　紺珠集卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紺珠集</head>
    <p>
<pb n="KR3j0179_WYG_000-1a"/>
欽定四庫全書　　　　　子部十<lb/>
　紺珠集　　　　　　　　雜家類五<hi>雜纂之屬</hi>
　　提要<lb/>
　　　　<hi>臣</hi>等謹案紺珠集十三卷不著撰人姓名案<lb/>
　　　　晁公武郡齋讀書志亦載有此書十三卷稱<lb/>
　　　　為朱勝非編百家小説而成以舊説張燕公<lb/>
　　　　有紺珠見之則能記事不忘故以為名其所<lb/>
　　　　言體例卷數皆與今本相合則此書當為勝<lb/>
<pb n="KR3j0179_WYG_000-1b"/>
　　　　非所撰然書首有紹興丁巳灌陽令王宗哲<lb/>
　　　　序稱紺珠之集不知起自何代建陽詹寺丞<lb/>
　　　　出鎮臨汀命之校勘將鏤板以廣其傳云云<lb/>
　　　　考丁巳為紹興七年而宋史勝非以紹興二<lb/>
　　　　年入相尋罷去五年復起知湖州引疾歸廢<lb/>
　　　　居八年而卒是宗哲作序時勝非方以故相<lb/>
　　　　里居若此書果出其手不應刋校之人俱不<lb/>
　　　　能詳知姓氏於情理殊為可疑或公武所紀<lb/>
<pb n="KR3j0179_WYG_000-2a"/>
　　　　有悮未可知也其書皆抄撮説部摘録數語<lb/>
　　　　條分件繫以供獺祭之用體例頗與曽慥類<lb/>
　　　　説相近惟類説引書至二百六十一種而此<lb/>
　　　　書所引祗一百三十七種視慥書僅得其半<lb/>
　　　　然其去取亦頗有同異未可偏廢且其所見<lb/>
　　　　書尚多古本亦有足與世所行本互相叅討<lb/>
　　　　者如方言奕偞容也一條今本注曰奕偞皆<lb/>
　　　　輕麗之貎而此書則註云奕奕偞偞又今本<lb/>
<pb n="KR3j0179_WYG_000-2b"/>
　　　　私䇿纎䓲穉抄小也一條此書引作私纎穉<lb/>
　　　　抄策小也證之下文策字本次在抄字下則<lb/>
　　　　此書所引為長盖雖徴据叢雜而旁見側出<lb/>
　　　　其足資考證者亦多固未可槩以襞積譏之<lb/>
　　　　矣乾隆四十三年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0179_WYG_000-3a"/>
紺珠集原序<lb/>
紺珠之集不知起自何代試嘗仰觀乎天文俯察乎地<lb/>
理凡可以備致用者雜出於諸子百家之說支分派别<lb/>
原始要終粲然靡所不載誠有益於後學然珠之為物<lb/>
生於洲而崖不枯固寳之矣是珠也其色紺然異乎夜<lb/>
光之類惟取其文焜燿而已凡人之思慮有為物所蔽<lb/>
而昏昧者取其珠而玩之則了然心悟渙然氷釋固足<lb/>
以開聰明備記遺忘豈小補哉學者於此能勤而熟覽<lb/>
<pb n="KR3j0179_WYG_000-3b"/>
之亦若提珠在手厯厯無忘其所能雖相去千百嵗之<lb/>
乆可以坐見其創述之本末則囊括倫類盖無餘藴矣<lb/>
以是而名其帙不亦宜乎建陽詹公寺丞出鎮臨汀僕<lb/>
幸登其門一日出示兹集俾之校勘訛舛將命工鏤板<lb/>
以廣其傳僕因得以詳究焉増益其所未能所得多矣<lb/>
揚子不云乎侍君子晦斯光窒斯通其是之謂歟紹興<lb/>
丁巳灌陽令王宗哲序<lb/>
</p>
<p>
</p>
  </div>
</body>
</text>
</TEI>
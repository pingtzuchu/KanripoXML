<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>紺珠集卷四</head>
    <p>
<pb n="KR3j0179_WYG_004-1a"/>
欽定四庫全書<lb/>
　紺珠集卷四　　　　　　　宋　朱勝非　撰<lb/>
　　洛陽伽藍記<hi>羊衒之</hi>
三三横兩兩從<lb/>
　後魏孝文皇帝嘗會羣臣酒酣因舉巵曰三三横兩<lb/>
　兩從誰能辨之賜金鍾御史中丞李彪曰沽酒老嫗<lb/>
　甕注瓨屠児割肉與秤同尚書左丞甄琛曰吳人浮<lb/>
　水自云工妓児擲繩在虚空彭城王勰曰臣始解此<lb/>
<pb n="KR3j0179_WYG_004-1b"/>
　乃是習字爾<lb/>
懷塼之俗<lb/>
　魏荘帝舅李延實為青州刺史陛辭帝謂曰懷塼之<lb/>
　俗世號難治舅宜好用心副朝廷所委時黄門侍郎在<lb/>
　側不曉懷塼之義問於温子昇温曰昔彭城王作青<lb/>
　州牧問其俗賔客云齊土之民風俗淺薄太守初至<lb/>
　皆懷塼叩頭以見其意及其代去以塼擊之言其始<lb/>
　向終背也是以京師語曰獄中無繫囚舍内無青州<lb/>
<pb n="KR3j0179_WYG_004-2a"/>
　假令家道惡腹中不懷愁事始於此<lb/>
酪奴<lb/>
　齊王肅歸魏初不食羊肉及酪漿嘗食鯽魚羹渴飲<lb/>
　茗汁髙祖問之曰羊肉何如魚羔茗汁何如酪漿肅<lb/>
　曰羊陸産之最魚水族之長以味言之甚有優劣羊<lb/>
　比齊魯大邦魚比邾莒小國惟茗不中與酪作奴髙<lb/>
　祖大笑彭城王勰謂肅曰卿不重齊魯大邦而愛邾<lb/>
　莒小國明日為卿設邾莒之會亦有酪奴因謂茗<lb/>
<pb n="KR3j0179_WYG_004-2b"/>
　曰酪奴<lb/>
水厄<lb/>
　王濛好茶人至輒飲士大夫甚以為苦每欲候濛必<lb/>
　云今日有水厄<lb/>
老嫗吹篪<lb/>
　後魏河間王有婢曰朝雲善吹篪諸羌叛王令朝雲<lb/>
　假為老嫗吹篪羌皆流涕復降語曰快馬健児不如<lb/>
　老嫗吹篪<lb/>
<pb n="KR3j0179_WYG_004-3a"/>
玉鳯銜鈴金龍吐珮<lb/>
　　杜陽編<hi>蘇鶚</hi>
金麥銀粟<lb/>
　咸通中同昌公主下降珍寳之盛無與為比其異者<lb/>
　金麥銀粟連珠帳却寒簾犀簟牙席蠲忿犀如意玉<lb/>
　九鸞釵辟邪香之類<lb/>
九花虬<lb/>
　代宗時范陽節度使李徳山貢馬額髙九寸毛拳如<lb/>
<pb n="KR3j0179_WYG_004-3b"/>
　麐以身被九花紋故號九花虬後賜郭子儀旌殊勲<lb/>
　也<lb/>
輭玉鞭<lb/>
　天寶中異國獻輭玉鞭屈之首尾相就舒之則勁直<lb/>
　如繩乃以聯蟬繡帛為袋碧蠶絲為鞘碧蠶絲者彌<lb/>
　羅國所貢自然碧色縱之一尺引之一丈<lb/>
誥多珠<lb/>
　大歴中日林國獻靈光豆形類中國菉豆色紅而光<lb/>
<pb n="KR3j0179_WYG_004-4a"/>
　芒長數尺有餘又名詰多珠同石菖蒲煮之即大如<lb/>
　鵝卵食之甚美可數日不飢<lb/>
龍角釵<lb/>
　亦日林國所獻釵玉紺色刻蛟龍形帝以賜獨孤妃一<lb/>
　日帝與妃同遊龍池有紫雲自釵上起命置掌中以<lb/>
　水噴之須臾化龍去<lb/>
萬佛山<lb/>
　新羅國進萬佛山雕刻沈檀雜以珠玉成佛像大者<lb/>
<pb n="KR3j0179_WYG_004-4b"/>
　逾寸小者數分眉目口耳皆備下有行道僧數千傍<lb/>
　有紫金鐘徑三寸每擊鐘則衆僧皆禮首至地而起<lb/>
香玉辟邪<lb/>
　肅宗賜李輔國香玉辟邪二玉之香可聞數里輔國每<lb/>
　置之坐隅一日方巾櫛辟邪一忽大笑一悲啼輔國<lb/>
　碎之未幾果卒<lb/>
芸暉堂<lb/>
　元載造芸暉堂於私第芸暉香草也出于闐國其脆<lb/>
<pb n="KR3j0179_WYG_004-5a"/>
　潔如氷而入水土不朽為屑以塗壁故以名之<lb/>
金龜印<lb/>
　元和中内給事中張維則自新羅使回於海上洲島<lb/>
　間遇神仙遺以寶函中有金龜印龜長五寸上負黄<lb/>
　金玉印面方一寸八分其篆文曰鳯芝龍木受命無疆<lb/>
　維則具進是月寝殿前連理木生靈芝二株宛如龍<lb/>
　鳯上曰鳯芝龍木豈非驗于此乎<lb/>
雙麐芝<lb/>
<pb n="KR3j0179_WYG_004-5b"/>
　憲宗好神仙之術有方士伊祁𤣥解者帝頗敬之因問<lb/>
　曰先生春秋既髙顔色不老何也𤣥解曰家于海上<lb/>
　嘗種靈草食之因令種於禁中一曰雙麟芝二曰六合<lb/>
　葵三曰萬根藤草成帝餌之良騐時西域進方圓二<lb/>
　美玉𤣥解見之曰此龍虎玉圓生於水龍寶之方生<lb/>
　於山虎寶之遂問所貢之使云果得之山澤間也<lb/>
菩薩蠻<lb/>
　唐大中初女蠻國貢獻其人皆危髻金冠瓔珞被體<lb/>
<pb n="KR3j0179_WYG_004-6a"/>
　故謂之菩薩蠻當時因此製曲以為名後人因之<lb/>
常堅氷<lb/>
　唐順宗時拘彌國貢此氷及變書草<lb/>
手談池<lb/>
　大中間日本國貢玉碁子云本國南有集真島島上<lb/>
　有手談池池中碁子出焉<lb/>
　　雲谿友議<hi>范攄</hi>
靈徹詩<lb/>
<pb n="KR3j0179_WYG_004-6b"/>
　韋丹與林僧靈徹為忘形友丹帥江西寄詩與靈徹<lb/>
　曰王事紛紛無暇日浮生冉冉只如雲已為平子歸<lb/>
　休計五老巖前必共君靈徹荅曰年老身閒無外事<lb/>
　麻衣草坐亦容身相逢盡道休官去林下何曾見一<lb/>
　人<lb/>
郭素擬王軒<lb/>
　王軒善為詩嘗遊苧蘿山題西施石曰嶺上千峰秀<lb/>
　江邉細草春今逢浣紗石不見浣紗人是夕有所遇<lb/>
<pb n="KR3j0179_WYG_004-7a"/>
　後有郭素者聞軒之事每於浣紗谿題咏屢吟歌賦<lb/>
　詩或嘲之曰三春桃李本無言苦被殘陽鳥雀喧借<lb/>
　問東鄰效西子何如郭素擬王軒<lb/>
韋臯代張延賞<lb/>
　韋臯張延賞之婿也臯素貧尚氣傲人妻族咸薄之<lb/>
　因去為隴右軍幕會徳宗幸奉天以功被寵不數年<lb/>
　自金吾持節西川與延賞為代張公愧甚不相見而<lb/>
　去時無名子有詩云宣父辭周又適秦昔賢誰不困<lb/>
<pb n="KR3j0179_WYG_004-7b"/>
　風塵當時甚訝張延賞不識韋臯是貴人<lb/>
剖腹納書<lb/>
　鄭圃有列子墓廟里中有胡釘鉸者每詣廟祭禱求<lb/>
　聰慧一夕夢人剖其腹納一卷書既覺遂有詩思如<lb/>
　喜縣尉見訪云児童不慣見車馬爭入蘆花深處藏<lb/>
　粗有可觀皆類此<lb/>
二十八字致上科<lb/>
　章孝標好詩元和中下第作燕詩以獻主司庾侍郎<lb/>
<pb n="KR3j0179_WYG_004-8a"/>
　云舊壘危巢泥已落今年故向社前歸連雲大厦無<lb/>
　棲處更傍誰家門戸飛庾頗憐之會再秉文衡遂擢<lb/>
　第時謂二十八字致上科<lb/>
𤣥朗偈<lb/>
　蜀僧𤣥朗性理通悟嘗作頌云天公未生我冥冥無<lb/>
　所知天公忽生我生我復何為無衣遣我寒無食遣<lb/>
　我飢還爾天公我還我未生時<lb/>
虞姬壻<lb/>
<pb n="KR3j0179_WYG_004-8b"/>
　唐李煬題名於昭應縣樓韋蟾留謔曰渭水秦川拂<lb/>
　眼明希仁何事寡詩情只應學得虞姬壻書字纔能<lb/>
　記姓名<lb/>
烏衣人<lb/>
　李筌注隂符經至禽獸之制在氣經年不能解忽夢<lb/>
　烏衣人教之遂通其義<lb/>
乞買山錢<lb/>
　符山人以文書抵于頔乞買山錢百萬頔與之<lb/>
<pb n="KR3j0179_WYG_004-9a"/>
詩集中日得相見<lb/>
　馮道明謁陶公云與員外舊識閽者啓之陶言昧平生<lb/>
　道明曰詩集中日得相見何隔平生陶善待之<lb/>
迂卒短李<lb/>
　白居易詩云悶勸迂辛酒閒吟短李詩言辛丘度李<lb/>
　紳也<lb/>
才出墨池便登雪嶺<lb/>
　崔涯吳楚狂生嘲妓李端端曰獨把象牙梳挿髻崑<lb/>
<pb n="KR3j0179_WYG_004-9b"/>
　崙山上月初生李氏求改詠乃曰揚州近日渾無價<lb/>
　一朶能行白牡丹或戲之曰李家娘子才出墨池便登<lb/>
　雪嶺何一日黒白不均耶<lb/>
雪山賦<lb/>
　平曽逰蜀謁成都李固言獻雪山賦言雖潔白而無<lb/>
　草木華茂供人採綴以李公罕作文章也<lb/>
裴諴温飛卿艶歌<lb/>
　裴諴云不是厨中串安知䏑裏心井邊銀釧落展轉<lb/>
<pb n="KR3j0179_WYG_004-10a"/>
　恨還深又云不信長相憶擡頭問取天風吹荷葉動<lb/>
　無夜不揺蓮又云簳蠟為紅燭情知不自由細絲斜<lb/>
　結網争柰眼相鈎飛卿云合歡桃核終堪恨裏許元来<lb/>
　别有人又云玲瓏骰子安紅豆入骨相思知也無<lb/>
三日拂塵<lb/>
　劉夢得賀牛竒章拜相云待公三日拂塵埃<lb/>
　　摭言<hi>王定保</hi>
金剛杵<lb/>
<pb n="KR3j0179_WYG_004-10b"/>
　薛保遜好行巨編自號金剛杵太和中公卿之門貢<lb/>
　士卷軸填委率為閽人脂燭之費两相告語求保遜<lb/>
　所投<lb/>
進士登科記<lb/>
　唐永徽以前俊秀一科猶與進士並列咸亨以後凡由文<lb/>
　學舉於有司者竟集于進士之列由是趙傪等刪去<lb/>
　俊秀故目而名曰進士登科記記之名立始于此也<lb/>
英雄入吾彀中<lb/>
<pb n="KR3j0179_WYG_004-11a"/>
　唐太宗貞觀中私幸端門見新進士綴行而出喜曰<lb/>
　天下英雄入吾彀中矣時人語曰太宗皇帝真長䇿<lb/>
　賺得英雄盡白頭<lb/>
進士譜<lb/>
　李肇國史補曰進士為時所尚乆矣其都會謂之舉<lb/>
　場通稱謂之秀才投刺謂之鄉貢得第謂之前進士<lb/>
　互相推敬謂之先輩俱㨗謂之同年有司謂之座主京<lb/>
　兆府考而升者謂之等第外府不試而貢者謂之抜<lb/>
<pb n="KR3j0179_WYG_004-11b"/>
　解将試各相保謂之合保羣居而賦謂之私試造請<lb/>
　權要謂之闗節激揚聲價謂之還往既㨗列姓名於<lb/>
　慈恩寺塔謂之題名大宴曲江亭子謂之曲江會此<lb/>
　會闗試後亦謂之闗宴宴後分散亦謂之離會籍而<lb/>
　入選謂之春闈不㨗而飲謂之打毷氉匿名造謗謂<lb/>
　之無名子退而肄業謂之過夏執業以往謂之夏課<lb/>
　亦曰秋卷挟藏入試謂之書䇿此其大略也<lb/>
白衣公卿<lb/>
<pb n="KR3j0179_WYG_004-12a"/>
　進士科始於隋大業中盛於唐貞觀永徽之間搢紳<lb/>
　雖為輔相不由此選終不為美其推重則曰白衣公卿<lb/>
　又曰一品白衫其艱難則曰三十老明經五十少進<lb/>
　士<lb/>
李權責李昻<lb/>
　唐俊秀等科初以考功主之開元二十四年李昻員<lb/>
　外性剛急集貢士與之約曰文章美惡悉知之矣如<lb/>
　有請託當首黜之既而昻外舅與進士李權相善因薦<lb/>
<pb n="KR3j0179_WYG_004-12b"/>
　於昻昻怒召權庭詰之又斥權章句之疵以辱之權<lb/>
　拱而前曰禮尚往来鄙文不臧既得聞命矣執事昔<lb/>
　有雅什愚将切磋可乎昻怒而許之權曰耳臨清渭<lb/>
　洗心向白雲閒豈執事之詩乎昻曰然權曰昔唐堯<lb/>
　衰耄厭倦天下将禪位於許由由惡聞其言故洗耳<lb/>
　今天子春秋鼎盛不揖讓於足下而洗耳何哉昻甚<lb/>
　惶駭訴於執政謂李權者風狂不遜遂下權吏後有<lb/>
　請嘱無不從者朝廷以郎官權輕自是改用禮部侍<lb/>
<pb n="KR3j0179_WYG_004-13a"/>
　郎<lb/>
神州等第録<lb/>
　神州解送自開元天寳之際率以在上十人謂之等第<lb/>
　必求名實相副者小宗伯選之或至渾化不然十得<lb/>
　七八茍被黜者多則牒貢院請落由故有神州等第<lb/>
　錄以紀得人之盛後多為形勢之人所占遂不足貴<lb/>
　矣<lb/>
二子矛盾<lb/>
<pb n="KR3j0179_WYG_004-13b"/>
　白樂天守杭江東進士多奔杭取解時張祐自負詩<lb/>
　名以首冠為己任徐凝後至同會羣中樂天諷二子<lb/>
　矛盾祐曰僕為解元宜矣凝曰君有何佳句祐曰甘<lb/>
　露寺詩曰日月光先到山河勢盡来金山寺詩云樹影<lb/>
　中流見鐘聲兩岸聞凝曰善則善矣柰何野人有句<lb/>
　云千古長如白練飛一條界破青山色祐遂愕然果<lb/>
　獲首選焉<lb/>
鼇戴頑石<lb/>
<pb n="KR3j0179_WYG_004-14a"/>
　盧肇開成中就江西解末送肇有啓謝曰巨鼇贔屓<lb/>
　首冠蓬山試官曰深慚名第焉得首冠之語肇曰頑石<lb/>
　在上巨鰲戴之豈非首冠也<lb/>
期集院事<lb/>
　進士榜出謝後便往期集院其日状元與同年相見<lb/>
　請一人為錄事其餘主宴主酒主樂主茶探花之類<lb/>
　咸以其日請主樂二人内一人主飲妓大科頭兩人<lb/>
　第一部也小科頭一人第二部日至院常宴即小科<lb/>
<pb n="KR3j0179_WYG_004-14b"/>
　頭主之大宴即大科頭主之雖無宴席科頭亦日有<lb/>
　請給第一部日給一千第二部减半見燭皆倍給逼<lb/>
　曲江大會則先牒教坊請奏上御紫雲樓垂簾觀焉<lb/>
　公卿家則以是日擇婿車馬盛集于彼也<lb/>
讌名有九<lb/>
　一曰大相識主司有具慶者二曰次相識主司有偏<lb/>
　侍者三曰小相識主司有兄弟者四曰聞喜勅下宴<lb/>
　也五曰櫻桃六曰日月燈月燈者閤名也又曰月燈<lb/>
<pb n="KR3j0179_WYG_004-15a"/>
　者打毬七曰牡丹八曰看佛牙上佛牙樓寶夀定水<lb/>
　莊嚴皆有之寶夀最盛九曰闗宴最大即離宴也<lb/>
錄事判罰<lb/>
　崔沆為主罰錄事同年盧彖者俯近闗宴請假往洛<lb/>
　及還同年已宴于曲江亭子彖以雕幰載妓微服縱<lb/>
　觀為團司所發沆判之曰深攙席㡌宻映氈車紫陌<lb/>
　尋春便隔同年之面青雲得路可知異日之心遂加<lb/>
　以重陌<lb/>
<pb n="KR3j0179_WYG_004-15b"/>
壓倒元白<lb/>
　寶厯中楊相嗣復具慶下繼放两榜時先僕射自東洛<lb/>
　入覲嗣復率生從迎於潼闗既回大宴於新昌里第<lb/>
　諸生班坐時元白亦預皆賦詩于席惟刑部侍郎楊<lb/>
　汝士有詩後成而最佳元白歎服汝士醉歸語其子<lb/>
　弟曰我今壓倒元白其詩中警句云文章舊價留鸞<lb/>
　掖桃李新隂在鯉庭<lb/>
聞喚状元聲<lb/>
<pb n="KR3j0179_WYG_004-16a"/>
　鄭合敬先軰及第後宿平康里詩云春来無日不閒<lb/>
　行楚潤相看别有情好是五更殘酒醒時時聞喚状<lb/>
　元聲楚娘潤娘盖妓之尤者也<lb/>
銜得錦標歸<lb/>
　盧肇袁州人少賤為人所薄後状元及第既歸刺史<lb/>
　接之甚厚一日延肇以觀競渡肇賦詩曰向道是龍<lb/>
　剛不信果然銜得錦標歸<lb/>
阿婆三五少年時<lb/>
<pb n="KR3j0179_WYG_004-16b"/>
　薛逢晚年厄於宦途嘗䇿蹇驢赴朝值新進士綴行<lb/>
　而出團司所由軰斥逢令避道逢遣一价語之曰莫<lb/>
　乞相阿婆三五少年時也曽東塗西抹來<lb/>
阿房宫賦<lb/>
　崔郾侍郎拜命於東都試舉人朝士祖於長樂傳舍<lb/>
　吳武陵任太學博士亦在坐謂郾曰侍郎以俊偉徳<lb/>
　望為明天子選才武陵敢薄施塵露向者見太學生<lb/>
　讀一卷文書就視之乃進士杜牧阿房宫賦其人真<lb/>
<pb n="KR3j0179_WYG_004-17a"/>
　王佐才也侍郎官重恐未暇披覽於是搢笏朗宣一<lb/>
　遍郾大竒之武陵曰請與状頭郾曰已有人曰不得<lb/>
　已即五人郾未對武陵曰不爾却請此賦郾曰敬依<lb/>
　所教也牧果得第五人<lb/>
樂句<lb/>
　韓愈皇甫湜貞元中名價籍甚亦一代之龍門也牛<lb/>
　僧孺携所業謁之二公會集各以一軸面贄其首篇<lb/>
　説樂韓愈見題即掩卷而問之曰且以拍板為什麽<lb/>
<pb n="KR3j0179_WYG_004-17b"/>
　僧孺曰樂句二公大稱賞俟其他適訪所居因大書<lb/>
　其門曰韓愈皇甫湜同訪翌日喧傳京師<lb/>
王泠然書<lb/>
　王泠然上時宰書曰公有文章時豈不欲文章者見<lb/>
　之乎未富貴時豈不欲富貴者見之乎今貴稱當朝<lb/>
　文稱命代見天下有文章未富貴者宜如何哉<lb/>
飯後鐘<lb/>
　王播少孤貧嘗客揚州恵昭寺木蘭院隨僧粥食乆<lb/>
<pb n="KR3j0179_WYG_004-18a"/>
　之僧頗厭一日播出度其未回而先飯訖乃鳴鐘魚<lb/>
　後播作鎮江都因訪舊遊所題字皆紗罩之矣因書<lb/>
　二絶曰二十年前此院遊木蘭花發院新修而今再<lb/>
　到經行處老樹無花僧白頭又曰上堂已了各西東<lb/>
　慚愧闍黎飯後鐘二十年來塵撲面如今始得碧紗<lb/>
　籠<lb/>
趙倚樓<lb/>
　杜紫㣲讀趙嘏早秋詩曰殘星幾㸃鴈横塞長笛一<lb/>
<pb n="KR3j0179_WYG_004-18b"/>
　聲人倚樓吟咏不已因目為趙倚樓其喜之如此<lb/>
冬烘<lb/>
　鄭侍郎薫主文疑顔標魯公之後時徐方未寜志在激勸<lb/>
　忠烈即以標為状元謝日問及廟院標寒進無此始<lb/>
　知誤取時嘲之曰主司頭腦大冬烘錯認顔標作魯<lb/>
　公<lb/>
錦禐上蓑衣<lb/>
　許孟容進士及第學究登科時謂錦禐上著蓑衣<lb/>
<pb n="KR3j0179_WYG_004-19a"/>
千佛名經<lb/>
　張倬者東之孫數舉進士不第捧登科頂戴之曰此<lb/>
　即千佛經也<lb/>
名紙毛生<lb/>
　劉魯風江西投謁頗為典謁所阻因賦詩曰萬卷詩<lb/>
　書劉魯風煙波千里謁文翁無錢乞與韓知客名紙<lb/>
　毛生不為通<lb/>
述温憲屈<lb/>
<pb n="KR3j0179_WYG_004-19b"/>
　憲庭筠之子光啓中及第為山南從事詞人李巨川<lb/>
　表述憲淹屈曰蛾眉先妬明妃為去國之人猨臂自<lb/>
　傷李廣乃不封之将<lb/>
繆島雲詩<lb/>
　繆島雲工詩尚竒險有云四五岸霞生絶壁兩三行<lb/>
　鴈過踈松又云抛芥子降顛狒狒折楊栁洒醉猩猩<lb/>
　又瀑布詩云白鳥逺行樹玉虹孤飲潭<lb/>
胡玢月詩<lb/>
<pb n="KR3j0179_WYG_004-20a"/>
　桂根寧有土光外却無塵<lb/>
比紅児詩<lb/>
　羅虬善詩與宗人隱鄴齊名號三羅避亂往鄜州依<lb/>
　李孝恭有官妓紅児善歌虬為絶句詩百篇令歌之<lb/>
　號比紅兒詩以百物比擬紅兒而作詩大行于時<lb/>
吳子華奠陸龜蒙文<lb/>
　文千餘言其略云大風吹海海波淪漣涵為子文無<lb/>
　偶無邉長松倚雲枯枝半折挺為子文直上巔絶<lb/>
<pb n="KR3j0179_WYG_004-20b"/>
　風下霜清寒鍾自聲發為子文鏘鏘音清武陵深閴<lb/>
　川長晝白洞為子文渺茫岑寂豕突鯨狂其来莫當<lb/>
　雲沈鳥沒其去倐忽膩若凝脂軟於無骨霏漠漠淡<lb/>
　涓涓春秀冶秋鮮妍觸即碎潭下月拭不滅玉上烟<lb/>
方三拜<lb/>
　方干幼有清才為徐凝所器誨之格律干有句云把<lb/>
　得新詩草裏論反語云村裏老譏凝也干嘗謁㢘使<lb/>
　連跪三拜<lb/>
<pb n="KR3j0179_WYG_004-21a"/>
孟浩然誦詩<lb/>
　襄陽詩人孟浩然頗為王維所知待詔金鑾殿私召<lb/>
　浩然入忽上幸維所居浩然遽匿床下維不敢隠具<lb/>
　以聞上欣然曰朕素聞此人召見索詩浩然對以不<lb/>
　攜所業上令口誦浩然曰北闕休上書南山歸敝廬<lb/>
　不才明主棄多病故人疎上曰朕未嘗棄人卿自不<lb/>
　求仕耳放歸南山終身不得仕<lb/>
朱灣别崔使君書<lb/>
<pb n="KR3j0179_WYG_004-21b"/>
　唐朱灣有逸才别湖州崔使君書時所傳誦其畧云<lb/>
　蓬莱之山藏於杳冥之中或可到貴人之門無媒而通<lb/>
　不可到驪龍之珠潜於瀇滉之中或可識貴人之顔<lb/>
　無因而前不可識某自假道當路問津主人一身孤雲<lb/>
　兩度圓月凡載請執事三趨㦸門門人謂之私来也耶公<lb/>
　來耶若言公小子實非公若言私公庭無私不得入<lb/>
　以兹交戰彷徨于今信知庭之與堂不啻千里況寄<lb/>
　食於漂母夜卧漁舟門如龍而難登食如玉而難得<lb/>
<pb n="KR3j0179_WYG_004-22a"/>
　食如玉之粟登如龍之門門轉深粟轉貴實無機心<lb/>
　翻成機事漢隂丈人聞之豈不大笑屬溪上風便嚢中<lb/>
　金乏望甘棠而嘆自引分而去<lb/>
進士乘驢<lb/>
　咸通末執政病舉人車馬太盛奏請進士並乘驢鄭<lb/>
　光業軀榦偉大或嘲之曰今年勑下盡騎驢短轡長鞦<lb/>
　滿九衢清痩児郎猶自可就中愁殺鄭昌圖<lb/>
十離詩<lb/>
<pb n="KR3j0179_WYG_004-22b"/>
　元相公在淛東時賔府薛書記酒後爭令擲注子傷<lb/>
　公猶子遂出幕既去作十離詩以獻十離者犬離主<lb/>
　筆離手馬離廏鸚鵡離籠燕離巢珠離掌魚離池鷹<lb/>
　離鞲竹離亭鏡離臺筆詩曰越管宣毫始稱情紅箋<lb/>
　紙上散花瓊都縁用久鋒頭盡不得羲之手裏擎竹<lb/>
　詩云蓊鬱新栽四五行常将直節負秋霜為縁春筍<lb/>
　鑚籬破不得垂隂罩玉堂他詩皆類此<lb/>
温八吟<lb/>
<pb n="KR3j0179_WYG_004-23a"/>
　温庭筠作賦不起草但籠袖凭鞍每一韻一吟而已<lb/>
　故場中謂之温八吟<lb/>
報道金釵落<lb/>
　張祐客淮南幙中宴集杜牧之時為度支使同坐牧<lb/>
　有屬意官妓以骰子與之賭酒因微吟曰骰子逡巡<lb/>
　裹手拈無因得見玉纎纎祐應聲曰但知報道金釵<lb/>
　落彷佛還應露指尖<lb/>
上水船<lb/>
<pb n="KR3j0179_WYG_004-23b"/>
　朱梁時姚洎為學士一日梁祖問及裴延祐曰頗知<lb/>
　其人聰敏洎曰向在翰林號下水船梁祖曰卿便是<lb/>
　上水船也洎甚慚<lb/>
好看客莫倚柁<lb/>
　唐令狐趙公鎮淮揚處士張祜嘗與宴狎公因行令<lb/>
　曰上水船風又急帆下人須好立祜即答曰上水船<lb/>
　船底破好看客莫倚柁<lb/>
目連變<lb/>
<pb n="KR3j0179_WYG_004-24a"/>
　張祜憶柘枝詩云鴛鴦鈿帶抛何處孔雀羅衫付阿<lb/>
　誰樂天呼為欵頭祐荅曰公長恨詞云上窮碧落下<lb/>
　黄泉兩處茫茫都不見此即目連訪母也<lb/>
謝衣鉢<lb/>
　状元以下到主司宅主事請謝衣鉢謂與主司名第相<lb/>
　同者<lb/>
鐵躋<lb/>
　燈臺也胡証與裴晉公會飲犯令者擊以鉄躋<lb/>
<pb n="KR3j0179_WYG_004-24b"/>
一字師<lb/>
　李相讀春秋婼字本勑畧反誤讀勑晷反有小吏<lb/>
　言曰某昔從師誤呼字音公檢釋文云小史之言是因<lb/>
　呼一字師<lb/>
腹笥<lb/>
　吳子華為賦一夕成於腹笥<lb/>
一謙三十年<lb/>
　皇甫湜與李生書曰近風偷薄進士尤甚至有一謙<lb/>
<pb n="KR3j0179_WYG_004-25a"/>
　三十年之語詩未有駱賔王一句已呼阮籍為老兵<lb/>
　矣<lb/>
有句如此居有何難<lb/>
　白樂天以文謁顧況況戲之曰長安物貴居大不易<lb/>
　及讀原上草詩乃曰有句如此居天下有何難前言<lb/>
　戲之耳<lb/>
松圍三尺<lb/>
　鍾輻作松齋手植一松夢朱衣吏曰松圍三尺吾子<lb/>
<pb n="KR3j0179_WYG_004-25b"/>
　當登第後三十年始成名其松圍果三尺<lb/>
五老牓<lb/>
　杜徳祥榜放曹松王希羽等五人年俱六十餘時謂之<lb/>
　五老牓<lb/>
芳林十哲<lb/>
　沈雲十人交通中貴號芳林十哲芳林名門也<lb/>
白頭花鈿<lb/>
　蔣凝應宏詞為賦止及四韻遂出頃刻播傳謂白頭<lb/>
<pb n="KR3j0179_WYG_004-26a"/>
　花鈿滿面不若徐妃半粧<lb/>
宋五坦率<lb/>
　宋濟老於場屋嘗試賦落官韻撫膺曰宋五坦率矣<lb/>
　其名甚著<lb/>
氷魂雪魄<lb/>
　劉徳仁苦於詩竟不成名既卒僧栖白以詩弔之云<lb/>
　忍苦為詩身到此氷魂雪魄已難招直教桂子落墳<lb/>
　上生得一枝寃始銷<lb/>
<pb n="KR3j0179_WYG_004-26b"/>
不怨所鄙而喜所誦<lb/>
　吳子華以詩百篇示許洞洞稱有聯絶唱云暖漾魚<lb/>
　遺子晴遊鹿引麛子華不怨所鄙而喜所誦<lb/>
蹙金結繡而無痕跡<lb/>
　趙牧効長吉為歌詩自謂蹙金結繡無痕跡對酒云<lb/>
　雲翁耕扶桑種黍養日烏手挼六十花甲子循環落落<lb/>
　如弄珠長繩繫日未是愚有翁臨鏡摘白鬚飢魂弔<lb/>
　骨吟古書馮唐八十無髙車人生如雪在須㬰何乃<lb/>
<pb n="KR3j0179_WYG_004-27a"/>
　自苦八尺軀裂衣換酒且為娛勸君日飲一瓢夜一<lb/>
　壺杞天崩雷騰騰桀非堯是何足憑桐君桂父豈勝<lb/>
　我醉裏白龍多上昇菖蒲花開魚尾定金丹始可延君<lb/>
　命<lb/>
無塵袖<lb/>
　崔魯蓮花詩曰何人解把無塵袖盛取殘香盡日憐<lb/>
尺八空喉<lb/>
　姚嵒傑與盧肇會飲江亭姚舉酒令云逺望漁舟不<lb/>
<pb n="KR3j0179_WYG_004-27b"/>
　闊尺八姚遽飲嘔噦還令曰凭閳一吐已覺空喉<lb/>
一餅熟成一韻詩<lb/>
　段維智性嗜煎餅一餅熟成一韻詩<lb/>
錦繡堆<lb/>
　謝廷浩以詞賦著名錦繡堆<lb/>
髙軒過<lb/>
　李賀七八嵗能文名動京師韓愈皇甫湜謁其父請<lb/>
　見之賀敝衣而出靣賦一篇頃刻成即名髙軒過賀<lb/>
<pb n="KR3j0179_WYG_004-28a"/>
　集所載是也<lb/>
真珠室<lb/>
　皇甫松牛竒章公之甥怨公不薦為謗詩曰夜入真<lb/>
　珠室朝遊玳瑁宫真珠即公侍妾名也<lb/>
九肋者稀<lb/>
　盧肇初赴舉先逹問所從来曰某袁州民也先逹曰<lb/>
　袁州出舉人耶荅曰袁之舉人亦猶沅江出鼈甲九<lb/>
　肋者稀<lb/>
<pb n="KR3j0179_WYG_004-28b"/>
汗脚踏龍尾<lb/>
　顧雲欲見劉子長請髙逢休書為先容潜啓之但云羊<lb/>
　昭業等擬将一尺三寸汗脚踏他燒殘龍尾道懿宗<lb/>
　皇帝雖薄徳不任被前人羅織雲吁嘆而藏之<lb/>
銀案<lb/>
　舉人多以白紙糊案子靣鄭昌圖詩曰新糊案子其<lb/>
　白如銀入試出試千春萬春<lb/>
苦海<lb/>
<pb n="KR3j0179_WYG_004-29a"/>
　鄭昌圖有一巨皮箱凡投贄有可嗤之者即投其中<lb/>
　號曰苦海昆季會集舁苦海閲之靡不絶倒<lb/>
原夫之輩<lb/>
　賈島不善文每入試巡舖告曰原夫之軰乞一聯<lb/>
潜救八人<lb/>
　温飛卿文思甚敏喜為人假手沈侍郎主文移飛卿簾<lb/>
　前試之日晚温請先出仍獻啓千餘言或云已潜救<lb/>
　八人矣<lb/>
<pb n="KR3j0179_WYG_004-29b"/>
留李端一篇<lb/>
　蜀路有飛泉亭詩板數百薛能盡毁之唯留李端巫<lb/>
　山髙詩一篇<lb/>
淡墨書牓<lb/>
　進士榜頭豎連黄紙四張淡墨氊筆書禮部貢院四<lb/>
　字<lb/>
賜紅箋名字<lb/>
　鄭鎬放榜宣宗以紅箋作一名云鄉貢進士李某馳<lb/>
<pb n="KR3j0179_WYG_004-30a"/>
　使以賜鎬<lb/>
綴玉聯珠<lb/>
　宣宗弔白樂天詩云綴玉聯珠六十年誰教冥路作<lb/>
　詩仙<lb/>
銀餅<lb/>
　宣宗賜韋渙孫宏銀餅餤啗之甚美皆乳酪膏腴之所<lb/>
　為<lb/>
卷有頭眼<lb/>
<pb n="KR3j0179_WYG_004-30b"/>
　舊語謂投獻必得其地也<lb/>
爛銀袍<lb/>
　李凉公詩袍似爛銀文似錦相将白日上青天<lb/>
夢踐積木<lb/>
　孫握夢木數百踐其上自謂必状元居衆材之上也<lb/>
　已而果然<lb/>
九重知己<lb/>
　劉鄴特賜及第韋岫賀之曰三十浮名每年皆有九<lb/>
<pb n="KR3j0179_WYG_004-31a"/>
　重知己曠代所無<lb/>
顔回忍飢靣<lb/>
　秦韜玉貴公子行云階前緑莎毯不卷銀龜噴香挽<lb/>
　不㫁亂花織錦栁撚線粧㸃池臺畫屏展主人功業<lb/>
　傳國初六親聫絡馳朝車鬭雞走狗家世事抱来皆<lb/>
　著黄金魚却笑儒生把書卷學得顔回忍飢靣<lb/>
風騷将<lb/>
　杜紫微贈趙嘏詩云今代風騷将誰登李杜壇<lb/>
<pb n="KR3j0179_WYG_004-31b"/>
契分四般同<lb/>
　李摯與李敏同姓同嵗同門同年登第摯有詩云因<lb/>
　縁三紀異契分四般同<lb/>
猶著麻衣待至公<lb/>
　劉虚與裴公早同研席及公主文劉尚舉子獻詩云<lb/>
　二十年前此夜中一般燈燭一般風不知嵗月能多<lb/>
　少猶著麻衣待至公<lb/>
金龜換酒<lb/>
<pb n="KR3j0179_WYG_004-32a"/>
　賀知章一見李白呼為謫仙人以金龜換酒與之共<lb/>
　飲<lb/>
　　顔氏家訓<hi>顔之推</hi>
易子而教<lb/>
　君子易子而教何也詩有諷刺之辭禮有嫌疑之戒<lb/>
　書有悖亂之事春秋有邪辟之譏易有備物之象皆<lb/>
　非父子之通言故不親授<lb/>
尺牘書疏千里面目<lb/>
<pb n="KR3j0179_WYG_004-32b"/>
　諺云尺牘書疏千里靣目不可不學亦不可精至為人<lb/>
　後乃覺累身王逸少風流才士蕭散名人世唯知其<lb/>
　學書是以小伎而掩其善<lb/>
邵陵王偽字<lb/>
　邵陵王頗行偽字書體猥拙以百念為憂言反為變<lb/>
　不用為罷追来為歸更生為蘇先人為老如此非一<lb/>
　甚無謂也<lb/>
雞口牛後<lb/>
<pb n="KR3j0179_WYG_004-33a"/>
　史記載戰國䇿語曰寧為雞口無為牛後案延篤戰<lb/>
　國䇿音義曰尸鷄中之主從牛子口當作尸後當<lb/>
　作從<lb/>
秦稱權銘<lb/>
　秦始皇本紀二十八年丞相隗林丞相王綰等議於<lb/>
　海上諸本皆作山林之林北齊開皇二年長安民掘<lb/>
　得銕秤權傍有銅塗鐫銘二其一曰二十六年皇帝<lb/>
　盡并兼天下諸侯黔首大安立號為皇帝乃詔丞相<lb/>
<pb n="KR3j0179_WYG_004-33b"/>
　状綰灋度量<graphic n="KR0767" url="https://raw.githubusercontent.com/kanripo/KR-Gaiji/master/images/KR0767.png" mimeType="image/png"/>不一嫌疑者皆一明之凡四十字其<lb/>
　一則二世所刻詔五十八字書兼古𨽻只一字磨滅<lb/>
　餘皆分明則史記言隗林當為隗状也<lb/>
吹扊扅<lb/>
　古樂府歌百里奚詞曰百里奚五羊皮憶别時烹伏<lb/>
　雉吹扊扅今日富貴忘我為按蔡邕月令章句曰鍵<lb/>
　闗牡也所以止扉謂之扊扅謂其貧無薪以門作㸑<lb/>
　耳吹當作炊<lb/>
<pb n="KR3j0179_WYG_004-34a"/>
夜漏以五更為節<lb/>
　西都賦曰衞以嚴更之署必以五為節者言自夕至<lb/>
　旦經涉五時雖冬夏之晷長短參差而盈不至六縮<lb/>
　不至四進退常在五時之間故謂之曰五更<lb/>
　者如此<lb/>
論釋氏<lb/>
　歸心一篇論釋氏戒世人不可以耳目不及便為虚<lb/>
　誕如山中人不信有魚大如木海上人不信有木大<lb/>
<pb n="KR3j0179_WYG_004-34b"/>
　如魚漢武不信弦膠魏武不信火布胡人見錦不信<lb/>
　有蠶食葉吐絲而成<lb/>
文章三易<lb/>
　沈隠侯曰文章當從三易易見事一也易識字二也<lb/>
　易誦讀三也邢子才謂沈約文章用事不使人覺深<lb/>
　以此服之<lb/>
上車著作<lb/>
　梁朝全盛時貴遊子弟多無學術諺曰上車不落即<lb/>
<pb n="KR3j0179_WYG_004-35a"/>
著作體中何如則秘書<lb/>
蓮花驕<lb/>
　雜藝篇投壺實以豆恐其矢躍也今則以躍為貴謂<lb/>
　之驕乃有倚竿帶劔狼壺豹尾龍首之名其妙者有<lb/>
　蓮花驕又為小障置於外投之驕一作驍<lb/>
豬蓴<lb/>
　荇菜江南謂之猪蓴<lb/>
龍葵<lb/>
<pb n="KR3j0179_WYG_004-35b"/>
　苦菜河北謂之龍葵<lb/>
馬薤<lb/>
　馬蘭廣雅謂之馬薤<lb/>
　　嶺表異錄<hi>劉恂</hi>
鷓鴣南翥<lb/>
　鷓鴣雖東西迴翔開翅之始必先南翥其名自呼薄<lb/>
　社州又本草云自呼鈎輈格磔故李羣玉詩云方穿詰<lb/>
　曲﨑嶇路又聼鈎輈格磔聲其好誕如此<lb/>
<pb n="KR3j0179_WYG_004-36a"/>
鬼車<lb/>
　鶚又名鵂鶹夜飛晝伏能拾人𤓰甲以知吉凶則鳴<lb/>
　于其屋上故人除指必藏之為此也又名夜遊女好<lb/>
　為嬰児為祟又名鬼車遇隂晦則飛或云鬼車九首<lb/>
　嘗為犬㫁其一故聞其聲則擊犬使鳴吠以厭之故<lb/>
　也<lb/>
海鏡蟹為腹水母蝦為目<lb/>
　越絶書云海鏡廣人呼為膏葉盤盤殻相合以成形<lb/>
<pb n="KR3j0179_WYG_004-36b"/>
　外圓而中甚瑩潔有少肉如蚌胎中有紅蟹子如豆而<lb/>
　螯足皆具海鏡飢則蟹出拾食蟹飽歸腹海鏡水母<lb/>
　者閩人謂之蚱渾然凝結大如覆㡌腹如懸絮有口<lb/>
　而無目常有蝦隨之食其涎浮泛水上則歘然而沒<lb/>
　乃蝦有所見也<lb/>
舞象<lb/>
　蠻王宴漢使於百花樓前設舞象金覊絡首錦䄡<lb/>
　垂身隨指皆合其節奏<lb/>
<pb n="KR3j0179_WYG_004-37a"/>
紫具<lb/>
　砑螺謂之紫具<lb/>
雷公墨<lb/>
　雷州每大雷雨多於野田得黳石謂之雷墨又於霹<lb/>
　靂得楔如斧謂之霹靂楔小児佩之辟惡<lb/>
　　八寳記<hi>闕名</hi>
五寳八寳<lb/>
　唐開元中李氏者嫁於賀若氏夫卒為尼號曰真如<lb/>
<pb n="KR3j0179_WYG_004-37b"/>
　其行髙潔天寳元年七月七日忽於寺庭見五色雲<lb/>
　墜眎之一嚢中有五物真如蔵之禄山亂真如流離<lb/>
　楚州安宜縣肅宗元年建子月十八夜真如為神人<lb/>
　召往化城見天帝投以八寳俾獻于朝以消沴氣真<lb/>
　如乃并前得五寳皆獻之<lb/>
𤣥黄天符<lb/>
　長八尺闊三寸形如笏上圓下方近圓有孔黄玉也<lb/>
　色比蒸栗澤若凝脂可以辟人間兵疫之氣<lb/>
<pb n="KR3j0179_WYG_004-38a"/>
玉雞<lb/>
　毛文悉備白玉色王者以孝理天下則見<lb/>
糓璧<lb/>
　亦白玉也徑五六寸其文粟粒自生非雕鐫之迹王<lb/>
　者得之則五榖豐稔<lb/>
如意寳珠<lb/>
　大如雞卵而圓正光色極瑩置室中明如滿月<lb/>
紅靺鞨<lb/>
<pb n="KR3j0179_WYG_004-38b"/>
　大如巨粟赤爛若朱櫻眎之若不可觸而觸之甚堅<lb/>
　不可破<lb/>
琅玕珠<lb/>
　形如環四分缺一徑可五六寸許<lb/>
玉印<lb/>
　大如半手其文如鹿陷之印中著物則形見<lb/>
皇后採桑鈎二枚<lb/>
　各長五寸其細如箸屈之似金似銀又似銅<lb/>
<pb n="KR3j0179_WYG_004-39a"/>
雷公石二枚<lb/>
　形如斧長可四寸闊二寸無孔膩如青玉諸寳置之<lb/>
　日中則光氣連天既進肅宗已被疾召代宗曰汝自<lb/>
　楚王為太子今天賜寳於楚州天祚汝也宜保之代<lb/>
　宗受賜即日改元寳應既監國賜真如號寳和改縣<lb/>
　為寳應自是兵革稍息海内小康亦其應也<lb/>
　　博物志<hi>張華</hi>
精衞<lb/>
<pb n="KR3j0179_WYG_004-39b"/>
　有鳥如烏文首白喙赤足名曰精衞説者謂赤帝之<lb/>
　女名女娙往逰東海溺死其神化為此鳥故常取西<lb/>
　山之木石以填東海至死不休<lb/>
駝知水脉<lb/>
　燉煌西渡流沙千里無水沙下伏流惟駝知之每至<lb/>
　泉脉則以足跑地掘之必得水<lb/>
祝融造市<lb/>
　祝融造市髙辛臣也蚩尤造兵炎帝臣也揮造弧牟<lb/>
<pb n="KR3j0179_WYG_004-40a"/>
　夷造矢倉頡造書容成造厯伶倫造律𨽻首造數捷<lb/>
　剟病忽恍善忘皆黄帝臣也儀狄造酒禹時人綿駒<lb/>
　善歌即齊人也<lb/>
孟勞<lb/>
　寳刀<lb/>
闢閭巨闕<lb/>
　寳劍<lb/>
繁弱之弓<lb/>
<pb n="KR3j0179_WYG_004-40b"/>
　繁弱之弓屈盧之矛谿子之弩狐父之戈皆古之寳<lb/>
　噐<lb/>
北風圖<lb/>
　劉襃漢桓帝時人曽畫雲漢圗見者皆熱又畫北風圗見<lb/>
　者皆寒<lb/>
地下柱軸<lb/>
　地下有四柱三千六百軸犬牙相牽<lb/>
地以石為骨<lb/>
<pb n="KR3j0179_WYG_004-41a"/>
　地以石為骨以川為脉草木為毛羽<lb/>
河精<lb/>
　夏禹行河見長人魚身曰我河精也<lb/>
歐冶五劔<lb/>
　純鈎湛盧豪曹魚腸巨闕五寳劔皆歐冶所鑄傳於<lb/>
　世<lb/>
太陽草<lb/>
　天老曰太陽之草服之長生即黄精也<lb/>
<pb n="KR3j0179_WYG_004-41b"/>
江珠<lb/>
　琥珀别名<lb/>
羽民<lb/>
　羽民國有翼飛不逺<lb/>
虎僕<lb/>
　有獸緑毛可作筆名虎僕<lb/>
天孫<lb/>
　泰山一名天孫言天帝孫也<lb/>
<pb n="KR3j0179_WYG_004-42a"/>
兔目鼠耳<lb/>
　槐生五日曰兔目十日曰䑕耳<lb/>
摶榖<lb/>
　爾雅鳩名<lb/>
姉歸<lb/>
　髙唐賦子歸别名<lb/>
田鶻<lb/>
　鶗鴂别名<lb/>
<pb n="KR3j0179_WYG_004-42b"/>
庸渠<lb/>
　相如賦水鳥名<lb/>
　<lb/>
　<lb/>
　<lb/>
　<lb/>
　<lb/>
　紺珠集卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鑒誡録巻九</head> <lb/>
    <p>
<pb n="KR3l0021_WYG_009-1a"/>
欽定四庫全書<lb/>
　鑒誡録巻九<lb/>
　　　　　　　　　　　後蜀　何光逺　撰<lb/>
　　夢太白<lb/>
懿宗之代有處士張孜本京兆人躭酒如狂好詩成癖<lb/>
然於吟諷終昧風騷爾来二十餘年不成軸巻孜與李<lb/>
山甫友善常為山甫鄙之張乃圖寫李白真儀日夕䖍<lb/>
禱忽夢一人自天降下颯曳長裾是夕星月晃然當庭<lb/>
<pb n="KR3l0021_WYG_009-1b"/>
而坐與孜對酌論及歌詩孜問姓名自云李白孜因備<lb/>
得其要已而超然上昇孜後所吐篇章悉于敎化當時<lb/>
詩者稍稍善之有遇雪云長安大雪天鳥雀難相覔其<lb/>
中豪貴家搗椒泥四壁别處生紅爐同圍下羅羃暖手<lb/>
調金絲蘸甲斟瓊液醉唱玉塵飛困融香汗滴豈知饑<lb/>
寒人脚手生皴劈又庚子年遇赦云時清無大赦何以<lb/>
安天下直到赤睂来始尋黄紙寫草草蠲賦役忙忙㸃<lb/>
兵馬天子自蒙塵何曽濟孤寡又駕在蜀日孜著雜言<lb/>
<pb n="KR3l0021_WYG_009-2a"/>
數篇傷時頗切其一首兩聫云只愛輕與肥不憂貧與<lb/>
賤著牙賣朱紫斷錢賖舉選反駕還京之後相府遣人<lb/>
捕之孜乃易名姓越淮而去故李山甫嘗代孜歌歌其<lb/>
當時易字夢白云天使翰林生我前相去後来二百年<lb/>
英神絶氣歸𤣥天日月星辰空慼然我識翰林文不識<lb/>
翰林面上天知我憶其人使向人間夢中見瑞光閃爍<lb/>
天門開五雲著地長裾来華山秀作英雄骨黄河瀉作<lb/>
縦横才巍峩宛似神仙客一段風雷扶氣魄低頭語了<lb/>
<pb n="KR3l0021_WYG_009-2b"/>
却抬頭指㸃胸前稱李白夢中一面何殷勤髙吟大語<lb/>
喧青雲白言天府偶閒暇與我握手論髙文一論耳目<lb/>
清再論心骨驚豁如混沌初鑿破天地海岳何分眀利<lb/>
若劍㦸堅健如虯龍争神機聖法說畧盡造化與我新<lb/>
増靈不問塵埃人不語塵埃事罇前半日空歸雲掃筵<lb/>
起自言天上作先生許向人間為弟子夢破青霄春煙<lb/>
霞無去塵若誇郭璞五色筆江淹却是㝷常人<lb/>
　　削古風<lb/>
<pb n="KR3l0021_WYG_009-3a"/>
梁朝杜舎人荀鶴為詩愁苦悉於教化每於吟諷得其<lb/>
至理如贈僧云安禪不必須山水滅得心頭火自涼又<lb/>
利門名路兩何憑百嵗風前短焰燈只恐為僧心未了<lb/>
為僧心了總輸僧南宗睹之傳為心印杜在梁朝獻朱<lb/>
太祖時世行十首欲令太祖省徭役薄賦斂是時方當<lb/>
征伐不洽上意遂不見遇旅寄寺中敬相公翔謂杜曰<lb/>
希先輩稍稍古風即可進身不然者虚老矣杜遂課頌<lb/>
徳詩三十章以恱太祖議者以杜雖有玉堂之拜頓移<lb/>
<pb n="KR3l0021_WYG_009-3b"/>
教化之詞壯志清眀中道而廢時世行聊紀兩首頌徳<lb/>
詩不復録之夫因兵死守蓬茅麻紵裙衫鬢髪焦桑柘<lb/>
廢来猶納稅田園荒盡尚徴苗時挑野菜和根煑旋斫<lb/>
生柴𢃄葉燒任是深山更深處也應無計避征徭八十<lb/>
老翁住破村村中牢落不堪論因供寨木無桑柘為㸃<lb/>
鄉兵絶子孫還似平寧徴賦稅未曽州縣畧安存至今雞<lb/>
犬皆星散日落西山哭倚門<lb/>
　　分命録<lb/>
<pb n="KR3l0021_WYG_009-4a"/>
咸通中王建侍御吟詩寒碎竟不顯榮乾符末李洞秀<lb/>
才出意窮愁不登名第是知詩者陶人性情定乎窮通<lb/>
故韋荘補闕有長安感懐云大道不將鑪冶去有心重<lb/>
築太平基此則苞括生成末為台輔長興末何僕射瓚<lb/>
有蜀城書事云到頭須卜林泉𨼆自愧無能繼卧龍詩<lb/>
後十旬得疾而卒今録四公全什用眀將来王建侍郎<lb/>
寄賈島詩曰盡日吟詩坐忍饑萬人中覔似君稀僮眠<lb/>
冷榻朝猶卧驢放秋田夜不歸傍暖旋收新落葉覺寒<lb/>
<pb n="KR3l0021_WYG_009-4b"/>
重著舊生衣曲江池畔時時到為愛鸕鷀雨裡飛李洞<lb/>
秀才上崇賢曺郎中云閒坊宅枕穿宫水聽水分衾盖<lb/>
蜀僧藥杵聲中搗殘夢茶鐺影裡煑孤燈刑曺𣗳䕃千<lb/>
年井華岳樓開萬里氷詩句變風宫漸緊夜濤舂盡海<lb/>
邊藤韋補闕感懐曰長年方悟少年非人道新詩勝舊<lb/>
詩十畝野塘留客釣一軒春雨對僧棊花間醉任黄鸚<lb/>
語亭上吟従白鷺窺大道不將爐冶去有心重築太平<lb/>
基何僕射書事云果決生涯向洛中西投知已悞恩容<lb/>
<pb n="KR3l0021_WYG_009-5a"/>
雲遮劍閣三千里水隔瞿唐十二峯頻步文翁坊裡月<lb/>
閒㝷杜甫宅前松到頭須卜林泉𨼆自愧無能繼卧龍<lb/>
　　卓絶篇<lb/>
陳眀秀才題破吳王夫差廟汪遵先輩詠絶萬里長城<lb/>
程賀員外因詠君山得名時人呼為程君山劉象郎中<lb/>
因詠仙掌得名時人呼為劉仙掌以上名公稱為卓絶<lb/>
千百集中無以加此陳秀才題夫差廟云姑蘇臺上千<lb/>
年木刻作夫差廟裡神幡盖寂寥塵土滿不知簫鼓樂<lb/>
<pb n="KR3l0021_WYG_009-5b"/>
何人汪先輩詠史詩曰秦築長城比鐵牢蕃戎不敢過<lb/>
臨洮雖然萬里連雲際不及堯家三尺髙程員外詠君<lb/>
山曰曽逰方外見麻姑說道君山此本無元是崑崙山<lb/>
頂石海風飄落洞庭湖劉郎中詠仙掌曰萬古亭亭倚<lb/>
碧霄不成擎亦不成招何如掬取蓮池水洒向人間救<lb/>
旱苗<lb/>
　　改名達<lb/>
梁震先輩蜀川人也比名靄僖宗在蜀日方修舉業時<lb/>
<pb n="KR3l0021_WYG_009-6a"/>
劉象先輩隨駕在蜀震以所業贄於劉畧吟咏震詩<lb/>
曰據郎中少年才思清秀儻隨鄉賦成器非遙若不改<lb/>
名無因顯達向以縁靄字雨下従謁雨下謁人因甚得<lb/>
見此後請改為震震字雨下従辰辰者龍也龍遇水雨<lb/>
變化燒尾之事不亦宜乎震後果得上第名聞諸侯髙<lb/>
令公李昌召赴荆南以筆硯籌畫見託終身不就賓席<lb/>
慮因玷汚前眀至今南楚之間獨步而已<lb/>
　　鑒寃辱<lb/>
<pb n="KR3l0021_WYG_009-6b"/>
梁朝彭城王劉中令知俊制置同州日因築營墻掘得<lb/>
一物重八十餘斤狀若油囊召賓幕諸將問之或曰地<lb/>
囊或曰飛簾或曰金神七殺獨劉參謀<hi>失名</hi>曰此寃辱<lb/>
也古者囹圄之地即有此焉昔王充據守洛陽修河南<lb/>
府獄亦獲此物而某逺祖記之乃是寃枉囚人死魄入<lb/>
地聚為此物凝結不消縦鼓鑄不燃浸沃不濕刄之不<lb/>
入擊之轉堅經千百年間而不腐爛但於清夜致之酒<lb/>
食許以伸寃當有黒氣沖天不異豐城之劍氣也此非<lb/>
<pb n="KR3l0021_WYG_009-7a"/>
吉瑞之兆實為竄逐之徴公一一試之皆如其說遂復<lb/>
深瘞尋易營基後有拔城背主奔秦之兆亦由見怪之<lb/>
驗也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0021_WYG_009-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鑒誡録卷九<lb/>
</p>
<p>
</p>
  </div>
</body>
</text>
</TEI>
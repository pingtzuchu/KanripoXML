<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鑒誡録巻四</head> <lb/>
    <p>
<pb n="KR3l0021_WYG_004-1a"/>
欽定四庫全書<lb/>
　鑒誡録巻四<lb/>
　　　　　　　　　　　後蜀　何光逺　撰<lb/>
　　蜀門諷<lb/>
蔣貽恭本江淮人無媚世之諂有詠人之才全蜀士流<lb/>
莫不畏憚初見則言詞清楚不稱是非後來則唇吻張<lb/>
皇便分醜美干忤時相數遭流譴亦慷慨之士也自孟<lb/>
祖霸蜀搜訪遺材蔣亦遇時數蒙見用故言者無罪聞<lb/>
<pb n="KR3l0021_WYG_004-1b"/>
者自防録之數篇用知鼎味詠蠶詩曰辛勤得繭不盈<lb/>
筐燈下繰絲怨恨長著處不知來處苦但貪衣上綉鴛<lb/>
鴦又詠金剛揚眉斗目惡精神揑合將來恰似真剛被<lb/>
時流借拳勢不知身自是泥人詠傴背子曰出得門來<lb/>
背柱天同行難可與差肩若教倚面南牕下恰似箜篌<lb/>
不著弦又咏安仁宰搗蒜安仁縣令好誅求百姓脂膏<lb/>
滿面流半破磁缸成醋酒死牛腸肚作饅頭長生嵗取<lb/>
飡三頓坐饗朝來犯五甌半醉半醒齊出縣共傷塗炭不<lb/>
<pb n="KR3l0021_WYG_004-2a"/>
勝愁又五門街望有題曰我皇開國十餘年一輩超昇<lb/>
炙手歡閒向五門樓下望衙官騎馬使衙官又謝郎中<lb/>
惠茶曰三斤緑茗賜貽恭一種須霑事不同料想肺懷<lb/>
無答處披毛戴角謝郎中詠蝦蟇詩曰坐卧兼行酒一<lb/>
般向人努力太無端欲知自己形骸小試就涔蹄照影<lb/>
看又貽恭住名山日陳情上府主髙太保知柔詩曰名<lb/>
山主簿實堪愁難咬他家大骨頭米納功南錢納府祇<lb/>
看江面水東流又蜀有鄭秀才雲從詠人祀聖君詩曰<lb/>
<pb n="KR3l0021_WYG_004-2b"/>
禍福從來豈自由任情淫祀也堪愁拜時何用頻偷眼<lb/>
未必泥人解㸃頭又行軍司馬向僕射瓚詠乘烟觀蔣<lb/>
鍊師蔣甚偉非婦人之狀怪得蹣跚不上昇白雲蹋綻<lb/>
紫雲崩龍腰鳯背猶嫌軟須問麻姑借大鵬又令狐祕<lb/>
書嶠匪唯善禮兼有卒才小小篇章亦多譏調因明慶<lb/>
節散後贈左右西街命服僧𤣥詩曰却羨僧門與道門<lb/>
元年今日紫衣新可憐州縣祈禳事盡向荷衣老却身<lb/>
又詠有年官健曰六十休論少壯時尉遲功業擬奚為<lb/>
<pb n="KR3l0021_WYG_004-3a"/>
髙聲念佛尋街者盡是勾停老健兒<lb/>
　　斥李珣<lb/>
賓貢李珣字徳潤本蜀中土生波斯也少小苦心屢稱<lb/>
賓貢所吟詩句往往動人尹校書鶚者錦城烟月之士<lb/>
與李生常為善友遽因戲遂嘲之李生文章掃地而盡<lb/>
詩曰異域從來重武强李波斯强學文章假饒折得東<lb/>
堂桂深恐薫來也不香<lb/>
　　許墓靈<lb/>
<pb n="KR3l0021_WYG_004-3b"/>
左𫝊神降于莘<hi>有神人聲似接人</hi>惠王問諸内史曰是何故也<lb/>
對曰國之將興明神降之監其徳也國之將亡神又降<lb/>
之觀其惡也故得神以興亦有以亡王蜀太祖與晉太<lb/>
師暉共為惡友悉生許下長而貧乏姓名無聞潛攻許<lb/>
昌縣民家事發太祖與晉俱遁武陽<hi>縣名</hi>古墓中是時潁<lb/>
川設無遮齋㑹至夜有數人呼墓曰潁川大㑹得無同<lb/>
行俄聞墓中應之曰蜀王在此不得相隨太祖與晉只<lb/>
聞其説不見其人則莫知蜀王誰是晉謂太祖曰八哥<lb/>
<pb n="KR3l0021_WYG_004-4a"/>
識逺謀大小子所不能及太祖忻然稱讓但懷内喜良<lb/>
久看㑹鬼迴謂墓鬼曰知此有客今將飯三分來内二<lb/>
分獻王一分獻公墓中窸窣似有人承接飯二分各在<lb/>
太祖及晉前雖馨香不殊而太祖前品味頗異謂太祖<lb/>
曰只此是御飯矣二人潛笑既脱斯難因隨黄巢各為<lb/>
將領而已矣太祖自利閬舉兵收蜀勛業既大遂封蜀<lb/>
王晉亦終于太師是知武陽墓鬼通靈先知公王者也<lb/>
　　輕薄鑑<lb/>
<pb n="KR3l0021_WYG_004-4b"/>
前蜀馮大夫涓恃其學富所為輕薄然于清苦直諫比<lb/>
諷箴規章奏悉于教化所著文章迥超羣品諸儒稱之<lb/>
為大手筆矣王太祖問擊掄之戲剏自誰人大夫對曰<lb/>
丘八所置上為大笑又與相座王司空鍇等小酌巡故<lb/>
字令錯舉一字三呼兩物相似鍇令曰樂樂樂冷淘似<lb/>
餺飥涓曰已已巳驢糞似馬屎合座大咍㳙獨不笑但<lb/>
仰視長嘯而已凡所舉指譏誚多如此焉太祖為蜀王<lb/>
時方搆大業賦役增益轉運煩苛百姓困窮無敢言者<lb/>
<pb n="KR3l0021_WYG_004-5a"/>
因太祖生辰大夫獨獻一詩先紀王功後陳生衆太祖<lb/>
曰如卿忠讜寡人王業何憂遂賜黄金十斤以旌禮諫<lb/>
于是經役稍減矣議者以君臣道合黎庶泰來茍非明<lb/>
王何以采納生日謌略云百姓富軍食足百姓足軍民<lb/>
歡争奈生靈飢且寒吾上有術應不難但令一斗徴<lb/>
一斛自然百姓富於官大夫又著檄龍文大蟲牓<lb/>
嶮竿歌無非比諷為世所稱文字繁多不復盡録嶮竿<lb/>
詩云山險驚摧車水嶮怕覆舟奈何平地不肯立沿上<lb/>
<pb n="KR3l0021_WYG_004-5b"/>
百尺髙竿頭我不知爾是人耶猿耶復猱耶教我見爾<lb/>
為爾長嘆嗟我聞孝子不許國我聞忠臣不憂家爾即<lb/>
輕命重黄金忠孝全虧徒爾誇常將嶮藝悦君目終日<lb/>
貪心媚君禄百尺髙竿百度沿一足參差一家哭嶮竿<lb/>
兒聽我語更有嶮竿嶮于爾解從上處失君恩落向天<lb/>
涯海邊去嶮竿兒爾須知嶮去欲往宜爾思上得欲下<lb/>
下不得我謂此輩嶮于嶮竿兒<lb/>
　　危亂黜<lb/>
<pb n="KR3l0021_WYG_004-6a"/>
昭宗之代張拾遺道古因貢五危二亂表敘興廢之事<lb/>
遂黜于蜀時王太祖辟為安撫判官張所為古僻不徇<lb/>
時情遂在道江<hi>縣名</hi>賣卜過日及太祖立極每思其賢遣<lb/>
使詔之屢徵不起復上章疏詞㫖是非帝遂誅之瘞于<lb/>
五墓之地鄭雲叟在華山之間吟詩哭曰曾陳章疏忤<lb/>
昭皇流落西南事可傷豈使諫臣終屈辱直疑天道惡<lb/>
忠良生前賣卜居三蜀死後馳名偏大唐誰是亂來修<lb/>
史者説君須到筆頭忙又西岳僧貫休哭之曰清河逝<lb/>
<pb n="KR3l0021_WYG_004-6b"/>
水太怱怱東觀無人失至公天上君恩三載隔鏡中鸞<lb/>
影一時空<hi>妻亦尋卒</hi>塵生苦霧蒼忙外門掩諸孤寂寞中惆<lb/>
悵斯人又如此一聲羌笛滿江風<hi>據禪月詩集中此詩乃哭涪州張侍郎非</hi>
<hi>張拾遺何光逺錯舉證也</hi>
　　得夫地<lb/>
王蜀普慈公主出降秦州節度使李中令繼崇即秦王<lb/>
茂貞之猶子也初王太祖欲興師取天下而計未成因<lb/>
問大夫馮㳙㳙對曰臣聞興師者殘兵力虚府庫弊羣<lb/>
<pb n="KR3l0021_WYG_004-7a"/>
畜損弓甲衰桑農虧徳義興詐偽故損國害人莫先于<lb/>
用兵也方今梁王朱全忠霸盛彊據兩京料其先取河<lb/>
東河東梁之敵國也勢不兩立儻一處為雄率天下之<lb/>
衆一舉西來縱葛亮重生五丁復出無以泥封大散石<lb/>
鏁劒門今秦庭實蜀之巨屏也去其屏窺見庭館焉莫<lb/>
若與秦王和親稍稍以麻布茗草給之不傷于大義濟<lb/>
之以小利蜀但訓兵秣馬因敵料彊足可以保大禄于<lb/>
山川固子孫于萬葉潛令公主探其機密窺彼室家俟<lb/>
<pb n="KR3l0021_WYG_004-7b"/>
便攻之一舉而獲可也帝曰甚善是時秦王遣使求親<lb/>
遂以普慈公主而許之于是成其姻好公主出降也小<lb/>
宫一帑之資以為粧奩服玩之説而導從華麗已逾千<lb/>
里秦王以隴右之地貧薄不産絲麻請西向稱臣希六<lb/>
萬衆春衣之賜太祖又用馮涓之計許之茶布請自備<lb/>
人力而迎秦王大喜率强丁及驢馬悉遣入蜀搬取其<lb/>
來也載青鹽紫草蜀得其厚利焉其去也載白布黄茶<lb/>
秦得麄貨矣每來駐泊周嵗而還閣道﨑嶇江溪壅滯<lb/>
<pb n="KR3l0021_WYG_004-8a"/>
人畜疲乏踣卧道塗是時秦大半不還遂止西來之役<lb/>
李駙馬繼崇久鎮天水與季父秦王常持兩端普慈公<lb/>
主密使閹人宋内侍光嗣絹書封事而達太子備述駙<lb/>
馬常驕矜每多沉湎或淫誅嬖妾或醉害賢良兵力方<lb/>
微民心思亂願歸侍省免死危邦事達宸聰六宫慟哭<lb/>
太祖遂詐以后薨遣使暫迎公主公主既至不復歸秦<lb/>
蜀遣大將軍許太師宗播將兵五萬與秦人戰于金沙<lb/>
<hi>地名</hi>秦人大敗于是獲其城邑遂迎駙馬及降無敵王劉<lb/>
<pb n="KR3l0021_WYG_004-8b"/>
知俊并戰俘郭守遷郭守存李彦德聶璝孫禮陳彦詞<lb/>
毛昌業邵雲等五十餘員大將馬三千餘匹兵士九千<lb/>
户六萬悉歸于蜀至同光三年秦賓後唐蜀遂亡焉<hi>蜀咸</hi>
<hi>康元年是唐同光三年</hi>是充巨屏矣乃知馮君之口信不虛開矣<lb/>
　<lb/>
　<lb/>
　<lb/>
　鑒誡録巻四<lb/>
</p>
<p>
</p>
  </div>
</body>
</text>
</TEI>
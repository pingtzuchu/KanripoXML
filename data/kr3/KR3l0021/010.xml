<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鑒誡録巻十</head> <lb/>
    <p>
<pb n="KR3l0021_WYG_010-1a"/>
欽定四庫全書<lb/>
　鑒誡録巻十<lb/>
　　　　　　　　　　　後蜀　何光逺　撰<lb/>
　　歸生刺<lb/>
歸處納者歸侍郎融之曽孫也多逰秦隴言足是非在<lb/>
事者無不以金帛酒食彌縫之畏其譏也或見人衣鮮<lb/>
華即念詩曰昻藏騎馬出朱門服色鮮華不可論盡是<lb/>
殺人方始得一絲絲上有寃魂黄巢犯京後守亮守信<lb/>
<pb n="KR3l0021_WYG_010-1b"/>
等悉為楊軍容復恭義兒勢奪諸侯亦一時之威也歸<lb/>
有不平之色詠虺漢以刺之曰草頭灰面惡形儀盡是<lb/>
軍容表裏姿昔日水牛攀角上而今細馬劈腰騎錢多<lb/>
内藏猶嫌少位等三公尚厭卑更有一般堪笑處鍍金<lb/>
牙齒咬銀匙又詠奸漢云輕脣利舌傍吾門送諂承顔<lb/>
日日新愛與大官添弟子能將小藥獻夫人稱頭不放<lb/>
分毫過對酒常如割骨貧更有一般奸大處聚錢惟趂<lb/>
買金銀又代村婦詠邊將曰紫袍金帶不須誇動便經<lb/>
<pb n="KR3l0021_WYG_010-2a"/>
年鎮海涯争似我家田舎壻朝驅牛去暮還家又有石<lb/>
校書欽若本東川人文章四六與王超齊名天復初應<lb/>
舉值大駕東遷蜀路不通干戈繼起遂客寄天水荏苒<lb/>
一紀有餘後知父亡方乃舉慟廣於寺院追薦懴罪而<lb/>
已歸與石遽因小隙荼毒詠之石氏聲名因兹減價詩<lb/>
曰十二年来匿父喪三千之罪譴莫當如今追薦因無<lb/>
益已被牛頭煑㡬場<lb/>
　　髙僧論<lb/>
<pb n="KR3l0021_WYG_010-2b"/>
伏牛上人一鉢和尚皆悟達之士也一居巖岫永離囂<lb/>
塵著述三傷指諭一鉢廣開法廟大扇迷途聾瞽聞之<lb/>
往往解悟王蜀乾徳初有小軍使陳<hi>失名</hi>妻髙氏即髙<lb/>
駢相公諸院之孫先於法門寺受持不殺戒二十餘年<lb/>
後届蜀因與男娶婦親族勸令屠宰髙亦従之旬日之<lb/>
中得疾頗異不録人事口但荒言既而三宿還魂備述<lb/>
幽途之事初遇黒衣使者追入岐府城隍廟神峩冠大<lb/>
神與一金甲武士對坐使者領髙見神武士言語紛紜<lb/>
<pb n="KR3l0021_WYG_010-3a"/>
訴髙破戒仍扼腕罵髙曰吾䕶戒鬼將也為汝二十餘<lb/>
年食不受羨寢不遑安豈期一起殺心頓隳戒行命雖<lb/>
未盡罪亦頗深須送𠖇司懲其僭犯城隍神迴問髙曰<lb/>
汝更修何善贖此過尤髙平生常念上生經至此蔑然<lb/>
遺忘只記得三傷頌一鉢歌合掌向神厲聲而念神與<lb/>
武士聳耳立聽顔色漸怡誦至了終悉皆涕淚謂髙曰<lb/>
且歸人世宜復善心髙氏拜辭未終颯然起生乃知大<lb/>
善知識所著句義與佛齊功今並録其全篇仍亦書其<lb/>
<pb n="KR3l0021_WYG_010-3b"/>
靈驗採之真識非取迦談伏牛上人三傷頌其一曰傷<lb/>
嗟壘巢燕雖巧無深見修營一箇窠往復凡千轉雙飛<lb/>
碧水頭對語紅梁畔身縁覔食疲口為銜泥爛驅馳九<lb/>
十初方産巢中卵停騰怕饑渇撫養知寒煖憐惜過於<lb/>
人銜蟲餧皆徧父為理毛衣母来將食眩一旦翅翼成<lb/>
分飛不相管世有仁智人懇力憂家眷男女未成長顔<lb/>
色亦衰變燕子燕子聽吾語隨時且過休辛苦縦使窠<lb/>
中千箇兒秋風纔動終須去世人世人不要貪此語是<lb/>
<pb n="KR3l0021_WYG_010-4a"/>
藥須思量饒你平生男女多誰能伴爾歸泉路其二曰<lb/>
傷嗟鵽鳩鳥夜夜啼天曉墜翼栁攀枝垂頭血沾草身<lb/>
隨露葉低影逐風枝裊一種情相生爾獨何枯槁驅驅<lb/>
飲啄稀役役飛騰少不是官所嗟都縁業所造亦似世<lb/>
間人貪生不覺老喫着能㡬多强自索煩惱咄哉無眼<lb/>
人織絡何時了只為一六迷遂成十二到鵽鳩鵽鳩林<lb/>
裡叫山僧山僧牀上笑有人㑹意解推尋不假三祗便<lb/>
成道其三曰傷嗟造蜜蜂忙忙採花蕊接翼入芳叢分<lb/>
<pb n="KR3l0021_WYG_010-4b"/>
頭傍煙水抱蕊愛香滋尋花應春餌驅馳如所縈盤旋<lb/>
若邅魅蹭蹬遇絲羅飄零餵螻蟻才能翅翼成方始窠<lb/>
巢備惡人把火燒哀鳴𣗳中死蜜是他人蜜美自他人<lb/>
美虚忙百草頭於身有何利世有少智人與此恰相似<lb/>
只縁貪愛牽㡬度虚沈墜百嵗處浮生十年作童稚一<lb/>
半悲與愁一半病與瘁除折算將来能得㡬多子更將<lb/>
有漏身自翳無生理永不見如来却縁開眼睡蜜蜂蜜<lb/>
蜂休沒沒空哉終是他人喫世人世人不要貪留富他<lb/>
<pb n="KR3l0021_WYG_010-5a"/>
人有何益一鉢和尚歌曰阿剌剌閙聒聒總是悠悠造<lb/>
未撻如饑喫鹽加得渇枉却一生頭戛戛究竟不能知<lb/>
本末抛却死屍何處脫閒事到頭須結撮火落身上當<lb/>
頭撥莫待臨事呼菩薩大丈夫貌須豁落莫學癡人受<lb/>
摩捋也繫裹也擺撥也學柔和也麄糲亦解剃頭亦披<lb/>
褐也學凡夫作生活直言向君君未達更作長歌歌一<lb/>
鉢多中少少中多莫笑野人一鉢歌縁持此鉢度婆娑<lb/>
青天寥寥月初上此時境空含萬象㡬處浮生自是非<lb/>
<pb n="KR3l0021_WYG_010-5b"/>
一源清净無来往莫漫將心學水泡百毛流火無事交<lb/>
不如静坐真如他頭上従他鵲作巢萬代金輪聖王子<lb/>
只這真如是靈覺菩提𣗳下度衆生度盡衆生不生死<lb/>
真丈夫無形無相大毗盧塵滅勞盡真如在一顆圓眀<lb/>
無價珠眼不見耳不聞無見無聞無不聞従来一鉢無<lb/>
言說今日千言强為分强為分須諦聽人人總有真如<lb/>
性恰似黄金在鑛中鍊去金金鉢净真是妄妄是真為<lb/>
求真妄更無求將心不用心煩惱衣食隨時養色身好<lb/>
<pb n="KR3l0021_WYG_010-6a"/>
也着惡也着一切不貪無染着亦無惡亦無好一際坦<lb/>
然平等道粗亦餐細亦餐莫學凡夫相上㸔亦無粗亦<lb/>
無細上方香積無根蒂坐亦行行亦坐生死𣗳是菩提<lb/>
果亦無生亦無死三世如来總如此離即着着即離實<lb/>
想門中無實義不可離不可著何處更求治病藥語時<lb/>
黙黙時語語黙尋蹤無定所亦無語亦無黙莫喚東西<lb/>
作南北嗔時喜喜時嗔我自降魔轉法輪亦無嗔亦無<lb/>
喜水不離波波是水慳時捨捨時慳不離内外與中間<lb/>
<pb n="KR3l0021_WYG_010-6b"/>
亦無慳亦無捨寂寂寥寥無可把苦時樂樂時苦只箇<lb/>
修行斷門户亦無苦亦無樂本来自性無纒縛垢即净<lb/>
净即垢兩邊惡境無前後亦無垢亦無净大千同一真<lb/>
如性藥是病病是藥到頭兩事渾捻却亦無藥亦無病<lb/>
正是真如靈覺性魔是佛佛是魔如影隨形水上波亦<lb/>
無魔亦無佛三教比来無一物凡即聖聖即凡色裡膠<lb/>
倩水裡礬亦無凡亦無聖萬行歸除無一行真中假假<lb/>
中真自是凡夫起惡塵亦無真亦無假若不呼時誰應<lb/>
<pb n="KR3l0021_WYG_010-7a"/>
者本無性本無名只麽騰騰信脚行有時市井㸔屠肆<lb/>
一葉蓮花火上生也曽䇿杖逰京洛身似浮雲先住著<lb/>
究竟従来是寄居他方處處無纒縛若覔戒三毒藥病<lb/>
何時瘥若覔禪我自縦横大可憐不是住不是顛在世<lb/>
間中出世間時人不㑹此中意打著南邊與北邊若覔<lb/>
法雞足山頭問迦葉見說傳衣在彼中無心不用求謀<lb/>
甲若覔修八萬浮圖何處求只知黄葉上啼哭不覺黒<lb/>
雲遮日頭莫怪狂言無次第篩羅漸入粗中細只遮粗<lb/>
<pb n="KR3l0021_WYG_010-7b"/>
中細也無即是圓眀真是諦亦無真但有名聞即是塵<lb/>
若向塵中解真實便是當来出世人無造作獨行獨坐<lb/>
空索索無湼槃本来生死不相干直須省莫漫將身入<lb/>
空井無去来也無眀鏡掛髙臺儂家見解只如此不用<lb/>
將心算刼灰<lb/>
　　魚還肉<lb/>
天復初任可芝任戎州刺史日有漁人趙阿奴善釣大<lb/>
魚常於馬湖江垂巨索大釣號曰掣拔中釣者皆百斤<lb/>
<pb n="KR3l0021_WYG_010-8a"/>
不啻嘗謂人曰願釣千斤之魚豁男子平生之志即改<lb/>
業矣人或語曰此江非左海焉有此魚對曰非我所欲負<lb/>
命者上釣其年秋忽獲一鮥子魚果重千斤背上自然<lb/>
有字其文金色觀者感傷趙阿奴因此従軍遂改釣業<lb/>
其大魚背上字云三曽到揚州五轉歸馬湖身上千斤<lb/>
肉今還趙阿奴<lb/>
　　求𠖇婚<lb/>
傳言鬼神所慿有時而信故黄熊入夢不為無人豕人<lb/>
<pb n="KR3l0021_WYG_010-8b"/>
立啼顯彰有鬼蜀有曺孝㢘第十九子晦因逰彭州導<lb/>
江縣汊口謁李永相公廟覩土塑三女儼然而艶遂指<lb/>
第三者祝曰願與小娘子為𠖇婚某終身不媾凡庶矣<lb/>
遂取卦子擲之相交而立良乆巫者度語曰相公請曺<lb/>
郎留着體衣一事以為言定曺遂解汗衫留於女坐巫<lb/>
者復取女紅披衫與之曰望曺郎保惜此衣後二紀當<lb/>
就姻好曺亦深信竟不婚姻縦遇國色視之如糞土也<lb/>
果自天祐甲子終於癸未二十年間曺積覺氣微又疑<lb/>
<pb n="KR3l0021_WYG_010-9a"/>
與神<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>約數乃自沐浴儼然衣冠俟神之迎也是日至<lb/>
暝車馬甚盛駢塞曺門同街居人競来觀瞩至二更鄰<lb/>
人見曺升車而去莫知其由及曉視之曺已奄然矣議<lb/>
者以華岳靈姻咸疑謬說苧蘿所遇亦恐妖稱今曺公<lb/>
𠖇婚目驗其異嗚呼自投鬼趣不亦卑乎<lb/>
　　見世報<lb/>
天祐中秦州劉自然主押義軍案因連帥李中令繼宗<lb/>
㸃鄉子而西捍蜀師有成紀縣百姓黄知感詣劉求免<lb/>
<pb n="KR3l0021_WYG_010-9b"/>
自然許之自然之妻謂其夫曰黄知感之妻美髪儻得<lb/>
為妾之髢即與免之知感得劉指蹤與妻平議黄妻可<lb/>
謂賢也語其夫曰妾今幸以弱質得附於君髪有再生<lb/>
人死永别君若南征不返妾有美髪何為言訖覽髪剪<lb/>
之知感亦懐痛切既迫於差㸃遂獻於劉劉亦貪殘獨<lb/>
為不足春獲其免秋復差行軍須急難莫敢中止於是<lb/>
沒於金沙之陣劉亦是嵗云亡黄妻但有靈祠陳状咒<lb/>
詛後黄家牸衛忽生一駒及堪乘騎方覺左脇下有劉<lb/>
<pb n="KR3l0021_WYG_010-10a"/>
自然之字多般辨驗字益分眀邑人傳之遂達㢘問<hi>自蜀</hi>
<hi>平之後王太尉宗儔制置</hi>元戎召其妻子識認劉之長子曰某父平<lb/>
生惟好酒肉但能飲酒食肉是某父也驢遂飲酒數升<lb/>
啖肉數臠仍以頭指昵其子淚下如繩劉子請備百千<lb/>
贖之黄妻竟為不可出入鞭打以報夫仇劉子恥於姻<lb/>
親鬱咽而卒後累經喪亂無復聞焉故王梵志曰欺狂<lb/>
得錢君莫羨究竟還是輸他便不信但㸔槽上驢只是<lb/>
改頭不識面又寳雞縣市令樊旭初喫犬肉臨老尾生<lb/>
<pb n="KR3l0021_WYG_010-10b"/>
每因校料之時取笑縣曺人吏其妻偶因夫醉以刀斷<lb/>
之忽作狗號數聲奄然而卒又金州義軍將全景暉能<lb/>
禁毒虺兼好食之其妻忽産大蛇九頭一尾又有室女<lb/>
忽生一子身有蛇鱗因此鄉親皆禁忌<lb/>
　　攻雜詠<lb/>
陳裕秀才下第逰蜀誓棄舉業惟事脣喙覩物便嘲其<lb/>
中數篇亦堪採擇雖無敎化於當代誠可取笑於一時<lb/>
詠渾家樂云晨起梳頭午不休一窠精魅閙啾啾阿家<lb/>
<pb n="KR3l0021_WYG_010-11a"/>
解舞清平樂新婦能抛白木毬着緑桃牌吹觱篥賜緋<lb/>
<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>器和梁州天晴任你渾家樂兩下還須滿舍愁又北<lb/>
郡南州處處過平生家計一驢馱囊中錢物衣装少袋<lb/>
裡燕脂胡粉多滿子面甜唐脆餅蕭娘身痩鬼嫦娥怪<lb/>
来喚作渾家樂骨子猫兒盡唱歌過舊居云昔日顔回<lb/>
宅今為裹飯家不聞吟秀句只見<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>油麻豉汁<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>中沸<lb/>
粕餻案上葩朝朝惟起早檐従自排衙有一秀才自贖<lb/>
酒家青衣為婦裕嘲之曰秀才何事太怱怱琴瑟無媒<lb/>
<pb n="KR3l0021_WYG_010-11b"/>
便自通新婦旋裙纔離體外姑托布尚當胷菜團箇箇<lb/>
皆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>項粳米頭頭盡剪鬃一自土和逃走後至今笑却<lb/>
親家翁又詠大慈寺齋頭鮮於闍梨云酒肉中朝沒闕<lb/>
時髙堂大舎養肥屍行婆滿院多為婦童子成行半是<lb/>
兒面折掇齋窮措大笑迎搽粉阿尼師一朝苦也無常<lb/>
至劍𣗳刀山不放伊又大慈寺東北有池號曰放生池<lb/>
蜀人競以三元日多將鵝鴨放在池中浴因謁主池僧<lb/>
不遇當門書一絶句自此放生稍息矣鵝鴨仝羣世所<lb/>
<pb n="KR3l0021_WYG_010-12a"/>
知蜀人競送放生池比來養狗囤雞在不信闍黎是<lb/>
野狸裕後詠深沙一絶因暴疾而終亦由神折天年抑<lb/>
又神其靈也詩曰撑睂努目强乾嗔便作閻浮有力神<lb/>
禍福豈由泥担漢燒香供養弄蛇人<lb/>
　　蜀才婦<lb/>
吳越饒貢妓燕趙多美姝宋産歌姬蜀出才婦薛濤者<lb/>
容姿既麗才調尤佳言謔之間立有詶對大凡營妓比<lb/>
無校書之稱韋南康鎮成都日欲奏之而罷至今呼之<lb/>
<pb n="KR3l0021_WYG_010-12b"/>
故進士胡曽有詩曰萬里橋邊女校書琵琶花下閉門<lb/>
居掃睂才子知多少管領春風總不如濤毎承連帥寵<lb/>
念或相唱和出入車輿詩達四方中朝一應銜命使車<lb/>
毎届蜀求見濤者甚衆而濤性亦狂逸所有見遺金帛<lb/>
往往上納韋公既知且怒於是不許従官濤獻五離詩情意<lb/>
感人遂復寵召當時見重如此犬離主曰出入朱門四<lb/>
五年為知人性足人憐近縁咬著親情客不得紅絲毯<lb/>
上眠魚離池曰戲躍池中四五秋常將朱尾玩銀鈎近<lb/>
<pb n="KR3l0021_WYG_010-13a"/>
縁戲觸紅蓮折不得隨波更一逰鸚鵡離籠曰慣向侯<lb/>
門養此身飛来飛去羽毛新近縁出語無方便不得籠<lb/>
中再喚人又竹離叢曰蓊鬱裁成四五行常持堅節覆<lb/>
秋霜近縁春笋鑽階破不得垂枝對畫堂又珠離掌曰<lb/>
一顆眀珠内外通分眀皎潔水精宫近縁一㸃瑕相累<lb/>
不得朝朝在掌中又女郎張窈窕少年居蜀下筆成章<lb/>
當時詩人雅相推重有上成都當事詩曰昨日賣衣裳<lb/>
今朝賣衣裳衣裳渾賣盡惟剩嫁時箱有賣愁仍緩無<lb/>
<pb n="KR3l0021_WYG_010-13b"/>
時心轉傷故園千里隔何處是柴桑悲光寺近有尼海<lb/>
印才思清俊不讓名流有舟夜一章頗佳詩曰水色連<lb/>
天色風聲并浪聲旅人歸思苦漁叟夢魂驚舉棹雲先<lb/>
到移舟月逐行旅吟詩句罷猶見逺山行<lb/>
　<lb/>
　<lb/>
　<lb/>
　鑒誡録卷十<lb/>
</p>
<p>
</p>
  </div>
</body>
</text>
</TEI>
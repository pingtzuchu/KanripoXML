<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鑒誡録巻三</head> <lb/>
    <p>
<pb n="KR3l0021_WYG_003-1a"/>
欽定四庫全書<lb/>
　鑒誡録巻三<lb/>
　　　　　　　　　　　後蜀　何光逺　撰<lb/>
　　語忌誡<lb/>
劉仁遇嘗與梁太祖葉戲一日或過充盈仁遇行伍出<lb/>
身語多方拙謂太祖曰得則洪溝太祖應之曰縱得未<lb/>
可時太祖方據四鎮仁遇復在偏裨雖是親家<hi>復王太岳</hi>太<lb/>
祖竟為語忌後太祖一居南面仁遇久在西班累乞一<lb/>
<pb n="KR3l0021_WYG_003-1b"/>
藩終不俞允既而年邁寢疾在牀新婦屢有奏聞太祖<lb/>
猶徵語忌至于悲泣哀告方除兖州未及赴官疾殛而<lb/>
卒是知凡事為誡寧不書紳而記之乎<lb/>
　　餌長虹<lb/>
孟蜀侯侍中本溝坂人也㓜而家貧長為軍外子弟年<lb/>
方十三嵗困寐于屋簷下是日炎蒸天將大雨有長虹<lb/>
自河飲水<hi>黄河也</hi>俄而貫于童兒之口惟其母見不敢<lb/>
驚之欲窺其變異<hi>侯母可謂賢矣</hi>良久虹自天没于童兒之<lb/>
<pb n="KR3l0021_WYG_003-2a"/>
口不復出矣母俟其睡覺問其子曰夢中有所覩否對<lb/>
曰適夢入河飲水飽足而歸母聞其言知子必貴後數<lb/>
月有一行脚蜀僧詣門求齋侯母竭力供養僧臨去謂<lb/>
侯母曰女弟子當九九後福合得兒子氣力侯母呼其<lb/>
子出請僧相之僧視之曰此兒龍也即非真龍乃蛟螭<lb/>
之輩也但離鄉别井直近江海客官方有顯榮又曰此<lb/>
子孽毒當食血肉為生靈之患常敬信三寶即得令終<lb/>
言訖而去侯後果自行伍出身至于將領同光三年從<lb/>
<pb n="KR3l0021_WYG_003-2b"/>
興聖太子魏王繼岌收蜀及平蜀之後不隨太子而還<lb/>
無何與陜府節度使康延孝率河中同華等軍為叛堅<lb/>
守廣漢是時孟髙祖悉發守禦指揮使韓德遇本州都<lb/>
指揮使李仁罕等破之活擒康延孝表送駕前侯亦面<lb/>
縛麾下髙祖赦罪至領親軍軍令威嚴頗有聲譽及髙<lb/>
祖南面自眉州刺史節度夔州復自江寧遷于黔府一<lb/>
州二鎮皆近大江果至崇官酷信三寶遍于禪院開轉<lb/>
藏經然于理務之間孽毒之甚廣興第宅竟獲善終是<lb/>
<pb n="KR3l0021_WYG_003-3a"/>
知蜀僧所言其不謬矣<lb/>
　　落韻貶<lb/>
戸部李侍郎如實者本梁朝清直之士也均王<hi>名友貞</hi>在<lb/>
東宫時李以筆硯佐之及均王即位不得居密司李常<lb/>
深恨之及見帝黜剥賢良見用奸詐每伺便欲折檻諫<lb/>
之或一日李在帝際帝問李曰卿知天子見誰補之李<lb/>
奏曰人臣所補帝曰朕地據三川位尊九有若非天意<lb/>
所補人臣又何補焉李曰太祖出身行伍歴職卑微萬<lb/>
<pb n="KR3l0021_WYG_003-3b"/>
戰千征九生十死方得節居四鎮位處一人陛下生在<lb/>
深宫長居富貴披承餘䕃嗣守萬方豈知王業艱難人<lb/>
臣共致固須理不忘亂居安思危臨泉履氷責躬省過<lb/>
況吳門强盛蜀國繁華太原有殺兄之仇秦庭懷負國<lb/>
之怨得失頃刻豈是天補者哉若是天補為君只合自<lb/>
天降下喫天人之食受天人之衣方今血使三軍膿食<lb/>
萬姓自喜天補豈不非耶陛下如此發言為覆餗之禍<lb/>
耳上曰憨老漢不足與語耳李即日有鄭州之拜再宿<lb/>
<pb n="KR3l0021_WYG_003-4a"/>
貶汝州副使至汝州置一卧車子常于車子中安酒一<lb/>
瓢琴一張書數䇿遣小童十餘人載而入謁長街朗詠<lb/>
觀者笑焉李恨朝廷久無牽復之命裁落韻詩以譏之<lb/>
後入蜀遇孟髙祖之知及開霸初拜户部侍郎而卒落<lb/>
韻詩曰路傍傷羸牛羸牛身已老兩眼不能開四蹄行<lb/>
欲倒牛曾少壯時歲歲耕田早耕却春秋田駕車長安<lb/>
道今日領頭穿無人飼水草喘也不能喘問也沒人問<lb/>
又曰炎蒸不可度執爾生凉風在物成非器于人還有<lb/>
<pb n="KR3l0021_WYG_003-4b"/>
功殷勤九夏内寂寞三秋中想君應有語棄我如秋扇<lb/>
　　蜀上醫<lb/>
昔秦醫在晉知膏肓之病難醫楚療于申辨血氣之容<lb/>
是詐其次劉根召鬼不為無神文摯封人顯彰有術虞<lb/>
少卿洮蜀上上醫也長興初佐蜀董太尉璋久患渇疾<lb/>
遣押衙李彥求醫孟蜀祖遣虞卿而往虞卿既至董公<lb/>
曰璋之所患經百名醫而無㣲瘥者何也虞卿對曰君<lb/>
之疾非唯渇漿而似渇士得其多士不勞藥石而自愈<lb/>
<pb n="KR3l0021_WYG_003-5a"/>
矣董公大悦時董公有南面之志虞卿故以此言譏之<lb/>
又曰洮聞天有六氣降為六淫淫生六疾害于六腑六<lb/>
氣者隂陽風雨晦明也是以六淫隨焉六疾者寒熱入<lb/>
腹感心也是以六腑隨焉故心為離宫腎為水臟晦明<lb/>
勞役百疾生焉大凡視聽至煩皆有所損心煩則亂事<lb/>
煩則變機煩則失兵煩則反五音煩而損耳五色煩而<lb/>
損目滋味煩而生疾男女煩而減夀古者君子莫不誡<lb/>
之君今日有萬思時有萬機樂淫于外女淫于内渇之<lb/>
<pb n="KR3l0021_WYG_003-5b"/>
難療其由此乎虞卿之在東蜀也如處蒲團節食假寂<lb/>
董公疾既平復于是厚禮歸之乃知蜀上之醫有知稽<lb/>
古者也<lb/>
　　妖惑衆<lb/>
明宗朝有術士楊廷郎者善使鬼神觸物變化是時見<lb/>
者稱為竒人及就誅夷一無靈異王蜀有楊廷郎叔楊<lb/>
勛者自號僕射能于空中請自然還丹其丹立降又能<lb/>
召九天𤣥女后土夫人悉入簾帷經宿而去及折其一<lb/>
<pb n="KR3l0021_WYG_003-6a"/>
足西市斬之藥亦無徴術亦無騐屍骸臭穢觀者笑焉<lb/>
彭州僧號曰醋頭長髭垂髪以功德燈像衲為三衣狀<lb/>
若佯狂妖言惑衆蜀之聾俗莫不皈依明徳中故田特<lb/>
進敬金典九隴日辟賈侍御鶚倅職彭門及權郡事賈<lb/>
本青社人也為理公清性憎佞媚郡縣僚屬視若氷霜<lb/>
是時醋頭不敢入境後郡人思共瞻禮詣賈判狀請歸<lb/>
賈亦多才判其狀曰出家長頭未除煩惱為衣掛像豈<lb/>
敬慈尊面禪室以邪淫發妖言而惑衆妄裁厯數上侮<lb/>
<pb n="KR3l0021_WYG_003-6b"/>
朝廷謾述災殃下迷聾俗況今有漏未證無生將脩功<lb/>
徳以為名積聚私財而作賈但以正人惜事君子含宏<lb/>
未議剪除致兹猖熾所嗟鄙俚競信妖稱列狀詣衙欲<lb/>
希迎請須行嚴令以絶風情付司散帖所由如入界把<lb/>
捉申送候到决脊奏聞醋頭知之便越鄰境而去矣<lb/>
　<lb/>
　<lb/>
　鑒誡録巻三<lb/>
</p>
<p>
</p>
  </div>
</body>
</text>
</TEI>
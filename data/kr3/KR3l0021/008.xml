<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鑒誡録巻八</head> <lb/>
    <p>
<pb n="KR3l0021_WYG_008-1a"/>
欽定四庫全書<lb/>
　鑒誡録巻八<lb/>
　　　　　　　　　　　後蜀　何光逺　撰<lb/>
　　衣錦歸<lb/>
段相國文昌本廣都縣人父以油柞為業<hi>云云因官而沒</hi>生而<lb/>
有致長亦多才物業蕩空文章迥振洎跨衛行倦鄉里<lb/>
笑之歴三十年間衣錦還蜀蜀人有詩贈曰昔日騎驢<lb/>
學忍饑今朝忽著錦衣歸等閒畫虎驅紅勒可謂登龍<lb/>
<pb n="KR3l0021_WYG_008-1b"/>
入紫微冨貴不由組綬解文章生得羽毛飛廣都再去<lb/>
應惆悵猶有江邊舊釣磯又羅使君向本廬州人不事<lb/>
田産而慕大名以至困窮竟無退倦常投福泉寺僧房<lb/>
寄足每旦隨僧一食學業而已歴二十年間持節歸郡<lb/>
洎入境專逰福泉寺駐旌㦸信宿書其壁曰二十年前<lb/>
此布衣鹿鳴西上虎符歸行時賓従過前事到處杉松<lb/>
長舊圍野老共遮官路拜沙鷗遙避隼旟飛春風一宿<lb/>
琉璃殿惟有泉聲惬素機<lb/>
<pb n="KR3l0021_WYG_008-2a"/>
　　非告勒<lb/>
陳太師敬瑄任西川日有愛姬徐氏甚有美色即徐令<lb/>
長女也<hi>失名</hi>其父自郫城宰欲求彭牧以紅絹數寸書二<lb/>
十八字遣其妻私示其女議者以徐習進而乖父子之<lb/>
道其詩曰深宫富貴事風流莫忘生身老骨頭因共太<lb/>
師歡笑處為吾方便覔彭州又合州石境宰馬産珪者<lb/>
本遂州長江縣富庶之子也晩親文筆未識風騷謬學<lb/>
滑稽語多譏誚因聘女自為内相醉酧新郎催粧之詩<lb/>
<pb n="KR3l0021_WYG_008-2b"/>
詩意風艶之甚親族聞者莫不笑之其詩曰莫飛篇翰<lb/>
苦相煎欵欵容人帖翠鈿不是到来梳洗晩却憂玉體<lb/>
未禁憐唐末盧拾遺議與鄭中舎延休作贅三年不歸<lb/>
陕下其兄誥以詩讓之詩意甚乖昆仲之禮盧議呈其<lb/>
太山中舎并女遣之誥寄弟詩曰三年作贅在京城著<lb/>
箇緋衫倚勢行夜夜貪憐紅粉女朝朝渾忘白頭兄親<lb/>
情别後饑寒死僕使歸来氣宇生河上可能容此事筭<lb/>
来天道不分眀<lb/>
<pb n="KR3l0021_WYG_008-3a"/>
　　改橋名<lb/>
雍使君陶典陽安日<hi>簡州地名</hi>送客至橋離情未已揖讓既<lb/>
乆欲更前車客將曰此處呼為情盡橋向来送迎至此<lb/>
禮畢陶下馬命筆題其橋楹改為折栁自兹送别咸吟<lb/>
是詩簡郡風情不同義路矣詩曰従来只有情難盡何<lb/>
事名為情盡橋自此改名為折栁従他離恨一條條<lb/>
　　作者同<lb/>
劉禹錫尚書有望洞庭之句雍使君陶有詠君山之詩<lb/>
<pb n="KR3l0021_WYG_008-3b"/>
其如作者之才往往暗合劉望洞庭詩曰湖光秋月兩<lb/>
相和潭面無風鏡未磨遙望洞庭山水翠白銀盤裡一<lb/>
青螺雍詠君山詩曰煙波不動影沈沈碧色全無翠色<lb/>
深疑是山仙梳洗處一螺青黛鏡中心李山甫有詠貧<lb/>
女天下稱奇秦侍郎韜玉繼之意轉殊絶李原詩曰平<lb/>
生不識繡衣裳閒把金簮益自傷鏡裡只行諳素貌人<lb/>
間多是信紅粧當年未嫁還憂老終日求媒即道狂兩<lb/>
意定知無處說暗垂珠淚滴蠶筐秦侍郎繼曰蓬門未<lb/>
<pb n="KR3l0021_WYG_008-4a"/>
識綺羅香擬託良媒益自傷誰愛風流髙格調共憐時<lb/>
世儉梳粧敢將十指誇纎巧不把雙眉鬭畫長最恨年<lb/>
年壓金線為他人作嫁衣裳李君又有石頭故事韋莊<lb/>
有詠南國英雄較量其才意同語合李君詩曰南朝天<lb/>
子愛風流盡守江山不到頭總是戰争收拾得却因歌<lb/>
舞破除休堯將道徳終無敵秦把金湯可自由試問繁<lb/>
華何處在雨苔煙草石城秋韋莊詩曰南朝三十六英<lb/>
雄想像興亡盡此中有國有家皆是夢為龍為虎亦成<lb/>
<pb n="KR3l0021_WYG_008-4b"/>
空殘花廢宅悲江令落日青山弔謝公止竟霸圖何物<lb/>
在石鱗埋沒卧秋風王右丞維有題雲母障子胡令能<lb/>
有題綉障子雖異代殊名而才調相繼右丞詩曰君家<lb/>
雲母障持向野庭開自有山泉入非闗彩畫来胡生詩<lb/>
曰日暮堂前花藥驕争拈小筆上牀描綉成按向春園<lb/>
裡引得黄鸚下栁條又許渾有過台州李郎中舊居盧<lb/>
延讓有哭李郢端公終越州従事至今吟者無不愴然<lb/>
許君詩曰政成身沒共興衰鄉路兵戈旅櫬迴城上暮<lb/>
<pb n="KR3l0021_WYG_008-5a"/>
雲凝鼓角海邊春草閉池臺經年未塟佳人散昨日因<lb/>
齋故吏来南北相逢皆掩泣白蘋洲暖一花開盧公詩<lb/>
曰車門半掩槐花宅每過猶聞哭臨聲北固暴亡兼在<lb/>
路東京孰作未歸塋漸窮老僕慵㸔馬著慘佳人暗理<lb/>
笙詩侶酒徒銷散盡一埸春夢越州城又李相公紳有<lb/>
傷農之叶鄭徵君雲叟繼之名公不敢優劣李公詩曰<lb/>
鋤禾日當午汗滴禾下土豈知盤中飡粒粒皆辛苦鄭<lb/>
君詩曰一粒紅黍飯㡬痛牛領血珊瑚𣗳下人銜杯吐<lb/>
<pb n="KR3l0021_WYG_008-5b"/>
不歇<lb/>
　　賈忤㫖<lb/>
漢賈誼昔在長沙為鵩鳥賦史書稱之為屈矣賈島<hi>字浪仙</hi>
忤㫖授長江主簿卑則至卑名流海内矣島初赴洛陽<lb/>
日常輕於先輩以八百舉子所業悉不如已自是往往<lb/>
獨語傍若無人或閙市髙吟或長衢嘯傲忽一日於驢<lb/>
上吟得鳥宿池中𣗳僧敲月下門初欲著推字或欲著<lb/>
敲字煉之未定遂於驢上作推字手勢又作敲字手勢<lb/>
<pb n="KR3l0021_WYG_008-6a"/>
不覺行半坊觀者訝之島似不見時韓吏部愈權京尹<lb/>
意氣清嚴威振紫陌經第三對呵唱島但手勢未已俄<lb/>
為官者推下驢擁至尹前島方覺悟顧問欲責之島具<lb/>
對偶吟得一聨安一字未定神遊不覺致衝大官非敢<lb/>
取尤希垂至覽韓立馬良乆思之謂島曰作敲字佳矣<lb/>
遂與島並語笑同入府署共論詩道數日不厭因與島<lb/>
為布衣之交故愈有贈二十八字島因此名出寰海詩<lb/>
曰孟郊死葬北邙山日月風雲頓覺閒天恐文章聲斷<lb/>
<pb n="KR3l0021_WYG_008-6b"/>
絶再生賈島向人間賈又吟病蟬之句以刺公卿公卿<lb/>
惡之與禮闈議之奏島與平曽等風狂撓擾貢院是時<lb/>
逐出闗外號為十惡議者以浪仙自認病蟬是無摶風<lb/>
之分詩曰病蟬飛不得向我掌中行折翼猶能薄酸吟<lb/>
尚極清露葉疑在腹塵㸃候侵晴黄雀并烏鳥俱懐害<lb/>
爾情島後為僧改名無本又哀投蜀僧悟達國師知𤣥<lb/>
院中或去法乾寺返初服潛於鐘樓安下日與師覺輝<lb/>
無可上人姚殿中合私相唱和慮卿相所問專俟宣<lb/>
<pb n="KR3l0021_WYG_008-7a"/>
宗微行欲見帝希特恩非時及第及宣和微行值𤣥不<lb/>
在上聆鐘樓上有秀才吟咏之聲遂登樓於島案上取<lb/>
吟次詩欲看島不識帝攘臂睨帝遂於帝手奪之曰郎君<lb/>
何㑹耶帝慚赧下樓𤣥公㝷亦歸院島撫膺追悔欲投<lb/>
鐘樓帝惜其才急詔釋罪謂島曰方知卿薄命矣遂御<lb/>
札墨制除島為遂州長江主簿帝意令島繼長沙故事<lb/>
勅曰比者禮部奏卿風狂遂且令闗外將息今既却攜<lb/>
卷軸潛至京城遇朕微行聞卿髙咏覩其至業可謂屈<lb/>
<pb n="KR3l0021_WYG_008-7b"/>
人是用顯我特恩賜爾墨制宜従短簿别候殊科可守<lb/>
劍南道遂州長江縣主簿仍便齎勅乘驛赴官所管藩<lb/>
候放上聞奏大中八年九月七日制下島因授此官永<lb/>
難貢籍初之任届東川府主馮八座三十里出盛禮以<lb/>
迎之既至館舎見待甚厚大具肴饌宴設故島獻感恩<lb/>
詩曰匏革奏終非獨樂軍城未曉啟重門何時却入三<lb/>
台貴此日空知八座尊羅綺舞間收雨㸃貔貅閫外卷<lb/>
雲根逐遷屬吏隨賓列撥棹扁舟不忘恩後有一少年<lb/>
<pb n="KR3l0021_WYG_008-8a"/>
除長江簿猶豫不赴張蠙先輩為詩刺之曰少年為理<lb/>
但公清鴻漸行中是去程莫恨長江為短簿可能勝得<lb/>
賈先生島自長江遷普州司倉方干自鏡湖寄詩曰亂<lb/>
山重復壘何路訪先生豈料多才者空垂不第名閒曹<lb/>
猶得醉薄俸亦深耕莫問吟詩苦年年芳草平島至老<lb/>
無子因啖牛肉得疾終於傳署後崔騎評事倅岳陽日<lb/>
為詩悼之岳陽普州地名今因創墓在岳陽山上山下<lb/>
有岳陽池詩曰倚恃才難繼昂藏貌不恭騎驢衝大尹<lb/>
<pb n="KR3l0021_WYG_008-8b"/>
奪巻悞宣宗馳譽超先輩居官下我儂司倉舊曺署一<lb/>
見一心忪又聖子李克恭有詩曰一一𤣥微縹緲成盡<lb/>
吟方便爽神情宣宗謫去為閒事韓愈知来已振名海<lb/>
底也應捜得静月輪常被玩教傾如何未隔四十載不<lb/>
過論量向此生<lb/>
　　屈名儒<lb/>
唐末宰臣張文尉中書舎人封舜卿等奏前有名儒屈<lb/>
者十有五人請賜孤魂及第方干秀才是其數矣每見<lb/>
<pb n="KR3l0021_WYG_008-9a"/>
人設三拜而已謂禮數有三識者呼為方三拜亦曰方<lb/>
十四郎干為人唇缺連應十餘舉有司議於才則才矣<lb/>
不可與缺唇人科名中外所聞為國家鮮士矣干潛知<lb/>
所論遂歸鏡湖後十數年遇醫補得年已老矣遂舉不<lb/>
出鏡湖時人號曰補唇先生弟子李頻等皆中殊科干<lb/>
可謂屈人矣故有鏡湖西島閒居詩曰寒山壓境心此<lb/>
處是家林梁燕欺春醉岩猿學夜吟雲従平地起月向<lb/>
白波沈猶自聞鐘覺栖身可在深又詩世人如不容吾<lb/>
<pb n="KR3l0021_WYG_008-9b"/>
自縦天慵落葉慿風掃秋粳任水舂花朝連郭霧雪夜<lb/>
隔湖鐘身在能無事頭宜白此峯又感懐云至業不得<lb/>
力至今猶苦吟吟成五字句使破一生心世路屈聲滿<lb/>
山溪寃氣深前賢多晩達莫怕鬢霜侵李頻上第後干<lb/>
寄詩曰弟子已攀桂先生猶卧雲此恨之深矣干為詩<lb/>
鍊句字字無失如寄友人云鶴盤逺勢投孤嶼蟬曳殘聲<lb/>
過别枝齊梁已来未有此句詠擊甌則體絶物理詩人<lb/>
罷唱詩曰白器敲来曲調成腕頭匀細自輕清隨風搖<lb/>
<pb n="KR3l0021_WYG_008-10a"/>
曳有餘韻測水淺深多汛聲春漏丁當相次發寒蟬計<lb/>
食一時鳴従今已得佳聲出衆樂無由更得名干與杭<lb/>
州于郎中為硯席之知因求舉棹逺逰羣所杭牧疑干<lb/>
為詩無猝才因夜醼與飛字韻請賦一章干半酣書成<lb/>
合筵驚駭于贈二百千充潤五十字于可謂愛士矣詩<lb/>
曰間世星郎夜醼時丁丁寒漏滴聲微琵琶弦促千般<lb/>
調鸚鵡杯深四散飛徧倚玉容歌白雪髙燒紅蠟照朱<lb/>
衣人間有此榮華事争遣漁翁戀釣磯又李先輩宣古<lb/>
<pb n="KR3l0021_WYG_008-10b"/>
于澧陽陪杜悰司空宅宴席上賦得桃字詩曰紅燈初<lb/>
上月輪髙照見堂前萬朶桃觱篥調清銀字管琵琶聲<lb/>
亮紫檀槽能歌姹女顔如玉解飲蕭郎眼似刀争禁夜<lb/>
深抛耍令舞来按去使人勞又杜工鎮荆渚日夜宴出<lb/>
歌姬送酒李羣玉校書於燭下飛筆獻杜詩曰裙拖六<lb/>
幅瀟湘水髻聳巫山一段雲態貌只應天上有歌聲豈<lb/>
合世間聞胸前瑞雪燈斜照眼底桃花酒半醺不是相<lb/>
如憐賦客肯教容易見文君又盧延讓客夜宴栁司馬<lb/>
<pb n="KR3l0021_WYG_008-11a"/>
陟宅得更字詩曰蘭堂夜宴在秦城座下荷衣倍覺榮<lb/>
金鼎烹炮過百味銅壺刻漏轉三更紅粧妓出催添燭<lb/>
白雪歌遲待煖生猶自何郎歡不足桂花未識玉峯傾<lb/>
章先輩孝標于李使君筵贈歌人劉小小得娘字當時<lb/>
名公無不賞歎詩曰諸侯帳下慣新粧皆怯劉家薄媚<lb/>
娘寳髻巧梳金翡翠羅裙宜着綉鴛鴦輕輕舞汗初沾<lb/>
袖細細歌聲欲繞梁何事不歸巫峡去故来人世斷人<lb/>
腸已上五公之詩雖綺靡香艶而含蓄情思皆不及施<lb/>
<pb n="KR3l0021_WYG_008-11b"/>
肩吾夜宴曲云蘭釭如晝買不眠玉爐夜起沈香煙青<lb/>
城一行十二仙欲笑不笑桃花然碧窻㺯嬌梳洗晩户<lb/>
外不知銀漢轉被郎嗔罰屠蘇盞酒入四肢紅玉軟<lb/>
　　錢唐秀<lb/>
羅𨼆秀才微睨於人體物風刺初赴舉之日于鍾陵筵<lb/>
上與娼雲英同席一紀後下第又經鍾陵復與雲英相<lb/>
見雲英撫掌曰羅秀才猶未脫白矣𨼆雖内恥尋亦嘲<lb/>
之鍾陵醉别十餘春重見雲英掌上身我未成名君未<lb/>
<pb n="KR3l0021_WYG_008-12a"/>
嫁可能俱是不如人𨼆常獻巻於鄭相公畋鄭女妙于<lb/>
篇什每讀𨼆詩至張華漫出如丹語不及劉侯一紙書<lb/>
未嘗不於父前三復似慕其才相國或一日因𨼆到宅<lb/>
遂留従客命女下簾窺之女見𨼆為人<hi>闕</hi>　永不復吟<lb/>
𨼆詩矣𨼆又與顧雲先輩謁淮南髙相公駢顧為人風<lb/>
雅時渤海公辟留𨼆遂辭歸錢塘髙與賓幕小酌賮𨼆<lb/>
於海風亭是時盛暑有青蠅入座渤海公命扇驅之顧<lb/>
謔𨼆曰青蠅被扇扇平離座𨼆立酧之曰白澤邅釘釘<lb/>
<pb n="KR3l0021_WYG_008-12b"/>
去在門議者以才調相譏兩俱全美𨼆度髙公欲繼淮<lb/>
王求仙所為妖亂潛題后土廟刺之連夕挂帆而返巫<lb/>
者告公公既悔且怒急棹追之已出境矣詩曰四海干<lb/>
戈尚未寧又於汾水達儀形九天𤣥女猶無聖后土夫<lb/>
人豈有靈一帶野雲侵鬢緑兩條宫栁入睂青常郎年<lb/>
少知何事端坐唯看太白經髙後失致因吕用之等幻<lb/>
惑為師畢師鐸所害𨼆自錢唐著妖亂誌以非之故有<lb/>
題延和閣云延和髙閣勢凌雲卿語猶疑太乙聞燒盡<lb/>
<pb n="KR3l0021_WYG_008-13a"/>
降香無一事開門迎得畢將軍昔僖宗在蜀時𨼆吟詩<lb/>
數首以刺諸侯及鑾輅還京為朝貴所嫉竟不成名後<lb/>
錢尚父鏐為詩酒之侣繼遇中原喪亂無復所聞駕在<lb/>
蜀詩曰白丁攘臂犯長安翠輦蒼皇路屈盤丹鳯有情<lb/>
雲外逺玉龍無跡渡頭寒静思貴族謀身易危惜文皇<lb/>
創業難不將不侯何處是釣魚船上淚闌干又寄詠漫<lb/>
天嶺云南去休誇蜀道難此中危峻已多端到頭不㑹<lb/>
蒼蒼意争得淋零曲度漫駕還京詩曰馬嵬楊栁尚依<lb/>
<pb n="KR3l0021_WYG_008-13b"/>
依又見鑾輿幸蜀歸泉下阿蠻應有語這迴休更說楊<lb/>
妃𨼆以諷刺頗深連年不第舉子劉贊贈之詩曰人皆<lb/>
言子屈我獨謂君非眀主既難謁青山何不歸年虚侵<lb/>
雪鬢塵枉汚麻衣自古逃名者至今名豈微𨼆覩之因<lb/>
起式微之思遂自歸五湖詩曰江東日暖花又開江東<lb/>
行客思悠哉髙陽酒徒半凋落終南山色空崔嵬聖代<lb/>
也知無棄物侯門未必用非才一船眀月一竿竹家住<lb/>
五湖歸去来<lb/>
<pb n="KR3l0021_WYG_008-14a"/>
　　走山魈<lb/>
施肩吾先輩為詩竒嚴冠於當時著千韻山居才情富<lb/>
贍如荷翻紫盖搖波面蒲瑩青刀揷水湄又煙粘薜茘<lb/>
龍鬚軟雨打芭蕉鳯翅垂又贈邊將詩曰輕生奉國不<lb/>
為難苦戰身多舊箭瘢土匣鏁龍鱗甲冷金鈴襯鶻羽<lb/>
毛寒皂貂擁出花當背白馬騎来月在鞍猶恐犬戎臨<lb/>
紫塞栁營時把陣圖㸔又上禮部侍郎陳情云九重城<lb/>
裡無親識八百人中獨姓施弱羽飛時攢箭險蹇驢行<lb/>
<pb n="KR3l0021_WYG_008-14b"/>
處薄氷危晴天欲照盆難覆貧女如花鏡不知却向従<lb/>
来受恩地再求青律變寒枝又贈友人下第閒居云花<lb/>
眼綻紅斟酒㸔藥心抽緑帶煙鋤如是之𩔖皆輕秀之<lb/>
極及第後逰南楚楚多山魈為患俗號聖者是時亦来<lb/>
館穀攪擾施君施君當風一詠於是屏跡詩曰山魈本<lb/>
是伍家奴何事今為聖者呼小鬼不須乖去就國家才<lb/>
子號肩吾<lb/>
　鑒誡録巻八<lb/>
</p>
<p>
</p>
  </div>
</body>
</text>
</TEI>
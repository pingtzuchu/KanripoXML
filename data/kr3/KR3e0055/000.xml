<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>此事難知</head>
    <p>
<pb n="KR3e0055_WYG_000-1a"/>
欽定四庫全書　　　　　子部五<lb/>
　此事難知　　　　　　　醫家類<lb/>
　　提要<lb/>
　　　　<hi>臣</hi>等謹案此事難知二卷元王好古撰好古<lb/>
　　　　字海蔵趙州人李杲之髙弟也是編専述杲<lb/>
　　　　之緒論於傷寒證治尤詳其問三焦有幾分<lb/>
　　　　别手足明孫一奎極稱其功但謂命門包絡<lb/>
　　　　於右尺同診又謂包絡亦有三焦之稱未免<lb/>
<pb n="KR3e0055_WYG_000-1b"/>
　　　　誤會經㫖史稱杲長於傷寒而會要一書元<lb/>
　　　　好問實序之今其書已失傳則杲之議論猶<lb/>
　　　　賴此以存其一二前有至大元年自序稱得<lb/>
　　　　師不傳之秘旬儲月積寖就篇帙盖好古所<lb/>
　　　　自為裒輯者今本東垣十書竟屬之杲則非<lb/>
　　　　矣乾隆四十五年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3e0055_WYG_000-2a"/>
此事難知原序<lb/>
予讀醫書幾十載矣所仰慕者仲景一書為尤焉然讀<lb/>
之未易洞逹其趣欲得一師指之徧國中無有能知者<lb/>
寤而思寐而思天其勤恤俾我李公明之授手及所不<lb/>
傳之妙旬儲月積浸就編帙一語一言美無可狀始而<lb/>
終之終而始之即無端之圜璧也或有人焉厭聞而惡<lb/>
見者豈公徒使之然哉彼未嘗聞未嘗見恥夫後於人<lb/>
之過也因目之曰此事類難知以其不因師指也人徒<lb/>
<pb n="KR3e0055_WYG_000-2b"/>
見是書為傷寒之法而不知上合軒岐之經中契越人<lb/>
之典下符叔和之文茲又言外不傳之秘具載斯文矣<lb/>
時至大改元秋七月二十有一日古趙王好古撰<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>泊宅編</head>
    <p>
<pb n="KR3l0049_WYG_000-1a"/>
欽定四庫全書　　　　　子部十二<lb/>
　泊宅編　　　　　　　　小說家𩔖一<hi>雜事之屬</hi>
　　提要<lb/>
　　　　<hi>臣</hi>等謹案泊宅編三卷宋方勺撰勺字仁聲<lb/>
　　　　婺州人元祐中蘇軾刺杭州值省試嘗以勺<lb/>
　　　　名薦送勺遂遊軾之門後徙居湖州之西溪<lb/>
　　　　有張志和泊舟處後人以志和有泛宅浮家<lb/>
　　　　之語因謂之泊宅村勺寓居其間自號泊宅<lb/>
<pb n="KR3l0049_WYG_000-1b"/>
　　　　翁浙江通志載潘良貴嘗稱勺超然遐舉神<lb/>
　　　　情散朗如晉宋間髙士似以肥遯終身者而<lb/>
　　　　書中有一條記䖍州龍南安逺二縣有瘴因<lb/>
　　　　自述其管勾常平季㸃到邑事則亦曾官於<lb/>
　　　　江右者也宋史藝文志載勺泊宅編十卷此<lb/>
　　　　本僅三卷乃明商濬録入稗海中者葢刋刻<lb/>
　　　　時已有所合併矣所載皆元祐迄政和間朝<lb/>
　　　　野舊事勺既為蘇軾弟子於王安石張商英<lb/>
<pb n="KR3l0049_WYG_000-2a"/>
　　　　輩皆有不滿之詞宗澤乃其鄉里而徽宗時<lb/>
　　　　功名未盛故勺頗譏其好殺是非未必盡允<lb/>
　　　　然其間遺聞軼事摭拾甚多亦考古者所不<lb/>
　　　　廢書中間有附注如教授誤據建板坤為金<lb/>
　　　　一條言不欲顯其姓名而下注姚祐尚書也<lb/>
　　　　五字又秦觀贈妓陶心詞一條下注云此乃<lb/>
　　　　誤記東坡詞云云此𩔖似非勺之自注然詳<lb/>
　　　　其詞氣當亦宋人手筆則由来已久矣乾隆<lb/>
<pb n="KR3l0049_WYG_000-2b"/>
　　　　四十四年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
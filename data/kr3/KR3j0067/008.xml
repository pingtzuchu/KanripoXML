<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>巵林卷八</head>
    <p>
<pb n="KR3j0067_WYG_008-1a"/>
欽定四庫全書<lb/>
　巵林卷八　　　　　　　　明　周嬰　撰<lb/>
　　諗胡<lb/>
　　　王褒<lb/>
　胡元瑞玉壺遐覧云漢有二王褒一字子淵武帝時<lb/>
　人即上聖主得賢臣頌者末謂奚必偃仰屈伸若彭<lb/>
　祖呴嘘呼吸如喬松哉葢諷武帝之學仙其識趣非<lb/>
　道家者流也一字子登元帝時人遇華山異人得道<lb/>
<pb n="KR3j0067_WYG_008-1b"/>
　至王屋山號清虛真人然後漢郊祀志又有王褒姓<lb/>
　名非武元二帝以文學道術顯者是漢自有三王褒<lb/>
　也又後周王褒字子淵亦能文章工詩詩藪曰北周<lb/>
　文士王褒為冠西漢王褒同姓名同以才學顯世所<lb/>
　共知以予考之古今有五王褒一唐人字士元亦能<lb/>
　文即補𫝊亢倉子者一見漢郊祀志一見神仙通鑑<lb/>
諗曰漢書宣帝時修武帝故事益州刺史王襄奏王褒<lb/>
有軼才上詔為聖主得賢臣頌云云是時上頗好神仙<lb/>
<pb n="KR3j0067_WYG_008-2a"/>
故褒對及之本𫝊甚明胡氏以為諷武帝誤哉又漢書<lb/>
為郊祀志東漢書稱祭祀志云後漢郊祀志何邪郊祀<lb/>
志云神爵時遣諌大夫王褒持節求金馬碧雞之神此<lb/>
即子淵傳中語惟五行志成帝綏和二年鄭通里男子<lb/>
王褒衣絳衣帶劍入北司馬門上前殿入非常室中解<lb/>
帷組結佩之則又一王褒耳三洞珠囊曰王褒字子登<lb/>
前漢王陵七世孫服青精䭀飯趨步峻峰如飛鳥無津<lb/>
梁直渡積水又服雲碧晨飛丹膄視見甚逺太上大道<lb/>
<pb n="KR3j0067_WYG_008-2b"/>
君賜王君素明瓊紋玗丹錦旌號清虛真人神仙𫝊同<lb/>
茅君傳曰清虛王真人漢元帝時辭家入華隂山九年<lb/>
又登陽洛山平帝時修行道成太上賜錦旌為太素清<lb/>
虛真人又集仙録茅盈字叔申王褒字子登張道陵字<lb/>
輔漢皆朝王母於崑陵之闕按既云前漢陵七世孫又<lb/>
云元帝時道成又云與道陵同時則非武帝時人也但<lb/>
周書王褒字子淵為梁元帝尚書左僕射江陵䧟入長<lb/>
安仕周封石泉縣子然梁書作字子漢也魏時亦有一<lb/>
<pb n="KR3j0067_WYG_008-3a"/>
王褒博物志文帝黄初三年武都西都尉王褒獻石膽<lb/>
二十斤晉時更有二王褒王隐晉書曰王褒字偉元少<lb/>
立操尚以父儀為司馬文王所殺絶世不仕霍原傳云<lb/>
原與王褒等同以賢良徴也晉書又曰元帝鄭夫人妺<lb/>
適長沙王褒帝召為尚書郎隋亦有一王褒北史宇文<lb/>
述討蕭瓛瓛遣王褒守吳州述遣兵襲褒褒衣道士服<lb/>
棄城遁按胡氏得五予得其八而路史發揮曰王褒有<lb/>
十一人九見前録一漢<hi>闕</hi>工見孝成鼎一真人自有内<lb/>
<pb n="KR3j0067_WYG_008-3b"/>
𫝊<lb/>
　　　洪厓先生<lb/>
　玉壺遐覽曰洪厓先生傳云洪厓先生者或云黄帝<lb/>
　之臣伶倫也得道仙去姓張氏堯時已三千嵗矣陶<lb/>
　宏景真誥云洪厓先生今為青城洞真故青城山有<lb/>
　洪厓洞司馬天師五岳朝儀云青城山洞周圍二千<lb/>
　里皆洪厓先生服琅玕花隐去代為青城真人㨿此<lb/>
　則古洪厓治青城山甚明然𫝊又云洪厓山在豫章<lb/>
<pb n="KR3j0067_WYG_008-4a"/>
　之西山有仙壇臨井上為洪厓煉丹處五舂臼色渥<lb/>
　如丹各圓深二尺餘為洪厓煉丹臼則又似言豫章<lb/>
　何耶葢青城為古洪厓所理無疑而豫章則唐張氲<lb/>
　先生隐處也或疑洪州是開皇時改號在唐前然則<lb/>
　豫章固舊有兹山張氲隐焉而井臼則氲之遺跡無<lb/>
　惑也且帝堯前安有張姓其謂張姓者斷因唐之洪<lb/>
　厓而訛矣<lb/>
諗曰雷次宗豫章記曰厭源山西北余侯村五六里有<lb/>
<pb n="KR3j0067_WYG_008-4b"/>
洪井俗説洪厓先生之井又謝莊有逰豫章觀洪厓井<lb/>
詩水經注曰散原山西北五六里有洪井飛流懸注其<lb/>
深無底舊説洪厓先生井也西有鸞岡洪厓先生乗鸞<lb/>
所憇泊也梁元帝吳平侯誌曰遷豫章内史洪井鸞峰<lb/>
甘露嵗下簫厓鶴嶺連理成隂古洪厓托迹豫章審矣<lb/>
安得以井臼屬唐人按集仙録晉武帝時豫章吳猛許<lb/>
遜居洪厓山築壇立静𫝊所云仙壇臨井者豈吳許所<lb/>
築與而太平廣記引逸史萬年縣南山有洪厓澗則不<lb/>
<pb n="KR3j0067_WYG_008-5a"/>
止青城厭源也又真誥曰吞琅玕之華而方營丘墓者<lb/>
洪厓先生也洪厓先生墓在武威郡姑臧縣則姑臧又<lb/>
為先生尸解地安往不化何必青城哉然郭有道碑云<lb/>
將蹈鴻涯之遐跡陶丘一薦管寧曰追迹洪厓參踪巢<lb/>
許則似為隐士西京賦曰洪厓立而指麾薛綜曰三皇<lb/>
時伎人則祗為伶官與升仙者豈别一人乎陳子昻詩<lb/>
序曰鸞鳥篇者晉人洪厓子作也洪厓子矯迹汾水乗<lb/>
白驢衣羽褐云云按張氲在晉州神山縣洪州大疾疫<lb/>
<pb n="KR3j0067_WYG_008-5b"/>
氲來施藥病者立愈𤣥宗驛召之果氲也常服紅蕉衣<lb/>
跨白驢此與伯玉所叙合氲時一至豫章耳安用煉丹<lb/>
井臼為然能和墨洒翰則張洪厓亦一文人<lb/>
　　　王喬<lb/>
　玉壺遐覽曰王喬尤易舛淆古今未有了此者楊用<lb/>
　修王元美巵言俱以為有二人余别考得三人自謂<lb/>
　足㨿近復憶之誤也仙家王子喬傳子喬即太子晉<lb/>
　字子喬一云名喬字子晉遇浮丘公授以至道於緱<lb/>
<pb n="KR3j0067_WYG_008-6a"/>
　山乗鶴上昇時人觀者咸曰王子登仙遂言曰王即<lb/>
　吾姓因遂稱王子喬并葉縣為令飛舄之王喬柏人<lb/>
　為令食芝之王喬其為三人無疑余舊嘗載之史書<lb/>
　佔畢中然三代前以子系字者尚希而是時即太子<lb/>
　亦稱王子其為王子喬者猶云太子晉耳未必字為<lb/>
　子喬也既周太子自應姬姓何得以為氏王傳中王<lb/>
　即吾姓之云葢不得王子二字之義而强為兹説以<lb/>
　傅㑹之耳今詩家稱子晉者亦非二王喬偹載於後<lb/>
<pb n="KR3j0067_WYG_008-6b"/>
　叅閲自明<lb/>
　王喬河東人也漢明帝時為尚書郎出為葉縣後天<lb/>
　下玉棺於堂前吏人推排終不揺動喬曰天帝獨召<lb/>
　我耶乃沐浴服飾寢其中葢便立覆宿昔𦵏城東自<lb/>
　成墳其夕縣中牛皆流汗喘乏而人無知者百姓為<lb/>
　立廟號葉君祠吏人祈禱無不如應<lb/>
　元瑞上言飛舄而此乃不紀録踈也按後漢書喬為<lb/>
　葉令每朔望自縣詣䑓朝帝怪其來數而不見車騎<lb/>
<pb n="KR3j0067_WYG_008-7a"/>
　令太史伺望之言其臨至輙有䨇鳬從東南飛來舉<lb/>
　羅張之但得一䨇舄則四年所賜尚書官屬履也每<lb/>
　當朝時葉門下皷不擊自鳴聞於京師<lb/>
　王喬犍為武陽人也武陽有北平山在益州南一百<lb/>
　四十七里髙一千二百丈上有白蝦蟇謂之肉芝食<lb/>
　者長生非仙材靈骨莫能致也喬好道望山朝拜積<lb/>
　十餘年登山感致因得食之身輕力倍行及走馬後<lb/>
　為栢人令遂於東巏山得道今武陽有喬仙祠王喬<lb/>
<pb n="KR3j0067_WYG_008-7b"/>
　有三同姓名有太子晉王喬有葉令王喬食肉芝王<lb/>
　喬乃蜀中神仙也又見太平廣記其謂三人亦不詳<lb/>
　考王子喬非王姓也名疑云即封禪書王伯僑麟按<lb/>
　封禪書作正伯僑非王姓<lb/>
　又御覽劍解門引道經云王子渤海之冡劍鳴空槨<lb/>
　王喬景陵之墓劍飛冲霄王子者曽詣鍾山獲九化<lb/>
　十變經以隐遁日月遊行星辰後一旦疾終營冢渤<lb/>
　海山夏襄時有發王子墓者一劍在北寢上自作龍<lb/>
<pb n="KR3j0067_WYG_008-8a"/>
　鳴人無敢近後亦失所之王子喬墓在景陵戰國時<lb/>
　復有發其墓者見一劍人適欲取視其劍忽然上飛<lb/>
　去王子喬事舊説浮丘公攜與乗鸞鶴共登嵩山此<lb/>
　事又不同解化時年正十五六云按此子喬劍解事<lb/>
　頗新僻並著之所稱王子不知何人其劍解亦與子<lb/>
　喬相亂不可不知路史云王子喬名超古字開山尤<lb/>
　為竒僻并附載<lb/>
諗曰蔡邕集有王子喬碑云王孫子喬者上世之真人<lb/>
<pb n="KR3j0067_WYG_008-8b"/>
也聞其仙舊矣不知興於何代博問道家或言潁川或<lb/>
言産蒙斯丘傳曰王氏墓永和元年臘夜上有哭聲甚<lb/>
哀附居者登而察焉洪雪下無人跡見一大鳥跡後有<lb/>
人絳衣大冠呼樵孺子尹秃曰我王子喬也爾勿復取<lb/>
吾先人墓前樹也忽不見碑詞但稱其乗螭駕鶴並不<lb/>
及監撫世榮水經言冢在梁國蒙縣碑題云仙人王子<lb/>
喬碑正載中郎文稽周室墳陵無在梁國者而此子喬<lb/>
姓王固非王子晉也髙允王子喬行曰王少卿王少卿<lb/>
<pb n="KR3j0067_WYG_008-9a"/>
超升飛龍翔天庭少卿必子喬字此亦姓王者王逸楚<lb/>
辭注曰崔文子學仙於王子喬子喬化為白蜺而持藥<lb/>
與文子文子驚怪引戈擊蜺中之因墮其藥俯而視之<lb/>
王子喬之尸也置之室中覆以敝筐須臾而化為大鳥<lb/>
開而視之翔飛而去葢王子喬已有三矣真誥衆真集<lb/>
洞宫有桐栢真人領五嶽司侍帝晨王子喬注曰此稱<lb/>
真人之字也則元瑞疑未必字子喬者殆未考耳文選<lb/>
别賦注引南越志曰長沙郡劉陳東有王喬山山有合<lb/>
<pb n="KR3j0067_WYG_008-9b"/>
丹處杜氏通典曰昆陽城有古墓在東俗云王喬墓也<lb/>
斯復不知何真當與栢人葉令又别一人則王喬亦有<lb/>
三也雖然葉令當顯宗時栢人令未審在何世顧為令<lb/>
長則亦漢中葉矣屈平逺遊曰吾將從王喬而娛戱賈<lb/>
誼惜誦曰乃至少原之野兮赤松王喬皆在旁淮南子<lb/>
曰王喬赤松子吹嘔呼吸上通雲天又曰王喬赤松吸<lb/>
隂陽之和食天地之精蹀虛輕舉乘雲遊霧屈生戰國<lb/>
之世二子皆産漢初所稱果何指也蔡澤説應侯曰世<lb/>
<pb n="KR3j0067_WYG_008-10a"/>
世稱孤而有喬松之夀注曰喬王子晉松赤松子案汲<lb/>
冢周書師曠謂子晉曰汝聲清汗汝色赤白火色不夀<lb/>
子晉果十七而卒秦去髭王未逺傳聞宜真乃云喬之<lb/>
夀何也且亦未聞子晉之吐故納新躭慕方術者以王<lb/>
喬即子晉豈彭殤可齊乎而諸叙王喬者皆與赤松並<lb/>
稱且不云松喬而云喬松予意必先赤松而出者疑上<lb/>
古已有一王喬而書傳不詳其事耳武陽王喬太平廣<lb/>
記無之胡氏誤也御覽所引道經葢出真誥真誥曰玉<lb/>
<pb n="KR3j0067_WYG_008-10b"/>
子者帝俈也曽詣鍾山獲九化十變經以隐遁日月遊<lb/>
行星辰後一日疾崩營冢在渤海山夏中衰時有發玉<lb/>
子墓者室中無所有唯見一劍在北寢上自作龍鳴虎<lb/>
嘷之聲人遂無敢逐者後亦失所在也<hi>帝俈則堯父外書作嚳字</hi>王<lb/>
子喬墓在京陵戰國時復有發其墓者惟見一劍在人<lb/>
正欲取視忽飛入天中也按此則營墓渤海者當作玉<lb/>
子非王子也玉子即帝嚳名號亦竒御覽字多譌<lb/>
　　　王僑王子喬<lb/>
<pb n="KR3j0067_WYG_008-11a"/>
　楊用修云史記封禪書注引裴秀冀州記云緱氏仙<lb/>
　人廟者昔有王僑犍為武陽人為栢人令於此登仙<lb/>
　非王子喬也唐詩王子求仙月滿䑓又云可憐緱嶺登<lb/>
　仙子猶自吹笙醉碧桃葢世以王僑為王子喬誤也<lb/>
　久矣<lb/>
　元瑞新録曰史記封禪書宋母忌王伯僑充尚羡門<lb/>
　子髙索隐注司馬相如云王伯僑古仙人下復引裴<lb/>
　秀記緱氏仙人廟者昔有王喬云云余案史記王伯<lb/>
<pb n="KR3j0067_WYG_008-11b"/>
　僑自是一仙人名注再引王喬已誤然裴記王喬喬<lb/>
　字偏傍無立人用修作僑字從人葢因史文王伯僑<lb/>
　而誤也藝苑巵言云仙人有兩王喬其一即太子晉<lb/>
　其一栢人令天降玉棺者也此與用修説同但楊誤<lb/>
　加偏傍耳<lb/>
　　嬰按天降玉棺者是葉縣令非栢人令也元瑞何<lb/>
　　不彈駁且用修説與王不同<lb/>
　余意王喬為太子者汲冢書師曠稱晉為王子故樂<lb/>
<pb n="KR3j0067_WYG_008-12a"/>
　府稱王子喬非姓王氏也喬當是晉别名唯為葉縣<lb/>
　令而飛鳬與為栢人令而食芝者則名姓俱同又同<lb/>
　為令最易相亂王子喬斷當從余此説余向以為三<lb/>
　王喬亦襲取舊時之説未妥<lb/>
諗曰嚴忌哀時命曰比王僑而為耦王褒頌曰呴嘘呼<lb/>
吸如僑松顔師古注僑王僑仙人也大人賦厮征伯僑<lb/>
而役羡門張揖曰伯僑仙人王子僑也師古曰仙人姓<lb/>
征名伯僑非王子僑也劉向九歎譬若王僑之乗雲兮<lb/>
<pb n="KR3j0067_WYG_008-12b"/>
載赤霄而凌太清又曰驅子僑之奔走王逸曰子僑王<lb/>
子僑也王莽傳仙人掌旁有白頭公青衣莽曰是乃予<lb/>
之皇祖叔父子僑欲來迎我也偏傍作立人多有之矣<lb/>
作僑亦何害也獨尋劉向列仙𫝊王子喬者周靈王太<lb/>
子晉也好吹笙作鳳凰鳴遊伊雒間後見桓良曰告我<lb/>
家七月七日待我於緱氏山顛至時果乗白鶴駐山頭<lb/>
擧手謝時人而去遂立祠於緱氏山下柏人令復於此<lb/>
登仙而立廟於麓何事之巧合若是髙誘淮南注曰王<lb/>
<pb n="KR3j0067_WYG_008-13a"/>
喬蜀武陽人為栢人令得道而仙華陽國志曰犍為郡<lb/>
北接蜀郡王喬升其北山又曰武陽縣有王喬祠郡國<lb/>
志武都西有王喬谷即王喬隐處谷有王喬堂嵗常祀<lb/>
之則栢人令乃於桑梓登遐而顔氏家訓曰栢人城東<lb/>
北有一孤山俗呼瓘務山城西門碑是漢桓帝時栢人<lb/>
民為縣令徐整立銘云土有壦務山王喬所仙又北夢<lb/>
𤨏言韓定辭為鎮州王鎔書記聘燕燕幕客馬彧贈曰<lb/>
别後壦堥山上望羡君時復見王喬則是於宦遊飛舉<lb/>
<pb n="KR3j0067_WYG_008-13b"/>
裴秀謂在緱山亦誤也然則唐詩所云緱嶺吹笙正指<lb/>
子晉以為栢人令殆見其流而未溯其源耳至其人之<lb/>
同異野客叢談引類説亦謂有三皆未備也<lb/>
　　　楊泉<lb/>
　胡元瑞九流緒論云太𤣥經十四卷晉楊泉撰鄭氏<lb/>
　通志畧作太𤣥葢泉以子雲同姓故此書亦擬子雲<lb/>
　而作也今第馬氏意林所鈔百餘言存馬氏注云梁<lb/>
　國楊泉字徳淵而不言何時鄭藝文畧及隋藝文志<lb/>
<pb n="KR3j0067_WYG_008-14a"/>
　俱云晉人唯舊唐書作唐人然唐人諱淵泉字徳淵<lb/>
　其為晉人無疑舊唐書字誤也馬氏意林又有物理<lb/>
　論十六卷所采頗衆而不題名字按隋志亦泉所撰<lb/>
　韓非鄧析流也<lb/>
諗曰北堂書抄引晉録㑹稽相朱則上書言楊泉清操<lb/>
自立徴聘終不移心詔拜泉郎中隋經籍志晉處士楊<lb/>
泉集二卷在薛瑩下閔鴻上是吳人而入晉者物理論<lb/>
屢稱𫝊子葢與休奕善也藝文類聚又載楊泉賦數首<lb/>
<pb n="KR3j0067_WYG_008-14b"/>
皆稱吳時人<lb/>
　　　衛元嵩<lb/>
　胡元瑞四部正譌曰元命包四卷周衛元嵩述本緯<lb/>
　書春秋孝經各有元命包故好事勦為此書而附諸<lb/>
　大易其文率學太𤣥用字竒僻過之厥義則甚淺此<lb/>
　書崇文縂目稱唐衛元嵩通志通考並因之按元嵩<lb/>
　後周人所撰述有齊三教論七卷見通志又隋志釋<lb/>
　氏類稱蜀郡沙門衛元嵩上書言僧徒猥濫周武帝<lb/>
<pb n="KR3j0067_WYG_008-15a"/>
　下詔一切廢毁即其人也而王堯臣以為唐人考唐<lb/>
　世諸傳記絶無名姓同者其誤瞭然此書楊楫本序<lb/>
　以元嵩獻策後周賜爵蜀郡公武帝尊禮不敢臣之<lb/>
　頗與隋志合必元嵩先為沙門後還俗上書請汰僧<lb/>
　徒故周武亟暴顯之以風天下序稱元嵩有𫝊考北<lb/>
　史無之恐楊楫誤也<lb/>
諗曰續髙僧𫝊釋衛元嵩成都人少出家至京上廢佛<lb/>
法事自此還俗周祖納其言嵩制千字詩並符䜟緯事<lb/>
<pb n="KR3j0067_WYG_008-15b"/>
後知之㩀此則與元瑞所疑先為沙門後還俗者合然<lb/>
元嵩乃上書而後還俗非還俗而始上書也廣宏明集<lb/>
云衛元嵩本河東人逺祖從宦遂家於蜀梁末為益州<lb/>
野安寺僧佯狂浪宕周氏入蜀因爾入關天和二年上<lb/>
書請造平延大寺夫平延寺者無選道俗罔擇親䟽以<lb/>
城隍為寺塔即周主是如來用郭邑作僧坊和夫妻為<lb/>
聖衆推令徳作三綱尊耆老為上座選仁智充執事求<lb/>
勇畧作法師行十善以伏未寧示無貪以斷偷刼是則<lb/>
<pb n="KR3j0067_WYG_008-16a"/>
六合無怨紂之聲八荒有歌周之詠嵩此上言則興佛<lb/>
法而安國家非滅三寳而危百姓也有十五條總是事<lb/>
意勸行平等非滅佛法此與隋志又異文獻通考衛元<lb/>
包十卷崇文總目元嵩唐人武功蘇源明傳趙郡李江<lb/>
注包以坤為首因八純之宫以生愛極於六十四自繫<lb/>
其辭言外卦體不設爻位以謂易首乾尚文包首坤尚<lb/>
質夏連山商歸蔵周易唐包其實一也困學紀聞云舘閣<lb/>
書目云周易元包十卷唐衛元嵩撰今按楊楫序云元<lb/>
<pb n="KR3j0067_WYG_008-16b"/>
嵩益州成都人明隂陽厯筭獻策後周賜爵持節蜀國<lb/>
公武帝尊禮不敢臣之北史藝術傳衛元嵩好言未來<lb/>
事不信釋教嘗上疏極論之書目以為唐人誤矣嬰又<lb/>
考元嵩書頗行於世但號元包不云元命包也通志作<lb/>
元包胡氏並誤<lb/>
　　　薛仁貴<lb/>
　丹鉛新録曰用修云後周韋孝寛參麟趾殿學士考<lb/>
　校圖籍唐薛仁貴著周易新注本義十四卷二子勇<lb/>
<pb n="KR3j0067_WYG_008-17a"/>
　將而精意經術如此元瑞以為唐薛氏文士最衆周<lb/>
　易注見鄭氏藝文畧唐書藝文志葢别有其人非為<lb/>
　將者也唐書仁貴𫝊並不言其涉獵經史即史傳中<lb/>
　不盡載著述然仁貴以武人有此斷所不遺今新舊<lb/>
　唐書無及此者則此書非其撰述無疑也韋孝寛雖<lb/>
　為名將未嘗以勇力聞仁貴雖以勇聞然將畧亦自<lb/>
　翹楚用修説俱失之宋人墨池編有薛仁貴碑云名<lb/>
　禮字仁貴其人在天寳間則非唐初將帥明矣又史<lb/>
<pb n="KR3j0067_WYG_008-17b"/>
　書佔畢曰唐有兩薛仁貴一武將見唐書一文人注<lb/>
　周易見唐書藝文志次第在王勃前陸徳明後葢亦<lb/>
　髙宗時人當與征遼建功者相去不逺而傳絶不言<lb/>
　其能文著書考之唐世河東之薛文學最盛葢一時<lb/>
　名姓相同決非為將之仁貴也楊用修執此以仁貴<lb/>
　為文武兼才與韋孝寛並稱按唐書張仁愿𫝊云唐<lb/>
　初才兼文武僅郭元振唐休璟裴行儉及仁愿未嘗<lb/>
　一齒仁貴則注周易者非其人必矣藉令史𫝊中於<lb/>
<pb n="KR3j0067_WYG_008-18a"/>
　著述或不盡載亦當稍稍及其文義大端而仁貴本<lb/>
　𫝊第稱力田起家傳末竟不畧槩好文博雅等語用<lb/>
　修之誤瞭然無疑續考宋朱長文墨池編第八卷碑<lb/>
　刻類有唐薛仁貴碑注云天寳二年名禮字仁貴河<lb/>
　東汾隂人按新舊𫝊唐書薛傳並無此文惟通鑑有<lb/>
　之以僻甚故特附記此<lb/>
諗曰班氏書所列將相儒生之行事往往不載於本傳<lb/>
而附著之他篇者葢作史之法且如其人所論譔一一<lb/>
<pb n="KR3j0067_WYG_008-18b"/>
具列𫝊末則藝文不必志矣按新唐書本𫝊云仁貴少<lb/>
貧賤以田為業而世系云仁貴父軌隋襄城郡賛治又<lb/>
云仁貴名禮松漠道大總管子訥相𤣥宗楚玉左羽林<lb/>
將軍汾陽縣伯本傳不言以字行亦不言松漠道葢皆<lb/>
互見也何謂唐書無此文乎墨池編碑文云云則所謂<lb/>
薛禮者正三箭定天山免胄示突厥之將軍耳其言天<lb/>
寳二年必訥若楚玉始為其父追立之者觀仁貴討賀<lb/>
魯疏簡潔而盡事情又知西方得嵗不宜用兵皆博學<lb/>
<pb n="KR3j0067_WYG_008-19a"/>
有文豈力田起家者所能諳解乎張仁愿諸人雖稱才<lb/>
具文武而論著都不見於篇衛公問對反為操觚者所<lb/>
鄙又烏知其兼才也哉且薛氏望出河東無别支於他<lb/>
郡者其世系表有二嵩二朗二植二侃二温二岸二戡<lb/>
二巖二嶷二蒙二諤二華二承規三薛紹三薛岑三薛<lb/>
瓌三薛廣而獨無二禮二仁貴則䥴虜注易立功立言<lb/>
者其為一人無疑矣通鑑貞元十九年龍門人薛仁貴<lb/>
安都六世孫名禮以字行元瑞既知通鑑有之而必守<lb/>
<pb n="KR3j0067_WYG_008-19b"/>
墨池之説以為天寳時人葢徒見用修之論輙思所以<lb/>
勝之不知其自陷於掛漏而乖僻也<lb/>
　　　河圖要元論<lb/>
　四部正譌又云楊氏譚苑醍醐曰茅山志引河圖要<lb/>
　元篇云勾金之壇其間有陵兵病不起洪波不登又<lb/>
　曰乃有地肺土良水清勾曲之山金壇之陵可以度<lb/>
　世上昇曲城要元篇葢漢世䜟書後漢書注不載其<lb/>
　目僅見此焉此用修語予未敢深信然他無可考姑<lb/>
<pb n="KR3j0067_WYG_008-20a"/>
　録此以廣異聞<lb/>
諗曰按真誥稽神樞引河圖中要元篇第四十四卷云<lb/>
勾金之壇其間有陵兵病不往洪波不登又引河圖内<lb/>
元經曰乃有地肺土良水清勾曲之山金壇之陵可以<lb/>
度世上昇曲城陶隐居注曰此河圖者舜禹所受及洛<lb/>
書之屬今猶有四十餘卷存據此則用修所記葢有之<lb/>
矣茅山志大都皆采真誥文<lb/>
　　　金雌詩<lb/>
<pb n="KR3j0067_WYG_008-20b"/>
　元瑞藝林伐山曰用脩云隋經籍志郭文著金雄記<lb/>
　金雌詩按隋志緯書小注有金雄記無所謂金雌詩<lb/>
　也麟按南齊書郭文舉金雄記云當復有作肅入草<lb/>
　見髙帝紀末并諸䜟甚詳<lb/>
諗曰按南齊書髙祖紀末無當復有作肅入草之句惟<lb/>
祥瑞志引金雄記曰鑠金作刀在龍里占睡上人相須<lb/>
起又云當復有作肅入草又云草門可憐乃當悴建號<lb/>
不成易運沸則金雄所存不僅一語也洞仙𫝊郭文舉<lb/>
<pb n="KR3j0067_WYG_008-21a"/>
書箬葉上著金雄記金雌詩後人於其所住牀席下得<lb/>
之次第尋看䜟緯相似乃𫝊於世宋世符瑞書太史令<lb/>
駱達奏陳符䜟引金雌詩云大火有心水抱之悠悠百<lb/>
年是其時金雌詩又曰云出而兩漸欲舉短如之何乃<lb/>
相岨交哉亂也當何所唯有隐巖殖禾黍西南之明困<lb/>
桓父達説之曰兩云元字也短者祚短也巖隐不見唯<lb/>
應見殖入禾谷邊則聖諱炳明也㩀此則金雌之作亦<lb/>
有之矣但不見隋志耳夫用修雖窮捜韋塜博討穆陵<lb/>
<pb n="KR3j0067_WYG_008-21b"/>
然所稱引皆非怪僻元瑞以為出自成都便不深信至<lb/>
有目前載籍斥不推尋賤今之意亦云隘矣髙都孫居<lb/>
相筆叢序曰世有正元瑞者乎元瑞聴之矣予亦聴之<lb/>
矣嬰敢謂正胡乎<lb/>
　　　鹽澤醋溝<lb/>
　丹鉛新録曰用修云唐岑参詩鴈塞通鹽澤龍堆接<lb/>
　醋溝方囘云鹽澤人皆知之醋溝人所未知也非惟<lb/>
　人未知方囘葢亦不知此言以揜後人耳考闞駰十<lb/>
<pb n="KR3j0067_WYG_008-22a"/>
　三州志山氏城北為髙踰淵又東北醋溝水出焉水<lb/>
　在中牟鹽澤見漢書元瑞以為鹽澤見穆天子傳戊<lb/>
　子天子至於盬注盬鹽池也今在河東解縣及竹書<lb/>
　紀年王觀於鹽澤是也漢書逺出其後且醋溝方但<lb/>
　言未知未嘗自以為知也用修逆探譏之得毋以己<lb/>
　度人乎<lb/>
諗曰岑參天寳中充安西節度判官其北庭詩鴈塞通<lb/>
塩澤龍堆接醋溝孤城天北畔絶域海西頭北庭地近<lb/>
<pb n="KR3j0067_WYG_008-22b"/>
輪臺在龜兹烏壘之間矣漢書蔥嶺河東注蒲昌海蒲<lb/>
昌海一名鹽澤去玉門陽關三百餘里水經注泑澤即<lb/>
蒲昌海亦有塩澤之稱地里志朔方縣有金連塩澤者<lb/>
青塩澤鴈門郡沃陽縣塩澤在東北然則塩澤有五一<lb/>
在中國嘉州所咏以地道尋之當是蒲昌海也鴈塞未<lb/>
詳何郡梁州記曰梁州縣界有鴈塞山山有大池水鴈<lb/>
栖集之因名荆州記鴈塞北接梁州汶山郡其間東西<lb/>
岑屬大巖無際雲飛風翥望崖㢠廻翼唯一處稍下朔鴈<lb/>
<pb n="KR3j0067_WYG_008-23a"/>
達塞矯翼裁度故名此非岑詩所指聊舉異名然塩澤<lb/>
之説則用修得之而元瑞謬言也又西域𫝊徐普欲開<lb/>
道避白龍堆之阻揚雄亦言康居烏孫豈能踰白龍堆<lb/>
冦西邊地理志敦煌郡正西關外有白龍堆沙有蒲昌<lb/>
海孟康曰龍堆形如土龍髙大者二三丈在西域中據<lb/>
此則醋溝必在瓜州之外考水經注髙榆淵東北為酢<lb/>
溝韻㑹云酢今作醋闞駰十三州志山氏城北為髙踰<lb/>
淵又東北醋溝水出焉水在中牟郭縁生述征記醬魁<lb/>
<pb n="KR3j0067_WYG_008-23b"/>
城至醋溝凡十里唐岑參詩鴈塞通塩澤龍堆接醋溝<lb/>
縁酢溝而引岑詩以證此黄直翁之誤用修全述之也<lb/>
按郡國志雒陽與中牟比縣河東在雒陽西北五百里<lb/>
敦煌在雒陽西五千里若鴈塞越四千五百里而内與<lb/>
河東之澤連龍堆越五千里而東與中牟之水接作詩<lb/>
者毋乃太憒憒乎黄楊胡徒執於形似之間而不究道<lb/>
里之不可至恐嘉州為之大噱也<lb/>
　　　湖隂<lb/>
<pb n="KR3j0067_WYG_008-24a"/>
　丹鉛新録曰用修云陽虎將殺季孫不克取寳玉大<lb/>
　弓以叛明年乃得之堤下晉明帝覘王敦遁歸湖隂<lb/>
　以七寳鞭獲免按晉書明帝紀云王敦將謀簒下屯<lb/>
　於湖帝乃乗駿馬㣲行至於湖隂察敦營壘而出隂<lb/>
　字當屬察為句以上文湖下原無隂字而下句隂察<lb/>
　與㣲行相應也自温庭筠作湖隂曲後人往往承訛<lb/>
　惟王懋叢書得之又明帝自湖遁歸遇旅嫗與七寳<lb/>
　鞭此云遁歸湖者尤非敦既屯兵於湖帝自湖歸則<lb/>
<pb n="KR3j0067_WYG_008-24b"/>
　歸於石頭耳<lb/>
諗曰升菴集云王敦屯於湖隂察營壘而去此晉紀本<lb/>
文於湖今之歴陽也帝至於湖為一句隂察營壘為一<lb/>
句温庭筠作湖隂曲誤以隂字屬上句也張耒作於湖<lb/>
曲以正之案此則湖隂之觧發自用修矣元瑞拾用修<lb/>
牙慧以反譏用修而又云自湖遁歸又云遁歸湖則以<lb/>
於湖於字為于此于彼之于而不知其為縣名也且單<lb/>
舉湖字元瑞抑何所指晉書地理志丹陽郡有於湖蕪<lb/>
<pb n="KR3j0067_WYG_008-25a"/>
湖姑熟諸縣接壤聫疆觀王敦傳云敦移鎮姑熟明帝<lb/>
將討敦㣲服至蕪湖察其營壘又世説新語云王大將<lb/>
軍頓軍姑熟明帝以英武之才著戎服騎巴賨馬齎一<lb/>
金馬鞭隂察軍形勢則湖隂之訛自湖之謬已可知矣<lb/>
然於湖屬丹陽郡在江南歴陽屬淮南郡在江北楊云<lb/>
於湖今之歴陽則非也<lb/>
　　　萬城<lb/>
　四部正譌曰楊用修以鬼谷區為即鬼谷其可笑正<lb/>
<pb n="KR3j0067_WYG_008-25b"/>
　與方城作萬城切對<lb/>
諗曰宛委餘編曰用修以方城為萬城其可笑不待言<lb/>
晦伯引史記阻之以鄧林縁之以方城又我悉方城外<lb/>
及服䖍杜預之説以闢之似矣然不如盛𢎞之荆州記<lb/>
之明切也其云葉東界有故城始犨縣東至瀙水逹泚<lb/>
陽界南北聫聫數百里號為方城一謂之長城南北雖<lb/>
無基築皆連山相接而漢水流其南故屈完云云何其<lb/>
易曉也郡國志葉縣有方城郭仲産曰苦萊於東俱有<lb/>
<pb n="KR3j0067_WYG_008-26a"/>
方城又楚狂接輿耕於方城之南葢皆傍此長山方城<lb/>
而名者也正譌笑楊葢附於此嬰按楊王二先生之説<lb/>
皆本酈善長用修所論畧舉一隅陳王争之則欲掇楊<lb/>
所短而反揜其所長耳考水經潕水注曰潕水出黄城<lb/>
山東北逕方城郡國志曰葉縣有方城郭仲産曰苦萊<lb/>
於東之間有小城名方城東臨溪水尋此城致號之由<lb/>
當因山以表名也苦萊即黄城也及於東通為方城矣<lb/>
世謂之方城山故地里志曰南陽葉方城邑西有黄城<lb/>
<pb n="KR3j0067_WYG_008-26b"/>
山是長沮桀溺耦耕之所尸子曰楚狂接輿耕於方城<lb/>
葢於此也盛宏之云葉東界有故城始犨縣東至瀙水<lb/>
逹泚陽界南北聫聫數百里號為方城一謂之長城云<lb/>
酈縣有故城一面未詳里數號為長城即此城之西隅<lb/>
其間相去六百里雖無基築皆連山相接而漢水流其<lb/>
南故屈完答齊桓公云楚國方城以為城漢水以為池<lb/>
郡國志曰葉縣有長城曰方城指此城也元美所稱本<lb/>
此然汝水注曰醴水逕北縣故城北春秋昭公十五年<lb/>
<pb n="KR3j0067_WYG_008-27a"/>
許遷於葉者也楚盛周衰控覇南土争強中國多築列<lb/>
城於北方以逼華夏故號此城為萬城或作方字唐勒<lb/>
奏土論曰我是楚也世覇南土自越以至葉華宏境萬<lb/>
里故號曰萬城也余按春秋屈完對齊侯曰楚國方城<lb/>
以為城杜預曰方城山名也在葉南未詳孰是用修所<lb/>
執又在此條元瑞以為可笑是未知用修之言更有據<lb/>
也宛委説亦不如潕水注之詳備元瑞述之此猶侏儒<lb/>
度髙於天者也嬰又觀元瑞華林博議曰讀書大患在<lb/>
<pb n="KR3j0067_WYG_008-27b"/>
好詆訶昔人夫文字烟埃紀籍淵藪引用出處或有叅商<lb/>
意義重輕或有權度加以魯魚亥豕訛謬萬端凡遇此<lb/>
類當博稽典故細繹旨歸統㑹殊文釐正脱簡務成曩<lb/>
美毋薄前修今偶覩一斑便為竒貨恐後視今猶今視<lb/>
昔矣又曰昔人之説無當於吾心務審其是非而駁之<lb/>
毋先入毋遷怒毋作名毋徇名今明知其得而掩為已<lb/>
有未竟其失而輙恣譏彈壯夫不為大雅當爾耶此論<lb/>
可謂公溥然每於用修遺言輙疏剔小疵乖謬大美以<lb/>
<pb n="KR3j0067_WYG_008-28a"/>
丹鉛當竒貨以伐山資遷怒博議云云豈慮後人之攟<lb/>
摭後人也<lb/>
　　　鬼方<lb/>
　楊用修曰髙宗伐鬼方事惟見易鬼方極逺之國即<lb/>
　靡莫之屬也蒼頡篇曰鬼之為言逺也世本黄帝娶<lb/>
　於鬼方氏漢匡衡疏云成湯化異俗而懐鬼方意者<lb/>
　湯時鬼方已内屬式圍之中而復叛於中衰之日故<lb/>
　髙宗伐之以中興殷道也又西𦍑𫝊曰殷室中衰諸<lb/>
<pb n="KR3j0067_WYG_008-28b"/>
　侯皆叛至於武丁征西戎鬼方三年乃克故其詩曰<lb/>
　自彼氐𦍑莫敢不來王是其證也竹書紀年周王伐<lb/>
　西落鬼戎<lb/>
　胡元瑞丹鉛新録曰鬼方事見竹書髙宗二十二年<lb/>
　伐鬼方次於荆三十四年王師克鬼方氐𦍑來賓甚<lb/>
　明鬼戎之語絶無所出史稱陸終氏娶於鬼方生六<lb/>
　子即昆吾大彭五覇迭王者見鄭氏通志畧楊云黄<lb/>
　帝未知何所㩀也鬼方前輩有以為楚者以楚俗尚<lb/>
<pb n="KR3j0067_WYG_008-29a"/>
　巫故謂鬼方竹書伐鬼方上有次荆之文則此説宜<lb/>
　可證楊云極逺恐未然又一説云即貴黔中殷世何<lb/>
　能至此葢當時楚地亦極為蠻落春秋始㑹盟中國<lb/>
　耳以鬼方為楚蔡介夫蒙引<lb/>
諗之曰大戴禮帝繫曰陸終氏娶於鬼方氏之妺謂之<lb/>
女嬇氏産六子一曰昆吾二曰參胡三為彭祖四曰萊<lb/>
言五曰安六曰季連風俗通曰陸終娶於鬼方氏是謂<lb/>
女清索隐引系本亦同楊云黄帝良誤詩大雅覃及鬼<lb/>
<pb n="KR3j0067_WYG_008-29b"/>
方毛傳曰鬼方逺方也孔頴逹曰鬼方逺方未知何方<lb/>
也匡衡傳應劭注亦曰逺方楊曰極逺亦非臆説西羗<lb/>
傳曰武乙暴虐犬戎冦邊古公踰梁山而邑於岐下及<lb/>
子季歴遂伐西落鬼戎太子賢注引竹書紀年武乙三<lb/>
十五年周王季伐西落鬼戎無俘二十翟王語胡謂絶<lb/>
無所出謬矣此與王㑹解湯時正西有鬼親國揚雄作<lb/>
趙充國頌遂克西戎還師於京鬼方賓服罔有不庭師<lb/>
古曰鬼方言其幽昧也李善引世本注曰鬼方於漢則<lb/>
<pb n="KR3j0067_WYG_008-30a"/>
先零戎是也章帝紀有司言明皇帝克伐鬼方開道西<lb/>
域用修稱靡莫之屬似鬼方乃西戎也海内北經曰鬼<lb/>
方在二負之尸北注曰貳負之尸在上郡干寳易注曰<lb/>
髙宗殷中興之君鬼北方國也髙宗當伐鬼方者離為<lb/>
兵戈故稱伐坎當北方故稱鬼也此説則為北狄唐書<lb/>
韋臯𫝊雲南欵邊約東蠻鬼主驃傍苴絶吐蕃盟而南<lb/>
蠻𫝊曰夷人尚鬼謂主祭者為鬼主又曰南詔俗尚巫<lb/>
鬼大部落有大鬼主百家則置小鬼主又有兩林部地<lb/>
<pb n="KR3j0067_WYG_008-30b"/>
狹而諸部推為長號都大鬼主又有夷望鼓路湯谷阿<lb/>
醯阿鶚鉀蠻等十二鬼主皆𨽻雋州此豈古所云鬼方<lb/>
者耶則與黔楚之説近即以為南蠻可也然尚書大𫝊<lb/>
文王受命二年伐鬼方三年伐宻湏四年伐犬夷五年<lb/>
伐耆六年伐崇按文王未嘗南征則謂在楚之陽者或<lb/>
未然也虞翻易注曰髙宗伐鬼方三年乃克旅人愬勞<lb/>
衣服皆敗鬼方之民猶或冦竊故終日戒陳琳為曹洪<lb/>
與文帝書鬼方聾昧髙宗有三年之征伐邈道悠聾昧<lb/>
<pb n="KR3j0067_WYG_008-31a"/>
愬勞之辭豈有承受按韓非子文王説紂而紂囚之翼<lb/>
侯炙鬼侯腊史記正義引括地志相州谷陽縣西南五<lb/>
十里有鬼侯城然則鬼方直在冀州耳又班固典引威<lb/>
靈行於鬼區章和元年詔威霆行乎鬼區斯又易方為<lb/>
區矣<lb/>
　　　鏡殿<lb/>
　藝林伐山楊用修云唐髙宗造鏡殿武后意也四壁<lb/>
　皆安鏡為白晝秘戲之需帝一日獨坐其中劉仁軌<lb/>
<pb n="KR3j0067_WYG_008-31b"/>
　奏事入驚走下階曰天無二日土無二王臣見四壁<lb/>
　有數天子不祥莫大焉帝立命剔去后聞之不悦帝<lb/>
　崩后復建之楊亷夫詩鏡殿青春秘戱多玉肌相照<lb/>
　影相磨六郎酣戰明空笑隊隊鴛鴦漾淥波<lb/>
　元瑞曰按此本隋煬帝故事迷樓記帝設銅屏四周<lb/>
　殿上白晝與宫人戯樂纎毫皆入屏中髙宗時武曌<lb/>
　用事中外謂之二聖劉仁軌葢假此以諷故武聞之<lb/>
　不悦也老鐡詩六郎謂昌宗明空即曌字<lb/>
<pb n="KR3j0067_WYG_008-32a"/>
諗曰通鑑少府監裴匪舒為上造鏡殿成上與劉仁軌<lb/>
觀之仁軌驚趨下殿上問其故對曰天無二日土無二<lb/>
王適視四壁有數天子不祥孰甚上遽令剔去此無武<lb/>
后不悦及秘戯之言豈司馬惡其宣淫而削之乎以髙<lb/>
宗之頑㝠不靈二聖之稱猶以為未盡豈滑稽隐語所<lb/>
能揺動武后亦不以二日之擿為恚數天子在壁亦有數<lb/>
皇后在宫仁軌可自解於武后前也<lb/>
　　　過秦論<lb/>
<pb n="KR3j0067_WYG_008-32b"/>
　丹鉛新録曰用修擬過秦論云六王初畢四海始一<lb/>
　雄圖既溢武力未畢方架黿鼉以為梁廵海石以送<lb/>
　日俄而祖龍魂斷於沙丘鮑魚腥聞乎四極云云<lb/>
　元瑞曰竹書紀年穆王大起九師架黿鼉以為梁此<lb/>
　云秦始恐誤論擬過秦實宋人塲屋體此叚又本唐<lb/>
　人阿房宫賦然小杜首四語甚竒而楊四語中再用<lb/>
　畢字殊失檢㸃用修自謂弱冠時作葢其後未嘗刪<lb/>
　潤也<lb/>
<pb n="KR3j0067_WYG_008-33a"/>
諗曰江淹恨賦曰秦帝按劍諸侯西馳削平天下同文<lb/>
共規華山為城紫淵為池雄圖既溢武功未畢方駕黿<lb/>
鼉以為梁廵海石以送日一旦魂斷宫車晚出楊論皆<lb/>
抄文通語也此其少作自宜付之一炬而乃享以千金<lb/>
亦不自見之患乎但江賦載文選中憙事小史輙能諷<lb/>
誦胡氏不知何也紀年曰周穆王大起九師東至於九<lb/>
江架黿鼉以為梁遂伐越列子曰穆王駕八駿之乗乃<lb/>
西觀日所入三齊畧記曰秦始皇作石橋欲過海看日<lb/>
<pb n="KR3j0067_WYG_008-33b"/>
出有神人驅石下海石去不速神輙鞭之皆流血夫穆<lb/>
王叱黿而秦帝驅石穆王車轍窮於濛汜而秦帝馬跡<lb/>
向於扶桑似不可同江賦云爾者葢得意疾書忽成佳<lb/>
語陸機所謂隨手之變難以辭逮者抑其借穆王之事<lb/>
以喻秦皇雄心四據百鬼驚奔而用修襲之固非妙製<lb/>
廣搜博采元瑞恐未得與於斯文故不覺其言之過<lb/>
　<lb/>
　巵林卷八<lb/>
</p>
<p>
</p>
  </div>
</body>
</text>
</TEI>
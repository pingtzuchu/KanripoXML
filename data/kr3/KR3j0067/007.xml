<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>巵林卷七</head>
    <p>
<pb n="KR3j0067_WYG_007-1a"/>
欽定四庫全書<lb/>
　巵林卷七　　　　　　　　明　周嬰　撰<lb/>
　　洗梅<lb/>
　　　宣城梅鼎祚禹金撰書記洞詮百十六卷又有<lb/>
　　　詩乘古樂苑諸編暇日披覽使人忘疲間有疎<lb/>
　　　違稍為洗練故題曰洗梅<lb/>
　　　呉陸景<lb/>
　書記洞詮載吳陸景答從兄安成王書曰奉告清言<lb/>
<pb n="KR3j0067_WYG_007-1b"/>
　溢目眷逮周委炎光已盛願此勝宜仰承發止已次<lb/>
　新林引邁務殷無妨怡賞三湘奥區九疑形勝浮州<lb/>
　動浪聞眠鷗之舊說安流洞浦憶采若之遺風昔景<lb/>
　伯出蕃髙風振古叔英之部清約見稱兄政譽平宣<lb/>
　威和兼濟加以夏石竒雲秋江迥月翰飛紙落理豐<lb/>
　詞富賞末興餘時希憶逮暌離方逺川塗修曠炎涼<lb/>
　方改願加珍勗綠字可傳白雲終間心傷淚灑投筆<lb/>
　無宣梅氏云安成王疑有誤<lb/>
<pb n="KR3j0067_WYG_007-2a"/>
洗之曰藝文類聚友悌門有吳陸景與兄書下連又景<lb/>
答從兄安成王書云云梅氏憑之予謂此書詞條綺蔚<lb/>
乃齊梁人語其體裁駢麗亦三國未有尋思久之因考<lb/>
梁書安成康王秀梁太祖順之之子吳平侯蕭景太祖<lb/>
弟崇之之子也實為從兄弟秀天監元年封六年都督<lb/>
荆湘九州諸軍事安西將軍荆州刺史立學校招隱逸<lb/>
討蠻叛贍災民簡貧老百姓甚悦景亦以髙祖踐祚封<lb/>
七年使持節督秦郢州之竟陵軍事寧蠻校尉雍州刺<lb/>
<pb n="KR3j0067_WYG_007-2b"/>
史書中皆言荆湘事葢即是時也此當吴平侯蕭景答<lb/>
從兄安成王書藝文類聚脱平侯蕭三字耳梅氏不疑<lb/>
吳陸景之譌而疑安成王之誤殆未繹書中語乎叔英<lb/>
者吳書孫峻字叔英堅族孫也性度恢𢎞才經文武為<lb/>
定武中郎將屯戍薄落書葢以宗室故實喻且為孫氏<lb/>
事益知此書非出士仁也然吕祖謙卧游錄及尺牘清<lb/>
裁並云吳陸景士仁筆則數公先不能辨矣<lb/>
　　　至尊<lb/>
<pb n="KR3j0067_WYG_007-3a"/>
　洞詮周瑜與孫權牋曰當今天下方有事役是瑜乃<lb/>
　心夙夜所憂願至尊先慮未然然後康樂今既與曹<lb/>
　操為敵劉備近在公安邊境宻邇百姓未附宜得良<lb/>
　將以鎮撫之魯肅智略足任乞以代瑜隕踣之日所懷<lb/>
　盡矣梅氏云按權是時行車騎將軍領徐州牧牋安<lb/>
　得即稱至尊此吳史氏追稱之文耳<lb/>
洗之曰孫權稱帝後羣臣俱呼陛下自稱吳王以前遡<lb/>
其承兄始據江東之日羣下皆呼至尊如劉備伐吳陸<lb/>
<pb n="KR3j0067_WYG_007-3b"/>
遜疏云伏願至尊髙枕此黄武元年權稱王時也吕蒙<lb/>
當襲南郡說權曰至尊以征虜能宜用之以蒙能宜用<lb/>
蒙此建安二十四年也權征合肥為張遼所襲賀齊曰<lb/>
至尊人主常當持重則建安二十年也自十四年劉備<lb/>
表權行車騎將軍領徐州牧而瑜遂隕嗣後權未進號<lb/>
也曹公破走權迎魯肅肅曰願至尊威徳加于四海已<lb/>
在建安十三年權征黄祖時甘寧曰至尊當早規之又<lb/>
在十二年權直為討虜將軍領㑹稽太守耳容齋續筆<lb/>
<pb n="KR3j0067_WYG_007-4a"/>
嘗以吳書稱孫權至尊為疑予謂此或虞溥陳壽謬相<lb/>
推與然漢書樓䕶傳主簿諫王商將軍至尊不宜入閭<lb/>
巷是將軍曾稱至尊也黄羲仲十三州記曰郡之言君<lb/>
也改公侯之封而言君者至尊也是郡守亦可稱至尊<lb/>
矣權既假討虜守會稽雖稱至尊亦不足怪<lb/>
　　　杜書<lb/>
　洞詮杜預與子貺書曰知汝頗欲念學今因還車致<lb/>
　副書可案錄受之當别置一室中勿復以借人梅氏<lb/>
<pb n="KR3j0067_WYG_007-4b"/>
　曰預子錫無名貺者<lb/>
洗之曰予謂貺義與錫同將撰書者諱錫而假之乎然<lb/>
李濟翁資暇集曰惜借書籍俗曰惜一癡借二癡索三<lb/>
癡還四癡案玉府新書杜元凱遺子書曰書勿借人古<lb/>
人諺云借書一嗤還書二嗤後更生其詞至三四因訛<lb/>
為癡也洞詮無古諺兩語而尺牘清裁載王樂道與穆<lb/>
四書云出師頌絶妙古語借書一瓻還書二瓻在何遜<lb/>
上洞詮仍之亦載梁七卷末在王次道後而注云唐韻<lb/>
<pb n="KR3j0067_WYG_007-5a"/>
古之借書盛酒瓶名瓻楊用修六書索隱云瓻借用鴟<lb/>
揚雄酒箴所謂鴟夷也唐詩金錢百萬酒千鴟嬰考聞<lb/>
見錄曰俗語借書與人為一癡還書為一癡常疑借書<lb/>
還書理也何癡之云後見王樂道與錢穆四書云云乃<lb/>
知今人訛以瓻為癡也按說文瓻酒器唐韻亦曰瓻酒<lb/>
器大者一石小者五斗古借書盛酒瓶葢唐時所解已<lb/>
然則作瓻者近是但以瓶盛書殊乖于義尋孫愐意當<lb/>
是謂借書時餉酒一瓻還書時復餉酒一瓻庶可通也<lb/>
<pb n="KR3j0067_WYG_007-5b"/>
又段成式廬陵宫下記曰今人云借書還書等為二癡<lb/>
㨿杜荆州書告貺云知汝頗欲念學今因還車致副書<lb/>
可按錄受當别置一宅中勿復以借人古諺云有書借<lb/>
人為嗤借人書送還為嗤也則本作嗤字以瓻代嗤後<lb/>
人之鑿也洞詮有譌此書差可相證穆四不審其人當<lb/>
是如中郎第五之類或錢穆叔之譌乎王樂道者王荆<lb/>
公有和其烘蝨詩宋史王陶字樂道英宗太子詹事神<lb/>
宗拜樞宻御史中丞力攻韓琦徙知陳州正與穆叔同<lb/>
<pb n="KR3j0067_WYG_007-6a"/>
時此宋代人洞詮系之于梁豈梁有與同姓字者乎梅<lb/>
氏考摭𢎞博彈駁精核此條似覺未確宜更詳之<lb/>
　　　陸書<lb/>
　洞詮陸雲答兄書曰髙門降衡修庭樹蓬梅氏引選<lb/>
　注沈約彈王源文曰髙門降衡雖自已作顏延年詩<lb/>
　幽門樹蓬黎本此<lb/>
洗之曰予按陸雲答兄平原詩曰華堂傾構廣宅頽墉<lb/>
髙門降衡修庭樹蓬感物悲懷愴矣其傷選注中作答<lb/>
<pb n="KR3j0067_WYG_007-6b"/>
書葢字譌耳梅氏不覺宜删<lb/>
　　　又<lb/>
　洞詮陸雲與兄平原書曰一日案行并視曹公器物<lb/>
　琉璃筆一枚所希聞景初三年七月劉婕妤折之見<lb/>
　此期復使人悵然注引周處風土記案魏武帝于漢<lb/>
　為相不得有婕妤又景初是魏明帝年如此則文帝<lb/>
　物也與曹公器玩同處故致舛錯矣<lb/>
洗之曰予覽荆楚嵗時記曰陸士衡云魏武帝劉婕妤<lb/>
<pb n="KR3j0067_WYG_007-7a"/>
以七月七日折琉璃筆葢即風土記中語案雲書但謂<lb/>
魏武物至景初時為宫人所折耳二記並誤又云是士<lb/>
衡書亦舛然謂魏武不得有婕妤尤非也魏武遺令曰<lb/>
吾婕妤伎人著銅雀臺于臺堂上施六尺牀張繐帳朝<lb/>
晡上脯□之屬月朝十五輙向帳作伎據此則曹公當<lb/>
時頗奪漢宫嬪御不覺于遺令露之耳<lb/>
　　　又<lb/>
　雲再拜爾乃使熊羆之士虓闞之將雄聲泉湧逸氣<lb/>
<pb n="KR3j0067_WYG_007-7b"/>
　風亮超三軍以奔厲賈餘勇以成壯兆洪音于寂寞<lb/>
　先無聲而髙唱元兵時紛若屯雲煥若積波授教斯<lb/>
　謐靜言勿譁嚴鼔隱其雲戒<hi>當作雷駴</hi>萬夫翕而咸和治<lb/>
　安步以止立應金奏而靡戈進總干以乘言退揮旅<lb/>
　而成羅及至景陵禮既畢歸旅將振尋縈員轉因瀨<lb/>
　葢旋若疾流之繞駿沈驚飈之靡狂塵羊腸轉時命<lb/>
　屏翳以夕降式飛亷而朝興涂蒙雨而後清景帶天<lb/>
　而先澄陪俊臣於雕輅列名僚于後乘猛將起而虎<lb/>
<pb n="KR3j0067_WYG_007-8a"/>
　嘯商風肅其來應士憑勢而響駭馬噓天而景凌<lb/>
　梅禹金曰此有韻之文頗大類賦不知首何以云再<lb/>
　拜為書也前書有云此中語于諸賦中何如且篇内<lb/>
　有羊腸轉時之語則此為賦明甚然特言兵旅豈所<lb/>
　謂羊腸轉者或是陣法如率然邪當以此附書後并<lb/>
　呈平原後人混寫耳<lb/>
洗曰嬰按陸雲南征賦序曰太安二年秋八月羊𤣥之<lb/>
皇甫商敢行稱亂遷逼乘輿大將軍身統三軍以謀國<lb/>
<pb n="KR3j0067_WYG_007-8b"/>
難四方之㑹衆以百萬軍旅之盛自古未之有也十月<lb/>
軍次朝歌講武治戎觀兵于殷墟于是作南征賦觀此<lb/>
首所載命屏翳十句與熊羆之士至成羅十八句並在<lb/>
賦中但無元兵時三字與及至景陵至羊腸轉時七語<lb/>
耳中間章次字法亦微異同葢此屬草未定先呈平原<lb/>
也所謂靜言勿譁景陵禮畢陪俊臣于雕輅列名僚于<lb/>
後乘皆非征伐之容乃是説講武事雲更有與兄書云<lb/>
欲作講武賦逺言大體獻之大將軍才不便作大文得少<lb/>
<pb n="KR3j0067_WYG_007-9a"/>
許佳語不知此可出否故鈔以白兄推尋始末正謂此<lb/>
篇數行所謂少許佳語也禹金注云雲集無講武賦予<lb/>
謂雲易講武為南征耳然此首非書在洞詮中宜刪<lb/>
予又按晉書帝紀及八王二陸傳成都王頴為大將軍<lb/>
都督中外諸軍事轉陸雲大將軍右司馬前鋒將軍頴<lb/>
恃功驕奢百度廢弛憚長沙王乂在内與河間王顒表<lb/>
誅后父羊𤣥之左將軍皇甫商以平原内史陸機為前<lb/>
鋒都督與顒將張方伐京師惠帝遣皇甫商距方于宜<lb/>
<pb n="KR3j0067_WYG_007-9b"/>
陽九月癸巳羊𤣥之奉帝旋于城東頴次朝歌機列軍<lb/>
自朝歌至于河橋鼔聲聞數百里漢魏以來出師之盛<lb/>
未之有也十月戊申長沙王乂奉天子與機戰于鹿苑<lb/>
機軍大敗頴収斬之并収雲夷三族㨿此葢與雲南征<lb/>
賦序同雲兄弟皆在頴軍也委身非所以臣伐君天人<lb/>
不與長沙忠于帝室羊及皇甫帝所倚仗而謂之稱亂<lb/>
諂頌成都以及孔懷謂逆為順祗為詞費且臨事而懼<lb/>
此正其時而游情文墨以百萬之師為謔曾未浹日身<lb/>
<pb n="KR3j0067_WYG_007-10a"/>
死族殱于盧志何尤于孟玖何恨乎此賦葢雲之絶筆<lb/>
也<lb/>
　　　苻丕書<lb/>
　洞詮苻丕致謝𤣥求救書曰欲假途求糧還赴國難<lb/>
　須援軍既接以鄴與之若西路不通長安陷沒請率<lb/>
　所領保守鄴城乃覊縻一方文降而已注云晉書苻<lb/>
　丕鎮鄴為慕容垂所攻請救于𤣥書稱云云<lb/>
洗之曰此首詞理舛錯不全按書似苻丕在鄴進退路<lb/>
<pb n="KR3j0067_WYG_007-10b"/>
窮司馬楊膺倡歸順之計丕不從及為王師所敗乃請<lb/>
救于𤣥崔史謂之書稱葢約畧其詞且發露其詐耳須<lb/>
援軍二語述丕二端之意乃覊縻兩語則笑丕偽降之<lb/>
情按王莽傳𤓰田儀文降未出師古注曰上文書言降<lb/>
而身未出也後漢書皇甫規傳貨賂羣羌令其文降後<lb/>
秦録姜紀說姚碩徳曰吕隆孤城無援大軍臨之勢必<lb/>
請降然彼徒文降而已未肯遂服也葢與此同梅氏皆<lb/>
以為丕書誤矣<lb/>
<pb n="KR3j0067_WYG_007-11a"/>
　　　謝書<lb/>
　洞詮謝靈運與弟書曰聞惡溪道中九十九里有五<lb/>
　十九灘王右軍遊此惡道嘆其竒絶遂書突星瀨于<lb/>
　石注引李白詩逺尋惡溪去不憚惡溪惡途聞李北<lb/>
　海灘聞謝康樂<lb/>
洗之曰按御覽引處州圖經曰麗水縣有惡道有突星<lb/>
瀨謝靈運與弟書曰聞惡道溪中九十九里有五十九<lb/>
灘永嘉記曰王右軍遊惡道灘竒絶遂書突星瀬于石<lb/>
<pb n="KR3j0067_WYG_007-11b"/>
又書部引永嘉郡記曰昔王右軍經于惡道右軍書南<lb/>
邊大石今猶見墨跡而字不甚了了尋靈運書只聞惡<lb/>
道二語耳王右軍二語乃引永嘉記也洞詮依尺牘清<lb/>
裁刪永嘉記曰四字而并以為謝書非也又惡道溪作<lb/>
惡溪道亦倒矣<lb/>
　　　王徽<lb/>
　洞詮王徽與何偃書曰吾與義興真恨相知之晚每<lb/>
　惟君子知我者若夫嘉我小善矜余不能惟賢叔耳<lb/>
<pb n="KR3j0067_WYG_007-12a"/>
　梅氏云徽琅邪臨沂人歴廷尉為交州刺史何偃叔<lb/>
　父悠之為義興太守侍中太常與徽相善悠之卒徽<lb/>
　與偃書尺牘作王微與偃書葢亦誤也<lb/>
洗曰按宋書吏部尚書江湛舉王微為吏部郎論者云<lb/>
微見舉何偃亦參其議偃慮為微所咎與書自陳微報<lb/>
偃言書首云卿昔稱吾于義興吾嘗謂之見知則何尚<lb/>
之傳所云弟悠之與琅邪王徽相善者葢即王微特字<lb/>
譌為徽耳史以王微名士故引其與偃書示悠之雅人<lb/>
<pb n="KR3j0067_WYG_007-12b"/>
深致也良吏傳云太祖元嘉四年以廷尉王徽為交州<lb/>
刺史其人非有才聞何足重悠之而休文著其寥寥數<lb/>
語耶微傳云年十六舉秀才元嘉三十年卒時年二十<lb/>
九予謂亦譌也當作二十九年卒時年三十何者江湛<lb/>
為吏部尚書元嘉二十七年也微卒遺令以常所彈琴<lb/>
置牀上何長史來以琴與之何長史者偃也偃為始興<lb/>
王濬北征長史元嘉二十九年也上距四年二十六載<lb/>
矣王交州尚無恙乎考異苑曰王徽之宋文帝元嘉四<lb/>
<pb n="KR3j0067_WYG_007-13a"/>
年為交州刺史在道有客命索酒炙炙至取自割之終<lb/>
不入怒投地顧視向炙變為徽之頭又覩其首在空中<lb/>
至州便殞又幽冥記曰元嘉中交州刺史太原王徽始<lb/>
拜椉車出行聞其前錚錚有聲見一輀車當路而餘人<lb/>
不見至州遂亡二事太平廣記並載太平御覽引異苑<lb/>
太原玉徽之字伯猷亦言對客割炙事據此則是時徽<lb/>
亡久矣微又有與從弟僧綽書勸以持盈畏滿而僧綽<lb/>
傳亦曰元嘉末參與朝政從兄徽清介士也懼其太盛<lb/>
<pb n="KR3j0067_WYG_007-13b"/>
勸令損抑此與微書事合則微字亦譌為徽矣又謝莊<lb/>
傳元嘉二十七年索虜㓂彭城虜尚書李孝伯與鎮軍<lb/>
張暢共語孝伯訪問莊及王徽此徽字亦微之誤若交<lb/>
州刺史所謂車載斗量名聲何足達于異域洞詮謂徽<lb/>
琅邪臨沂人葢誤以尚之傳譌字之徽為即王交州不<lb/>
知交州乃太原人也史册轉冩帝虎日增論世考時梗<lb/>
槩自得僧綽傳云元㓙収害之時年三十一若微卒于<lb/>
三十年而年二十九則僧綽為從兄矣此題王氏為得<lb/>
<pb n="KR3j0067_WYG_007-14a"/>
梅氏失之當改從尺牘<lb/>
　　　詔報<lb/>
　洞詮魏太武帝詔報太子曰朕有一孝伯足以治天<lb/>
　下何用多為假復求訪此人輩亦何可得注曰李孝<lb/>
　伯為髙祖所任遇太子奏請徴賢詔報之見孝伯子<lb/>
　豹子䟽<lb/>
洗之曰按豹子上書曰于時儲后監國奏請徴賢詔報<lb/>
曰朕有一孝伯足以治天下何用多為此無假復求訪<lb/>
<pb n="KR3j0067_WYG_007-14b"/>
兩語惟孝伯本傳恭宗曾啓世祖廣徴俊秀世祖曰朕<lb/>
有一孝伯云云葢面相往復之語非詔板也又魏収之<lb/>
書魏主問答通謂之詔豹子書意或同耳<lb/>
　　　勑<lb/>
　洞詮魏宣武勑奚康生果者果如朕心棗者早遂朕<lb/>
　意注云梁直閤將軍徐𤣥明戍郁州以城内附詔遣<lb/>
　康生迎接賜細御銀纒槊并棗柰果面勅云云<lb/>
洗之曰按面勑者面諭耳非勑書也洞詮収之非是<lb/>
<pb n="KR3j0067_WYG_007-15a"/>
　　　崔元<lb/>
　洞詮盧璩與崔元書曰豈有亂首抗巾以入都城衣<lb/>
　不在體而以適人昔戴叔鸞箕坐見邊文禮此皆衰<lb/>
　世之慢行也注曰元散騎常侍鴻子秘書郎謀反逃<lb/>
　竄赦免<lb/>
洗之曰按太平御覽簡傲門應璩與崔元書元傳在晉<lb/>
書上洞詮乃列之後魏為盧璩書盧璩于魏無所見若<lb/>
崔鴻子則名子元與此不合惟崔寔字子真一名台字<lb/>
<pb n="KR3j0067_WYG_007-15b"/>
元始寔不拘細行休璉差及同時或與書箴之乎<lb/>
　　　李弼莊弼<lb/>
　洞詮載魏孝靜帝答李弼詔注云弼字輔𤣥中山曲<lb/>
　陽人仕魏中書令性好名理探味𤣥宗帶并州驃騎<lb/>
　府長史表上注老子道徳經詔答之又載莊弼遺張<lb/>
　普惠書注曰弼字輔𤣥中山曲陽人歴膠州刺史忤<lb/>
　顯祖誅普惠魏諫議大夫時靈太后父司徒胡國珍<lb/>
　薨贈相國太上秦公普惠疏陳不可太后召五品以<lb/>
<pb n="KR3j0067_WYG_007-16a"/>
　上博議普惠不屈弼遺之書普惠美之<lb/>
洗之曰按北齊書杜弼字輔𤣥中山曲陽人注老子表<lb/>
上帝答詔洞詮作李弼誤矣又魏書張普惠傳莊弼與<lb/>
普惠書莊弼杜弼不知是一是二清裁作杜弼洞詮仍<lb/>
作莊弼而又注云字輔𤣥中山曲陽人且并以與邢邵<lb/>
書者為一人按魏孝靜詔及與邢邵書並見北齊書中<lb/>
杜弼傳洞詮一以為李弼一以為莊弼而杜臺卿之父<lb/>
反沒其姓名誤亦甚矣<lb/>
<pb n="KR3j0067_WYG_007-16b"/>
　　　髙隆之<lb/>
　洞詮齊文襄帝密與髙隆之書曰仲密枝黨與之俱<lb/>
　西者宜悉収其家屬以懲將來注云右出資治通鑑<lb/>
　隆之字延興髙平金鄉人魏太保入齊録尚書事領<lb/>
　大宗正髙仲密之將叛隂遣人扇動冀州豪傑使為<lb/>
　内應東魏遣髙隆之馳驛慰撫由是得安澄密書與<lb/>
　隆之<lb/>
洗之曰按北齊書有髙隆之封隆之二人同名也封隆<lb/>
<pb n="KR3j0067_WYG_007-17a"/>
之字祖裔渤海蓨人魏孝靜帝時尚書侍中興和元年拜<lb/>
右僕射武定初北豫州刺史髙仲宻將叛遣使隂通消<lb/>
息于冀州豪望詔隆之馳驛慰撫遂得安靜世宗密書<lb/>
與封隆之云仲密枝黨同惡向西宜悉収其家累以懲<lb/>
將來隆之啓髙祖事遂得停據此文襄書與封祖裔也<lb/>
司馬誤以為與髙延興梅氏承之奚啻千里<lb/>
　　　答贈詩<lb/>
　梅鼎祚詩乘載邯鄲淳答贈曰我受上命來隨臨淄<lb/>
<pb n="KR3j0067_WYG_007-17b"/>
　與君子處曾未盈期見召本朝駕言趣期羣子重離<lb/>
　首命于時餞我路隅贈我嘉辭既受德音敢不答之<lb/>
　余惟薄徳既局且鄙見養賢侯于今四祀既庇西伯<lb/>
　永誓沒齒今也被命義在不俟瞻戀我侯又慕君子<lb/>
　行道遲遲體逝情止豈無好爵懼不我與聖主受命<lb/>
　千載一遇攀龍附鳳必在初舉行矣去矣别易㑹難<lb/>
　自强不息人誰獲安願子大夫勉簣成山天休方至<lb/>
　萬福爾臻注曰此淳應召别臨淄侯詩也<lb/>
<pb n="KR3j0067_WYG_007-18a"/>
洗之曰按文選三山詩注引行矣去矣别易㑹難兩句<lb/>
以為邯鄲湛贈伍處𤣥詩尋詩中稱西伯聖主者葢主<lb/>
曹瞞而賢侯我侯謂子建也君子羣子子大夫之稱皆<lb/>
呼同僚則選注所云答伍處𤣥為得梅氏葢臆説之謬<lb/>
然以㑹畧考之是時曹瞞為漢丞相子桓五官中郎將<lb/>
耳門生下吏便己擁戴推崇至云聖主受命曰附鳳攀<lb/>
龍而眀目張膽曾不有所顧忌當塗之臣吏皆如此則<lb/>
漢祚安得久長<lb/>
<pb n="KR3j0067_WYG_007-18b"/>
　　　歌闋<lb/>
　詩乘載青溪小姑歌二首一曰日暮風吹葉落依枝<lb/>
　丹心寸意愁君未知二曰歌闋夜已久繁霜侵曉幕<lb/>
　何意空相守坐待繁霜落<lb/>
洗之曰續齊諧記曰㑹稽趙文韶為東宫扶侍住清溪<lb/>
中橋與尚書王叔卿家隔巷秋夜佳月悵然思歸倚門<lb/>
唱西烏夜飛其聲哀怨忽有青衣前曰王家娘子逐月<lb/>
遊戲聞君歌聲故遣相聞文韶便邀相過女年十八九<lb/>
<pb n="KR3j0067_WYG_007-19a"/>
行步容色可憐將兩婢自隨曰聞君歌聲豈能為一曲<lb/>
耶文韶為歌草生磐石下音韻清暢深㑹女心女曰但<lb/>
令有瓶何患不得水顧婢子取箜篌為扶侍鼓之約兩<lb/>
三彈泠泠楚絶乃令婢子歌繁霜自解裙帶繫箜篌腰<lb/>
抽簪扣之以倚歌歌曰日暮風吹葉落依枝丹心寸意<lb/>
愁君未知歌繁霜侵曉幕何意空相守坐待繁霜落歌<lb/>
闋夜巳久遂相佇燕寢四更别去脱金簪贈文韶文韶<lb/>
報以銀椀白琉璃七既明文韶出偶至清溪廟歇神座<lb/>
<pb n="KR3j0067_WYG_007-19b"/>
中見椀疑之屏風後則七在焉箜篌帶宛然如故廟有<lb/>
女姑神像及青衣婢在前皆夜所見者宋元嘉五年也<lb/>
按此歌本是一章紀作二首詩乘因之而歌繁霜侵曉幕<lb/>
句乃作歌闋夜已久繁霜侵曉幕予按歌闋句乃記者<lb/>
之言述其留連光景意耳覽齊諧志自明且既云歌闋<lb/>
豈可入詞乎禹金識曲者也顧亦草草如是若詩歸止<lb/>
選日暮四句乃棄其半也<lb/>
詩乘又云此歌本在宋而小姑晉人晉清商有青溪小<lb/>
<pb n="KR3j0067_WYG_007-20a"/>
姑曲因附晉予謂此叔庠假託為詩何暇辨其真晉宋<lb/>
且黄能之魄晉世始聞白馬之神五季方著亦可附<lb/>
之虞日魏年乎異苑曰青溪小姑蔣子文第三妹子文<lb/>
孫氏時人母乃當復附吳耶按齊諧未嘗言是青溪小<lb/>
姑之為説乃諸家俱失之矣<lb/>
　　　陸凱<lb/>
　詩乘載陸凱贈范曄詩曰折梅逢驛使寄與隴頭人<lb/>
　江南無所有聊贈一枝春梅氏注引荆州記曰陸凱<lb/>
<pb n="KR3j0067_WYG_007-20b"/>
　與范曄善自江南寄梅花一枝來詣長安兼贈之詩<lb/>
　陸凱字智君代北人梅曰按范曄未嘗至長安此當<lb/>
　有誤<lb/>
洗之曰予按陸智君仕孝文之朝孝文立三年而齊已<lb/>
受禪與蔚宗生不同時若詩果智君所作則陸出代北<lb/>
范産江南范宜以梅寄陸而陸乃折花貽范何其倒也<lb/>
吳志陸凱字敬風吳郡人為孫皓左丞相而御覽十九<lb/>
卷引荆州記作凱與路曄為友寄梅贈詩其詩作折花<lb/>
<pb n="KR3j0067_WYG_007-21a"/>
逢秦使所謂路曄者史未有見而所稱陸凱亦未曉是<lb/>
敬風否也詩藪云吳有丞相陸凱集一卷非折梅之陸<lb/>
凱也然有集傳于隋則詩文固非所短矣此亦持其兩<lb/>
端焉耳<lb/>
　　　李那<lb/>
　梅氏詩乗載李那有適重陽閣詩曰銜悲向玉闕垂<lb/>
　淚上瑶臺舞閣懸新網歌梁積故埃紫庭入緑草丹<lb/>
　墀染碧苔金扉晝常掩珠簾夜暗開方池含水思芳<lb/>
<pb n="KR3j0067_WYG_007-21b"/>
　樹結風哀行雨歸將絶朝雲去不迴獨有西陵上松<lb/>
　聲薄暮來<lb/>
　梅禹金注曰徐陵與李那書曰獲陪駕終南入重陽<lb/>
　閣詩昔魏武虗帳韓王故臺自古文人皆為詞賦未<lb/>
　有登兹舊閣歎彼幽宫標句清新發言哀斷豈止悲<lb/>
　聞帝瑟泣望羊碑一咏歌梁之言便掩盈懷之淚正<lb/>
　指是詩也舊題作重適陽閣乃倒置之誤庾信宇文<lb/>
　昶並有陪駕終南詩李那當與同時又曰按周書武<lb/>
<pb n="KR3j0067_WYG_007-22a"/>
　帝保定元年遣治御正殷不害使陳文苑英華徐陵<lb/>
　與李那書云殷儀同至止那答書云殷御正啣命來<lb/>
　歸正謂不害其稱那云雍容廊廟獻納便繁則仕周<lb/>
　者也<lb/>
洗之曰按周書明帝武成二年三月重陽閣成㑹郡公<lb/>
列將卿大夫于芳林園賜錢帛四月帝崩然則閣葢周<lb/>
明之雀臺那亦經賜物者故詩皆悲慟語文苑英華題<lb/>
作重適陽關諸家皆承其誤今從梅氏<lb/>
<pb n="KR3j0067_WYG_007-22b"/>
嬰又按周書北史李昶頓丘臨黄人小名那祖彪名重<lb/>
魏朝父遊有才行爾朱之亂遊奔江右昶幼解屬文十<lb/>
嵗為明堂賦周文以為丞相府記室叅軍轉黄門侍郎<lb/>
封臨黄伯奏為御史中尉賜姓字文氏拜内史明帝初<lb/>
行御史中大夫保定初進驃騎大將軍開府轉納言進<lb/>
爵為公昶于周文世已當樞要兵馬處分專以委之詔<lb/>
册文筆皆昶所作常曰文章不足流後世經邦政治庶<lb/>
及古人故文筆了無藁草惟留心政事此頗與陵書合<lb/>
<pb n="KR3j0067_WYG_007-23a"/>
文苑英華李那答徐陵書曰僕世傳經術才謝劉歆家<lb/>
有賜書學非班嗣弱齡有意頗愛雕蟲嵗月三餘無忘<lb/>
肄業此與昶傳又合則李那即是李昶耳然徐陵賛美<lb/>
那終南陽閣二製而今傳陪駕終南者乃宇文昶作庾<lb/>
信既和宇文内史終南篇又有和宇文内史入重陽閣<lb/>
之作竊謂昶以賜姓宇文故稱宇文昶何者庾子山撰<lb/>
周將相文如田𢎞段永辛威陸逞鄭常諸人功在伯朝<lb/>
名書周史即松楸掩隧碑表在阡咸從賜姓之榮舍因<lb/>
<pb n="KR3j0067_WYG_007-23b"/>
生之本且陸通之女遂襲步孤竇熾之娃亦承紇豆市<lb/>
朝亟革李和始變其名覊旅無歸髙賔仍傳其嗣雖國<lb/>
史存其舊徳而朝典守其憲章湮沒雖多梗概猶在外<lb/>
此唯唐瑾遺傳萬鈕靡稱崔訦殘碑屬籍不綴此例差<lb/>
寡葢有之焉以是而推則宇文内史又即李那也宇文<lb/>
昶騰于朝列示不違君李那行于隣交示不誣祖况那<lb/>
父在江南則徐陵所居父母國也與書稱名安可不從<lb/>
父所命反覆論世灼然可憑庾信重陽閣之詩亦殊覺<lb/>
<pb n="KR3j0067_WYG_007-24a"/>
甚為愴惻葢即和此篇云<lb/>
　　原謝<lb/>
　　　知星<lb/>
　五雜組天部引習鑿齒謂星人曰君嘗聞知星宿有<lb/>
　不覆之義乎大凡占星者皆于中天野外窺之故云<lb/>
　不覆<lb/>
原曰知星宿衣不覆古之遺諺也晉陶侃宅無吉凶攝<lb/>
生論引之謂術彌精而窮益甚也是以桓宣武以絹一<lb/>
<pb n="KR3j0067_WYG_007-24b"/>
疋為戱在杭不悟晉書有字為衣字之譌遂至燕説矣<lb/>
　　　奔牛<lb/>
　五雜組云丹陽有奔牛壩相傳梁武帝時有人于石<lb/>
　城掘得一僧瞑目坐土中奏于帝帝問誌公公曰此<lb/>
　入定耳令人于傍擊磬則出定矣帝命試之果開目<lb/>
　問之不答誌公乃説其前事僧一視誌公即起南向奔<lb/>
　去帝遣人逐之至此地化為牛因名近時樵陽子亦<lb/>
　類此<lb/>
<pb n="KR3j0067_WYG_007-25a"/>
原曰按南齊書全景文與沈休之出都到奔牛埭有人<lb/>
相之曰君等皆方伯也景文孝建初以功封漢水侯宋<lb/>
書曰孔覬反㑹稽太守遣建威將軍沈懷明東討至奔<lb/>
牛築壘自固又元凶劭之立世祖入討遣顧彬之劉季<lb/>
之合勢與劭將燕欽等相遇於曲阿奔牛塘欽等大敗<lb/>
據此則奔牛之名宋齊前已有云梁僧化謬也<lb/>
　　申董<lb/>
　　　灄字<lb/>
<pb n="KR3j0067_WYG_007-25b"/>
　董遐周吹景集曰古音畧灄字音書涉切引董仲舒<lb/>
　頌舟輿浮灄章樵注灄浮栰之類此字諸書不収張<lb/>
　按荆州記灄陽縣東有鳳岡江乘記木廬山上有鍾<lb/>
　乳流出灄河上思村山𢎞君舉食檄云灄河獨穴之<lb/>
　鯉水經注江水左得湖口水通大湖又東合灄口水<lb/>
　考兩漢地理郡國志俱逸之惟沈宋書劉粹灄陽縣<lb/>
　男又荆州有灄陽子相晉安陸人朱伺求分安陸東<lb/>
　界為此縣則縣創宋時此前宜無聞也又溫公通鑑<lb/>
<pb n="KR3j0067_WYG_007-26a"/>
　姚弋仲據灄頭胡三省註云此清河之灄頭也水經<lb/>
　注郝昭營陳倉城成諸葛亮圍之今灄水對亮城是<lb/>
　與昭相禦處也則南北之内有二灄水矣<lb/>
申曰廣韻灄水名在西陽水經注溳水東通灄水又曰<lb/>
江水東合灄口水上承沔水于安陸縣而東逕灄陽縣<lb/>
北晉書愍帝記建興二年杜<graphic n="KR0802" url="https://raw.githubusercontent.com/kanripo/KR-Gaiji/master/images/KR0802.png" mimeType="image/png"/>别帥王真襲荆州刺史<lb/>
陶侃于林障侃奔灄中又曰朱伺字仲文安陸人為郡<lb/>
將督張昌之逆太守弓欽走灄口伺率部黨攻昌滅之<lb/>
<pb n="KR3j0067_WYG_007-26b"/>
伺部曲以諸縣附昌惟本部倡義討逆逆順有嫌求别<lb/>
立縣因此遂割安陸東界為灄陽縣而貫焉又宋符瑞<lb/>
志晉簡文帝時甘露降隨郡灄陽縣界桑木而劉粹傳<lb/>
粹封灄陽是平劉毅後在義熙八年固晉時事耳載記<lb/>
冉閔攻襄國石祇遣使詣姚弋仲乞師弋仲遣子襄率<lb/>
騎三萬八千至自滆頭何超音義曰滆音鬲通鑑似誤<lb/>
然十六國春秋及魏書咸作灄頭又未知誰是搜神記<lb/>
曰諒輔字漢儒廣漢人時夏枯旱輔以五官掾出禱山<lb/>
<pb n="KR3j0067_WYG_007-27a"/>
川曰輔為郡股肱不能和調隂陽令天下否灄萬物枯<lb/>
焦此灄字似有閉塞之義然或字譌以藝文所引聊燕<lb/>
説之耳陳倉之灄疑亦誤書也<lb/>
　　　泰誓今文　湯武逸書<lb/>
　吹景集曰河内女子所獻泰誓一篇亦與古文不同<lb/>
　按史記武王渡河中流白魚躍入王舟中武王俯取<lb/>
　以祭既渡有火自上復于下至于王屋流為烏其色<lb/>
　赤其聲魄云索隱曰此己下至流為烏見今文泰誓<lb/>
<pb n="KR3j0067_WYG_007-27b"/>
　馬融曰王屋王所居屋流行也魄然安定意也鄭𤣥<lb/>
　曰書説云烏有孝名武卒父大業故烏瑞臻赤者周<lb/>
　正色也索隱曰按今文泰誓流為鵰鵰鷙鳥也然則<lb/>
　今文泰誓唐初猶有存者即河内女子本也惜無從<lb/>
　見之又詩䟽引泰誓曰師乃鼔譟前歌後舞格于上<lb/>
　天下地咸曰孜孜無怠又引泰誓曰司馬在前漢書<lb/>
　引泰誓云立功立事劉歆三統厯論引今文泰誓云<lb/>
　丙午還師<hi>以上四則見玉海</hi>説苑引泰誓曰附下而罔上者<lb/>
<pb n="KR3j0067_WYG_007-28a"/>
　死附上而罔下者刑與聞國政而無益于民者退在<lb/>
　上位而不能進賢者逐墨子引泰誓曰小人見姦巧<lb/>
　乃聞不言也發罪鈞又引泰誓去發篇曰惡乎君子<lb/>
　天有顯徳其行甚章惟我有周受之上帝毛詩注疏<lb/>
　鴻雁小序注引書曰天將有立父母民之有政有居<lb/>
　疏云今泰誓文言天將有立聖徳者為天下父母民<lb/>
　之得有善政有安居安居為重也漢郊祀志引泰誓<lb/>
　曰稽古立功立事可以永年丕天之大律注今文泰<lb/>
<pb n="KR3j0067_WYG_007-28b"/>
　誓也<hi>以上二則見學齋佔畢史慶長䋲祖</hi>此皆古文不載者史記載湯<lb/>
　征亦逸書其詞云湯征諸侯葛伯不祀湯始伐之湯<lb/>
　曰予有言人視水見形視民知治不伊尹曰明哉言<lb/>
　能聽道乃進君國子民為善者皆在王官勉哉湯曰<lb/>
　汝不能敬命予大罰殛之無有攸赦作湯征又周本<lb/>
　紀云九年武王上祭于畢東觀兵至于盟津為文王<lb/>
　木主載中軍武王自稱太子發言奉文王以伐不敢<lb/>
　自專乃告司馬司徒司空諸節齊栗信哉予無知以<lb/>
<pb n="KR3j0067_WYG_007-29a"/>
　先祖有徳臣小子受先功畢立賞罰以定其功遂興<lb/>
　師師尚父號曰總爾衆庶與爾舟檝後至者斬按此<lb/>
　文語極爾雅今書不載豈亦書之逸篇耶并錄于此<lb/>
申曰孔頴達虞書疏曰按尚書伏生所傳三十四篇謂<lb/>
之今文則夏侯勝夏侯建歐陽和伯所傳及蔡邕所勒<lb/>
石經是也鄭𤣥承其後所注皆同賈馬之學賈題曰古<lb/>
文尚書云又書序疏曰史記伏生得尚書二十九篇以<lb/>
教于齊魯之間則今之泰誓非初伏生所得按馬融云<lb/>
<pb n="KR3j0067_WYG_007-29b"/>
泰誓得後鄭𤣥書論亦云民間得泰誓别錄曰武帝末<lb/>
民有得泰誓書于壁内者獻之與博士使讀説之數月<lb/>
皆起傳以教人則泰誓非伏生所傳而言二十九篇者<lb/>
以司馬遷在武帝世見泰誓出而得行入于伏生所傳<lb/>
内故史總謂之也但伏生雖無此篇而書傳有八百諸<lb/>
侯俱至盟津白魚入舟之事與泰誓同不知為是泰誓<lb/>
出後後人加增此語也案王充論衡及後漢史獻帝黄<lb/>
門侍郎房宏說宣帝時河内女子壞老屋得古文泰誓<lb/>
<pb n="KR3j0067_WYG_007-30a"/>
三篇奏之今史漢書皆云伏生傳二十九篇則云宣帝<lb/>
時女子所得亦不可信而古今文不同者或于先有張<lb/>
霸之徒譌造泰誓以藏壁中故後得而惑世耳嬰按今<lb/>
論衡惟言得逸尚書一篇而疏云河内女子出古文泰<lb/>
誓伯厚必以今文泰誓出一女子是刻舷之論也又史<lb/>
記武王渡河之上其聲魄云之下各十餘語皆今文泰<lb/>
誓詞伯厚以小司馬之言遂不敢掇入矣詩疏在大明<lb/>
篇引司馬在前王肅曰司馬太公也漢書引立功立<lb/>
<pb n="KR3j0067_WYG_007-30b"/>
事者郊祀志王商等議泰誓曰正稽古立功立事可以<lb/>
永年丕天之大律師古曰今文泰誓周書也丕奉也律<lb/>
法也言正考古道而立事則可長年享有天下是則奉天<lb/>
之大法也又平當上書引書曰正稽古建功立事可以<lb/>
永年傳于無窮師古亦曰今文泰誓之辭墨子引泰誓<lb/>
皆本古文于兼愛下引泰誓曰文王若日若月乍照光<lb/>
于四方顯于西土非命上曰泰誓曰紂夷處不肯祀上帝<lb/>
鬼神禍厥先神禔不祀乃曰吾民有命無廖其務天亦<lb/>
<pb n="KR3j0067_WYG_007-31a"/>
棄之縱而弗葆非命下曰太誓之言也于去發曰惡乎<lb/>
君子天有顯徳其行甚彰為鑑不逺在彼殷王謂人有<lb/>
命謂敬不可行謂祭無益謂暴無傷上帝不常九有以<lb/>
亡上帝不順祝降其䘮惟我有周受之大帝昔者紂執<lb/>
有命武王為泰誓去發以非之既稱太誓又云去發未<lb/>
得其解然此皆在孔氏所傳中但或細衍其義或剪截<lb/>
其詞或錯綜其語以為古文不載非也至所採周本紀<lb/>
則正今泰誓前段文裴駰集注于諸節下錄馬融曰諸<lb/>
<pb n="KR3j0067_WYG_007-31b"/>
受符節有司也于號曰下錄鄭𤣥曰號令之軍法重者<lb/>
葢馬鄭亦皆注今文也嬰按坊記疏曰漢時别有尚書<lb/>
逸篇四月太子發上祭于畢以下三篇之事今更尋之<lb/>
復得數則并疏之<lb/>
詩思文正義引曰惟四月太子發上祭于畢下至于孟<lb/>
津之上太子發升舟白魚入于王舟王跪取出涘以燎<lb/>
之至于五日有火自上復于下至于王屋流之為鵰其<lb/>
色赤其聲魄五注以穀俱來注曰白魚入舟天之瑞也<lb/>
<pb n="KR3j0067_WYG_007-32a"/>
魚無手足象紂無助今尚仁人在位未可伐也得白魚<lb/>
之瑞即變稱王應天命定號也涘涯也王出于岸上燔<lb/>
魚以祭變禮也五日燎後日數王屋所在之舍上流猶<lb/>
變也鵰當為鴉鴉烏也燎後五日而有火為烏天報武<lb/>
王以此瑞書説曰烏有孝名武王卒父業故烏瑞臻赤<lb/>
周之正穀記后稷之徳以上皆鄭𤣥注也又鄭注合符<lb/>
后云五至猶五來<lb/>
杜篤論都賦注引今文泰誓曰太子發升舟中流白魚<lb/>
<pb n="KR3j0067_WYG_007-32b"/>
入于王舟王跪取出以燎羣公咸曰休哉休哉<lb/>
漢書董仲舒對策曰書曰白魚入于王舟有火復于王<lb/>
屋流為烏周公曰復哉復哉顔師古注曰今文尚書泰<lb/>
誓之辭復歸也周公視火烏之瑞乃曰復哉復哉復報<lb/>
也言周有盛徳故天報以此瑞也春秋繁露引尚書傳<lb/>
言周將興之時有大赤烏銜穀之種而集王屋之上者<lb/>
武王喜諸大夫皆喜周公曰茂哉茂哉<lb/>
周禮大祝疏引泰誓云周公曰都茂哉予聞古先哲王<lb/>
<pb n="KR3j0067_WYG_007-33a"/>
之格言太子發拜手稽首又引今文泰誓<hi>得火烏之瑞</hi>使上<lb/>
附以周公書報誥于王王動色變又李善注范尚書來<lb/>
引周書曰武王將渡河中流白魚入于王舟王俯取出涘<lb/>
以祭不謀同辭不期同時一朝㑹武王于郊祀者八百<lb/>
諸侯<lb/>
史記齊太公世家曰武王即位九年欲東伐以觀諸侯<lb/>
集否師行師尚父左杖黄鉞右把白旄以誓<hi>以誓論衡作號其衆</hi>
曰蒼兕蒼兕摠爾衆庶與爾舟楫後至者斬遂至盟津<lb/>
<pb n="KR3j0067_WYG_007-33b"/>
諸侯不期而㑹者八百諸侯諸侯皆曰紂可伐也武王<lb/>
曰未可還師與太公作此泰誓索隱曰按馬融曰蒼兕<lb/>
主舟楫官名此文上下並今文泰誓<lb/>
幽通賦注引周書武王觀兵于盟津諸侯皆曰帝紂可<lb/>
伐矣武王曰汝未知天命未可也乃還師又魯頌正義<lb/>
云泰誓説十一年觀兵盟津之時八百諸侯皆曰受可<lb/>
伐王曰爾未知天意葢有所未可也<lb/>
論衡武王將誅紂哀而憐之故尚書曰予惟率夷憐爾<lb/>
<pb n="KR3j0067_WYG_007-34a"/>
詩譜序正義曰泰誓説武王伐紂衆咸曰孜孜無怠天<lb/>
將有立父母民之有政有居讀此則知大明疏之引泰<lb/>
誓與鴻雁注之引書葢連語也然嬰以為此篇人各斷<lb/>
章家為摘句即鳩而合之未得成全璧也要是史臣記<lb/>
事之體誓衆之詞惟説苑稍見一斑<lb/>
　　　南雲東雲西雲北雲<lb/>
　吹景集曰晏元獻公詞雁過南雲行人迴淚眼根溪<lb/>
　引南雲北雁語誤以江總為文通陸士龍贈曼季詩<lb/>
<pb n="KR3j0067_WYG_007-34b"/>
　聲播東汜響溢南雲又真誥東華靈妃歌云彈璈南<lb/>
　雲扇香風鼔錦波江令詩亦其餘唾然不獨南雲可<lb/>
　紀也阮嗣宗大人先生傳來東雲駕西風陶徴士答<lb/>
　龎參軍詩依依南楚邈邈西雲文通詩北雲竦征人<lb/>
　讀書不半袁豹妄甲乙古人諺所云少所見多所怪<lb/>
　見槖駞言馬腫背也余昔有西雲詩曰誰其俟公弋<lb/>
　延領留西雲但懷徑寸璜日與漁子羣客繆謂此語<lb/>
　可陵江匹阮殊過情差或免杜撰耳又閔康公引吕<lb/>
<pb n="KR3j0067_WYG_007-35a"/>
　覽有云雲氣西行水泉東流<lb/>
申之曰心逐南雲逝形隨北雁來江總揚州九日詩也<lb/>
然不獨一再見沈滿願昭君歎詩情寄南雲反思逐北<lb/>
風還魯秀奉辭南平王曰近係南雲傾屬東日謝靈運<lb/>
勸伐河北書注心南雲為日已久宋太祖北伐詩不覩<lb/>
南雲隂但見胡風起陸雲九愁云眷南雲以興悲濛東<lb/>
雨而涕零陸機思親賦曰指南雲以寄欵望歸風而效<lb/>
誠又袁豹檄蜀文豈不遡誠南凱延首東雲此皆昔人<lb/>
<pb n="KR3j0067_WYG_007-35b"/>
之緒言也唯西雲北雲作者罕及謝朓曲池歌曰浮雲<lb/>
自西北江海思無窮梁簡文帝樂府浮雲西北起孔雀<lb/>
東南飛虞世基初渡江詩無復東南氣空隨西北雲王<lb/>
胄酬陸常侍詩何言西北雲復覿東南美則合西北為<lb/>
詠也楊乂雲賦曰東西絡繹南北油裔鄭𤣥箋東門之<lb/>
詩曰如雲者如其從風東西南北也墨子曰夏后開使<lb/>
翁難雉乙卜于白若之龜乙言兆之繇曰亨矣逢逢<lb/>
白雲一南一北一西一東九鼎既成遷于三國則四方<lb/>
<pb n="KR3j0067_WYG_007-36a"/>
之雲形矣然此語起于夏啓之時厥亦古哉<lb/>
　　　五觀<lb/>
　吹景集曰左傳夏有觀扈國語楚士亹云啟有五觀韋<lb/>
　昭注五觀啟子太康昆弟也酈道元水經注因之按書<lb/>
　五子歌惓惓先訓此五子者啟賢𦙍也何得以商均<lb/>
　管蔡況之王伯厚已有辨考竹書帝啟十一年放王<lb/>
　季子武觀沈約注武觀即五觀也十五年武觀復叛<lb/>
　彭伯夀征之乃來歸觀誠朱均之亞矣按漢東郡有<lb/>
<pb n="KR3j0067_WYG_007-36b"/>
　畔觀縣當由據觀以畔而名之耶<lb/>
申之曰韓子亦曰啟有五觀云云武王所誅者皆父子<lb/>
兄弟之親以其害國傷民敗法圯類也古今人表太康<lb/>
兄弟五人號五觀夫此五觀者由歌詩考之則賢由史<lb/>
傳求之則不肖且五人中固應有一人徇義守正者而<lb/>
胡淪胥以逝耶竹書啟十一年放王季子武觀于西河<lb/>
謂之季子則武觀一人耳善長巨洋水注以五觀為啟<lb/>
子名曰名則非五人矣且未有五人而并封一邑者也<lb/>
<pb n="KR3j0067_WYG_007-37a"/>
啟十五年武觀來歸間一年太康畋于洛表五子之歌<lb/>
應在此時豈三年之内五人乍悖而乍賢耶又墨子非<lb/>
樂引武觀曰啟乃淫溢康樂野于飲食將將銘莧磬以<lb/>
力湛濁于酒渝食于野萬舞翼翼章聞于天天用弗<lb/>
式此逸書也不知何指矣<lb/>
　　　毦字義<lb/>
　吹景集既徧搜毦字又廣推其義曰筆亦可名毦魏<lb/>
　辛毘云御史簪筆以奏不法如今者直偹位毦筆耳<lb/>
<pb n="KR3j0067_WYG_007-37b"/>
　隋志令文官七品以上通毦之是也貂亦可名毦董<lb/>
　巴輿服志云内常侍加黄金附蟬毦尾謂之惠文冠<lb/>
　隋志云侍臣毦豐貂是也拂亦可名毦張敞晉東宫<lb/>
　舊事云皇太子納妃有白毦拂二枚南史婆利國主<lb/>
　坐金髙座侍女持白毦拂及孔雀扇是也珠亦可名<lb/>
　毦北史吐谷渾得夸吕椎髻毦珠以皂為帽是也色<lb/>
　絲亦可名毦梁書貞惠世子以五色毦辮鮑泉鬚是<lb/>
　也<hi>按梁書無此事出南史耳</hi>鳥羽俱可名毦沈佺期詩鸚鵡林中<lb/>
<pb n="KR3j0067_WYG_007-38a"/>
　彩毦分栁絮荻花亦可名毦内典飜譯名義集云兠羅<lb/>
　棉亦翻楊華或稱兠羅毦梁元帝春荻詩云非秋無<lb/>
　有毦未燒不生烟是也藤亦可為毦齊民要術云毦<lb/>
　藤大小如萍蒿蔓衍生人采取剥之以作毦是也據<lb/>
　服䖍通俗文曰毛飾曰毦則凡絲羽華草之下垂者<lb/>
　並可以毦名矣毦之義于是乎大備<lb/>
申之曰説文曰毦羽毛飾也毦為物飾而作毦之物與<lb/>
所飾之物豈可據以毦名試舉吹景所遺難焉後漢書<lb/>
<pb n="KR3j0067_WYG_007-38b"/>
宧者傳金銀罽毦施于犬馬又西南夷傳冉駹夷有旄<lb/>
牛無角一名童牛肉重千斤毛可為毦宋書江夏王義<lb/>
恭傳有司奏槊毦不得孔雀白氅則孔雀旄牛犬馬統<lb/>
可名毦耶蜀志姜維每出北征羌胡每出馬牛羊氈毦<lb/>
及義糓禆軍糧東宫舊事皇太子初拜有石山安車四<lb/>
馬有毦幢鹵簿有黄旄南齊魏虜傳黒氊行殿輦邊三<lb/>
郎曷刺真槊多白真毦梁書狼牙修國王出乗象有幡<lb/>
毦旗鼔罩台葢蠕蠕傳賜阿那環露絲銀纒槊二張並<lb/>
<pb n="KR3j0067_WYG_007-39a"/>
白毦赤漆槊十張並白毦<hi>吹景集誤讀</hi>隋禮儀志齊永明制<lb/>
永露上施重屋樓棲寳鳳皇綴金鈴鑷珠璫玉蜯佩四<lb/>
角金龍銜五綵毦帝皆省之唐禮儀志屬車左右廂第十<lb/>
一行大鋋白毦青地雲花襖冒又夾轂隊三十人胡木<lb/>
鍪毦蜀鎧懸鈴𤣥武幢次細矟十二孔雀為毦則玉輅<lb/>
氊輦幢幡塑鋋鍪鎧鈴矟俱可以毦名耶南齊輿服志<lb/>
玉輅斗葢結仙人綬雜色真孔雀毦隋音樂志大業時<lb/>
端門外列為戯場伎人為婦人服鳴環佩飾以花毦者<lb/>
<pb n="KR3j0067_WYG_007-39b"/>
殆三萬人南蠻傳赤土國居僧祇城有門三重圖畫飛<lb/>
仙仙人菩薩之像懸金花鈴毦則仙人伎人菩薩咸可<lb/>
名毦也隋食貨志煬帝修旄旗羽儀之飾課天下州縣<lb/>
凡皮革毛羽堪為氅毦者皆責焉<hi>氅昌兩反作<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>非</hi>吳時外國<lb/>
傳黒白毦出天竺國古今注昔有神巫名曰寳毦能符<lb/>
劾百鬼則豈獨毛羽可以毦名即皮革不可名毦乎予<lb/>
博考數者中惟華蘤得名為毦何者郭璞江賦揚皜毦擢<lb/>
紫茸皆花也此為可證陳子良看羣公朝還詩迎風綵<lb/>
<pb n="KR3j0067_WYG_007-40a"/>
毦轉照曰綬花開毦花作儷葢亦此解餘毦字皆當説為<lb/>
纓緌流蘇之類至于毦筆毦貂毦蟬當與珥金珥銀同作<lb/>
珥字文選六臣注珥挿也戴也執也又服也作毦字並誤<lb/>
書耳後漢書注毦如志反從耳從毛廣雅㲨而恭反從茸<lb/>
從毛梁簡文山池詩飛艫飾羽㲨長慢覆緹油此應為羽<lb/>
毦㲨字亦譌若武夷志慢亭之宴肴有名㲨者注云音軟<lb/>
水苔也葢作上聲予觀嵇叔夜集向子期阮徳如皆有相<lb/>
難文故為遐周申之遐周聞此將無一大噱乎<lb/>
<pb n="KR3j0067_WYG_007-40b"/>
　　商艾<lb/>
　　　四凶<lb/>
　艾千子評墨曰堯不誅四凶而舜誅之以是為堯舜<lb/>
　之優劣陳大士章大力常言之此量天測海之論也<lb/>
　考之于書舜生三十徴庸三十在位所謂在位言居<lb/>
　攝也孟子亦曰舜相堯二十有八載記舜之居攝三<lb/>
　十年中其間人才之用舍奚止如漢文帝唐貞觀開<lb/>
　元宋仁宗享國久而事多興廢沿革史不絶書者比<lb/>
<pb n="KR3j0067_WYG_007-41a"/>
　乎鯀之績用勿成僅九載耳九載之外堯能待舜之<lb/>
　即位至于三十年民之為魚也久矣而後堯之殂落<lb/>
　而乃不用之耶然則四凶之用也四凶之誅也皆在<lb/>
　堯之朝舜居攝之年堯總其成舜相之而已矣邇年<lb/>
　邪説盛行乃有此論真世道人心之憂也不容不辨<lb/>
　子有駁堯不誅四凶論刻出與海内共見之<lb/>
商曰案國語太子晉曰有崇伯鯀播其淫心遂稱共工<lb/>
之過堯用殛之于羽山左傳太史克曰舜臣堯賔于四<lb/>
<pb n="KR3j0067_WYG_007-41b"/>
門流四凶族又子産曰昔堯殛鯀于羽山大戴禮孔子<lb/>
曰堯流共工于幽州以變北狄放驩兠于崇山以變南<lb/>
蠻殺三苗于三危以變西戎殛鯀于羽山以變東夷莊<lb/>
子曰堯于是放驩兠于崇山投三苗于三危流共工于<lb/>
幽都此不勝天下也荀子議兵曰堯伐驩兠舜伐有苗<lb/>
禹伐共工韓非子曰堯欲傳天下于舜鯀諫曰不祥哉<lb/>
孰以天下傳之匹夫乎堯不聽舉兵而誅殺鯀于羽山<lb/>
之郊共工又諫曰孰以天下而傳于匹夫乎堯不聽又<lb/>
<pb n="KR3j0067_WYG_007-42a"/>
舉兵而誅共工于幽之都于是天下莫敢言無傳天下<lb/>
與舜淮南修務訓曰堯立孝慈仁舜使民如子弟放驩<lb/>
兠于崇山竄三苖於三危流共工于幽州殛鯀于羽山<lb/>
説苑曰堯誅四凶以懲惡漢書鮑宣書曰堯放四罪而<lb/>
天下服後漢書樊鯈曰唐堯大聖尚優游四凶之獄使<lb/>
天下咸知然後殛罰又何休左氏膏肓曰孔子云蕩蕩<lb/>
乎唯天為大唯堯則之今如左氏堯在位數十年久抑<lb/>
元愷而不能舉養育凶人為民害而不能去則孔子稱<lb/>
<pb n="KR3j0067_WYG_007-42b"/>
堯虗言也桀紂為惡一世則誅四凶歴世而無誅放易<lb/>
云積不善之家必有餘殃虗言也曹植賛堯亦曰克平<lb/>
共工萬國同塵<hi>闕</hi>　　　　　　　　　　　　　又<lb/>
何孟春餘冬序錄曰傳謂舜誅共鯀非也鯀之誅堯之<lb/>
命也事非出堯則禹于舜為父讎禹事讎哉韓非有言<lb/>
云云韓書不足據以理而斷之吾深然其言據此則古<lb/>
以四凶為堯所去者多矣艾子豈從其説乎然孔氏書<lb/>
四罪䟽云洪範曰鯀則殛死禹乃嗣興左傳僖三十三<lb/>
<pb n="KR3j0067_WYG_007-43a"/>
年舜之興也殛鯀其舉也興禹襄二十一年又云鯀殛<lb/>
禹興此皆言殛鯀而後用禹是四罪在治水之前明是<lb/>
徴用時所行也鄭𤣥以為禹治水事畢乃流四凶王肅<lb/>
難云若用禹功成而後以鯀為無功殛之是舜用人子<lb/>
之功而流放其父則禹之勤勞適足使父致殛舜失五<lb/>
典克從之義禹陷三千莫大之罪矣而于左傳文十八<lb/>
年正義曰聖主莫過于堯審官王政所急大聖之朝不<lb/>
才總萃雖曰帝其難之復何甚也此四凶者才寔中品<lb/>
<pb n="KR3j0067_WYG_007-43b"/>
雖行有不善未為大惡故能仕于聖世致位大官自非<lb/>
聖舜登庸大禹致力則滔天之害未或可平以舜禹之<lb/>
成功見此徒之多罪勲業既謝愆釁自生為聖所誅<lb/>
其咎葢大此似以元圭既告四憝乃除即孔氏亦不能<lb/>
明也夫謂禹已奏功彼乃蔽罪誠為躗説顧謂徴用時<lb/>
事則為不然何者虞書舜受終文祖類禋望徧巡狩方岳<lb/>
始有四凶之誅孔安國曰終謂堯終帝位之事孔頴達<lb/>
曰類禋望徧告受禪也夫禪則以位受矣孔子曰唐虞<lb/>
<pb n="KR3j0067_WYG_007-44a"/>
禪自孟子而始言攝其後孔安國司馬遷之徒不得不<lb/>
從不知孟以辨博折羣言與尼父虞史之論不合也魏<lb/>
晉宋齊梁陳六代即祚咸作禪文欲以比徳唐虞遡隆<lb/>
舜禹未聞禪後而漢獻魏奐晉恭宋順齊寳融梁方智<lb/>
猶得干預新政也即以攝言之百官總已國命獨持周<lb/>
公之制禮作樂何曾復關孺子孔子却萊夷誅少正曷<lb/>
嘗必告季桓宋繆之攝也宋之政與夷不與聞魯隱之<lb/>
攝也魯之事桓公不得問倘此既履藉聽斷而彼猶拱<lb/>
<pb n="KR3j0067_WYG_007-44b"/>
手畫諾是為佐命之臣又非攝代之義矣相之與攝正<lb/>
不可同日而語孟子既言舜攝又言相堯亦自矛盾耳<lb/>
史記云堯薦舜于天堯辟位凡二十八年而崩據此則<lb/>
舜雖執權堯已巽位矣又云舜巡狩歸而言于帝請流<lb/>
四凶按堯求禪之年耄期逾六舜四巡而歸堯年九十<lb/>
有一矣豈少壯寛慈至此而乃慘礉少恩乎且既已避<lb/>
位又聞其政孟氏所謂二天子也鄭𤣥云舜不刑四人<lb/>
者以為堯臣不忍刑之此猶為舜解嘲亦可見四夷之<lb/>
<pb n="KR3j0067_WYG_007-45a"/>
投堯不與聞矣王粲難太平論亦曰聖莫盛于堯而四<lb/>
族凶佞帝舜因之而三苗叛戾而陸徳明莊子音義乃<lb/>
曰堯六十年放驩兠于崇山六十四年流共工于幽州<lb/>
六十六年竄三苗于三危與虞書孟子史記又異不知<lb/>
復何案據也夫古今之言六藝者折衷于仲尼之徒論<lb/>
語曰舜有天下舉臯陶不仁者逺矣臯陶即八愷之庭<lb/>
堅也不仁者逺非四凶之誅乎予反覆其事尚有可徴<lb/>
者史記稱堯仁如天智如神其人葢寛蕩意多嚴烈氣<lb/>
<pb n="KR3j0067_WYG_007-45b"/>
少故熈績若采必咨臣岳蒐慝雖集山藪自𢎞朝無刑<lb/>
辟之官國無纓鞞之典及舜召試日隂未移娥英已降<lb/>
三載始竟天下胥遷可謂悦賢如加膝去佞如㧞山各<lb/>
有當也至舜而英毅之風漸開精嚴之道兼用御大寳<lb/>
兮守金鏡操太阿兮握魁柄故孔頴達以為舜自受終後<lb/>
萬事皆自主之但行巡狩不禀堯命予謂不但是也踐<lb/>
位之後勅命二十二人惟禹益垂夷岳牧咸薦其他十<lb/>
有八人獨斷獨命不復詢謀至總師歸禹受神宗僅遣<lb/>
<pb n="KR3j0067_WYG_007-46a"/>
征苗餘權弗假年百十餘蒼梧零陵翠華躬狩其聪明<lb/>
神武古今莫並也自孔孟之書推美虞夏其後百家之<lb/>
言如竹書云舜囚堯偃塞丹朱不使與父相見故拔地<lb/>
志鄄城縣有囚堯城又有偃朱城史通引𤨏語云舜放<lb/>
堯于平陽其地有城曰囚堯韓非云瞽瞍為舜父而舜<lb/>
放之象為舜弟而舜殺之放父殺弟不可為仁妻帝二<lb/>
女而取天下不可為義越絶云堯有不慈之名舜有不<lb/>
孝之行孔頴達又按世本堯是黄帝𤣥孫舜是黄帝八<lb/>
<pb n="KR3j0067_WYG_007-46b"/>
代之孫堯女于舜之曾祖為四從姊妹以之為妻于義<lb/>
不可世本之言難信或者古道質故也此等書在今皆<lb/>
為誹謗聖人得罪名教學者口噤于誦耳畏于聞憤悱<lb/>
之徒懷疑滿腹雖有喙三尺不敢更端若此非一矣竊<lb/>
案吕氏春秋堯以天下讓舜鯀為諸侯怒于堯曰得天<lb/>
之道為帝得地之道為三公我今得地道而不為三公<lb/>
以堯為失論欲為亂比獸角為城舉其尾為旌召之不<lb/>
來仿佯于野舜于是殛之于羽山副之以吳刀書疏云<lb/>
<pb n="KR3j0067_WYG_007-47a"/>
舜以側微起升上宰初來之時天下未服既行四罪故<lb/>
天下咸服用刑之當也予因思舜揚畎畝共驩之徒相<lb/>
與目攝不行意表之事不足奪天下之情諸人素宦于<lb/>
朝威名久著附麗擁佑實繁有徒是時二八既登羽翼<lb/>
已備且羣牧羣后奉之于外五刑五宅裁之于内于是<lb/>
而四人分崩播越裔土矣咸服者葢懾其用威未必欽<lb/>
其不濫也夫共工靜言象恭罪安所據驩兠舉人不用<lb/>
反與同辜崇伯績用弗成顧猶能障洪水為禹修功之<lb/>
<pb n="KR3j0067_WYG_007-47b"/>
地乃皆使之流離囚錮畢命無人之鄉三苗之行孔頴<lb/>
達云堯典無文先儒以左傳相考知是饕餮此亦以臆<lb/>
疑人案博物志及郭璞山海經注堯以天下讓舜三苗<lb/>
之君非之帝殺之有苗之民叛入南海為三苗國葢亦<lb/>
以議沮揖讓得戾新朝由此言之四罪之施當乎否與<lb/>
且兠惟以保任共工一言攖罪則鯀之用也四岳彊請<lb/>
言愈切至海宇愁墊實岳之由是宜先為羽淵波臣而<lb/>
終偃然南面豈非否徳之讓意存媯汭克諧之對恩不<lb/>
<pb n="KR3j0067_WYG_007-48a"/>
可㤀特盖其罪而不以宣與暮世加恩舉主至同㒺極<lb/>
四岳之貸實為濫觴也巳太公始封于齊誅狂矞華士<lb/>
營蕩潘阯亦四罪而齊人<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>之豈其效舜之英威乎抑<lb/>
諸家言禹治洪水三載功成于時已有八議之法矣流<lb/>
沙既被羽山可返而不聞舜施議功之恩禹陳議親之<lb/>
請者豈羽泉之熊已化遼東之鶴無歸與後世暱其門<lb/>
生故吏又不同者亦千載之疑端也請更一揚搉之<lb/>
　　增姚<lb/>
<pb n="KR3j0067_WYG_007-48b"/>
　　　莆中方言<lb/>
　吾鄉姚旅字園客作露書數十卷内載莆中方言數<lb/>
　條余覺其未偹聊因筆墨之間采諸所見而增之<lb/>
增曰先王畫疆分野邦域既異語音必殊而岐海之聲<lb/>
傖人每笑為閩語此不知音者也予閲經史言多有與<lb/>
敝邑同者故掇拾以貽好事<lb/>
莆人遇意外事而駭動者發聲輒云夥移史記陳勝故<lb/>
人見殿屋帷帳曰夥頥涉之為王沉沉者索隱引服䖍<lb/>
<pb n="KR3j0067_WYG_007-49a"/>
曰楚人謂多曰夥又言頥者助聲之辭也謂涉為王宫<lb/>
殿帷帳其物甚多驚之偉之故稱夥頥也<lb/>
莆閨人嬌其稚子者發聲輒云詡畜按漢書京兆眉憮<lb/>
孟康注曰憮音詡北方人謂媚好為之詡畜此二語葢<lb/>
閭巷恒言其出處乃爾雅如是且夥頥詡畜更可作一佳<lb/>
對也<lb/>
人物瘦瘠謂之眚本周禮大司馬職馮弱犯寡則眚之<lb/>
鄭𤣥注曰眚猶人眚瘦也亦作省謝承漢書曰袁閎面<lb/>
<pb n="KR3j0067_WYG_007-49b"/>
貎省瘦是也<lb/>
掘土地中謂之竁本周禮小宗伯鄭氏注今南陽名穿<lb/>
地為竁聲如腐脺之脺<lb/>
縶維人獸謂之傒淮南本經訓傒人之子女髙誘注傒<lb/>
音鷄繫囚也<lb/>
羮縻多湆謂之滒淮南子甚淖而滒髙誘曰饘粥多瀋<lb/>
者曰滒<lb/>
淅米渟水謂之潘鄭𤣥王制注曰湯沐曰潘陸徳明曰<lb/>
<pb n="KR3j0067_WYG_007-50a"/>
芳袁反米汁也<lb/>
炙物于火謂之别北齊書侯瑱任約攻郢州城中食少<lb/>
人有死者即取其肉火别分噉<lb/>
垢汙所觸謂之黦廣雅曰墨也於物反<lb/>
單家呼父謂之爸廣雅曰步可反父也<lb/>
謂寒凉憀戾為凄其本詩絺兮綌兮凄其以風語也<lb/>
謂縱任游戲曰達挑葢亦本詩挑兮達兮在城闕兮也<lb/>
幼穉謂之侲本史記秦使徐福入海求神異物遣侲男<lb/>
<pb n="KR3j0067_WYG_007-50b"/>
女三千人資之徐廣注引西京賦侲子萬童裴駰案薛<lb/>
綜曰侲子童男女也<lb/>
天從鐵因聲本周易毛詩讀也屈原九歌亦沖天與愁人<lb/>
叶語來如釐本儀禮來女孝孫也漢書亦曰莫説詩匡<lb/>
鼎來呼空如康盡也徐幹室思詩摧且傷與常飢空叶<lb/>
年從禰因聲漢書武帝叙傳永年與百神叶馬從母果<lb/>
聲潘岳西征賦為馬與寄坐叶<lb/>
　　詮鍾<lb/>
<pb n="KR3j0067_WYG_007-51a"/>
　　　鼔缶<lb/>
　詩歸載逸詩云君子有酒小人鼔缶雖不見好亦不<lb/>
　見醜鍾惺曰孔子删詩不入三百篇者非必盡以詞<lb/>
　理之佳惡為去取亦自有單詞錯簡不能成篇者存<lb/>
　此以志其凡<lb/>
詮曰嘗讀淮南子説林文有此非詩也又文子上徳篇<lb/>
曰君子有酒小人鞭缶雖不可好亦可以醜鴻烈特取<lb/>
辛氏言耳何據以為尼父删也<lb/>
<pb n="KR3j0067_WYG_007-51b"/>
　　　古諺古語<lb/>
　詩歸載古諺曰將飛者翼伏將奮者足跼將噬者爪<lb/>
　縮將文者且朴鍾伯敬云大好勝人所為譚元春云<lb/>
　將文者且朴至理也句法之妙妙在不與上三句相<lb/>
　同<lb/>
詮曰蔡洪化清經文也且朴下尚有伏龍非我馬白日<lb/>
非我燭藏之埋之保此𤣥樸四語意林載化清經爪縮<lb/>
下有將言者口黙一句安在句法之不同也鍾以為古<lb/>
<pb n="KR3j0067_WYG_007-52a"/>
語不知其出自松滋耳<lb/>
　　　松果<lb/>
　水經注河水南流潼溵關山因謂之潼關灌水注之<lb/>
　水出松果之上鍾伯敬鈔云水出松果之上竒境竒<lb/>
　語<lb/>
詮曰山海經曰太華山東六十里曰松果之山濩水出<lb/>
焉北流注于渭則灌水當作濩水而之上當作之山松<lb/>
果山名伯敬評㩁云然豈以為懸泉樹杪激波木末乎<lb/>
<pb n="KR3j0067_WYG_007-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　巵林卷七<lb/>
</p>
<p>
</p>
  </div>
</body>
</text>
</TEI>
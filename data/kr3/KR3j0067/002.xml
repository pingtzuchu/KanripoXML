<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>巵林卷二</head>
    <p>
<pb n="KR3j0067_WYG_002-1a"/>
欽定四庫全書<lb/>
　巵林卷二　　　　　　　　明　周嬰　撰<lb/>
　　續顔<lb/>
　　　顔師古字籀雍州萬年人唐中書侍郎兼秘書<lb/>
　　　監𢎞文館學士太子承乾命刋正漢書集解音<lb/>
　　　義以為漢書注儒者服其精博<lb/>
　　　史儋<lb/>
　漢書郊祀志曰周太史儋見秦獻公曰周始與秦國<lb/>
<pb n="KR3j0067_WYG_002-1b"/>
　合而别别五百嵗當復合合七十年而伯王出焉音<lb/>
　義應劭曰始周孝王封非子為附庸邑諸秦平王遷<lb/>
　洛襄公以兵衛之嘉其勲烈列為侯伯與周别五百<lb/>
　載矣昭王時西周君自歸盡獻其邑三十六城此復<lb/>
　合也孟康韋昭咸自立解顔師古以為諸家説皆非<lb/>
　應氏言非子至周獻邑凡六百五十三嵗韋氏説自<lb/>
　秦仲至周顯王二十六年獻公稱伯止四百二十六<lb/>
　嵗皆不合五百之數也按史記秦本紀及年表並云<lb/>
<pb n="KR3j0067_WYG_002-2a"/>
　平王時襄公始立為諸侯于是始與諸侯通又周本<lb/>
　紀及諸系家言幽王為犬戎所殺秦始列為諸侯與<lb/>
　此志符㑹是乃為别至昭襄王五十二年西周獻邑<lb/>
　凡五百一十六年是為合也五百者舉其成數耳七<lb/>
　十年當為十七今史記皆作十七年伯王者指為始<lb/>
　皇始皇初立政在太后嫪毐未得稱伯自昭王滅周<lb/>
　後至始皇誅嫪毐正十七年也<lb/>
續曰按史記司馬貞索隐亦用此説予讀而心疑之考<lb/>
<pb n="KR3j0067_WYG_002-2b"/>
本志云七十年而伯王出出者非其初生則其即位也<lb/>
必誅嫪毐始可稱伯則前此者始皇為未出乎且五百<lb/>
一十六年僅言五百于嵗太差而十七年之數獨得不<lb/>
爽豈繁者可踈而簡者當宻耶六國表昭王取西州嵗<lb/>
在丙午至嫪毐為亂其嵗癸亥則計十八年若以昭襄<lb/>
五十一年西周君獻邑為合至始皇九年又計十九年<lb/>
俱不得言十七也又周紀及封禪書雖稱合十七年而<lb/>
秦本紀則作合七十七嵗年代既逺編簡易訛必欲强<lb/>
<pb n="KR3j0067_WYG_002-3a"/>
同失之愈甚也顔傅㑹求勝未必此是勝塲嬰以為秦<lb/>
本紀孟増得幸扵周成王造父又幸扵周繆王而非子<lb/>
亦幸于周孝王此所謂始與周合也周宣王即位乃以<lb/>
秦仲為大夫裴駰案毛詩序秦仲始大有車馬禮樂侍<lb/>
從之好則此為與周别之日也當宣王元年為秦仲之<lb/>
十八年自此至秦恵文君十四年據本紀為五百七嵗<lb/>
而依年表凡五百二年于時秦始稱王更為恵文王元<lb/>
年是别五百嵗復合之時也自恵文王元年至始皇立<lb/>
<pb n="KR3j0067_WYG_002-3b"/>
之載復得七十七年又秦紀所云合七十七年而伯王<lb/>
出之謂也以此證數稍無差池史儋之言于是乎可深<lb/>
信矣<lb/>
　　　更造<lb/>
　卜式傳詔曰齊相隨牧畜蕃輒分昆弟更造不為利惑<lb/>
　師古曰言畜牧滋多則與昆弟而更自營為也<lb/>
續之曰按傳卜式有少弟弟壯式獨取畜羊百餘田宅<lb/>
財物盡與弟式入山牧羊至千餘頭買田宅而弟盡破<lb/>
<pb n="KR3j0067_WYG_002-4a"/>
其産式輙復分與弟者數矣顔云更自營為亦稍近之<lb/>
然百官表爵一級曰公士二上造三簮裊四不更九五<lb/>
大夫十二左更十三中更十四右更十五少上造十六<lb/>
大上造十八大庶長二十徹侯而食貨志自文帝從鼂<lb/>
錯言已令民入粟邉六百石爵上造稍増至四千石為<lb/>
五大夫萬五千石為大庶長元鼎五年令民得買爵置<lb/>
武功爵級十七萬式盖以畜牧所贏為昆弟輸財于邉<lb/>
贍國家經費以得更造之爵故天子顯之若自更營為<lb/>
<pb n="KR3j0067_WYG_002-4b"/>
何益于縣官而武帝亟稱之乎且牛羊蕃息何得以造<lb/>
言之又武功爵即大庶長徹侯之爵臣瓉不引百官表<lb/>
而引茂陵書顔氏誤信其語遂至誤解更造耳<lb/>
　　　施屠渾都<lb/>
　周勃傳盧綰反勃以相國将擊下薊得綰大将抵丞<lb/>
　相偃守陘太尉弱御史大夫施屠渾都擊綰軍沮陽<lb/>
　師古曰姓施屠名渾都沮陽縣名屬上谷<lb/>
續之曰按抵偃陘弱皆不著姓而此獨書其施屠之氏<lb/>
<pb n="KR3j0067_WYG_002-5a"/>
渾都之名繁簡不倫豈史體乎使腐儒以春秋書法䋲<lb/>
之彼去氏者罪浮于御史大夫耶子以為御史大夫名<lb/>
施耳屠者屠其城也渾都地理志作軍都亦上谷縣軍<lb/>
都之為渾都猶本傳蓨侯之為條侯也<lb/>
　　　天漢<lb/>
　武帝紀天漢元年注應劭曰時頻年苦旱故改元天<lb/>
　漢以祈甘雨師古曰大雅有雲漢之詩周大夫仍叔<lb/>
　所作也以美宣王遇旱災脩徳勤政而能致雨故依<lb/>
<pb n="KR3j0067_WYG_002-5b"/>
　以為年號也<lb/>
續之曰五行志武帝元光六年夏大旱四將軍征匈奴<lb/>
元朔五年春大旱六將軍征匈奴元狩三年夏大旱穿<lb/>
昆明池自此至太初四年二十年不聞恒暘至天漢元<lb/>
年夏又大旱則在改年之後而以為頻年苦旱思欲勤<lb/>
政致雨亦不考其時事矣按本紀太初元年築受降城<lb/>
貳師将軍李廣利征大宛二年将軍趙破奴擊匈奴不<lb/>
還三年築五原寨外列城路博徳築居延匈奴入定襄<lb/>
<pb n="KR3j0067_WYG_002-6a"/>
雲中四年李廣利斬大宛王首天漢元年三月匈奴歸<lb/>
漢使者使使来獻時戎軒屢駕醜獲納降改元之意直<lb/>
為漢誅夷狄非復人力威靈赫濯如雷如霆故稱天以<lb/>
屈之尊大漢也<lb/>
　　　姓名<lb/>
　漢書髙祖紀師古注曰媪女老稱也史家不詳著髙<lb/>
　祖母之姓氏無得記之故取當時相呼稱號而言也<lb/>
　皇甫謐等妄引䜟記好竒騁博强為髙祖父母名字<lb/>
<pb n="KR3j0067_WYG_002-6b"/>
　皆非正史所説盖無取焉漢書又曰漢興有東園公綺<lb/>
　里季夏黄公甪里先生師古曰四皓稱號本起于此<lb/>
　更無姓名可稱盖隠居之人匿跡逺害不自標顯秘<lb/>
　其氏族故史傳無得而詳後代皇甫謐圈稱之徒及<lb/>
　諸地理書競為四人施安姓名自相錯互語又不經<lb/>
　班氏不載于書諸家皆臆説今並棄畧之盖一無取<lb/>
　焉<lb/>
續之曰覽一家者必博徴扵文獻注一藝者必旁采乎<lb/>
<pb n="KR3j0067_WYG_002-7a"/>
闕遺故王貢龔鮑傳曰谷口有鄭子真蜀有嚴君平師<lb/>
古曰地理志謂君平為嚴遵三輔決録云子真名樸君<lb/>
平名遵則君平子真皆其字也此亦廣引博證之效不<lb/>
然嚴鄭之傳僅得其半矣班氏髙祖賛曰渉魏而東遂<lb/>
為豐公豐公盖太上皇父亦不著其名寧有當髙祖世<lb/>
而所生姓名曽不叙述乃令史臣無得而稱乎予以為<lb/>
漢史尚質著作時只列母媪夣與神交太公往視以竒<lb/>
其事耳若謂湮沒無存則陸賈叔孫通軰珥筆赤墀豈<lb/>
<pb n="KR3j0067_WYG_002-7b"/>
世系便從闕文也又四皓雖自晦氏族然侍太子宴時<lb/>
前各對言其姓名必有真敷奏若如史記言自稱東園<lb/>
公綺里季夏黄公甪里先生不但非名非姓且草野而<lb/>
倨侮甚矣著書者不能拾遺補闕成一代之典而顧謂<lb/>
旁通者為不知而作異哉且非遷固所書即為異説便<lb/>
在刋除似矣髙后紀亦只稱髙皇后吕氏而注曰荀恱<lb/>
曰諱雉之字曰野雞師古曰吕后名雉字娥姁故臣下<lb/>
諱雉也郊祀志野雞鳴師古曰野雞亦雉也避吕后諱<lb/>
<pb n="KR3j0067_WYG_002-8a"/>
故曰野雞子觀本志言神常以夜光輝若流星從東方<lb/>
来若雄雉其聲殷殷云野雞夜鳴又五行志言殷髙宗<lb/>
祭成湯有蜚雉登鼎耳而雊劉向以為雉雊鳴者雄也<lb/>
以赤色為主于易離為雉雉南方鳥近赤祥也則屢斥<lb/>
雉字矣倘果為吕氏名者孟堅何諱之于郊祀而不諱<lb/>
之于五行且郊祀志中下從諱而上從名何與至娥姁<lb/>
為字尤詭誕不經不知顔氏何家之依而快傳之以忘<lb/>
其矛盾也且荀恱趙岐與皇甫謐相去不二三十年安<lb/>
<pb n="KR3j0067_WYG_002-8b"/>
在荀趙為惇史而皇甫必竒妄乎<lb/>
　　非馬<lb/>
　　　惠后<lb/>
　史記趙世家武靈王十六年吴廣内其女娃嬴有寵<lb/>
　于王是為惠后二十五年惠后卒司馬貞以為惠后<lb/>
　乃太子章之母惠文王之嫡母也惠后卒後吴娃始<lb/>
　當正室至孝成二年稱惠文后卒是也而下文云吴<lb/>
　娃死後娃子何寵衰太史公誤也貞又以下對左師<lb/>
<pb n="KR3j0067_WYG_002-9a"/>
　自稱老婦之惠文后即吴娃年六十左側故稱老婦<lb/>
　而束廣㣲言太后纔三十有竒者亦失<lb/>
非之曰按子長既云是為惠后又云二十七年立王子<lb/>
何為王是為惠文王惠后吴娃子也又云吴娃死後子<lb/>
何寵衰反覆著明則此二十五年卒者其為孟姚無疑<lb/>
不得以為子章母也若恵文后卒者是惠文之后故稱<lb/>
恵文后耳自春秋夫人及歴代帝王妃后諡皆從夫或<lb/>
别自易諱未有從其子諡者而獨子何之母仍子徽稱<lb/>
<pb n="KR3j0067_WYG_002-9b"/>
歴撰古今未聞斯典且以惠文后為吴娃則長安君主<lb/>
父之子也至是時已三四十嵗矣尚需其母愛憐之乎<lb/>
吴娃以主父十六年入宫子何之生應在十七年則二<lb/>
十七年恵文為王已得齡十一二矣惠文王三十三年<lb/>
上去東宫時十二年下至孝成元年合得四十六年使<lb/>
王后長于惠文理亦有之即與惠文並嵗亦已望五十<lb/>
矣素問女子六七面皆焦髪始白七七形壊無子何得<lb/>
不稱老婦以此而觀廣㣲謂三十有竒果未為得也<lb/>
<pb n="KR3j0067_WYG_002-10a"/>
　　　五牛<lb/>
　索隠田單傳述賛曰羣鳥惑衆五牛揚旌<lb/>
非之曰宋書臧質傳栁元景<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>書八鑾揺響五牛舒斾<lb/>
又謝晦傳尚書符荆州曰警蹕前驅五牛整斾梁書王<lb/>
僧辯表云解五牛扵冀州秣六馬扵譙郡魏収魏書外<lb/>
國序云五牛一指六師騁路又太昌三年詔曰五牛警<lb/>
斾七萃按部皆六朝麗語司馬效之也考晉輿服志五<lb/>
牛旗平吴後所造以五牛建旗車設五牛青赤在左黄<lb/>
<pb n="KR3j0067_WYG_002-10b"/>
在中白黒在右元帝後但以五色木牛象五時車竪旗<lb/>
于牛背使人輿之旗常纒而不舒斾所謂徳車結旌者<lb/>
也惟天子親戎五旗舒斾所謂武車綏旌者也故十六<lb/>
國春秋劉曜攻陳倉南陽王保将楊曼王連謀曰諜云<lb/>
有五牛旗建多言胡主自来遂盡衆背城而陣為曜所<lb/>
敗今按田單傳單守即墨収城中得千餘牛為絳繒衣<lb/>
畫以五采龍文束兵刄于其角而灌脂束葦其尾燒其<lb/>
端夜縱牛壮士五千人随其後牛尾熱怒而奔燕軍燕<lb/>
<pb n="KR3j0067_WYG_002-11a"/>
軍大駭敗走賛乃云五牛何也且單出詭襲之計未嘗<lb/>
建旗鼓接兵刃也而賛云揚旌不亦誣乎以後代之制<lb/>
侈安平之功不惟虚美使事殊謬<lb/>
　　　季厯<lb/>
　史記龜䇲傳紂殺周太子歴囚文王昌投之石室索<lb/>
　隠曰案殺周太子歴在囚文王昌之上則近是季<lb/>
　歴不被紂誅其言則近妄無容周更有太子名歴<lb/>
　也<lb/>
<pb n="KR3j0067_WYG_002-11b"/>
非之曰吕氏春秋王季歴囚而死文王苦之有不忘羑<lb/>
里之醜時未可也武王事之夙夜不懈亦不忘玉門之<lb/>
辱立十二年而成甲子之事竹書紀年文丁十一年周<lb/>
公季歴伐翳徒之戎獲其三大夫来獻捷王殺季歴沈<lb/>
約注曰王嘉季歴之功錫之圭瓉秬鬯九命為伯既而<lb/>
執諸塞庫羈文王于玉門鬱尼之情辭以作歌其傳久<lb/>
矣晉書束晳傳曰太甲殺伊尹文丁殺季歴㨿諸書言<lb/>
則季歴在商盖不得正其終矣但文丁紂之祖父而以<lb/>
<pb n="KR3j0067_WYG_002-12a"/>
為紂殺之者豈所謂天下之惡皆歸乎<lb/>
　　　望諸澤天柱山<lb/>
　史記趙封樂毅于觀津號曰望諸君索𨼆曰望諸澤<lb/>
　名在齊盖趙有之故號焉戰國策望作藍也又平陽<lb/>
　侯世家柱天侯反于衍氏索隠曰柱天侯不知其誰<lb/>
　封衍氏魏邑地理志柱天在廬江灊縣<lb/>
非之曰周禮青州其藪澤曰望諸鄭𤣥曰望諸明都也<lb/>
在睢陽則是時應屬魏氏非趙有也且望諸美號耳既<lb/>
<pb n="KR3j0067_WYG_002-12b"/>
食觀津何必更以齊藪為名乎又燕策亦言樂毅奔趙<lb/>
趙封以為望諸君不云藍諸藍諸者中山策有之乃中<lb/>
山之相非樂毅也柱天侯亦猶建成侯奉春君之類假<lb/>
以徽稱不必指其食邑且漢書地理志廬江灊縣天<lb/>
柱山在南復非柱天也是時王武反外黄程處反燕柱<lb/>
天侯反衍氏服䖍云皆漢將則漢王所封也漢元年廬<lb/>
江屬楚又安得以楚地封其將軍哉<lb/>
　　説孔<lb/>
<pb n="KR3j0067_WYG_002-13a"/>
　　　人十月生<lb/>
　毛詩誕彌厥月傳曰誕大彌終也孔頴達正義曰大<lb/>
　戴禮及春秋元命包皆云人十月而生周本紀云姜<lb/>
　嫄踐巨人迹身動如孕及期而生子則終一年矣此<lb/>
　言終月必終人之常月馬遷之言未可信也<lb/>
説曰淮南子云麋鹿六月而生虎七月而生魏畧曰黄<lb/>
牛羗種孕身六月生廣志曰獠民皆七月生蜀郡記曰<lb/>
諸山夷獠娠七月生生時必臨水兒生便投水中浮則<lb/>
<pb n="KR3j0067_WYG_002-13b"/>
取養沉則棄之豈羗獠之性走獸不殊故處腹中月惟<lb/>
六七乎淮南子大戴禮元命包並稱人十月生往徃有<lb/>
不然者前趙録曰劉淵母呼延夣服日精十三月而生<lb/>
淵遁甲開山圖曰慶都觀于三河隂風四合赤龍感之<lb/>
十四月而生堯于丹陵又曰女狄汲石鈕山下泉得月<lb/>
精吞之十四月生禹拾遺記曰簡狄懐卵一年而有孕<lb/>
十四月生契漢武内傳王夫人夣吞日十四月而生武<lb/>
帝漢書鈎弋夫人十四月而生昭帝蜀録李雄母羅氏<lb/>
<pb n="KR3j0067_WYG_002-14a"/>
夣大蛇繞身有孕十四月生雄太平廣記女仙崔少𤣥<lb/>
十四月生前趙録又曰劉聪母張夫人十五月生聪又<lb/>
曰范隆字𤣥嵩孕十五月而生太平廣記葉法善母劉<lb/>
孕十五月而生法善又有異者論衡曰傳言黄帝姙二<lb/>
十月而生生而神靈帝王世紀曰電光繞北斗樞星光<lb/>
照郊野感附寳而孕二十五月生黄帝于夀丘一曰二<lb/>
十四月生脞説曰供奉官郭坦二十二月生初以為妖<lb/>
百計鍼藥不動生亦無他數自有久近耳嵩髙山記曰<lb/>
<pb n="KR3j0067_WYG_002-14b"/>
昔陽翟有婦人姙身三十月乃生子從母脅上出五嵗<lb/>
便入山學道神明為母立祠因號曰開母祠世本及大<lb/>
戴禮曰陸終娶鬼方國君之女曰女嬇孕而不育三年<lb/>
啟其左脅三人出右脅三人出山海經炎帝孫伯陵同呉<lb/>
權之妻阿女縁婦縁婦孕三年是生鼓延殳注曰三子<lb/>
名也異苑曰太原温盤石母懐身三年然後生墮地便<lb/>
坐而笑髪覆面牙齒皆具復有異者寳櫝記曰帝女逰<lb/>
華胥之洲感蛇而孕十二年生庖羲拾遺記亦曰華胥<lb/>
<pb n="KR3j0067_WYG_002-15a"/>
之洲神母逰其上青蛇繞之有娠歴十二年生庖羲緯<lb/>
書則曰華胥履雷澤之跡孕十有二載生伏羲括地記<lb/>
曰大人國其民孕三十六年而生兒兒生長大能乘雲<lb/>
盖龍類凡若此者不為神聖則為妖孽生之靡定固其<lb/>
宜也其尤異者百縁經曰王舍城有長者婦欲産子然<lb/>
不肯出尋重有身滿十月生一子先懐姙者住在右脅<lb/>
如是次第滿姙九子各滿十月而産惟先一子故在胎<lb/>
中母湯藥自療病無降損母終眷属請大醫蓍婆破腹<lb/>
<pb n="KR3j0067_WYG_002-15b"/>
㸔之得一兒形狀故小頭鬢皓白四向顧視言由我先<lb/>
身惡口故處此生熱蔵中經六十年受是苦惱時諸親<lb/>
属将老兒養育長大放令出家又止觀輔行傳曰脇比<lb/>
丘在胎六十年生而髪白誓不尸卧名脇比丘乃至暗<lb/>
室中放光明神仙傳曰老子母懐之七十嵗乃生生而<lb/>
白首故謂之老子賴鄉記曰李母祠門左有碑文曰老<lb/>
子始起乘白鹿下托于李母胎中七十二年産于楚淮<lb/>
陽苦縣賴鄉曲仁里前涼録索綏曰老聃父乾字元杲<lb/>
<pb n="KR3j0067_WYG_002-16a"/>
胎刵無耳一目不明孤單年七十二無妻與隣人益夀<lb/>
氏老女野合懐胎八十年乃生老子𤣥妙内篇云李母<lb/>
懐胎八十一載逍遥李樹下乃剖左腋而生此丈夫之<lb/>
最異者也鄭語曰夏之衰也褒人之神化為二龍曰予<lb/>
褒之二君也夏后卜而策告之龍亡而漦在櫝而藏之<lb/>
及殷周莫之發也厲王末發而觀之漦流扵庭化為元<lb/>
黿以入王府府童妾未既齔而遭之既筓而孕當宣王<lb/>
時生女不夫而育懼而棄之為弧服者哀其夜號取之<lb/>
<pb n="KR3j0067_WYG_002-16b"/>
以逃于褒褒人褒姁有獄以入于王王嬖是女使至扵<lb/>
為后孔頴達詩白華䟽曰帝王世紀以為幽王三年嬖<lb/>
褒姒褒姒年十四若然則宣王立四十六年崩是先幽<lb/>
王之立十二年生其生在宣王三十六年也厲王流彘<lb/>
遂為共和十四年而後宣王立自宣王三十六年上距<lb/>
流彘之嵗為五十年流彘時童妾七嵗則生女時母年<lb/>
五十六凡在母腹五十年其母共和九年而笄年十五<lb/>
而孕自孕後尚四十二年而生作為妖異故不與人道<lb/>
<pb n="KR3j0067_WYG_002-17a"/>
同此則婦人之最異者然孔氏信五十年䖏胎之褒姒<lb/>
而不信期月離裏之聃公何與抑羅苹曰老聃以宣王<lb/>
四十二年乙夘二月十五日生宣王于周號稱賢主而<lb/>
今古人妖並生其世将天時為之乎<lb/>
　　賛劉<lb/>
　　　宋孝王王劭<lb/>
　劉子𤣥史通言語篇曰王劭齊志宋孝王闗東風俗<lb/>
　傳抗詞正筆務存直道方言世語由此畢彰而今之<lb/>
<pb n="KR3j0067_WYG_002-17b"/>
　學者皆尤二子以言多浮穢語傷淺俗夫本質如此<lb/>
　而推過史官猶鑑者見嫫母多媸而歸罪于明鏡也<lb/>
　直言篇曰王宋叙述當時務在審實于時河朔王公<lb/>
　箕裘未隕鄴城将相薪構仍存而二子書其所諱曽<lb/>
　無憚色剛亦不吐其斯人與補注篇曰志存該博而<lb/>
　才闕倫叙除煩則意有所恡畢載則言有所妨遂乃<lb/>
　定彼榛楛列為子注若宋王王劭是也<lb/>
賛曰夫史以直書為正以詳贍為美如子𤣥則宋王盖<lb/>
<pb n="KR3j0067_WYG_002-18a"/>
兼之矣而李舍人北齊書云廣平宋孝王好臧否人物<lb/>
時論甚疾之為北平王文學求入文林館不遂因非毁<lb/>
朝士撰别錄二十卷㑹平齊改為關東風俗傳更廣見<lb/>
聞勒成三十卷言多謬妄篇第冗雜無著述體魏鄭公<lb/>
隋書曰王劭撰齊書為編年體二十卷復為齊書紀傳<lb/>
一百卷或文詞鄙野或不軌不物駭人觀聽大為有識<lb/>
所嗤鄙又曰王劭既撰齊書兼脩隋典好詭怪之説尚<lb/>
委巷之談文辭鄙穢體統繁雜直媿南董才無遷固徒<lb/>
<pb n="KR3j0067_WYG_002-18b"/>
煩翰墨不足觀光按魏李之評則宋王遺編直穢史耳<lb/>
劉之美言既綢繆史之貶詞復契闊惜二書已亡不得<lb/>
審其梗概也盖末世史臣謟媚者謂之隠惡依違者謂<lb/>
之微詞徒貴華文無闗實録昔在尼父已致慨于勝質<lb/>
矣且五行掇拾細瑣皆委巷之談也禮志援引鬼神皆<lb/>
詭怪之説也見人之細故迷已之大疵類如斯矣公羊<lb/>
語半青齊事多鄙累漢世尊為六經列學宫置博士若<lb/>
以魏李之旨推之公羊之可廢久矣夫蘭臺載筆之臣<lb/>
<pb n="KR3j0067_WYG_002-19a"/>
未有不掎摭前史之謬者也班氏不滿于司馬蔚宗亦<lb/>
有憾于孟堅豈獨魏李之譏宋王哉史通之論曰李氏<lb/>
撰齊書廟號犯時諱者稱諡變世祖為文襄改世宗為<lb/>
武成或以武定佐命降在成朝或以河清事迹擢居襄代<lb/>
使讀者瞀亂而不測驚駭而多疑隋書王劭袁充兩傳<lb/>
唯録其詭辭妄説遂盈一篇又申以詆訶尤其謟惑既<lb/>
以無益而書孰若遺而不載至譏王君懋齊隋二書叙<lb/>
録煩碎如劉臻還宅訪子方知王劭思書為奴所侮此<lb/>
<pb n="KR3j0067_WYG_002-19b"/>
而畢載其失更多二公之見訾又如此可謂黄雀之利<lb/>
觜不知童子之挾彈也<lb/>
　　　司馬子長<lb/>
　史通論漢史曰司馬遷叙傳巨細備陳而不書其字<lb/>
　豈墨生所謂大忘也乎如班固之為遷傳也宜云遷<lb/>
　字子長馮翊陽夏人其序云云至于事終則言其自<lb/>
　叙如此著述之體不當如是乎<lb/>
贊曰今人相承以子長為司馬遷字諸史傳無之文選<lb/>
<pb n="KR3j0067_WYG_002-20a"/>
報任少卿書作司馬子長李善注以為史遷然未嘗明<lb/>
列出處吕向遂為漢書云司馬遷字子長河内人可謂<lb/>
欺妄矣張衡應間有云子長諜之爛然有第章懐注司<lb/>
馬遷字子長作史記亦不言出何書按論衡曰范張寃<lb/>
屈太史公列記其狀鄒衍見拘雎儀之比也子長何諱<lb/>
不言又曰司馬子長紀黄帝以至孝武漢紀太史公司<lb/>
馬遷上言李陵功下腐刑下文云司馬子長既遭李陵<lb/>
之禍發憤著史記此二書稍覺有緒亦最先出然竟無<lb/>
<pb n="KR3j0067_WYG_002-20b"/>
直書司馬遷字子長者終為不暢豈非孟堅作始之弊歟<lb/>
　　録崔<lb/>
　　　犀角刀子<lb/>
　紀聞曰牛騰字思逺唐朝散大夫郟城令常慕五栁先<lb/>
　生之號自稱布衣公子即中書令河東侯裴炎甥也少<lb/>
　挺異操徳業過人王勃等四人皆出門下侯遇害公子<lb/>
　謫牂牁建安丞時中丞崔察用事貶官皆亂行誅殛甚<lb/>
　衆素與炎不協欲陷之公子將見察懼不知所為忽衢<lb/>
<pb n="KR3j0067_WYG_002-21a"/>
　中遇一人形狀瓌偉問公欲過中丞得無懼死乎公子<lb/>
　驚曰然異人曰公有犀角刀乎曰有異人曰甚善今授<lb/>
　公神呪見中丞時但俯伏掐訣<hi>註曰言帶犀角刀子掐手訣乃可以誦呪其訣</hi>
　<hi>左手中指第三節横文以大指爪掐之</hi>而宻誦呪七遍當有所見可無患<lb/>
　矣呪曰吉中吉迦戍律提中有律陁阿婆迦呵公子俯<lb/>
　而誦之既得仰視異人不見大異之即詣察同過三十<lb/>
　餘人公子名當二十前十九人呼名過絞斬且半次至<lb/>
　公子如其教誦呪久不見察仰視之但見有一神人長<lb/>
<pb n="KR3j0067_WYG_002-21b"/>
　有丈餘自西階至察前右拉其肩左捩其首面正當背<lb/>
　諸人但見察低頭手注定字而已公子遂得脱比至屏<lb/>
　迴顧神人亡矣公子後宰數邑精内教<lb/>
録曰唐書及宋史藝文志紀聞十卷牛肅撰崔造注也此<lb/>
條太平廣記一百十二卷摭之守正者以為語怪謏聞者<lb/>
謂之欺誕未可一一為曲士言也崇禎癸酉公孫疆之國<lb/>
有来令吾邑者以筆札屬予往往墨而無禮予慨然曰昔<lb/>
人不能為王門伶人對使者打破琴予安能作公門胥史<lb/>
<pb n="KR3j0067_WYG_002-22a"/>
哉亦對𨽻人擲筆謝之令震電憑怒仇家竊知因而搆予<lb/>
與令謀所以陷予積嵗矣乙亥六月學使者行部至令遂<lb/>
與仇以他事羅織予十一日膚愬既行誣章遽上使者下<lb/>
其事郡黌移牒往来勢如霹靂所為罪狀予者盖千古未<lb/>
有之惡予方偃息荔牀自謂無患既不與外事而忽得此<lb/>
城中大小驚沸予未之知也十四日始詣趙學師自覺夷<lb/>
然不屑師謂予溺人必笑怒予太癡十九日傳至臺憲對<lb/>
簿使者頗悉予寃頻為昭雪復下邑令重讞令磨牙厲吻<lb/>
<pb n="KR3j0067_WYG_002-22b"/>
欲嚼我而甘心見予則意如餓豺有為予請者則聲如吼<lb/>
虎予謂命乃在天耳不能屈下也上司催促案牘檄五六<lb/>
至令故為遷延留訟十一月二十七日始具兩造于庭予<lb/>
引友人方翊祚為證既上予憶郏令事偶有象牙刀子以<lb/>
代犀角者掐訣誦呪如異人指是日雖無神人捩首事然<lb/>
争辨時予奴視仇家訽辱之復批其首令嘻笑而已初無<lb/>
所言觀者數百人皆疑其故訊罷明日爰書上事方得解<lb/>
不數月二憾俱斃三郡無不為予快者以為天道之昭昭<lb/>
<pb n="KR3j0067_WYG_002-23a"/>
然此呪之力不可誣也故詳録之世之君子值无妄之<lb/>
禍者得斯説而存之以保其身庶乎<lb/>
　　繹李<lb/>
　　　薫蕕<lb/>
　文選沈休文奏彈王源嫁女與富陽滿氏云非我族<lb/>
　類往哲格言薫蕕不雜聞之前典李善注引家語顔<lb/>
　囬曰聞薫蕕不同噐而藏<lb/>
繹之曰世説新語王丞相初在江左欲結吳人請婚陸<lb/>
<pb n="KR3j0067_WYG_002-23b"/>
太尉陸曰培塿無松柏薫蕕不同噐吾雖不才義必不<lb/>
為亂倫之始休文所稱葢用此事耳<lb/>
　　　南浦<lb/>
　江文通别賦春草碧色春水綠波送君南浦傷如之<lb/>
　何李善注引楚辭曰予交手兮東行送美人兮南浦<lb/>
繹曰宋釋慧琳作竺道生誄云風肅流清雲髙林素送<lb/>
别南浦交手分路語出楚辭則琳公已先之矣今浦城<lb/>
有地名南浦傳謂文通作吳興令送客處此甚可笑三<lb/>
<pb n="KR3j0067_WYG_002-24a"/>
閭之别美人慧琳之送髙僧亦何所指乎<lb/>
　　　于嚴<lb/>
　劉孝標辨命論于公髙門以待封嚴母掃地以望喪<lb/>
　此君子所以自強不息也李善注引漢書嚴延年傳<lb/>
繹曰荀悦漢紀丞相于定國父于公為東海決曹掾決<lb/>
獄甚明凡罹于法者皆無恨于公里門閭壊父老方共<lb/>
治之于公曰少髙大令容駟馬髙盖我治獄多隂徳子<lb/>
孫必興嚴延年為河南太守為治嚴酷母從東海来適<lb/>
<pb n="KR3j0067_WYG_002-24b"/>
見報囚怒延年曰天道神明人不可獨殺行矣去汝東<lb/>
歸除掃墓地待汝後嵗餘而誅故人為之語曰于公髙<lb/>
門以待封嚴母掃地以望䘮此東海人風謡漢書不載<lb/>
孝標盖全用之<lb/>
　　　泥首<lb/>
　陸倕石闕銘曰嚴鼓未通凶渠泥首李注引張温表<lb/>
　曰臨去武昌庶得泥首闕下<lb/>
繹曰李善不釋泥首之義不若劉良注云泥其頭面以<lb/>
<pb n="KR3j0067_WYG_002-25a"/>
降差為明暢予友詹修之謂其非是泥者叩頭蟲也泥<lb/>
首即叩首耳予謂范曄公孫述論曰述謝臣屬審廢興<lb/>
之命與夫泥首銜玉者異日談也注引干寳晉紀吳王<lb/>
孫皓將其子瑾等泥首面縛泥首不當言泥首面縛泥<lb/>
首銜玉也又任彦昇讓表泥首在顔輿棺未毁如曰叩<lb/>
首不得復言在顔矣按甄鸞笑道論曰塗炭齋者黄土<lb/>
泥面驢蹍泥中晉陸脩静猶以黄土泥額欲反縛懸頭<lb/>
衆望同笑然則泥首是以泥塗首自示汚辱耳比于謝<lb/>
<pb n="KR3j0067_WYG_002-25b"/>
豹豈求新而反失之乎予復憶五六嵗先大父抱著膝<lb/>
上坐客有酩酊者先大父問予曰俗説醉如泥何義也<lb/>
予妄對曰泥者淖埿之物如泥盖爛醉之云耳客皆謂<lb/>
予夙慧先大父曰不然泥者蚑行蟲名掁之則卷縮顛<lb/>
仆一日不齋醉如泥以為如此蟲也予後閲蔡夢弼杜<lb/>
詩注曰禆官小説南海有蟲無骨名泥在水則活失水<lb/>
則醉如一堆泥然説與張邦基墨莊漫録同漫録又云<lb/>
偽閩王延慶為長夜之飲以銀葉作杯柔弱為冬𤓰片<lb/>
<pb n="KR3j0067_WYG_002-26a"/>
酒既盈不可置杯惟盡乃已名曰醉如泥若修之所示<lb/>
則泥之為蟲又有兩矣然吳道元與天公牋曰小婢從<lb/>
成南方之奚復被狗咋困熟如泥斯又不知何所指也<lb/>
　　　佛生<lb/>
　王巾頭陀寺碑云周魯二莊親昭夜景之鑒李善注<lb/>
　引顧㣲吳地記曰佛法詳其始而典籍亦無聞焉魯<lb/>
　莊七年夜明佛生之日也<lb/>
繹曰如来出世之辰經記參差然以恒星不見時生其<lb/>
<pb n="KR3j0067_WYG_002-26b"/>
説殊誕按因果經摩耶夫子往藍毗尼園于四月八日<lb/>
日初出時園中有樹名無憂葉即舉左手牽摘之菩薩<lb/>
漸漸從右脅而出瑞應經太子四月八日夜明星出時<lb/>
生長阿含經香姓婆羅門問阿闍世王曰何等時佛生<lb/>
何等時道成何等時滅度荅曰沸星出時生沸星出時<lb/>
出家沸星出時成道沸星出時滅度薩婆多論曰佛以<lb/>
二月八日沸星出時生又佛所行讃曰三月八日菩薩<lb/>
從右脇出凡兹經論皆出秋方仲春孟夏月令既乖暾<lb/>
<pb n="KR3j0067_WYG_002-27a"/>
出星暉昬昕又異矣至釋𤣥惲云世代既遥難可論辨<lb/>
考求外典如似可知春秋魯莊公七年即莊王十年四<lb/>
月辛亥恒星不見星隕如雨釋内外典以四月為正也<lb/>
又泥洹經云佛初出得道並四月八日今以為正予案<lb/>
春秋莊公七年夏四月辛夘夜恒星不見左氏曰夜明<lb/>
也星隕如雨與雨偕也何休公羊學曰列星者天之常<lb/>
宿周四月夏二月昬參伐狼注之宿當見參伐主斬艾<lb/>
立義狼注主持衡平也皆滅者天子㣲弱諸侯背叛也<lb/>
<pb n="KR3j0067_WYG_002-27b"/>
范甯榖梁集解曰衆星列宿諸侯之象不見者諸侯棄<lb/>
天子禮義法度也葢皆以夜明隕星為王室陵夷諸侯<lb/>
逆命故耳予謂五石之霣六鷁之飛咸在宋都則恒星<lb/>
不見魯不見也星隕如雨隕於魯也齊衛晉楚不必盡<lb/>
然而榖梁䟽引感精符曰恒星不見夜中星隕如雨而<lb/>
王不懼使榮叔改𦵏桓王冢奢麗太甚也公羊䟽亦引<lb/>
春秋緯云恒星不見夜明周人榮奢改𦵏桓王冢死尸<lb/>
復擾終不覺宋氏注曰七年恒星不見夜明者正由三<lb/>
<pb n="KR3j0067_WYG_002-28a"/>
年榮奢改𦵏桓王也此皆鑿空傅㑹之説矣若必援為<lb/>
悉達篤生之繇則迦維羅越亦夜光乎亦星隕乎自非<lb/>
然者果天竺聖人知中國是夕之夜明乎抑中國聖人<lb/>
知天竺是夕之誕佛乎為三傳者皆謂周之四月夏之<lb/>
二月西方之書以為二月八日者以夏正定之邪以為<lb/>
四月八日者以周厯審之邪浄飯之宫兼用夏周二厯<lb/>
其時已奉正朔邪杜預左傳注曰恒常也謂常見之星<lb/>
辛夘四月五日月光尚微盖時無雲日光不以昬沒正<lb/>
<pb n="KR3j0067_WYG_002-28b"/>
義曰夏之仲春是月昏弧中弧在輿鬼南則于時南方<lb/>
之星盡當列見常見之星者謂南方星也杜以長厯校<lb/>
之知辛夘是四月五日也辛夘為五日則辛亥在二十<lb/>
五日惲又安得以八日為正乎夫沸星為弗沙即鬼宿<lb/>
也鬼在南宫南方七星既皆隠沒沸星何以獨見春秋<lb/>
星變比于日食河濟之間時有落石如雨何謂休徴耀<lb/>
靈隆照宵出萊夷東暆之城至今垂號夜明何謂瑞應<lb/>
昭公二十五年有鸜鵒来巢公榖咸曰夷狄之鳥不當<lb/>
<pb n="KR3j0067_WYG_002-29a"/>
來入中國如隕星夜光為婆伽之生所致其為異也<lb/>
奚啻鸜鵒矣彼宋均何休服䖍鄭𤣥杜預之流生其<lb/>
後者宜有所聞茍謂星之宵墜同于鬼之夜哭則當<lb/>
旌其異以明佛教通中國之始若謂天之不夜均于<lb/>
日之再中則當列其禎以著法王肇象教之初而都<lb/>
不一及劉歆則僅謂晝象中國夜象夷狄夜明故常<lb/>
見之星皆不見象中國㣲耳路史曰川地震動天夜<lb/>
有光而恒星不見星隕如雨變有大于斯者乎歴考<lb/>
<pb n="KR3j0067_WYG_002-29b"/>
前代天夜有光者四恒星不見者三星隕如雨者十<lb/>
四皆非佳事況諸妖叢夜今古獨此使佛果因此變<lb/>
而生固非家庭之令噐矧年庚日甲無一之可合耶<lb/>
子因廣尋諸家之説大有剌謬者南齊書袁粲駁夷<lb/>
夏論曰白日停光恒星隠照誕降之應事在老先沈<lb/>
約答陶隠居難均聖論曰釋迦初誕惟空中自明不<lb/>
云星辰不見瑞相又有日月星辰停住不行又云明<lb/>
星出時墜地與春秋恒星不見意趣永乖釋道安二<lb/>
<pb n="KR3j0067_WYG_002-30a"/>
教論曰慧光遐照莊王因覩夜明注引左傳魯莊公<lb/>
七年甲午四月辛夘夜恒星不見星隕如雨即周莊<lb/>
王之十年也莊王别傳曰遂即易筮之云西域銅邑<lb/>
人出所以夜明非中國之災案佛經如來四月八日<lb/>
入胎二月八日生亦二月八日成道生及成道皆放<lb/>
光明周以十一月為正春秋四月即夏之二月也依<lb/>
天竺周正與夏同杜預用晉厯筭辛夘二月五日也<lb/>
安共董用忠用魯厯筭即二月七日用前周厯筭即<lb/>
<pb n="KR3j0067_WYG_002-30b"/>
二月八日也又依什法師年紀及石柱銘如來周桓<lb/>
玉五年嵗次乙丑生桓王二十二年嵗次癸未出家<lb/>
莊王十年嵗在甲午成佛襄王十五年嵗在甲申滅<lb/>
度也後魏書僧曇謨最與道士姜斌對論最曰佛以<lb/>
周昭王二十四年四月八日生穆王五十三年二月<lb/>
十五日滅度隋書曰釋迦當周莊王之九年四月八<lb/>
日自母右脇而生釋法琳辨正論曰調御誕昭王甲<lb/>
寅之年終穆王壬申之嵗法琳又對傅奕廢佛僧事<lb/>
<pb n="KR3j0067_WYG_002-31a"/>
引周書異記周昭王二十四年甲寅嵗四月八日江<lb/>
河泛漲井泉溢出大地震動其夜五色光氣入貫太<lb/>
㣲遍于西方王問太史蘇由曰是何祥也對曰有大<lb/>
聖人生于西方故現此瑞一千年外聲教被及此土<lb/>
昭王即遣鐫石記之埋南郊天祠前當此之時佛初<lb/>
生王宫也穆王即位三十二年見西方數有光氣先<lb/>
聞蘇由所記知西方有聖人處世恐非周道所宜即<lb/>
與相國吕侯西入㑹諸侯于塗山以禳光變至五十<lb/>
<pb n="KR3j0067_WYG_002-31b"/>
三年壬申嵗二月十五日暴風折樹大地震動西方<lb/>
有白虹十二道連夜不滅穆王問太史扈多曰是何<lb/>
徴也對曰西方大聖人滅度衰相見耳穆王大悦當此<lb/>
之時佛入湼槃也又云考校普曜本行等經並云佛是<lb/>
周時第十五主莊王九年癸巳之嵗四月八日乗檀樓<lb/>
閣現白象形從兠率降中天竺浄飯王夫人摩耶之胎<lb/>
至十年甲午二月八日夜鬼宿合時從摩耶右脇而生<lb/>
放大光明照三千世界本行虛空無雲自然而雨左傳<lb/>
<pb n="KR3j0067_WYG_002-32a"/>
云星隕如雨信知佛生時也十九出家三十成道四十<lb/>
九年處世説法至周匡王四年壬子二月十五日後夜<lb/>
于拘尸城入般湼槃又云齊時統上法師答髙麗使云<lb/>
佛是西周第五主昭王二十四年甲寅嵗生又貞觀十<lb/>
三年勅尚書劉徳威侍郎令狐徳棻問法琳法師曰依<lb/>
辨正論云姚長謙厯言佛是昭王甲寅嵗生穆王壬申<lb/>
之嵗滅度因何法顯傳云聖殷王時生推像正之記言<lb/>
佛周平王時出依道安作論確執桓王費長房為録固<lb/>
<pb n="KR3j0067_WYG_002-32b"/>
言莊王何故傳述乖紊無的可依對曰依魏國曇謨最<lb/>
法師及博士姚長謙等據周穆天子三傳衆書准阿含<lb/>
經等細推依實佛是周第五主昭王瑕二十四年甲寅<lb/>
嵗四月八日剖右脇而誕即周書異記之云也法顯雖外<lb/>
逰諸國傳未可依又像正之記罕見依憑安之為論據<lb/>
羅什記羅什記者承安世髙又循翻經學士費長房言<lb/>
佛莊王時生但據恒星為驗未悟恒星别由他事長房<lb/>
又以佛四月八日下托胎者亦非也凡人正月胎即十<lb/>
<pb n="KR3j0067_WYG_002-33a"/>
月生四月胎即正月生佛俯同世七月胎故乃四月生<lb/>
長房之録定可不依也又装法師西域行傳曰臘伐尼<lb/>
林有無意華樹佛本誕處云當此土二月八日上座部<lb/>
云當此土三月十五日路史曰謝承漢書以佛為周莊<lb/>
王癸丑嵗七月十五日託于摩耶之腹十年甲寅四月<lb/>
八日始生然莊王十年乃甲午非甲寅也腐儒習於妄<lb/>
説屬意牽合而不知考耳元金履祥通鑑前編昭王元<lb/>
年己丑二十二年庚戌釋氏生引周書記異詞也然則<lb/>
<pb n="KR3j0067_WYG_002-33b"/>
高僧覈論既聚訟之莫憑即一人紀載亦齟齬而自貳<lb/>
昭平桓莊未定何主仲春孟夏未審其時而中華儒生<lb/>
乃欲多方牽綴以求其合不亦迂哉按竹書紀年昭王<lb/>
元年庚子十四年四月夜恒星不見是年則為癸丑謂<lb/>
佛生昭王甲寅者葢亦竊恒星不見之事不能深核而<lb/>
誤以癸丑為甲寅又誤以十四年為二十四年也帝王<lb/>
世紀謂昭王在位五十一年而竹書昭王十九年南征<lb/>
不復故沈約于穆王即位注云自武王至穆王享國百<lb/>
<pb n="KR3j0067_WYG_002-34a"/>
年葢武為西伯者十一年為天子者六年成三十七年<lb/>
康二十六年昭十九年合計百年若昭王五十一年在<lb/>
位則百三十餘矣休文何以稱焉又穆王之元年嵗次<lb/>
己未若壬申則在十四年僅十九載耳法琳所争可謂<lb/>
不知而作矣羅泌曰恒星不見雖非必佛之生然稽其<lb/>
變亦為後來之有佛謂孔子有為書之庸有之矣此又<lb/>
以二莊之語為確自陷于牽合而不知也孔子逆知秦<lb/>
之繼周者為秦誓存于尚書末簡耳今據恒星之書而<lb/>
<pb n="KR3j0067_WYG_002-34b"/>
揣釋氏必以是夕生是道安法琳繁詞都贅而孔子一<lb/>
言足以定之矣多見羅氏之謬悠也<lb/>
　　復杜<lb/>
　　　杜鵑<lb/>
　杜甫杜鵑行曰君不見昔日蜀天子化為杜鵑<lb/>
　似老烏寄巢生子不自啄羣鳥至今為哺雛又<lb/>
　杜鵑詩曰我昔逰錦城結茅錦水邊有竹一頃<lb/>
　餘喬木上參天杜鵑暮春至哀哀叫其間我見<lb/>
<pb n="KR3j0067_WYG_002-35a"/>
　常再拜重是古帝魂生子百鳥巢百鳥不敢嗔<lb/>
　仍為餧其子禮若奉至尊鴻雁及羔羊有禮太<lb/>
　古前行飛與跪乳識序又知恩聖賢吾法則付<lb/>
　與後世傳<lb/>
復之曰蜀有王曰杜宇者出于天隳山盖天精也朱提<lb/>
有梁氏女利出自江源宇納為妃遂王于蜀號曰望帝<lb/>
荆有人曰鼈靈出自井中身死泝流而上至汶山復生宇<lb/>
用為相靈有開巫峽之功刺史西州望帝滛于其妻慙<lb/>
<pb n="KR3j0067_WYG_002-35b"/>
而讓國焉去隠西山後以失勢悔恨而死魂化為鳥名<lb/>
曰杜鵑亦曰子規此揚雄應劭許慎説也它書或言氷<lb/>
泮嘷而百草奮興亦説春分鳴而衆英摧落倒懸以寄<lb/>
其苦北向以喻其思巢鳥為之飼雛田家候以舉趾周<lb/>
公謂之嶲師曠謂之鸐屈平謂之鵜鴂宋玉謂之鳾歸<lb/>
吕不韋謂之雋燕戴徳謂之瑞雉馬遷謂之秭鴂揚雄<lb/>
謂之子<graphic n="KR3487" url="https://raw.githubusercontent.com/kanripo/KR-Gaiji/master/images/KR3487.png" mimeType="image/png"/>王逸謂之置<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>張揖謂之鷶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>沈榮謂之鷤<lb/>
䳏張華謂之怨鳥許慎郭璞謂之子雋常璩謂之子鵑<lb/>
<pb n="KR3j0067_WYG_002-36a"/>
徐廣謂之子鴂李士謙謂之鶗鴂韓愈謂之催歸顧況<lb/>
陸龜蒙謂之謝豹大抵因其自呼之聲以為斯禽之目<lb/>
字雖異義語諒同音矣惟杜宇自帝已在周餘爾雅既<lb/>
周公所作時無杜主安得啼鵑常璩亦曰子鵑之鳥今<lb/>
云是雋四海有之何必在蜀且刺史秦官蜀世未具以<lb/>
此反訊揚許之説躓矣按爾雅雋周燕燕鳦舍人注曰<lb/>
雋周名燕燕又名鳦孫炎曰别三名也謂雋周是燕其<lb/>
説又異自禽經華陽志以雋周為鵑著書者遂爾相仍<lb/>
<pb n="KR3j0067_WYG_002-36b"/>
而羅願讀為雋又為周燕盖本説文矣意者杜鵑為帝<lb/>
當如蜀王本紀之言望帝亡去時適二月子規方鳴故<lb/>
蜀人悲子規而思望帝也文士好竒往往證成其説如<lb/>
劉淵林稱蜀記曰王姓杜名宇死化子規左思云鳥生<lb/>
杜宇之魄鮑昭云鵑是蜀帝之魂温庭筠陸龜蒙羅隐<lb/>
胡曽諸人咸見賦詠不獨少陵固以變化非常神怪㒺<lb/>
測杜宇既化而生何必不化而死然則一生摧悴難忘<lb/>
黄屋之尊四海翻飛竟思玉壘之樂啼夜之悲未歇亡<lb/>
<pb n="KR3j0067_WYG_002-37a"/>
國之主非誣焉耳但寄巢餔鷇説出拾遺宻樹深篁事<lb/>
當親見而旋作後杜鵑行又云古時杜宇稱望帝魂作<lb/>
杜鵑何㣲細跳葉竄枝樹木中搶佯瞥捩雌随雄毛衣慘<lb/>
黒而憔悴衆鳥安肯相尊崇隳形不敢栖華屋短翮惟<lb/>
願巢深叢穿皮啄朽嘴欲秃苦饑始得食一蟲誰言養<lb/>
雛不自哺此語亦足為愚蒙則棲無幕燕之安啄有飛<lb/>
鴷之困與向所稱仍為餧子若奉至尊者貴賤忽殊矛<lb/>
盾太甚按鮑昭行路難云舉頭四顧望但見松柏園荆棘<lb/>
<pb n="KR3j0067_WYG_002-37b"/>
鬱蹲蹲中有一鳥名杜鵑言是古時蜀帝魂聲音哀苦<lb/>
鳴不息羽毛憔悴似人髠飛走樹間逐蟲蟻豈意往日<lb/>
天子尊然則博物所稱生子寄他巢百鳥為飼之盖虚<lb/>
説也子美西川之作詩史謂何下筆有神言不可逝也<lb/>
　　疑白<lb/>
　　　蘇小<lb/>
　芥隠筆記引白樂天詩揚州蘇小小人道是夭斜<hi>音伊</hi>
　<hi>邪切</hi>
<pb n="KR3j0067_WYG_002-38a"/>
疑之曰余在晉安遇陳士𫝊將為西湖之隠作詩送之<lb/>
中云釃酒頻逰蘇小墓載書時泛議曹湖既去偶見白<lb/>
公此語深悵使事之誤更憶樂府錢塘蘇小小歌妾乘<lb/>
油壁車郎騎青騘馬何䖏結同心西陵松柏下解題曰<lb/>
小小南齊時錢塘名娼也才調集温飛卿蘇小小歌云<lb/>
家在錢塘小江曲香奩豔語蘇小小墓或云湖曲或云<lb/>
江干今西陵在錢塘江之西云江干近是沈原理蘇小<lb/>
小歌西陵墓下錢塘潮潮来潮去夕復朝則予非誤矣<lb/>
<pb n="KR3j0067_WYG_002-38b"/>
又繙春渚紀聞司馬才仲槱初在洛下晝寝夣一美姝<lb/>
牽帷而歌曰妾本錢塘江上住花開花落不管流年度<lb/>
云云且曰後日相見錢塘江上及才仲中第為錢塘幕<lb/>
官廨舍後唐蘇小墓在焉頃之才仲復夣美姝迎笑謂<lb/>
曰夙願諧矣遂同寝自是毎夕必来同寀咸曰蘇小小<lb/>
墓妖也不踰年才仲疾卒按此則蘇小寔錢塘人白樂<lb/>
天楊栁詞蘇州楊栁任君誇更有錢塘蘇小娃若解多<lb/>
情尋小小緑楊深䖏是蘇家則亦以為武林人知揚州<lb/>
<pb n="KR3j0067_WYG_002-39a"/>
為杭字之誤也宋陳子兼牕間紀聞嘉興縣西南六十<lb/>
步地記云晉歌妓蘇小小墓今有片石在通判㕔曰蘇<lb/>
小小墓徐凝寒食詩嘉興郭裏逢寒食落日家家拜掃<lb/>
歸只有縣前蘇小小無人送與紙錢灰則小小墓又在<lb/>
嘉禾豈麗媛妖姬兩地争以為重乎劉禹錫送裴䖏士<lb/>
詩云憶得當年識君䖏嘉禾馹後聨墻住垂鈎釣得王<lb/>
餘魚踏芳共登蘇小墓夣得詠已及此紀聞又非誣耳<lb/>
　<lb/>
<pb n="KR3j0067_WYG_002-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　巵林巻二<lb/>
</p>
<p>
</p>
  </div>
</body>
</text>
</TEI>
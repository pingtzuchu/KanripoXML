<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>巵林卷六</head>
    <p>
<pb n="KR3j0067_WYG_006-1a"/>
欽定四庫全書<lb/>
　巵林卷六　　　　　　　　　明　周嬰　撰<lb/>
　　廣陳<lb/>
　　　青雲<lb/>
　宋人登科詩用青雲字楊用脩以為誤歴引古事駁<lb/>
　之其云史記曰伯夷叔齊雖賢得夫子而名益彰顔<lb/>
　淵雖好學附驥尾而行益顯閭巷之人欲砥行立名<lb/>
　者非附青雲之士烏能施于後世哉青雲之士謂聖<lb/>
<pb n="KR3j0067_WYG_006-1b"/>
　賢立言傳世者孔子是也附青雲則伯夷顔回是也<lb/>
　後世謂登仕路為青雲謬矣試引數條證之京房易<lb/>
　占青雲所覆其下有賢人隠續逸民傳嵇康早有青<lb/>
　雲之志南史陶𢎞景年十四五嵗見葛洪方書便有<lb/>
　飬生之志曰仰青雲覩白日不為逺矣梁孔穉圭隠<lb/>
　居多搆山泉衡陽王鈞往遊之穉圭曰殿下處朱門遊<lb/>
　紫闥詎得與山人交耶鈞曰身處朱門而心遊滄海<lb/>
　形入紫闥而志在青雲又袁彖贈處士庾易詩曰白<lb/>
<pb n="KR3j0067_WYG_006-2a"/>
　日清明青雲遼亮昔聞巢許今覩臺尚阮籍詩抗身<lb/>
　青雲中網羅孰能施李太白詩獵客張兎罝不能掛<lb/>
　龍虎所以青雲人高歌在巖户合而觀之青雲豈仕<lb/>
　進之謂乎王勃文窮且益堅不墜青雲之志即論語<lb/>
　視富貴如浮雲之㫖若窮而常有覬覦富貴之心則<lb/>
　鄙夫而已矣自宋人用青雲字于登科之詩遂誤至<lb/>
　今不改<lb/>
　陳晦伯以青雲為貴仕正楊云史記須賈見范雎頓<lb/>
<pb n="KR3j0067_WYG_006-2b"/>
　首言死罪曰賈不意君能自致于青雲之上揚雄觧<lb/>
　嘲云當塗者升青雲失路者委溝渠宋書劉瑀荅何<lb/>
　偃云一䠞直造青雲何至與駑馬爭路晋書載記史<lb/>
　臣曰劉元海人傑必致青雲之上是以策馬鶱鴻乗<lb/>
　機豹變五部髙嘯一旦推雄南史齊衡陽王鈞與會<lb/>
　稽孔珪問荅云云見衡陽王道度傳非梁也唐僧廣<lb/>
　宣寄賀王起放第二榜詩便致青雲領貢賔<lb/>
廣之曰青雲葢有數觧二公之爭所謂人知其一耳按<lb/>
<pb n="KR3j0067_WYG_006-3a"/>
琴操許由曰吾志在青雲何乃劣劣作九州伍長乎故<lb/>
胡廣作法喬卿碑曰超越青雲之上徳踰巢許之右孫<lb/>
綽徐君頌曰仰先生之道豈無青雲之懐孫盛何䕫論<lb/>
曰高尚之士抗心青雲之表王康琚反招隠詩放神青<lb/>
雲外絶迹窮山裏謝靈運石門詩共登青雲梯還舊園<lb/>
詩托身青雲上栖巖挹飛泉呉均詩山中自有宅桂樹<lb/>
籠青雲江淹學騷曰摘江崕之素草窺海岫之青雲杜<lb/>
甫别董頲詩當念著白絹采薇青雲端北征云青雲動<lb/>
<pb n="KR3j0067_WYG_006-3b"/>
髙興幽事亦可悦寄李白云白日來深殿青雲滿後塵<lb/>
未負幽棲志兼全寵辱身韓愈送惠師云日携青雲客<lb/>
探勝窮崕濵此髙逸也<lb/>
八公操超騰青雲蹈梁甫兮神仙傳彭祖曰仙人或化<lb/>
為鳥獸游浮青雲揚雄甘泉賦吸青雲之流霞楚辭曰<lb/>
載青雲兮上升郭璞遊仙詩尋我青雲友永與時人絶<lb/>
江淹擬之曰偃蹇尋青雲隠淪駐精魄劉孝標升天行<lb/>
欲訪青雲侣正值丹丘人王筠詩日軒若回駕相待青<lb/>
<pb n="KR3j0067_WYG_006-4a"/>
雲際真誥保命君吟曰朝霞煥晨井九葢傾青雲常建<lb/>
仙谷遇毛女詩祈君青雲秘願謁黄仙翁此遊仙也<lb/>
有以神襟言者陸景典語曰清氣標于青雲之上顧榮<lb/>
謂中宗曰賀生沉潛青雲之士顔延之五君詠曰仲容<lb/>
青雲器實禀生民秀注曰青雲猶高遠也劉璡訟建平<lb/>
王書墨翟夷叔李牧陳蕃皆身棲青雲之上而困塵泥<lb/>
之裏裴松之魏志論曰張子房青雲之士非陳平倫北<lb/>
山移文度白雪以方潔干青雲而直上江淹作袁炳傳<lb/>
<pb n="KR3j0067_WYG_006-4b"/>
曰炳與余青雲之交非直啣杯酒而已常景讃王子淵<lb/>
曰王子挺秀質逸氣干青雲周徐謙短歌行意氣青雲<lb/>
裏爽朗烟霞外北齊書沙門道研蘇瓊每見談問𤣥理<lb/>
研謂弟子曰每見府君徑將我入青雲間何由得論地<lb/>
上事此類是也<lb/>
有以氣勢言者説苑侯生謂始皇曰陛下之意方乘青<lb/>
雲飄揺于文章之觀自賢自健上侮五帝下凌三王傅<lb/>
子曰劉陶曺爽時為選部郎鄧颺之徒稱為伊吕當此<lb/>
<pb n="KR3j0067_WYG_006-5a"/>
之時其人意凌青雲淮南兵畧訓氣厲青雲疾如馳騖<lb/>
晋鼓吹曲將如闞虎氣凌青雲此類是也<lb/>
有極無意義者九歌青雲衣兮白霓裳鬼谷遺蘓秦張<lb/>
儀書曰嵩岱之松栢上枝干乎青雲子虛賦其山上干<lb/>
青雲羽獵賦青雲為紛虹蜺為繯淮南子魏闕之高上<lb/>
際青雲靈光殿賦隆崛岉乎青雲宋玉笛賦激呌入青<lb/>
雲曺植雜詩悲嘯入青雲阮瑀詠荆軻云歎氣若青雲<lb/>
嵇康思親詩淚如雨兮嘆青雲傅𤣥詩青雲徘徊為我<lb/>
<pb n="KR3j0067_WYG_006-5b"/>
愁腸又歌聲上徹青雲夏侯湛抵疑鴻鵠一舉出青雲<lb/>
之外而尺鷃不陵桑榆呉均贈周承詩青雲葉上團白<lb/>
露花中泫蘓頲應制詩飛埃結紅霧遊葢飄青雲劉希<lb/>
夷公子行緑波蕩漾玉為砂青雲離披錦作霞陳陶巫<lb/>
山高云玉峰青雲十二枝白居易長恨歌驪宫高處入<lb/>
青雲此類是也<lb/>
又有貴仕之類如東方朔客難曰抗之則在青雲之上<lb/>
抑之則在深淵之下傅𤣥曲昔在唐虞朝時見青雲際<lb/>
<pb n="KR3j0067_WYG_006-6a"/>
石崇荅曺嘉詩昔嘗接羽儀俱遊青雲中抱朴子吳失<lb/>
篇曰有才有力者蹊青雲以官躋後魏書宿石等並有<lb/>
將帥之才自致青雲北齊書清河王屬經綸之會自致<lb/>
青雲出將入相隋書文學序曰奮迅泥滓自致青雲荀<lb/>
濟贈隂梁州詩各附青雲逺詎假排虛力陳子昻詩宋<lb/>
侯逢聖君驂馭遊青雲岑參詩曰白髪悲花落青雲羡<lb/>
鳥飛李白詩北闕青雲不可期東山白首還歸去杜甫<lb/>
贈張太常詩碧海真難渉青雲不可梯韓愈江陵途中<lb/>
<pb n="KR3j0067_WYG_006-6b"/>
詩朝為青雲士暮作白頭囚劉禹錫寄毗陵楊給事詩<lb/>
青雲直上無雙地却要斜飛取勢回唐書袁高曰盧杞<lb/>
作相朋附者欬唾立至青雲陳文惠堯佐以使相致仕<lb/>
年八十有詩云青雲岐路遊將徧白髮光隂得最多此<lb/>
皆晦伯所遺也<lb/>
至于用之登科者葢亦有説晋書天文志中云視四方<lb/>
常有大雲五色具者其下賢人隠也青雲潤澤蔽日在<lb/>
西北為舉賢良隋書京房易飛候占與晋志同用修所<lb/>
<pb n="KR3j0067_WYG_006-7a"/>
引京房易占則失其半矣宋梁顥及第表青雲得路多<lb/>
太公之二年當是尋此故實然左傳郯子曰黄帝氏以<lb/>
雲紀故為雲師而雲名服䖍云黄帝以雲名官春官為<lb/>
青雲氏唐宋登科詩皆用此以為赴春官而得雋耳<lb/>
　吹景集曰琴操載許由曰吾志在青雲何乃劣劣為<lb/>
　九州伍長乎嵇康荅向秀難飬生論云練骸易氣志凌<lb/>
　青雲孫拯荅陸士龍詩青雲方乗芳餌可捐逹觀在<lb/>
　一萬物自賔裴松之荀攸傳注云張子房青雲之士<lb/>
<pb n="KR3j0067_WYG_006-7b"/>
　陶貞白云仰青雲覩白日俱祖箕山公語少陵詩乃<lb/>
　云青雲猶契濶是羽可為儀直為進賢冠借用失之<lb/>
　矣<lb/>
　杜贈崔于二學士詩青雲猶契濶凌厲不飛翻恐董<lb/>
　誤<lb/>
　太白猛虎行賢哲栖栖古如此今時亦棄青雲士差<lb/>
　中其觧用修錄群書中八則證宋人誤用登科事極<lb/>
　當然不知古人語本許由宋人語本少陵也陳晦伯<lb/>
<pb n="KR3j0067_WYG_006-8a"/>
　駁用修援證頗博然亦引許由語右董氏說所引據<lb/>
　多為余之所遺者故並錄之<lb/>
　　　疾風知勁草<lb/>
　天中記曰東觀漢記光武為大司馬以王覇為功曺<lb/>
　令史從渡河北賔客隨者數百人稍稍引去上謂覇<lb/>
　曰潁川從我者皆逝而子獨留始驗疾風知勁草南<lb/>
　史庾登字仲逺為宋明帝府尉廢帝景和中明帝疑<lb/>
　防賔客故人無到門者惟仲逺朝謁不替明帝即位<lb/>
<pb n="KR3j0067_WYG_006-8b"/>
　曰卿可謂疾風知勁草唐書太宗曰武德六年已後<lb/>
　太上皇有廢立議我當此日不為兄弟所容實有功<lb/>
　髙不賞之懼蕭瑀不可以厚利誘不可以刑僇懼真<lb/>
　社稷臣也因賜詩曰疾風知勁草板蕩識誠臣<hi>一作昬日</hi>
　<hi>辨誠臣</hi>李絳論古今宦官統帥憲宗動容曰卿告朕以<lb/>
　人所難言疾風知勁草卿寔有可以當之矣<lb/>
廣之曰漢紀桓帝詔曰太尉黄瓊數有忠謇不阿權貴<lb/>
疾風知勁草朕甚嘉焉晋書泰始之初安平王司馬孚<lb/>
<pb n="KR3j0067_WYG_006-9a"/>
内𢎞道義外闡忠貞語曰疾風知勁草獻王其有焉南<lb/>
史曰袁粲執履之跡近乎仁勇古人云疾風勁草此之<lb/>
謂乎北史魏孝武帝與齊神武有隙令毛鴻賔鎮潼關<lb/>
車駕西幸鴻賔奉獻酒肉迎于稠桑武帝把其手曰寒<lb/>
風勁草所望于卿也北齊書傅伏田敬宣雷顯和賛曰<lb/>
傅子之軰逢兹不造未遇烈風誰知勁草後周書曰裴<lb/>
寛為齊文襄所禽遁還見周文帝帝曰披堅執鋭或有<lb/>
其人疾風勁草嵗寒方騐裴長寛冒死歸我竹帛所載<lb/>
<pb n="KR3j0067_WYG_006-9b"/>
何以加之隋書煬帝賜楊素手詔曰疾風知勁草世亂<lb/>
有誠臣公得之矣唐書則天璽書勞姚璹曰嚴霜之下<lb/>
識貞松之擅竒疾風之前知勁草之為貴卿嵗寒無改<lb/>
良深嘉尚又𤣥宗勑姜皎曰士之生代命有泰山之重<lb/>
義徇則為輕草有疾風之力節全則知勁楚國公皎戴<lb/>
于朕躬憂存王室補朕之闕斯人孔臧又裴諝字士明<lb/>
署侍御史為史思明所得諝隂疏賊短長以聞賊平諝<lb/>
赴行在代宗見謂曰疾風知勁草果信史異聞錄曰貞<lb/>
<pb n="KR3j0067_WYG_006-10a"/>
元中大儀縣鬼贈獨孤穆詩曰白刄汙黄屋邦家遂因<lb/>
傾疾風知勁草世亂識忠臣哀哀獨孤公臨死乃結纓<lb/>
此皆忠良䝉褒不獨王庾蕭李也若虞愿定命論曰疾<lb/>
風知勁草嚴霜識貞木葢非有所指然天后之詔寔采<lb/>
其言<lb/>
　　　元二<lb/>
　陳晦伯學林曰金石錄云鄧隲拜為大將軍時遭元<lb/>
　二之灾人士饑荒死者相望盜賊羣起四夷侵畔章<lb/>
<pb n="KR3j0067_WYG_006-10b"/>
　懐注按元二即元元也古書字當再讀者即于上字<lb/>
　之下為小二字言此字當兩度言之後人不曉遂讀<lb/>
　為元二或同之陽九或附之百六良由不悟致斯乖<lb/>
　舛今岐州石皷銘凡重言者皆為二字明驗也今按<lb/>
　漢司𨽻楊厥開石門頌碑有云中遭元二西戎虐殘<lb/>
　橋梁斷絶孔躭碑云遭元二坎軻人民相食若讀為<lb/>
　元元則不成文理疑當時自有此語漢書注未必然<lb/>
　也陳忠傳云自安帝即位以後頻遭元二之厄百姓<lb/>
<pb n="KR3j0067_WYG_006-11a"/>
　流亡盜賊並起陳忠以為憂上䟽云云容齋隨筆曰<lb/>
　論衡恢國云孝明天崩今上嗣位元二之間嘉德布<lb/>
　流三年零陵生芝草五本四年甘露降五縣五年芝<lb/>
　復生六年黄龍見大小凡八此葢章帝時事考之本<lb/>
　紀所書建初三年諸瑞皆同則知所謂元二者謂建<lb/>
　初元年二年也既稱嘉德布流以致祥瑞其非為災<lb/>
　眚之説益可决疑安帝永初元年二年先零潰羗冦<lb/>
　畔郡國地震大水鄧隲以二年十一月拜大將軍則<lb/>
<pb n="KR3j0067_WYG_006-11b"/>
　知所謂元二者謂永初元年二年也野客叢談云陳<lb/>
　忠仕于永初中與鄧隲同時則益可信元二之為元<lb/>
　年二年矣鄧后本紀延平之際海内無主元二厄運<lb/>
　危于累卵此亦作元元字殊于義未安宛委餘編曰<lb/>
　元二之厄不可曉或云即元元也其楊孔碑元二字<lb/>
　趙明誠明作元元不成文理然徧考厯書無之竊謂<lb/>
　恐即入元百六而為陽九次為隂九詞人深晦陽九<lb/>
　隂九之語為元二耳此葢穿鑿之論按元元字多見<lb/>
<pb n="KR3j0067_WYG_006-12a"/>
　于兩漢書武紀燭幽隠勸元元元紀元元安所歸命<lb/>
　光武紀下為元元所歸章紀誠欲元元去末歸本葢<lb/>
　即指元元為民也又文帝紀全天下元元之民師古<lb/>
　曰善意也宣紀元元之民勞于耕耘嚴安傳元元黎<lb/>
　民得免于戰國東方朔傳元元之民各得其所匃奴<lb/>
　傳元元萬民夫此以元元加民安上則鄧隲傳元元<lb/>
　之灾人士饑荒陳忠傳元元之厄百姓流亡皆重複<lb/>
　矣<lb/>
<pb n="KR3j0067_WYG_006-12b"/>
廣之曰洪氏𨽻釋亦引金石錄云云而按漢刻如北海<lb/>
相景君及李翊夫人碑之類凢重文皆以小二字贅其<lb/>
下此碑有蒸蒸明明蕩蕩世世勤勤亦不再出上一字<lb/>
非若元二遂書為二大字也又孔躭碑云遭元二轗軻<lb/>
人民相食若作元元則下文不應言人民洪注之非明<lb/>
矣王充論衡曰今上嗣位元二之間云云所謂元二者<lb/>
葢即位之元年二年也鄧君𫝊云永初元年夏凉部叛<lb/>
羗揺蕩四州詔隲將羽林五校士擊之冬徵隲班師迎<lb/>
<pb n="KR3j0067_WYG_006-13a"/>
拜為大將軍帝紀班師在二年十一月傳有脱字也又<lb/>
云時遭元二之灾人民荒饑盜賊羣起四夷侵叛隲崇<lb/>
節儉罷力役進賢士故天下復安則此𫝊所云元二者<lb/>
亦謂元年二年也安帝紀書兩年之間萬民飢流羗貊<lb/>
叛戾又與𫝊同此碑所云西戎虐殘橋梁斷絶正是鄧<lb/>
隲出師時則史𫝊碑碣皆與論衡合建初者章帝之始<lb/>
年永初者安帝之始年乃知東漢之文所謂元二者如<lb/>
此二洪淵源所漸塤箎迭吹晦伯博采前言深信景盧<lb/>
<pb n="KR3j0067_WYG_006-13b"/>
之説予竊謂不然何者永初禍故既在元年二年此則<lb/>
改年之初石門頌何以云中遭一往之運陳忠𫝊何以<lb/>
云頻值頻之與中豈漫為之辭乎且元年二年可合為<lb/>
元二則在三年四年而曰中遭三四曰時遭三四之災<lb/>
在五年六年而曰遭五六轗軻曰頻遭五六之厄可謂<lb/>
成文理乎帝王即位改元誰不歴載年祀而獨永初之<lb/>
元二為東漢之謎談青史鴻篇金石雕篆以讔為謔予<lb/>
所未安水經注石門在漢中之西褒中之北漢明帝永<lb/>
<pb n="KR3j0067_WYG_006-14a"/>
平中司𨽻校尉犍為楊厥之所開靈帝建和二年太守<lb/>
王升琢石頌德自永平至永初四十餘年安得謂元二<lb/>
為永初元年二年也永初二年羌始入益州雖殺漢中<lb/>
太守董炳然地去漢中尚三千六百里四年羌乃攻褒<lb/>
中太守鄭勤與主簿叚崇俱死則非元二之年也若謂<lb/>
西戎殘虐在殺董炳時則止可言二載何為以元配二<lb/>
乎孔躭碑人民相食事在永初三紀而以𫝊之元二移<lb/>
復于前又非寔錄鄧后詔既言延平之際又曰元二厄<lb/>
<pb n="KR3j0067_WYG_006-14b"/>
運此果為元年二年抑何所指恭陵元二雖加以師旅<lb/>
因之饑饉而㓜君享御輦轂無虞何以謂危如累卵此<lb/>
不過欲析言求異而不顧理之不可通也考安帝紀永<lb/>
初元年叛羌冦掠冀并郡國十八地震四十一雨水二<lb/>
十八大風雨雹二年四十大水大風雨雹十二地震萬<lb/>
民饑流羌貊叛戾此二載中大災大厄良曰不誣然尚<lb/>
未若三年叛羌破没臨洮京師并凉大饑民相噉食郡<lb/>
國九地震四十一大雨水雹也四年三輔冦亂人庻流<lb/>
<pb n="KR3j0067_WYG_006-15a"/>
冗海賊殺縣令叛羌殺太守杜陵園火郡國九地震六<lb/>
州蝗三郡大水也五年郡國十二地震八雨水九州蝗<lb/>
先零冦河東至河内詔曰灾異蜂起冦賊縱横夷狄猾<lb/>
夏戎事不息百姓匱乏也七年郡國十八地震南陽七<lb/>
郡民饑也未若元初元年郡國五旱蝗十五地震郡蜀<lb/>
郡夷殺縣令羌絶隴道敗刺史也二年郡國十九旱蝗<lb/>
詔稱灾異不息被蝗七年地裂日食十餘地震羌戰丁<lb/>
奚三軍敗没也若斯灾厄亦孔之醜而獨舉元年二年<lb/>
<pb n="KR3j0067_WYG_006-15b"/>
咎徵動為口實何與予以為觧詁如調絃不容膠柱元<lb/>
年二年之説唯論衡之㫖為然陽九百六之義則鄧隲<lb/>
傳楊厥碑近之其他字狀致誤悉當讀作元元元元之<lb/>
訓諸家殊指戰國策蘓秦曰子元元髙誘注元元善也<lb/>
顔師古文帝詔注亦曰善意史記索隠曰姚察云古者<lb/>
謂人云善言善人也因善為元故云黎元言元元者非<lb/>
一人也顧野王云元元猶喁喁可憐愛貎章懐太子光<lb/>
武祝文注曰元元謂黎庶也元元猶喁喁可矜憐之辭<lb/>
<pb n="KR3j0067_WYG_006-16a"/>
文選陳琳為袁紹檄曰割剥元元吕向注謂衆人也鍾<lb/>
會檄蜀以濟元元之命吕延濟注謂百姓也予按髙顔<lb/>
語約濶於事情二吕詞膚凋于藻色若漢書元元之民<lb/>
元元黎民元元萬民宜取希馮之譬武元世祖章紀應<lb/>
從姚監所箋若王莾𫝊無使百僚元元失望釋道恒道<lb/>
標荅秦主書伏願鑒其元元之情又曰不勝元元之至<lb/>
真誥楊君荅靈蕭曰濟某元元宿夜所願則當采章懐<lb/>
之言金匱曰天道無親常與善人今海内陸沉于殷久<lb/>
<pb n="KR3j0067_WYG_006-16b"/>
矣何乃急于元元哉則可用髙顔之觧又西都賦曰元<lb/>
元本本殫見洽聞章懐注曰元其元本其本李善注謂<lb/>
得其元本漢書叙𫝊曰元元本本數始于一張晏曰數<lb/>
之元本也潘尼乗輿箴元元遂初芒芒太始又似悠悠<lb/>
之意盧鴻洞元室歌曰談空空兮覈元元葢本北山移<lb/>
文談空空于釋部覈元元于道流乃以𤣥𤣥代元元耳<lb/>
隻字單詞固已一致百慮矣<lb/>
　　　蠱冶通用<lb/>
<pb n="KR3j0067_WYG_006-17a"/>
　楊用脩云易冶容誨淫太平廣記引之作蠱容誨淫<lb/>
　左傳女惑男曰蠱國語蠱女縱欲張平子西京賦妖<lb/>
　蠱豔夫夏姬美聲暢于虞氏南都賦侍者蠱媚巾㡚<lb/>
　鮮明五臣注作冶媚馬融廣成頌古冶作蠱字可證<lb/>
　陳晦伯正楊云廣記引易見第幾卷何不明言意謂<lb/>
　廣記繁富人難徧閲故每借以欺人耳七脩類藁曰<lb/>
　海觀張天錫作文敏㨗而用字率杜撰人有質者則<lb/>
　髙聲應曰出太平廣記葢其書世所罕也公引廣記<lb/>
<pb n="KR3j0067_WYG_006-17b"/>
　無亦天錫之故智而沿以誤人乎<lb/>
　　　西湖志張錫字天錫號海觀錢塘人天順壬午<lb/>
　　　鄉薦山西教諭<lb/>
　西京賦良注曰蠱豔美也<lb/>
　南都賦良注曰蠱媚美容也並無冶字<lb/>
　廣成頌田開古蠱注音冶不云古字<lb/>
　夫一冶字也欲野則野欲蠱則蠱為子字者不亦難<lb/>
　乎使公冶長有知又將有用脩大横之誚矣<lb/>
<pb n="KR3j0067_WYG_006-18a"/>
廣之曰維摩詰經有妖蠱語唐沙門𤣥應音義曰蠱周<lb/>
易作冶冶容誨淫劉瓛曰冶妖冶謂姿態之貌也㨿此<lb/>
蠱冶通用葢一證也西京賦妖蠱豔夫夏姬注曰蠱音<lb/>
野傅武仲舞賦貌嫽妙以妖蠱五臣作妖冶張衡思𤣥<lb/>
賦咸妖麗以蠱媚章懐注亦曰蠱音冶謝惠連詩酈生<lb/>
無文章西施整妖冶胡為空耿介悲哉君志𤨏冶果鄔<lb/>
切則謝又讀冶為蠱至晏子春秋古冶子廣成頌作古<lb/>
蠱章懐注曰蠱與冶通二字通用灼然覩矣又易冶容<lb/>
<pb n="KR3j0067_WYG_006-18b"/>
鄭𤣥陸績虞翻姚信並作野容云野言妖野也且野葛<lb/>
鉤吻論衡作冶葛則冶通于野抑有前模用脩按㨿歴<lb/>
歴晦伯空劾無驗固知文囿之中忌能者多虛襟者少<lb/>
　　　靺鞨<lb/>
　楊用脩曰靺鞨國名古肅慎地其地産寳大如巨栗<lb/>
　中國謂之靺鞨文與可朱櫻歌云金衣珍禽弄深樾<lb/>
　禁籞朱櫻班若纈上幸離宫促薦新藤籃寳籠貂璫<lb/>
　發凝霞作丸珠尚軟油露成津蜜初割君王午坐鼓<lb/>
<pb n="KR3j0067_WYG_006-19a"/>
　猗蘭翡翠一盤紅靺鞨葛魯卿西江月詞云靺鞨斜<lb/>
　紅帶柳琉璃嫩緑平橋人間花月見新妖不數江南<lb/>
　蘓小二公詩詞皆用靺鞨事人罕知者<lb/>
　陳氏正楊曰唐代宗時楚州尼真如李氏者得天寳<lb/>
　曰紅靺鞨大如巨栗赤爛若朱櫻見楚州刺史鄭輅<lb/>
　記<lb/>
　唐書外國𫝊靺鞨附勿吉國下亦不云出此寳也<lb/>
　瀛涯勝覧云靺鞨國西𤓰一枚二人舉之今紅子西<lb/>
<pb n="KR3j0067_WYG_006-19b"/>
　𤓰可云靺鞨乎<lb/>
廣之曰韻會云唐黑水靺鞨古肅慎地唐寳記有紅靺<lb/>
鞨大如巨栗以靺鞨地産寳石也用修説本取黄氏按<lb/>
杜陽編曰尼真如得八寳二曰紅靺鞨大如巨栗赤爛<lb/>
若朱櫻視之可應手而碎觸之則堅重不可破此有朱<lb/>
櫻字故與可歌用之廣異記曰乾元中江淮度支率商<lb/>
旅五分之一有波斯胡人率一萬五千貫腋下小瓶如<lb/>
拳問其所貯詭不寔對揚州長史鄧景山問之胡云瓶<lb/>
<pb n="KR3j0067_WYG_006-20a"/>
中是紫靺鞨得之者為鬼神所䕶入火不燒渉水不溺<lb/>
有其物而無其價非明珠雜寳能及也又率一萬貫瓶<lb/>
中有珠十二顆二書所稱似皆類珠而韻會謂之石舊<lb/>
唐書肅宗紀曰上元二年楚州刺史崔侁獻定國寳玉<lb/>
十三枚七曰紅靺鞨大如巨栗赤如櫻桃則又以為玉<lb/>
然曰如栗則為珠類近之而太平廣記三百四十卷載<lb/>
李景亮作李章武傳曰李章武字飛中山人生而敏博<lb/>
時人比之張華貞元三年詣華州恱其舍人家婦而私<lb/>
<pb n="KR3j0067_WYG_006-20b"/>
焉既别八九年自京師訪之婦没矣章武具飲饌呼祭<lb/>
二更婦至迎擁攜手欵若平生至五更仰望天漢嗚咽<lb/>
悲怨于裙帶上觧錦嚢取一物贈之其色紺碧堅宻似<lb/>
玉而冷狀如小栗章武不識婦曰此所謂靺鞨寳出崑<lb/>
崙𤣥圃中彼亦不可得妾近于西岳與玉京夫人戯見<lb/>
此物於衆寳璫上愛而訪之夫人遂解以相授云洞天<lb/>
羣仙每得此一寳皆為光榮以郎奉𤣥道有精識故以<lb/>
投獻願常寳之此非人間所有遂贈詩而别後章武至<lb/>
<pb n="KR3j0067_WYG_006-21a"/>
東平丞相府因召玉工視所得靺鞨寳工不知不敢雕<lb/>
刻及使大梁又召玉工因其形雕作槲葉象奉使上京<lb/>
每貯懐中至市偶見胡僧近馬叩頭曰君有寳玉在懐<lb/>
乞一見僧捧玩移時云此天上至物非人間有也則又<lb/>
非玉非珠矣隋書曰波斯國出琴瑟呼洛羯吕騰火齊<lb/>
所謂呼洛羯疑靺鞨之類又女國王姓蘓毗字末羯末<lb/>
羯當與靺鞨同葢亦以異寳為字也晦伯譏用脩言出<lb/>
挹婁而不能証其産自𤣥圃亦目睫之論乎且肅宗以<lb/>
<pb n="KR3j0067_WYG_006-21b"/>
崔侁之獻改元寳應謂在代宗時亦誤<lb/>
　　　勑<lb/>
　學圃藼蘓曰談苑曰千字文題云勅貟外散騎侍郎<lb/>
　周興嗣次韻勑字乃梁字𫝊冩誤耳當時命令尚未<lb/>
　稱勑至唐顯慶中不經鳯閣鸞臺不得稱勑勑之名<lb/>
　始定于此<lb/>
　金石録曰後周河瀆碑云琅邪王褒字子淵造華岳<lb/>
　廟碑云萬紐于謹撰趙文淵字德本奉勑書後周距<lb/>
<pb n="KR3j0067_WYG_006-22a"/>
　梁時未逺又隋薛道衡撰老子碑唐初虞世南撰孔<lb/>
　子廟堂碑歐陽詢書九成宫碑皆作奉勑書此類甚<lb/>
　衆要不始于顯慶大年之説非也晦伯以為梁髙僧<lb/>
　傳宋元嘉時求那䟦摩至南海文帝勑州郡全資發<lb/>
　下京及至建業勑住祗洹寺南史鬱林時恩倖吕珍<lb/>
　之營宅材官相語曰寧拒至尊勑不可違舎人命徐<lb/>
　龍駒常住含章殿南靣向案代帝畫勑北齊書樂陵<lb/>
　王百年嘗作數勑字武城斬之梁書范雲卒禮官請<lb/>
<pb n="KR3j0067_WYG_006-22b"/>
　諡宣而勑諡曰文文選有任昉奉答勑示七夕詩廣<lb/>
　𢎞明集有梁武勑答臣下神㓕論公王朝貴客在宋<lb/>
　齊已稱勑矣<lb/>
廣之曰此論宛委餘編亦有之陳與王相為水火藼蘓<lb/>
豈捃摭故實以高之乎然詔勑之名不自宋齊始也晋<lb/>
八王故事張方逼上出謁宗廟上以青筒詔勑中書曰<lb/>
朕體中不佳不堪出也晋故有勑矣蜀志亦屢稱勑後<lb/>
漢書光武之讓吳漢徵鄧禹還皆以勑書劉歆七略云<lb/>
<pb n="KR3j0067_WYG_006-23a"/>
孝武皇帝勑丞相廣開獻書之路則漢代咸施勑也故<lb/>
釋名曰勑飭也使自警飭不敢廢慢也獨斷曰戒書戒<lb/>
勑勑史太守及三邉營官被勑文曰有詔勑某官是為<lb/>
戒勑也文心雕龍曰漢初定儀則命有四品一曰册書<lb/>
二曰制書三曰詔書四曰戒勑書稱勑天之命本經典<lb/>
以立名目者也武帝選言𢎞奥勸戒淵雅逮光武造次<lb/>
喜怒時或偏濫勑責侯霸稱黄鉞一下實乖憲章明帝<lb/>
每為詔勑假乎外請夫王言崇秘百辟其刑勑戒恒誥<lb/>
<pb n="KR3j0067_WYG_006-23b"/>
則筆吐星漢之華明罰勑法則辭有秋霜之烈戒勑為<lb/>
文實詔之切者周穆命郊父受勑憲此其事也魏武稱<lb/>
作勑戒當指事而誥勿得依違曉治要矣及晋武勑戒<lb/>
偹告百官勑都督以兵要戒州牧以董司有訓典焉若<lb/>
漢髙祖之勑太子顧命之作也歴觀前載勑之為名已<lb/>
起中古豈獨宋齊乎龍魚河圖翠媯之川大龜負圖堯<lb/>
勑臣下寫取告瑞應史册中往往靣傳帝命便名為詔<lb/>
口銜天憲即稱曰詔亦不必一札十行鸞章鳯采也<lb/>
<pb n="KR3j0067_WYG_006-24a"/>
　　匡徐<lb/>
　　　藁砧破鏡<lb/>
　徐渭青藤山人路史曰破鏡獸而飛者然飛不能上<lb/>
　但能下故登木以窺物飛而下食之破鏡飛上天是<lb/>
　比夫出無還期猶馬生角與烏白頭之謂也砧是砆<lb/>
　石以諱夫似矣而藁者禾稭也豈古時穏砧故以藁<lb/>
　故連稱之耶<lb/>
　　　梟食母破鏡食父俱詳見於楞嚴經及封禪書<lb/>
<pb n="KR3j0067_WYG_006-24b"/>
匡曰齊梁樂府多取異名之物指喻其意如以春蠶為<lb/>
思芙蓉為憐黄蘗黄連為苦空局為無期方相為欺人<lb/>
牛跡為啼痕投壺為作嬌空織殘機為無匹石闕石版<lb/>
為悲木棲床為坐相思往往而然是詩藁砧為砆謎夫<lb/>
字也山上山謎出字也大刀頭本李陵傳謎環字也破<lb/>
鏡象新月形謎弦月也舊説出許彦周詩話原自允當<lb/>
文長偶讀封禪書輙標新解不知其為笑于閨婦也國<lb/>
風思夫喻之杲日又比之殷雷半月之言頗合風人之<lb/>
<pb n="KR3j0067_WYG_006-25a"/>
旨且方何為期六日不詹優柔思悲日月以冀即葛生<lb/>
蘝蔓之詠錦衾角枕之詞亦自歎就木之時持為同穴<lb/>
之誓未有以為無還期者若指為烏白羝乳之類是明<lb/>
謂無定河邊之骨春閨夢裡之人思婦忍為此言哉且<lb/>
銀閨托喻自有比翼鴛鴦諸禽而取譬食父之獍何太<lb/>
不倫桓譚新論曰男子畢康殺其母詔焚燒其屍暴其<lb/>
罪于天下予上章言宣帝時公卿朝會丞相問次曰聞<lb/>
梟生子長且食母乃能飛然乎有賢者應曰但聞烏子<lb/>
<pb n="KR3j0067_WYG_006-25b"/>
反哺耳丞相大慙君子之於禽獸尚諱之况人乎推此<lb/>
而言以梟獍歌其夫豈情也哉按郊祀志孟康曰梟鳥<lb/>
名食母破鏡獸名食父破鏡如貙而乕眼未聞其解飛<lb/>
也周書無為乕傅翼將飛入宫擇人而食破鏡若飛食<lb/>
人何必以所生充一飽乎楞嚴經云破鏡鳥以毒樹果<lb/>
抱為其子子成父母皆遭其食則又為羽族能飛者何<lb/>
不更指此乎何遜望新月詩曰初宿長淮上破鏡出雲<lb/>
明今夕千餘里雙蛾映水生李白荅裴侍御書憶昨新<lb/>
<pb n="KR3j0067_WYG_006-26a"/>
月生西簷若重鈎今來何所似破鏡懸清秋錢起送夏<lb/>
侯校書詩破鏡催歸客殘陽見舊山元稹决絶詞曰感<lb/>
破鏡之分明睹淚痕之餘血錢以殘陽作對元以分明<lb/>
為詞與彼出雲懸秋者豈亦傅翼之貙抱果之禽耶王<lb/>
融代藁砧詩花蒂今何在亦是林下生何當垂雙髻團<lb/>
扇雲間明又云鏡䑓今何在寸身正相隨何當碎聯玉<lb/>
雲上璧已虧花蒂柎也說文花下萼也亦夫之謎林下<lb/>
生亦出也雙髻鬟也團扇本班姬詩明月隠語也鏡䑓<lb/>
<pb n="KR3j0067_WYG_006-26b"/>
跗也聯玉連環也碎則環矣雲上璧虧月之下弦也元<lb/>
長解已如此徐君殆未見與又藁砧是打藁之砧亦非<lb/>
藉砧之藁如用藉物助語藁字為虛設矣<lb/>
　　　少兒子夫<lb/>
　青藤路史曰衛青字仲卿鄭季所生而冒衛姓母衛<lb/>
　媪長子字長君長女名衛孺嫁太僕公孫賀次女名<lb/>
　少兒又名子夫少兒既通陳掌又通霍仲孺生去病<lb/>
　其後始從平陽主家得幸漢武帝立為皇后歩廣史<lb/>
<pb n="KR3j0067_WYG_006-27a"/>
　記所稱子夫男弟者是也此又非鄭季所生不知媪<lb/>
　更通何人而亦冒衛姓者也<lb/>
　鄭季平陽人為吏給事平陽侯曺壽家霍仲孺亦平陽<lb/>
　人以縣吏給事平陽侯家霍光乃去病之弟仲孺後<lb/>
　娶所生也其後去病既貴知為仲孺子而父仲孺焉<lb/>
　衛青則終不父鄭季青衛媪所生去病少兒所生則<lb/>
　去病乃青之甥也平陽侯曺壽尚平陽公主而封侯<lb/>
　公主漢武之妹也衛媪曺壽婢妾軰也鄭季先固有<lb/>
<pb n="KR3j0067_WYG_006-27b"/>
　嫡妻史失其姓愚按衛媪既云平陽侯之婢妾與鄭<lb/>
　季通而生青既不從鄭姓又不從曺姓而顧從其母<lb/>
　姓豈當生時媪歸其家而青留長于曺耶如此則知<lb/>
　之者衆矣安得終不聞于曺壽耶且長子長君長女<lb/>
　衛孺次女子夫季子歩廣俱不從曺姓而從衛姓又<lb/>
　何耶<lb/>
匡之曰漢書衛青傳曰青父鄭季平陽人以縣吏給事<lb/>
侯家平陽侯曺壽尚武帝姊陽信長公主季與主家僮<lb/>
<pb n="KR3j0067_WYG_006-28a"/>
衛媪通生青青有同母兄衛長君及姊子夫子夫自<lb/>
平陽公主家得幸武帝故青冒姓衛氏衛媪長女君<lb/>
孺次女少兒次女則子夫子夫男弟歩廣皆冒衛氏<lb/>
霍去病傳曰去病大將軍青姊少兒子也其父霍仲<lb/>
孺以縣吏給事平陽侯家與侍者衛少兒私通生去<lb/>
病仲孺吏畢歸家娶婦生光久之少兒女弟子夫得<lb/>
幸武帝立為皇后去病以皇后姊子貴幸衛皇后𫝊<lb/>
曰后字子夫為平陽主謳者武帝過平陽主子夫侍<lb/>
<pb n="KR3j0067_WYG_006-28b"/>
尚衣軒中得幸主因奏子夫送入宫上車拊其背曰行<lb/>
矣即貴無相忘入宫有身尊寵元朔元年生男據遂立<lb/>
為皇后<lb/>
夫少兒則子夫姊也先通霍仲孺生去病而後嫁陳掌<lb/>
嫁陳掌在子夫册立之後諸傳歴歴言之文長乃云少<lb/>
兒又名子夫既通陳掌復通仲孺生去病後從平陽主<lb/>
家得幸漢武立為皇后是謂衛皇后已為陳霍所淫而<lb/>
後入宫既生霍冠軍而末乃生太子據為皇后是驃騎<lb/>
<pb n="KR3j0067_WYG_006-29a"/>
為後園同母兄也豈不悖哉且曺壽少列侯尚主非尚<lb/>
主而封列侯也侯家富溢盛滿家童數千邪淫自恣配<lb/>
合無忌生男為圉生女為妾如鷄鶩之成羣長雛育子<lb/>
飛栖隨意主豈問其所生哉而以為何不聞于曺壽夫<lb/>
壽以惡疾公主更為長平侯妻已不得庇其伉儷而亡<lb/>
之而暇知婢妾之淫子乎抑顔師古云衛者舉其夫家<lb/>
姓也果爾則衛長君君孺少兒子夫歩廣皆媪夫衛某<lb/>
所生特間一淫于鄭季而生青遂不得不冒姓衛耳又<lb/>
<pb n="KR3j0067_WYG_006-29b"/>
青歸而民母之子不以為兄弟數後因皇后貴幸故冒<lb/>
衛姓則安得父鄭季乎然青傳謂皆冒衛氏則衛媪未<lb/>
必為衛家婦顔籕之言亦未可信也雖然公主既嫁而<lb/>
鄭季始與主婢通生青則主于青不啻倍年仳離之日<lb/>
黽勉歸青此與館陶主之牡董偃無異老婦得其士夫<lb/>
武帝都不以為魗甚矣漢法之陋也然公主得配大將<lb/>
軍為夫正頼皇后為言是亦可以酬前日拊背之祝矣<lb/>
　　　蔡琰<lb/>
<pb n="KR3j0067_WYG_006-30a"/>
　青藤山人路史曰羊祜蔡邕外孫如此則邕之女又<lb/>
　嘗嫁羊姓矣一嫁衞仲道一嫁董祀一嫁羊一適單<lb/>
　于凡歴四男子或邕更有一女耶非女琰耶或伯仲<lb/>
　之女耶<lb/>
匡曰蔡琰傳曰陳留董祀妻者同郡蔡邕之女也名琰<lb/>
字文姬明嫁董氏而終故繫之董祀如更適羊則史當<lb/>
稱太山羊衜妻者陳留蔡邕女矣且琰没于南匈奴左<lb/>
賢王非單于也若事單于則琰為閼氏可得而贖乎又<lb/>
<pb n="KR3j0067_WYG_006-30b"/>
羊衜前取孔融女生發後妻生承及祜發承俱病祜母<lb/>
以不能兩存乃悉心養發發得濟而承竟死若承為文<lb/>
姬所生則母子永别悲歌傷懐而承在殤宫恩勤曾不<lb/>
及他人之子漢恩何淺此何深也按羊祜傳祜蔡邕外<lb/>
孫景獻皇后同産弟羊后傳曰后父衜上黨太守母陳<lb/>
留蔡氏漢左中郎將邕女也司馬景王納之無子武帝<lb/>
受禪號𢎞訓太后泰始九年追贈蔡氏濟陽縣君邑曰<lb/>
穆㨿此則非文姬審矣然則徽瑜及祜葢文姬姊妹所<lb/>
<pb n="KR3j0067_WYG_006-31a"/>
育以為歴四男子者非以其生命不辰異域是居也耶<lb/>
至伯仲之女不得謂其子為外孫也抑又論之羊祜討<lb/>
吳有功將進爵土乞以賜舅子蔡襲詔封襲關内侯襲<lb/>
非邕之孫乎又世説新語注引蔡充别傳曰充祖睦蔡<lb/>
邕孫也而晋書蔡謨傳曰蔡睦魏尚書睦生德樂平太<lb/>
守德生充為東曺掾充生謨至司徒謨生邵系等世系<lb/>
昭然邕未嘗為廷堅之不祀也而史言曺操痛邕無嗣<lb/>
遣使者以金璧贖琰還豈為其早凋故乎琰之詩曰家<lb/>
<pb n="KR3j0067_WYG_006-31b"/>
既迎兮當歸寧則邕妻尚存也疑是時羊氏婦亦亡故<lb/>
操贖及胡妃然羊祜卒於咸祐五年年五十八計以黄<lb/>
初元年生則于時濟陽君猶在胡為間關而贖文姬又<lb/>
豈為才女能傳業故與然蔡豹傳曰豹髙祖質漢衞尉<lb/>
左中郎將邕叔父也祖睦魏尚書父宏陰平太守㨿此<lb/>
則睦為邕叔父之孫與世説注不同未知孰是又按是<lb/>
時有二羊衜一祜父上黨太守一孫權太子登中庶子<lb/>
有人倫之鑒識至桂楊太守兩人葢同時而各仕一國<lb/>
<pb n="KR3j0067_WYG_006-32a"/>
也<lb/>
　　通焦<lb/>
　　　崔浩<lb/>
　焦氏筆乗云魏太武殺崔浩云刋所撰國史於路暴<lb/>
　揚國惡遂族誅浩夫浩修國史直筆乃其職耳惟是<lb/>
　刋石衢路若為可罪何至赤其族哉及閲宋書柳元<lb/>
　景傳虜主南冦汝頴浩宻有異謀泄被誅然後知浩<lb/>
　受禍之酷自有其故特因史事發耳<lb/>
<pb n="KR3j0067_WYG_006-32b"/>
通之曰天啟壬戌春予為崔孟起撰緜史於白馬<lb/>
公事洗練特詳時有彈駁今猶記其畧　其一曰廣𢎞<lb/>
明集曰太武滅佛法時太子晃監國頻上表陳刑殺沙<lb/>
門之濫再三不許有沙門𤣥髙者晃師之崔浩得幸於<lb/>
帝恐晃攝政或見危逐宻讒於帝云晃有異圗若不先<lb/>
慮後悔何及又晃結納𤣥髙髙通靈鬼物善得人心可<lb/>
不猜耶帝初不從且幽之帝夢其祖父執劔怒曰太子<lb/>
仁孝如何信讒帝寤集朝臣論之咸云太子仁孝枉見<lb/>
<pb n="KR3j0067_WYG_006-33a"/>
幽辱帝乃出晃以政歸之浩又譛云太子前事實有謀<lb/>
心但結𤣥髙道術故令先帝降夢如此勿論事跡難明<lb/>
若不早除必為巨害帝遂幽死晃於禁中縊髙於郊南<lb/>
崔浩讒詞既深能令父猜其子乃至幽死况沙門乎嬰<lb/>
按太平真君十一年六月浩被誅夷明年六月晃遭摧<lb/>
殞則晃之禍不由浩興也讀魏收魏書收葢不平於浩<lb/>
者浩之細瑕輒加曲筆况兹大事能無直書收於浩傳<lb/>
云太武以浩輔導東宮之勤賜繒絮布帛各千叚於閹<lb/>
<pb n="KR3j0067_WYG_006-33b"/>
官傳云東宫為宗愛所構以憂薨凡收書太武連嵗行<lb/>
幸晃亦彌年監撫而於愛傳忽露其事若以浩之浸潤<lb/>
而釀晃之旤故收寧能為浩貸乎𤣥髙事慧皎髙僧傳<lb/>
大同但云偽太平五年九月髙就禍於平城之東隅是<lb/>
宋元嘉二十一年不言殺晃道宣所記殆為厚誣顧浩<lb/>
之署人不讓副主銅龍之貴視等弁髦金馬之慈藐諸<lb/>
紈袴人之多言葢亦有自矣　其一曰宋書曰北魏以<lb/>
柳光世為折衝將軍河北太守封西陵男光世姊夫偽<lb/>
<pb n="KR3j0067_WYG_006-34a"/>
司徒崔浩魏之相也元嘉二十七年魏主拓䟦燾南冦<lb/>
汝頴浩宻有異圗光世要河北義士為浩應浩謀泄被<lb/>
誅河東大姓坐連謀夷滅者甚衆光世南奔得免嬰按<lb/>
浩之在魏佐命運籌固無遺策躍馬䟦扈葢非其人髙<lb/>
歡宇文泰之徒並嚄唶宿將屈身弱主故能淪移鼎祚<lb/>
手奪神器不遭傾頺之運而事猜禍之君七十老公反<lb/>
欲何為異時李孝伯卒太武悼之曰李宣城可惜又曰<lb/>
朕失言崔司徒可惜李宣城可哀若浩名列叛人豈宜<lb/>
<pb n="KR3j0067_WYG_006-34b"/>
追悼魏收作魏書齊文宣敕曰好直筆朕終不作魏太<lb/>
武誅史官文宣魏之臣吏聞見不遥造次一言必非飾<lb/>
説明矣異圗不宻或魏人諱其國惡而以浩反聞于南<lb/>
朝故匹敵史官樂書其事乎又浩本傳言浩妻並郭逸<lb/>
女而此云光世姊夫未知何謂恐沈約之説為非雖然<lb/>
魏書曰浩非毁佛法妻敬好釋典浩怒取而焚之捐灰<lb/>
厠中及浩幽執檻中衛士數十人溲其上自宰司之被<lb/>
戮辱未有如浩者世以為報應之騐髙僧傳曰博陵崔<lb/>
<pb n="KR3j0067_WYG_006-35a"/>
浩猜嫉釋教與天師冦氏説偽主燾以偽太平七年毁<lb/>
滅佛法梟斬沙門太平末有釋曇始為説法燾大生慚<lb/>
愧遂感癘疾崔冦次發惡病燾以過由于彼於是誅翦<lb/>
二家門族都盡續髙僧釋曇曜傳曰太平真君七年司<lb/>
徒崔浩邪佞䛕詞令帝珍敬老氏䖍劉釋種至庚寅年<lb/>
太武感致癘疾方始開悟兼有白足禪師來相啟發帝<lb/>
心悔誅夷崔氏按若此言則浩于謗佛得罪已深釀禍<lb/>
莫禱即令日行萬善亦宜偹極五刑刋史謀叛皆其㣲<lb/>
<pb n="KR3j0067_WYG_006-35b"/>
咎耳抑自作之孽者乃西方聖人奪其鑒而速其殃耶<lb/>
附論以快夫佞佛者<lb/>
　　　紫葢黄旗<lb/>
　焦氏續筆乘云吳書曰太常陳化使魏魏文帝酒酣<lb/>
　問曰呉魏峙立誰將平一海内者乎化曰易稱帝出<lb/>
　乎震加聞先哲知命舊説紫葢黄旗運在東南帝心<lb/>
　竒其辭江表傳曰丹陽刁𤣥使蜀得司馬徽與劉廙<lb/>
　論運命厯數事𤣥詐増其文以誑國人曰黄旗紫葢<lb/>
<pb n="KR3j0067_WYG_006-36a"/>
　見于東南終有天下者荆揚之君乎但知其為符瑞<lb/>
　未明言其為氣也及見薛道衡隋髙祖功德頌云談<lb/>
　紫葢黄旗之氣恃龍蟠虎踞之險又宋書符瑞志云<lb/>
　漢世術士言黄旗紫葢見于斗牛之間江東有天子<lb/>
　氣始知其所出<lb/>
通曰按選注司馬徽與劉恭嗣書曰黄旗紫葢恒見東<lb/>
南終成天下者揚州之君子乎此豈刁𤣥詐増者耶陳<lb/>
化稱先哲之説沈約舉術士之談葢即司馬徽之前語<lb/>
<pb n="KR3j0067_WYG_006-36b"/>
通鑑作刁𤣥詐稱䜟文豈别有㨿乎鮑照河清頌曰黄<lb/>
旗西映紫葢東輝謝朓詩黄旗映朱邸李周翰注曰黄<lb/>
旗瑞氣也魏書梁范胥與李諧接對曰亦金陵王氣兆<lb/>
于先代黄旗紫葢本出東南江左文人以斯藉口久矣<lb/>
又魏收五胡傳叙曰指言井絡假上帝之祉妄説黄旗<lb/>
云人君之氣徐陵太極殿銘曰紫葢黄旗揚都之王氣<lb/>
長久虎踞龍蟠金陵之地体貞固薛頌文亦本此之謂<lb/>
也<lb/>
<pb n="KR3j0067_WYG_006-37a"/>
　　　繇<lb/>
　筆乘曰繇有六義黄履翁云漢髙帝繇咸陽則與徭<lb/>
　同文紀無繇教訓其民則與由同百官表咎繇則與<lb/>
　陶同李尋傳繇俗則與謡同韋孟詩犬馬繇繇則與<lb/>
　悠同班固賦謨先聖之大繇則與猷同一字凡六用<lb/>
通曰此字六用並存漢書諸美雖臻逸義未究案爾雅<lb/>
繇喜也郭璞曰禮記曰人喜則斯陶陶斯詠詠斯猶猶<lb/>
即繇也古今字爾則與猶同趙充國上書臣恐國家憂<lb/>
<pb n="KR3j0067_WYG_006-37b"/>
累繇十年數不二三嵗而已此同猶字當訓尚與詠斯<lb/>
猶之義又述異記元賛賔禮故老優繇亮直則與游同<lb/>
地理志曰南郡髙成縣洈山洈水所出東入繇繇水南<lb/>
至華容入江而水經曰油水出孱陵縣注曰縣有白石<lb/>
山油水所出東與洈水合水出髙成縣洈山東至孱陵<lb/>
入油水則繇與油同左傳昭二十六年齊子淵㨗射中<lb/>
楯瓦繇朐汰輈杜預曰繇過也則與尤同鄭𤣥周禮追<lb/>
師注曰副之遺象若今歩繇疏曰漢之歩繇謂在首時<lb/>
<pb n="KR3j0067_WYG_006-38a"/>
行歩繇動也則與揺同説文曰繇草盛貎夏書曰厥草<lb/>
惟蘨今禹貢作繇則與蘨同又左傳其繇杜預曰卜兆<lb/>
辭陸德明音直救反顔師古文紀注曰本作籀則與籀<lb/>
同山海經共工臣曰相繇郭璞曰相柳也語聲轉耳則<lb/>
亦與柳同<lb/>
　　　離有十六義<lb/>
　筆乘曰離字有十六義黄離倉庚也見説文離麗也<lb/>
　離也者明也見易雉離于羅見毛詩大琴謂之離見<lb/>
<pb n="KR3j0067_WYG_006-38b"/>
　爾雅釋樂流離鳥名見詩注前長離而後矞皇長離<lb/>
　鳯也見相如賦纎離馬名見李斯書離麗参差也見<lb/>
　文選侏離夷語也見漢南蠻傳株離西夷樂名又設<lb/>
　服離衛注陳也見左傳又雒離木名塋冢中之樹<lb/>
　見孔子世家又水名零陵離水東南至廣信入鬰林<lb/>
　見地理志又姓離婁見孟子又轉去聲不離飛鳥不<lb/>
　可須臾離也見禮記又轉力爾切輪囷離竒又離靡<lb/>
　廣衍見漢書<lb/>
<pb n="KR3j0067_WYG_006-39a"/>
通曰王逸離騷序曰離别也又注曰近曰離逺曰别夫<lb/>
離之為義貳之散之觧而析之乖而分之沮而駭之畔<lb/>
而逷之無所不可然尚有異者易疇離祉九家注曰離<lb/>
附也詩月離于畢正義曰厯也晋語郭偃曰非天不離<lb/>
數韋昭注離厯也非有天命佑助不能厯數長久也詩<lb/>
亂離瘼矣毛傳曰離憂也周語聴滛日離其名韋昭曰<lb/>
離失也儀禮大射司射西靣命曰中離維網鄭𤣥注離<lb/>
猶過也獵也又士冠禮離肺實于鼎鄭𤣥曰離割也又<lb/>
<pb n="KR3j0067_WYG_006-39b"/>
鄉飲酒禮肺皆離鄭𤣥注猶㨒也又士虞禮離肺膚祭<lb/>
鄭注離肺舉肺也少儀注曰離<graphic n="KR2687" url="https://raw.githubusercontent.com/kanripo/KR-Gaiji/master/images/KR2687.png" mimeType="image/png"/>離之也曲禮曰離坐<lb/>
離立鄭注離兩也䟽曰易明兩作離是離為兩也公羊<lb/>
傳二國會曰離何休注二人議各是其所是非其所非道<lb/>
不同不足采取故謂之離會莊子曰天下有大葘子獨<lb/>
先離之陸德明音義離著也招魂曰離榭脩幕王逸注<lb/>
離列也方言曰羅謂之離離謂之羅郭璞注曰皆行列<lb/>
物也又王融注璯弁星離玉帛雲聚皆此義也淮南子<lb/>
<pb n="KR3j0067_WYG_006-40a"/>
隂陽相桷離者必病髙誘注離遭也又曰皆離其童䝉<lb/>
之心髙誘説離去也方言曰物邈離也楚謂之越或謂<lb/>
之逺吳越曰伆又曰參蠡分也齊曰參楚曰蠡秦晋曰<lb/>
離又曰斯掬離也齊陳曰斯燕之外郊朝鮮冽水之間<lb/>
曰掬吕覧形性相離髙誘注離違也後漢書劉盆子曰<lb/>
無所離死太子賢注離避也又章帝策東平王曰非我<lb/>
憲王其孰離之注離被也劇秦美新曰非新室其疇離<lb/>
之李善曰離應也思𤣥賦離朱脣而㣲笑張衡自注曰<lb/>
<pb n="KR3j0067_WYG_006-40b"/>
離開也吳都賦曰百室離房吕延濟注曰離猶異也陸<lb/>
機連珠百官恪居以赴八音之離劉良注離猶節也左<lb/>
傳葉公子髙曰偏重必離杜預注譬如物偏重則離敗<lb/>
是觧離為敗也山海經離耳國郭璞注鎪離其耳分令<lb/>
下垂王褒洞簫賦鎪鏤離灑則訓離為鎪者任彦升表<lb/>
閉門荒郊載離寒暑吕延濟曰離經也然詩載離寒暑<lb/>
箋曰至今則更夏暑冬寒又觧為更矣釋名曰詈離也<lb/>
以此掛離之也則亦可訓詈廣雅曰靡麗離也則又可<lb/>
<pb n="KR3j0067_WYG_006-41a"/>
訓靡謝惠連鞠歌行南荆璧萬金貲卞和不斵與石離<lb/>
則似當觧為同矣復有兩字成文者周禮形方氏正其<lb/>
封疆無有華麗之地鄭注正之使不<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>邪離絶也魏都<lb/>
賦飾華離以矜然禮記明堂位垂之和鐘叔之離磬鄭<lb/>
注和離謂次序其聲懸尚書虞大傳曰東岳陽伯之樂<lb/>
舞株離鄭注株離舞曲名言象物生株離也明堂位䟽<lb/>
引白虎通樂元語曰西夷之樂曰禁東夷之樂曰朝離<lb/>
萬物㣲離地而生也又曰朝離即株離也詩雅南周禮<lb/>
<pb n="KR3j0067_WYG_006-41b"/>
鞮鞻氏注並云西夷之樂曰株離葢出鉤命决與此異<lb/>
者詩正義謂物生與成皆有離其根株之義也嬰案今<lb/>
白虎通作株離而東都賦僸佅兠離罔不俱集則株侏<lb/>
朝兠四字皆聲轉而字通耳蔡文姬詩曰言兠離兮伏<lb/>
窈停太子賢注兠離匃奴言語之貎此與樂舞又别九<lb/>
章曰妬被離而障之嚴忌哀時命曰劔淋離而從横王<lb/>
逸注淋離長貎王褒洞簫賦和紛離其四溢李善曰紛<lb/>
離聲四散貎風賦曰被麗披離善又曰四散之貎琴賦<lb/>
<pb n="KR3j0067_WYG_006-42a"/>
豐融披離張銑注則曰披離通暢而清也太𤣥疑曰陰<lb/>
陽相磑物咸雕離後漢書郭后以衰離見貶夏侯湛山<lb/>
路吟曰丘陵兮連離爾雅曰覭髳茀離也郭璞曰謂草<lb/>
蒙木之茸翳薈也茀離即彌離彌離猶䝉茸耳又古<lb/>
樂府木蘭詞雄兎脚撲朔雌兎眼迷離迷離亦作彌離<lb/>
莊子曰支離䟽者頥隠于齊肩髙于頂會撮指天五管<lb/>
在上兩髀為脅司馬彪注形體支離不全貎䟽其名莊<lb/>
子又曰闉跂支離無脤說衛靈公崔譔注曰闉跂偃<lb/>
<pb n="KR3j0067_WYG_006-42b"/>
者也支離傴者也莊又曰支離叔與滑介叔觀于冥伯<lb/>
之丘李頥注支離忘形滑介忘智謝靈運詩曰曰余支<lb/>
離劉良注曰毁瘁也左傳哀二十五年衛侯為支離之<lb/>
卒杜預曰支離陳名魯靈光殿賦曰支離分赴吕尚注<lb/>
謂椽一一分布也魏都賦朱桷森布而支離法言何五<lb/>
經之支離注曰分散也孔叢子曰詞氣支離喻取多端<lb/>
是支離有數義也廣雅曰陸離參差也淮南子流漫陸<lb/>
離髙誘注陸離美好貎楚詞玉佩兮陸離王逸注衆多<lb/>
<pb n="KR3j0067_WYG_006-43a"/>
而美也九章曰帶長鋏之陸離吕尚注劍低昻貎招魂<lb/>
曰長髮曼鬋艷陸離劉良注美色貎甘泉賦聲駍隠以<lb/>
陸離吕向曰奔馳貎揚雄校獵賦牢落陸離郭璞注羣<lb/>
奔走也賦又曰先後陸離張銑注分布貎賦更曰鮮扁<lb/>
陸離劉良注陳列貎而史記相如賦前陸離而後潏湟<lb/>
注曰皆神名也劉向九歎曰薜荔飾而陸離薦王逸注<lb/>
陸離美玉也古樂府姑恩曲曰前導陸離獸後來朱鳥<lb/>
粦鳳凰則又為獸名是陸離亦有諸義矣李陵書流離<lb/>
<pb n="KR3j0067_WYG_006-43b"/>
辛苦上林賦曰流離輕禽張楫曰放散也顔師古注曰<lb/>
困苦之也長門賦涕流離而從横劉良曰涕垂貎洞簫<lb/>
賦曳虹采之流離又曰優游流離劉良曰流離分散聲<lb/>
孫炎觧大琴謂之離曰聲多變音流離也淮南子紛琳<lb/>
浪以流離路温書死人之血流離于市陸機文賦終流<lb/>
離于濡翰李善注流離津液流貎李周翰曰水墨染于<lb/>
紙貌崔光表䝉曝塵日渙汗流離羽獵賦椎夜光之流<lb/>
離西域傳曰罽賔國出珊瑚虎魄流離孟康曰流離青<lb/>
<pb n="KR3j0067_WYG_006-44a"/>
色如玉魏畧曰大秦國出黒白赤紅青緑縹紺黄紫十種<lb/>
流離顔師古曰此自然之物采澤光潤踰于衆玉顔色<lb/>
不恒此則流離之異義也詩其桐其椅其實離離毛傳<lb/>
曰離離垂也䟽云垂而繁多也韓詩曰離離長貎南都<lb/>
賦結朱實之離離吕向曰茂盛貎荀子勞苦事業之中<lb/>
儢儢然離離然楊倞注離離不親事貎劉向九歎曾哀<lb/>
悽欷心離離兮王逸注離離剥裂貎尚書大傳曰書之<lb/>
論事離離若參辰之錯行李鏡逺詩簾影復離離釋名<lb/>
<pb n="KR3j0067_WYG_006-44b"/>
曰籬離也以柴竹作之䟽離離也左傳昭十三年蔡藩<lb/>
為軍杜預注藩離也陸德明曰離依字應作籬今作離<lb/>
假借也思𤣥賦曵雲旗之離離張銑曰飛貎摯虞思遊<lb/>
賦曰眺懸舟之離離梁武帝詩飛鳥起離離栁惲詩離<lb/>
離出塞禽沈約八詠鴈門早鴻離離度又秋夜詩離離<lb/>
鴈度雲又詩白雲復離離何晏景福殿賦離離列錢張<lb/>
銑注分别貎謝朓詩雜石下離離梁簡文詩離離細磧<lb/>
浄河東記元和時江陵鬼詩秋天雲静月離離此皆叠<lb/>
<pb n="KR3j0067_WYG_006-45a"/>
字成文而義乃殊别者也易曰離為日故天問曰陽離<lb/>
爰死思遊賦曰尋凱風而南暨兮謝太陽于炎離支道<lb/>
林五月長齊詩朱離吐凝陽葢謂夏日也梁昭明太子<lb/>
詩刻桷映晨離謂朝旭也而傅咸贈王何詩二離揚清<lb/>
暉李善曰二離日月也則離亦謂月矣又為星名隋天<lb/>
文志秦代東三星南北列曰離瑜離袿衣也瑜玉飾皆<lb/>
婦人之服星也班媫妤賦申佩離以自思師古曰離袿<lb/>
衣之帶也女子適人父親結其離而戒之又人名左傳<lb/>
<pb n="KR3j0067_WYG_006-45b"/>
桓七年鄧侯吾離來朝文八年宋殺公孫鍾離襄十四<lb/>
年范宣子執戎子曰昔秦人廹逐乃祖吾離于𤓰州史<lb/>
記李離者晋文公之理也華陽國志李雄亦有太尉李<lb/>
離吕氏春秋吳王臣有要離吳越春秋吳有大夫被離<lb/>
大戴禮曾子弟子單居離韓非子有魏相馮離又史記<lb/>
燕有髙漸離秦有尉斯離將王離驃騎傳有大當户銅<lb/>
離亦作稠離漢書濟東王彭離西域傳烏孫小昆彌拊<lb/>
離車師後王須置離後漢西羗傳燒當種那離南夷傳<lb/>
<pb n="KR3j0067_WYG_006-46a"/>
卭都大牛種封離蜀志張嶷傳旄牛夷種狼離益部耆<lb/>
舊記有廣漢王離字伯元後趙錄有大將軍張離京兆<lb/>
太守劉季離前秦有䕶羗將軍髙離隋書周時突厥可<lb/>
汗歩離是也有為字者華陽志江原人美陽令王皓字<lb/>
子離是也又人姓離朱後載記有北燕髙雲幸臣離班<lb/>
也又複姓莊子朱泙漫學屠龍于支離益司馬彪曰支<lb/>
離益人姓名世本嬴姓之後為鍾離氏列女傳有無鹽<lb/>
女鍾離春戰國策齊處子鍾離子史記楚鍾離昧後漢<lb/>
<pb n="KR3j0067_WYG_006-46b"/>
鍾離意論衡有鍾離產公會稽典錄鍾離緒鍾離<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魏<lb/>
志吳將鍾離茂吳志鍾離牧是也又經野名管子曰方<lb/>
六里命之曰暴五暴曰部五部命之曰聚聚有市四聚<lb/>
為一離五離為一制是也又縣名地理志太原之予離<lb/>
九江之鍾離沛郡之符離是也又郡名晋書蘓峻平後<lb/>
于漢故九江郡界置鍾離郡是也又山名山海經支離<lb/>
之山淯水出焉水經作攻離山海經又曰合離山在酒<lb/>
泉會水縣東北後漢南蠻傳巴郡五姓蠻出于武落鍾<lb/>
<pb n="KR3j0067_WYG_006-47a"/>
離山山有赤黑二宂水經注河南有澗水出離山東南<lb/>
流注于離山澗水也又丘名越絶書勾踐馳于離丘也水<lb/>
名尚有之漢書鬱林臨城縣有侵離水行七百里水經<lb/>
注瓦亭水南逕成紀縣歴長離川謂之長離水也亦湖<lb/>
水名水經注子胥瀆水東入離湖湖在華容縣東亦城<lb/>
名左傳舒鳩有離城形地志斛城縣有扶離城也亦地<lb/>
名世本<hi>闕</hi>居篇曰孰哉居畨離孰姑徒勾吳漢書路慱<lb/>
德封邳離侯表云在朱虛路史曰離本舒鳩地今通利<lb/>
<pb n="KR3j0067_WYG_006-47b"/>
軍之黎陽有故東離城漢鄧弱封離侯于此魏志夏侯<lb/>
淵傳略陽有長離諸羌所屯又凉記吕纂討業沮渠蒙<lb/>
遜屯臨洮為業聲戰于合離是也亦關名後漢班勇傳<lb/>
馬耆國有爵離關是也亦以號寺釋道安西域記龜兹國<lb/>
北山上有寺名雀離大清浄又北齊書宣城公叡至永<lb/>
巷被執送華林園雀離佛院拉殺此在鄴者亦以字塔<lb/>
伽藍記乾陀羅城東南有雀離大浮圖是也至于國名則<lb/>
地理志自合浦船行數月有諶離國西域傳烏弋山離<lb/>
<pb n="KR3j0067_WYG_006-48a"/>
國烏貪訾離國後漢西域傳東離國在天竺東南扶餘<lb/>
北夷有索離國論衡作槖離魏略作槀離魏志韓在帶<lb/>
方南有古離國一離國楚離國畢離國又有牟盧卑離<lb/>
監奚卑離諸國晋書禆離國在肅慎西北馬行可百二<lb/>
日維摩詰經有毗耶離國鳩摩羅什注曰毗言稻工之<lb/>
所宜耶離言地平廣莊嚴也長阿含經作毗舎離方等<lb/>
泥洹經作維耶離拾遺記有泥離之國而前趙錄劉聰<lb/>
子約死于不周山見䝉珠離國等是也亦軍名杜氏通典北<lb/>
<pb n="KR3j0067_WYG_006-48b"/>
庭節度使管墨離軍在晋昌郡西北千里唐書張守珪<lb/>
為𤓰州刺史墨離軍使而王忠嗣伐吐谷渾于墨離是<lb/>
也又驛名唐地理志自振武軍經尉遲川苦㧞海九十<lb/>
里至莫離驛又營名魏志帶方郡有﨑離營又戍名魏<lb/>
常景傳安州有石離戌是也亦官名魏志倭人大官副曰<lb/>
卑奴母離是也若漢書武紀有李息衞青出雲中至髙<lb/>
闕西至符離而衞青傳討蒲泥破符離崔浩以符離為<lb/>
漠北塞名如淳以蒲泥符離為二王號未審誰真耳又<lb/>
<pb n="KR3j0067_WYG_006-49a"/>
親黨亦名之爾雅姊妹之子為出出之子為離孫劉熈<lb/>
曰言逺離己也野服亦名之酉陽雜爼武寧蠻好著芒<lb/>
心接離名曰亭綏幞頭亦名之張彥逺論畫云幅巾傳<lb/>
于漢魏幕離起自齊隋幞頭始于周朝是也貧衣亦有<lb/>
之釋名曰繭幕也貧者著衣以幕絡以絮或謂之牽離<lb/>
煮熟爛牽引使離散如綿也甲帳亦有之洞㝠記漢武<lb/>
帝置麗娟于明離之帳是也樂器又名之陸鴻漸武夷山<lb/>
記幔亭之宴命謝英妃撫長離長離者大箏也詩篇亦<lb/>
<pb n="KR3j0067_WYG_006-49b"/>
名之毛詩序曰黍離閔宗周也歌曲亦名之襄陽耆舊<lb/>
傳楚有善歌者曰陽春白雪朝日魚離漢鼔吹鐃歌有<lb/>
翁離曲其詞曰<graphic n="KR1497" url="https://raw.githubusercontent.com/kanripo/KR-Gaiji/master/images/KR1497.png" mimeType="image/png"/>離址中可築室何承天作雍離篇詞<lb/>
曰雝士多離心吳邁逺作長别離曲江淹作古别離梁<lb/>
簡文作生别離又有䨇燕離是也唐摭言元相公在淛東<lb/>
時幕府有薛書記酒醉後擲注子擊傷公猶子遂出幕<lb/>
既去作十離詩以贈十離者犬離主筆離手馬離廐鸚<lb/>
鵡離籠燕離巢珠離掌魚離池鷹離鞲竹離亭鏡離䑓<lb/>
<pb n="KR3j0067_WYG_006-50a"/>
也賦頌亦名之魏文帝有感離賦北齊書魏收病甚放<lb/>
二姬及疾瘳追憶作懐離賦是也著書亦名之梁蕭圓肅<lb/>
撰淮海亂離志是也又榖名拾遺記背明國有傾離豆見<lb/>
日葉垂覆地食者不老不疾又淮南泰族訓曰離先稻<lb/>
熟而農夫耨之髙誘注稻米隨而生者為離與稻相似<lb/>
耨之謂少實也又草名本草曰防癸一名爵離離騷曰<lb/>
扈江離與辟芷王逸曰江離香草名子虛賦江離蘪蕪<lb/>
注引張勃曰江離出臨海縣海中色青似亂髮郭義恭<lb/>
<pb n="KR3j0067_WYG_006-50b"/>
云江離赤葉藥對曰蘪蕪一名江離博物志曰芎藭苗<lb/>
曰江離根曰蘪蕪也又古今注牛亨問將離别相贈以<lb/>
芍藥者何董仲舒荅曰芍藥一名可離故將别以為贈<lb/>
又東方朔傳文帝莞蒲為席師古曰莞夫離也今謂之<lb/>
葱蒲又抱朴子仙方有合離草一名離母根如芋魁亦<lb/>
木名子虚賦檗離朱楊張楫曰檗皮可染者離山梨<lb/>
也又西京雜記上林苑有流離樹十株亦鳥名詩流離<lb/>
之子毛傳曰鳥也少好長醜陸璣疏曰梟也關西謂之<lb/>
<pb n="KR3j0067_WYG_006-51a"/>
流離大則食其母廣雅曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>離怪鳥屬也又獸名史記<lb/>
牧誓曰如豺如離徐廣曰此訓與螭同班固典引曰虎<lb/>
離其師又周書及北史突厥之先狼種故旗纛上施金<lb/>
狼頭侍衞之士謂之附離夏言亦狼也又魚名上林賦<lb/>
䱎䲛漸離司馬彪注漸離魚名史記作螹離亦蟲名古<lb/>
今注蜻蜓小而黄者曰胡離然則十六義外尚得百六<lb/>
十弱侯之説葢出黄公紹直翁韻會隘矣更案郭璞爾<lb/>
雅注曰鶹鷅猶流離詩所謂流離之子則字異也郭又<lb/>
<pb n="KR3j0067_WYG_006-51b"/>
曰黄鳥俗呼黄離留説文曰離黄倉庚也皆不云黄離<lb/>
惟吕覧仲春蒼庚鳴髙誘注曰蒼庚黎黄楚人謂之黄<lb/>
離云見說文誤也又荀子曰驊騮騹驥纎離綠耳古之<lb/>
良馬也李斯葢傳其師説耳<lb/>
　　　苴有十四音<lb/>
　焦氏筆乘曰苴字有十四音七閭切麻也子閭切苴<lb/>
　杖也又子旅切履中薦也又布交切天苴地名在益<lb/>
　州見史記注又天苴與巴同又子邪切菜壤也一曰<lb/>
<pb n="KR3j0067_WYG_006-52a"/>
　獵塲又似嗟切苴咩城在雲南又鉏加切詩傳曰水<lb/>
　中浮草也水草曰苴字一作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>又作浾今作渣非又<lb/>
　都賈切土苴不精細也又側下切糞草也又則魚切<lb/>
　説文曰酢菜也酢古醋字又莊俱切姓也漢有苴氏<lb/>
　又則吾切茅藉祭也又將預切糟魄也又子余切苞<lb/>
　苴嚢貨也<lb/>
通之曰此説多本黄氏而案㨿不審予為再考之有當<lb/>
從子餘聲者毛詩孔子曰吾于木𤓰見苞苴之禮行箋<lb/>
<pb n="KR3j0067_WYG_006-52b"/>
曰以果實相遺者必苞苴之曲禮凡以弓劍苞苴簞笥<lb/>
問人鄭𤣥注苞者苞裹魚肉或以葦或以茅疏曰苴以草<lb/>
藉器而貯之物也内則炮取豚編萑以苴之陸德明曰<lb/>
苴苞裹也禹貢孔安國傳曰王者封五色土為社建諸<lb/>
侯則割其方色土與之使立社苴以白茅陸德明曰苴<lb/>
苞褁也史記司馬穰苴者田氏庶孽齊景公尊為大司<lb/>
馬說文曰苴履中草也廣雅蘘荷蓴苴蓴普各切苴子<lb/>
魚切有從子都聲者周禮鄉師共茅蒩鄭𤣥注曰苴即<lb/>
<pb n="KR3j0067_WYG_006-53a"/>
士虞禮所謂苴刌茅長五寸束之者又司巫共蒩館杜<lb/>
子春云蒩讀為鉏書或為租茅褁肉也鄭𤣥亦引儀禮<lb/>
作苴藉也儀禮主人取黍稷祭于苴鄭𤣥曰苴所以藉<lb/>
祭也孝子將納尸以事其親為神疑于其位設苴以定<lb/>
之或曰苴主道也此葢蒩苴同也陸氏讀又則魚反又<lb/>
子徐反又將吕反又曰劉昌宗音緅有從七餘聲者詩<lb/>
叔苴傳曰苴蔴子曰疏曰拾取麻實以供羮菜也禮記<lb/>
閒傳何以服苴苴惡貎也疏曰苴是黎黑色故為惡貎<lb/>
<pb n="KR3j0067_WYG_006-53b"/>
又從七須聲禮記苴杖竹也疏曰苴者黯也心如斬斫<lb/>
貎必蒼苴自然苴惡之色惟有竹也功臣表荻苴邑名<lb/>
在渤海管子曰苴多螣蟇此與菹同趙岐孟子注曰菹<lb/>
澤生草者也臻魚切有倉胡切者莊子顔闔苴布之衣<lb/>
陸德明曰苴音麤有七加聲者詩如彼棲苴傳曰水中<lb/>
浮草也箋曰樹上之棲苴䟽曰苴是草木之枯槁者在<lb/>
樹未落及已落為水所漂皆稱苴也此則字與槎同匈<lb/>
奴傳出九原二千餘里至浮苴井亦當作此讀耳有子<lb/>
<pb n="KR3j0067_WYG_006-54a"/>
與切者漢書終軍傳苴以白茅于江淮服䖍曰苴作席<lb/>
也師古曰苴音沮又子豫反非苞苴之苴也又有同咀<lb/>
字者枚乗兎園賦選擇純熟絜取含苴注曰苴與咀通<lb/>
廣韻曰子與切又慈吕切有從才古聲者爾雅蓾蔖郭<lb/>
璞曰作履苴草疏蔖即蒯類中作履底字苑云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>苴履<lb/>
底故云作履苴草是則字與蔖同也有從才野聲者荀<lb/>
子大略篇曰藍苴路作似知而非注曰苴讀為姐謾也<lb/>
趙㽔注長短經知人篇曰苴者類智而非智或讀為姐<lb/>
<pb n="KR3j0067_WYG_006-54b"/>
伺也<hi>唐藝文志趙㽔字大賔梓州人開元召不赴有長短要術十卷</hi>有從側雅聲者莊<lb/>
子土苴以治天下司馬彪曰和糞草也李頥曰糟魄也<lb/>
陸德明曰土苴無心之貎又有從知雅聲者髙誘吕氏<lb/>
春秋注曰土瓦礫也苴草蒯也土鼔蒯桴伊耆氏之樂<lb/>
也孝經曰安上治民莫善于禮移風易俗莫善于樂故<lb/>
可以治天下苴音同鮓矣至于如人姓者廣韻子魚切<lb/>
貨殖傳平陵苴氏為天下髙訾又列子有蒲苴子無切<lb/>
莊俱者説文苴酢菜側魚切黄氏云臻魚切字與苴字<lb/>
<pb n="KR3j0067_WYG_006-55a"/>
不關又廣韻蒩楚葵生水中側加切渣與溠同浾為棠<lb/>
汁皆與苴字大異強傅成音殊為成蛇足若張儀傳苴<lb/>
蜀相攻擊徐廣曰譙周曰益州天苴讀為包黎之包音<lb/>
與巴相近以為今之巴郡索隠曰苴音巴謂巴蜀之夷<lb/>
自相攻擊也今作苴者按巴苴草名今論巴遂誤作苴<lb/>
也或巴人巴郡本音芭苴得名所以其字遂以苴為巴<lb/>
也注引天苴即巴苴也譙周蜀人知天苴之音讀為巴<lb/>
黎之芭按芭黎即織木苴所以為葦籬也今江南亦謂<lb/>
<pb n="KR3j0067_WYG_006-55b"/>
葦籬曰芭籬嬰按華陽國志曰蜀王别封弟葭萌于漢<lb/>
中號苴侯因名其邑曰葭萌苴侯與巴王為好巴與蜀<lb/>
讐故蜀王怒伐苴侯苴侯奔巴求救于秦周慎王五年<lb/>
秦張儀司馬錯伐蜀因取苴巴焉㨿此則史記所云苴<lb/>
蜀相攻擊者乃蜀王伐葭萌而苴侯奔巴時事司馬貞<lb/>
以苴字為誤是不知有苴侯也夫苴邑葭萌巴都江州<lb/>
裂疆分土各守其疆號苴何得有芭音若隣壤同好而<lb/>
國名不殊逺怒邦交近惑民聽千八百國未見此倫尋<lb/>
<pb n="KR3j0067_WYG_006-56a"/>
允南所謂天苴讀如褒中之褒當是益州别邑地名乃<lb/>
聲與巴近非謂苴即巴也徐野民疑為巴郡已非小司<lb/>
馬之説愈背焦信為伯加聲過矣且子虛賦諸柘巴苴<lb/>
文頴曰巴苴草名一名巴蕉南方草木狀芭焦或曰巴<lb/>
苴則苴無乃有即消之切乎又唐書地理志安南通天<lb/>
竺道自羊苴咩城西至永昌故郡三百里又曰雲南八<lb/>
十里至白崖城又八十里至龍尾又四十餘里至羊苴<lb/>
咩城宋董衝釋音云苴鋤駕切咩迷遮切則焦氏以苴<lb/>
<pb n="KR3j0067_WYG_006-56b"/>
為似嗟切者葢因咩字而誤也羊苴咩城今在大理府<lb/>
史炤曰苴音酢又徐嗟切咩音養又彌嗟切薛能聞官<lb/>
軍破吉浪詩越巂通遊客苴咩閙聚蚊又西縣塗中詩<lb/>
野色生肥芋鄉儀搗散茶梯航經杜宇烽火徹苴咩新<lb/>
唐南詔傳曰王都羊苴咩城又曰夷語瞼若州有苴咩<lb/>
瞼㨿此苴咩有兩也又曰王親兵曰朱弩佉苴佉苴韋帶<lb/>
也擇鄉兵為四軍羅苴子戴朱鞮鍪走險如飛百人置<lb/>
羅苴子統一人又曰望苴蠻者在蘭蒼江西男女勇健<lb/>
<pb n="KR3j0067_WYG_006-57a"/>
馳突若神凡出兵以望苴子前驅<lb/>
　　　詩用坐字<lb/>
　筆乗曰北齊劉逖詩無由似𤣥豹縱意坐山中坐字<lb/>
　甚竒張説樹坐参猿嘯杜甫楓樹坐猿猱黄鶯並坐<lb/>
　交愁濕又巫山秋夜螢火飛踈簾巧入坐人衣薛能<lb/>
　花欄鳥坐低葢皆出逖然黄鶯螢火二語風致逺勝<lb/>
　可謂青出于藍矣<lb/>
通之曰豹本能蹲猿更觧坐此原物性何足為竒且潛<lb/>
<pb n="KR3j0067_WYG_006-57b"/>
坐山中逖以自况非指文豹而言張説之樹坐参猿嘯<lb/>
沙行入鷺群坐参行入亦寫人遊非為猿鳥咏也至黄<lb/>
鸝丹鳥用之雖曰清新亦渉纎巧劉逖既非作者子美<lb/>
曷為相師予案古樂府鳥生八九子端坐秦氏桂樹間<lb/>
漢人所唱杜薛葢祖之耳<lb/>
　<lb/>
　<lb/>
　巵林卷六<lb/>
</p>
<p>
</p>
  </div>
</body>
</text>
</TEI>
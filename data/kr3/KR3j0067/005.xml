<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>巵林卷五</head>
    <p>
<pb n="KR3j0067_WYG_005-1a"/>
欽定四庫全書<lb/>
　巵林卷五　　　　　　　　明　周嬰　撰<lb/>
　　議郎<hi>郎瑛仁寳七修類藁</hi>
　　　記里皷<lb/>
　郎仁寳曰本朝嘗以記里皷題試士多有不知何物<lb/>
　者知者又不知始於何時何人創也近墨談以楊鐵<lb/>
　崖記里皷賦數言通用之辭即以為制度又無時與<lb/>
　人殊不知唐元和間金忠義作宋天聖間内侍盧道<lb/>
<pb n="KR3j0067_WYG_005-1b"/>
　隆又造之<lb/>
議曰舊唐紀元和十五年金公亮修記里皷車成唐憲<lb/>
宗於麟徳殿觀之宣和鹵簿記作巧工金忠義三朝志<lb/>
曰天聖五年直昭文館燕肅造記里皷車以獻表曰唐<lb/>
元和時典作金公立<hi>金公立一作云亮立</hi>以記里皷車上之至國<lb/>
朝不聞其制今剏意成之又内侍盧道隆上所創記里<lb/>
皷車大觀元年内侍吳徳仁獻車制天子用之始廢天<lb/>
聖中燕肅盧道隆所製按楊維楨賦曰降炎漢以罕記<lb/>
<pb n="KR3j0067_WYG_005-2a"/>
臻李唐而著稱云騁長以登進燕匠智以聿成盖即所<lb/>
謂云亮立燕肅也柳宗元亦有賦都無佳語亦不紀時<lb/>
與人考晉輿服志記里皷車駕四馬制如皷三級四角<lb/>
金龍銜羽葆其中有木人執槌向皷行一里則打一槌<lb/>
過江亡失劉裕定闗中始獲之古今注曰大章車所以<lb/>
識道里也起於西京亦曰記里車車上為二層皆有木<lb/>
人行一里下層擊皷行十里上層擊鐲尚方故事有作<lb/>
車法四朝志曰吳徳仁記里皷車制車獨轅雙輪箱上<lb/>
<pb n="KR3j0067_WYG_005-2b"/>
為兩重刻木人手執木槌輪一周行地三步其中平輪<lb/>
轉一周車行一里下一層木人擊皷上平輪轉一周車<lb/>
行十里上一層木人擊鐲凡用大小輪八合三百八十<lb/>
五齒逓相鉤鎻犬牙相制周而復始此又詳於崔豹然<lb/>
黄帝内傳曰𤣥女為帝制司南車當其前記里皷居其<lb/>
右則始於軒轅矣<lb/>
　　　嵇叔夜<lb/>
　七修類藁又云嵇康魏人鍾會憾之譖于司馬昭欲<lb/>
<pb n="KR3j0067_WYG_005-3a"/>
　助毌丘儉而殺之實景元三年事也未嘗一日事晉<lb/>
　晉史有傳康之羞也使以當時心晉而傳之無是理<lb/>
　也傳中云山濤將去選官舉康自代濤為吏部辭官<lb/>
　時武帝受禪後事也康死乆矣史可信耶<lb/>
議曰叔夜自謂不堪流俗非薄湯武心存魏室身死國<lb/>
讐其不當列名晉史宋人亦嘗談之然魏志注裴松之<lb/>
案本傳曰嵇康以景元中坐事誅而干寳孫盛習鑿齒<lb/>
諸書皆云正元二年司馬文王反自樂嘉殺嵇康吕安<lb/>
<pb n="KR3j0067_WYG_005-3b"/>
盖據世語云康欲舉兵應毌丘儉故謂破儉便應殺康<lb/>
也其實不然山濤為選官舉康自代康書告絶事之明<lb/>
審者也按濤狀云濤以景元二年除吏部郎耳景元與<lb/>
正元相較七八年以濤狀檢之如本傳為審又鍾會傳<lb/>
云會作司𨽻校尉時誅康會作司𨽻景元中也干寳云<lb/>
吕安兄巽善于鍾會巽為相國掾俱有寵于司馬文王<lb/>
故遂抵安罪尋文王以景元四年始授相國位若巽為<lb/>
相國掾時陷安焉得以破毌邱儉年殺嵇吕此又干寳<lb/>
<pb n="KR3j0067_WYG_005-4a"/>
之自相違伐也予按晉書景帝命司𨽻舉山濤秀才除<lb/>
郎中轉趙相國遷尚書吏部郎文帝與濤書曰足下在<lb/>
事清明雅操邁時云云魏帝賜景帝春服帝以賜濤據<lb/>
所叙次則司馬景王尚存又似在正元時但唐人晉書<lb/>
必不如世期之密要之舉康在魏代耳若濤為吏部尚<lb/>
書會元皇后崩則泰始末矣除尚書僕射領吏部再居<lb/>
選職十有餘年則在咸寧時去為選郎二十餘年矣仁<lb/>
寳不知濤魏世曽為選曹而謂舉康自代疑作僕射領<lb/>
<pb n="KR3j0067_WYG_005-4b"/>
吏部日為之則絶交一書將是為後人偽託耶<lb/>
　　論何<lb/>
　　　何孟春字子元郴州人撰餘冬序錄六十五卷<lb/>
　　　五平五仄<lb/>
　餘冬序錄曰詩有五平五仄體或謂自宋始有之非<lb/>
　也顏延之集獨静闕偶語隂蟲先秋聞李太白集處<lb/>
　世若大夢胡為勞其生孟東野集夜鏡不照物朝光<lb/>
　何時升<lb/>
<pb n="KR3j0067_WYG_005-5a"/>
論曰五仄五平六朝詩多有之顧亦永言所至不覺有<lb/>
合非作意為之也然顔延之夏夜詩獨静闕偶坐臨堂<lb/>
對星分側聽風薄水遥睇月開雲夜蟬當夏急隂蟲先<lb/>
秋聞子元摘去中四句以就此格豈非截趾適履之謂<lb/>
乎予按陸士龍為顧彥贈婦詩美目逝不顧纎腰徒盈<lb/>
盈蘭亭曲水謝繹詩云縱暢任所適回波縈游鱗陶淵<lb/>
明影釋詩人為三才中豈不以我故謝靈運酬惠連詩<lb/>
末路值令弟開顏披心胸宋孝武帝七夕詩炫炫葉露<lb/>
<pb n="KR3j0067_WYG_005-5b"/>
滿蕭蕭庭風揚梁武帝大愛敬寺詩正趣果上果歸依<lb/>
天中天西王母命法嬰歌𤣥靈曲披雲乗靈輿倐忽適<lb/>
下土儲光羲入東坡詩暑雨若混沌晴明如空虛王昌<lb/>
齡送綦母潛詩赤岸落日在空波㣲烟收張籍城南詩<lb/>
曝鱉亂自墜隂藤斜相鉤李白登梅岡詩時聞天香來<lb/>
了與世事絶登峨嵋山云雲間吟瓊簫石上弄寳瑟夢<lb/>
遊天姥云半壁見海日空中聞天雞北上行馬足蹶側<lb/>
石車輪摧髙岡寄王主簿詩云幽人停宵征賈客忘早<lb/>
<pb n="KR3j0067_WYG_005-6a"/>
發單父南樓詩白露見日滅經顔隨霜凋泛宴喜亭池<lb/>
云月色望不盡空天交相宜遊石娥溪云溪旁饒名花<lb/>
石上有好月杜甫北征云前登寒山重屢得飲馬窟又<lb/>
曰䲭鳥鳴黄桑野鼠拱亂穴送樊侍御詩徘徊悲生離<lb/>
局促老一世張旭草書圖云悲風生㣲綃萬里起古色石<lb/>
櫃閣詩清暉廻羣鷗暝色帶逺客西枝村詩明然林中<lb/>
薪暗汲石底井空靈岸云青春猶無私白日亦徧照入<lb/>
衡州云隱忍枳棘刺遷延胼胝瘡吳筠五老峯云永用<lb/>
<pb n="KR3j0067_WYG_005-6b"/>
謝物累吾將乗鸞龍皆五平五仄若魏文帝歌慊慊下<lb/>
白屋吐握不可失劉楨詩和風從東來𤣥雲升西山杜<lb/>
甫題王宰畫山水歌十日畫一水五日畫一石白居易<lb/>
山雉詩五步一啄草十步一飲水韋應物答崔都水詩<lb/>
亭亭心中人迢迢居秦闗則十仄十平至唐皮陸屢以<lb/>
全篇鬬勝宋梅聖俞皇朝劉寯皆有之予曽叔祖如砥<lb/>
西臯集有訪鄧氏山莊詩云少已厭俗韻卜宅傍五瀨<lb/>
壁取赤石疊瓦伐紫竹盖探討得月窟賦詠叶地籟尚<lb/>
<pb n="KR3j0067_WYG_005-7a"/>
素著卉服用壯繫革帶近世遁迹士抱守爾獨大二云<lb/>
全生逃喧卑修真欣幽深桃花縁清溪漁人穿長林牀<lb/>
攤餐霞書爐烹還童金回廊常鸞棲環堦曽龍吟嵇康<lb/>
如猶存當來談遐心三云青巾栖山陽白板掩澗涘開<lb/>
簾謄毛詩斵硯注老子孤雲酬無言獨鶴伴乆視清髙<lb/>
於陵侔朴野鄭圃擬庭除眠黄牛不飲洗耳水四云避<lb/>
俗欲返朴真從蒼林居適意撫卧鹿忘形觀遊魚斗竭<lb/>
靖節酒毫揮王猷書一劍氣閃爍三花枝扶疎紫霧滿<lb/>
<pb n="KR3j0067_WYG_005-7b"/>
戸外人行求茅蘆亦可稱流利輕便也<lb/>
　　　朱碧<lb/>
　餘冬序録曰古詩看朱忽成碧言醉眼昏花也李白<lb/>
　樂府看朱成碧顏始紅用此而趙徳麟賦簪花詩酒<lb/>
　成碧後方堪飲花到白來元自香上句可笑<lb/>
論曰王僧孺夜愁示諸賔詩簷露滴為珠池水合成璧<lb/>
萬行朝淚㵼千里夜愁積孤帳閉不開寒膏盡復益誰<lb/>
知心眼亂看朱忽成碧此詩何曽一及杯斚而云彼昏<lb/>
<pb n="KR3j0067_WYG_005-8a"/>
不知且令三酌又多何遽五色不辨武后如意曲㸔朱<lb/>
成碧思紛紛憔悴支離得憶君將謂懐人之際姑酌金<lb/>
罍而至于狂惑乎郭遐叔贈嵇叔夜詩心之憂矣視丹<lb/>
如緑梁武帝搗衣詩沈思慘行鑣結夢在空床既寤丹<lb/>
緑謬始知丸素傷雖言亂眼之花皆喻愁心之結盖風<lb/>
人滑稽語乃可以為真耶丹緑為言固王諮議朱碧之<lb/>
祖抑詩蓼蓼者莪匪莪伊蒿箋云莪己長大視之以為<lb/>
蒿喻憂思心不精辨也郭語又従此導源耳元稹詩云<lb/>
<pb n="KR3j0067_WYG_005-8b"/>
書得眼昏朱似碧則歎老之詞矣徳麟詩意或謂酒色<lb/>
青碧乃佳未必用看朱語<lb/>
　　　人日<lb/>
　序録曰人日登髙見唐人詩今人但知九日是費長<lb/>
　房事耳<lb/>
論曰唐喬偘韓愈皆有人日登髙詩宋之問有人日軍<lb/>
中登髙詩咸率爾登陟非關勝遊景龍文館記曰中宗<lb/>
景龍三年正月七日上御清暉閣登髙遇雪令學士賦<lb/>
<pb n="KR3j0067_WYG_005-9a"/>
詩李乂李嶠劉憲趙彥昭宗楚客蘇頲六人皆有作而<lb/>
鮑溶人日與范侍御宴詩云莫厭頻頻上此臺則亦登<lb/>
髙也盖唐人以人日登髙為故事矣然荆楚嵗時記人<lb/>
日造華勝相遺登髙賦詩故北齊陽休之有人日登髙<lb/>
侍宴詩又壽陽記宋王正月七日登望仙樓會羣臣父<lb/>
老集城下令皆飲一爵晉桓温叅軍張望有正月七日<lb/>
登髙詩李充有人日登安仁峯銘述征以為魏東平王<lb/>
登壽張安仁山刻銘于石曰正月七日厥日惟人策我<lb/>
<pb n="KR3j0067_WYG_005-9b"/>
良駟陟彼安仁則由來舊矣鄴中記石虎正月十五日<lb/>
有登髙之會盖老子曰衆人熈熈如登春臺楚詞曰目<lb/>
極千里傷春心芳春皆足登臨何必人日也若嵇含詩<lb/>
七月有七日蠢動思登髙是日登髙者豈以子晉緱山<lb/>
控鶴之辰而思舉手為别乎<lb/>
　　　能火<lb/>
　序録曰𢎞治戊午夏熊入京師大司馬乞嚴武事備<lb/>
　盗賊春曰熊之為兆既當備盗亦須慎火未幾京城<lb/>
<pb n="KR3j0067_WYG_005-10a"/>
　灾禮部燬焉或問此占出何書春曰宋紹興己酉永<lb/>
　嘉灾先數日有熊自楠溪渡至城下髙世則謂倅趙<lb/>
　允蹈曰熊於字能火宜慎火燭果燒官民舍十有八<lb/>
　余憶此事爾<lb/>
論曰崇禎壬午嵗杪上猶南鄉民於大林中搏得一熊<lb/>
舁致堂下邑民聚觀咸曰黑虎瑞物也明府善政所致<lb/>
予答言此熊耳亟當慎火半月許為癸未元日朝賀畢<lb/>
次詣學宫忽見城東火光燭天出視之已延燒百餘家<lb/>
<pb n="KR3j0067_WYG_005-10b"/>
幾及縣門而止隨而處處火起廨中亦灾禜禳于百神<lb/>
三月乃息余亦偶憶能火之言不知其又騐也<lb/>
　　明楊<lb/>
　　　隱囊<lb/>
　丹鉛録曰晉以後士大夫尚清談喜宴佚始作麈尾<lb/>
　隱囊之製今不可見而其名後學亦罕知顔氏家訓<lb/>
　曰梁朝全盛之時貴遊子弟駕長簷車跟髙齒屐坐<lb/>
　棊子方褥馮班絲隱囊王右丞詩不學城東遊俠兒<lb/>
<pb n="KR3j0067_WYG_005-11a"/>
　隱囊紗帽坐彈棊<lb/>
明曰麈尾有聞開自王樂然埤雅引兼名苑曰鹿之大<lb/>
者為麈羣鹿隨之皆視麈所往麈尾所轉為凖於文主<lb/>
鹿為麈古談者揮焉按李尤銘曰撝成徳柄言為訓辭<lb/>
則始自東京矣隱囊之名宋齊尚未見也王元美以為<lb/>
昔人未知隱囊之制宛委餘編曰古字穏皆隱疑即穏<lb/>
囊也予意隱字如隱几之隱即慿義耳壬戌夏予於荻<lb/>
渚與崔孟起泛舟而下至石硊宻雨連江輕舟凝滯繙<lb/>
<pb n="KR3j0067_WYG_005-11b"/>
南史陳後主時百司啟奏並因宦者蔡臨兒李善度請<lb/>
進後主倚隱囊置張貴妃于膝下共决之予問孟起隱<lb/>
囊何義答云今京師官坐處常有裁錦為褥形圓如毬<lb/>
或以抵膝或以搘脇盖是物也<lb/>
　　　蟪蛄歌<lb/>
　風雅逸篇引詩含神霧孔子歌曰違山十里蟪蛄之<lb/>
　聲猶尚在耳言政之尚静惡譁與碩鼠同意<lb/>
明之曰用修指此為歌詩紀古樂苑承之詩所又因之<lb/>
<pb n="KR3j0067_WYG_005-12a"/>
按説苑政理篇孔子謂弟子曰違山十里蟪蛄之聲猶<lb/>
尚在耳政事無如膺之矣家語孔子為魯司冦謂宰予<lb/>
云云皆不言歌而丹鉛總錄曰説苑載孔子曰違山十<lb/>
里蟪蛄之聲猶尚在耳言政之惡譁而喜肅也夫蟪蛄<lb/>
之聲必在山林違山十里則朝市矣市有蟪蛄之聲則<lb/>
朝有蜩螗之沸政之譁也甚矣史記云魯衰洙泗之間<lb/>
齗齗如也齗齗交争之意即孔子所謂譁也嬰考含神<lb/>
霧歌諸類書未有可見者且丹鉛不引詩緯而取説苑<lb/>
<pb n="KR3j0067_WYG_005-12b"/>
何乃與逸篇自違伐乎至詩歸鍾惺云妙在歌中似不<lb/>
露題譚元春云謡歌風刺情理心口之間有妙者矣難<lb/>
得如此悠揚藴藉二君承唾襲舛任臆品評自謂識曲<lb/>
曽不考其非歌使讀説苑家語當有猴羮之吐矣<lb/>
　　　列女傳謡<lb/>
　用修風雅逸篇古今諺載列女傳古謡云食石食金<lb/>
　鹽可以支常乆食石食玉䜴可以得長壽馮氏詩紀<lb/>
　梅氏古樂苑承之臧氏詩所入仙詩謡<lb/>
<pb n="KR3j0067_WYG_005-13a"/>
明之曰按列女傳今存並無學長生者安得此謡考神<lb/>
仙服食經曰地榆一名玉札北方難得故尹公度曰寧<lb/>
得一斤地榆不用明月寶珠其實如䜴北方呼豉為札當<lb/>
言玉豉與五加煮石服之可神仙是以西域真人曰何<lb/>
以支長久食石畜金鹽何以得長壽食石用玉䜴此<lb/>
草霧而不濡太陽氣盛也鑠玉爛石炙其根作飲如茗<lb/>
氣其汁釀酒治風痺補腦此經齊民要術引之與煮石<lb/>
經大同用修直顛倒其詞令乆與壽叶而造之為謡諸<lb/>
<pb n="KR3j0067_WYG_005-13b"/>
家乃逓相祖述何也<lb/>
　　　魯定公記<lb/>
　風雅逸篇古今諺載魯定公記引古語曰寧得一把<lb/>
　五加不用黄金滿車寧得一把地榆不用明月寳珠<lb/>
　馮氏詩紀梅氏古樂苑臧氏詩所並因之<lb/>
明之曰東華真人煮石經曰五加異名曰金鹽昔西域<lb/>
真人王屋山人王常言何以得長乆何不食石蓄金鹽<lb/>
母何以得長壽何不食石用玉䜴玉豉即地榆也五加<lb/>
<pb n="KR3j0067_WYG_005-14a"/>
地榆皆是煮石而餌得長生之藥也昔尹公度聞孟綽<lb/>
子董士固相與言曰寧得一把五加不用金玉滿車寧<lb/>
得一斤地榆安用明月寳珠本草證類引此下連魯定<lb/>
公母單服五加酒以致不死臨隱去佯托死時人莫悟<lb/>
張子聲楊建始王叔才干世彥皆服此酒得夀二百年<lb/>
其字多譌用修乃以為出其記中所謂魯定公者盖道<lb/>
家借名非大庭之宋父也陳晦伯常譏用修引衝波傳<lb/>
按衝波諸類書多引惟考諸經籍志都無所為魯定公<lb/>
<pb n="KR3j0067_WYG_005-14b"/>
記者此為古語宜從梁元帝金樓子云名山之下生葱<lb/>
薤者是古種食舌種也故語云寧得一把五加不用金<lb/>
玉滿車寧得一斤地榆不用明月寳珠五加一名金鹽<lb/>
地榆一名玉䜴此二物可煮石也亦見太平御覽若依<lb/>
東華真人經則此五加四句直是孟董對談耳<lb/>
　　　列女傳古語<lb/>
　風雅逸篇古今諺載列女傳古語曰力田不如遇豐<lb/>
　年力桑不如見國卿刺繡文不如倚市門詩歸従之<lb/>
<pb n="KR3j0067_WYG_005-15a"/>
明之曰按力田二句乃秋胡謂妻言刺繡兩句則史貨<lb/>
殖傳文並非諺語用修又合兩書而一之殊謬鍾伯敬<lb/>
乃云叶法甚奇各句中以田年桑卿文門相押譚友夏<lb/>
云後二語尤感甚真堪捧腹<lb/>
　　　月令注諺<lb/>
　古今諺載月令注引里諺曰蜻蛉鳴衣裘成蟋蟀鳴<lb/>
　嬾婦驚詩所承之作崔實月令農語<lb/>
明之曰予閲月令注無此語崔氏農語亦無之按爾雅蟋<lb/>
<pb n="KR3j0067_WYG_005-15b"/>
蟀蛬注曰蜻蛚也楊馮梅臧鍾並作蜻蛉不聞蜻蛉而<lb/>
能鳴也鹽鐵論曰月令凉風至殺氣動蜻蛚鳴衣裘成<lb/>
本非里諺又陸璣毛詩疏曰蟋蟀一名蜻蛚幽州人謂<lb/>
之趨織里語曰趨織鳴懶婦驚亦不直呼蟋蟀用修盖<lb/>
合桓陸言為一托之僻書以欺湫學也唐庚文錄引詩<lb/>
疏諺語作絡緯鳴嬾婦驚按古今注曰蟋蟀里南呼為<lb/>
嬾婦里語云云盖借其名以調紅女也古今注又曰促<lb/>
織一名絡緯促織謂其鳴聲如急織絡緯謂其鳴聲如<lb/>
<pb n="KR3j0067_WYG_005-16a"/>
紡績也<lb/>
　　　鬟河釃湖<lb/>
　丹鉛錄曰賈誼新書鬟河而導之九牧吕氏春秋禹<lb/>
　身執虆□剔河而導九岐鑿江而通九路劉向説苑<lb/>
　禹釃五湖而定東海鬟本髮名義取環曲剔本梳剔<lb/>
　義取疏通釃本漉酒義取澄清古人用字亦甚工矣<lb/>
明之曰吕覽無身執二言盖淮南語也考字書無以環<lb/>
曲詁鬟字者惟説文曰鬟緫髮也以緫解疏恐失之逾<lb/>
<pb n="KR3j0067_WYG_005-16b"/>
逺且黄河千里一曲何取廻環髙誘淮南注曰剔洩去<lb/>
也莊子燒之剔之向秀崔譔並作鬄鄭𤣥儀禮注曰今<lb/>
文鬄為剔㨿此則新書當作鬄河而導之九枝正與淮<lb/>
南同字也又釃之為義陸徳明曰<graphic n="KR1847" url="https://raw.githubusercontent.com/kanripo/KR-Gaiji/master/images/KR1847.png" mimeType="image/png"/>也章懐曰濾也濾<lb/>
<graphic n="KR1847" url="https://raw.githubusercontent.com/kanripo/KR-Gaiji/master/images/KR1847.png" mimeType="image/png"/>可以解莤酒不可以解濬川且五湖豈容濾滓而漉<lb/>
濁乎若義取澄清人壽幾何之憾矣溝洫志禹導河至<lb/>
大伾釃二渠以引其河孟康釃分也分其流洩其怒也<lb/>
若依以筐曰釃之箋則漢書謂漉二渠以引河可乎河<lb/>
<pb n="KR3j0067_WYG_005-17a"/>
渠書作厮二渠以引其河裴駰引漢書音義曰厮分也<lb/>
索隱曰厮漢書作灑史記舊本亦作灑字從水故云九<lb/>
川既疏九澤既灑何可謂釃同漉義唐書髙士廉傳附<lb/>
故渠厮又引旁出亦用史記之字<lb/>
　　　左傳引語<lb/>
　古今諺載左傳語曰飛矢在上走驛在下風雅逸篇<lb/>
　載籍通引條注曰左傳兵交使在其間今語兩國兵<lb/>
　交不罪來使詩紀諸家並承之以為即左傳引古語<lb/>
<pb n="KR3j0067_WYG_005-17b"/>
明之曰按左氏無此詞唯襄十二年楚人執鄭行人良<lb/>
霄杜氏釋例曰使以行言言以接事舉不以怒則兩國<lb/>
之情通兵有不交而解者行人勲也是以雖飛矢在上<lb/>
走驛在下及其末節遷怒肆忿快意於行人鄭人使伯<lb/>
蠲行成晉人殺之非禮也兵交使在其間可也此杜氏<lb/>
文非古語<lb/>
　　　春秋緯古語<lb/>
　風雅逸篇引春秋緯古語曰吐珠于澤誰能不含<lb/>
<pb n="KR3j0067_WYG_005-18a"/>
明之曰春秋保乾圖曰臣功大者主威侵權并族害已<lb/>
姦行吐珠於澤誰能不含注曰君之權柄外假則必競<lb/>
取以為已利猶珠出于澤中誰能不含取以為已寳也<lb/>
又翟酺疏引孔子曰吐珠於澤誰能不含盖此緯書中<lb/>
文不云古語<lb/>
　　　又<lb/>
　風雅逸篇古今諺又載古今緯古語曰月麗於畢雨<lb/>
　滂沱月麗於箕風揚沙<lb/>
<pb n="KR3j0067_WYG_005-18b"/>
明之曰大宗伯疏曰風師箕也者春秋緯云月離於箕<lb/>
風揚沙故知風師箕也云雨師畢也者詩云月離於畢<lb/>
俾滂沱矣故知雨師畢也洪範正義曰詩云月離於畢<lb/>
俾滂沱矣是離畢則多雨文見于經離箕則多風傳記<lb/>
無其事鄭𤣥引春秋緯云月離於箕則風揚沙據此則<lb/>
上句經詞下句緯説非出一簡且非古語也惟大司徒<lb/>
疏引洪範之義曰土為木妻木為金妻從妻所好故月<lb/>
離于箕風揚沙月離于畢俾滂沱此特孔氏撮合二書<lb/>
<pb n="KR3j0067_WYG_005-19a"/>
為言耳困學紀聞云周子醇樂府拾遺曰孔子刪詩有<lb/>
刪兩句者月離于畢俾滂沱矣月離于箕風揚沙矣是<lb/>
也愚考周禮疏引春秋緯云月離于箕風揚沙非詩也<lb/>
王氏既他無所見而吾家子醇乃以為逸詩又一異事<lb/>
也<lb/>
　　　雲根<lb/>
　藝林伐山曰古詩黕黕布雲根森森散雨足雲生於<lb/>
　石故名石雲根沈約賦户接雲根庭流松響裴粲傳<lb/>
<pb n="KR3j0067_WYG_005-19b"/>
　栖素雲根餌芝清壑杜詩井邑住雲根賈島詩移石<lb/>
　動雲根<lb/>
明之曰天水趙子櫟杜詩注曰雲根石也盖取五嶽之<lb/>
雲觸石而出則石者雲之根也用修采其説耳嬰按張<lb/>
協詩曰雲根臨八極雨足灑四溟又𤣥武館賦仰視雲<lb/>
根俯臨天末曺毗請雨文雲根山積而中披雨足垂零<lb/>
而復散沈君攸桂檝泛河中詩曰𦕈𦕈雲根侵逺樹夫<lb/>
曰布曰披曰臨曰侵皆是浮輕去來之意不容以為石<lb/>
<pb n="KR3j0067_WYG_005-20a"/>
也且浪仙之詩移石動石豈成文理天降時雨山川出<lb/>
雲何必皆觸石而出乎尋宋武帝登作樂山詩云屯烟<lb/>
擾風穴積水溺雲根宋之問江亭晚望詩浩渺侵雲根<lb/>
依稀可傅會耳<lb/>
　　　教殽<lb/>
　山海經補注曰北山經教山教水出焉西流注於河<lb/>
　是水冬乾而夏流實惟乾河郭云今河東聞喜縣有<lb/>
　乾河口但有故溝無復水是也溝今在陜州唐名石<lb/>
<pb n="KR3j0067_WYG_005-20b"/>
　壕杜子美有石壕吏詩今名乾壕鋪按教即殽也秦<lb/>
　晉戰於殽即此地兩山則殽之南北兩嶔夏后臯墓<lb/>
　文王避雨陵在焉見公羊傳<lb/>
明之曰郡國志𢎞農郡有陜縣又澠池縣有二崤河東<lb/>
郡聞喜縣注引史記伐韓到乾河亦引郭璞云云按今<lb/>
澠池属河南之河南府聞喜属山西之平陽府自聞喜<lb/>
抵澠池陸道四百七十又水經注曰河水過砥柱有崤<lb/>
水注之水出河南盤殽山北流與石崤水合水出石崤<lb/>
<pb n="KR3j0067_WYG_005-21a"/>
山山有二陵孟明覆秦師于此河水又東千崤之水注<lb/>
焉水導于千崤之山北流纒絡二道注于河東流貫砥<lb/>
柱觸閼流自砥柱以下至五戸三百二十里水流迅急<lb/>
勢同三峽又東過平隂縣北又東至鄧河水又東與教<lb/>
水合教水出河東垣縣北教山歴鼓鐘川分為二澗一<lb/>
澗西北出一百六十許里今聞喜縣東北谷口猶有乾<lb/>
河里故溝存焉一水歴鼓鐘城西有大泉注澗與教水<lb/>
合伏入石下南至下峽入于河今人猶謂之乾澗㨿此<lb/>
<pb n="KR3j0067_WYG_005-21b"/>
則砥柱之間有崤水有石崤水又有千崤水盖三崤矣<lb/>
三殽之下五六百里始合教水教固非殽也水經注又<lb/>
曰紫谷水出絳縣東白馬山出紫谷與乾河合即教水<lb/>
之枝川也史記白起傳涉河取韓安邑東至乾河是也<lb/>
證知教水不但瀠流聞喜亦絳翼之通波也左傳晉人<lb/>
禦師必於殽殽有二陵焉其南陵夏后臯之墓北陵文<lb/>
王之所避風雨也公羊掇拾左氏語何休亦不釋土地<lb/>
名惟杜預曰殽為𢎞農澠池縣西北道在二殽間谷深<lb/>
<pb n="KR3j0067_WYG_005-22a"/>
委曲兩山相嶔正義曰是山俗呼為土殽石殽然則今<lb/>
陜州即漢陜縣而子美所云石壕即石殽也杜詩注下<lb/>
圜曰石壕陜東戍也地在新安西即西殽也差為得之<lb/>
殽澠盖晉邉邑故吕氏春秋三帥曰使臣東邉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>晉之<lb/>
道且秦師惟摩晉境過周襲鄭故欒枝議欲勿伐而先<lb/>
軫阻之于隘若至聞喜則壓晉都冦實深矣晉得縱敵<lb/>
乎<lb/>
　　　石經<lb/>
<pb n="KR3j0067_WYG_005-22b"/>
　丹鉛錄石經考曰漢靈帝光和六年刻石鏤碑載五<lb/>
　經文于太學講堂前此初刻也蔡邕以熹平四年與<lb/>
　五官中郎將堂谿典彈議郎張訓韓説太史令單颺<lb/>
　奏求正定六經文字靈帝許之乃自書丹於碑使工<lb/>
　鐫刻立于太學門外此再刻也<lb/>
明之曰後漢書蔡邕以經籍去聖乆逺文字多謬熹平<lb/>
四年與五官中郎將堂谿典光禄大夫楊賜諫議大夫<lb/>
馬日磾議郎盧植張馴楊彪韓説太史令單颺求正定<lb/>
<pb n="KR3j0067_WYG_005-23a"/>
六經文字自書丹於碑使工鐫刻立太學門外而水經<lb/>
注云云尋用修所稱無他稽究直因善長遺書冩之故<lb/>
其譌誤並同且靈帝熹平七年始為光和元年用修過<lb/>
信酈言以意傅會而云初刻再刻殆未深思耳又靈帝<lb/>
光和時無刻石經事恐善長亦誤馬日磾字翁叔今止<lb/>
存彈字張馴字子儶今作訓皆承水經注之譌也<lb/>
　　　主客<lb/>
　風雅逸編載文選注古諺曰越阡度陌互為主客<lb/>
<pb n="KR3j0067_WYG_005-23b"/>
明之曰文選短歌行注引應劭風俗通曰里語云越陌<lb/>
度阡更為主客盖街談巷語聲不必諧韻不必叶而自<lb/>
然髙妙用修改以赴韻亦不必爾<lb/>
　　解馮<lb/>
　　　辟雍<lb/>
　北海馮惟訥字汝言撰詩紀載辟雍逸詩曰舟張辟<lb/>
　雍鶬鶬相從八風回回鳯凰喈喈注引困學紀聞曰<lb/>
　尚書大傳引樂曰舟張辟雍鶬鶬相從樂樂經也逸<lb/>
<pb n="KR3j0067_WYG_005-24a"/>
　詩篇名引虞舜大唐歌而注引尚書大傳曰維五祀<lb/>
　奏鐘石論人聲䜎然乃作大唐之歌<lb/>
解之曰按尚書虞大傳曰惟五祀定鐘石論人聲鳥獸<lb/>
咸變於是勃然興韶于大麓之野執事還歸二年䜎然<lb/>
乃作大唐之歌以聲帝美聲成而朱鳯至故其樂曰舟<lb/>
張辟雍鶬鶬相従八風回回鳯凰喈喈言其和也馮氏<lb/>
既以為辟雍之詩又以為樂經之樂而於大唐歌僅具<lb/>
篇名不知舟張辟雍正大唐之歌也<lb/>
<pb n="KR3j0067_WYG_005-24b"/>
　　　又<lb/>
　詩紀辟雍逸詩又載周官注詩曰勅爾瞽率爾衆工<lb/>
　奏爾悲誦肅肅雍雍無怠無凶<lb/>
解之曰按樂師職曰詔來瞽臯舞鄭司農曰來勅也勅<lb/>
爾瞽率爾衆工奏爾悲誦肅肅雍雍無怠無凶唐賈公<lb/>
彦疏曰瞽人無目而云勅爾瞽率爾衆工於義不可且<lb/>
奏爾悲誦等似逸詩不知何從而出賈氏盖以勅爾瞽<lb/>
二句為解詔來瞽臯舞之義而猶疑悲誦三語似逸詩<lb/>
<pb n="KR3j0067_WYG_005-25a"/>
且未曉鄭所案據馮氏乃皆以為辟雍詩誤也<lb/>
　　　大戴禮<lb/>
　詩紀又載大戴禮逸詩曰東有開明於時雞三號以<lb/>
　興庶虞庶虞動蜚征作民嗇執功百草咸淳注曰見<lb/>
　四代篇困學紀聞曰開明避景帝諱也庶虞者盖山<lb/>
　虞澤虞之属馬融廣成頌僅用飛征<lb/>
解之曰此引詩維東有開明一語耳於時下記者自言<lb/>
也末尚有地傾水流之一句語太參差韻難轉叶皆非<lb/>
<pb n="KR3j0067_WYG_005-25b"/>
詩體又按千乗篇司徒典春禱民命及畜榖蜚征庶虞<lb/>
草又曰方冬三月草木落庶虞藏又誥志篇虞夏之厯<lb/>
正建於孟春於時冰泮發蟄百草權輿卒于冬萬於時<lb/>
雞三號卒明載於青色云云騐此知是章皆著書者一<lb/>
家言也然予謂庶虞猶庶物蟄属也是以動于春藏于<lb/>
冬蜚征蠉飛蚑行者若山澤虞侯安得言動言藏而司<lb/>
徒為禱之乎<lb/>
　　　紫宫諺<lb/>
<pb n="KR3j0067_WYG_005-26a"/>
　詩紀載漢諺曰一雌復一雄雙飛入紫宫注引漢書<lb/>
　而題云紫宫諺晉歌謡詞又引晉書而題作苻堅長<lb/>
　安歌<lb/>
解之曰陳晦伯學林云馮惟訥詩紀引漢書曰李延年<lb/>
善歌能為新聲與女弟俱幸武帝時人語云云漢外戚<lb/>
佞倖傳俱無之此晉載記苻堅寵清河公主慕容冲事<lb/>
也詩紀不知何據云然嬰覽梅氏古樂苑及詩乗亦引<lb/>
漢書承詩紀之誤也詩所依馮氏引李延年事又引苻<lb/>
<pb n="KR3j0067_WYG_005-26b"/>
堅事而云長安亦以此歌之不載出何書按十六國春<lb/>
秋苻堅二十五年滅燕慕容冲姊清河公主有殊色堅<lb/>
納之寵冠後庭冲年十三有龍陽之美堅又幸之長安<lb/>
歌之云云此事又見魏書考漢書五行志亦無此語惟<lb/>
太平御覽事類賦注並引漢書曰李延年善歌能為新<lb/>
聲與女弟俱幸時人語云云詩紀之誤盖縁此耳<lb/>
　　　張君祖庾僧淵<lb/>
　馮汝言詩紀又載陳張君祖贈沙門竺法頵還西山<lb/>
<pb n="KR3j0067_WYG_005-27a"/>
　庾僧淵代竺法頵答張君祖諸詩而注之曰張君祖<lb/>
　庾僧淵詩皆恬淡雅逸有晉風歴選陳世無此作也<lb/>
　考髙僧傳有康僧淵竺法雅者並在晉成帝時疑即<lb/>
　此人與廣𢎞明集云陳張君祖既不能明姑列于此<lb/>
解之曰按廣𢎞明集多誤如晉桓譚宋孫盛宋羅含之<lb/>
類多矣此作陳張君祖不足怪也世説新語曰康僧淵<lb/>
初過江未有知者忽往殷淵源許值盛有賔客殷使坐<lb/>
遂成義理領畧粗舉一往參詣由是知之又曰康僧淵<lb/>
<pb n="KR3j0067_WYG_005-27b"/>
在豫章立精舎旁嶺帶川閒居研講庾公諸人往看之<lb/>
聲名乃興劉孝標注曰僧淵疑是胡人沈約晉書亦稱<lb/>
其有義學據此馮氏所疑是也但髙僧傳竺法雅河間<lb/>
人立寺髙邑為趙太子石宣所敬是為張康在南竺雅<lb/>
居北風馬不及贈答何繇矣考竇臮述書賦曰君祖馳<lb/>
馭藝忝令譽窮正騐草而罕逮其能作偽亂真而未可<lb/>
為據竇䝉注曰張翼字君祖下邳人晉東海太守穆帝<lb/>
令翼冩王右軍手表帝自批後右軍殆不能别乆乃悟<lb/>
<pb n="KR3j0067_WYG_005-28a"/>
云小人幾欲亂真然則張君祖者晉張翼也與康僧淵<lb/>
實並時諸家不考遂使目前佳士千載晦䝉予深惋焉<lb/>
故為訂之云爾<lb/>
　　　種羊<lb/>
　詩紀載北齊髙昂征行詩曰壠種千口牛泉連百壺<lb/>
　酒朝朝圍山獵夜夜迎新婦注云見太平廣記<lb/>
解之曰太平廣記引談藪此詩作隴種千口羊詩紀及<lb/>
詩所乃云千口牛誤也史記正義及太平廣記引宋膺<lb/>
<pb n="KR3j0067_WYG_005-28b"/>
異物志曰大秦國北附庸小邑有羊羔自然生於土中<lb/>
候其欲萌築墻繞之恐獸所食也其臍與地連割絶則<lb/>
死擊皷驚乃驚鳴臍遂絶則逐水草以一二百口為羣<lb/>
豈其類乎然此不言種之也四明孫能傳一之剡溪漫<lb/>
筆曰大漠迤西俗能種羊凡屠羊用其皮肉惟留骨以<lb/>
初冬未日埋著地中至春陽季月上未日為吹笳呪語<lb/>
有子羊從土中出凡埋骨一具可得子羊數隻楚石琦<lb/>
禪師漠北懐古詩云自言羊可種不信繭成絲盖紀實<lb/>
<pb n="KR3j0067_WYG_005-29a"/>
也吳立夫萊亦有西域種羊皮書褥歌云波斯國中神<lb/>
異語波斯牧羊俱雜虜當前剚刀羊可食土城留種羊<lb/>
脛骨四圍築垣聞杵聲羊子還欲脛骨生桃洞壽樂郊<lb/>
私語羊可種而生亦異聞也㨿此則隴種千口羊盖實<lb/>
有是事書之為牛將牛亦可種耶<lb/>
　　　新林詩<lb/>
　詩紀載釋曇遷新林祖道詩曰生平本胡越關吳各<lb/>
　異津聫翩一傾盖便作法城親淡談解煩累愁眉始<lb/>
<pb n="KR3j0067_WYG_005-29b"/>
　得伸今朝忽分手恨失眼中人子向涇河道慧業日<lb/>
　當新我住䢴溝側終為松下塵沈浮従此隔無復更<lb/>
　來因此别終天别迸淚忽沾巾注云見禪藻臧氏詩<lb/>
　所因之<lb/>
解之曰續髙僧傳曰釋曇遷姓王博陵人周武平齊佛<lb/>
法頺毁將欲保道跡逃金陵遷逹揚都栖道塲寺彼有<lb/>
沙門慧曉陳朝領袖江表僧望學兼孔釋一見而結友<lb/>
于隋厯告興遂與同侣俱辭建業緇素知友祖道新林<lb/>
<pb n="KR3j0067_WYG_005-30a"/>
各題篇什曉命筆賦詩云爾按𫝊則是詩慧曉作也且<lb/>
遷行曉止故其詩云子向涇河我住䢴溝安得以為遷<lb/>
詩乎<lb/>
　　　鄭蜀賔<lb/>
　詩紀載隋鄭蜀賔别親友詩畏途方萬里生涯近百<lb/>
　年不知何白首何處入黄泉注引詩話緫龜曰隋長<lb/>
　壽年有鄭州鄭蜀賔風流名士頗善五言蹉跎鄉閭<lb/>
　不求聞達垂掛冠選授江南一尉賔友祖餞至上東<lb/>
<pb n="KR3j0067_WYG_005-30b"/>
　門蜀賔留别云云酒酣自詠聲調哀促合坐嗚咽卒<lb/>
　於官時人比之劉庭芝<lb/>
解之曰按南部新書劉庭芝字希夷汝州人作白頭吟<lb/>
曰今年花落顔色改明年花開知誰在既而歎曰此語<lb/>
似石崇白首同所歸乃重作二句曰年年嵗嵗花相似<lb/>
嵗嵗年年人不同復嘆曰死生有命豈復由此乃并留<lb/>
之其舅宋之問愛此兩句懇乞不與以土袋壓殺之鄭<lb/>
蜀賔事亦出南部新書誤以長壽為隋年號阮一閲詩<lb/>
<pb n="KR3j0067_WYG_005-31a"/>
話總龜承之馮氏又承其誤若蜀賔在隋代而時人比<lb/>
之劉庭芝是今日適越而昔至也吳中珩云蜀賔唐武<lb/>
后時人長壽亦武后時年號馮公誤加隋字收此盖未<lb/>
考汝言誤收之繇也<lb/>
　　　異苔<lb/>
　詩紀載郭璞贈温嶠詩曰人亦有言松竹有林及爾<lb/>
　臭味異苔同岑云云<lb/>
解之曰異苔同岑依藝文類聚錄也太平御覽作異本<lb/>
<pb n="KR3j0067_WYG_005-31b"/>
同岑詩歸譚元春曰異苔同岑新而有采鍾惺云異苔<lb/>
字如何入想按異本義己難通苔字尤謬余以為應作<lb/>
異谷轉冩訛耳陸士衡贈馮文羆詩出自幽谷及爾同<lb/>
林景純盖用其語<lb/>
　　　漢書<lb/>
　詩紀載漢書詩曰四牡翼翼以征不服<lb/>
解之曰漢書元鼎五年十月行幸雍祠五畤十一月立<lb/>
泰畤于甘泉天子親郊見朝日夕月詔曰詩云四牡翼翼<lb/>
<pb n="KR3j0067_WYG_005-32a"/>
以征不服親省邉垂用事所極李斐注曰極至也所至<lb/>
輙祭也師古曰逸詩也詩紀止引四牡二句按武帝本<lb/>
為咸秩發詔惟取用事所極之義若但摘以征不服亦<lb/>
殊無謂故顔氏統謂之逸詩馮氏誤<lb/>
　　　古歌<lb/>
　詩紀載古咄唶歌曰棗下何攅攅榮華各有時棗欲<lb/>
　初赤時人從四邉來棗適今日賜誰當仰視之<hi>吳中珩拾</hi>
　<hi>遺注之云賜字疑</hi>
<pb n="KR3j0067_WYG_005-32b"/>
解之曰按方言賜盡也潘岳西征賦超長懐以遐念若<lb/>
循環之無賜維摩詰經香積如來鉢飯悉飽衆會猶故<lb/>
不賜太平廣記引啟顔錄曰山東人謂盡為賜是也支<lb/>
曜出成具光明經曰善明請佛明士等六百萬人諸天<lb/>
神王即助施飯食已飽足飯不消瀃瀃字盖與賜同或<lb/>
作棗適今日罄失其佳語矣<lb/>
　　注王<lb/>
　　　鵩鳥<lb/>
<pb n="KR3j0067_WYG_005-33a"/>
　己未在鼂湖與友人夜坐聞松間鴞鳴予曰此鵩耶<lb/>
　不能逺飛行不出域乃賈生以為妖鳥而吾邑聞其<lb/>
　嘶聲謂豐年之兆俗固有不同矣友人曰賈生所謂<lb/>
　妖者以野鳥入舎止于坐隅故耳若夫長林豐枝之<lb/>
　中固其宅也當不為異矣因誦王元美哭于鱗詩云<lb/>
　春秋麟獲日庚子鵩來年可謂屬句工敵傳情沈痛<lb/>
　者也予以為不然<lb/>
注曰此弇州組語之工而不覺引事之謬也左氏傳哀<lb/>
<pb n="KR3j0067_WYG_005-33b"/>
公十四年春西狩獲麟十六年四月己丑孔丘卒則麟<lb/>
獲非山頺之日明矣後漢書何敞言西狩獲麟孔丘有<lb/>
兩楹之殯盖傅會其説史記賈生傅長沙王作服鳥賦<lb/>
嵗餘徴見拜梁懐王太傅居數年懐王騎墮馬賈生自<lb/>
傷嵗餘亦卒則鵩來至騎墮之後愈遥二事引喻俱失<lb/>
也且宣尼賈生作對五雀六燕亦不如是杜甫寄李白<lb/>
詩幾年遭鵩鳥獨泣向麒麟弇州豈誦此而誤乎<lb/>
　　　韻語<lb/>
<pb n="KR3j0067_WYG_005-34a"/>
　藝苑巵言曰宋髙宗每欲除異已必令壯士丁旿拉<lb/>
　殺旿即樂府所謂丁都䕶者也時人為之語曰莫跋<lb/>
　扈付丁旿蕭齊主道成亦然其所任者桓康也時人<lb/>
　亦語曰莫輈張付桓康二事既同而字亦對又皆協<lb/>
　韻甚奇晉史載謝安石語亦有韻曰天子有道守在<lb/>
　四鄰明公何須屋後著人正可破此二主<lb/>
注曰宋書諸葛長民將作亂宋公至京長民到門引却<lb/>
前人閑語宻命壯士丁旿等於坐拉焉死于床側并誅<lb/>
<pb n="KR3j0067_WYG_005-34b"/>
其弟時人為語曰勿跋扈付丁旿南齊書黄回為南兖<lb/>
州部曲數千太祖欲收恐為變召入東府使桓康將數<lb/>
十人數回罪殺之時人為之語曰欲侜張問桓康然晉<lb/>
書謂長民驕縦貪侈多聚珍寳美色不知紀極所在殘<lb/>
虐為百姓所苦及諸葛氏誅士庶咸恨正刑之晚則丁<lb/>
旿此摶自不可少然亦偶于長民試之曰每欲除異己<lb/>
必令拉殺斯為寃矣齊王所殺宋臣數十唯黄回適使<lb/>
桓康耳桓宣武答謝安曰正自不得不爾齊王亦然新<lb/>
<pb n="KR3j0067_WYG_005-35a"/>
亭之役事窮勢極智勇俱困安石聊談笑道之今執守<lb/>
在四鄰一言為真持破二主是以三代之道責世上之<lb/>
君斯腐儒之論也史記人告楚王韓信反髙帝以陳平<lb/>
計告諸侯吾欲遊雲夢欲襲信信謁上令武士縛信械<lb/>
繫至洛陽後舎人弟告信欲反狀于吕后后欲召恐不<lb/>
就乃與蕭相國謀紿信入賀吕后使武士縛信斬之宋<lb/>
齊芟蕩盖以漢為舊章但漢世少時人二語耳考宋明<lb/>
帝文章志桓公至新亭大陳兵衛謝安入謂曰安聞諸<lb/>
<pb n="KR3j0067_WYG_005-35b"/>
侯有道守在四鄰明公何有壁間著阿堵軰晉書改作<lb/>
明公何須壁後置人耶殊不及向語渾朴若天子有道<lb/>
守在四夷以四鄰系天子何作者之疎乎且宋武帝為<lb/>
髙祖不稱髙宗樂府丁督䕶歌非都䕶也齊書及南史<lb/>
皆云欲侜張問桓康莫付二字並誤凡詩人語無不協<lb/>
韻聊舉其類是者宋書大明中奚顯度為員外散騎侍<lb/>
郎世祖使主領人功苛虐無道動加捶撻人不堪命為<lb/>
謡相戲曰勿反顧付奚度魏書崔楷官中郎將性嚴烈<lb/>
<pb n="KR3j0067_WYG_005-36a"/>
摧挫豪強時人語曰莫<graphic n="KR3089" url="https://raw.githubusercontent.com/kanripo/KR-Gaiji/master/images/KR3089.png" mimeType="image/png"/>獬付崔楷此酷吏也民語亦<lb/>
如此詎獨丁桓哉<lb/>
　　　七仄七平<lb/>
　藝苑巵言曰楊用修所載七仄如宋玉吐舌萬里唾<lb/>
　四海緯書七變入臼米出甲佛偈一切水月一月攝<lb/>
　七平如文選離袿飛綃垂纎羅俱不如老杜梨花梅<lb/>
　花參差開有客有客字子美和美易讀而楊不之及<lb/>
　按傅武仲舞賦家有古文苑文選皆云華袿飛綃雜<lb/>
<pb n="KR3j0067_WYG_005-36b"/>
　纎羅不言垂纎羅也<lb/>
注曰宋玉大言賦吐舌萬里唾一世此于長短句中偶<lb/>
出七言耳春秋運斗樞三變而粲謂之粟四變入臼米<lb/>
出甲五變而蒸飯可食此句與詞詠益不相闗不當以<lb/>
混風雅文選古文苑舞賦乃作華袿飛綃而雜纎羅不<lb/>
獨非七平亦且八字矣按屈原大招四酎并熟不歰嗌<lb/>
宋玉招魂二八侍宿射逓代此七仄也七平如宋玉魂<lb/>
兮歸來哀江南古紵曲羅裙飄颻昭儀光魏鼓吹第五<lb/>
<pb n="KR3j0067_WYG_005-37a"/>
曲孤魂翩翩當何依謝惠連燕歌行何為淹留無歸聲<lb/>
髙允王子喬行超升飛龍翔天庭皆雅馴流利而王亦<lb/>
不之及且梨花有客二句皆用修所引王乃没其語而<lb/>
竊之又梨花句出于崔魯謂之老杜何也<lb/>
　　　解鳥獸語<lb/>
　宛委餘編曰解獸語者介葛盧見左傳解鳥語者公<lb/>
　冶長見衝波傳又沈佺期詩不知黄雀語能免冶長<lb/>
　災又侯瑾字子瑜見敦煌實錄又廣漢陽翁仲解馬<lb/>
<pb n="KR3j0067_WYG_005-37b"/>
　語見論衡季南亦解馬語見抱朴子詹何聞牛鳴知<lb/>
　牛黒而白在角見韓非子廷尉沈僧照聴南山虎嘯<lb/>
　云國有邉事當選人丁見梁典<lb/>
注曰此具餘冬序錄廣言具言之矣宛委後出反不及<lb/>
脩寎之詳贍者序錄記曉鳥語者有謝承漢書魏尚字<lb/>
文仲髙皇帝時為太史曉鳥語又神仙傳成武丁益部<lb/>
耆舊傳楊宣並聞雀聲而知覆車之粟魏志管輅聽雀<lb/>
鳴而知鄰婦之殺夫北齊書張子信聆鵲鳴而信官喚<lb/>
<pb n="KR3j0067_WYG_005-38a"/>
之口舌宋史孫守榮于史嵩門聞鵲噪而知來日晡時<lb/>
之寳物皆王事所遺獨少公冶侯氏二事耳嬰按周禮<lb/>
夷𨽻掌與鳥言貉𨽻掌與獸言列子曰今東方介氏之<lb/>
國人數數解六畜之語葢偏知之所得太古神聖之人<lb/>
悉解異類音聲故先會鬼神魑魅次達八方人民末聚<lb/>
禽獸虫蟻言血氣之類心智不殊逺也然則通達殊音<lb/>
豈獨葛冶諸人乎蔡邕釋誨曰伯翳宗聲于鳥語晉鼓<lb/>
吹曲曰伯益佐舜禹職掌山與川智周萬物下知衆鳥<lb/>
<pb n="KR3j0067_WYG_005-38b"/>
言是中古亦有此矣後漢唐公昉碑曰王莽居攝二年<lb/>
君為郡吏有神人與期谷口山與君神藥曰服藥以後<lb/>
當移意萬里知鳥獸言東城老父傳賈昌開元元年生<lb/>
七嵗趫捷過人解鳥語音此又王何俱遺者又董遐周<lb/>
吹景集曰公冶長解鳥語用修引嘖嘖唶唶事謂未知<lb/>
所出澹園云出論語疏張閲邢昺書了無此語此出史<lb/>
記注中兩先生一時輕下筆耳嬰尋史記注亦無引及<lb/>
惟海錄碎事載論語疏公冶長辨鳥雀語云唶唶嘖嘖<lb/>
<pb n="KR3j0067_WYG_005-39a"/>
白蓮水邉有車覆粟車脚淪泥犢牛折角收之不盡相<lb/>
呼共啄驗之果然王氏以為見衝波傳未得其㨿也敦<lb/>
煌實錄侯瑾解鳥音嘗出門見白雀與睪雀同行慨然<lb/>
嘆曰今天下大亂小人君子相與雜居矣此乃逢占之<lb/>
術然序録引今東方介氏之國數語以為續博物志言<lb/>
而不知出自列子豈溯流而忘源耶又引史記秦仲知<lb/>
百鳥之音與之語皆應則秦記無之又云成武丁吾郴<lb/>
人神仙傳載其在長沙遇異人授一書遂通天下鳥獸<lb/>
<pb n="KR3j0067_WYG_005-39b"/>
語音按神仙傳武丁隨二人行不止二人出玉函看素<lb/>
書有武丁姓名乃與藥二丸令服之還家明照萬物獸<lb/>
聲鳥鳴悉能解之亦未嘗有授書事也又曰髙緯貽畧<lb/>
和莬有鳥鳴書一卷王喬有解鳥語一卷是事蓋有著<lb/>
之書者矣翰府名談白龜年遇李太白遺書一卷曰讀<lb/>
之可辨九天禽語大地獸言龜年後遊潞州太守召問<lb/>
之庭有二雀啾唧而過守曰彼何言曰城西民家有廪<lb/>
餘粟在地相呼食之守使騐之果然又見廐馬仰首而<lb/>
<pb n="KR3j0067_WYG_005-40a"/>
嘶問此何言曰槽中料熱不可食時近清明將吏驅羊<lb/>
二十餘頭後一羊鞭之不動守問羊不行有説乎曰羊<lb/>
言腹有羔將産然後就死乃留羊月餘果生子此固由<lb/>
師傳哉按唐裴知古長安中為太樂令有乗馬者知古<lb/>
聞其嘶乃曰馬鳴言主必墜死訪之果然杜詩徵聲及<lb/>
禍樞注曰王元聞鹿鳴問樵者曰鹿鳴即死果為獵人<lb/>
所獲元嘆曰為爾徵聲以彰禍機不可免所謂王元者<lb/>
不知何人此注蓋杜撰也遼史宗室人神速姑能知蛇<lb/>
<pb n="KR3j0067_WYG_005-40b"/>
語尤奇龜年者樂天姪<lb/>
　　　五龍<lb/>
　宛委餘編曰兄弟稱二龍者晉卞粹及温羡八龍者<lb/>
　漢荀儉緄靖燾汪爽肅專唐崔琯珙瑨璪璵玠球珦<lb/>
注曰後漢書許劭字子將汝南平輿人少峻名節與兄<lb/>
虔並知名汝南人稱平輿淵有二龍注曰平輿縣有二<lb/>
龍鄉南史柳悦字文殊少有清致弟惔字文通好學工<lb/>
製文與悦齊名王儉曰柳氏二龍可謂一日千里元美<lb/>
<pb n="KR3j0067_WYG_005-41a"/>
所記是也然吳志劉繇字正禮東萊牟平人兄岱字公<lb/>
山平原陶丘洪薦舉繇茂才刺史曰前年舉公山奈何<lb/>
復舉正禮洪曰使君用公山于前擢正禮于後所謂御<lb/>
二龍于長途張詮南燕書曰慕容徳以封嵩為左僕射<lb/>
韓<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>為右二人並年三十又以嵩弟融為西中郎將<graphic n="KR1202" url="https://raw.githubusercontent.com/kanripo/KR-Gaiji/master/images/KR1202.png" mimeType="image/png"/>
弟軌為北中郎將徳臨軒令四人同八拜嵩等升謝徳<lb/>
頋曰躍二龍于長衢騁雙驥于千里朝野榮之南史建<lb/>
安王為雍州刺史以江革為記室叅軍弟觀為征北行<lb/>
<pb n="KR3j0067_WYG_005-41b"/>
叅軍兼記室沈約任昉與書云雍府妙選英才文房之<lb/>
職總卿昆季可謂御二龍於長途又謝舉為太常博士<lb/>
與兄覽俱預元會江淹忽見曰所謂御二龍於長塗者<lb/>
也梁簡文餞臨海太守劉孝儀蜀郡太守劉孝勝詩兩<lb/>
杜昔夾河二龍今出守新唐書烏承玼字徳潤張掖人<lb/>
開元中與族兄承恩皆為平盧先鋒沈勇而决號轅門<lb/>
二龍則劉氏江氏謝氏烏氏皆有二龍也有三龍者益<lb/>
部耆舊雜記曰李邵字永南弟朝字偉南又有一弟各<lb/>
<pb n="KR3j0067_WYG_005-42a"/>
有才望時號李氏三龍有四龍者漢記曰李膺祖父脩<lb/>
安帝時太尉生子亮淑訓秀號四龍皆為牧守又竇臮<lb/>
述書賦曰張氏四龍名揚海内張從中長史文塲擢第<lb/>
弟從師監察御史弟從儀灼然有才從申志業精絶是<lb/>
也五龍自竇氏前則南齊書張岱字景山與兄太子中<lb/>
舎人寅新安太守鏡征北將軍永弟廣州刺史辨俱知<lb/>
名謂之張氏五龍張之前則前凉錄曰辛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>晉尚書郎<lb/>
兄鑒曠弟寳迅皆以才識著名秦雍為之語曰五龍一<lb/>
<pb n="KR3j0067_WYG_005-42b"/>
門金友玉昆在漢則有公沙氏陶淵明聖賢羣輔錄公<lb/>
沙紹字子超紹弟孚字允慈孚弟恪字允讓恪弟逵字<lb/>
義則逵弟樊字義起右北海公沙穆之五子並有令名<lb/>
京師號曰公沙五龍天下無雙亦名士也見魏明帝甄<lb/>
表狀及後漢書其前又有周氏重合令子輿居宋里櫟<lb/>
陽令子羽居東觀里東海太守子仲居宜唐里兖州刺<lb/>
史子明居西南里潁陽令子良居遂興里右郡决曹掾<lb/>
周燕少卿之五子號曰五龍各居一里子孫各以儒業<lb/>
<pb n="KR3j0067_WYG_005-43a"/>
退讓為業天下著聞見周氏譜及汝南先賢𫝊然上古已<lb/>
有五龍遁甲開山圖曰五龍見教天王被跡望在無外<lb/>
柱州崑崙山上榮氏注曰五龍爰皇後君也昆弟五人<lb/>
皆人面龍身長曰角龍木仙也次曰徵龍火仙也次曰<lb/>
商龍金仙也次曰羽龍水仙也次曰宫龍土仙也父與<lb/>
諸子同得仙治在五方春秋元命包曰五龍又謂之五<lb/>
姓兄弟五人曰皇伯皇仲皇叔皇季皇少治在五方司<lb/>
五行繼人皇御世此皆王氏所遺也若夫人非同生居<lb/>
<pb n="KR3j0067_WYG_005-43b"/>
而同郡亦號五龍者淵明集曰膠東令盧汜昭字興先<lb/>
樂城令剛載祈字子陵潁隂令剛徐晏字孟平涇令盧<lb/>
夏隱字叔州别駕蛇丘劉彬字文曜右濟北五龍並少<lb/>
有異才皆稱神童當桓靈之世時人號為五龍見濟北<lb/>
英賢傳又晉書曰索靖敦煌人與鄉人范𠂻張甝索紒<lb/>
索永俱詣太學馳名海内稱敦煌五龍有以同志同功<lb/>
而並稱者新唐書狄仁傑引桓彦範敬暉張柬之袁恕<lb/>
己崔𤣥暐共誅二張中宗復位封為五王吕温頌之曰<lb/>
<pb n="KR3j0067_WYG_005-44a"/>
取日虞淵洗光咸池潛授五龍夾之以飛是也六龍不<lb/>
獨温卞華陽國志曰李宓六子皆英挺秀逸號曰六龍<lb/>
長子賜字宗碩汶陽太守少子興字儶碩太傅叅軍㓜<lb/>
子盛碩寧浦太守又晉書温羡字長卿太原祈人父恭<lb/>
濟南太守兄弟六人並知名於世號曰六龍以為温羡<lb/>
誤也又最盛者北史王雲北海劇人仕魏南兖州刺史<lb/>
娶清河崔氏學識有風訓生九子並風流藴藉世號王<lb/>
氏九龍昕字元景暉字元旭昭字仲亮晞字叔朗晧字<lb/>
<pb n="KR3j0067_WYG_005-44b"/>
季髙曄字季炎又玉海紺珠唐房諶四子豫坦邃熈號<lb/>
四龍崔徵兄弟七人陸㣲兄弟七人俱號七龍後魏崔<lb/>
長瑜子樞等九人號九龍又引伏氏譜伏義兄弟八人<lb/>
號八龍引語林魏張魯有十子時人語曰張氏十龍儒<lb/>
雅温恭<lb/>
　　　飛燕<lb/>
　宛委餘編曰趙后名飛燕張平有狗亦名飛燕又紅<lb/>
　陽飛燕馬也又曰豫章王蕭嶷馬亦曰飛燕<lb/>
<pb n="KR3j0067_WYG_005-45a"/>
注曰趙宜主以迅體輕軀得號翔鳦固非名也按晉書<lb/>
輿服志曰漢世祖挺英雄之畧總文景之資揚電旌翳<lb/>
皮軒記皷横汾河而祠后土祭甘泉而祭昊天奉常獻<lb/>
儀謂之大駕車千乗而騎萬匹以幸姬趙飛鷰置屬車<lb/>
間豹尾中則武帝時先有一趙飛燕矣典畧曰黒山黄<lb/>
巾諸帥自相號字騎白馬者謂張白騎輕捷者為張飛<lb/>
燕九州春秋曰黄巾賊起張燕聚少年為羣盗性剽悍<lb/>
捷速過人故軍中號曰飛燕盖與趙皇后同惟宋書劉<lb/>
<pb n="KR3j0067_WYG_005-45b"/>
道濟傳有蜀賊偽衛將軍司馬飛燕杜陽編寳厯二年<lb/>
浙東貢舞女二人一曰飛燕一曰輕鳯舞態艶逸每歌<lb/>
罷上令藏之金屋寳帳此則其名耳張平見十六國春<lb/>
秋馬名者張協七命曰駕紅陽之飛燕驂唐公之驌驦<lb/>
張銑曰紅陽人也有良馬名飛鷰謝靈運會吟行飛燕<lb/>
躍廣途李善注引西京雜記文帝自代還有良馬九匹<lb/>
一名飛鷰騮則馬名盡之矣南齊荀伯玉傳世祖在東<lb/>
宫任左右張景真世祖拜陵荀伯玉宻白之上大怒檢<lb/>
<pb n="KR3j0067_WYG_005-46a"/>
校東宫世祖還至方山日暮將泊豫章王遣飛燕東迎<lb/>
具白上怒之意夫東方棹返豫章騎迎水陸差池何以<lb/>
邂逅宋書袁顗傳劉胡叛走袁顗大怒呼取飛鷰謂衆<lb/>
曰我當自出之至鵲頭步取青林若蕭嶷名馬飛燕則<lb/>
袁顓已擅美於前矣予謂此雙燕皆船名也哀江南賦<lb/>
曰排青龍之戰艦鬬飛燕之船樓可㨿梁元帝詩晨鳬<lb/>
移去舸飛燕動歸橈與子山賦正同陳晦伯控引古今<lb/>
自謂無謬而天中記馬部列蕭袁二事豈未讀梁元之<lb/>
<pb n="KR3j0067_WYG_005-46b"/>
詩子山之賦乎<lb/>
　　　王母越王<lb/>
　宛委餘編曰仙人名王母函山鳥亦名王母勾踐名<lb/>
　越王海味似<graphic n="KR1173" url="https://raw.githubusercontent.com/kanripo/KR-Gaiji/master/images/KR1173.png" mimeType="image/png"/>者亦名越王仲由字子路熊亦名子<lb/>
　路見續博物志<lb/>
注曰酉陽雜俎曰齊郡函山有鳥足青觜赤素翼絳顙<lb/>
名王母使者世傳山上有王母藥函令鳥守之案此則<lb/>
鳥名王母使者四字為呼非但云王母也又鄴中記石<lb/>
<pb n="KR3j0067_WYG_005-47a"/>
虎園有西王母棗枝葉葱茂四時不凋九月生花十二<lb/>
月熟三子一尺又石虎皇后浴室有二長生樹葉大如<lb/>
掌八九月白花子赤大如橡世謂之王母長生樹伽藍<lb/>
記曰華林園有仙人桃色赤表裏照澈得霜即熟亦曰<lb/>
王母桃酉陽雜俎曰王母桃洛陽華林園有之十月熟<lb/>
俗語曰王母甘桃食之解勞又曰貝丘南有蒲萄谷谷<lb/>
中蒲萄可就食之取歸即失道世言王母蒲萄也古今<lb/>
注曰虎鬚草江東織為席號曰西王母席又曰苦葴有<lb/>
<pb n="KR3j0067_WYG_005-47b"/>
裹形如皮弁有實正圓如珠長安兒童謂為洛神珠一<lb/>
曰王母珠爾雅觚竹北戸西王母日下謂之四荒郭璞<lb/>
曰西王母在西日下在東後魏書大秦國西有白玉山<lb/>
西有西王母山玉為堂云凡此果卉荒極山阜皆有王<lb/>
母之名不可悉索者也若夫越王名勾踐而以為勾踐<lb/>
名越王然則闔閭夫差皆名吳王也竺法真登羅山疏<lb/>
曰越王鳥狀似鳶口勾末可受二升南人以為酒器南<lb/>
越志曰䴌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>一名越王鳥兼名苑曰兩頭蛇一名越王<lb/>
<pb n="KR3j0067_WYG_005-48a"/>
約髮異物志曰擁劍俗謂之越王鈴下又曰椰子有如<lb/>
兩眼俗人謂之越王頭異苑曰<hi>闕</hi>　　　越王餘筭菜<lb/>
白者似骨黑者如肉臨海水土志曰越王筭如笄大正<lb/>
白長尺餘生海邉沙中見便取之即可得心中存來取<lb/>
則縮入沙中南越志曰越王竹根生石上若細荻髙尺<lb/>
餘南海有之又曰安綏縣北有連山昔越王伐木為船<lb/>
俱大千石以童男女三千人牽挽之既而船自飛下水<lb/>
男女共沈於潭風雨之後時聞附船有唱喚督進之聲<lb/>
<pb n="KR3j0067_WYG_005-48b"/>
即有青牛馳回與船俱浮今名越王潭凡此禽蟲卉木<lb/>
江潭多有越王之號不可勝數者也後漢任光傳城頭<lb/>
子路者姓袁名曽字子路起兵盧城頭故號其兵為城<lb/>
頭子路通鑑武徳七年日南人姜子路反交州都督王<lb/>
志逺擊破之唐書開元時瀛州人尹子路直𢎞文館教<lb/>
授亦不止一仲生矣然則何不言虎名李耳老聃亦名<lb/>
李耳䕡藥茹名離婁黄帝臣亦名離婁木名扶蘇秦公<lb/>
子亦名扶蘇藤名丁公項王將亦名丁公雀名嘉賔郗<lb/>
<pb n="KR3j0067_WYG_005-49a"/>
超亦字嘉賔<lb/>
　　　傅粉<lb/>
　宛委餘編曰梁冀使馬融為飛章奏李固公胡粉飾<lb/>
　面搔首弄姿此雖誣語要亦當時風俗亦有之耳何<lb/>
　晏粉白不去手又五行志稱其好著婦人衣服為服<lb/>
　妖顔氏家訓梁朝全盛之時貴遊子弟無不熏衣剃<lb/>
　靣傅粉施朱盖自唐以後始不復傅朱粉耳<lb/>
注曰漢書佞倖傳孝惠侍郎侍中皆冠鵔鸃貝帶傅脂<lb/>
<pb n="KR3j0067_WYG_005-49b"/>
粉化閎籍之俗也觀此則知漢初之制凡飛蟬耀鬢豐<lb/>
貂珥首者服飾皆然魏畧曰邯鄲淳詣曹植植呼常從<lb/>
取水自澡訖傅粉遂科頭拍袒胡舞則不但諧臣媚子<lb/>
為之名士亦未免俗矣唐書曰張易之兄弟出入禁中<lb/>
傅朱粉衣紈錦盛飾自喜則自唐以後何獨不然也<lb/>
　　　李膺張衡<lb/>
　宛委餘編曰李膺蜀記云張道陵病瘧于丘社中得<lb/>
　咒鬼術書遂解使鬼法入鵠鳴山自稱天師漢熹平<lb/>
<pb n="KR3j0067_WYG_005-50a"/>
　末為蟒蛇所噏子衡奔走尋尸無所乃假設權方以<lb/>
　表靈化生縻鶴跡置石崖頂到光和二年遣信告曰<lb/>
　正月七日天師昇𤣥都衡為係師衡子魯為嗣師然<lb/>
　則今所傳張道陵者蛇腹餘飡耳李膺非元禮漢盖<lb/>
　有兩張衡兩李膺也<lb/>
注曰張魯己在曺氏之日記其事者不得為漢人明矣<lb/>
考梁書劉季連傳齊明帝永元二年雍道晞率賊逼巴<lb/>
西涪令李膺破斬之梁髙祖以鄧元起為益州劉季連<lb/>
<pb n="KR3j0067_WYG_005-50b"/>
反書報李膺膺使使歸元起南史曰蜀士以文達者廣<lb/>
漢李膺字公𦙍有才辨西昌侯藻為益州以為主簿使<lb/>
至都武帝悦之謂曰今李膺何如昔李膺對曰今勝昔<lb/>
昔事桓靈之主今逢堯舜之君帝以如意擊席者乆之<lb/>
以為益州别駕著益州記三卷㨿此則作記者梁代人<lb/>
且記以益州為名隋經籍記同蜀記王隱撰也弇州俱<lb/>
誤然梁乃有兩李膺按王僧辯傳承聖二年西魏將襲<lb/>
江陵世祖遣主書李膺徵僧辯于建業尋膺為涪令時<lb/>
<pb n="KR3j0067_WYG_005-51a"/>
即極英妙必過二十自永元二年至承聖三年得五十<lb/>
八載公𦙍若在已八十餘矣展驥之後而處綴衣之役<lb/>
耄耋之叟而奔命數千里之途世無此事故予謂梁元<lb/>
時之主書又非東昏世之公𦙍魏書李苗梓潼涪人父<lb/>
膺蕭衍尚書郎太僕卿可為一証然吳志朱桓傳亦有<lb/>
魏廬江太守李膺又桓譚新論曰陽城子姓張名衡蜀<lb/>
郡人與吾俱為講學祭酒寢疾預買棺槨多下錦繡立<lb/>
被發塜此在平子之前者晉書趙王倫時有省事張衡<lb/>
<pb n="KR3j0067_WYG_005-51b"/>
倫簒位使衡衛惠帝幽之後斬東市隋書張衡字建平<lb/>
煬帝御史大夫出為榆林太守誅朝野僉載周張衡令<lb/>
史出身合入三品因退朝市蒸餅馬上食則天降勅流<lb/>
外文獻通考晁氏曰張衡撰編年通載十五卷熈寧七<lb/>
年表獻之陳氏曰張衡嘉祐二年進士第一人仕至集<lb/>
賢院學士古今盖有七張衡四李膺也天中記亦載張<lb/>
平子張係師而増云隋張衡弑文帝武后令史張衡官<lb/>
四品為四張衡李膺二人依宛委説皆為未備<lb/>
<pb n="KR3j0067_WYG_005-52a"/>
　　　忽雷博勞<lb/>
　宛委餘編琵琶有大小忽雷馬有忽雷駮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魚亦名<lb/>
　忽雷相馬人名博勞鳥亦名博勞見樂府及謡<lb/>
注曰洽聞記鱷魚别號忽雷一名骨雷秋化為虎然唐<lb/>
人亦有名忽雷者廣異記庚歐陽忽雷本名紹桂陽人<lb/>
任雷州長史官臨大池常出雲氣居者多死紹令測水<lb/>
淺深别穿巨壑决放天地晦冥雷電大至紹率徒持弓<lb/>
矢排鏘與雷師戰衣並焦卷自辰至酉雷電飛散池涸<lb/>
<pb n="KR3j0067_WYG_005-52b"/>
獲一虵長四五尺狀如蠶杵為粉食之南人因呼為忽<lb/>
雷鳥名者趙岐孟子注曰鴃博勞也月令仲夏之月鵙<lb/>
始鳴鄭𤣥注曰鵙博勞也䟽引通卦騐曰博勞鳴反舌<lb/>
無聲陸徳明曰博又作伯相馬人見唐韻孫愐曰博姓<lb/>
古有博勞善相馬則此人乃姓博名勞耳惟東方朔占<lb/>
朔與弟子俱行朔渇令弟子叩道邊家門不知室令主<lb/>
姓名呼不應朔往見博勞飛集其家李樹上謂弟子曰<lb/>
主人當姓李名博勞汝呼當應室中人果有姓李名博<lb/>
<pb n="KR3j0067_WYG_005-53a"/>
勞出與朔相見即入取飲與之<lb/>
廬陵官下記秦叔寳所乗馬號為忽雷駮常飲以酒每<lb/>
于月明中試之能竪越三領黒氊<lb/>
　　　𢷬素賦<lb/>
　藝苑巵言曰班姬𢷬素如閲絞練之初成擇𤣥黄之<lb/>
　妙匹準華裁於昔時疑異形於今日又云書既封而<lb/>
　重題笥已緘而更結皆六朝鮑謝之所自出也昭明<lb/>
　知選彼而遺此未審其故<lb/>
<pb n="KR3j0067_WYG_005-53b"/>
注曰𢷬素賦全篇駢麗悲凉自是六朝髙手其非婕妤<lb/>
結撰耶暗中按摸亦可辨也賦若在潘陸鮑謝集中必<lb/>
當與文雪鴙鶴諸篇並入采擷若以為西京妙製而錄<lb/>
之孟堅平子之間則有目者笑之矣此賦漢書列女傳<lb/>
不見而見於唐人所裒疑昭明時尚未出倘已經揀練<lb/>
而置之益知文選之所以傳也<lb/>
　　　吕應<lb/>
　宛委餘編曰吕安字仲悌君苗姓應㻛從弟俱見文<lb/>
<pb n="KR3j0067_WYG_005-54a"/>
　選注<lb/>
注曰楊用修集曰唐人云君苗無姓吕安無字此言何<lb/>
謂也按文選注吕安字仲悌又應璩有與從弟君苗書<lb/>
則唐人所云者止謂史失其傳耳嬰尋元美之言盖承<lb/>
用修之論而其實非也嵇叔夜與吕長悌絶交書曰中<lb/>
間少知阿都志力開悟每喜足下家復有此弟云云嵇<lb/>
文集錄注曰阿都吕仲悌東平人也吕延濟注曰阿都<lb/>
吕仲悌小名然則吕安不但有字即小字亦傳于今矣<lb/>
<pb n="KR3j0067_WYG_005-54b"/>
若休璉諸從雖亦得姓終于無聞使後代之人徬徨追<lb/>
想甚無謂也案陸雲與兄平原書曰前登城門意有懐<lb/>
作登臺賦極未能成而崔君苗作之又云君苗文天才<lb/>
中亦少爾雲見其登臺賦及詩頌作愁霖賦極佳頗放<lb/>
雲見兄文輒云欲燒筆硯曹志苗之婦公其婦及兒皆<lb/>
能作文頃借其釋詢二十七卷當百餘紙寫之又云今送<lb/>
君苗登臺賦為佳手筆其人推能兄文不可言作文百餘<lb/>
卷不肯出之觀此則君苗清河族也為士龍推服若此<lb/>
<pb n="KR3j0067_WYG_005-55a"/>
定是佳士而流風攸冺遺章闕如特以欲焚筆硯一言<lb/>
附見晉史乃令後來有述唐人所稱盖謂此人耳休璉<lb/>
與二陸相距且百年其從弟安得猶存而復修少年鉛<lb/>
槧事也又案晉書曹志卒太常奏以惡諡崔褒歎之而<lb/>
諡為定君苖豈即崔褒字乎嬰嘗為君苖作小傳載崔<lb/>
氏緜史中<lb/>
　　　細腰<lb/>
　宛委餘編墨子云楚靈王好細腰故其臣皆三飯為<lb/>
<pb n="KR3j0067_WYG_005-55b"/>
　節脇息然後𢃄緣墻然後起韓非子云楚莊王好細<lb/>
　腰國中皆餓死以理言之當是靈王也然謂宫中多<lb/>
　餓死則近楚王之好細腰謂女子也其臣何故三飯<lb/>
注曰此説非墨子始也晏子春秋盆成括曰越王好勇<lb/>
其民輕死楚靈好細腰其朝多餓死墨子兼愛中曰楚<lb/>
靈王好士細腰故靈王之臣皆以一飯為節脇息然後<lb/>
𢃄扶墻然後起比期年朝有黧老何也君恱之故臣能<lb/>
之也兼愛下曰昔荆靈王好細腰荆國之士飯不踰乎<lb/>
<pb n="KR3j0067_WYG_005-56a"/>
一固據而後興扶垣而後行而靈王悦之未踰于世而<lb/>
民可移也韓子二柄曰越王好勇而民多輕死楚靈王<lb/>
好細腰而國中多餓人楚策曰莫敖子華對威王曰昔<lb/>
先君靈王好細腰楚士約食馮而能立式而能起淮南<lb/>
子主術曰靈王好細腰民有殺食自饑也越王好勇民<lb/>
皆處危爭死按韓子亦稱靈王不云楚莊惟尹文子曰<lb/>
齊桓好衣紫闔境不鬻異采楚莊愛細腰一國皆有饑<lb/>
色荀子道君亦曰楚莊王好細腰故朝有餓人風俗通<lb/>
<pb n="KR3j0067_WYG_005-56b"/>
又作齊王矣然曰朝多餓死曰好士細腰曰朝有黧老<lb/>
曰故臣能之曰荆國之士曰一國有饑色曰國中多餓<lb/>
人曰楚士約食曰民殺食自饑即李彪封事亦曰越王<lb/>
好勇而士多輕死楚王好瘠而國有饑人俱未嘗言及<lb/>
女子者惟管子七篇曰楚王好小腰而美人省食吳王<lb/>
好劍而國士輕死馬廖上疏曰吳王好劔客百姓多創<lb/>
瘢楚王好細腰宫中多餓死御覽引風俗通曰趙王好<lb/>
大眉民間濶半額楚王好廣領國人<hi>闕</hi>沒頸齊王好細<lb/>
<pb n="KR3j0067_WYG_005-57a"/>
腰後宫多餓死於是始以婦人耳大招曰姱修滂浩麗<lb/>
以佳只小腰秀頸若鮮卑只此豈楚風所尚耶將懐王<lb/>
耽樂於兹而下化之耶抑靈王之貽謀遠也夫靈雖虐<lb/>
用其民亦不淫于色謂之好内誠無所據春秋繁露曰<lb/>
乾谿有物女水盡則女見水滿則不見靈王舉發其國<lb/>
而役三年不罷楚國大懣然非有髙唐之遊瑤姬之夢<lb/>
也乃以小腰之癖特聞恐好事之謬解也予意靈王方<lb/>
爭雄齊晉志在毒逐兩軍相當雖腰帶十圍無所用之<lb/>
<pb n="KR3j0067_WYG_005-57b"/>
腰細之士燕飛兔猾易以成功此楚靈之所為好與<lb/>
　　　寄生<lb/>
　宛委餘編曰蟲名寄生軍裝亦名寄生<lb/>
注曰南齊書宋明帝遣齊太祖討張淹軍容寡闕乃編<lb/>
棕為馬具裝析竹為寄生又東昏紀義師至帝騎馬<lb/>
被銀蓮葉具裝鎧雜羽孔雀寄生寄生當是障泥之類<lb/>
然韶州圖經有馬援門人轅寄生善吹笛宋書檀道濟<lb/>
𫝊盧循冦逆羣盗郭寄生聚作唐孔覬傳沈思仁遣軍<lb/>
<pb n="KR3j0067_WYG_005-58a"/>
主應寄生討晉安太守劉瞻南齊書周山圖傳臺軍主<lb/>
毛寄生與張鳯戰于豫章江後魏穆崇傳穆寄生襲爵<lb/>
建安公外戚傳有李寄生賜爵髙邑子此人名也後漢<lb/>
禮儀志曰强梁祖明共食<graphic n="KR2285" url="https://raw.githubusercontent.com/kanripo/KR-Gaiji/master/images/KR2285.png" mimeType="image/png"/>死寄生是鬼名也毛詩陸<lb/>
璣疏蔦一名寄生葉似當盧子如覆盆子東方朔傳曰<lb/>
郭舎人覆樹上寄生令朔射之朔曰此窶數也生肉為<lb/>
膾乾肉為脯著樹為寄生盆下為窶數師古曰以盆盛<lb/>
物戴于頭者以窶數薦之今賣白團餅人所用是也寄<lb/>
<pb n="KR3j0067_WYG_005-58b"/>
生者芝菌之類淋潦之日著樹而生形有周圜象窶數<lb/>
者今關中俗亦呼為寄生非為蔦之寄生寓木宛童有<lb/>
枝葉者也張衡思𤣥賦曰桑末寄夫根生兮卉既凋而<lb/>
已育衡自注曰根生寄生也李善曰言桑末寄夫根生<lb/>
桑末既凋而寄生已茂此皆草名也爾雅寓木宛童郭<lb/>
璞曰寄生樹一名蔦易林曰寄生無根本立不固須臾<lb/>
落去更為枯樹真誥曰良常山東南有寄生樹樹如曲<lb/>
蓋形此木名也東方朔七諫曰便娟之修竹兮寄生於<lb/>
<pb n="KR3j0067_WYG_005-59a"/>
江潭則竹亦可名寄生矣至于蟲名者今南方海中小<lb/>
螺多有蟹生其中所謂璅蛣腹蟹者閩人皆以寄生呼<lb/>
之異苑南州異物志陶隠居本草注俱謂之寄居陳藏<lb/>
器本草曰寄居在殻間而非螺也候螺蛤開當自出食<lb/>
螺蛤欲合已還殻中亦名寄生<lb/>
　<lb/>
　<lb/>
　<lb/>
<pb n="KR3j0067_WYG_005-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　巵林卷五<lb/>
</p>
<p>
</p>
  </div>
</body>
</text>
</TEI>
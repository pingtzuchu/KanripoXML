<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>素問𤣥機原病式</head> <lb/>
    <p>
<pb n="KR3e0047_WYG_001-1a"/>
欽定四庫全書<lb/>
　素問𤣥機原病式<lb/>
　　　　　　　　　　　　金　劉完素　撰<lb/>
　　　五運主病<lb/>
諸風掉<hi>音弔</hi>眩皆屬肝木<lb/>
　掉摇也眩昏亂旋運也風主動故也所謂風氣甚而<lb/>
　頭目眩運者由風木旺必是金衰不能制木而木復<lb/>
　生火風火皆屬陽多為兼化陽主乎動兩動相摶則<lb/>
<pb n="KR3e0047_WYG_001-1b"/>
　為之旋轉如春分至小滿為二之氣乃君火之位自<lb/>
　大寒至春分七十三日為初之氣乃風木之位故春<lb/>
　分之後風火相搏則多起飄風俗謂之旋風是也四<lb/>
　時皆有之由五運六氣千變萬化衝盪擊搏推之無<lb/>
　窮安得失時而便謂之無也但有㣲甚而已人或乗<lb/>
　車躍馬登舟環舞而眩運者其動不正而左右紆曲<lb/>
　故經曰曲直動摇風之用也眩運而嘔吐者風熱甚<lb/>
　故也<lb/>
<pb n="KR3e0047_WYG_001-2a"/>
諸痛痒瘡瘍皆屬心火<lb/>
　人近火氣者㣲熱則痒熱甚則痛附近則灼而為瘡<lb/>
　皆火之用也或痒痛如針輕刺者猶飛迸火星灼之<lb/>
　然也痒者美疾也故火旺于夏而萬物蕃鮮榮美也<lb/>
　炙之以火漬之以湯而痒轉甚者㣲熱之所使也因<lb/>
　而痒去者熱令皮膚縱緩腠理開通陽氣得泄熱散<lb/>
　而去故也或夏熱皮膚痒而以冷水沃之不去者寒<lb/>
　能収斂腠理閉密陽氣鬱結不能散越怫熱内作故<lb/>
<pb n="KR3e0047_WYG_001-2b"/>
　也痒得爬而解者爬為火化㣲則亦能令痒甚則痒<lb/>
　去者爬令皮膚辛辢而屬金化辛能散故金化見則<lb/>
　火力分而解矣或云痛為實痒為虚者非謂虚為寒<lb/>
　也正謂熱之㣲甚也或疑瘡瘍皆屬火熱而反腐爛<lb/>
　出膿水者何也猶榖肉菓菜至于熱極則腐爛而潰<lb/>
　為汙水也潰而腐爛者水之化也所謂五行之理過<lb/>
　極則勝己者反來制之故火熱過極則反兼於水化<lb/>
　又如鹽能固物令不腐爛者鹹寒水化制其火熱使<lb/>
<pb n="KR3e0047_WYG_001-3a"/>
　不過極故得久固也萬物皆然<lb/>
諸濕腫滿皆屬脾土<lb/>
　地之體也土熱極盛則痞塞腫滿物濕亦然故長夏<lb/>
　屬土則庶物隆盛也<lb/>
諸氣膹鬱病痿皆屬肺金<lb/>
　膹謂膹滿也鬱謂奔迫也痿謂手足痿弱無力以運<lb/>
　動也大抵肺主氣氣為陽陽主輕清而升故肺居上<lb/>
　部病則其氣膹滿奔迫不能上升至於手足痿弱不<lb/>
<pb n="KR3e0047_WYG_001-3b"/>
　能収持由肺金本燥燥之為病血液衰少不能營養<lb/>
　百骸故也經曰手指得血而能攝掌得血而能握足<lb/>
　得血而能步故秋金旺則霧氣䝉鬱而草木萎落病<lb/>
　之象也萎猶痿也<lb/>
諸寒収引皆屬腎水<lb/>
　収斂引急寒之用也故冬寒則拘縮矣<lb/>
　　　六氣為病<lb/>
　　風類<lb/>
<pb n="KR3e0047_WYG_001-4a"/>
諸暴強直支痛緛<hi>音軟</hi>戾裏急筋縮皆屬於風<hi>厥陰風木乃肝膽之</hi>
　<hi>氣也</hi>
　暴卒也虐害也強勁有力而不柔和也直筋勁強也<lb/>
　支痛支持也堅固支持筋攣不柔而痛也緛戾緛縮<lb/>
　也戾乖戾也謂筋縮裏急乖戾失常而病也然燥金<lb/>
　主於緊斂短縮勁切風木為病反見燥金之化由亢<lb/>
　則害承乃制也況風能勝濕而為燥也亦十月風病<lb/>
　勢甚而成筋緩者燥之甚也故諸風甚者皆兼於燥<lb/>
<pb n="KR3e0047_WYG_001-4b"/>
　　熱類<lb/>
諸病喘嘔吐酸暴注下迫轉筋小便渾濁腹脹大鼓之<lb/>
　如鼓癰疽瘍疹瘤氣結核吐下霍亂瞀鬱腫脹鼻塞<lb/>
　鼽衂血溢血泄淋閟身熱惡寒戰慄驚惑悲笑譫妄<lb/>
　衂衊血汙皆屬於熱<hi>手少陰君火之熱乃真心小腸之氣也</hi>
喘火氣甚為夏熱衰為冬寒故病寒則氣衰而息㣲病<lb/>
　熱則氣甚而息麤又寒水為陰主乎遲緩熱火為陽<lb/>
　主乎急數故寒則息遲氣㣲熱則息數氣麤而為喘<lb/>
<pb n="KR3e0047_WYG_001-5a"/>
　也<lb/>
嘔胃膈熱甚則為嘔火氣炎上之象也<lb/>
吐酸酸者肝木之味也由火盛制金不能平木則肝木<lb/>
　自甚故為酸也如飲食熱則易於酸矣或言吐酸為<lb/>
　寒者誤也又如酒之味苦而性熱能養心火故飲之<lb/>
　則令人色赤氣粗脉洪大而數語澁譫妄歌唱悲笑<lb/>
　喜怒如狂冒昧健忘煩渇嘔吐皆熱證也其吐必酸為<lb/>
　熱明矣況熱則五味皆厚經曰在地為化化生五味<lb/>
<pb n="KR3e0047_WYG_001-5b"/>
　皆屬土也然土旺勝水不能制火則火化自甚故五<lb/>
　味熱食則味皆厚也是以肝熱則口酸心熱則口苦<lb/>
　脾熱則口甘肺熱則口辛腎熱則口鹹或口淡者胃<lb/>
　熱也胃屬土土為萬物之母故胃為一身之本淡為<lb/>
　五味之本然則吐酸豈為寒者歟所以妄言為寒者<lb/>
　但謂多傷生硬粘滑或傷冷物而喜噫醋吞酸故俗<lb/>
　醫主於温和脾胃豈知經言人之傷於寒也則為病<lb/>
　熱盖傷寒皮毛則腠理閉密陽氣怫鬱不能通暢則<lb/>
<pb n="KR3e0047_WYG_001-6a"/>
　為熱也故傷寒身表熱者熱在表也宜以麻黄湯類<lb/>
　甘辛熱藥發散以使腠理開通汗泄熱退而愈也凡<lb/>
　内傷冷物者或即陰勝陽而為病寒者或寒熱相擊<lb/>
　而致傷胃陽氣怫鬱而為熱者亦有内傷冷物而反<lb/>
　病熱得大汗熱泄身涼而愈也或㣲而不為他病止<lb/>
　為中酸俗謂之醋心是也法宜濕藥散之亦猶解表<lb/>
　之義以使膓胃結滯開通怫熱散而和也若久喜酸<lb/>
　而不已則不宜温之宜以寒藥下之後以涼藥<lb/>
<pb n="KR3e0047_WYG_001-6b"/>
　調之結散熱去則氣和也所以中酸不宜食粘滑油<lb/>
　膩者是謂能令陽氣壅塞鬱結不通暢也如飲食在<lb/>
　器覆盖熱而自酸也宜飡糲食蔬菜能令氣之通利<lb/>
　也<lb/>
暴注卒暴注泄也腸胃熱甚而傳化失常火性疾速故<lb/>
　如是也<lb/>
下迫後重裏急窘迫急痛也火性急速而能燥物故也<lb/>
轉筋經云轉反戾也熱氣燥爍於筋則攣瘛而痛火主<lb/>
<pb n="KR3e0047_WYG_001-7a"/>
　燔灼燥動故也或以為寒客於筋者誤也盖寒雖主<lb/>
　於収引然止為厥逆禁固屈伸不便安得為轉筋也<lb/>
　所謂轉者動也陽動陰靜熱證明矣夫轉筋者多因<lb/>
　熱甚霍亂多㵼所致以脾胃土衰則肝木自甚而熱<lb/>
　燥于筋故轉筋也大法渇則為熱凡霍亂轉筋而不<lb/>
　渇者未之有也或不因吐㵼但外冒于寒而腠理閉<lb/>
　密陽氣鬰怫熱内作熱燥于筋則轉筋也故諸轉筋<lb/>
　以湯漬之而使腠理開泄陽氣散則愈也因湯漬而<lb/>
<pb n="KR3e0047_WYG_001-7b"/>
　愈故俗反疑為寒也<lb/>
小便渾濁天氣熱則水渾濁寒則清潔水體清而火體<lb/>
　濁故也又如清水為湯則自然濁也<lb/>
腹脹大鼓之如鼓氣為陽陽為熱氣甚則如是也<lb/>
癰淺而大也經曰熱勝血則為癰膿也<lb/>
疽深而惡也<lb/>
瘍有頭小瘡也<lb/>
疹浮小癮疹也<lb/>
<pb n="KR3e0047_WYG_001-8a"/>
瘤氣赤瘤丹熛熱勝氣也<lb/>
結核火氣熱甚則鬱結堅硬如菓中核不必潰發但令<lb/>
　熱氣散則自消也<lb/>
吐下霍亂三焦為水榖傳化之道路熱氣甚則傳化失<lb/>
　常而吐㵼霍亂火性燥動故也或云熱無吐㵼止是<lb/>
　停寒者誤也大法吐㵼煩渇為熱不渇為寒或熱吐<lb/>
　㵼始得之亦有不渇者若不止則亡液而後必渇或<lb/>
　寒本不渇若亡津液過多則亦燥而渇也但寒者脉<lb/>
<pb n="KR3e0047_WYG_001-8b"/>
　當沈細而遲熱者脉當實大而數或損氣亡液過極<lb/>
　則脉亦不能實數而反弱緩雖爾亦為熱矣又曰㵼<lb/>
　白為寒青黄紅赤黒皆為熱也盖㵼白者肺之色也<lb/>
　由寒水甚而制火不能平金則金肺自甚故色白也<lb/>
　如濁水凝氷則自然清瑩而明白利也青者肝木之<lb/>
　色也由火甚制金不能平木則木肝自甚故色青也<lb/>
　或言利色青為寒者誤也仲景法曰少陰病下利清<lb/>
　水色純青者熱在裏也大承氣湯下之及夫小兒熱<lb/>
<pb n="KR3e0047_WYG_001-9a"/>
　甚急驚利色多青為熱明矣利色黄者由火甚則水<lb/>
　必衰而脾土自旺故色黄也利色紅為熱者心火之<lb/>
　色也或赤者熱深甚也至若利色黒亦言為熱者由<lb/>
　火熱過極則反兼水化制之故色黒也如傷寒陽明<lb/>
　病熱極則日晡潮熱甚則不識人循衣摸牀獨語如<lb/>
　見鬼狀法當大承氣湯下之大便不黒者易治黒者<lb/>
　難治諸痢同法然辯痢色以明寒熱者更當審其飲<lb/>
　食藥物之色如小兒病熱吐利霍亂其乳未及消化<lb/>
<pb n="KR3e0047_WYG_001-9b"/>
　而痢尚白者不可便言為寒當以脉證别之大法㵼<lb/>
　痢小便清白不澁為寒赤色者為熱又完榖不化而<lb/>
　色不變吐利腥穢澄徹清冷小便清白不澁身涼不<lb/>
　渇脉遲細而㣲者寒證也榖雖不化而色變非白煩<lb/>
　渇小便赤黄而或澁者熱證也凡榖消化者無問色<lb/>
　及他證便為熱也寒泄而榖消化者未之有也由寒<lb/>
　則不能消化榖也或火主疾速而熱甚則傳化失常<lb/>
　榖不能化而飱泄者亦有之矣仲景曰邪熱不殺榖<lb/>
<pb n="KR3e0047_WYG_001-10a"/>
　然熱得於濕則飱泄也或言下痢白為寒誤也若果<lb/>
　為寒則不能消榖何由反化為膿也所謂下痢榖反<lb/>
　為膿血如世之榖肉菓菜濕熱甚則自然腐爛潰發<lb/>
　化為活水故食於腹中感人濕熱邪氣則自然潰發<lb/>
　化為膿血也其熱為赤熱屬心火故也其濕為黄濕<lb/>
　屬脾土故也燥鬰為白屬金肺也經曰諸氣膹鬰皆<lb/>
　屬于肺謂燥金之化也王氷曰鬱謂奔迫氣之為用<lb/>
　金氣用之然諸㵼痢皆兼於濕今反言氣燥者謂濕<lb/>
<pb n="KR3e0047_WYG_001-10b"/>
　熱甚於腸胃之内而腸胃怫熱鬱結而又濕主乎痞<lb/>
　以致氣液不得宣通因以成腸胃之燥使煩渇不止<lb/>
　也假如下痢赤白俗言寒熱相兼其説猶誤豈知水<lb/>
　火陰陽寒熱者猶權衡也一髙則必一下一盛則必<lb/>
　一衰豈能寒熱俱甚于腸胃而同為痢乎如熱生瘡<lb/>
　瘍而出白膿者豈可以白為寒歟由其在皮膚之分<lb/>
　屬肺金故色白也次在血脉之分屬心火故為血癤<lb/>
　也在肌肉屬脾土故作黄膿在筋部屬肝故其膿色<lb/>
<pb n="KR3e0047_WYG_001-11a"/>
　帯蒼深至骨屬腎水故紫黒血出也各隨五藏之部<lb/>
　而見五色是謂標也本則一出於熱但分淺深而已<lb/>
　大法下迫窘痛後重裏急小便赤澁皆屬燥熱而下<lb/>
　痢白者必多有之然則為熱明矣或曰白痢既為熱<lb/>
　病何故服辛熱之藥亦有愈者耶盖辛熱之藥能開<lb/>
　發腸胃鬱結使氣液宣通流濕潤燥氣和而已然病<lb/>
　㣲者可愈甚者鬱結不開其病轉加而死矣凡治熱<lb/>
　甚吐㵼亦然夫治諸痢者莫若以辛苦寒藥治之或<lb/>
<pb n="KR3e0047_WYG_001-11b"/>
　㣲加辛熱佐之則可盖辛熱能發散開通鬱結苦能<lb/>
　燥濕寒能勝熱使氣宣平而已如錢氏香連丸之類<lb/>
　是也故治諸痢者黄連黄蘖為君以至苦大寒正主<lb/>
　濕熱之病乃若世傳辛熱金石毒藥治諸吐㵼下利<lb/>
　或有愈者以其善開鬱結故也然雖亦有驗者或不<lb/>
　中效反更加害凡用大毒之藥必是善藥不能取效<lb/>
　不得已而用之可也幸有善藥雖不能取效但有益<lb/>
　而無損者何必用大毒之藥而漫勞巇嶮也經曰寧小<lb/>
<pb n="KR3e0047_WYG_001-12a"/>
　與其大寧善與其毒此之謂也至如帯下之理猶諸<lb/>
　痢也但分經絡與標之殊病之本氣則一舉世皆言<lb/>
　白帯下為寒者誤矣所謂帯下者任脉之病也經曰<lb/>
　任脉者起於中極之下以上毛際循腹裏上闗元至<lb/>
　咽喉上頥循靣入目注舌任脉自胞上過帯脉貫臍<lb/>
　而上然其病所發正在過帯脉之分而淋瀝以下故<lb/>
　曰帯下也赤白與下痢義同而無寒者也大法頭目<lb/>
　昬眩口苦舌乾咽嗌不利小便赤澁大便秘滯脉實<lb/>
<pb n="KR3e0047_WYG_001-12b"/>
　而數者皆熱證也凡帯下者亦多有之果為病寒豈<lb/>
　能若此經曰亢則害承乃制謂亢過極則反兼勝己<lb/>
　之化制其甚也如以火鍊金熱極則反為水又如六<lb/>
　月熱極則物反出液而濕潤林木流津故肝熱甚則<lb/>
　出泣心熱甚則出汗脾熱甚則出涎肺熱甚則出涕<lb/>
　腎熱甚則出唾亦猶煎湯熱甚則沸溢及熱氣薫蒸<lb/>
　于物而生津者也故下部任脉濕熱甚者津液湧溢<lb/>
　而為帯下也且見俗醫治白帯下者但依近世方論<lb/>
<pb n="KR3e0047_WYG_001-13a"/>
　而用辛熱之藥病之㣲者雖或誤中能令鬱結開通<lb/>
　氣液宣行流濕潤燥熱散氣和而愈其或勢甚而鬱<lb/>
　結不能開通者舊病轉加熱證新起以至于死終無<lb/>
　所悟曷若以辛苦寒藥按法治之使㣲者甚者皆得<lb/>
　鬱結開通濕去燥除熱散氣和而愈無不中其病而<lb/>
　免加其害且如一切怫熱鬱結者不必止以辛甘熱<lb/>
　藥能開發也如石膏滑石甘草葱豉之類寒藥皆能<lb/>
　開發鬱結以其本熱故得寒則散也夫辛甘熱藥皆<lb/>
<pb n="KR3e0047_WYG_001-13b"/>
　能發散者以力強開衝也然發之不開者病熱轉加<lb/>
　也如桂枝麻黄類辛甘熱藥攻表不中病者其熱轉<lb/>
　甚也是故善用之者須加寒藥不熱則恐熱甚發黄<lb/>
　驚狂或出矣如表熱當發汗者用辛甘熱藥茍不中<lb/>
　其病尚能加害況裏熱鬱結不當發汗而誤以熱藥<lb/>
　發之不開者乎又如傷寒表熱怫鬱燥而無汗發令<lb/>
　汗出者非謂辛甘熱藥屬陽能令汗出也由怫熱鬱<lb/>
　結開通則熱蒸而自汗出也不然則平人表無怫熱<lb/>
<pb n="KR3e0047_WYG_001-14a"/>
　者服之安有如斯汗出也其或傷寒日深表熱入裏<lb/>
　而誤以辛甘熱藥汗之者不惟汗不能出而又熱病<lb/>
　轉加古人以為當死者也又如表熱服石膏知母甘<lb/>
　草滑石葱豉之類寒藥汗出而解者及熱病半在表<lb/>
　半在裏服小柴胡湯寒藥能令汗而愈者熱甚服大<lb/>
　柴胡湯下之更甚者小承氣湯調胃承氣湯大承氣<lb/>
　湯下之發黄者茵陳蒿湯下之結胸者陷胸湯丸下<lb/>
　之此皆大寒之利藥也反能中病以令汗出而愈然<lb/>
<pb n="KR3e0047_WYG_001-14b"/>
　而中外怫熱鬱結燥而無汗豈但由辛甘熱藥為陽<lb/>
　而能開發汗出也況或病㣲者不治自然作汗而愈<lb/>
　者也所以能令作汗之由者但怫熱鬱結復得開通<lb/>
　則熱蒸而作汗也凡治上下中外一切怫熱鬱結者<lb/>
　法當倣此隨其淺深察其㣲甚適其所宜而治之慎<lb/>
　不可悉如發表但以辛甘熱藥而已大抵人既有形<lb/>
　不能無病有生不能無死然而病者當按法治之其<lb/>
　有病已危極未能取效者或已衰老而真氣傾竭不<lb/>
<pb n="KR3e0047_WYG_001-15a"/>
　能扶救而死者此則非醫者之過也若陰陽不審標<lb/>
　本不明誤投湯藥實實虚虚而致死者誰之過歟且<lb/>
　如酒之味苦而性熱能養心火久飲之則腸胃怫熱<lb/>
　鬰結而氣液不能宣通令人心腹痞滿不能多食榖<lb/>
　氣内發而不能宣通於腸胃之外故喜噫而或下氣<lb/>
　也腹空水榖衰少則陽氣自甚而又洗𠻳勞動兼湯<lb/>
　漬之則陽氣轉甚故多嘔而或昬眩也俗云酒隔病<lb/>
　耳夫表裏怫熱鬱結者得暖則稍得開通而愈得寒<lb/>
<pb n="KR3e0047_WYG_001-15b"/>
　則轉閉而病加由是喜暖而惡寒今酒隔者苦飲冷酒<lb/>
　或酒不佳或不喜而強飲者腸胃鬱結轉閉而滿悶<lb/>
　不能下也或至飲興者或熱飲淳酒者或喜飲者能<lb/>
　令鬱結開通善多飲也因而過醉則陽氣益甚而陰<lb/>
　氣轉衰酒力散則鬱結轉甚而病加矣夫中酒熱毒<lb/>
　反熱飲以復投者令鬱結得開而氣液皆復得宣通<lb/>
　也凡酒病者必須續續飲之不然則病甚不能飲鬱<lb/>
　結不得開故也凡鬱結甚者轉惡寒而喜暖所謂亢<lb/>
<pb n="KR3e0047_WYG_001-16a"/>
　則害承乃制而陽極反似陰者也俗未明之因而妄<lb/>
　謂寒病誤以熱藥攻之或㣲者鬱結開通而不再結<lb/>
　氣和而愈也甚者稍得開通而藥力盡則鬱結轉甚<lb/>
　也其減即㣲其加即甚俗無悟但云藥至即稍減藥<lb/>
　去即病加惟恨藥小未能痊除因而志心服之以至<lb/>
　怫熱太甚則中滿腹脹而䐜腫也若小便澁而濕熱<lb/>
　内甚者故發黄也猶物濕熱者蒸之而發黄也世俗<lb/>
　多用巴豆大毒熱藥以治酒隔者以其卒熱能開發<lb/>
<pb n="KR3e0047_WYG_001-16b"/>
　腸胃之鬱結也㣲者結散而愈甚者鬱結不開怫熱<lb/>
　轉甚而病加也恨其滿悶故多服以利之或得結滯<lb/>
　開通而愈者以其大毒性熱然雖鬱結得開柰亡血<lb/>
　液損其陰氣故或續後怫熱再結而病轉甚者也因<lb/>
　思得利時愈而復利之如前之説以利三五次間則<lb/>
　陰氣衰殘陽熱太甚而大小便赤澁發黄腹脹腫滿<lb/>
　也或濕熱内甚而時復濡泄也或但傷飲食而怫熱<lb/>
　鬱結亦如酒病轉成水腫者不為少矣終不知怫熱<lb/>
<pb n="KR3e0047_WYG_001-17a"/>
　内作則脉必沈數而實法當辛苦寒藥治之結散熱<lb/>
　退氣和而已或勢甚鬱結不能開通者法當辛苦寒<lb/>
　藥下之熱退結散而無鬱結也所謂結者怫鬱而氣<lb/>
　液不能宣通也非謂大便之結硬耳或云水腫者由<lb/>
　脾土衰虚而不能制其腎水則水氣妄行而脾主四<lb/>
　支故水氣遊走四支身靣俱腫者似是而實非也夫<lb/>
　治水腫腹脹以辛苦寒藥為君而大利其大小便也<lb/>
　經曰中滿者治之于内然則豈為脾土之虚也此説<lb/>
<pb n="KR3e0047_WYG_001-17b"/>
　正與素問相反經曰諸濕腫滿皆屬脾土又云太陰<lb/>
　所主胕腫又云勝濕則濡泄甚則水閉胕腫皆所謂<lb/>
　太陰脾土濕氣之實甚也又經曰諸腹脹大皆屬于<lb/>
　熱又云諸胕腫疼酸驚駭皆屬于火又曰熱勝則胕<lb/>
　腫皆所謂心火實熱而安得言脾虚不能制腎水之<lb/>
　實甚乎故諸水腫者濕熱之相兼也如六月濕熱太<lb/>
　甚而庶物隆盛水腫之象明可見矣故古人制以辛<lb/>
　苦寒藥治之盖以辛散結而苦燥濕以寒除熱而隨<lb/>
<pb n="KR3e0047_WYG_001-18a"/>
　其利濕去結散熱退氣和而已所以妄謂脾虚不能<lb/>
　制其腎水者但謂數下致之又多水液故也豈知巴<lb/>
　豆熱毒耗損腎水陰氣則心火及脾土自甚濕熱相<lb/>
　摶則怫鬰痞隔小便不利而水腫也更宜下之者以<lb/>
　其辛苦寒藥能除濕熱怫鬰痞膈故也亦由傷寒下<lb/>
　之太早而熱入以成結胸者更宜陷胸湯丸寒藥下<lb/>
　之又如傷寒誤用巴豆熱毒下之而熱勢轉甚更宜<lb/>
　調胃承氣湯寒藥下之者也若夫世傳銀粉之藥以<lb/>
<pb n="KR3e0047_WYG_001-18b"/>
　治水腫而愈者以其善開怫鬰痞隔故也慎不可過度<lb/>
　而加害爾况銀粉亦能傷牙齒者謂毒氣感於腸胃<lb/>
　而精神氣血水榖能勝其毒故毒氣循經上行而至<lb/>
　齒齦嫩薄之分則為害也上下齒縫者手足陽明胃<lb/>
　之經也凡用此藥先當固濟爾或云陰水徧身而又<lb/>
　惡寒止是寒者非也經言少陰所至為驚惑惡寒戰<lb/>
　慄悲笑譫妄謂少陰君火熱氣之至也詳見下文惡<lb/>
　寒戰慄論中<lb/>
<pb n="KR3e0047_WYG_001-19a"/>
瞀昬也熱氣甚則濁亂昬昧也<lb/>
鬱怫鬱也結滯壅塞而氣不通暢所謂熱甚則腠理<lb/>
　閉密而鬱結也如火煉物熱極相合而不能相離故<lb/>
　熱鬱則閉塞而不通暢也然寒水主于閉藏而今反<lb/>
　屬熱者謂火熱亢極則反兼水化制之故也<lb/>
腫脹熱勝于内則氣鬱而為腫也陽熱氣甚則腹脹也<lb/>
　火主長而茂形貌顯彰升明舒榮皆腫脹之象也<lb/>
鼻窒窒塞也火主䐜膹腫脹故熱客陽明而鼻中䐜脹<lb/>
<pb n="KR3e0047_WYG_001-19b"/>
　則窒塞也或謂寒主閉藏妄以鼻窒為寒者誤也蓋<lb/>
　陽氣甚於上而側臥則上竅通利而下竅閉塞者謂<lb/>
　陽明之脉左右相交而左脉注于右竅右脉注于左<lb/>
　竅故風熱鬱結病偏于左則右竅反塞之<hi>缺</hi>也俗不<lb/>
　知陽明之脉左右相交注于鼻孔但見側臥則上竅<lb/>
　通利下竅塞窒反疑為寒爾所以否<hi>缺</hi>之道者象其<lb/>
　肺金之盈縮也<lb/>
鼽者鼻出清涕也夫五行之理㣲則當其本化甚則兼<lb/>
<pb n="KR3e0047_WYG_001-20a"/>
　有鬼賊故經曰亢則害承乃制也易曰燥萬物者莫<lb/>
　熯乎火以火煉金熱極而反化為水及身熱極則反<lb/>
　汗出也水體柔順而寒極則反氷如地也土主濕陰<lb/>
　雲雨而安靜土濕過極則反為驟注烈風雨淫潰也<lb/>
　木主温和而生榮風大則反涼而毁折也金主清涼<lb/>
　秋涼極而萬物反燥也皆所謂過極則反兼鬼賊之<lb/>
　化制其甚也由是肝熱甚則出泣心熱甚則出汗脾<lb/>
　熱甚則出涎肺熱甚則出涕腎熱甚則出唾也經曰<lb/>
<pb n="KR3e0047_WYG_001-20b"/>
　鼻熱者出濁涕凡痰涎涕唾稠濁者火熱極甚銷爍<lb/>
　致之然也或言鼽為肺寒者誤也彼但見鼽啑鼻窒<lb/>
　冒寒則甚遂以為然豈知寒傷皮毛則腠理閉密熱<lb/>
　極怫鬱而病愈甚也<lb/>
衂者陽熱怫鬱千於足陽明而上熱甚則血妄行為鼻<lb/>
　衂也<lb/>
血溢者上出也心養於血故熱甚則血有餘而妄行或<lb/>
　謂嘔吐紫凝血為寒者誤也此非冷凝由熱甚銷爍<lb/>
<pb n="KR3e0047_WYG_001-21a"/>
　以為稠濁而熱甚則水化制之故赤兼黒而為紫也<lb/>
血泄熱客下焦而大小便血也<lb/>
淋小便澁痛也熱客膀胱鬱結不能滲泄故也或曰小<lb/>
　便澁而不通者為熱遺尿不禁者為冷豈知熱甚客<lb/>
　於腎部干於足厥陰之經廷孔鬱結極甚而氣血不<lb/>
　能宣通則痿痺而神無所用故液滲入膀胱而旋溺<lb/>
　遺失不能収禁也經曰目得血而能視耳得血而能<lb/>
　聽手得血而能攝掌得血而能握足得血而能步臟<lb/>
<pb n="KR3e0047_WYG_001-21b"/>
　得血而能液腑得血而能氣夫血隨氣運氣血宣行<lb/>
　則其中神自清利而應機能為用矣又曰血氣者人<lb/>
　之神不可不謹養也故諸所運用時習之則氣血通<lb/>
　利而能為用閉壅之則氣血行㣲而其道不得通利<lb/>
　故劣弱也若病熱極甚則鬱結而氣血不能宣通神<lb/>
　無所用而不遂其機隨其鬱結之㣲甚有不用之大<lb/>
　小焉是故目鬱則不能視色耳鬱則不能聽聲鼻鬱<lb/>
　則不能聞香臭舌鬱則不能知味至如筋痿骨痺諸<lb/>
<pb n="KR3e0047_WYG_001-22a"/>
　所出不能為用皆熱甚鬱結之所致也故仲景論少<lb/>
　陰病熱極曰溲便遺失狂言目反直視者腎先絶也<lb/>
　靈樞經曰腎主二陰然水衰虚而怫熱客其部分二<lb/>
　陰鬱結則痿痺而神無所用故溲便遺失而不能禁<lb/>
　止然則熱證明矣是故世傳方論雖曰冷淋復用榆<lb/>
　皮黄芩蘧麥茯苓通草雞蘇郁李仁梔子之類寒藥<lb/>
　治之而已其説雖妄其方乃是由不明氣運變化之<lb/>
　機宜乎認是而為非也或謂患淋而服茴香益智滑<lb/>
<pb n="KR3e0047_WYG_001-22b"/>
　石醇酒温藥而愈者然則非冷歟殊不知此皆利小<lb/>
　便之要藥也盖醇酒益智之性雖熱而茴香之性温<lb/>
　滑石之性寒所以能開發鬱結使氣液宣通熱散而<lb/>
　愈也<lb/>
閟俗作秘大便澁滯也熱耗其液則糞堅結而大腸燥<lb/>
　澁緊斂故也謂之風熱結者謂火甚制金不能平木<lb/>
　則肝木自旺故也或大便溏而閟者燥熱在于腸胃<lb/>
　之外而濕熱在内故也義同泄痢後重之義見下迫<lb/>
<pb n="KR3e0047_WYG_001-23a"/>
　論中<lb/>
身熱惡寒此熱在表也邪熱在表而淺邪畏其正故病<lb/>
　熱而反惡寒也或言惡寒為寒在表或言身熱惡寒<lb/>
　為熱在皮膚寒在骨髓者皆誤也仲景法曰無陽病<lb/>
　寒不可發汗又言身熱惡寒麻黄湯汗之汗泄熱去<lb/>
　身涼即愈然則豈有寒者歟又如熱<hi>缺</hi>癰腫瘡瘍而<lb/>
　惡寒者亦由邪熱在於表也雖爾不可汗之故仲景<lb/>
　曰患瘡者汗之則作痓大法煩躁多渇欲寒惡熱為<lb/>
<pb n="KR3e0047_WYG_001-23b"/>
　病熱也亦有亢則害承乃制<hi>缺</hi>則病熱甚而反覺其<lb/>
　冷者也雖<hi>缺</hi>　　　　　　實非寒也其病熱鬱甚<lb/>
　而反惡寒得寒轉<hi>缺</hi>　　煖少愈者謂煖則腠理疎<lb/>
　通而陽氣得散怫熱少退故少愈也其寒則腠理閉<lb/>
　密陽氣怫鬱而熱轉甚故病加爾上下中外周身皆<lb/>
　然俗因之妄謂寒病誤以熱藥投之為害多矣假令<lb/>
　或因熱藥以使怫熱稍散而少愈者藥力盡則病反<lb/>
　甚也其減則㣲其加則甚俗無所悟但云服之而獲<lb/>
<pb n="KR3e0047_WYG_001-24a"/>
　效力盡而病加因而加志服之由是諸熱病皆生矣<lb/>
　陽熱發則鬱甚于上故多目昬眩耳聾鳴上壅癲疾<lb/>
　上熱甚而下熱㣲俗輩復云腎水衰弱不能制心火<lb/>
　妄云虚熱也抑不知養水㵼火則宜以寒反以熱藥<lb/>
　欲養腎水而令勝退心火因而成禍不為少矣可不<lb/>
　慎歟<lb/>
戰慄動摇火之象也陽動陰靜而水火相反故厥逆禁固<lb/>
　屈伸不便為病寒也慄者寒冷也或言寒戰為脾寒<lb/>
<pb n="KR3e0047_WYG_001-24b"/>
　者未明變化之道也此由心火熱甚亢極而戰反兼<lb/>
　水化制之故寒慄也然寒慄者由火甚似水實非兼<lb/>
　有寒氣也故以大承氣湯下之多有燥糞下後熱退<lb/>
　則戰慄愈矣或平人冒極寒而戰慄者由寒主閉藏<lb/>
　而陽氣不能散越則怫熱内作故也如冬寒而地中<lb/>
　反煖也或云冬陽在内而陰在外故地上寒而地中<lb/>
　煖夏則反此者乃真理也假令冬至為地陰極而生<lb/>
　陽上升至夏則陽在上而陰在地中者當地上熱而<lb/>
<pb n="KR3e0047_WYG_001-25a"/>
　地中寒可也柰何夏至為天陽極而生陰下降至冬<lb/>
　則入地反暖地上反寒歟或曰冬後陽升而出則陰<lb/>
　降而入夏後陽降而入則陰升而出者乃妄意也如<lb/>
　冬至子正一陽生而得其復䷗<hi>易地雷復卦</hi>至于己則陰<lb/>
　絶而六陽備是故得其純乾䷀<hi>八純乾</hi>夏至午正則一<lb/>
　陰生而得姤䷫<hi>天風姤</hi>至於亥則陽絶而六陰備是故<lb/>
　得其純坤䷁<hi>八純坤</hi>至於冬至則復陽也然子後面南午後<lb/>
　面北視卦之爻則子後陽升午後陰降明矣安得反<lb/>
<pb n="KR3e0047_WYG_001-25b"/>
　言冬後陰降而夏後陽降耶所謂四時天氣者皆隨<lb/>
　運氣之興衰也然嵗中五運之氣者風暑燥濕寒各<lb/>
　主七十三日五刻合為期嵗也嵗中六部之主位者<lb/>
　自大寒至春分屬木故温和而多風也春分至小滿<lb/>
　屬君火故暄煖也小滿至大暑屬相火故炎熱也大<lb/>
　暑至秋分屬土故多濕陰雲雨也秋分至小雪屬金<lb/>
　故涼而物燥也小雪至大寒屬水故寒冷也然則豈<lb/>
　由陰陽<hi>缺</hi>　　　地之内<hi>缺</hi>　　地中寒燠者經言火<lb/>
<pb n="KR3e0047_WYG_001-26a"/>
　熱主於出行寒水主於閉藏故天氣熱則地氣通泄<lb/>
　而出行故地中寒也猶人汗出之後體涼天氣寒則<lb/>
　地凝凍而閉塞氣難通泄故怫鬱而地中煖也經言<lb/>
　人之傷於寒也則為病熱又如水本寒寒極則水氷<lb/>
　如地而水下之水反不寒也氷厚則水温即閉藏之<lb/>
　道也或大雪加氷閉藏之甚則水大温而魚乃死矣<lb/>
　故子正一陽生而至于正月寅則三陽生而得其泰<lb/>
　䷊<hi>地天泰</hi>泰者通利而非否塞也午正一陰生而至於<lb/>
<pb n="KR3e0047_WYG_001-26b"/>
　七月中則三陰生而得否䷋<hi>天地否</hi>否者否塞而非通<lb/>
　泰也然而否極則泰泰極則否故六月泰極則地中<lb/>
　至寒十二月否極則地中至煖然則地中寒燠明可<lb/>
　見焉故知人之冒於寒而内為熱者亦有之矣或問<lb/>
　曰人冬陽在内而熱夏陰在内而寒者何也答曰俗<lb/>
　己誤之久矣夫一身之氣皆隨四時五運六氣興衰<lb/>
　而無相反矣適其脉候明可知也如夏月心火生而<lb/>
　熱則其脉滑數洪大而長煩熱多渇豈為寒也餘候<lb/>
<pb n="KR3e0047_WYG_001-27a"/>
　皆然或平人極恐而戰慄者由恐為腎志其志過度<lb/>
　則勞傷本藏故恐則傷腎腎水衰則心火自甚而為<lb/>
　戰慄也又如酒苦性熱養於心火故飲之過多則心<lb/>
　火熱甚而為戰慄俗謂之酒禁也經曰陽并於陰陰<lb/>
　則實而陽明虚陽虚而寒慄而鼔頷也注曰陽并于<lb/>
　陰言陽氣入于陰分也陽明胃脉也故不足則惡寒<lb/>
　戰而鼓頷振動也然陽明經絡在表而主于肌肉而<lb/>
　氣并于裏故言陽明虚也又經曰夫瘧之始發也<lb/>
<pb n="KR3e0047_WYG_001-27b"/>
　陽氣併于陰當是時陽虚陰實而外無陽氣故先寒<lb/>
　慄也陰氣逆極則陽復出之陽與陰復併於外則陰<lb/>
　虚而陽實故先熱而渇然陰氣逆極則復出之陽者<lb/>
　是言陽為表而反為陰也其氣復出而并之于表非<lb/>
　謂陰并之氣出之為表而反為陽熱也又經曰夫瘧<lb/>
　氣者并于陽則陽勝并于陰則陰勝陰勝則寒陽勝<lb/>
　則熱然氣并于陽而在于表故言陽勝氣并于陰而<lb/>
　在于裏故言陰勝此乃表裏陰陽之虚實非寒熱陰<lb/>
<pb n="KR3e0047_WYG_001-28a"/>
　陽之勝負但陽氣之出入耳如傷寒病日深表證已<lb/>
　罷而熱入於裏若欲作大汗則陽氣必須出之于外<lb/>
　鬱極乃發而陽熱大作于裏亢則害承乃制故為戰<lb/>
　慄而後陽氣出之于表則蒸熱作<hi>缺</hi>理闗大汗泄而<lb/>
　病氣已矣或戰慄無汗而愈<hi>缺</hi>　因發汗吐下亡津<lb/>
　液過多則不能作汗<hi>缺</hi>　　　和而愈或不戰慄而<lb/>
　汗解者雖因日<hi>缺</hi>　　　　内外俱熱陽不并陰而<lb/>
　外氣不衰裏無<hi>缺</hi>　　　害承乃制則無戰慄也或<lb/>
<pb n="KR3e0047_WYG_001-28b"/>
　不戰慄而亦無汗愈者陽不并陰而氣液虚損故也<lb/>
　故諸戰慄者表之陽氣與邪熱并甚于裏熱極而水<lb/>
　化制之故寒慄也雖爾為熱極于裏乃火極而似水<lb/>
　化也<lb/>
驚心卒動而不寧也火主于動故心火熱甚也雖爾止<lb/>
　為熱極於裏乃火極似水則喜驚也反兼腎水之恐<lb/>
　者亢則害承乃制故也所謂恐則喜驚者恐則傷腎<lb/>
　而水衰心火自甚故喜驚也<lb/>
<pb n="KR3e0047_WYG_001-29a"/>
惑疑惑猶預濁亂而志不一也象火參差而惑亂故火<lb/>
　實則水衰失志而惑亂也志者腎水之神也<lb/>
悲金肺之志也金木燥能令燥者火也心火主于熱喜<lb/>
　痛故悲痛苦腦者心神煩熱燥亂而非清淨也所以<lb/>
　悲哭而五液俱出者火熱亢極而反兼水化制之故<lb/>
　也夫五藏者肝心脾肺腎也五藏之志者怒喜悲思<lb/>
　恐也悲一作憂若志過度則勞勞則傷本藏凡五志<lb/>
　所傷皆熱也如六欲者眼耳鼻舌身意也七情者喜<lb/>
<pb n="KR3e0047_WYG_001-29b"/>
　怒哀懼愛惡欲一作好愛惡肝之所傷則皆屬火<lb/>
　熱所謂陽動陰静故形神勞則躁不寜静則清平也<lb/>
　是故上善若水下愚如火先聖曰六欲七情為道之<lb/>
　患屬火故也如中風偏枯者由心火暴甚而水衰不<lb/>
　能制之則火能尅金金不能尅木則肝木自甚而兼<lb/>
　于火熱則卒暴僵仆多因五志七情過度而卒病也<lb/>
　又如酒醉而熱則五志七情競起故經曰戰慄驚惑<lb/>
　悲笑譫妄歌唱罵詈癲狂皆為熱也故熱甚癲狂者<lb/>
<pb n="KR3e0047_WYG_001-30a"/>
　皆此證也<lb/>
笑蕃茂鮮淑舒榮彰顯火之化也故喜為心火之志也<lb/>
　喜極而笑者猶燔爍火喜而鳴笑之象也故病笑者<lb/>
　火之甚也或心本不喜因侮戲而笑者俗謂之冷笑<lb/>
　由是違己心則喜笑涉人非道而伐之使慚然失志或<lb/>
　以輕手擾人頸腋腹脇股膕足趺令人痒而笑者由<lb/>
　動亂擾撓火之用也靜順清謐水之化也皮膚彰顯<lb/>
　之分屬于火也嫩薄𨼆藏之分屬于水也以火用擾<lb/>
<pb n="KR3e0047_WYG_001-30b"/>
　其水分使人慚然失志而痒則水衰火旺而為笑也<lb/>
　以手自擾而不笑者不羞不痒故也然羞慚而痒者<lb/>
　心火之化也人失信志則羞慚者水衰火實故也志<lb/>
　與信者腎水之化<hi>缺</hi>但痒而不羞羞而不痒皆不能<lb/>
　為笑者化㣲<hi>缺</hi>　變動故也<lb/>
譫多言也言為心聲猶火燔而鳴故心火<hi>缺</hi>　　　　猶<lb/>
　醉而心熱故多言也或寐而多言者俗<hi>缺</hi>　　　熱之<lb/>
　㣲也若熱甚則雖睡寤而神昏不清則譫妄也自汗<lb/>
<pb n="KR3e0047_WYG_001-31a"/>
　驚悸咬牙皆然所謂寐則榮衛不能宣行于外而氣<lb/>
　鬱于内是故裏熱發也夫上善若水下愚如火故六<lb/>
　欲七情上善逺之而下愚遷之其夢中喜怒哀樂好<lb/>
　惡愛之七情非分而過其不可勝者寐則内熱鬱甚<lb/>
　故也凡人夢者乃俗云夢中之夢離道愈逺夢之覺<lb/>
　者尚為道之夢也故成道是為大覺則六欲七情莫<lb/>
　能干也古人言夢者神迷也病熱而能遷七情者水<lb/>
　衰道逺故也<lb/>
<pb n="KR3e0047_WYG_001-31b"/>
妄虚妄也火為陽故外清明而内濁昧其主動亂故心<lb/>
　火熱甚則腎水衰而志不精一虚妄見聞而自為問<lb/>
　答則神志失常如見鬼神也或以鬼神為陰而見之<lb/>
　則為陰極脱陽而無陽氣者妄意之言也<lb/>
衂衊血汙血出也汙者濁也心火熱極則血有餘熱氣<lb/>
　上甚則為血溢熱勢亢極則燥而汙濁害承乃制則<lb/>
　色兼黒而為紫也<lb/>
　　濕類<lb/>
<pb n="KR3e0047_WYG_001-32a"/>
諸痙強直積飲痞隔中滿霍亂吐下體重胕腫肉如泥<lb/>
　按之不起皆屬於濕<hi>足太陰濕主乃脾胃之氣也</hi>
諸痙強直筋勁強直而不柔和也土主安靜故<hi>缺</hi>　痙<lb/>
　曰柔痓陽痙曰剛痓亢則害承乃制故濕過<hi>缺</hi>則反<lb/>
　兼風化制之然兼化者虚象而實非風也<lb/>
積飲留飲積蓄而不散也水得燥則消散得濕則<hi>缺</hi>消<lb/>
　以為積飲也土濕主否故也<lb/>
痞與否同不通泰也謂精神榮衛血氣津液出入<hi>缺</hi>行<lb/>
<pb n="KR3e0047_WYG_001-32b"/>
　之紋理閉密而為痞也<lb/>
隔阻滯也謂腸胃隔絶而傳化失其常也<lb/>
中滿濕為積飲痞隔而土主形體位在中央故中滿也<lb/>
霍亂吐下濕為留飲痞隔而𫝊化失常故甚則霍亂吐㵼<lb/>
　也<lb/>
體重輕清為天重濁為地故土濕為病則體重宜<hi>缺</hi>
胕腫肉如泥按之不起泥之象也土過濕則為泥<hi>缺</hi>為<lb/>
　病也精飲痞隔中滿霍亂吐下體重故甚則胕腫矣<lb/>
<pb n="KR3e0047_WYG_001-33a"/>
　　火類<lb/>
諸熱瞀瘛暴瘖冒昧躁擾狂越罵詈驚駭胕腫疼痠氣<lb/>
　逆衝上禁慄如喪神守嚏嘔瘡瘍㗋痺耳鳴耳聾嘔<lb/>
　涌溢食不下目昧不明暴注瞤瘛暴病暴死皆屬于<lb/>
　火<hi>少陽相火之熱乃心包絡三焦之氣也</hi>
瞀昬也如酒醉而心火熱甚則神濁昧而瞀昬也<lb/>
瘛動也惕跳動瘛火之體也<lb/>
暴瘖猝瘂也金肺主聲故五行惟金響金應于乾乾為<lb/>
<pb n="KR3e0047_WYG_001-33b"/>
　天天為陽為健為動金本燥為涸為収為<hi>缺</hi>為勁切<lb/>
　為剛潔故諸能鳴者無越此也凡諸發語聲者由其<lb/>
　形氣之鼓擊也鼔撃者乃健動之用也所謂物寒則<lb/>
　能鳴者水實制火火不尅金也其或火旺水衰熱乗<lb/>
　金肺而神濁氣鬱則暴瘖無聲也故經言内奪而厥<lb/>
　則為瘖俳此腎虚也俳者廢也<lb/>
冒昧非觸冒乃昬冒也昧昏暗也氣熱則神濁冒昧火<lb/>
　之體也<lb/>
<pb n="KR3e0047_WYG_001-34a"/>
躁擾躁動煩熱擾亂而不寧火之體也熱甚于外則支<lb/>
　體燥擾熱甚于内則神志燥動返復癲狂<hi>一作癲倒</hi>懊憹<lb/>
　煩心不得眠也或心嘔噦而為胃冷心煩疼者非也<lb/>
　故煩心心痛腹空熱生而發得食熱退而減也或逆<lb/>
　氣動躁者俗謂咽㗋由水衰火旺而猶火之動也故<lb/>
　心胸躁動謂之怔忡俗云心忪皆為熱也<lb/>
狂越狂者狂亂而無正定也越者乖越禮法而失常也<lb/>
　夫外清而内濁動亂參差火之體也静順清朗凖則<lb/>
<pb n="KR3e0047_WYG_001-34b"/>
　信平水之體也由是腎水主志而水火相反故心火<lb/>
　旺則腎水衰乃失志而狂越也或云重陽者狂重隂<lb/>
　者癲則素問之説不同也經注曰多喜為癲多怒為<lb/>
　狂然喜為心志故心熱甚則多喜而為癲也怒為肝<lb/>
　志火實制金不能平木故肝實則多怒而為狂也况<lb/>
　五志所發皆為熱故狂者五志間發但怒多爾凡熱<lb/>
　于中則多于陽明胃經也經曰陽明之厥則癲疾欲<lb/>
　走腹滿不得臥面赤而熱妄言又曰陽明病洒洒振<lb/>
<pb n="KR3e0047_WYG_001-35a"/>
　寒善伸數欠或惡人與火聞木音則惕然而驚心欲<lb/>
　動獨閉户牖而處欲上髙而歌棄衣而走賁響腹脹<lb/>
　罵詈不避親疎又經曰熱中消中皆富貴人也今禁<lb/>
　膏粱是不合其心禁芳草石藥是病不愈願聞其説<lb/>
　岐伯曰芳草之氣美石藥之氣悍二者其氣急疾堅<lb/>
　勁故非<hi>缺</hi>心和人不可服此二者夫熱氣慓悍藥氣<lb/>
　亦然<hi>缺</hi>者相遇恐内傷脾注曰膏謂油膩肥脂也粱<lb/>
　糧<hi>缺</hi>也芳草謂芳美之味也芳香美也悍利也<hi>缺</hi>
<pb n="KR3e0047_WYG_001-35b"/>
　　勁硬也慓疾也盖服膏粱芳草石藥則熱<hi>缺</hi>
　疾利而為熱中消中發為癲狂之疾<hi>缺</hi>　　　陰者<lb/>
　歟<lb/>
罵詈言為心之聲也罵詈言之惡也夫水數一道近而<lb/>
　善火數二道逺而惡水者内清明而外不彰器之方<lb/>
　員物之氣味五臭五色從而不違静順信于潤下而<lb/>
　善利萬物滌洗濁穢以清静故上善若水水火相反<lb/>
　則下愚如火也火者外明耀而内煩濁燔炳萬物為<lb/>
<pb n="KR3e0047_WYG_001-36a"/>
　赤為熱為苦為焦以從其已躁亂參差炎上而烈害<lb/>
　萬物燻燎鮮明以為昏昧水生于金而復潤母燥火<lb/>
　生于木而反害母形故易曰潤萬物者莫潤乎水又<lb/>
　言離火為戈兵故火上有水制之則為既濟水在火<lb/>
　下不能制火為未濟也是知水善火惡而今病陽盛<lb/>
　陰虚則水弱火強制金不能平木而善去惡發罵詈<lb/>
　不避親疎喜笑恚怒而狂本火熱之所生也平人怒<lb/>
　罵亦同或本心喜而無怒以為戲弄之罵亦心火之<lb/>
<pb n="KR3e0047_WYG_001-36b"/>
　用也故怒罵者亦兼心喜罵于人也怒而惡發可嗔<lb/>
　者内心喜欲怒于人也<lb/>
驚駭駭驚愕也君火義同<lb/>
胕腫熱勝肉而陽氣鬱滯故也<lb/>
疼痠酸疼也由火實制金不能平木則木旺而為兼化<lb/>
　故言酸疼也<lb/>
氣逆衝上火氣炎上故也<lb/>
禁慄如喪神守慄戰慄也禁冷也又義見君火化中禁<lb/>
<pb n="KR3e0047_WYG_001-37a"/>
　俗作噤如喪神守者神能御形而反禁慄則如喪失<lb/>
　保守形體之神也<lb/>
嚏鼻中因痒而氣噴作于聲也鼻為肺竅痒為火化心<lb/>
　火邪熱干於陽明發于鼻而痒則嚏也或故以物擾<lb/>
　之痒而嚏者擾痒屬火故也或視日而嚏者由目為<lb/>
　五藏神華太陽真火晃耀于目則心神躁亂而發熱<lb/>
　于上則鼻中痒而嚏也傷寒病再經衰而或嚏者由<lb/>
　火熱已退而虚熱為痒痒發鼻則嚏也或風熱上攻<lb/>
<pb n="KR3e0047_WYG_001-37b"/>
　頭鼻壅滯脉浮而無他證者内藥鼻中得嚏則壅滯<lb/>
　開通而愈也或有痛處因嚏而痛其不可忍者因嚏<lb/>
　之氣攻衝結痛而不得通利故也<lb/>
嘔瘡瘍君火化同<lb/>
㗋痺痺不仁也俗作閉猶閉塞也火土腫脹故熱伏上<lb/>
　焦而咽嗌腫脹也<lb/>
耳鳴有聲非妄聞也耳為腎竅交會手太陽<hi>缺</hi>
　<hi>陰</hi>足厥陰少陰少陽之經若水虚火實而熱<hi>缺</hi>　甚<lb/>
<pb n="KR3e0047_WYG_001-38a"/>
　客其經絡衝于耳中則鼓其聽户隨其脉<hi>缺</hi>　甚而<lb/>
　作諸音聲也經言陽氣上甚而躍故耳鳴<lb/>
聾之為病俗醫率以熛悍燥烈之藥制之往往謂腎水<lb/>
　虚冷故也夫豈知水火之陰陽心腎之寒熱榮衛之<lb/>
　盛衰猶權衡也一上則必一下是故髙者抑之下者<lb/>
　舉之此平治之道也夫心火本熱虚則寒矣腎水本<lb/>
　寒衰則熱矣腎水既少豈能反為寒<hi>缺</hi>耶經言足少<lb/>
　陰腎水虚則腹滿身重濡㵼瘡瘍<hi>缺</hi>水腰股痛發膕<lb/>
<pb n="KR3e0047_WYG_001-38b"/>
　腨股膝不便煩寃足痿清厥意不樂大便難善恐心<lb/>
　惕如人將捕口苦舌乾咽腫上氣嗌乾及痛煩心心<lb/>
　痛黄疸腸癖下血脊臀股肉後㢘痛痿厥嗜臥足下<lb/>
　熱而痛以此見腎虚為病皆是熱證經又曰有所逺<lb/>
　行勞倦逢大熱而渇渇則陽氣内伐内伐則熱舍于<lb/>
　腎腎者水藏也骨熱而體虚故發骨痿注言陽氣内<lb/>
　伐謂伐腹中之陰氣也水不勝火以熱舍于腎中也<lb/>
　經又曰骨痿者生于大熱也又曰腎熱者色黒而齒<lb/>
<pb n="KR3e0047_WYG_001-39a"/>
　槁凡色黒齒槁之人必身痩而耳焦也所以然者水<lb/>
　虚則火實而熱亢極則害承乃制故反兼水之黒也<lb/>
　腎水既少不能潤澤故黒乾焦槁也齒耳屬腎故甚<lb/>
　也如瘡瘍熱極無液則肉乾焦而色黒也然則水衰<lb/>
　為熱明矣豈可反言寒耶故仙經以息為六字之氣<lb/>
　應于三陰三陽藏府之六氣實則行其本化之字㵼<lb/>
　之衰則行其勝已之字㵼之是為殺其鬼賊也所謂<lb/>
　六字之氣者肝吁心呵相火唏脾呼肺呬腎本吹也<lb/>
<pb n="KR3e0047_WYG_001-39b"/>
　故吹去腎寒則生熱呵去心熱則生寒故曰春不呼<lb/>
　夏不呬秋不吁冬不呵四時常有唏謂三焦無不足<lb/>
　八節不得吹謂腎狀難得實然以吹驗之吹去腎水<lb/>
　寒氣則陽熱暴甚而目瞑昏眩虚為熱證明矣豈可<lb/>
　反言腎虚為寒而以熱藥養水邪况水少不能勝火又<lb/>
　服熱藥寧無損歟經言以寒治熱謂寒養水而勝火<lb/>
　以熱治寒謂熱助火而耗水也經雖或言以熱治熱<lb/>
　謂病氣熱甚能與寒藥交爭而寒藥難下故反熱服<lb/>
<pb n="KR3e0047_WYG_001-40a"/>
　順其病熱熱病既消寒性乃發則病熱除愈如承氣<lb/>
　湯寒藥反以熱服之類是也傷寒同法經曰寒因熱<lb/>
　用熱因寒用亦是治熱類也故治病之道㵼實補衰<lb/>
　平而已矣或謂病熱為火實水虚反言腎虚為冷心<lb/>
　<hi>缺</hi>　　　敢用對證寒藥誤以食前服其助陽熱<hi>缺</hi>
　　　　部水勝退上焦心火食後兼服<hi>缺</hi>
　　　熱豈知十益不及一損也病本熱而無寒<hi>缺</hi>
　　　藥則病熱轉甚食後雖服大寒之藥亦難解其<lb/>
<pb n="KR3e0047_WYG_001-40b"/>
　熱之甚也况以㣲涼乎豈不詳熱藥證中止言治寒<lb/>
　助熱安有養水㵼火之言哉經言五藏以平為期及<lb/>
　夫一法無問五藏生剋興衰一槩言熱為實寒為虚<lb/>
　者通言陽氣之興衰也假令下部寒者謂下焦火氣<lb/>
　之虚也故以熱藥補之非助腎水之藥爾由水虚不<lb/>
　能反為寒也凡諸疾之所起也不必藏府興衰變動<lb/>
　相乘而病但乘内外諸邪所傷即成病矣大凡治病<lb/>
　必求所在病在上者治其上病在下者治其下中外<lb/>
<pb n="KR3e0047_WYG_001-41a"/>
　藏府經絡皆然病氣熱則除其熱寒則退其寒六氣<lb/>
　同法瀉實補虚除邪養正平則守常醫之道也豈可<lb/>
　見病已熱而反用熱藥復言養水而勝心火者可謂<lb/>
　道在邇而求諸逺事在易而求諸難深可戒哉所以<lb/>
　或言腎虚而下部冷者非謂腎水虚也所謂腎有兩<lb/>
　枚經曰七節之傍中有小心楊上善注太素曰人之<lb/>
　脊骨有二十一節從下第七節之傍左者為腎右者<lb/>
　為命門命門者小心也難經言心之原出于太陵然<lb/>
<pb n="KR3e0047_WYG_001-41b"/>
　太陵穴者屬手厥陰包絡相火小心<hi>缺</hi>
　　　　　穴曰此㵼相火小心之原也然則右為命<lb/>
　門<hi>缺</hi>　心乃手厥陰相火包絡之藏也仙經曰先生<lb/>
　右腎則為男先生左腎則為女謂男為陽火女為陰<lb/>
　水故也或言女子左腎為命門者誤也難經止言右腎<lb/>
　為命門男子以藏精女子以繫胞豈相反也然右腎<lb/>
　命門小心為手厥陰包絡之藏故與手少陽三焦合<lb/>
　為表裏神脉同出見手右尺也二經俱是相火相行<lb/>
<pb n="KR3e0047_WYG_001-42a"/>
　君命故曰命門爾故仙經曰心為君火腎為相火是<lb/>
　言右腎屬火而不屬水也是以右腎火氣虚則為病<lb/>
　寒也君相雖為二火論其五行之氣則一於為熱也<lb/>
　夫五行之理陰中有陽陽中有陰孤陰不長獨陽不<lb/>
　成但有一物全備五行逓有濟養是謂和平交互剋<lb/>
　伐是謂興衰變亂失常災害由生是以水少火多為陽<lb/>
　實陰虚而病熱也水多火少為陰實陽虚而病寒也<lb/>
　故俗以熱藥欲養腎水勝退心火者豈不誤歟至如<lb/>
<pb n="KR3e0047_WYG_001-42b"/>
　或因恣慾而即病或因久而成病者俗以為元氣虚<lb/>
　損而病寒者皆誤也然諸所動亂勞傷乃為陽火之<lb/>
　化神狂氣亂而為病熱者多矣故經言消癉熱中及<lb/>
　大熱<hi>缺</hi>陰陽變易房勞之病證也所以熱病未復及<lb/>
　大<hi>缺</hi>以不禁入房而為禍甚速者陽熱易為暴甚故<lb/>
　也夫太乙天真元氣非陰非陽非寒非熱也是以精<lb/>
　中生氣氣中生神神能御其形也由是精為神氣之<lb/>
　本形體之充固則衆邪難傷衰則諸疾易染何正言<lb/>
<pb n="KR3e0047_WYG_001-43a"/>
　元氣虚而為寒爾故老人之氣衰多病頭目昏眩耳<lb/>
　鳴或聾上氣喘欬涎吐稠粘口苦舌乾咽嗌不利支<lb/>
　體焦痿筋脉拘倦中外燥澁便溺閟結此皆陰虚陽<lb/>
　實之熱證也俗悉言老弱為虚冷而無熱也縱見熱<lb/>
　證誰云少水不勝多火而反言腎水虚則為寒此乃<lb/>
　舉世受誤之由也但須臨時識其陰陽虚實則無横<lb/>
　夭之寃慎不可妄以熱藥養其真氣則真氣何由生<lb/>
　也故西山記曰餌之金石當有速亡之患内經言石<lb/>
<pb n="KR3e0047_WYG_001-43b"/>
　藥發癲狂熱甚之所致也或欲以温藥平補者經言<lb/>
　積温成熱則變生多疾故藥物不可妄服也夫養真<lb/>
　氣之法飲食有節起居有常不妄作勞無令損害陰<lb/>
　陽和平自有<hi>缺</hi>矣仙經雖有服餌之説非其人不可<lb/>
　也況<hi>缺</hi>　　氣味平和無毒之物但以調其氣<hi>缺</hi>
　修道<hi>缺</hi>　内事為<hi>缺/</hi>外事為行<hi>缺</hi>
　　　　經又曰服餌不備五味四氣而偏食之久則<lb/>
　府藏偏傾而生其病矣然則豈可誤服熱藥而求其<lb/>
<pb n="KR3e0047_WYG_001-44a"/>
　益所謂聾者由水衰火實熱鬱于上而使聽户𤣥府<lb/>
　壅塞神氣不得通泄也其所驗者仙經言雙手閉耳<lb/>
　如鼓音是謂鳴天鼓也由脉氣流行而閉之于耳氣<lb/>
　不得泄衝鼓耳中故聞之也或有壅滯則天鼓㣲聞<lb/>
　天鼓無聞則聽户𤣥府閉絶而耳聾無所聞也故一<lb/>
　法含浸針砂酒以磁石附耳欲導其氣令通泄也或<lb/>
　問曰聾既為熱或服乾蝎生薑附子醇酒之類辛熱<lb/>
　之物而或愈者何也答曰欲以開發𤣥府而令耳中<lb/>
<pb n="KR3e0047_WYG_001-44b"/>
　鬱滯通泄也故養生方言藥中其效則如聞百攅樂<lb/>
　<hi>音岳</hi>音由陽氣聞衝耳中也凡治聾者適其所宜若熱<lb/>
　證已退而聾不已者當以辛熱發之三兩服不愈者<lb/>
　則不可久服恐熱極而成他病耳若聾有熱證相兼<lb/>
　者宜以退風散熱涼藥調之熱退結散而愈然聾甚<lb/>
　閉絶亦為難矣慎不可攻之過極反傷正氣若非其<lb/>
　病不可服其藥飲食同法當所宜者過度則反傷正<lb/>
　氣病已則止藥欲求不病無損而已矣故經云大毒<lb/>
<pb n="KR3e0047_WYG_001-45a"/>
　治病十去其六小毒治病十去其七常毒治病十去<lb/>
　其八無毒治病十去其九榖肉菓菜食養盡之勿令<lb/>
　過度反傷其正不盡行復如法故曰必先歲氣無伐天<lb/>
　和無實實無虚虚而遺天殃無致邪無失正絶人長<lb/>
　命帝曰其久病者有氣從而不康病去而瘠柰何岐<lb/>
　伯曰昭乎哉聖人之問也化不可代時不可違夫經<lb/>
　絡以通氣血以復復其不足與衆齊同養之和之静以待<lb/>
　之謹守其氣無使傾移其形乃彰生氣乃長命曰聖王故<lb/>
<pb n="KR3e0047_WYG_001-45b"/>
　大要曰無伐化無違時必養必和待其來復此之謂也<lb/>
嘔涌溢食不下火氣炎上胃膈熱甚則傳化失常故也<lb/>
目昧<hi>莫具切</hi>不明目赤腫痛翳膜眥瘍皆為熱也及目膜<lb/>
　俗謂之眼黒亦為熱也然平白日無所見者熱氣鬱<lb/>
　之甚也或言目昧為肝腎虚冷者誤也是以妄謂肝<lb/>
　主於目腎主童子故妄言目昧為虚而冷也然腎水<lb/>
　冬陰也虚則當熱肝木春陽也虚則當寒腎陰肝陽<lb/>
　豈能同虚而為冷者歟或通言肝腎之中陰實陽虚<lb/>
<pb n="KR3e0047_WYG_001-46a"/>
　而無由目昧也俗妄謂肝腎之氣衰少而不至於目<lb/>
　也不知經言熱甚目瞑眼黒也豈由寒爾又如仲景<lb/>
　言傷寒病熱極則不識人乃目盲也正理曰由熱甚<lb/>
　怫鬱於目而致之然也然皮膚之汗孔者謂泄氣液<lb/>
　之孔竅也一名氣門謂泄氣之門也一名腠理者謂<lb/>
　氣液出行之腠道紋理也一名鬼神門者謂幽冥之<lb/>
　門也一名𤣥府者謂𤣥㣲府也然𤣥府者無物不有<lb/>
　人之藏府皮毛肌肉筋膜骨髓爪牙至于世之萬物<lb/>
<pb n="KR3e0047_WYG_001-46b"/>
　盡皆有之乃氣出入升降之道路門户也夫氣者形<lb/>
　之主神之母三才之本萬物之元道之變也故元陽<lb/>
　子解淸静經曰大道無形非氣不足以長養萬物由<lb/>
　是氣化則物生氣變則物易氣甚即物壯氣弱即物<lb/>
　衰氣正即物和氣亂即物病氣絶即物死經曰出入<lb/>
　廢則神機化滅升降息則氣力孤危故非出入則無<lb/>
　以生長化収藏是以升降出入無器不有人之眼耳<lb/>
　鼻舌身意神識能為用者皆由升降出入之通利也<lb/>
<pb n="KR3e0047_WYG_001-47a"/>
　有所閉塞者不能為用也若目無所見耳無所聞鼻<lb/>
　不聞臭舌不知味筋痿骨痺齒腐毛髪墮落皮膚不<lb/>
　仁腸不能滲泄者悉由熱氣怫鬱𤣥府閉密而致氣<lb/>
　液血脉榮衛精神不能升降出入故也各隨鬱結㣲<lb/>
　甚而察病之輕重也故知熱鬱于目無所見也故目<lb/>
　㣲昏者至近則轉難辯物由目之𤣥府閉小也隔縑<lb/>
　視物之象也或視如蠅翼者𤣥府有所閉合者也或<lb/>
　目昏而見黒花者由熱氣甚而發之於目亢則害承<lb/>
<pb n="KR3e0047_WYG_001-47b"/>
　乃制而反出其泣氣液眛之以其至近故雖視而亦<lb/>
　見如黒花也及衝風泣而目暗者由熱甚而水化制<lb/>
　之也故經言厥則目無所見夫人厥則陽氣并于上<lb/>
　陰氣并于下陽氣并于上則火獨光也陰氣并于下<lb/>
　則足寒足寒則腫也夫一水不勝五火故目眥而盲<lb/>
　是以衝風泣下而不止夫風之中於目也陽氣内守<lb/>
　於睛是火氣燔目故見風泣下<lb/>
暴注卒㵼君火義同<lb/>
<pb n="KR3e0047_WYG_001-48a"/>
瞤瘛惕跳動也火主動故夏熱則脉洪大而長瞤瘛之<lb/>
　象也况脉者心火之所養也<lb/>
暴病暴死火性疾速故也斯由平日衣服飲食安處動<lb/>
　止精魂神志性情好惡不循其宜而失其常久則氣<lb/>
　變興衰而為病也或心火暴甚而腎水衰弱不能制<lb/>
　之熱氣怫鬱心神昏冒則筋骨不用卒倒而無所知<lb/>
　是為僵仆也甚則水化制火熱甚而生涎至極則死<lb/>
　㣲則發過如故至㣲者但眩瞑而已俗云暗風由火<lb/>
<pb n="KR3e0047_WYG_001-48b"/>
　甚制金不能平木故風木自甚也或風熱甚而筋惕<lb/>
　瘛瘲僵仆口出涎沫俗云風癎病也欲知病有兼風<lb/>
　者陰陽變化之道也故陰陽相搏剛柔相摩五行相<lb/>
　錯六氣相盪變而為病則無窮矣大法我子能制鬼<lb/>
　賊則已當自實而與子同為病者不必皆然由乎六<lb/>
　氣陰陽同異不等故也故經曰風熱火同陽也寒燥<lb/>
　濕同隂也又燥濕小異也然燥金雖屬秋陰而異于<lb/>
　寒濕故反同其風熱也故火熱勝金衰而風生則風<lb/>
<pb n="KR3e0047_WYG_001-49a"/>
　能勝濕熱能耗液而反寒陽實陰虚則風熱勝于水<lb/>
　濕而為燥也凡人風病多因熱甚而風燥者為其兼<lb/>
　化以熱為其主也俗云風者言末而忘其本也所以<lb/>
　中風癱瘓者非謂肝木之風實甚而卒中之也亦非<lb/>
　外中于風爾由乎將息失宜而心火暴甚腎水虚衰<lb/>
　不能制之則陰虚陽實而熱氣怫鬱心神昏冒筋骨<lb/>
　不用而卒倒無所知也多因喜怒思悲恐之五志有<lb/>
　所過極而卒中者由五志過極皆為熱甚故也若㣲<lb/>
<pb n="KR3e0047_WYG_001-49b"/>
　則但僵仆氣血流通筋脉不攣緩者發過如故或熱<lb/>
　氣太甚鬱結壅滯氣血不能宣通陰氣暴絶則陽氣<lb/>
　後竭而死俗謂中不過爾或即不死而偏枯者由經<lb/>
　絡左右雙行而熱甚鬱結氣血不得宣通鬱極乃發<lb/>
　若一側得通則痞者痺而癱瘓也其人已有怫熱鬱<lb/>
　滯而氣血偏行㣲甚不等故經言汗出偏沮令人偏<lb/>
　枯然汗偏不出者由怫熱鬱結氣血壅滯故也人卒<lb/>
　中則氣血不通而偏枯也所謂肥人多中風者盖人<lb/>
<pb n="KR3e0047_WYG_001-50a"/>
　之肥痩由血氣虚實使之然也氣為陽而主輕㣲血<lb/>
　為陰而主形體故西方金北方水為陰而剛也東方<lb/>
　木南方火為陽而柔也故血實氣虚則肥氣實血虚<lb/>
　則痩所以肥者能<hi>音柰以下皆讀作柰</hi>寒不能熱痩者能熱不<lb/>
　能寒由寒則傷血熱則傷氣損其不足則陰陽愈偏<lb/>
　故不能也損其有餘者平調是故能之矣故痩者腠<lb/>
　理疎通而多汗泄血液衰少而為燥熱故多為勞嗽<lb/>
　之疾也俗以為卒暴病甚而為熱勞徐久病㣲而為<lb/>
<pb n="KR3e0047_WYG_001-50b"/>
　冷勞者是以遲緩為言而病非冷也識其證候為熱<lb/>
　明矣但熱有㣲甚而已或言肥人多中風由氣虚非<lb/>
　也所謂腠理緻密而多鬱滯氣血難以通利若陽熱<lb/>
　又甚而鬱結故卒中也故肥人反勞者由暴然亡液<lb/>
　損血過極故也痩人反中風者由暴然陽熱太甚而<lb/>
　鬱結不通故也所謂中風口噤筋脉緊急者由陽熱<lb/>
　暴甚于内亢則害承乃制津液涌溢聚于胸膈熱燥<lb/>
　以為痰涎初虞世言涎者乃我身之脂脉津液也然<lb/>
<pb n="KR3e0047_WYG_001-51a"/>
　陽實隂虚而風熱太甚以勝水濕因而成燥肝主于筋而風<lb/>
　氣自甚又燥熱加之液還聚于胸膈則筋太燥也然燥金主<lb/>
　于收斂勁切緊濇故為病筋脈勁强緊急而口噤也或破傷<lb/>
　中風亦同但以從微至甚而不偏枯也夫破傷中風之由者<lb/>
　因瘡熱甚鬱結而榮衛不得宣通怫熱因之徧體故多發白<lb/>
　痂是時瘡口閉塞氣難通泄故陽熱易為鬱結而熱甚則生風<lb/>
　也不已則表傳于裏亦由靣首觸冒寒邪而怫熱鬱<lb/>
　甚周身似為傷寒之疾不解則表傳于裏者也但有<lb/>
<pb n="KR3e0047_WYG_001-51b"/>
　風濕㣲甚兼化故殊異矣大法破傷中風風熱燥甚<lb/>
　怫鬱在表而裏氣尚平者善伸數欠筋脉拘急或時<lb/>
　惡寒或筋惕而搐脉浮數而弦也宜以辛熱治風之<lb/>
　藥開衝結滯榮衛宣通而愈由傷寒表熱怫鬱而以<lb/>
　麻黄湯辛熱發散者也凡用辛熱開衝風熱結滯或<lb/>
　以寒藥佐之猶良免致藥不中病而風熱轉甚也猶<lb/>
　傷寒論熱藥發表不中效則熱轉甚也故夏熱用麻<lb/>
　黄桂枝湯類熱藥發表須加寒藥不然則熱甚發黄<lb/>
<pb n="KR3e0047_WYG_001-52a"/>
　或斑出矣故發表諸方佐以黄芩石膏知母柴胡地<lb/>
　黄芍藥梔子茵陳葱白豆䜴之類寒藥消息用之如<lb/>
　世以甘草滑石葱豉寒藥發散甚妙是以甘草甘能<lb/>
　緩急濕能潤燥滑石淡能利竅滑能通利葱辛甘㣲<lb/>
　寒豉鹹寒潤濕皆散結緩急潤燥除熱之物因熱服<lb/>
　之因熱而𤣥府鬱結宣通而怫熱無由再作病勢雖<lb/>
　甚而不得頓愈者亦獲小效而無加害爾此方散結<lb/>
　無問上下中外但有益而無損矣結散之方何必辛<lb/>
<pb n="KR3e0047_WYG_001-52b"/>
　熱而已耶若破傷中風表不已而漸入于裏則病勢<lb/>
　漸甚若裏未太甚而脉在肌肉者宜以退風熱開鬱<lb/>
　滯之寒藥調之或以㣲加治風辛熱亦得以意消息<lb/>
　不可忘也此猶傷寒病勢半在表半在裏而以小柴<lb/>
　胡湯和解之也若裏勢已甚而舌強口噤項背反張<lb/>
　驚搐惕搦涎唾稠粘胸腹滿塞而或便溺閟結或時<lb/>
　汗出脉洪數而弦也然汗出者由風熱鬱甚于裏而<lb/>
　表熱稍罷則腠理疎泄而心火熱甚故汗出也大法<lb/>
<pb n="KR3e0047_WYG_001-53a"/>
　風熱怫鬱因汗當解今不解者若裏熱出之于表因<lb/>
　汗而結散熱去則氣和而愈也今風熱鬱甚于裏而<lb/>
　非出之于表故雖汗泄而熱不退則不能解也猶陽<lb/>
　明證熱甚于裏而日晡潮熱大汗雖出熱不退而不<lb/>
　能解也故當大承氣湯下之其中熱也是以亢則害<lb/>
　承乃制而今火熱極甚筋勁急而口噤爾風熱加之<lb/>
　故驚而搐也風熱燥并鬱甚于裏故煩滿而或閟結<lb/>
　也法宜除風散結寒藥下之以使鬱滯流通而後以<lb/>
<pb n="KR3e0047_WYG_001-53b"/>
　退風熱開結滯之寒藥調之而熱退結散則風自愈<lb/>
　矣嗚呼俗醫所治破傷中風不明淺深但以半熱燥<lb/>
　藥任其天命而已若始覺風熱鬱結于表而裏尚平<lb/>
　未傳也或以寒物佐之亦佳如至寶丹治風痺雖用<lb/>
　硫黄鍾乳木香桂心之類辛熱是亦能令開結也佐<lb/>
　以牛黄腦子苦參芒硝之類寒物以使結散而無怫<lb/>
　鬱也況至寶丹乃散風熱鬱痺之寒藥也凡治風熱<lb/>
　結滯宜戒熱藥過甚凡破傷中風宜早令導引摩按<lb/>
<pb n="KR3e0047_WYG_001-54a"/>
　自不能者令人以屈伸按摩挽之使筋脉稍得舒緩<lb/>
　而氣得通行及頻以橜斡牙關勿令口噤若緊噤之<lb/>
　則常以橜當之及頻斡之勿損牙齒免致口噤不開<lb/>
　而粥藥不能下也及風癎之發作者由熱甚而風燥<lb/>
　為其兼化涎溢胸膈燥爍而瘛瘲昏冒顛仆也或驚<lb/>
　風者亦由心火暴甚而制金不能生化故風火相搏<lb/>
　而昏冒驚悸潮搐也凡此諸證皆由熱甚而生風燥<lb/>
　各有異者由風熱燥各㣲甚不等故也所謂中風或<lb/>
<pb n="KR3e0047_WYG_001-54b"/>
　筋緩者因其風熱勝濕而為燥乃燥之甚也然筋緩<lb/>
　不収而痿痺故諸膹鬱病痿皆屬金肺乃燥之化也<lb/>
　如秋深燥甚則草木痿落而不収病之象也是以手<lb/>
　得血而能握足得血而能步夫燥之為病血液衰少<lb/>
　也而又氣血不能通暢故病然也或云筋攣有力則<lb/>
　為實熱筋緩不収則為虚寒者或謂寒主収引而熱<lb/>
　主舒緩則筋攣為寒筋緩為熱者皆誤也凡治諸風<lb/>
　方通言主療筋脉攣緩豈分寒熱虚實之異耶但有<lb/>
<pb n="KR3e0047_WYG_001-55a"/>
　㣲甚而已故諸筋攣雖勢惡而易愈也諸筋緩者難<lb/>
　以平復明可知也或云中風為肝木實甚則大忌臟<lb/>
　腑脱泄若脾胃土氣虚損則土受肝木鬼賊之邪而<lb/>
　當死也當以温脾補胃令其土實肝木不能剋乃治<lb/>
　未病之法也所謂似是而非者也或云胃為中州而<lb/>
　當温者亦誤也所以寒暑燥濕風火之六氣應于十<lb/>
　二經絡臟腑也以其本化則能補之相反之者則能<lb/>
　泄之然脾胃土本濕也濕氣自甚則為積飲痞隔或<lb/>
<pb n="KR3e0047_WYG_001-55b"/>
　為腫滿以藥燥去其濕是謂㵼其脾胃土之本也或<lb/>
　病燥熱大甚而脾胃乾涸成消渇者土濕之氣衰也<lb/>
　宜以寒温<hi>缺</hi>　　　　　　　　燥而土氣得其平<lb/>
　是謂補其脾<hi>缺</hi>　　　　　言傷寒裏熱太甚而胃<lb/>
　中乾涸煩渇者必先調治其胃氣方用甘草大黄芒<lb/>
　硝大寒之藥謂之調胃承氣湯者達其至理也所以<lb/>
　陰陽異用而寒濕同性然土為陰故異于風熱燥也<lb/>
　土為萬物之母水為萬物之元故水土同在于下而<lb/>
<pb n="KR3e0047_WYG_001-56a"/>
　為萬物之根本也地乾而無水濕之性則萬物根本<lb/>
　不潤而枝葉衰矣經言動物神機為根在于中故食<lb/>
　入于胃而脾為變摩布化五味以養五臟之氣而養<lb/>
　榮百骸固其根本則胃中水榖潤澤而已亦不可水<lb/>
　濕過與不及猶地之旱澇也故五臟六腑四支百骸<lb/>
　受氣皆在于脾胃土濕潤而已經言積濕成熱豈可<lb/>
　以温藥補于土濕也温屬春木正以勝其土濕爾或<lb/>
　以臟腑不分六氣而為假令之濕一槩言陽氣甚而<lb/>
<pb n="KR3e0047_WYG_001-56b"/>
　熱為實陽氣衰而寒為虚者乃寒熱陰陽之虚實而<lb/>
　非五行興衰剋伐之道也然臟腑經絡不必本氣興<lb/>
　衰而能為其病六氣互相干而病也假令冒寒為虚<lb/>
　冷者是胃中陰水實而陽火虚也當以温補胃中陽<lb/>
　火之虚而退其陰水之實非由胃土本虚而補其濕<lb/>
　也夫補㵼脾胃之本者燥其濕則為㵼潤其燥則為<lb/>
　補今夫土本濕也若陽實陰虚風熱勝其水濕而成<lb/>
　燥者則為水濕衰也可以退風散熱養液潤燥而救<lb/>
<pb n="KR3e0047_WYG_001-57a"/>
　其已衰之陰濕若反以温補欲令臟腑而無壅塞不<lb/>
　亦妄謬之甚邪或言中風由腎水虚冷者誤也盖陰<lb/>
　水既衰則陽火自甚而熱豈能反為寒者耶以證驗<lb/>
　之則為熱明矣或云中風既為熱甚治法或用烏附<lb/>
　之類熱藥何也答曰欲令藥氣開通經絡使氣血宣<lb/>
　行而無壅滯也然亦以消風熱開結滯之類寒藥佐<lb/>
　之可以制其藥之熱也若服峻熱藥而熱證轉加者<lb/>
　不可服也鬱結不通而強以攻之則陰氣暴絶而死<lb/>
<pb n="KR3e0047_WYG_001-57b"/>
　矣故諸方之中至寶靈寶丹最為妙藥今詳本草言<lb/>
　至寶丹之藥味合而為一乃寒藥爾靈寶丹雖用温<lb/>
　熱之味而復用寒物制之參而為一亦平藥也况皆<lb/>
　能散風壅開結滯而使氣血宣通怫熱除而愈矣世<lb/>
　方雖有治風之熱藥當臨時消息<hi>缺</hi>　　宜扶其不<lb/>
　足損其有餘慎不可但以峻<hi>缺</hi>　　　反絶其已衰<lb/>
　之陰氣也<lb/>
　　燥類<lb/>
<pb n="KR3e0047_WYG_001-58a"/>
諸澁枯涸乾勁皴掲皆屬於燥<hi>陽明燥金乃肺與大腸之氣也</hi>
澁物濕則滑澤乾則澁滯燥濕相反故也如徧身中外<lb/>
　澁滯皆屬燥金之化故秋脉濇濇澁也或麻者亦由<lb/>
　澁也由水液衰少而燥澁氣行壅滯而不得滑澤通<lb/>
　利氣強攻衝而為麻也如平人抑其手足則其氣頓<lb/>
　行之甚而澁滯壅礙不得通利而麻亦猶鼔物之象<lb/>
　也其不欲動者動則為陽使氣行之轉甚故轉麻也<lb/>
　俗方治麻病多用烏附者令氣行之暴甚以故轉麻<lb/>
<pb n="KR3e0047_WYG_001-58b"/>
　因之衝開道路以得通利藥氣盡則平氣行通而麻<lb/>
　愈也然六氣不必一氣獨為病氣有相兼若亡液為<lb/>
　燥或麻無熱證即當此法或風熱勝濕為燥因而病<lb/>
　麻則宜以退風散熱活血養液潤燥通氣之涼藥調<lb/>
　之則麻自愈也治諸燥澁悉如此法<lb/>
枯不榮王也涸無水液也乾不滋潤也勁不柔和也春<lb/>
　秋相反燥濕不同故也大法身表熱為熱在表渇飲<lb/>
　水為熱在裏身熱飲水表裏俱有熱身涼不渇表裏<lb/>
<pb n="KR3e0047_WYG_001-59a"/>
　俱無熱經所不取火化渇者謂渇非特為熱如病寒<lb/>
　吐利亡液過極則亦燥而渇也雖<hi>缺</hi>　熱而液尚未<lb/>
　衰則亦不渇豈可<hi>缺</hi>　　　　　　為寒也夫燥渇<lb/>
　之為病也多兼于熱故易曰熯萬物者莫熯乎火今<lb/>
　言渇為燥則亦備矣如<hi>缺</hi>　　涼不渇為表裏俱無<lb/>
　熱故不言為寒也謂表裏無熱則亦有身不熱而不<lb/>
　渇者不亦宜乎<lb/>
皴掲皮膚啓裂也乾為天而為燥金坤為地而為濕土<lb/>
<pb n="KR3e0047_WYG_001-59b"/>
　天地相反燥濕異用故燥金主於緊斂所以秋脉緊<lb/>
　細而㣲濕土主於縱緩所以六月其脉緩大而長也<lb/>
　如地濕則縱緩滑澤乾則緊斂燥濇皴掲之理明可<lb/>
　見焉俗云皴掲為風者由風能勝濕而為燥也經言<lb/>
　厥陰所至為風府為璺啓由風勝濕而為燥也所謂<lb/>
　寒月甚而暑月衰者由寒能収歛腠理閉密無汗而<lb/>
　燥故病甚也熱則皮膚縱緩腠理疎通而汗潤故病<lb/>
　衰也或以水濕皮膚而反喜皴掲者水濕自招風寒<lb/>
<pb n="KR3e0047_WYG_001-60a"/>
　故也<lb/>
　　寒類<lb/>
諸病上下所出水液澄徹清冷癥瘕㿗疝堅痞腹滿急<lb/>
　痛下利清白食已不饑吐利腥穢屈伸不便厥逆禁<lb/>
　固皆屬於寒<hi>足太陽寒水乃腎與膀胱之氣也</hi>
澄徹清冷湛而不渾濁也水體清淨而其氣寒冷故水<lb/>
　榖不化而吐利清冷水液為病寒也如天氣寒則濁<lb/>
　水自澄清也<lb/>
<pb n="KR3e0047_WYG_001-60b"/>
癥腹中堅硬按之應手謂之癥也聖恵方謂癥猶徴也<lb/>
　然水體柔順而今反堅硬如地亢則害承乃制也故<lb/>
　病濕過極則為痓反兼風化制之也風病過極則反<lb/>
　燥筋脉勁急反兼金化制之也病燥過極則煩渇反<lb/>
　兼火化制之也病熱過極而反出五液或為戰慄惡<lb/>
　寒反兼水化制之也其為治者但當㵼其過甚之氣<lb/>
　以為病本不可反誤治其兼化也然而兼化者乃天<lb/>
　機造化抑髙之道雖在渺㝠恍惚之間而有自然之<lb/>
<pb n="KR3e0047_WYG_001-61a"/>
　理亦非顯形而有氣也病雖為邪而造化之道在其<lb/>
　中矣夫五行之理甚而無以制之則造化息矣如風<lb/>
　木旺而多風風大則反涼是反兼金化制其木也大<lb/>
　涼之下天氣反温乃火化承于金也夏火熱極而體<lb/>
　反出液是反兼水化制其火也因而濕蒸雲雨乃土<lb/>
　化承于水也雨濕過極而兼烈風乃木化制其土也<lb/>
　飄驟之下秋氣反涼乃金化承于木也涼極而萬物<lb/>
　反燥乃火化制其金也因而以為冬寒乃水化承于<lb/>
<pb n="KR3e0047_WYG_001-61b"/>
　火也寒極則水凝于地乃土化制其水也凝凍極而<lb/>
　起東風乃木化承土而周嵗也凡不明病之標本者<lb/>
　由未知此變化之道也<lb/>
瘕腹中雖硬而忽聚忽散無有常凖故聖恵方云瘕猶<lb/>
　假也以其病瘕未成癥也經注曰血不流而寒薄故<lb/>
　血内流而成瘕也一云腹内結病也經曰小腸移熱<lb/>
　於大腸為虙瘕為沈注曰小腸熱已移入大腸兩熱<lb/>
　相搏則血溢而為伏瘕也血濇不利則月事沈滯而<lb/>
<pb n="KR3e0047_WYG_001-62a"/>
　不行故云虙瘕為沈虙與伏同瘕一為疝傳冩誤也<lb/>
　然則經言瘕病亦有熱者也或陽氣鬱結怫熱壅滯<lb/>
　而堅硬不消者非寒癥瘕也宜以脉證别之<lb/>
㿗疝少腹控卵腫急絞痛也寒主拘縮故也寒極而土<lb/>
　化制之故腫滿也經言丈夫㿗疝謂陰氣連少腹急<lb/>
　痛也故言婦人少腹腫皆肝足厥陰之脉也經注曰<lb/>
　寒氣聚而為疝也又按難經言五藏皆有疝但脉急<lb/>
　也注言脉急者寒之象也然寒則脉當短少而遲今<lb/>
<pb n="KR3e0047_WYG_001-62b"/>
　言急者非急數而洪也由緊脉主痛急為痛甚病寒<lb/>
　雖急亦短小也所以有痛而脉緊急者脉為心之所<lb/>
　養也凡六氣為痛則心神不寧而緊急不得舒緩故<lb/>
　脉亦從之而見也欲知何氣為其痛者適其緊急相<lb/>
　兼之脉而可知也如緊急洪數則為熱痛之類也又<lb/>
　經言脾傳之腎病名曰疝瘕少腹煩寃而痛出白蠱<lb/>
　注言少腹痛溲出白液也一作客熱内結銷爍脂肉<lb/>
　如蟲之食故名白蠱也然經之復言熱為疝瘕則亦<lb/>
<pb n="KR3e0047_WYG_001-63a"/>
　不可止言為寒當以脉證别之<lb/>
堅痞腹滿急痛寒主拘縮故急痛也寒極則血脉凝沍<lb/>
　而反兼土化制之故堅痞而腹滿也或熱鬱于内而<lb/>
　腹滿堅結痛者不可言為寒也<lb/>
下利清白水寒則清淨明白也<lb/>
食已不饑胃熱則消榖善饑故病寒則食雖已而不饑<lb/>
　也胃膈潤澤而無燥熱故也或邪熱不殺榖而腹熱<lb/>
　脹滿雖數日不食而不饑者不可言為寒也由陽熱<lb/>
<pb n="KR3e0047_WYG_001-63b"/>
　太甚而鬱結傳化失常故雖不食而亦不饑亦猶病<lb/>
　熱雖甚而無困倦病愈而始困無力由實熱之氣去<lb/>
　也<lb/>
吐利腥穢腸胃寒而傳化失常我子能制鬼賊則已當<lb/>
　自實故寒勝火衰金旺而吐利腥穢也腥者金之臭<lb/>
　也由是熱則吐利酸臭寒則吐利腥穢也亦猶飯漿<lb/>
　熱則易酸寒則水腥也<lb/>
屈伸不便厥逆禁固陰水主于清淨故病寒則四肢逆<lb/>
<pb n="KR3e0047_WYG_001-64a"/>
　冷而禁止堅固舒卷不便利也故冬脉沈短以敦病<lb/>
　之象也或病寒尚㣲而未至于厥逆者不可反以為<lb/>
　熱或熱甚而成陽厥者不可反以為病寒也然陰厥<lb/>
　者元病脉候皆為陰證身涼不渇脉遲細而㣲未嘗<lb/>
　見于陽證也其陽厥者元病脉證皆為陽證熱極而<lb/>
　反厥時復反温雖厥而亦煩渇譫妄身熱而脉數也<lb/>
　若陽厥極深而至于身冷反見陰脉㣲欲絶者止為<lb/>
　熱極而欲死也俗皆妄謂變成陰病且曰陰陽寒熱<lb/>
<pb n="KR3e0047_WYG_001-64b"/>
　反變而不可測也仍取陽主於生陰主於死之説急<lb/>
　以火艾熱藥温其表裏助其陽氣十無一生俗因之<lb/>
　以為必死之證致使舉世大懼陰證而疑似陰者急<lb/>
　以温之唯恐救之不及而反招暴禍豈知熱病之將<lb/>
　死者鮮有逃于此證也殊不知一陰一陽之謂道偏<lb/>
　陰偏陽之謂疾陰陽以平為和而偏為疾萬物皆以<lb/>
　負陰抱陽而生故孤陰不長獨陽不成陽氣極盛而<lb/>
　陰氣極衰則陽氣怫鬱陰陽偏傾而不能宣行則陽<lb/>
<pb n="KR3e0047_WYG_001-65a"/>
　氣畜聚于内而不能營運於四肢則手足厥冷謂之<lb/>
　陽厥故仲景曰熱深則厥亦深熱㣲則厥亦㣲又曰<lb/>
　厥當下之下後厥愈為以除其裏之熱也故病熱甚<lb/>
　則厥又以失下則熱甚而反為陰證非反變為寒病<lb/>
　爾夫病之傳變者謂中外上下經絡臟腑部分而傳<lb/>
　受為病之邪氣也非寒熱陰陽之反變也法曰陰陽<lb/>
　平則和偏則病假令陽實陰虚為病熱也若果變而<lb/>
　為寒則比之熱氣退去寒欲生時陰陽平而當愈也<lb/>
<pb n="KR3e0047_WYG_001-65b"/>
　豈能反變之為寒病歟雖然瘧論言陰勝則寒陽勝<lb/>
　則熱者謂裏氣與邪熱并之于表則為陽勝而發熱<lb/>
　也表氣與邪熱并之于裏則為陰勝而寒慄也由表<lb/>
　氣虚而裏氣熱亢則害承乃制故反戰慄也大抵本<lb/>
　熱非病寒也或傷寒病寒熱往來者由邪熱在表而<lb/>
　淺邪惡其正故惡寒也邪熱在裏而深邪甚無畏物<lb/>
　惡其極故不惡寒而反惡熱也表裏進退不已故為<lb/>
　寒熱往來也此氣不并于表裏故異於瘧而寒熱㣲<lb/>
<pb n="KR3e0047_WYG_001-66a"/>
　也皆熱傳于表裏之陰陽而非病氣寒熱之陰陽反<lb/>
　變也或病熱而寒攻過極陽氣損虚陰氣暴甚而反<lb/>
　為寒者雖亦有之因藥過度而致之非自然寒熱之<lb/>
　反變也夫六氣變亂而為病者乃相兼而同為病風<lb/>
　熱燥同多兼化也寒濕性同多兼化也性異而兼化<lb/>
　者有之亦已鮮矣或制甚而兼化者乃虚損之至火<lb/>
　熱甚而水化制之反為戰慄者大抵熱甚而非有寒<lb/>
　氣之類也故渇為熱在裏而寒戰反渇引飲也又如<lb/>
<pb n="KR3e0047_WYG_001-66b"/>
　以火煉金熱極而反化為水雖化為水止為熱極而<lb/>
　為金汁實非寒丹也或燥熱太甚而腸胃鬱結飲冷<lb/>
　過多而痞隔不通留飲不能傳化浸潤而寒極蓄于<lb/>
　胃中燥熱太甚鬱于胸腹而䐜脹滿煩渇不已反令<lb/>
　胃膈冷痛嘔噦漿水而水漿難下欲止其渇而強飲<lb/>
　于水則滿痛嘔噦轉甚而渇亦不止不強飲之則煩<lb/>
　渇不可以忍令人煩寃悶絶而但欲死若誤治之即<lb/>
　死不治亦為難已毎用大承氣湯熱服下咽而腸胃<lb/>
<pb n="KR3e0047_WYG_001-67a"/>
　鬱結痞膈即得宣通而留飲傳化浸潤則寒濕散去<lb/>
　腸胃之外得其潤澤熱退而煩渇滿痛嘔噦遂止須<lb/>
　㬰得利而已矣然而病諸氣者必有所因病本熱而<lb/>
　變為寒者實亦鮮矣大凡陽實則脉當實數而身熱<lb/>
　煩渇熱甚則為陽厥至極則身冷脉㣲而似陰證以<lb/>
　至脉絶而死故陽病見陰脉者死謂其脉近乎絶也<lb/>
　病雖熱甚而不已則必須厥冷而脉㣲以至身冷脉<lb/>
　絶而死矣或病本熱勢太甚或按法治之不已者或<lb/>
<pb n="KR3e0047_WYG_001-67b"/>
　失其寒藥調治或因失下或誤服熱藥或誤熨烙燻<lb/>
　灸以使熱極而為陽厥者以承氣湯之類寒藥下之<lb/>
　熱退而寒得宣通則厥愈矣慎不可用銀粉巴豆性<lb/>
　熱大毒丸藥下之而反耗陰氣而衰竭津液使燥熱<lb/>
　轉甚而為懊憹喘滿結胸腹痛下利不止血溢血泄<lb/>
　或為淋閟發黄驚狂譫妄諸熱變證不可勝舉由此<lb/>
　為破癥瘕堅積之藥非下熱養陰之藥也古人謂治<lb/>
　傷寒熱病若用銀粉巴豆之類丸藥下之則如刀劒<lb/>
<pb n="KR3e0047_WYG_001-68a"/>
　刅人也及嘗有陽厥而尚不下以至身冷脉㣲而似<lb/>
　陰證反誤以熱藥投之病勢轉甚身冷脉㣲而欲絶<lb/>
　唯心胸㣲煖昏冒不知人事而不能言主病者或欲<lb/>
　以煖藥急救其陽恐陽氣絶而死也答曰此因熱極<lb/>
　失下反又温補而致之若又以熱藥助其陽氣則陰<lb/>
　氣暴絶陽氣亦竭而死陽氣何由生也或又曰何不<lb/>
　急下之答曰此陽勝伐陰而陰欲先絶則陽亦將竭<lb/>
　矣於此時而下之則陰陽俱絶而立死矣不救亦死<lb/>
<pb n="KR3e0047_WYG_001-68b"/>
　但及于期則緩而救之則當以寒藥養陰退陽但不<lb/>
　令轉㵼若得陰氣漸生則可救也宜用涼膈一服則<lb/>
　陰氣可以漸生何以知之盖以候其心胸温煖漸多<lb/>
　而脉漸生爾終日三服其脉主至沈數而實身表復<lb/>
　煖而唯厥逆與水善飲有時應人之問譫妄而舌強<lb/>
　難言方以調胃承氣湯下之獲汗而愈所謂寒藥反<lb/>
　能生脉而令身煖者由陽實陰虚欲至于死身冷脉<lb/>
　㣲今以寒藥養陰退陽而復不至於死故也大凡治<lb/>
<pb n="KR3e0047_WYG_001-69a"/>
　病必先明其標本標上首也本根元也故經言先病<lb/>
　為本後病為標標本相𫝊先以治其急者又言六氣<lb/>
　為本三陰三陽為標故病氣為本受病經絡臟腑謂<lb/>
　之標也夫標本㣲甚治之逆從不可不通也故經言<lb/>
　知逆與從正行無問明知標本萬舉萬當不知標本<lb/>
　是謂妄行陰陽之逆從標本之謂道也斯其理歟<lb/>
　<lb/>
　<lb/>
<pb n="KR3e0047_WYG_001-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　素問𤣥機原病式<lb/>
</p>
<p>
</p>
  </div>
        </body>
</text>\m</TEI>
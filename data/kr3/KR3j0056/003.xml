<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>識遺卷三</head>
    <p>
<pb n="KR3j0056_WYG_003-1a"/>
欽定四庫全書<lb/>
　識遺卷三　　　　　　　　宋　羅璧　撰<lb/>
　　古文不相襲　　　　　左𫝊非丘明<lb/>
　　班史出劉歆　　　　　公羊穀梁<lb/>
　　形容失當　　　　　　古事難詰<lb/>
　　洞庭古九江　　　　　禽釋擒<lb/>
　　終命椽筆　　　　　　封略自然之險<lb/>
　　古稅不拘什一　　　　不署字之福<lb/>
<pb n="KR3j0056_WYG_003-1b"/>
　　大計不惜小費　　　　忍字二義<lb/>
　　獨樂園<lb/>
　　　古文不相襲<lb/>
河南邵氏闢班固作史不敢輙易司馬遷之詞謂孔<lb/>
子作經讀易者如無春秋讀書者如無詩固所不知<lb/>
也唐李習之曰六經創意造言皆不相師故讀春秋<lb/>
也如未嘗有詩讀詩也如未嘗有易讀易也如未嘗<lb/>
有書讀屈原莊周也如未嘗有六經洪容齋云六經<lb/>
<pb n="KR3j0056_WYG_003-2a"/>
之後百家之言興老𣆀列莊至于劉向揚雄皆自成<lb/>
一家之文余觀後世讀書能得古意者惟昌黎曰易<lb/>
竒而法詩正而葩春秋謹嚴左氏浮誇上規姚姒渾<lb/>
渾無涯周誥商盤佶屈聱牙下逮莊騷太史所録子<lb/>
雲相如同工異曲李漢曰易繇爻象春秋書事詩詠<lb/>
歌書禮别其偽皆不以一槩視經窺見古人者熟也<lb/>
立言知此意者濂溪易通横渠之正䝉西銘邵子<lb/>
經世書抉理剔微皆無一言相襲至羽翼六經又<lb/>
<pb n="KR3j0056_WYG_003-2b"/>
漢唐諸子所無也故陳壽緣遷固而不美於史范寗縁<lb/>
歆向而不美於糓梁文中子之書識雖正大而拘拘模<lb/>
倣論語皆後人之疵宋子亰曰文章必自名一家然後<lb/>
可以𫝊不朽若其體規畫員凖方作矩終為人之臣僕<lb/>
黄山谷曰文章最忌随人後楊東山曰丈夫自抱衝天<lb/>
志莫向如來行處行觀此則諸賢所以𫝊不朽者有道<lb/>
矣<lb/>
　　　左𫝊非丘明<lb/>
<pb n="KR3j0056_WYG_003-3a"/>
左𫝊叙及韓魏滅智伯事時去孔子卒已十六年後儒<lb/>
以孔子有左丘眀恥之之語遂謂𫝊為丘明作自漢以<lb/>
來如出一口唐啖助為左氏學始言别有左氏若夫子<lb/>
言左丘明盖史佚遲任之類便謂左氏為丘眀非也宋<lb/>
伊洛諸儒研經最精伊川謂左𫝊無丘明字未可考朱<lb/>
公以𫝊叙及韓魏殺智伯事謂𫝊是箇博記人做答黄<lb/>
義剛曰左丘是古有此姓左丘明自是一人作𫝊左氏<lb/>
又别一人必非丘明程公說春秋分記首辨傳非丘明<lb/>
<pb n="KR3j0056_WYG_003-3b"/>
謂公糓皆子夏門人書疑𫝊亦出孔氏門人之門人盖<lb/>
書多戰國秦語也然未嘗剖析指證其迹鄉先達萬見<lb/>
春鎮嘗著論辨傳非丘明作云古者天子建徳因生賜<lb/>
姓豈止一丘眀姓左哉衞有胥靡逃之魏衛君請以左<lb/>
氏易之韓非内儲說著左氏衛之都邑若以邑為姓則<lb/>
後之子孫皆可得姓不止丘明可姓也揚雄曰左氏品<lb/>
藻司馬遷曰左丘失眀厥有國語獨劉歆七畧斷然曰<lb/>
左丘眀與聖人好惡同親受經於仲尼而作傳三人同<lb/>
<pb n="KR3j0056_WYG_003-4a"/>
出漢朝立言異同如此<hi>余按稱傳為立眀作始司馬遷劉歆引得解經書方大𫝊後人</hi>
<hi>遂皆祖歆</hi>自歆以左傳為丘眀其後諸儒從而和之至杜預<lb/>
集其說注春秋遂錮不可解所謂乘虚襲偽而不知者<lb/>
也嘗以傳語考之左氏端為戰國時人當戰國時齊有<lb/>
鄒衍著書推五德之運以符應為驗而昭九年傳云陳<lb/>
水属也水火配也而楚所相哀九年炎帝為火師姜姓<lb/>
其後也凡此等語皆與鄒子同意周官保幸氏雖以星<lb/>
土辯九州土地然不言某國為某星自三家分晉之後<lb/>
<pb n="KR3j0056_WYG_003-4b"/>
堪輿書出<hi>亦出鄒衍</hi>十二次之說行始有燕為木趙為火梁<lb/>
齊為元枵衛為豕韋吳越為星紀等說而左氏昭十一<lb/>
年傳云今嵗在豕韋嵗及大梁襄二十八年傳云嵗在<lb/>
星紀而淫於元枵凡此等語皆與堪輿書合酎酒之名<lb/>
起周末而𫝊叙鄭人對晉曰寡人以朝見於嘗酎秦恵<lb/>
王十二年初臘傳叙宫之竒之言曰虞不臘矣秦孝公<lb/>
時商鞅始立賞級爵曰不更曰庶長而傳云秦敗績獲<lb/>
不更女父又云秦庶長鮑帥師及晉戰于櫟如此數者<lb/>
<pb n="KR3j0056_WYG_003-5a"/>
皆出春秋後而左氏之傳其為戰國時人可知矣又子<lb/>
不語恠力亂神使丘眀果受經於仲尼而作傳必當逹<lb/>
聖人之㫖何公子彭生之為豕太子申生之請帝伯有<lb/>
之厲實沈臺駘之為祟鯀化黄熊石言扵晉内蛇外蛇<lb/>
新鬼故鬼鳥鳴亳社神降于莘等說累累書之是足信<lb/>
左氏非受經丘眀眀矣<lb/>
　　　班史出劉歆<lb/>
葛洪西亰雜記後叙云洪家有劉子駿漢書一百卷無<lb/>
<pb n="KR3j0056_WYG_003-5b"/>
首尾題目但以甲乙丙丁紀卷數歆欲撰漢書編録漢<lb/>
事未銓次而亡故書無定夲雜記而已後来班史始全<lb/>
取劉書小異同爾固所不取者洪抄出為西京雜記觀<lb/>
此則固史之妙端有自焉<lb/>
　　　公羊糓梁<lb/>
公羊糓梁二姓自髙赤作傳外考之前史及後世更不<lb/>
見再有此姓萬見春嘗謂公羊穀梁皆姜字切韻脚疑<lb/>
其為姜姓假託也<hi>按文公語録已有此說</hi>盖戰國時去春秋未逺<lb/>
<pb n="KR3j0056_WYG_003-6a"/>
傳之所載多當時諸侯公卿大夫及其家世事迹有當<lb/>
諱晦者難直斥之而事之直者又不容曲為之筆故髙<lb/>
赤傳其事因隠其姓後世史官於當代難言之事每闕<lb/>
之或晦其姓名疑其辭義髙赤縁時忌沒其姓容有此<lb/>
理左傳作者之名曽無真的是傳者亦欲假託也<hi>按二傳皆</hi>
<hi>云出自子夏子夏授公羊髙漢景帝時胡母子都始以公羊著之竹書榖梁云秦孝公時人其書宣帝時始傳</hi>
<hi>先儒因謂二書皆作自漢儒孔穎達曰公羊道聽途說之學杜預言膚引公榖適足自亂大觀羣典曰公榖詭</hi>
<hi>辨之言非先儒說或者又漢儒假託也</hi>
<pb n="KR3j0056_WYG_003-6b"/>
　　　形容失當<lb/>
漢武本窮兵黷武之君相如諭巴蜀檄首言蠻夷自擅<lb/>
不討之罪次言陛下存撫天下安輯中國發使靡有兵<lb/>
革之事等語雖皆為武帝文過然不失為尊者諱唐眀<lb/>
皇寵貴妃實奸子婦白樂天長恨歌乃曰楊家有女初<lb/>
長成養在深閨人未識天生䴡質難自棄一朝選在君<lb/>
王側其後誅貴妃實六軍廹之杜子羙北征行乃曰不<lb/>
聞夏殷衰中自誅褒妲白秘其為子婦杜歸之於内斷<lb/>
<pb n="KR3j0056_WYG_003-7a"/>
皆立論當然也唐取蜀擒劉闢韓退之誦聖德曰婉婉<lb/>
弱子赤立傴僂牽頭曵足先斷腰膂次及其徒體骸撑<lb/>
拄末乃取闢駭汗如雨揮刀紛紜争切膾脯模冩慘毒<lb/>
之狀惟恐不真不知刑而如此非寛大之朝所宜有可<lb/>
謂之元和聖徳乎東坡錢氏表忠觀碑言河東劉氏百<lb/>
戰死守以抗王師積骸為山釃血為池竭天下之力僅<lb/>
乃克之雖影帯錢氏不煩兵而下甚好而於有宋以仁<lb/>
厚兵不血刅之意非矣此皆文人形容之過嘗記唐牛<lb/>
<pb n="KR3j0056_WYG_003-7b"/>
元翼除制一聯昔人謂語勝尚書殺人盈城汝當深戒<lb/>
孥戮爾衆朕不忍聞制元微之作信大哉言也<lb/>
　　　古事難詰<lb/>
禮記記文武夢齡之事曰文王九十七而終武王九十<lb/>
三而終據其說武王少文王四嵗然文王崩武王未及<lb/>
終喪伐紂其曰十有一年武王伐殷者通文王九年大<lb/>
統未集計之也克商二年而武王崩出入纔七年是文<lb/>
王七嵗生武王况伯邑考武王兄劉氏外紀且眀著文<lb/>
<pb n="KR3j0056_WYG_003-8a"/>
王十三年生伯邑考不知男子十三有生育理乎若以<lb/>
武王後文王七年崩較之生伯邑考纔四嵗故夢齡紀<lb/>
年難據<hi>按文王大統未集而終越二年為誓十有一年帥師孟津伐殷十有三年大㑹孟津克商既克</hi>
<hi>商二年金縢著王疾弗豫則武王後文王崩整七年</hi>及武王崩成王嗣鄭康成書<lb/>
注謂年十嵗通鑑謂王三嵗則武王生成王年登八十<lb/>
上史以成王為武王嫡子故立則成王母邑姜也武王<lb/>
年八十計邑姜最少亦不下六十矣史又言唐叔為成<lb/>
王同母弟邑姜之年又不知㡬何孔子生周靈王二十<lb/>
<pb n="KR3j0056_WYG_003-8b"/>
一年庚戌嵗二十三年壬子嵗父叔梁紇卒孔子時三<lb/>
嵗故不知父卒𦵏誠有之逮周景王十七年癸酉嵗母<lb/>
顔氏卒孔子時二十四嵗越眀年乃求合𦵏于防禮記<lb/>
檀弓言孔子少孤不知父墓母死殯於五父之衢問於<lb/>
郰曼父之母然後得合𦵏于防然叔梁紇卒孔子雖少<lb/>
其母尚在豈不能示以父墓所在乎史記著叔梁紇年<lb/>
七十娶徴在少婦因野合生孔子<hi>先賢釋野合如野哉由也不備禮之謂</hi>
徴在耻之故長不告孔子縁此孔子不知父墓竊謂娶<lb/>
<pb n="KR3j0056_WYG_003-9a"/>
不備禮不告其子容有之父死𦵏不告䖏恐不然也且<lb/>
孔子萬世人倫之表年如此而父墓不問何以為孔子<lb/>
檀弓又言孔子既得合𦵏于防防墓崩泫然流涕曰古<lb/>
不修墓聖人舉事審重未必旋踵而崩又不脩墓則當<lb/>
聽其崩壊乎凡此見漢儒言古不復驗之人情恭之道<lb/>
理只是臆說<lb/>
　　　洞庭古九江<lb/>
漢志言尋陽九江曰烏江蚌江烏白江嘉靡江畎江廪<lb/>
<pb n="KR3j0056_WYG_003-9b"/>
江提江菌江源江孔安國書傳九江孔殷援以為證不<lb/>
知尋陽今江州在禹貢為揚州之域禹貢淮海惟揚州<lb/>
在孟豬之下但言三江既入至荆及衡陽惟荆州江漢<lb/>
朝宗于海之後始言九江孔殷雲土夢作乂其後𨗳嶓<lb/>
冡至于荆山内方至於大别岷山之陽至于衡山及岷<lb/>
山𨗳江之後曰過九江至于東陵<hi>東陵即巴陵江北夷陵號西陵故岳東岷</hi>
<hi>西</hi>以經考之周禮職方云荆州藪澤曰雲夢釋者謂雲<lb/>
夢澤名方八九百里華容枝江江夏安陸皆其地<hi>據禮雲夢</hi>
<pb n="KR3j0056_WYG_003-10a"/>
<hi>只一澤按書言雲土夢又已析雲夢為二傳昭三年鄭朝楚楚子田於江南之夢䢵子之女生子文棄之夢中</hi>
<hi>則夢一澤也㝎四年吳入郢楚子渉雎濟江寢于雲中則雲一澤也按江北為雲即今玉沙監利景陵等縣江</hi>
<hi>南為夢即今公安石首建寧等縣跨江南北因摠謂之雲夢</hi>凡禹貢叙九江皆在今<lb/>
荆衡之域唐志以岳州巴陵是九江山海經云洞庭山<lb/>
在九江中<hi>博物志言君山即洞庭山</hi>張勃吳録曰岳之洞庭荆之九<lb/>
江也近世胡旦晁說之皆以九江為洞庭建安蔡氏釋<lb/>
書援水經曰九江在長沙下隽西北又援楚地記曰巴<lb/>
陵瀟湘之淵在九江間按洞庭九水所聚沅水漸水元<lb/>
<pb n="KR3j0056_WYG_003-10b"/>
水辰水叙水酉水澧水資水湘水九江非尋陽眀甚鄭<lb/>
卬亦云禹貢九江在荆州即今岳州洞庭但析九江之<lb/>
目無漸酉二水而附錦靖二水然均為九江也唐孔頴<lb/>
達謂尋陽九江之名起近代朱文公甞著九江辨以洞<lb/>
庭尋陽九江各不同也余以漢志考當在九江郡<hi>今淮東江</hi>
<hi>西諸郡</hi>漢復置九江郡<hi>今淮東滁和真濠夀九郡</hi>如此則尋陽九江自<lb/>
秦始而洞庭九江則古也<lb/>
　　　禽釋擒<lb/>
<pb n="KR3j0056_WYG_003-11a"/>
易曰即鹿無虞以從禽也伊川解無虞人而即鹿是有<lb/>
貪禽之心王用三驅失前禽釋者云旁走者不射惟向<lb/>
前背走者射之不中而已故失前禽則鹿言禽驅走皆<lb/>
禽也禮記鸚鵡能言曰不離飛鳥猩猩能言曰不離禽<lb/>
獸如郊特牲郵表畷禽獸下文專以猫虎言之月令祭<lb/>
禽于四方及豺祭獸戮禽釋皆云禽者獸通名周禮大<lb/>
宗伯以禽作六䞇鴈雉雞鶩外虎皮羔與其二庖人禽<lb/>
獸春羔豚夏腒䐹秋犢麛冬鱻羽獸人弊田禽注於虞<lb/>
<pb n="KR3j0056_WYG_003-11b"/>
中注謂取禽左耳効功鄭𤣥因謂凡鳥獸未孕曰禽且<lb/>
援白虎通說曰禽者鳥獸摠名大司馬大獸公之小禽<lb/>
私之賈公彥䟽曰已孕曰獸輸之於公未孕曰禽田衆<lb/>
得之又孔頴達禮記䟽曰禽者擒也言力小可擒制也<lb/>
獸者守也言力多不易擒須圍守而獲也詳衆說則禽<lb/>
不拘羽故古人言荒於獵者曰禽荒曰從禽不别言獸<lb/>
以小大兼獵禽足該之也又左傳擒獲字例單禽而栁<lb/>
下惠名獲字禽則禽者擒也孔說亦然獨爾雅言二足<lb/>
<pb n="KR3j0056_WYG_003-12a"/>
而羽為禽四足而毛為獸然其言飛曰雄雌走曰牝牡<lb/>
不知詩雄狐綏綏則雌雄不特飛也書牝雞之晨則牝<lb/>
牡不拘走也故賈氏闢其說非通義余按經中惟二禮<lb/>
乗禽易繫隼者禽也公羊鸚鵒来巢曰非中國之禽惟<lb/>
言羽餘多獸通名使禽果羽之雅言則書之鳥獸蹌蹌<lb/>
陽鳥攸居鳴鳥不聞易之鳥焚其巢飛鳥遺之音詩之<lb/>
黄鳥元鳥記之不離飛鳥故鳥不獝禮之羅鳥鳥共卵等<lb/>
語聖人皆當易鳥以禽何必若今之直叙耶<lb/>
<pb n="KR3j0056_WYG_003-12b"/>
　　　終命椽筆<lb/>
洪範九五福富夀康寜好德外考終命居其五此非生<lb/>
者之羙也後人祝頌槩曰五福全備不知考終命之當<lb/>
諱晉王珣夢人以大筆如椽與之覺而語人曰此當有<lb/>
大手筆事俄而晉武帝崩哀册謚議皆屬珣草而筆如<lb/>
椽事後人不辨為不祥之筆<lb/>
　　　封略自然之險<lb/>
蘇秦說戰國諸侯各言其四封之限盖國有限界方可<lb/>
<pb n="KR3j0056_WYG_003-13a"/>
自固狄梁公曰天生四夷在先王封畧之外故東距滄<lb/>
海西阻流沙<hi>沈括云流沙履之百歩皆動如軒幕上或人缺        馬車駝無孑遺凡十餘里</hi>
<hi>四面茫然殃以人畜骸骨為志每風將作老駝知之則聚鳴而擁其鼻口否則危斃</hi>北横大漠<hi>浮沙</hi>
<hi>數千里逾者進寸退尺暴風一起沙卷如席壓人多不能出斃者十九</hi>南隔五嶺<hi>瘴霧能死人其</hi>
<hi>外限以惡溪沸海惡溪逾者脚腐沸海鰐産其中</hi>此天所以限中外也後世封<lb/>
畧不謹干戈日争<hi>按周東遷而後吳越楚蜀盡蠻秦隴晉魏悉戎河南陸渾河西白狄淮有</hi>
<hi>羣舒䖏諸隗洛陽有揚拒泉臯陸渾伊洛之戎衣冠俗無㡬也至邾魯䖏魯甸而用夷號徐在京東而有夷名</hi>
<hi>當時各君其君各子其民漢魏以来朝廷以和親為善䇿無戰守之良謀矣</hi>先王荒服之制<lb/>
<pb n="KR3j0056_WYG_003-13b"/>
既湮識者猶欲守在四鄰然泛言守亦難嘗以天下大<lb/>
勢考之莫不各有自然之險河北以居庸諸關為險盖<lb/>
居燕百里外關外名虎北口即漢上谷郡其山西連太<lb/>
行東亘遼海狼居胥諸山為襟帶關南北通䖏路遶兩<lb/>
崖間風起人行或為所掀彭文子謂隘如線側如傾其<lb/>
峻絶其降趨井下有澗巨石磊塊凡四十五里艱折萬<lb/>
狀山外寒氣先山南兩月燕之東百里曰榆關塞曰虎<lb/>
北口下皆亂山層複至此循海方有狹徑實遼東諸州<lb/>
<pb n="KR3j0056_WYG_003-14a"/>
之障阻昔時守以土兵狄不能入自石晉割關南十六<lb/>
州劉仁恭割營平欒三州賂契丹由是北自武定逹遼<lb/>
海千里失險凡漢唐所以限疆域者皆失之<hi>按漢北邉之中田定</hi>
<hi>襄鴈門雲中各有要害故用兵多在邊方今靈夏州而出河北無㡬其後拓地踰塞關外皆漢有光武興民苦</hi>
<hi>邊患盡徙居關以東唐藩鎮崛强田承嗣有幽燕十六州叛唐無北顧憂者據諸闗故也</hi>宋興諸關<lb/>
皆在契丹裏故太祖太宗嘗有志取燕燕人宋琪時言<lb/>
古北口野狐門松亭關三路皆有古人堡壘成迹於此<lb/>
置守南牧自絶後富弼使北亦言土人云若守居庸關<lb/>
<pb n="KR3j0056_WYG_003-14b"/>
古北口松亭關符家塞則敵不得南矣<hi>按書禹貢𨗳山自梁岐荆山逾</hi>
<hi>于河壺口雷首至太岳底柱析城至王屋太行恒山至碣石入海則河北諸山發源雍西逾河而冀而幽而營</hi>
<hi>至碣石入海盖天然華夷之限秦築長城起臨洮盡遼東史亦言因地形制險塞</hi>五代失險周<lb/>
世宗首於深冀間浚胡盧河為限宋守塘灤而雄覇二<lb/>
州間塘水不接遂中置保定軍餘塘水瀰漫而保州以<lb/>
<hi>闕</hi>無之多植榆為蔽宣靖間童貫輩争燕雲而不爭險<lb/>
故岳飛曰金坡諸關不獲則燕雲未可有後金人踰關<lb/>
黏罕嘆曰關險如此而我過之南朝可謂無人由此觀<lb/>
<pb n="KR3j0056_WYG_003-15a"/>
之居庸諸關實河北屏蔽也　越河而南黄河潼闗<lb/>
乃中原之蔽宋失汴保江闗河治而不問雙夷錄載<lb/>
金有蒙患南徙都汴保闗守河黄河自洛陽三門積<lb/>
津東至邳州桃園崔鎮東西長二千餘里設四行院<lb/>
每行院管五百里以精兵二十萬守之夜則𫝊更冬<lb/>
則敲氷潼闗邊西南大小闗口三十六約千餘里亦設四<lb/>
行省分<hi>闕</hi>　　兵十萬守之布置周宻水洩不通如是垂<lb/>
十五年北兵渡河不可越闗不能乃謀<hi>闕</hi>闖山東假道宋<lb/>
<pb n="KR3j0056_WYG_003-15b"/>
由蜀出襄鄧金坐此不支由此觀之黄河潼關中原屏<lb/>
蔽也<hi>按劉宋永嘉中與魏争河南魏歛戎歸北宋因魏碼磝滑臺洛陽虎牢列守南岸至潼闗其後魏兵水缺</hi>
<hi>者束来四鎭盡失守晉杜預嘗於孟潼建河橋五代兵争    搶結筏或候水而渡則缺  不如江又迅急及岸甚</hi>
<hi>易水面或有髙出地面處所以多決㳂河古設長堤限水其守必以兵固缺</hi>東南以大<lb/>
江為固而防人守江多在江北呉人築濡須塢脩東興<lb/>
堤城巢湖皆守淮蔽江淮東地多石磧險在水<hi>缺</hi>
重岡複嶺險在山胡安國嘗言守江曰欲固上流必保<lb/>
漢沔<hi>漢上流曰沔</hi>欲固中流必以重兵鎮安陸欲固下流必<lb/>
<pb n="KR3j0056_WYG_003-16a"/>
守淮泗張魏公亦曰淮南之地正所以蔽大江無淮南<lb/>
則長江與虜共彼得淮南因粮就運以為家計江南其<lb/>
得安乎盖淮南魚塩桑麻之富他郡不可比所以守江<lb/>
者宜急保淮陽誠齋曰有淮而後江者吾之江無淮則<lb/>
江者非獨吾之江亦敵之江也<hi>按淮水二千里見方水道通淮有四汴潁通蔡也其</hi>
<hi>通南方入江淮老鵲河故道在淮為南北喉襟荆㐮南土門户首其地左顧闗陜前瞰宛洛右通呉㑹後缺巴蜀昔</hi>
<hi>人謂得人則中原可定失人則社稷可憂是也但處缺利    中原有徑可入者錯出胡五峯謂其地利進取不</hi>
<hi>固守須以兵險近時固荆</hi>長安東有函闗南有散闗西有隴關北有<lb/>
<pb n="KR3j0056_WYG_003-16b"/>
蕭關故號四塞之地漢祖東據函關必外嚴滎陽京索<lb/>
之守若西則玉門陽關古稱天限漢魏世氐羌徙居關<lb/>
輔實處其裏故漢言三輔利害者欲保西涼州<hi>其地南隔氐羌</hi>
<hi>西通西域北㫁匈奴右臂漢武取休屠王地建州今名姑臧燉煌等郡</hi>唐苦吐畨元載欲<lb/>
城隴山口原州<hi>按隴山南連秦嶺北抵黄河東西一百八十里其坂九曲上者七日乃越登隴</hi>
<hi>東望秦外極目冺然隴外無蠶桑八月乃麥五月凍解漢隗囂據凉塞隴光武遣来歙取之宻謀山道而後濟</hi>
<hi>帝復自帥諸将攻隴</hi>宋經畧西夏韓范議取横山唐張仁愿守朔方<lb/>
河外築三受降城由此觀之闗中四隅之守又各有要也<lb/>
<pb n="KR3j0056_WYG_003-17a"/>
　蜀險李熊甞謂北據漢中杜褒斜南守巴郡拒峽口東<lb/>
下漢水可窺中原南順江流可震荆揚所以計蜀悉矣<lb/>
近代宋保蜀以南制北階成岷鳳為藩籬漢中為門户<lb/>
紹興中固蜀専倚鳳州和尚原其後金欲割之帥臣胡<lb/>
世將力争不可四州内漢中雖有諸闗而支徑甚多故<lb/>
和尚原守蜀要也　南方限以五嶺甌粤無西北之勁<lb/>
中國反以象犀珠貝所在道為三國曹操守洛陽東拒<lb/>
呉倚淮漢西拒蜀倚秦嶺故魏明帝以為地冇所必争<lb/>
<pb n="KR3j0056_WYG_003-17b"/>
觀此則守國之險可無哉<lb/>
　　　古税不拘什一<lb/>
禹貢田賦别上中下九等周禮辨上地中地下地有年<lb/>
無年魏平糴法亦随上熟中熟下熟孟子曰請野九一<lb/>
國中什一使自賦則邦中郊外各不等無槩取税也又<lb/>
方里而井井九百畝八家皆私百畝同養公田實九取<lb/>
一班固漢食貨志謂九百畝中除二十畝為廬舍耕只<lb/>
八百八十畝符合什一之説而孟子無此文夏五十而<lb/>
<pb n="KR3j0056_WYG_003-18a"/>
貢殷七十而助周百畆而徹其實皆什一也百畆取一<lb/>
徹是已貢五十助七十若何什一乎趙岐謂耕五十畆<lb/>
者貢五畆耕七十畆者以七畆助公家說亦什一孔頴<lb/>
達謂古者人衆田少故一夫惟得五十畆殷一夫惟得<lb/>
七十畆皆不具周數然畫井而田古制也且歴夏殷至<lb/>
周周當生齒富倍二代豈有愈久愈耗乎賈公彦謂周<lb/>
禮地有一易再易不易之分貢乃一易地二百畆而稅<lb/>
百畆助則上地百畆菜三十畆而稅其半徹則上地全<lb/>
<pb n="KR3j0056_WYG_003-18b"/>
稅之夫地古今共是天下無縁可専有貢地殷兼有助<lb/>
地與菜而周全有徹也此皆求合什一之說不通因臆<lb/>
說也按春秋魯宣公初稅畆<hi>收公田外取八家私田</hi>杜預注什取<lb/>
二故曰二吾猶不足公羊曰大桀小桀過於什一也大<lb/>
貉小貉輕於什一也周禮載師凡任地園㕓二十而一<lb/>
近郊十一逺郊二十而三甸稍縣都皆無過十二唯漆<lb/>
林之征二十而五則古稅各随地之宜不拘什一也<lb/>
　　　不署字之福<lb/>
<pb n="KR3j0056_WYG_003-19a"/>
宋興王全武平蜀殺降兵三千人曹彬争之不可但不<lb/>
署字收其文案他日藝祖詰責彬以不署字得眀文潞<lb/>
公劉沆同官中書仁宗不豫有告禁卒謀反者潞公詰<lb/>
知無他令斬告者或啟公委劉相䖏分遂属沆仁宗疾<lb/>
平沆白上曰陛下病時彦博斬告反者索卷視之公獨<lb/>
無着筆遂得釋二臣當危疑間皆以不署字脱禍若曹<lb/>
本不與謀而沆乃同事異心又從而訐之真岌乎小人<lb/>
之用心余邑舊有帥司酒課例設監釀一員月有薄給<lb/>
<pb n="KR3j0056_WYG_003-19b"/>
宰每賙私人某宰来以䖏客客智過人受給不廢督視<lb/>
第酒計出入不犯一筆後客去帥司磨算酒課追逮合<lb/>
千人客獨以無迹免此亦不署字之福也<lb/>
　　　大計不惜小費<lb/>
司馬溫公曰天地生財止有此數不在官則在民譬猶<lb/>
夏旱則冬澇雖曰救正荆公一時之偏實古今財計乗<lb/>
除一的論也然有國者操歛散之權後世又有摘山煑<lb/>
海曲盡阜生之道非止天地之生也猶曰乏財拙亦甚<lb/>
<pb n="KR3j0056_WYG_003-20a"/>
矣唐劉晏領漕運興造船執事錢皆過與曰當先使之<lb/>
私用無窘則官物堅完矣其後有司减半漕運遂廢謝<lb/>
君直論六國成敗曰秦兵百萬六國兵不下四百萬秦<lb/>
能滅六國者黄金爵級敢戰則得六國所有羙人珠玉<lb/>
也沛公兵十萬項羽兵四十萬沛公終能滅楚者輕侯<lb/>
王以賞戰士捐金帛以富功臣項氏印方刓而人心已<lb/>
在敵國矣髙祖令陳平間踈楚君臣予以黄金四百斤<lb/>
縱其出入盖足陳平之私用然後可責其為漢用大率<lb/>
<pb n="KR3j0056_WYG_003-20b"/>
喜事赴功之人未必髙潔不汚之士賢如王述猶有足<lb/>
則自止之論矧平等皆楚降漢者乎晉羊祜深知王濬<lb/>
才大濬志奢侈難専任祜曰濬有大才將以濟其所欲<lb/>
必可用也後濬卒平吳故使智勇建功惟豁達大度者<lb/>
方可語此唐李綘曰錢用盡更来機事一失不可復追<lb/>
所以曉世主者至矣宋藝祖經制西北邊臣悉厚以官<lb/>
爵寛其䋲墨所部租賦一不計其如何故皆得其死力<lb/>
趙普嘗言桑維翰爱錢難用上言茍用其長當䕶其短<lb/>
<pb n="KR3j0056_WYG_003-21a"/>
又曰契丹精兵十萬我以二十四絹易一敵人首止費<lb/>
我二百萬絹規模宏逺如此宜其光啓一代也<lb/>
　　　忍字二義<lb/>
小說著太公勸忍之言曰吞鈎之魚悔不忍飢羅網之<lb/>
鳥悔不忍飛人生悞計悔不忍為故唾面將襟拭嗔来<lb/>
把笑迎則知辱之當忍矣被罵招功德嗔来送福田則<lb/>
知忍之為福矣數語雖不真出太公而著忍字之益甚<lb/>
備又唐人詩曰忍事敵災星灰心縁忍事張公藝至以<lb/>
<pb n="KR3j0056_WYG_003-21b"/>
百餘忍字九世同居皆有得于懲忿窒欲之效然也然<lb/>
忍有二義畨昜饒氏解論語是可忍也章謂忍有甘忍<lb/>
之忍有容忍之忍甘忍之忍正夫子責季氏之意如州<lb/>
吁阻兵而安忍及經言殘忍忍人大扺甘忍為之而不<lb/>
顧其說忍字有是非梅亭李氏言忍有二有抑情之忍<lb/>
有知道之忍抑情之忍如飢忍食砭忍楚堤漏川决閑<lb/>
之維艱知道之忍則克己而復於禮禮人而反其敬如<lb/>
曀而霽氷而澌容而消之所過皆化其說忍字有淺深<lb/>
<pb n="KR3j0056_WYG_003-22a"/>
人能由抑情之忍以造知道之忍又能戒其忍之之為<lb/>
忍然後忍字之義方備不然季氏州吁之忍亦忍也<lb/>
　　　溫公獨樂園<lb/>
古人遇不可有為之時多有所託以自晦文王囚羑里<lb/>
忘憂於易孔子轍環不遇寄志春秋范蠡知勾踐不可<lb/>
共樂遊五湖而去張良知髙祖難與保終託赤松子而<lb/>
行蕭何慮髙祖之疑買田宅自汙陳平當禄産擅權飲<lb/>
酒戱婦人司馬懿見曺爽等用事假病為飲啜不収之<lb/>
<pb n="KR3j0056_WYG_003-22b"/>
態劉伶阮籍羊曼謝緄一皆用醉酒逺禍前儒謂張良<lb/>
智計過人豈不知神僊為荒誕哉蕭何繫獄韓彭葅醢<lb/>
良之眀哲保身不待著而為先蹈髙隠出漢初人物然<lb/>
則陳平輩以酒避事飲非真飲醉非真醉也司馬温公<lb/>
熈豐間言不用退居西洛創獨樂園以澆花種竹為事<lb/>
自比晉唐間人公豈獨樂者哉伯父怡<hi>缺</hi>嘗曰古人之<lb/>
晦不一如豫讓漆身吞炭使人不識是晦其形范蠡去<lb/>
號陶朱公元結隠稱猗玕子是晦其名公羊榖梁今古<lb/>
<pb n="KR3j0056_WYG_003-23a"/>
無更姓獨髙赤託焉是晦其姓魯三桓陵公室樂官師<lb/>
摯以下適齊適楚適秦入河入漢入海舍魯而去是晦<lb/>
其居余因謂蕭何買田宅陳平劉阮輩假酒自困是晦<lb/>
其行張子房是晦其智司馬懿是晦其姦若温公自比<lb/>
晉唐間人似欲晦其為宋忠賢也<lb/>
　<lb/>
　<lb/>
　<lb/>
<pb n="KR3j0056_WYG_003-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　識遺卷三<lb/>
</p>
<p>
</p>
  </div>
</body>
</text>
</TEI>
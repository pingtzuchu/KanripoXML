<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>識遺卷八</head>
    <p>
<pb n="KR3j0056_WYG_008-1a"/>
欽定四庫全書<lb/>
　識遺卷八　　　　　　　　宋　羅璧　撰<lb/>
　　天即理　　　　　　　倉頡<lb/>
　　軒轅黄帝　　　　　　陶唐殷商荆楚<lb/>
　　堯舜病博施　　　　　豫讓<lb/>
　　飲器　　　　　　　　射日補天<lb/>
　　經解　　　　　　　　玩物之戒<lb/>
　　夏后氏　　　　　　　大城多兵<lb/>
<pb n="KR3j0056_WYG_008-1b"/>
　　武士不恤　　　　　　過百為壽<lb/>
　　豪傑不茍就　　　　　三教<lb/>
　　耘耔<lb/>
　　　天即理<lb/>
䜟緯之學未興古人自信多託之天堯舜讓賢俱<lb/>
曰天之厯數在爾躬湯武之興曰天命弗僭曰天<lb/>
祐一徳曰天其以予乂民曰天矜于民曰天必從<lb/>
之等語往往借天為訓朱文公謂事不出于人則<lb/>
<pb n="KR3j0056_WYG_008-2a"/>
出于天天即理也凡合於理之自然非人私智所為<lb/>
者皆謂之天桀紂之暴如是東征西怨南征北怨三<lb/>
千臣而同心八百侯而畢會乃是人智力不可得而<lb/>
致者湯武順之則天逆之則人其謂之天不誣也左<lb/>
𫝊曰天誘其衷曰上天之鑒夫豈有誘奪之迹哉行<lb/>
事順理而治殆天啟之行事逆理而亡殆天喪之天<lb/>
且不違權於理之逆順孟子曰天不言以行與事示<lb/>
之而已先儒解天因舜之行事示以與之之意堯<lb/>
<pb n="KR3j0056_WYG_008-2b"/>
舜子不肖便見天不久堯舜之天下啟賢能繼便見<lb/>
天欲久禹之天下故曰莫之為而為者天也禹治水彛<lb/>
倫攸叙箕子曰天乃錫禹洪範九疇亦謂禹能順水<lb/>
之性不失高下之宜葢天錫以知九疇之叙故無逆<lb/>
水之失漢儒不審乃拘于洛書龜背本文多少之較<lb/>
<hi>詳書洪範疏</hi>豈真知天者況太古文籍未生天果以龜文示<lb/>
人亦未必有所謂不一名字三十六字之詳也又按易<lb/>
繫孔子只言河出圖洛出書即無龜龍之説漢世緯書<lb/>
<pb n="KR3j0056_WYG_008-3a"/>
起始曰龍負圗龜負書殆漢儒增也兼古人言災祥多<lb/>
卜以人事緯書盡益以神怪禹觀河見白面長人殷白<lb/>
狼啣鉤沈璧於洛而黑龜與之書黄魚䨇躍周赤雀啣<lb/>
書白魚入舟皆禮緯稽命徵之辭故䜟緯皆起漢儒<lb/>
　　　倉頡<lb/>
倉頡製字宋𠂻皇甫謐輩俱言頡黄帝史官不知伏羲<lb/>
居黄帝前已言作書契不應先有書契後有字且管仲<lb/>
言古三王以前封禪者七十二君皆紀號泰山莊子亦<lb/>
<pb n="KR3j0056_WYG_008-3b"/>
言十二代之封有紀勒者千八百餘所其紀勒必皆字<lb/>
也晉索靖草書狀曰倉頡既王書記是為尚書疏張楫<lb/>
云倉頡為帝王生禪通之紀春秋元命苞叙帝王之相<lb/>
曰倉頡四目則倉頡者伏羲前一帝號也故蔡邕曹植<lb/>
皆稱頡皇呂不韋稱倉頡亦曰史皇氏<hi>古謂字書為史</hi>則謂為<lb/>
史官者繆也開封府浚儀有頡城論衡云學書諱丙日<lb/>
以五行書言倉頡死丙寅也<lb/>
　　　軒轅黄帝<lb/>
<pb n="KR3j0056_WYG_008-4a"/>
莊子著軒轅氏後始有赫胥氏尊盧氏祝融氏伏羲氏<lb/>
神農氏黄帝氏六韜亦著軒轅氏在驪連氏赫胥氏之<lb/>
間軒轅自古帝王一號也古幣亦有軒轅黄帝之分軒<lb/>
轅幣文作幣黄帝幣文作命則軒轅黄帝為二又軒轅<lb/>
以車得名軒轅覩轉蓬之風法製車輪軒車横木轅車<lb/>
直木因以為號黄帝見大蚓曰土氣勝土色黄因號黄<lb/>
帝司馬遷不詳乃曰黄帝名軒轅後人從而亦訛執古<lb/>
為信莊子古于史記<hi>按河圗黄帝名軒文缺封降禪德祖黄軒論語考曰軒知地利則黄</hi>
<pb n="KR3j0056_WYG_008-4b"/>
<hi>帝单名軒非重名也</hi>
　　　陶唐殷商荆楚<lb/>
陶地名國始顓頊堯先居陶後封唐故陶唐並稱湯初<lb/>
興商丘後盤庚遷殷故名殷荆楚共一木名熊繹初國<lb/>
於荆號楚<hi>春秋初例稱荆公後始稱王</hi>至楚襄王母名楚諱復稱荆<lb/>
　　　堯舜病博施<lb/>
天不能長春而不冬常𤾉而不雨日月不照覆盆之下<lb/>
生長不施霜雪之時雖天地之大猶有餘憾堯舜其仁<lb/>
<pb n="KR3j0056_WYG_008-5a"/>
如天豈不欲衣帛食肉均於老幼而養有所不給故五<lb/>
十衣帛七十食肉王政必為之規豈不欲疲癃殘疾鰥<lb/>
寡孤獨均獲暢遂而禀氣不足不能移其賦受之偏豈<lb/>
不欲窮髮之比不毛之地均入撫綏而風氣所限不容<lb/>
不聽之要荒之外故博施濟衆堯舜亦病秦皇漢武乃<lb/>
欲威服荒逺以示無外豈不繆哉<lb/>
　　　豫讓<lb/>
智伯無後豫讓殺身以報非真了死生之分者不能然<lb/>
<pb n="KR3j0056_WYG_008-5b"/>
人臣事君救過於未萌上也及臨事而正救焉次也聽<lb/>
其君之自是自非付其國於自存自亡而曰吾能他日<lb/>
為之死斯為下矣豫讓義士智伯以國士待之智伯不<lb/>
可謂不賢讓不可謂不遇而智伯貪三晉之地絺疵測<lb/>
韓魏之反張孟談啟韓魏之攻巧文辯慧而甚不仁讓<lb/>
曽無一語與其間猶為讓之忠於智伯乎逮其死也始<lb/>
吞炭漆身求殺襄子為忠君子不能不恨其晩也昔齊<lb/>
景公問晏子曰忠臣之事君如何對曰有難不死出亡<lb/>
<pb n="KR3j0056_WYG_008-6a"/>
不送公曰難不死亡不送可謂忠乎對曰言而見用終<lb/>
身無難臣奚死焉諫而見聽終身不亡臣奚送焉言不<lb/>
用而難死之是妄死也諫不用而亡送之是偽送也故<lb/>
忠臣者盡善於君而生不蹈惡於君而死讓謂其死將<lb/>
以愧天下後世人臣懷二心者吁懷二心之臣視讓誠<lb/>
愧矣以讓視嬰獨不愧乎故余于讓是其死不是其生<lb/>
取其節不取其智<lb/>
　　　飲噐<lb/>
<pb n="KR3j0056_WYG_008-6b"/>
趙襄子漆智伯之頭為飲噐漢建元中匈奴破月氐王<lb/>
以其頭為飲噐史韻飲噐飲音䕃漢書韋昭釋椑榼也<lb/>
盛酒噐晉灼曰飲噐虎子屬溲便䙝噐也顔師古引匈<lb/>
奴破月氐王頭共飲血盟為證謂飲酒噐如顔説貴之<lb/>
也且死骨凶穢又惡人頭顱豈爼豆可宜乎溲便釋盖<lb/>
似之萬見春亦是晉釋但名虎子未詳<lb/>
　　　射日補天<lb/>
羿弹十日之語昉見莊騷俱謂天有十日射之但堯時<lb/>
<pb n="KR3j0056_WYG_008-7a"/>
羲和君之子名十日又有窫窳九嬰大風封豕長蛇<lb/>
等皆頑兇為民害堯命羿殺窫窳射十日繳大風戮九<lb/>
嬰封豕長蛇而民害息則十日者非天之日也共工氏<lb/>
觸不周山折天柱絶地維及女媧補天之説見列子按<lb/>
共工氏覇九州實太昊之臣恣睢䟦扈俶擾天紀女媧<lb/>
滅之四土復正萬民更生此女媧補天立極之迹也鍊<lb/>
石補天果人力能與否事不經見皆當理决血流漂杵<lb/>
孟子且曰盡信書不如無書矧莊列繆妄之説荒唐之<lb/>
<pb n="KR3j0056_WYG_008-7b"/>
言乎<lb/>
　　　經解<lb/>
六經之道至夫子而集大成夫子之道至晦翁而集大<lb/>
成諸家經解前後不一自斷定於晦翁然後一出於正<lb/>
後學儻非經指授則泛濫諸家其誰適從今經解有昔<lb/>
賢品題其當者曰易有伊川易傳大易粹言擊辭則柴<lb/>
侍講集解書有東萊説林少頴解詩有東萊詩記晦庵<lb/>
詩傳周禮禮記注䟽晦庵取之而王荆公王昭禹周禮<lb/>
<pb n="KR3j0056_WYG_008-8a"/>
解方愽士陸農師馬愽士禮記解晦翁俱以為當又嘗<lb/>
言荆公經解有益後學春秋胡文定於褒貶之例尤嚴<lb/>
傳則東萊左氏説為最也後學儻循是索之不至以多<lb/>
岐亡羊矣<lb/>
　　　玩物之戒<lb/>
漢文却獻千里馬者曰吉行五十里師行三十里朕乗<lb/>
千里馬獨先安之宋武碎琥珀枕遺北征將士曰能瘳<lb/>
金創蕭道成治齊期黄金與土同價唐太宗還林邑鸚<lb/>
<pb n="KR3j0056_WYG_008-8b"/>
鵡曰鳥獸懷土亦與人同皆有超人識度也近世大賢<lb/>
呂文穆却獻二百里鑑曰吾面楪子大安用照二百里<lb/>
鑑王文正旦嗤弟百萬買玉帶曰自負重而欲使觀者<lb/>
稱好不亦謬乎有以硯滴售孫侍讀甫者孫曰一日得<lb/>
擔水才直三錢古人逹理不為玩好如此國初人寶李<lb/>
廷珪墨石昌言至不許人磨或戯之曰子不磨墨墨將<lb/>
磨子蘇子瞻詩云此墨足支三十年但恐風霜侵髪齒<lb/>
非人磨墨墨磨人瓶應未罄罍先耻蘇浩然用髙麗煤<lb/>
<pb n="KR3j0056_WYG_008-9a"/>
又潘谷製墨必用髙麗煤前輩謂世無二子墨終不乏<lb/>
用人固愚耳<lb/>
　　　夏后氏<lb/>
經書稱夏皆曰后氏殷周皆曰人班固白虎通曰夏禹<lb/>
受禪為君故稱氏殷周征伐得天下故稱人則舜曰有<lb/>
虞氏亦以堯禪耳<lb/>
　　　大城多兵<lb/>
古封建法行井地制定公侯伯子男之國隨提封廣狹<lb/>
<pb n="KR3j0056_WYG_008-9b"/>
出車乗多少故有萬乗十乗百乗之别諸侯大不可陵<lb/>
小不可僭所以治安可久周東遷古制壊諸侯各以力<lb/>
勝王室不能為之制節小大始紊至春秋國自為政齊<lb/>
創内政寓軍令晉作被廬之法魯作丘甲城過百雉俱<lb/>
不可以先王之規律之矣至戰國齊以技擊强魏以武<lb/>
卒奮秦以衛士勝孫吴輩出貴勢利尚詐謀古制百不<lb/>
一存故趙奢與田单論兵曰古者四海萬國大城不過<lb/>
三百丈人多不過三千家以少戰足矣今萬國合為七<lb/>
<pb n="KR3j0056_WYG_008-10a"/>
戰國兵必具數十萬食能支數嵗千丈之城萬家之邑<lb/>
相望也而欲以少戰可乎在奢已歎不能循古况去古<lb/>
又逺者乎後世不審强弱動欲仁義飾兵恐不為湯武<lb/>
而為宋襄陳餘也故欲狥古制須封建<lb/>
　　　武士不恤<lb/>
酈食其掉三寸舌下齊七十城亦竒矣韓淮隂激於蒯<lb/>
通一語隨以兵躡其後更不訃食其利害卒使身膏鼎<lb/>
鑊唐初頡利歸命太宗遣唐儉慰撫之李靖李勣謀曰<lb/>
<pb n="KR3j0056_WYG_008-10b"/>
今詔使在彼彼必自寛若遣萬騎襲之不戰可擒張公<lb/>
謹曰使者在彼奈何靖曰唐儉不足恤遂勒兵夜發宋<lb/>
紹興間兀术入冦韓世忠駐兵揚州奉使魏良臣過揚<lb/>
世忠置酒相待盃一再行更牌沓至良臣問故世忠詭<lb/>
曰有詔移軍守江即命撤㸑班師良臣方去世忠麾軍<lb/>
踵其後設伏大儀鎮良臣至金金問世忠動息良臣以<lb/>
所見對兀术乃大發兵趨江遇伏戰敗還泗上責良臣<lb/>
賣已欲烹之良臣好詞得免舊傳已<hi>缺</hi>
<pb n="KR3j0056_WYG_008-11a"/>
帥自蜀入援舟次金口扼敵不得前亟遣將從岸戰戰<lb/>
方酣而帥舟已取<hi>缺</hi>　　　　盖兵尚詭道螻蟻萬命<lb/>
取决一時不容自己然好戰嗜殺之人殘忍待之之方<lb/>
亦須識時量勢身在其間則在彼者固莫測而在我者<lb/>
亦未可知也<lb/>
　　　過百為夀<lb/>
莊子及左傳杜預注皆有上夀中夀下夀之别孔頴逹<lb/>
䟽上夀百年以上孔安國傳洪範五福曰夀傳曰百二<lb/>
<pb n="KR3j0056_WYG_008-11b"/>
十年為夀盖本老子人生大期百年為限過百而增是<lb/>
謂<hi>缺</hi>　　　按禮記人生十年曰幼學二十曰弱冠三<lb/>
十曰壯有室四十曰强而仕五十曰艾服官政六十曰<lb/>
耆指使七十曰老而傳八十九十曰耄七年曰悼百年<lb/>
曰期頤王荆公註自幼弱壯强艾耆老等下皆著讀㸃<lb/>
其下學冠有室而仕指使而傳自為句總上十事各十<lb/>
年一目夀為過百之目亦有理<lb/>
　　　豪傑不茍就<lb/>
<pb n="KR3j0056_WYG_008-12a"/>
古豪傑皆不輕用其身伊尹三就桀鬼谷子著太公三<lb/>
入商朝三就文王然後合故孫武兵書著呂尚伊尹於<lb/>
反間篇以皆徃來遲回二者間也張子房圯上一編屢<lb/>
以説人始説沛公馬援轉游隴漢不從盛陳陛衛之公<lb/>
孫述而從岸幘迎笑之光武𡊮紹禮郭嘉甚至嘉去之<lb/>
及見曹操曰真吾主也張賔見石勒曰吾歴觀諸將無<lb/>
如此胡將軍乃提劔詣軍門王猛聞桓温入關被謁詣<lb/>
之温不渡㶚水遂去不就後寜事苻堅晉屢徵謝安不<lb/>
<pb n="KR3j0056_WYG_008-12b"/>
起桓温徵始赴之盖小人之仕在濟其欲君子之仕在<lb/>
行其志於是可觀豪傑之志矣或勸東漢魏桓就徵桓<lb/>
曰今後宮數千其可損乎廐馬萬匹其可減乎左右權<lb/>
豪其可去乎干禄求進所以行志而若此出何為哉遂<lb/>
以隱終大槩士之有志於時者熟察世故胷中皆有素<lb/>
定之規度其人不足與謀萬鍾於我何加焉東坡嘗謂<lb/>
韓淮隂終身事業一見髙祖即决之諸葛孔明用蜀只<lb/>
隆中初見劉備數語范文正公天聖中上萬言書欲致<lb/>
<pb n="KR3j0056_WYG_008-13a"/>
太平考其平生所為無出此書者司馬仲逹號姦雄初<lb/>
亦韜隱後就徵曹操胡致堂謂孔明躬耕南陽既不從<lb/>
難與爭鋒之曹操又不附可與為援之孫權獨委身流<lb/>
離顛沛之劉備且三顧後起則措身之審又非徒較强<lb/>
弱而已<lb/>
　　　三教<lb/>
三教各植門庭互有詆訾儒者闢天堂地獄輪廻䜟悔<lb/>
之非據理而論非過攻也若二氏自相詆訾則釋氏云<lb/>
<pb n="KR3j0056_WYG_008-13b"/>
摩訶迦葉下生世間號曰老子老氏云老君遣關尹騎<lb/>
白象下天竺於靜飯夫人口中託生為佛又云老𣆀入<lb/>
秦西歴流沙化胡為仙此皆二氏各以求勝之論也至<lb/>
二氏於儒教莊子首言孔子問禮老聃釋氏佛地經云<lb/>
寶輪王下生號伏羲吉祥菩薩下生號女媧如意菩薩<lb/>
下生號孔子月明儒童下生為顔子昌黎原道謂佛者<lb/>
曰孔子吾師之弟子也本此唐景福二年易溧水縣<lb/>
南孔子祠為<hi>缺</hi>　寺以孔子適楚嘗經之地復改為儒<lb/>
<pb n="KR3j0056_WYG_008-14a"/>
童寺豈孔子真佛𣲖也吁不能訶其繆過矣又從而溺<lb/>
焉豈不甚哉古今論衡著周素異記云周昭王二十四<lb/>
年甲寅嵗四月八日井泉溢宮殿震夜恒星不見太史<lb/>
蘇繇占為西方聖人生此周書紀佛生之異也則又安<lb/>
有前唐虞夏適預託生為伏羲女媧等理乎况春秋書<lb/>
恒星不見於莊王十年甲午嵗上去昭王甲寅三百四<lb/>
十年周紀亦附㑹無稽之談也陳大建五年恒星不見<lb/>
史占為主不嚴法度消天子失政諸侯暴横國亡之象<lb/>
<pb n="KR3j0056_WYG_008-14b"/>
又豈生異人之祥乎<lb/>
　　　耘耔<lb/>
毛詩釋耔曰壅本漢志釋耔曰附根謂代田之法一畮<lb/>
三甽廣深各尺稻種甽中苖生葉以上稍耨隴草因隤<lb/>
壠土附根每耨輒附根比盛暑壠盡而根深能耐風與旱<lb/>
故所種實茂大槩除草附根則草腐根原因以肥潤耘<lb/>
乃耔之利也今農家習之而不知<lb/>
　識遺卷八<lb/>
</p>
<p>
</p>
  </div>
</body>
</text>
</TEI>
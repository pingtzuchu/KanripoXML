<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>識遺卷六</head>
    <p>
<pb n="KR3j0056_WYG_006-1a"/>
欽定四庫全書<lb/>
　識遺卷六　　　　　　　　宋　羅璧　撰<lb/>
　　闕疑　　　　　　　　讀書致用<lb/>
　　先天太極一理　　　　蜡臘異祭<lb/>
　　井田　　　　　　　　牛耕<lb/>
　　卜決疑　　　　　　　佛入中國<lb/>
　　豚犬斥子　　　　　　迂闊<lb/>
　　祭求陰陽　　　　　　周公瑾<lb/>
<pb n="KR3j0056_WYG_006-1b"/>
　　司馬懿　　　　　　　事非智力所及<lb/>
　　史記世系<lb/>
　　　闕疑<lb/>
宋儒釋經高出前古者以不襲漢晉以來訓詁舊脚迹<lb/>
及溺於䜟緯巫怪之説考其同異正其訛繆析之以理<lb/>
然亦有過處寥寥千古焚於秦雜於漢所謂六經多未<lb/>
全之書是也而必證三代之是則幾於鑿獨朱文公嘗<lb/>
著闕疑之説盖夫子作經贊易自伏羲而下序書自堯<lb/>
<pb n="KR3j0056_WYG_006-2a"/>
舜而下刪詩自湯文而下修春秋自桓文而下<hi>南陔白華孝子</hi>
<hi>之詩華黍崇丘由庚由儀嵗豐之詩有其義而亡其辭漢儒皆闕不錄</hi>典有五而逸其三<lb/>
墳有三而不存其一皆就其可知者錄之左氏志怪頗<lb/>
多春秋闗於人事則書論語弟子記善言於鬼神曰敬<lb/>
逺又曰未能事人焉能事鬼於死生曰未知生焉知死<lb/>
與夫罕言命凡茫昧不可知者不究論也子貢號明敏<lb/>
而曰夫子之言性與天道不可得而聞也皆不以臆説<lb/>
强通為學顔閔聖門高弟可法於後世只是不遷怒不<lb/>
<pb n="KR3j0056_WYG_006-2b"/>
貳過簞瓢陋巷不改其樂與不間於父母昆弟之言非<lb/>
是常人全所不能者故聖人訓戒有多聞闕疑不知為<lb/>
不知論皆曉人以平實之學孟子七篇之書雖多援古<lb/>
而述堯舜之道曰孝弟而已正救齊梁不出仁義二字<lb/>
及論古制則但舉其概滕問井地曰此其大畧也北宫<lb/>
錡問周室班爵祿曰其詳不可得而聞論詩曰以意逆<lb/>
志論書曰吾於武城取二三䇿皆就其可據信者述之<lb/>
所以詔萬古為法言史記漢儒採取於坑焚之後繆妄<lb/>
<pb n="KR3j0056_WYG_006-3a"/>
固多然疑而未定辭例曰盖曰或如舜葬蒼梧盖三妃<lb/>
未之從也周公盖祔孔子盖寢疾七日而沒<hi>易繫十三卦制作皆</hi>
<hi>云盖取諸某卦孝經論天子諸侯之孝皆曰盖至士庻人之孝獨指之曰此釋者例謂盖為疑辭劉昡曰盖猶</hi>
<hi>梗槩也劉欣曰盖者不終盡之辭皇甫侃曰盖者畧陳如此未能究竟也</hi>魯人或謂之齊衰<lb/>
或曰大功誦可也之類皆疑辭縁周衰禮壊雜以諸侯<lb/>
僭制故耳目近事亦不敢指的為論而况妙出人事之<lb/>
外者乎後之學者窮天地索鬼神辨風霆訾古始皆未<lb/>
達聖人闕疑之旨也莊子曰天地之外聖人存而不論<lb/>
<pb n="KR3j0056_WYG_006-3b"/>
鄒衍著書推天地未生及海外山川之事揚子雲曰迂<lb/>
而不信司馬公闢後生為學便髙談性命歐陽子曰君<lb/>
子之學不窮逺以為能而闕所不知慎所𫝊之惑世也<lb/>
朱文公於易有疑亦謂上無闗於義理之本原下無資<lb/>
於人事之訓戒何必苦心極力以求之斯言足警談𤣥<lb/>
索怪者矣<lb/>
　　　讀書致用<lb/>
胡致堂曰人主讀書與經生學士異經生學士則尚辯<lb/>
<pb n="KR3j0056_WYG_006-4a"/>
疑觧惑使傳授不差人主之書則在致用然天生人才<lb/>
以維斯世讀書致用不特人主當然聖賢述經之精義<lb/>
無非鳴道之大畧揚子雲曰學行之上也又曰君子事<lb/>
之為尚古人之學無所不講聖門弟子必以四代禮樂<lb/>
論學詩必責其使於四方而專對稱許子路冉求各曰<lb/>
從政周禮六德六行外曰六藝伊尹樂堯舜之道曰堯<lb/>
舜君民<hi>先儒説伊尹樂堯舜之道曰欽明文思温恭允塞道之體也明徳親民恊和萬邦平章百姓道</hi>
<hi>之用也凡堯舜所以治唐虞者尹耕莘時盡講究來故出便能以天下自仕升於之舉則兵法具學王臨川謂</hi>
<pb n="KR3j0056_WYG_006-4b"/>
<hi>古者庠序之教興禮樂政刑士素講其精故皆足為天下國家用茍不可用天下國家者不教也如射御亦男</hi>
<hi>子事茍無疾病無有去射不學者也故學校以射祭祀以射賔客以射凡禮樂俱寓以射故居以為大卿出則</hi>
<hi>將大軍比閭族黨之師皆伍兩卒旅之師後世惟以為無頼者之任而學士大夫輕訾之乃弊精神於課試文</hi>
<hi>章及𨽻於仕始卒然責以天下之事故平日之教祗以壊事慈溪學記又謂古鄉射飲酒合樂尊賢勞農囚馘</hi>
<hi>等事皆寓之學亦是平日習士以政裕他日之用不待以政學也</hi>又甞推之咎䕫稷契<lb/>
生文字僅有之世雖無書可讀而堯舜稽古皆以名言<lb/>
善行為萬世法程文武之政布在方䇿則其書非直言<lb/>
語也張子房圯上一編顛嬴蹶項諸葛孔明讀書但觀<lb/>
<pb n="KR3j0056_WYG_006-5a"/>
大㫖馬伏波少受詩不能守章句陶淵明讀書不求甚<lb/>
觧隋蘇威曰讀孝經足以立身治國而數君立節皆不<lb/>
同宋趙普二代相業各用論語之半盖昔賢各知用書<lb/>
之要不在徒為章句也故學貴知要不在貪多用貴適<lb/>
時不專泥古然後為善讀書論語說安昌侯張禹持禄<lb/>
保位中庸稱天下胡公乃後世託經文姦莊子所以有<lb/>
詩書發塜之議也若近時理學諸賢於心性切切究論<lb/>
又未免有芻狗事為之弊倘不經世與記誦詞章均為<lb/>
<pb n="KR3j0056_WYG_006-5b"/>
無補故書益多效益寡<lb/>
　　　先天太極一理<lb/>
先天圖總六十四卦為一圓圖先儒以為心法也玩圖<lb/>
當自心始圖中心白太極也其外左陽畫三十二右隂<lb/>
為三十二兩儀也又其外十六陽十六隂相錯為四四<lb/>
象也又其外八隂八陽相錯為八八卦也又其外八分<lb/>
為十六十六分為三十二三十二分為六十四而卦備<lb/>
圖成矣明道謂加一倍法者此也朱文公謂本是小變<lb/>
<pb n="KR3j0056_WYG_006-6a"/>
成大到那大處又變成小小變成大者中心白圏積成<lb/>
大圓圖是也大又變成小者圖成而六十四卦備一卦<lb/>
只管一事是也故曰只是箇盈虧消息之理小則必大<lb/>
大則復小也康節玩圖每事怕太盛直㸔得此理透濂<lb/>
溪圖太極只是散布先天圖法明此理其上白圈先天<lb/>
中心太極也其次黒白相錯一圈白陽動黒隂静兩儀<lb/>
也動中有静静中有動曰動静互根成四象也又其次<lb/>
木金水火土各以圏布曰五氣順布四時行焉者坎離<lb/>
<pb n="KR3j0056_WYG_006-6b"/>
震兌包乾坤艮巽而成八卦也其下二圏乾道成男坤<lb/>
道成女萬物化生者八卦分為十六十六分為三十二<lb/>
三十二分為六十四各正性命之象也先天圖是㑹萬<lb/>
為一太極圖是散一為萬是或一理也周子察先天精<lb/>
故圖太極妙近時興國馮億可說二圖最眀其辭曰先<lb/>
天圖心學也太極圖性學也先天圖總萬為一以為天<lb/>
地造化萬物萬事皆主於心太極圖散一為萬以為天<lb/>
地造化萬物萬事皆攝於理惟其總萬為一也故兩儀<lb/>
<pb n="KR3j0056_WYG_006-7a"/>
四象八卦六十四卦統體一太極其在人則心之謂也<lb/>
所謂天向一中分造化人於心上起經綸是也惟其散<lb/>
一於萬也故二氣五行乾男坤女萬物化生物具一太<lb/>
極其在人則性之謂也所謂天下無外性之理而性無<lb/>
不在是也然而心外無性性外無心是或一道也是故<lb/>
理無與於象而觀象則可以明理所以有貴於圖也先<lb/>
天圖之為象也如衆星之麗於天而共辰也如三十六<lb/>
輻之周於輪而凑轂也如萬矢之圍的也如羣材之聚<lb/>
<pb n="KR3j0056_WYG_006-7b"/>
於根萬而一也太極圖之為象也如木之根而榦榦而<lb/>
枝枝而葉也如水之源而𣲖𣲖而流流而委也一而萬<lb/>
也人能觀先天圖之為象而得此心之所以為心則居<lb/>
中而運四旁處靜而制群動兩儀四象八卦六十四卦<lb/>
之生在彼而乾坎坤離震艮兊巽之體在我所謂天地<lb/>
定位山澤通氣雷風相薄水火不相射此心之為也人<lb/>
能觀太極圖之為象而得此性之所以為性則無有不<lb/>
備無有不善無物不具無時不然隂陽五行萬物萬事<lb/>
<pb n="KR3j0056_WYG_006-8a"/>
雖紛紜乎無窮而徤順五常人倫事物之理莫不為之<lb/>
管攝所謂天地合徳日月合明四時合序鬼神合吉凶<lb/>
此性之為也二圖該説心性理既明備圖亦粲然馮名<lb/>
億可兄弟皆第進士開慶已未悉戕於兵云<lb/>
　　　蜡臘異祭<lb/>
史記秦惠文王十年初臘鄭康成蔡邕因謂臘即周蜡<lb/>
祭和峴亦曰蜡者臘之别名余考玉燭寳典云臘祭先<lb/>
祖蜡報百神則蜡與臘異蜡祭因饗農以終歲勤動而<lb/>
<pb n="KR3j0056_WYG_006-8b"/>
息之也臘者獵也獵取禽獸祭先祖重本始也二祭寓<lb/>
意不同所以臘於廟蜡於郊唐貞觀初丑蜡百神卯祭<lb/>
社稷辰臘宗廟開元定禮始蜡臘同日宋初蜡臘猶分<lb/>
其後依和峴議三祭同用戌日豈以先秦無臘凖古只<lb/>
甞蜡一祭乎<lb/>
　　　井田<lb/>
周末開阡陌罪商鞅又謂秦并天下李斯盡壊六國井<lb/>
制然鞅特秦一國之佐爾而魯稅倉畝鄭丘賦滕使畢<lb/>
<pb n="KR3j0056_WYG_006-9a"/>
戰問井制孟子說齊梁制民之産則諸國井制俱紊難<lb/>
專罪鞅也其實盡壊又不起斯也近代儒先如伊川横<lb/>
渠皆甞有志井田然葉水心謂其法繁宻非一世可行<lb/>
自黄帝至成周封建制定諸侯皆家傳世守畎澮溝洫<lb/>
民守而田之故歴唐虞三代如一日後世郡縣制行吏<lb/>
且數易井制能一朝定乎<hi>孟子言夏五十而貢殷七十而助周百畝而徹皆什一也</hi>
<hi>朱文公謂先王疆理天下畎澮溝洫具有成制若五十更為七十七十更為百畝則古制盡廢豈不勞擾故疑</hi>
<hi>孟子言難拘又况地有肥瘠不等倘一拘於五十七十百畝闊狹定制豈不偏頗或古人别有權衡</hi>又上<lb/>
<pb n="KR3j0056_WYG_006-9b"/>
古田在官今行井制須奪民田歸官然後貧富可均人<lb/>
情能保不騷然乎兼畎遂溝洫環田為之地之不得耕<lb/>
者甚衆今世大陂長堰因髙為原視便瀦蓄波及千頃<lb/>
較彼不為徒勞乎上古生齒未繁計口授田猶或可給<lb/>
後世生齒日衆設遇歉嵗官發旣空私廪亦盡啼饑猶自<lb/>
不免在官之田能徧給乎按今中原陸田居多詳禹貢<lb/>
除荆揚外無非陸田冀曰厥土白壤兖曰厥土黑墳青<lb/>
曰厥土白墳徐曰厥土赤埴墳豫曰厥土惟壤下土墳<lb/>
<pb n="KR3j0056_WYG_006-10a"/>
壚梁曰厥土青黎雍曰厥土黄壤獨荆揚曰厥土惟塗<lb/>
泥釋壌者曰土無塊釋墳者曰起曰肥則七州土皆髙<lb/>
肥獨荆揚塗泥可為水田又參經言黍稷多於禾稼兵<lb/>
食俸給例以粟計周禮職方氏别九州亦荆揚專言稻<lb/>
餘州别諸種色則中原水田無㡬盖異荆揚而禹貢一<lb/>
書千古地理之證也但溝遂澮洫費地既多致水又勞<lb/>
不知古人何樂此也想明井畫外因旱備爾<lb/>
　　　牛耕<lb/>
<pb n="KR3j0056_WYG_006-10b"/>
古以牛引重任載次則供祀六經載祀外無言牛服耕<lb/>
者周禮牛人掌飬公牛以待國之政令曰享牛求牛膳<lb/>
牛犒牛奠牛兵車之牛亦不及耕盖古人尚耦耕耦者<lb/>
人力兩相佐助共發地通畎畝長沮桀溺耦而耕詩曰<lb/>
十千維耦千耦其耘禮曰以嵗時合耦於耡賈公彦禮<lb/>
䟽謂教民牛耕自漢趙過始按過為搜粟都尉創代田<lb/>
之法始言用耦犂二牛三人但余考孔門弟子冉伯牛<lb/>
司馬牛皆名耕以牛釋耕周末已然似不始漢也<lb/>
<pb n="KR3j0056_WYG_006-11a"/>
　　　卜决疑<lb/>
近代工易者三家而各不同康節易主數伊川易主理<lb/>
晦菴易主卜筮易經羲文周孔四大聖之筆後世隂陽<lb/>
占驗之書有易似者哉三代而上事之神者一倚卜而<lb/>
亦不專狥焉舜傳位於禹首曰惟先蔽志昆命於元龜<lb/>
孔氏釋志定然後卜故必朕志先定詢謀僉同然後曰<lb/>
鬼神其依龜筮恊從洪範言龜從筮從必曰卿士從庶<lb/>
民從又曰謀及乃心謀及卿士是人已之意見合復假<lb/>
<pb n="KR3j0056_WYG_006-11b"/>
卜筮斷之乃古人審重之至也周公都洛决擇於瀍澗<lb/>
東西亦是宅中之志素定而瀍澗東西則審爾衛文徙<lb/>
楚丘升望降觀始曰卜云其吉皆非卜而後居也所以<lb/>
卜但曰决疑莊子史記述蓍龜之神皆數百言至備述<lb/>
見夢元王之事而莊記仲尼之言曰神龜能夢於元王<lb/>
而不能避余且之網知能七十二鑚無遺䇿而不能避<lb/>
刳腸之患如是則智有所困神有所不及也其神龜無<lb/>
㡬矣漢武嘗聚占家問某日可娶婦五行家曰可堪輿<lb/>
<pb n="KR3j0056_WYG_006-12a"/>
家曰不可建除家曰不吉叢辰家曰大凶厯家曰小凶<lb/>
天人家曰小吉大乙家曰大吉辯訟不决至以狀聞吁<lb/>
已見人謀之不詳而欲一倚占候鮮不惑此禇先生所<lb/>
以拳拳於日者𫝊也<lb/>
　　　佛入中國<lb/>
後漢西域傳云明帝時佛始入中國按漢武故事昆邪<lb/>
王殺休屠王以其衆來降得其金人之神武帝置之甘<lb/>
泉宫祭不用牛羊惟燒香禮拜帝使依其國俗祀之又<lb/>
<pb n="KR3j0056_WYG_006-12b"/>
時作昆明池掘得黒灰東方朔曰可問西域道人則前<lb/>
漢時佛流中國矣况帝事四夷枸醤竹杖猶入玉府又<lb/>
方事神僊佛以超度為術張騫等肯賤佛書乎劉向列<lb/>
僊傳序言僊者一百四十六人而七十四人見佛經向<lb/>
成哀時人其言如此則前漢有佛經矣向又曰余覧載<lb/>
籍徃見有經洪慶善因言周時久流釋典按列子仲尼<lb/>
篇曰西方之人有聖者焉詳禦㓂鄭人在孔子後孟子<lb/>
先其時已説西方聖人則佛傳中國晩周也就後漢言<lb/>
<pb n="KR3j0056_WYG_006-13a"/>
之光武閉玉門謝西域佛豈有不通者何必待明帝迎<lb/>
而後有耶通鑑著其始於明帝盖本西域傳豈以帝者<lb/>
尚佛自明帝始固特本西域傳表之耶<lb/>
　　　豚犬斥子<lb/>
豚犬斥子詳語意疑賤之之稱按二字出越語范蠡欲<lb/>
速報吳使國民衆多令國人女子十七不嫁丈夫二十<lb/>
不娶皆罪父母生丈夫與酒三壺犬一生女子與酒一<lb/>
壺豚一盖㓜之之事論語六尺之孤周禮國中七尺野<lb/>
<pb n="KR3j0056_WYG_006-13b"/>
外六尺皆不從征亦謂幼者六尺年十六七尺年二十<lb/>
也<lb/>
　　　迂闊<lb/>
田文以雞鳴狗盗之客脱一時之急蘇氏謂道徳禮義<lb/>
之士則能救之於未危無用於客也盖六經道制治於<lb/>
未亂隆古君臣崇禮尚義思患預防所講明所設施動<lb/>
為久長逺大之圖無急利近功之意凡逆節亂萌窒之<lb/>
平居不待著而為之地故治安長保後世務求近效旁<lb/>
<pb n="KR3j0056_WYG_006-14a"/>
蹊㨗出行險僥倖幸而集事則曰吾不假彼之深謀逺<lb/>
計而功業以就不知一有踈虞横潰四出而不可支此<lb/>
叔世所以亂日多而治日少也儒本六經言徃徃張皇<lb/>
於安平之日及事至而為之圖必推迹禍原亂夲之所<lb/>
在察其端萌而圖之而舎經行權又所不屑故見儒之<lb/>
迂闊乃大逺之謀謨深長之思慮也余謂時君世主倉<lb/>
卒名知務者閒暇多迂闊儒者倉卒似迂闊而閒暇則<lb/>
知務也<lb/>
<pb n="KR3j0056_WYG_006-14b"/>
　　　祭求隂陽<lb/>
祭與際同人與神接際也人死䰟氣歸天屬陽體魄入<lb/>
地屬隂故祭所以求諸隂陽也古人灌用欎鬯按鬰鬯<lb/>
香草以鬯醸酒加鬰和之酌則酒氣氛氲上下求死者<lb/>
於陽也灌之地求死者於隂也祭者無所不用其情或<lb/>
死者之可格也殷人求諸陽用聲樂周人求諸隂用鬰<lb/>
灌樂為陽禮為隂也程泰之衍繁露謂秦漢以前五嶺<lb/>
未通祭用鬰鬯<hi>王度記云天子鬯諸侯蕙大夫芝蘭士蕭庶人艾</hi>五嶺通旃檀<lb/>
<pb n="KR3j0056_WYG_006-15a"/>
之類行上國欎鬯遂廢然則今神事尚香火求諸陽也<lb/>
爾雅祭天燔柴祭地瘞埋與夫日食擊鼓雩舞女巫皆<lb/>
随隂陽施之鄭𤣥釋禋曰煙亦以氣上通也<lb/>
　　　周公瑾<lb/>
周瑜事吳世第以赤壁戰竒之余按三國與權頡頏者<lb/>
曹操劉備二人而皆入瑜計度中方劉備依權瑜請徙<lb/>
備置吳宫館女色以豢之分闗張各一方以事攻戰臨<lb/>
死又表權曰劉備寄寓有似飬虎而權不從曹操赤壁<lb/>
<pb n="KR3j0056_WYG_006-15b"/>
敗還瑜説權取蜀結韓逐馬超於闗中睨操後還據襄<lb/>
陽䠞操北方可圖也權亦不從二説皆中曹劉肻綮使<lb/>
權從之更假瑜以年功業當超赤壁數倍備之帝操之<lb/>
簒可復許乎瑜㨗赤壁年二十四死纔二十六此雖夭<lb/>
死則亦足矣<lb/>
　　　司馬懿<lb/>
諸葛孔眀司馬仲達相際一時孔明前後六出伐魏而<lb/>
仲達不敢西向發一矢孔眀用草創僅存之蜀而仲達<lb/>
<pb n="KR3j0056_WYG_006-16a"/>
撫操丕積强之魏人才不待較而知矣然甞聞石埭其<lb/>
令君曰仲達譎雖不如孔明正而仲達髙於料敵斜谷<lb/>
之役懿謂諸将曰亮若勇者當出兵衆依山而東如西<lb/>
上五丈原諸軍無事矣已而亮果登原遂以敗聞亮遣<lb/>
使至懿營懿不問軍事聞使言亮日食三四升罰二十<lb/>
以上皆親覧懿曰諸葛孔眀食少事煩其能久乎已而<lb/>
亮果卒相持既久懿知亮銳於一戰但堅壘困亮雖遺<lb/>
巾幗而不辱且譎為辛毗制已不露怯戰之機使亮堂<lb/>
<pb n="KR3j0056_WYG_006-16b"/>
堂之陣更無所施李左車之䇿不行於當日之陳餘而<lb/>
行於異時之司馬懿謂懿不智可乎及亮以䘮歸懿按<lb/>
行亮之營壘曰天下竒才也亦有為而發時有所忌者<lb/>
在行懿謂孔明如此竒才尚困於我彼不逮孔明者當<lb/>
如何盖借此形彼也凡此皆仲達譎處史未究見故沒<lb/>
不書石埭讀書最慱奥僻無不搜根未叩所忌為誰<lb/>
　　　事非智力所及<lb/>
東坡叙兩漢之變曰髙帝平天下所憂者韓彭英盧而<lb/>
<pb n="KR3j0056_WYG_006-17a"/>
巳四王相繼仆滅及吕氏之禍則由后族吕氏既滅而<lb/>
吳楚之憂㡬至亡國方韓彭吕氏之禍惟恐同姓之不<lb/>
蕃昌也至其為變則又過於異姓文景之世以為諸侯<lb/>
破弱則漢可百世無憂至武帝諸侯之難已衰匈奴之<lb/>
患方熾又以為天下之憂止此矣及昭宣元成之世諸<lb/>
侯既無足憂匃奴又已臣事於漢然卒至於中絶不救<lb/>
則所不慮之王氏也世祖既立上懲韓彭之難中監七<lb/>
國之變下悼王氏之禍於是盡侯諸將不任以事裁减<lb/>
<pb n="KR3j0056_WYG_006-17b"/>
同姓之封黜削王公之權以為前世之弊盡去矣及其<lb/>
衰也宦官之權盛黨錮之禍起士大夫相與㳺談以為<lb/>
一日誅宦者觧黨錮則天下猶可以無事於是外召諸<lb/>
將誅宦官無遺類而董卓曹操因以亡漢所憂者凡六<lb/>
變而亂與亡輙出於其所不憂數語盡漢曲折余甞因<lb/>
是合古今世變論之秦革封建限匈奴焚詩書慮至悉<lb/>
矣而禍反出於掲竿之戍卒魏制母后不得臨朝禁御<lb/>
諸王有同奴𨽻而姦臣竊鼎歴晉隋如出一轍唐懲安<lb/>
<pb n="KR3j0056_WYG_006-18a"/>
史之亂倚重藩鎮而藩鎮卒為禍胎宋懲五代之弊削<lb/>
弱諸侯而前後兩团北狩由此觀之天下事殆非智力<lb/>
所及也<lb/>
　　　史記世系<lb/>
子由古史譏司馬遷史記輕信而踈畧今以所紀世系<lb/>
求之其言黄帝生昌意昌意生顓頊顓頊生窮蟬窮蟬<lb/>
生敬康敬康生勾望勾望生蟜牛蟜牛生瞽叟瞽叟生<lb/>
舜自黄帝至舜凡九世及叙禹系曰黄帝生昌意昌意<lb/>
<pb n="KR3j0056_WYG_006-18b"/>
生顓頊顓頊生鯀鯀生禹去黄帝止五世禹繼舜興何舜<lb/>
逺而禹近也叙黄帝至湯凡十七世湯至紂又二十九<lb/>
世通四十八世而叙黄帝至武王但十九世武王後湯<lb/>
六百年興去黄帝乃止二十世何紂逺而武近也後之<lb/>
論世系者多本史記殆未考遷之繆也<lb/>
　<lb/>
　<lb/>
　識遺卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷三十七</head> <lb/>
    <p>
<pb n="KR3k0054_WYG_037-1a"/>
欽定四庫全書<lb/>
　廣博物志卷三十七<lb/>
　　　　　　　　　　　　明　董斯張　撰<lb/>
　珍寳<hi>金</hi>　<hi>玉/</hi>　<hi>珠/</hi>　<hi>雜寳/</hi>　<hi>錢/</hi>　<hi>幣帛附</hi>
攻金之工<hi>此下言用金錫多寡之法</hi>築氏執下齊<hi>多錫為下齊築氏為削則用錫為多</hi>
<hi>齊去聲下同</hi>冶氏執上齊<hi>少錫為上齊冶氏為/戈㦸則用錫為少</hi>鳬氏為聲<hi>鐘錞</hi>
<hi>之屬</hi>㮚氏為量<hi>斗斛之屬/量去聲</hi>段氏為鏄器<hi>錢鏄/之屬</hi>桃氏為刃<hi>刃劒</hi>
<hi>之屬</hi>金有六齊<hi>用錫和金/其齊有六</hi>六分其金而錫居一<hi>金五分錫一分共六</hi>
<pb n="KR3k0054_WYG_037-1b"/>
<hi>分</hi>謂之鍾鼎之齊<hi>鍾以擊鼎以烹比之斧斤則用錫為差少</hi>五分其金而錫<lb/>
居一<hi>金四分錫一分共五分</hi>謂之斧斤之齊<hi>斧以伐斤以削比之鍾鼎則用錫為差少</hi>
四分其金而錫居一<hi>金三分錫一分共四分</hi>謂之戈㦸之齊<hi>戈㦸皆用</hi>
<hi>以擊刺防其挫折故比之斧斤則用錫為多也以上三者皆上齊也</hi>三分其金而錫居一<lb/>
<hi>金二分錫一分共三分</hi>謂之大刃之齊<hi>大刃以施之斬伐防其易虧比之戈㦸則用錫尤多</hi>
五分其金而錫居二<hi>金三分錫二分共五分</hi>謂之削殺矢之齊<hi>削書</hi>
<hi>刀也用以削書殺矢箭也用以田獵皆欲其堅忍不脆比之大刃則用錫又多</hi>金錫半<hi>金一半錫一半</hi>
謂之鑒燧之齊<hi>鑒取水于月燧取火於日皆以潔白為上故金錫半之  以上三者皆下齊也</hi>
<pb n="KR3k0054_WYG_037-2a"/>
<hi>禮周</hi>
山多金玉者招搖堂庭堯光瞿父句餘僕勾<hi>一作夕</hi>洵山<lb/>
丹穴禱過侖者南禺皇人薫吳槐江符惕天山翼望涇<lb/>
谷英鞮中曲敦頭梁渠洹山敦題大行龍侯馬成陽山<lb/>
發九孟門蟲尾彭毗泰頭謁戾沮洳少山敦與柘山維<lb/>
龍泰戲乾山藟山栒狀獨山泰山嶧皋姑逢維氏鳬麗<lb/>
尸胡踇隅剡山發視豪山鮮山蔓渠敖岸宜蘇鹿蹄白<lb/>
邊縞羝婁涿長石橐山陽華大<graphic n="KR2019" url="https://raw.githubusercontent.com/kanripo/KR-Gaiji/master/images/KR2019.png" mimeType="image/png"/>宜諸岐山靈山岷山<lb/>
<pb n="KR3k0054_WYG_037-2b"/>
隅陽勾檷熊山首陽嬰山倚帝嫗山沓山雲山風伯暴<lb/>
山即公真陵<hi>山海經</hi>
山多金者杻陽雞山皋塗中皇陽虚瞻諸末山役山鬲<lb/>
山風雨葛山湧石復州前山瑶碧堇理高前雅山章山<lb/>
大支厯石篇遇夫夫洞庭堯山仁舉<lb/>
山多銅者松果潘侯軒轅橿谷鼓磴昆吾蠱尾玉山陽<lb/>
帝榮余<lb/>
山多銅鐵者符禺英山涹山丙山<lb/>
<pb n="KR3k0054_WYG_037-3a"/>
山多錫者嬰侯服山<lb/>
山多金鐵者龍首泰冒西皇荆山岐山鮮山求山<lb/>
山多鐵者竹山鳥山盂山䝞山泰威夸父又原兎牀風<lb/>
伯<hi>並上</hi>
上有丹砂者下有黄金上有磁石者下有銅金上有陵<lb/>
石者下有鉛錫赤銅上有赭者下有鐵<hi>管子</hi>
夫玉起於牛氏邊山金起於汝漢之右洿珠起於赤野<lb/>
之末光<hi>上</hi>
<pb n="KR3k0054_WYG_037-3b"/>
水圓折者有珠方折者有玉清水有黄金龍淵有玉英<lb/>
土地各以其類生<hi>淮南子</hi>
正土之氣也御乎埃天埃天五百歲生黄埃黄埃五百<lb/>
歲生黄澒黄澒五百歲生黄金<hi>中央數五故五百歲而一化澒水銀也</hi>黄<lb/>
金千歲生黄龍黄龍入藏生黄泉黄泉之埃上為黄雲<lb/>
隂陽相薄為雷激揚為電上者就下流水就通而合於<lb/>
黄海偏土之氣御乎清天清天八百歳生青曽青曽八百歳<lb/>
生青澒青澒八百歲生青金青金八百歲生青龍<hi>東方木色</hi>
<pb n="KR3k0054_WYG_037-4a"/>
<hi>青其數八故八百歲而一化</hi>青龍入藏生清泉清泉之埃上為青雲<lb/>
隂陽相薄為雷激揚為電上者就下流水就通而合於<lb/>
青海壯土之氣御於赤天赤天七百歲生赤丹赤丹七<lb/>
百歲生赤澒赤澒七百歲生赤金<hi>南方火其色赤其數七故七百歲而一化</hi>
赤金千歲生赤龍赤龍入藏生赤泉赤泉之埃上為赤<lb/>
雲隂陽相薄為雷激揚為電上者就下流水就通而合<lb/>
於赤海弱土之氣御於白天白天九百歳生白礜白礜<lb/>
九百歲生白澒白澒九百歲生白金<hi>西方金色白其數九故九百歲而一</hi>
<pb n="KR3k0054_WYG_037-4b"/>
<hi>化</hi>白金千歲生白龍白龍入藏生白泉白泉之埃上為<lb/>
白雲隂陽相薄為雷激揚為電上者就下流水就通而<lb/>
合於白海牝土之氣御於𤣥天𤣥天六百歲生𤣥砥𤣥<lb/>
砥六百歲生𤣥澒𤣥澒六百歲生𤣥金<hi>北方水其色黒其數六故六百</hi>
<hi>歲而一化</hi>𤣥金千歲生𤣥龍𤣥龍入藏生𤣥泉𤣥泉之埃上<lb/>
為𤣥雲隂陽相薄為雷激揚為電上者就下流水就通<lb/>
而合於𤣥海<hi>上</hi>
玉經曰服金者夀如金服玉者夀如玉又曰服𤣥真者<lb/>
<pb n="KR3k0054_WYG_037-5a"/>
其命不極𤣥真者玉之别名也<hi>抱朴子</hi>
亥日稱婦人者金玉也<lb/>
銀但不及金玉耳可以地僊也服之法以麥漿化之亦<lb/>
可以朱草酒餌之亦可以龍膏鍊之<hi>並上</hi>
黄金之氣為火白金之氣為雄雞銅鐵為胡人銅器之<lb/>
精為馬美玉之氣為美女載燭金至百斤以上其精為<lb/>
羊<hi>𤣥中記</hi>
玉精為白虎金精為車馬銅精為僮奴鉛精為老婦<hi>上</hi>
<pb n="KR3k0054_WYG_037-5b"/>
夫寳物在城郭丘墻之中樹木為之變視柯邊有折枝<lb/>
是其候也視折枝所向寳在其方凡有金寳常變作積<lb/>
虵見此輩便脫隻履若屐以擲之若溺之即得凡藏寳<lb/>
忘不知處以大銅槃盛水著所疑地行照之見人影者<lb/>
物在下也<hi>地鏡圖</hi>
視屋上瓦獨無霜其下有寳藏<hi>上</hi>
山下有銀上必産蔥下有黄金上必産薤下有銅錫上<lb/>
必産薑草莖黃秀下有藏銅山有積銀上多素霧<hi>𤣥覽</hi>
<pb n="KR3k0054_WYG_037-6a"/>
黄金之精名石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>狀如豚居人家使人不宜妻白鼠以<lb/>
昬時見於丘陵之間視所出入中有金<hi>白澤圖</hi>
絶水有金者精名侯伯狀如人長五尺五綵衣<hi>上</hi>
金勝國平盗賊四夷賔服則出<hi>宋書</hi>
金人王者有盛德則游後池<hi>上</hi>
金車王者至孝則出<hi>齊書</hi>
金牛瑞器也王者土地開闢則金牛至<hi>孫氏瑞應圖</hi>
殷得金德銀自山溢<hi>史封禪書</hi>
<pb n="KR3k0054_WYG_037-6b"/>
君乘金而王則黄銀見<hi>禮斗威儀</hi>
王者宴不及醉刑罰中人不為非則銀甕出<hi>瑞應圖</hi>
黄金辟鬼金剛石辟惡毒清泥珠止濁清水珠發泉金<lb/>
蠶産於石中可集泉布紫靺羯可以馮河<hi>𤣥覽</hi>
金之優者名曰紫磨猶人之有聖也<hi>孔融聖人優劣論</hi>
夫金之性一也以五月丙午日中鑄為陽燧以十一月<lb/>
壬子夜半鑄為隂燧<hi>言丙午日鑄為陽燧可取火壬子夜鑄為隂燧可取水也  搜神記</hi>
銅英青金英黄玉英白黂燭捔膏燭澤<hi>淮南子</hi>
<pb n="KR3k0054_WYG_037-7a"/>
金禁也氣剛毅能禁制物也<hi>釋名</hi>
林邑國有山赤色其中生金夜則出飛狀如螢火<hi>梁書</hi>
蘭倉水有金沙越人收以為黄金又有充珠穴穴出光<lb/>
珠又有琥珀珊瑚黄白青珠也<hi>水經注</hi>
無雷國出銀<hi>西域傳</hi>
桂陽郡有銀井鑿之轉深漢有村人焦先於半道見三<lb/>
老人徧身皓白云逐我太苦今往他所先知是怪以刀<lb/>
斫之三翁各以杖受刀忽不見視其斷杖是銀其井後<lb/>
<pb n="KR3k0054_WYG_037-7b"/>
遂不生銀也<hi>述異記</hi>
方丈山有池方百里水淺可渉泥色若金而味辛以泥<lb/>
為器可作舟矣百鍊可為金色青照鬼魅猶如石鏡魑<lb/>
魅不能藏形矣<hi>拾遺記</hi>
岱輿山南有平沙千里色如金若粉屑靡靡常流鳥獸<lb/>
行則沒足風吹沙起若霧亦名金霧亦曰金塵沙著樹<lb/>
粲然如黄金塗矣和之以泥塗僊宫則晃昱明粲也<hi>上</hi>
南康樗都縣西沿江有石室名夢口穴常有船人遇一<lb/>
<pb n="KR3k0054_WYG_037-8a"/>
人通身黄衣擔兩籠黄𤓰求寄載過至厓下此人唾盤<lb/>
上徑下厓直入石穴中船主初甚忿之見其人入石始<lb/>
知異視盤上唾悉是金矣<hi>述異記</hi>
金曽在丘塜及為鐵釧溲器陶隠居謂之辱金不可合<lb/>
煉<lb/>
炎帝採峻鍰之銅以為器峻鍰山名也下有金井白氣<lb/>
冠其上人升於其間雷霆之聲在於地下井中之金柔<lb/>
弱可以緘縢也<hi>拾遺記</hi>
<pb n="KR3k0054_WYG_037-8b"/>
天子大朝於黄之山乃搜圖視典用觀天子之珤器曰<lb/>
天子之珤玉果璿珠燭銀黄金之膏天子之珤萬金卿<lb/>
珤百金士之珤五十金庶人之珤十金<hi>穆天子傳</hi>
顔犨由善事親子路義之後犨以非罪執子路請以金<lb/>
贖焉<hi>孔叢子</hi>
范蠡乘輕舟浮五湖越王以良金寫范蠡狀而朝禮之<lb/>
<hi>國語</hi>
齊人有東郭敞者猶多願願有萬金其徒請賙焉不與<lb/>
<pb n="KR3k0054_WYG_037-9a"/>
曰吾將以求封也其徒怒而去之宋曰此無益於愛也<lb/>
故不如與之有得也<hi>商君戰書</hi>
楚懷王心矜好高人無道而欲有霸王之號鑄金以象<lb/>
諸侯人君令大國之王編而先馬梁王御宋王驂乘周<lb/>
召畢陳滕薛衛中山之君皆象使隨而趨諸侯聞之以<lb/>
為不宜故興師而伐之楚王見士民為用之不勸也乃<lb/>
徵役萬人且掘國人之墓國人聞之振動晝旅而夜亂<lb/>
齊人襲之楚師乃潰懷王逃適秦克尹殺之西河為天<lb/>
<pb n="KR3k0054_WYG_037-9b"/>
下笑<hi>賈子</hi>
蜀王獵於褒谷見秦王以金一笥遺蜀王蜀王報以禮<lb/>
物盡化為土秦王大怒臣下拜賀曰土地也今秦當得<lb/>
蜀矣<hi>蜀王本紀</hi>
齊人走莒燕人爭金於羙唐<hi>藏金處秋呂氏春</hi>
魯丹三說中山之君而不受也因散五十金事其左右<lb/>
復見未語而君與之食魯丹出而不反舍遂去中山其<lb/>
御曰君始善我何故去之魯丹曰夫以人言善我必以<lb/>
<pb n="KR3k0054_WYG_037-10a"/>
人言逐我未出境而公子惡之曰為趙來間中山君因<lb/>
索而罪之<hi>韓非子</hi>
詎者齊之居士孱者魏之居士齊魏之君不能親照境<lb/>
内而聼左右之言故二子費金璧而求入士也<hi>上</hi>
太子日與荆軻之東宫臨池而觀軻拾瓦投鼃太子令<lb/>
人奉盤金軻用抵鼃復進軻曰非為太子愛金也但臂<lb/>
痛耳<hi>燕丹子</hi>
浮忻國貢蘭金之泥此金出湯泉盛夏之時水常沸湧<lb/>
<pb n="KR3k0054_WYG_037-10b"/>
有若湯火飛鳥不能過國人常見水邊有人冶此金為<lb/>
器金狀混混若泥如紫磨之色百鑄其金變白有光如<lb/>
銀即銀燭是也常以此泥封諸函匣及諸宫門鬼魅不<lb/>
敢干當漢世上將出征及使絶國多以此泥為璽<hi>拾遺記</hi>
漢建信侯婁敬晚得道居好畤明月山北能種金其地<lb/>
曰種金平<hi>上</hi>
王莽地皇三年七月戊申遣使者章邕賫黄金百鎰銅<lb/>
鐘五枚贈之於句曲三仙也<hi>陶隠居真誥</hi>
<pb n="KR3k0054_WYG_037-11a"/>
光武建武七年三月丁巳遣使者吳倫賫金五十斤獻<lb/>
之於三仙金並埋在小茅山上獨高處塪上有聚石入<lb/>
地三四尺也<hi>上</hi>
宣帝河東立廟告祠有一人騎馬持一尺札賜將作丞<lb/>
曰汝績已成賜金一斤忽不見札變為金<hi>武帝故事</hi>
羊公積行黄髪不倦而乃墜金雨集<hi>抱朴子</hi>
狼㬻民與漢人交闗常夜為市以鼻齅金知其好惡<hi>異物</hi>
<hi>志</hi>
<pb n="KR3k0054_WYG_037-11b"/>
郭况光武皇后之弟也累金數億家僮四百餘人以黄<lb/>
金為器工冶之聲震於都鄙時人謂郭氏之室不雨而<lb/>
雷言其鑄鍜之聲盛也庭中起高閣長廡置衡石於其<lb/>
上以稱量珠玉也閣下有藏金窟列武士以衛之錯雜<lb/>
寳以飾臺榭縣明珠於四垂晝視之如星夜望之如月<lb/>
里語曰洛陽多錢郭氏室夜月晝星富無匹其寵者皆<lb/>
以玉器盛食故東京謂郭家為瓊㕑金穴况小心畏慎<lb/>
雖居富勢閉門優游未曾干世事為一時之智也<hi>拾遺記</hi>
<pb n="KR3k0054_WYG_037-12a"/>
王忳字少林廣漢新都人也忳嘗詣京師於空舍中見<lb/>
一書生疾困謂忳曰我當到洛陽而被病命在須臾腰<lb/>
下有金十斤願以相贈死後乞藏骸骨未及問姓名而<lb/>
命絶忳即鬻一斤營其殯葬餘金悉置棺下後歸數年<lb/>
縣署忳大度亭長初到之日有馬馳入亭中而止其日<lb/>
大風飄一繡被復墮忳前即言之於縣縣以歸忳忳後乘<lb/>
馬到雒縣馬遂奔走牽忳入它舍主人見之喜曰今禽<lb/>
盗矣問忳所由得馬忳具説其狀并及繡被主人悵然<lb/>
<pb n="KR3k0054_WYG_037-12b"/>
良久乃曰被隨旋風與馬俱亡卿何隂德而致此二物<lb/>
忳自念有𦵏書生事因說之并道書生形貌及埋金之<lb/>
處主人大驚號曰是我子也姓金名彦前往京師不知<lb/>
所在何意卿乃𦵏之大恩久不報天以此章卿德耳彦<lb/>
父厚遺忳忳辭譲而去<hi>後漢書</hi>
陳翼到藍鄉見道邊有馬傍有一病人呼曰我長安魏<lb/>
公卿聞廬江樂來遊今病不能前翼迎歸養之病困曰<lb/>
有金十餅素二十疋死則賣以殯歛餘謝主人既死翼<lb/>
<pb n="KR3k0054_WYG_037-13a"/>
賣素買棺及衣衾以金置棺下騎馬出入後其兄長公<lb/>
見馬告吏捕翼翼具言之棺下得金長公叩頭謝以金<lb/>
十餅投其門中翼送長安還之翼後為魯陽尉號魯陽<lb/>
金尉<hi>廬江七賢傳</hi>
永昌太守鑄黄金為虵獻梁冀益州刺史种暠發其事<lb/>
<hi>張璠漢記</hi>
雷義字次公初為郡功曹嘗濟人死罪罪者後以金二<lb/>
斤謝之義不受金主伺義不在黙投金於承塵上後葺<lb/>
<pb n="KR3k0054_WYG_037-13b"/>
理屋宇乃得金金主已死無得復還義乃以付縣曹<hi>後漢</hi>
<hi>書</hi>
黄向字文章為性亷潔常歩行於路中得金璣一囊可<lb/>
值二百餘萬募求得其主還之<hi>謝承後漢書</hi>
仲理居無終山中自合神丹作黄金五十斤救萬民<hi>神仙</hi>
<hi>傳</hi>
漢桓帝於宫中鑄黄金浮圖老子像覆以百寳華葢身<lb/>
奉祀之由是百姓向化事佛彌盛世人以金銀作佛像<lb/>
<pb n="KR3k0054_WYG_037-14a"/>
自此而始<hi>釋鑑</hi>
孫亮吳主權之子也作金螭屏風鏤作瑞應圖一百二<lb/>
十種祥物<hi>中華古今注</hi>
揚州育王金瑞像者吳孫皓時後園所獲皓使置穢處<lb/>
以為笑樂俄得腫疾隠處尤痛太史占曰犯大神也皓<lb/>
謝之有間因爾信<hi>𢎞明法像瑞集</hi>
車𦙍讀書於鼓樓山一日行藥次得金於眢井中求其<lb/>
主不獲因集貧民百餘人於石室分與之至今其地有<lb/>
<pb n="KR3k0054_WYG_037-14b"/>
分金洞<hi>緝柳編</hi>
晉義熙中新野黄舒耕田得一船金卜者云三年勿泄<lb/>
長守富也舒不能遂成土壤<lb/>
晉康帝建元中有漁父垂釣得一金鎻引鎻盡見金牛<lb/>
急挽出牛斷猶得鎻長二尺<hi>異苑</hi>
南康摴都縣沿江西出去縣三里名夢口有穴狀如石<lb/>
室舊傳常有神雞色如好金出此穴中奮翼廻翔長鳴<lb/>
響徹見之輙飛入穴中因號此石為金雞石<hi>述異記</hi>
<pb n="KR3k0054_WYG_037-15a"/>
宋沙門法稱臨終曰有松山人告我江東劉將軍應受<lb/>
天命吾以三十二璧一餅金為信宋祖聞之命僧惠義<lb/>
往松山夢有一長鬚翁指示及覺分明憶所在掘而得<lb/>
之<hi>㝠祥記</hi>
佛圖澄死所持金鈿杖内棺中後開棺視之唯見金杖<lb/>
<hi>三石遺事</hi>
晉陵有金鐸之瑞郭璞云必致中興<hi>王廙傳</hi>
東晉廬山文殊師利菩薩像者昔有晉名臣陶偘字士<lb/>
<pb n="KR3k0054_WYG_037-15b"/>
行建旟南海有漁人毎夕見海濵光因以白偘遣尋俄<lb/>
見金像凌波而趣船側檢其銘勒乃阿育王所造文殊<lb/>
師利菩薩像也昔傳云育王既統此洲學鬼王制獄酷<lb/>
毒尤甚文殊現處鑊中火熾水清生青蓮華王心感悟<lb/>
即日毁獄造八萬四千塔建立形像其數亦爾此其一<lb/>
也初偘未能深信因果既嘉此瑞遂大尊重乃送武昌<lb/>
寒溪寺後遷荆州故遣迎上像初在轝數人可舉今加<lb/>
以壯夫數十確不移處後更足以事力輲車牽拽僅得<lb/>
<pb n="KR3k0054_WYG_037-16a"/>
上船船復即没使具聞偘聼還本寺兩三人便起沙門<lb/>
慧遠敬伏威儀迎入廬岫而了無艱阻斯即聖靈感降<lb/>
惟其人乎故諺曰陶惟劒雄像以神摽雲翔泥宿邈何<lb/>
遥遥是也<hi>法苑珠林</hi>
明帝毎好儉約欲鑄壞大官元日上夀酒銀鎗尚書令<lb/>
王晏等咸稱盛德蕭頴胄曰朝廷盛禮莫過三元此一<lb/>
器既是舊物不足侈帝不悦復預曲宴銀器滿席穎胄<lb/>
曰陛下前欲壞酒鎗恐宜移在此器也帝甚慙<hi>齊書</hi>
<pb n="KR3k0054_WYG_037-16b"/>
宋尼釋慧玉長安人也行業勤修經戒通備嘗於長安<lb/>
薛尚書寺見紅白光十餘日中至四月八日六重寺沙<lb/>
門來遊此寺於光處得彌勒金像高一尺餘慧玉後南<lb/>
渡樊郢住江陵靈收寺元嘉十四年十月夜見寺東樹<lb/>
有紫光爛起暉映一林以告同學妙光等而悉弗之見<lb/>
也二十餘日玉常見焉後寺主釋法𢎞將於樹下營築<lb/>
禪基仰首條間得金座像亦髙尺許也<hi>法苑珠林</hi>
廬陵王續之子應不惠王薨至庫内閲珍物見金鋌問<lb/>
<pb n="KR3k0054_WYG_037-17a"/>
左右曰此可食不<hi>梁書</hi>
吉士瞻字梁容初士瞻為荆府城局參軍浚萬人仗庫<lb/>
防池得一金革鉤隠起鏤甚精巧篆文曰錫爾金鉤且<lb/>
公且侯士瞻娶夏侯詳兄女女竊以與詳詳喜佩之及<lb/>
是革命詳果封侯而士瞻不錫茅土<hi>南史</hi>
北齊後主武平初邑王氏與同邑人李家為婚載羊酒<lb/>
欲就親家宴會行不過三里日沒漸暗見南五十歩外<lb/>
有赤物大如升若流星曵影直來着車輪牛即不動見<lb/>
<pb n="KR3k0054_WYG_037-17b"/>
者並怖其妻遂下車向而再拜張裙引之便入裙下昇<lb/>
車還家觀之乃直金遂盛於庫櫃毎至良辰恒以香火<lb/>
祈恩後四方異貨畢集其家田蠶毎年百倍至春其庭<lb/>
生一桑樹枝葉異於衆木數年之間遍滿一院竒禽異<lb/>
鳥莫不樓集其家大富將三十年王氏妻以老病終後<lb/>
凌朝有白鳥似鷺飛至桑樹側吐血久之墮地而死日<lb/>
午後西北大漩風漲天而來旋繞此樹踈其枝柯如掃<lb/>
箒之形不經十日奴婢逃走首尾相繼家資畧盡及開<lb/>
<pb n="KR3k0054_WYG_037-18a"/>
櫃取金唯見螢火蜿蜒腐草之餘耳<hi>廣古今五行記</hi>
齊有甄彬者有器業嘗以一束苧於荆州長沙西庫質<lb/>
錢後贖苧於束中得金五兩以手巾褁之彬得金送還<lb/>
西庫道人大驚曰近有人以金質錢時怱遽不記錄檀<lb/>
越乃能見歸恐古今未之有也輙以金之半仰酬往復<lb/>
十餘堅然不受因詠曰五月披羊裘負薪豈拾遺者也<lb/>
彬後為郫令將行辭太祖時同列五人上誡以亷慎至<lb/>
於彬獨曰卿昔有還金之羙故不復以此誡也<hi>談藪</hi>
<pb n="KR3k0054_WYG_037-18b"/>
北齊李稚亷兒時家人以金寳授之擲之於地州牧以<lb/>
蒙稚而亷故名稚亷<hi>北史</hi>
洛陽大統寺南有三公令史高顯洛宅洛毎于夜見赤<lb/>
光行於堂前如此者非一向光所掘地丈餘得黄金百<lb/>
斤銘云蘇秦家金得者為吾造功德洛遂造招福寺世<lb/>
又謂此地蘇秦舊時宅當時元義秉政聞其得金就洛<lb/>
索之以二十斤與之案蘇秦時未有佛法功德者不必<lb/>
起寺或是碑銘之類頌聲績也<hi>洛陽伽藍記</hi>
<pb n="KR3k0054_WYG_037-19a"/>
隋邢州沙河縣寺四面佛者隋祖時有人入山見僧守<lb/>
護此佛銅身高三尺餘便請遂許失僧所在諸處聞之<lb/>
競來引挽都不得起唯沙河寺僧引之隨手至寺後入<lb/>
寺側獲金一塊上二烏形銘云擬度四面佛因度之像<lb/>
身上都是烏形後忽失之于寺側瀅中數有光現尋乃<lb/>
漉出隋後主聞遣工冶鑄擬之卒不成經二百餘日乃<lb/>
成終有缺少遂罷<hi>法范珠林</hi>
林邑王陽初在孕其母夢生兒有人以金席籍之其色<lb/>
<pb n="KR3k0054_WYG_037-19b"/>
光麗夷人謂金之精者為陽邁中國所云紫磨者因以<lb/>
為名<hi>宋書</hi>
朝鮮國都中有兄弟二人偕行弟得黄金二錠以其一<lb/>
與兄至楊花渡同舟以濟忽投金于水曰吾平日愛兄<lb/>
甚篤今而分金忽萌忌兄之心此乃不祥之物不若投<lb/>
諸江忘之投金於水<hi>天中記</hi>
昔有大家收榖千斛埋著地中前至春温開窖取種了<lb/>
不見榖而有一蟲大如牛莒無有手足亦無頭目主人<lb/>
<pb n="KR3k0054_WYG_037-20a"/>
大小莫不怪之出著平地即問汝是何等終無可道便<lb/>
以鐵錐刺一處蟲即語曰欲知我者持我著大道傍自<lb/>
當有名我者于是舉著道邊三日之中無能名者次有<lb/>
數百人乘黄馬車衣服侍從皆黄駐車而呼榖賊汝為<lb/>
何在是間答曰吾食人榖故持我著此語極久便辭别<lb/>
去主人問榖賊向者是誰也答言是金寳之精居在此<lb/>
西三百餘歩大樹下有百石甕滿中金主人即將數十<lb/>
人往掘即得甕金家室歡喜輦載將歸叩頭向榖賊云<lb/>
<pb n="KR3k0054_WYG_037-20b"/>
今日得金是大神恩寧可留神共歸更設供養榖賊曰<lb/>
前食君榖不語姓字者欲令君得是金報今當轉行福<lb/>
於天下不得復住言竟忽然不見<hi>譬喻經</hi>
阿耆波沵水中先有金匱前有國王將人取之匱已出<lb/>
泥人象挽之不動夜神告曰此是慈氏佛冠在中後彌<lb/>
勒下生擬著不可得也<hi>石城傳</hi>
昔拘留沙國有惡生王詣園堂上見一金猫從東北角<lb/>
入西南角王時見己即遣人掘得一銅盆盆受三斛滿<lb/>
<pb n="KR3k0054_WYG_037-21a"/>
中金錢漸漸深掘復得一盆如是次第得三重盆各受<lb/>
三斛悉滿金錢轉復傍掘經於五里歩歩之中盡得銅<lb/>
盆皆滿金錢王雖得錢怖不敢用怪其所以即詣尊者<lb/>
迦旃延所説其因縁尊者荅王此王宿因所獲福報但<lb/>
用無苦王即請問往昔因緣尊者荅王乃王過去九十<lb/>
一刼毗婆尸佛入般湼槃後遺法之中有諸比丘四衢<lb/>
道頭施座置鉢在上敎化而作是言誰有人能舉財著<lb/>
此堅牢藏中若入此藏王賊水火所不能奪時有貧人<lb/>
<pb n="KR3k0054_WYG_037-21b"/>
先因賣薪得錢三文見僧敎化歡喜布施即以此錢重<lb/>
著鉢中發願而去去家五里歩歩歡喜到門欲入復遥<lb/>
向僧至心頂禮發願而入時貧人者今王身是<hi>法苑珠林  以</hi>
<hi>下玉</hi>
珠者隂之陽也故勝火玉者隂之隂也故勝水其化如<lb/>
神故天子藏珠玉諸侯藏金石大夫畜狗馬百姓藏布<lb/>
帛<hi>管子</hi>
以玉效德之六理澤者鑑也謂之道腒如竊膏之理謂<lb/>
<pb n="KR3k0054_WYG_037-22a"/>
之德湛而潤厚而膠謂之性康若樂流謂之神光輝謂<lb/>
之明礐乎堅哉謂之命此之謂六理<hi>新書</hi>
玉有六羙君子貴之望之温潤近之栗理聲近徐而聞<lb/>
逺折而不撓闕而不荏亷而不劌有瑕必示之於外是<lb/>
以貴之望之温潤者君子比德焉近之栗理者君子比<lb/>
智焉聲近徐而聞逺者君子比義焉折而不撓闕而不<lb/>
荏者君子比勇焉亷而不劌者君子比仁焉有瑕必見<lb/>
之於外者君子比情焉<hi>説苑</hi>
<pb n="KR3k0054_WYG_037-22b"/>
良玉度尺雖有十仞之土不能掩其光良珠度寸雖有<lb/>
百仞之水不能掩其瑩<hi>韓詩外傳</hi>
昔二人評玉一人曰好一人曰醜久不能辯客曰爾來<lb/>
入吾目中則好醜分矣夫玉有定形而察之不同非好<lb/>
相反瞳睛殊也<hi>新論</hi>
以玉作六器以禮天地四方以蒼璧禮天以黄琮禮地<lb/>
以青珪禮東方以赤璋禮南方以白琥禮西方以𤣥璜<lb/>
禮北方<hi>周禮</hi>
<pb n="KR3k0054_WYG_037-23a"/>
玉府<hi>主藏金玉器用之府</hi>掌王之金玉玩好兵器凡良貨賄之藏<lb/>
<hi>金玉人所寳者玩則可悦玩之物好則可樂好之物兵則兊之戈和之弓之類器則赤刀𢎞璧琬琰之類良貨</hi>
<hi>賄則質出于自然而羙者皆玉府之所藏</hi>共王之服玉佩玉珠玉<hi>服玉謂大圭之類佩</hi>
<hi>玉謂珩璜之類珠玉則琢玉為珠以餙冠冕也</hi>王齊則共食玉<hi>祭祀齋戒則共王所食玉屑</hi>
　大䘮共含玉復衣裳角枕角柶　掌王之燕衣服袵<lb/>
席牀第凡䙝器<hi>燕衣服謂燕私所服袵卧席也席坐席也牀第簀也䙝器私䙝所用之器</hi>若<lb/>
合諸侯<hi>謂盟會也</hi>則共珠盤玉敦<hi>敦亦盤類以珠飾盤以玉飾敦盟會㰱血時以盛血</hi>
<hi>以敦盛食也</hi>凡王之獻金玉兵器文織良貨賄之物<hi>王之獻謂有獻</hi>
<pb n="KR3k0054_WYG_037-23b"/>
<hi>于賓客文織謂帛之有文出于織成者</hi>受而藏之<hi>以待用也</hi>凡王之好賜共其<lb/>
貨賄<lb/>
典瑞<hi>主瑞玉之官</hi>掌玉瑞玉器之藏<hi>執于人曰瑞若鎮圭之等是也禮于人曰器若</hi>
<hi>四圭之等是也</hi>辨其名物與其用事<hi>名以命之物以色之用事如朝聘之日祭祀之類也</hi>
設其服飾<hi>謂王之繅藉若人衣服之飾也</hi>王晉大圭執鎮圭<hi>大圭朴素無文鎮圭</hi>
<hi>瑑四鎮之山晉則服之執則手執之也</hi>繅藉五彩五就<hi>繅謂織組為藻飾以藉玉也僃五色</hi>
<hi>為五彩一匝為一就</hi>以朝日<hi>春分日拜日于東門外用此圭也</hi>公執桓圭侯執信<lb/>
圭伯執躬圭<hi>並見大宗伯注信仲</hi>繅皆三彩三就<hi>三彩朱白蒼也</hi>子執榖<lb/>
<pb n="KR3k0054_WYG_037-24a"/>
璧男執蒲璧<hi>並見大宗伯注</hi>繅皆二彩再就<hi>二彩朱緑也</hi>以朝覲宗<lb/>
遇會同于王<hi>春見曰朝秋見曰覲夏見曰宗冬見曰遇時見曰會殷見曰同</hi>諸侯相見<lb/>
亦如之<hi>亦用此六等玉</hi>瑑圭璋璧琮<hi>瑑刻也圭鋭璧員半珪曰璋半璧曰琮</hi>繅皆<lb/>
二彩一就<hi>朱綠共成一匝</hi>以頫聘<hi>大夫衆來曰/頫寡來曰聘</hi>四圭有邸<hi>以璧為邸</hi>
<hi>宿之邸而圭出于四旁</hi>以祀天旅上帝<hi>祀天謂郊祀于員丘旅上帝謂祀五帝及衆神</hi>兩<lb/>
圭有邸<hi>以琮為邸而圭出于兩旁</hi>以祀地旅四望<hi>祀地于方澤旅四望謂祀岳瀆及衆</hi>
<hi>神</hi>祼圭有瓉<hi>于圭頭為器名之/曰瓉用以祼鬯</hi>以肆先王<hi>如宗伯六享是也</hi>以<lb/>
祼賔客<hi>如大行人再祼上公一祼侯伯之類是也</hi>圭璧<hi>圭其邸為璧</hi>以祀日月星<lb/>
<pb n="KR3k0054_WYG_037-24b"/>
辰<hi>朝日以大圭鎮圭而祀日月星辰以圭璧者朝禮與祀禮異也</hi>璋邸社<hi>半圭曰璋邸托于琮謂貫</hi>
<hi>而射之于琮也</hi>以祀山川<hi>如宗伯兆山川丘/陵各因其方是也</hi>以造贈賓客<hi>謂致稍餼</hi>
<hi>之時造舘贈之也</hi>土圭<hi>量日景/之圭</hi>以致四時日月<hi>冬夏致日春秋致月而測其景</hi>
<hi>之長短</hi>封國則以土地<hi>建國封諸侯則以測日/景而制其地域所封</hi>珍圭<hi>王使執之</hi>
<hi>以為瑞節珍當作鎮</hi>以徵守<hi>徴召守/國諸侯</hi>以恤凶荒<hi>執此以開府庫而賑救之</hi>牙璋<lb/>
<hi>瑑其璋為齒牙之象</hi>以起軍旅<hi>出征則以起軍/旅而討其罪</hi>以治兵守<hi>守國則以治兵</hi>
<hi>守而防患難</hi>璧羡<hi>璧圜九寸其羡/而長之則盈尺</hi>以起度<hi>分寸尺丈由此而主</hi>駔圭璋<lb/>
璧琮琥璜之渠眉<hi>駔與組同渠眉謂玉飾之口瑑也葢以組穿聨六玉溝瑑之中也</hi>疏<lb/>
<pb n="KR3k0054_WYG_037-25a"/>
璧琮<hi>取其通于天地</hi>以歛尸<hi>圭在左璋在首琥在右/璜在足璧在背琮在腹</hi>榖圭<hi>瑑如榖璧</hi>
<hi>之文</hi>以和難<hi>王遣使以和/諸侯之難</hi>以聘女<hi>聘女以納幣二者皆致其信善之實也</hi>琬<lb/>
圭<hi>琬圭琰圭皆王使之瑞節琬圭則無鋒芒</hi>以治德<hi>諸侯有德于下民則以此治而旌之也</hi>以<lb/>
結好<hi>諸侯和好于隣國則以此結而固之也</hi>琰圭<hi>琰其上使/有鋒芒</hi>以易行<hi>諸侯之行</hi>
<hi>違乎正者以此易之使為善也</hi>以除慝<hi>諸侯之慝不可赦者以此除之去其惡也</hi>大祭祀大<lb/>
旅<hi>大祭祀謂大神示先王也大旅謂上帝四望也</hi>凡賔客之事<hi>諸侯來朝行燕享之禮</hi>共<lb/>
其玉器而奉之<hi>共其物而奉其事也</hi>　大䘮共飯玉含玉几玉器<lb/>
出則共奉之<lb/>
<pb n="KR3k0054_WYG_037-25b"/>
玉人之事鎮圭尺有二寸天子守之<hi>鎮取鎮安四方之義</hi>命圭九<lb/>
寸謂之桓圭公守之<hi>公侯伯之圭皆曰命者以其出于王所命也桓取强直有立之義</hi>
命圭七寸謂之信圭侯守之<hi>信取尊而不出之義</hi>命圭七寸謂之<lb/>
躬圭伯守之<hi>躬取卑而不信之義</hi>天子執冒四寸<hi>冒圭其形四方其大四寸邪刻</hi>
<hi>其下取覆冒為義</hi>以朝諸侯<hi>諸侯來朝則以其瑞圭鋭首上合于天子之冒圭以為驗也</hi>天<lb/>
子用全<hi>此言祼圭也祼圭一器有瓉有龍有將惟天子則全用玉為之</hi>上公用龍<hi>祼圭以龍</hi>
<hi>為首上公之祼圭以玉飾其首故曰用龍</hi>侯用瓚<hi>祼圭盛鬯處曰瓉侯之祼圭以玉餙瓉故曰用瓉</hi>
伯用將<hi>祼圭之柄曰將伯之祼圭以玉餙其柄故曰用將</hi>繼子男執皮帛<hi>此上疑有</hi>
<pb n="KR3k0054_WYG_037-26a"/>
<hi>脫文典命曰凡諸侯之世子未誓則以皮帛繼子男詳見本注</hi>天子圭中必<hi>必與縪同謂以維約</hi>
<hi>其圭之中央防失墜也</hi>四圭尺有二寸以禮天<hi>典瑞曰四圭有邸以祀天旅上帝</hi>
大主長三尺<hi>典瑞曰王晋大圭</hi>杼上終葵首<hi>杼殺也終葵推也為推于其杼上明</hi>
<hi>無所屈也</hi>天子服之<hi>服之則所謂晋之也</hi>土圭尺有五寸以致日以土<lb/>
地<hi>致日度日景也典瑞曰土圭以致四時日月封國則以土地</hi>祼圭尺有二寸有瓉<lb/>
以祀廟<hi>典瑞曰以肆先王以祼賔客</hi>琬圭九寸而繅以象德<hi>繅藉玉者也典</hi>
<hi>瑞曰以治德以結好也</hi>琰圭九寸判規以除慝以易行<hi>判半也規半以上剡</hi>
<hi>至首規半以下為琢節也餘並見典瑞注</hi>璧羨度尺<hi>典瑞曰璧羡以起度</hi>好三寸以為<lb/>
<pb n="KR3k0054_WYG_037-26b"/>
度<hi>好璧孔也其徑三寸圓者徑一而圍三則其内之圍凡九寸矣以徑三寸加圍九寸則得十一寸羡其三</hi>
<hi>寸以為度則盈一尺矣</hi>圭璧五寸以祀日月星辰<hi>見典瑞注</hi>璧琮九寸<lb/>
諸侯以享天子<hi>圓曰璧方曰琮璧以帛琮以錦葢諸伯享天子之禮</hi>榖圭七寸天<lb/>
子以聘女<hi>典瑞曰以和難以聘女</hi>大璋中璋九寸<hi>半圭曰璋曰大曰中則知中璋</hi>
<hi>小于大璋矣其長則皆九寸</hi>邊璋七寸<hi>邊璋又小于中/璋其長七寸</hi>射四寸<hi>其廣四寸</hi>
厚寸<hi>其厚一寸</hi>黄金勺<hi>三璋皆璋瓉故有勺以/盛黄流以黄金為之</hi>青金外<hi>以青金餙</hi>
<hi>其外</hi>朱中<hi>以朱餙/其中</hi>鼻寸<hi>鼻謂龍頭/其高一寸</hi>衡四寸<hi>勺之徑/廣四寸</hi>有繅<hi>所以</hi>
<hi>藉璋</hi>天子以廵守<hi>天子廵守所過有事于山川視山川之三等而用二璋也</hi>宗祝以前<lb/>
<pb n="KR3k0054_WYG_037-27a"/>
馬<hi>宗宗伯之屬祝太祝之屬天子廵守則宗祝以此前馬而致禮</hi>大璋亦如之<hi>言諸侯之大璋</hi>
<hi>亦如邊璋之長七寸射四寸者</hi>諸侯以聘女<hi>言天子用榖珪諸侯用大璋也</hi>瑑圭璋八<lb/>
寸璧琮八寸以頫聘<hi>見典瑞注</hi>牙璋中璋七寸<hi>中璋牙璋之小者</hi>射<lb/>
二寸厚寸以起軍旅以治兵守<hi>見典瑞注</hi>駔琮五寸<hi>駔與組同言繫</hi>
<hi>之以組也</hi>宗后以為權<hi>宗后即王后也以組繫琮為稱錘以權輕重也</hi>大琮十有二<lb/>
寸<hi>大于五寸七寸之琮故曰大琮</hi>射四寸厚寸是謂内鎮<hi>大琮為内鎮以見鎮圭之</hi>
<hi>為外鎮也</hi>宗后守之<hi>猶王之守/鎮圭也</hi>駔琮七寸<hi>宗后五寸而天子七寸者隆殺之辨</hi>
<hi>也</hi>鼻寸有半寸<hi>宗后之制/亦如此</hi>天子以為權<hi>以權輕重</hi>兩圭五寸<lb/>
<pb n="KR3k0054_WYG_037-27b"/>
有邸以祀地以旅四望<hi>見典瑞注</hi>瑑琮八寸<hi>以别于禮神故加琢刻也</hi>諸<lb/>
侯以享夫人<hi>諸侯相為賔則夫人有致禮之儀則享夫人者亦施報之禮也</hi>案十有二<lb/>
寸<hi>以玉餙案其高十二寸</hi>棗㮚十有二列<hi>以棗㮚陳于案上為十二列也</hi>諸侯純<lb/>
九<hi>以勞諸侯皆用九列</hi>大夫純五<hi>以勞大夫/皆用五列</hi>夫人以勞諸侯<hi>夫人謂天</hi>
<hi>子之三夫人也夫人佐后治内政故王勞賓客而夫人亦以棗栗勞之隂陽相成之義也然諸侯純九大夫純</hi>
<hi>五者則知所謂十二列者勞二王之後也</hi>璋邸射素功以祀山川以致稍餼<lb/>
<hi>典瑞曰以祀山川以遺贈賔客素功者不加琢飭也所謂致稍餼者即遺贈賔客之謂也</hi>
卝人掌金玉錫石之地<hi>金玉凾於石謂之卝</hi>而為之厲禁以守之<lb/>
<pb n="KR3k0054_WYG_037-28a"/>
<hi>為之厲以限其取為之禁以止其往</hi>若以時取之則物其地圖而授之<hi>産物</hi>
<hi>之地使之按圖而取之</hi>廵其禁令<hi>並上</hi>
何謂五瑞謂珪璧琮璜璋也禮曰天子珪尺二寸又曰<lb/>
博三寸剡上寸半厚半寸珪為璋方中圓外曰璧半璧<lb/>
曰璜圓中牙身𤣥外曰琮禮記王度曰王者有象君之<lb/>
德燥不輕濕不重薄不澆亷不傷疵不掩是以人君寳<lb/>
之天子之純玉尺有二寸公侯九寸四玉一石也伯子<lb/>
男俱三玉二石也五玉者各何施葢以為璜以徵召璧<lb/>
<pb n="KR3k0054_WYG_037-28b"/>
以聘問璋以發兵珪以信質琮以起土功之事也珪以<lb/>
為信者何珪者兊上象物皆生見於上也信莫著于作<lb/>
見故以珪為信而見萬物之始莫不自潔珪之為言潔<lb/>
也上兊陽也下方隂也陽尊故其禮順備也在位東方<lb/>
陽見義於上也璧以聘問何璧者方中圓外象地地道<lb/>
安寧而出財物故以璧聘問也方中隂德方也圓外隂<lb/>
繫於陽也隂德盛於内故見象於内位在中央璧之為<lb/>
言積也中央故有天地之象所以據用也内方象地外<lb/>
<pb n="KR3k0054_WYG_037-29a"/>
圓象天也璜所以徵召何璜者半璧位在北方北隂極<lb/>
而陽始起故象半隂陽氣始施徵召萬物故以徵召也<lb/>
不象陽何陽始物微未可見也璜者横也質尊之命也陽<lb/>
氣横於黄泉故曰璜璜之為言光也陽光所及莫不動<lb/>
也象君之威命所加莫敢不從陽之所施無不節也璋<lb/>
以發兵何璋半珪位在南方南方陽極而隂始起兵亦<lb/>
隂也故以發兵也不象隂何隂始起物尚凝未可象<lb/>
也璋之為言明也賞罰之道使臣之禮當章明也南方<lb/>
<pb n="KR3k0054_WYG_037-29b"/>
之時萬物莫不章故謂之璋琮以起土功發聚衆何琮<lb/>
之為言聖也象萬物之宗聚聖也功之所成故以起土<lb/>
功發衆也位西方西方陽收功於内隂出成於外内圓<lb/>
象陽外直為隂外牙而内湊象聚㑹也故謂之琮后夫<lb/>
人之財也五玉所施非一不可勝條畧舉大者也合符<lb/>
信者謂天子執瑁以朝諸侯諸侯執珪以覲天子瑁之<lb/>
為言冐也上有所覆下有所冒故覲禮曰侯氏執圭升堂<lb/>
尚書大傳曰天子執瑁以朝諸侯又曰諸侯執所受圭<lb/>
<pb n="KR3k0054_WYG_037-30a"/>
與璧朝于天子無過者復得其圭以歸其國有過者留<lb/>
其圭能正行者復還其圭三年圭不復少絀以爵圭所<lb/>
以還何以為琮信瑞也璧所以留者以財弊盡輒更造<lb/>
何以言之禮曰圭造尺八寸有造圭門得造璧也公圭<lb/>
九寸四玉一石何以知不以玉為四器石持為也以尚<lb/>
書合言五玉也<hi>白虎通</hi>
聘人以珪問士以璧召人以瑗絶人以玦反絕以環<hi>荀子</hi>
於越納姑姝珍共人𤣥貝<hi>共人吳越之蠻</hi>卜人以丹砂<hi>卜人西南蠻</hi>
<pb n="KR3k0054_WYG_037-30b"/>
權扶玉貝<hi>權扶南蠻也</hi>南海魚革珠璣大貝隆谷𤣥玉<hi>隆讀如庬</hi>
<hi>降之降  周書</hi>
逸論語曰璠璵魯之寳玉也<hi>初學記</hi>
山多玉者青丘小革石脆大時騩山中首崦嵫帶山大<lb/>
咸潘侯樂游和山放臯管涔狐岐狂山北囂湖灌賁聞<lb/>
敎山景山錫山題首繡山陸山高氏東始釐山箕尾超<lb/>
山厯山尸山廆山講山嬰梁敏山驕山女几陸䣀若山<lb/>
帝囷涿山即谷游戲畢山聲匈<hi>山海經</hi>
<pb n="KR3k0054_WYG_037-31a"/>
山多銅玉者鈐山小次求如渾夕縣雍諸餘鉤吾咸山<lb/>
白馬柄山<lb/>
羭次之山多嬰垣之玉<lb/>
黄酸之水其中多璇玉<lb/>
峚<hi>㫖宻</hi>山多白玉是有玉膏其源沸沸湯湯黄帝是食是<lb/>
饗是生𤣥玉玉膏所出以灌丹木丹木五歲五色乃清<lb/>
五味乃馨黄帝乃取峚山之玉榮而投之鍾山之陽瑾<lb/>
瑜之玉為良堅栗精宻濁澤而有光五色發作以和柔<lb/>
<pb n="KR3k0054_WYG_037-31b"/>
剛天地鬼神是食是饗君子服之以禦不祥<hi>並上</hi>
西王母上藥有赤河絳璧<hi>漢武帝内傳</hi>
西王母云昌城玉蘂夜山出火<hi>上</hi>
岱輿山西有玉山其石五色而輕或似履舃之狀光澤<lb/>
可愛有類人工其黒色者為勝衆僊所用焉<hi>拾遺記</hi>
山有玉者木傍枝下垂謂之寳苖<lb/>
珵楚玉也理六寸光自照璠璵魯玉也㻒齊玉也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>晉<lb/>
玉也瓊赤玉也瓐碧玉也瑎墨玉也瑿𤣥玉也玼紫玉<lb/>
<pb n="KR3k0054_WYG_037-32a"/>
也瑌玉半白半赤也<hi>廣雅</hi>
珠生于南海玉出於須彌<hi>鄒子</hi>
玉之精名曰委然如美女衣青衣見之以桃戈刺之而<lb/>
呼其名則得之<hi>白澤圖岱委然一作  委</hi>
紫書金根經曰有青精玉璽<lb/>
太清中經曰有天一八極璽<lb/>
龜山元籙曰有流金鳯璽<lb/>
玉可以烏米酒及地榆酒化之為水亦可以蔥漿消之<lb/>
<pb n="KR3k0054_WYG_037-32b"/>
為<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>亦可餌之為丸亦可燒之為粉<hi>抱朴子</hi>
得于闐國白玉尤善其次有南陽徐善亭部界中玉及<lb/>
日南盧容水中玉亦佳赤松子以𤣥蟲血漬玉為水而<lb/>
服之故能乘煙上下也<hi>上</hi>
封禪壇南有玉盤盤中有玉龜<hi>應劭漢官儀</hi>
玉雞王者至孝則至<hi>宋書</hi>
璧琉離王者不𨼆過則至<lb/>
玉英五常並修則見<lb/>
<pb n="KR3k0054_WYG_037-33a"/>
𤣥圭水泉流通四海㑹同則出<lb/>
延嬉王者孝道行則至<lb/>
碧石者玩好之物棄則至<lb/>
玉<graphic n="KR1805" url="https://raw.githubusercontent.com/kanripo/KR-Gaiji/master/images/KR1805.png" mimeType="image/png"/>者不汲而滿王者清亷則出<hi>並上</hi>
王者不藏金玉則黄銀紫玉見<hi>符瑞志</hi>
玉馬者瑞器也王者清明篤賢則至<hi>瑞應圖</hi>
王者不藏金玉則紫玉見之深山服飾不踰祭服則玉<lb/>
英出<hi>雒書</hi>
<pb n="KR3k0054_WYG_037-33b"/>
玉龜者師曠時出河東之涯為聖圖出河負錄䜟書<hi>瑞應</hi>
<hi>圖</hi>
炎帝時有石璘之玉號曰夜光以闇投水浮而不滅<hi>拾遺</hi>
<hi>記</hi>
帝堯在位聖德光洽河洛之濵得玉版方尺圖天地之<lb/>
形又獲金璧之瑞文字炳列記天地造化之始<hi>上</hi>
舜漁於澤間水中有聲若雷見一玉牌浮出水面取視<lb/>
之其文曰受而禪惟汝彦因名其澤曰雷<hi>膠鬲子</hi>
<pb n="KR3k0054_WYG_037-34a"/>
舜四十二年𤣥都氏來朝貢寳玉<hi>竹書紀年</hi>
禹開宛委山得赤珪如日碧珪如月長一尺二寸<hi>遁甲開山</hi>
<hi>圖</hi>
奚祿山壞天錫玉玦于羿遂殘其身<hi>隋巢子</hi>
天乙在亳諸鄰國襁負歸德東觀于洛習禮堯壇降三<lb/>
分沉璧退立榮光不起黄魚雙躍出濟於壇黑烏以雄<lb/>
隨魚亦止化為黑玉勒曰𤣥精天乙受神福伐桀克三<lb/>
年天下悉合<hi>尚書中候字宋志云有黑龜赤文成  告湯伐桀</hi>
<pb n="KR3k0054_WYG_037-34b"/>
周有玉版特令膠鬲索之文王不與費仲來求予之是<lb/>
膠鬲賢而費仲無道也<hi>韓子</hi>
武王伐紂樵夫牧竪探高鳥之巢得玉璽文曰水德將<lb/>
滅木祚方盛<hi>拾遺記</hi>
武王馳射啇師大崩帝辛登廪臺取天知玉珥及庶玉<lb/>
衣身以自焚庶玉則銷天知珥在火中不銷<hi>周書</hi>
天子渴於沙衍求飲未至七萃之士高奔戎刺其左驂<lb/>
之頸取其青血以飲天子天子羙之乃賜奔戎佩玉一<lb/>
<pb n="KR3k0054_WYG_037-35a"/>
隻奔戎再拜稽首<hi>穆天子傳</hi>
㫪山之澤清水出泉温和無風飛鳥百獸之所飲食先<lb/>
王所謂縣圃天子於是得玉䇿枝斯之英<hi>英玉之精華也尸子曰龍</hi>
<hi>泉有玉英</hi>
重<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>氏之所守曰枝斯璿瑰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瑶琅玕玲□□□玗琪<lb/>
□尾凡好石之器於是出<hi>並上</hi>
周穆王時胡獻昆吾割玉刀及夜光常滿盃盃是白玉<lb/>
之精光明夜照㝠夕出盃於中庭以向天比明而水汁<lb/>
<pb n="KR3k0054_WYG_037-35b"/>
已滿于盃中也<hi>十洲記</hi>
楚子玉自為瓊弁玉纓未之服也先戰夢河神謂己曰<lb/>
界余余賜女孟諸之麋弗致也大心與子西使榮黄諌<lb/>
弗聴榮季曰死而利國猶或為之况瓊玉乎是糞土也<lb/>
而可以濟師將何愛焉弗聴出告二子曰非神敗令尹<lb/>
令尹其不勤民實自敗也<hi>左傳</hi>
左傳王子朝用成周之寳珪于河津人得之河上隂不<lb/>
佞拘得玉者取其玉將賣之則為石王定而獻之與之<lb/>
<pb n="KR3k0054_WYG_037-36a"/>
東訾<hi>周敬王時子朝亂王室王出奔子朝用珪于河求福水經注云敬王得圭復為玉也</hi>
孫君諱饒字叔敖期思人也乘馬三年不别牝牡沒齒<lb/>
無分銖之動破玉玦不以寳遺子孫<hi>孫叔碑</hi>
孔子卒以所受黄玉葬魯城北<hi>説題辭</hi>
顔淵之簞瓢則勝慶封玉盃何者德行高遠能絶殊也<lb/>
<hi>王逸子</hi>
林回棄千金之璧負赤子而趨彼以利合者迫窮相棄<lb/>
此以天屬者迫窮相收<hi>莊子</hi>
<pb n="KR3k0054_WYG_037-36b"/>
燕暨齊平燕人賂以瑶罋玉櫝斚耳<hi>左傳</hi>
公賜公衍羔裘使獻龍輔於齊侯<hi>龍輔玉名</hi>
宣子有環其一在鄭商宣子謁諸鄭伯子産弗與曰非<lb/>
官府之守器也寡君不知子太叔子羽謂子産曰韓子<lb/>
亦無幾求晉國亦未可以貳晉國韓子不可偷也若屬<lb/>
有讒人交鬬其間鬼神而助之以興其凶怒悔之何及<lb/>
吾子何愛於一環其以取憎于大國也盍求而與之子<lb/>
産曰吾非偷晉而有二心將終事之是以弗與忠信故<lb/>
<pb n="KR3k0054_WYG_037-37a"/>
也僑聞君子非無賄之難立而無令名之患僑聞為國<lb/>
非不能事大字小之難無禮以定其位之患夫大國之<lb/>
人令於小國而皆獲其求將何以給之一共一否為罪<lb/>
滋大大國之求無禮以斥之何饜之有吾且為鄙邑則<lb/>
失位矣若韓子奉命以使而求玉焉貪滛甚矣獨非罪<lb/>
乎出一玉以起二罪吾又失位韓子成貪將焉用之且<lb/>
我以玉賈罪不亦鋭乎韓子買諸賈人既成賈矣商人<lb/>
曰必告君大夫韓子請諸子産曰日起請夫環執政弗<lb/>
<pb n="KR3k0054_WYG_037-37b"/>
義弗敢復也今買諸商人商人曰必以聞敢以為請子<lb/>
産對曰昔我先君桓公與商人皆出自周庸次比耦以<lb/>
艾殺此地斬之蓬蒿藜藋而共處之世有盟誓以相信<lb/>
也曰爾無我叛我無强賈毋或匄奪爾有利市寳賄我<lb/>
勿與知恃此質誓故能相保以至於今今吾子以好求<lb/>
辱而謂敝邑强奪商人是敎敝邑背盟誓也毋乃不可<lb/>
乎吾子得玉而失諸侯必不為也若大國令而共無藝<lb/>
鄭鄙邑也亦弗為也僑若獻玉不知所成敢私布之韓<lb/>
<pb n="KR3k0054_WYG_037-38a"/>
子辭玉<hi>並上</hi>
晉中行文子出亡過于縣邑從者曰此嗇夫公之故人公奚<lb/>
不休舍且待後車文子曰吾嘗好音此人遺我鳴琴吾好珮<lb/>
此人遺我玉環是振我過者也以求容於我者吾恐其以我<lb/>
求容于人也乃去之果收文子後車二乘而獻之其君矣<hi>説苑</hi>
鄭人之取玉也載司南之車為其不惑也<hi>鬼谷子</hi>
古樂録載卞和獻楚玉王使樂正子視之以為石也而<lb/>
刖和足此樂正子即所謂下堂而傷其足三月不出猶<lb/>
<pb n="KR3k0054_WYG_037-38b"/>
有憂色者也<hi>宛委餘編</hi>
楚昭王得卞和之璧使大夫明光奉璧於趙羊由甫知<lb/>
趙無反遺乃讒之于王曰明光常背楚反還昭王果怒<lb/>
之明光作曲以自明焉<hi>琴操</hi>
宋之富賈有監止子者與人爭買百金之璞玉因佯失<lb/>
而毁之負其百金而理其毁瑕得千鎰焉<hi>韓非子</hi>
周主亡玉簮令吏求之三日不能得也周主令人求而<lb/>
得之家人之屋間吏皆聳懼以君為神明也<hi>上</hi>
<pb n="KR3k0054_WYG_037-39a"/>
始皇元年騫霄國獻刻玉善畵工名裔使含丹青以潄<lb/>
地即成魑魅及詭怪群物之象刻玉為百獸之形毛髪<lb/>
宛若真矣皆銘于臆前記以日月工人以指畵地長百<lb/>
丈直如繩墨方寸之内畵以四瀆五嶽列國之圖又畵<lb/>
為龍鳯騫翥若飛皆不可㸃睛或㸃之必飛走也始皇<lb/>
嗟曰刻畫之形何得飛走使以淳漆各㸃兩玉虎一眼睛<lb/>
旬日則失之不知所在山澤之人云見二白虎各無一<lb/>
目相隨而行毛色相似異於常見者明年西方獻兩白<lb/>
<pb n="KR3k0054_WYG_037-39b"/>
虎各無一目始皇發檻視之疑是前所失者乃㓨殺之<lb/>
檢其胸前果是元年所刻玉虎<hi>拾遺記</hi>
良常北垂洞宫口直山嶺南行二百歩有秦始皇埋藏<lb/>
白璧兩雙入地七尺上有小磐石在嶺上以覆塪處李<lb/>
斯刻書于璧其文曰始皇聖德章平山河廵狩蒼川勒銘<lb/>
素璧若掘即可得始皇所履山川皆祀以玉璧不但句<lb/>
曲而已<hi>陶𨼆居真誥</hi>
洛陽公輦水作漿兼以給過者公補屩不取其直天神<lb/>
<pb n="KR3k0054_WYG_037-40a"/>
化為書生問公何以不種菜曰無種即遺數升公種之<lb/>
化為白璧餘俱為錢遂得以娶婦<hi>孝子傳</hi>
董偃常卧延清之室以畵石為牀文如錦石體甚輕出<lb/>
郅支國上設紫琉璃帳火齊屏風列靈麻之燭以紫玉<lb/>
為盤如屈龍皆用襍寳飾之又以玉精為盤貯氷于膝<lb/>
前玉精與氷同其潔徹侍者謂氷之無盤必融濕席乃<lb/>
合玉盤拂之落階下氷玉俱碎偃以為樂此玉精千塗<lb/>
國所貢也<hi>拾遺記</hi>
<pb n="KR3k0054_WYG_037-40b"/>
王方平有十二玉壺<hi>神仙傳</hi>
鍾離意為魯相省視孔子授經堂男子張伯剗草階下<lb/>
土中得璧七枚懷藏其一以六白意意曰瓮中素書文<lb/>
曰後世亂吾書董仲舒發吾笥鍾離意璧有七張伯取<lb/>
其一意召問之伯叩頭出之<hi>後漢書</hi>
朱暉字文季東平王蒼聞而辟之甚禮敬焉正月朔日<lb/>
蒼當入賀故事少府給璧是時隂就為府卿貴驕吏慠<lb/>
不奉法蒼坐朝堂求璧不可得暉望見少府主簿持璧<lb/>
<pb n="KR3k0054_WYG_037-41a"/>
即往紿之曰我數聞璧而未嘗見試請觀之主簿以授<lb/>
暉暉顧召令史奉之主簿大驚遽以白就就曰朱椽義<lb/>
士勿復求更以它璧朝蒼既罷召暉謂曰屬者掾自視<lb/>
就與藺相如<hi>上</hi>
明帝詔曰馮魴以忠孝出入八年數進忠言正諌賜以<lb/>
玉玦<hi>東觀漢記</hi>
桓帝時光祿勲吏舍壁下有青氣視之得玉鈎玦各一<lb/>
鉤長七寸二分周五寸四分身中皆雕鏤此青祥也玉<lb/>
<pb n="KR3k0054_WYG_037-41b"/>
金類也七寸二分商數也五寸四分徵數也商為臣徵<lb/>
為事葢為人臣引決事者不肅將有禍也是年梁冀專<lb/>
政後四歲梁氏誅滅<hi>後漢書</hi>
漢末䘮亂無玉珮侍中王粲識舊珮始作之今玉珮受<lb/>
法于粲<hi>摯虞決疑注珠蔡邕輿服志云孝明帝作賔  之珮以郊天地</hi>
闗羽上玉璽牋云璽潜漢水伏于淵泉暉景燭曜靈光<lb/>
徹天<lb/>
董君異常以玉醴與盲人服之目旬日而愈<hi>抱朴子</hi>
<pb n="KR3k0054_WYG_037-42a"/>
孫文臺獲青玉馬鞍其光照于衢路<hi>中華古今注</hi>
東瀛公騰自并州遷鎮鄴行次真定時久積雪而當門<lb/>
前方數丈不消釋騰怪而掘之得玉馬高尺許口齒缺<lb/>
騰以馬者國姓上送之以為瑞然馬無齒則不得食妖<lb/>
祥之兆哀亡之徵是後騰為汲桑所殺而天下遂亂<hi>晉書</hi>
終南山崩長安人劉終于崩所得白玉方一尺有文字<lb/>
云皇亾皇亾敗趙昌井水竭構五梁咢酉小衰困囂䘮<lb/>
嗚呼鳴呼赤牛奮矧其盡乎羣臣咸賀以為勒滅之徵<lb/>
<pb n="KR3k0054_WYG_037-42b"/>
劉曜大恱齋七日而後受之以終為奉瑞大夫<hi>上</hi>
石季倫愛婢名翔風魏末于胡中得之特以姿態見羙<lb/>
妙别玉聲巧觀金色石氏之富方比王家珍寳竒異視<lb/>
如瓦礫皆殊方異國所得莫有辯識其出處者乃使翔<lb/>
風别其聲色悉知其處言西方北方玉聲沉重而性温<lb/>
潤佩服者益人性靈東方南方玉聲輕潔而性清凉佩<lb/>
服者利人精神崇常擇羙容姿相類者十人裝飾衣服<lb/>
大小一等使忽視不相分别常侍于側使翔風調玉以<lb/>
<pb n="KR3k0054_WYG_037-43a"/>
付工人為倒龍之佩縈金為鳯冠之釵結䄂繞楹而舞<lb/>
晝夜相接謂之恒舞欲有所召不呼姓名悉聼佩聲視<lb/>
釵色玉聲輕者居前金色艶者居後以為行次而進也<lb/>
<hi>拾遺記</hi>
江嚴於富春縣清泉山遥見一羙女紫衣而歌嚴就之<lb/>
數十歩女遂隠唯見所據石如此數四乃得一紫玉廣<lb/>
一尺又邴浪于九田山見鳥狀如雞色赤嗚如吹笙射<lb/>
之中即入穴浪遂鑿石得一赤玉如鳥形狀也<hi>列異傳</hi>
<pb n="KR3k0054_WYG_037-43b"/>
宋順帝昇明中荆州刺史沈攸之廐中群馬輙躑蹋驚<lb/>
嘶如似見物攸之令人伺之見一白駒以綠繩繫腹直<lb/>
從外來圉者具言攸之使人夜伏櫪邊候之俄而見白<lb/>
駒來忽然復去視廐門猶閉計其蹤跡直入閣内時人<lb/>
見者咸謂為怪檢内人唯愛妾馮月華臂上一玉馬以<lb/>
綠絲䋲穿之至夜輙脫置枕邊夜中有時失去曉時則<lb/>
還試取看之見蹄下有泥後攸之敗不知所在<hi>宣室志</hi>
高祖受禪之日滎陽郡人尹午於嵩山東南隅見天雨<lb/>
<pb n="KR3k0054_WYG_037-44a"/>
石墜地石開有玉璽在其中璽方三寸文曰武丁之人<lb/>
與道俱肅然入草應天符掃平河洛清魏都又曰皇帝<lb/>
運興午奉璽以獻<hi>南齊書</hi>
寧蜀廣漢縣田於陶所瓦間忽見白光窺尋無物乃共<lb/>
發視獲玉璽一鈕璧方八分上有鼻文曰帝真<lb/>
曲阿縣民黄慶宅左有園園東南廣袤四丈毎種菜輙<lb/>
鮮異雖加採㧞隨復更生夜中恒有白光皎質屬天狀<lb/>
似縣絹私疑非常請師卜候道士傅德占使掘之深三<lb/>
<pb n="KR3k0054_WYG_037-44b"/>
尺獲玉印一鈕文曰長承萬福<lb/>
冠軍將軍周普孫于石頭北廂將堂見地有異光照城<lb/>
堞往獲玉璽一鈕方七分文曰明𤣥君<hi>並上伯又蘭陵民齊  生于六</hi>
<hi>合獲金璽一鈕文曰年予主</hi>
齊高帝身不御精細之物主衣中有玉介導以長侈奢<lb/>
之源命打破之<hi>南史</hi>
司徒竟陵王文宣王㓜含勝慧結志隆雲誠感懇徵亟<lb/>
發靈應以永明七年二月八日于西第在内堂法㑹見<lb/>
<pb n="KR3k0054_WYG_037-45a"/>
佛從東來威容顯曜文宣望身頂禮因而侍立自覺已<lb/>
冠裁及趺踝佛俛而微笑既而咳唾白如凝雪以手承<lb/>
捧變為玉稻<hi>法苑珠林</hi>
梁大同八年戍主楊光欣獲玉龍一枚長一尺二寸高<lb/>
五寸雕鏤精妙不似人作腹中容斗餘頸亦空曲置水<lb/>
中令人滿倒之水從口出出聲如琴瑟水盡乃止<hi>襍爼</hi>
扶桑國貢觀日玉大如鏡方圓尺餘明徹如琉璃映日<lb/>
以觀見日中宫殿皎然分明<hi>四公記</hi>
<pb n="KR3k0054_WYG_037-45b"/>
孝昌中於廣平王第掘得古玉印勅召祖瑩與黄門侍<lb/>
郎李琰之辨之瑩曰此是于闐國玉晉太康中所獻乃<lb/>
以墨塗字觀之果如瑩言時人稱為博物<hi>北史</hi>
崔珽為光州刺史掖縣有人年踰九十板輿造州自稱<lb/>
少曾充使林邑得一羙玉方尺四寸甚有光采藏之海<lb/>
島垂六十歲忻逢明政今願奉之珽曰吾雖德謝古人<lb/>
未能以玉為寳遣船隨取光潤果然迄不肻受乃表送<lb/>
朝<lb/>
<pb n="KR3k0054_WYG_037-46a"/>
後魏太武大延元年有鄙婦人持方寸玉印詣潞縣侯<lb/>
孫家既而亡去莫知所在印有三字為龍鳥之形要妙<lb/>
竒巧不類人跡文曰旱疫平<lb/>
魏正平二年詔曰朕于苑内獲方寸玉印其文曰子孫<lb/>
長夀<hi>並上</hi>
隋相州刺史内陽公薛胄所居堂礎忽變為玉胄謂為<lb/>
善徵也設齋慶之釋靈裕云斯琉璃耳宜慎之戒之可<lb/>
禳之以福胄不從其言後楊諒起逆事有相緣乃流之<lb/>
<pb n="KR3k0054_WYG_037-46b"/>
邊裔追悔晚矣<hi>續高僧傳  以下珠</hi>
明月珠王者不盡介鱗之物則出<hi>宋書</hi>
地珠王者不以財為寳則生珠<hi>上</hi>
楩柟鬱䠞以成縟錦之瘤蚌蛤結痾以銜明月之珠<hi>新論</hi>
真珠徑一寸以上可服服之可以長久酪漿浸之皆化<lb/>
如水銀亦可以浮石水蜂窠化之包彤虵黄合之可引<lb/>
長三四尺丸服之絶榖<hi>抱朴子</hi>
夫餘地羙珠如酸棗<hi>廣志</hi>
<pb n="KR3k0054_WYG_037-47a"/>
黄枝州上多明珠雜寳<hi>林邑記</hi>
木難金翅鳥口結沬所成碧色珠也大秦土人珍之<hi>南越</hi>
<hi>志</hi>
吠勒國去長安九千里在日南人長七尺被髪至踵乘<lb/>
犀象之車乘象入海底取寳宿于鮫人之舍得淚珠則<lb/>
蛟所泣之珠也亦曰泣珠<hi>述異記</hi>
凡珠有龍珠龍所吐者虵珠虵所吐者南海俗諺云虵<lb/>
珠千枚不及玟瑰言虵珠賤也<hi>玟瑰亦是羙珠</hi>
<pb n="KR3k0054_WYG_037-47b"/>
越人諺云種千畆木奴不如一龍珠<hi>上</hi>
永昌郡博南縣有光珠穴出光珠珠有黄珠白珠青珠<lb/>
碧珠<hi>華陽國志</hi>
佛言此如意珠是摩竭大魚腦中出魚身長二十八萬<lb/>
里此珠名曰金剛堅也有第一力耐使一切被毒之人<lb/>
見悉消滅又見光觸身亦復消毒第二力者熱病之人<lb/>
見則除愈光觸其身亦復得差第三力者人有無量百<lb/>
千怨家捉此珠者悉得親善諸天一爪甲價直一閻浮<lb/>
<pb n="KR3k0054_WYG_037-48a"/>
提人物<hi>襍寳藏經</hi>
有至圓珠置地終日不停有石珠鑄石為珠一名朝珠<lb/>
<hi>郭義恭廣志</hi>
璫珠之次為走珠走珠之次為滑珠滑珠之次為磥砢<lb/>
珠磥砢珠之次為官雨珠官雨珠之次為稅珠稅珠之<lb/>
次為蔥符珠焉<hi>上</hi>
𤣥女授帝五龍之印九明之珠<hi>黄帝内傳</hi>
舜攝天子有援耳貫胸之民來獻珠<hi>金樓子</hi>
<pb n="KR3k0054_WYG_037-48b"/>
力珠如龍大含之多力可以挽象尾使之倒行劉累得<lb/>
一顆于甯封能伏虎豹蛟龍嘗提虎尾立千雉之城懸<lb/>
虎怒聲聞數里<hi>下帷短牒</hi>
武王入殷歸瑶臺之珠<hi>太公六韜</hi>
西王母獻穆王以雲澤之珠又名却病説有人病在心<lb/>
則東向含之肝北腎西肺則俯身向地脾則南也無不<lb/>
應時愈<hi>道籥</hi>
子胥出走邊候得之子胥曰上索我者以我有羙珠也<lb/>
<pb n="KR3k0054_WYG_037-49a"/>
今我已亡之矣我且曰子取吞之候因釋之<hi>韓非子同張丑事</hi>
<hi>不重錄</hi>
孔子得九曲珠欲穿不得遇二女敎以塗脂于線使蟻<lb/>
通焉<hi>小説</hi>
子華之門徒指河曲之隈戲謂商丘開曰彼中有寳珠<lb/>
泳可得也商丘開泳之既出果得珠<hi>列子</hi>
昭王坐握日之臺時有黑鳥白頭集王之所銜洞光之<lb/>
珠圓徑一尺此珠色黒如漆懸照於室内百神不能𨼆<lb/>
<pb n="KR3k0054_WYG_037-49b"/>
其精靈此珠出隂泉之底隂泉在寒山之北貟水之中<lb/>
言水波常圓轉而流也有黒蚌飛翔來去于五嶽之上<lb/>
昔黄帝務成子游寒山之嶺得黒蚌在高崖之上故知<lb/>
黒蚌能飛矣至燕昭王時有國獻于昭王王取瑶漳之<lb/>
水洗其沙泥乃嗟嘆曰自懸日月以來見黒蚌生珠已<lb/>
八九十遇此蚌千歲一生珠也珠漸輕細昭王常懸此<lb/>
珠當隆暑之月體自輕凉號曰銷暑招凉之珠也<hi>拾遺記</hi>
隋侯以藥作珠精耀如真<hi>論衡</hi>
<pb n="KR3k0054_WYG_037-50a"/>
始皇至東海海神捧珠獻于帝前今海畔有始皇受珠<lb/>
臺<hi>述異記</hi>
方朔再拜于帝前曰臣東游萬林之野獲九色鳯雛涔<lb/>
源丹瀬之水赤色西過洞壑得滄淵虬子靜海遊珠<hi>洞冥記</hi>
朱仲者㑹稽人也嘗于㑹稽市上販珠髙后時下<lb/>
書募三寸珠仲齎三寸珠詣闕上書珠好過度<lb/>
即賜五百金魯元公主復私以七百金從仲求<lb/>
珠仲獻四寸珠送置于闕即去下書㑹稽徵聘<lb/>
<pb n="KR3k0054_WYG_037-50b"/>
不知所在景帝時復來獻三寸珠數十枚輙去不知所<lb/>
之云<hi>列僊傳</hi>
太初三年起甘泉望風臺臺上得白珠如花一枝帝以<lb/>
錦葢覆之如照月矣因名照月珠以賜董偃盛以琉璃<lb/>
之筐<hi>洞㝠記</hi>
五鹿充宗贈𢎞成子衍濟之珠一名記時投之盤中滚<lb/>
滚不定至一時盡畧定少選成子讀書毎以記時不差<lb/>
一遍<hi>集微</hi>
<pb n="KR3k0054_WYG_037-51a"/>
真蠟夷獻萬年蛤不夜珠光彩皆若月照人亡妍醜皆<lb/>
美豔帝以蛤賜后以珠賜媫妤后以蛤粧五成金霞帳<lb/>
帳中常若滿月久之帝謂媫妤曰吾晝視后不若夜視<lb/>
之羙毎旦令人忽忽如失媫妤聞之即以珠號為枕前<lb/>
不夜珠為后夀終不為后道帝言<hi>飛燕外傳</hi>
後漢章帝元和元年明珠出舘陶大如李有明耀三年<lb/>
明月珠出豫章海昏大如雞子圓四寸八分<hi>列仙傳</hi>
晉朱黄祖奉親至孝母病篤天漢開明有一老公將小<lb/>
<pb n="KR3k0054_WYG_037-51b"/>
兒持箱自通即以兩丸藥賜母服之患頓息因停宿夜<lb/>
中㕔事上有五色無際琴歌清好祖往視之坐于帳裏<lb/>
四角及頂上各有一大珠形如鵞子明彩炫耀<hi>幽明録</hi>
石崇使數十人各含異香行而語笑則口氣從風而颺<lb/>
又屑沉水之香如塵末布象床上使所愛者踐之無跡<lb/>
者賜以真珠百琲有跡者節其飲食令身輕弱故閨中<lb/>
相戲曰爾非細骨輕軀那得百琲真珠<hi>拾遺記</hi>
戴明寳厯朝寵倖家累千金大兒驕滛為五色珠簾明<lb/>
<pb n="KR3k0054_WYG_037-52a"/>
寳不能禁<hi>南史</hi>
震澤中洞庭山南有洞穴深百餘尺有漁人茅公<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>偶<lb/>
墮洞中旁行升降五十餘里至一龍宫周廻四五里下<lb/>
有青泥至膝有宫室門闕龍以氣闢水霏如輕霧晝夜<lb/>
明徹守門小蛟龍張鱗奮爪拒之不得入公<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>在洞數<lb/>
日饑食青泥若粳米旬餘彷彿記得歸路得去為吳郡<lb/>
守具言其事事聞梁武帝召問杰公公曰此洞宂有四<lb/>
枝一通洞庭湖西岸一通蜀道青衣浦北岸一通羅浮<lb/>
<pb n="KR3k0054_WYG_037-52b"/>
兩山間穴谿一通枯桑島東穴葢東海龍王第七女掌<lb/>
龍王珠藏小龍千數衛䕶此珠龍畏蠟愛羙玉及空青<lb/>
而嗜燕若遣使通信可得寳珠帝聞大喜乃詔有能使<lb/>
者厚賞之有㑹稽郡鄮縣白水郎庾毗羅請行杰公曰<lb/>
汝五世祖燒殺鄮縣東海潭之龍百餘頭還為龍所害<lb/>
汝門龍之仇也可無行乎毘羅㐲實乃止于是合浦郡<lb/>
洛黎縣甌越羅子春兄弟二人上書自言家代與陵水<lb/>
羅水龍為㛰逺祖矜能化惡龍晉簡文帝以臣祖和化<lb/>
<pb n="KR3k0054_WYG_037-53a"/>
龍毒今龍化縣是即臣祖奉宅也象郡石龍剛猛難化<lb/>
臣祖化之今石龍縣是也東海南天台湘州彭蠡銅皷<lb/>
石頭等識水大龍皆識臣宗祖亦知臣是其子孫請通<lb/>
帝命杰公曰汝家制龍石尚在否答曰在謹齎至都試<lb/>
取觀之公曰汝此石能制徵風召雨戎虜之龍不能制<lb/>
海王珠藏之龍又問曰汝有西海龍腦香否曰無公曰<lb/>
奈之何御龍帝曰事不諧矣公曰西海大船求龍腦香<lb/>
可得昔桐栢真人敎楊義許謐茅容乘龍各贈制龍石<lb/>
<pb n="KR3k0054_WYG_037-53b"/>
十斤今亦應在請訪之帝敕命求之于茅山華陽隠居<lb/>
陶𢎞景得石兩片公曰是矣帝敕玉工以于闐舒河中<lb/>
美玉造小函二以桐木灰發其光末宣州空青汰取其<lb/>
精者用海魚膠膠之成二缶火堅之龍腦香尋亦繼至<lb/>
杰公曰以蠟塗子春等身及衣佩乃齎燒燕五百枚入<lb/>
洞穴至龍宫守門小蛟聞蠟氣俯伏不敢動乃以燒燕<lb/>
百事賂之令其通問以其上上者獻龍女龍女食之大<lb/>
嘉又上玉函青缶具陳帝㫖洞中有千餘歲能變化出<lb/>
<pb n="KR3k0054_WYG_037-54a"/>
入人間之龍善譯時俗之言龍女知帝禮之以大珠三<lb/>
小珠七襍珠一石以報帝命子春乘龍等載珠還國食<lb/>
頃之間便至舊岸已而子春薦珠帝大喜得聘通靈異<lb/>
獲天人之寳以珠示杰公杰公曰三珠其一是天帝如<lb/>
意珠之下者其二是驪龍珠之中者七珠二是蟲珠五<lb/>
是海蚌珠人間之上者襍珠是蚌蛤等珠不如火珠之<lb/>
貴帝遍示百僚朝廷咸謂杰公虚誕莫不詰之杰公曰<lb/>
如意珠上上者夜光照四十餘里中者十里下者一里<lb/>
<pb n="KR3k0054_WYG_037-54b"/>
光之所及無風雨雷電水火刀兵諸毒厲驪珠九色上<lb/>
者夜光百歩中者十歩下者一室光之所及無蛇虺蟲<lb/>
豸之毒蟲珠七色而多赤其蟲六足二目目當其陷處<lb/>
有凹如銕鼻蚌珠五色皆有夜光及數尺無瑕者為之<lb/>
上有瑕者為下蚌珠生于蚌腹與月盈虧蛇珠所致隋<lb/>
侯噲參即其事也又問蛇鶴之辯對曰使其自適帝命<lb/>
杰公記虵鶴二珠以斗餘襍珠散于殿前取大黄虵𤣥<lb/>
鶴各十數處布珠中間于是鶴銜其珠鳴舞徘徊虵銜<lb/>
<pb n="KR3k0054_WYG_037-55a"/>
其珠盤屈宛轉群公觀者莫不歎服帝復出如意龍蟲<lb/>
等珠光之逺近七九八數皆如杰公之言子春在龍宫<lb/>
得食如花如藥如膏如飴食之香羙齎食至京師得人<lb/>
間風日乃堅如石不可咀咽帝令秘府藏之拜子春為<lb/>
奉車都尉二弟為奉朝請賜布帛各千疋追訪公<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>往<lb/>
不為龍害所由為用麻仁油和蠟作照魚衣乃身有蠟<lb/>
氣故也<hi>廣記</hi>
元帝母阮修容曾失一珠元帝時㓜竊吞之謂是左右<lb/>
<pb n="KR3k0054_WYG_037-55b"/>
所盗乃炙魚眼以獻之信宿之間珠遂便出帝尋一目<lb/>
致眇葢魚之報也<hi>上</hi>
突厥嘗與中國交市有明珠一篋價直八百萬幽州總<lb/>
管隂夀白后市之后曰當今戎狄屢冦將士罷勞未若<lb/>
以八百萬分賞有功者百僚聞之畢賀后雅性儉約帝<lb/>
常合止利藥須胡粉一兩宫内不用求之竟不得<hi>隋書</hi>
隋煬帝南幸時隂雲驟作俄雨氷雹忽降擊龍舟之葢<lb/>
既晴上思雹虞世基請令宫女撒珠璣於舟中以應雹<lb/>
<pb n="KR3k0054_WYG_037-56a"/>
聲又抛龍腦于錦㠶之上以象霰雪<hi>開河記</hi>
昔娑竭羅<hi>華言鹹海</hi>龍王女年始八歲有一寳珠價值三千<lb/>
大千世界持以上佛佛即受之忽然之間變成男子具<lb/>
菩薩行即往南方無垢世界坐寳蓮華成等正覺三十<lb/>
二相八十種好普為十方一切衆生演說妙法<hi>法苑珠林</hi>
佛在世時告天帝釋言汝施我真珠并天工匠又告天<lb/>
魔汝施我七寳又告娑竭龍王汝施我摩尼珠帝釋天<lb/>
龍等即奉珠寳于三七日中並集戒壇所造作珠塔用<lb/>
<pb n="KR3k0054_WYG_037-56b"/>
七寳莊嚴上安摩尼珠以佛神力故于三七日中一時<lb/>
皆成合得八百億真珠七寳塔以盛如來瓦鉢<hi>法苑珠林</hi>
明月摩尼珠多在龍腦中有福衆生自然得之亦名如<lb/>
意珠常出一切寳物衣服飲食隨意皆得得此珠者毒<lb/>
不能害火不能燒或是帝釋所執金剛與修羅鬬時碎<lb/>
落閻浮是變成此珠又言過去久逺佛舍利法既滅盡<lb/>
變成此珠以為利益<hi>善信經</hi>
佛在世時迦毘羅衛城中有一長者財寳無量不可稱<lb/>
<pb n="KR3k0054_WYG_037-57a"/>
計其婦生一男兒端正殊妙世所希有頭上自然有摩<lb/>
尼珠時父母歡喜因為立字名曰寳珠年漸長大見佛<lb/>
出家成阿羅漢果<hi>百緣經</hi>
有國名歡樂有居士名摩訶檀妻名旃陀生一子姿容<lb/>
端正世間少雙墮地便語發誓願言我當布施濟益貧<lb/>
窮父母因名大意至年十七為衆生故發意入海取月<lb/>
寳珠以濟衆生初入海中至白銀城龍王與明月珠有<lb/>
二十里寳前行復至金城龍王與明月珠有四十里寳<lb/>
<pb n="KR3k0054_WYG_037-57b"/>
復前行至水精城龍王與明月珠此珠有六十里寳復<lb/>
前行至瑠璃城龍王與明月珠此珠有八十里寳龍王<lb/>
遂發願言後得道時願我為弟浄意供養過于今日令<lb/>
長得智慧大意受珠而去欲還本國經厯海中諸海神<lb/>
王因共議言我海中雖多衆珠名寳無有此珠便勅海<lb/>
神要處奪取神化作人與大意相見問言聞卿得竒異<lb/>
之物寧可借視大意舒手示其四珠海神便揺其手使<lb/>
珠墮水大意自念王與我言此難保我幸得之今為此<lb/>
<pb n="KR3k0054_WYG_037-58a"/>
子所奪非趣也即語海神曰我自勤苦經渉險阻得此<lb/>
珠來汝反奪我今不相還我當抒盡海水海神知之問<lb/>
言卿志竒高海深三百三十六萬由旬其廣無涯柰何<lb/>
竭之如日終不墮地如大風不可攬束日尚可墮風尚<lb/>
可攬大海水不可抒令竭也大意笑答之言我自念前<lb/>
後受身生死壞敗積骨過于須彌山其血流過五河尚<lb/>
欲斷生死之根本但此小海何足可抒我昔供養諸佛<lb/>
誓願言令我志行勇於道决所向無難當移須彌山竭<lb/>
<pb n="KR3k0054_WYG_037-58b"/>
大海水終不退意使一心以器抒海水精誠之意四天<lb/>
王來助大意抒水已二于是海中諸神皆大振怖共議<lb/>
言今不還珠者非小故也水盡泥出壞我宫室海神於<lb/>
是便出衆寳以與大意大意不取但欲得我珠終不相<lb/>
置海神知其意盛便出珠還之大意得珠還其本國恣<lb/>
意大施自是以後境界無復饑寒窮乏之苦<hi>大志經</hi>
于是元始懸一寳珠大如黍米在空𤣥之中去地五丈<lb/>
元始登引天真大神上聖高尊妙行真人十方無極至<lb/>
<pb n="KR3k0054_WYG_037-59a"/>
真大神無鞅數衆俱入寳珠之中天人仰看惟見勃勃<lb/>
從珠口中入既入珠口不知所在國人廓散地還平正<lb/>
無復欹陷元始即于寳珠之内說經都竟<hi>度人經寳以下襍</hi>
珊瑚鉤王者恭信則見<hi>宋書</hi>
德至於山陵則出黑丹<hi>孝經援神契</hi>
雞駭犀王者賤難得之物則出<hi>宋書</hi>
吠琉璃出須彌山青色一切寳皆不可破亦非火焰所<lb/>
能鎔惟鬼神有道力者能破之或云是金鳷鳥殻帝青<lb/>
<pb n="KR3k0054_WYG_037-59b"/>
者帝釋寳青色也<lb/>
視瓦上獨無霜者其下有寳藏<hi>地鏡圖</hi>
神靈滋德百寳用則璣鏡出<hi>孝經援神契注云璣鏡大珠也</hi>
蕃磧之中有聖鐵焉含之可以辟兵須彌之山有吠琉<lb/>
璃焉火不能銷金不能破<lb/>
蜂藪爇而為琥珀蜻蜓之目瘞而為青珠<lb/>
琥珀一名江珠<hi>廣志</hi>
頗梨千歲汞所化瑪瑙鬼血所化<lb/>
<pb n="KR3k0054_WYG_037-60a"/>
佛言大王當知轉輪聖王復有七種名為輭寳所有功<lb/>
德少前七寳何等為七一劍寳二皮寳三牀寳四園寳<lb/>
五屋舍寳六衣寳七足所用寳第一劒寳者輪王所用<lb/>
國内若有違王命者彼劒寳即從空飛往諸小王見即<lb/>
降伏拜第二皮寳者此海龍王皮出大海中廣五由旬<lb/>
長十由旬體浄鮮潔光曜白日火燒不焦水漬不爛猛<lb/>
風吹不能動體含温涼能郤寒熱隨王去處皮寳亦去<lb/>
所有士衆滿十由旬徧覆其上能作别屋不相妨礙第<lb/>
<pb n="KR3k0054_WYG_037-60b"/>
三牀寳者王所用牀立能平正柔輭得所若王入禪即<lb/>
入解脫禪定三昧能滅貪嗔癡女人見王坐寳牀者即<lb/>
皆得離貪瞋癡心第四園寳者入彼園時即得定心若<lb/>
王欲受五欲樂時依王所行善業功德諸天界中所有<lb/>
華果池河戲樂之具自然𨼆沒現于王前第五屋舍寳<lb/>
者王入彼屋欲見日月星宿所有殊異珍玩伎樂屋中<lb/>
悉聞即離憂惱一切疲勞于睡眠中極受快樂第六衣<lb/>
寳者王所有衣無如世間絹布絲縷縱廣文章第一柔<lb/>
<pb n="KR3k0054_WYG_037-61a"/>
輭一切塵垢不能㸃汙著彼寳衣即離寒熱饑渴病憂<lb/>
而水火刀等所不能損第七足所用寳者所謂鞾等若<lb/>
王著者涉水不沒入火不燒雖復逺行百千由旬不覺疲<lb/>
極是名輪王七種輭寳是十善中少分習氣功德非正<lb/>
具足十善業道<hi>薩遮尼乾子經</hi>
丹丘之國獻瑪瑙甕以盛甘露帝德所洽被于殊方以<lb/>
露充于㕑也碼碯石類也南方者為之勝今善别馬者<lb/>
死則破其腦視之其色如血者則日行萬里能騰空飛<lb/>
<pb n="KR3k0054_WYG_037-61b"/>
腦色黄日行千里腦色青者嘶聞數百里腦色黑者入<lb/>
水毛鬛不濡日行五百里腦色白者多力而怒今為器<lb/>
多用赤色若是人工所制者多不成器亦殊朴拙其國<lb/>
人聴馬鳴則别其腦色丹丘之地有夜又駒䟦之鬼能<lb/>
以赤碼碯為瓶盂及樂器皆精妙輕麗中國人有用者<lb/>
則魑魅不能逢之一說云碼碯者言是惡鬼之血凝成<lb/>
此物昔黄帝除蚩尤及四方群凶并諸妖魅填川滿谷<lb/>
積血成淵聚骨如岳數年中血凝如石骨白如灰膏流<lb/>
<pb n="KR3k0054_WYG_037-62a"/>
成泉故南方有肥泉之水有白堊之水望之峩峩如霜<lb/>
雪矣又有丹丘千年一燒黄河千年一清至聖之君以<lb/>
為大瑞丹丘之野多鬼血化為丹石則碼碯也不可斫<lb/>
削雕琢乃可鑄以為器也當黄帝時碼碯甕至堯時猶<lb/>
存甘露在其中盈而不竭謂之寳露以班賜羣臣至舜<lb/>
時露已漸减隨帝世之汙隆時淳則露滿時澆則露竭<lb/>
及乎三代減于陶唐之庭舜遷寳甕于衡山之上故衡<lb/>
山之嶽有寳露壇舜於壇下起月舘以望夕月舜南廵<lb/>
<pb n="KR3k0054_WYG_037-62b"/>
至衡山百辟群后皆得露泉之賜時有雲氣生于露壇<lb/>
又遷寳甕於零陵之上舜崩甕淪于地下至秦始皇通<lb/>
汨羅之流為小溪逕從長沙至零陵掘地得赤玉甕可<lb/>
容八斗以應八方之數在舜廟之堂前後人得之不知<lb/>
年月至後漢東方朔識之朔乃作寳甕銘曰寳雲生于<lb/>
露壇祥風起于月舘望三壺如盈尺視八鴻如縈帶三<lb/>
壺則海中三山也一曰方壺則方丈也二曰蓬壺則蓬<lb/>
萊也三曰瀛壺則瀛洲也形如壺器此三山上廣中狹<lb/>
<pb n="KR3k0054_WYG_037-63a"/>
下方皆如工制猶華山之似削成八鴻者八方之名鴻<lb/>
大也登月舘以望四海三山皆如聚米縈帶者矣<hi>拾遺記</hi>
東昏侯為潘妃作琥珀釧一隻直七十萬<hi>南齊書</hi>
光武時南海獻珊瑚婦人帝命植于殿前謂之女珊瑚<lb/>
一旦柯葉盛茂至靈帝時樹死<hi>述異記</hi>
鬱林郡有珊瑚市<hi>上</hi>
大貝王者不貪財寳則出<hi>宋書</hi>
邽山濛水多黄貝<hi>山海經</hi>
<pb n="KR3k0054_WYG_037-63b"/>
堯懸貝殻于塢宫<hi>嚴助相貝經</hi>
貝至徑尺則寳也狀如赤電墨雲謂之紫貝素質紅墨<lb/>
謂之朱貝青地綠文謂之綬貝墨文黄畫謂之霞貝紫<lb/>
愈疾朱明目綬消氣障霞伏蛆蟲黑白各半曰伏貝使<lb/>
人寡慾無以近婦人黄脣㸃齒有赤駁曰濯貝使人善<lb/>
驚無以親童子赤帶通脊曰瞬貝使胎消毋以近孕婦<lb/>
赤幟肉慤赤絡曰彗貝使人健忘赤鼻青脣曰醟貝使<lb/>
童子愚女人淫脊上有縷句脣曰碧貝使童子盗赤中<lb/>
<pb n="KR3k0054_WYG_037-64a"/>
圓曰委貝使人志强<hi>嚴助相貝經</hi>
蛙延得大貝于昌陽弱泉為五帝瑶器也<hi>上</hi>
穆王得大紫貝懸其殻于昭陽觀以消惡霧<hi>並上下錢</hi>　<hi>以</hi>
自太昊以來則有錢矣太昊氏高陽氏謂之金有熊氏<lb/>
高辛氏謂之貨陶唐氏謂之泉商周謂之布齊莒謂之<lb/>
刀<hi>通典</hi>
軒轅臣伯陵始造錢刀夏禹始用龜貝銀玉之貨<hi>物原</hi>
軒轅造錢而無文周景公改鑄大錢始為有文公孫述<lb/>
<pb n="KR3k0054_WYG_037-64b"/>
始鑄鐵錢魏武帝始以年號鑄錢<hi>上</hi>
秦始皇始禁私錢漢武帝始拘銅于官而禁私采珠玉<lb/>
金銀銅鐵錫越勾踐始作金人<lb/>
敎與俗改幣與世易夏后以元貝周人以紫石後世或<lb/>
金錢刀布<lb/>
古泉貨太昊金尊盧氏幣<hi>緯畧</hi>
南方有蟲名<graphic n="KR1874" url="https://raw.githubusercontent.com/kanripo/KR-Gaiji/master/images/KR1874.png" mimeType="image/png"/>
                    <graphic n="KR1599" url="https://raw.githubusercontent.com/kanripo/KR-Gaiji/master/images/KR1599.png" mimeType="image/png"/>一名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蠋又名青蚨形似蟬而稍大<lb/>
味辛羙可食生子必依草葉大如蠶子取其子母即飛<lb/>
<pb n="KR3k0054_WYG_037-65a"/>
來不以逺近雖潜取其子母必知處以母血塗錢八十<lb/>
一文以子血塗錢八十一文每市物或先用母錢或先<lb/>
用子錢皆復飛歸輪轉無已故淮南子術以之還錢名<lb/>
曰青蚨<hi>搜神記</hi>
堯守歲之盈虚乘民之緩急正其甲令而御其大權燒<lb/>
山林焚沛澤以通刀布乃為金三等禺氏邊山之玉赤<lb/>
野末光之珠以為上幣汝漢右洿之金以為中幣泉貨<lb/>
以為下幣<lb/>
<pb n="KR3k0054_WYG_037-65b"/>
湯七年旱禹五年水湯以莊山禹以厯山之金並鑄幣<lb/>
以救人困至周太公立九府圜法始名以錢錢文以寳<lb/>
自周景王大錢始也以年自後魏孝文太和始也以銕<lb/>
為錢自公孫述據蜀始也<hi>事始</hi>
景王將鑄大錢單穆公曰不可古者天災降戾于是乎<lb/>
量資幣權輕重以振救民民患輕則為之作重幣以行<lb/>
之于是乎有母權子而行民皆得焉若不堪重則多作<lb/>
輕而行之亦不廢重于是乎有子權母而行小大利之<lb/>
<pb n="KR3k0054_WYG_037-66a"/>
今王廢輕而作重民失其資能無匱乎若匱王用將有<lb/>
所乏乏則將厚取于民民不給將有逺志是離民也且<lb/>
夫備有未至而設之有至而後救之是不相入也可先<lb/>
而不備謂之怠可後而先之謂之召災周固羸國也天<lb/>
未厭禍焉而又離民以佐災無乃不可乎將民之與處<lb/>
而離之將災是備禦而召之則何以經國國無經何以<lb/>
出令令之不從上之患也故聖王樹德于民以除之夏<lb/>
書有之曰闗石和鈞王府則有詩亦有之曰瞻彼旱麓<lb/>
<pb n="KR3k0054_WYG_037-66b"/>
榛楛濟濟愷悌君子干祿愷悌夫旱麓之榛楛殖故君<lb/>
子得以易樂干祿焉若夫山林匱竭林麓散亡藪澤肆<lb/>
既民力彫盡田疇荒蕪資用匱乏君子將險哀之不暇<lb/>
而何易樂之有焉且絶民用以實王府猶塞川源而為<lb/>
横汙也其竭也無日矣若民離而財匱災至而備亾王<lb/>
其若之何吾周官之于災備也其所怠棄者多矣而又<lb/>
奪之資以益其災是去其藏而翳其人也王其圖之王<lb/>
弗聼卒鑄大錢<hi>國語</hi>
<pb n="KR3k0054_WYG_037-67a"/>
公曰何謂藏于民請散棧臺之錢散諸城陽鹿臺之布<lb/>
散諸濟隂<hi>管子</hi>
項梁隂養士九十人叅木者所與計謀者也木佯疾于<lb/>
室中鑄大錢以具甲兵<hi>楚漢春秋</hi>
桓帝時議改鑄大錢劉陶上議曰當今之憂不在于貨<lb/>
在于民饑葢民可百年無貨不可一朝有饑故食為至<lb/>
急也議者不逹農殖之本多言冶鑄之便故欲因緣行<lb/>
詐以賈國利國利將盡取者争競造鑄之端于是乎生<lb/>
<pb n="KR3k0054_WYG_037-67b"/>
葢萬人鑄之一人奪之猶不能給况一人鑄之萬人奪<lb/>
之乎夫欲民殷財阜是在止役禁奪則百姓不勞而足<lb/>
欲鑄錢齊貨以救其弊此猶養魚沸籠之中棲鳥烈火<lb/>
之土水木本魚鳥之所生也用之不時必致燋爛乃止<lb/>
不鑄錢<hi>後漢書</hi>
靈帝中平三年鑄四出文錢錢皆四道識者竊言侈虐<lb/>
已甚形象兆見此錢成必四道而去及京師亂錢果流<lb/>
布四海<lb/>
<pb n="KR3k0054_WYG_037-68a"/>
王莽簒位罷五銖更作小錢文曰貨泉其文反白水真<lb/>
人此則世祖中興之瑞也<hi>應劭漢官儀</hi>
鍾離意薦劉平等有詔徵之特賜辦裝錢<lb/>
閻敞字子張為郡五官掾太守第五嘗被徵以俸錢百<lb/>
三十萬寄敞敞埋置堂上後嘗舉家病死唯孤孫九歲<lb/>
嘗未死語孫云吾有錢三十萬寄掾閻敞孫長大來求<lb/>
敞敞見之悲喜取錢還之孫曰祖唯言三十萬今乃百<lb/>
三十萬誠不敢取敞曰府君病困謬言耳郎君無疑<hi>汝南</hi>
<pb n="KR3k0054_WYG_037-68b"/>
<hi>先賢傳</hi>
項仲山飲馬渭水毎投三錢<hi>三輔决録</hi>
范冉候姊病姊飯之留錢二百<hi>後漢書</hi>
郝子亷過姊飲留錢席下而去毎行飲水輙投一錢井<lb/>
中<hi>風俗通</hi>
漢世有人年老無子家富性儉嗇惡衣蔬食侵晨而起<lb/>
侵夜而息營理産業聚歛無厭而不敢自用或人從之<lb/>
求丐者不得已而入内取錢十自堂而出隨歩輙減比<lb/>
<pb n="KR3k0054_WYG_037-69a"/>
至于外纔餘半在閉目以授乞者尋復囑云我傾家贍<lb/>
君慎勿他説復相效而來老人俄死田宅沒官貨財充<lb/>
于内帑矣<hi>笑林</hi>
陳重在郎署有郎負息數十萬債主日至煎求無已重<lb/>
宻以錢代還郎後覺知厚辭謝之重曰非我之為將有<lb/>
同姓名者<hi>謝承後漢書</hi>
漢有厭勝錢藕心錢狀如干盾長且方而不貟葢古刀<lb/>
布之變也<lb/>
<pb n="KR3k0054_WYG_037-69b"/>
有周掔嘖者貧而好道夫婦夜耕困卧夢天公過而哀<lb/>
之勅外有以給與司命案錄籍云此人相貧限不過此<lb/>
唯有張車子應賜錢千萬車子未生請以借之天公曰<lb/>
善曙覺言之于是夫婦戮力晝夜治生所為輙得貲至<lb/>
千萬先時有張媪者常往掔嘖家傭賃野合有身滿月<lb/>
當孕便遣出外駐車屋下産得兒主人往視哀其孤寒<lb/>
作糜粥食之問當名汝兒作何姬曰今在車下而生夢<lb/>
天告之名為車子掔嘖乃悟曰吾昔夢從天換錢外白<lb/>
<pb n="KR3k0054_WYG_037-70a"/>
以張車子錢借我必是子也財當歸之矣自是居日衰<lb/>
減車子長大富于周家<hi>搜神記</hi>
張冲字長思燉煌人散家財巨萬施之鄉閭時人為之<lb/>
謡曰推財不疑張長思<hi>前凉録</hi>
晉義熈十二載淯陽縣群童子浴于淯水忽見側有錢<lb/>
出如流沙因兢取之手滿放隨流去又以衣盛褁各有<lb/>
所得又見流錢中有一銅車小牛牽之勢甚奔迅兒等<lb/>
奔逐掣得一輪徑可五寸豬鼻轂有六輻通然青色缸<lb/>
<pb n="KR3k0054_WYG_037-70b"/>
内黄脫狀如恒運于時沈敞守南陽求得此物然莫測<lb/>
之<hi>治聞記</hi>
晉太元中桂陽臨武徐孫江行見岸有錢溢出即輦着<lb/>
船中須臾悉變成土<hi>異苑</hi>
孝武孝建初鑄四銖文曰孝建一邊為四銖其後稍去<lb/>
四銖專為孝建尚書右丞徐爰議曰貨薄人貧公私俱<lb/>
罄宜應遵式古典收銅繕鑄納贖刋刑著在往䇿合宜<lb/>
以銅贖刑隨罪為品詔可之所鑄錢形式薄小輪郭不<lb/>
<pb n="KR3k0054_WYG_037-71a"/>
成就于是人間盗鑄者雲起襍以鉛錫並不牢固又剪<lb/>
鑿古錢以取其銅錢既轉小稍違官式雖重制嚴刑人<lb/>
吏官長坐罪免者相係而盗鑄彌甚乃立品格薄小無<lb/>
輪郭者悉加禁斷時議者又以銅轉難得欲鑄二銖錢<lb/>
顔竣曰議者將謂官藏空虚宜更改變天下銅少宜減<lb/>
錢式以救災弊賑國弔人愚以謂不然今鑄二銖恣行<lb/>
新細於官無解于乏而人姦巧大興天下之貨將糜碎<lb/>
至盡空立嚴禁而利源難絶不過一二年間其弊不可<lb/>
<pb n="KR3k0054_WYG_037-71b"/>
復救此其不可一也今鎔鑄獲利不見有頓得一二倍<lb/>
之理縱復得此必待彌年又不可二也人懲大錢之改<lb/>
兼畏近日新禁市井之間必生紛擾富商得志貧人困<lb/>
窮又不可三也况又未見其利而衆弊如此失筭當時<lb/>
取誚百代上不聼<hi>宋書</hi>
宋文帝景和二年鑄二銖錢文曰景和形式細人模效<lb/>
之剪鑿者謂之耒子薄者謂之荇葉永光元年沈慶之<lb/>
啟通私鑄于是錢貨亂一千錢長不盈三寸謂之鵞眼<lb/>
<pb n="KR3k0054_WYG_037-72a"/>
綖環<hi>上</hi>
宋世祖令小黄門于殿内埋錢以為私藏<hi>南史</hi>
赤仄錢一當五以赤銅為其郭所謂子紺錢也<lb/>
吳興沈充鑄小錢謂之沈郎錢<hi>上</hi>
泰始中世祖于青谿宅得錢一枚文有北斗七星雙節<lb/>
又有人形𢃄劒及治湓城又得一大錢文曰太平百歲<lb/>
<hi>南齊書</hi>
高帝建元四年奉朝請孔覬上書曰三吳國之闗間比<lb/>
<pb n="KR3k0054_WYG_037-72b"/>
歲被水潦而糴不貴是天下錢少非榖穰賤此不可不<lb/>
察也鑄錢之弊在輕重屢更重錢患難用而難用為無<lb/>
累輕錢弊盗鑄而盗鑄為禍深人所盗鑄嚴法不禁者<lb/>
由上鑄錢惜銅愛工也惜銅愛工也者謂錢無用之器<lb/>
以通交易務欲令輕而數多使省工而易成不詳慮其<lb/>
患也自漢鑄五銖錢至宋文帝四百餘年制度有廢興<lb/>
而不變五銖者其輕重可得貨之宜也以為開鑄錢府<lb/>
方督貢金大興鎔鑄錢重五銖一依漢法府庫以實國<lb/>
<pb n="KR3k0054_WYG_037-73a"/>
用有儲乃量俸祿薄賦税則家給人足頃盗鑄新錢者<lb/>
皆效作剪鑿不鑄大錢也若官錢已布于人使嚴斷剪<lb/>
鑿小輕破缺無周郭者悉不得行官錢細小者稱合銖<lb/>
兩銷以為大利貧良之人塞奸巧之路錢貨既均逺近<lb/>
則一百姓樂業市道無争衣食滋殖矣時議者以為錢<lb/>
貨轉少宜更廣鑄重其銖兩以防人姦上乃使諸州大<lb/>
市銅會上崩乃止<hi>齊書</hi>
臨川王宏恣意聚歛庫室垂有百間性愛錢百萬一聚<lb/>
<pb n="KR3k0054_WYG_037-73b"/>
黄榜標之千萬一庫懸以紫標如此三十餘間豫章王<lb/>
綜為錢愚論以譏之<hi>南史</hi>
晉平王休祐為荆州以短錢一百賦人田登求白米一<lb/>
斛<lb/>
梁武帝鑄錢肉好周郭文曰五銖重四銖三參一黍其<lb/>
文則重一斤三兩又别鑄除其肉郭謂之公式女錢徑<lb/>
一寸文曰五銖重如新鑄五銖二品並行百姓或私以<lb/>
古錢交易者其五銖徑一寸一分重八銖文曰五銖三<lb/>
<pb n="KR3k0054_WYG_037-74a"/>
吳屬縣行之女錢徑一寸重五銖無輪郭郡縣皆通用<lb/>
太平百錢二種並徑一寸重四銖源流本一但文字古<lb/>
今之殊耳文並曰太平百錢定平一百五銖徑六分重<lb/>
一銖半文曰定平一稚錢五銖錢徑七分半重三銖半<lb/>
文曰五朱源出稚錢但稍遷異以銖為朱耳三吳行之<lb/>
差少于餘錢又有對文錢其源未聞豐貨錢徑一寸重<lb/>
四銖半代之謂之男錢云婦人佩之即生男也此等輕<lb/>
重不一天子頻下詔書非新鑄二種之錢並不許用而<lb/>
<pb n="KR3k0054_WYG_037-74b"/>
趨利之徒私用轉甚至普通中乃議盡罷銅錢更鑄銕<lb/>
錢人以銕錢易得並皆私鑄所在鐵錢遂如丘山物價<lb/>
騰貴自破嶺以東八十為百名曰東錢江郢以上七十<lb/>
為百名曰西錢京師以九十為百名曰長錢大同元年<lb/>
天子乃詔通用足百詔下而人不從錢百益多至于末<lb/>
年遂以三十五為百<lb/>
梁元帝幸𤣥洲苑見大虵盤屈于前羣小虵遶之皆黒<lb/>
色帝惡之宫人曰此非怪恐是錢龍以錢千萬鎮其處<lb/>
<pb n="KR3k0054_WYG_037-75a"/>
梁庾丹少有雋才父景休頗有資産丹負錢數百萬債<lb/>
者填門景休怒不償既而朝賢之丹不之景休景休恱<lb/>
悉為還之<lb/>
江禄為武尋郡頗有貲産積錢於壁壁為之倒迮銅物<lb/>
皆鳴人戲之曰所謂銅山西傾洛鐘東應者也<hi>並上</hi>
劉類為𢎞農太守使人掘地求錢所在市里皆有孔穴<lb/>
<hi>魏書</hi>
永平三年冬鑄五銖錢孝莊初私鑄者益更薄小乃至<lb/>
<pb n="KR3k0054_WYG_037-75b"/>
風飄水浮<hi>後魏書</hi>
陳初承梁喪亂之後鐵錢不行始梁末又有兩柱錢及<lb/>
鵞眼錢人襍用其價同但兩柱重而鵞眼輕私家多鎔<lb/>
鑄又間以錫錢兼以粟帛為貨文帝元嘉五年改鑄五<lb/>
銖初出一當鵞眼十<hi>陳書</hi>
後魏宣武景明年海陵人黄尋家貧忽風雨錢飛至家<lb/>
後巨富錢數萬其後被誅<hi>廣五行記</hi>
高祖禁惡錢有二人在市以惡錢易者上令斬之蘇綽<lb/>
<pb n="KR3k0054_WYG_037-76a"/>
曰此人當杖上曰撼大木不動者當退對曰臣望感天<lb/>
心何論動木上乃止<hi>隋書</hi>
昔佛在世時舍衛城中有一長者其家巨富財寳無量<lb/>
不可稱計生一男兒端正殊妙世所希有其兒兩手各<lb/>
把金錢取已還生無有窮盡父母歡喜因為立字名曰<lb/>
寳手年漸長大慈悲孝順好喜布施有人來乞申其兩<lb/>
手出好金錢尋以施之後與諸人出城遊觀前到祗洹<lb/>
見佛相好心懷歡喜頂禮請佛及比丘僧願受我供阿<lb/>
<pb n="KR3k0054_WYG_037-76b"/>
難語言設供須財于是寳手即申兩手金錢雨落須㬰<lb/>
滿地積聚過人佛勅阿難令為營供飲食訖佛為説法<lb/>
得須陀洹歸辭父母求乞出家既出家已得阿羅漢果<lb/>
<hi>百緣經</hi>
昔有三人共賈衒各分得五百萬餘有一錢欲與一人<lb/>
則為不平欲破分之事有不然時沙門分衛三人共言<lb/>
布施沙門答言大佳手共持與沙門呪願令汝今世後<lb/>
世竝得其福竝生羅閱國中各得豪富一人山中採金<lb/>
<pb n="KR3k0054_WYG_037-77a"/>
一人主耕田取金一人主井中汲取金為受前世布施<lb/>
之福<hi>法苑珠林以下幣帛</hi>
太昊幣謂之九棘<lb/>
白氏帖伏羲作布是以神農有不織之令黄帝内傳云<lb/>
黄帝斬蚩尤蠶神獻絲乃稱織維之功<hi>路史</hi>
黄庭為不死之道受者先齊九日然後受之結盟立誓<lb/>
期以勿洩盟以𤣥雲之錦九十疋金簡鳯文羅四十疋<lb/>
<hi>黄庭經</hi>
<pb n="KR3k0054_WYG_037-77b"/>
南海出鮫綃紗泉客潛織一名龍紗以為服入水不濡<lb/>
<hi>述異記</hi>
員嶠山有氷蠶長七寸黑色有角有鱗以霜雪覆之然<lb/>
後作繭長一尺其色五彩織為文錦入水不濡以之投<lb/>
火經宿不燎唐堯之世海人獻之堯以為黼黻<hi>拾遺記</hi>
𤣥莵北有山山有花人取紡績為布<hi>𤣥中記</hi>
益州有梧桐木其華采如絲人績以為布名曰桐華布<lb/>
<hi>華陽國志</hi>
<pb n="KR3k0054_WYG_037-78a"/>
齊陶之縑南漢之布中國以一端縵得匈奴累金之物<lb/>
<hi>鹽銕論</hi>
葛子升越筩中女布<hi>潜夫論</hi>
越王曰吳王好服之離體吾欲采葛使女工織細布獻<lb/>
之以求吳王之心于子何如羣臣曰善乃使國中男女<lb/>
入山采葛以作黄絲之布欲獻之未及遣使吳王聞越<lb/>
王盡心自守食不重味衣不重綵雖有五臺之游未嘗<lb/>
一日登翫吾欲因而賜之以書增之以封東至于勾甬<lb/>
<pb n="KR3k0054_WYG_037-78b"/>
西至于檇李南至于姑末北至于平原縱横八百餘里<lb/>
越王乃使大夫種索葛布十萬甘蜜九党文笥七枚狐<lb/>
皮五雙晉竹十廋以復封禮吳王得之曰以越僻狄之<lb/>
國無珍今舉其貢貨而以復禮此越小心念功不忘吳<lb/>
之效也夫越本興國千里吾雖封之未盡其國子胥聞<lb/>
之退卧于舍謂侍者曰吾君釋其石室之囚縱于南林<lb/>
之中今但因虎豹之野而與荒外之草于吾之心其無<lb/>
損也吳王得葛布之獻乃復增越之封賜羽毛之飾几<lb/>
<pb n="KR3k0054_WYG_037-79a"/>
杖諸侯之服越國大恱采葛之婦傷越王用心之苦乃<lb/>
作詩曰葛不連蔓棻台台我君心苦命更之嘗膽不苦<lb/>
甘如飴令我采葛以作絲女工織兮不敢遲弱于羅兮<lb/>
輕霏霏號絺素兮將獻之越王悦兮忘罪除吳王歡兮飛<lb/>
尺書增封益地賜羽竒几杖茵褥諸侯儀群臣拜舞天<lb/>
顔舒吾王何憂能不移<hi>吳越春秋</hi>
吳赤市使於智氏假道于衛甯文子具紵絺三百製送<lb/>
之吳赤市至於智氏既得事將歸吳知伯命造舟為梁<lb/>
<pb n="KR3k0054_WYG_037-79b"/>
吳赤市曰吾聞之天子濟於水造舟為梁諸侯維舟為<lb/>
梁大夫方舟方舟臣之職也且敬太甚必有故使人視之視<lb/>
則用兵在後矣將以襲衛吳赤市曰衛假吾道而厚贈<lb/>
我我見難而不告是與為謀也稱疾而留使人告衛衛<lb/>
人警戒智伯聞之乃止<hi>說苑</hi>
公儀休相魯其妻織布休曰汝豈與世人争利哉遂燔<lb/>
其機<hi>韓子</hi>
蘇秦如趙逢其隣子于易水上從貸一布布償千金隣<lb/>
<pb n="KR3k0054_WYG_037-80a"/>
子不與<hi>典畧</hi>
尉陀獻高祖鮫魚荔枝高祖報以蒲桃錦四疋<hi>西京雜記</hi>
漢武時西域獻蛺蝶羅日本國貢麒麟錦金花眩人眼<lb/>
目<hi>洞㝠記</hi>
霍光妻遺淳于衍蒲桃錦二十四疋散花綾二十五疋<lb/>
綾出鉅鹿陳寳光家寳光妻傳其法霍顯召入其第使<lb/>
作之機用一百二十鑷六十日成一疋疋直萬錢又與<lb/>
走珠一琲綠綾百端錢百萬黄金百兩衍猶怨曰吾為<lb/>
<pb n="KR3k0054_WYG_037-80b"/>
爾成何功而報我若是哉<hi>西京襍記</hi>
招僊閣中有霞光繡有藻龍繡有連煙繡有走龍錦有<lb/>
雲鳳錦有飜鴻錦閣上燒荃靡香屑燒粟許其氣三月不<lb/>
絶<hi>洞㝠記</hi>
因祗之國去王都九萬里獻女工一人體貌輕潔被纖<lb/>
羅襍繡之衣長䄂修𥚑風至則結其衿帶恐飄颻不能<lb/>
自止也其人善織以五色絲納于口中手引而結之則<lb/>
成文錦其國人來獻有雲崑錦文似雲從山岳中出有<lb/>
<pb n="KR3k0054_WYG_037-81a"/>
列堞錦文似雲霞覆城雉樓堞襍珠錦文似貫珠珮也<lb/>
有篆文錦文似大篆之文也有列明錦文似列燈燭也<lb/>
幅皆廣三尺<hi>拾遺記</hi>
亷范年十五至蜀迎祖母喪及到葭萌船沒幾死太守<lb/>
張穆持筒中布數篋與范范曰石生堅蘭生香前後相<lb/>
違不忍行也遂不受<hi>東觀漢記</hi>
前後毎得蜀錦殊不善鮮卑尚復不受也吳所織如意<lb/>
虎頭連璧錦采至洛邑亦皆下惡是為下土之物皆有<lb/>
<pb n="KR3k0054_WYG_037-81b"/>
虚名<hi>魏文帝詔</hi>
馬先生為博士居貧乃思綾機之變不言而世人知其<lb/>
巧矣舊綾機五十綜者五十躡六十綜者六十躡先生<lb/>
患其䘮功費日乃皆易以十二躡其竒文異變因感而<lb/>
作者猶自然之成形隂陽之無窮<hi>裴松之三國志注</hi>
張仲舒為司空空中忽雨絳羅于其庭内張惡而焚之<lb/>
經宿抱病而死<hi>異苑</hi>
沈珩弟峻字叔山有名譽而性儉恡張温使蜀入内良<lb/>
<pb n="KR3k0054_WYG_037-82a"/>
久出語温曰向擇一端布欲以送卿而無麤者温嘉其<lb/>
能顯非<hi>笑林</hi>
錦有大登高小登高大明光小明光大博山小博山大<lb/>
茱萸小茱萸大交龍小交龍葡萄文錦班文錦鳯凰錦朱雀錦<lb/>
韜文錦桃核文錦其御罽有豹頭文罽鹿子罽花罽或<lb/>
青綈或白綈或黄綈或綠綈或紫綈或蜀綈<hi>十六國春秋</hi>
宋該為右長史太祖會群僚以該性貪故賜布百餘疋<lb/>
令負而歸重不能勝乃至僵頓以愧辱之<hi>燕書</hi>
<pb n="KR3k0054_WYG_037-82b"/>
沈休文雨夜齋中獨坐風開竹扉有一女子擕絡絲具<lb/>
入門便坐風飄細雨如絲女隨風引絡繹不斷斷時亦<lb/>
就口續之若真絲焉燭未及䟦得數兩起贈沈曰此謂<lb/>
氷絲贈君造以為氷紈忽不見沈後織成紈鮮潔明淨<lb/>
不異于氷製扇當夏日甫携在手不揺而自涼<hi>瑯環記</hi>
廣州嘗獻入筒細布一端八丈帝惡其精麗勞人即付<lb/>
有司彈太守以布還之<hi>宋書</hi>
靈太后幸左藏賜布絹儀同陳留公李崇章武王融並<lb/>
<pb n="KR3k0054_WYG_037-83a"/>
以所負多顛俯于地崇乃傷腰融至損脚時人為之語<lb/>
曰陳留章武傷脚折股貪人敗類穢我明主<hi>北史</hi>
祖珽與陳元康等為聲色之遊諸人常就珽宿出山東<lb/>
大文綾連珠孔雀羅等百餘令諸姬賭之為戲樂<hi>上</hi>
隋文帝開皇十五年夏六月焚綾文布<hi>隋書</hi>
狄士文常入朝遇上賜公卿入左藏任取多少士文口<lb/>
銜一疋絹兩手各持一疋上問其故士文曰臣口手俱<lb/>
滿餘無所須上異之别賞物勞遣之<hi>上</hi>
<pb n="KR3k0054_WYG_037-83b"/>
越溪進耀光綾綾文突起有光彩越人乘樵風舟泛于<lb/>
石㠶山下收野繭繅之繅絲女夜夢神人告云禹穴三<lb/>
千年一開汝所得繭即江淹文集中壁魚所化也絲織<lb/>
為裳必有竒文織成果符所夢<hi>大業拾遺</hi>
毗騫有燃火之洲有木可績是謂火浣之布<hi>𤣥覧</hi>
海中有大洲洲上有諸薄國國東有馬五洲復東行漲<lb/>
海千餘里至自然大洲其上有樹生火中洲左近人剝<lb/>
取其皮紡績作布以為手巾與焦麻無異而色微青黒<lb/>
<pb n="KR3k0054_WYG_037-84a"/>
若小垢洿則投火中復更精潔或作燈炷用之不知盡<lb/>
<hi>十洲記</hi>
西域有火鼠之布<hi>束晢發蒙記</hi>
晉太康元年白雲起于灞水三日而滅有司奏云天下<lb/>
應太平帝問其故曰昔舜時黄雲興于郊野夏代白雲<lb/>
蔽于都邑殷代𤣥雲覆于林藪斯皆應世之休徵殊鄉<lb/>
絶域應有貢其方物也果有羽山之民獻火浣布萬疋<lb/>
其國人稱羽山之山有文石生火煙色以隨四時而見<lb/>
<pb n="KR3k0054_WYG_037-84b"/>
名為淨火有不潔之衣投于火石之上皆如新浣當虞<lb/>
舜時其國獻黄布漢末獻赤布梁冀製為衣謂之丹衣<lb/>
史家云單衣今縫掖也<hi>拾遺記</hi>
杰公常與諸儒語云扶桑之蠶長七尺圍七寸色如金<lb/>
四時不死五月八日嘔黄絲布于條枝而不為蠒燒扶<lb/>
桑木灰汁煑之其絲堅韌四絲為係足勝一鉤蠶卵大<lb/>
如燕雀卵産于扶桑下齎卵至句麗國蠶變小如中國<lb/>
蠶耳俄而扶桑國使使貢方物有黄絲三百斤即扶桑<lb/>
<pb n="KR3k0054_WYG_037-85a"/>
所吐之絲也帝有金鑪重五十斤繫六絲以懸鑪絲有<lb/>
餘力<hi>四公記</hi>
南海商人齎火浣布三端杰公遥識之曰此火浣布也<lb/>
二是緝木皮所作一是續鼠皮所作以詰商人具如杰<lb/>
公之說因問木鼠之異公曰木堅毛柔是可别也以陽<lb/>
燧火山隂柘木爇之木皮改常試之果驗<hi>上</hi>
　<lb/>
　<lb/>
<pb n="KR3k0054_WYG_037-85b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣博物志卷三十七<lb/>
</p>
<p>
</p>
  </div>
</body>
</text>
</TEI>
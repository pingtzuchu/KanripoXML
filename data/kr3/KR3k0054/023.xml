<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志巻二十三</head> <lb/>
    <p>
<pb n="KR3k0054_WYG_023-1a"/>
欽定四庫全書<lb/>
　廣博物志巻二十三<lb/>
　　　　　　　　　　　　明　董斯張　撰<lb/>
　　閨壼<hi>賢母</hi>　<hi>賢婦/</hi>　<hi>節婦/</hi>　<hi>才婦/</hi>　<hi>孝女</hi>
封丘者髙祖與項氏戰厄於延鄉有翟母者免其難故<lb/>
以延鄉為封丘縣以封翟母焉<hi>陳留風俗傳</hi>
崔發事王莽位至大司空母師氏通百家之言莽以殊<lb/>
禮加之號成義夫人金印紫綬乗文軒丹轂<hi>後漢書</hi>
<pb n="KR3k0054_WYG_023-1b"/>
漢馮異欲從光武其母囑之曰汝今盡忠莫思盡孝我<lb/>
自為計以絶子内顧之念遂縊而死光武即位命建廟<lb/>
祀之廟在饒陽縣<hi>上</hi>
郭丹後母為鬻衣装賣産業與從師長安<hi>上</hi>
泰瑛南鄭楊相妻大鴻臚劉巨公女也有四男二女相<lb/>
亡教訓六子動有法矩長子元珍出行醉母十日不見<lb/>
之曰我在汝尚如此我亡何以帥羣弟子元珍叩頭謝<lb/>
過仲子仲珍白母請客既至無賢者母怒責之仲珍乃<lb/>
<pb n="KR3k0054_WYG_023-2a"/>
革行交友賢人兄弟為名士泰瑛之教流於三世四子<lb/>
才官隆於先人故時人為語曰三苖口止四珍復起<hi>華陽</hi>
<hi>國志</hi>
江夏孟宗少逰學與同學共處母為作十二幅被其隣<lb/>
婦怪問之母曰大其被以招貧士之卧庶聞君子之言<lb/>
耳<hi>列女傳</hi>
陶侃為潯陽縣吏常監魚梁以鮓遺母湛氏封鮓及書<lb/>
責侃曰爾為吏以官物遺我非惟不能益吾乃以増吾<lb/>
<pb n="KR3k0054_WYG_023-2b"/>
憂也范逵曰非此母不生此子<hi>晉書</hi>
朱序鎮襄陽苻堅遣將圍之序母韓氏自登城謂西北<lb/>
角當先受敵遂領百餘婢并城中女子於其角斜築城<lb/>
二十餘丈賊攻西北角果潰衆便守新築城賊既退人<lb/>
以此城為夫人城<hi>上</hi>
苻堅幸太學博士盧壺曰廢學既乆尚傅零落周儀禮<lb/>
注未有其師竊見太常韋逞母宋氏世傳父業今年八<lb/>
十視聼無闕自非此母無可傳授於是就宋氏家立講<lb/>
<pb n="KR3k0054_WYG_023-3a"/>
堂置生徒百二十人隔絳紗帳而受業號宋氏為宣文<lb/>
君周官學復行於世<hi>前秦記</hi>
王大司馬母魏夫人性甚嚴整王在湓城時為三千人將<lb/>
年踰四十少不如意猶捶撻之故能成其勲業<hi>家訓</hi>
任遥妻河東裴氏髙眀有徳行嘗晝卧夢有五色采旗<lb/>
葢四角懸鈴自天而墜其一鈴落入懐中心悸因而有<lb/>
娠占者曰必生才子遂生昉年十二從叔晷有知人之<lb/>
量見而稱其小名曰阿堆吾家千里駒也<hi>南史○以下賢婦</hi>
<pb n="KR3k0054_WYG_023-3b"/>
蔡人之妻者宋人之女也既嫁於蔡夫有惡疾其母將<lb/>
改嫁之女曰夫之不幸乃妾之不幸將何去終不聼其<lb/>
母而作芣苢之詩<hi>列女傳</hi>
楚野辯女者昭氏之妻也鄭簡公使大夫聘於荆至於<lb/>
狹路有一婦人乘車與大夫轂擊而折大夫車軸大夫<lb/>
怒將執而鞭之婦人曰君子不遷怒不貳過今於狹路<lb/>
之中妾避之已極矣而子大夫之僕不肯少引是以敗<lb/>
子大夫之車而反執妾豈不遷怒哉既不怒僕而反怨<lb/>
<pb n="KR3k0054_WYG_023-4a"/>
妾豈不貳過哉<hi>上</hi>
楚莊王使使齎金百斤聘北郭先生先生曰臣有箕箒<lb/>
之使願入計之即謂婦人曰楚欲以我為相今日相即<lb/>
結駟列騎食方丈於前如何婦人曰夫子以織屨為食<lb/>
食粥毚履無怵惕之憂者何哉與物無治也今如結駟<lb/>
列騎所安不過容膝食方丈於前所甘不過一肉以容<lb/>
膝之安一肉之味而殉楚國之憂其可乎於是遂不應<lb/>
聘與婦去之<hi>韓詩外傳</hi>
<pb n="KR3k0054_WYG_023-4b"/>
伯宗朝以喜歸其妻曰子貌有喜何也曰吾言於朝諸<lb/>
大夫皆謂我知似陽子對曰陽子華而不實主言而無<lb/>
謀是以難及其身子何喜焉伯宗曰吾飲諸大夫酒而<lb/>
與之語爾試聼之曰諾既飲其妻曰諸大夫莫子若也<lb/>
然而民不能戴其上乆矣難必及子子盍亟索士憗庇<lb/>
州犂焉得畢陽及欒弗忌之難諸大夫害伯宗將謀而<lb/>
殺之畢陽實送州犂於荆<hi>國語</hi>
陶答子治陶三年名譽不興家富三倍其妻獨抱兒而<lb/>
<pb n="KR3k0054_WYG_023-5a"/>
泣姑怒曰何其不祥也婦曰夫子能薄而官大是謂嬰<lb/>
害無功而家昌是謂積殃妾聞南山有𤣥豹霧雨七日<lb/>
而不下食者何也欲以澤其毛而成文章也故藏而逺<lb/>
害犬彘不擇食以肥其身坐而須死耳今夫子不脩徳<lb/>
而家益厚敗亡之徴見矣期年而答子果以盗誅<hi>列女傳</hi>
節乳母者魏公子之乳母秦破魏殺魏王瑕誅諸公子<lb/>
而一公子不得令魏國曰得公子者賜金千鎰匿之者<lb/>
罪至夷節乳母與公子俱逃魏之故臣曰今魏國已破<lb/>
<pb n="KR3k0054_WYG_023-5b"/>
亡族已滅子匿之尚誰為乎母吁而言曰夫見利而反<lb/>
上者逆也畏死而棄義者亂也今持逆亂而以求利吾<lb/>
不為也且夫凡為人養子者務生之非為殺之也豈可<lb/>
以利賞畏誅之故廢正義而行逆節哉遂抱公子逃於<lb/>
深澤之中秦軍追見争射之乳母以身為公子蔽矢着<lb/>
身者數十與公子俱死<hi>列女傳</hi>
杜有道妻嚴氏字憲女韡有淑徳傅𤣥求為繼室憲便<lb/>
許之時𤣥與何晏鄧颺不穆晏等每欲害之時人莫肯<lb/>
<pb n="KR3k0054_WYG_023-6a"/>
共婚或曰何鄧執權必為𤣥害亦猶排山壓卵以湯沃<lb/>
雪耳奈何與之為親憲曰晏等驕侈必當自敗司馬太<lb/>
傅獸睡耳吾恐卵破雪消行自有在<hi>晉書</hi>
陶潜妻翟氏與潜志趣同能安苦節夫耕於前妻鋤於<lb/>
後<lb/>
劉凝之妻郭銓女也亦能不慕榮華與凝之共居儉苦<lb/>
夫妻共乗簿笨車出市貿易周用之外輙以施人<hi>並上</hi>
魏姚氏婦楊氏閹人符承祖姨也承祖為文明太后所<lb/>
<pb n="KR3k0054_WYG_023-6b"/>
寵楊氏謂其姊曰姊雖有一時之榮不若妹有無憂之<lb/>
樂常著破衣自執勞事承祖遣人乗車往迎之楊不肯<lb/>
起遣人彊轝致車上反大哭言爾欲殺我也以是符家<lb/>
内外皆號為癡姨及承祖敗有司執其二姨至庭姚氏<lb/>
婦衣裳敝陋特免罪<hi>北史</hi>
荀遂字仲陽隠居不仕時嵗饑荒來糴者遂妻常昻其<lb/>
斛糴者歸量輙過其本時人號為昻斛夫人<hi>荀氏别傳</hi>
陳順謙成固人也順謙適鄧令曹寧十九寡居長育遺<lb/>
<pb n="KR3k0054_WYG_023-7a"/>
孤八十餘卒兄弟陳規著書歎述之惠謙適張亮則在<lb/>
扶風官下吏白欲重禁嚴防以肅非元脩訪於惠謙惠<lb/>
謙曰恢𢎞徳教養㢘免耻五刑三千葢亦多矣又何加<lb/>
也兄弟伯思學僊道惠謙戒之曰君子疾沒世名不稱<lb/>
不患年不長也且夫神僊愚惑如繫風捕影非可得也<lb/>
伯思乃止陳伯臺稱云女尚書之後耳<hi>華陽國志</hi>
禮脩趙嵩妻趙氏女也姑酷惡無道遇之不以禮脩終<lb/>
無愠色及寧父母父母問之終引咎不道姑卒更寤更<lb/>
<pb n="KR3k0054_WYG_023-7b"/>
慈愛之鄉人相訓曰作婦不當如趙伯髙妻乎使惡姑<lb/>
知變可為婦師矣後姑病女來省疾姑却之曰我死固<lb/>
當絶於賢婦手中後遭來賊嵩死乃碧塗面亂首懐刀<lb/>
託言病賊不逼也養遺生女依父叔立義終身者也<hi>上</hi>
朱百年卒㑹稽守蔡興宗餉其妻孔氏米百斛孔遣婢<lb/>
詣郡門固辭時人以比梁鴻妻<hi>南史</hi>
梓潼太守茍金龍妻劉氏者平原人也宣武時金龍為<lb/>
郡梁人攻圍㑹金龍疾病不堪部分劉遂厲城人脩理<lb/>
<pb n="KR3k0054_WYG_023-8a"/>
戰具拒戰百有餘日兵士死傷過半戍副髙景隂圖叛<lb/>
逆劉與城人斬景及其黨與數十人自領將士分衣減<lb/>
食勞逸必同莫不畏而懐之井在外城尋為賊陷城中<lb/>
絶水渴死者多劉乃集諸長幼喻以忠節遂相率告訴<lb/>
於天俱時號叫俄而澍雨劉命出公私布絹及至衣服<lb/>
懸之城内絞而取水所有穕器悉儲之於是人心益固<lb/>
會益州刺史傅竪眼將至梁人乃退豎眼嘆異之具狀<lb/>
奏聞宣武嘉之<hi>北史</hi>
<pb n="KR3k0054_WYG_023-8b"/>
魏尚書令王肅博學多通才辭美茂髙祖甚重之先仕<lb/>
齊日聘謝氏女為妻及至京師復尚公主謝作五言詩<lb/>
贈曰本為薄上蠶今作機中絲得路逐勝去頗憶纒綿<lb/>
時公主代肅答謝云鍼是貫綿物目中恒任絲得帛縫<lb/>
新去何能衲故時肅甚有愧色<hi>洛陽伽藍記</hi>
賀徳基少逰學於京邑積年不歸衣資罄乏又耻衣服<lb/>
故弊盛冬止衣夾襦袴嘗於白馬寺前逢一婦人容服<lb/>
甚盛呼徳基入寺門脱白綸巾以贈之仍謂徳基曰君<lb/>
<pb n="KR3k0054_WYG_023-9a"/>
方為重器不乆貧寒故以此相遺耳徳基問姬姓名不<lb/>
答而去<hi>陳書○以下節婦</hi>
貞女引一曰處士吟魯次室女倚柱悲吟而嘯隣人曰<lb/>
欲嫁耶何吟之悲也女曰嗟乎吾傷民心悲而嘯豈欲<lb/>
嫁哉自傷懐潔為隣人所疑於是褰裳去之入山中見<lb/>
貞女廟喟然太息援琴歌曰繋骸骨於林兮託神霛於<lb/>
貞女自縊而死或云見女貞木而作歌亦謂女貞木歌<lb/>
<hi>琴操</hi>
<pb n="KR3k0054_WYG_023-9b"/>
思歸引一曰離拘操衞侯有女邵王聞其賢請聘之未<lb/>
至而王薨太子欲留之女不聼拘於深宫欲歸不得援<lb/>
琴而歌曲終縊而死或云離拘操箕子所作也<lb/>
衞侯女嫁於齊太子中道聞太子死問傅母曰何如傅<lb/>
母曰且往當䘮䘮畢不肯歸終之以死傅母悔之取女<lb/>
所自撡琴於冢上鼓之忽二雉出墓中傅母撫雉曰女<lb/>
果為雉耶言未畢俱飛而起遂不見傅母悲痛因作操<lb/>
曰雉朝飛<hi>並上</hi>
<pb n="KR3k0054_WYG_023-10a"/>
魯陶嬰妻者夫死守志不二作歌詩曰悲夫黄鵠之早<lb/>
寡七年不雙宛頸獨宿不與衆同夜半悲鳴想其故雄<lb/>
天命蚤寡獨宿何傷寡婦念此泣下數行嗚呼悲哉死<lb/>
者不可忘飛鳥尚然况於其良雖有賢雄終不可重行<lb/>
<hi>列女傳</hi>
韓樹南南鄭人趙子賤妻也子賤初為郡功曹李固之<lb/>
誅詔書下郡殺固二子憲公季公太守知其枉遇之甚<lb/>
寛二子託服藥死具棺器欲因出逃子賤畏法敕更騐<lb/>
<pb n="KR3k0054_WYG_023-10b"/>
實就殺之及固小子變得還子賤慮變報讐賃人刺之<lb/>
燮覺告郡殺子賤初樹南諫子賤子賤不從及臨死許<lb/>
共并命兄弟嫂侍婢視守之經百餘日乃怠白兄嫂念<lb/>
一死萬不得生不敢復圖死也上下以為信然無幾時<lb/>
於幕下自殺<hi>華陽國志</hi>
蜀郡張貞行船被溺死貞婦黄因投江就之積十四日<lb/>
執夫手自浮出<hi>異苑</hi>
陸績於鬱林所生女名曰鬱生適張温弟白姚信集有<lb/>
<pb n="KR3k0054_WYG_023-11a"/>
表稱之曰臣聞唐虞之政舉善而教旌徳擢異三王所<lb/>
先是以忠臣烈士顯名國朝淑婦貞女表迹家閭葢所<lb/>
以闡崇化業廣殖清風使茍有令性幽明俱著茍懐懿<lb/>
姿士女同榮故王蠋建寒松之節而齊王表其里義姑<lb/>
立殊絶之操而魯侯髙其門臣切見故鬱林太守陸績<lb/>
女子鬱生少履貞特之行幼立匪石之節年始十三適<lb/>
同郡張白侍廟三月婦禮未卒白遭罹家禍遷死異郡<lb/>
鬱生抗聲昭節義形於色冠葢交横誓而不許奉白姊<lb/>
<pb n="KR3k0054_WYG_023-11b"/>
妹嶮巘之中蹈履水火志懐霜雪義心固於金石體信<lb/>
貫於神明送終以禮邦士慕則乞蒙聖朝斟酌前訓上<lb/>
開天聪下垂坤厚褒鬱生以義姑之號以厲兩髦之節<lb/>
則皇風穆暢士女改視矣<hi>三國志注</hi>
二寡婦者淑也昺也淑䘮夫守寡兄弟將嫁之誓而不<lb/>
許<hi>杜預女記</hi>
吕榮者吳郡許升之妻也升為賊所害榮貞烈自守黄<lb/>
巾賊陳寳欲穢之榮執節不聼寳遂殺之是夕疾風暴<lb/>
<pb n="KR3k0054_WYG_023-12a"/>
雨雷電晦暝寳恐懼叩頭葬之而去麋府君聞榮髙行<lb/>
出錢助縣為冢因名曰義婦阪<hi>列女後傳</hi>
永初中廣漢漢中羗反虐及巴郡有馬妙祈妻義王元<lb/>
憒妻姬趙曼君妻華夙䘮夫執共姜之節守一醮之禮<lb/>
號曰三貞遭亂兵廹匿懼見拘辱三人同時自沈於西<lb/>
漢水而沒死有黄鳥鳴其亡處徘徊焉國人傷之乃作<lb/>
詩曰關關黄鳥爰集于樹窈窕淑女是繡是黼維彼繡<lb/>
黼其心匪石嗟爾臨川邈不可獲<hi>華陽國志</hi>
<pb n="KR3k0054_WYG_023-12b"/>
隂喻早卒荀采豐少父爽奪之以適郭奕因令左右辦<lb/>
浴既入室以粉書扉上曰尸還隂隂字未成懼有人來<lb/>
以衣帯縊死<hi>晉書</hi>
伏見族祖吳國亡民富春孫彦妻環少厲令節服膺道<lb/>
教逮嫡孫氏恪居婦職宗姻有聲奉禮未周彦母䘮殞<lb/>
䘮殞半年彦奄亡沒環率禮奉終抗義明節傾竭私産<lb/>
以供𦵏送禮服既終前無立子家欲改醮誓而不許<hi>鉏滔</hi>
<hi>母孫氏瓊與虞定夫人薦環夫人書</hi>
<pb n="KR3k0054_WYG_023-13a"/>
霸城王整之姊嫁為衞敬瑜妻年十六而敬瑜亡父母<lb/>
舅姑咸欲嫁之誓而不許乃截耳置盤中為誓乃止遂<lb/>
手為亡壻種樹數百株墓前柏樹忽成連理一年許還<lb/>
復分散女乃為詩曰墓前一株柏根連復並枝妾心能<lb/>
感木頺城何足竒<hi>南史</hi>
宋末娼家女姚玉京嫁襄州小吏衞敬瑜溺水而死玉<lb/>
京守志養舅姑常有雙燕巣梁間一日為鷙鳥所獲其<lb/>
一孤飛悲鳴徘徊至秋翔集玉京之臂如告别然玉京<lb/>
<pb n="KR3k0054_WYG_023-13b"/>
以紅縷繫足曰新春復來為吾侣也眀年果至因贈詩<lb/>
曰昔年無偶去今春猶獨歸故人恩既重不忍復雙飛<lb/>
自爾秋歸春來凡六七年其年玉京病卒明年燕來周<lb/>
廽哀鳴家人語曰玉京死矣墳在南郭燕遂至墳所亦<lb/>
死<hi>唐李公撰燕女墳記○以下才婦</hi>
班昭女妹曹豐生亦有才慧昭著女誡豐生為書以難<lb/>
之辭猶可觀昭年七十餘卒所著賦頌銘誄問注哀辭<lb/>
書論上疏遺令凡十六篇子婦丁氏為撰集之又作大<lb/>
<pb n="KR3k0054_WYG_023-14a"/>
家讚焉<hi>東漢書</hi>
皇甫規妻善屬文能草書<hi>上</hi>
夀張女子張雨早䘮父母年五十不肯嫁留養孤弟二<lb/>
人教其學問各得通經皆為聘娶成善士謝夷吾為令<lb/>
薦於州府使各選舉表復雨門户<hi>謝承後漢書</hi>
趙姬者桐鄉令東郡虞韙妻也韙既沒大皇帝敬其文<lb/>
才詔入宫省號曰趙母作列女傳解注賦數十萬言<lb/>
晉鍾毓兄弟警悟過人每嘲謔未嘗困躓嘗女會有女<lb/>
<pb n="KR3k0054_WYG_023-14b"/>
善調謔往觀於是盛飾共載行西門一女子笑曰車中<lb/>
央殊髙毓等初不覺車後門生云向已被嘲鍾愕然門<lb/>
生曰中央髙兩頭低也葢言羝也兄弟多髯故云<hi>談藪</hi>
左貴嬪名芬兄思芬少學善綴文名亞於思武帝聞而<lb/>
納之泰始八年拜脩儀受詔作愁思之文因為離思賦<lb/>
後為貴嬪姿陋無寵以才徳見稱體羸多患常居深室<lb/>
帝每逰華林輙回輦過之言及文義辭對清華左右侍<lb/>
從莫不稱美帝重芬辭藻方物異寳必詔芬為賦頌<lb/>
<pb n="KR3k0054_WYG_023-15a"/>
郄氏羲之妻也甚工書有七子獻之最知名𤣥之凝之<lb/>
徽之浼之操之并工學𨽻凝之妻謝道韞亦善書而有<lb/>
才華甚為舅所重<lb/>
婦人吳郡韓蘭英有文辭宋孝武時獻中興賦被賞入<lb/>
宫宋明帝時用為宫中職僚及武帝以為博士教六宫<lb/>
書學以其年老多識呼為韓公云<hi>南史</hi>
前秦苻堅時秦州刺史扶風竇滔妻蘇氏陳留令武功<lb/>
道質第三女也名蕙字若蘭識知精眀儀容秀麗謙黙<lb/>
<pb n="KR3k0054_WYG_023-15b"/>
自守不求顯揚行年十六歸於竇氏滔甚敬之然蘇性<lb/>
近於急頗傷妬嫉滔字連波右將軍眞之孫朗之第二<lb/>
子也風神秀偉苻堅委以心膂之任備歴顯職皆有政<lb/>
聞遷秦州刺史以忤㫖謫戍燉煌㑹堅㓂晉襄陽慮有<lb/>
危逼藉滔才略乃拜安南將軍留鎮襄陽焉初滔有寵<lb/>
姬趙陽臺歌舞之妙無出其右滔置之别所蘇氏知之<lb/>
求而獲焉苦加捶辱滔深以為憾陽臺又專伺蘇氏之<lb/>
短讒毁交至滔益忿焉蘇氏時年二十一及滔將鎮襄<lb/>
<pb n="KR3k0054_WYG_023-16a"/>
陽邀其同往蘇氏忿之不與偕行滔遂携陽臺之任斷<lb/>
其音問蘇氏悔恨自傷因織錦廽文五采相宣瑩心耀<lb/>
目其錦縱廣八寸題詩三十餘首計八百餘言縱横反<lb/>
覆皆成文章其文㸃畫無缺才情之妙超古邁今名曰<lb/>
璇璣圖然讀者不能盡通蘇氏笑而謂人曰徘徊宛轉<lb/>
自成文章非我佳人莫之能解遂發蒼頭賫至襄陽焉<lb/>
滔省覽錦字感其妙絶因送陽臺之關中而具車徒如<lb/>
禮邀迎蘇氏歸於漢南恩好逾重蘇氏著文詞五千餘<lb/>
<pb n="KR3k0054_WYG_023-16b"/>
言屬隋季䘮亂文字散落追求不獲而錦字廻文盛見<lb/>
傳寫<hi>武后御製</hi>
齊鮑令暉詩齊韓蘭英詩令暉歌詩往往斷絶清巧擬<lb/>
古尤勝昭嘗答孝武云臣妹才自亞於左芬臣才不及<lb/>
太冲爾蘭英綺宻甚有名篇又善談笑齊武謂韓云借<lb/>
使二媛生於上葉則玉階之賦紈素之辭未詎多也<lb/>
盧䖍後妻元氏升堂講老子道徳經䖍弟元明隔紗帷<lb/>
以聼之<hi>鄴洛鼎峙記</hi>
<pb n="KR3k0054_WYG_023-17a"/>
陳後主以宫人有文學者袁太捨等為女學士<hi>陳書</hi>
女侍中魏元乂妻也女學士孔貴嬪也<lb/>
煬帝至廣陵備月觀行宫有郎將自𤓰州進合歡果帝<lb/>
命小黄門以一雙馳騎賜吳絳僊遇馬急摇解絳僊拜<lb/>
賜私附紅牋上進曰驛騎傳雙果君王寵念深寧知辭<lb/>
帝里無復合歡心帝歎曰綘僊不獨貌可觀詩意深切<lb/>
乃女相如也亦何謝左貴嬪乎<hi>大業拾遺○以下孝女</hi>
晉敗齊師齊侯遂自徐關入見保者曰勉之齊師敗矣<lb/>
<pb n="KR3k0054_WYG_023-17b"/>
避女子<hi>使避君也齊侯單還婦人不知之也</hi>女子曰君免乎曰免矣曰鋭<lb/>
司徒免乎曰免矣曰茍君與吾父免矣可若何奔齊侯<lb/>
以為有禮既而問之壁司徒之妻也<hi>壁司徒主壘壁</hi>予之石<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
<hi>石<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>邑名濟北盧縣東/有地名石<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音留左傳</hi>
宣城郡青陽縣有梅根冶孝女李娥娥父吳人文帝時<lb/>
為鐵官冶以鑄軍器一夕煉金竭罏而金不出時吳方<lb/>
草創法令至嚴諸耗折官物十萬即坐斬仍又沒入其<lb/>
家而娥父所損折數過千萬娥年十五痛傷之因火烈<lb/>
<pb n="KR3k0054_WYG_023-18a"/>
遂自投於罏中赫然屬天於是金液沸湧溢於罏口娥<lb/>
所躡二履浮出於罏身則化矣其金汁塞罏而下遂成<lb/>
溝渠泉注二十里入於江水其所收金凡億萬斤溝渠<lb/>
中鐵至今仍存故吳俗每冶銅鐵必先為娥立祠享而<lb/>
祈福<hi>紀聞</hi>
漢雍青東郡民之女母疾積年青扶持左右四體羸痩<lb/>
村里乃斂錢營助湯藥母痊許嫁同郡周少君少君疾<lb/>
病未獲成禮乃求青母見青託以其父母青許之俄而<lb/>
<pb n="KR3k0054_WYG_023-18b"/>
命終青以供養其父母為務十餘年中公姑感之勸令<lb/>
更嫁青誓以匪石後公姑並自殺女姑告青殺之縣收<lb/>
拷捶遂以誣欵刑於市青臨刑語監殺者曰乞樹長竿<lb/>
繫白幡青若殺公姑血入泉不殺血上天血乃緣幡竿<lb/>
上天<lb/>
蜀郡太守王子雅南陽西鄂人有三女無男而家累千<lb/>
金父沒當葬女自相謂曰先君生我姊妹無男兄弟今<lb/>
當安神立宅翳靈后土㝠㝠絶後何以彰吾君之徳各<lb/>
<pb n="KR3k0054_WYG_023-19a"/>
出錢五十萬一女築墓二女各建石樓以表孝思樓髙<lb/>
可丈七八柱圎圍二丈有餘石質有緑光可以鑑窮功<lb/>
綺刻妙絶人工<hi>水經注</hi>
宜陽縣有女子姓彭名娥父母昆弟十餘人為長沙賊<lb/>
所攻時娥負器出汲於溪聞賊走還正見塢壁已破不<lb/>
勝其哀與賊相格賊縳娥驅出溪邉將殺之溪際有大<lb/>
山石壁髙數十丈娥仰天呼曰皇天有神不我為何罪<lb/>
而當如此因奔走向山山髙開廣數丈平路如砥羣賊<lb/>
<pb n="KR3k0054_WYG_023-19b"/>
亦逐娥入山山遂崩合冺然如初賊皆壓死山裏頭出<lb/>
山外娥遂隠不復出娥所汲器化為石形頭似鷄土人<lb/>
號曰鷄山其水為娥潭<hi>幽眀録</hi>
犍為叔先泥和其女名雄永建三年泥和為縣功曹縣<lb/>
長趙祉遣泥和拜檄謁巴郡太守以十月乗船扵城湍<lb/>
墮水死尸䘮不得雄哀慟號咷命不圖存告弟賢及夫<lb/>
人令勤覓父尸若求不得吾欲自沉覓之至十二月十<lb/>
五日父䘮不得雄乗小船扵父墮處哭泣數聲竟自投<lb/>
<pb n="KR3k0054_WYG_023-20a"/>
水中旋流沒底見夢告弟云至二十一日與父俱出至<lb/>
期如夢與父相持并浮出江<hi>搜神記</hi>
諸暨東洿里屠氏女父失眀母痼疾親戚相棄鄉里不<lb/>
容女携父母逺住苧蘿樵採夜紡績以供養父母俱卒<lb/>
親營殯𦵏負土成墳忽聞空中有聲云汝至性可重山<lb/>
神欲相驅使汝可為治人病必得大富女謂是<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>魅弗<lb/>
敢從遂得病積時隣舎人有中溪蜮毒者女試治之自<lb/>
覺病便差遂以巫道為人治疾無不愈家産日益鄉里<lb/>
<pb n="KR3k0054_WYG_023-20b"/>
多欲娶之以無兄弟誓守墳墓不肯嫁為山賊劫殺<hi>南齊</hi>
<hi>書</hi>
永興中有王氏女年五嵗得毒病兩目皆盲性至孝年<lb/>
二十父亡盲女臨屍一呌眼皆血出小妹為䑛之左眼<lb/>
即開愈時人皆以孝感所致也<hi>上</hi>
蘭陵蕭矯妻羊氏至孝居父䘮哭吐血母疾晝夜祈禱<lb/>
忽一人自稱枯桑君曰若人無患令泄氣於居西南求<lb/>
白石鎮之言訖不見明日如言疾愈<lb/>
<pb n="KR3k0054_WYG_023-21a"/>
羊緝之女佩任母亡不飲食三日而死鄉里號曰女表<lb/>
緱氏女玉為父報讐吏執玉以告外黄令梁配欲論殺<lb/>
玉申屠蟠時年十五進諌曰玉之節義足以感無耻之<lb/>
孫激忍辱之子不遭明時尚當表旌廬墓况在清聼而<lb/>
不加哀矜配善其言乃為減死論<hi>列女傳</hi>
酒泉烈女龎娥親者表氏龎子夏之妻禄福趙君安之<lb/>
女也君安為同縣李夀所殺娥親有男弟三人皆欲報<lb/>
讐夀深以為備會遭災疫三人皆死夀聞大喜請㑹宗<lb/>
<pb n="KR3k0054_WYG_023-21b"/>
族共相慶賀云趙氏彊壯已盡唯有女弱何足復憂防<lb/>
備懈弛娥親子淯出行聞夀此言還以啟娥親娥親既<lb/>
素有報讐之心及聞夀言感激愈深愴然隕涕曰李夀<lb/>
汝莫喜也終不活汝戴履天地為吾門户吾三子之羞<lb/>
也焉知娥親不手刃殺汝而自徼倖邪隂市名刀挾長<lb/>
持短晝夜哀酸志在殺夀夀為人㐫豪聞娥親之言更<lb/>
乗馬帯刀鄉人皆畏憚之比隣有徐氏婦憂娥親不能<lb/>
制恐逆見中害每諫止之曰李夀男子也㐫惡有素加<lb/>
<pb n="KR3k0054_WYG_023-22a"/>
今備衞在身趙雖有猛烈之志而強弱不敵邂逅不制<lb/>
則為重受禍於夀絶滅門户痛辱不輕也願詳舉動為<lb/>
門户之計娥親曰父母之讐不同天地共日月者也李<lb/>
夀不死娥親視息世間活復何求今雖三弟早死門户<lb/>
冺絶而娥親猶在豈可假手扵人哉若以卿心况我則<lb/>
李夀不可得殺論我之心夀必為我所殺眀矣夜數磨<lb/>
礪所持刀訖扼腕切齒悲涕長歎家人及隣里咸共笑<lb/>
之娥親謂左右曰卿等笑我直以我女弱不能殺夀故<lb/>
<pb n="KR3k0054_WYG_023-22b"/>
也要當以夀頸血汚此刀刃令汝軰見之遂棄家事乗<lb/>
鹿車伺夀至光和二年二月上旬以白日清時扵都亭<lb/>
之前與夀相遇便下車扣夀馬叱之夀驚愕廻馬欲走<lb/>
娥親奮刀斫之并傷其馬馬驚夀擠道邉溝中娥親尋<lb/>
復就地斫之探中樹蘭折所持刀夀被創未死娥親因<lb/>
取夀所佩刀殺夀夀䕶刀瞑目大呼跳梁而起娥親乃<lb/>
挺身奮手左抵其額右樁其喉反覆盤旋應手而倒遂<lb/>
㧞其刀以截夀頭持詣都亭歸罪有司徐歩詣獄辭顔<lb/>
<pb n="KR3k0054_WYG_023-23a"/>
不變時禄福長漢陽尹嘉不忍論娥親即解印綬去官<lb/>
弛法縱之娥親曰讐塞身死妾之眀分也治獄制刑君<lb/>
之常典也何敢貪生以枉官法鄉人聞之傾城奔往觀<lb/>
者如堵焉莫不為之悲喜慷慨嗟歎也守尉不敢公縱<lb/>
隂語使去以便宜自匿娥親抗聲大言曰枉法逃死非<lb/>
妾本心今讐人已雪死則妾分乞得歸法以全國體雖<lb/>
復萬死扵娥親畢足不敢貪生為明廷負也尉故不聼<lb/>
所執娥親復言曰匹婦雖微猶知憲制殺人之罪法所<lb/>
<pb n="KR3k0054_WYG_023-23b"/>
不縱今既犯之義無可逃乞就刑戮隕身朝市肅明王<lb/>
法娥親之願也辭氣愈厲面無懼色尉知其難奪彊載<lb/>
還家凉州刺史周洪酒泉太守劉斑等並共表上稱其<lb/>
烈義刋石立碑顯其門閭太常𢎞農張奐貴尚所履以<lb/>
束帛二十端禮之海内聞之者莫不改容贊善髙大其<lb/>
義故黄門侍郎安定梁寛追述娥親為其作傳<hi>皇甫謐龎娥親</hi>
<hi>傳</hi>
荀崧小女灌幼有竒節崧為襄城太守為杜曾所圍力<lb/>
<pb n="KR3k0054_WYG_023-24a"/>
弱食盡欲求救扵故吏平南將軍石覧計無從出灌時<lb/>
年十三乃率勇士數十人踰城突圍而出賊追甚急灌<lb/>
督厲將士且戰且前得入魯陽山獲免自詣覧乞師又<lb/>
為崧書與南中郎將周訪請援仍結為兄弟訪即遣子<lb/>
撫率三千人會石覧俱救崧賊聞兵至散走灌之力也<lb/>
<hi>華陽國志</hi>
秦家有好女自名曰女休休年十四五為宗行報讎左<lb/>
執白陽刀右據宛景矛<hi>樂府歌</hi>
<pb n="KR3k0054_WYG_023-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣博物志巻二十三<lb/>
</p>
<p>
</p>
  </div>
</body>
</text>
</TEI>
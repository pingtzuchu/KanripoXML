<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志巻四十七</head> <lb/>
    <p>
<pb n="KR3k0054_WYG_047-1a"/>
欽定四庫全書<lb/>
　廣博物志巻四十七<lb/>
　　　　　　　　　　　　明　董斯張　撰<lb/>
　　鳥獸第二<hi>獸下</hi>
主冰作服牛<hi>吕氏春秋</hi>
稷之孫曰叔均是始作牛耕<hi>注始用牛犁也  山海經</hi>
牛人掌養國之公牛<hi>公牛謂公家之牛</hi>以待國之政令<hi>以待祭祀賔客</hi>
<hi>享食賔射軍事䘮事之所需也</hi>凡祭祀共其享牛求牛以授職人而芻<lb/>
<pb n="KR3k0054_WYG_047-1b"/>
之<hi>享牛享祭之牛求牛隔日繹祭求神所用之牛命牧人芻養之</hi>凡賔客之事供其牢<lb/>
禮積膳之牛饗賔射供其膳羞之牛軍事供其犒牛䘮<lb/>
事供其奠牛凡會同軍旅行役供其兵車之牛與其牽<lb/>
傍以載公任噐<hi>周禮</hi>
隋志有寗戚相牛經<lb/>
牛岐胡有壽<hi>岐胡牽而腋亦分為三也</hi>眼去角近行駛眼欲得大眼<lb/>
中有白脉貫瞳子最快二軌齊者快<hi>二軌從鼻至髀為前軌甲至髂為後</hi>
<hi>軌</hi>頸骨長且大快壁堂欲得闊<hi>壁堂脚肢間也</hi>倚欲得如絆馬<lb/>
<pb n="KR3k0054_WYG_047-2a"/>
聚而正也莖欲得小膺庭欲得廣<hi>膺庭胸也</hi>天闗欲得成<hi>天闗</hi>
<hi>脊接骨也</hi>儁骨欲得垂<hi>儁骨脊骨中/夾欲得下也</hi>洞胡無壽<hi>洞胡從頭至臆也</hi>旋<lb/>
毛在珠淵無壽<hi>珠淵在眼下也</hi>上池有亂毛起妨主<hi>上池兩角中一曰戴</hi>
<hi>麻也</hi>倚脚不正有勞病角冷有病毛拳有病毛欲得短宻<lb/>
若長疎不耐寒氣耳多長毛不耐寒熱單膂無力有生<lb/>
癤即決者有大勞病尿射前脚者快直下者不快亂睫<lb/>
者觝人後脚曲及直竝是好相直尤勝進不甚直退不<lb/>
甚曲為下行欲得似羊行頭不用多肉臀欲方尾不用<lb/>
<pb n="KR3k0054_WYG_047-2b"/>
至地至地少力尾上毛少骨多者有力膝上縛肉欲得<lb/>
硬角欲得細横豎無在大身欲得促形欲得如卷<hi>巻者其形</hi>
<hi>側也</hi>插頸欲得髙一曰體欲得𦂳大膁疎肋難飼龍突目<lb/>
好跳<hi>又云不能行也</hi>鼻如鏡鼻難牽口方易飼蘭株欲得大<hi>蘭株</hi>
<hi>尾株</hi>豪筋欲得成就<hi>豪筋脚/後横筋</hi>豐岳欲得大<hi>豐岳膝株骨也</hi>蹄欲得<lb/>
豎<hi>豎如羊角</hi>垂星欲得有努肉<hi>垂星蹄上有肉覆蹄謂之努肉</hi>力桂欲得大<lb/>
而成<hi>力桂常卑</hi>肋欲得宻肋骨欲得大而張<hi>張而廣也</hi>髀骨欲得<lb/>
出儁骨上<hi>出背脊骨上也</hi>易牽則易使難牽則難使泉根不用<lb/>
<pb n="KR3k0054_WYG_047-3a"/>
多肉及多毛<hi>泉根莖所出也</hi>懸蹄欲得横<hi>如八字也</hi>隂虹屬頸行千<lb/>
里<hi>隂虹者有雙筋白毛骨屬勁甯公所飯</hi>陽鹽欲得廣<hi>陽鹽者夾尾株前兩膁也</hi>當陽<lb/>
鹽中間脊骨欲得䆘<hi>䆘則雙膂不䆘則為單膂</hi>常有似鳴者有黄<hi>齊民</hi>
<hi>要術</hi>
相牛經云隂虹屬頸千里註曰隂虹者雙筋白尾骨屬<lb/>
頸甯戚所飯者也愷之牛其亦有隂虹也<lb/>
史記云寧為鷄口無為牛後按延䇿國䇿音義云尸鷄<lb/>
中之主從牛子然則口當為尸後當為從俗寫誤也<hi>顔氏</hi>
<pb n="KR3k0054_WYG_047-3b"/>
<hi>家訓</hi>
州畱者其實水牛蒼毛豕身角若擔矛衛䕶其犢與虎<lb/>
為讐<hi>異物志</hi>
大月氐有牛名曰日及割取肉一二觔明日瘡愈漢人<lb/>
入國示之以為珍異漢人曰吾國有蟲名曰蠶食桑葉<lb/>
為人吐絲外國復不信有之<hi>𤣥中記</hi>
武都故道縣有怒特祠云神本南山大梓也昔秦文公<lb/>
伐之樹瘡隨合乃遣人持斧斫之猶不斷一人傷足不<lb/>
<pb n="KR3k0054_WYG_047-4a"/>
能去卧樹下聞鬼相與言曰勞攻戰乎其一曰足為勞<lb/>
矣又曰秦公必不休答曰其如我何又曰赤灰跋於子<lb/>
何如乃黙無言卧者以告令士皆赤衣隨所斫以灰跋<lb/>
樹斷化為牛入水故秦為立祠<hi>列異傳神又搜神記武王雍州  樹同此不重</hi>
<hi>録</hi>
詹何坐弟子侍有牛鳴於門外弟子曰是黑牛也而白<lb/>
題詹何曰然是黑牛也而白在其角使人視之果黑牛<lb/>
而以布褁其角以詹子之術嬰衆人之心華焉殆矣故<lb/>
<pb n="KR3k0054_WYG_047-4b"/>
曰道之華也嘗試釋詹子之察而使五尺之愚童子視<lb/>
之亦知其黑牛而以布褁其角也故以詹子之察苦心<lb/>
傷神而後與五尺之愚童子同功<hi>韓子</hi>
夷逸者夷詭諸之裔或勸其仕曰吾譬則牛也寜服軛<lb/>
以耕於野不忍被繡入廟而為犧<hi>尸子</hi>
秦昭王有病百姓里買牛而家為王禱公孫述出見之<lb/>
入賀王曰百姓乃家里買牛為王禱王使人問之果有<lb/>
之王曰訾之人二甲<hi>訾毁也罰之也</hi>夫非令而擅禱是愛寡人<lb/>
<pb n="KR3k0054_WYG_047-5a"/>
也夫愛寡人寡人亦且改法而心與之相循者是法不<lb/>
立法不立亂亡之道也不如人罰二甲而復與為治<hi>韓非</hi>
<hi>子</hi>
公明儀為牛彈清角之操伏食如故非牛不聞不合其<lb/>
耳矣轉為蚉䖟之聲孤犢之鳴即掉尾奮耳蹀躞而聽<lb/>
太原縣北有銀牛山漢建武二十四年有一人騎白牛<lb/>
蹊人田父訶詰之乃曰吾北海使將㸔天子登封遂乗<lb/>
牛上山田父尋至山上惟見牛跡遺糞皆銀也明年世<lb/>
<pb n="KR3k0054_WYG_047-5b"/>
祖封禪焉<hi>酉陽雜俎</hi>
大秦國貢花蹄牛其色駮髙六尺尾環遶其身角端有<lb/>
肉蹄如蓮花善走多力帝使輦銅石以起望仙宫跡在<lb/>
石上皆如花形故陽闗之外花牛津時得異石長十丈<lb/>
髙三丈立於望仙宫因名龍鍾石武帝末此石自陷入<lb/>
地惟尾出土上今人謂龍尾墩也<hi>述異記</hi>
郭林宗謂仇季知曰子嘗有過否季知曰吾嘗飯牛牛<lb/>
不食一搏牛耳<hi>卞子</hi>
<pb n="KR3k0054_WYG_047-6a"/>
管輅洞曉術數初有婦人亾牛從卜曰可視東丘塜中<lb/>
當懸向上既而果得婦人反疑輅告官按驗乃知是術<lb/>
數所推<hi>别傳</hi>
桓𤣥在南常出詣殷荆州於鸛穴逢一老翁羣驅青牛<lb/>
形色瓌異𤣥即以所乘牛易取乗之至靈溪駿駛非常<lb/>
𤣥息駕飲牛牛入水不出桓使覘守經日絶跡當時以<lb/>
為神物<hi>渚宫故事</hi>
惠帝太安中江夏張騁所乗牛言曰天下亂乘我何之<lb/>
<pb n="KR3k0054_WYG_047-6b"/>
騁懼而還犬又言曰歸何早也尋後牛又人立而行騁<lb/>
使善卜者卜之謂曰天下將有兵亂為禍非止一家<hi>晉書</hi>
元嘉中益州刺史吉翰遷為南徐州先於蜀中載一青<lb/>
牛下常自乗恒於目前養視翰遘疾多日牛亦不肯食<lb/>
及亡牛流涕滂沱吉氏䘮未還都先遣驅牛向宅牛不<lb/>
肯行人知其異即待䘮喪既下船便隨去<hi>幽州録</hi>
宋譙國城父人王曇畧常以牛作脯為業欲殺一牛見<lb/>
刀輙跳躍欲走曇怒乃先以刀刺牛目經少時其人眼<lb/>
<pb n="KR3k0054_WYG_047-7a"/>
無故暴出而死<lb/>
陳後主時秣陵有泉深不可測産魚鱉甚衆恒有聲如<lb/>
牛邑人懼之不敢犯無何忽見牛頭於岸下里民牽而<lb/>
出之於是捕其魚乃盡江東舊以牛頭山為天闗今牛<lb/>
頭已獲蓋示國將滅而闗毁也後年隋平陳<hi>廣古今五行記</hi>
竺法慧語弟子云新野有一老公當命過吾欲度之仍<lb/>
行於畦畔之間果見一公將牛耕田慧從乞牛公不與<lb/>
慧前自捉牛鼻公懼其異遂以施之慧牽牛祝願七步<lb/>
<pb n="KR3k0054_WYG_047-7b"/>
而反以牛還公公為少日而亡<hi>法苑珠林</hi>
卞士瑜者其父以平陳功授儀同慳吝常僱人築宅不<lb/>
還其價作人求錢卞父鞭之曰若實負錢我死當與爾<lb/>
作牛須㬰之間卞父死作人有牛産一黄犢腰下有黑<lb/>
文横結周匝如人腰帶右胯有白文斜貫大小正如笏<lb/>
形牛主呼之曰卞公何為負我牛即屈前膝以角著地<lb/>
瑜以錢十萬贖之牛主不許死乃收塟<hi>廣五行記</hi>
魏土地記曰沮陽城東八十里有牧牛山下有九十九<lb/>
<pb n="KR3k0054_WYG_047-8a"/>
泉即滄河之上源也山在縣東北三十里山上有道武<lb/>
皇帝廟耆舊云山下亦有百泉競發有一神牛駿身自<lb/>
山而降下導九十九泉飲泉竭故山得其名今山下導<lb/>
九十九泉積以成川西南流<hi>水經注</hi>
佛跡寺有牛産犢出首還隱已過信次母將亡僧告智<lb/>
曠知惻答曰此犢是寺居士侵用僧物今来償債其羞<lb/>
不出牛母無他因執爐呵戒犢子疾當償報何恥生乎<lb/>
應言便出<hi>神僧傳</hi>
<pb n="KR3k0054_WYG_047-8b"/>
隋并州竹永通曾貸寺家粟六十石年乆不還索之云<lb/>
還訖遂於佛堂誓言若實未還當與寺家作牛此人死<lb/>
後寺家生一黄犢足有白文乃是竹永通字鄉人觀者<lb/>
日數千其家用粟百石於寺贖牛别立一室事之如生<lb/>
仍為造像寫經月餘遂死<lb/>
北虜之先索國有泥師都二妻生四子一子化為鴻遂<lb/>
委三子謂曰爾可從古㫋古㫋牛也三子因隨牛牛所<lb/>
糞悉成肉酪<hi>酉陽雜俎</hi>
<pb n="KR3k0054_WYG_047-9a"/>
秦文王五年游於朐衍有獻五足牛者時秦世䘮用民<lb/>
力京房易傳曰興繇役奪民時厥妖牛生五足<hi>搜神記</hi>
漢景帝中六年梁孝王田北山有獻牛足出背上者劉<lb/>
向以為牛禍内則思慮霿亂外則土功過制故牛禍作<lb/>
足而出於背下奸上之象也<lb/>
晉大興元年三月武昌太守王諒有牛生子兩頭八足<lb/>
兩尾共一腹不能自生十餘人以繩引之子死母活其<lb/>
三年後苑中有牛生子一足三尾生而即死<lb/>
<pb n="KR3k0054_WYG_047-9b"/>
漢桓帝延禧五年臨沅縣有牛生鷄兩頭四足<hi>並上</hi>
昔佛在世時時有國王號名捷陀奉事婆羅門婆羅門<lb/>
居在山中多種果樹時有擔樵人毁其果樹婆羅門見<lb/>
之便將詣王所言是人無狀殘敗我果樹王當治殺王<lb/>
敬事婆羅門不敢違即為殺之自後未久有牛食人稻<lb/>
其主逐捶折其一角血流滿面牛還到王所白言我實<lb/>
無狀食此人少稻今折我角主亦追到王所王曉鳥獸<lb/>
語王語牛言我當為女殺之牛即報言今雖殺此人亦<lb/>
<pb n="KR3k0054_WYG_047-10a"/>
不能令我不痛但當約勅王便感念言我事婆羅門但<lb/>
坐果樹令我殺人不如此牛今事此道復不免生死何<lb/>
用此道便到佛所五體投地為佛作禮願受五戒十善<lb/>
佛言布施持戒現世得福忍辱精進一心智慧其徳無<lb/>
量後生天上王歡喜得須陀恒阿難白佛言此王與牛<lb/>
本何因縁佛言乃昔拘那舍牟尼佛時王與牛為兄弟<lb/>
作優婆塞共持齋戒一日一夜王守法精進不敢懈怠<lb/>
壽終升天上壽盡下為國王牛時犯齋夜食後受其罪<lb/>
<pb n="KR3k0054_WYG_047-10b"/>
罪畢復作牛五伯世尚有宿識故来開悟王意牛後七<lb/>
日壽終上生天<hi>法苑珠林</hi>
昔佛在世時有賈客名弗迦沙因入羅越城分衛於城<lb/>
門中值新産㹀牛所觝殺牛主怖懼賣牛轉與他人其<lb/>
人牽牛欲飲水復觝殺其主其主家人瞋恚取牛殺之<lb/>
於市賣肉有田舍人買取牛頭負擔持歸去舍里餘坐<lb/>
樹下息以牛頭掛樹枝須臾絶斷牛頭落下正墮人上<lb/>
牛角刺人即時命終一日之中凡殺三人瓶沙王聞之<lb/>
<pb n="KR3k0054_WYG_047-11a"/>
怪其如此即與羣臣往詣佛所具問其意佛告王曰往<lb/>
昔有賈客三人到他國内興生寄住獨孤老母舍應與<lb/>
僱舍直見老母孤獨欺不欲與伺老母不在黙然而去<lb/>
母歸不見客即問皆云已去老母瞋恚尋後逐及疲頓<lb/>
索直三客逆罵我前已與云何復索不肯與直老母單<lb/>
弱不能奈何懊惱而咒願我後世所生之處若當相值<lb/>
要當殺汝佛語瓶沙王爾時老母今此㹀牛是也三賈<lb/>
客者佛迦沙等三人為牛所觝殺者是<lb/>
<pb n="KR3k0054_WYG_047-11b"/>
昔罽賔國中有兄弟二人其兄出家得阿羅漢弟在家<lb/>
中治修居業時兄數来敎誨勸弟布施持戒修善作福<lb/>
現有名譽死生善處而弟報曰兄今出家不慮官府不<lb/>
念妻子田園財寳我有此務而兄數誨不用兄敎後病<lb/>
命終生在牛中為人所驅䭾鹽入城兄從城中出偶見<lb/>
之即為說法牛聞已悲咽不樂牛主見己語道人曰汝<lb/>
何導說而使我牛憂愁不樂道人報曰此牛前身本是<lb/>
我弟昔日負君一錢鹽債故墮牛中以償君力牛主聞<lb/>
<pb n="KR3k0054_WYG_047-12a"/>
已語道人曰君弟昔日與我親友是時牛主即語牛曰<lb/>
吾今放汝不復役使牛聞感激至心念佛自投深澗即<lb/>
便命終得生天上<lb/>
昔捷䭾羅國迦膩色迦王有一黄門恒監内事暫出城<lb/>
外見有羣牛數盈五百來入城内問驅牛者此是何牛<lb/>
答言此牛將去其種於是黄門即自思忖我宿惡業不<lb/>
受男身今應以財救此牛難遂償其價悉令得脫善業<lb/>
力故令此黄門即復男身深生慶恱尋還城内佇立宫<lb/>
<pb n="KR3k0054_WYG_047-12b"/>
門附使啟王請入奉現王令唤入怪問所由於是黄門<lb/>
具奏上事王聞驚喜厚賜珍財轉授髙官<lb/>
昔大迦羅越華言居士出錢為業有二人舉錢一萬至<lb/>
日還之後日二人復相謂曰我更各舉十萬後不還之<lb/>
亦可有牛繫在籬裏語二人曰我先世坐負主人一千<lb/>
錢不還償今三次作牛猶還未了況君欲取十萬罪無<lb/>
畢時二人驚怪㑹天已曉主人出二人說牛之語主人<lb/>
即便放著羣中不復取用咒願此牛自今以後莫復更<lb/>
<pb n="KR3k0054_WYG_047-13a"/>
受此畜生身若有餘錢一以布施牛後命過得生人中<lb/>
佛在驕薩羅國將諸比丘欲詣勒那樹下至一澤中有<lb/>
五百水牛甚大凶惡復有五百放牛之人遙見佛來將<lb/>
諸比丘從此道中行髙聲呌喚唯願世尊莫此道行此<lb/>
牛羣中有大凶惡牛極突傷人難可得過爾時佛告放<lb/>
牛人言汝等今者莫大憂怖彼水牛者設來觝我吾自<lb/>
知時語言之頃惡牛卒來翹尾低角跳躑直前爾時如<lb/>
來於五指端化五獅子在佛左右四面周帀有大火坑<lb/>
<pb n="KR3k0054_WYG_047-13b"/>
時彼惡牛甚大惶怖四向馳走無有去處唯佛足前有<lb/>
許多地宴然清涼馳奔趣向心意泰然復無怖畏長跪<lb/>
伏首䑛世尊足爾時世尊知彼惡牛心已調伏即便為<lb/>
牛而說偈言盛心興惡意欲來傷害我歸誠望得勝反<lb/>
來䑛我足時彼水牛聞佛世尊說此偈已深生慚愧欻<lb/>
然悟解蓋障雲除知在先身在人道中所作惡業倍生<lb/>
慙愧不食水草即便命終生忉利天<lb/>
憍梵波提過去世曾作比丘於他粟田邊摘一莖粟觀<lb/>
<pb n="KR3k0054_WYG_047-14a"/>
其生熟數粒墮地五百世作牛償之<hi>並上羊以下</hi>
羊以正月産者為上羔仲冬産者為次羔季春以後産<lb/>
者為下羔<lb/>
羊屬吴羊牡一歳曰牡翔三嵗曰羝其牝一歳曰牸䍮<lb/>
三歳曰牂吴羊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰䍸羖羊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰羯羍<graphic n="KR2508" url="https://raw.githubusercontent.com/kanripo/KR-Gaiji/master/images/KR2508.png" mimeType="image/png"/>羜䍻美也美<lb/>
皮泠角<hi>廣雅</hi>
羊人掌羊牲凡祭祀飾羔<hi>羔小羊也飾謂飾以績也</hi>祭祀割羊牲登<lb/>
其首<hi>首者陽氣所聚升首以報陽也</hi>凡祈珥共其羊牲賔客共其法羊<lb/>
<pb n="KR3k0054_WYG_047-14b"/>
凡沈辜候禳釁積共其羊牲<hi>周禮</hi>
羱羊之角重於肉斵木之舌長於喙<hi>𤣥覽</hi>
吴房堂溪有白羊淵淵水舊出山羊漢武元封二年有<lb/>
白羊出此淵舊牧者禱祀之初出一羊婦人大驚拍手<lb/>
羊自此絶焉<hi>郡國志</hi>
羊而不角呼蛟羊<hi>述異記</hi>
古人說羊一名胡髯郎又名青鳥<hi>上</hi>
月氏之羊其頭在野厥髙六尺尾亦如馬何以審之事<lb/>
<pb n="KR3k0054_WYG_047-15a"/>
見爾雅<hi>郭璞羊賛</hi>
昔有攘羊者以羊遺叔嚮母埋之不食後三年攘羊事<lb/>
發追捕嚮家檢羊骨肉都盡唯舌猶在國人異之遂以<lb/>
羊舌為族矣<hi>搜神記</hi>
齊莊公之臣王國卑中里檄者訟三年而獄不斷恐失<lb/>
有罪使二人羊盟齊之社二子相從以羊血灑社讀王<lb/>
國卑之詞已盡絶里檄之詞未半祭羊起而觸中里檄<lb/>
齊人以為有神騐<hi>墨子</hi>
<pb n="KR3k0054_WYG_047-15b"/>
修羊公者魏人也後以道千景帝帝禮之使止王邸中<lb/>
數歳道不可得有詔問修羊公能何日發語未訖牀上<lb/>
化為白羊題其脇曰修羊公謝天子後置石羊於靈臺<lb/>
上羊後復去不知所在<hi>列仙傳</hi>
漢齊人梁文好道其家有神祠建室三四間座上施皁<lb/>
帳常在其中積十數年後因祀事帳中忽有人語自呼<lb/>
嵩山君大能飲食治病有驗文奉事甚肅積數年得進<lb/>
其帳中神醉文乃乞得奉見顔色謂文曰授手来文納<lb/>
<pb n="KR3k0054_WYG_047-16a"/>
手得持其頤髯鬚甚長文漸繞手卒然引之而聞作羊<lb/>
聲座中驚起助文引之乃袁公路家羊也失之七八年<lb/>
不知所在殺之乃絶<hi>搜神記</hi>
隴州汧源縣有土羊神廟昔秦始皇開御道見二白羊<lb/>
鬬遣使逐之至此化為土堆使者驚而回秦始皇乃幸<lb/>
其所見二人拜於路隅始皇問之答曰臣非人乃土羊<lb/>
之神也以君至此故來相謁言訖而滅始皇遂令立廟<lb/>
至今祭祀不絶<hi>隴州圖經</hi>
<pb n="KR3k0054_WYG_047-16b"/>
苻堅時有人於明光殿大呼曰甲申乙酉魚羊食人悲<lb/>
哉無復遺堅命執之俄而不見秘書監朱彬等因請誅<lb/>
鮮卑堅不從也<hi>十六國春秋</hi>
石虎嘗晝寢夢見羣羊負魚從東北來寤以訪佛圖澄<lb/>
澄曰不祥也鮮卑其有中原乎慕容氏後果都之<hi>髙僧傳</hi>
梁時王克為永嘉郡有人餉羊集賔欲讌而繩解来投<lb/>
一客先跪兩拜便入衣中此客竟不言之固無救請須<lb/>
臾宰羊為炙先行至客一臠入口便下皮肉周行偏體<lb/>
<pb n="KR3k0054_WYG_047-17a"/>
痛楚號呌方復說之遂作羊鳴而死<hi>㝠報記</hi>
耆域時或告人以前身所更謂支法淵從羊中來竺法<lb/>
與從人中來又譏諸衆僧謂衣服華麗不應素法<hi>神僧傳</hi>
王固聘魏因宴享祭請停殺一羊羊於固前跪拜又宴<lb/>
昆明池魏人以南人嗜魚大設罟網固以佛法咒之遂<lb/>
一鱗不獲<hi>南史</hi>
有人送書於髙爽告質云比日守羊困苦爽答曰守羊<lb/>
無食何不貨羊糴米<hi>上</hi>
<pb n="KR3k0054_WYG_047-17b"/>
昔有老公其家巨富而此老公思得肉食詭作方便指<lb/>
田頭樹語諸子言令我家業所以諧富由此樹神恩福<lb/>
故耳今日汝等宜可羣中取羊以用祭祀時諸子等承<lb/>
奉敎命尋即殺羊禱賽此樹即於樹下立天祀舍其父<lb/>
後時壽盡命終行業所追還生已家羣羊之中時值諸<lb/>
子猶祠樹神便取一羊遇得其父將欲殺之羊便㖶㖶<lb/>
笑而言曰兒此樹者有何神靈我於往時為思肉故妄<lb/>
使汝祀皆共汝等同食此肉今償殃罪獨先當之時有<lb/>
<pb n="KR3k0054_WYG_047-18a"/>
羅漢過到乞食見其亡父受於羊身即借主人道眼令<lb/>
自觀察乃知是父心懐懊惱即壊樹神悔過修罪不復<lb/>
殺生<hi>法苑珠林  以下犬</hi>
犬人掌犬牲凡祭祀共犬牲用牷物<hi>用純色物</hi>伏瘞亦如之<lb/>
<hi>伏謂伏犬以王車轢之瘞謂埋祭也二者亦用牲物</hi>○凡㡬珥沈辜用䮾可也凡<lb/>
相犬牽犬者屬焉掌其政治<hi>周禮</hi>
狗名重工徹止雚猳來白龍狗<hi>穆天子傳</hi>
渠搜犬者露犬也能飛食虎豹<hi>周書</hi>
<pb n="KR3k0054_WYG_047-18b"/>
犬則有青鸇白雀飛龍虎子<hi>周處風土記</hi>
□獀南越犬名也殷虞晋獒竝犬名也<lb/>
犬生四子取黄子養之犬生五子取青子養之六子取<lb/>
赤子養之七子取黒子養之八子取白子養之白犬烏<lb/>
頭令人得財白犬黒尾令人世世乗車黒犬白耳犬主<lb/>
畜之令人富貴黑犬白前兩足宜子孫黄犬白尾令人<lb/>
世世衣冠<hi>襍五行書</hi>
犬屬殷虞晉獒楚黄韓獹宋㹱狼狐㹥獖<hi>廣雅</hi>
<pb n="KR3k0054_WYG_047-19a"/>
龜骸環裳子孫聰明狗肝泥竈婦取孝順<hi>張華感物類從志</hi>
申叔問曰犬馬之名皆因其形色而名焉唯韓盧宋鵲<lb/>
獨否何也子順答曰盧黒色鵲黒白色非色而何<hi>孔叢子</hi>
金門之山有赤犬名曰天犬下則天下兵起<hi>山海經</hi>
昔三苗大亂龍生於廟犬哭於市<hi>隋巢子</hi>
介鬬閭里有狗宋人之駑狗也其家命之為淖逐狗不<lb/>
及止矣而望之自以為過矣<hi>莊子</hi>
公孫子賢而徐子不肖而公孫子與徐子鬬徐子之狗<lb/>
<pb n="KR3k0054_WYG_047-19b"/>
攫公孫子之腓而噬之<hi>春秋後語</hi>
景公走狗死命外供之棺内給祭晏子諫公曰亦細物<lb/>
也特以與左右為笑耳晏子曰孤老凍餒而死狗有祭<lb/>
鰥寡不恤而死狗有棺行辟若此百姓聞之必怨吾君<lb/>
諸侯聞之必輕吾國而乃以為細物君其圖之公曰善<lb/>
趣庖狗以㑹朝屬<hi>晏子春秋</hi>
晏子使楚楚人為門於大門側延晏子晏子曰使狗國<lb/>
者從狗門入今使楚不當從此門入<hi>晏子</hi>
<pb n="KR3k0054_WYG_047-20a"/>
齊有貧者命其狗為富命其子為樂方將祭狗入於室<lb/>
叱之曰富出祝曰不祥家有禍長子死哭曰樂乎而不<lb/>
自悲也<hi>尸子</hi>
康衢長者字僮曰善搏字犬曰善噬賔客不過其門長<lb/>
者怪而問之以實對於是改之賔客復往<hi>尹文子</hi>
楚王與羣臣獵於雲夢縱良犬逐狡兎三日而獲之其<lb/>
腸似銕良工曰可以為劍<hi>異苑</hi>
麗山西有白鹿原原上有狗堡秦襄公時有大狗来下<lb/>
<pb n="KR3k0054_WYG_047-20b"/>
有賊則狗吠之故一堡無患用得厥目<hi>三秦記</hi>
鄭子陽之難猘狗潰之齊髙國之難失牛潰之<hi>吕氏春秋</hi>
客謂孟嘗君曰臣聞周氏之嚳韓氏之盧天下之疾狗<lb/>
也見兎而指屬則無失兎矣望見而放狗也則累世不<lb/>
能得兎矣狗非不能屬之者罪也<hi>說苑</hi>
周威烈王二十七年乙亥五月晉有三大犬率衆犬數<lb/>
萬聚於絳殺一犬於東方一犬於西方<lb/>
文帝後元五年六月齊雍城門外有狗生角京房易傳<lb/>
<pb n="KR3k0054_WYG_047-21a"/>
曰執政失下將害之厥妖狗生角<hi>搜神記</hi>
漢景帝三年邯鄲有狗與彘交是時趙王悖亂遂與六<lb/>
國反外結匈奴以為援五行志以為犬兵革失衆之占<lb/>
豕北方匈奴之象逆言失聽交於異類以生害也京房<lb/>
易傳曰夫婦不嚴厥妖狗與豕交兹謂反徳國有兵革<lb/>
<hi>上</hi>
茂陵少年李亨好馳駿狗逐狡獸或以鷹鷂逐雉兎狗<lb/>
則有修毫釐睫白望青曹之名鷹則有青翅黄眸青㝠<lb/>
<pb n="KR3k0054_WYG_047-21b"/>
金距之屬楊萬年有猛犬青駮<hi>西京襍記</hi>
右扶風臧仲英為侍御史家人作食設案有不清塵土<lb/>
投汙之炊臨熟不知釜處兵弩自行火從篋簏中起衣<lb/>
物盡燒而篋簏故完婦女婢使一旦盡失其鏡數日從<lb/>
堂下擲庭中有人聲言還汝鏡女孫年三四歳亡之求<lb/>
不知處兩三日乃於圊中糞下啼若此非一汝南許季<lb/>
山者素善卜卦卜之曰家當有老青狗物内中侍御者<lb/>
名益喜與共為之誠欲絶殺此狗遣益喜歸鄉里仲英<lb/>
<pb n="KR3k0054_WYG_047-22a"/>
從之怪遂絶後徙為太尉長史遷魯相<hi>搜神記</hi>
桂陽太守李叔堅為從事家有狗人行家人言當殺之<lb/>
叔堅曰犬馬喻君子狗見人行效之何傷頃之狗戴叔<lb/>
堅冠走家大驚叔堅曰悞觸冠纓挂之耳狗又於竈前<lb/>
畜火家益怔營叔堅復云兒婢皆在田中狗助畜火幸<lb/>
可不煩鄰里此有何惡數日狗自暴死家䘚無纖芥之<lb/>
異<hi>風俗通</hi>
鮑永事後母至孝妻嘗於母前叱狗永即去妻<lb/>
<pb n="KR3k0054_WYG_047-22b"/>
靈帝熹和四年於西園㺯狗著進賢冠帶綬以為笑樂<lb/>
有一狗突出走入司徒府門或見之者莫不驚怪<lb/>
漢末富春有桑君者養犬數年不吠孫文臺微時經此<lb/>
犬忽吠之桑謂文臺曰君其異相乎及貴欲報桑無所<lb/>
好唯好張畢捕魚文臺為作九里箄以贈之文臺堅字<lb/>
也<hi>郡國志</hi>
孫權時李信純襄陽紀南人也家養一狗字黑龍愛之<lb/>
尢甚行坐相隨飲饌之間皆分與食忽一日於城外飲<lb/>
<pb n="KR3k0054_WYG_047-23a"/>
酒大醉歸家不及卧於草中遇太守鄭瑕出獵見田草<lb/>
深遣人縱火爇之信純卧處恰當順風犬見火来乃以<lb/>
口拽純衣純亦不動卧處有一溪相去三五十步犬即<lb/>
奔往入水濕身走來卧處周迴以身灑之獲免主人大<lb/>
難犬運水困乏致斃於側俄爾信純醒來見犬已死遍<lb/>
身濕毛甚訝其事覩火踪跡因而慟哭聞於太守太守<lb/>
憫之曰犬之報恩甚於人人不知恩豈如犬乎即命具<lb/>
棺槨衣衾塟之今紀南有義犬塟髙十餘丈<hi>搜神記</hi>
<pb n="KR3k0054_WYG_047-23b"/>
晉武帝太康七年郊壇下有一白狗髙三尺光色鮮明<lb/>
恒卧壇側覺見人前則去騎督王琬以駿馬追之狗徐<lb/>
行馬不可及射又逃琬去復還郊丘非狗所守後遂大<lb/>
亂又武帝時幽州有狗鼻行地三百餘步帝不思和嶠<lb/>
之言而立惠帝以致衰亂<hi>郭頌世語</hi>
晉元康中呉郡婁縣懐瑶家忽聞地中有犬子聲隱其<lb/>
聲上有小穿大如螾瑤以杖刺之入數尺覺如物乃掘<lb/>
視之得犬子雌雄各一目猶未開形大於常犬也哺之<lb/>
<pb n="KR3k0054_WYG_047-24a"/>
而食左右咸往觀焉長老或云此名犀犬得之者令家<lb/>
富昌宜當養之以目未開還置穿中覆以磨礱宿昔發<lb/>
視左右無孔遂失所在瑤家積年無他禍福也大興中<lb/>
吴郡府舎中又得二枚物如初其後太守張茂為亂兵<lb/>
所殺尸子曰地中有犬名曰地狼有人名曰無傷夏鼎<lb/>
志曰掘地而得狗名曰賈掘地而得豚名曰邪掘地而<lb/>
得人名曰聚聚無傷也此物之自然無謂鬼神而恠之<lb/>
然則與地狼名異其實一物也淮南萬畢術曰千嵗羊<lb/>
<pb n="KR3k0054_WYG_047-24b"/>
肝化為地宰蟾蜍得苽卒時為鶉此皆因氣作以相感<lb/>
而成也<hi>法苑珠林</hi>
晉泰興二年吳人華隆好弋獵畜一犬號曰的尾每將<lb/>
自隨隆後至江邊被一大蛇圍身犬遂咋蛇死焉而華<lb/>
隆僵仆無所知矣犬徬徨嘷吠往復路間家人怪其如<lb/>
此因隨犬往隆悶絶委地載歸二日乃蘇隆未蘇之際<lb/>
犬終不食自此愛惜如同親戚焉<hi>幽明録</hi>
晉世王彪之年少未官嘗獨坐齋前有竹忽聞大歎聲<lb/>
<pb n="KR3k0054_WYG_047-25a"/>
彪之惕然怪似其母因往看之見母衣服如昔彪之跪<lb/>
拜欷歔母曰汝方有奇厄自今以去當見一白狗若能<lb/>
東行出千里三年然後可得免災忽不復見彪之悲悵<lb/>
達旦既明獨見一白狗常隨行止便經營行裝將往㑹<lb/>
稽及出千里外三年乃歸齋中復聞前聲往見母如先<lb/>
謂曰能用吾言故來慶汝汝自今以後年踰八十位列<lb/>
台司皆如母言<hi>上</hi>
嘉興縣朱休之有一弟宋元嘉中兄弟對坐家有一犬<lb/>
<pb n="KR3k0054_WYG_047-25b"/>
來向休之蹲徧視二人遂搖頭而笑曰言我不能歌聽<lb/>
我歌梅花今年故復可柰汝明年何其家驚懼斬犬榜<lb/>
首路側至來歳梅花時兄弟相鬭並被囚繫經歳得免<lb/>
至夏舉家時疾兄及弟皆死<hi>述異記</hi>
晉懐帝永嘉中嘉興張林有狗名阿永時天下饑荒狗<lb/>
行欲倒林言阿永汝得肉故健今餓不復行耶狗忽語<lb/>
云我道天下人饑死狗語不已聞者怖走是時天下荒<lb/>
亂帝沒於胡<hi>廣古今五行記</hi>
<pb n="KR3k0054_WYG_047-26a"/>
張天錫夢一緑色狗其形甚長從城東南入欲咋之天<lb/>
錫床上避之乃墮地後茍萇來破姑臧著緑地錦袍從<lb/>
東南門入一如所夢<hi>十六國春秋</hi>
太叔王氏後娶庾氏女年少色美王年六十常宿外婦<lb/>
深無忻後忽一夕見王還嬿婉兼常晝坐因共食奴從<lb/>
外來見之大驚以白王王遽入偽者亦出二人交㑹中<lb/>
庭俱着白帢衣服形貌如一眞者便先舉杖打偽者偽<lb/>
者亦報打之二人各勅子弟令舉手王兒乃突前痛打<lb/>
<pb n="KR3k0054_WYG_047-26b"/>
是一黄狗遂打殺之王時為㑹稽府佐門士云恒見一<lb/>
老黄狗自東而來其婦大恥病死<hi>搜神記</hi>
鄱陽趙壽有犬蠱時陳岑詣壽忽有大黄犬六七羣出<lb/>
吠岑後余相伯歸與壽婦食吐血㡬死乃屑桔梗以飲<lb/>
之而愈蠱有怪物若鬼其妖形變化襍類殊種或為狗<lb/>
豕或為蟲蛇其人不自知其形狀行之於百姓所中皆<lb/>
死<hi>上</hi>
謝安於後府接賔婦劉氏見狗啣謝頭來久之乃失所<lb/>
<pb n="KR3k0054_WYG_047-27a"/>
在婦具說之謝容色無易是月而薨<hi>異苑</hi>
許長史所使人盜他家狗六頭於長史竈下蒸煮共食<lb/>
之長史何以不檢校使腥臭之氣薫染殽飯旣食而步<lb/>
上道亦已犯眞人之星也<hi>陶隠居真誥</hi>
王思微性好潔淨在宅有犬汙柱思微令門生洗之意<lb/>
猶不已便令刮削復言未足遂令易柱<hi>金樓子</hi>
張彪敗後與妻楊氏去惟常所養一犬名曰黄倉在彪<lb/>
前後未曾刻有捨離乃還入若邪山中沈泰説陳文遣<lb/>
<pb n="KR3k0054_WYG_047-27b"/>
章昭達領千餘兵重購之并圖其妻彪賊未覺黄倉驚<lb/>
吠刦來便噬一人中喉即死及彪被害黄倉嘷呌宛轉<lb/>
血中<hi>陳書</hi>
陶𢎞景云裴眞君好養白犬白鷄犬名白靈鷄名白精<lb/>
學道之士或居山林此可以辟邪<hi>御覽</hi>
爾時有諸估客欲詣他國其諸商人共將一狗至於中<lb/>
路諸賈頓息伺人不㸔狗便盜肉衆人瞋而折其脚棄<lb/>
野而去時舍利弗天眼見狗<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>躃饑餓困篤垂死著衣<lb/>
<pb n="KR3k0054_WYG_047-28a"/>
持鉢入城乞食得已飛至狗所慈心憐愍以食施與狗<lb/>
得其食活命歡喜旣為說微妙之法狗便命終生舍衞<lb/>
國婆羅門家後舍利弗獨行乞食婆羅門見而問焉尊<lb/>
者獨行無沙彌耶舍利弗言我無沙彌聞卿有子當用<lb/>
見與婆羅門言我有一子字曰均提年旣孤幼不任使<lb/>
令比前長大當用相與後至七歳以其兒付令使出家<lb/>
便受其兒將至祇桓聽為沙彌漸為說法心開意解得<lb/>
阿羅漢果功徳悉備均提沙彌始得道已自以智力觀<lb/>
<pb n="KR3k0054_WYG_047-28b"/>
過去世本造何行遭聖獲果觀見前身作一餓狗蒙和<lb/>
尚恩今獲人身并得道果欣然心内發而自念言我蒙<lb/>
師恩得脫諸苦今當盡身供給所需求作沙彌不受大<lb/>
戒佛告阿難由過去世迦葉佛時均提出家少年聲好<lb/>
巧讃唄人所樂聽有一老僧音聲濁鈍不能經唄已得<lb/>
羅漢功徳皆具年少比丘自恃好聲見而呵之聲如狗<lb/>
吠時老比丘便呼年少汝識我不我得羅漢儀式悉具<lb/>
年少聞說心驚毛豎惶怖自責即於其前懺悔過咎由<lb/>
<pb n="KR3k0054_WYG_047-29a"/>
其惡言五百世中常受狗身由其出家持淨戒故今得<lb/>
見我蒙得解脱<hi>賢愚經</hi>
昔有沙門晝夜誦經有狗伏床下一心聽經不復念食<lb/>
如是積年命盡得人形生舍衛國中作女人長大見沙<lb/>
門分衛便走自持飯與沙門歡喜後作比丘尼應得真<lb/>
道<hi>譬喻經</hi>
舍利弗以一鉢飯上佛佛即迴施狗而問舍利弗誰得<lb/>
福多舍利弗言如我觧佛法義佛施狗得福多若據敬<lb/>
<pb n="KR3k0054_WYG_047-29b"/>
法重人識位修道敬田即勝故<hi>智度論以下豕</hi>
鄭縣人賣豚人問其價曰道逺日暮安暇語汝<hi>韓子</hi>
孔子窮陳蔡之間藜蒸不糂子路烹豚孔子不問肉所<lb/>
由來即食之<hi>墨子</hi>
朔人獻燕昭王以大豕曰養奚若使曰豕也非大圊不<lb/>
居非人便不珍今年百二十矣人謂豕仙王乃命豕宰<lb/>
養之十五年大如沙豶足如不勝其體王異之命衡官<lb/>
橋而量之折橋豕不量又命水官舟而量之其重千鈞<lb/>
<pb n="KR3k0054_WYG_047-30a"/>
其巨無用燕相謂王曰奚不亨之王乃命宰夫膳之豕<lb/>
既死乃見夢於燕相曰造化勞我以豕形食我以人穢<lb/>
吾患其生久矣仗君之靈得化吾生始得為魯津之伯<lb/>
而浮舟者食我以粳糧欣君之惠將報子焉後燕相遊<lb/>
於魯津而赤龜啣夜光而獻<hi>符子</hi>
昔有司原氏者獵中野鹿斯東奔司原縱譟之西方之<lb/>
衆有逐豨者聞司原之譟也競舉音而和之司原聞音<lb/>
之衆則反輟已之逐而往伏焉遇大豨司原喜而自以<lb/>
<pb n="KR3k0054_WYG_047-30b"/>
獲上瑞珎禽也盡芻豢彈囷倉以養之豕俛仰嚘吚為<lb/>
作容聲司原愈益珍之居無何烈風興而澤雨作灌巨<lb/>
豕而惡塗渝遂駭懼真聲出乃知是家之艾豭耳此隨<lb/>
聲逐響之過也今世主之於士也目見賢則不敢用耳<lb/>
聞賢則恨不及則亦懼失麟鹿而獲艾豭奈何其不知<lb/>
者也未遇風之變者故也<hi>論衡</hi>
漢文翁常起田斫柴為陂夜有百十野猪鼻載土著柴<lb/>
中比曉塘成稻常收常欲斷一大樹欲斷處去地一丈<lb/>
<pb n="KR3k0054_WYG_047-31a"/>
八尺翁先咒曰吾得二千石斧當著此處因擲之正斫<lb/>
所欲後果為蜀郡太守<hi>小說</hi>
莎車王殺于闐王于闐大都末出城見野豕欲搏之乃<lb/>
人語曰無殺我我為汝殺莎車將軍都末異之即與兄<lb/>
弟共殺莎車王<hi>張璠漢記</hi>
永嘉中壽春城内有豕生人兩頭而不活周馥取而觀<lb/>
之識者云豕北方畜胡狄象兩頭者無上也生而死不<lb/>
遂也天戒若曰易生専利之謀將自致傾覆也俄為元<lb/>
<pb n="KR3k0054_WYG_047-31b"/>
帝所敗<hi>搜神記</hi>
晉有一士人姓王在呉郡還至曲阿日暮引船上當大<lb/>
埭見埭上有一女子年十七八便呼之留宿至曉解金<lb/>
鈴繫其臂使人隨至家都無女人因逼豬䦨中見母猪<lb/>
臂有金鈴<hi>上</hi>
晉杜願永平梓潼涪人也家巨富有一男天保願愛念<lb/>
年十歳泰元三年暴病而死經數月日家所養猪生五<lb/>
子一子最肥後官長新到願將以作禮捉就殺之有一<lb/>
<pb n="KR3k0054_WYG_047-32a"/>
比丘忽至願前謂曰此㹠是君兒也如前百餘日中而<lb/>
相忘乎言竟忽然不見<lb/>
安陽城南有一亭廟若宿殺人有一書生乃過宿之亭<lb/>
民曰此不可宿前後宿此末有活者書生曰無苦也吾<lb/>
自能諧遂住廟舍乃端坐誦書夜半後有一人著皁单<lb/>
衣來往户外呼亭主亭主應曰諾亭中有人耶答曰向<lb/>
者有一書生在此讀書久適休似未寤乃喑嗟而去須<lb/>
臾復有一人冠赤幘者呼亭主亭主應諾亦復問亭中<lb/>
<pb n="KR3k0054_WYG_047-32b"/>
有人耶亭主答如前復喑嗟而去於是書生無他起詣<lb/>
向者呼處微呼亭主亭主亦應諾復問亭中有人耶亭<lb/>
主答如前乃問向者黒衣來者誰曰北舍母猪也又曰<lb/>
赤冠幘者誰曰西舍老雄雞父也曰汝復誰耶曰我是<lb/>
老蠍也於是書生宻便誦書至明不敢寐天明亭民來<lb/>
視驚曰君何以得活耶書生曰汝促索劍來吾與卿取<lb/>
魅乃掘昨夜應處果得老蠍大如鞞婆毒長數尺於西<lb/>
得老雄鷄父北舍得母猪凡殺三物亭毒遂靜<hi>搜神記</hi>
<pb n="KR3k0054_WYG_047-33a"/>
僧朗臂脚及手伸縮任懐有若龜藏時若肉聚或住酒<lb/>
席同諸讌飲而嚼噍猪肉不測其來<hi>神僧傳</hi>
釋法聰適遇屠者驅猪百餘頭聰三告曰解脫首楞嚴<lb/>
猪遂繩觧散去諸屠大怒將事加手竝矻然不動便歸<lb/>
過悔罪因斷殺業<hi>上</hi>
開皇末渭南有人寄宿他舍夜中聞二豕對語其一曰<lb/>
嵗將盡阿耶明日殺我供歳何處避之一答曰可向水<lb/>
北姊家因相隨而去天將曉主人覓豕不得意是宿客<lb/>
<pb n="KR3k0054_WYG_047-33b"/>
而詰之宿客言狀主人如其言而得豕<hi>髙僧傳猴以下猿</hi>
猿一名叅軍<hi>古今注</hi>
張機字仲景南陽人受業於張伯景精於治療一日入<lb/>
桐栢覓藥草遇一病人求診仲景曰子之腕有獸脉何<lb/>
也其人以實具對乃嶧山老猿也仲景出囊中丸藥畀<lb/>
之一服輙愈明日其人肩一巨木至曰此萬年桐也聊<lb/>
以相報仲景斵為二琴一曰古猿一曰萬年<hi>古琹記</hi>
僕不想歘爾夢搏赤猿其力甚於貔虎良久反覆余乃<lb/>
<pb n="KR3k0054_WYG_047-34a"/>
觀天背地覩穹亦當不爽但僕之不達安得不憂吉乎<lb/>
報我凶乎詳告三日阮籍白繇君<hi>七賢帖</hi>
佛往黎耆闍河邊時世尊鉢比丘鉢共在露處時有彌<lb/>
猴行見樹中有無蜂熟蜜來取世尊鉢諸比丘遮佛言<lb/>
莫遮此無惡意便持鉢取蜜奉獻世尊不受須待水浄<lb/>
獮猴不解佛意謂呼有蟲轉看見鉢邊有流蜜有到水<lb/>
邊洗鉢水湔鉢中持還奉佛佛即受取佛受已獮猴大<lb/>
歡喜郤行而舞墮坑命終即生三十三天<hi>僧祗傳</hi>
<pb n="KR3k0054_WYG_047-34b"/>
劉宋時錢塘釋智一者善長嘯於靈山澗適養一白猿<lb/>
有時驀山踰澗久而不還一乃吮吻張喉作梵呼之則<lb/>
猿至矣時人謂之白猿梵名一公為猿父<hi>髙僧傳</hi>
涪水素来無猿自僧林棲託以来便有兩頭依林而住<lb/>
有初見者云渡水来其後林出山門猿還泅渡如此非<lb/>
一年月淹久孚乳産生乃有數十有時送林至龍門口<lb/>
佇望而返<hi>神僧傳</hi>
有一人種黍於山中常患獮猴食之聞介象有道從乞<lb/>
<pb n="KR3k0054_WYG_047-35a"/>
辟猴法象告無他汝明日往看黍若見猴羣下喚語之<lb/>
曰吾已告介君介君敎汝莫食黍此人倉卒直言象欺<lb/>
弄之明日往見羣猴欲下樹試告象言語猴即各還樹<lb/>
絶迹矣<hi>葛洪神仙傳</hi>
南野中伍寺之見社樹上有一猴懐孕便登樹擺殺之<lb/>
夢一人稱神責以殺猴之罪當令重謫乃化為大蟲入<lb/>
山不知所在<lb/>
晉大元末徐寂之嘗野行見一女子撡荷舉手摩寂之<lb/>
<pb n="KR3k0054_WYG_047-35b"/>
寂之恱而延住此後来往如舊寂之便患瘦瘠時或言<lb/>
見華房深宇芳茵廣筵寂之與女觴餚宴樂數年其弟晬<lb/>
之聞屋内羣語潜往窺之見數女子從户後出惟餘一<lb/>
者隠在簣邊晬之逕入寂之怒曰今方歡樂何故唐突<lb/>
忽復共言云簣中有人晬之即發看有一牝猴遂殺之<lb/>
寂之病遂愈<hi>異苑</hi>
晉大元中丁零王翟昭後宫養一獮猴在妓女房前前<lb/>
後妓女同時懐妊各産子三頭出便跳躍昭方知是猴<lb/>
<pb n="KR3k0054_WYG_047-36a"/>
所為乃殺猴及子妓女同時號哭昭問之曰初見一年<lb/>
少著黄練單衣白紗袷甚可愛笑語如人<hi>搜神記</hi>
後周毁經道釋惠主即返故鄉南山藏伏惟食松葉異<lb/>
類禽獸同食無聲或有山神送茯苓甘松香來獲此供<lb/>
養六時行道禽獸隨行禮佛誦經似如聽仰仍為幽顯<lb/>
受菩薩戒後有獼猴羣為治道主曰汝性躁擾作此何<lb/>
為曰時君異也佛日通也深是其言尋爾更有異祥龍<lb/>
飛獸集香氣充山其類衆矣後有八人採弓材者甚大<lb/>
<pb n="KR3k0054_WYG_047-36b"/>
驚駭便慰主曰聖君出世時號開皇矣即將出山以事<lb/>
奏聞蒙頂出家<hi>神僧傳</hi>
僧朗一名法朗姓許氏南陽人年二十餘欣欲出家尋<lb/>
預剃落棲止無定多住卾州飲噉同俗為時共輕常養<lb/>
一猴一犬其狀偉大皆黄赤色不狎餘人惟附於朗日<lb/>
夕相隨未嘗舍離若至食時以木盂受食朗噉飽已餘<lb/>
者用飼之既同器食訖猴便取盂戴之騎犬背上先朗<lb/>
而行人有奪者輙為所咋朗任犬盤遊畧無常度<hi>上</hi>
<pb n="KR3k0054_WYG_047-37a"/>
吠舍釐國南有獼猴為佛穿池池西羣猴持佛鉢上樹<lb/>
取蜜處池南猴奉佛蜜處<hi>西域傳</hi>
近雪山下有三禽獸共住一鵽鳥二獼猴三象是三禽<lb/>
獸初互相輕慢無恭敬行同作是念我等何為不相恭<lb/>
敬若前生者應供養尊重教化我等爾時鵽鳥獼猴問<lb/>
象言汝念過去憶何事時是處有大蓽苃樹象言我小<lb/>
時行此樹在我腹下過象鵽問獼猴汝憶何事答言我<lb/>
小時坐地捉此樹頭按令倒地象語獼猴汝年大我我<lb/>
<pb n="KR3k0054_WYG_047-37b"/>
當敬汝為我說法象獼猴問鵽鳥言汝憶何事答言彼<lb/>
有大蓽苃樹我噉其子於此大便乃生斯樹長大如是<lb/>
是我所憶獼猴語鵽汝年大我我當供養汝汝當為我<lb/>
說法爾時象恭敬獼猴從聽受法為餘象說獼猴恭敬<lb/>
鵽鳥從聽受法為餘獼猴説法鵽鳥為餘鵽鳥説法<hi>依四</hi>
<hi>分律鳥騎猴上猴乗象上處處遊行教化説法</hi>此三禽獸先喜殺盜婬妄語後<lb/>
相誡止即捨此過命終皆生天上<hi>法苑珠林</hi>
佛告諸比丘過去世時有城名波羅國名伽尸於空閑<lb/>
<pb n="KR3k0054_WYG_047-38a"/>
處有五百獼猴遊行林中到一尼俱律樹下樹下有井<lb/>
井中有月影現時獼猴主見是月影語諸伴言月今日<lb/>
死落在井中當令出之莫令世間長夜闇㝠共作議言<lb/>
云何能出時獼猴主言我知出法我捉樹枝汝捉我尾<lb/>
展轉相連乃可出之時諸獼猴即如主語展轉相捉小<lb/>
未至水連獼猴重樹弱枝折一切獼猴墮井水中爾時<lb/>
樹神便説偈言是等騃榛獸癡衆共相隨坐自生苦惱<lb/>
何能救出井<lb/>
<pb n="KR3k0054_WYG_047-38b"/>
昔迦尸國王名曰滿面毗提希國有一淫女端正殊妙<lb/>
爾時二國常相怨疾傍有佞臣向迦尸王歎說彼國有<lb/>
婬女端正世所希少王聞是語心生惑著遣使從索彼<lb/>
國不與重遣使言求暫相見四五日間還當發遣時彼<lb/>
國王約勅婬女汝之姿態所有技藝精巧悉具足備使<lb/>
迦尸王惑著於汝須臾之間不能逺離即遣令去徑四<lb/>
五日尋復喚言欲設大祀須得此女暫還放来後當更<lb/>
遣時迦尸王即遣婦還大祀已訖遣使還索答言明日<lb/>
<pb n="KR3k0054_WYG_047-39a"/>
當遣至明日亦復不遣如是妄語徑歴多日王心惑著<lb/>
單將數人欲往彼國諸臣勸諫不肯受用時仙人山中<lb/>
有一獼猴王聰明博達多有所知其婦適死取一雌獼<lb/>
猴諸獼猴衆皆瞋呵責此雌獼猴衆所共有何縁獨當<lb/>
時獼猴王將雌獼猴走向迦尸國投於王所諸獼猴衆皆<lb/>
共追逐既到城内發屋壊樹不可料理迦尸國王語獼<lb/>
猴王言汝今何不以雌獼猴還諸獼猴獼猴王言我婦<lb/>
死去更復無婦王今云何欲使我歸王語之言汝獼猴<lb/>
<pb n="KR3k0054_WYG_047-39b"/>
破亂我國那得不歸獼猴王言此事不好耶王答言不<lb/>
好如是再三王故言不好獼猴王言汝宫中有八萬四<lb/>
千夫人汝不愛樂欲致敵國追逐婬女我今無婦此唯<lb/>
取一汝言不好一切萬姓視汝而活為一婬女云何捐<lb/>
棄國事大王當知婬欲之事樂少苦多猶如逆風熱熾<lb/>
炬愚者不放必見燒害欲為不淨如彼屎聚欲現外相<lb/>
薄皮所覆欲無反復如屎塗毒蛇欲如怨賊詐親附人<lb/>
欲如假借必當還歸欲為可惡如厠生花欲如疥瘡而<lb/>
<pb n="KR3k0054_WYG_047-40a"/>
向於火把之轉劇欲如狗齧枯骨涎唾共合謂為有味<lb/>
脣齒破盡不知厭足欲如渴人飲於鹹水愈增其渴欲<lb/>
如段肉衆鳥競逐欲如魚戰貪味至死其患甚大<hi>並上</hi>
昔佛在世時遣一羅漢名須曼持佛髮爪至罽賔國南<lb/>
山之中造佛塔寺中常有五百羅漢旦夕燒香欲遶塔<lb/>
禮拜時山中有五百獼猴見僧遶塔禮拜供養即共負<lb/>
石學僧作塔遶之禮拜於時天雨山水瀑漲五百獼猴<lb/>
一時沒死生㣼利天七寳宫殿巍巍無量衣食自然快<lb/>
<pb n="KR3k0054_WYG_047-40b"/>
樂無極既得生天各自念言我等何縁得来生此即以<lb/>
天眼觀見前身作其獼猴由學衆僧戲笑作塔山水所<lb/>
漂命終生此即共相將齎持香華從天下来供養死尸<lb/>
迴詣佛所禮拜問訊佛為說法五百天子一時皆得須<lb/>
陀洹果既得果已還歸天上<hi>法句果經</hi>
昔有比丘於空閑樹下坐禪行道樹上有一獼猴見比<lb/>
丘食下住其邊比丘以飯與之獼猴得食輙行取水以<lb/>
給澡洗如是連月後日食竟忽忘不留獼猴以不得食<lb/>
<pb n="KR3k0054_WYG_047-41a"/>
大怒取比丘袈裟上樹裂破比丘忿之以杖誤中獼猴<lb/>
即死餘數獼猴竝來共舉死獼猴到佛寺中比丘僧知<lb/>
必有所以推問其意比丘具説於是佛教自從今日比<lb/>
丘毎食皆當割省留餘以施蠢動不得盡之<hi>譬喻論</hi>
昔有梵志年百二十少小不娶妻無婬泆之情處在深<lb/>
山無人之處以茅為廬蓬蒿為席水果為食不積財寳<lb/>
國王聘之不徃赴意靜處無為於山藪中與禽獸相娯<lb/>
絶於人路山有四獸一名狐二名獼猴三名獺四名兎<lb/>
<pb n="KR3k0054_WYG_047-41b"/>
此之四獸日於道人所聽經說戒如是積久食諸果蓏<lb/>
皆悉訖盡後道人意欲徙去四獸大愁憂情不樂共相<lb/>
議言我曹各行求索供養道人獼猴去至他山得甘果<lb/>
來以上道人給一月糧願止莫去獺亦入水取得大魚<lb/>
以上道人給一月糧願止莫去兎自思念我當用何等<lb/>
供養道人即念持身供養便取樵以然火作炭往白道<lb/>
人言今我為兎請入火中作炙以身奉上道人可給一<lb/>
月糧便自投火中火為不然道人見兎感其仁義哀憫<lb/>
<pb n="KR3k0054_WYG_047-42a"/>
傷之則自止留佛言爾時梵志者今提和竭佛是爾時<lb/>
兎者今我身是爾時獼猴者今舍利佛是爾時野狐者<lb/>
今阿難是爾時水獺者今目連是也<hi>法苑珠林  以下獺</hi>
獺以猿為婦<hi>束晳發蒙記</hi>
陽羨縣前有大橋下有獺將有兵獺動出穴口西向而<lb/>
嘷<hi>周處風土記</hi>
魏明帝遊洛水水中有白獺數頭羙靜可憐見人輙去<lb/>
帝欲見之終莫能遂侍中徐景山曰獺嗜鯔魚乃不避<lb/>
<pb n="KR3k0054_WYG_047-42b"/>
死畫板作兩生鯔魚懸置岸上於是羣獺競逐一時執<lb/>
得帝甚嘉之<hi>齊諧記</hi>
宋水興縣吏鍾道得重病初差情欲倍常先樂白鶴墟<lb/>
中女子至是猶存想焉忽見此女子振衣而來即與燕<lb/>
好是後數至道曰吾甚欲鷄舌香女曰何難乃掬香滿<lb/>
手以授道道邀女同含咀之女曰我氣素芳不假此女<lb/>
子出户狗忽見隨咋殺之乃是老獺口香即獺糞頓覺<lb/>
鼻穢<hi>幽明録</hi>
<pb n="KR3k0054_WYG_047-43a"/>
元嘉十八年廣陵下市縣人張方女道香送其夫婿北<lb/>
行日暮宿祠下夜有一物假作其壻來云離情難遣不<lb/>
能便去道香俄昏迷惑失常時有海陵王纂者能療邪<lb/>
疑道香被魅請治之始下一針有一獺從女被内走入<lb/>
前港道香疾便愈<lb/>
河東常醜奴將一小兒湖邊拔蒲暮恒宿空田舎中時<lb/>
日向瞑見一少女子姿容極羙乘小船載蓴徑前投醜<lb/>
奴舍寄住因卧覺有臊氣女已知人意便求出户外變<lb/>
<pb n="KR3k0054_WYG_047-43b"/>
為獺<hi>異苑</hi>
河東桞慎字子元少樂閒靜不慕榮貴梁天監中自司<lb/>
州遊上元便愛其風景於鍾山之西建業里買地結茅<lb/>
開泉種植隱操如耕父者其左右居民皆呼為栁父所<lb/>
居臨江水常曳䇿臨眺忽見前州上有三四小兒皆長<lb/>
一尺許往來遊戲遙聞相呼求食聲慎異之須臾風濤<lb/>
洶湧有大魚驚躍誤墜洲上羣小兒爭前食之又聞小<lb/>
兒傳呼云雖食不盡留與栁父慎益驚駭乃乘小舟逕<lb/>
<pb n="KR3k0054_WYG_047-44a"/>
捕之未及岸諸小兒悉化為獺入水而去慎取巨魚以<lb/>
分鄉里未㡬北還洛陽於所居書齋柱題云江山不久<lb/>
計要適暫時心況念洛陽士今來歸舊林是嵗天監七<lb/>
年也<hi>窮怪記以下狐</hi>
白狐王者仁智則至<hi>宋書</hi>
狐九尾何狐死首丘不忘本也明安不忘危也必九尾<lb/>
者何九妃得其所子孫繁息也於尾者何明後當盛也<lb/>
<hi>白虎通</hi>
<pb n="KR3k0054_WYG_047-44b"/>
千年之狐姓趙姓張五百年狐姓白姓康<hi>𤣥覧</hi>
千年之狐豫知將來千歳之貍變為好友千歳之猿變<lb/>
為老人<hi>抱朴子女又白澤圖云百歳之狼化為羙女其名曰知  求為人妻經年則食人呼其名則逃</hi>
<hi>去</hi>
夏侯藻母病困將詣淳于智卜有一狐當門向之嘷呌<lb/>
藻愕懼遂馳詣智智曰禍甚急君速歸在嘷處拊心啼<lb/>
哭家人驚怪大小畢出一人不懼啼哭勿休然其禍僅<lb/>
可救也藻如之母亦扶病而出家人既集堂屋五間拉<lb/>
<pb n="KR3k0054_WYG_047-45a"/>
然而崩<hi>搜神記</hi>
吳中有一書生皓首稱胡博士教授諸生忽復不見九<lb/>
月初九日士人相與登山遊觀聞講書聲命僕尋之見<lb/>
空塜中羣狐羅列見人即走老狐獨不去是皓首書生<lb/>
吳郡顧旃獵至一崗忽聞人語聲云咄咄今年衰乃與<lb/>
衆尋覓崗頂有一穽是古時冡見一老狐蹲冡中前有<lb/>
一巻簿書老狐對書屈指有所計校乃放犬咋殺之取<lb/>
視簿書是姦人女名已經姦者乃以朱鈎頭所疏名有<lb/>
<pb n="KR3k0054_WYG_047-45b"/>
百數旃女正在簿次<lb/>
宋酒泉郡毎太守到官無㡬輙死後有渤海陳斐見授<lb/>
此郡憂恐不樂就卜者占其吉凶卜者曰逺諸侯放伯<lb/>
裘能解此則無憂斐不解此語答曰君去自當解之斐<lb/>
既到官侍醫有張侯直醫有王侯卒有史侯董侯等斐<lb/>
心悟曰此謂諸侯乃逺之即卧思放伯裘之義不知何<lb/>
謂至夜半後有物來斐被上斐覺以被冒取之物遂跳<lb/>
踉訇訇作聲外人聞持火入欲殺之魅乃言曰我實無<lb/>
<pb n="KR3k0054_WYG_047-46a"/>
惡意但欲試府君耳能一相赦當深報君恩斐曰汝為<lb/>
何物而忽干犯太守魅曰我本千歳狐也今變為魅垂<lb/>
化為神而正觸府君威怒甚遭困厄我字伯裘若府君<lb/>
有急難但呼我字便當自解斐乃喜曰真放伯裘之義<lb/>
也即便放之小開被忽然有光赤如電從户出明衣有<lb/>
敲門者斐問是誰答曰伯裘問來何為答曰白事問白<lb/>
何事答曰北界有賊奴發也斐按發則驗毎事先以語<lb/>
斐於是境界無毫髮之奸而咸曰聖府君後經月餘主<lb/>
<pb n="KR3k0054_WYG_047-46b"/>
簿李音共斐侍婢私通既而懼為伯裘所白遂與諸侯<lb/>
謀殺斐伺傍無人便與諸侯持杖直入欲格殺之斐惶<lb/>
怖即呼伯裘求救我即有物如伸一疋絳剨然作聲音<lb/>
侯伏地失魂乃以次縛取考訊皆服云斐未到官音已<lb/>
懼失權與諸侯謀殺斐會諸侯見斥事不成斐即殺音<lb/>
等伯裘乃謝斐曰未及白音姦情乃為府君所召雖効<lb/>
微力猶用慚惶後月餘與斐辭曰今後當上天去不得<lb/>
復與府君相往來也遂去不見<hi>並上</hi>
<pb n="KR3k0054_WYG_047-47a"/>
佛告諸比丘乃往古昔有一摩納在山窟中誦刹利書<lb/>
有一野狐住其左右専聽誦書心有所解作是念言我<lb/>
解此書語足堪作諸獸王作是念已便起遊行逢羸痩<lb/>
野狐便欲殺之彼言何故殺我答言我是獸王汝不伏<lb/>
我是以相殺彼言願莫殺我我當隨從於是二狐伏一<lb/>
切象復以衆象伏一切虎復以衆虎伏一切獅子遂權<lb/>
得為王旣作王已復作是念我今為獸中王不應以獸<lb/>
為婦便乗白象率諸羣獸不可稱數圍迦夷城數百千<lb/>
<pb n="KR3k0054_WYG_047-47b"/>
帀王遣使問汝諸獸何故如是野狐答言我是獸王應<lb/>
娶汝女與我者善若不與我當滅汝國還白如此王集<lb/>
羣臣共議唯除一臣皆云應與所以者何國之所恃唯<lb/>
賴象馬我有象馬彼有獅子象馬聞氣惶怖伏地戰必<lb/>
不如為獸所滅何惜一女而䘮一國時一大臣聰叡逺<lb/>
畧而白王言臣觀古今未曾聞見人王之女與下賤獸<lb/>
臣雖弱昧要殺此狐使諸羣獸各各散走王即問言何<lb/>
計將兵馬出大臣答言王但尅期戰日先當從彼求索<lb/>
<pb n="KR3k0054_WYG_047-48a"/>
一願願令獅子先戰後吼彼謂我畏必令獅子先吼後<lb/>
戰王至戰日當勅城内皆令塞耳王用其語遣使刻期<lb/>
共求上願至於戰日復遣信求然後出軍軍鋒欲交野<lb/>
狐果令獅子先吼野狐聞之心破七分便於象上墜落<lb/>
於地於是羣獸一時散走<hi>法苑珠林  以下狸</hi>
徐廣曰狸一名不來<hi>封禪書注</hi>
靈狸一體自為夫婦故能媚人<hi>異物志</hi>
殘形操曾子夢一狸不見其首以為不祥而作是曲<hi>琴操</hi>
<pb n="KR3k0054_WYG_047-48b"/>
齊惠公之妾蕭同叔子見御有身以其賤不敢言也取<lb/>
薪而生頃公於野乂不敢舉也狸乳鸇覆之人見而收<lb/>
之因名無野<hi>搜神記</hi>
清沙令徐季龍使人行獵令管輅筮其所得輅曰當獲<lb/>
小獸復非食禽雖有爪牙微而不强雖有文章蔚而不<lb/>
明非虎非雉其名曰貍獵人暮歸果如輅言魏<hi>志</hi>
冀州刺史裴徴辟管輅為文學自卦吉凶云當見三貍<lb/>
果見之<hi>管輅别傳</hi>
<pb n="KR3k0054_WYG_047-49a"/>
吴縣費升為九里亭吏夜有女子來寄宿升彈琵琶女<lb/>
和歌云精氣感㝠昧所降若有縁嗟我遘良契寄欣宵<lb/>
夢間<hi>其一</hi>成公從弦超蘭香降張碩茍云㝠分結纏綿<lb/>
在今夕<hi>其二</hi>佇我風雲㑹正俟今夕遊申心雖未久中<lb/>
念已綢繆<hi>其三</hi>及明為羣狗嚙死乃大貍也<hi>異苑</hi>
晉博陵劉伯祖為河東太守所止承塵上有神能語京<lb/>
師詔書毎下消息輙預告伯祖伯祖問其所食㗖欲得<lb/>
羊肝于前切之腐隨刀不見兩羊肝盡有一老狸露形<lb/>
<pb n="KR3k0054_WYG_047-49b"/>
在案前視者舉刀欲斫之伯祖呵止自舉著承塵上須<lb/>
臾大笑曰向者噉肝醉忽失形與府君相見大慚愧後<lb/>
伯祖當為司𨽻神復先語伯祖某月某日書當到到期<lb/>
如言及入司隸府神隨逐承塵上輙言省内事伯祖大<lb/>
恐懼謂神曰今職在刺舉左右貴人聞神在此得以相<lb/>
害神答曰如府君所慮當相捨去遂絶無聲<hi>法苑珠林</hi>
晉太元中瓦棺佛圖前淳于矜年少潔白送客至石頭<lb/>
城南逢一女子羙姿容矜悦之因訪問二情旣洽將入<lb/>
<pb n="KR3k0054_WYG_047-50a"/>
城北角共盡忻好便各分别期更尅集將欲結為伉儷<lb/>
女曰得壻如君死何恨我兄弟多翁母竝在當問我翁<lb/>
母矜便令女歸問其翁母翁母亦願許之女因敕婢取<lb/>
銀百觔絹百匹助矜成婚尅期成禮車馬騶從之盛闐<lb/>
咽里閈伉儷甚相得經久生兩兒少日有獵者過<lb/>
覓矜將數十狗徑突入咋婦及兒竝成狸絹帛金銀竝<lb/>
是草及死人骨<hi>𤣥怪録</hi>
晉義熙中烏傷人孫乞齎父書到郡達石亭天雨日暮<lb/>
<pb n="KR3k0054_WYG_047-50b"/>
顧見一女戴青繖年可十六七姿容豐艶通身紫衣爾<lb/>
夕電光照室乃是大貍乞因抽刀斫殺繖是荷葉<hi>異苑</hi>
丹陽縣駱慶婦生一男一虎一貍貍虎毛色斑黒牙爪<lb/>
皆備即殺之兒經六日而死母不異<lb/>
樂廣為河南尹先是官舍多妖怪常白日外户自開二<lb/>
子凱横等皆驚悸廣獨自若顧見墻有孔使人掘墻得<lb/>
狸而殺之其怪遂絶<hi>並上猫以下</hi>
猫一名蒙貴一名烏圓<hi>西陽雜俎</hi>
<pb n="KR3k0054_WYG_047-51a"/>
張搏好猫其一曰東守二曰白鳯三曰紫英四曰怯憤<lb/>
五曰錦帶六曰雲圖七曰萬貫皆價值數金次者不可<lb/>
勝數<hi>記事珠以下鼠</hi>
宛野謂鼠為䶆<hi>宛新野今皆在南陽音錐  方言</hi>
䶆䶂鼦鼠鼹鼠鼢鼠鼠狼鼬陽鼠<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>鼠䶄鼠<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>鼠<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
䶈<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR2332" url="https://raw.githubusercontent.com/kanripo/KR-Gaiji/master/images/KR2332.png" mimeType="image/png"/>白<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <graphic n="KR2408" url="https://raw.githubusercontent.com/kanripo/KR-Gaiji/master/images/KR2408.png" mimeType="image/png"/>鼠<graphic n="KR3332" url="https://raw.githubusercontent.com/kanripo/KR-Gaiji/master/images/KR3332.png" mimeType="image/png"/>鼲鼠<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>鼠<graphic n="KR1338" url="https://raw.githubusercontent.com/kanripo/KR-Gaiji/master/images/KR1338.png" mimeType="image/png"/>鼠<hi>廣雅</hi>
山有易腸鼠一月吐易其腸束廣微所謂唐鼠者也<hi>豫章</hi>
<hi>紀</hi>
<pb n="KR3k0054_WYG_047-51b"/>
玉䇿記稱鼠壽三百歳滿一百歳者則色白善憑人而<lb/>
卜名曰仲能知一年中吉凶及千里外事也<hi>枹朴子</hi>
江中魚化為蝗而食五穀者百嵗為鼠<lb/>
義鼠形如鼠每行逓相咬尾三五為羣驚之則散俗云<lb/>
見之者有吉兆成都有之<hi>異苑</hi>
貂出句麗國常有一物共居穴或見之形貌類人長三<lb/>
尺能制貂愛樂刀焉其俗人欲得貂皮以刀投穴口此<lb/>
物夜出穴置皮刀邊須人持皮去乃敢取刀<hi>異苑</hi>
<pb n="KR3k0054_WYG_047-52a"/>
挹樓國出好貂今所謂挹樓貂是也<hi>魏志</hi>
漢昭帝元鳯元年九月燕有黄鼠䘖其尾舞王宫端門<lb/>
中王往視之鼠舞如故王使吏以酒脯飼鼠舞不休一<lb/>
日一夜死時燕王旦謀反將死之象也京房易傳曰誅<lb/>
不原情厥妖鼠舞門<hi>搜神記</hi>
漢成帝建始四年九月長安城南有鼠䘖黄藁柏葉上<lb/>
民冡柏及榆樹上為巢桐柏為多巢中無子皆有乾鼠<lb/>
矢數升時議臣以為恐有水災鼠盜竊小蠱夜出晝匿<lb/>
<pb n="KR3k0054_WYG_047-52b"/>
今正晝去穴而登木象賤人將居貴顯之占桐柏衞思<lb/>
后園所在也其後趙后自微賤登至尊與衛后同類趙<lb/>
后終無子而為害明年有鳶焚巢殺子之象云京房易<lb/>
傳曰臣私禄㒺干厥妖鼠巢<lb/>
中山王周南為㐮邑長忽有鼠從穴中出在㕔事上語<lb/>
曰王周南爾以某月某日當死周南急往不應鼠還穴<lb/>
後至期復出更冠幘皁衣而語曰周南爾日中當死亦<lb/>
不應鼠復入穴須臾復出出復入轉行數語如前日適<lb/>
<pb n="KR3k0054_WYG_047-53a"/>
中鼠復曰周南爾不應死我復何道言訖顛蹶而死即<lb/>
失衣冠所在就視之與常鼠無異<hi>並上</hi>
竇攸治爾雅舉孝廉為郎世祖與百寮大㑹靈臺得鼠<lb/>
身如豹文熒有光華世祖異之問羣臣莫知攸對曰名<lb/>
鼮詔問何以知之攸曰見爾雅詔案視書如攸言賜帛<lb/>
百疋詔諸侯子弟從攸受爾雅<hi>竇氏家傳</hi>
郭璞過江宣城太守殷祐引為叅軍時有物大如水牛<lb/>
灰色卑脚脚類象胸前尾上皆白大力而遲鈍來到城<lb/>
<pb n="KR3k0054_WYG_047-53b"/>
下衆異咸焉祐使人伏而取之令璞作卦遇遯之蠱其卦<lb/>
曰艮體連乾其物壯巨山前之畜匪兕匪虎身與鬼并精<lb/>
見二午法當為禽兩翼不許遂被一創還其本墅按卦名<lb/>
之是為驢鼠卜敵了伏者以㦸刺之深尺許遂去不復見<lb/>
郡綱紀上祠請殺之巫云廟神不恱曰此是䢼亭驢山<lb/>
君鼠使詣荆山暫來過我不須觸之其精妙如此<hi>晉書</hi>
晉太康中㑹稽縣蟛蜞及羊皆化為鼠<lb/>
永嘉五年十一月有蝘鼠出延陵郭璞筮之遇臨之益<lb/>
<pb n="KR3k0054_WYG_047-54a"/>
曰此郡之東縣當有妖人欲稱制者尋亦自死矣<hi>搜神記</hi>
淳于智字叔平有思義能易筮善厭勝之術髙平劉柔<lb/>
夜卧鼠嚙其左手中指以問智智曰是欲殺君而不能<lb/>
當為君使其反死乃以朱書手腕横文後三寸作田字<lb/>
辟方一寸二分使露手以卧明旦有大鼠伏死手前<hi>晉書</hi>
晉趙侯少好諸術姿形顇陋長不滿數尺以盆盛水閉<lb/>
目作禁魚龍立見侯有白米為鼠所盜仍被頭把刀畫<lb/>
地作獄四面門向東嘯羣鼠俱到咒之曰凡非噉者過<lb/>
<pb n="KR3k0054_WYG_047-54b"/>
去止者十餘剖腹看藏有米在焉曾徒跣須屐因仰頭<lb/>
微笑吟雙屐自至人有笑其形容者便陽設以酒盃向<lb/>
口即掩鼻不脫仍稽顙謝過著地不舉永康有騎石山<lb/>
山上有石人騎石馬侯以印指之人馬一時落首今猶<lb/>
在山下<hi>異苑</hi>
晉隆安中髙恵清為太傅主簿忽一日有羣鼠更相啣<lb/>
尾自屋梁相連至地清尋得瘂疾數日而亡<hi>上</hi>
南平國蠻兵義熙初從衆來姑熟便有鬼附之聲呦呦<lb/>
<pb n="KR3k0054_WYG_047-55a"/>
細長或在簷宇之際或在庭樹上若占吉凶輙先索琵<lb/>
琶隨彈而言於時郗竒為府長史問當遷官云不久持<lb/>
節也尋為南蠻校尉予為國郎中親領此上荆州俗語<lb/>
云是老鼠所作名曰鬼侯<hi>靈鬼志</hi>
宋景平中東陽大水永嘉蔡喜夫避住南壠夜有大鼠<lb/>
浮水而來伏喜夫奴牀角愍而不犯每以飯與之水勢<lb/>
既退喜夫得返故居鼠以前脚捧青嚢有三寸許珠留<lb/>
置奴牀前啾啾如欲語也<hi>異苑</hi>
<pb n="KR3k0054_WYG_047-55b"/>
釋道舜靜處林泉庇道自隱言常含笑談述清逺常止<lb/>
澤州羊頭山神農定藥之所結宇茅茨飲無蓄積日唯<lb/>
一食常坐卒歳感蛇鼠同居在繩床下各孚産育不相<lb/>
危惱又致虎來蹲踞其側便為說法<hi>神僧傳</hi>
大興中衡陽區純作鼠市四方丈餘開四門門有一木<lb/>
人縱四五鼠於中欲出門木人輙以椎椎之<hi>晉陽秋</hi>
王肅造逐鼠丸以銅為之晝夜自轉<hi>太平廣記</hi>
宋孝武大明七年春太湖邊忽多鼠其年夏水至悉變<lb/>
<pb n="KR3k0054_WYG_047-56a"/>
成鯉魚民人一日取轉得三五十斛明年大饑<hi>宋書</hi>
齊永明中㑹稽鍾山有人姓蔡不知名山中養鼠數十<lb/>
頭呼來即来遣去即去時謂之謫仙<hi>南齊書</hi>
梁天監中有<graphic n="KR1978" url="https://raw.githubusercontent.com/kanripo/KR-Gaiji/master/images/KR1978.png" mimeType="image/png"/>闖䨲杰䴰䵎仉䏿四公謁武帝帝見之<lb/>
甚恱因命沈隱侯約作覆將與百寮共射之時太史適<lb/>
獲一鼠約匣而緘之以獻帝筮之遇蹇之噬嗑帝占成<lb/>
羣臣受命獻卦者八人有命待成俱成帝占决寘諸青<lb/>
蒲申命闖公揲蓍對曰聖人布卦其象吉矣依象辨物<lb/>
<pb n="KR3k0054_WYG_047-56b"/>
何取異之請從帝命卦時八月庚子日巳時闖公奏請<lb/>
沈約舉帝卦上一蓍以授臣旣撰占成置於青蒲而退<lb/>
讀帝占曰先蹇後噬嗑是其時内艮外坎是其象坎為<lb/>
盜其鼠也居蹇之時動其見噬嗑其拘繫矣噬嗑六爻<lb/>
四無咎一利艱貞非盜之事上九荷校滅耳凶是因盜<lb/>
獲戾必死鼠也羣臣舞蹈呼萬歳帝自矜其中頗有喜<lb/>
色次讀八臣占詞或辨於色或推於氣或取於象或演<lb/>
於爻或依鳥獸龜龍隂陽飛伏其文雖𤣥逺然皆無中<lb/>
<pb n="KR3k0054_WYG_047-57a"/>
者末啟闖公占曰時日王相必生鼠矣且隂陽晦而人<lb/>
文明從靜止而之震動失其性必就擒矣金盛之月制<lb/>
之必金子為鼠辰與艮合體坎為盜又為隱伏為盜是<lb/>
盜是必生鼠也金數於四其鼠必四離為文明南方之<lb/>
卦日中則昃況隂類乎晉之繇曰死如棄如實其事也<lb/>
日歛必死既見生鼠百寮失色而尤闖公占辭有四今<lb/>
者唯一何也公曰請剖之帝性不好殺自恨不中及至<lb/>
日昃鼠且死矣因令剖之果姙三子是日帝移四公於<lb/>
<pb n="KR3k0054_WYG_047-57b"/>
五明殿西閣示更親近其實囚之唯朔望伏臘得於義<lb/>
賢堂見諸學士然有軍國疑議莫不參預焉<hi>梁四公記</hi>
吴興姚察少時宿於人家夜聞一人呼曰㓜卿曰諾一<lb/>
人曰㓜卿視我豈殺人者哉今人欲藥我我不能藥人<lb/>
乎既去察異之因效其聲呼曰幼卿曰諾曰而與而語<lb/>
者何人他曰陳二公公即鼠也察曰而何人答曰我床<lb/>
頭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>面盆也公平生愛惜物命當不害我與家主買我<lb/>
歸能福公使公至吏部尚書者我也明晨聞哭問其故<lb/>
<pb n="KR3k0054_WYG_047-58a"/>
乃主人辨色興欲㑹客食隔宿飯未盡半盌即仆地暴<lb/>
死察乃知其以藥毒鼠而為鼠所毒也遂買其銅盆以<lb/>
歸戒人勿得毒鼠自後察家日以昌果仕至吏部尚書<lb/>
今人呼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>面盆為幼卿鼠為陳二公由此也<hi>太平廣記</hi>
于闐國路中大磧唯有鼠壞形大如蝟毛金銀色昔匈<lb/>
奴來㓂王祈鼠靈乃夜齧人馬兵箭斷壞自然走退<hi>西域</hi>
<hi>傳</hi>
西域有鼠王國鼠之大者如狗中者如兎小者如常大<lb/>
<pb n="KR3k0054_WYG_047-58b"/>
鼠頭悉已白然帶金環枷商估有經過其國不先祈祀<lb/>
者則囓人衣裳也得沙門咒願更獲無他釋道安昔至<lb/>
西方親見如此俗諺云鼠得死人目睛則為王<hi>異苑</hi>
過去世時有一猫狸饑渴羸瘦於孔宂中伺求鼠子若<lb/>
鼠子出當取食之有時鼠子出穴遊戲時被猫狸疾取<lb/>
吞之鼠子身小生入腹中已食其内藏食内藏時猫狸<lb/>
迷悶東西狂走空宅塜間不知何止遂至於死如是比<lb/>
丘有愚癡人依聚落住晨朝着衣持鉢入村乞食不善<lb/>
<pb n="KR3k0054_WYG_047-59a"/>
䕶身不守根門心不繋念見諸女人起不正思惟而取<lb/>
色相發貪欲心已欲火熾然燒其身心已馳走狂逸不<lb/>
樂精舍捨戒退滅此愚癡人長夜常得不饒益苦是故<lb/>
比丘當如是學善䕶其身守諸根門繫心正念<hi>法苑珠林</hi>
　<lb/>
　<lb/>
　<lb/>
　<lb/>
<pb n="KR3k0054_WYG_047-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣博物志巻四十七<lb/>
</p>
<p>
</p>
  </div>
</body>
</text>
</TEI>
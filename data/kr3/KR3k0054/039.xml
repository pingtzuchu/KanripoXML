<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷三十九</head> <lb/>
    <p>
<pb n="KR3k0054_WYG_039-1a"/>
欽定四庫全書<lb/>
　廣博物志卷三十九<lb/>
　　　　　　　　　　　　明　董斯張　撰<lb/>
　　器用<hi>諸器物</hi>
尹夀作鏡<hi>𤣥中記</hi>
帝既與王母會於王屋乃鑄大鏡十二面隨月用之則<lb/>
鏡始於軒轅矣<hi>黄帝内傳</hi>
鑑之銘曰見爾前慮爾後<hi>大戴禮</hi>
<pb n="KR3k0054_WYG_039-1b"/>
武王鏡銘曰以鏡自照者見形容以人自照者見吉凶<lb/>
<hi>太公隂謀</hi>
明鏡之始下型曚然未見形容及其粉以𤣥錫摩以白<lb/>
旃鬚睂微毛可得而察<hi>淮南子</hi>
昔有夫妻將别破鏡人執半以為信其妻與人通其鏡<lb/>
化鵲飛至夫前其夫乃知之後人因鑄鏡為鵲安背上<lb/>
自此始也<hi>神異經</hi>
或問知將来吉凶為有道乎答曰用鏡九寸自照有所<lb/>
<pb n="KR3k0054_WYG_039-2a"/>
思存七月則知神仙千里事也明鏡用一或二謂之日<lb/>
月或用四謂之四規鏡<hi>抱朴子</hi>
桀失玉鏡用其噬獸<hi>尚書帝命期魚又考靈曜云秦失金鏡  目入珠</hi>
周靈王時異方貢玉人石鏡此石色白如月照面如雪<lb/>
謂之月鏡有玉人機捩自能轉動萇𢎞言於王曰聖徳<lb/>
所招也故周人以萇𢎞幸媚而殺之流血成石或𤣥或<lb/>
碧不見其尸矣<hi>拾遺記</hi>
穆王時沮渠國貢火齊鏡人語則鏡中響應<lb/>
<pb n="KR3k0054_WYG_039-2b"/>
有韓房者自渠胥國来獻玉駝高五丈琥珀鳳凰高六<lb/>
尺火齊鏡廣三尺闇中視物如晝向鏡語則鏡中影應<lb/>
聲而答韓房身長一丈垂髪至膝以丹砂畫左右手如<lb/>
日月盈缺之勢可照百餘步周人見之如神明矣<hi>並上</hi>
有降靈壇養靈池分光殿五間奔雷室七間望蟾閣十<lb/>
二丈上有金鏡廣四尺元封中有祗國獻此鏡照見魑<lb/>
魅不獲隱形<hi>洞㝠記</hi>
日南國有神藥數千種其西南有石鏡方數百里光明<lb/>
<pb n="KR3k0054_WYG_039-3a"/>
瑩徹可鍳五藏六府亦名仙人鏡國中人若有疾輒照<lb/>
其形遂知病起何藏府即采神藥餌之無不愈其國人<lb/>
夀三千歲亦有長生者<hi>述異記</hi>
宣帝被收繫郡邸獄臂上猶帶史良娣合綵婉轉絲繩<lb/>
繫身毒國寶鏡一枚大如八銖錢舊傳此鏡見妖魅得<lb/>
佩之者為天神所福故宣帝從危獲濟及即大位每持<lb/>
此鏡感咽移辰常以琥珀笥盛之<hi>西京雜記</hi>
杜真孟宗周覽求師經厯齊魯資用將乏磨鏡自給<hi>益部</hi>
<pb n="KR3k0054_WYG_039-3b"/>
<hi>耆舊傳</hi>
河東孫博能引鏡為刀屈刀為鏡<hi>神仙傳傳</hi>
文帝問占夢周宣吾夢磨錢文欲滅而愈更明何謂宣<lb/>
悵然不對帝固問之宣曰陛下家事雖欲爾而太后不<lb/>
聴是以欲滅更明耳帝欲治弟植之罪逼於太后但加<lb/>
貶爵<hi>魏志</hi>
仁夀殿前大方銅鏡高五尺餘廣三尺二寸立着庭中<lb/>
向之便寫人形體了一怪也<hi>陸士衡書</hi>
<pb n="KR3k0054_WYG_039-4a"/>
王獻失鏡鏡在罌中罌中纔數寸而鏡尺餘以問郭璞<lb/>
曰此乃邪魅所為使燒車轄以擬鏡鏡即出焉<hi>搜神記</hi>
胡太后使靈昭造七寶鏡臺合有三十六室别有一婦<lb/>
人手各執鎻纔下一關三十六户一時自閉若抽此關<lb/>
諸門咸啟婦人各出户前<lb/>
扶南大舶從西天竺國来賣碧玻瓈鏡内外皎潔置五<lb/>
色物於其上向明視之不見其質問其價約錢百萬貫<lb/>
杰公曰昔波羅尼斯國王有大福得獲二寶鏡鏡光可<lb/>
<pb n="KR3k0054_WYG_039-4b"/>
照大者三十里小者十里至𤣥孫福盡天火燒宫大鏡<lb/>
光明皎潔災火不至焚爇小者光微為火所害雖光彩<lb/>
昧暗尚能辟諸毒物方圓百步葢此鏡也時王賣得金<lb/>
二千餘斤遂入商人之手後王福薄失其大寶收奪此<lb/>
鏡却入王宫此王十世失道國人將謀害之此鏡又出<lb/>
入於商賈其價千金傾竭府庫不足也因命杰公與之<lb/>
論鏡由是信服<hi>四公記</hi>
隋汾隂侯生天下竒士也王度嘗以師禮事之臨終贈<lb/>
<pb n="KR3k0054_WYG_039-5a"/>
度以古鏡曰持此則百邪逺人度受而寶之鏡横徑八<lb/>
寸鼻作麒麟蹲伏之象遶鼻列四方龜龍鳳虎依方陳<lb/>
布四方外又設八卦卦外置十二辰位而具畜焉辰畜<lb/>
之外又置二十四字周遶輪廓文體佀𨽻㸃畫無闕而<lb/>
非字書所有也侯生云二十四氣之象形承日照之則<lb/>
背上文畫墨入影内纖毫無失舉而扣之清音徐引竟<lb/>
日方絕嗟乎此則非凡鏡之所同也宜其見賞高賢自<lb/>
稱靈物侯生常云昔者吾聞黄帝鑄十五鏡其第一横<lb/>
<pb n="KR3k0054_WYG_039-5b"/>
徑一尺五寸法滿月之數也以其相差各校一寸此第<lb/>
八鏡也雖歲祀悠逺圖書寂寞而高人所述不可誣矣<lb/>
昔楊氏納環累代延慶張公喪劍其身亦終今度遭世<lb/>
擾攘居常鬱怏王室如燬生涯何地寶鏡復去哀哉今<lb/>
具其異跡列之於後數千載之下倘有得者知其所由<lb/>
耳大業七年五月度自御史罷歸河東適遇侯生卒而<lb/>
得此鏡至其年六月度歸長安至長樂坡宿於主人程<lb/>
雄家雄新受寄一婢頗甚端麗名曰鸚鵡度既税駕將<lb/>
<pb n="KR3k0054_WYG_039-6a"/>
整冠履引鏡自照鸚鵡遙見即便叩首流血云不敢住<lb/>
度因召主人問其故雄云兩月前有一客㩦此婢從東<lb/>
来時婢病甚客便寄畱云還日當取比不復来不知其<lb/>
婢由也度疑精魅引鏡逼之便云乞命即變形度即掩<lb/>
鏡曰汝先自叙然後變形當捨汝命婢再拜自陳云某<lb/>
是華山府君廟前長松下千歲老狸大行變惑罪合至<lb/>
死遂為府君捕逐逃於河渭之門為下邽陳思恭義女<lb/>
䝉養甚厚嫁鸚鵡與同郷人柴華鸚鵡與華意不相愜<lb/>
<pb n="KR3k0054_WYG_039-6b"/>
逃而東出韓城縣為行人李無傲所執無傲麤暴丈夫<lb/>
也遂將鸚鵡遊行數歲昨隨至此忽爾見畱不意遭逢<lb/>
天鏡隱形無路度又謂曰汝本老狸變形為人豈不害<lb/>
人也婢曰變形事人非有害也但逃匿幻惑神道所惡<lb/>
自當至死耳度又謂曰欲捨汝可乎鸚鵡曰辱公厚賜<lb/>
豈敢忘徳然天鏡一照不可逃形但乆為人形羞復故<lb/>
體願緘於匣許盡醉而終度又謂曰緘鏡於匣汝不逃<lb/>
乎鸚鵡笑曰公適有美言尚許相捨緘鏡而走豈不終<lb/>
<pb n="KR3k0054_WYG_039-7a"/>
恩但天鏡一臨竄跡無路惟希數刻之命以盡一生之<lb/>
歡耳度登時為匣鏡又為致酒悉召雄家隣里與宴謔<lb/>
婢頃大醉奮衣起舞而歌曰寶鏡寶鏡哀哉予命自我<lb/>
離形於今幾姓生雖可樂死必不傷何為眷戀守此一<lb/>
方歌訖再拜化為老狸而死一座驚歎大業八年四月<lb/>
一日太陽虧度時在臺直晝臥㕔閣覺日漸昏諸吏告<lb/>
度以日蝕甚整衣時引鏡出自覺鏡亦昏昧無復光色<lb/>
度以寶鏡之作合於隂陽光景之妙不然豈合以太陽<lb/>
<pb n="KR3k0054_WYG_039-7b"/>
失曜而寶鏡亦無光乎歎怪未已俄而光彩出日亦漸<lb/>
明比及日復鏡亦清朗如故自此之後每日月薄蝕鏡<lb/>
亦昏昧其年八月十五日友人薛俠者獲一銅劍長四<lb/>
尺劍連於靶靶盤龍鳳之狀左文如火焰右文如水波<lb/>
光彩灼爍非常物也俠持過度曰此劍俠常試之每月<lb/>
十五日天地清朗置之暗室自然有光傍照數丈俠持<lb/>
之有日月矣明公好竒愛古如飢如渇願與君今夕一<lb/>
試度喜甚其夜果遇天地清霽密閉一室無復脱隙與<lb/>
<pb n="KR3k0054_WYG_039-8a"/>
俠同宿度亦出寶鏡置於座側俄而鏡上吐光明照一<lb/>
室相視如晝劍横其側無復光彩俠大驚曰請内鏡於<lb/>
匣度從其言然後劍乃吐光不過一二尺耳俠撫劍歎<lb/>
曰天下神物亦有相伏之理也是後每至月朢則出鏡<lb/>
於暗室光嘗照數丈若月影入室則無光也豈太陽太<lb/>
隂之耀不可敵也乎其年冬兼著作郎奉詔撰國史欲<lb/>
為蘓綽立傳度家有奴曰豹生年七十矣本蘓氏部曲<lb/>
頗涉史傳略解屬文見度傳草因悲不自勝度問其故<lb/>
<pb n="KR3k0054_WYG_039-8b"/>
謂度曰豹生嘗受蘓公厚遇今見蘓公言騐是以悲耳<lb/>
郎君所有寶鏡是蘓公友人河南苗季子所遺蘓公者<lb/>
蘓公愛之甚蘓公臨亡之歲戚戚不樂嘗召苗生謂曰<lb/>
自度死日不乆不知此鏡當入誰手今欲以蓍筮一卦<lb/>
先生幸觀之也便顧豹生取蓍蘓公自揲布卦卦訖蘓<lb/>
公曰我死十餘年我家當失此鏡不知所在然天地神<lb/>
物動静有徴今河派之間徃徃有寶氣與卦兆相合鏡<lb/>
其徃彼乎季子曰亦為人所得乎蘓公又詳其卦云先<lb/>
<pb n="KR3k0054_WYG_039-9a"/>
入侯家復歸王氏過此以徃莫知所之也豹生言訖涕<lb/>
泣度問蘓氏果云舊有此鏡蘓公薨後亦失所在如豹<lb/>
生之言故度為蘓公傳亦具言其事於篇末論蘓公蓍<lb/>
筮絕倫黙而獨用謂此也大業九年正月朔旦有一胡<lb/>
僧行乞而至度家弟勣出見之覺其神彩不俗更邀入<lb/>
室而為具食坐語良乆胡僧謂勣曰檀越家佀有絶世<lb/>
寶鏡也可得見耶勣曰法師何以得知之僧曰貧道受<lb/>
明録秘術頗識寶氣檀越宅上每日常有碧光連日絳<lb/>
<pb n="KR3k0054_WYG_039-9b"/>
氣屬月此寶鏡氣也貧道見之兩年矣今擇良日故欲<lb/>
一觀勣出之僧跪捧欣躍又謂勣曰此鏡有數種靈相<lb/>
皆當未見但以金膏塗之珠粉拭之舉以照日必影徹<lb/>
墻壁僧又歎息曰更作法試應照見腑臟所恨卒無藥<lb/>
耳但以金烟薰之玉水洗之復以金膏珠粉如法拭之<lb/>
藏之泥中亦不晦矣遂畱金烟玉水等法行之無不獲<lb/>
驗而胡僧遂不復見其年秋度出兼芮城令令㕔前有<lb/>
一棗樹圍可數丈不知幾百年矣前後令至皆祠謁此<lb/>
<pb n="KR3k0054_WYG_039-10a"/>
樹否則殃禍立及也度以為妖由人興淫祀宜絕縣吏<lb/>
皆叩頭請度度不得已為之以祀然隂念此樹當有精<lb/>
魅所託人不能除養成其勢乃密懸此鏡於樹之間其<lb/>
夜二皷許聞其㕔前磊落有聲若雷霆者遂起視之則<lb/>
風雨晦㝠纒繞此樹電光晃耀忽上忽下至明有一大<lb/>
虵紫鱗赤尾緑頭白角額上有王字被數創死於樹度<lb/>
便下收鏡命吏出虵焚於縣門外仍掘樹樹心有一穴<lb/>
於地漸大有巨虵蟠泊之跡旣而焚之妖怪遂絶其年<lb/>
<pb n="KR3k0054_WYG_039-10b"/>
冬度以御史帶芮城令持節河北道開倉糧賑給陜<lb/>
東時天下大飢百姓疾病蒲陜之間癘疫尤甚有河北<lb/>
人張龍駒為度下小吏其家良賤數十口一時遇疾度<lb/>
憫之齎此入其家使龍駒持鏡夜照諸病者見鏡皆驚<lb/>
起云見龍駒持一月来相照光隂所及如氷著體冷徹<lb/>
腑臟即時熱定至晚並愈以為無害於鏡而有濟於衆<lb/>
令密持此鏡遍廵百姓其夜鏡於匣中冷然自鳴聲甚<lb/>
徹逺良乆乃止度心獨怪明早龍駒来謂度曰龍駒昨<lb/>
<pb n="KR3k0054_WYG_039-11a"/>
忽夢一人龍頭蛇身朱冠紫服謂龍駒我即鏡精也名<lb/>
曰紫珍嘗有徳於君家故来相託為我謝王公百姓有<lb/>
罪天與之疾奈何使我反天救物且病至後月當漸愈<lb/>
無為我苦度感其靈怪因此誌之至後月病果漸愈如<lb/>
其言也大業十年度弟勣自六合丞棄官歸又將遍遊<lb/>
山水以為長徃之策度止之曰今天下向亂盜賊充斥<lb/>
欲安之乎且吾與汝同氣未嘗逺别此行也似將高蹈<lb/>
昔尚子平遊五嶽不知所之汝若追踵前賢吾所不堪<lb/>
<pb n="KR3k0054_WYG_039-11b"/>
也便涕泣對勣勣曰意已决矣必不可畱兄今之逹人<lb/>
當所不體孔子曰匹夫不奪其志矣人生百年忽同過<lb/>
隙得情則樂失志則悲安遂其欲聖人之義也度不得<lb/>
已與之决别勣曰此别也亦有所求兄所藏寶鏡非塵<lb/>
俗物也勣將抗志雲路棲踪烟霞欲兄以此為贈度曰<lb/>
吾何惜於汝也即以與之勣得鏡遂行不言所適至大<lb/>
業十三年夏六月始歸長安以鏡歸謂度曰此鏡真寶<lb/>
物也辭兄之後先遊嵩山少室降石梁坐玉壇屬日暮<lb/>
<pb n="KR3k0054_WYG_039-12a"/>
遇一嵌巖有一石堂可容三五人勣棲息止焉月夜二更<lb/>
後有兩人一貌鬍鬚睂皓而痩稱山公一面濶白鬚睂<lb/>
長黑而矮稱毛生謂勣曰何人斯居也勣曰尋幽探穴<lb/>
訪竒者二人坐與勣談乆徃徃有異義出於言外勣疑<lb/>
其精怪引手潛後開匣取鏡鏡光出而二人失聲俯伏<lb/>
矮者化為龜鬍者化為猿懸鏡至曉二身俱殞龜身帶<lb/>
緑毛猿身帶白毛即入箕山渡潁水厯太和視玉井井<lb/>
傍有池水湛然緑映問樵夫曰此靈湫耳村閭每八節<lb/>
<pb n="KR3k0054_WYG_039-12b"/>
祭之以祈福祐若一祭有闕即池水出黑雲大雹浸堤<lb/>
壞阜勣引鏡照之池水沸湧有雷如震忽爾池水騰出<lb/>
池中不遺涓滴可行二百餘步水落於地有一魚可長<lb/>
丈餘粗細大於臂首紅額白身作青黄間色無鱗有涎<lb/>
龍形蛇角觜尖狀如鱘魚動而有光在於泥水困而不<lb/>
能逺去勣謂蛟也失水而無能為耳刄而為炙甚膏有<lb/>
味以充數朝口腹遂出於宋汴汴主人張琦家有女子<lb/>
患入夜哀痛之聲實不堪忍勣問其故病来已經年歲<lb/>
<pb n="KR3k0054_WYG_039-13a"/>
白日即安夜常如此勣停一宿及聞女子聲遂開鏡照<lb/>
之痛者曰戴冠郎被殺其病者牀下有大雄鷄死矣乃<lb/>
是主人七八歲老鷄也遊江南將渡廣陵楊子江忽暗<lb/>
雲覆水黑風波湧舟子失容慮有覆没勣㩦鏡上舟照<lb/>
江中數步明朗徹底風雲四歛波濤遂息湏臾之間逹<lb/>
濟天塹躋攝山麴芳嶺或攀絶頂或入深洞逢其羣鳥<lb/>
環人而噪數熊當路而蹲以鏡揮之熊鳥奔駭是時利<lb/>
涉浙江遇潮出海濤聲振吼數百里而聞舟人曰濤旣<lb/>
<pb n="KR3k0054_WYG_039-13b"/>
近未可渡南若不廻舟吾輩必葬魚腹勣出鏡照江波<lb/>
不進屹如雲立四面江水豁開五十餘步水漸清淺黿<lb/>
鼉散走舉㠶翩翩直入南浦然後却視濤波洪湧高數<lb/>
十丈而至所渡之所也遂登天台周覽洞壑夜行佩之<lb/>
山谷去身百步四面光徹纖微皆見林間宿鳥驚而亂<lb/>
飛還履㑹稽逢異人張始鸞授勣周髀九章及明堂六<lb/>
甲之事與陳永同歸更遊豫章見道士許藏秘云是旌<lb/>
陽七代孫有咒登刀履火之術説妖怪之次更言豐城<lb/>
<pb n="KR3k0054_WYG_039-14a"/>
縣倉督李敬慎家有三女遭魅病人莫能識藏秘療之<lb/>
無効勣故人曰趙丹有才器任豐城縣尉勣因過之丹<lb/>
命祗承人指勣停處勣謂曰欲得倉督李敬慎家居止<lb/>
丹遽命敬慎為主禮勣因問其故敬慎曰三女同居堂<lb/>
内閤子毎至日晩即靚粧衒服黄昏後即歸所居閤子<lb/>
滅燈燭聴之竊與人言笑聲及至曉眠非唤不覺日日<lb/>
漸瘦不能下食制之不令粧梳即欲自縊投井無奈之<lb/>
何勣謂敬曰引示閤子之處其閣東有忩恐其門閉固<lb/>
<pb n="KR3k0054_WYG_039-14b"/>
而難啟遂晝日先刻斷忩櫺四條却以物支拄之如舊<lb/>
至日暮敬報勣曰粧梳入閤矣至一更聴之言笑自然<lb/>
勣㧞忩櫺子持鏡入閤照之三女呌云殺我婿也初不<lb/>
見一物懸鏡至明有一鼠狼首尾長一尺三四寸身無<lb/>
毛齒有一老鼠亦無毛齒其肥大可重五斤又有守宫<lb/>
大如人手身披鱗甲煥爛五色頭上有兩角長可半寸<lb/>
尾長五寸已上尾頭一寸色白並於壁孔前死矣從此<lb/>
疾愈其後尋真至廬山婆娑數月或棲息長林或露宿<lb/>
<pb n="KR3k0054_WYG_039-15a"/>
草莽虎豹接尾豺狼連跡舉鏡視之莫不竄伏廬山處<lb/>
士蘓賔竒識之士也洞明易道藏徃知来謂勣曰天下<lb/>
神物必不乆居人間今宇宙喪亂他鄉未必可止吾子<lb/>
此鏡尚在足相衛幸速歸家郷也勣然其言即時北歸<lb/>
便遊河北夜夢鏡謂勣曰我䝉卿兄厚禮今當捨人間<lb/>
逺去欲得一别卿請早歸長安也勣夢中許之及曉獨<lb/>
居思之恍恍發悸即時西首秦路今既見兄勣不負諾<lb/>
矣終恐此靈物亦非兄所有數月勣還河東大業十三<lb/>
<pb n="KR3k0054_WYG_039-15b"/>
年七月十五日匣中悲鳴其聲纖逺俄而漸大若龍咆<lb/>
虎吼良乆乃定開匣視之即失鏡矣<hi>異聞集以下扇</hi>
五明扇舜所作也既受堯禪廣開視聴求賢人以自輔<lb/>
故作五明扇焉秦漢公卿士大夫皆得用之魏晉非乘<lb/>
輿不得用<lb/>
雉尾扇起於殷世高宗時有雊雉之祥服章多用翟羽<lb/>
周制以為王后夫人之車服<lb/>
武王作翣<hi>世本</hi>
<pb n="KR3k0054_WYG_039-16a"/>
魯少千山陽人漢文帝微服懷金欲問其道少千執象<lb/>
牙扇出應門<hi>搜神記</hi>
梁冀作擁身扇<hi>續漢書</hi>
晉庾廙為荆州都督以毛扇上成帝帝疑是故物侍中<lb/>
劉劭對曰栢梁雲構工匠先居其下管弦繁奏䕫牙先<lb/>
聆其音廙之此扇以好不以新<hi>語林</hi>
石虎作雲母五明金薄莫難扇薄打純金如蟬翼二面<lb/>
彩漆畫列仙竒烏異獸雲母帖其中彩色明徹虎出時<lb/>
<pb n="KR3k0054_WYG_039-16b"/>
用此扇挾乘輿又有象牙桃枝扇或緑沉色或木蘭色<lb/>
或紫紺色或作薄金色<hi>拾遺記</hi>
義熈中高平檀茂崇喪亡其母沛郡劉氏晝眠夢見崇<lb/>
手執團扇云崇年命未盡横被災厲永逺乖離今以此<lb/>
扇奉别母流涕驚覺果於屏風間得扇上皆如蜘蛛網<lb/>
絡撫執悲慟<hi>異苑</hi>
齊高帝好畫扇何戢有蟬雀扇顧景秀所畫絕巧獻之<lb/>
張融弱冠有名道士陸修静以白鷺羽扇遺之曰此旣<lb/>
<pb n="KR3k0054_WYG_039-17a"/>
異物以奉異人<hi>南史鼎以下</hi>
神鼎者質文之精也知吉知凶能重能輕不吹而沸五<lb/>
味自生王者盛徳則出<hi>宋書</hi>
金華山黄帝作一鼎高一丈三尺大如十石甕像龍騰<lb/>
雲百神螭獸滿其中文曰真金作鼎百神率服複篆書<lb/>
三足<hi>虞荔鼎録</hi>
大茅山有𤣥帝時銅鼎鼎可容四五斛許偃刻甚精好<lb/>
在山獨高處入土八尺許上有盤石掩鼎上𤣥帝時命<lb/>
<pb n="KR3k0054_WYG_039-17b"/>
東海神使埋藏於此<lb/>
軒轅自採首山之銅以鑄鼎虎豹百禽為之視火參鑪<lb/>
鼎成而軒轅疾崩葬喬山五百年後山崩空室無尸唯<lb/>
寶劍赤舄在耳一旦又失所在也<hi>真誥</hi>
禹九鼎成而太白見者九日<lb/>
禹鑄九鼎人不覺鼎移而日移五步自周郟鄏已来<lb/>
東南移不知今至何國也道人商行傳曰鼎在罽賓<hi>孫暢</hi>
<hi>之述書</hi>
<pb n="KR3k0054_WYG_039-18a"/>
夏后開使蜚亷折金於山而陶鑄之於昆吾是使翁難<lb/>
雉乙卜於白若之龜曰鼎成三足而方不炊而自烹不<lb/>
舉而自藏不遷而自行以祭於昆吾之墟上乙又言兆<lb/>
之繇曰饗矣逢逢白雲一南一北一西一東九鼎旣成<lb/>
遷於三國夏后氏失之殷人受之殷人失之周人受之<lb/>
<hi>墨子</hi>
周家以世孝天瑞之鼎以助享祭<hi>公羊注</hi>
周鼎著倕而使齕其指先王以見大巧之不可也<hi>淮南子</hi>
<pb n="KR3k0054_WYG_039-18b"/>
鼎有黄耳利得鱣鯉<hi>歸藏占</hi>
吕望銘功於昆吾仲山鏤績於庸器計功之義也<hi>文心雕龍</hi>
太公於渭水得玉璜鑄一鼎刻其文曰璜鼎<lb/>
荀况在嵩溪作一鼎大如五石甕表裏皆紀兵法大篆<lb/>
書四足<lb/>
秦丞相樗里子作一鼎文曰智嚢獨足古文大篆書<lb/>
張儀伐蜀鑄一鼎高三尺文曰定蜀大篆書<lb/>
周顯王四十二年九鼎淪没泗淵秦始皇時見於泗水<lb/>
<pb n="KR3k0054_WYG_039-19a"/>
始皇大喜使數千人入水求之一絲未出龍嚙斷其口<lb/>
故泗上謠曰稱樂太早絕鼎絲<hi>水經注</hi>
李斯為丞相鑄一鼎其文曰上丞相鼎埋於上蔡東門<lb/>
漢孝景帝鑄一鼎名曰食鼎高二尺銅金銀雜為之形<lb/>
若瓦甑無足中元六年造其文曰五熟是滋君王膳之<lb/>
小篆書<lb/>
武帝登泰山鑄一鼎高四尺銅銀為之其形如甕有三<lb/>
足太始四年造其文曰登於泰山萬夀無疆四海寕謐<lb/>
<pb n="KR3k0054_WYG_039-19b"/>
神鼎傳芳大篆書<lb/>
元鼎元年汾陽得寶鼎即吾丘夀王所鑄之鼎高一丈<lb/>
二尺受十二石雜金銀銅錫為之四面蛟龍兩耳能鳴<lb/>
三足馬蹄刻山雲竒怪之象紀靈圖未然之狀其文曰<lb/>
夀考天地百祥臻峙山伏其靈海伏其異此銘在底下<lb/>
又别有銘或浮或沈皆古文複篆此上古之鑄造也總<lb/>
有九枚<lb/>
昭帝元平元年於藍田覆車山鑄一鼎高三尺受五斗<lb/>
<pb n="KR3k0054_WYG_039-20a"/>
刻其文曰宜君王和四方調滋味去腥傷小篆書三足<lb/>
廢帝賀以天鳳六年登位廢為海昏侯鑄一小鼎貯酒<lb/>
其形若甕四足受二斗其文曰長滿上小篆書<lb/>
宣帝甘露元年於華山仙掌鑄一鼎高五尺受四斗擬<lb/>
承甘露刻其文曰萬國伏貽長乆鑄神鼎承天酒三足<lb/>
小篆書又建章宫銅人生毛以為美祥作一金鼎埋之<lb/>
本宫<lb/>
元帝初元二年鑄一鼎大如甕無足其文曰黄帝膳鼎<lb/>
<pb n="KR3k0054_WYG_039-20b"/>
小篆書<lb/>
成帝綏和元年匈奴平鑄一鼎其文曰㓂盜平黄河清<lb/>
八分書三足高五尺六寸<lb/>
哀帝元夀元年鑄一鼎貯酒高四尺三足其文曰羣臣<lb/>
元日用醴小篆書<lb/>
平帝元始五年鑄一鼎受二斗其文曰藥鼎三足八分<lb/>
書<lb/>
王莽建國元年鑄一大鼎高一丈其文曰建國鼎莽自<lb/>
<pb n="KR3k0054_WYG_039-21a"/>
書埋之漸臺又作一鼎其文曰君臣之鼎並小篆書三<lb/>
足<lb/>
後漢光武建元元年鑄一鼎其文曰定天下萬物伏小<lb/>
篆書三足高九尺<lb/>
明帝永平十年鑄一鼎於洛水高六尺其文曰蛟龍伏<lb/>
大篆書三足又鑄一鼎於榖水高五尺其文曰榖洛小<lb/>
篆書四足<lb/>
章帝元和二年於北嶽鑄一鼎高四尺無足其文曰鎮<lb/>
<pb n="KR3k0054_WYG_039-21b"/>
地鼎小篆書<lb/>
安帝延光四年鑄一鼎於少室山其文曰承露鼎小篆<lb/>
書四足<lb/>
順帝永建六年鑄一鼎於伊水名曰魚鼎高四尺三足<lb/>
靈帝嘉平元年鑄一大鼎埋之鴻都門其文曰儒鼎古<lb/>
書三足<lb/>
漢官儀曰開陽門夜植樓上帝因作一鼎其文曰柱鼎<lb/>
一足如馬蹄<lb/>
<pb n="KR3k0054_WYG_039-22a"/>
蕭何為丞相鑄一鼎大如三石甕自表已功其文曰紀<lb/>
功鼎亦是何自作署書體四足<lb/>
張陵在雲臺山得仙作一鼎寫丹經埋於雲臺山下<lb/>
車千秋為丞相鑄一鼎文曰車丞相鼎八分書<lb/>
司馬遷南遊探禹穴作一鼎而小記年月日埋之秦望<lb/>
山<lb/>
黄霸為潁川守神雀集遂刻鼎記之<lb/>
孔光拜丞相鑄一鼎文曰丞相博山侯大篆書<lb/>
<pb n="KR3k0054_WYG_039-22b"/>
王商為單于所畏遂令鑄一鼎刻記其功以勸功臣<lb/>
楊震為太尉作一鼎其文曰太尉鼎古隸書<lb/>
南單于於漠北遺憲古鼎客五斗其傍銘曰仲山甫鼎<lb/>
萬年子子孫孫永保用憲乃上之<hi>竇憲傳</hi>
胡廣鑄一鼎其文曰孝子鼎八分書<lb/>
陳太丘鑄一鼎藏於陘山<lb/>
張衡制地動圖記之於鼎沉於西鄂水中<lb/>
王允字子師郭林宗見而竒之允自鑄一鼎曰千里八<lb/>
<pb n="KR3k0054_WYG_039-23a"/>
分書<lb/>
王仲子為大司徒鑄一鼎其文曰司徒鼎大篆書<lb/>
王朗為司空鑄一鼎其文曰司空鼎複篆書<lb/>
董卓為太師鑄一鼎其文曰太師鼎古隸書<lb/>
蔡伯喈為侍中封高陽侯作一鼎記漢家厯數邕自書<lb/>
藏於泰山<lb/>
蜀先主章武二年於漢川鑄一鼎名曰克漢鼎埋之丙<lb/>
穴中八分書三足又鑄一鼎沉於永安水中紀行軍竒<lb/>
<pb n="KR3k0054_WYG_039-23b"/>
變又於成都武檐山埋一鼎名曰受禪鼎又埋一鼎於<lb/>
劍口山名曰劍山鼎並小篆書皆武侯迹又時龍見武<lb/>
陽之水九日因鑄一鼎像龍形沉水中<lb/>
蜀章武三年先主作二鼎一與魯王文曰富貴昌宜侯<lb/>
王一與梁王文曰大吉祥宜公王並古隸書高二尺<lb/>
諸葛亮殺王雙還定軍山作一鼎埋於漢川其文曰定<lb/>
軍鼎又作八陣鼎沉之永安水中皆大篆書又於𤣥武<lb/>
郡金山作二鼎一大一小並無文時亮行軍見此山勢<lb/>
<pb n="KR3k0054_WYG_039-24a"/>
似有王者故鎮之<lb/>
魏武帝鑄一鼎於白鹿山高一丈紀征伐戰陣之能古<lb/>
文篆書四足更作鼎予太子名曰孝鼎畫刻古来孝子<lb/>
姓名小篆書<lb/>
文帝黄初元年鑄受禪鼎其文曰受祚鼎小篆書<lb/>
明帝太和六年鑄一鼎三足名曰萬夀鼎小篆書<lb/>
鍾繇魏文帝賜五熟鼎<lb/>
吳孫權黄武元年於彭蠡水沉一鼎其文曰百神助陽<lb/>
<pb n="KR3k0054_WYG_039-24b"/>
侯伏三足大篆書又獵於樊山見一姥問得何獸答曰<lb/>
得一豹曰何不截尾遂為姥立廟并作一鼎文曰豹尾<lb/>
鼎<lb/>
孫亮建興元年於武昌鑄一鼎其文曰鎮山鼎小篆書<lb/>
三足<lb/>
孫浩鑄一鼎於蔣山紀吳之厯數八分書<lb/>
吳顧邕鑄一鼎文曰顧元凱之鼎八分書三足<lb/>
陸遜破劉備軍鑄一鼎紀功其文曰破備鼎<lb/>
<pb n="KR3k0054_WYG_039-25a"/>
晉懐帝永嘉六年鑄一鼎沈於𤓰步江中無文字鼎似<lb/>
龜形<lb/>
苻堅建元年中長安樵人於城内見金鼎走白堅堅遣<lb/>
載取到化為銅鼎入門又變成大鐸<hi>異苑</hi>
孔愉獲龜放之遂作一鼎刻其文曰孔敬康鼎沉之於<lb/>
水<lb/>
王羲之於九江作書鼎高五尺四面周匝書遍刻之沉<lb/>
於水中真隸書<lb/>
<pb n="KR3k0054_WYG_039-25b"/>
宋王劉裕晉永初三年從秦中還紀功鑄一鼎於九江<lb/>
其文曰沸秦洛伏大漢古篆書<lb/>
宋文帝得鰕魚遂作一鼎其文曰鰕魚四足<lb/>
順帝昇明元年有人於宫亭湖得一鼎上有古文洵漠<lb/>
二字<lb/>
齊高祖諱道成於齋中池内見龍聞簫皷音遂埋一鼎<lb/>
其文曰龍鼎真書三足<lb/>
梁武帝大通元年於蔣山埋一鼎其文曰大通真書又<lb/>
<pb n="KR3k0054_WYG_039-26a"/>
鑄一鼎書老子五千言沉之九江中並蕭子雲書又天<lb/>
監二年安豐得一角靈龜武帝遂作一鼎投得龜處<lb/>
陳武帝即位鑄一鼎其文曰元勲鼎沉於浙江<lb/>
陳宣帝於太極殿中鑄一鼎其文曰忠烈常侍丁初正<lb/>
書<hi>並上</hi>
邳公好古物鐘鼎什物珪璽錢貝必具子聞之曰古之<lb/>
好古者聚道今之好古者聚財<hi>文中子以下罏</hi>
長安巧工丁緩者為常滿燈七龍五鳳常雜以芙蓉蓮<lb/>
<pb n="KR3k0054_WYG_039-26b"/>
藕之竒又作臥褥香罏一名被中香罏本出房風其法<lb/>
後絶至緩始更為之為機環轉運四周而罏體常平可<lb/>
置之被褥故以為名又作九層博山香罏鏤為竒禽怪<lb/>
獸窮諸靈異皆自然運動又作七輪扇連七輪大皆徑<lb/>
丈相連續一人運之滿堂寒顫<hi>西京雜記</hi>
吳郡吳泰能筮會稽盧氏失博山罏使泰筮之泰曰此<lb/>
物質雖為金其象實山有樹非林有孔非泉閶闔風至<lb/>
時發青烟此香罏也語其主處求即得之<hi>集異記</hi>
<pb n="KR3k0054_WYG_039-27a"/>
釋寳海姓龔梁武自講湼盤命海論佛性義海升榻而<lb/>
執鍮香罏帝曰法師雖斷慳貪香罏非鍮不執海應聲<lb/>
曰陛下位居宸極帽簪非纛不戴帝大悦<lb/>
宋費崇先者吳興人也泰始三年受菩薩戒寄齋於惠<lb/>
逺家二十四日書夜不懈每聴經常以鵲尾香罏置膝<lb/>
前初齋三夕見一人容服不凡竟来舉罏將去崇先視<lb/>
膝前罏猶在其處更詳視此人見提去甚分明崇先方<lb/>
悟是神異自惟衣裳新滌了無不淨唯坐側有唾壺旣<lb/>
<pb n="KR3k0054_WYG_039-27b"/>
使去壺即復見此人還罏坐前未至席頃猶見兩罏旣<lb/>
即合為一然則此神人所提者葢罏影乎<hi>法苑珠林</hi>
沈約有香罏曰辟塵謝靈運有帳亦曰辟塵<hi>採蘭雜志</hi>
馮小憐有足罏曰辟邪手罏曰鳬藻冬天頃刻不離皆<lb/>
以其飾得名<hi>上</hi>
陶𢎞景母郝氏夢天人手執香罏来至其所已而有娠<lb/>
<hi>南史枕以下</hi>
泰山父者時漢武帝東巡見父鋤於道頭上白光高數<lb/>
<pb n="KR3k0054_WYG_039-28a"/>
尺呼問之對曰有道士教臣作神枕枕有三十二竅二十<lb/>
四竅應二十四氣八竅應八風臣行之轉少齒生<hi>神仙傳</hi>
李廣與兄弟獵於宜山見卧虎射之一矢即殪斷其頭<lb/>
為枕示服猛也鑄銅象其形為溲器示辱之今人作虎<lb/>
枕自廣始<lb/>
景初中咸陽吏王臣夜倦卧枕有頃聞竈下有呼聲曰<lb/>
承約何以不來枕應曰我見枕不得動汝来飲至乃缶<lb/>
也<hi>列異傳</hi>
<pb n="KR3k0054_WYG_039-28b"/>
滕放夏枕文石枕卧忽暴雷震其枕旁微覺有聲不怖<lb/>
也其所枕葢六安也<hi>異苑</hi>
宋世焦湖廟有一栢枕或云玉枕枕有小圻時單父縣<lb/>
人楊林為賈客至廟祈求廟巫謂曰君欲好壻否林曰<lb/>
幸甚巫即遣林近枕邊因入圻中遂見朱樓瓊室有趙<lb/>
大尉在中即嫁女與林生六子皆為秘書郎厯數十年<lb/>
並無思歸之志忽如夢覺猶在枕傍林愴然乆之<hi>幽明録</hi>
寕州嘗獻琥魄枕光色甚麗價盈百金時將北伐以琥<lb/>
<pb n="KR3k0054_WYG_039-29a"/>
魄療金創上大悦命碎分賜諸將<hi>南史席以下</hi>
草名虎鬚者江東織以為席曰西王母席也<hi>崔豹古今注</hi>
仙人鄭碞坐玉華之席<hi>玉珮金璫經</hi>
景公獵休坐地而食晏子後至左右滅葭而席公不悦<lb/>
曰寡人不席而坐地二三子莫席而子獨搴車而坐之<lb/>
何也晏子對曰吾聞介胄坐陣不席獄訟不席尸坐堂<lb/>
上不席三者皆憂也故不敢以憂侍坐公曰諾令人下<lb/>
席曰大夫皆席寡人亦席矣<hi>晏子</hi>
<pb n="KR3k0054_WYG_039-29b"/>
石季龍作席以金裹五香雜以五采綫編蒲皮緣之以<lb/>
錦<hi>鄴中記</hi>
郢州刺史韓務獻七寶牀象牙席詔曰昔晉武帝焚雉<lb/>
頭裘朕常嘉之今務所獻亦此之流也竒麗之物有乖<lb/>
素風可付其家<hi>後魏書</hi>
海中浮鵠山去地千餘里上有女人年三百歲有女道<lb/>
士百四十五人年並出百俱在學道遣使獻紅席梁武<lb/>
帝方捨身時其使適至此草常有紅鳥居下故以名觀<lb/>
<pb n="KR3k0054_WYG_039-30a"/>
其狀則鸞鳥也<hi>南史</hi>
會稽歲時獻竹簟供御世號為流黄簟<hi>西京雜記</hi>
跂勒國貢文犀織以為簟<hi>洞㝠記以下帳</hi>
茅君當受神靈之職衆賔皆至忽然有素縑帳於屋下<lb/>
敷數重白氊金案玉杯人皆醉飽<hi>神仙傳</hi>
上設紫琉璃帳火齊屏風列靈麻之燭以紫玉為盤<hi>拾遺記</hi>
斯條國王作白珠交結帳<hi>吳時外國傳</hi>
帝於迷樓上張四寶帳帳各異名一名散春愁二名醉<lb/>
<pb n="KR3k0054_WYG_039-30b"/>
忘歸三名夜酣香四名延秋月<hi>大業拾遺  以下燈</hi>
穆王設常生之燈以自照一名恒輝又列璠膏之燭遍<lb/>
於宫内又有鳳腦之燈又有氷荷者出氷壑之中取此<lb/>
花以覆燈七八尺不欲使光明逺也<hi>拾遺記</hi>
高祖初入咸陽宫周行庫府金玉珍寶不可稱計其尤<lb/>
驚異者有青玉五枝燈高七尺五寸作蟠螭以口銜燈<lb/>
燃燈鱗甲皆動煥炳若列星而盈室焉<hi>西京雜記</hi>
武帝燃芳苢燈於閣上光色紫有白鳳黑冠黑龍馵足<lb/>
<pb n="KR3k0054_WYG_039-31a"/>
来戲於閣<hi>洞𠖇記</hi>
元封中起方山像招諸靈異燒天下異香有沉光香塗<lb/>
魂香外國所貢青樝之燈燃照數里<hi>上</hi>
江寕縣寺有晉長明燈歲乆火色變青而不熱隋文帝<lb/>
平陳已訝其古至今猶存<hi>隋唐嘉話</hi>
黿脂為燈置水中即見諸物<hi>淮南萬畢術物以下雜紀器</hi>
劉樊撰諸器物造作之始十五卷名曰物祖<hi>北史</hi>
太昊制九針<hi>帝王世紀</hi>
<pb n="KR3k0054_WYG_039-31b"/>
黄帝創觀漏水<hi>隋志</hi>
雍父作舂黄帝臣也<hi>世本</hi>
蚩尤作冶<hi>尸子</hi>
夏少康作箕帚<hi>古本</hi>
昆吾作陶赤翼作杵臼<hi>吕氏春秋作周書又云神農  陶</hi>
伏羲氏作網黄帝作釜甑舜作瓦棺土墍夏昆吾氏作<lb/>
瓦公輸般作石磑倕作銚<hi>古史考</hi>
孟莊子作鋸<hi>上</hi>
<pb n="KR3k0054_WYG_039-32a"/>
神農作牀席薦蓐枕被少昊作簀堯作毯伊尹制承塵<lb/>
周公作簟<hi>物原</hi>
軒轅作帷帳禹作屏伊尹作亮槅周公作簾<lb/>
伏羲作木梳神農作笓□軒轅作鏡鑷剃刀少康作掠<lb/>
子伊尹作油刷吕望作梳匣秦始皇作鏡臺<lb/>
軒轅臣雍父作碓后稷作水碓魯般作礱磨碾子晉杜<lb/>
預作連機碓踏碓是也<lb/>
神農作釜軒轅作鋸鑿般作鉋鑽櫽括<lb/>
<pb n="KR3k0054_WYG_039-32b"/>
軒轅作帨巾帝嚳作布袱湯作手巾脚巾祖甲作<graphic n="KR1843" url="https://raw.githubusercontent.com/kanripo/KR-Gaiji/master/images/KR1843.png" mimeType="image/png"/>周<lb/>
公作紗罩軒轅作几夏禹作案周公制筵坫吕望作榻<lb/>
召公作椅漢武帝始效北蕃作交椅曹操作懶架<lb/>
神農作瓶甕軒轅作釜甑鼎尊盤盂椀楪匙筯祝融作<lb/>
𨫼舜作爼豆敦勺禹作籩豆盞湯作杯周公作臺盞田<lb/>
恒作唾壺秦始皇制湯礶<lb/>
軒轅始造記里皷指南車周公作欹器<lb/>
遂人作火神農因制陶冶軒轅作針剪少昊制灰汁米<lb/>
<pb n="KR3k0054_WYG_039-33a"/>
糊顓頊作衣桁后稷制砧杵后䕫作衣架紂作熨斗<lb/>
蒍敖作酒窄老𣆀作酒篘<lb/>
神農作油軒轅作燈唐堯作燈檠成湯作蠟燭<lb/>
遂人作樵祝融作炭唐堯作火爐伊尹作踏脚史佚作<lb/>
火杴秦始皇為烘篰晉羊琇作獸炭<lb/>
軒轅作膠舜作漆公劉作黄蠟桀臣昆吾作石灰紂作<lb/>
脂粉周公作礪火秦穆公作輕粉劉安作焰硝白蠟<lb/>
軒轅始作浴盆溺器高辛氏造為偪厠<lb/>
<pb n="KR3k0054_WYG_039-33b"/>
柱作蓑笠禹始為葢魏神元帝始為傘宇文涉歸作氊<lb/>
衫雨籠公劉作泥罱戽斗伊尹始作桔橰史佚始作轆<lb/>
轤馬鈞始作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>桶<lb/>
赫胥氏造梳以木為之二十四齒取疏通之義<lb/>
梭一名踟蹰蚕箔一名璘籍<lb/>
漢靈帝使畢嵐作翻車<hi>並上</hi>
馮鈞居京城内無水灌園乃作翻車令童兒轉之田家<lb/>
有水車即此器也<hi>魏畧</hi>
<pb n="KR3k0054_WYG_039-34a"/>
漢張讓作翻車名渴烏為曲角以氣引水<lb/>
豪犀刷鬢器也詩曰側釵移袖拂豪犀<hi>三餘帖</hi>
無餘胡王有洛成天大旱浸於水即雨下<hi>三餘帖</hi>
郎當淨櫛器也<lb/>
吳主亮夫人洛珍有櫛名玉雪<lb/>
淮南王有薰籠賦<lb/>
大衣篝一名答一名薰籠<hi>急就章注</hi>
光武后隂麗華有金虬屈膝倒鳳銜花簫局<hi>記事珠</hi>
<pb n="KR3k0054_WYG_039-34b"/>
簫局古薰籠也女巫章丹陳珠以犀金雜花簫局自隨<lb/>
<hi>上</hi>
杵之神曰細腰庾信詩曰北堂細腰杵<lb/>
劉之遴好古愛竒在荆州聚古器數十百種有一器似<lb/>
甌可容一斛上有金錯字時人無能知者又獻古器四<lb/>
種於東宫其第一種鏤銅鴟夷榼二枚兩耳有銀鏤銘<lb/>
云建平二年造其第二種金銀錯鏤古罇二枚有篆銘<lb/>
云㤗容成侯適楚之歲造其第三種外國滲罐一口有<lb/>
<pb n="KR3k0054_WYG_039-35a"/>
銘云元封二年龜兹國獻其第四種古製澡盤一枚銘<lb/>
云初平二年造<hi>南史</hi>
竟陵王得古窑小口方腹而底平可容七八升以問陸<lb/>
澄澄曰此名服匿單于以與蘓武詳視器底彷彿可識<lb/>
如澄言<hi>南史</hi>
西魏文帝造二欹器其一為二仙人共持一鉢同處一<lb/>
盤葢有山山有香氣别有一仙人持一金缾以臨器上<lb/>
以水灌山則出於缾而注於器烟氣通發山中謂之仙<lb/>
<pb n="KR3k0054_WYG_039-35b"/>
人欹器也其一為二荷同處一盤相去盈尺中有芙蓉<lb/>
下垂器上以水注芙蓉而盈於器又為鳬雁蟾蜍以飾<lb/>
之謂之水芝欹器二盤各有一牀一鉢鉢圓而牀方中<lb/>
有人焉言三才之象也器如觥形滿則平溢則傾置之<lb/>
前殿以警滿盈焉<lb/>
曹公作欹案卧視書六朝人作隱囊柔軟可欹又勝欹<lb/>
案<lb/>
楊愔傳以方麯障面讀書不解方麯為何語按説文作<lb/>
<pb n="KR3k0054_WYG_039-36a"/>
筁蚕薄也通作曲禮記曰薄漢書周勃傳織薄曲為業<lb/>
方言薄謂之曲此云方麯障面葢竹織方扇也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0054_WYG_039-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣博物志卷三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷十</head> <lb/>
    <p>
<pb n="KR3k0054_WYG_010-1a"/>
欽定四庫全書<lb/>
　廣博物志卷十<lb/>
　　　　　　　　　　　　明　董斯張　撰<lb/>
　　斧扆中<hi>堯舜至漢止</hi>
堯母慶都生於斗維之野天偶大雷電有血流潤大石<lb/>
之中生慶都常有黄雲覆葢之蔑食不饑年二十寄伊<lb/>
長儒家出觀三河之首常若有神随之者有赤龍負圖<lb/>
出慶都督讀之云赤受天運下有圖人衣赤光面八采<lb/>
<pb n="KR3k0054_WYG_010-1b"/>
鬚髪長七尺二寸鋭上豐下足履翼宿署曰赤帝起成<lb/>
天下寶奄然隂風四合赤龍與慶都婚有娠龍消不見<lb/>
既乳視堯如圖表及堯有知慶都以圖予堯<hi>春秋合誠圖</hi>
世謂堯生伊長孺之家而姓伊祈非也伊祈乃炎帝之<lb/>
姓堯姓姬出於唐嚳不為伊葢昔以堯與炎帝俱火德<lb/>
王故謂堯為炎後自漢以來有是説世遂果以堯為炎<lb/>
帝子孫因云姓伊祈失之世紀云慶都寄於伊長孺家<lb/>
故堯以母所居為姓又云為祈氏或從母姓伊姓非其<lb/>
<pb n="KR3k0054_WYG_010-2a"/>
本姓亦自辨矣稽古録從之為祈姓誤也靈臺碑言昔<lb/>
者慶都兆㑹窮精氏姓曰伊則伊其母姓爾然亦不得<lb/>
為祈云<hi>路史</hi>
堯為仁君一日十瑞宮中芻化為禾鳯皇止於庭神龍<lb/>
見於宮沼歴草生堦宮禽五色烏化白神木生蓮箑蒲<lb/>
生厨景星耀於天甘露降於地是為十瑞<hi>述異記</hi>
帝堯書銘竹帛瑑戒杆柈<hi>墨子</hi>
堯教於𨽻屬而民不聽至於南面而王天下令則行禁<lb/>
<pb n="KR3k0054_WYG_010-2b"/>
則止<lb/>
堯教化及雕題蜀越撫交趾身渉流沙地封獨山西見<lb/>
王母訓及大夏渠搜北中幽都及狗國與人身而鳥面<lb/>
及焦僥<lb/>
堯時三年耕餘一年之食謂之升平九年耕餘二年食<lb/>
謂之登平二十年耕餘七年食謂之太平<hi>兎園策注</hi>
孔子云舜臨民以五堯臨民以十二謂十二載一巡狩<lb/>
也<lb/>
<pb n="KR3k0054_WYG_010-3a"/>
人君之有天下瑶臺九纍而堯白屋黼衣九種而堯大<lb/>
布宮中三市而堯鶉居珍羞百種而堯糲飯菜鬻騏驎<lb/>
青龍而堯素車璞馬不以鶉居易九市不以私故留耕<lb/>
時水處者漁谷居者牧陵阪耕畬臯澤織罔是以地宜<lb/>
其事事宜其械械宜其材故人得以所有易所亡所工<lb/>
易所拙而上下達矣<hi>見尸子文子淮南子</hi>
堯曰余坐華殿之上森然而松生於棟余立櫺扉之内<lb/>
霏然而雲生於牖雖靣雙闕無異乎崔嵬之冠蓬萊雖<lb/>
<pb n="KR3k0054_WYG_010-3b"/>
背墉郭無異乎迴巒之縈崑崙余安知其所以安榮<hi>符子</hi>
堯取人以狀舜取人以色禹取人以言湯取人以聲武<lb/>
王取人以度<hi>大戴禮</hi>
堯有大唐之歌<hi>文心雕龍</hi>
堯置敢諌之鼓舜立誹謗之木湯有司直之人武王立<lb/>
戒慎之鞀<hi>淮南子○又晉張紘云堯舜立敢諌之鼓三王立誹謗之木呂氏春秋言堯有欲諌之鼓</hi>
<hi>尸子言堯立誹謗木文紀注進善之旌堯立之五達之道誹謗木堯作之橋梁板所以書政治之愆失又帝王</hi>
<hi>世紀云禹置敢諫之幡</hi>
<pb n="KR3k0054_WYG_010-4a"/>
舜為御堯為左禹為右入於澤而問牧童入於水而問<lb/>
漁師奚故也其知之審也<hi>呂氏春秋</hi>
堯無百户之郭舜無置錐之地以有天下禹無十人之<lb/>
衆湯無七里之分以王諸侯<lb/>
堯翼星之精在南方色赤舜斗星之精在中央色黄禹<lb/>
參星之精在西方色白湯虚星之精在北方色黒文王<lb/>
房星之精在東方色青<hi>感精符注</hi>
堯夢乘青龍上㤗山舜夢擊鼓桀夢黒風破其宮紂夢<lb/>
<pb n="KR3k0054_WYG_010-4b"/>
大雷擊其首<lb/>
堯有九佐舜有七友禹有五丞湯有三輔<hi>戰國䇿七友者雄陶方回</hi>
<hi>續牙伯陽東不訾秦不虛靈甫</hi>
彼聞堯舜之時鳯皇景星皆見河圖洛書皆出以為後<lb/>
王治天下當復若等之物乃為太平用心若此猶謂堯<lb/>
當復比齒舜當復八眉也<lb/>
堯學於君疇舜學於務成昭<hi>荀子</hi>
晏子問於子華子曰嬰聞聖人尚儉堯不以圡階為陋<lb/>
<pb n="KR3k0054_WYG_010-5a"/>
而有虞氏怵戒於塗髹於傳有之乎子華子曰昔堯居<lb/>
於衢室之宮垂衣而襞幅䆳如神明之居輯五瑞以見<lb/>
羣后帶幅舄而入覲者如衆星之拱北堯則若固有之<lb/>
也舜遊於巖廊之上被袗衣而鼓五絃之琴畫日月於<lb/>
太常備十有二章黼黻𤣥黄爛如也出則有鸞和動則<lb/>
有珮環歩趨中於莖韶之節舜亦若固有之也夫堯舜<lb/>
之備物也如此而惡有所謂土階三尺茅茨不剪者惡<lb/>
有所謂塗髹以自怵戒者此腐儒之所守而汙俗之所<lb/>
<pb n="KR3k0054_WYG_010-5b"/>
以相欺者也<hi>子華子</hi>
堯以仲春之月刻玉而遊河舜以甲子之朝披圖而巡<lb/>
洛<hi>庾信賦</hi>
堯有子十人不與其子而授舜舜有子九人不與其子<lb/>
而授禹<hi>呂氏春秋</hi>
昔者舜問於堯曰天王之用心何如堯曰吾不敖無告<lb/>
不廢窮民苦死者嘉孺子而哀婦人此吾所以用心已<lb/>
舜曰美則美矣而未大也堯曰然則何如舜曰天德而<lb/>
<pb n="KR3k0054_WYG_010-6a"/>
出寧日月照而四時行若晝夜之有經雲行而雨施矣<lb/>
堯曰然則膠膠擾擾乎子天之合也我人之合也<hi>莊子</hi>
初堯在位七十載矣見丹朱之不肖不足以嗣天下乃<lb/>
求賢以巽於位至夢長人見而論治<hi>見書緯温子昇舜廟碑所謂感夢長</hi>
<hi>人者</hi>舜之潛德堯實知之於是疇咨於衆詢四嶽明明揚<lb/>
仄陋得諸服澤之陽<hi>世紀云堯求賢四嶽薦舜堯命之於順澤之陽或云即濩澤</hi>問<lb/>
以天下曰我欲致天下為之柰何對曰執一亡失行微<lb/>
亡怠中信亡倦而天下自來<hi>荀子云執一如天地行微如日月誠盛於内賁於外</hi>
<pb n="KR3k0054_WYG_010-6b"/>
<hi>形於四海天下其在一隅邪夫亦何足致也</hi>問以奚事對曰事天問以奚任<lb/>
對曰任地又問奚務對曰務人曰人之情柰何對曰妻<lb/>
子具而孝衰於親耆欲得而信衰於友人之情乎人情<lb/>
不可長又奚問焉若夫從道則吉反道則凶猶影響也<lb/>
南面而與之言席龍垤而䕃翳桑䕃不移而堯志得妃<lb/>
以盲婭以罃<hi>盲即娥皇字娥娙皇盲聲相混也罃即女英見世本孝桓梁后名曰文罃一曰匽帝</hi>
<hi>系作女匽氏尸子云妻以娥媵以皇娥皇衆女之英妄  淮南子云屬以九子贈以昭華之玉</hi>堯之子<lb/>
長監明蚤死不得立監明之嗣封干劉朱又不肖而弗<lb/>
<pb n="KR3k0054_WYG_010-7a"/>
獲嗣<lb/>
堯舉舜於服澤之陽禹舉益於隂方之中文王舉閎天<lb/>
泰顛於罝罔之中<hi>墨子</hi>
舜牧羊於潢陽堯舉之以為天子<hi>公孫尼子</hi>
堯欲傳天下於舜鯀諌曰不祥哉孰以天下而傳之於<lb/>
匹夫乎堯不聽舉兵而誅殺鯀於羽山之郊共工又諌<lb/>
曰孰以天下而傳之於匹夫乎堯不聽又舉兵而誅共<lb/>
工於幽州之都於是天下莫敢言乃傳天下於舜<hi>韓非子</hi>
<pb n="KR3k0054_WYG_010-7b"/>
方堯禪舜沉書日稷而赤光起舜禪禹沈璧堯壇赤光<lb/>
又起及湯觀洛沈璧三投光不起矣<hi>鈎命訣</hi>
虞舜握石椎懐神珠<hi>椎讀曰鐘鐘平輕重也握謂知玉衡之道懷神珠喻有聖性也出尚</hi>
<hi>書帝命驗</hi>
舜東夷之人生於桃丘媯水之汭損石之東舊説言舜<lb/>
上虞人也後為縣桃丘即桃丘方相近也今臨江山有<lb/>
立石所謂損石者也<hi>風土記○又山海經中容之國舜之所生</hi>
舜耕於歴山而交益陶於河濵而交禹<hi>魯連子</hi>
<pb n="KR3k0054_WYG_010-8a"/>
舜耕於歴山得玉歴於河際之巖舜知天命在己體道<lb/>
不倦<hi>搜神記</hi>
歴山之農者侵畔舜徃耕焉期年而畆正河濵之漁者<lb/>
爭抵舜徃漁焉期年而讓長東夷之陶者器苦寙舜徃<lb/>
陶焉期年而器牢仲尼歎曰耕漁與陶非舜官也而舜<lb/>
徃為之者所以救敗也舜其信仁乎乃躬耕處苦而民<lb/>
從之<hi>韓子</hi>
舜兼愛百姓務利天下其田歴山也荷彼耒耜耕彼南<lb/>
<pb n="KR3k0054_WYG_010-8b"/>
畆與四海俱有其利其漁雷澤也旱則為耕者鑿瀆儉<lb/>
則為獵者表虎故有光若日月天下歸之若父母<hi>尸子</hi>
舜耕歴山嵗不熟舜糶其父詣糴每還錢與米問之子<lb/>
也因相抱歸拭其父目尋自明堯聞而妻之<hi>真源</hi>
瞽叟又速舜飲酒醉將殺之舜告二女二女乃與舜藥<lb/>
浴注遂徃舜終日飲酒不醉<hi>列女傳</hi>
舜父母憎舜使其塗廪自下焚之舜服鳥工衣服飛去<lb/>
又使浚井自上填之以石舜服龍工衣自傍而出<hi>竹書紀年</hi>
<pb n="KR3k0054_WYG_010-9a"/>
虞舜灰於常羊什器於夀丘就時負夏未甞暫息頓丘<lb/>
買貴於是販於頓丘𫝊虚賣賤於是債於𫝊虚以均救<lb/>
之<lb/>
舜南面而治天下燭於玉燭息於永風食於膏火飲於<lb/>
醴泉舜之行其猶江海乎千仞之溪滿之螻螘之穴亦<lb/>
滿之禹湯之功不足尚矣<hi>尸子</hi>
王充云禹舜大聖隠藏骨肉之過而尸子云事親養兄<lb/>
為天下法是則更有兄也<hi>路史</hi>
<pb n="KR3k0054_WYG_010-9b"/>
昔者舜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>盆無膻而下不以餘獲罪飯乎土簋啜乎土<lb/>
型而農不以力獲罪麑衣而盩領而女不以巧獲罪法<lb/>
下易由事寡易為功而民不以政獲罪<hi>韓詩外傳</hi>
務成昭之教舜曰避天下之逆從天下之順天下不足<lb/>
取也避天下之順從天下之逆天下不足失也<hi>尸子</hi>
南風孝子之詩舜以敎天下之孝<hi>禮記疏</hi>
舜受終鳯皇儀黄龍感朱草生蓂莢孳西王母授益地<lb/>
圖<hi>雒書靈准聽</hi>
<pb n="KR3k0054_WYG_010-10a"/>
帝命驗曰順堯攷德題期立象<hi>注曰堯巡省河洛得龜之圖書舜禪習禮題五</hi>
<hi>德之期立將起之象也</hi>
舜在位十有四年奏鍾石笙管未罷而天大雷雨疾風<lb/>
登屋㧞木桴鼓播地鐘磬亂行舞人頓伏樂正狂走舜<lb/>
乃堵持衡而笑曰明哉天下非一人之天下也亦乃見<lb/>
於鐘石笙筦乎乃薦禹於天使行天子事也於是和氣<lb/>
普應慶雲興焉若烟非烟若雲非雲郁郁紛紛蕭索輪<lb/>
囷百工相和而歌卿雲帝乃倡之曰慶雲爛兮糺漫漫<lb/>
<pb n="KR3k0054_WYG_010-10b"/>
兮日月光華旦復旦兮羣臣咸進頓首曰明明上天爛<lb/>
然星陳日月光華𢎞於一人帝乃再歌曰日月有常星<lb/>
辰有行四時從經萬姓允誠於予論樂配天之靈遷於<lb/>
聖賢莫不咸聽鼚乎鼓之軒乎舞之精華以竭褰裳去<lb/>
之於是八風循通慶雲叢聚蟠龍奮迅於其藏蛟魚踊<lb/>
躍於其淵龜鼈咸出於其穴遷虞而事夏舜乃設壇於<lb/>
河依堯故事至於下昃榮光休至黄龍負圖長三十二<lb/>
尺廣九尺出於壇畔赤文録錯其文言當禪禹<hi>竹書紀年</hi>
<pb n="KR3k0054_WYG_010-11a"/>
舜禪夏禹於洞庭之野<hi>符子</hi>
昔者舜使吏决鴻水先令有功而舜殺之禹朝諸侯之<lb/>
君㑹稽之上防風後至而禹斬之以此觀之先令者殺<lb/>
後令者斬則古人必貴如令矣<hi>韓非子</hi>
有虞氏不賞不罰夏后賞而不罰商罰而不賞周賞且<lb/>
罰<hi>慎子</hi>
禹父既放降在匹庶有聖德夢日洗於河西四嶽師舉<lb/>
之舜進之堯<hi>帝王世紀十傅子云荀仲豫稱禹  二為司空</hi>
<pb n="KR3k0054_WYG_010-11b"/>
詩含神霧云大禹之興黒風㑹紀<hi>注黒力墨風風后皆黄帝臣禹伯禹當其</hi>
<hi>至也</hi>
帝告禹曰予告汝九術五勝之常可以克之汝能従之<lb/>
師徒其興<hi>見河圖握矩紀</hi>
舜升大禹石夷之野後漢戴叔鸞傳云大禹生西羌水<lb/>
經注禹生於蜀之廣柔縣石紐村今之石泉縣也<hi>丹鉛録</hi>
舜染於許由伯陽禹染於臯陶伯益湯染於伊尹仲虺<lb/>
武王染於太公望周公旦此四王者所染當故王天下<lb/>
<pb n="KR3k0054_WYG_010-12a"/>
立為天子功名蔽天地舉天下之仁義顯人必稱此四<lb/>
王者<hi>呂氏春秋</hi>
堯禪天下虞舜受之作為食器斬山木而財之削鋸修<lb/>
之迹流漆墨其上輸之於宮以為食器諸侯以為益侈<lb/>
國之不服者十三舜禪天下而傳之於禹禹作為祭器<lb/>
墨染其外而朱畫其内縵帛為茵蔣席頗縁觴酌有采<lb/>
而樽爼有餙此彌侈矣而國之不服者三十二夏后氏<lb/>
沒殷人受之作為大輅而建九旒食器雕琢觴酌刻鏤<lb/>
<pb n="KR3k0054_WYG_010-12b"/>
四璧堊墀茵席雕文此彌侈矣而國之不服者五十三<lb/>
<hi>韓子</hi>
大禹之名飛在金烏前懸於玉兎上<hi>禹廟諡議</hi>
大禹勤求賢士以及方外見耕者五偶而式十室之邑<lb/>
必下見山仰之見谷俯之以備道秉德之士存焉<hi>賈子</hi>
夏禹治水随山濬川老君遣雲華夫人徃隂相之時禹<lb/>
駐巫山之下大風卒至崖谷振隕力不可制忽遇雲華<lb/>
夫人禹拜而求助夫人即勅侍女授禹䇿召鬼神之書<lb/>
<pb n="KR3k0054_WYG_010-13a"/>
因命其神狂章虞余黄麾大翳庚辰童律巨靈神等助<lb/>
其斬石疏波决塞導阨禹甞謁雲華於崇巘之顛顧盻<lb/>
之際化而為石或倐然飛騰散為輕雲油然而止聚為<lb/>
夕雨或為遊龍或為翔鶴千態萬狀不可親也<hi>真仙通鑑</hi>
大禹之治天下也諸侯萬人而禹一皆知其體故大禹<lb/>
豈能一見而知之也豈能一聞而識之也諸侯朝㑹而<lb/>
禹親報之故是以禹一皆知其國也其士月朝而禹親<lb/>
見之故是以禹一皆知其體也然且大禹其猶大恐諸<lb/>
<pb n="KR3k0054_WYG_010-13b"/>
侯㑹則問於諸侯曰諸侯以寡人為驕乎朔日士㑹則<lb/>
問於士曰諸大夫以寡人為汰乎其聞寡人之驕之汰<lb/>
耶而不以語寡人者此教寡人殘道也滅天下之教也<lb/>
故寡人之所怨於人者莫大於此也<hi>上</hi>
夏禹未遇夢乗舟月中過<lb/>
昔禹治洪水既畢乃乗蹻車度弱水而到鐘山祠上帝<lb/>
於北阿歸大功於九天<hi>十洲記</hi>
禹之為水以身解於陽盻之河湯旱以身禱於桑山之<lb/>
<pb n="KR3k0054_WYG_010-14a"/>
林<hi>淮南子</hi>
禹崩啟立曉知王事達於君臣之義益死之後啟嵗善<lb/>
犧牲以祠之經曰夏啟善犧於益此之謂也<hi>越絶書</hi>
伯益干啟位啟殺之<hi>竹書紀年</hi>
禹讓天下於竒子竒子曰君言佐舜勞矣鑿山川通河<lb/>
漢首無髪股無毛故舜也以勞報子我生而逸不能為<lb/>
君之勞矣<hi>符子</hi>
夏禹十寸為尺成湯十二寸為尺武王八寸為尺<lb/>
<pb n="KR3k0054_WYG_010-14b"/>
禹制九等而康歌興周人十一而頌聲作<hi>隋食貨志</hi>
禹平天下得益臯陶横革直成為輔<hi>荀子</hi>
禹之治天下也得臯陶得杜子業得既子得施子黯得<lb/>
季子寗得然子堪得輕子玉得七大夫以佐其身以治<lb/>
天下<hi>鬻子</hi>
帝啟一名建一名余<hi>世紀</hi>
桀作瑶臺罷民力殫民財為酒池糟隄縱靡靡之樂羣<lb/>
臣相持歌曰江水沛沛兮舟楫敗兮我王廢兮趣歸薄<lb/>
<pb n="KR3k0054_WYG_010-15a"/>
兮薄亦大兮又曰樂兮樂兮四牧蹻兮六轡沃兮去不<lb/>
善而從善何不樂兮伊尹知天命之至舉觴而告桀曰<lb/>
君王不聽臣之言亡無日矣桀拍然而作啞然而笑曰<lb/>
子何妖言吾有天下如天之有日也日亡吾亦亡矣於<lb/>
是接履而趣遂適湯湯立為相殷王而夏亡<hi>竹書紀年注</hi>
桀者冬不為杠夏不束相以觀凍溺弛牝虎充市以觀<lb/>
其驚駭<hi>管子</hi>
桀之力制觡伸鉤索鐡歙金<hi>淮南子</hi>
<pb n="KR3k0054_WYG_010-15b"/>
桀盛軍伍立兩億自謂天父<hi>上</hi>
龍逢諌桀曰臣觀君之冕非冕冠危石觀君之履非履<lb/>
履春氷未有冠危石而不壓蹈春氷而不陷者也<hi>符子曰龍</hi>
<hi>逢遂為炮烙之歌</hi>
桀殺龍逢於庚子之日有金版出於庭中地曰臣族虐<lb/>
王禽<hi>任昉百辟勸進今上牋注出論語隂嬉䜟</hi>
夏桀之時費昌之河上見二日在東者爛爛將起在西<lb/>
者沉沉將滅苦疾雷之聲昌問於馮夷曰何者為殷何<lb/>
<pb n="KR3k0054_WYG_010-16a"/>
者為夏馮夷曰西夏東殷於是費昌徙疾歸殷<lb/>
桀怒湯以䛕臣趙梁計召而囚之釣臺寘之種泉幾於<lb/>
死湯乃行賂桀遂釋之而賞之攢茅<lb/>
夏桀之時有芩山之水桀常以十月發民鑿山穿陵通<lb/>
於河民諌曰孟冬鑿山穿陵是泄天氣發地之藏天子<lb/>
失道後必有敗桀殺之期年芩山崩為大澤湯率諸侯<lb/>
伐之<hi>太公金匱</hi>
桀為無道天下顫恐干辛任威國人大崩湯欲令伊尹<lb/>
<pb n="KR3k0054_WYG_010-16b"/>
徃視曠夏恐其不信湯乃自射伊尹伊尹奔夏三年反<lb/>
報於毫曰桀迷於妹嬉好彼琬琰不恤其衆民心積怨<lb/>
皆曰上天不恤夏命其卒湯與伊尹盟以示必滅夏伊<lb/>
尹又徃視曠夏聽於妹嬉之言以告湯湯良車七十乘<lb/>
必死六十人以戊子戰於郕遂禽移大犧登自鳴條乃<lb/>
入巢門遂有夏民大悦親郼如夏<hi>呂氏春秋</hi>
湯禽桀於焦門放之歴山乃與妺嬉及嬖妾同舟浮海<lb/>
奔南巢之山<hi>世紀</hi>
<pb n="KR3k0054_WYG_010-17a"/>
夏桀之時主闇晦而不明道瀾漫而不修棄捐五帝之<lb/>
恩刑推蹶三王之法籍是以至德滅而不揚帝道揜而<lb/>
不興舉事戾蒼天發號逆四時春秋縮其和天地除其<lb/>
德仁君處位而不安大夫隱道而不言羣臣凖上意而<lb/>
懐當疏骨肉而自容邪人參耦比周而隂謀居君臣父<lb/>
子之間而競戴驕主而像其意亂人以成其事是故君<lb/>
臣乖而不親骨肉疏而不附植社槁而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>裂容臺振而<lb/>
掩覆犬羣嘷而入淵豕銜蓐而席澳美人挐首墨面而<lb/>
<pb n="KR3k0054_WYG_010-17b"/>
不容曼聲吞炭内閉而不歌䘮不盡其哀獵不聽其樂<lb/>
西姥折勝黄神嘯吟飛鳥鎩翼走獸廢脚山無峻榦澤<lb/>
無洼水狐狸首穴馬牛放失田無立禾路無莎薠金積<lb/>
折亷璧襲無理<hi>金氣積聚折其鋒亷也璧文襲重言用之煩數皆鈍無復文理也</hi>磬龜<lb/>
無腹蓍䇿日施<hi>淮南子</hi>
桀死於亭山紂縣於赤斾<hi>荀子○又淮南子云桀囚焦門紂居宣室</hi>
女華者桀之所愛也湯事之以千金曲逆者桀之所善<lb/>
也湯事之以千金内則有女華之隂外則有曲逆之陽<lb/>
<pb n="KR3k0054_WYG_010-18a"/>
隂陽之議合而得成其天子此湯之隂謀也<hi>管子</hi>
湯以薄武王以滈<hi>薄亳同滈鎬同荀子</hi>
湯之治天下也得慶誧伊尹湟里且東門虚南門蝡西<lb/>
門疵北門側得七大夫佐以治天下<hi>鬻子</hi>
成湯大聖覩野魚而有獵逐之失<hi>蜀書</hi>
昔湯繫於夏臺伊尹不離其側文王囚於石室太公不<lb/>
棄其國<hi>吳越春秋</hi>
湯獻牛荆之伯之伯者荆州之君也湯行仁義敬鬼神<lb/>
<pb n="KR3k0054_WYG_010-18b"/>
天下皆一心歸之當是時天下未從也湯於是乃餙犧<lb/>
牛以事荆伯乃媿然曰失事聖人禮乃委其誠心此謂<lb/>
湯獻牛荆之伯也<hi>越絶書</hi>
湯思賢夢見有人負鼎抱爼對已而笑寤而占曰鼎為<lb/>
和味爼者割截天下豈有大為吾宰者哉初力牧之後<lb/>
曰伊摯耕於有莘之野湯聞以幣聘有莘之君留而不<lb/>
進湯乃求婚於有莘之君遂嫁女於湯以摯為媵臣至<lb/>
亳乃負䁀抱爼見湯也<hi>世紀</hi>
<pb n="KR3k0054_WYG_010-19a"/>
伊尹耕於有莘之野王馳徃見之彭氏子諌曰伊尹賤<lb/>
人可徒致之君無辱車乘王曰夫一草之木可已天子<lb/>
病者天子猶欣喜食之子誠不欲藥人病也遂黜彭氏<lb/>
之子<hi>劉縚先聖本紀</hi>
成湯將放桀自處於中野士民聞湯在野皆委貨扶老<lb/>
携㓜奔國中虚桀請湯曰國所以為國者以有家家所<lb/>
以為家者以有人也今國無家家無人矣君有人國君<lb/>
之有也湯曰否昔大帝作道明教士民今君王滅道殘<lb/>
<pb n="KR3k0054_WYG_010-19b"/>
政士民惑矣吾為王明之士民復致於桀桀與其屬五<lb/>
百人南徙千里止於不齊民徃奔湯於中野桀復請湯<lb/>
國君之有也湯曰否我為君王明之士民復重請之桀<lb/>
與其屬五百人徙于魯魯士民復奔湯桀又曰國君之<lb/>
有也吾則外人我將去之湯曰此君王之士也君王之<lb/>
民也委之何為湯不能止桀湯曰欲從者從君桀與其<lb/>
屬五百人去湯放桀而復薄三千諸侯大㑹湯退再拜<lb/>
從諸侯之位湯曰天下非一家之有也有道者之有也<lb/>
<pb n="KR3k0054_WYG_010-20a"/>
故天下者唯有道者理之唯有道者紀之唯有道者宜<lb/>
久處之湯以此讓三千諸侯莫敢即位然後湯即天子<lb/>
之位<hi>竹書紀年</hi>
湯將奉天命放桀夢及天而舓之<hi>宋志</hi>
大荒西經云成湯伐夏桀于章山克之注章山名大沙<lb/>
或云沙丘<lb/>
湯入夏付國於文祀西伯之殷委國於二老<hi>吳越春秋</hi>
京房易載湯戒妹之辭曰無以天子之尊而乘諸侯無<lb/>
<pb n="KR3k0054_WYG_010-20b"/>
以天下之富而驕諸侯隂之從陽女之順夫本天地之<lb/>
義也徃事爾夫必以義理<lb/>
殷家質直故以生日名子尚書言太甲帝乙武丁是也<lb/>
不以子丑名者何也曰甲乙者榦也子丑者枝也榦者<lb/>
本本實故以甲乙為名也<hi>白虎通</hi>
伊尹之始終書叙備矣陸士衡豪士賦序伊生死抱明<lb/>
允以嬰戮葢惑於汲冡紀年之妄説也皇甫謐云伊尹<lb/>
百有餘嵗應劭云周公年九十九王充論衡云召公百<lb/>
<pb n="KR3k0054_WYG_010-21a"/>
八十故趙岐注孟子云夀若召公<lb/>
紂甞以六月獵於西土民諌曰六月天務覆施地務長<lb/>
養今盛夏發民逐禽而元元懸於野君踐一日之苖而<lb/>
民百日不食天子失道後必無福紂以為妖言而誅之<lb/>
後數日天暴風雨發屋折樹<hi>太公金匱○比干作秼馬金闕歌</hi>
周文王之時蒞國八年嵗六月文王寢疾五日而地動<lb/>
東西南北不出國郊有司皆曰臣聞地之動也人主也<lb/>
今者君王寢疾五日而地動四面不出國郊羣臣皆恐<lb/>
<pb n="KR3k0054_WYG_010-21b"/>
請移之文王曰柰何其移之也對曰興事動衆以増國<lb/>
城其可移之乎文王曰不可夫天之道見妖是以罰有<lb/>
罪也我必有罪故此罰我也今又專興事動衆以増國<lb/>
城是重吾罪也不可以之昌也請改行重善移之其可<lb/>
以免乎於是遂謹其禮節袟皮革以交諸侯飾其辭令<lb/>
幣帛以禮俊士頒其爵列等級田疇以賞有功遂與羣<lb/>
臣行此無㡬何而疾止<hi>韓詩外傳</hi>
辛甲事紂七十五諌不聽而去召公與語賢之告文王<lb/>
<pb n="KR3k0054_WYG_010-22a"/>
親自迎之以為公卿封於長子<hi>劉向别録</hi>
文王語太子發曰吾厚德而廣惠不為驕侈不為㤗靡<lb/>
童牛不服童馬不馳萬物不失其性<hi>周書</hi>
文王觀於臧見一丈夫釣而其釣莫釣非持其釣有釣<lb/>
者也常釣也文王欲舉而授之政而恐大臣父兄之弗<lb/>
安也欲終而釋之而不忍百姓之無天也於是旦而屬<lb/>
之大夫曰昔者寡人夢見良人黒色而<graphic n="KR0971" url="https://raw.githubusercontent.com/kanripo/KR-Gaiji/master/images/KR0971.png" mimeType="image/png"/>乘駁馬而偏<lb/>
朱蹄號曰寓而政於臧丈人庶㡬乎民有瘳乎諸大夫<lb/>
<pb n="KR3k0054_WYG_010-22b"/>
蹙然曰先君王也文王曰然則卜之諸大夫曰先君之<lb/>
命王其無他又何卜焉遂迎臧丈人而授之政典法無<lb/>
更偏令無出三年文王觀於國則列士壊植散羣長官<lb/>
者不成德螤斛不敢入於四境列士壊植散羣則尚同<lb/>
也長官者不成德則同務也螤斛不敢入於四境則諸<lb/>
侯無二心也文王於是焉以為太師北靣而問曰政可<lb/>
以及天下乎臧丈人昧然而不應泛然而辭朝令而夜<lb/>
遁終身無聞<hi>莊子</hi>
<pb n="KR3k0054_WYG_010-23a"/>
王將獵史編卜之曰將大獲非熊非羆天遣大師以佐<lb/>
昌臣太祖史疇為禹卜畋得臯陶其兆類此至於磻溪<lb/>
之水呂尚釣於涯王下趨拜曰望公七年乃今見光景<lb/>
於斯尚立變名答曰望釣得玉璜其文要曰姬受命昌<lb/>
来提撰爾洛鈐報在齊尚出遊見赤人自洛出授尚書<lb/>
命曰召佐昌者子<hi>竹書紀年而又列仙傳云呂尚者冀州人也生  内智避紂之亂隱於遼</hi>
<hi>東四十年西適周匿於南山釣於磻溪三年不獲魚比閭皆曰可已矣尚曰非爾所及也已而果得兵鈐於魚</hi>
<hi>腹中文王夢得聖人聞尚遂載而歸至武王伐紂尚作隂謀百餘篇服澤芝地髓且二百年而告亡有難而不</hi>
<pb n="KR3k0054_WYG_010-23b"/>
<hi>葬後子伋葬之無尸唯有玉鈐六篇在棺中云○又説苑云呂望年七十釣於渭渚三日三夜魚無食者望即</hi>
<hi>忿脱其衣冠上有農人者古之異人謂望曰子姑復釣必細其綸芳其餌徐徐而投無令魚駭望如其言初下</hi>
<hi>得鮒次得鯉刺魚腹得書書文曰呂望封於齊望知其異</hi>
呂望釣於渭濵西伯再拜望釣不輟西伯拜不止望箕<lb/>
踞笑曰汝何為来哉西伯曰殷政荒矣生民荼矣愚將<lb/>
拯之思得賢士望曰殷政自荒生民自荼胡與於汝汝<lb/>
胡垢予為西伯曰夫聖人不藏用以獨善於己必盡智<lb/>
以兼濟萬物豈無是耶望曰夫人與鳥獸昆蟲共浮於<lb/>
<pb n="KR3k0054_WYG_010-24a"/>
天地中一炁而已猶乎天下城郭屋舎皆峙於空虚者<lb/>
也盡壊城郭屋舎其空常空若盡殺人及鳥獸昆蟲其<lb/>
炁常炁殷政何能荒邪生民何謂荼耶雖然城郭屋舎<lb/>
不必壊生民已形不必殺予將拯之矣乃許西伯同載<lb/>
而歸<hi>無能子</hi>
文王斷虞芮之訟諸侯歸之改稱元年<hi>武成正義</hi>
文王十五而生武王非法也<hi>淮南子</hi>
帝乙以義故囚文王以仁故拘<hi>潛夫論</hi>
<pb n="KR3k0054_WYG_010-24b"/>
文王智而好問故聖武王勇而好問故勝<hi>淮南子</hi>
文王誅四武王誅二<hi>荀子</hi>
紂為無道左强在側<hi>左强紂之䛕臣</hi>太公並世故武王之功立<lb/>
<hi>淮南子</hi>
文王見詈於玉門顔色不變而武王擒紂於牧野<hi>韓子</hi>
紂作梏數千睨諸侯之不諂已者杖而梏之文王桎梏<lb/>
於羑里七年而後得免及武王克殷既定令殷之民投<lb/>
撤桎梏而流之於河民輸梏者以手撤之弗敢墜也跪<lb/>
<pb n="KR3k0054_WYG_010-25a"/>
之入水弗敢投也曰昔者文王鬻常擁此故愛思文王<lb/>
猶敬其梏况守其法教乎<hi>賈子</hi>
武王至殷郊係堕五人御於前莫肯為之曰吾所以事<lb/>
君者非係也武王左釋白羽右釋黄鉞勉而自為係孔<lb/>
子聞之曰此五人者之所以為王者佐也不肖主之所<lb/>
弗安也<hi>呂氏春秋作韓非子作文王又  晉文公</hi>
武王伐紂到於邢丘楯折為三天雨三日不休武王心<lb/>
懼召太公而問曰意者紂未可伐乎太公對曰不然折<lb/>
<pb n="KR3k0054_WYG_010-25b"/>
為三者軍當分為三也天雨三日不休欲灑吾兵也武<lb/>
王曰然何若矣太公曰愛其人及屋上烏惡其有人者<lb/>
憎其骨餘咸劉厥敵靡使有餘武王曰於戲天下未定<lb/>
也周公趨而進曰不然使各度其宅而佃其田無獲舊<lb/>
新百姓有過在予一人武王曰於戲天下已定矣乃修<lb/>
武勒兵於寗更名邢丘曰懐寗曰修武行克紂於牧之<lb/>
野<hi>韓詩外傳</hi>
武王克商將度邑自鹿丘而歎<hi>周書</hi>
<pb n="KR3k0054_WYG_010-26a"/>
武王伐紂過隧斬岸過水折舟過谷發梁過山焚萊示<lb/>
民無返志也至於有戎之隧大風折斾散宜生諌曰此<lb/>
其妖歟武王曰非也天落兵也風霽而乘天大雨水平<lb/>
地而嗇散宜生又諌曰此其妖歟武王曰非也天灑兵<lb/>
也卜而龜熸散宜生又諌曰此其妖歟武王曰不利以<lb/>
禱祠利以擊衆是熸之已故武王順天地犯三妖而禽<lb/>
紂於牧野其所獨見者精也<hi>説苑</hi>
武王之伐紂也東靣而迎太嵗至汜而汜至懐而懐至<lb/>
<pb n="KR3k0054_WYG_010-26b"/>
共頭而山隧霍叔懼曰出三日而五災至無乃不可乎<lb/>
周公曰刳比干而囚箕子夫又惡有不可焉遂選馬而<lb/>
進朝食於戚暮宿於甘泉厭旦於牧之野遂乘殷人而<lb/>
進誅紂<hi>荀子</hi>
武王伐紂太公隂謀食小兒以丹令身純赤長大教言<lb/>
殷亡殷民見兒身赤以為天神及言殷亡皆謂商滅兵<lb/>
至牧野晨舉脂燭姦謀惑民權掩不備周之所諱也<hi>隂謀</hi>
河南有鉤陳壘相傳武王伐紂八百諸侯所㑹處<hi>水經注</hi>
<pb n="KR3k0054_WYG_010-27a"/>
武王率兵車以伐紂紂虎旅百萬陣於商郊起自黄鳥<lb/>
至於赤斧三軍之士莫不失色<hi>鬻子</hi>
武王伐紂戰於牧野紂之卒輻分車瓦裂甲如解下<hi>書大</hi>
<hi>傳</hi>
紂將與武王戰紂陳其卒左翼右翼鼓之不進皆還其<lb/>
刅顧以鄉紂也紂走還於寢廟之上身鬬而死左右弗<lb/>
肯助也紂之官衛以紂之軀棄之玉門之外民之觀者<lb/>
皆進蹴之蹈其腹蹶其腎踐其肺履其肝周武王乃使<lb/>
<pb n="KR3k0054_WYG_010-27b"/>
人帷而守之民之觀者攓帷而入提擲之者猶未肯止<lb/>
<hi>賈子</hi>
武王大敗殷人上堂見玉曰誰之玉也曰諸侯之玉即<lb/>
取而歸之於諸侯天下聞之曰武王亷於財矣入室見<lb/>
女曰誰之女也曰諸侯之女也即取而歸之於諸侯天<lb/>
下聞之曰武王廉於色也<hi>説苑</hi>
武王入殷聞殷有長者武王徃見之而問殷之所以亡<lb/>
殷長者對曰王欲知之則請以日中為期武王與周公<lb/>
<pb n="KR3k0054_WYG_010-28a"/>
旦明日早要期則弗得也武王怪之周公曰吾已知之<lb/>
矣此君子也既不能其主又以其惡告王不忍為也若<lb/>
夫期而不當言而不信此殷之所以亡也已以此告王<lb/>
矣<hi>呂氏春秋</hi>
商容及殷民觀周軍之入見畢公至殷民曰是吾新君<lb/>
也容曰非也視其為人嚴乎將有急色故君子臨事而<lb/>
懼見太公至民曰是吾新君也容曰非也視其為人虎<lb/>
據而鷹趾當敵將衆威怒自倍見利即前不顧其後故<lb/>
<pb n="KR3k0054_WYG_010-28b"/>
君子臨衆果於進退周公至民曰是吾新君也容曰非<lb/>
也視其為人忻忻休休志在除賊是非天子則周之相<lb/>
國也故聖人臨衆知之見武王民曰是吾新君也容曰<lb/>
然聖人為海内除紂惡見惡不怒見善不喜顔色相副<lb/>
是以知之<lb/>
門無鬼與赤張滿稽觀於武王之師赤張滿稽曰不及<lb/>
有虞氏乎故離此患也門無鬼曰天下均治而有虞氏<lb/>
治之耶其亂而後治之與赤張滿稽曰天下均治之為<lb/>
<pb n="KR3k0054_WYG_010-29a"/>
願而何計以有虞氏為有虞氏之藥痬也秃而施髢病<lb/>
而求醫孝子操藥以修慈父其色燋然聖人羞之至德<lb/>
之世不尚賢不使能上如標枝民如野鹿端正而不知<lb/>
以為義相愛而不知以為仁實而不知以為忠當而不<lb/>
知以為信蠢動而相使不以為賜是故行而無迹事而<lb/>
無𫝊<hi>莊子</hi>
武王不閉外門以示無懼去劔搢笏以示無讐<hi>周書</hi>
武王踐阼三日召士大夫而問焉曰惡有藏之約行之<lb/>
<pb n="KR3k0054_WYG_010-29b"/>
行萬世可以為子孫常者乎諸大夫對曰未得聞也然<lb/>
後召師尚父而問焉曰黄帝顓頊之道存乎意亦忽不<lb/>
可得見與師尚父曰在丹書王欲聞之則齊矣三日王<lb/>
端冕師尚父亦端冕奉書而入負屏而立王下堂南面<lb/>
而立師尚父曰先王之道不北面王行西折而南東面<lb/>
而立師尚父西面道書之言曰敬勝怠者吉怠勝敬者<lb/>
滅義勝欲者從欲勝義者凶凡事不强則枉弗敬則不<lb/>
正枉者滅廢敬者萬世藏之約行之行可以為子孫常<lb/>
<pb n="KR3k0054_WYG_010-30a"/>
者此言之謂也且臣聞之以仁得之以仁守之其量百<lb/>
世以不仁得之以仁守之其量十世以不仁得之以不<lb/>
仁守之必及其世王聞書之言惕若恐懼退而為戒書<lb/>
於席之四端為銘焉於機為銘焉於鑑為銘焉於盥盤<lb/>
為銘焉於楹為銘焉於杖為銘焉於帶為銘焉於履屨<lb/>
為銘焉於觴豆為銘焉於户為銘焉於牖為銘焉於劔<lb/>
為銘焉於弓為銘焉於矛為銘焉席前左端之銘曰安<lb/>
樂必敬前右端之銘曰無行可悔後左端之銘曰一反<lb/>
<pb n="KR3k0054_WYG_010-30b"/>
一側亦不可以忘後右端之銘曰所監不逺視邇所代<lb/>
機之銘曰皇皇唯敬口生㖃口戕口鑑之銘曰見爾前<lb/>
慮爾後盥盤之銘曰與其溺於人也寧溺於淵溺於淵<lb/>
猶可游也溺於人不可救也楹之銘曰母曰胡殘其禍<lb/>
將然母曰胡害其禍將大母曰胡傷其禍將長杖之銘<lb/>
曰惡乎危於忿㚄惡乎失道於嗜慾惡乎相忘於富貴<lb/>
帶之銘曰火滅修容慎戒必恭恭則夀屨履之銘曰慎<lb/>
之勞勞則富觴豆之銘曰食自杖食自杖戒之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>則<lb/>
<pb n="KR3k0054_WYG_010-31a"/>
逃戸之銘曰夫名難得而易失無懃弗志而曰我知之<lb/>
乎無懃弗及而曰我杖之乎擾阻以泥之若風將至必<lb/>
先揺揺雖有聖人不能為謀也牖之銘曰随天時地之<lb/>
財敬祀皇天敬以先時劔之銘曰帶之以為服動必行<lb/>
德行德則興倍徳則崩弓之銘曰屈身之義廢興之行<lb/>
無忘自過矛之銘曰造矛造矛少間弗忍終身之羞予<lb/>
一人所聞以戒後世子孫<hi>武王踐阼記</hi>
帝王微行自漢武帝始也劉氏曰盧生教始皇為微行<lb/>
<pb n="KR3k0054_WYG_010-31b"/>
非自漢武帝矣<hi>物原</hi>
成王冠周公使祝雍祝王曰逹而勿多也祝雍曰使王<lb/>
近於民遠於年嗇於時惠於財親賢使能<hi>大戴禮</hi>
昔成王之政周公在前邵公在後畢公在左史佚在右<lb/>
四子挾而維之目見正容耳聞正言一日即位天下曠<lb/>
然言其法度素定也<hi>後漢書</hi>
髙祖與項羽戰於垓下孔將軍居左費將軍居右皆假<lb/>
為名<hi>西京雜記</hi>
<pb n="KR3k0054_WYG_010-32a"/>
四皓有羽翼太子之功其沒也惠帝為之製文立碑<hi>文章</hi>
<hi>縁起</hi>
惠帝崩太后欲為髙墳使從未央宮而見之諸將諌不<lb/>
許東陽侯垂泣曰陛下見惠帝冡悲哀流涕無已是傷<lb/>
生也臣竊哀之太后乃止東陽侯張相如也<hi>楚漢春秋</hi>
文帝廟號顧成景帝廟號德陽武帝廟號淵龍昭帝廟<lb/>
號徘徊宣帝廟號樂遊元帝廟號長夀成帝廟號陽池<lb/>
<hi>三輔黄圖</hi>
<pb n="KR3k0054_WYG_010-32b"/>
景帝坐崇芳閣上有丹霞起赤龍盤棟間使王夫人居<lb/>
之改崇芳閣為猗蘭殿得幸有娠夢日入懐景帝亦夢<lb/>
髙祖謂之曰王美人得子可名曰彘及生男因名焉是<lb/>
為武帝生於猗蘭殿<hi>漢武故事</hi>
武帝初名彘三嵗景帝抱於膝上撫念之知其心藏洞<lb/>
徹試問兒樂為天子否對曰由天不由兒願每日居宮<lb/>
垣在陛下前戲弄亦不敢逸豫以失子道景帝聞而愕<lb/>
然加敬而訓之他日復抱之几前説問兒悦習何書為<lb/>
<pb n="KR3k0054_WYG_010-33a"/>
朕言之乃通伏羲以来羣聖所録隂陽診候及龍圖龜<lb/>
䇿數萬言無一字遺落至七嵗聖徹過人景帝令改名<lb/>
徹<hi>漢武内傳</hi>
漢武帝甞微行造主人家家有婢國色帝悦之仍留宿<lb/>
夜與主婢卧有一書生亦寄宿善天文忽見客星將掩<lb/>
帝座甚逼書生大驚懼連呼咄咄不覺聲髙仍又見一<lb/>
男子操刀將入戸聞書生聲急謂為己故遂縮走客星<lb/>
應時而退如此者數過帝聞其聲異而問之書生具説<lb/>
<pb n="KR3k0054_WYG_010-33b"/>
所見帝乃悟曰必此人壻也將欲肆兇惡於朕仍召集<lb/>
期門羽林語主人曰朕天子也於是擒奴問而欵服乃<lb/>
誅之帝歎曰斯葢天啟書生之心以扶祝朕躬乃厚賜<lb/>
書生焉<hi>廣異記</hi>
武帝遺詔以雜道書四十卷置棺中元康二年河東功<lb/>
曹李及入上黨抱犢山採藥於巖室中得此書盛以金<lb/>
箱卷後題日月是武帝時也河東太守張純以箱及書<lb/>
奏上之武帝時左右見之涕泣曰此是帝殯物宣帝愴<lb/>
<pb n="KR3k0054_WYG_010-34a"/>
然以書付茂陵<hi>漢武内傳</hi>
漢武帝冢裏先有玉箱瑶杖各一是西胡康渠王所獻<lb/>
帝平素常玩之故入梓宮中其後四年有人於扶風郿<lb/>
市買得此二物帝左右識而認之説賣者形狀乃帝也<lb/>
<hi>異苑</hi>
光武生有赤光照室影如五麟七鳯<lb/>
光武進至下博城西皇惑不知所之有白衣老父在旁<lb/>
指曰努力<hi>東漢書</hi>
<pb n="KR3k0054_WYG_010-34b"/>
明帝時公車以反支日不受章奏帝聞而怪曰民廢農<lb/>
桑逺来詣闕而復拘以禁忌豈為政之意乎於是遂蠲<lb/>
其制<hi>潛夫論</hi>
　<lb/>
　<lb/>
　<lb/>
　<lb/>
　廣博物志卷十<lb/>
</p>
<p>
</p>
  </div>
</body>
</text>
</TEI>
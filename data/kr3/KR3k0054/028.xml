<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷二十八</head> <lb/>
    <p>
<pb n="KR3k0054_WYG_028-1a"/>
欽定四庫全書<lb/>
　廣博物志卷二十八<lb/>
　　　　　　　　　　　　明　董斯張　撰<lb/>
　　藝苑三<hi>圖籍</hi>　<hi>釋道經典附</hi>
仲秋甲戌東遊次雀梁蠧書於羽陵<hi>穆天子傳</hi>
王壽負書而行見徐憑憑曰事者應變而動書者言之<lb/>
所出智不籍書王壽乃焚其書而舞之<hi>淮南子</hi>
魏人陳餘謂孔鮒曰秦將㓕先王之籍而子為書籍之<lb/>
<pb n="KR3k0054_WYG_028-1b"/>
主其危哉子魚曰吾為無用之學知吾者唯友秦非吾<lb/>
友吾何危哉吾行藏之以待其求求至無患矣<hi>孔叢子</hi>
子墨子南遊使衛關中載書甚多弦唐子見而怪之子<lb/>
墨子曰昔周公旦朝讀書百篇夕見七十士故周公旦<lb/>
佐相天下其修至于今翟上無君上之事下無耕農之<lb/>
難吾安敢廢此<hi>墨子</hi>
孝武皇帝敕丞相公孫𢎞廣開獻書之路百年之間書<lb/>
積如丘山故外則有太常太史博士之藏内則有延閣<lb/>
<pb n="KR3k0054_WYG_028-2a"/>
廣内秘室之府<hi>劉歆七畧</hi>
武陵記天門山巖中有書數千卷見而不可取伏滔北<lb/>
征記皇天塲古陶穴藏書二千餘卷<lb/>
魏氏代漢采掇遺亡藏在秘書中外三國魏秘書郎鄭<lb/>
黙始制中經秘書監荀朂又因中經更著新簿分為四<lb/>
部總括羣書一曰甲部紀六藝及小學等書二曰乙部<lb/>
有古諸子家近世子家兵書兵家術數三曰景部有史<lb/>
記舊事皇覽部襍事四曰丁部有詩賦圖讚汲冡書大<lb/>
<pb n="KR3k0054_WYG_028-2b"/>
凡四部合二萬九千九百四十五卷但録題及言盛以<lb/>
縹囊書用緗素至於作者之意無所論辯<lb/>
晉魏之士見管輅道術神妙占候無錯以為有隐書及<lb/>
象甲之數予毎觀輅書惟有易林風角及鳥鳴仰觀星<lb/>
書三十餘卷世所共有然輅獨在少府官舍無家人子<lb/>
弟隨之其亡後好竒者盗輅書惟携易林風角及鳥鳴<lb/>
書還耳夫術數有百數十家其書有數千卷書不少也<lb/>
然而世鮮名人皆由無才不由無書也<hi>管輅别傳</hi>
<pb n="KR3k0054_WYG_028-3a"/>
惠懐之亂京華蕩覆石渠文籍靡有孑遺東晉之初漸<lb/>
更鳩聚著作郎李充以朂舊簿校之其見存者但為三<lb/>
千一十四卷充遂總設衆篇之名但以甲乙為次自爾<lb/>
因循無所變革其後中朝遺書稍流江左<lb/>
皇甫謐常自表就帝借書帝送一車與之<hi>晉書</hi>
宋武帝入關収其圖籍府藏所有纔四千卷文帝元嘉<lb/>
八年秘書監謝靈運造四部目録大凡六萬四千五百<lb/>
八十二卷元徽元年秘書丞王儉又造目録大凡萬五<lb/>
<pb n="KR3k0054_WYG_028-3b"/>
千七百四巻儉又别撰七志一曰經典志紀六藝小學<lb/>
史記雜傳二曰諸子志紀今古諸子三曰文翰志紀詩<lb/>
賦四曰軍書志紀兵書五曰隂陽志紀隂陽圖緯六曰<lb/>
術藝志紀方技七曰圖譜志紀地域及圖書其道佛附<lb/>
見合九條然亦不述作者之意但於書名之下毎立一<lb/>
傳而又作九篇條例編乎首卷之中文義淺近未為典<lb/>
則<lb/>
齊永明中秘書丞王亮監謝朏又造四部書目大凡一<lb/>
<pb n="KR3k0054_WYG_028-4a"/>
萬八千一十卷齊末兵火延燒秘閣經籍遺散<lb/>
梁初秘書監任昉躬加部集又於文徳殿内列藏衆書<lb/>
華林園中總集釋典大凡二萬三千一百六卷而釋氏<lb/>
不豫焉梁有秘書監任昉殷鈞四部目録又文徳殿目<lb/>
録其術數之書更為一部使奉朝請祖暅譔其名故梁<lb/>
有五部目録普通中有處士阮孝緒博采宋齊以來王<lb/>
公之家凡有書記參校官簿更為七録一曰經典録紀<lb/>
六藝二曰記傳録紀史傳三曰子兵録紀子書兵書四<lb/>
<pb n="KR3k0054_WYG_028-4b"/>
曰文集録紀詩賦五曰技術録紀數術六曰佛録七曰<lb/>
道録梁武敦説詩書下化其上四境之内家有文史元<lb/>
帝克平侯景収文徳之書及公私經籍歸於江陵大凡<lb/>
七萬餘卷陳天嘉中又更鳩集考其篇目遺闕尚多<lb/>
虞願有書四篋<hi>南史</hi>
裴諏之嘗從常景借書百卷十許日即返景疑其不能<lb/>
讀毎卷䇿問應答無遺景歎曰應奉五行俱下禰衡一<lb/>
覽便記今復見之裴生矣<hi>北史</hi>
<pb n="KR3k0054_WYG_028-5a"/>
王筠㓜便警悟及長清浄好學沈約毎見其所著輙嗟<lb/>
咨吟咏以為不逮嘗語筠曰昔蔡中郎一見王仲宣稱<lb/>
為王公孫曰吾家書籍悉當相與僕雖不敏請附斯言<lb/>
自謝朓諸賢零落已後平生意好殆將都絶不謂痿暮<lb/>
復逢于君<hi>南史</hi>
栁津字元舉性強直乏風華或勸之聚書津曰吾嘗令<lb/>
道士上章驅鬼安用此鬼名也<hi>梁書</hi>
後魏始都燕代南畧中原粗収經史未能全具道武嘗<lb/>
<pb n="KR3k0054_WYG_028-5b"/>
問博士李先曰天下何物最善可以益人神智對曰莫<lb/>
若書籍帝曰書籍凡有幾何如何可集對曰自書契以<lb/>
來世有滋益以至于今不可勝計茍人主所好何憂不<lb/>
集乃命郡縣大収書籍悉送平城孝文徙都洛邑借書<lb/>
于齊秘府之中稍以充實暨於爾朱之亂散落人間<hi>北史</hi>
魏甄琛假書于許赤彪聞見日富<lb/>
邢子才有書甚多不甚讐校嘗謂誤書思之更是一適<lb/>
妻弟李節謂劭思誤書何由便得劭曰若思不能得便<lb/>
<pb n="KR3k0054_WYG_028-6a"/>
不勞讀書<hi>北史</hi>
慧約静居閒室忽有野媪齎書數卷置經案上無言而<lb/>
出并持異樹自植于庭云青庭樹也約曰此書美也不<lb/>
俟看之如其惡也亦不勞視經七日又見一叟請書而<lb/>
退此樹葉緑花紅扶踈尚在<hi>髙僧傳</hi>
隋牛𢎞請開獻書之路曰昔周徳既衰舊經舉棄孔子<lb/>
憲章祖述正五始而修春秋闡十翼而𢎞易道及秦皇<lb/>
馭㝢吞㓕諸侯先王墳典掃地皆盡此則書之一厄也<lb/>
<pb n="KR3k0054_WYG_028-6b"/>
漢興建藏書之䇿置校書之官至孝成之代遣謁者陳<lb/>
農求遺書于天下詔劉向父子讐校篇籍漢之典文于<lb/>
斯為盛及王莽之末竝從焚燼此則書之二厄也光武<lb/>
嗣興尤重經術未及下車先求文雅至肅宗親臨講席<lb/>
和帝數幸書林其蘭臺石室鴻都東觀秘牒填委更倍<lb/>
于前及孝獻移都吏人擾亂圖書縑帛皆已為帷囊所<lb/>
取而西裁七十餘乗屬西京大亂一時燔蕩此則書之<lb/>
三厄也魏文代漢更集經典秘書郎鄭黙刪定舊文時<lb/>
<pb n="KR3k0054_WYG_028-7a"/>
之論者美其朱紫有别晉氏承之文籍尤廣晉秘書監<lb/>
荀朂定魏内經史著新簿屬劉石憑陵從而失墮此則<lb/>
書之四厄也劉裕平姚泓収其圖籍五經子史纔四千<lb/>
卷皆赤軸青紙文字古拙並歸江左宋秘書丞王儉依<lb/>
劉氏七畧撰為七志梁人阮孝緒亦為七録總其書數<lb/>
三萬餘卷及侯景渡江攻破梁室經籍雖從兵火其文<lb/>
徳殿内書及公私典籍重本七萬餘巻悉送荆州及周<lb/>
師平郢繹悉焚之于外城所収十纔一二此則書之五<lb/>
<pb n="KR3k0054_WYG_028-7b"/>
厄也後魏爰自幽方遷宅伊洛日不暇給經籍闕如周<lb/>
氏創基戎軍未息保定之始書止八千後加収集方盈<lb/>
萬卷髙氏據有山東初亦採訪騐其本目殘缺猶多及<lb/>
東夏初平獲其經史四部重襍三萬餘卷所益舊書五<lb/>
千而已今御書單本一萬五千餘卷部帙之間仍有殘<lb/>
缺至于隂陽河洛之篇醫方圖譜之説彌復為少臣以<lb/>
經書自古迄今數遭五厄興集之期屬膺聖代今秘集<lb/>
見書亦足披覽但一時載籍須令大備若猥發明詔兼<lb/>
<pb n="KR3k0054_WYG_028-8a"/>
開購賞則異典必致觀閣斯積上納之内詔獻書一巻<lb/>
齎縑一疋一二年間篇籍稍備乃總加編次召天下工<lb/>
書之士京兆韋霈南陽杜頵等于秘書内補續殘缺為<lb/>
正副二本藏于宫中其餘以實秘書内外之閣凡二萬<lb/>
餘巻煬帝即位秘閣之書分為三品于東都觀文殿東<lb/>
西廂屋以貯之東屋藏甲乙西屋藏丙丁<hi>隋書</hi>
隋煬帝令造觀文殿前兩廂為書堂各十二間堂前通<lb/>
為閤道承殿毎一間十二寳厨前設方五香重牀亦裝<lb/>
<pb n="KR3k0054_WYG_028-8b"/>
以金玉春夏鋪九龍象簟秋設鳳綾花褥冬則加綿裝<lb/>
須彌氊帝幸書堂或觀書其十二間内南北通為閃電<lb/>
窻玲瓏相望雕刻之工窮竒極之妙金鋪玉題綺井華<lb/>
榱暉映溢目毎三間開一方户户垂錦幔上有二飛仙<lb/>
當戸地口施機轝駕將至則有宫人擎香爐在轝前行<lb/>
去户一丈脚踐機發仙人乃下閤捧幔而昇閤扇即開<lb/>
書厨亦啟若自然皆一機之力轝駕出垂閉復常諸房<lb/>
入户式様如一<hi>大業拾遺</hi>
<pb n="KR3k0054_WYG_028-9a"/>
焬帝藏書上品紅琉璃軸中紺琉璃軸下漆軸<lb/>
陽玠娶博陵崔吏部女崔家富圖籍殆將萬卷成婚之<lb/>
後頗亦遊其書齋既而告人曰崔氏書被人盡盗曾不<lb/>
知覺崔遽令檢之玠捫腹曰已藏之經笥矣<hi>談藪</hi>
黄妳言書卷怡神如妳媪有人讀書把卷即睡梁人因<lb/>
呼書卷為黄妳<lb/>
司書鬼曰長恩除夕呼其名而祭之鼠不敢囓蠧魚不<lb/>
生<hi>致虚閣雜爼典以下釋道經</hi>
<pb n="KR3k0054_WYG_028-9b"/>
漢法本内傳稱漢明帝遣蔡愔秦景王遵等一十八人<lb/>
至天竺國得摩騰法蘭等及佛經像還帝問法王出世<lb/>
何以化不及此騰曰天竺迦毗羅衛國者三千大千世<lb/>
界百億日月中心也三世諸佛皆於彼出乃至天龍人<lb/>
鬼有願行力皆生于彼受佛正化咸得悟道餘處羣生<lb/>
無縁感之佛故不徃也佛雖不徃光相及處或五百年<lb/>
或一千年或千年外皆有聖人傳佛聲教而徃化也時<lb/>
帝大悦至永平十四年正月一日五岳諸山道士六百<lb/>
<pb n="KR3k0054_WYG_028-10a"/>
九十人朝正之次上表請與西域佛道較試優劣敕尚<lb/>
書令宋庠引入告曰此月十五日大集白馬寺南門立<lb/>
三壇五岳八山諸道士將經三百六十九卷置于西壇<lb/>
二十七家諸子書二百三十五卷置于中壇奠食百神<lb/>
置于東壇明帝設行殿在寺門道西置佛舍利及經諸<lb/>
道士等以柴荻火遶壇臨經涕泣曰人主信邪𤣥風失<lb/>
緒敢延經義在壇以火取驗用辯真偽便放火燒經並<lb/>
成煨燼道士等相顧失色有欲昇天入地種種呪術並<lb/>
<pb n="KR3k0054_WYG_028-10b"/>
不能得大生愧伏太傅張衍曰卿今無一可驗宜從西<lb/>
域佛法剃髪爾時外道禇善信等于時不答南岳道士<lb/>
費叔才等自感而死佛之舍利放五色光上空如葢覆<lb/>
日映衆摩騰禪師涌身髙飛神化自在于時天雨寳華<lb/>
得未曾有<hi>法苑珠林</hi>
前漢哀帝元壽年使景憲徃大月氏國因誦浮圖經還<lb/>
漢當時稍行浮圖齋戒也<lb/>
前漢成帝時都水使者光禄大夫劉向傳云向博觀史<lb/>
<pb n="KR3k0054_WYG_028-11a"/>
籍徃見有佛經及看列仙傳云吾搜檢藏書太史創撰<lb/>
列仙圖黄帝以下迄至于今定檢實録一百四十六人<lb/>
其七十四人已見佛經矣據此而明秦周已前早有佛<lb/>
法流行震旦何以取知今案所列也故佛傳云佛㓕度<lb/>
後一百一十六年東天竺國有鐵輪王統閻浮提収佛<lb/>
靈骨役使鬼神起八萬四千塔具如下述此九州之地<lb/>
並有遺塔云是育王所造此塔即當此周敬王二十六<lb/>
年丁未之歳故塔興焉世經十二王至秦始皇二十四<lb/>
<pb n="KR3k0054_WYG_028-11b"/>
年焚燒典籍育王諸塔由此見隐又檢釋道安朱士行<lb/>
等經録目云秦始皇之時有外國沙門釋利防等一十<lb/>
八賢者齎持佛經來化始皇弗從遂囚禁之夜有金剛<lb/>
丈六來破獄出之始皇驚怖稽首謝焉准此而言則知<lb/>
秦漢已前有佛法也尋道安所載十二賢者亦在七十<lb/>
之數今列仙傳見有七十二人案文殊般若經泥洹經<lb/>
云佛㓕度後四百五十年文殊至雪山中為仙人説法<lb/>
又案地理志西域傳云雪山者即葱嶺是也其下有三<lb/>
<pb n="KR3k0054_WYG_028-12a"/>
十六國先來奉漢其葱嶺連亘東至終南文殊來化仙<lb/>
人即斯地也詳而驗之劉向所論可證矣<lb/>
晉濟隂丁承字徳慎建安中為凝隂令時北界居民婦<lb/>
詣外井汲水有胡人長鼻深目左過井上從婦人乞飲<lb/>
飲訖忽然不見婦則腹痛遂加轉劇啼呼有頃卒然起<lb/>
坐胡語指麾邑中有數十家悉共觀視婦呼索紙筆來<lb/>
欲作書得筆便作胡書横行或如乙或如巳滿五紙投<lb/>
着地教人讀此書邑中無能讀者有一小兒十餘歳婦<lb/>
<pb n="KR3k0054_WYG_028-12b"/>
即指此小兒能讀小兒得書便胡語讀之觀者驚愕不<lb/>
知何謂婦教小兒起儛小兒即起翹足以手弄相和須<lb/>
臾各休即以白徳慎徳慎召見婦及兒問之云當時忽<lb/>
忽不自覺知徳慎欲驗其事即遣吏齎書詣許下寺以<lb/>
示舊胡胡大驚言佛經中間亡失道逺憂不能得雖口<lb/>
誦不具足此乃本書遂留寫之<lb/>
晉沙門安慧少無恒性卓越異人而工正書善能談吐<lb/>
永嘉年中天下疫病則晝夜祈禱願天神降藥以愈萬<lb/>
<pb n="KR3k0054_WYG_028-13a"/>
民一日出寺門見兩石形如甕疑是異物取看之果有<lb/>
神水在内病者飲服莫不皆愈後止洛陽大市寺手自<lb/>
細書黄縑大品經一部合為一卷字如小豆而分别可<lb/>
識凡十餘本以一本與汝南周仲智妻母胡氏供飬胡<lb/>
氏過江齎經自隨後為火災所延倉卒不暇取經悲泣<lb/>
懊惱火息後乃於灰中得之首軸顔色一無虧損<lb/>
釋師初得放光經始就披讀魔來蔽文唯見空牒釋知<lb/>
魔所為誓心逾固魔去字顯仍習誦之復聞空中聲曰<lb/>
<pb n="KR3k0054_WYG_028-13b"/>
汝是智人何用讀此釋曰汝是小魔宜時速去我心如<lb/>
地不可轉也<hi>並上</hi>
晉謝敷字慶緒㑹稽山隂人也少有髙操篤信大法手<lb/>
寫首楞嚴經嘗在都白馬寺為災火所延什物餘經並<lb/>
成煨燼而此經止燒紙頭界外而已文字悉存無所毁<lb/>
失敷死時友人疑其得道及聞此經彌復驚異<hi>㝠祥記</hi>
南齊釋𢎞明㑹稽山隂人也少出家貞苦有戒節止越<lb/>
山隂之雲門寺誦法華經深習禪定精勤禮懴六時不<lb/>
<pb n="KR3k0054_WYG_028-14a"/>
輟毎旦則水瓶自滿實感諸天童子以為給使也毎明<lb/>
坐禪虎常伏於室内<hi>法苑珠林</hi>
恒山沙門釋道安者經石趙之亂避地於襄陽注般若<lb/>
道行宻迹諸經析疑甄觧二十餘卷恐不合理乃誓曰<lb/>
若所説不違理者當見瑞相乃夢見胡道人頭白眉長<lb/>
語安曰君所注經殊合道理我不得入泥洹住在西域<lb/>
當相助𢎞通可時時設食也後十誦律至遠公云昔和<lb/>
尚所夢乃是賔頭盧也<lb/>
<pb n="KR3k0054_WYG_028-14b"/>
西晉蜀郡沙門静僧以苦行致目為蜀三賢寺主誦法<lb/>
華經尋常山中誦經時至毎感虎求蹲前聼部訖乃去<lb/>
常至諷詠輙見左右四人為侍<lb/>
晉沙門士行者潁川人也姓朱氏氣忘方逺識宇沈正<lb/>
修心直詣榮辱不能動焉時經典未備唯有小品而章<lb/>
句闕畧義致弗顯魏甘露五年發迹雍州西至于闐尋<lb/>
求經藏踰厯諸國西域僧徒多小乗學聞士行求方等<lb/>
諸經咸駭怪不與曰邉人不識正法將多惑亂士行曰<lb/>
<pb n="KR3k0054_WYG_028-15a"/>
經云千載將末法當東流若疑非佛説請以至誠驗之<lb/>
乃焚柴灌油烟炎方盛士行捧經涕泣稽顙誓曰若果<lb/>
出金口應宣布漢地諸佛菩薩宜為證明于是投經火<lb/>
中騰燎移景既而一積煨燼文字無毁皮牒若故舉國<lb/>
欣敬因留供養遣弟子法饒齎送梵本還至陳留浚儀<lb/>
倉垣諸寺出之凡九十篇二十萬言河南居士竺叔蘭<lb/>
練解方俗深善法味親共傳譯今放光首品是也<lb/>
宋羅璵妻費氏者寕蜀人父悦宋寕州刺史費少而敬<lb/>
<pb n="KR3k0054_WYG_028-15b"/>
信誦法華經數年勤至不倦後忽得病苦心痛守命闔<lb/>
門惶懼屬纊待時費氏心念我誦經勤苦宜有善祐庶<lb/>
不于此遂致死也既而睡卧食頃如寤如夢見佛于牕<lb/>
中授手以摩其心應時即愈一堂男女婢僕悉覩金光<lb/>
亦聞香氣璵從妹既琰外族曽祖尚書中兵郎費愔之<lb/>
夫人也于時省疾牀前亦具聞見于是大興信悟䖍戒<lb/>
至終毎以此瑞進化子姪焉<lb/>
法顯至中天竺于摩竭提邑波連弗阿育王塔南天王<lb/>
<pb n="KR3k0054_WYG_028-16a"/>
寺得摩訶僧祗律又得薩婆多律抄襍阿毗曇心線經<lb/>
方等泥洹經等顯留三年學胡語胡書方躬自書冩于<lb/>
是持經像寄附商客到師子國顯同旅十餘或留或亡<lb/>
顧影唯己常懐悲慨忽于玉像前見商人以晉地一白<lb/>
團絹扇供養不覺悽然下淚停二年復得彌沙塞律長<lb/>
襍二舍及襍藏並漢土所無既而附商人大舶循海而<lb/>
還<lb/>
釋僧辯姓吳建康人出家止安樂寺少好讀經哀婉折<lb/>
<pb n="KR3k0054_WYG_028-16b"/>
衷獨歩齊初無人如之嘗在新亭劉紹宅齊辯初夜讀<lb/>
經始得一契忽有羣鶴下集堦前及辯度一卷一時飛<lb/>
去由是聲振天下<lb/>
釋曇憑姓楊犍為南安人少游京師學轉讃止白馬寺<lb/>
音調甚工而過且自任時人未之推也于是專精規矩<lb/>
更加研尋晩遂出郡翕然改觀誦三本起經尤善其聲<lb/>
後還蜀止龍淵寺已漢懐音者皆崇其聲範毎梵音一<lb/>
吐輙象馬悲鳴因製造銅鐘于未來常有八音四辯庸<lb/>
<pb n="KR3k0054_WYG_028-17a"/>
蜀有銅鐘始于此也<hi>並上</hi>
宋沙門慧和者京師衆造寺僧也宋義嘉難和猶為白<lb/>
衣𨽻劉胡部下胡嘗遣將士數十人值諜東下和亦預<lb/>
行行至鵲渚而直臺軍西上諜衆離散各逃草澤和得<lb/>
竄下至新林外㑹見野老衣服縷敝和乃以貌整袴褶<lb/>
易其衣提籃負擔若類田人時諸游軍捕此散諜視和<lb/>
形色疑而問之和答對謬畧因被笞掠登將見斬和自<lb/>
散走但恒誦念觀音經至將斬時祈懇彌至既而軍人<lb/>
<pb n="KR3k0054_WYG_028-17b"/>
揮刄屢跌三舉三折並驚而釋之和于是出家遂成精<lb/>
業<hi>㝠祥記夥諸誦經報應載太平廣記甚  畧舉一條餘不更錄</hi>
宋尼釋智通京師簡静尼也年貌姝少信道不篤元嘉<lb/>
九年師死罷道嫁為魏郡梁羣甫妻生一男年六七歳<lb/>
家甚貧無以為衣通為尼時有數卷素無量壽法華等<lb/>
經悉練擣之以衣其兒居一年而得病恍惚驚悸竟體<lb/>
剝爛狀若火瘡有細白蟲日去升餘燥痛煩毒晝夜號<lb/>
呌常聞空中語云壊經為衣得此劇報旬餘而死<hi>上</hi>
<pb n="KR3k0054_WYG_028-18a"/>
宋廬山有釋慧慶廣陵人出家止廬山寺學通經律清<lb/>
潔有戒行誦法華經毎夜吟諷常聞暗中有彈指讃歎<lb/>
之聲嘗于小雷遇風波船將覆没慶唯誦經不輟覺船<lb/>
在浪中如有人牽之倐忽至岸<lb/>
普安樂習山居守素林壑時行村聚惠益生靈終寢烟<lb/>
霞不接浮俗末有人于子午虎林兩谷合澗之側鑿龕<lb/>
結庵延而住之初住龕日上有大石正當其上恐落掘<lb/>
出逐峻崩下安自念曰願移餘處莫碎龕窟石遂依言<lb/>
<pb n="KR3k0054_WYG_028-18b"/>
迸避餘所大衆共怪安曰是華嚴經力也<hi>髙僧傳</hi>
梁有廣州南海郡人何規以歳次恊洽月吕黄鍾天監<lb/>
十四年十月二十三日採藥于豫章胡翼山登峯十所<lb/>
里將循曲陌先限清澗或如止水乍有潔流方從掲厲<lb/>
且就褰攬未濟之間忽不自覺見澗之西隅有一長者<lb/>
語規勿渡規于時即留其人面色正青徒跣捨屨年可<lb/>
八九十面已皺歛鬚長五六寸髭半于髩耳過于眉眉<lb/>
皆下被眉之長毛長二三寸隨風相靡唇色甚赤語響<lb/>
<pb n="KR3k0054_WYG_028-19a"/>
而清手爪正黄指毛亦長二三寸着布帔下赭有泥洹<lb/>
僧手提書一卷遥投與規規即奉持望禮三拜語規可<lb/>
以此經與建安王此經若至宜作三七日慶齋若不曉<lb/>
齋法可問下林寺副公長者言畢便去行十餘歩間忽<lb/>
然不覩規開示卷内題名為慧印三昧經<hi>見梁朝僧祐律師𢎞明集</hi>
後魏末齊州釋志湛者住太山北人頭山䆳谷中銜草<lb/>
寺省事少言人鳥不亂讀誦法華人不測其素業將終<lb/>
時神僧寳誌謂梁武曰北方銜草寺須陀洹聖僧今日<lb/>
<pb n="KR3k0054_WYG_028-19b"/>
㓕度湛之亡也無惱而化兩手各舒一指<lb/>
後魏范陽五侯寺僧失其名誦法華為常業初死權殮<lb/>
隄下後改塟骸骨並枯唯舌不壊雍州有僧亦誦法華<lb/>
隠白鹿山感一童子供給及死置屍巖下餘骸並枯唯<lb/>
舌不朽矣齊武陵世并東看山人掘見土黄白又見一<lb/>
物狀如兩唇其中有舌鮮紅赤色以事聞奏帝問道俗<lb/>
沙門法尚曰此持法華者六根不壊也誦滿千遍其徴<lb/>
驗矣乃集持法華者圍遶誦經纔始發聲此靈唇舌一<lb/>
<pb n="KR3k0054_WYG_028-20a"/>
時鼓動同見毛豎以事奏聞乃石函緘之<hi>梁髙僧傳</hi>
後魏髙祖太和中代京内閹官自慨形殘奏乞入山修<lb/>
道恩敕許之乃齎華嚴晝夜讀禮懺悔不息一夏不滿<lb/>
至六月末髭鬚生得丈夫相<hi>見侯君素旌異記述</hi>
宋釋慧嚴京師東安寺僧也理思該暢見器道俗嘗嫌<lb/>
大湼槃經文字繁多遂加刋削就成數卷寫兩三通以<lb/>
示同好因寢寤之際忽見一人身長二丈餘形氣偉壯<lb/>
謂之曰湼槃尊經衆藏之宗何得以君璅思輕加斟酌<lb/>
<pb n="KR3k0054_WYG_028-20b"/>
嚴驚覺失措悉燒除之<lb/>
齊太原釋慧寳誦經得二百卷以齊武平三年從并向<lb/>
鄴行逹艾州失道尋徑入山暮宿巖下室似人居逈無<lb/>
所見寳端坐室前上觀松樹見有横枝懸磬去地丈餘<lb/>
夜至二更有人身服草衣從外而至口云此中何為有<lb/>
俗氣寳即具述説敬與共言議問寳云即今何姓統國<lb/>
答曰姓髙氏號齊國寳問曰尊師山居早晩曰吾後漢<lb/>
時來長老得何經業寳恃已誦博頗以自矜山僧曰修<lb/>
<pb n="KR3k0054_WYG_028-21a"/>
道者未應如此欲聞何經為誦之寳曰樂聞華嚴僧即<lb/>
少時誦之便度聲韻諧暢非世所聞更令誦餘經率皆<lb/>
如此寳驚歎曰何因大部經文倐然即度報曰汝是有<lb/>
作心我是無作心夫忘懐于萬物者彼我自得矣寳知<lb/>
為異人也求哀乞住山僧曰國中利養召汝何能自安<lb/>
且汝情累未遣住亦無補至曉捨去寳返尋行跡不知<lb/>
去處<hi>梁髙僧傳</hi>
後周武㓕法于建徳三年五月行虐關中其禍既畢至<lb/>
<pb n="KR3k0054_WYG_028-21b"/>
六月十五日罷朝有金城公任民部于所治府與諸左<lb/>
右彷徉天望忽見五六叚物飛虚空在於鳥路大者上<lb/>
摩青霄小如十斛堈許漸漸㣲沒自餘數段小復低下<lb/>
其色黄白卷舒空際類旛無脚爾日天晴氣静纎塵不<lb/>
動但増炎曦而已因徃冬官府道經圓王比見重墻上<lb/>
有黄書拖棘上及徃取之乃是摩訶般若經第十九卷<lb/>
問其所由答云從天而下飛揚墜此于時三寳初㓕刑<lb/>
法嚴峻畧示連席之官乃藏諸衣袖還緘篋笥<hi>法苑珠林</hi>
<pb n="KR3k0054_WYG_028-22a"/>
齊鄴東大覺寺沙門僧範姓李平鄉人也善觧羣書時<lb/>
稱府庫常有膠州刺史杜弼于鄴顯義寺請範冬講至<lb/>
華嚴六地忽有一㕍飛下從浮圖東順行入堂正對髙<lb/>
座伏地聼法講散徐出還順塔西爾乃翔逝又于此寺<lb/>
夏講雀來在座西南伏聼終于九旬又曽處濟州亦有<lb/>
號一鶚鳥飛來入聼講訖便去<lb/>
周祖㓕法經籍從灰以後年中忽見空中如菌大者有<lb/>
五六飛上空中極目不見全為一叚隨風飄飄上下朝<lb/>
<pb n="KR3k0054_WYG_028-22b"/>
宰立望不測是何久乃翻下墮上土墻視乃是大品經<lb/>
之十三卷<lb/>
隋京師延興寺釋曇延欲著湼槃大疏恐滯凡情毎祈<lb/>
誠寤寐願得嘉徴乃於夜夢有人被白服乗於白馬騣<lb/>
尾拂地而導授經㫖延手執馬騣與之講論寤後惟曰<lb/>
此必馬鳴菩薩授我義端執騣知其宗㫖抵事可觀耳<lb/>
雖感此瑞猶恐不合理更持經疏於陳州治仁壽寺舍<lb/>
利塔前燒香誓曰延以凡度仰測聖心銓釋已了具如<lb/>
<pb n="KR3k0054_WYG_028-23a"/>
别卷若幽致㣲逹願示明靈言訖湼槃卷軸並放光明<lb/>
通夜呈祥道俗稱慶<lb/>
隋開皇中魏州刺史博陵崔彦武因行歩至一邑愕然<lb/>
驚喜謂從者曰吾昔嘗在此邑中為人婦今知家處因<lb/>
乗馬入修巷屈曲至一家命叩門主人公年老走出拜<lb/>
謁彦武入家先升其堂視東壁上去地六七尺有髙隆<lb/>
客謂主人曰吾昔所讀法華經并金釵五隻藏此壁中<lb/>
髙處是也其經第七巻尾後紙火燒失文字吾今每誦<lb/>
<pb n="KR3k0054_WYG_028-23b"/>
此經至第七巻尾恒忘失不能記得因令左右鑿壁果<lb/>
得經函開第七卷尾及金釵並如其言主人涕泣曰亡<lb/>
妻存日常誦此經釵亦是其處彦武曰庭前槐樹吾欲<lb/>
産時自解頭髪置此樹穴中試令人探樹中果得髪於<lb/>
是主人悲喜彦武留衣物厚給主人而去<hi>並上</hi>
昔迦葉佛㓕度之後遺法垂末有二梵志到比丘邊俱<lb/>
受八戒一願生天一願作國王願生天者至家為婦逼<lb/>
非時食由破戒故乃生龍中願作王者持戒完具得生<lb/>
<pb n="KR3k0054_WYG_028-24a"/>
王家作大國王其王園中多有甘果常遣一人隨時看<lb/>
送其人後時于園泉中得一果柰色香甚羙持與門監<lb/>
展轉奉王王食此柰甚覺甘羙便問夫人展轉相推到<lb/>
于園監王即喚來而責之曰如此羙柰何為不送園監<lb/>
於是具陳本末王瞋語言自今以後常送斯柰園監啟<lb/>
王此柰無種何由可辦王復語言若不能得當斬汝身<lb/>
其人還園舉聲大哭時有一龍從泉而出變身為人問<lb/>
其哭由園監具説龍聞入水即以金盤盛柰與之遣持<lb/>
<pb n="KR3k0054_WYG_028-24b"/>
奉王并謄吾意云吾及王本是親友乃昔在世時俱為<lb/>
梵志共受八戒各求所願汝戒完具得為人王吾戒不<lb/>
全故生龍中今欲奉修八關齋法求捨此身當為吾覓<lb/>
八關齋文持來與我若其相違吾覆汝國用作大海園<lb/>
監奉柰具説龍意王聞甚憂良由時世無有佛法齋法<lb/>
難得王勅一臣龍索齋法仰卿得之若不得者吾當殺<lb/>
卿大臣至家甚懐憂愁臣父見子面色不悦問知委由<lb/>
其父語言吾堂柱今日忽放光明試破之看必有異事<lb/>
<pb n="KR3k0054_WYG_028-25a"/>
尋即破之得經二卷一是十二因縁二是八關齋文得<lb/>
已奉王王得歡喜自送與龍龍得此經便用好寳贈遺<lb/>
於王王及于龍重修八戒壽盡生天同共一處<hi>賢愚經</hi>
一天皇内宇二地皇内記三人皇内文皆三元八㑹自<lb/>
然成文鳥迹之始也<hi>洞神記演真誥曰八㑹文章之祖也一皇  八㑹之文為龍鳳之章</hi>
<hi>雲篆之迹是矣太㣲黄書云靈書八㑹字無正形</hi>
三皇自然之文皆以金玉為用天皇所授𤣥玉為簡青<lb/>
玉為文地皇所授黄玉為簡白玉為文<hi>三皇經</hi>
<pb n="KR3k0054_WYG_028-25b"/>
洞神經有三皇玉劵一曰金契三皇經云自然之文皆<lb/>
綴以金鉤置以玉案覆以珠巾<lb/>
道經有三皇内文天地人三卷元文上中下三巻混成<lb/>
經二巻𤣥録二卷九生經二十四生經九仙經靈才仙<lb/>
經十二化經九變經老君玉歴真經墨子枕中五行記<lb/>
五巻温寳經息民經自然經隂陽經養生書一百五卷<lb/>
太平經五十巻九敬<hi>一作都</hi>經甲乙經一百七十卷青龍<lb/>
經中黄經太清經通明經按摩經導引經十卷元陽子<lb/>
<pb n="KR3k0054_WYG_028-26a"/>
經𤣥母經素女經彭祖經陳赦經子都經張虚經天門<lb/>
子經容成經十三經内寳經四規經明鏡經日月臨鏡<lb/>
經五言經柱中經靈寳皇子心經龍蹻經正機經平衡<lb/>
經飛龜振經鹿盧蹻經蹈形經守形圖坐七圖觀卧引<lb/>
圖含景圖觀天圖木芝圖茵芝圖肉芝圖石芝圖火塊<lb/>
襍芝圖五嶽經五卷隐守記東井圖虚元經牽牛中經<lb/>
玉彌記臘成記六安記平都記定心記龜文經山陽記<lb/>
玉策記八史圖八寳經左右契玉厯經昇天儀九竒經<lb/>
<pb n="KR3k0054_WYG_028-26b"/>
更生經四鈐經十卷食日月精經食六氣經丹一經胎<lb/>
息經行氣治病經勝中經十卷百守攝提經丹壼<hi>一作臺</hi>
經岷山經魏伯陽内經日月厨食經歩三罡六紀經入<lb/>
軍經六隂玉女經四君要用經金雁經三十六水經白<lb/>
虎七變經道家地行仙經黄白要經八公黄白經天師<lb/>
神氣經枕中黄白經五卷白<hi>一作帛</hi>子變化經移災經壓<lb/>
禍經文人經涓子天地人經崔文子肘後經神光<hi>一作仙</hi>
占方來經水仙經尸解經中遁經李君包元經黄庭經<lb/>
<pb n="KR3k0054_WYG_028-27a"/>
淵體經太素經華蓋經行厨經㣲言三卷内視經文始<lb/>
先生經厯藏延年經南闕記協龍子記七卷九宫五卷<lb/>
三五中經宣常經節解經鄒陽子經𤣥洞經十卷𤣥示<lb/>
經十卷箕山經十卷鹿臺經小僮經河洛内記七卷舉<lb/>
形道<hi>一作通</hi>成經五卷道機經五卷見鬼記無極經宫氏<lb/>
經真人玉胎經道根經侯命圖反胎胞經枕中清記幻<lb/>
化經詢化經金華山經鳳綱經召命經保神記鬼谷經<lb/>
凌霄子安神記去丘子黄山公記王子五行要貞經小<lb/>
<pb n="KR3k0054_WYG_028-27b"/>
餌經鴻寳經鄒生延命經安魂記皇道經九隂經雜集<lb/>
書録銀函玉匱記金板經黄老仙録厚都經𤣥元經日<lb/>
精經渾成經三尸集呼身神治百病經收山鬼老魅治<lb/>
邪精經三卷入五毒中記休糧經三卷採神藥治作秘<lb/>
方三卷登名山渡江海勅地神法三卷趙大白囊中要<lb/>
五卷入瘟氣疫病太禁七卷収治百鬼召五嶽丞太山<lb/>
主者記三卷興利宫宅宫舍法五卷斷虎狼禁山林記<lb/>
召百里蟲蛇記萬畢髙丘先生法三卷王喬養性治身<lb/>
<pb n="KR3k0054_WYG_028-28a"/>
經三卷服食禁忌經立功益算經道士奪算律三卷移<lb/>
門子記鬼丘法立亡術錬形記五巻郄公道要甪里先<lb/>
生長生集少君道意十卷樊英石壁文三巻思靈經三<lb/>
卷龍首經荆山記孔安仙淵赤斧子大覽七卷董君地<lb/>
仙却老要記李先生口訣肘後二巻凡有不言巻數者<lb/>
皆一卷也其次有諸符則有自來符金光符太𤣥符三<lb/>
卷通天符五精符石室符玉䇿符枕中符小童符九靈<lb/>
符六君符𤣥都符黄帝符少干三十六將軍符延命神<lb/>
<pb n="KR3k0054_WYG_028-28b"/>
符天水神符四十九貞符天水符青龍符白虎符朱雀<lb/>
符𤣥武符朱胎符七機符九天發兵符九天符老子七<lb/>
符大捍厄符𤣥子符武孝經燕居龍虎三囊辟兵符包<lb/>
元符沈羲符禹蹻符消災符八卦符監乾符雷電符萬<lb/>
畢符八威五勝符威喜符巨勝符採女符𤣥精符玉歴<lb/>
符北臺符隂陽大鎮符枕中符治百病符十巻壓怪符<lb/>
十卷壺公符二十卷九臺符九巻六甲通靈符十卷六<lb/>
隂行厨龍胎石室三金五木防終符合五百卷軍火召<lb/>
<pb n="KR3k0054_WYG_028-29a"/>
治符玉斧符十卷此皆大符也其餘小小不可具記<hi>抱朴</hi>
<hi>子</hi>
其變化之術大者唯有墨子五行記本有五卷昔劉君<lb/>
安未仙去時抄取其要以為一卷其法用藥用符乃能<lb/>
令人飛行上下隐淪無方含笑即為婦人蹙面即為老<lb/>
翁踞地即為小兒執杖即成林木種物即生𤓰果可食<lb/>
畫地為河撮壤成山坐致行厨興雲起火無所不作也<lb/>
其次有玉女隐㣲一卷亦化形為飛禽走獸及金木玉<lb/>
<pb n="KR3k0054_WYG_028-29b"/>
石興雲致雨方百里雪亦如之渡大水不用舟梁分形<lb/>
為千人因風髙飛出入無間能吐氣七色坐見八極及<lb/>
地下之物放光萬丈冥室自明亦大術也然當歩諸星<lb/>
數十曲折難識少詣之其淮南鴻寳萬畢皆無及此書<lb/>
者也又有白虎七變法取三月三日所殺白虎頭皮生<lb/>
駞血虎血紫綅履組流萍以三月三日合種之初生草<lb/>
似胡有食即取此實種之一生輙一異凡七種之則用<lb/>
其實合之亦可以移形易貎飛沉在意與墨子及玉女<lb/>
<pb n="KR3k0054_WYG_028-30a"/>
隠微畧同過此不足論也<hi>上</hi>
金書玉籙乃琅蚪瓊文也<hi>飛行羽經</hi>
太常靈神都官中有金房度命廻年之訣皆鑄金為簡<lb/>
刻白銀之編紫筆書文也<hi>度命經</hi>
西華宫有琅簡蕋書當為真人者乃得此文<hi>八素經</hi>
東旃青華小童治於青宫内其東殿架上者寳經三百<lb/>
卷玉訣九千篇主學仙簿籙應為真人者授之玉晨監<lb/>
仙侍郎典之<hi>洞真經</hi>
<pb n="KR3k0054_WYG_028-30b"/>
楊君許長史共書洞房經於小碧牋紙又曰篆書白麻<lb/>
紙<hi>登真隠訣</hi>
閬風玉臺緫司學道仙籍<hi>大洞經</hi>
太初之時老君從虚空而下為太初之師口吐開天經<lb/>
一部四十八萬巻一卷有四十八萬字一字辟方一百<lb/>
里以教太初太始之時老君下為師口吐太始經一部<lb/>
九宫之時老君下為師口吐乾坤經一部元皇之時老<lb/>
君下為師口吐元皇經一部伏羲之時老君下為師號<lb/>
<pb n="KR3k0054_WYG_028-31a"/>
曰無化子一名鬰華子教示伏羲推舊法演隂陽正八<lb/>
方定八卦作元陽經以教伏羲女媧没而有神農神農<lb/>
之時老君下為師號曰大成子作大微經教神農神農<lb/>
没後而有燧人燧人之時老君下為師教示燧人燧人<lb/>
没後而有祝融祝融之時老君下為師號廣夀子三皇之後<lb/>
而有軒轅黄帝黄帝之時老君下為師號曰力牧子消<lb/>
息隂陽作道戒經道康經黄帝之後次有少昊少昊之<lb/>
時老君下為師號曰隨應子作𤣥藏經顓頊之時老君<lb/>
<pb n="KR3k0054_WYG_028-31b"/>
下為師號曰元陽子作㣲言經帝堯之時老君下為師<lb/>
號曰務成子作政事經帝舜之時老君下為師號曰尹<lb/>
壽子作太清經夏禹之時老君下為師號曰直寗子作<lb/>
徳誡經周初時老君下為師號郭叔子作赤精經<lb/>
道有八素真經太上之隠書也在世有九真中經老君<lb/>
之祕言也在世有太清上經變化七十四方有除六天<lb/>
之文三天正法在世有黄氣陽精藏天隠月有三元布<lb/>
經道真之圖有黄素神方四十四訣有黄書赤界長生<lb/>
<pb n="KR3k0054_WYG_028-32a"/>
之要有赤丹金精石景水母有青要紫書金根衆文有<lb/>
玉清真訣三元素語有石精金光藏景録形在世有丹<lb/>
景道精隠地八術有白簡素籙得道之名有紫度炎光<lb/>
夜照神燭有飛歩七元天綱之經在世有七變神法七<lb/>
轉之經有大洞真經三十九篇在世有大丹隠書八禀<lb/>
十訣有天關三圖七星移度有九丹變化胎精中記有<lb/>
九赤斑符封山墜海有五行秘符呼魂召魄有曲素決<lb/>
辭以招六天之鬼在世有天皇象符以合元炁有三皇<lb/>
<pb n="KR3k0054_WYG_028-32b"/>
内文以召天地神靈有玉珮金鐺以登太極有神虎之<lb/>
符以威六天<hi>真誥</hi>
日中五帝字曰日魂珠景昭韜緑映廻霞赤章𤣥炎飇<lb/>
象凡十六字此是金闕聖君採服飛根之道昔受之于<lb/>
太㣲天帝君一名赤丹金精石景水母玉胞之經<hi>真誥</hi>
上道之髙神虎經是也自非傳授者皆不得令其見所<lb/>
寫之紙也<hi>上</hi>
紫蘭臺瓊文紫字在其中<hi>本行經</hi>
<pb n="KR3k0054_WYG_028-33a"/>
開雲鳳之藴紫錦之囊出紫書真訣玉篇<hi>金根經</hi>
瓊文藻笈琳篆琅函皆道書也<lb/>
太陽六戊之書<hi>仙書也</hi>
梁簡文昇仙歌云丹繒碧琳字緑玉黄金篇<lb/>
太素三元宫有雲瓊九變虎書<lb/>
圖籍有丹臺經玉胎經鳳綱經<hi>酉陽雜爼</hi>
元始天王于明霞之觀大霄雲户以上真玉檢下授三<lb/>
天玉童<hi>三元經</hi>
<pb n="KR3k0054_WYG_028-33b"/>
太極左真人曲素訣辭一名九天鳳氣𤣥丘大真書太<lb/>
上授太極左真人真人傳東海方諸宫青童太君使傳<lb/>
道士宿有名應神仙真人者佩之<hi>金闕靈書</hi>
中黄之書皆白帝君所藏於瑶臺説丹藥秘法非有真<lb/>
籙不得其道也<hi>上清列紀</hi>
八素之經是聖經以白素之繒八色之彩筆自書者也<lb/>
<hi>登真隠訣</hi>
龜母按筆玉童結編名之曰靈書紫文上經<hi>後聖列紀</hi>
<pb n="KR3k0054_WYG_028-34a"/>
𤣥羽玉郎以𤣥羽玉經投太素三元髙上玉賢之賔<hi>玉清</hi>
<hi>隠書</hi>
晨燈之臺飛天檢之文在其中明照九天之上<hi>三元玉檢</hi>
有洞天陽臺玉珮金璫經在其内<hi>金簡玉字</hi>
太上𤣥一真人曰吾昔受無極太上大道經無上八門<lb/>
經道成位加真人此文與元始同生包含天地億刼長<lb/>
存自非仙籙不敢妄傳<hi>法輪經</hi>
龍景九文紫鳳赤書經舊文藏在太上六合紫房之内<lb/>
<pb n="KR3k0054_WYG_028-34b"/>
天人侍衛其經<hi>太上經</hi>
𤣥靈臺五老寳經藏其内<hi>洞真經</hi>
白簡度品青籙定仙<hi>空洞靈章經</hi>
發九天之珠匱望上清之瓊劄𤣥書既刻於玉章綘名<lb/>
始列於靈闕<hi>消魔經</hi>
青宫有寳經玉訣應有真人者授之<hi>大有經</hi>
靈寳經有正機平衡飛龜授祑三篇皆仙術也<hi>抱朴子</hi>
靈寳天書封於九天之上大有之宫西華玉女金晨紫<lb/>
<pb n="KR3k0054_WYG_028-35a"/>
童典衛之<hi>馬明生内傳</hi>
靈寳經仙術也吳王伐石治宫室而石之中得紫文金<lb/>
簡之書不能讀之使使者以問仲尼曰吳王閒居有赤<lb/>
雀<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>書以置殿前不知其義故逺諮呈仲尼視之曰此<lb/>
乃靈寳方長生之法禹所服也禹將仙化封之名山石<lb/>
函之中今乃赤雀<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>之殆天授也<hi>抱朴子</hi>
禹北見六子獲玉匱之書以從事受黒書於臨洮得緑<lb/>
字於濁水<lb/>
<pb n="KR3k0054_WYG_028-35b"/>
天帝以寳文大字賜禹<lb/>
夏禹集天官之寳書書以南和丹繒封以金英之函檢<lb/>
以元都之印<hi>道學傳</hi>
禹問於風后曰吾聞黄帝有勝負之圖六甲隂陽之道<lb/>
今安在乎風后曰黄帝藏㑹稽之山下其坎深千丈廣<lb/>
千丈鎮以盤石致難得也禹北見六子問海口所出禹<lb/>
乃决江口鳴角㑹稽龍神為見匱玉浮禹乃開而視之<lb/>
中有天下經十二卷禹未及持之其四卷飛上天禹不<lb/>
<pb n="KR3k0054_WYG_028-36a"/>
能得也其四卷復下陂池禹不能極也禹得中四卷開<lb/>
而視之<hi>黄帝𤣥女占法</hi>
王母付茅盈玉珮金璫之道太極𤣥真之經能之者皆<lb/>
飛行大墟<hi>茅盈傳</hi>
西王母以上皇元年七月於南浮洞室下教以授清虚<lb/>
真人王君傳於夏禹禹封文于南浮洞室石<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之中<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
亦有作此碽者故五符云九天靈書猶封於石碽是也<lb/>
今檢諸字類無此碽字也玉訣下雲五老真之封題玉<lb/>
<pb n="KR3k0054_WYG_028-36b"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亦其例也孔靈符㑹稽記云㑹稽山南有宛委山其<lb/>
上有石俗呼為石簣壁立千雲累梯然後至焉昔禹治<lb/>
洪水厥功未就齊于此山發石簣得金簡字以知山河<lb/>
體勢於是疏導百川各盡其宜也<hi>三洞珠囊</hi>
上元夫人語帝曰阿母今以瓊笈妙韞發紫臺之文賜<lb/>
汝八㑹之書五嶽真形可謂至珍且貴上帝之𤣥觀矣<lb/>
<hi>漢武内傳</hi>
武帝受西王母真形六甲雲飛十二事帝盛以黄金几<lb/>
<pb n="KR3k0054_WYG_028-37a"/>
封以白玉函珊瑚為牀紫錦為帳安著栢梁臺上<hi>上</hi>
臣先師谷希子者太上真官也昔授臣崑崙鍾山蓬萊<lb/>
山及神州真形圖昔來入漢留以寄知此書尤重于嶽<lb/>
形圖矣<hi>東方朔十洲記</hi>
隂長生受仙君神丹要訣道成去世裂黄素冩丹經一<lb/>
通封以文石之函置嵩髙山一通黄櫨之簡漆書之封<lb/>
以青玉之函置太華山一通黄金之簡刻而書之封以<lb/>
白銀之函置蜀綏山一封縑書合為十篇付弟子世世<lb/>
<pb n="KR3k0054_WYG_028-37b"/>
有所傳付<hi>太平廣記</hi>
茅盈字叔申王褒字子登張道陵字輔漢洎九聖七真<lb/>
凡得道授書者皆朝王母于崑陵之闕焉時叔申道陵<lb/>
侍太上道君乗九葢之車控飛虬之軌越積石之峰濟<lb/>
弱流津浮白水凌黒波顧盼倐忽詣王母于闕下子登<lb/>
清齋三月王母授以瓊華寳曜七晨素經茅君從西城<lb/>
王君詣龜臺朝謁王母求長生之道曰盈以不肖之軀<lb/>
慕龍鳳之年欲以朝菌之脆求精朔之期王母愍其勤<lb/>
<pb n="KR3k0054_WYG_028-38a"/>
志告之曰吾昔師元始天王及皇天扶桑帝君授我以<lb/>
玉珮金璫二景躔煉之道上行太極下造十方溉月咀<lb/>
日出入天門名曰𤣥真之經今以授爾宜勤修焉因敇<lb/>
西城王君一一解釋以授焉<hi>集仙録</hi>
茅君之師總真王君西王母與上元夫人降於句曲之<lb/>
山以宴茅君焉時茅中君名固小君名衷王母王君授<lb/>
以靈訣亦授錫命紫素之榮固為定録君衷為保命君<lb/>
亦侍真㑹王君告二君曰夫人乃三天真皇之母上元<lb/>
<pb n="KR3k0054_WYG_028-38b"/>
之髙尊統領千萬玉女之籍汝可自陳二君下席再拜<lb/>
求乞長生之要夫人憫其勤志命侍女宋辟非出紫金<lb/>
之囊開緑金之笈以三元流珠之經金丹景道精道經<lb/>
隠仙人術經太極録景經凡四部以授二君王母復勅<lb/>
侍女李方明出丹瓊之函披雲珠之笈出玉珮金璫經<lb/>
太霄隠書經洞飛内景二書授傳二君<lb/>
王褒字子登范陽襄平人也入華山中九年一日夜半<lb/>
忽聞林澤中有人馬簫鼓之聲須臾漸近仰而望之見<lb/>
<pb n="KR3k0054_WYG_028-39a"/>
千乗萬騎浮空而至神人乗三素雲輦手把虎符朱鉞<lb/>
啟途握節執旄曲展傾䕃錦旗蔽虚神人暫停駕而言<lb/>
曰吾太極真人西梁子文也聞子好道劬勞山林未該<lb/>
真要誠可愍也勤企長生實為至矣君叩頭自搏曰褒<lb/>
以肉人愚頑庸賤少好生道莫知隠訣真人曰夫學道<lb/>
無師無縁自觧我太極真人神仙之司主試校學者領<lb/>
舉正直爾名編青虚位登小有必當掌括寳籍為天王<lb/>
之任但注心四景勤慕上業道自成也後隠陽洛山中<lb/>
<pb n="KR3k0054_WYG_028-39b"/>
感南極夫人西城真人授君以太上寳文八素隠書大<lb/>
洞真經靈書八道柴度炎光石精玉馬神真虎文髙仙<lb/>
羽𤣥凡三十一巻依科立盟結誓而付乃將君觀𤣥洲<lb/>
須臾而至四面大海懸濤千丈洲上宫闕樓觀瓊室瑶<lb/>
房不可稱記西城真人曰此仙都之府太上丈人處之<lb/>
乃將君入紫桂宫見丈人着流霞羽袍冠芙蓉之冠腰<lb/>
𢃄神光手把大鈴侍女數百龍虎衛階太上丈人曰彼<lb/>
所謂王子登乎學道遭逢良師將得之矣西城真人笑<lb/>
<pb n="KR3k0054_WYG_028-40a"/>
因命君拜拜畢使坐北向丈人乃設厨膳呼吸立具靈<lb/>
殽千種丹醴湛溢燔烟震擅飛節𤣥香陳鈞天之大樂<lb/>
擊金璈於七芒崆峒啟音徹朗天丘於是龍騰雲崖飛<lb/>
鳳鳴嘯山阜洪鯨湧波淩濤雲起太虚風生廣遼靈歌<lb/>
九真雅吟空寥玉華作唱西飛折腰爾乃衆仙輝袂萬<lb/>
神遷延羽童拊節慶雲纒綿於是太上丈人㑹二十九<lb/>
真人皆𤣥洲之太真公也其第一真人自稱主仙道君<lb/>
指君而向西城真人言曰視此子心眸澄邈神停形凝<lb/>
<pb n="KR3k0054_WYG_028-40b"/>
圓晨丕煥六景發華殆真人之美者小有之賢王也于<lb/>
是命侍女范運華趙峻珠王抱壹等發瓊笈披緑韞出<lb/>
上清隠書龍文八靈真經二卷授君又以雲碧陽水晨<lb/>
飛丹腴二升賜君君拜服此真人遂將君還西城九年<lb/>
道成給飛飊之車東行渡啟明滄海登廣桑山入始暉<lb/>
庭謁大帝君大帝授龍景九文紫鳳赤書上清神圖八<lb/>
道玉籙次南行渡渤海登長離山詣南極紫元夫人華<lb/>
葢上公授以五雲夜光雲琅水霜次西行渡庾丘巨海<lb/>
<pb n="KR3k0054_WYG_028-41a"/>
沈羽之津登麗農山詣紫葢晨夫人景真三皇道君授<lb/>
玉道綠字廻曜太真隠書次北遊渡彫柔𤣥海濟飲龍<lb/>
上河匏𤓰津登廣夜山詣髙上虚皇太道玉君㑹其出<lb/>
遊駕日月之晨乗紫始之光鬱藹黄素之雲勃蔚八景<lb/>
之曜飛真萬億不可稱數君冄拜道側乃詣上清玉晨<lb/>
帝君𤣥清六微元君二君授以寳洞飛霄絶𤣥金章及<lb/>
賜太極隠書龍明寳珠絳和雲芝君拜而飲之又退登<lb/>
閬風之野𤣥圃之宫詣中皇玉帝受解形遁變流景玉<lb/>
<pb n="KR3k0054_WYG_028-41b"/>
經乃越鬱絶濟弱河西詣龜臺謁九靈太真上清夫人<lb/>
退更清齋三月受生華寳曜瓊文琅書靈暉上録七晨<lb/>
素經退又清齋三年浮浩汗之河登白空靈山山周廻<lb/>
三萬里遊行翌日趨詣紫清太素瓊闕即太素三元上<lb/>
道君所治焉君稽首冄拜詣瓊闕之下太素三元上道<lb/>
君乃命繡衣使者西林藻授君金真玉光流金火鈴豁<lb/>
落十元八景飛靈又使清真左夫人郭靈葢右陽玉華<lb/>
使飛姬齎神䇿玉璽授君以為太素清虚真人領小有<lb/>
<pb n="KR3k0054_WYG_028-42a"/>
天王三元四司右保上公主領上清玉章太素寳𤣥太<lb/>
極上品九天靈文六合秘籍山海妙經悉主之<hi>真仙通鑑</hi>
青帝君授紫㣲始青道經一卷<lb/>
蒼帝君授蒼元上籙北斗真經中命四旋經四卷<lb/>
白帝君授太素玉籙寳𤣥經三卷<lb/>
赤帝君授龍胎太和丹經二巻<lb/>
黄帝君授四氣上樞大元黄書八卷<lb/>
青帝君授通光陽霞之符<lb/>
<pb n="KR3k0054_WYG_028-42b"/>
蒼帝君授鬱真簫鳳之符<lb/>
白帝君授皓靈扶希之符<lb/>
赤帝君授四明朱碧之符<lb/>
黄帝君授中元八維玉門之符<lb/>
谷希子青帝君授青精日水青華芝東到青丘受服上<lb/>
皇籙司命君於太山授<lb/>
太素真人授太上鬱儀文在白水沙洲空山之上授<lb/>
太素真人授太上結璘文在白水沙洲空山之上授<lb/>
<pb n="KR3k0054_WYG_028-43a"/>
太素真人授太上隠書在白水沙洲空山之上授<lb/>
上清三元君授玉璽金真在太素宫金闕下授<lb/>
四真人授神虎符流金火鈴在太極宫授<lb/>
日中五帝君授揮神之章九有之符青精日<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>雲碧𤣥<lb/>
腴<lb/>
日中五帝夫人授流星夜光章十明之符黄琬紫津之<lb/>
<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>月華雲膏<hi>右裴君所受衆書符之目  真誥</hi>
紫陽真人周義山廵行名山尋索仙人聞蒙山欒先生<lb/>
<pb n="KR3k0054_WYG_028-43b"/>
能讀龍蹻經遂徃尋之遇衍門子於是授龍蹻經及三<lb/>
皇内文登王屋山遇趙陀子授芝圖十六首及五行秘<lb/>
符又遇黄先生受黄素神方五帝六甲左右靈飛之書<lb/>
四十四訣登磻冡山遇上衛君受太素傳左乙混洞東<lb/>
蒙之籙右庾素文攝殺之律登嵩髙山遇中央黄老君<lb/>
教以存洞房之内見白元君西登白空山過沙野帛先<lb/>
生授太清上經登峨眉山入空洞金府遇寗先生授大<lb/>
丹隠書八禀十訣登岷山遇隂先生授九赤斑符登岐<lb/>
<pb n="KR3k0054_WYG_028-44a"/>
山遇臧延甫授憂樂曲素訣登梁山遇淮南子成受天<lb/>
關三圖登牛首山遇張子房授太清真經登九嶷山遇<lb/>
李伯陽授李氏幽經登鍾山遇髙丘子授金丹方二十<lb/>
七首登鶴鳴山遇陽安君授金液丹經九鼎神丹登猛<lb/>
山遇青精先生授黄素傳登陸渾山潜入伊水同室遇<lb/>
李子甘授隠地八術登戎山遇趙伯𤣥授二九素女術<lb/>
登陽洛山遇幼陽君授青要紫書登霍山遇司命君授<lb/>
經命青圖上皇民籍登鳥鼠山遇墨翟子授紫度炎光<lb/>
<pb n="KR3k0054_WYG_028-44b"/>
内視圖中經登曜名山遇大帝候夜神童授金根之經<lb/>
登委羽山遇司馬季主授石精金光藏景化形登大庭<lb/>
山遇劉子先授七變神法登都廣建木遇谷希子授黄<lb/>
氣之法太空之術陽精三道之要登桐栢山遇王喬授<lb/>
素奏丹符登大華山遇南嶽赤松子授上元真書登太<lb/>
㝠山九老仙都君授黄水月華四真法登合黎山遇皇<lb/>
人授八素真經太上隠書登景山遇黄臺萬畢先生授<lb/>
九真中經登𤣥壠羽山遇玉童九氣丈人授白羽紫葢<lb/>
<pb n="KR3k0054_WYG_028-45a"/>
服黄水月華法到桑木登扶廣山遇真青小童君授金<lb/>
書秘字南行朱天登丹陵山遇龔仲陽授仙忌真記<hi>仙鑑</hi>
寳神經是裴清靈錦囊中書侍者常所𢃄者也裴昔從<lb/>
紫微夫人授此書也<hi>真誥</hi>
戴公拍腹有十數卷書是太微黄書耳此人即謝允之<lb/>
師也<lb/>
昔周君兄弟三人並少而好道在於常山中積九十七<lb/>
年精思無所不感忽然見老公頭首皓白三人知是大<lb/>
<pb n="KR3k0054_WYG_028-45b"/>
神乃叩頭流血涕淚交連喜悲自摶就之請道公乃出<lb/>
素書七卷以與誦之兄弟三人俱精讀之奄有一白鹿<lb/>
在山邉二弟放書觀之周君讀之不廢二弟還周君多<lb/>
其弟七過其二弟内意或云仙人化作白鹿呼周視之<lb/>
周君不應周君誦之萬過二弟誦得九千七百三十三<lb/>
過周君翻然飛仙二弟取書誦之石室忽有石爆成火<lb/>
燒去書二人遂不得仙<lb/>
南嶽夫人魏華存㓜而好道請齋三月忽有太極真人<lb/>
<pb n="KR3k0054_WYG_028-46a"/>
安度明東華大神方諸青童扶桑碧阿陽谷神王景林<lb/>
真人小有仙女清虚真人王褒來降褒曰聞子宻緯真<lb/>
氣注心三清勤苦至矣扶桑大帝君勅我授子神真之<lb/>
道乃命侍女華散條李明兌等便披雲藴開玉笈出太<lb/>
上寳文八素隠書大洞真經靈書八道紫度炎光石精<lb/>
金馬神真虎文髙仙羽𤣥等經凡三十一巻景林授夫<lb/>
人黄庭内景經<lb/>
于吉者瑯琊人也<hi>一云北海人</hi>先名室後改名吉其父祖世<lb/>
<pb n="KR3k0054_WYG_028-46b"/>
有道術不殺生命吉精苦有愈于昔日嘗有曲陽流水<lb/>
上得神書百餘卷皆赤界白素青首朱目號曰太平青<lb/>
籙書時漢成帝河平二年甲午也葢吉親受於老君今<lb/>
道家太平經也其經以甲乙丙丁戊己庚辛壬癸為部<lb/>
毎部一十七卷<hi>並上</hi>
涓子至平固縣山中扣石忽開中有宫室額曰輸寥之<lb/>
館有一石笥發之得秘書十二巻讀之欣然遂著天人<lb/>
經四十八篇故名其山覆笥山<hi>緝栁編</hi>
<pb n="KR3k0054_WYG_028-47a"/>
嚴青者㑹稽人也居貧常于山逢一人與青語臨别贈<lb/>
素書之軸但以潔器盛之署髙處并教青服石腦法<hi>神仙</hi>
<hi>傳</hi>
戴孟本姓燕名濟字仲微漢明帝時人也入華山及武<lb/>
當山受裴君玉珮金璫經及受石精金光符復有太微<lb/>
黄書能周遊名山<lb/>
真人姓尹氏名道全天水人也修洞真還神之道佩五<lb/>
帝六甲左右靈飛之符天仙降而謂之曰昔漢武帝親<lb/>
<pb n="KR3k0054_WYG_028-47b"/>
受金母靈飛十二事及五嶽真形圖纔得尸解而不能<lb/>
使形骨俱飛爾得一而有昇天之望豈非積功宿分所<lb/>
植耶道全曰淺學無聞願示十二事之目天真曰一者<lb/>
五帝六甲左右靈飛之符二者太一昆洞東蒙之文三<lb/>
者丙丁入火九赤斑符四者太隂六丁通真遁靈玉女<lb/>
之籙五者六戊太陽招真天光䇿精之書六者六已石<lb/>
精金光藏景錄形之訣七者六庚素招攝役之律八者<lb/>
六辛致黄水月華之法九者壬癸六遯隠地八術十者<lb/>
<pb n="KR3k0054_WYG_028-48a"/>
子午夘酉八禀十訣六虚威儀十一者辰戌丑未地真<lb/>
曲素訣辭三五順行十二者寅巳申亥紫度炎光内視<lb/>
中央也一者五嶽山符安鎮方嶽檄召萬靈太上真文<lb/>
也二者五嶽山蹠神仙倒景俯視山川之蹠窵其曲折<lb/>
盤薄在地之勢也三者五嶽山形取其峰巒洞室之所<lb/>
在神芝靈草之所生髙下丈尺等級之數東西南北里<lb/>
舍之限也四者五嶽山骨取其體之所像枝榦之所分<lb/>
上法星文下主人事之所起也五者五嶽山水冗貫之<lb/>
<pb n="KR3k0054_WYG_028-48b"/>
圖取其泉液之所出金寳之所藏地脉之通而為之圖<lb/>
也主符圖吏兵官屬各數萬人五嶽之所總大山三百<lb/>
六十小山千二百並列仙曹職宰可謂衆矣武帝雖得<lb/>
其法而不能專其戒窮武玩兵自毁其福故不得與黄<lb/>
帝同功今爾遇之乃知文始之裔大和之族世有其人<lb/>
吾當與汝期於九清之上言訖而去真人以晉懐帝元<lb/>
嘉元年三月九日有白雲起於室中三日不散散而視<lb/>
之已失真人所在但聞香氣襲人<lb/>
<pb n="KR3k0054_WYG_028-49a"/>
鮑靚於晉惠帝永康年中于嵩山劉君石室清齋思道<lb/>
忽有刻石三皇天文出于石壁靚以絹四百尺告𤣥而<lb/>
受後授葛洪<hi>並上</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0054_WYG_028-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣博物志卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷二</head> <lb/>
    <p>
<pb n="KR3k0054_WYG_002-1a"/>
欽定四庫全書<lb/>
　廣博物志卷二<lb/>
　　　　　　　　　　　　明　董斯張　撰<lb/>
　　天道二<hi>星</hi>
夫占變之道二而已矣二者隂陽之數也易曰一隂一<lb/>
陽之謂道是故發於一成於二備於三周於四行於五<lb/>
懸象著明莫大於日月察變之動莫著於五星天之五<lb/>
星運氣於五行其初猶發於隂陽而化極萬一千五百<lb/>
<pb n="KR3k0054_WYG_002-1b"/>
二十五星之所犯各以金木水火土為占春夏秋冬伏<lb/>
見有時失其常離其時則為變異得其時居其常是謂<lb/>
吉祥<hi>說苑</hi>
星之為言精也陽之榮也陽精為日日分為星故其字<lb/>
日生為星<hi>春秋說題辭</hi>
衆星布列體生於地精成於天列居錯峙各有攸屬在<lb/>
野象物在朝象官在人象神其以神差有五列焉是為<lb/>
三十五名一居中央謂之北斗四布於方各七為二十<lb/>
<pb n="KR3k0054_WYG_002-2a"/>
八舎日月運行厯示吉凶五緯躔次用告禍福中外之<lb/>
官常明者百有二十四可名者二百二十為星二千五<lb/>
百微星之數蓋萬一千五百二十庶物蠢蠢咸得繫命<lb/>
不然何得總而理諸<hi>靈憲</hi>
常星猶公卿也衆星猶萬民也列星正則衆星齊常星<lb/>
亂則衆星墜矣<hi>鹽鐵論</hi>
玉鈐云主命原由人之吉凶脩短於結胎受氣之日皆<lb/>
上得列宿之精其值聖宿則聖值賢宿則賢值文宿則<lb/>
<pb n="KR3k0054_WYG_002-2b"/>
文值武宿則武值貴宿則貴值富宿則富值賤宿則賤<lb/>
值貧宿則貧值夀宿則夀值僊宿則僊<hi>抱朴子</hi>
太微者太乙之庭也紫宫者太乙之居也軒轅者帝妃<lb/>
之舎也咸池者水魚之囿也天阿者羣神之闕也<hi>淮南子</hi>
大星一由旬小星二百歩樓炭經云大星圍七百里中<lb/>
星四百八十里小星二十里星是諸天宫宅瑜伽論云諸<lb/>
星宿中其星大者十八拘盧舎其中者十拘盧舎其小<lb/>
者四拘盧舎<hi>法苑珠林</hi>
<pb n="KR3k0054_WYG_002-3a"/>
五星反羽其下之國不可久處反羽光芒上大下小狀<lb/>
如反羽<hi>宋書</hi>
嵗星其國齊其位東方蒼帝之子人主之象也其色明<lb/>
而内寔暗天下安寧夫嵗星所居國人主有福不可加<lb/>
以兵嵗星一曰攝提一曰重華一曰應星一曰經星一<lb/>
曰修仁嵗星動人主怒無光仁道失嵗星順行仁德加<lb/>
也嵗星農官也主五穀春不勸農則嵗星盈縮所在之<lb/>
國不可以罰小則民多病大則喜<hi>天官星占</hi>
<pb n="KR3k0054_WYG_002-3b"/>
太白謂之太囂<hi>廣雅</hi>
太白位在西方白帝之子天將之象也一名天相一名<lb/>
太正一名大臣一名大皓一名明星<hi>天官星占</hi>
太白暉芒雞必夜鳴火精光盛馬必晨驚<hi>劉子</hi>
熒惑主大鴻臚主死䘮主司空又為司馬主楚吳越以<lb/>
南又司天下羣臣之過司驕奢亡亂妖孽主嵗成敗<hi>廣雅</hi>
熒惑主夏位在南方赤帝之子方伯之象也為天候主<lb/>
嵗成敗司察妖孽所在有兵為亂為賊為疾為䘮為饑<lb/>
<pb n="KR3k0054_WYG_002-4a"/>
為兵<hi>天官星占</hi>
孔子曰火上不可握熒惑斑變不可息志帝應其修無<lb/>
極此言熒惑火精尤史家所宜察也<hi>風俗通</hi>
填星者黄帝之子女主之象也一名地候<hi>廣雅</hi>
鎮星主德女主之象也所居國有德不可以兵加也<hi>天官</hi>
<hi>星占</hi>
填星墜海水决黄星騁海水躍<hi>晉書</hi>
辰星北方之位黒帝之子宰相之祥也一名安調一名<lb/>
<pb n="KR3k0054_WYG_002-4b"/>
熊星一名鈎星一名伺晨主德常行四仲當出不出天<lb/>
下旱色黄五榖熟色白中謀泄色青大臣憂<hi>天官星占</hi>
辰星一名㸑星一名伺星<hi>廣雅</hi>
凡五星盈縮失位其精降於地為人嵗星降為貴臣熒<lb/>
惑降為童兒歌謠嬉戲填星降為老人婦女太白降為<lb/>
壯夫處於林麓辰星降為婦人吉凶之應隨其象告<hi>晉書</hi>
五星者是日月之靈根天胎之五臟天地頼以綜氣日<lb/>
月繫之而明東方嵗星真皇君姓碧空名澄瀾字清凝<lb/>
<pb n="KR3k0054_WYG_002-5a"/>
夫人姓涵常名寶容字飛靈南方熒惑真皇君姓涣空名<lb/>
維渟字散融夫人姓陽常名華凝字元羅太白真皇君<lb/>
姓皓空名德標夫人姓颷英字靈恩辰星真皇君姓<hi>闕</hi>
　名肇咺字積原夫人名元華字龍娥鎮星真皇君名<lb/>
藏睦字耽延夫人名空瑤字飛賢二十八宿為籬落也<lb/>
織女水官星能致神芝食之夀與天地無極傳舎水官<lb/>
星主天符南戒星同北戒水官星旦為馬晝為鹿暮為<lb/>
麞天市星天之倉曹神能致明月珠旦為犬晝為兎暮<lb/>
<pb n="KR3k0054_WYG_002-5b"/>
為狢平門土官星能致神女倡樂旦為畊牛晝為豕暮<lb/>
為螔蝓𤣥㝠星姓㝠樞名定宣覺字法開度真名執天<lb/>
之遊擊也主伐逆上總九天鬼神中領北帝三官下監<lb/>
萬兆榖土星能致飛鳥来朱雀旦為雞晝為烏暮為鳶<lb/>
積水星能致四方萬物恣其所欲坐在立亡狼星能致<lb/>
天帝君百二十神<hi>雲笈七籖</hi>
春步七星名曰步三綱夏步七星名曰躡六紀秋步七<lb/>
星名曰行六害冬步七星名曰登六絶<hi>上</hi>
<pb n="KR3k0054_WYG_002-6a"/>
北極五星一名天極一名北極其第一星為太子第二<lb/>
星最明者為帝第三為庶子餘二後宫屬也並在紫微<lb/>
宫中央故謂之中極其占明大則吉若變動則有憂<hi>大象</hi>
<hi>列星圖</hi>
上有九辰華君中有九皇夫人䰟精魄靈皆元斗之威<lb/>
神吐煥七曜之光流映九天之門洞朗幽虛無毫不彰<lb/>
也其星陽芒則為流金火鈐隂芒則為豁落七元皆髙<lb/>
上之靈策元始之威章也能飛尺素之訣隱緯吕之中<lb/>
<pb n="KR3k0054_WYG_002-6b"/>
列帛華辰之下羊雁禮天以招真則𤣥光曲照于盟場<lb/>
九辰下降于靈宇夫人懽悦于寢席元斗記名于隱書<lb/>
有知此道存之便足以免大劫之㑹度洪災于甲申也<lb/>
<hi>雲笈七籖</hi>
北斗君字君時一字充北斗神君本江夏人姓伯名大<lb/>
萬挾萬二十石左右神人姓雷名機字太隂主天下諸<lb/>
仙人又招搖與玉衡為輪北斗之星精曜九道光暎十<lb/>
天<lb/>
<pb n="KR3k0054_WYG_002-7a"/>
東斗主擊君西斗主伐君中斗伏逆君紫微宫内神姓<lb/>
桞字君明紫微君字露光夫人姓王諱叔華太微星君字<lb/>
卿元太微内有三皇一曰皇君二曰天皇三曰皇老此<lb/>
即三元之氣混沌之真在太微總領符命也文昌星神<lb/>
君字先常天子司命之符也土官星所主能致山内菓<lb/>
實旦為猨晝為猴暮為鼪鼯璇璣星君字處行鈎陳水<lb/>
星主之常陳天之虎賁也五車天之五嶽能致甘露麒<lb/>
麟三台星天之陛官旦為龍晝為蛇暮為魚三神者三<lb/>
<pb n="KR3k0054_WYG_002-7b"/>
台之靈也上台神君字顯真上台名虛精主金玉中台<lb/>
神君字章明中台名六淳主祿位中台兩星小濶晉張<lb/>
華為司空死其星開下台神君字際生下台名曲生主<lb/>
土田軒轅星天之后妃土官也其神旦為羊晝為蟹暮<lb/>
為鱉洞明星姓幽昇字幽韻真人星姓歸珩諱妙光字<lb/>
度元天之司空主五嶽靈仙<lb/>
北斗第一星中名太上宫宫中有帝君變隱逃元内妃<lb/>
名太乙法怛字幸正扶著黄錦帔丹青飛帬頽雲髻第<lb/>
<pb n="KR3k0054_WYG_002-8a"/>
二星名中元宫宫中有帝君保胎化形内嬪名太乙三<lb/>
瓮字羅朱嬰著赤錦帔綠羽飛帬頽雲髻第三星中名<lb/>
真元宫宫中有帝君六遁七隠上元丹母名太乙虛夷<lb/>
字仲雙兆著青錦帔繡羽華飛帬頽雲髻第四星中名<lb/>
紐幽宫宫中有帝君匿景藏光中元内妃名太乙七烈<lb/>
字横單槃著紫錦帔黄華羽帬頽雲髻第五星中名網<lb/>
神宫宫中有帝君變體易景斗中太女名太乙鬱書字<lb/>
疇邱蘭著朱錦帔紫青飛帬頽雲髻第六星中名紀明<lb/>
<pb n="KR3k0054_WYG_002-8b"/>
宫宫中有帝君隱迹散衆斗中中女名太乙氣精字抱<lb/>
定陵著朱錦帔青繡飛帬頽雲髻第七星中名闗㑹宫<lb/>
宫中有帝君分景萬形斗中少女名太乙都墨字天凡<lb/>
著朱錦帔青華明羽帬頽雲髻第八星中名帝席宫宫<lb/>
中有帝君化日月水火斗中髙皇左夫人名太乙石啟<lb/>
珠字落茂華著紫錦帔繡羽飛丹帬頽雲髻第九星中<lb/>
名上尊宫宫中有帝君化金石山河斗中髙皇右夫人<lb/>
名太乙條字雲育著綠錦帔翠羽華帬頽雲髻<lb/>
<pb n="KR3k0054_WYG_002-9a"/>
第一天樞星則陽明星之䰟神也其星則號元斗宫魁<lb/>
精元上真皇夫人姓明通諱<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>元真名上精頭建飛雲<lb/>
華頺之髻餘髮散至腰衣紫黄青三色之䙱帶九鈴之<lb/>
綬口恒吐青氣之光<lb/>
第二天璇星則隂精星之䰟神也其星則號元斗官虛<lb/>
精上元皇夫人姓元鏡諱鬰勃光真名金歸頭建飛雲<lb/>
華頺之髻餘髮散至腰衣飛錦羅帬鳳交錦帔帶飛紫<lb/>
綬口恒吐黑氣之光<lb/>
<pb n="KR3k0054_WYG_002-9b"/>
第三天璣星則真人星之魄精也其星則號上精宫靈<lb/>
妃元皇夫人姓常明諱化雲真名流爓頭建霞纓寶冠<lb/>
衣飛雲明光錦䙱帶六山飛晨之綬口恒吐黄氣之精<lb/>
第四天權星則𤣥㝠星之魄精也其星則號綱極宫上<lb/>
虛神妃華皇夫人姓開生諱運明真名嬰闗頭建七稱<lb/>
之冠衣緋羅鳳文之䙱帶金真玉光口恒吐紫氣之精<lb/>
第五玉衡星則丹元星之䰟靈也其星則號紀明宫北<lb/>
上金葢中皇夫人姓元方諱神武真名勃頭建紫霞飛<lb/>
<pb n="KR3k0054_WYG_002-10a"/>
華之冠衣九色之䙱帶神虎玉文口恒吐白氣之光<lb/>
第六闓陽星則北極星之魄靈也其星則號紫極宫安<lb/>
上晨華元皇夫人姓王元諱根華真名㝠㑹頭建玉霞<lb/>
進賢之冠衣飛青羽䙱帶流金火鈴口恒吐綠氣之精<lb/>
第七揺光星則天闗星之䰟太明也其星則號運天宫<lb/>
玉華靈皇夫人姓度元諱終㑹真名啓光頭建飛華頺<lb/>
雲之髻餘髮散至腰衣七色夜光雲錦之帬九色錦帔<lb/>
九天威靈玉策口恒吐赤氣之精<lb/>
<pb n="KR3k0054_WYG_002-10b"/>
第八洞明星則輔星之䰟精陽明也其星則號空真宫<lb/>
太明常皇夫人姓幽昇諱無韻真名空變頭建飛雲華<lb/>
頽之髻餘髮散至腰衣飛羅文䙱帶九光之綬口恒吐<lb/>
青氣之精<lb/>
第九隱元星則弼星之魂明空靈也其星則號元寶宫<lb/>
空𤣥變靈上皇夫人姓㝠通諱萬先真名常陽頭建飛<lb/>
雲七稱玉冠衣青衣錦䙱帶九光夜燭口恒吐黑氣之<lb/>
精<lb/>
<pb n="KR3k0054_WYG_002-11a"/>
陽明星天之太尉司政主刑上總九天上真中監五嶽<lb/>
飛仙下領後學真人天地神靈功過輕重莫不隸焉星<lb/>
圍九百二十里皆琉璃水精中有玉樹青寔金翅之鳥<lb/>
棲宿其上自生青精玉芝食之一口夀九萬年星有九<lb/>
門門有四光芒皆爓照九億萬里中上有青城玉樓據<lb/>
斗真人號曰太上宫青城玉樓九晨君姓上雲號法嬰<lb/>
容字董洞陽搖天槌頭建九晨玉冠衣青羽飛裳手執<lb/>
斗中𤣥圖坐玉樓之中若有元名玉錄當得知九晨君内<lb/>
<pb n="KR3k0054_WYG_002-11b"/>
諱<lb/>
隂精星天之上宰主祿位上總天宿下領萬靈及學仙<lb/>
之人諸學道及兆民宿命祿位莫不隸焉星圍五百五<lb/>
十里亦皆琉璃水精中有玉樹黒實金翅之所棲自生<lb/>
𤣥芝玉飴食之一口得夀五萬年星有五門門有四光<lb/>
芒爓照九億萬里中上有五色玉樓攀魁真人號曰中<lb/>
元宫五色玉樓北上晨君姓育嬰諱元上瓮字昌陽文<lb/>
激明光頭建元精玉冠衣元羽飛裳手執五色羽節坐<lb/>
<pb n="KR3k0054_WYG_002-12a"/>
玉樓之中若有元名朱臺當得知上晨君内諱<lb/>
真人星天之司空主神仙上總九天髙真中監五嶽靈<lb/>
仙下領學道之人真仙之流莫不隸焉星圍七百七十<lb/>
里亦皆琉璃水精中有玉樹黄實金翅之所棲自生黄<lb/>
精玉芝食之一口得夀三千萬年星有十二門門有四<lb/>
光芒爓照九億萬里中上有黄臺玉樓真人號曰真元<lb/>
宫中黄臺玉樓主仙華晨君姓歸㻂諱妙隂光字通度<lb/>
元度凝脂頭建飛晨寶冠衣青羽飛裳手執斗中青籙<lb/>
<pb n="KR3k0054_WYG_002-12b"/>
坐玉樓之中若有元名方諸當得知華晨君内諱<lb/>
𤣥㝠星天之遊擊主伐逆上總九天鬼神中領北帝三<lb/>
官下監萬兆伐逆不臣諸凡凶勃莫不隸焉星圍八百<lb/>
里亦皆琉璃水精中有玉樹赤實金翅之所棲自生丹<lb/>
芝流瑛食之一口得夀八千萬年星有三門門有四光<lb/>
芒爓照九億萬里中上有朱臺玉樓出斗真人號曰紐<lb/>
幽宫中朱臺玉樓元上飛葢晨君姓㝠樞諱定宣覺字<lb/>
法明度搖天柱頭建三華寶晨冠衣丹錦飛裳手執命<lb/>
<pb n="KR3k0054_WYG_002-13a"/>
靈之節坐玉樓之中若有元名玉格當得飛葢晨君内<lb/>
諱<lb/>
丹元星天之斗君主命錄籍上總諸天譜籙中統鬼神<lb/>
部目下領學真兆民命籍諸天諸地莫不總統星圍七<lb/>
百二十里亦皆琉璃水精中有赤樹白實金翅之所棲<lb/>
自生金精冶鍊之膏食之一口得夀七萬年星有七門<lb/>
門有四光芒爓照九億萬里中上有素臺金樓躡紀真<lb/>
人號曰網神宫中素臺金樓躡紀真人金魁七晨君姓<lb/>
<pb n="KR3k0054_WYG_002-13b"/>
上開諱㝠通光字朱煥元變五道頭建七寶飛天冠衣<lb/>
白錦飛帬手執青𤣥籙籍坐金樓之中若有元名崑臺<lb/>
當得知七晨君内諱<lb/>
北極星天之太常主昇進上總九天真一中統五嶽飛<lb/>
仙下領學者之身凡功勤得道輪轉階級悉總之焉星<lb/>
圍七百七十里亦皆琉璃水精中有黒樹白子金翅之<lb/>
所棲自生𤣥芝水瑛食之一口夀五萬年星有八門門<lb/>
有四光芒爓照九億萬里中上有𤣥臺玉樓步網真人<lb/>
<pb n="KR3k0054_WYG_002-14a"/>
號曰紀明宫中元臺玉樓北晨飛華君姓羽靈諱長明<lb/>
化字淵洞源昌上元頭建飛精華冠衣紫錦飛裳手執九<lb/>
斗玉策坐玉樓之中若有元名金臺當得知飛華君内<lb/>
諱<lb/>
天闗星天之上帝主天地機運如四時長飬天地否泰<lb/>
刼㑹莫不隸焉星圍九百里亦皆琉璃水精中有二華<lb/>
之樹五色之實金翅之所棲生自然九味芝膏食之一<lb/>
口身生九色之光得夀九萬年星有一門門有九光芒<lb/>
<pb n="KR3k0054_WYG_002-14b"/>
爓照九億萬里中上有九層玉樓乗龍真人號曰闗㑹<lb/>
宫九層玉樓總雲九元北葢晨君姓元樞諱轉光字㑹<lb/>
元終明天徒頭建九元寶冠衣九色錦裳手執暉神之<lb/>
章坐玉樓之中若有元名九天帝圖玉籙當得知北葢<lb/>
晨君内諱<lb/>
輔星天尊玉帝之星也曰常常者常陽也主飛仙上總<lb/>
九天下領九地五嶽四瀆神仙之官悉由之焉星圍九<lb/>
百九十里亦皆琉璃水精中有青華之樹自有九音之<lb/>
<pb n="KR3k0054_WYG_002-15a"/>
字上有青鳥三足鳥生自然琉璃芝瑛食之一口得與玉<lb/>
帝同真星有八門交通八氣門有四光芒爓照九天之<lb/>
上中有紫氣玉樓遊行三命真人號曰帝席宫中紫氣<lb/>
玉樓帝尊九晨君姓精常號常無瓮字元解子空正上<lb/>
開延頭建飛精玉冠衣九色衣手執火鈴坐玉樓之中<lb/>
若有元名上清當得知帝尊内諱<lb/>
弼星太帝真星也曰空空者恒空隱也主變化無方星<lb/>
圍九百九十里亦皆琉璃水精中有三華之樹自生九<lb/>
<pb n="KR3k0054_WYG_002-15b"/>
天玉章上有金口之鳳口銜火鈴中生自然七曜之暉<lb/>
得食暉一口與太帝同真星有九門交闗九天門有四<lb/>
光芒爓照八極之外無央之中也中有玉臺紫館徘徊<lb/>
三陽真人號曰上尊宫中玉樓紫館帝真元晨君姓幽<lb/>
空諱空無先字隱元覺㝠陽暉幽寥元頭建飛天玉冠<lb/>
衣九天龍衣手執帝章坐紫館之中若有元名九天當<lb/>
得知帝真内諱<hi>並上</hi>
北斗七星星間相去九千里其二隂星不見者相去八<lb/>
<pb n="KR3k0054_WYG_002-16a"/>
千里也<hi>徐整長厯</hi>
北斗亦有九星七見二隱其第八第九是帝皇太尊精<lb/>
神也霍光家有典衣奴子名還車忽見二星在斗中光<lb/>
明非常乃拜而還遂得增年六百<hi>𤣥門寶海經</hi>
北斗七星在太微北七政之樞機隂陽之元本也故運<lb/>
乎天中而臨制四方以建四時而均五行也魁四星為<lb/>
璇璣杓三星為玉衡又曰斗為人君之象號令之主也<lb/>
又為帝車取乎運動之義也又魁第一星曰天樞二曰<lb/>
<pb n="KR3k0054_WYG_002-16b"/>
璇三曰璣四曰權五曰玉衡六曰開陽七曰搖光一至<lb/>
四為魁五至七為杓樞為天璇為地璣為人權為時玉<lb/>
衡為音開陽為律搖光為星石氏云第一曰正星主陽<lb/>
德天子之象也二曰法星主隂刑女主之位也三曰令<lb/>
星主中禍四曰伐星主天理伐無道五曰殺星主中央<lb/>
助四旁殺有罪六曰危星主天倉五穀七曰部星亦曰<lb/>
應星主兵又一主天二主地三主火四主水五主土六<lb/>
主木七主金又曰一主秦二主楚三主梁四主吳五主<lb/>
<pb n="KR3k0054_WYG_002-17a"/>
燕六主趙七主齊<hi>晉書</hi>
春斗為天闗軫為地梁夏角為北闗參為地梁<lb/>
玉衡北兩星為玉䋲玉之為言溝刻也瑕而不掩折而<lb/>
不傷<hi>禮斗威儀</hi>
樞為雍州璇為冀州璣為青兗州權為徐揚州衡為荆<lb/>
州開陽為梁州摇光為豫州<hi>廣雅</hi>
東斗主算西斗記名北斗落死南斗上生中斗大魁總<lb/>
監衆靈<hi>度人經</hi>
<pb n="KR3k0054_WYG_002-17b"/>
北斗魁第一星神名執一曰報隂第二星曰叶詣第三<lb/>
星曰視金第四星曰拒理第五星曰防仵第六星曰開<lb/>
寶第七星曰招摇<hi>一曰始酉陽襍俎</hi>
中宫大帝其精北極星含元出氣流精生物也<hi>文耀鉤</hi>
斗殞精王者孝行溢則見<hi>宋書</hi>
次南斗君及七宿法老君曰南斗君姓唐名麤字宣道<lb/>
太原人次西斗君及七宿法老君曰西斗君姓劉名起<lb/>
字石嬰長安人次北斗君及七宿法老君曰北斗君姓陳<lb/>
<pb n="KR3k0054_WYG_002-18a"/>
名奉字百萬江夏人云云在流珠中<hi>雲笈七籖</hi>
老君曰左司命一人也姓韓名思字元信長樂人也司<lb/>
錄司伐等屬焉左司命有三十六大員官右司命姓張<lb/>
名獲邑字子良廣陽人也司𨽻司刑等屬焉右司命亦<lb/>
有三十六大員官<lb/>
上台星名虛精求上感帝王之夢及金玉念名求之必<lb/>
應中台星名六淳求官禄盛興念名求之必得吉遂下<lb/>
台星名曲生求妻妾奴婢念名求之必遂<lb/>
<pb n="KR3k0054_WYG_002-18b"/>
甲從官陽神也角星神主之陽神九人姓賓名逺生衣<lb/>
綠𤣥單衣角星宿主之乙從官隂神也亢星神主之隂<lb/>
神四人姓扶名司馬馬頭赤身衣赤緹單衣𢃄劒亢星神<lb/>
主之丙從官陽神也氐星神主之陽神十三人姓王名<lb/>
師子衣青紗單衣氐星神主之丁從官隂神也房星神<lb/>
主之隂神八人姓洪名寄生衣絳緋單衣房星神主之<lb/>
戊從官陽神也心星神主之心星火也為工故在東方陽<lb/>
神五人姓女名涂祖牛頭人身衣黄單衣帶劍心星神<lb/>
<pb n="KR3k0054_WYG_002-19a"/>
主之已從官隂神也尾星神主之隂神十一人姓涂名<lb/>
徐澤兔頭人身衣青單衣尾星神主之庚從官陽神也<lb/>
箕星神主之桑木者其星之精也陽神十一人姓元闕<lb/>
名仲衣飄颻玉紗單衣箕星神主之辛從官隂神也南<lb/>
斗星神主之隂神四人姓陽名多衣青單衣持矛南斗<lb/>
星主之壬從官陽神也牛星神主之陽神十二人姓栁<lb/>
名將生衣絳𤣥單衣牛星神主之癸從官隂神也女星<lb/>
神主之隂神四人姓刁名徐字鬱子犬頭人身女星神<lb/>
<pb n="KR3k0054_WYG_002-19b"/>
主之寅從官孟神也虛星神主之槐者虛星之精也孟<lb/>
神四人姓木名徐他䑕頭人身衣銀黑單衣帶劍虛星<lb/>
神主之夘從官仲神也危星神主之仲神十一人姓劉名<lb/>
歸生衣瓊紋單衣帶劍危星神主之辰從官季神也營<lb/>
室星神主之營室之内五色襍神營室天子受命之司水<lb/>
官星神主之季神八人姓吕名昇衣黄錦單衣營室星神主<lb/>
之已從官孟神也東壁星神主之孟神七人姓石名蘇和豕<lb/>
頭人身衣黒單衣帶劍東壁星神主之午從官仲神也奎<lb/>
<pb n="KR3k0054_WYG_002-20a"/>
星神主之仲神六人姓黑名石勝衣丹紗單衣帶劍奎<lb/>
星神主之未從官季神也婁星神立之季神十三人姓<lb/>
竺名逺来衣流熒單衣婁星神主之申從官孟神也胃<lb/>
星神主之孟神八人姓馮名謝名衣流黄單衣帶劍胃<lb/>
星神主之酉從官仲神也昴星神主之仲神四人姓張<lb/>
名弩小衣綠青單衣昴星神主之戌從官季神也畢星<lb/>
神主之季神姓桑名公孫帶劍衣白毛單衣畢星神主<lb/>
之亥從官孟神也觜星神主之孟神十一人姓王名平<lb/>
<pb n="KR3k0054_WYG_002-20b"/>
衣龍青單衣觜星神主之子從官仲神也參星神主之<lb/>
仲神八人姓銅名徐舒衣黄緋單衣帶劍參星神主之<lb/>
丑從官季神也井星神主之季神九人名摶陽衣黄水<lb/>
單衣帶劍能致鳳凰𤣥武東井星神主之震乾之長男<lb/>
也鬼星神主之長男神五人姓作名涂于蛇頭黑身帶劍<lb/>
衣赤野單衣鬼星神主之坎乾之中子也栁星神主之<lb/>
中男神四人姓角名石襄羊頭人身衣黄韋單衣栁星<lb/>
神主之艮乾之少子也七星神主之少子神五人名勝<lb/>
<pb n="KR3k0054_WYG_002-21a"/>
子衣飛霞單衣七星神主之巽坤之長女也張星神主<lb/>
之長女神五人姓李名神子衣赤血單衣張星神主之<lb/>
離坤之中女也翼星神主之中女神十人姓張名奴子<lb/>
衣赭黑單衣帶劍翼星神主之兑坤之少女也軫星神<lb/>
主之少女神五人姓<hi>闕</hi>名蘇子衣流黄單衣軫星神主<lb/>
之<hi>並上</hi>
東方七宿一者角宿主於衆鳥二者亢宿主於出家求<lb/>
聖道者三者氐宿主水主衆生四者房宿主行車求利<lb/>
<pb n="KR3k0054_WYG_002-21b"/>
五者心宿主於女人六者尾宿主洲渚衆七者箕宿主<lb/>
於陶師南方七宿一者井宿主於金師二者鬼宿主於<lb/>
一切國王大臣三者桞宿主雪山龍四者星宿主巨富<lb/>
者五者張宿主於盗賊六者翼宿主於商人七者軫宿<lb/>
主須羅吒國西方七宿一者奎宿主行船人二者婁宿<lb/>
主於商人三者胃宿主於婆樓迦國四者昴宿主於水<lb/>
牛五者畢宿主一切衆生六者觜宿主鞞提訶國七者<lb/>
參宿主於刹利北方七宿一者斗宿主澆部沙國二者<lb/>
<pb n="KR3k0054_WYG_002-22a"/>
牛宿主於刹利及安多鉢竭那國三者女宿主鴦伽摩<lb/>
伽陀國四者虛宿主那遮羅國五者危宿主著華冠六<lb/>
者室宿主乾陀羅國輸盧那國及諸龍蛇腹行之類七<lb/>
者壁宿主乾闥婆善樂者大德婆伽婆<hi>法苑珠林</hi>
爾時佉盧虱吒仙告一切天言初置星宿昴為先首衆<lb/>
星輪轉運行虛空告諸天衆説昴為先首其事是不爾<lb/>
時日天而作是言此昴宿者常行虛空厯四天下恒作<lb/>
善事饒益我等知彼宿屬於火天是時衆中有一聖人<lb/>
<pb n="KR3k0054_WYG_002-22b"/>
名大威德復作是言彼昴宿者我妹之子其星有六形<lb/>
如俗剃刀一日一夜厯四天下行三十時屬於火天姓<lb/>
鞞耶尼屬彼宿者祭之用酪復次置畢為第二宿屬於<lb/>
水天姓頗羅墮畢有五星形如立乂一日一夜行三十<lb/>
五時屬畢宿者祭用鹿肉復次置觜為第三宿屬於月<lb/>
天即是月天子姓毗黎伽耶尼星數有三形如鹿頭一<lb/>
日一夜行十五時屬觜宿者祭用根及果復次置參為<lb/>
第四宿屬於日天姓婆利失絺其性大惡多於嗔怒止<lb/>
<pb n="KR3k0054_WYG_002-23a"/>
有一星如婦人黶一日一夜行三十五時屬參宿者祭<lb/>
用醍醐復次置井為第五宿屬於日天姓私失絺其星<lb/>
有兩形如脚跡一日一夜行十五時屬井宿者以粇米<lb/>
華和蜜祭之復次置鬼為第六宿屬嵗星天嵗星之子<lb/>
姓炮波那毗其性溫和樂修善法其星有三猶如諸佛<lb/>
胸滿相一日一夜行三十時屬鬼宿者亦以粇米華和<lb/>
蜜祭之復次置栁為第七宿屬於虵天即姓蛇氏止有<lb/>
一星如婦人黶一日一夜行十五時屬栁宿者祭用乳<lb/>
<pb n="KR3k0054_WYG_002-23b"/>
糜右此七宿當於東門復次置南方第一之宿其名曰<lb/>
星屬於火天姓賓伽耶尼其星有五形如河岸一日一<lb/>
夜行三十時屬此宿星者宜用粇米烏麻作粥祭之復<lb/>
次置張為第二宿屬福德天姓瞿曇彌其星有二形如<lb/>
人之脚跡一日一夜行三十時屬張宿者將毗羅婆果<lb/>
以用祭之復次置翼為第三宿屬於林天姓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>陳如其<lb/>
星有二形如脚跡一日一夜行十五時屬翼星者用青<lb/>
黒荳煮熟祭之復次置軫為第四宿屬沙毗黎帝天姓<lb/>
<pb n="KR3k0054_WYG_002-24a"/>
迦遮延蝎仙人子其星有五形如人手一日一夜行三<lb/>
十時屬軫星者以莠稗飯而以祭之復次置角為第五<lb/>
宿屬喜樂天姓質多羅延尼乾闥婆子止有一星如婦<lb/>
人黶一日一夜行十五時屬於角者以諸華飯而祭之<lb/>
復次置亢為第六宿屬摩垢羅天姓迦旃延尼其有一<lb/>
星如婦人黶一日一夜行十五時屬亢星者當取菉豆<lb/>
和酥煑以用祭之復次置氐為第七宿屬於火天姓些<lb/>
者利多耶尼一日一夜行三十五時屬氐宿者取種種<lb/>
<pb n="KR3k0054_WYG_002-24b"/>
華作食祭之右此七宿當於南門復次西方第一之宿<lb/>
其名曰房屬於慈天姓阿藍婆耶尼房有四星形如瓔<lb/>
珞一日一夜行三十時屬房宿者以酒肉祭之次復置<lb/>
心為第二宿屬帝釋天姓羅延那心有三星形如大麥一<lb/>
日一夜行十五時屬心星者以粇米粥而用祭之次復<lb/>
置尾為第三宿屬獵師天姓迦遮耶尼尾有七星形如<lb/>
蝎尾一日一夜行三十時屬尾星者以諸果根作食祭<lb/>
之次復置箕為第四宿屬於水天姓持乂迦旃延尼箕<lb/>
<pb n="KR3k0054_WYG_002-25a"/>
有四星形如斗角一日一夜行三十時屬箕宿者取尼<lb/>
拘陀皮汁祭之次復置斗為第五宿屬於火天姓摸伽<lb/>
邏尼斗有四星如人拓地一日一夜行四十五時屬斗<lb/>
宿者以粇米華和蜜祭之次復置牛為第六宿屬於梵<lb/>
天姓梵嵐摩牛有三星形如牛頭一日一夜行於六時<lb/>
屬牛宿者以醍醐而用祭之次復置女為第七宿屬毗<lb/>
紐天姓帝利迦遮耶尼女有四星如大麥粒一日一夜<lb/>
行三十時屬女宿者以鳥肉祭之右此七宿當於西門<lb/>
<pb n="KR3k0054_WYG_002-25b"/>
次復置北方第一之宿名為虛星屬帝釋天娑婆天子<lb/>
姓憍陳如虛有四星其形如鳥一日一夜行三十時屬<lb/>
虛星者煮烏荳汁而用祭之次復置危為第二宿屬多<lb/>
羅拏天姓單那尼一日一夜行十五時屬此宿者以粇<lb/>
米粥而用祭之次復置室為第三宿屬蛇頭天蝎天之<lb/>
子姓闍都迦尼拘室有二星形如脚跡一日一夜行三<lb/>
十時屬室宿者以肉血祭之次復置壁為第四宿屬林<lb/>
天婆婁那子姓陀難闍壁有二星形如脚跡一日一夜<lb/>
<pb n="KR3k0054_WYG_002-26a"/>
行四十五時屬壁星者以肉祭之次復置奎為第五宿<lb/>
屬富沙天姓阿虱吒排尼奎有一星如婦人黶一日一<lb/>
夜行三十時屬奎宿者以酪祭之次復置婁為第六宿<lb/>
屬乾闥婆天姓阿舎婆婁有三星形如馬頭一日一夜<lb/>
行三十時屬婁星者以大麥飯并肉祭之次復置胃為<lb/>
第七宿屬閻摩羅天姓趺伽毗胃有三星形如鼎足一<lb/>
日一夜行四十時屬胃宿者以粇米烏麻及野棗而用<lb/>
祭之右此七宿當於北門<hi>上</hi>
<pb n="KR3k0054_WYG_002-26b"/>
水星姓湍名炎字神靈火姓炎名九鼎字光天木姓艾<lb/>
名用字道輝金姓魯名遂字德璋土姓司名辯字道后日<lb/>
姓孫名開字子真月姓唐名末字天賢計姓翁名若字<lb/>
天真炁姓髙名華字俊夫羅姓馬名元字伯惟孛姓忠<lb/>
名炎字忠應<hi>雲笈七籖</hi>
五星合狼張晝視無日光虹蜺煌煌太山失金雞西嶽<lb/>
亡玉羊太山失金雞者箕星亡也箕者風也風動雞鳴<lb/>
今箕侯亡故雞亦亡也西嶽亡玉羊者星在未為羊雞<lb/>
<pb n="KR3k0054_WYG_002-27a"/>
失羊亡臣縱恣萬人愁不祥<hi>易是類謀</hi>
昴者天之耳也主西方故爾雅曰西陸昴也<hi>宋書</hi>
火星與昴星出入昴星低時火星出昴星見時火星伏<lb/>
非火之性厭伏昴也時偶不並度轉乖也正月建寅斗<lb/>
魁破申非寅建使申破也轉運之衡偶自應也<hi>論衡</hi>
箕為天口主出氣尾為逃臣賢者叛十二諸侯列於庭<hi>詩汎厯樞</hi>
有星守三淵大水地動海魚出<hi>天官占</hi>
維星散句星信則地動散者不相從也<hi>上</hi>
<pb n="KR3k0054_WYG_002-27b"/>
太白上公妻曰女媊居南明天下祀之曰明星<hi>甘石星經</hi>
軫星逐鬼張星拘䰟東井還魄<hi>抱朴子</hi>
魚星主理隂陽事知雲雨之期也故讚曰漢中魚星知<lb/>
雲雨也占曰魚星明大河海水皆出<hi>謝承後漢書</hi>
五車者五帝車舎也三柱一曰三泉天子得靈臺之禮<lb/>
則五車三柱均明有常<hi>晉書</hi>
四輔四星在紫微宫中抱之細星此為輔臣之位贊於<lb/>
萬機其占以小而明則吉若微闇則官不理也<lb/>
<pb n="KR3k0054_WYG_002-28a"/>
鈎陳六星在紫微宫中華蓋之下天帝所居之宫亦䕶<lb/>
軍將軍之象占以明則吉<lb/>
華蓋七星其柱九星合十六星如蓋狀在紫微宫中臨<lb/>
鈎陳以䕃帝座占者正則吉若傾則凶也<lb/>
女史一星在紫微宫内柱史北此婦人之官掌記宫中<lb/>
之事占以明則為女史直詞若不明則反是<lb/>
柱下史一星在紫㣲宫内近尚書此左右掌記君之過<lb/>
其占以明則為史直詞若不明則詞不依過無真寔也<lb/>
<pb n="KR3k0054_WYG_002-28b"/>
尚書五星在紫微宫内東南之隅此八座大臣之象故<lb/>
讚曰尚書納言夙夜詔謀占以小而明則君臣和<lb/>
宦者四星次帝座西南主侍者帝旁閹人也占以不明<lb/>
則吉若明則内臣專權<lb/>
勢四星在太陽西北主刑餘人而用事者也占以不明<lb/>
為吉若明則閹宦用權<lb/>
輔一星附北斗杓第六星大臣之象也占欲其小而明<lb/>
則吉若大而明則臣奪君政若小而不明則臣不任職<lb/>
<pb n="KR3k0054_WYG_002-29a"/>
若明大與斗合者則國兵暴起也<lb/>
五諸侯五星主刺舉戒不虞一曰帝師二曰帝友三曰<lb/>
三公四曰博士五曰太史此五者常為帝定疑議<lb/>
東壁二星主文章天下圖書之祕府也星明王者興道<lb/>
術行國多君子星失色大小不同王者好武經士不用<lb/>
圖書隱星動則有土功<hi>並上</hi>
進賢一星在平旦西垣星明賢士用進暗小人用<hi>星經</hi>
帝席三星在大角北星暗天下安星不欲明明則王公<lb/>
<pb n="KR3k0054_WYG_002-29b"/>
凶<lb/>
女床三星在天紀北主後宫明則宫人自恣<lb/>
扶匡七星在天柱東主桑蠶之事<lb/>
離珠五星在女北主藏府以御後宮移則亂<lb/>
褵褕三星在秦代東南列北主王侯衣服<lb/>
傅說一名太祝<hi>並上</hi>
織女星主瓜果<hi>春秋元命苞</hi>
運斗樞云牽牛神名畧石氏星經云牽牛名天闗佐助<lb/>
<pb n="KR3k0054_WYG_002-30a"/>
期云織女神名收隂<lb/>
河鼔一名三武<hi>荆州星占</hi>
匏瓜明則嵗大熟<hi>上○又天文要集云匏瓜為天子果園</hi>
農丈人一星在南斗南主農正官也占明則為豐稔若<lb/>
暗則為歉<hi>晉書</hi>
筆星星氣有一枝末鋭似筆也<hi>釋名</hi>
咸池主五榖其星五者各以其職以精委為國也<hi>元命苞</hi>
天有卷舌之星人有緘口之銘<hi>劉子</hi>
<pb n="KR3k0054_WYG_002-30b"/>
昆弟有親親之恩則鉤鈴不離房<hi>孝經内事○宋均曰鉤鈴逺房則疎闊今</hi>
<hi>昆弟相親故相近也</hi>
帝命驗曰有人雄起戴玉英履赤矛<hi>鄭𤣥注曰赤矛瑞星名</hi>
瑞星有十二一曰景星二曰周伯三曰含譽四曰王蓬<lb/>
芮五曰格澤六曰元保七曰昭明八曰昬昌九曰旬始<lb/>
十曰司危十一曰莵昌十二曰地維臧光瑞星五行之冲<lb/>
和氣也五行順樂旺相喜合之所生也周伯王蓬芮皆<lb/>
古者髙世不仕之人王其姓蓬芮其名周伯其姓字也<lb/>
<pb n="KR3k0054_WYG_002-31a"/>
其精為星帝命之為瑞星然考之晉志瑞星止四星其<lb/>
周伯又於客星見之無王蓬芮而客星則有王蓬絮芮<lb/>
所至之國非福也而三家所言妖星則别有蓬星焉曰<lb/>
蓬芮曰蓬絮芮曰蓬星其言禍福不同豈各有據乎又<lb/>
晉志無元保以下七星其昭明司危地維臧光則皆為<lb/>
妖星若隋志則因晉志而又無格澤疑當從晉志<hi>通志</hi>
天樞得則景星見衡星得則麒麟生萬人夀<hi>春秋運斗樞</hi>
作樂制禮得天心則景星見也<hi>禮稽命圖</hi>
<pb n="KR3k0054_WYG_002-31b"/>
景星者天暒也狀如半月生於晦朔助月為明王者不<lb/>
私人則見<hi>暒音精孫氏瑞應書</hi>
歸邪如星非星如雲非雲或曰星有兩赤彗上向有蓋<lb/>
下連星見必有歸國者昌光赤如龍狀聖人起帝受終<lb/>
則見<hi>晉書</hi>
祥氣昌光握譽可錯持<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>履予<hi>廣雅</hi>
妖氣格澤旬始□譎天狗枉矢氛祲冠珥<hi>上</hi>
若星與日並出名曰嫁女星與日爭光武且弱文且強<lb/>
<pb n="KR3k0054_WYG_002-32a"/>
女子為王在邑為䘮在野為兵<hi>晉書</hi>
流星之類有音如炬火下地野雉鳴斯天保也所墜國<lb/>
安有喜流星色青赤名曰地雁其所墜者起兵流星有<lb/>
光青赤曰天雁軍中之精華也<lb/>
流星大如缶其光赤黑有喙者名曰梁星其所墜之鄉有<lb/>
兵君失地飛星大如缶若瓮後皎然白前卑後髙此謂<lb/>
頓頑其所從者多死亡削邑而不戰有飛星大如缶若<lb/>
瓮後皎然白前卑後髙搖頭乍上乍下此謂降石所下<lb/>
<pb n="KR3k0054_WYG_002-32b"/>
民食不足飛星大如缶若瓮後皎然白星滅後白者曲<lb/>
環如車輪此謂解銜其國人相斬為爵祿有飛星大如<lb/>
缶若瓮其後皎然白長數丈星滅後白者化為雲流下<lb/>
名曰大滑所下有流血積骨有飛星大如缶若瓮後皎<lb/>
白縵縵然長可十餘丈而委曲名曰天刑一曰天飾將<lb/>
軍殉封疆<lb/>
嵗星之精流為天棓天槍天猾天衝國皇及登蒼彗熒<lb/>
惑𣪚為昭旦蚩尤之旗昭明司危天欃赤彗填星𣪚為<lb/>
<pb n="KR3k0054_WYG_002-33a"/>
五殘獄漢大賁昭星絀流旬始蚩尤虹蜺擊咎黄彗太<lb/>
白散為天杵天柎伏靈大敗司姦天狗天殘卒起白彗<lb/>
辰星散為枉矢破女拂樞滅寶繞綖驚理大奮祀黒彗<lb/>
<hi>並上</hi>
國有搶星其君必辱國有彗星必有流血浮丘之戰彗<lb/>
之所出必服天下之讐<hi>管子</hi>
漢京房著風角書有集章所載妖星皆見於月旁互有五<lb/>
色方雲以五寅日見各有五星所生云天槍天根天荆<lb/>
<pb n="KR3k0054_WYG_002-33b"/>
真若天㨬天樓天垣皆嵗星所生也見以甲寅其星咸<lb/>
有兩青方在其旁天陰晉若官張天惑天崔赤若蚩尤<lb/>
皆熒惑之所生也出在丙寅日有兩赤方在其旁天上<lb/>
天伐從星天樞天翟天沸荆彗皆填星之所生也出在<lb/>
戊寅日有兩黄方在其旁若星帚星若彗竹彗牆星㨬<lb/>
星白雚皆太白之所生也出在庚寅日有兩白方在其<lb/>
旁天美天毚天社天麻天林天蒿端下皆辰星之所生<lb/>
也出以壬寅日兩黑方在其旁此三十五星即五行氣<lb/>
<pb n="KR3k0054_WYG_002-34a"/>
所生皆出於月左右方氣之中各以其所生星將出不<lb/>
出日數期候之當其未出之前而見見則有水旱兵䘮<lb/>
饑亂所指亡國失地王死破軍殺將<hi>文獻通考</hi>
凡妖星五行之乖戾氣也五行掩合陵犯怒逆錯亂離<lb/>
散雜變之所生也孛本黄帝時一女子脩行不得其死<lb/>
蚩尤則黄帝所誅者亦五行戾氣之所蓄結而為之者<lb/>
也按申須公羊杜預郭璞俱以彗孛為一星左氏昭公<lb/>
十七年有星孛於大辰魯申須曰彗所以除舊布新也<lb/>
<pb n="KR3k0054_WYG_002-34b"/>
公羊曰孛者何彗星也文公十四年有星孛於北斗杜<lb/>
預曰孛彗也郭璞釋爾雅曰彗妖星也亦謂之孛綜其<lb/>
實不然彗孛長三星其占畧同而其形少異孛星光芒<lb/>
短其光四出蓬蓬孛孛然彗星光芒長參之如掃帚長<lb/>
星光芒有一直或竟天或十丈或三十丈宋均注鉤命<lb/>
訣曰彗五彗也蒼則王侯破天子苦兵赤則賊起強國<lb/>
恣黄則女害色權奪於后妃白則將軍逆二年兵大作<lb/>
黑則河决賊處處起史記彗出東井東井齊分景公以<lb/>
<pb n="KR3k0054_WYG_002-35a"/>
為憂晏子曰君髙臺深池賦歛如弗得刑罰恐弗勝孛<lb/>
星將出彗星何懼乎然則孛甚彗也董仲舒曰孛者乃<lb/>
非常惡氣之所生也大率孛彗為除舊布新火災長星<lb/>
為兵革事<hi>上</hi>
旬始出北斗旁如雄雞其怒有青黑為伏鼈或曰怒雌<lb/>
也主爭兵<hi>晉書</hi>
東北有三大星出名曰女帛見則有大喪<hi>上</hi>
彗星無光假日之光故夕見則東指晨見則西指<hi>正義</hi>
<pb n="KR3k0054_WYG_002-35b"/>
國有兵㓙則星墜為鳥獸天下將亡則星墜為飛虫天<lb/>
下大兵則星墜為金鐵天下有水則星墜為土國主亡<lb/>
有兵則星墜為草木兵起國主亡則星墜為沙星墜為<lb/>
人而言者善惡如其言又曰國有大喪則星墜為龍<hi>隋書</hi>
唐堯為政七十餘載然後景星摛耀<lb/>
堯遭大水填星逆行入水府<hi>大象賦注</hi>
仲尼曰吾聞堯率舜等遊首山觀河渚有五老遊焉一<lb/>
老曰河圖將来告帝期二老曰河圖將来告帝謀三老<lb/>
<pb n="KR3k0054_WYG_002-36a"/>
曰河圖將来告帝書四老曰河圖將来告帝圖五老曰<lb/>
河圖將来告帝符龍御玉苞金泥玉檢封盛書咸曰知<lb/>
我者重瞳姚黄五老因飛為流星上入昴<hi>論語䜟</hi>
帝堯時有五星自天而霣一是土之精墜於穀城山下<lb/>
其精化為圯橋老人嵗星之精墜於荆山化而為玉側<lb/>
而視之色碧正而視之色白卞和得之獻楚王火星之<lb/>
精墜於南海中為大珠光照數百里紅氣亘天今名其<lb/>
地為珠池金星之精墜於終南圭峯之西因號為太白<lb/>
<pb n="KR3k0054_WYG_002-36b"/>
山其精化為白石狀如美玉時有紫氣覆之水星之精<lb/>
墜於張掖郡栁谷中化為黑石漢之末漸有文彩未甚<lb/>
分明魏青龍年忽如雷震聲聞百餘里其石自立白色<lb/>
為文有牛馬僊人之狀及玉環玉玦兼文字果應司馬<lb/>
氏為晉以符金德焉<hi>録異記</hi>
虞舜在位十年有五老遊於國都舜以師道尊之言則<lb/>
及造化之始舜禪於禹五老去不知所從舜乃置五星之<lb/>
祠以祭之其夜有五長星出薫風四起連珠合璧祥應<lb/>
<pb n="KR3k0054_WYG_002-37a"/>
備焉<hi>拾遺記</hi>
張淵賦云嘉黄星之靡鋒明虞舜之不競<hi>注舜將受禪先有星見員</hi>
<hi>而無鋒芒示揖讓而受不以兵事競也</hi>
桀末年兩日並鬬五星交錯枉矢流火神見闗龍逢引<lb/>
黄圖諫不聽焚圖誅逢<hi>路史</hi>
武王伐紂魚辛諫曰嵗星在北方不北征武王不從<hi>尸子</hi>
太公釣於磻溪夜夢北斗神告以伐紂之意<hi>尚書中候</hi>
周將伐殷五星聚房齊桓將霸五星聚箕漢髙入秦五<lb/>
<pb n="KR3k0054_WYG_002-37b"/>
星聚東井四星聚栁張而光武興復於洛<hi>宋志</hi>
周公黄錄記太白下為王公然嵗星變為寗夀公等所<lb/>
見非一家<hi>劉向列仙傳序</hi>
微子感牽牛星顔淵感中台星張良感弧星樊噲感狼<lb/>
星老子感火星<hi>劉子○佐助期云蕭何禀昴星</hi>
周厲王時北斗與三台並流不知其所厲王沒後兩主<lb/>
星復見<hi>獨異志</hi>
莊公七年甲午四月辛夘夜恒星不見星隕如雨即周<lb/>
<pb n="KR3k0054_WYG_002-38a"/>
莊王十年也遂即易筮之云西域銅色人出也所以夜<lb/>
明非中國之災也<hi>莊王别傳</hi>
周襄王不能字其母弟彗入斗亡其度<hi>孝經鉤命訣</hi>
昔管仲與鮑叔牙商賈於南陽見三星聚虛危之分知<lb/>
齊將有霸主遂共戮力来投齊地<hi>觀象賦注</hi>
齊有彗星齊侯使祝禳之晏子曰無益也祗取誣焉天<lb/>
道不諂不貳其命若之何禳之也且天之有彗以除穢<lb/>
也君無穢也又何禳焉若德之穢禳之何益<hi>一作損</hi>詩云<lb/>
<pb n="KR3k0054_WYG_002-38b"/>
惟此文王小心翼翼昭事上帝聿懷多福厥德不回以<lb/>
受方國君無違德方國將至何患於彗詩曰我無所監<lb/>
夏后及商用亂之故民卒流亡若德之回亂民將流亡<lb/>
祝史之為無能補也公說乃止<hi>新序</hi>
按天官曰背水陳為絶紀向阪陳為廢軍武王伐紂背<lb/>
濟水向山阪而陣以二萬二千五百人擊紂之億萬而<lb/>
滅商豈紂不得天官之陳哉楚將公子心與齊人戰時<lb/>
有彗星出柄在齊柄所在勝不可擊公子心曰彗星何<lb/>
<pb n="KR3k0054_WYG_002-39a"/>
知以彗鬬者因倒而勝焉明日與齊戰大破之<hi>尉繚子</hi>
秦始皇帝三十六年熒惑守心有星墜下至地為石刻<lb/>
其石曰始皇死而地分始皇聞之令御史逐問莫服盡<lb/>
取石旁家人誅之因燔其石妖<lb/>
漢武帝祀甘泉至渭橋有女子浴於渭乳長七尺上怪<lb/>
而問之女曰帝後第七車侍中知我所来時張寛在第<lb/>
七車對曰夫星主祭祀者齋戒不嚴則女人星見<hi>益部耆舊傳</hi>
東方朔太白星精黄帝時為風后堯時為務成子周時<lb/>
<pb n="KR3k0054_WYG_002-39b"/>
為老子越為范蠡齊為鴟夷言其變化無常也<hi>集仙傳</hi>
東方朔云天下無知我者唯厯官大伍公知之帝召問<lb/>
之曰諸星在唯嵗星不見<hi>西京雜記</hi>
武帝元狩中有日者奏太乙星不見帝召東方朔問其<lb/>
由朔奏曰是星不見則遊於世為居民福夀帝曰何以<lb/>
驗之朔曰陛下使人於江海之濱設禮祭而迎之或乗<lb/>
舟或控鶴特異於常者則為驗見則斫竹建壇醮謝之<lb/>
帝如奏朔日迎之是月果有㑹稽太守奏海中有人丫<lb/>
<pb n="KR3k0054_WYG_002-40a"/>
角面如玉色乗一葉紅蓮約長丈餘偃卧其中手持一<lb/>
黄書自東海浮来臣等焚香迎拜俯及百步俄而雲霧<lb/>
所遮後霧散不知所之遺其黄書飄至亭側進於帝帝<lb/>
令朔驗之曰此上界火珠經也或曰連珠<hi>漢遺史</hi>
帝嘗見彗星東方朔折指星之木以授帝帝以木指彗<lb/>
星星尋則沒也星出之夜野獸皆鳴别說謂之獸鳴星<lb/>
<hi>洞㝠記</hi>
郭翰嘗遇織女降其室衣𤣥霄之衣霜羅之帔翹鳳金<lb/>
<pb n="KR3k0054_WYG_002-40b"/>
之冠躡瓊文九章之履張霜霧丹縠之幬施九晶玉華<lb/>
之簟轉㑹風之扇有同心龍枕翌日丹鉛書青縑一幅<lb/>
以寄翰<hi>東方朔神異記</hi>
孫休永安三年將守質子羣聚嬉戲有異小兒忽来言<lb/>
曰三公鋤司馬如又曰我非人熒惑星也言畢上昇仰<lb/>
視若曵一匹練有頃沒後四年而蜀亡六年而魏廢二<lb/>
十一年而吳平於是九服歸晉魏與吳蜀並戰國三公<lb/>
鋤司馬如之謂也<hi>晉書</hi>
<pb n="KR3k0054_WYG_002-41a"/>
司星奏曰三台星墜於蜀化為三井遣使人驗之撞麗<lb/>
譙鐘聲為度而汲之各使人候於井遂汲一而兩動<hi>上</hi>
劉聰淫泆無度時有星隕平陽化為肉羣臣諫以滛色<lb/>
所致聰曰自是天家事於朕何干<hi>十六國春秋</hi>
秦苻生時太白犯東井有司奏東井秦之分也太白罰<lb/>
星必有暴兵起於京師生曰星入井者必將渴耳何所<lb/>
怪<hi>晉書</hi>
晉建元十三年正月太史奏云有星見外國分野當有<lb/>
<pb n="KR3k0054_WYG_002-41b"/>
大德智人入輔中國苻堅曰朕聞西域有鳩摩羅什將<lb/>
非此耶即遣外求之<hi>神僧傳</hi>
晉太元中有妖星現帝普下諸國有德沙門精勤佛事<lb/>
令懴禳災曇猷乃祈誠㝠感至六日旦見青衣小兒来<lb/>
悔過云便退去毋勞法師是夕星退以太和之末卒於<lb/>
山室屍猶生而舉體綠色<lb/>
僧慧紹為僧通法華經苦行堅節後隨師僧要止臨行<lb/>
招提寺常念佛恩之重誓欲捨身以報尅日就山建八<lb/>
<pb n="KR3k0054_WYG_002-42a"/>
闗齋㑹闔境奔赴雲滿山谷至山紹自行香執燭燃薪<lb/>
入龕而坐誦藥王捨身品火沿至額猶聞經聲大衆忽<lb/>
見一星大如斗直下火中俄而升天紹嘗謂同學曰吾<lb/>
燒身處當生梧桐木切莫伐之後三日果爾而生<hi>並上</hi>
桓𤣥母馬氏嘗與同輩夜坐於月下見流星墜銅盆水<lb/>
中忽如二寸火珠冏然明淨競以瓢接取馬氏得而吞<lb/>
之若有感遂有娠及生𤣥有光照室占者竒之故小名<lb/>
靈寶<hi>晉書</hi>
<pb n="KR3k0054_WYG_002-42b"/>
容城令徐路善占候世宗時坐事繫冀州獄别駕崔隆<lb/>
宗就禁慰問路曰昨夜驛馬星流計赦即時應至隆宗<lb/>
遣人試出城候焉俄而赦至時人重之<hi>後魏書</hi>
源師字踐言為尚書郎攝祠部後屬孟夏以龍見請雩<lb/>
時髙阿那肱為錄尚書事謂為真龍出見大驚喜問龍<lb/>
所在云作何顔色師整容云此是龍星初見依禮當雩<lb/>
祭郊壇非謂真龍别有所降阿那肱忿然作色曰漢兒<lb/>
多事強知星宿祭事不行師出竊歎曰國家大事在祀<lb/>
<pb n="KR3k0054_WYG_002-43a"/>
與戎禮既廢也其能久乎齊亡無日矣<hi>北史</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0054_WYG_002-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣博物志卷二<lb/>
</p>
<p>
</p>
  </div>
</body>
</text>
</TEI>
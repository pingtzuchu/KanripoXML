<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷四十五</head> <lb/>
    <p>
<pb n="KR3k0054_WYG_045-1a"/>
欽定四庫全書<lb/>
　廣博物志卷四十五<lb/>
　　　　　　　　　　　　明　董斯張　撰<lb/>
　　鳥獸二<hi>鳥下</hi>
蒼烏者賢君修行孝慈於萬姓不好殺生則來<hi>宋書</hi>
三足烏王者慈孝天地則至<lb/>
白烏王者宗廟肅敬則至<hi>並上</hi>
天地之初有三白烏主生衆鳥<hi>三五厯</hi>
<pb n="KR3k0054_WYG_045-1b"/>
烏性夀三鹿死後能倒一松三松死能倒一烏<hi>舊説</hi>
烏千嵗而五色蟾蜍萬嵗而丹額<lb/>
孔子曰存亡禍福皆在己而已天災地妖亦不能殺也<lb/>
昔者殷王帝辛之時雀生烏於城之隅工人占之曰凡<lb/>
小以生巨家國必祉王名必倍帝辛喜雀之德不治國<lb/>
家凶暴無極外冦乃至遂亡殷國此逆天之時詭福反<lb/>
為禍<hi>説苑宋戰國䇿作  王偃</hi>
文王時見蒼烏王者孝悌則至<hi>瑞應圖</hi>
<pb n="KR3k0054_WYG_045-2a"/>
赤烏周武王時銜穀至兵不血刃而殷服<hi>宋書</hi>
晉文公焚林以求介之推有白鵶遶烟而噪或集之推<lb/>
之側火不能焚晉人嘉之起一髙臺名曰思烟臺種仁<lb/>
夀木木似柏而枝長柔軟其花堪食故吕氏春秋云木<lb/>
之美者有仁夀之華焉即此是也或云戒所焚之山數<lb/>
百里居人不得設網羅呼曰仁烏俗亦謂烏白臆者為<lb/>
慈烏則其類也<hi>拾遺記</hi>
夫烏何三足陽數竒也是以有虞至孝三足集其庭曽<lb/>
<pb n="KR3k0054_WYG_045-2b"/>
子鉏爪三足萃其冠<hi>枹朴子</hi>
墨子姓翟名烏其母夢日中赤烏飛入室中光輝照耀<lb/>
目不能正視驚覺生烏遂名之<hi>琅環記</hi>
景帝三年十一月有白頸烏與黒烏羣鬭楚國吕縣白<lb/>
頸不勝墮泗水中死者數千劉向以為近白黒祥也時<lb/>
楚王戊暴逆無道刑辱申公與呉謀反烏羣鬭者師戰<lb/>
之象也白頸者小明小者敗也墮於水者將死水地王<lb/>
戊不悟遂舉兵應呉與漢大戰兵敗而走至于丹徒為<lb/>
<pb n="KR3k0054_WYG_045-3a"/>
越人所斬墮泗水之效也京房易傳曰逆親親厥妖白<lb/>
黒烏鬭于國中燕王旦之謀反也又有一烏一鵲鬭于<lb/>
燕宫中池上烏墮池死五行志以為楚燕皆骨肉藩臣<lb/>
驕恣而謀不義俱有烏鵲鬭死之祥行同而占合此天<lb/>
人之明表也燕隂謀未發獨王自殺于宫故一烏而水<lb/>
色者死楚炕陽舉兵軍師大敗于野故烏衆而金色者<lb/>
死天道精微之效也京房易傳曰顓征刼殺厥妖烏鵲<lb/>
鬭<hi>搜神記</hi>
<pb n="KR3k0054_WYG_045-3b"/>
漢明帝東巡有烏飛鳴乗輿上亭長祝曰烏烏啞啞引<lb/>
弓射洞右腋陛下夀萬年臣為二千石射中之帝賜錢<lb/>
百萬令天下亭壁悉畫焉<hi>後漢書</hi>
漢章帝元和元年代郡髙柳烏生子三足大如雞色赤<lb/>
頭有角長寸餘<hi>搜神記</hi>
呉順字叔和犍為人性至孝母殁負土成墳有赤烏巢<lb/>
門甘露降户<hi>師覺援孝子傳</hi>
李陶交趾人母終陶居於墓側躬自治墓不受隣人助<lb/>
<pb n="KR3k0054_WYG_045-4a"/>
羣烏銜土即成墳<hi>王韶孝子傳</hi>
文讓養母至孝母亡兄弟二人役力葬之日羣烏數千<lb/>
銜土壤助而成墳也<hi>蕭廣濟孝子傳</hi>
譙郡有功曹𡼏天綂中濟南來府君出除譙郡功曹清<lb/>
河崔恕弱冠有令徳於人時春夏積旱送别者千餘人<lb/>
至此𡼏上衆渇甚來公有思水之色恕獨見一青烏於<lb/>
𡼏中乍飛乍止怪而就焉烏起見一石方五六寸以鞭<lb/>
撥之清泉湧注盛以銀瓶瓶滿水立竭惟來公與恕供<lb/>
<pb n="KR3k0054_WYG_045-4b"/>
飲而已議者以為徳感所致焉<hi>酉陽雜俎</hi>
簡文帝咸安初有烏巢殿屋使人占之曰西南有女人<lb/>
師當能伏此怪時歴陽郡烏江寺有尼苦行通靈時號<lb/>
聖𡡉帝即遣召問之對曰修徳可以禳災齋戒亦能轉<lb/>
禍帝乃建齋七日忽烏運巢而去帝因為聖𡡉起新林<lb/>
亭<hi>晉南京寺記</hi>
海鹽南三里有烏夜村晉何準所居也一夕羣烏啼噪<lb/>
準適生女他日復夜啼乃穆帝立準女為后之日<hi>海鹽志</hi>
<pb n="KR3k0054_WYG_045-5a"/>
裴俠字嵩和河東人年七嵗猶不能言後于洛城見羣<lb/>
烏蔽天從西來舉手指而言遂志識聰慧有異常童年<lb/>
十三遭父憂哀毁有若成人將擇葬地而行空中有人<lb/>
曰童子何悲葬于桑東封公侯俠懼以告其母母曰神<lb/>
也吾聞鬼神福善爾家未嘗有惡當以吉祥告汝耳時<lb/>
俠宅側有大桑林因葬焉<hi>北史</hi>
司馬申短毛喜於後主使其廢錮申嘗晝寢於尚書省<lb/>
下有烏啄其口流血時論以為譖賢所致<hi>陳書</hi>
<pb n="KR3k0054_WYG_045-5b"/>
昔有一極貧人善曉烏語為賈客貨擔過水邊飯烏鳴<lb/>
賈客怖貧人反笑到家賈客問言我在彼飯時聞烏鳴<lb/>
我大怖而君反笑何耶答曰烏向語我賈人身上有好<lb/>
白珠汝可殺之出珠我欲食其肉是故我笑耳曰汝何<lb/>
不殺也答曰我坐前世貪人財物故貧為賃擔若復殺<lb/>
人取物後世受苦何時當已我今寧死不為此事<hi>法苑珠林</hi>
昔有烏名曰拘耆遊在叢林樹産孺諸子在於樹上時<lb/>
有拘耆與一獼猴共為親厚時叢樹間有一毒蛇伺行<lb/>
<pb n="KR3k0054_WYG_045-6a"/>
不在㗖拘耆子無復遺餘拘耆失子悲鳴啼呼不知所<lb/>
在熟自思惟知虵所㗖獼猴歸見問之何為答曰虵㗖<lb/>
我子了盡無餘獼猴曰我當報之時毒虵行獼猴前撓<lb/>
之虵怒纏獼猴獼猴捉得頭曳至石上磨破而死棄擲<lb/>
而還拘耆踊躍畜生尚有報何况於人又雜譬喻經云<lb/>
昔有一虵頭尾自諍頭語尾曰我應為大尾語頭曰我<lb/>
應為大頭曰我有耳能聴有目能視有口能食行時在<lb/>
前故可為大汝無此術尾曰我令汝去故得去耳我不<lb/>
<pb n="KR3k0054_WYG_045-6b"/>
去以身繞木三帀三日不已不得求食饑餓垂死頭語<lb/>
尾曰汝可放我聴汝為大尾聞其言即時放之復語尾<lb/>
曰汝既為大聴汝前行尾在前行未經數步墮大深坑<lb/>
而死喻衆生無智强為人我終墮三塗又僧祗律云過<lb/>
去世時有一羣雞依榛林住有貍侵食唯餘一雌烏來<lb/>
覆之共生一子子作聲時烏説偈言此兒非我有野父<lb/>
聚落母共合生兒子非烏復非雞若欲學翁聲復是雞<lb/>
所生若欲學母鳴其父復是烏學烏似雞鳴學雞似烏<lb/>
<pb n="KR3k0054_WYG_045-7a"/>
聲烏雞若兼學是二俱不成此喻道俗雖持禁戒雜染<lb/>
不純相中似善口出惡言欲喚是善口復出惡欲喚非<lb/>
善相復出家<hi>赤<graphic n="KR2820" url="https://raw.githubusercontent.com/kanripo/KR-Gaiji/master/images/KR2820.png" mimeType="image/png"/>烏喻經</hi>
昔有烏梟共相怨憎烏待晝日知梟無見蹹殺羣梟散<lb/>
食其肉梟便於夜知烏眼闇復啄羣烏開罩其腹亦復<lb/>
散食畏晝畏夜無有竟已有一智烏語衆烏言己為怨<lb/>
憎不可求解終相誅滅勢不兩全宜作方便殄覆諸梟<lb/>
然後我等可得歡樂若其不爾終為所敗衆烏答言當<lb/>
<pb n="KR3k0054_WYG_045-7b"/>
作何方得滅讐賊智烏答言爾等衆烏拔我毛羽破我<lb/>
頭我當設計要令殄覆即如其言惟悴形容向梟穴外<lb/>
而自悲鳴聞其聲已便言今爾何故破傷來至我所烏<lb/>
語梟言衆烏讐我不得生活故來相投以避怨惡時梟<lb/>
憐愍遂便養給恒與殘肉日月轉久毛羽平復烏作微<lb/>
計銜乾樹枝并諸草木著梟穴中似如報恩梟語烏言<lb/>
何用是為烏即答言孔穴之中純是冷石用此草木以<lb/>
御風寒梟以為爾黙然不答而烏於是即求守孔穴作<lb/>
<pb n="KR3k0054_WYG_045-8a"/>
給使令用報恩時㑹暴雪寒風猛盛衆梟率爾來集孔<lb/>
中烏得其便尋生歡喜銜牧人火用燒梟孔衆梟一時<lb/>
於孔焚滅<hi>雜寶蔵經</hi>
波羅柰國有一烏王其烏名曰蘇弗多羅<hi>隋言善子</hi>而依住<lb/>
彼波羅奈城與八萬烏和合共住善子烏王有妻名曰<lb/>
蘇弗舍利<hi>隋言善女</hi>時彼烏妻共彼烏王行欲懐妊時彼烏<lb/>
妻忽作是念願我得淨香潔飲現今人王之所食者而<lb/>
彼烏妻思是飲食不能得故宛轉迷悶身體顦顇羸瘦<lb/>
<pb n="KR3k0054_WYG_045-8b"/>
戰掉不自安故問其妻言汝今何乃宛轉於地身體顦<lb/>
顇羸瘦戰掉不能自安彼時烏妻報烏王言善哉聖子<lb/>
我今有娠乃作是念願得清净香潔餚饍如王食者時<lb/>
善子烏語其妻言異哉賢者如我今日何處得是香美<lb/>
飲食王宫深邃不可得到我若入者於彼手邊必失身<lb/>
命彼妻又復報烏王言聖子今者若不能得如是飲食<lb/>
我死無疑并其胎子亦必無活善子烏王復告妻言異<lb/>
哉賢者汝今死日必當欲至乃思如是難得之物善子<lb/>
<pb n="KR3k0054_WYG_045-9a"/>
烏王作是語已憂愁悵怏思惟而住復作是念如我意<lb/>
者如是香潔清淨飲食如主食者實難得也爾時烏王<lb/>
羣衆之内乃有一烏見善子烏心懐愁憂不樂而住見<lb/>
是事已詣烏王所白烏王言異哉聖者何故憂愁思惟<lb/>
而住善子烏王於時廣説前事因縁彼烏復白善子王<lb/>
言善哉聖子莫復愁憂我能為王覔是難得香美餚饍<lb/>
王所食者是時烏王復告彼烏作如是言善哉善友汝<lb/>
若力能為我得辦如此事者我當報汝所作功徳爾時<lb/>
<pb n="KR3k0054_WYG_045-9b"/>
彼烏從烏王所居住之處飛騰虛空至梵徳王宫去㕑<lb/>
不逺坐一樹上觀梵徳王食㕑之内其王食辦有一婦<lb/>
女備具餚饍食時將至専以銀器盛彼飲食欲奉與王<lb/>
爾時彼烏從樹飛下在彼婦女頭上而立啄嚙其鼻時<lb/>
彼婦女忍其鼻痛即翻此食在於地上爾時彼烏即取<lb/>
其食將與烏王烏王得已即將與彼善女烏妻其妻得<lb/>
已尋時飽食身體安隠如是産生爾時彼烏别日數往<lb/>
奪彼食取將與烏王時梵徳王屢見此事作如是念竒<lb/>
<pb n="KR3k0054_WYG_045-10a"/>
哉竒異云何此烏數數恒來穢汚我食復以<graphic n="KR2820" url="https://raw.githubusercontent.com/kanripo/KR-Gaiji/master/images/KR2820.png" mimeType="image/png"/>爪傷我<lb/>
婦女而王不能忍此事故尋時勅喚網捕獵師而語之<lb/>
言卿等急速至彼烏處生捕此烏將來其諸獵師聞王<lb/>
勅已啟白王言如王所勅不敢違命獵師往至以其羅<lb/>
網捕得此烏生捉將來付梵徳王時梵徳王話其烏言<lb/>
汝比何故數汚我食復以<graphic n="KR2820" url="https://raw.githubusercontent.com/kanripo/KR-Gaiji/master/images/KR2820.png" mimeType="image/png"/>爪傷我婦女爾時彼烏語<lb/>
梵徳王善哉大王聴我向王説如此事令王歡喜時梵<lb/>
徳王心生喜悦作如是念希有斯事云何此烏能作人<lb/>
<pb n="KR3k0054_WYG_045-10b"/>
語作是念已告彼烏言善哉善哉汝必為我説斯事意<lb/>
令我歡喜爾時彼烏即以偈頌向梵徳王而説之曰大<lb/>
王當知波羅奈有一烏王恒依止八萬烏衆所圍遶悉<lb/>
皆聽彼王處分彼烏王妻有所憶我向大王説其縁烏<lb/>
妻所思香美饍如是大王所食者是故我今數數來抄<lb/>
撥大王香美食今者為彼烏王故致被大王之所繫善<lb/>
哉惟願大聖王慈悲憐愍放脱身我為烏王彼妻故數<lb/>
來抄撥大王食我念從此一生來未嘗經造如此事今<lb/>
<pb n="KR3k0054_WYG_045-11a"/>
為大王一勅己於後不敢更復為時梵徳王既聞彼烏<lb/>
如此語己心生喜悦作如是言希有此事人尚不能於<lb/>
其主邊有如是等愛重之心如此烏也作是語已其梵<lb/>
徳王而説偈言若有如是大臣者彼應重答食封禄須<lb/>
似如是猛健烏為主求食不惜命其梵徳王説此偈已<lb/>
復告烏言善哉汝烏於今已去常來至此取香美食若<lb/>
其有人遮斷於汝不與食者來語我知我自與汝已分<lb/>
所食而將去耳<hi>法苑珠林  以下鵲</hi>
<pb n="KR3k0054_WYG_045-11b"/>
鵲巢知風之所起獺穴知水之髙下暉日知晏隂諧知<lb/>
雨<hi>淮南子</hi>
鵲夜傳枝月暈繞鸞皆主有赦<lb/>
有鵲銜火於清溪之上鵲化成龍<hi>述異記</hi>
常山張顥為梁相天新雨後有鳥如鵲飛翔稍下墜地<lb/>
民爭取化為一圓石顥椎破之得金印文曰忠孝侯印<lb/>
顥表上聞蔵之秘府顥漢靈帝時至太尉<hi>幽明録</hi>
楊宣為河内太守行縣有羣鵲鳴桑樹上宣曰前有覆<lb/>
<pb n="KR3k0054_WYG_045-12a"/>
車粟此鵲相隨欲往食行數里果有覆車粟<hi>益部耆舊傳</hi>
安徳令劉長仁聞輅曉鳥鳴初不信之須臾有鳴鵲來<lb/>
閤屋上聲甚急輅曰鵲言東北有婦昨殺夫日在虞淵<lb/>
之際告者至矣到時果有東北同伍民來告如輅言長<lb/>
仁乃服<hi>魏志</hi>
慧約靜漠自娯禪誦為樂天監十八年己亥四月八日<lb/>
天子發𢎞誓心受菩薩戒乃幸等覺殿皇儲已下爰至<lb/>
道俗士庶咸希度脱弟子著籙者凡四萬八千人嘗受<lb/>
<pb n="KR3k0054_WYG_045-12b"/>
戒時有一乾鵲歴陛而昇狀若聴受至説戒畢然後飛<lb/>
騰又嘗述戒有二孔雀驅斥去勅乃聴上徐行至壇俛<lb/>
頸聴法上曰此鳥必欲滅度别受餘果矜其至誠更為<lb/>
説法無何二鳥同化<hi>髙僧傳以下燕</hi>
朱鳥燕也鷶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>子規也擊穀布谷也<hi>廣雅</hi>
千嵗燕其巢户北向其色多白而尾掘取隂乾末服一<lb/>
頭五百嵗<hi>抱朴子</hi>
山見白燕其君且得貴女<hi>京房易傳</hi>
<pb n="KR3k0054_WYG_045-13a"/>
東海有鳥焉其名曰意怠其為鳥也翂翂翐翐而似無<lb/>
能引援而飛迫脇而棲外人卒不能害<hi>莊子</hi>
少皥之時赤燕一雙飛集少皥之户遺其丹書<hi>田俅子</hi>
周穆王迎意而子居靈卑之宫訪以至道後欲以為司<lb/>
徒意而子愀然不悦化作𤣥鳥飛入雲中故後人呼𤣥<lb/>
鳥為意而<hi>琅環記</hi>
魏禪晉之嵗北闕下有白光如鳥雀之狀時飛翔來去<lb/>
有司聞奏帝所羅之得一白燕以為神物於是以金為<lb/>
<pb n="KR3k0054_WYG_045-13b"/>
樊置於宫中旬日不知所在論者云金徳之瑞昔師曠<lb/>
時有白燕來巢檢瑞應圖果如所論白色叶於金徳師<lb/>
曠晉時人也古今之義相符焉<hi>拾遺記</hi>
魏景初元年有燕生巨鷇於衞國李葢家形若鷹吻似<lb/>
燕髙堂隆曰此魏室之大異宜防鷹揚之臣於蕭牆之<lb/>
内其後宣帝起誅曹爽遂有魏室<hi>搜神記</hi>
五雀六燕飛集衡衡適平一雀一燕飛而易處則雀重<lb/>
而燕輕<hi>九章算術</hi>
<pb n="KR3k0054_WYG_045-14a"/>
侍中紀昌睦初生有白燕一雙出屋既表素質宦途亦<lb/>
通<hi>宣城記</hi>
安清字世髙安息國王太子也漢桓帝時人聰敏博學<lb/>
鳥獸之聲無不綜達常行見羣燕忽謂伴曰燕云應有<lb/>
送食者頃之果有致焉衆咸竒之<hi>髙僧傳以下雀</hi>
雀一名嘉賔鵲一名神女雞一名燭夜<hi>古今注</hi>
白雀者王者爵禄均則至<hi>宋書</hi>
赤雀不見則國無賢白雀不見則無後嗣<hi>遁甲圖</hi>
<pb n="KR3k0054_WYG_045-14b"/>
<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>家次藥有昆丘神雀<hi>漢武内傳</hi>
千嵗之雉入海為蜃百年之雀入江為蛤千嵗之龜能<lb/>
與人語千嵗之狐起為美女千嵗之虵斷而復續千嵗<lb/>
之鼠而能相卜<hi>搜神記序</hi>
雀夕瞽鴟晝盲<lb/>
黄帝將起有黄雀赤頭立白日旁帝占曰黄者土精赤<lb/>
者火精雀者當崩余當立<hi>春秋考異郵</hi>
季秋赤雀銜丹書入酆止於昌户昌拜稽首受<hi>尚書中候</hi>
<pb n="KR3k0054_WYG_045-15a"/>
景公探雀鷇鷇弱反之晏子聞之入見景公曰君何為<lb/>
者也公曰吾探雀鷇鷇弱故反之晏子逡巡北面再拜<lb/>
而賀曰吾君有聖王之道矣吾君仁愛曽鳥獸之加焉<lb/>
而况於人乎此聖王之道也<hi>晏子</hi>
孔子見羅者其所得者皆黄口也孔子曰黄口盡得大<lb/>
爵獨不得何也羅者對曰黄口從大爵者不得大爵從<lb/>
黄口者可得孔子顧謂弟子曰君子慎所從<hi>新序</hi>
世傳公冶長能通鳥語或言冶長貧而閑居無以給食<lb/>
<pb n="KR3k0054_WYG_045-15b"/>
有雀飛鳴其舍呼之曰南山有虎駝羊當急取之冶長<lb/>
如其言往山中果得大羊及亡羊者跡之索得其角以<lb/>
為偷訟之魯君繫之獄孔子為之白於魯君不解未㡬<lb/>
雀復鳴於獄舍曰齊人侵疆當急禦之獄吏白於魯君<lb/>
弗信姑如其言跡之齊師果至命冶長發兵奮敵獲勝<lb/>
因釋之欲爵以大夫冶長不受葢恥因禽獸以得爵禄<lb/>
也後世遂廢其學<lb/>
圉人魏尚高帝時為太史有罪繫詔獄有萬頭雀集獄<lb/>
<pb n="KR3k0054_WYG_045-16a"/>
棘樹上拊翼而鳴尚占曰雀者爵命之祥其鳴即復也<lb/>
我其復官也有頃詔還故官<hi>陳留耆舊傳</hi>
漢武祠甘畤有神雀下羣臣皆上夀東方朔獨不賀帝<lb/>
曰朔何不賀曰此所謂巫雀非神雀也或有巫者為國<lb/>
作害卒有巫蠱之事果應<hi>東方朔别傳</hi>
漢綏和二年三月天水平襄有䴏生雀哺食至大俱飛<lb/>
去京房易傳曰賊臣在國厥咎䴏生雄雀又曰生非其<lb/>
類子不嗣也<hi>搜神記</hi>
<pb n="KR3k0054_WYG_045-16b"/>
顯宗時有神雀集宫殿冠羽有五采色帝召賈逵問之<lb/>
對曰昔武王終父之業鸑鷟在岐宣帝威懐戎狄神雀<lb/>
仍集此胡降之徵也<hi>後漢書</hi>
漢中平三年八月懐陵上有萬餘雀先極悲鳴已因亂<lb/>
鬭相殺皆斷頭懸著樹枝枳棘到六年靈帝崩夫陵者<lb/>
髙大之象也雀者爵也天誡若曰懐爵禄而尊厚者自<lb/>
還相害至滅亡也<hi>搜神記</hi>
瑯琊董种為不其令赤雀乳<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>前桑上民為作歌頌<hi>後漢</hi>
<pb n="KR3k0054_WYG_045-17a"/>
<hi>書</hi>
任城魏肇之初生有雀飛入其手占者以為封爵之祥<lb/>
<hi>異苑</hi>
成武丁郴人能達鳥鳴為郡主簿與衆人俱坐聞雀鳴<lb/>
而笑曰東市輦粟車覆雀相呼往食之衆人遣視信然<lb/>
<hi>桂陽先賢讚</hi>
班超為西域都䕶獻大雀詔大家作頌<hi>曹大家集</hi>
漢末有白雀之瑞周不疑己作頌曹公忽授紙筆立令<lb/>
<pb n="KR3k0054_WYG_045-17b"/>
復作既成操大竒之<hi>先賢傳</hi>
孫皓嘗問鳥之大者惟鶴小者惟雀乎張尚對曰大者<lb/>
有秃鶖小者有鷦鷯<hi>呉書</hi>
王祥後母病欲黄雀炙乃有黄雀數枚飛入其幙因以<lb/>
供母<hi>孝子傳</hi>
晉元帝未登極有三雀共登一雄鷄背三入安東府<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>
事占者云當三進爵為天子也<hi>洞林</hi>
侯瑾字子瑜解鳥語常出門見白雀與睪雀同行慨然<lb/>
<pb n="KR3k0054_WYG_045-18a"/>
嘆曰今天下大亂君子小人相與焉<hi>燉煌實録</hi>
沛國有一士人姓周同生三子年將弱冠皆有聲無言<lb/>
忽有一客從門過因乞飲聞其兒聲問之曰此是何聲<lb/>
答曰是僕之子皆不能言客曰君可還内省過何以致<lb/>
此主人異其言知非常人良久出云都不憶有罪過客<lb/>
曰試更思幼時事入内食頃出語客曰記小兒時當牀<lb/>
上有燕巢中有三子其母從外得食哺三子皆出口受<lb/>
之積日如此試以指内巢中燕雛亦出口承受因取三<lb/>
<pb n="KR3k0054_WYG_045-18b"/>
薔茨各與食之既而皆死母還不見子悲鳴而去昔有<lb/>
此事今實悔之客聞言遂變為道人之容曰君既自知<lb/>
悔罪今除矣言訖便聞其子言語周出忽不見此道人<lb/>
<hi>搜神記</hi>
宋程徳度武昌人為衞軍臨川王行參軍時在潯陽屋<lb/>
有鷰巢夜間屋裏忽然自明有一小兒從窠而出長可<lb/>
丈餘潔淨分明至度床前曰君却後二年當得長生之<lb/>
道儵然而滅度甚祕異之元嘉十七年隨王鎮廣陵過<lb/>
<pb n="KR3k0054_WYG_045-19a"/>
禪師釋道恭因就學禪甚有解分到十九年春其家武<lb/>
昌空齋忽有殊香芬馥達于衢路闔境往觀三日乃滅<lb/>
<hi>㝠祥記</hi>
孫氏妻黄見一童子當前以釵擲之躍入雲中夜聞户<lb/>
外歌曰昔填夏家塜輦泥頭欲秃今寄黄氏居非意傷<lb/>
我目尋覔巢中得一白燕左目傷<hi>續異記</hi>
髙士馬樞目常黄能視闇中物有白燕一雙巢其庭樹<lb/>
馴狎欄廡時上几案春來秋去㡬三十年<hi>陳書</hi>
<pb n="KR3k0054_WYG_045-19b"/>
竇如同從河洲來得一青鳥馴養愛翫舉族呼之為鶡<lb/>
吾曰鶡出上黨數曽見之色並黄黒無駁雜也故陳思<lb/>
王鶡賦云揚𤣥黄之勁羽試檢説文鳻雀似鶡而青出<lb/>
羌中韻集音分此疑頓釋<hi>顔氏家訓</hi>
乃往昔時有一小兒持弓箭入神樹中戲邊有三人亦<lb/>
在中看樹上有雀小兒欲射三人勸言若能中雀世間<lb/>
健兒小兒意美引弓射之中雀即死三人共笑助之歡<lb/>
喜而各自去經歴生死數刼之中所在相㑹受罪<hi>法苑珠林</hi>
<pb n="KR3k0054_WYG_045-20a"/>
一鸛雀口中銜草語諸鳥言我等共相憐愍集㑹一處<lb/>
而共住止爾時諸鳥皆信其言而來聚集時此鸛雀趣<lb/>
鳥飛後就他巢窠啄卵而食<hi>上</hi>
昔者菩薩為孔雀王從妻五百棄其舊匹欲娶青雀為<lb/>
妻其青雀唯食甘露好果孔雀為妻日行取之其國王<lb/>
夫人有疾夢覩孔雀云其肉可為藥寤已啟聞王令獵<lb/>
士疾行索之夫人曰有能得之者娉以季女賜金千斤<lb/>
國諸獵士分布行索覩孔雀王從一青雀在常食處即<lb/>
<pb n="KR3k0054_WYG_045-20b"/>
以蜜麨毎處塗樹孔雀輒取以供其妻射師以蜜麨塗<lb/>
身踞坐而候孔雀取麨人應手獲之焉孔雀曰子之勤<lb/>
身必為利也吾示子金山可為無盡之寶子厚吾命矣<lb/>
獵者又曰大王賜吾千觔金妻以季女豈信汝言乎剋<lb/>
以送獻汝矣孔雀見王曰大王懐仁潤無不周願納微<lb/>
言乞得少水吾以慈咒服之疾瘳矣若其無效受罪不<lb/>
晚王順其意夫人服之衆疾皆瘳華色煒曄宫人皆然<lb/>
舉國歎王𢎞慈全孔雀之命獲延一國之夀孔雀曰願<lb/>
<pb n="KR3k0054_WYG_045-21a"/>
得投身于彼大湖并咒其水率土黎民衆疾可瘳若有<lb/>
疑妄願以杖捶吾足王曰許可孔雀如之國人飲水並<lb/>
皆行力聾聴盲視瘖語躄伸衆疾皆然夫人疾除國人<lb/>
並得無病兼無害孔雀之心孔雀具知向王陳曰受王<lb/>
生潤之恩吾報濟一國之命報畢乞退王曰可爾雀即<lb/>
翔飛升樹重曰天下有三癡王曰何謂三耶一者吾癡<lb/>
二者獵士癡三者大王癡王曰願釋之也雀曰諸佛重<lb/>
戒以色為火燒身危命貪色之由也吾捨五百供養之<lb/>
<pb n="KR3k0054_WYG_045-21b"/>
妻而貪青雀索食供之有如僕使為狂網所得殆危身<lb/>
命斯吾癡也獵者之癡吾至誠之言捨一山之金棄無<lb/>
窮之寶信夫人邪偽之欺望季女之妻覩世狂愚皆斯<lb/>
類矣損佛真誠之戒信鬼魅之欺酒藥婬亂或度破門<lb/>
之禍或死入太山其苦無數思還為人猶無羽之鳥欲<lb/>
飛升天豈不難哉婬婦之妖蠱喻彼<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>魅靡不由之亡<lb/>
國危身而愚夫尊之萬言無一誠也而射師信之斯謂<lb/>
獵者愚矣王得天醫除一國疾諸毒都滅顔如盛華巨<lb/>
<pb n="KR3k0054_WYG_045-22a"/>
細欣賴而王放之王始欲殺吾以肉療夫人疾斯謂王<lb/>
愚矣佛告舍利弗孔雀王者自是之後周旋八方輒以<lb/>
神藥慈心布施愈衆生<hi>法苑珠林</hi>
昔者菩薩身為雀王慈心濟衆由獲身瘡有虎食獸骨<lb/>
挂其齒困饑將終雀王入口啄骨日日若兹雀口生瘡<lb/>
身為瘦疵骨出虎活雀飛登樹説佛經曰殺為凶虐其<lb/>
惡莫大虎聞雀誡勅聲勃然恚曰爾始離吾口而敢多<lb/>
言雀覩其不可化退速飛去佛言雀王者是吾身虎者<lb/>
<pb n="KR3k0054_WYG_045-22b"/>
是調達身<hi>雀王經以下雉</hi>
西方曰鷷雉攻木之工也東方曰鶅雉塼埴之工也南<lb/>
方曰翟雉攻金之工也北方曰鵗雉攻皮之工也伊洛<lb/>
而南曰翬雉設五色之工也<hi>賈逵左傳注</hi>
昔平公時有鳥從南方來赤質五色皆備集於庭叔向<lb/>
曰吾聞師曠言西方有鳥白質五色曰翬南方有鳥赤<lb/>
質五色曰雉今來為君瑞也<hi>瑣語</hi>
魯昭公時雉銜環入<hi>雉之為言弟也喻昭公弟為季氏入之為君也  春秋感精符</hi>
<pb n="KR3k0054_WYG_045-23a"/>
平原太守劉邠字令清取印囊及山鷄毛置器中使輅<lb/>
筮之輅曰内方外圓五色成文含寶守信出則有章此<lb/>
印囊也髙嶽巖巖有鳥朱身羽翼𤣥黄鳴不失晨此山<lb/>
鷄毛也邠曰此郡官舍連有變怪使人恐怖其理何由<lb/>
輅曰或因漢末之亂兵馬擾攘軍尸流血汚染丘山故<lb/>
因昏夕多有怪形也明府道徳髙妙自天祐之願安百<lb/>
姓以光休寵<hi>異苑</hi>
髙平郗超字嘉賔年二十餘得重病廬江杜不愆少就<lb/>
<pb n="KR3k0054_WYG_045-23b"/>
外祖郭璞學易卜頗有經驗超令試占之卦成不愆曰<lb/>
案卦言之卿所恙尋愈然宜于東北三十里上官姓家<lb/>
索其所養雄雉籠而絆之置東簷下却後九日景午日<lb/>
午時必當有野雌雉飛來與交合既畢雙飛去若如此<lb/>
不出二十日病都除又是休應年將八十位極人臣若<lb/>
但雌逝雄留者病一周方差年半八十名位亦失超時<lb/>
正羸篤慮命在旦夕笑而答曰若保八十之半便有餘<lb/>
矣一周病差何足為淹然未之信或勸依其言索雉果<lb/>
<pb n="KR3k0054_WYG_045-24a"/>
得至景午日超卧南軒之下觀之至日晏果有雌雉飛<lb/>
入籠與雄雉交而去雄雉不動超歎息曰管郭之竒何<lb/>
以尚此超病逾年乃起至四十卒於中書郎<hi>搜神記</hi>
孫休好射雉至其時則晨去夕反羣臣諫曰此為小事<lb/>
何足甚耽休曰雖為小物耿介過人所以好之<hi>呉志</hi>
釋僧安戒業精苦坐禪講解時號多能齊文宣時在王<lb/>
屋山衆徒二十許人講涅槃始發題有雌雉來座側伏<lb/>
聴僧若食時出外飲啄日晚上講依時赴集三卷未了<lb/>
<pb n="KR3k0054_WYG_045-24b"/>
遂絶不至衆咸怪之安曰雉今生人道不須怪也武平<lb/>
四年安領徒衆至越州行頭陀忽云往年雌雉應生此<lb/>
逕至一家遙喚雌雉一女走出如舊相識禮拜歡喜女<lb/>
父母異之引入設食安曰此女何故名雌雉耶答曰見<lb/>
其初生髮如雉毛既是女故名雌雉也安大笑為述本<lb/>
縁女聞涕泣苦求出家二親欣然喜之為講涅槃便領<lb/>
解一無遺漏至後三卷茫然不解<hi>髙僧傳</hi>
薛安祖天熱舍樹下有鷙鳥逐雉雉急投之遂觸樹而<lb/>
<pb n="KR3k0054_WYG_045-25a"/>
死安祖取至隂地徐徐䕶視良久得蘇放去後夜忽夢<lb/>
一丈夫衣冠甚偉著繡衣曲領再拜安祖問之曰感君<lb/>
前日見放故來謝徳<hi>異苑</hi>
朱文繡與羅子鍾為友俱仕於梁繡既死鍾哭之其夜<lb/>
俱亡梁南七里有鷄山葬繡於其中北九里有雉澗埋<lb/>
鍾於其内繡神靈變為鷄鍾䰟魄化為雉清鳴哀響來<lb/>
往不絶故詩曰鷄山别飛響雉澗和清音<hi>異苑</hi>
渤海王髙歡攻鄴時瑞物無嵗不有令史焚連理木煮<lb/>
<pb n="KR3k0054_WYG_045-25b"/>
白雉而食之<hi>三國典畧</hi>
佛言於過去世雪山之側有山鷄王多將鷄衆而隨從<lb/>
之鷄冠極赤身體甚白語諸鷄言汝等逺離城邑聚落<lb/>
莫與人民之所噉食我等多諸怨嫉好自慎䕶時聚落<lb/>
中有一猫子聞彼有鷄便往趣之在於樹下徐行低視<lb/>
而語鷄言我為汝婦汝為我夫而汝身形端正可愛頭<lb/>
上冠赤身體俱白我相承事安隠快樂鷄説偈言猫子<lb/>
黄眼愚小物觸事懐害欲噉食不見有畜如此婦而得<lb/>
<pb n="KR3k0054_WYG_045-26a"/>
夀命安隠者<hi>雜寶蔵經  以下鳩</hi>
尸鳩<hi>按爾雅即布穀非戴勝也或云鸇皆失之也</hi>燕之東北朝鮮冽水之間<lb/>
謂之鶝䲹<hi>福丕兩音</hi>自闗而東謂之戴鵀東齊海岱之間謂<lb/>
之戴南南猶鵀也<hi>此亦語聲之轉也</hi>或謂之鶭鸅<hi>按爾雅説戴鵀下鶭鸅自</hi>
<hi>别一鳥名方言似依此義又失也</hi>或謂之戴鳻或謂之戴勝東齊呉揚<lb/>
之間謂之鵀自關而西謂之服鶝或謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鶝燕之東<lb/>
北朝鮮冽水之間謂之<graphic n="KR2753" url="https://raw.githubusercontent.com/kanripo/KR-Gaiji/master/images/KR2753.png" mimeType="image/png"/>
                    <hi>方言</hi>
鳩自關而東周鄭之郊韓魏之都謂之<graphic n="KR1991" url="https://raw.githubusercontent.com/kanripo/KR-Gaiji/master/images/KR1991.png" mimeType="image/png"/>
                    <hi>音郎</hi>
<pb n="KR3k0054_WYG_045-26b"/>
布穀自關東西梁楚之間謂之擊穀自關而西或謂之<lb/>
布穀<hi>今江東呼為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>穀  並上</hi>
舜耕於歴山思慕父母見鳩與母俱飛鳴相哺食益以<lb/>
感思乃作歌<hi>琴操</hi>
髙帝之敗遁叢薄中時有鳩鳴其上追者不疑遂得脱<lb/>
即位後作鳩杖賜老人<hi>風俗通</hi>
皮延字叔然會稽山隂人養母至孝居喪有白鳩巢廬<lb/>
側<hi>㑹稽典録</hi>
<pb n="KR3k0054_WYG_045-27a"/>
楊由見社中水鳩鬭知有兵賊象不赴酒食<hi>後漢書</hi>
晉永康元年正月大㑹有鳩入御坐武帳中拂司空張<lb/>
華之冠<hi>蕭方等三十國春秋  以下鴿</hi>
晉王敦將圖不軌詢諸郭璞璞曰公若起事必不久敦<lb/>
大怒曰我輩不久卿夀㡬何璞曰我命盡在今日午時<lb/>
死在緋衣人手敦曰我令青衣人戮汝既戮之青衣人乃<lb/>
裴姓敦方恚時許旌陽以酒杯擲于梁化為鴿<lb/>
後魏崔光未嘗恚怒位司徒晝坐讀經鴿飛集膝前入<lb/>
<pb n="KR3k0054_WYG_045-27b"/>
懐中縁臂上久之乃去<lb/>
舍利弗雖復聰明然非一切智於佛智中譬如嬰兒如<lb/>
阿婆檀那經中佛在祗洹住晡時經行舍利弗從佛經<lb/>
行是時有鷹逐鴿鴿飛來佛邊住佛經行過之影覆鴿<lb/>
上鴿身安隠怖畏即除不復作聲後舍利弗影到鴿便<lb/>
作聲戰怖如初舍利弗白佛言佛及我身俱無三毒以<lb/>
何因縁佛影覆鴿鴿便無聲不復恐怖我影覆上鴿便<lb/>
作聲戰慄如故佛言汝三毒習氣未盡以是故汝影覆<lb/>
<pb n="KR3k0054_WYG_045-28a"/>
時恐怖不除佛語舍利弗汝觀此鴿宿世因縁㡬世作<lb/>
鴿舍利弗即時入宿命智三昧觀見此鴿從鴿中來乃<lb/>
至八萬大刼常作鴿身過是已往不能復見舍利弗從<lb/>
三昧起白佛言是鴿八萬大刼中常作鴿身過是已前<lb/>
不能復知佛言汝若不能盡知過去世試觀未來世此<lb/>
鴿何時當脱舍利弗即入三昧觀見乃至八萬大劫亦<lb/>
未免鴿身過是已往不復能知不審此鴿何時當脱<hi>智度</hi>
<hi>論鷺以下</hi>
<pb n="KR3k0054_WYG_045-28b"/>
鷺水鳥也齊魯之間謂之春鋤<hi>詩義疏</hi>
朱弋不攫肉朱鷺不吞鯉<hi>禽經</hi>
錢塘人姓杜船行時大雪日暮有女子素衣來岸上杜<lb/>
曰何不入船遂相調戲杜欣然載之後成白鷺飛去杜<lb/>
惡之便病死<hi>搜神記</hi>
煬帝征遼回次于栁城郡之望海鎮步出觀望有大鳥<lb/>
二素羽丹嘴狀同鶴鷺出自霄漢翻翔雙下徘徊馴擾<lb/>
翔舞御營敕著作佐郎虞綽製瑞鳥銘以進上命鐫於<lb/>
<pb n="KR3k0054_WYG_045-29a"/>
其所仍勅殿内丞閻毘圖寫其狀<hi>大業拾遺  以下鳬</hi>
野鳬甚小而好没水中者南楚之外謂之鷿鷉<hi>鷿音指辟反鷉</hi>
<hi>音他奚反</hi>大者謂之鶻蹏<hi>滑蹄兩音  方言</hi>
或云婬欲情欲受鶩身或云愚癡多故亦受鶩身問此<lb/>
二鶩身為同為異答謂習欲生者是水鳥鳬□之流習<lb/>
癡生者是陸鳥鵄梟之類者或晝見夜亦見由欲生故<lb/>
恒多連飛並泛鳥之類者或夜見晝不見由癡生故恒<lb/>
多夜遊伺鼠鴟亦二種習欲生者是老鴟則晝見夜不<lb/>
<pb n="KR3k0054_WYG_045-29b"/>
見習癡生者是角鴟則夜見晝不見<hi>智度論</hi>
化蒙縣祠山上有池池中有松鳬如今野鳬棲息松間<lb/>
故俗謂之松鳬<hi>南越志</hi>
呉郡魚城城下水中有石首魚至秋化為鳬鳬頂中尚<lb/>
有石<lb/>
張湯欲以鶩當鳬祀宗廟董仲舒曰鶩非鳬鳬非鶩愚<lb/>
以為不可<hi>春秋繁露  以下鵞</hi>
呉景帝有疾求覡視者得一人景帝欲試之乃殺鵞而<lb/>
<pb n="KR3k0054_WYG_045-30a"/>
埋於苑中架小屋施牀几以婦人屐履服物著其上乃<lb/>
使覡視之告曰若能説此塚中鬼婦人形狀者當加賞<lb/>
而即信矣竟日盡夕無言帝推問之急乃曰實不見有<lb/>
鬼但見一頭白鵞立墓上所以不即白之疑是鬼神變<lb/>
化作此相當候其真形而定無復移易不知何故不敢<lb/>
不以實上聞景帝乃厚賜之然則鵞死亦有鬼<hi>抱朴子</hi>
孝懐帝永嘉元年二月洛陽東北步廣里地陷有蒼白<lb/>
二色鵞出蒼者飛翔沖天白者止焉陳留董養曰步廣<lb/>
<pb n="KR3k0054_WYG_045-30b"/>
周之狄泉盟㑹地也白者金色國之行也蒼為胡象其<lb/>
可盡言乎是後劉元海石勒相繼亂華<hi>晉書</hi>
義熙中羌主姚畧壊洛陽溝取磚得一雙雄鵞並金色<lb/>
交頸長鳴聲聞九臯養之此溝<hi>幽明録</hi>
濟南郡張公城西北有鵞溝南燕世有漁人居水側常<lb/>
聴鵞聲而衆鵞中有鈴聲甚清亮候之見一鵞咽頸極<lb/>
長因羅得之項上銅鈴綴以銀鏁有隠起元鼎元年字<lb/>
<hi>酉陽雜俎</hi>
<pb n="KR3k0054_WYG_045-31a"/>
髙祖圍廣固夜忽有鳥大如鵞蒼黒色飛入髙祖帳中<lb/>
胡蕃起賀曰蒼黒胡虜之色胡虜歸我大吉之祥也明<lb/>
旦攻城陷之<hi>宋書</hi>
傅承為江夏守有一雙鵞失之三年忽引道得三十餘<lb/>
頭來向承家<hi>異苑</hi>
淨影寺沙門慧逺初在鄉養一鵞恒隨逺聴經及逺入<lb/>
京留在寺鵞晝夜鳴噪不止僧徒送入京至寺門放之<lb/>
自然知逺房入馴狎每聞講經入室伏聴若聞泛説他<lb/>
<pb n="KR3k0054_WYG_045-31b"/>
事則鳴翔而出如是六年忽哀叫庭宇不肯入堂至二<lb/>
旬而逺卒<hi>髙僧傳</hi>
昔太𤣥中章安郡史悝有駁雄鵞善鳴悝女常養之鵞<lb/>
非女不食荀儉苦求得之鵞輒不食乃以還悝又數日<lb/>
晨起失女及鵞隣家聞鵞向西追至一水唯見女衣及<lb/>
鵞毛在水邊今名此水為鵞女溪<hi>廣古今五行記</hi>
一比丘乞食至珠師門為王穿大牟尼珠師放珠入取<lb/>
食以施有鵞見珠映比丘衣作赤色其狀似肉即吞之<lb/>
<pb n="KR3k0054_WYG_045-32a"/>
珠師出覔珠不得驚問比丘得我珠耶比丘恐彼殺鵞<lb/>
取珠不敢以告被加以絞縳耳眼口鼻盡皆血出是時<lb/>
彼鵞來趣食血珠師嗔憤打鵞即死比丘見鵝既死涕<lb/>
泣不樂珠師問故比丘具説上因珠師即剖鵞得珠乃<lb/>
號哭懺悔<lb/>
佛言乃往過去時有蓮華池多有水鳥在中而住時有<lb/>
鸛雀在於池中徐步舉腳諸鳥皆言此鳥善行威儀徐<lb/>
序不惱水性時有白鵞而説偈言舉脚而徐步音聲極<lb/>
<pb n="KR3k0054_WYG_045-32b"/>
柔輭欺誑於世間誰不知諂讒鸛雀語言何為作此語<lb/>
來共作親善白鵞答言我知汝諂讒終不親善汝欲知<lb/>
爾時鵞者即我身是也爾時鸛雀者今提婆達多是也<lb/>
<hi>雜寶蔵經  以下□</hi>
水戰之□何必白纓盈俎之雞何必長鳴<hi>蔡氏化清經</hi>
西門外□城者呉王築此城以養□<hi>呉地記</hi>
桓邈為汝南郡人齎四烏□作禮大兒夢四烏衣人請<lb/>
命覺忽見□將殺遂救之買肉以代還夢四人來謝而<lb/>
<pb n="KR3k0054_WYG_045-33a"/>
去<hi>夢雋</hi>
憶在江都時陽華李姑畜鬭□水池上苦獺囓□時下<lb/>
朱里芮姥者求捕獺狸獻姥謂姑曰是狸不他食當飯<lb/>
以□姑怒絞其狸今夷術真似此也<hi>趙后外傳樊嬺對飛燕語</hi>
陸遜字伯言時建昌侯慮於堂前作鬭□欄頗施小巧<lb/>
遜乃正色曰君侯宜覽經典用此何為慮即便毁撤之<lb/>
<hi>南史</hi>
晉周昉少時與商人沂江俱行夕止宫亭廟下同侣相<lb/>
<pb n="KR3k0054_WYG_045-33b"/>
語誰能入廟中宿昉性膽果决因上廟宿竟夕晏然晨<lb/>
起廟中有白頭老翁昉遂擒之化為雄□昉捉還船欲<lb/>
烹之因而飛去後竟無他<hi>述異記</hi>
智曠年將不惑始䝉剃落進戒以後頭陀蛇弭床側毎<lb/>
夕山隅四燈同照士俗雲赴奄成華寺有一宰□而為<lb/>
齋者□神夜告便曰何有殺牲而充淨供自爾便斷<hi>神僧</hi>
<hi>傳</hi>
元嘉中章安有人噉□肉乃成瘕病胸滿面赤不得飲<lb/>
<pb n="KR3k0054_WYG_045-34a"/>
食醫令服秫米瀋須臾煩悶吐一□雛<hi>異苑</hi>
僧羣年一百三十忽見一折翅□當梁頭羣將舉錫撥<lb/>
之恐有轉傷因此回歸遂絶水數日而終臨終謂左右<lb/>
曰我少時曽折一□翅驗此以為報也<hi>神僧傳以下鷄</hi>
鷄陳楚宋魏之間謂之鷿䲬<hi>避祗兩音</hi>桂林之中謂之割鷄<lb/>
或曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音從</hi>北燕朝鮮冽水之間謂伏鷄曰抱<hi>房奥反江東呼蓲臾</hi>
<hi>富反</hi>爵子及鷄雛皆謂之<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>
                    <hi>恪遘反關西/曰<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>音顧</hi>其卵伏而未孚<lb/>
始化謂之涅<hi>方言</hi>
<pb n="KR3k0054_WYG_045-34b"/>
陽溝巨鶤古之名鷄<hi>爾雅注</hi>
鷄屬辟鴟鷄也杜艾季蜀<hi>廣雅</hi>
鄙諺有之黄鷄生卵烏鷄伏之但知其為烏鷄之子不<lb/>
知其為黄鷄之兒小可以喻大<hi>晉袁喬妻于氏上表論養子議</hi>
失晨之雞思補更鳴<hi>三國志</hi>
賢者居明夷之世為時所傷或衆邪在位厥妖雞生角<lb/>
<hi>京房易傳</hi>
羊溝之鷄三嵗為株相者視之則非良鷄也然而時勝<lb/>
<pb n="KR3k0054_WYG_045-35a"/>
人者以狸膏塗其頭也<hi>注羊溝鬭鷄處株魁帥也鷄畏狸膏  莊子</hi>
鷄人<hi>鷄屬木故列職于春官</hi>掌共鷄牲辨其物大祭祀夜嘑旦以<lb/>
嘂百官凡國之大賔客㑹同軍旅喪紀亦如之凡國事<lb/>
為期<hi>所作謂之事期謂作事之時</hi>則告之時<hi>告其/時</hi>凡祭祀面禳釁<hi>面四</hi>
<hi>面也禳以却祀灾釁以厭妖怪</hi>共其鷄牲<hi>周禮</hi>
扶桑山有玉鷄玉鷄鳴則金鷄鳴金鷄鳴則石鷄鳴石<lb/>
鷄鳴則天下之鷄悉鳴而潮水應之矣<hi>神異經</hi>
龍鄉有伺晨鷄獻之考驗而與漏合<hi>文選注</hi>
<pb n="KR3k0054_WYG_045-35b"/>
狼盲之鷄特稟異聲<hi>狼盲地名  天中記</hi>
髙興縣多容鷄其形似鷄而五采至則年穰<hi>南越志</hi>
移風縣有潮鷄鳴長且清如吹角每潮至則鳴一名林<lb/>
鷄<hi>輿地志</hi>
婁門外鷄陂墟故呉王所畜鷄使李保養之去縣二十<lb/>
里<hi>越絶書</hi>
江表傳曰南郡獻長鳴承露鷄南越志曰鷄冠四開如<lb/>
蓮花鳴聲清徹也<lb/>
<pb n="KR3k0054_WYG_045-36a"/>
陳倉山上有石雞與山雞各别趙髙使火燒山山鷄飛<lb/>
去石鷄不去晨鳴山頭聲聞三十里或云是玉鷄<lb/>
陳倉城上有神鷄人取不得雄者王雌者霸穆公得雌<lb/>
故霸<hi>辛氏三秦記</hi>
漢昭靈后名含始遊浴池有玉鷄銜赤珠出刻曰玉英<lb/>
吞此者王含始吞之生髙祖<lb/>
祝鷄翁者洛人也居尸鄉北山下養鷄百餘年鷄有千<lb/>
餘頭皆立名字暮棲樹上晝放散之欲引呼名即隨呼<lb/>
<pb n="KR3k0054_WYG_045-36b"/>
而至賣鷄及子得千餘萬輒置錢去之呉作養魚池後<lb/>
升呉山白鶴孔雀數百常止其傍云<hi>列仙傳</hi>
漢宣帝黄龍元年未央殿輅軨中雌鷄化為雄毛衣變<lb/>
化而不鳴不將無距元帝初元元年丞相府史家雌鷄<lb/>
伏子漸化為雄冠距鳴將至永光中有獻雄鷄生角者<lb/>
五行志以為王氏之應京房易傳曰賢者居明夷之世<lb/>
知時而傷或衆在位厥妖鷄生角又曰婦人専政國不<lb/>
靜牝鷄雄鳴主不榮<hi>搜神記</hi>
<pb n="KR3k0054_WYG_045-37a"/>
孝武帝太元末京口謠曰黄雌鷄莫作雄父啼一旦去<lb/>
毛衣衣被拉颯棲尋而王恭起兵誅王國寶旋為劉牢<lb/>
之所敗故言拉颯棲也<hi>晉書</hi>
殷浩以江逌為長史及丁令反叛浩令逌代之乃取數<lb/>
百鷄以長繩連之脚皆繫火一時驅放羣鷄駭散飛過<lb/>
塹集賊營皆燃因其驚亂縱兵擊之<hi>晉中興書</hi>
涼州罪人於市將刑忽有一白雄鷄飛於人邊請命引<lb/>
頸長鳴伏地向吏驅之去輒來刺史張義免其坐<hi>西河記</hi>
<pb n="KR3k0054_WYG_045-37b"/>
支遁常與其師辨論物類謂鷄卵生用未足殺之與諸<lb/>
蜎動不得同罰師尋亡忽見形來至遁前手執鷄卵投<lb/>
地破之見有雞雛出殻而行遁即惟悟悔其本言俄而<lb/>
師及雞雛並滅不見<hi>㝠祥記</hi>
竺法慧語弟子法昭曰汝過去時折一雞脚其殃尋至<lb/>
俄而昭為人所擲脚遂永疾<lb/>
卞伯玉作東陽郡竈正熾火有雞遙從口入良久乃沖<lb/>
突而出毛羽不燋鳴啄如故伯玉尋病殞<hi>異苑</hi>
<pb n="KR3k0054_WYG_045-38a"/>
崔光字長仁正始元年夏有典事史元顯獻四足四翼<lb/>
雞詔趙邕以問光光對曰翅足衆多羣下相扇動之象<lb/>
雛而未大脚羽差小其勢尚微易制御也帝大悦後數<lb/>
日茹皓等並以罪伏法於是禮光逾重<hi>後魏書</hi>
維神雀元年嵗在辛酉八月己酉朔十三日丁酉帝顓<lb/>
頊遣征西大將軍下雉公王鳯西中郎將白門侯扁鵲<lb/>
咨爾凌鷄山子維君天姿英茂乗機晨鳴雖風雨之如<lb/>
晦抗不已之竒聲今以君為使持節金西蠻校尉西河<lb/>
<pb n="KR3k0054_WYG_045-38b"/>
太守以揚州之㑹稽封君為㑹稽公以前浚鷄山子為<lb/>
湯沐邑君其秪承予命使西海之水如帶浚鷄之山如<lb/>
礪國以永存爰及苖裔浚山侍郎丁鴻舍人鳬亭男梁<lb/>
鴻郎中蘇鵠死罪伏惟君徳著朝野勲加鵷鷟故天王<lb/>
鳯皇持錫位封令鳯鵲等在柏外願時拜受不勝欣豫<lb/>
之情謹詣棲下以聞<hi>宋袁淑排諧記鷄九錫文</hi>
魏文帝遣使求長鳴短鳴鷄羣臣以非禮欲不與孫權<lb/>
勅付之<hi>呉録</hi>
<pb n="KR3k0054_WYG_045-39a"/>
扶南王范尋以鐵為鬭鷄假距與諸將賭戲<hi>呉時外國傳</hi>
雩都縣江邊有石室常有神鷄色如金出穴奮翼長鳴<lb/>
見人輒飛入穴因號為金鷄穴<hi>述異記梟以下鴟</hi>
鵅鵋江東呼為鉤鵅即怪鴟是也一名角鴟一名訓狐<lb/>
<hi>爾雅注</hi>
自關而西謂梟為流離<hi>注疏</hi>
蝍蛆甘帶鴟梟耆鼠<hi>莊子</hi>
胡桃之劵令雞夜鳴甑瓦之契投梟自止<hi>張華感應類從志</hi>
<pb n="KR3k0054_WYG_045-39b"/>
太山之鴟喙腐鼠於窮澤非有害於人也今有司盜主<lb/>
財而食之焉得若太山之鴟乎<hi>鹽鐵論</hi>
梟逢鳩鳩曰子將安之梟曰我將東徙鳩曰何故梟曰<lb/>
鄉人皆惡我鳴以故東徙鳩曰子能更鳴可矣不能更<lb/>
鳴東徙猶惡子之聲<hi>説苑</hi>
子産治鄭蒺藜不生鴟鴞不至<hi>梁冀别傳</hi>
道西有道兒君碑是魯相陳君立昔曽參居此梟不入<lb/>
郭<hi>水經注</hi>
<pb n="KR3k0054_WYG_045-40a"/>
季仲甫夜卧牀上或為鴟鳥後至沓縣巨山山上有羅<lb/>
鷹者羅得鴟視之仲甫也<hi>列仙傳</hi>
涼州張重華遣謝艾代麻狄引師出振武夜有二梟鳴<lb/>
于牙中艾曰梟者邀也六博得梟者勝今梟鳴牙中克<lb/>
敵之兆果大破之<hi>異苑</hi>
梁武太清三年侯景圍臺城逺不通問簡文作紙鳶飛<lb/>
空告急於外侯景謀臣王偉謂景曰此紙鳶所至即以<lb/>
事達外令左右善射者射之及墮皆化為鳥飛入雲中<lb/>
<pb n="KR3k0054_WYG_045-40b"/>
不知所往<hi>獨異志鳥以下雜</hi>
李元忠性甚工彈彈桐葉常出一孔擲棗栗而彈之十<lb/>
中七八常從文襄入謁魏帝有梟鳴殿上文襄命元忠<lb/>
彈之問得㡬丸而落對曰一丸奉至尊威靈一丸承大<lb/>
將軍意氣兩丸足矣如其言而落之<hi>北史</hi>
金得伯勞之血則昏鐵得鷿鵜之膏則䓨石得鵲髓則<lb/>
化銀得雉糞則枯翡翠粉金蟹敗漆人氣破犀<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黄自關而東謂之鶬鶊<hi>又名商庚</hi>自關而西謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黄<hi>其色</hi>
<pb n="KR3k0054_WYG_045-41a"/>
<hi>黧黒而黄因名之</hi>或謂之黄鳥或謂之楚雀<hi>方言人毛詩義疏云齊  謂之摶香</hi>
桑飛<hi>即鷦鷯也又名鷦鸚</hi>自關而東謂之工雀或謂之過嬴或謂<lb/>
之女□<hi>今亦名為巧媍江東呼布母</hi>自關而東謂之鸋鴂自關而西<lb/>
謂之桑飛或謂之懱爵<hi>言懱截也</hi>
䳚鴠<hi>鳥似鷄五色冬無毛赤倮晝夜鳴侃旦兩音</hi>周魏齊宋楚之間謂之定<lb/>
甲或謂之獨舂<hi>好自低仰</hi>自關而東謂之城旦<hi>言其辛苦有似於罪禍者</hi>
謂之倒懸<hi>好自懸於樹也</hi>或謂之鴠鴠自關而西秦隴之内謂<lb/>
之鶡鴠<lb/>
<pb n="KR3k0054_WYG_045-41b"/>
鷱<hi>音臯</hi>其<graphic n="KR1891" url="https://raw.githubusercontent.com/kanripo/KR-Gaiji/master/images/KR1891.png" mimeType="image/png"/>鳩謂之鸊鷱自關而西秦漢之間謂之鵴鳩<lb/>
其大者謂之鳻<hi>音斑</hi>鳩其小者謂之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鳩或謂之䳫鳩<hi>音葵</hi>
或謂之䳕鳩<hi>音浮</hi>或謂之鶻鳩梁宋之間謂之鷦鳲<hi>並上</hi>
鶺鴒謂之連錢<hi>毛詩義疏</hi>
鷓鴣一名内史一名花豸<hi>採蘭雜志</hi>
鸛鷒一名墮羿形似鵲人射之則銜矢反射人<lb/>
思婦鳥名也<lb/>
顧渚山有報春鳥春至則鳴秋分亦鳴似鶗鴂之類也<lb/>
<pb n="KR3k0054_WYG_045-42a"/>
<hi>述異記</hi>
鵜鶘飲水數斗而不足鱓鮪入口若露而死<lb/>
杜鵑相推而鳴先鳴者吐血死常有入山行見一羣寂<lb/>
然聊學其聲即死初聴其聲者主離别<lb/>
扶老秃秋也狀如鶴而大大者頭髙八尺善與人鬭好<lb/>
啖蛇<lb/>
江充之害其萌反舌鳥入殿<hi>春秋保乾曜</hi>
啄木本雷公採藥吏化為此鳥<hi>古今異傳</hi>
<pb n="KR3k0054_WYG_045-42b"/>
鸏䴀水鳥黄啄長尺餘南人以為酒器<hi>益都記</hi>
鳭鷯一名剖葦青斑長尾江東呼為蘆虎似雀<hi>埤雅</hi>
雪姑冬月羣飛鳴則必雪<hi>㑹稽縣志</hi>
四足之美有麃二足之美有鷮<hi>詩正義</hi>
海扇見乎上已鶡鴠□于孟冬<lb/>
鴆鳥一名雲白抱朴子云渴者恣口於雲白之酒饑人<lb/>
之取飽於鬱肉漏脯也<lb/>
鴆一名曇鳥亦曰同力<hi>寰宇記</hi>
<pb n="KR3k0054_WYG_045-43a"/>
蠅虎鴻豺以食之也鴈奴虎僕以其為役也<lb/>
鬼車名姑獲<hi>荆楚嵗時記</hi>
昔尹吉甫信後妻之讒而殺孝子伯竒其弟伯封求而<lb/>
不得作黍離之詩俗傳云吉甫後悟追傷伯竒出遊於<lb/>
田見異鳥鳴於桑其聲激然吉甫心動曰無乃伯竒乎<lb/>
鳥乃折翼其聲尤切吉甫曰果吾子也乃顧曰伯竒勞<lb/>
乎是吾子棲吾輿非吾子飛弗居言未卒鳥尋聲而棲<lb/>
其葢歸入門集於井幹之上向室而號吉甫命後妻載<lb/>
<pb n="KR3k0054_WYG_045-43b"/>
弩射之遂射殺後妻以謝之<hi>陳思王惡鳥論</hi>
譬如蝙蝠欲捕鳥時則入穴為鼠欲捕鼠時則飛空為<lb/>
鳥而實無有大鳥之用其身臭穢但樂暗㝠舍利弗破<lb/>
戒比丘亦復如是既不入於布薩自恣亦不入王者使<lb/>
役不名白衣不名出家如燒屍殘木不復中用<hi>法苑珠林</hi>
孔子與子夏渡江見鳥而異之人莫能名孔子曰鶬嘗<lb/>
聞河上人歌云鶬兮鴰兮逆毛衰兮一身九尾長兮<hi>韓詩</hi>
<hi>外傳</hi>
<pb n="KR3k0054_WYG_045-44a"/>
孔子遊于隅山見梓樹上有孤鶼乃承而歌之<hi>琴操</hi>
正始元年戴鵀之鳥巢張臶門隂臶告門人曰夫戴鵀<lb/>
陽鳥而巢門隂此凶祥也乃援琴歌咏作詩二篇旬日<lb/>
而卒<hi>魏志</hi>
晉永嘉五年有鶖鳥集于始安縣南其里之鷔陂中民<lb/>
周虎張得之木矢貫以銕銀其長六尺有半以箭計之<lb/>
其射者人身應長一丈五六尺也<hi>圖經</hi>
咸和二年正月饗萬國有五鷗集于太極殿前<hi>晉起居注</hi>
<pb n="KR3k0054_WYG_045-44b"/>
𢎞公患瘧經年後猶至田舍瘧發有數小兒持公手脚<lb/>
公見因陽瞑忽起捉得一小兒化成黄鷁餘者皆走仍<lb/>
縳以還家懸著牕上明當殺之至比曉失鷁瘧遂斷於<lb/>
時有瘧者便呼𢎞公便斷<hi>録異傳</hi>
檀道濟鎮潯陽十二年入朝與家分别顧瞻城闕嘘欷<lb/>
涕零時人歌曰生人非死别荼毒當奈何濟時發舟所<lb/>
養孔雀來銜其衣以十三年伏誅<hi>異苑</hi>
正光二年八月獲秃鶖鳥於宫内詔示崔光光表曰此<lb/>
<pb n="KR3k0054_WYG_045-45a"/>
即詩所謂有鶖在梁解云秃鶖也性貪之鳥野澤所育<lb/>
不應入於殿庭昔魏氏黄初中有鵜鶘集於靈芝池文<lb/>
帝下詔以曹恭公逺君子近小人博求賢俊太尉華歆<lb/>
由此遜位而讓管寧者也臣聞野物入舍古人以為不<lb/>
善是以張臶惡鵀賈誼忌鵩鵜鶘蹔集而去前王猶為<lb/>
至誡况今親入宫禁為人所獲方被畜養晏然不以為<lb/>
懼準諸往義信有殊矣<hi>北史</hi>
陳後主時蔣山衆鳥鼓兩翼以拊膺曰奈何帝奈何帝<lb/>
<pb n="KR3k0054_WYG_045-45b"/>
又有鳥一足集其殿庭以嘴畫地成文曰獨足上髙臺<lb/>
盛草變為灰欲知我家處朱門當水開解者以為獨足<lb/>
葢指後主獨行無衆盛草言荒穢隋承火運草得火而<lb/>
灰及至京師與其家屬館於都水臺所謂上高臺當水<lb/>
也<hi>陳書</hi>
隋宦者劉繼詮得芙蓉鷗二十四隻以獻毛色如芙蓉<lb/>
帝甚喜置北海中曰鷗字三品鳥宜封碧海舍人<lb/>
宋京師道林寺有沙門僧伽達多博通經論偏以禪思<lb/>
<pb n="KR3k0054_WYG_045-46a"/>
為業以元嘉之初來遊宋境達多常在山中坐禪日時<lb/>
將逼念欲受齋乃有羣鳥銜果飛來授之達多思惟昔<lb/>
獼猴奉蜜佛亦受而食之今飛鳥授食何為不可於是<lb/>
受進食之<hi>梁髙僧傳</hi>
帝舍臨海頓見大鳥異之詔綽為銘其辭曰維大業八<lb/>
年嵗在壬申夏四月景子皇帝底定遼碣班師振旅龍<lb/>
駕南轅鸞旗西邁行宫次于柳城縣之臨海頓焉山<lb/>
川明秀實仙都也旌門外設款跨重阜帳殿周施降望<lb/>
<pb n="KR3k0054_WYG_045-46b"/>
大壑息清<graphic n="KR3414" url="https://raw.githubusercontent.com/kanripo/KR-Gaiji/master/images/KR3414.png" mimeType="image/png"/>下輕輿警百靈綏萬福踐素砂步碧沚同<lb/>
軒皇之襄野邁漢宗於河上想汾射以開襟望蓬瀛而<lb/>
載佇窅然齊肅藐屬殊庭兼以聖徳遐宣息别風於淮<lb/>
雨休符潛感表重潤於夷波璧日曬光卿雲舒采六合<lb/>
開朗十洲澄鏡少選之間儵焉靈感忽有祥禽皎同鶴<lb/>
鷺出自霄漢翻然雙下髙逾一丈長乃盈尋靡霜暉於<lb/>
羽翮激丹華於觜距鸞翔鳯跱鵲起鴻騫或蹶或啄載<lb/>
飛載止徘徊馴擾咫尺乗輿不藉揮琴非因拊石樂我<lb/>
<pb n="KR3k0054_WYG_045-47a"/>
君徳是用來儀斯固類仙人之騏驥冠羽族之宗長西<lb/>
王青鳥東海赤鴈豈可同年而語哉竊以銘基華嶽事<lb/>
乖靈異紀迹鄒山義非盡美猶方冊不泯遺文可觀况<lb/>
盛徳成功若斯懿鑠懐真味道加此感通不鐫名山安<lb/>
用銘異臣拜稽首敢勒銘云來蘇興怨帝自東征言復<lb/>
禹績乃御軒營六師薄伐三韓肅清龔行天罰赫赫明<lb/>
明文徳上暢靈武外薄車徒可擾苛慝靡作凱歌載路<lb/>
成功允鑠反斾還軒遵林並壑停輿海澨駐驆巖阯窅<lb/>
<pb n="KR3k0054_WYG_045-47b"/>
想遐凝藐屬千里金臺銀闕雲浮嶽峙有感斯應靈禽<lb/>
效祉飛來清漢俱集華泉好音玉響皓質冰鮮狎仁馴<lb/>
徳習習翩翩絶迹無泯於萬斯年帝覽而善之命有司<lb/>
勒於海上<hi>隋書</hi>
宋昭公夢為鳥咮加於南門尾加於北門曰子夢必立<lb/>
郢城有華山山上有井有鳥巢其中金喙黒色而團翅<lb/>
此鳥見則大水<hi>異苑</hi>
張衡嘗作水鳥假以羽翮腹中施機能飛數里<hi>文士傳</hi>
<pb n="KR3k0054_WYG_045-48a"/>
梁武帝時有男子不知何許人於大衆中割肉以飼饑<lb/>
鳥血流遍體而顔色不變<lb/>
晉李奚子東平太守李忠祖母本一山嫗每遇大雪鳥<lb/>
無安枝往往飛集其家遂留不去嫗濟以穀且不敢驚<lb/>
上帝謂有仁心腸令度亡後得道居華陽洞宫<hi>真誥</hi>
昔有大樹仙者居殑伽河<hi>即恒河也</hi>側棲神入定積年之久<lb/>
形如槁木遊禽棲集遺尼拘律<hi>果樹名</hi>果於其肩上暑往<lb/>
寒來乗䕃合拱一夕忽從定起欲去其樹又恐鳥驚於<lb/>
<pb n="KR3k0054_WYG_045-48b"/>
是安忍方便移之移訖乃起天美其徳賜號大樹仙<lb/>
昔佛在世時有一比丘林中誦經音聲雅好時有一鳥<lb/>
聞法敬愛在樹而聴時為獵師所射命終縁此善根生<lb/>
忉利天<hi>賢愚經</hi>
　<lb/>
　<lb/>
　<lb/>
　廣博物志巻四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷四十一</head> <lb/>
    <p>
<pb n="KR3k0054_WYG_041-1a"/>
欽定四庫全書<lb/>
　廣博物志卷四十一<lb/>
　　　　　　　　　　　　明　董斯張　撰<lb/>
　　食飲<hi>總食</hi>　<hi>肉/</hi>　<hi>酒/</hi>　<hi>茗/</hi>　<hi>藥餌附</hi>
王者居中央制御四方平旦食少陽之始也晝食太陽<lb/>
之始也晡食少隂之始也暮食太隂之始也<hi>白虎通</hi>
膳夫<hi>食官之長</hi>掌王之食飲膳羞以養王及后世子凡王之<lb/>
饋食用六榖<hi>黍稷稻粱苽麥</hi>膳用六牲<hi>馬牛羊/豕犬鷄</hi>飲用六清<hi>水漿醴䣼</hi>
<pb n="KR3k0054_WYG_041-1b"/>
<hi>
                        <graphic n="KR2768" url="https://raw.githubusercontent.com/kanripo/KR-Gaiji/master/images/KR2768.png" mimeType="image/png"/>酏</hi>羞用百有二十品珍用八物<hi>淳熬淳毌炮豚炮牂𢷬珍清熬肝膋</hi>醬用<lb/>
百有二十罋<hi>醢六十罋醯六十罋</hi>王食一舉<hi>謂朝食也殺牲盛饌曰舉</hi>鼎十有<lb/>
二<hi>牢鼎九陪鼎三</hi>物皆有爼<hi>謂牢鼎之實亦九爼</hi>以樂侑食膳夫授祭品<lb/>
甞食<hi>防有毒也</hi>王乃食卒食以樂徹於造<hi>作樂畢徹於造食之所</hi>王齊<lb/>
日三舉<hi>齊謂散齊也齊必變食故特加二舉</hi>大喪則不舉大荒則不舉大<lb/>
札則不舉天地有烖則不舉<hi>日月薄蝕為天災山崩川沸為地災</hi>邦有大<lb/>
故則不舉<hi>㓂戎之事凡此皆不舉盛饌以自貶損也</hi>王燕食<hi>謂日中與夕食</hi>則奉膳<lb/>
贊祭<hi>燕食則其祭不如朝食之盛故膳夫受而贊之</hi>凡王祭祀賔客食則徹王<lb/>
<pb n="KR3k0054_WYG_041-2a"/>
之胙爼凡王之稍事<hi>有小事而飲酒</hi>設薦餔醢王燕飲酒則為<lb/>
獻主<hi>君尊不與臣敵故膳夫代王酌酒獻賔</hi>掌后及世子之膳羞凡肉修<lb/>
之頒賜皆掌之<hi>王以肉及修餔頒賜羣臣皆膳夫掌之</hi>凡祭祀之致福者<lb/>
受而膳之以摯見者亦如之歲終則會<hi>計頒賜之多少</hi>唯王及<lb/>
后世子之膳不會<hi>不以有司法數拘之也  周禮</hi>
内饔<hi>調和熟食曰饔内饔所主在内</hi>掌王及后世子膳羞之割亨煎和<lb/>
之事<hi>割肆解肉也亨煑也煎和齊以五味也</hi>辨體名肉物<hi>體名脊脇肩背臑之屬肉物胾</hi>
<hi>燔之屬</hi>辨百品之物王舉則陳其鼎爼以牲體實之<hi>取其/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以</hi>
<pb n="KR3k0054_WYG_041-2b"/>
<hi>實鼎取於鼎以實爼</hi>選百羞醬物珍物以俟饋<hi>選擇其中御者</hi>共后及世<lb/>
子之膳羞辨腥臊膻香之不可食者牛夜鳴則庮羊冷<lb/>
毛而毳羶犬赤股而躁臊鳥皫色而沙鳴貍豕盲眡而<lb/>
交脻腥馬黑脊而般臂螻凡宗廟之祭祀掌割烹之事<lb/>
凡燕飲食亦如之凡掌共羞修刑膴胖骨鱐以待共膳<lb/>
凡王之好賜肉修則饔人共之<lb/>
外饔<hi>所主在外</hi>掌外祭祀之割亨<hi>謂天地四望山川社稷外神</hi>共其脯修<lb/>
刑膴<hi>脯薄析肉也修鍜肉也刑鉶羮也膴腊肉大臠也</hi>陳其鼎爼實之牲體魚<lb/>
<pb n="KR3k0054_WYG_041-3a"/>
腊凡賔客之飱饔饗食之事亦如之<hi>飱謂客始至之禮饔謂既將幣之禮</hi>
<hi>饗謂行饗禮之時食謂食禮之時</hi>邦饗耆老孤子<hi>孤子死王事者之子也</hi>則掌其<lb/>
割烹之事饗士庶子亦如之<hi>士庶子衛王宫者</hi>師役則掌共其<lb/>
獻賜脯肉之事凡小喪紀陳其鼎爼而實之<lb/>
庖人掌共六畜六獸六禽<hi>六畜即六牲也六獸麋鹿狼麕野豕兎六禽雁鶉鷃雉鳩</hi>
<hi>鴿</hi>辨其名物凡其死生鱻薧之物<hi>新肉曰鱻乾肉曰薧</hi>以共王之<lb/>
膳與其薦羞之物及后世子之膳羞　共祭祀之好羞<lb/>
共喪紀之庶羞賔客之禽獻凡令禽獻以法授之其出<lb/>
<pb n="KR3k0054_WYG_041-3b"/>
入亦如之凡用禽獸春行羔豚<hi>行用也羔羊子豚豕子</hi>膳膏香<hi>膳治</hi>
<hi>也謂治羔豚以牛脂</hi>夏行腒鱐<hi>腒乾雉/鱐乾魚</hi>膳膏臊<hi>治腒鱐以大膏</hi>秋行犢麛<lb/>
<hi>犢牛子麛鹿子</hi>膳膏腥<hi>治犢麛/以鷄膏</hi>冬行鱻羽<hi>鱻魚也/羽雁也</hi>膳膏羶<hi>治鱻羽以</hi>
<hi>羊脂</hi>歲終則會唯王及后之膳禽不㑹<lb/>
亨人<hi>主為内外饔煑肉也</hi>掌共鼎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以給水火之齊<hi>齊量也水火皆有多少之</hi>
<hi>量亨人給之</hi>職外内饔之㸑亨煑辨膳羞之物祭祀共大羮<lb/>
鉶羮<hi>大羮煑肉汁太古不和之羮鉶羮加以五味也</hi>賔客亦如之<lb/>
腊人<hi>乾物曰腊</hi>掌乾肉凡田獸之脯腊膴胖之事<hi>大物解體肆乾之謂</hi>
<pb n="KR3k0054_WYG_041-4a"/>
<hi>之乾肉小物全乾曰腊膴䐑肉大臠也胖如膞而腥</hi>凡祭祀共豆脯薦脯膴胖凡<lb/>
腊物<hi>豆當為羞聲之誤也脯謂庶羞之脯薦脯謂薦獻之脯</hi>賔客喪紀共其脯腊<lb/>
凡乾肉之事<lb/>
籩人掌肆邊之事<hi>四籩謂朝事饋食加籩羞籩各實以當用之物</hi>朝事之籩其<lb/>
實䵄蕡白黑形鹽膴鮑魚鱐饋食之籩其實棗㮚桃乾<lb/>
橑榛實加籩之實菱茨㮚脯羞籩之實糗餌粉餈　凡<lb/>
祭祀共其籩薦羞之實<hi>薦籩謂朝事饋食之籩羞籩則加籩羞籩是也</hi>喪事及<lb/>
賔客之事共其薦籩羞籩為王及后世子共其内羞<hi>房中</hi>
<pb n="KR3k0054_WYG_041-4b"/>
<hi>之羞籩</hi>凡籩事掌之<lb/>
醢人掌肆豆之實<hi>與四籩同</hi>朝事之豆其事韭葅醯醢昌夲<lb/>
麋臡菁菹鹿臡饋食之豆其實葵菹蠃醢脾析蠯醢蜃<lb/>
蚳醢豚拍魚醢加豆之實芹菹兎醢深蒲醯醢箈菹雁<lb/>
醢筍菹魚醢羞豆之實馳食糝食　凡祭祀共薦羞之<lb/>
豆實賔客喪紀亦如之為王及后世子共其内羞<hi>房中之羞</hi>
<hi>豆</hi>王舉則共醢六十罋<hi>即醬用百二十罋之半也</hi>以五齊七醢七菹<lb/>
三臡實之<hi>五齊謂昌本睥析蜃豚柏深蒲也七醢謂醯蠃蠯蚔魚兎雁也七菹謂韭菁茆葵芹箈筍</hi>
<pb n="KR3k0054_WYG_041-5a"/>
<hi>也三臡謂麋鹿麞也臡乃兮反</hi>賔客之禮共醢五十罋<hi>上公醯醢共百二十罋侯伯百</hi>
<hi>罋子男八十罋此五十罋則百罋之半也</hi>凡事共醢<lb/>
醯人掌共五齊七菹凡醯物以共祭祀之齊菹凡醯醬<lb/>
之物賔客亦如之王舉則共齊菹醯物六十罋<hi>齊菹醢也而醯</hi>
<hi>人亦共之者葢齊菹有湏醯以成者此六十罋亦醬用百二十品之半也</hi>共后及世子之醬<lb/>
齊菹賔客之禮共醯五十罋<hi>并醢人五十罋為百罋葢侯伯之禮也</hi>凡事<lb/>
共醯<hi>並上</hi>
一切衆生有四種食以資諸天得自住持何等為四一<lb/>
<pb n="KR3k0054_WYG_041-5b"/>
麤段及微細食二觸食三意思食四識食何等衆生應<lb/>
食麤段及微細食如閻浮提人等飯麨豆肉等名為麤<lb/>
段食按摩澡浴拭膏等名為微細食自外三洲下人及<lb/>
六欲諸天等並以麤段微細為食自此以上色界無色<lb/>
天並以襌悦法喜為食無復麤段微細食也問曰何等<lb/>
衆生以觸為食答曰一切卵生得身故以觸為食何等<lb/>
衆生以思為食若有衆生意思資潤三益諸根夀命者<lb/>
此等皆用思為食何等衆生以識為食所謂地獄衆生<lb/>
<pb n="KR3k0054_WYG_041-6a"/>
及無邊識處天等等皆用識持以為其食四天王天並<lb/>
食湏陀味朝食一撮暮食一撮食入體轉成身是湏陀<lb/>
味園林池苑皆自然生是湏陀味亦能化作佉陀摩尼<lb/>
等八種飲食一切欲界諸天食亦如是色界諸天從初<lb/>
禪乃生遍净以喜為食無色界已上諸天以意業為食<lb/>
問曰諸天飲食云何答曰如經説云欲界諸天隨其好<lb/>
惡貴賤不同其福厚者隨其所思無不具足飲則甘露<lb/>
盈杯食則百味俱至其福薄者雖有飲食恒不稱心以<lb/>
<pb n="KR3k0054_WYG_041-6b"/>
不足故猶下食来故經云譬如諸天共寶器食隨其福<lb/>
徳飯色有異上者見白中者見黄下者見赤色界諸天<lb/>
以禪悦為味若以四食言之唯有觸食法也<hi>法苑珠林</hi>
文王嗜膽曾晢嗜棗膽苦棗酸二子甘之與衆異也<hi>論衡</hi>
管仲束縛自魯之齊道而饑渴過綺烏封人而乞食烏<lb/>
封人跪而食之甚敬封人因竊謂仲曰適幸及齊不死<lb/>
而用齊將何報我曰如子之言我且賢之用能之使勞<lb/>
之論我何以報子封人怨之<hi>韓非子</hi>
<pb n="KR3k0054_WYG_041-7a"/>
昔者仲尼先飯黍侍者掩口笑子游裼裘而諺曾子揮<lb/>
指而哂以聖賢之舉措非有謬也而不免於嗤誚奚况<lb/>
世人未有名稱其容止文華能免於其誚者豈難也<hi>劉子</hi>
魯有儉者瓦鬲煑食食之而美盛之土鉶之器以進孔<lb/>
子孔子受之歡然而悦如受大牢之饋弟子曰瓦甂陋<lb/>
器也煑食薄膳也而先生何喜如此乎孔子曰吾聞善<lb/>
諫者思其君食美者念其親吾非以饌為厚也以其食<lb/>
美而思吾親也<hi>説苑</hi>
<pb n="KR3k0054_WYG_041-7b"/>
晏子相景公食脱粟之食炙三弋五卵苔菜耳矣公聞<lb/>
之徃燕焉睹晏子之食也公曰嘻夫子之家如此其貧<lb/>
乎而寡人不知寡人之罪也晏子對曰以世之不足也<lb/>
脱粟之食飽士之一乞也炙三弋士之二乞也五卵士<lb/>
之三乞也嬰無倍人之行而有參士之食君之賜厚矣<lb/>
嬰之家不貧再拜而謝<hi>晏子</hi>
晏子侍於景公朝寒公曰請進煖食晏子對曰嬰非君<lb/>
奉饋之臣也敢辭公曰請進服裘對曰嬰非君茵席之<lb/>
<pb n="KR3k0054_WYG_041-8a"/>
臣也敢辭<hi>上</hi>
伍子胥適吳治味以求親闔閭任而安之<hi>賈子</hi>
昔師曠食飯云是勞薪所㸑晉平公使視之果然車輞<lb/>
<hi>北史</hi>
陳尫性多穢訾每得酒食必先撥捐之然後乃食子高<lb/>
告之曰子無然也侣有態者昔君子之於酒食有率甞<lb/>
之義無捐放之道假其可食其上下何擇假令不潔其<lb/>
下滋甚陳尫曰吾知其無益意欲如此子高曰意不恣<lb/>
<pb n="KR3k0054_WYG_041-8b"/>
也夫木之性以櫽括自直可以人而不如木乎子不見<lb/>
夫鷄耶聚榖如陵跪而啄之若縱子之意則與鷄寕有<lb/>
異乎陳尫跪曰吾今而後知過矣請終改之<hi>孔叢子</hi>
漢景帝為太子時帝鍾愛既居東宫文帝念之曰太子<lb/>
之食必料差殊乃命所在每日具兩檐櫝以賜之<lb/>
樊曄與世祖少遊舊徴遷河東都尉引見雲臺世祖微<lb/>
時嘗以事拘新野曄為市吏饋餅一笥帝不忘乃賜御<lb/>
服及乗輿衣物因戲之曰一笥餅得都尉何如曄頓首<lb/>
<pb n="KR3k0054_WYG_041-9a"/>
辭謝<hi>後漢書</hi>
延篤與李文德書曰吾食赤烏之䴸麥飲化益之𤣥醴<lb/>
折張騫大宛之蒜㰱晉國郇理之鹽<hi>化益即伯益</hi>
第五倫字伯魚修行清白常召見上曰聞卿為吏不過<lb/>
從兄飯寕有之耶對曰臣生遭饑饉米食萬錢不敢妄<lb/>
過人飯<hi>東觀漢記</hi>
吕子義當世清賢士也有舊人徃存省嫌其設酒食懐<lb/>
乾糒而徃主人榮其降已乃盛為饌義出懐中乾糒求<lb/>
<pb n="KR3k0054_WYG_041-9b"/>
一杯冷水而食之為率更令有人就之宿非其度數之<lb/>
内子義燃燭危坐通曉目不轉睛膝下不移處<hi>物理論</hi>
郭林宗嘗不睡夜間命作粥魏德公為之進焉林宗一<lb/>
歠以杯擲地怒而呼之曰為粥不加味如何可食徳公<lb/>
無變色<hi>别傳</hi>
郭林宗友来夜冒雨剪韭作餅<lb/>
陳蕃待客拌飯以鹿脯芼羮以牛脯未嘗别為異饌<lb/>
左慈明六甲能役鬼神坐致行厨<lb/>
<pb n="KR3k0054_WYG_041-10a"/>
束晢餅賦有牢九之目葢食具名也酉陽雜爼引伊尹<lb/>
書有籠上牢丸湯中牢丸九字乃是丸字<hi>牢丸今湯餅也  丹鉛録</hi>
劉穆之好徃妻兄江氏乞食多見辱江氏慶會囑勿来<lb/>
穆之猶徃食畢求㯽榔江曰㯽榔消食君乃饑何湏此<lb/>
穆之尹丹陽令以金盤貯㯽榔一斛進之<hi>宋書</hi>
宋公至長安得姚泓時故大官丞程季者了了人也公<lb/>
曰今日之食何者最先季曰仲秋禦景離蟬欲静爕爕<lb/>
曉風凄凄夜冷臣當此景唯能説餅公曰善季乃稱曰<lb/>
<pb n="KR3k0054_WYG_041-10b"/>
安定噎鳩之麥洛陽董德之磨河東長若之葱隴西䑛<lb/>
背之犢抱罕赤髓之羊張掖北門之豉然以銀屑煎以<lb/>
金銚洞庭負霜之橘仇池連蔕之椒調以濟北之鹽剉<lb/>
以新豐之鷄細如華山之玉屑白如梁甫之銀泥既聞<lb/>
香而口悶亦見色而心迷公曰善<hi>梁吳均餅説</hi>
陶淵明日用銅鉢煑粥遇火發則再拜曰非有是火何<lb/>
以充腹<hi>别傳</hi>
謝僕射陶太常詣吳領軍坐乆呉畱作食曰已身使婢<lb/>
<pb n="KR3k0054_WYG_041-11a"/>
賣狗供客此得一頓食殆無復氣可與語<hi>俗説</hi>
齊明帝嘗飲食捉竹筯謂衞尉應昭光曰卿解我用竹<lb/>
筯意否答曰昔憂禹衣惡徃話流言象箸豢腴先哲垂<lb/>
誡今睿情冲素清風反古太平之跡惟竹筯而已<hi>談藪</hi>
河南人趙良與其郷人諸生至長安至新安界遇霖雨<lb/>
糧乏相謂曰饑那得美食耶應時美飯備具有人聲語<lb/>
云進疏食<hi>劉義慶幽明録</hi>
大官進食有裹蒸明帝曰我食此不盡可四片破之餘<lb/>
<pb n="KR3k0054_WYG_041-11b"/>
充晚食<hi>南齊書</hi>
王儉問周顒卿山中何所食曰赤米白鹽緑葵紫蓼文<lb/>
惠太子問菜食何味最曰春初早韭夏末晚菘<hi>上</hi>
殷孚殷淳子也少有父風嘗與侍中何朂共食孚羮盡<lb/>
曰益殷蓴羮朂司空無忌子也孚徐輟筯曰何無忌諱<lb/>
<hi>南史</hi>
安成公何朂無忌之子臨汝公孟靈休㫤之子以肴膳<lb/>
器服車馬相高都下語曰安成食臨汝餙<hi>上</hi>
<pb n="KR3k0054_WYG_041-12a"/>
吕僧珍既有大勲任總心膂性甚恭慎當禁中盛暑不<lb/>
敢解衣每侍御坐屏氣鞠躬果食未嘗舉筯嘗醉後取<lb/>
一甘食帝笑謂曰卿今日便是大有所進<hi>梁書</hi>
洛中沙門數百人各請耆域中食域皆許徃明旦五百<lb/>
舎皆有一域始謂獨過未相讐問方知分身降焉<hi>神僧傳</hi>
彭城王攸自滄州召還父老相率具饌曰殿下惟飲此<lb/>
鄉水未食百姓食聊獻疏薄攸為食一口<hi>北史</hi>
崔瞻為侍御史在臺宅中送食備盡珍羞别室獨飡有<lb/>
<pb n="KR3k0054_WYG_041-12b"/>
一御史姓裴伺瞻食便造焉瞻不與交言又不命匙箸<lb/>
觀瞻食罷而退明日㩦匙筯恣情飲噉瞻曰我初不唤<lb/>
君食又不與君語遂能不拘小節昔劉毅冒親鵝炙豈<lb/>
亦異是君定竒士即與同食<hi>北齊書</hi>
越公以食經遺子子不受曰羮藜含糗無所用也答之<lb/>
以酒誥及洪範三徳<hi>文中子</hi>
爾時有老母名曰難阤躬自作餅時尊者賔頭盧時到<lb/>
著衣持鉢入羅閲城乞食漸漸至老母難阤舎從地涌<lb/>
<pb n="KR3k0054_WYG_041-13a"/>
出舒手持鉢從老母難阤乞食是時老母見賔頭盧極<lb/>
懷瞋恚作是惡言比丘當知設汝眼脱我終不乞汝食<lb/>
是時賔頭盧即入三昧便雙眼脱出是時老母復倍瞋<lb/>
恚正使沙門空中倒懸終不與汝食是時尊者從在空<lb/>
倒懸老母復倍瞋恚正使沙門舉身煙出我終不與汝<lb/>
食是時尊者復舉身出煙老母復倍瞋而作是語正使<lb/>
沙門舉身然者我終不與汝食是時賔頭盧使身盡然<lb/>
老母見已復作是語正使沙門舉身出水我終不與汝<lb/>
<pb n="KR3k0054_WYG_041-13b"/>
食時賔頭盧舉身盡皆出水老母見已復作是語正使<lb/>
沙門在我前死我終不與汝食是時賔頭盧即無出入<lb/>
息在老母前死老母見不出入息即懐恐怖衣毛皆豎<lb/>
而作是語此沙門多所知識國王所敬聞我家死必遭<lb/>
官事恐不免濟若還活者我當與食是時賔頭盧即從<lb/>
三昧起時老母復作是念此餅極大當更作小者與之<lb/>
時老母取少許麵作餅餅遂長大老母見已此餅極大<lb/>
當更作小者與之然餅遂大當取先作者與之然復諸<lb/>
<pb n="KR3k0054_WYG_041-14a"/>
餅皆共相連老母語賔頭盧曰比丘湏食者便自取之<lb/>
何故相嬈乃爾賔頭盧報曰大姊我不湏食但湏母欲<lb/>
有所説老母報曰何所誡勅賔頭盧報曰今持此餅徃<lb/>
世尊所若有誡勅我共奉行老母報曰此事甚快是時<lb/>
老母躬負此餅從賔頭盧從徃世尊所頭靣體足在一<lb/>
靣立白世尊曰此母難陁是䟦提長者姊慳貪獨食不<lb/>
肯施人惟願世尊為説篤信之法使得開解爾時世尊<lb/>
告老母曰汝今持餅施佛及諸比丘僧比丘尼優婆塞<lb/>
<pb n="KR3k0054_WYG_041-14b"/>
優婆夷并貧窮者然故有餅可持棄净地及無蟲水中<lb/>
即以此餅次第賦之及著净水中即時熖起老母見已<lb/>
尋懐恐懼世尊漸與説法施戒生天之論苦集盡道即<lb/>
於座上得法眼净承事三尊受持五戒使發歡喜禮佛<lb/>
而去<hi>阿含經以下肉</hi>
肉之美者猩猩之脣獾獾之炙雋觾之翠述蕩之掔旄<lb/>
象之約流沙之西丹山之南有鳳之丸沃民所食魚之<lb/>
美者洞庭之鱄東海之鮞醴水之魚名曰朱鱉六足<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
<pb n="KR3k0054_WYG_041-15a"/>
水之魚名曰鰩其狀若鯉而有翼常從西海夜飛遊於<lb/>
東海菜之美者崑崙之蘋夀木之華指姑之東中容之<lb/>
國有赤水𤣥木之葉焉餘瞀之南南極之崖有菜其名<lb/>
曰嘉樹其色若碧陽華之芸雲夢之芹具區之菁浸淵<lb/>
之草名曰土英和之美者陽樸之姜招揺之桂越駱之<lb/>
<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>鱣鮪之醢大夏之鹽宰掲之露其色如玉長澤之卵<lb/>
飯之美者𤣥山之禾不周之粟陽山之穄南海之秬崑<lb/>
崙之井沮江之丘名曰漸水果之美者沙棠之實常山<lb/>
<pb n="KR3k0054_WYG_041-15b"/>
之北投淵之上有百果焉羣帝所食箕山之東青島之<lb/>
所有甘櫨焉江浦之橘雲夢之柚漢上石耳所以致之<lb/>
<hi>吕氏春秋</hi>
其食則有渠滄之鳬煎以桂髓叢庭之鷃蒸以密沫淇<lb/>
漳之鱧脯以青茄九江珠穟㸑以蘭蘓華青夏潔酒以<lb/>
纎縞<hi>拾遺記</hi>
割柔胎於孕豹宰潛肝於豢龍<hi>陸機七攷</hi>
洞庭之鮒出於江崏乃使朱𤣥揮臠騁厥妙技敷割皮<lb/>
<pb n="KR3k0054_WYG_041-16a"/>
骨繽紛霧墮<hi>劉劭七華</hi>
龍脇之肪鳳趾之筋麕髓鹿膓鵠舌麟䏖秋熊柔蹯文<lb/>
豹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>胎<hi>按<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音塕肥也  孔煒七引</hi>
堯時厨中自生肉脯薄如翣揺則風生使食物寒而不<lb/>
臭名曰翣脯<hi>帝王世紀</hi>
漢有五侯鯖君臣鯖父子鯖結盟人致共為之飱<hi>南越志</hi>
後漢溪夷田疆遣子魯居上城次子玉居中城小子倉<lb/>
居下城三壘相次以拒王莽光武遣劉尚征之尚未至<lb/>
<pb n="KR3k0054_WYG_041-16b"/>
倉獲白鼈為臚乃舉烽請兩兄兄至無事及劉尚軍来<lb/>
倉舉火魯等以為不實倉遂戰死焉<hi>酉陽雜爼</hi>
許芝每祭肉取百觔猶恨其少<hi>魏志</hi>
義渠之人烹龜鼈不熟中國之民雖饑三日不啟口至<lb/>
死弗食也呉章莊吉受而和之病人食之為之輕體萬<lb/>
乗飲之為之解怒何也吳章莊吉之調存也<hi>闕子</hi>
鄙人有得脠醬而美之及飯惡與人共食即少唾其中<lb/>
而共者因涕其醬遂棄而俱不得食焉彼亡新王朗欲<lb/>
<pb n="KR3k0054_WYG_041-17a"/>
取天下時乃樂與人分之及已得而重愛不肯與是昔<lb/>
唾脡之類<hi>桓譚新論</hi>
陳思王製駞蹄為羮一甌值千金<lb/>
虞桑字子深嘗行寄宿逆旅同宿客失脯疑虞為盜虞<lb/>
黙然無言便解衣償之主人曰此舍數失魚肉鷄鴨多<lb/>
是狐狸偷去君何以疑人乃將脯主至山冢間尋求果<lb/>
得之客求還衣虞投之不顧<hi>晉書</hi>
晉陶潛躬耕自資遂抱羸疾江州刺史檀道濟徃候之<lb/>
<pb n="KR3k0054_WYG_041-17b"/>
偃卧瘠餒有日矣檀道濟饋以梁肉麾而去之<hi>事類</hi>
何𦙍侈於味食必方丈後稍欲去其甚者猶食白魚䱉<lb/>
脯糖蟹以為非見生物疑是蚶蠣使門人議之學生鍾<lb/>
岏曰䱉之就脯驟於屈伸蟹之將糖躁擾彌甚仁人用<lb/>
意深懐如怛至於車螯蚶蠣眉目内闕慙渾沌之竒横<lb/>
殻外緘非金人之慎不悴不榮曾草木之不若無馨無<lb/>
臭與瓦礫其何算故宜長充庖厨永為口實竟陵王子<lb/>
良見岏議大怒汝南周顒與𦙍書勸令食菜𦙍末年遂<lb/>
<pb n="KR3k0054_WYG_041-18a"/>
絶血味<hi>南史</hi>
建元初劉璡為武陵王曄冠軍征虜參軍曄與僚佐飲<lb/>
自割鵞炙璡曰應刄落爼膳夫之事殿下親執鸞刀下<lb/>
官未敢安席因起請退<hi>南齊書</hi>
高帝既為齊王置酒為樂羮膾既至崔祖思曰此味故<lb/>
為南北所推侍中沈文季曰羮膾吳食非祖思所解祖<lb/>
思曰炮鱉膾鯉似非句吳之詩文季曰千里蓴羮豈關<lb/>
魯衛帝甚悦曰蓴羮故應還沈<hi>南史</hi>
<pb n="KR3k0054_WYG_041-18b"/>
虞悰善為滋味和劑皆有方法豫章王嶷盛饌饗賔王<lb/>
問今日肴羞寕有所遺否虞曰恨無黄頷<graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>何曾食疏<lb/>
所載也<hi>南齊書</hi>
梁劉孝儀食鯖鮓曰五侯九伯今盡征之魏使崔劼李<lb/>
騫在坐劼曰中丞之任未應已得分陜騫曰若然中丞<lb/>
四履當至穆陵孝儀曰鄴中鹿尾乃酒肴之最劼曰生<lb/>
魚熊掌孟子所稱鷄跖猩脣吕氏所尚鹿尾乃有竒味<lb/>
竟不載書籍每用為恨孝儀曰實自如此或古今好尚<lb/>
<pb n="KR3k0054_WYG_041-19a"/>
不同梁賀季曰青州蟹黄乃為鄭氏所記此物不書未<lb/>
解所以騫曰鄭亦稱益州鹿<graphic n="KR1430" url="https://raw.githubusercontent.com/kanripo/KR-Gaiji/master/images/KR1430.png" mimeType="image/png"/>但未是尾耳<hi>酉陽雜爼  以下鹽</hi>
鹽人掌鹽之政令<hi>謂受入與出給之政令</hi>以共百事之鹽祭祀共<lb/>
其苦鹽散鹽<hi>苦鹽謂不凍治者散鹽煑水為之</hi>賔客共其形鹽散鹽<lb/>
<hi>形鹽象虎之形</hi>王之膳羞共飴鹽<hi>鹽之飴者今戎鹽有焉</hi>后及世子亦如<lb/>
之凡齊事鬻鹽以待戒令<hi>齊事和五味之事煑鹽凍治之以待上之戒令  周禮</hi>
鹽田在河東郡有一大澤澤中産鹽引水沃之則自成<lb/>
號曰鹽田取之無盡不沃則無也<lb/>
<pb n="KR3k0054_WYG_041-19b"/>
胡中有鹽瑩徹如水晶謂之玉華鹽<hi>金樓子</hi>
魏高昌有白鹽其形如玉高昌人取以為枕貢之中國<lb/>
<hi>後漢書</hi>
第五倫自度仕宦牢落遂將家屬客河東變易姓名自<lb/>
稱王伯齊常與奴載鹽北至太原販賣<hi>上</hi>
崔慰祖喪父不食鹽母曰汝既無兄弟又未有子毁不<lb/>
不滅性故當不進餚脩耳如何去鹽吾今亦不食矣慰<lb/>
祖不得已從之<hi>北齊書</hi>
<pb n="KR3k0054_WYG_041-20a"/>
高昌國遣使貢鹽二顆顆如斗大狀白似玉乾蒲桃刺<lb/>
蜜凍酒白麥麵王公士庶皆不之識帝以其自萬里絶<lb/>
域而来獻數年方逹文字言語於梁國略同經三日無<lb/>
祗對者帝命杰公逐之謂其使曰鹽一顆是南燒羊山<lb/>
月朢收之者一是北燒羊山非月朢收之者蒲桃七是<lb/>
洿林三是無半凍酒非八風谷所凍者又以高寕酒和<lb/>
之刺蜜是鹽城所生非南平城者白麥麫是宕昌者非<lb/>
昌壘眞物使者具陳實情麫為經年色敗至宕昌貿易<lb/>
<pb n="KR3k0054_WYG_041-20b"/>
塡之其年風灾蒲桃刺蜜不熟故駁雜鹽及凍酒奉王<lb/>
命急故非時爾因又問紫鹽䃜珀云自中路遭北凉所<lb/>
奪不敢言之帝問杰公羣物之異對曰南燒羊山鹽文<lb/>
理粗北燒羊山鹽文理密月朢收之者明徹如氷以氊<lb/>
槖煑之可騐蒲桃洿林者皮薄味美無半者皮厚味苦<lb/>
酒是八風谷凍成者終年不壞今臭其氣酸洿林酒滑<lb/>
而色淺故云然南平城羊刺無葉其蜜色明白而味甘<lb/>
鹽城羊刺葉大其蜜色青而味薄昌壘白麥麫烹之將<lb/>
<pb n="KR3k0054_WYG_041-21a"/>
熟色白如新今麫如泥且爛由是知蜜麥之偽耳交河<lb/>
之間平磧中掘深數尺有末鹽如紅如紫色鮮味甘食<lb/>
之止痛更深一丈下有䃜珀黑逾純漆或大如車輪末<lb/>
而服之攻婦人小腸癥瘕諸疾彼國珎異必當致貢是<lb/>
以知之<hi>四公記以下酒</hi>
或云儀狄初作酒非虞酒養老而岐雷有醪醴黄帝内<lb/>
傳有王母之酒而神農為醴酪其来尚矣<hi>路史</hi>
三禮圖云射為罸爵之豐作人形豐國名其君以酒亡<lb/>
<pb n="KR3k0054_WYG_041-21b"/>
國戴盂以戒酒故崔駟酒箴云豐侯沈酒荷罌負缶自僇<lb/>
於世圖形戒後<lb/>
酒人掌為五齊三酒祭祀則共奉之以役世婦共賔客<lb/>
之禮酒飲酒而奉之凡事共酒而入於酒府　凡祭祀<lb/>
共酒以徃賔客之陳酒亦如之<hi>周禮</hi>
漿人掌共王之六飲水漿醴凉醫酏<hi>水則臨時取用凉則至用乃和</hi>入<lb/>
於酒府<hi>酒正之府</hi>共賔客之稍禮共夫人致飲於賔客之禮<lb/>
清醴醫酏糟而奉之凡飲共之<lb/>
<pb n="KR3k0054_WYG_041-22a"/>
酒正<hi>酒官之長</hi>掌酒之政令<hi>酒之式法曰政/酒之出入曰令</hi>以式法授酒材<hi>給用有多少之式造</hi>
<hi>釀有厚薄之法酒材謂秫米麯蘖之類</hi>凡為公酒者亦如之<hi>謂鄉射飲酒以公事作酒者亦以式法授酒材</hi>
辨五齊之名<hi>酒正不自造酒使酒人為之直辨其五齊清濁而已齊才細反</hi>一曰泛齊<hi>泛者</hi>
<hi>成熟而滓泛泛然也</hi>二曰醴齊<hi>醴者體也成而上/下一體滓汁相將</hi>三曰盎齊<hi>盎者成而</hi>
<hi>葱白色</hi>四曰緹齊<hi>緹者成而/紅赤色</hi>五曰沈齊<hi>沈者成而滓沈於下</hi>辨三酒<lb/>
之物<hi>物者材也以三酒所成有時故預給材令作之也</hi>一曰事酒<hi>酌有事人飲之</hi>二曰<lb/>
昔酒<hi>乆釀乃熟</hi>三曰清酒<hi>更乆於昔/祭祀用之</hi>辨四飲之物一曰清<hi>即漿</hi>
<hi>人之醴清也醴濁而泲之則清矣</hi>二曰醫<hi>謂釀鬻/為醴也</hi>三曰漿<hi>即今之酨漿謂米汁相將</hi>
<pb n="KR3k0054_WYG_041-22b"/>
<hi>也</hi>四曰酏<hi>即今之薄鬻/也酏音移</hi>掌其厚薄之齊<hi>或厚或薄各有多少之齊</hi>以<lb/>
共王之四飲三酒之饌及后世子之飲與其酒凡祭祀<lb/>
以法共五齊三酒<hi>祭有大小齊有多少各有常法</hi>以實八尊<hi>五齊實五尊三酒實</hi>
<hi>三尊</hi>大祭三貳<hi>如祀天地宗廟三酒用一/尊又副之以兩尊以備之</hi>中祭再貳<hi>如祀日月</hi>
<hi>星辰五祀五嶽用酒一尊又副以一尊</hi>小祭一貳<hi>如司中司命山澤之祭則止以一尊副之</hi>皆<lb/>
有酌數<hi>酌於尊亦有數</hi>唯齊酒不貳<hi>五齊之酒特用於祭無貳尊</hi>皆有器量<lb/>
<hi>酌器所用注尊中者數量之多少</hi>共賔客之禮酒共后之致飲於賔客<lb/>
之禮醫酏糟皆使其士奉之酏凡王之燕飲酒共其計<lb/>
<pb n="KR3k0054_WYG_041-23a"/>
<hi>計其用酒之數以共於王</hi>酒正奉之凡饗士庶子饗耆老孤子皆共<lb/>
其酒無酌數掌酒之頒賜皆有法以行之<hi>雖君頒賜之酒亦有一定</hi>
<hi>之式</hi>凡有秩酒者以書契授之<hi>有職則有秩謂每月所頒各有定數</hi>酒正之<lb/>
出<hi>謂出以給用也</hi>日入其成<hi>日計/曰成</hi>月入其要<hi>月計/曰要</hi>小宰聴之<hi>酒正</hi>
<hi>入文書於小宰以待聴斷</hi>歲終則會唯王及后之飲酒不會以酒式<lb/>
誅賞<hi>誅賞作酒之善惡者</hi>
萍氏<hi>如雍氏注水禁者以萍為名比其浮於水上不沈溺也</hi>掌國之水禁<hi>水有灌載之利</hi>
<hi>而犯之則沈溺故有禁</hi>幾酒<hi>司察非/時飲者</hi>謹酒<hi>使民節用酒凡此者以酒之能溺人猶水也</hi>
<pb n="KR3k0054_WYG_041-23b"/>
禁川游者<hi>禁不乗舟而浮游於水中者亦以防沈溺也  並上</hi>
酒者乳也王者法酒旗以布政施天乳以哺人<hi>春秋緯</hi>
採南燭草煑其汁為酒碧暎五色服之通神<hi>神仙服食經</hi>
西北荒中有玉饋之酒酒泉注焉廣一丈深三尺酒美<lb/>
如肉澄清如鏡上有玉尊玉籩取一尊一尊復生焉與<lb/>
天同依無乾時飲此酒人不死<hi>神異經</hi>
梁武帝東行記有覆船山酒罃山高驪山云昔高驪有<lb/>
女東海神乗船致酒禮聘之女不肯行海神撥船覆酒<lb/>
<pb n="KR3k0054_WYG_041-24a"/>
流入曲阿故傳曲阿有美酒曲阿在丹徒縣<hi>圖經</hi>
月氏有井色如酒因名酒升<hi>羊頭山記</hi>
君山左右皆有美酒數斛得飲之者不死<hi>湘中記</hi>
琬液古酒名<hi>醉郷日月</hi>
枳梖子美如飴能令酒味薄若以其木為屋柱一屋之<lb/>
酒皆薄<hi>異物志</hi>
訶陵國以栁花為酒<lb/>
南昌國有酒山山有泉其味如酒飲之甚美醉經月不<lb/>
<pb n="KR3k0054_WYG_041-24b"/>
醒<lb/>
赤土國物産多同於交阯以甘蔗作酒雜以紫𤓰根酒<lb/>
色黄赤味亦香美<hi>隋書</hi>
頓遜國有酒樹似安石橊采花汁停瓮中數日成酒瑶<lb/>
琨去玉門九萬里有碧草如麥割之以釀酒則味如醇<lb/>
酎飲三合三旬不醒飲甜溪水隨飲而醒<hi>洞𠖇記</hi>
枸樓國仙漿取之樹腹中青田核以水注之少頃成酒<lb/>
<hi>異物志</hi>
<pb n="KR3k0054_WYG_041-25a"/>
酒滓謂之酪母<hi>集韻</hi>
王母㑹帝於嵩山飲帝以䕶神養氣金液流暉之酒又<lb/>
有延洪夀光之酒<hi>黄帝内傳</hi>
桀王天下酒濁而殺厨人紂王天下熊蹯不熟而殺厨<lb/>
人<hi>墨子</hi>
赤烏之人獻酒千斛於天子<hi>穆天子傳</hi>
齊桓公為大臣具酒期以日中管仲後至桓公舉觴以<lb/>
飲之管仲半棄酒桓公曰期而後至飲而棄酒於禮可<lb/>
<pb n="KR3k0054_WYG_041-25b"/>
乎對曰臣聞酒入舌出舌出者言失言失者身棄臣計<lb/>
棄身不如棄酒桓公笑曰仲父起就坐<hi>説苑</hi>
趙襄子飲酒五日五夜不廢酒謂侍者曰我誠邦士也<lb/>
夫飲酒五日五夜矣而殊不病優莫曰君勉之不及紂<lb/>
二日耳紂七日七夜今君五日襄子懼謂優莫曰然則<lb/>
吾亡乎優莫曰不亡襄子曰不及紂二日耳不亡何待<lb/>
優莫曰桀紂之亡也遇湯武今天下盡桀也而君紂也<lb/>
桀紂並世焉能相亡然亦殆矣<hi>新序</hi>
<pb n="KR3k0054_WYG_041-26a"/>
宋人有酤酒者升概甚平遇客甚謹為酒甚美縣幟甚<lb/>
高著然不售酒酸怪其故問其所知里長者楊倩倩<lb/>
曰汝狗猛耶狗猛則酒何故而不售曰人畏焉或令孺子<lb/>
懐錢挈壺瓮而徃酤而狗迓而齕之此酒所以酸而不<lb/>
售也夫國亦有狗有道之士懐其術而欲以明萬乗之<lb/>
主大臣為猛狗迎而齕之此人主之所以蔽脇而有道<lb/>
之士所以不用也<hi>韓子</hi>
齊中大夫有夷射者御飲於王醉甚而出倚於郎門門<lb/>
<pb n="KR3k0054_WYG_041-26b"/>
者刖跽請曰足下無意賜之餘瀝乎夷射曰叱去刑餘<lb/>
之人何事乃敢乞飲長者刖跽走退夷射去刖跽因捐<lb/>
水郎門霤下類溺者之狀明日王出而訶之曰誰溺於<lb/>
是刖跽對曰臣不見也雖然昨日中大夫夷射立於此<lb/>
王因誅夷射<hi>上</hi>
漢武作無愁酒飲之令人無憂<hi>玉箱雜記</hi>
西王母乗翠鳳之輦而来前導以文虎文豹後列雕麟<lb/>
紫麏曵丹玉之履敷碧蒲之席黄莞之薦共玉帳高㑹<lb/>
<pb n="KR3k0054_WYG_041-27a"/>
薦清澄琬琰之膏以為酒<hi>拾遺記次又漢武内傳曰王母云  藥有大𤣥之酪</hi>
糜欽棗出真陵之山食一枚大醉經年不醒東方朔嘗<lb/>
遊其地以一斛歸進上上和諸香作丸大如芥子每集<lb/>
羣臣取一丸入水一石頃刻成酒味愈醇醪謂之糜欽<lb/>
酒又謂之真欽酒又謂之僊薌酒香經年不歇<hi>緝桞編</hi>
酒有蘭生漢武百味酒也玉薤隋煬帝得法於胡人者也<lb/>
侍者乃進洪梁之酒酌以文螺之巵巵出波祗之國酒<lb/>
出洪梁之縣此屬右扶風至哀帝廢此邑南人受此釀<lb/>
<pb n="KR3k0054_WYG_041-27b"/>
法今言雲陽出美酒兩聲相亂矣<hi>拾遺記</hi>
鄒陽酒賦曰清者為酒濁者為醴清者聖明濁者頑騃<lb/>
中聖之説或起此乎<lb/>
蔡邕飲至一石常醉在路上卧人名曰醉龍<lb/>
孟佗字伯良以菖蒲酒一斛遺張讓即拜凉州刺史<hi>後漢書</hi>
袁紹辟鄭𤣥及去餞之城東㑹者三百餘人皆離席奉觴<lb/>
自旦及暮度𤣥飲三百餘杯而温克之容終日無怠<hi>上</hi>
華歆能劇飲至石餘不亂常整其衣冠號曰華獨坐<hi>魏書</hi>
<pb n="KR3k0054_WYG_041-28a"/>
仙翁為客設酒不令人傳之見杯自至人前若不盡者<lb/>
則杯不去<hi>葛仙翁傳</hi>
左慈㧞簮以畫杯酒即中斷分為兩向<lb/>
山濤酒後哺啜折筯不休<lb/>
昔皇甫嵩性嗜酒每與客飲輒行射覆令不中者即投<lb/>
一色如其色數命浮以大白客有不勝飲者輒逃去嵩<lb/>
亦不顧笑謂客曰此飲中妙趣豈容俗物知耶<hi>投瓊譜</hi>
魏陳思王為鴨頭杓浮於九曲酒池王意有思勸鴨頭<lb/>
<pb n="KR3k0054_WYG_041-28b"/>
則廻向之又為鵲尾杓長而直王意有所到處於罇上<lb/>
旋之鵲尾則指之<hi>太平廣記所又北齊蘭陵王為舞胡子王意有  勸胡子則捧盞以揖之</hi>
<hi>人莫知其所由也</hi>
漢末時有一人腹内痛晝夜不眠勅其子曰吾氣絕後<lb/>
可剖視之死後其子果剖之得一銅鎗後華佗聞之便<lb/>
徃出巾箱内藥投之鎗即化為清酒<hi>述異記</hi>
管輅頓傾三斗而清辯綺粲揚雄酒不離口而太𤣥乃<lb/>
就<hi>抱朴子</hi>
<pb n="KR3k0054_WYG_041-29a"/>
狄希中山人也能造千日酒飲之千日醉<hi>搜神記</hi>
任城王六月沈飲忽失所在人以為中酒毒而化<hi>異苑</hi>
邴原初辭家求學原舊性能飲酒自行之後八九年間<lb/>
酒不向口單步負笈苦身持力至陳畱則師韓子助潁<lb/>
川則師陳仲弓汝南則友范孟博涿郡則友盧子幹臨<lb/>
别師友以原不飲酒㑹米肉送原原曰本能飲酒但以<lb/>
荒思廢業故斷之耳今當逺别因見貺餞可以燕飲於<lb/>
是共坐飲酒終日不醉<hi>魏志</hi>
<pb n="KR3k0054_WYG_041-29b"/>
朝議推唐彬楊宗為監軍晉武帝問散騎常侍文立曰<lb/>
彬宗孰可用立對曰彬宗俱立事績在西不可失也然<lb/>
宗有酒嗜彬性在財欲唯陛下裁之帝曰財欲可足嗜<lb/>
欲難改遂用彬<hi>華陽國志</hi>
張華有九醖酒以三薇漬麯蘖蘖出西羗麴出北胡胡<lb/>
中有指星麥四月火星出麥熟而獲之蘖用水漬麥三<lb/>
夕而萌芽平旦鷄鳴而用之俗人呼為鷄鳴麥以之釀<lb/>
酒醇美乆含令人齒動若大醉不呌笑揺動令人肝腸<lb/>
<pb n="KR3k0054_WYG_041-30a"/>
消爛俗人謂之消腸酒或云醇酒可為長宵之樂兩説<lb/>
同而事異也閭里歌曰寕得醇酒消腸不與日月齊光<lb/>
<hi>拾遺記</hi>
姚馥好讀書嗜酒每醉時好言帝王興亡之事善戲笑<lb/>
滑稽無窮嘗歎云九河之水不足以漬麯蘖八藪之木<lb/>
不足以作薪蒸十澤之麋不足以充庖爼凡人稟天地<lb/>
之精靈不知飲酒者動肉含氣耳何必木偶於心識乎<lb/>
好啜濁糟常言渴於醇酒羣輩嘗弄狎之呼為渴羗及<lb/>
<pb n="KR3k0054_WYG_041-30b"/>
晉武踐位忽思見馥立於階下帝竒其倜儻擢為朝歌<lb/>
邑宰馥辭曰老羗異域之人逺隔山川得遊中華已為<lb/>
殊幸請辭朝歌之縣長充養馬之役時賜美酒以樂餘<lb/>
年帝曰朝歌紂之故都地有美酒故使老羗不復呼渴<lb/>
馥於階下高聲而對曰馬圉老羗漸染皇化溥天夷貊<lb/>
皆為王臣今若歡酒池之樂更為殷紂之民乎帝撫玉<lb/>
几大悦即遷酒泉太守地有酒泉其味若酒馥乗醉而<lb/>
拜受之遂為善政民為立生祠<hi>上</hi>
<pb n="KR3k0054_WYG_041-31a"/>
孔奕為全椒令明察過人時有遺其酒者始提入門奕<lb/>
遥呼之曰人餉我兩甖酒其一何故非也檢視之一甖<lb/>
果是水或問奕何以知之笑曰酒重水輕提酒者手有<lb/>
輕重之異故耳<hi>晉書</hi>
晉時荆州長沙寺僧法遇弱年好學篤志墳典事道安<lb/>
為師解悟非常乃避地東下止江陵長沙寺講説衆經<lb/>
受業者四百餘人時有一僧飲酒廢夕燒香遇但止罸<lb/>
而不遣安公遥聞之以竹筒盛一荆子手自緘封題以<lb/>
<pb n="KR3k0054_WYG_041-31b"/>
寄遇遇開封見杖即曰此由飲酒也我訓領不勤遠貽<lb/>
憂賜即命維那鳴椎集衆以杖筒置香橙上行香畢遇<lb/>
乃起出衆前向筒致敬於是伏地令維那行杖三下内<lb/>
杖筒中垂淚自責<hi>髙僧傳</hi>
齊神武舉觴屬宋游道曰飲髙歡手中酒者大丈夫卿<lb/>
之為人合飲此酒<hi>後魏書</hi>
武成親愛河南王瑜嘗在晉陽手勅之曰吾飲汾清二<lb/>
杯勸汝鄴酌兩盌<hi>北齊書</hi>
<pb n="KR3k0054_WYG_041-32a"/>
謝[卄/瀹]與劉悛飲推讓者久之悛曰謝莊兒不可云不能<lb/>
飲[卄/瀹]曰苟得其人自可流湎千日悛慙不能答<lb/>
南海以蝦頭為杯鬚長數尺晉康州刺史常以杯獻簡<lb/>
文及飲無故酒躍於外時廬江太守曲安遠頗解術數<lb/>
即令筮之安遠曰即三旬後庭將有喜慶者<hi>藝文類聚</hi>
顔延之以醉謁何尚之尚之望見便陽眠延之發簾熟<lb/>
視曰朽木難雕尚之謂左右曰此人醉甚可畏<hi>宋書</hi>
謝勛善飲酒至數升醉後輒張眼大罵雖貴賤親踈無<lb/>
<pb n="KR3k0054_WYG_041-32b"/>
所擇也時謂之謝方眼<hi>上</hi>
謝幾卿性通脫為尚書左丞常與樂遊苑宴不得醉而<lb/>
還詣道邊酒壚停車搴幔與車前三騶對飲觀者如堵<lb/>
幾卿自若<hi>南齊書</hi>
劉杳在任昉坐有人餉昉□酒而作榐字昉問杳此字<lb/>
是不杳曰葛洪字苑作木傍<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>昉又曰酒有千日醉當<lb/>
是虗言杳曰桂陽程鄉有千里酒飲之至家而醉亦其<lb/>
例昉大驚曰我自當遺忘實不憶此杳云出楊元鳳所<lb/>
<pb n="KR3k0054_WYG_041-33a"/>
撰置郡事元鳳是魏代人此書仍載其賦三重五品商<lb/>
溪摖里昉即檢楊記言皆不差<hi>南史</hi>
陳侃鄰人曰子門有長者車何不延之侃曰不能備禮<lb/>
隣人墻頭送以濁醪隻鷄遂成終日之懽<hi>杜註</hi>
孫澄字士亮操履清約家無餘財雅對賔客接引忘疲<lb/>
雖不飲酒而好觀人酣興常恐坐客請歸毎勒中厨别<lb/>
進異饌留之止<hi>周書</hi>
梁武訪謝舉於兄覽覽曰識萟過臣遠甚惟飲酒不及<lb/>
<pb n="KR3k0054_WYG_041-33b"/>
臣<hi>梁書</hi>
初梁武帝總延後進二十餘人置酒賦詩臧盾以詩不<lb/>
成罰酒一斗飲盡顔色不變言笑自若蕭介染翰便成<lb/>
文無加㸃帝兩美之曰臧盾之飲蕭介之文席之美也<lb/>
羊侃不飲酒而好賔遊終日獻酬同其醒醉<lb/>
隂鏗為湘東王叅軍與賓客宴飲見行觴者因囘酒炙<lb/>
授之坐客皆笑鏗曰吾儕終日酣飲而執爵者不知其<lb/>
味非人情也及侯景亂鏗為賊擒或救之得免鏗問之<lb/>
<pb n="KR3k0054_WYG_041-34a"/>
乃前行觴者<hi>並上</hi>
胡叟字倫許自凉歸魏賜爵始復男家於宻雲蓬室草<lb/>
筵唯以酒自適謂友人金城宗舒曰我此生活似勝焦<lb/>
先志意所栖謝其高矣尋歸家不治産業常苦饑貧然<lb/>
不以為耻養子字螟蛉以自給養每至貴勝之門恒乗<lb/>
一牸牛敝韋袴褶而已作布囊容三四斗飲噉醉飽便<lb/>
盛餘肉餅以付螟蛉見車馬榮華者視之蔑如也<hi>魏書</hi>
太宗與崔浩論事語至中夜大悦賜浩縹醪酒十觚水<lb/>
<pb n="KR3k0054_WYG_041-34b"/>
晶鹽一兩曰朕味卿言若此鹽酒故與卿同其味也<hi>上</hi>
海東有姓劉人善作酒盛暑可寄千里謂之騎上杯<lb/>
河東人劉白墮善釀六月以罌貯酒暴於日中動一旬<lb/>
其酒不動飲之香美醉而經月不醒朝貴相餉踰於千<lb/>
里以其遠至號曰鶴觴永熈中青州刺史毛鴻賓齎酒<lb/>
之番路逢盗賊飲之即醉皆被擒時游俠語曰不畏張<lb/>
弓拔刀唯畏白墮春醪<hi>洛陽伽藍記</hi>
劉白墮宿擅工釀採挹河流醞成芳酎懸食同枯枝之<lb/>
<pb n="KR3k0054_WYG_041-35a"/>
年排於桑落之辰故酒得其名矣然香醑之色清白若<lb/>
滫漿焉别調氛氳不與他同蘭薰麝越自成馨逸自王<lb/>
公庶友牽拂相招者每云索郎有顧思同旅語索卽反<lb/>
語為桑落也更為籍徴之雋句中書之英談<hi>水經注</hi>
魏賈鏘有蒼頭常令乗小艇於黄河中接河源水以釀<lb/>
酒名崑崙觴<lb/>
夏侯夬與南人辛諶庾遵江文遥等終日遊聚酣飲之<lb/>
際恒相謂曰人生局促何殊朝露坐上相看先後間耳<lb/>
<pb n="KR3k0054_WYG_041-35b"/>
脫有先亡者於良辰美景靈前飲宴儻或有知庶共歆<lb/>
饗及夬亡後三月上巳諸人相率至夬靈前仍共酌飲<lb/>
時日晚天陰室中微闇咸見夬在座衣服形容不異平<lb/>
昔時執盃酒似若獻酬但無語耳<hi>北史</hi>
李元忠嘗對壺獨酌使兩婢卷褥以質酒<hi>上</hi>
韓晉明軌子也有俠氣好酒誕縱招引賓客一席之費<lb/>
動至萬錢猶恨儉率朝廷處之貴要之地必以疾辭吿<lb/>
人云廢人飲美酒對名勝安能作刀筆吏返披故紙乎<lb/>
<pb n="KR3k0054_WYG_041-36a"/>
<hi>北齊書</hi>
王元景嘗大醉楊遵彦謂之曰何大低昂對曰黍熟頭<lb/>
低麥熟頭昂黍麥俱有所以低昂<hi>廣記</hi>
北齊高洋毁銅雀臺築三臺宫人拍手呼上臺因以送<lb/>
酒<hi>劉賓客嘉詁</hi>
韋瓊字敬遠孝寛之兄也志尚夷簡淡於榮利世宗即<lb/>
位禮遇逾厚勅有司日給河東酒一斛號曰逍遥公<hi>後周</hi>
<hi>書</hi>
<pb n="KR3k0054_WYG_041-36b"/>
楊尚希有足疾文帝謂曰蒲州有美酒堪養病屈公卧<lb/>
治之於是拜蒲州<hi>隋書</hi>
薛道衡嘗以醴和麥粥食之謂盧思道曰禮之用和為<lb/>
貴先王之道斯為美思道答曰知和而和不以禮節之<lb/>
亦不可行也<hi>談藪</hi>
隋時數人入酒肆味酸且淡乃共嘲此酒一人云酒何<lb/>
處漫行來騰騰失却酉諸人問云此何義答曰有水在<lb/>
次一人云酒頭似阿濫䭔頭諸人問云何因酒得似阿<lb/>
<pb n="KR3k0054_WYG_041-37a"/>
濫䭔頭答曰非鶉頭又一人云酒向他籬得頭四脚距<lb/>
地也獨宿諸人云此有何義答云更無餘義諸人共笑<lb/>
云此嘲最是無豆即答云我若有豆即歸舎作醬何因<lb/>
此間飲醋來衆大歡笑<hi>啓顔録</hi>
劉炫有酒孝經一卷<lb/>
王無功除揚州六合縣丞篤於酒徳頗耗職務時天下<lb/>
亂藩部法嚴屢被勘劾嘆曰羅網高懸去將安所遂出<lb/>
所受俸錢積於縣城門前託以風疾輕舟夜遁<lb/>
<pb n="KR3k0054_WYG_041-37b"/>
安期先生與神女會圓丘酣𤣥碧之香酒<hi>列仙傳</hi>
女丸者陳市上沽酒婦人也作酒常美遇仙人過其家<lb/>
飲酒以素書五卷為質丸開視其書乃養性交接之術<lb/>
丸私寫其文要更設房室納諸年少飲美酒與止宿行<lb/>
文書之法如此三十年顔色更如二十時僊人數歲復<lb/>
來過笑謂丸曰盗道無師有翅不飛遂棄家追僊人去<lb/>
莫知所之<hi>上</hi>
夫人設王子喬瓊蘇綠酒<hi>南嶽夫人傳</hi>
<pb n="KR3k0054_WYG_041-38a"/>
楊羲夢遊蓬萊山會蓬萊僊公洛廣休既下山半見許<lb/>
主簿相遇於夾石之間公語主簿曰吾為汝置酒四升<lb/>
在山上可徃飲之此太平家酒治人膓也諺曰欲得長<lb/>
生飲太平<hi>真誥</hi>
謝𤣥卿遇神僊設瓊<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>酒<hi>續僊傳</hi>
王方平以千錢與餘杭姥乞沽酒須臾信還得一油囊<lb/>
酒五斗許使傳姥答言恐地上酒不中尊飲<hi>神僊傳</hi>
問曰未審天上有酒味不答曰無實麴米所造之酒但<lb/>
<pb n="KR3k0054_WYG_041-38b"/>
有業化所作酒也故正法念經云彼夜摩天男共天女<lb/>
衆入池遊戲同飲天酒離於醉過現樂功徳味觸色香<lb/>
皆悉具足其中諸天有以珠器而飲酒者受用酥酡之<lb/>
食色觸香味皆悉具足彼如是念此水為酒令我得飲<lb/>
即於念時皆是天酒離於醉過天既飲之増長勝樂善<lb/>
業力故心生歡喜然彼諸天自業力故如是受樂有鳥<lb/>
名為常樂見彼諸天在歡喜河而飲酒故為説偈言没<lb/>
入放逸海貪著諸境界此酒能迷心何用復飲酒為境<lb/>
<pb n="KR3k0054_WYG_041-39a"/>
界火燒不知作不作園林主貪心何用復飲酒彼常樂<lb/>
鳥見樂飲酒天在河飲酒為調伏故如是説偈<hi>法苑珠林</hi>
飲酒戒者佛告諸比丘若言我是佛弟子者不得飲酒<lb/>
酒有二種榖酒木酒榖酒者以諸五榖雜米作酒者是<lb/>
木酒者或用根莖葉果用種種子果草雜作酒者是酒<lb/>
色酒香酒味飲能醉人者是名為酒若甞咽者亦名為<lb/>
飲若飲榖酒咽咽犯若飲酢酒若飲甜酒若噉麴能醉<lb/>
人者若噉糟若飲酒澱若飲似酒色似酒香似酒味能<lb/>
<pb n="KR3k0054_WYG_041-39b"/>
令人醉者並隨咽咽犯若但作酒色無酒香無酒味不<lb/>
能醉人及餘飲者皆不犯<lb/>
舎利弗白佛言云何世尊説遮道法不得飲酒如葶藶<lb/>
子是名破戒開放逸門云何迦蘭陀竹園精舎有一比<lb/>
丘疾病經年危篤將死時優波離問言汝須何藥我為<lb/>
汝覔天上人間乃至十方是所應用我皆為取答曰我<lb/>
所須藥是違毗尼故我不覔以至於此寧盡身命無容<lb/>
犯律優波離言汝藥是何答曰須酒五升優波離曰若<lb/>
<pb n="KR3k0054_WYG_041-40a"/>
為病開如來所許為乞得酒服已消差差已懐慚猶謂<lb/>
犯律往至佛前慇懃悔過<hi>並上</hi>
夫婦二人向葡萄酒甕内欲取酒夫妻兩人互見人影<lb/>
二人相妬謂甕内藏人二人相打至死不休時有道人<lb/>
為打破甕酒盡了無二人意觧知影懐愧比丘為説法<lb/>
要夫婦俱得阿惟越致佛以為喻見影鬭者譬三界人<lb/>
不識五陰四大苦空身有三毒生死不絶<hi>襍譬喻經  以下茗</hi>
苦茶一名茶一名游冬<hi>草木狀</hi>
<pb n="KR3k0054_WYG_041-40b"/>
丹丘出大茗服之生羽翼<hi>天台記</hi>
峘陽黄梨巫山朱橘南中茶子西極石蜜<hi>傅巽七誨</hi>
郭璞云茶者南方佳木早取為茶晚取為茗<lb/>
臯盧茗之别名葉大而澁南人以為飲<hi>廣州記</hi>
茶古不聞食晉宋以降吳人採葉煮之名為茗粥<lb/>
烏程縣西有溫山出御荈<hi>吳興記</hi>
巴東有真香茗其花白色如薔薇煎服令人不眠能誦<lb/>
無忘<hi>述異記</hi>
<pb n="KR3k0054_WYG_041-41a"/>
昔有客過茅君時當大暑茅君於手巾内觧茶葉一葉<lb/>
與客食之五内清凉茅君曰此蓬萊山穆陀樹葉衆僊<lb/>
食之以當飲又有寳文之蕋服之不饑謝幼貞詩曰摘<lb/>
寳文之初蕋拾穆陀之墜葉<hi>謝氏詩源</hi>
惠帝蒙塵還洛陽黄門以瓦盂盛茶上至尊<hi>晉四王啓事</hi>
苦茶輕換膏昔丹丘子黄山君服之<hi>陶𢎞景雜録</hi>
燉煌人單道開不畏寒暑常服小石子藥有松蜜姜桂<lb/>
茯苓之氣時飲茶蘇一二升而已<hi>晋書</hi>
<pb n="KR3k0054_WYG_041-41b"/>
桓宣武有一督將因時行病後虚熱便能飲複茗必一<lb/>
斛二斗乃飽裁减升合便以為大不足後有客造之更<lb/>
進五升乃大吐有一物出如升大有口形質縮縐狀似<lb/>
牛肚客乃令置之於盆中以斛二斗複茗澆之此物噏<lb/>
之都盡而止覺小脹又增五升便悉混然從口中涌出<lb/>
既吐此物病遂瘥或問之此何病答曰此病名斛茗瘕<lb/>
<hi>續搜神記</hi>
餘姚人虞洪入山採茗遇一道士牽三青羊引洪至天<lb/>
<pb n="KR3k0054_WYG_041-42a"/>
台瀑泉曰吾丹丘子也聞君善具飲常思見惠山中有<lb/>
大茗可以相給祈子他日有甌犧之餘不相遺也因立<lb/>
奠祀後常與家人徃山獲大茗焉<hi>異苑</hi>
新安王子鸞豫章王子尚嘗詣曇濟道人於八公山道<lb/>
人設茶茗子尚味之曰此甘露也何云茶茗焉<lb/>
隋文帝微時夢神人易其腦骨自爾腦痛忽遇一僧云<lb/>
山中有茗草煮而食之當愈服之有效由是人競採掇<lb/>
乃為之讚其略曰窮春秋演河圖不如載茗一車<hi>進士權紓</hi>
<pb n="KR3k0054_WYG_041-42b"/>
<hi>文</hi>
吳郡送扶芳二百樹其樹蔓生纒繞它樹葉圓而厚凌<lb/>
冬不凋夏月取其葉微火炙使香煮以飲碧深色香甚<lb/>
美令人不渴先有籌禪師仁壽間常在内供養造五色<lb/>
飲以扶芳葉為青飲㧞楔根為赤飲酪漿為白飲烏梅<lb/>
漿為𤣥飲江茥為黄飲又作五香飲第一沉香飲次澤<lb/>
蘭香飲次甘松香飲皆有别法以香為主尚食直長謝<lb/>
諷造淮南王食經有四時飲<hi>大業拾遺以下藥餌</hi>
<pb n="KR3k0054_WYG_041-43a"/>
今夫地黄主屬骨而甘草主生肉之藥也以其屬骨責<lb/>
其生肉以其生肉論其屬骨是猶王孫綽之欲倍偏枯<lb/>
之藥而欲生殊死之人亦可謂失論矣<hi>淮南子</hi>
天下之物莫凶於雞毒然而良醫槖而藏之有所用也<lb/>
是故林莾之材猶無可棄者而况人乎<lb/>
大㦸去水亭歴愈脹用之不節乃反為病<hi>並上</hi>
薺苨之亂人參蛇床之似蘼蕪<hi>劉子</hi>
西王母謂武帝曰其太上之藥乃有風實雲子玉津金<lb/>
<pb n="KR3k0054_WYG_041-43b"/>
漿宜隣驎膽炎山夜日東掇扶桑之丹椹俯採長河之<lb/>
文藻太真紅芝九色鳳腦有得食之後天而老此太上<lb/>
之所服非衆僊之所寳也次藥有斑龍黑胎閬風石髓<lb/>
蒙山白鳳之胏靈丘蒼鸞之血有得服之後天而逝此<lb/>
天帝之所服非下僊之所逮也其次藥有丸丹金液紫<lb/>
華紅芝五雲之漿𤣥霜絳雪若得食之白日昇天此天<lb/>
僊之所服非地僊之所見也<hi>漢武内傳</hi>
西王母又謂帝曰太上之藥有中華紫蜜雲山朱蜜<hi>上</hi>
<pb n="KR3k0054_WYG_041-44a"/>
<hi>又云僊之上藥有𤣥都綺葱碧海琅菜次藥有八阮赤薤</hi>
夫茂實者翹春之明珠也巨勝者𤣥秋之沉靈也丹棗<lb/>
者盛陽之雲芝也茯苓者絳神之伏胎也玉華含烟玉<lb/>
氣陶精調安六氣養魄護神<hi>集僊録</hi>
琅玕曲晨之液八瓊九華之丹<hi>上</hi>
僊藥有黑河蔡瑚青津碧荻八天赤薤虹丹<hi>酉陽雜爼</hi>
華腴蜜也火精茯苓也水寳胡麻也<hi>雲笈七籖</hi>
門冬山海經注作亹冬亦作滿冬<lb/>
<pb n="KR3k0054_WYG_041-44b"/>
黄精一名兎竹一名救窮一名垂珠服其花勝其實服<lb/>
其實勝其根<hi>抱朴子</hi>
薏苡一名<graphic n="KR1520" url="https://raw.githubusercontent.com/kanripo/KR-Gaiji/master/images/KR1520.png" mimeType="image/png"/>珠㯽榔一名㯽門<hi>李當之藥録</hi>
舜常登蒼梧山曰厥金玉之香草朕用偃息正道此乃<lb/>
五加也又異名曰金鹽昔西域真人王屋山人王常言<lb/>
何以得長久何不食石蓄金鹽母何以得長壽何不食<lb/>
石用玉豉玉豉者即地榆也五加地榆皆是煮石而餌<lb/>
得長生之藥也昔尹公度聞孟綽子董士固共相與言<lb/>
<pb n="KR3k0054_WYG_041-45a"/>
曰寧得一把五加不用金玉滿車寜得一觔地榆安用<lb/>
明月寳珠<hi>東華真人煮石經</hi>
地榆一名玉札<hi>神僊服食經</hi>
檳榔信南越之可觀子既非常服亦特異大者三圍髙<lb/>
者九丈葉聚樹端房搆葉下華秀房中子結房外其擢<lb/>
穂似禾其綴實似谷其皮似桐而厚其節似竹而概其<lb/>
中空其外勁本不大末不小上不傾下不邪調直亭亭<lb/>
千百若一歩其林則寥朗庇其隂則蕭條信可以長吟<lb/>
<pb n="KR3k0054_WYG_041-45b"/>
可以遠想矣性不耐霜不得北殖必當遐樹海南遼然<lb/>
萬里弗遇長者之目自令恨深<hi>俞益期牋</hi>
檳榔樹森秀無柯端頂有葉仰望渺𣺌如挿叢蕉於木<lb/>
杪風至獨動似舉羽扇之掃天<hi>草木狀</hi>
凡方書所名藥物又或與常藥物同而實非者如河上<lb/>
姹女非婦人也陵陽子明非男子也禹餘糧非米也堯<lb/>
漿非水也而俗人見方用龍膽虎掌雞頭鴨蹠馬蹄犬<lb/>
血鼠尾牛膝皆謂之血氣之物也見用缺盃覆盆釜䥶<lb/>
<pb n="KR3k0054_WYG_041-46a"/>
大㦸鬼箭天鈎則謂之銕瓦之器也見用胡王使者倚<lb/>
姑新婦野丈人守田公戴文俗徐長卿則謂之人姓名<lb/>
也近易之草或有不知𤣥秘之方孰能悉解<hi>抱朴子</hi>
雲母有五種而人多不能分别也法當舉以向日看其<lb/>
色詳占視之乃可知耳正爾於陰地視之不見其雜色<lb/>
也五色並具而多青者名雲英宜以春服之五色並具<lb/>
而多赤者名雲珠宜以夏服之五色並具而多白者名<lb/>
雲液宜以秋服之五色並具而多黑者名雲母宜以冬<lb/>
<pb n="KR3k0054_WYG_041-46b"/>
服之但有青黄二色者名雲沙宜以季夏服之皛皛純<lb/>
白名磷石可以四時長服之也五雲之法或以桂葱水<lb/>
玉化之以為水或以露於銕器中以𤣥水熬之為水或<lb/>
以硝石合於筒中埋之為水或以蜜搜酪或以秋露潰<lb/>
之百日韋囊挻以為粉或以無巔草樗血合餌之服之<lb/>
一年則百病愈三年老翁反成童子五年則役使鬼神<lb/>
入火不燒入水不濡踐棘不傷<lb/>
雄黄當得武都山所出者純而無雜其赤如雞冠光明<lb/>
<pb n="KR3k0054_WYG_041-47a"/>
燁燁者乃可用耳餌服之法或以蒸煮之或以酒餌或<lb/>
先以硝石化為水乃凝之或以𤣥銅錫裹蒸之於赤土<lb/>
下或以松脂和之或以三物鍊之引之如布白如氷服<lb/>
之皆令長生<lb/>
或問道士山居棲巖庇岫不必有絪縟之溫直使我不<lb/>
畏風濕敢問其術抱朴子曰金餅散三陽液昌辛丸葷<lb/>
草耐冬煎獨搖膏菌芋𤣥華散秋地黄血丸皆不過五<lb/>
十日服之而止不畏風濕若服金丹大藥雖未昇虛輕舉<lb/>
<pb n="KR3k0054_WYG_041-47b"/>
然體不受疾雖當風卧濕不能傷也服此七藥皆始學<lb/>
道者耳姚先生但服三陽液但袒卧氷上了不寒振此<lb/>
皆介先生及梁有道卧石上及秋冬當風寒已試有驗<lb/>
祕法也<lb/>
按玉䇿記及開名經皆以五音六屬知人年命之所在<lb/>
子午屬庚卯酉屬己寅申屬戊丑未屬辛辰戌屬丙巳<lb/>
亥屬丁一言得之者宫與土也三言得之者徴與火也<lb/>
五言得之者羽與水也七言得之者商與金也九言得<lb/>
<pb n="KR3k0054_WYG_041-48a"/>
之者角與木也若本命屬土不宜服青色藥屬金不宜<lb/>
服赤色藥屬木不宜服白色藥屬水不宜服黄色藥屬<lb/>
火不宜服黑色藥以五行之義木尅土土尅水水尅火<lb/>
火尅金金尅木故也<lb/>
按中黄子服食節度云服治病之藥以食前服之服養<lb/>
性之藥以食後服之服金丹大藥不復論宜與不宜也<lb/>
韓終服菖蒲十三年身生毛日視書萬言皆誦之冬恒<lb/>
不寒又菖蒲須得生石上一寸九節已上紫花者尤善<lb/>
<pb n="KR3k0054_WYG_041-48b"/>
也趙他子服桂二十年足下生毛日行五百里力舉千<lb/>
觔移門子服五味子十六年色如玉女入水不霑入火<lb/>
不灼也楚文子服地黄八年夜視有光林子明服术十<lb/>
一年耳長五寸身輕如飛能超踰淵谷二丈許杜子微<lb/>
服天門冬御八十妾有子百三十人行三百里任子季<lb/>
服茯苓十八年僊人玉女往從之能隠能彰不復食榖<lb/>
灸瘢皆滅靣體玉光陵陽子仲服遠志十年有子三十<lb/>
七人開書所視不忘坐在立亡<hi>並上</hi>
<pb n="KR3k0054_WYG_041-49a"/>
僊藥紫鳳腦千里髑髏是也<hi>述異記</hi>
神農稽首再拜問於太一小子曰鑿井出泉五味煎煮<lb/>
口别生熟後乃食咀男女異利子識其父曾聞太古之<lb/>
時人壽過百無殂落之咎獨何氣使然耶太一小子曰<lb/>
天有九門中道最良日月行之名曰國皇字曰老人出<lb/>
見南方長生不死衆耀同光神農乃從其甞藥以救人<lb/>
命<hi>神農本草</hi>
神農有子年七歳有聖徳同歴名山辯其百藥<hi>真源賦</hi>
<pb n="KR3k0054_WYG_041-49b"/>
歲在甲午王君復與東華青童來降與夫人成藥兩劑<lb/>
一曰遷神白騎神散一曰石精金光化形靈丸便頓而<lb/>
服之稱疾不行凡七日太一𤣥僊遣颷車來迎夫人乃<lb/>
託劍化形而去<hi>魏夫人傳</hi>
崔文子者太山人也文子世好黄老事居潛山下後作<lb/>
黄散赤丸賣藥都市後有疫氣民死者萬計文擁朱幡<lb/>
繫黄散以狥人門飲散者即愈故世寳崔文赤黄散實<lb/>
近於神焉<hi>列僊傳</hi>
<pb n="KR3k0054_WYG_041-50a"/>
𤣥俗自稱河間人服巴英賣藥都市七丸一錢善治百<lb/>
病漢河間王患瘕買藥服之下虵十餘條問藥意俗曰<lb/>
王瘕乃六世餘殃下墮即非王之所招王甞放乳鹿麟<lb/>
母也仁心感天故遭俗耳王家老舎人自言父世見俗<lb/>
俗之身無影王乃呼著日中看實無影王以女聘之俗<lb/>
夜亡去後人見於常山下<hi>上</hi>
北海于君病癩見市有賣藥姓公孫帛因問之公曰明<lb/>
日木蘭樹下當教卿明日往授素書二卷以消災救病<lb/>
<pb n="KR3k0054_WYG_041-50b"/>
無不愈者<hi>神僊傳</hi>
容成公服三黄得僊所謂雌黄雄黄黄金也<lb/>
尹軌者字公度太原人也常服黄精華日三合腰佩漆<lb/>
竹筒十數枚中皆有藥言可辟兵疫<hi>並上</hi>
靈飛散未央丸制命丸羊血丸皆令人駐年却老<hi>抱朴子</hi>
昭王坐祗明之室晝而假寐忽夢白雲蓊蔚而起有人<lb/>
衣服並皆毛羽因名羽人夢中與語問以上僊之術羽<lb/>
人曰大王精智未開欲求長生久世不可得也王跪而<lb/>
<pb n="KR3k0054_WYG_041-51a"/>
請受絶慾之敎羽人乃以指畫王心應手即裂王乃驚<lb/>
寤而血濕衿席因患心疾即卻膳撤樂移於旬日忽見<lb/>
所夢者復來語王曰先欲易王之心乃出方寸綠囊中<lb/>
有續脉明丸補血精散以手摩王之臆俄而即愈王即<lb/>
請此藥貯以玉缶緘以金繩王以塗足則飛天地萬里<lb/>
之外如遊咫尺之内有得服之後天而老<hi>拾遺記</hi>
有獻不死之藥於荆王者謁者撡以入中射之士問曰<lb/>
可食乎曰可因奪而食之王怒使人殺中射之士中射<lb/>
<pb n="KR3k0054_WYG_041-51b"/>
之士使人説王曰臣問謁者謁者曰可食臣故食之是<lb/>
臣無罪罪在謁者也且客獻不死之藥臣食之而王殺<lb/>
臣是死藥也王乃不殺<hi>戰國䇿不東方朔事同此  重錄</hi>
武帝末年彌好僊術與東方朔狎暱帝曰朕所甚好者<lb/>
不老其可得乎朔曰臣能使少者不老帝曰服何藥耶<lb/>
朔曰東北有地日之草西南有春生之魚帝曰何以知<lb/>
之朔曰三足烏數下地食此草羲烏欲馭以手掩烏目<lb/>
不聼下也葢鳥獸食此草則美悶不能動矣帝曰子何<lb/>
<pb n="KR3k0054_WYG_041-52a"/>
以知乎朔曰臣小時掘井䧟落地下數十年無所託寄<lb/>
有人引臣欲往此草中隔紅泉不得渡其人以一隻屐<lb/>
與臣臣汛紅泉得至此草之處臣採而食之其國人皆<lb/>
織珠玉為業邀臣入雲端之幕設𤣥珉雕枕刻黑玉銅<lb/>
鏤為日月雲雷之狀亦曰鏤雲枕又薦蛟毫之白褥以<lb/>
蛟毫織為褥也此毫柔而冷常以夏日舒之因名柔毫<lb/>
褥又有水藻之屏臣舉手拭之恐水流濕其席乃其光<lb/>
也<hi>洞㝠記</hi>
<pb n="KR3k0054_WYG_041-52b"/>
魏太和中姜維歸蜀失其母魏人使其母手書呼維令<lb/>
反并送當歸以辟之維報書曰良田百頃不計一畝但<lb/>
見遠志無有當歸維卒不免<hi>宋書</hi>
神女蘭香降張碩碩問禱祀何如香曰消磨自可愈疾<lb/>
滛祀無益香以藥為消磨<hi>曹毗杜蘭香傳</hi>
皇甫謐初服寒食散而性與之忤每委頓不倫嘗悲恚<lb/>
叩刃欲自殺叔母諫之而止<hi>晉書</hi>
時宋淮南趙習元嘉二十年為衛軍府佐疾病經時憂<lb/>
<pb n="KR3k0054_WYG_041-53a"/>
必不濟恒至心歸佛夜夢一人形貎秀異若神人者自<lb/>
屋梁上以小裹物及剃刀授習云服此藥用此刀病必<lb/>
即愈習既驚覺果得刀藥焉登即服藥疾除<hi>法苑珠林</hi>
丘傑字偉跱烏程人也十四遭䘮以熟菜有味不甞於<lb/>
口歲餘忽夢見母曰死止自分别耳何事乃爾荼苦汝<lb/>
噉生菜遇蝦蟇毒靈牀前有三丸藥可取服之傑驚起<lb/>
果得甌甌中有藥服之下科斗子數升<hi>南史</hi>
何點少時患渴逾歲不愈復在吳中石佛寺建講所晝<lb/>
<pb n="KR3k0054_WYG_041-53b"/>
寢夢一道人形貎非常授丸一掬夢中服之而瘥<lb/>
大通初陶𢎞景獻二丹其一名善勝一名成勝並為佳<lb/>
寳<hi>並上</hi>
孫搴字彦舉學淺行薄嘗服棘刺丸李諧調之曰卿應<lb/>
自足何假外求坐者皆笑<hi>上</hi>
隋邵王子隆年二十一而體過充壯常使徐嗣伯合蘆<lb/>
茄丸服以自消損<hi>隋書</hi>
卧牛池縣南八十里廣徳寺内相傳隋煬帝宫姬有惡<lb/>
<pb n="KR3k0054_WYG_041-54a"/>
疾願出為尼乗白牛至此牛卧不去姬止宿浹旬見癩<lb/>
鼠屢嚙一草飲浴於池既而癩愈姬疑之亦從採食飲<lb/>
泉沐浴疾愈後入朝備述愈疾之由遂遣使取所食草<lb/>
乃何首烏也至今池邊盛生<hi>湖廣志</hi>
道僊或勞疾見縹衣童子從青溪水出椀盛妙藥跪而<lb/>
進服無幾便愈<hi>高僧傳</hi>
有長者居明貞修禀性良謙請佛及僧九十日四事供<lb/>
養有一比丘來索藥長者問曰何所患苦答曰頭痛長<lb/>
<pb n="KR3k0054_WYG_041-54b"/>
者答曰此必膈上有水仰攻其頭以是頭痛即施一呵<lb/>
梨勒果因服病除縁是福報九十一劫未曾病患<hi>法苑珠林</hi>
　<lb/>
　<lb/>
　<lb/>
　<lb/>
　<lb/>
　廣博物志卷四十一<lb/>
</p>
<p>
</p>
  </div>
</body>
</text>
</TEI>
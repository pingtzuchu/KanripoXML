<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷十九</head> <lb/>
    <p>
<pb n="KR3k0054_WYG_019-1a"/>
欽定四庫全書<lb/>
　廣博物志卷十九<lb/>
　　　　　　　　　　　　明　董斯張　撰<lb/>
　　人倫二<hi>叔侄</hi>　<hi>兄弟/</hi>　<hi>夫婦/</hi>　<hi>戚屬</hi>
張堪讓先人餘財數百萬與兄子<hi>續漢書</hi>
蔡邕書曰邕早䘮二親年踰三十鬢髪二色叔父親之<lb/>
猶若㓜童車則對坐食則比豆<lb/>
皇甫謐年二十不好學遊蕩無度嘗得𤓰果輙進叔母<lb/>
<pb n="KR3k0054_WYG_019-1b"/>
任氏任氏曰孝經云三牲之養猶為不孝汝今年踰二<lb/>
十目不存敎心不入道無以慰我因歎曰昔孟母三徙<lb/>
以成仁曾父烹豕以存敎豈我居不卜隣敎有所闕何<lb/>
爾魯鈍之甚也因對涕泣謐乃感激就鄉人席坦受書<lb/>
勤力不怠居貧躬自稼穡帶經而農遂博綜典籍百家<lb/>
之言<hi>晉書</hi>
王僧䖍孝武初出為武陵太守兄子儉於中途得病僧<lb/>
䖍為廢寢食同行客慰喻之僧䖍曰㫺馬援處兒侄之<lb/>
<pb n="KR3k0054_WYG_019-2a"/>
間一情不異鄧攸于弟子更踰所生吾實懐其心誠未異<lb/>
古亾兄之𦙍不宜忽諸若此兒不救便當回舟謝職無<lb/>
復遊宦之興矣<hi>南齊書</hi>
魏收叔季景有文學歷官著名竝在收歬然收常所欺<lb/>
忽季景收初赴并頓丘李庶者故大司農諧之子也以<lb/>
華辯見稱曾謂收曰霸朝便有二魏收率爾曰以從叔<lb/>
見比便是邪輸之比卿邪輸者故尙書令陳留公繼伯<lb/>
之子愚癡有名好自入市肆高價買物商賈共所嗤翫<lb/>
<pb n="KR3k0054_WYG_019-2b"/>
收忽以季景方之不遜例多如此<hi>北史弟以下兄</hi>
霍將軍妻一産二子疑所為兄弟或曰前生為兄後生<lb/>
者為弟今雖俱日亦宜以先生為兄或曰居上者宜為<lb/>
兄居下宜為弟居下者前生宜以歬生為弟時霍灮聞<lb/>
之曰昔殷王祖甲一産二子曰囂曰良以卯日生囂以<lb/>
巳日生良則以囂為兄以良為弟若以在上者為兄囂<lb/>
亦當為弟若許釐莊公一産二女曰妖曰茂楚大夫唐<lb/>
勤一産二子一男一女男曰貞夫女曰瓊華皆以先生<lb/>
<pb n="KR3k0054_WYG_019-3a"/>
為長近代鄭昌時文長蒨竝生二男滕公一生二女李<lb/>
黎生一男一女並以前生者為長霍氏亦以前生為兄<lb/>
焉<hi>西京雜記</hi>
劉實字子真平原髙唐人也弟知字子房貞潔有兄風<lb/>
為潁川太守平原管輅嘗謂人曰吾與劉潁川兄弟語<lb/>
使人神思清發昏不假寐自此之外殆白日欲寢矣<hi>晉書</hi>
劉繇字正禮兄岱字公山陶丘洪欲薦舉繇茂才刺史前曰<lb/>
年舉公山柰何復舉正禮乎洪曰若明公用公山於前<lb/>
<pb n="KR3k0054_WYG_019-3b"/>
擢正禮於後所謂御二龍於長途騁騏驥於千里矣<hi>呉志</hi>
孟顗字彦重衞將軍昶弟也昶顗竝美風姿時人謂之<lb/>
雙珠<hi>晉書</hi>
梁讜字伯言與弟熈俱以文藻清麗見重一時時人為<lb/>
之語曰關東堂堂二申兩房未若二梁瓌文綺章<hi>十六國春</hi>
秋<lb/>
劉瓛兄弟三人共處蓬室一間習業不廢聚徒敎授常<lb/>
有數十丹陽尹袁<graphic n="KR1662" url="https://raw.githubusercontent.com/kanripo/KR-Gaiji/master/images/KR1662.png" mimeType="image/png"/>常於後堂夜集聞而請之指㕔事<lb/>
<pb n="KR3k0054_WYG_019-4a"/>
前古桞樹謂瓛曰人謂此是劉尹時樹每想髙風今復<lb/>
見卿清德可謂不衰矣瓛琰之曾孫琰晉時為丹陽尹<lb/>
<hi>南史</hi>
劉訏與從兄歊各履高操族祖孝標曰訏超超越俗如<lb/>
半天朱霞歊矯矯出塵如雲中白鶴皆儉歲之良稷寒<lb/>
年之纎纊<hi>上</hi>
蕭光祿與弟子顯子雲才名略相比而風采容止不逮<lb/>
故官途有優劣毎讀漢書杜緩兄弟五人至大官唯中<lb/>
<pb n="KR3k0054_WYG_019-4b"/>
弟欽官不至而最知名常吟諷之以况已也<lb/>
王僧佑儉從弟也儉鳴笳列騶至僧佑門佑輙穪疾不<lb/>
出贈儉詩曰汝家在市門我家在南郭汝家饒賓侣我<lb/>
家多鳥雀儉嘆曰此吾所望於若人也世竝賢之<hi>南齊書</hi>
沈懐文三子淡深冲冲仕為御史中丞與兄淡深名譽有<lb/>
優劣世號為腰鼓兄弟<hi>南史</hi>
辛暜明居貧與兄共處一帳<lb/>
到漑字茂灌弟洽字茂沿皆有文才兼善𤣥理時人比<lb/>
<pb n="KR3k0054_WYG_019-5a"/>
之二陸世祖嘗贈詩云魏氏重雙丁晉朝稱二陸何如<lb/>
今兩到復似凌寒竹<hi>並上</hi>
裴之横不事産業兄之尙為狹被蔬食以激之之横曰<lb/>
丈夫富貴當作百幅被及後立功乃作百幅被<hi>梁書</hi>
張岱少與兄太子中舎人寅新安太守鏡征北將軍永<lb/>
廣州刺史辨俱知名謂之張氏五龍<hi>上</hi>
廣陵王羽字叔翻少而聰慧有斷獄之穪領廷尉高祖<lb/>
幸其第與諸弟言曰朕昨受民訟始知廣陵之明了咸<lb/>
<pb n="KR3k0054_WYG_019-5b"/>
陽王禧對曰臣年為廣陵兄明為廣陵弟高祖曰我為<lb/>
汝兄汝為羽昆汝復何恨<hi>後魏書</hi>
盧思道小字釋奴從兄昌衡小字龍子宗中俱穪英妙<lb/>
幽州為之語曰盧家千里釋奴龍子<hi>北史</hi>
梁愔為從兄昱所重曰是兒我家文龍<hi>北齊書</hi>
盧潜與弟士邃少為崔昻所知云此昆弟足為後生之<lb/>
俊但恨其俱不讀書耳<hi>上</hi>
北齊崔㥄為侍中弟仲文為銀青光祿大夫同日拜授<lb/>
<pb n="KR3k0054_WYG_019-6a"/>
時云兩鳯聮飛<hi>北史</hi>
崔鴻弱冠有著述拜給事中崔光悌之子也光悌召鴻<lb/>
弟而語之曰阿鴻已摩天去矣汝可不勉<hi>上</hi>
瑯琊兒子明歲敗之時兄為饑人所食自縳叩頭代兄<lb/>
為食餓人美其意兩舎不食兄死收養其孤愛不異於<lb/>
己之子歲敗榖盡不能兩活餓殺其子活兄之子<hi>論衡</hi>
繆彤字預公少孤兄弟四人皆同財業及各娶妻諸弟<lb/>
遂求分異又數有鬪爭之言彤自掩戸自撾曰繆彤汝<lb/>
<pb n="KR3k0054_WYG_019-6b"/>
修身謹行學聖人之法將以齊整風俗奈何不能正其<lb/>
家乎弟及諸婦聞之悉叩頭謝罪遂為敦睦之行<hi>後漢書</hi>
李鴻字奉遜弟育為人所侵辱育後隂結客報怨為執<lb/>
法吏所得當伏罪時未有立嗣鴻為太尉掾在京師傷<lb/>
育以義刷耻門戸斷絶自分代育遂刻印還歸欲過家<lb/>
恐見妻子虧移其意到縣北亭預作記乞代育通記便<lb/>
飲鴆而死<lb/>
李元字大遜陳留人家貧兄弟六人同衣出入<hi>並上</hi>
<pb n="KR3k0054_WYG_019-7a"/>
陳業字文理業兄渡海傾命時同依止者五六十人骨<lb/>
肉消爛而不可辨别業仰皇天誓后土曰聞親戚者必<lb/>
有異焉因割臂流血以洒骨上應時㰱血餘皆流去<hi>㑹稽</hi>
<hi>先賢𫝊</hi>
趙喜字伯陽少有節操從兄為人所殺喜常思欲報之<lb/>
遂往復讐而讐家皆疾病喜以因疾報殺非仁者心且<lb/>
釋之而去顧謂讐曰爾曹若徤逺相避後病愈悉自縳<lb/>
詣喜喜不與相見後竟殺之<hi>東觀漢記</hi>
<pb n="KR3k0054_WYG_019-7b"/>
田煇字叔都與兄威都俱穪純懿而叔都最知名郡欲<lb/>
察授之煇耻越賢兄遂託病瘖後居田舎連日隂雨友<lb/>
人密共穿冗奪煇衣衾窮夜獨處竟無聲響積四嵗威<lb/>
都果舉安定長史據輜垂綏還鄉薦祖叔都沃醊神坐<lb/>
頫仰因語<hi>上</hi>
陳留太守太山呉文章少孤遭憂衰之世與兄伯武相<lb/>
失别二十年後於下邳市㑹計共門伯武擊之文章欲<lb/>
報擊之心中惻愴手不能舉投杖於地因還相㝷問乃<lb/>
<pb n="KR3k0054_WYG_019-8a"/>
親兄也<hi>風俗通</hi>
王祥後母數以非理使祥後母弟覽輙與祥俱又虐使<lb/>
祥婦覽妻亦趨而共之<hi>晉書</hi>
徐苖字叔胃髙密淳于人也其兄弟皆早亡撫養孤遺<lb/>
慈聞州里田宅奴婢盡推與之<lb/>
封觀有志節當舉孝亷以兄名位未顯耻先受之遂稱<lb/>
風疾喑不能言火起徐出避之忍而不告後數年兄得<lb/>
舉觀乃稍損而仕州郡焉<hi>並上</hi>
<pb n="KR3k0054_WYG_019-8b"/>
裴楷營新宅基宇甚麗當移住與兄共遊行牀帳儼然<lb/>
櫺軒疎朗兄心甚願之而口不言楷心知其意便使兄<lb/>
住<hi>别𫝊</hi>
顔含字洪都兄畿得疾死於醫家人迎䘮引䘮者顛仆<lb/>
曰我受命未死但服藥太多傷五臟耳及還婦夢之曰<lb/>
吾當復生急開棺以手刮棺指𤓰盡傷氣息甚㣲飲食<lb/>
所湏托之以夢含侍養足不出户者十三年畿竟不起<lb/>
<hi>搜神記</hi>
<pb n="KR3k0054_WYG_019-9a"/>
晉隆安二年呉郡人朱明孝義立身而家大富與弟同<lb/>
居其妻欲棄兄異居明知弟意乃以金帛餘榖盡給與<lb/>
弟唯留空宅忽一夕狂風驟起悉吹財帛還歸明家弟<lb/>
與妻羞見鄉里自盡明乃舎宅為寺號為朱明寺<hi>呉地記</hi>
劉凝之字隠安小名長生南郡枝江人也慕老萊嚴子<lb/>
陵為人推家財與弟及兄子立屋於野外非其力不食<lb/>
謝𢎞㣲少孤事兄如父兄弟友睦之行世莫能及口不<lb/>
言人長短兄曜好臧否人物每言論常以他語亂之<hi>宋書</hi>
<pb n="KR3k0054_WYG_019-9b"/>
荀林宗字君儒乘水省舅䧟河而死兄淪於水側投牋<lb/>
與河伯岸側水開君儒執牋浮出<hi>異苑</hi>
蔡廓罷豫章郡還起二宅先成東宅與弟軏<hi>南史</hi>
侯景之亂韋鼎兄昻於京口戰死鼎負屍出寄於中興<lb/>
寺求棺無所得鼎哀憤慟哭忽見江中有物流注鼎所<lb/>
竊異之往視乃新棺也因以充歛元帝聞之以為精誠<lb/>
所感<hi>上夫以下  婦</hi>
太公望少壻馬氏老而見去賣漿孟津值天大涼改業<lb/>
<pb n="KR3k0054_WYG_019-10a"/>
販麵又值大風賃於棘津讐而不庸屠牛朝歌天熱肉<lb/>
敗凡徃不遇乃釣於滋泉西伯出獵與語大恱載與俱歸<lb/>
立為師及武王平商封於齊東就國道遇婦人泣問之<lb/>
其前妻也再拜求合公取盆水傾地令其收之惟得少<lb/>
泥太公曰若言離更合覆水定難收婦遂抱恨而死今<lb/>
有馬母塚<lb/>
景公有愛女請嫁於晏子公迺往燕晏子之家飲酒酣<lb/>
公見其妻曰此子之内子耶晏子對曰然是也公曰嘻<lb/>
<pb n="KR3k0054_WYG_019-10b"/>
亦老且惡矣寡人有女少且姣請以滿夫子之宫晏子<lb/>
違席而對曰乃此則老且惡嬰與之居故矣故及其少<lb/>
而姣也且人固以壯託乎老姣託乎惡彼嘗託而嬰受<lb/>
之矣君雖有賜可以使嬰倍其託乎再拜而辭<hi>晏子</hi>
楚莊王之弟春申君有愛妾曰余春申君之正妻子曰<lb/>
甲余欲君之棄其妻也因自傷其身以視君而泣曰得<lb/>
為君之妾甚幸雖然適夫人非願所以事君也適君非<lb/>
所以事夫人也與其死夫人所者不若賜死君前君因<lb/>
<pb n="KR3k0054_WYG_019-11a"/>
信妾余之詐為棄正妻余又欲殺甲而以其子為後因<lb/>
自裂其衣以示君而泣曰甲今乃欲強戲余余與争之<lb/>
至裂余之衣君怒而殺甲也<hi>韓非子</hi>
專諸方與人鬬將就敵其怒有萬人之氣甚不可當其<lb/>
妻一呼即還子胥怪而問其狀專諸曰子視吾之儀寧<lb/>
類愚者也何言之鄙也夫屈一人之下必伸萬人之上<lb/>
<hi>呉越春秋</hi>
齊王起九重之臺募國中有畫者賜之錢狂卒敬君常<lb/>
<pb n="KR3k0054_WYG_019-11b"/>
居饑寒妻端正敬君工畫貪賜畫臺去家日乆思念其<lb/>
妻遂畫其像向之嬉笑旁人覘見之以白王王即設酒<lb/>
以敬君相樂謂敬君曰國中獻女無好者以錢百萬請<lb/>
妻可乎不者殺汝敬君愴惶聽許<hi>說苑</hi>
梁人有陽由者其力扛鼎伎巧過人骨騰肉飛手摶<graphic n="KR3413" url="https://raw.githubusercontent.com/kanripo/KR-Gaiji/master/images/KR3413.png" mimeType="image/png"/>
獸國人懼之然無治室之訓禮敎不立妻不畏憚浸相<lb/>
泄凟方乃積怒妻坐於牀笞焉左手建杖右手制其頭<lb/>
妻亦奮恚因授以背使杖擊之而自撮其隂由乃仆地<lb/>
<pb n="KR3k0054_WYG_019-12a"/>
氣絶而不能興隣人聞其凶凶也窺而見之趨而救之<lb/>
妻愈戅忿莫肻舎旃或發其裳然後乃放夫以無敵之<lb/>
伎力而劣於女子之手者何也輕之無備故也<hi>孔叢子</hi>
衛人有夫妻禱者而祝曰使我無故得百束布其夫曰<lb/>
何少也對曰益是子將以買妾<hi>韓子</hi>
秦始皇時有王道平長安人也少時與同村人唐叔偕<lb/>
女小名文喻誓為夫婦㝷王道平從征南國九年不歸<lb/>
父母見女長成即聘與劉祥為妻女與道平言誓甚重<lb/>
<pb n="KR3k0054_WYG_019-12b"/>
不肻改事父母逼迫不免出嫁劉祥經三年常思道平<lb/>
悒悒而死死三年平還家乃詰鄰人此女安在隣人云<lb/>
此女意在於君被父母凌逼嫁與劉祥今已死矣平問<lb/>
墓在何處隣人引往墓所平悲號哽咽不能自止平乃<lb/>
祝曰我與汝立誓天地保其終身豈料官有牽纒致令<lb/>
乖隔使汝父母與劉生死永訣然汝有靈聖使我見汝<lb/>
生平之面若無神靈從兹而别言訖又復哀泣逡巡其<lb/>
女魂自墓出問平何處而來良乆契濶妾身未損可以<lb/>
<pb n="KR3k0054_WYG_019-13a"/>
再生還為夫婦且速開塚破棺出我即活平審言乃啟<lb/>
墓門捫看其女果活乃結束隨平還家劉祥聞之申訴<lb/>
於州縣錄狀奏王王斷歸道平為妻<hi>搜神記</hi>
嚴子陵娶梅福季女<lb/>
樊英常病卧便室中英妻遣婢拜問英答拜或問之英<lb/>
曰妻齊也<hi>别傳</hi>
初黄昌為州書佐其婦歸寧於家遇賊被獲遂流轉入<lb/>
蜀為人妻其子犯事乃詣昌自訟昌疑母不類蜀人因<lb/>
<pb n="KR3k0054_WYG_019-13b"/>
問所由對曰妾本㑹稽餘姚戴次公女州書佐黄昌妻<lb/>
也妾嘗歸家為賊所略遂至於此昌驚呼前謂曰何以<lb/>
識黄昌邪對曰昌左足脚心有黒子嘗自言當為二千<lb/>
石昌乃出足視之因相持悲泣還為夫婦<hi>後漢書</hi>
漢末零陽郡太守史滿有女恱門下書佐乃密使侍婢<lb/>
取書佐盥手殘水飲之遂有姙已而生子至能行太守<lb/>
令抱兒出使求其父兒匍匐直入書佐懐中書佐推之<lb/>
仆地化為水窮問之具省前事遂以女妻書佐<hi>搜神記</hi>
<pb n="KR3k0054_WYG_019-14a"/>
隴西秦嘉字士㑹雋秀之士婦曰徐淑亦才美流譽桓<lb/>
帝時嘉為曹掾赴洛淑歸寧於家晝臥流涕覆面嫂怪<lb/>
問之曰適見嘉自說往津鄉亭病亡一客守䘮一客賫<lb/>
書還日中當至舉家大驚書至事如夢<hi>幽明録</hi>
山陽太守汝南薛恭祖䘮其妻不哭臨殯於棺上大言<lb/>
自同恩好四十餘年服食禄賜男女成人幸不為夭夫<lb/>
復何恨哉今相及也<hi>風俗通</hi>
仇覽雖在燕居必以禮自整妻子有過免冠自責妻下<lb/>
<pb n="KR3k0054_WYG_019-14b"/>
堂謝過俟覽冠乃敢升堂<hi>後漢書</hi>
洛中一人失妻管輅令與擔豕人鬬於東陽門豚逸入<lb/>
一舎突壊其牆其婦出焉<hi>異苑</hi>
魏韋英卒後妻梁氏嫁向子集嫁日英歸至庭呼曰阿<lb/>
梁卿忘我耶子集驚張弓射之即變為桃人茅馬<hi>酉陽雜俎</hi>
上洛都尉王琰以功封其妻哭於家為琰富貴更取妾<lb/>
故也<hi>典論</hi>
咸和初徐精逺行夢與妻寢有身明年歸妻果産後如<lb/>
<pb n="KR3k0054_WYG_019-15a"/>
其言矣<hi>幽明録</hi>
呉黄龍年中呉都海鹽有陸東美妻朱氏有容止夫妻<lb/>
相重時人號為比肩夫婦後妻死東美不食求死家人<lb/>
哀之乃合葬未一嵗塜上生梓樹同根二身相抱而合<lb/>
成一樹每有雙鴻常宿於上孫權聞之封其里曰比肩<lb/>
墓曰雙梓後子𢎞與妻張氏亦相愛慕呉人又呼為小<lb/>
比肩<hi>述異記</hi>
鉅鹿有龎阿者美容儀同郡石氏有女曾内覩阿心恱<lb/>
<pb n="KR3k0054_WYG_019-15b"/>
之未㡬阿見此女來詣阿妻極妬聞之使婢縳送石家<lb/>
中路遂化為煙氣而滅婢乃直詣石家說此事石氏之<lb/>
婦大驚曰我女都不出門豈可毁謗如此阿婦自是常<lb/>
加意察之居一夜方値女在齋中乃自拘執以詣石氏<lb/>
石氏父見之愕眙曰我適從内來見女與母共作何得<lb/>
在此即令婢僕於内喚女出向所縳者奄然滅焉父疑<lb/>
有異故遣其母詰之女曰昔年龎阿來㕔中曾竊視之<lb/>
自爾彷佛即夢詣阿及入戸即為妻所縳石曰天下遂<lb/>
<pb n="KR3k0054_WYG_019-16a"/>
有如此竒事夫精誠所感靈神為之㝠著滅者盖其魂<lb/>
神也旣而女遂擔心不嫁經年阿妻忽得邪病醫藥無<lb/>
徵於是乃授幣石氏女為妻焉<hi>廣記</hi>
東晉馬孝將廣州太守兒名馬子年二十餘獨宿厩中<lb/>
夜夢一女子年十八九言我是太守北海徐𤣥方女不<lb/>
幸蚤亡亾來出入四年為鬼所枉殺案生錄當年八十<lb/>
餘聽我更生要當有依憑方得活又應為君妻能從所<lb/>
委見救活否馬子答曰可爾與馬子尅期當出至期牀<lb/>
<pb n="KR3k0054_WYG_019-16b"/>
前有頭髮正與地平令人掃去愈分明始悟所夢者遂<lb/>
屏左右便漸額而出以頭形體皆出馬子便令坐對榻<lb/>
上陳說語言竒妙非常遂與馬子寢息每戒云我尙虛<lb/>
借問何時得出答曰出當待本生日尙未至遂往厩中<lb/>
言語聲音人皆聞之女計生日至具敎馬子出已養之<lb/>
方法語畢拜去馬子從其言至日以丹雄雞一隻黍飯<lb/>
一盤清酒一升移其䘮前去厩十餘歩祭訖掘棺出開視<lb/>
女身體完全如故徐徐抱出著氊帳中唯心下㣲煖口有<lb/>
<pb n="KR3k0054_WYG_019-17a"/>
氣令婢四人養䕶之常以青羊乳汁瀝其兩眼始開口<lb/>
能咽粥積漸能語二月持杖起行一期之後顔色肌膚<lb/>
氣力悉復常乃遣報徐氏上下盡來選吉日下禮聘為<lb/>
夫婦生二男長男字元慶嘉禾初為秘書郎小男敬度<lb/>
作太傅掾女適濟南劉子彦徵乃延世之孫<lb/>
晉時武都太守李仲文在郡䘮女年十八權假塟郡城<lb/>
北有張世之代為郡世之男字子長年二十侍從在廨<lb/>
中夢一女年可十七八顔色不常自言前府君子不幸<lb/>
<pb n="KR3k0054_WYG_019-17b"/>
早亾㑹今當更生心相愛樂故來相見就如此五六夕<lb/>
忽然晝見衣服薰香殊絶遂為夫婦寢息衣皆有袴如<lb/>
處女後仲文遣婢視女墓因過世之婦相問入廨中見<lb/>
此女一隻履在子長牀下取之啼泣呼言發塜歸以示<lb/>
仲文仲文驚愕遣問世之君兒何由得亾女履耶世之<lb/>
呼問兒具陳本末李張竝謂可怪發棺視之女體已生<lb/>
肉顔姿如故唯右腳有履子長夢女曰我比得生今為<lb/>
所發自爾之後遂死肉爛不得生矣萬恨之心當復何<lb/>
<pb n="KR3k0054_WYG_019-18a"/>
言泣涕而别<hi>並上</hi>
平原陶丘氏取渤海墨台氏女女色甚美才甚令已生<lb/>
一男而歸母丁氏年老進見女聓女聓旣歸而遣婦婦<lb/>
臨去請罪夫曰曩見夫人秊德以衰非昔日比亦恐新<lb/>
婦老後必復如此是以遣實無他故<hi>符子</hi>
石肇聘廣川劉典兄女肇甚懼之拜長樂太守治官毎<lb/>
入門動稱阿劉敎可爾不可爾時人以為嗤謡<hi>趙書</hi>
李弇隴西狄道人也弇本名良又妻姓梁張駿戲之曰<lb/>
<pb n="KR3k0054_WYG_019-18b"/>
卿名良妻姓梁夫妻相同稱子孫將何以目其舅氏昔<lb/>
耿弇以少年立功立事吾今賴卿有同於耿氏乃賜名<lb/>
曰弇<lb/>
劉凝之立屋江湖非力不食妻梁州刺史郭企女亦能<lb/>
安貧元嘉中夫妻隱於衡山<hi>水經注</hi>
宋時有一人忘其姓名與婦同寢天曉婦起出後夫㝷<lb/>
出外婦還見其夫猶在被中眠須臾奴子外來云郎求<lb/>
鏡婦以奴詐乃指牀上以示奴奴云適從郎間來於是<lb/>
<pb n="KR3k0054_WYG_019-19a"/>
馳白其夫其夫大愕便入夫婦共視被中人高枕安寢<lb/>
猶是其形了無一異慮是其魂神不敢驚動乃共以手<lb/>
徐徐撫牀遂冉冉入席漸漸消滅夫婦惋怖如此少時<lb/>
夫得病性理乖錯於是終卒<hi>續搜神記</hi>
劉瓛居上元青龍山為儒林之宗仕至四十未婚其友<lb/>
為娶王氏乃詣澗折蕪而去因名蘼蕪澗<hi>金陵故事</hi>
楊大眼妻潘氏善騎射楊穪之為潘將軍<hi>北史</hi>
昔者夫婦有三幡餅夫婦共分各食一餅餘一幡在共<lb/>
<pb n="KR3k0054_WYG_019-19b"/>
作要言若有語者要不與餅旣作要已為一餅故各不<lb/>
敢語須臾有賊入家偷盗取其財物一切所有盡畢賊<lb/>
手夫婦二人以先要故眼看不語賊見不語即其夫前<lb/>
侵掠其婦其夫眼見亦復不語婦便喚賊語其夫言云<lb/>
何癡人為一餅故見賊不喚其夫拍手笑言咄婢我定<lb/>
得餅不復與爾世人聞之無不嗤笑凡夫之人亦復如<lb/>
是為小名利詐現静黙為虚假煩惱種種惡賊之所侵<lb/>
掠䘮其善法遂墮三塗都不怖畏求出世道方於五欲<lb/>
<pb n="KR3k0054_WYG_019-20a"/>
耽著嬉戲雖遭大苦不以為患如彼愚人等無有異<hi>法苑</hi>
<hi>珠林</hi>
昔過去九十一劫毗婆尸佛入湼槃後四部弟子起七<lb/>
寳塔時彼塔中有佛形像面上金色少處缺壊有一貧<lb/>
女遊行乞匄得一金珠見像面壊欲補像面迦葉爾時<lb/>
作鍛金師女即將往責令修造金師聞福歡喜為治用<lb/>
補像面因共立願願我二人常為夫婦身真金色恒受<lb/>
勝樂從是以來九十一劫身真金色生天人中快樂無<lb/>
<pb n="KR3k0054_WYG_019-20b"/>
極最後託生梵天時摩竭國有婆羅門名尼俱律陁過<lb/>
去修福聰明多智巨富無量金銀七寳牛羊田宅奴婢<lb/>
車乘比瓶沙王千倍為勝瓶沙王有金犂千具彼婆羅<lb/>
門恐與王齊畏招罪咎其家但有九百九十九具金犂<lb/>
唯少一具其家有㲲最下之者其價猶值百千兩金有<lb/>
六簞金粟一簞有三百四十斛其家雖富而無兒息於<lb/>
其舎側有一樹神夫婦常往祈請祭祀求乞有子多年<lb/>
無應瞋忿語曰今更七日盡心奉事若復無驗必定燒<lb/>
<pb n="KR3k0054_WYG_019-21a"/>
樹樹神愁怖告四天王王告帝釋釋觀閻浮提無堪彼<lb/>
子即詣梵天王廣宣上事梵王即以天眼徧觀見一梵<lb/>
天臨當命絶即往語之勸其往生梵天受敎即來託生<lb/>
滿足十月生一男兒顔貌端正身真金色灮明赫奕照<lb/>
四十里相師占曰此兒宿福必當出家父母聞之甚懐<lb/>
愁惱夫婦議曰當設何方斷絶其意覆自思惟世所耽<lb/>
著惟有美色當為娉娶端正好女用斷其情至年十五<lb/>
欲為娉妻語父母言我志清淨不須婦也父母不聽兒<lb/>
<pb n="KR3k0054_WYG_019-21b"/>
知難免便設權計語父母言能為我得紫金色女端正<lb/>
超世我當納之父母即召諸婆羅門徧行娉求諸婆羅<lb/>
門鑄一金女端正奇特舉行村落髙聲唱言若有女人<lb/>
得言金神禮拜之者後出嫁時必得好壻身真金色端<lb/>
正殊妙女聞悉出唯有一女軀體金色端正殊好即是<lb/>
往日施金女也以昔勝緣有此妙身志樂清潔獨不肯<lb/>
出諸女强將共見金神此女即到金色光明映奪金神<lb/>
婆羅門見即為娉得旣到夫家夫婦相對各皆清潔了<lb/>
<pb n="KR3k0054_WYG_019-22a"/>
無欲意共立要契各住一房父母知已毁除一房令共<lb/>
同室安置一牀迦葉語婦我若眠息汝當經行汝若眠<lb/>
息我當經行後次婦臥垂手牀前毒虵入室欲螫其手<lb/>
迦葉見已以衣褁手舉著牀上婦便驚寤而責之曰共<lb/>
我立誓要不相近今復何緣竊舉吾手迦葉答言有□<lb/>
來入恐傷汝手故舉之耳即指虵示之婦意乃悟夫婦<lb/>
節操深厭世間啟辭父母求欲出家父母見已即便聽<lb/>
許於是夫婦俱共出家來至佛所佛與分座佛為說法<lb/>
<pb n="KR3k0054_WYG_019-22b"/>
即於座上得阿羅漢婦於後時亦得羅漢<hi>付法藏經</hi>
昔有一人至婦家舎見其擣米便往其所偷米唵之婦<lb/>
來見夫欲共其語滿口中米都不應和羞其婦故不肻<lb/>
棄之是以不語婦怪不語以手摸看謂其口腫語其父<lb/>
言我夫始來卒得口腫都不能語其父即便喚醫治之<lb/>
時醫言曰此病最重狀似石癰以刀決之可得瘥耳即<lb/>
便以刀決破其口米從中出其事彰露世間之人亦復<lb/>
如是作諸惡行犯於淨戒覆藏其過不肯發露墮於地<lb/>
<pb n="KR3k0054_WYG_019-23a"/>
獄畜生餓鬼如彼愚人以小羞故不肯吐米以刀決口<lb/>
乃顯其過<hi>譬喻經屬以下戚</hi>
王僧孺被勅撰譜訪劉杳血脉所因杳云桓譚新論云<lb/>
太史三世表旁行邪上並効周譜以此推之當起漢代<lb/>
<hi>梁書</hi>
夏侯亶辨給能專對宗人夏侯溢為衡陽内史辭日亶<lb/>
侍御座髙祖謂亶曰夏侯溢於鄉疎近亶答曰是臣從<lb/>
弟髙祖知溢於亶已疎乃曰卿傖人如何不辨族從亶<lb/>
<pb n="KR3k0054_WYG_019-23b"/>
對曰臣聞服屬易疎所以不忍言族時以為能對<hi>上</hi>
皇甫謐有從姑子梁柳為城陽太守將之官或勸士安<lb/>
餞之士安曰柳為布衣時過吾送迎不出門食不過鹽<lb/>
菜今送之是貴城陽太守而輕梁柳也<hi>晉書</hi>
謝藺安八世孫也父經藺五歲每父母未飯乳媪欲令<lb/>
藺先飯藺曰既不覺饑強食終不進舅阮孝緒聞之歎<lb/>
曰此兒在家則曽子之孝事君則藺生之匹因名之曰藺稍<lb/>
受以經史過目便能諷誦孝緒毎曰吾家陽元也<hi>南史</hi>
<pb n="KR3k0054_WYG_019-24a"/>
陸杲字明霞好學舅張融有髙名杲風韻舉止頗類時<lb/>
稱曰無對日下惟舅與甥<hi>上</hi>
董叔將取於范氏叔向曰范氏富盍已乎曰欲為繋援<lb/>
焉他日董祁愬於范獻子曰不吾敬也獻子執而紡於<lb/>
庭之槐叔向過之曰子盍為我請乎叔向曰求繫既繫<lb/>
矣求援既援矣欲而得之又何請焉<hi>國語</hi>
陳勝既立為王妻之父兄往焉勝以衆賓待之長揖不<lb/>
拜無加其禮妻父怒曰怙亂僣號而傲長者不能乆矣<lb/>
<pb n="KR3k0054_WYG_019-24b"/>
不辭而去陳王跪謝遂不為顧王心慙焉以問孔鮒子<lb/>
魚對曰禮以婚為昆弟妻之父母為外舅姑由是明之<lb/>
則拜之可知王曰善<hi>孔叢子</hi>
晉劉𢎞牧荆州朝廷以𢎞壻夏侯陵為襄陽守𢎞曰若<lb/>
必臣至親然後可用則荆州一州有十郡矣安得有十<lb/>
女壻乎<hi>晉書</hi>
前趙殷州刺史杜廣初為劉景廐卒以馬肥良引為直<lb/>
士侍立通夜未曽體倦景因問之廣流涕申欵曲有章<lb/>
<pb n="KR3k0054_WYG_019-25a"/>
條景執其手曰吾辠人也久負賢者謂妻曰為女求夫<lb/>
三年不覺廐中有麒麟於是妻之<hi>十六國春秋</hi>
姜宇字子居少孤貧為陳不識家牧羊年十五聰慧美<lb/>
丰儀每夜專讀書睡則懸頭於屋梁達旦而止不識奇<lb/>
之將妻以女其妻不聽識乃置酒引宇令女潜觀之問<lb/>
女曰姜宇文士才明吾欲以汝妻之母難宇家之牧人<lb/>
汝意云何女曰觀宇之姿才豈終復為人牧羊者哉遂<lb/>
妻之宇後仕符堅遷涼寧二州刺史歷京兆尹御史中<lb/>
<pb n="KR3k0054_WYG_019-25b"/>
丞<hi>上</hi>
　<lb/>
　<lb/>
　<lb/>
　<lb/>
　<lb/>
　<lb/>
　廣博物志卷十九<lb/>
</p>
<p>
</p>
  </div>
</body>
</text>
</TEI>
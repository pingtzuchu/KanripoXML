<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志巻四十四</head> <lb/>
    <p>
<pb n="KR3k0054_WYG_044-1a"/>
欽定四庫全書<lb/>
　廣博物志巻四十四<lb/>
　　　　　　　　　　　　明　董斯張　撰<lb/>
　　鳥獸一<hi>諸鳥上</hi>
夷貊掌鳥言貉貊掌獸言<hi>周禮</hi>
羅氏掌羅烏鳥蜡則作羅襦中春羅春鳥獻鳩以養國<lb/>
老行羽物<lb/>
掌畜掌養鳥而阜蕃教擾之祭祀共卵鳥嵗時貢鳥物<lb/>
<pb n="KR3k0054_WYG_044-1b"/>
共膳獻之鳥<lb/>
翨氏掌攻猛鳥各以其物為媒而掎之以時獻其羽翮<lb/>
硩簇氏掌覆夭鳥之巢以方書十日之號十有二辰之<lb/>
號十有二月之號十有二嵗之號二十有八星之號縣<lb/>
其巢上則去之<lb/>
庭氏掌射國中之夭鳥若不見其鳥獸則以救日之弓與<lb/>
救月之矢夜射之若神也則以太隂之弓與枉矢射之<lb/>
射鳥氏掌射鳥祭祀以弓矢敺烏鳶凡賔客㑹同軍旅<lb/>
<pb n="KR3k0054_WYG_044-2a"/>
亦如之射則取矢矢在侯髙則以并夾取之<hi>並上</hi>
金水之子其名曰羽蒙乃之羽民是生百鳥<hi>歸蔵啓筮</hi>
孟虧人首鳥身其先為虞氏馴百禽夏后之末民始食<lb/>
卵孟虧去之<hi>括地圖</hi>
武帝問朔何知鳥之雌雄對曰雄左翼加右聲髙雌右<lb/>
翼加左聲小<hi>方朔傳者一云燒毛納水中沈  雄浮者雌</hi>
陸鳥曰棲水鳥曰宿獨鳥曰止衆鳥曰集<hi>禽經</hi>
人面擊地飛鳥自下<hi>取檗木為人形似鳥而血塗人面以擊地鳥自飛下  萬畢術</hi>
<pb n="KR3k0054_WYG_044-2b"/>
鳥銜人之髮夢飛<lb/>
衆鳥羣飛徘徊軍上不過三日有暴兵至鳥聚軍中將<lb/>
軍當賞功増秩鳥集將軍之旗將軍増官鳥集軍中莫<lb/>
知其名軍敗<hi>抱朴子軍術</hi>
小鳥生大鳥王者土地開闢則至<hi>宋書</hi>
平原管輅善卜筮解鳥語<lb/>
渤海劉長仁有辯才初雖聞輅能曉鳥鳴後毎見難輅<lb/>
曰夫生民之音曰言鳥獸之音曰鳴故言者則有知之<lb/>
<pb n="KR3k0054_WYG_044-3a"/>
貴靈鳴者則無知之賤名何由以鳥鳴為語亂神明之<lb/>
所異也輅答曰夫天雖有大象而不能言故運星精於<lb/>
上流神明於下驗風雲以表異役鳥獸以通靈表異者<lb/>
必有浮沈之候通靈者必有宫商之應是以宋襄失徳<lb/>
六鶂並退伯姬將焚鳥唱其災四國未火融風已發赤<lb/>
烏夾日殃此荆楚此乃天上之所使自然之明符考之<lb/>
律吕則音聲有本求之人事則吉凶不失昔在秦祖以<lb/>
功受封葛盧聴音著在春秋斯皆典謨之實非聖賢之<lb/>
<pb n="KR3k0054_WYG_044-3b"/>
虚名也商之將興由一燕卵也文王受命丹鳥銜書此<lb/>
乃聖人之靈祥周室之休祚何賤之有乎夫鳴鳥之聴<lb/>
精在鶉火妙在入神自非斯倫猶子路之於死生也長<lb/>
仁言君辭雖茂華而不實未之敢信須臾有鳴鵲之驗<lb/>
長仁乃服<hi>管輅别傳以下鸞鳯</hi>
羽嘉生飛龍飛龍生鳯皇鳯皇生鸞鳥鸞鳥生庶鳥凡<lb/>
羽者生於庶鳥毛犢生應龍應龍生建馬建馬生麒麟<lb/>
麒麟生庶獸凡毛者生於庶獸介鱗生蛟龍蛟龍生鯤<lb/>
<pb n="KR3k0054_WYG_044-4a"/>
鯁鯤鯁生建邪建邪生庶魚凡鱗者生於庶魚介潭生<lb/>
先龍先龍生𤣥黿𤣥黿生靈龜靈龜生庶龜凡介者生<lb/>
於庶龜<hi>淮南子</hi>
龍之鱗八十有一鯉之鱗三十有六麟肉角而不觸鳯<lb/>
肉喙而不啄蛟骨青鳯骨黑<hi>𤣥覽</hi>
鹿角牛耳駝首鬼目蛇項蜃腹魚鱗虎掌鷹爪龍之狀<lb/>
也鴻前麐後蛇頸魚尾鸛顙鴛腮龍文龜背燕頷雞喙<lb/>
五色備舉鳯之狀也麕身牛尾狼頭馬足圓蹏肉角麟<lb/>
<pb n="KR3k0054_WYG_044-4b"/>
之狀也<hi>上</hi>
鳯皇者鶉火之禽陽之精也麒麟者𤣥枵之獸隂之精<lb/>
也<hi>鶡冠子</hi>
龍鱗有文於虵為神鳯羽五色於鳥為君虎猛毛蚡蜦<lb/>
龜知背負文四者體不質於物為聖賢<hi>論衡</hi>
麟不吠守鳯不司晨騰黄不引犁尸祝不代庖<hi>抱朴子</hi>
萬雀不及一鳯皇衆星不及一月明<hi>張顯折言</hi>
鳯翥鸞舉百羽從之鳯靡鸞吪百鳥瘞之<hi>禽經</hi>
<pb n="KR3k0054_WYG_044-5a"/>
鳯鳥首文曰徳翼文曰順膺文曰仁背文曰義見則天<lb/>
下和<hi>山海經</hi>
木行為仁為青鳯頭上青故曰戴仁也金行為義為白<lb/>
鳯纓白故曰纓義也火行為禮為赤鳯背赤故曰負禮<lb/>
也水行為智為黒鳯胸黒故曰向智也土行為信為黄<lb/>
鳯足下黄故曰蹈信也<hi>抱朴子</hi>
按禮記瑞命篇云雄曰鳯雌曰皇雄鳴曰節節雌鳴曰<lb/>
足足<lb/>
<pb n="KR3k0054_WYG_044-5b"/>
夫鳯象鴻前鱗後蛇頸而魚尾龍文而龜身燕頷而雞<lb/>
喙戴徳負仁抱忠挾義小音金大音鼓延頸奮翼五彩<lb/>
備明舉動八風氣應時雨食有質飲有儀往即文始來<lb/>
即嘉成唯鳯為能通天祉應地靈律五音覽九徳天下<lb/>
有道得鳯象之一則鳯過之得鳯象之二則鳯翔之得<lb/>
鳯象之三則鳯集之得鳯象之四則鳯春秋下之得鳯<lb/>
象之五則鳯没身居之<hi>韓詩外傳鴦説苑説鳯狀又云鶴植鴛  駢翼而中注</hi>
鳯晨鳴曰發明晝鳴曰保長飛鳴曰上翔集鳴曰歸昌<lb/>
<pb n="KR3k0054_WYG_044-6a"/>
翼挾義衷抱忠足履正尾繫武為能究萬物通天祉象<lb/>
百狀達於道去則有災見則有福<hi>説苑</hi>
行鳴曰歸嬉止鳴曰提扶夜鳴曰善哉晨鳴曰賀世<hi>春秋</hi>
<hi>潛潭巴</hi>
鳯晝鳴曰滿昌昬鳴曰固常夜鳴曰保長<hi>宋書</hi>
鳯有六像九苞六像者一曰頭象天二曰目像日三曰<lb/>
背像月四曰翼像風五曰足像地六曰尾像緯九苞者<lb/>
一曰口苞命二曰心合度三曰耳聴達四曰舌屈伸五<lb/>
<pb n="KR3k0054_WYG_044-6b"/>
曰彩色光六曰冠矩州七曰距鋭鉤八曰音激揚九曰<lb/>
腹户行<hi>論摘衰聖</hi>
五鳯皆五色為瑞者一為孽者四其四皆似鳯並為妖<lb/>
一曰鷫鸘鳩喙圓目身義戴信嬰禮膺仁負智至則役<lb/>
之感也二曰發明烏喙大頸身仁戴智嬰義膺信負禮<lb/>
至則喪之感也三曰焦明長喙疏翼圓尾身義戴信嬰<lb/>
仁膺智負禮至則水之感也四曰幽昌兑目小頭大身<lb/>
細足身智戴信負禮膺仁至則旱之感也説文曰五方<lb/>
<pb n="KR3k0054_WYG_044-7a"/>
神鳥東方曰發明南方曰焦明西方曰鷫鸘北方曰幽<lb/>
昌中央曰鳯皇<hi>樂叶圖徵</hi>
西有鳻雀東有諫珂北有定甲南有錦駝鵕䴊飛光而<lb/>
暎天綬雞曳彩而駢羅竊鳯形而似者也<hi>楊用修集</hi>
青鳯謂之鶡赤鳯謂之鶉黄鳯謂之鸞白鳯謂之鷫紫<lb/>
鳯謂之鷟<hi>禽經鸞禽虫述云蔡衡識  辨青赤之文</hi>
鸞一曰雞趣赤曰丹鳯青曰羽翔白曰化翼𤣥曰隂翥<lb/>
黄曰土符<hi>禽虫述</hi>
<pb n="KR3k0054_WYG_044-7b"/>
鸞鳥似鳯而白纓聞樂則蹈節而舞<hi>崑崙圖</hi>
南方有比翼鳯飛止飲啄不相分離雄曰野君雌曰觀<lb/>
諱總名曰長離言常想離著也此鳥能通宿命死而復<lb/>
生必在一處紂時集於長桐之上人以為雙頭鳥不祥<lb/>
及文武興始悟曰此並興之瑞也<hi>瑯環記</hi>
逸詩曰鳯皇秋秋其翼若干其聲若簫有鳯有皇樂帝<lb/>
之心此不蔽之福也<hi>荀子</hi>
説文朋及鵬皆古文鳯字宋玉曰鳥有鳯而魚有鯤莊<lb/>
<pb n="KR3k0054_WYG_044-8a"/>
子音義崔譔云鵬音鳯<lb/>
天樞得則鳯皇翔<hi>春秋運斗樞</hi>
鎮聲不逆行則鳯皇至<hi>樂動聲儀</hi>
軒丘鳯卵民食之甘露民飲之<hi>山海經</hi>
南海中有軒轅丘鸞自歌鳯自舞古云天帝樂也<hi>述異記</hi>
拾朝陽之遺卵納丹穴之飛凰<hi>陸機七徵</hi>
西王母曰僊之上藥有九色鳯頸次藥有蒙山白鳯之<lb/>
肉<hi>漢武内傳</hi>
<pb n="KR3k0054_WYG_044-8b"/>
太真丈人登白鸞之車駕黒鳯於九源自天以下莫不<lb/>
範徳<hi>白羽經</hi>
黄帝修徳立義天下大治乃召天老而問焉余夢見兩<lb/>
龍挺白圖以授余於河之都天老曰河出龍圖雒出龜<lb/>
書紀帝録列聖人之姓謀治太平然後鳯皇處之今鳯<lb/>
皇以下三百六十日矣天其授帝圖乎黄帝乃祓齋七<lb/>
日至於翠媯之川大鱸魚折溜而至乃與天老迎之五<lb/>
色畢具魚泛白圖蘭葉朱文以授黄帝名曰録圖<hi>河圖挺佐</hi>
<pb n="KR3k0054_WYG_044-9a"/>
<hi>輔致韓詩云黄帝服黄衣戴黄冕  齋于宫鳯乃蔽日而至</hi>
黄帝坐於扈閣鳯皇銜書致帝前其中得五始之文<hi>春秋</hi>
<hi>緯作扈閣河圖  𤣥扈樓</hi>
堯坐中舟與太尉舜臨觀鳯皇負圖授堯赤玉為押黄<lb/>
金檢白玉繩其章曰天赤帝符璽五字<hi>春秋合誠圖</hi>
舜父有目疾在家邑市而居舜父夜卧夢見一鳯皇自<lb/>
名為雞口銜米以占言雞為子孫視之是鳯皇以黄帝<lb/>
夢書占之此子孫當有貴者舜占猶之比年糴稻穀中<lb/>
<pb n="KR3k0054_WYG_044-9b"/>
有錢舜三日三夜仰天自告過前䑛之目霍然開<hi>劉向孝子</hi>
<hi>傳</hi>
帝舜曰朕惟不入百獸鳯晨<hi>中候皇注百獸率舞鳯  司晨鳴</hi>
有鳯皇銜書游文王之都書文曰殷帝無道虐亂天下<lb/>
皇命已移不得復久靈祗逺離百神吹去五星聚房昭<lb/>
理四海<hi>宋志</hi>
周成王時鳯皇來舞於庭成王乃援琴而歌曰鳯皇來<lb/>
儀百獸晨又曰鳯皇翔兮於紫庭余何徳兮以感靈賴<lb/>
<pb n="KR3k0054_WYG_044-10a"/>
先人兮恩澤臻于胥樂兮民以寧<hi>琴操</hi>
旃塗國獻鳯雛載以瑤華之車飾以五色之玉駕以赤<lb/>
象至於京師育於靈禽之苑飲以瓊漿飴以雲實鳯初<lb/>
至之時毛色文彩彪發及成王封泰山禪社首之後文<lb/>
彩炳耀成王崩冲飛而去孔子相魯之時有神鳯遊集<lb/>
至哀公之末不復來翔故云鳯鳥不至可為悲矣<hi>拾遺記</hi>
塗修國獻青鳯丹鵲各一雌一雄孟夏之時鳯鵲皆脱<lb/>
易毛羽聚鵲翅以為扇緝鳯羽以飾車蓋也扇一名遊<lb/>
<pb n="KR3k0054_WYG_044-10b"/>
飄二名徐翮三名虧光四名仄影時東甌獻二女一名<lb/>
延娟一名延娯使二人更搖此扇侍於王側輕風四散<lb/>
冷然自凉此二人辯口麗辭巧於歌笑步塵上無跡行<lb/>
日中無影及昭王淪於漢水二女與王乗舟夾擁王身<lb/>
同溺於水故江漢之人到今思之立祀於江湄號曰招<lb/>
祗之祠綴青鳯之毛為二裘一名煩質二名暄肌服之<lb/>
可以却寒至厲王流於彘彘人得而竒之分裂此裘遍<lb/>
於彘土罪人大辟者抽裘一毫以贖其罪則價值萬金<lb/>
<pb n="KR3k0054_WYG_044-11a"/>
<hi>上</hi>
老子見孔子從弟子五人問曰為誰對曰子路為勇其<lb/>
次子貢為智曽子為孝顔回為仁子張為式老子嘆曰<lb/>
吾聞南方有鳥其名為鳯皇鳯皇之所居也積石千里<lb/>
河水出下鳯鳥居止天為生食其樹名瓊枝髙百仭以<lb/>
璆琳瑯玕為實天又為生離珠一人三頭遞卧遞起以<lb/>
司瑯玕鳯鳥之文戴聖嬰仁右智左賢<hi>莊子逸篇</hi>
燕昭王時有白鸞孤翔銜千莖穟穟於空中自生花實<lb/>
<pb n="KR3k0054_WYG_044-11b"/>
落地則生根葉一嵗百穫一莖滿車故曰盈車嘉穟<hi>拾遺</hi>
<hi>記</hi>
豫章洪井有鸞岡洪厓先生乗鸞所憩泊也<hi>水經注</hi>
公輸之刻鳯也冠距未成翠羽未樹人見其身者謂之<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>鵄見其首者名曰鴮鸅皆訾其醜而笑其拙及鳯之<lb/>
成翠冠雲聳朱距電搖錦身霞散綺翮焱發翩然一翥翻<lb/>
翔雲棟三日而不集然後讚其竒而稱其巧<hi>劉子</hi>
楚人擔山雉者路人問何鳥也擔雉者欺之曰鳯皇也<lb/>
<pb n="KR3k0054_WYG_044-12a"/>
路人曰汝販之乎曰然進十金弗與請加倍乃與之將<lb/>
欲獻楚王經宿而鳥死國人傳之咸以為真鳯皇貴欲<lb/>
以獻之遂聞楚王王感其欲獻於己召而厚賜之過於<lb/>
買鳥之金十倍<hi>尹文子</hi>
西方衞羅國王有女字曰配瑛與鳯共處於是靈鳯常<lb/>
以羽翼扇女面後十年中女忽有胎王意怪之因斬鳯<lb/>
頭埋著長林丘中後生女名曰皇妃王女思靈鳯之游<lb/>
好駕而臨之長林丘中歌曰杳杳靈鳯綿綿長歸悠悠<lb/>
<pb n="KR3k0054_WYG_044-12b"/>
我思永與願違萬劫無期何時來飛是鳯鬱然而生抱<lb/>
女俱飛逕入雲中<hi>洞𤣥本行經</hi>
益州有葉榆縣西北十里有弔鳥山衆鳥十百為羣鳴<lb/>
呼啁唽每嵗七八月至十六七日則止俗言鳯皇死於<lb/>
此山故衆鳥來弔因名曰弔鳥焉<hi>水經注</hi>
虜蘇割刺在答魯之右大澤中髙百尋然無草木石皆<lb/>
赭色山産椒椒大如彈丸然之香徹數十里毎然椒則<lb/>
有鳥自雲際翩躚五色名赭爾鳥蓋鳯皇種也昔漢武<lb/>
<pb n="KR3k0054_WYG_044-13a"/>
帝遣將軍趙破奴逐匈奴得其椒不能解以問東方朔<lb/>
朔曰此天仙椒也塞外千里有之能致鳯武帝植之太<lb/>
液池至元帝時椒生果有異鳥翔集<hi>燉煌新録</hi>
宣帝以皂蓋車一乗賜霍光悉以金鉸具至夜車轄上<lb/>
鳯皇輒亡去莫知所之至曉乃還如此非一守車人亦<lb/>
嘗見後南郡黄君仲北山羅鳥得鳯皇入手即化成紫<lb/>
金毛羽冠翅宛然具足可長尺餘守車人云今月十二<lb/>
日夜車轄上鳯皇俱飛去曉則俱還今則不返恐為人<lb/>
<pb n="KR3k0054_WYG_044-13b"/>
所得光甚異之具以列上後數日君仲詣闕上鳯皇子<lb/>
云今月十二夜北山羅鳥所得帝聞而疑之置承露盤<lb/>
上俄而飛去帝使尋之直入光家止車轄上乃知信然<lb/>
帝取其車毎遊行輒乗御之至帝崩鳯皇飛去莫知所<lb/>
在嵇康詩云翩翩鳯轄逢此網羅<hi>續齊諧記</hi>
揚雄讀書有人語之曰無為自苦𤣥故難傳忽然不見<lb/>
雄著太𤣥經夢吐鳯皇集𤣥之上頃而滅<hi>西京雜記</hi>
王阜為重泉令鸞鳥集止學宫阜使掾沙叠為張雅樂<lb/>
<pb n="KR3k0054_WYG_044-14a"/>
擊磬鳥舉足垂翼應聲而舞止縣庭留十餘日乃去<hi>東觀</hi>
<hi>漢記</hi>
當陽南有龍川鳯川云漢武帝時八龍五鳯常見於此<lb/>
亦呼為五鳯川<lb/>
許真君遜字敬之呉赤烏二年己未母夫人夢金鳯銜<lb/>
珠墜於掌中玩而吞之及覺腹動因是有娠而生真君<lb/>
焉<hi>真僊通鑑</hi>
呉主亮命工人潘芳作金螭屏風鏤祥物一百三十種<lb/>
<pb n="KR3k0054_WYG_044-14b"/>
種種有生氣一日與夫人戲觸屏墜其二鳯頃之飛去<lb/>
芳字林仲<hi>記事珠</hi>
鳯陽門五層樓去地三十丈安金鳯皇二頭石虎將衰<lb/>
一頭飛入漳河<hi>楊龍驤洛陽記</hi>
徐陵母臧氏夢五色雲結為鳯集左肩已而誕陵<hi>陳書  以</hi>
<hi>下鶴</hi>
鶴者陽鳥也而遊於隂因金氣依火精以自養金數九<lb/>
火數七故禀其純陽也生二年子落毛而黒毛易三年<lb/>
<pb n="KR3k0054_WYG_044-15a"/>
頂赤為羽翮其七年小變而飛薄雲漢復七年聲應節<lb/>
而晝夜十二時鳴鳴則中律百六十年大變而不食生<lb/>
物故大毛落而茸毛生乃潔白如雪故泥水不能汚或<lb/>
即純黒而淄盡成膏矣復百六十年變止而雌雄相視<lb/>
目睛不轉則有孕千百六年形定飲而不食與鸞鳯同<lb/>
羣胎化而産為仙人之騏驥矣夫聲聞於天故頂赤食<lb/>
於水故喙長軒於前故後指棲於陸故足髙而尾凋翔<lb/>
於雲故毛豐而肉疎且大喉以吐故修頸以納新故夭<lb/>
<pb n="KR3k0054_WYG_044-15b"/>
夀不可量所以體無青黄二色者土木之氣内養故不<lb/>
表於外也是以行必依洲嶼止不集林木蓋羽族之清<lb/>
崇者也玉策記曰千載之鶴隨時而鳴能翔於霄漢其<lb/>
未千載者終不及於漢也其相曰瘦頭朱頂則冲霄露<lb/>
眼黒睛則視逺隆鼻短喙則少瞑䯓頰<graphic n="KR2798" url="https://raw.githubusercontent.com/kanripo/KR-Gaiji/master/images/KR2798.png" mimeType="image/png"/>耳則知時長<lb/>
頸疎身則能鳴鴻領鵠膺則體輕鳯翼雀尾則善飛龜<lb/>
背鼈腹則伏産軒前垂後則㑹舞髙脛麤節則足力洪<lb/>
髀纎指則好翹聖人在位則與鳯皇翔於郊甸<hi>周浮丘伯相鶴</hi>
<pb n="KR3k0054_WYG_044-16a"/>
<hi>經</hi>
湘東王修竹林堂新陽太守鄭裒進雌鶴於堂留其雄<lb/>
者尚在裒宅霜天月下無日不鳴商旅江津聞者墮淚<lb/>
時有野鶴飛赴堂中驅之不去即其雄也交頸撫翼聞<lb/>
奏鍾磬翻然共舞宛轉低昂妙契絃節<hi>渚宫故事</hi>
梁安成王秀性仁恕喜愠不形於色左右嘗以石擲殺<lb/>
所養鵠齋師請治其罪秀曰我豈以鳥傷人<hi>梁書</hi>
鷺目成而受胎鶴影接而懐卵鴛鴦交頸野鶴傳枝<hi>變化</hi>
<pb n="KR3k0054_WYG_044-16b"/>
<hi>論</hi>
鶴以怨望雞以嗔睨鶴以潔唳梟以凶叫鴟以愁嘯鵞<lb/>
飛則蜮沈鵙鳴則蛇結<hi>師曠禽經</hi>
鵠即是鶴音之轉後人以鵠名頗著謂鶴之外别有所<lb/>
謂鵠故埤雅既有鶴又有鵠<hi>爾雅翼</hi>
孟古之言鵠不日浴而白白即鶴也鵠名哠哠哠哠鶴<lb/>
也以龜龍鴻鵠為夀夀亦鶴也故漢昭時黄鵠下建章<lb/>
宫太液池而歌則名黄鶴神異經鶴國有海鵠其餘諸<lb/>
<pb n="KR3k0054_WYG_044-17a"/>
書文或為鶴或為鵠者甚多以此知鶴之外無别有所<lb/>
謂鵠也<hi>相鶴經云是李浮丘授王子晉王子晉授崔文子崔文子蔵嵩山石室中淮南八公得之以傳</hi>
<hi>於世然其所論似止及青田一種耳</hi>
鶴亦有蒼色者謂之赤頰<hi>詩義疏</hi>
鴉有隠巢故鷙鳥莫能見鶴有長水石能於巢中養魚<lb/>
而水不涸<lb/>
鶴左右脚裏第一指名兵𤓰<hi>天中記</hi>
江陵澤中多有鶴遂呼江陵郡名為鶴澤<hi>方輿勝覽</hi>
<pb n="KR3k0054_WYG_044-17b"/>
崆峒山廣成修道之所絶壁有石穴謂之皂鶴洞鶴頂<lb/>
如丹毛羽皆黒日照之金色粲然<hi>墨客揮犀</hi>
大興二年冬大雪南州人見二白鶴語於橋下曰今兹<lb/>
寒不減堯崩年也於是飛去<hi>異苑</hi>
宫人進白鵠之血以飲天子以洗天子之足<hi>穆天子傳</hi>
周穆王南征一軍盡化君子為猨為鵠小人為蟲為沙<lb/>
<hi>抱朴子</hi>
魏文侯使舍人毋擇獻鵠於齊侯毋擇行道失之徒獻<lb/>
<pb n="KR3k0054_WYG_044-18a"/>
空籠見齊侯曰寡君使臣毋擇獻鵠道饑渴臣出而飲<lb/>
食之而鵠飛沖天遂不復反念思非無錢以買鵠也惡<lb/>
有為其君使輕易其幣者乎念思非不能拔劒刎頭腐<lb/>
肉暴骨於中野也為吾君貴鵠而賤士也念思非不敢<lb/>
走陳蔡之間也惡絶兩君之使故不敢愛身逃死來獻<lb/>
空籠唯主君斧鑕之誅齊侯大悦曰寡人今者得兹言<lb/>
三賢於鵠逺矣寡人有都郊地百里願獻子大夫以為<lb/>
湯沐邑毋擇對曰惡有為其君使而輕易其幣而利諸<lb/>
<pb n="KR3k0054_WYG_044-18b"/>
侯之地乎遂出不反<hi>劉向説苑</hi>
始元元年黄鵠下太液池上為歌曰黄鵠飛兮下建章<lb/>
羽蕭蕭兮行蹌蹌金為衣兮菊為裳唼喋荷荇出入蒹<lb/>
葭自顧菲薄愧爾嘉祥<hi>西京雜記</hi>
天姥山南峰昔魯班刻木為鶴一飛七百里後放於北<lb/>
山西峰上漢武帝使人往取之遂飛上南峰往往天將<lb/>
雨則奮翅動搖若將飛奮<hi>述異記</hi>
有童子遙見有黄鵠白首鼓翅於帝前即方朔著黄綾<lb/>
<pb n="KR3k0054_WYG_044-19a"/>
單衣頭已斑白<hi>洞冥記</hi>
張禧字彦祥除燉煌令常有鶴負矢集禧庭以甘草湯<lb/>
洗之傅藥留養十餘日瘡愈飛去月餘銜赤玉珠二枚<lb/>
置禧<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>前<hi>張氏家傳</hi>
蘇耽桂陽人少以至孝著稱一日白母道果已圓升舉<lb/>
有日母曰我獨恃爾爾去我何依耽乃留一櫃封鑰甚<lb/>
固若有所需告之如所願也預為植橘鑿井及郡人大<lb/>
疫但食一橘葉飲一匙水即愈後一鶴降郡屋久而不<lb/>
<pb n="KR3k0054_WYG_044-19b"/>
去郡僚子弟彈之鶴乃舉足畫屋若書字焉其辭云鄉<lb/>
原一别重來事非甲子不記陵谷遷移白骨蔽野青山<lb/>
舊時翹足髙屋下見羣兒我是蘇仙彈我何為翻身雲<lb/>
外却返吾居<hi>神仙傳</hi>
呉隠之執喪過禮家貧無人助哭每至哭卧之時常有雙<lb/>
鶴鳴叫<hi>晉書</hi>
晉安帝元興中一人年出二十未婚然目不干色曽無<lb/>
穢行嘗行見一女甚麗謂少年曰聞君自以栁季之儔<lb/>
<pb n="KR3k0054_WYG_044-20a"/>
亦復有桑中之歡耶女便歌少年微有動色後復重見<lb/>
之少年問姓云姓蘇名瓊家在途中遂邀還盡歡從弟<lb/>
突入以杖打女即化雌白鵠<hi>廣記</hi>
噲㕘養母至孝曽有𤣥鶴為戎人所射窮而歸㕘收養<lb/>
療治瘡愈放之後鶴夜到門外銜明月珠以置㕘家<hi>述異</hi>
<hi>記</hi>
慧約初卧疾時見一老公執錫來入及遷化日諸僧咸<lb/>
卜寺之東巖帝乃改葬獨龍抑其前見之叟則誌公相<lb/>
<pb n="KR3k0054_WYG_044-20b"/>
迎者乎又臨終夜所乗青牛忽然鳴吼淚下交流至葬<lb/>
日勅使牽從部伍發寺至山吼淚不息又建塔之始白<lb/>
鶴一雙繞墳鳴唳聲甚哀婉葬後三日歘然永逝<hi>神僧傳</hi>
滎陽縣南百餘里有蘭巖山峭拔千丈常有雙鶴素羽<lb/>
皦然日夕偶影翔集相傳云昔有夫婦隠此山數百年<lb/>
化為雙鶴不絶往來忽一旦一鶴為人所害其一鶴嵗<lb/>
常哀鳴至今響動巖谷莫知其年嵗也<hi>搜神記</hi>
宋京師祗洹寺有釋僧苞本是京兆人少在關受學什<lb/>
<pb n="KR3k0054_WYG_044-21a"/>
公宋永初中遊北徐入黄山精舍復造靜定二師進業<lb/>
仍於彼建三七普賢齋懺至第十七日有白鶴飛來集<lb/>
普賢座前日中行香畢乃去至二十一日將暮又有黄<lb/>
衣四人遶數帀忽然不見<hi>法苑珠林</hi>
煬帝造儀衞課州縣送羽毛堪氅衣之用者殆無遺類<lb/>
烏程有鶴巢樹髙百尺伐其樹鶴恐傷子自拔氅毛投<lb/>
于地<hi>廣五行記  以下鴈</hi>
鴈自關而東謂之鴚䳘<hi>音加</hi>南楚之外謂之䳘或謂之鶬<lb/>
<pb n="KR3k0054_WYG_044-21b"/>
鴚<hi>今江東通呼為鴚  方言</hi>
鸇鸇之信不如鴈周周之知不如鴻<hi>禽經</hi>
鄒穆公有令食鳬鴈者必以粃毋敢以粟於是倉無粃<lb/>
而求易於民二石粟得一石粃吏請以粟食之公曰去<lb/>
非而所知也夫百姓煦牛而耕曝背而耘苦勤而不敢<lb/>
惰者豈為鳥獸也哉粟米人之上食也奈何其以養鳥<lb/>
也且汝知小計而不知大㑹<hi>賈子</hi>
定州唐縣中有鴻山關者昔項羽於此關見羣鴻乃誓<lb/>
<pb n="KR3k0054_WYG_044-22a"/>
衆曰我當南面必中其一引滿射之莫有中者乃折弓<lb/>
投地而去<lb/>
上虞縣有鴈為民田春拔野草根秋啄除其穢是以縣<lb/>
官禁民不得妄害此鳥犯則有刑無赦<hi>十三州記</hi>
鴈鵠集於㑹稽去避碣石之寒來遭民田之畢蹈履民<lb/>
田啄食草糧糧盡食索春雨適作避熱北去復之碣石<lb/>
<hi>論衡</hi>
鴈銜蘆而捍網牛結陳以却虎<hi>尸子</hi>
<pb n="KR3k0054_WYG_044-22b"/>
虞季鴻少有孝行為日南太守嘗有鴈止宿<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事上虞<lb/>
毎行縣輒飛逐焉及卒官鴈隨喪至餘姚墓前歴三年<lb/>
乃去<hi>典録</hi>
石虎饗羣臣於太武殿前有白鴈百餘集於馬道南命<lb/>
射之無所獲太史令趙攬以為白鴈集庭宫室將空<hi>十六</hi>
<hi>國春秋</hi>
迦尸國有五百鴈為羣侣爾時鴈王名曰賴吒鴈王有<lb/>
臣名曰素摩時此鴈王為獵師捕得五百羣鴈皆棄飛<lb/>
<pb n="KR3k0054_WYG_044-23a"/>
去惟有素摩隨逐不捨語獵師言請放我王以身代之<lb/>
獵師不聴遂以鴈王獻梵摩曜王鴈王曰惟願大王放<lb/>
一切鴈使無所畏五百羣鴈在王殿上空中作聲時王<lb/>
問言此是何鴈鴈王言是我家屬王即施無畏不聴殺<lb/>
鴈<hi>法苑珠林</hi>
爾時般遮羅國以五百白鴈獻波斯匿王王令送著祗<lb/>
恒精舍衆僧食時人人乞食鴈見僧聚來在前立佛以<lb/>
一音説法衆生各得類解當時羣鴈亦解僧語聞法歡<lb/>
<pb n="KR3k0054_WYG_044-23b"/>
喜鳴聲相和還於池水後毛羽轉長飛至餘處獵師以<lb/>
網都覆殺之一鴈作聲諸鴈皆和謂聴法時聲乗是善<lb/>
心生忉利天生天之法法有三念一念本所從來二念<lb/>
定生何處三念先作何業得來生天便自思惟自見宿<lb/>
因更無餘善唯佛僧邊聴法作是念已五百天子即時<lb/>
來下在如來邊佛為説法悉得須陀洹波斯匿王遇到<lb/>
佛所常見五百鴈羅列佛前是日不見便問佛言此中<lb/>
諸鴈向何處去佛言欲見諸鴈者先鴈飛去他處為獵<lb/>
<pb n="KR3k0054_WYG_044-24a"/>
師所殺命終生天<hi>雜寶蔵經以下鸚鵡</hi>
佛告諸比丘過去世時阿練若池水邊有二鴈與一龜<lb/>
共結親友後時池水涸竭二鴈作是議言今此時水涸<lb/>
竭親友必受大苦議已語龜言此池水涸竭汝無濟理<lb/>
可銜一木我等各銜一頭將汝著大水處銜木之時慎<lb/>
不可語即便銜之經過聚落諸小兒見皆言鴈銜龜去<lb/>
鴈銜龜去龜即瞋言何預汝事即便失木墮地而死<hi>法苑</hi>
<hi>珠林</hi>
<pb n="KR3k0054_WYG_044-24b"/>
昔有菩薩現為鸚鵡常處于樹風吹彼樹更相切摩便<lb/>
有火出火漸熾盛遂焚一山鸚鵡思惟猶如飛鳥軀止<lb/>
于樹故當反復起報恩心何况于我長夜處之而不滅<lb/>
火即往詣海以其兩翅取大海水至彼火上而灑于火<lb/>
或以口灑東西馳奔時有善神感其勤苦尋為滅火又<lb/>
智度論云昔野火燒林林中有一雉勤身自力飛來入<lb/>
水以水灑林往返疲乏不以為苦時天帝釋來問之言<lb/>
汝作何等答曰我救此林愍衆生故此林産育處居日<lb/>
<pb n="KR3k0054_WYG_044-25a"/>
久清凉快樂我諸種類及諸宗親皆悉依仰皆有身力<lb/>
云何不救天帝問言汝乃精勤當至幾時雉言以死為<lb/>
期天帝言誰為汝證即自立誓我心至誠信不虛者願<lb/>
火即自滅是時浄居天知雉𢎞誓即為滅火始終常茂<lb/>
不為火燒<hi>僧迦羅刹經</hi>
乾睪一名鸚鵡<hi>萬畢術</hi>
鸚鵡摩其背而瘖鸜鵒翦其舌而語<hi>禽經</hi>
廣南多鸚鵡食木葉榕實凡養之俗忌以手類觸其背<lb/>
<pb n="KR3k0054_WYG_044-25b"/>
犯者即多病顫而卒土人謂為鸚鵡瘴<lb/>
有鸚鵡飛集他山山中禽獸輒相貴重鸚鵡自念雖樂<lb/>
不可久也便去後數月山中大火鸚鵡遙見便入水濡<lb/>
羽飛而洒之天神言汝雖有志意何足云也對曰雖知<lb/>
不能救然嘗僑居是山禽獸行善皆為兄弟不忍見耳<lb/>
天神嘉感即為滅火<hi>張華感應類從志</hi>
曽有白頭鳥集殿前權曰此何鳥也恪曰白頭翁也張<lb/>
昭自以坐中最老疑恪以鳥戲之因曰恪欺陛下未嘗<lb/>
<pb n="KR3k0054_WYG_044-26a"/>
聞鳥名白頭翁者試使恪復求白頭母恪曰鳥名鸚母<lb/>
未必有對試使輔呉復求鸚父昭不能答坐中皆歡笑<lb/>
<hi>江表傳</hi>
張華有白鸚鵡華每出行還輒説僮僕善惡後寂無言<lb/>
華問其故荅曰見蔵甕中何由得知公後在外令喚鸚<lb/>
鵡鸚鵡曰昨夜夢惡不宜出户公猶强之至庭為鸇所<lb/>
摶教其啄鸇脚僅而獲免<hi>異苑</hi>
河間王琛有妓曰朝雲善歌又有緑鸚鵡善語朝雲每<lb/>
<pb n="KR3k0054_WYG_044-26b"/>
歌鸚鵡和之聲若出一琛愛之號為緑朝雲<hi>採蘭雜志</hi>
隋時柳歸舜泛舟巴陵風飄至一處有鸚鵡數千相呼<lb/>
姓字有名武遊郎者有名阿蘇兒者有名武僊郎者有<lb/>
名自在先生者有名踏蓮露者有名鳯花臺者有名戴<lb/>
蟬兒者有名多花子者<hi>幽怪録</hi>
昔佛在世時舍衞國中須達長者信敬佛法為僧檀越<lb/>
衆僧所須一切供給須達家内有二鸚鵡一名律提二<lb/>
名賒律提稟性黠慧解人言語見比丘來先告家内令<lb/>
<pb n="KR3k0054_WYG_044-27a"/>
出迎送阿難後時到長者家見鳥聰黠為説四諦苦集<lb/>
滅道門前有樹二鳥聞法飛向樹上歡喜誦持夜在樹<lb/>
宿野狸所食縁此善根生四王天盡彼天夀生忉利天<lb/>
<hi>賢愚經</hi>
佛告諸比丘過去世時雪山根底曲山壅中有向陽處<lb/>
衆鳥雲集便共議言我等今日當推舉一鳥為王令衆<lb/>
畏難不作非法衆鳥議言善誰應為王有一鳥言當推<lb/>
鶬鴰有一鳥言此事不可何以故髙脚長頸衆鳥脱犯<lb/>
<pb n="KR3k0054_WYG_044-27b"/>
啄我等腦衆咸言爾復有一鳥言當推鵞為王其色絶<lb/>
白衆鳥所敬衆鳥復言此亦不可顔貌雖白項長且曲<lb/>
自項不直安能正他是故不可又復衆言正有孔雀衣<lb/>
毛綵飾觀者悦目可應為王復言不可所以者何衣毛<lb/>
雖好而無慚愧每至儛時醜形出現是故不可有一鳥<lb/>
言土梟為王所以者何晝則安靜夜則伺守能䕶我等<lb/>
堪為王者衆咸可爾有一鸚鵡在一處住而多智慧作<lb/>
是念言衆鳥之法夜應眠息晝則求食是土梟法夜寤<lb/>
<pb n="KR3k0054_WYG_044-28a"/>
晝則多睡而諸衆鳥圍侍左右晝夜警宿不復眠睡甚<lb/>
為苦事我今設語彼當瞋恚拔我毛羽正欲不言衆鳥<lb/>
之類長夜受困寧受拔毛不越正理便到衆鳥前舉翅<lb/>
恭敬白衆鳥言願聴我説如前意見爾時衆鳥即説偈<lb/>
答黠慧廣知義不必以年耆汝年雖幼小智者宜時説<lb/>
爾時鸚鵡聞衆鳥説即説偈言若從我意者不用土梟<lb/>
王歡喜時覩面常令衆鳥怖況復瞋恚時其面不可觀<lb/>
時衆鳥咸言實如所説即共集議此鸚鵡鳥聰明黠慧<lb/>
<pb n="KR3k0054_WYG_044-28b"/>
堪應為王便拜為王佛告諸比丘彼時土梟者今闡陁<lb/>
比丘是鸚鵡鳥者今阿難是<hi>僧祗律</hi>
昔過去久逺雪山之中有一鸚鵡父母都盲常取好果<lb/>
先奉父母嘗於爾時有一田主初種穀時而作願言所<lb/>
種之穀要與衆生悉共噉食時鸚鵡子以彼田主先有<lb/>
施心常取其穀以供父母田主行穀見有蟲鳥揃<hi>音剪</hi>穀<lb/>
穂處瞋恚懊惱便設羅網捕得鸚鵡鸚鵡爾時語田主<lb/>
言田主先有好心布施故敢來取如何今者而見網捕<lb/>
<pb n="KR3k0054_WYG_044-29a"/>
田主問言取穀為誰鸚鵡答言有盲父母願以奉之田<lb/>
主語言自今以後常於此取勿生疑難畜生尚爾孝養<lb/>
父母何况於人佛告比丘昔鸚鵡者今我身是時田主<lb/>
者舍利弗是盲父母者今我父母淨飯王摩耶夫人是<lb/>
由昔孝養今得成佛<hi>法苑珠林</hi>
鞞提醯國王多足食號曰重興年幼為王諸臣見慢所<lb/>
有勅令多不奉行時有天神空中告曰王不須憂於此<lb/>
國中有一都處名曰滿財城内有人名曰圓滿當生一<lb/>
<pb n="KR3k0054_WYG_044-29b"/>
子號為大藥立成之後與王共理臨機制斷無逺不伏<lb/>
王果覔得大藥拜為大臣廣設智謨共宣國化乃以女<lb/>
聘于大藥為女所譖臨刑得釋遂以女還王請自訪言<lb/>
行徳義聰慧女人以充家室即辭王去作婆羅門像行<lb/>
麥田中見有少女名毗舍佉像容端正歴試多智因尋<lb/>
路至妙花城即以為定大藥還白鞞醯城于中路裁書<lb/>
與一婆羅門令往妙花城并付金錢四百與毘舍佉婆<lb/>
羅門至毘舍佉處授所持書及金錢三百毘舍佉得書<lb/>
<pb n="KR3k0054_WYG_044-30a"/>
次領金錢惟得三百遂覔足械械使者曰彼寄四百汝<lb/>
偷百文使者念曰二俱有智其事難欺便以百錢依數<lb/>
還了大藥納毘舍佉為妻重興王念大藥得如是智慧<lb/>
之妻求婚半遮羅國王女妙藥半遮羅國議即許諾令<lb/>
重興王就彼廣設珍饌所有飲食皆和毒藥時大藥有<lb/>
鸚鵡名曰具相善識人情使往彼城觀已還報大藥復<lb/>
往半遮羅國訪知彼王珍寶與女妙藥一處同居即便<lb/>
强入宫中將妙藥及諸珍寶總率兵衆别路而歸策為<lb/>
<pb n="KR3k0054_WYG_044-30b"/>
夫人半遮王令使賫書與女妙藥女察知是大藥鸚鵡<lb/>
令使報父父覆報女女籠鸚鵡寄父王見鸚鵡倍加瞋<lb/>
恚即付屠者鸚鵡願依祖父死法麻纏其尾灌以膏油<lb/>
爇火令著任其自死屠者如言鸚鵡飛上虛空奮迅毛<lb/>
羽延王室燒盡無遺遂入池中洗沐而去還鞞提醯半<lb/>
遮羅王更如女書女即如言復送鸚鵡王令燖毛羽煮<lb/>
以沸湯屠者去毛棄之簷外飛鵄下撮取一神祠入神<lb/>
背後一小穴中因假神受其供養毛羽漸成摶霄復去<lb/>
<pb n="KR3k0054_WYG_044-31a"/>
至大藥所重興王報言大藥汝真有福所得眷屬皆悉<lb/>
聰明毘舍佉神智過人鸚鵡鳥世所難及<lb/>
佛言昔迦尸國王名為惡受極作非法苦惱百姓殘賊<lb/>
無道四逺賈客珍竒勝物皆税奪取不酬其直爾時有<lb/>
鸚鵡王在於林中聞行路人説王之惡即自思念我雖<lb/>
是鳥尚知其非今當詣彼為説善道彼王若聞我語必<lb/>
作是言彼鳥之王猶有善言奈何人王為彼譏責倘能<lb/>
改修尋即髙飛至王園中迴翔下降在一樹上值王夫<lb/>
<pb n="KR3k0054_WYG_044-31b"/>
人入園遊觀于時鸚鵡鼓翼嚶鳴而語之言王今暴虐<lb/>
無道之甚殘害萬民毒及鳥獸含識嗷嗷人畜憤結呼<lb/>
嗟之音周聞天下夫人苛剋與王無異民之父母豈應<lb/>
如是夫人聞已瞋恚熾盛此何小鳥罵我溢口遣人伺<lb/>
捕爾時鸚鵡不驚不畏入捕者手夫人得之即用與王<lb/>
王語鸚鵡何以罵我鸚鵡答言説王非法乃欲相益不<lb/>
敢罵王時王問言有何非法答言有七事非法能危王<lb/>
身問言何等為七答言一者躭荒女色不敬真正二者<lb/>
<pb n="KR3k0054_WYG_044-32a"/>
嗜酒醉亂不恤國事三者貪著棊博不修禮敬四者遊<lb/>
獵殺生都無慈心五者好出惡言初不善語六者賦役<lb/>
謫罰倍加常則七者不以義理刼奪民財有此七事能<lb/>
危王身又有三事俱敗王國王復問言何謂三事答言<lb/>
一者親近邪佞諂惡之人二者不附賢勝不受善言三<lb/>
者好伐他國不養人民此三不除傾敗之期非旦則夕<lb/>
夫為王者率土歸仰王當如橋濟渡萬民王當如秤親<lb/>
疎皆平王當如道不違聖蹤王者如日普照世間王者<lb/>
<pb n="KR3k0054_WYG_044-32b"/>
如月與物清凉王如父母恩育慈矜王者如天覆葢一<lb/>
切王者如地載養萬物王者如火為諸萬民燒除惡患<lb/>
王者如水潤澤四方應如過去轉輪聖王乃以十善道<lb/>
教化衆生王聞其言深自慙愧鸚鵡之言至誠至款我<lb/>
為人王所行無道請遵其教奉以師禮受修正行<hi>並上  以</hi>
<hi>下鸜鵒</hi>
寒皋斷舌使語<hi>寒皋一名鸜鵒也</hi>伯勞守金人不取<hi>收伯勞血以塗金人</hi>
<hi>不敢取也  萬畢術</hi>
<pb n="KR3k0054_WYG_044-33a"/>
鴝鵒不過濟貈渡汶而死<hi>淮南子</hi>
宣城太守殷祐有病韓友筮之七月晦日將有大鸜鳥<lb/>
來集<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事上宜勤伺取若獲者為善不獲將成禍祐乃<lb/>
謹為其備至日果有大鸜垂尾九尺來集<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>事上掩捕<lb/>
得之祐乃遷石頭督䕶<hi>晉書</hi>
有鸜鵒來巢書所無也師已曰異哉吾聞文武之世童<lb/>
謠有之曰鸜之鵒之公出辱之鸜鵒之羽公在外野往<lb/>
饋之馬鸜鵒跦跦公在乾侯徵褰與襦鸜鵒之巢逺哉<lb/>
<pb n="KR3k0054_WYG_044-33b"/>
遙遙裯父喪勞宋父以驕鸜鵒鸜鵒往歌來哭童謠有<lb/>
是今鸜鵒來巢其將及乎<hi>左傳</hi>
劉瓛居母憂住墓下不出廬足為之屈杖不能起此山<lb/>
常有鴝鵒鳥瓛在山三年不敢來服釋還家此鳥乃至<lb/>
<hi>南史鷹以下</hi>
八卦生鷹隼之所被六甲出靈龜之所負<hi>抱朴子</hi>
千雀萬鳩與鷂為讐威勢不敵為鷹所擊<hi>焦贛易林</hi>
漢武帝時西域獻黒鷹得鵬鶵東方朔識之<hi>異類傳</hi>
<pb n="KR3k0054_WYG_044-34a"/>
隼鷂也齊人謂之擊征或謂之題肩<hi>詩義疏</hi>
楚文王雅好田獵有人獻一鷹曰非王鷹之儔俄而雲<lb/>
際有一物凝翔飄颻鮮白鷹見之便竦然而昇須臾羽<lb/>
墮如雪血灑如雨有大鳥墮地而死度其兩翅廣數十<lb/>
里喙邊有黄衆莫能知時有博物君子曰此鵬鶵也始<lb/>
飛焉故為鷹所知文王乃厚賞獻者<hi>孔氏志怪</hi>
魏黄初元年未央宫中有鷹生燕巢中口爪俱赤至青<lb/>
龍中明帝為凌霄閣始搆有鵲巢其上帝以問髙堂隆<lb/>
<pb n="KR3k0054_WYG_044-34b"/>
對曰詩云惟鵲有巢惟鳩居之今興起宫室而鵲來巢<lb/>
此宫室未成身不得居之象也<hi>搜神記</hi>
寶誌生于鷹巢之中<lb/>
齊後主封鷹凌霄郡君<lb/>
後主驕縱無度諸濫得富貴者將數萬人鷹犬乃有儀<lb/>
同之號鬭雞亦號開府<hi>北齊書</hi>
大業四年九月徵天下鷹師悉集東京至者萬餘人<hi>北史</hi>
隋鷹揚郎將天水姜畧少好畋獵善放鷹犬後遇病見<lb/>
<pb n="KR3k0054_WYG_044-35a"/>
羣鳥千數皆無頭圍遶略牀叫鳴曰急還我頭來略輒<lb/>
頭痛氣絶久蘇因請衆僧急為諸鳥追福許之乃去既<lb/>
而得愈<hi>法苑珠林</hi>
魏公子無忌方食有鳩飛入案下公子使人顧望見一<lb/>
鷂在屋上飛去公子乃縱鳩鷂逐而殺之公子暮而不<lb/>
食曰鳩避患歸無忌竟為鷂所得吾負之為吾捕得此<lb/>
鷂者無忌無所愛於是旁國左右捕得鷂二百餘頭以<lb/>
奉公子公子按劒至其籠上曰誰獲罪無忌者耶一鷂<lb/>
<pb n="KR3k0054_WYG_044-35b"/>
獨低頭不敢仰視乃取殺之<hi>列士傳以下鸛</hi>
鸛一名負釜一名背竈一名皂君泥其巢一旁謂之含<lb/>
水滿之取魚置池中食其雛若殺其子則一村致災旱<lb/>
<hi>毛詩義疏</hi>
鸛俯鳴則隂仰鳴則晴<hi>禽經</hi>
鸛雀羣繞旋飛謂之鸛井必有風雨<hi>酉陽雜俎</hi>
鸛生三子一為鶴鳩生三子一為鶚<hi>禽經</hi>
　廣博物志巻四十四<lb/>
</p>
<p>
</p>
  </div>
</body>
</text>
</TEI>
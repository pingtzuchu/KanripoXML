<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷二十七</head> <lb/>
    <p>
<pb n="KR3k0054_WYG_027-1a"/>
欽定四庫全書<lb/>
　廣博物志卷二十七<lb/>
　　　　　　　　　　　　明　董斯張　撰<lb/>
　　藝苑二<hi>史</hi>
大史掌國之六典小史掌邦國之志内史掌書王命外<lb/>
史掌書使於四方左史記言右史記事<hi>周禮</hi>
㫺在三墳五典春秋檮杌卽上代帝王之書中古諸侯<lb/>
之記行諸歴代以為格言其餘外傳則神農嘗藥厥有<lb/>
<pb n="KR3k0054_WYG_027-1b"/>
本草夏禹敷土實著山經世本辯姓著自周室家語載<lb/>
言傳諸孔氏是知偏記小說自成一家而能與正史參<lb/>
行其所從來尚矣爰及近古斯道漸煩史氏流别殊途<lb/>
並騖㩁而為論其流有十焉一曰偏記二曰小錄三曰<lb/>
逸事四曰𤨏言五曰郡書六曰家史七曰别傳八曰雜<lb/>
記九曰地理書十曰都邑簿夫皇王受命有始有卒作<lb/>
者著述詳畧難均有權記當時不終一代若陸賈楚漢<lb/>
春秋樂資山陽公載記王韶晋安陸紀姚梁後畧此之<lb/>
<pb n="KR3k0054_WYG_027-2a"/>
謂偏記者也普天率土人物𢎞多求其行事罕能周悉<lb/>
則有獨舉所知編為短部若戴逵竹林名士王粲漢末<lb/>
英雄蕭世誠懐舊志盧子行知已傳此之謂小錄者也<lb/>
國史之任記事記言視聽不該必有遺逸於是好竒之<lb/>
士補其所亡若和嶠汲冡紀年葛洪西京雜記顧協璅<lb/>
語拾遺此之謂逸事者也街談卷議時有可觀小說為<lb/>
言猶賢於己故好事君子無所棄諸若劉義慶世說裴<lb/>
榮期語林孔思尚語錄陽松玠談藪此之謂𤨏言者也<lb/>
<pb n="KR3k0054_WYG_027-2b"/>
汝潁竒士江漢英靈人物所生載光郡國故鄉人學者<lb/>
編而記之若周稱陳留耆舊周斐汝南先賢陳壽益部<lb/>
耆舊虞預㑹稽典錄此之謂郡書者也髙門華胄奕世<lb/>
載德才子承家思顯父母由是紀其先烈貽厥後來若<lb/>
揚雄家諜殷敬世傳孫氏譜記陸宗系歴此之謂家史<lb/>
者也賢士貞女類聚區分雖百行殊途而同歸於善則<lb/>
有取其所好各為之錄若劉向列女梁鴻逸民趙採忠<lb/>
臣徐廣孝子此之謂别傳者也陰陽為炭變化為工流<lb/>
<pb n="KR3k0054_WYG_027-3a"/>
形賦象於育不育求其怪物有廣異聞若祖台志怪干<lb/>
寶搜神劉義慶幽眀劉敬叔異苑此之謂雜記者也九<lb/>
州土宇萬國山川物產殊宜風化異俗如各志其本國<lb/>
足以眀此一方若盛𢎞之荆州記常璩華陽國志辛氏<lb/>
三秦羅含湘中此之謂地理書者也帝王桑梓列聖遺<lb/>
塵經始之制不常厥所茍能書其軌則可以龜鏡將來<lb/>
若潘岳關中陸機洛陽三輔黄圖建康宫殿此之謂都<lb/>
邑簿者也<hi>史通</hi>
<pb n="KR3k0054_WYG_027-3b"/>
五帝三王皆立史官叙錄功美垂之無窮<hi>華覈疏</hi>
史之為難也有五煩而不整一難也俗而不典二難也<lb/>
書不實錄三難也賞罰不中四難也文不勝質五難也<lb/>
<hi>袁山松書</hi>
春秋左氏傳每有發論假君子以稱之二傳云公羊子<lb/>
榖梁子史記云太史公旣而班固曰讚荀悅曰論東觀<lb/>
曰序謝承曰詮陳壽曰評王隱曰議何法曰述揚雄曰<lb/>
譔劉昞曰奏袁宏裴子野自顯姓名皇甫謐葛洪列其<lb/>
<pb n="KR3k0054_WYG_027-4a"/>
所號史官所撰通稱史臣其名萬殊其義一揆必取便<lb/>
於時則總歸論焉<hi>史通</hi>
夏太史令終古出其圖法執而泣之夏桀迷惑暴亂愈<lb/>
甚太史令終古乃出奔如商殷内史向摯見紂之愈亂<lb/>
迷惑也於是載其圖法出亡之周晋大史屠黍見晋之<lb/>
亂也以其圖法歸周<hi>吕氏春秋</hi>
維正月王在成周昧爽召三公左史戎夫曰今夕朕寤<lb/>
遂事驚予乃取遂事之要戒俾戎夫言之朔望以聞<hi>周書</hi>
<pb n="KR3k0054_WYG_027-4b"/>
當春秋之世諸侯國自有史故孔子求衆家史記而得<lb/>
百二十國書如楚之書鄭之志魯之春秋魏之紀年此<lb/>
其可得言者左丘明旣配經立傳又撰諸異同號曰外<lb/>
傳國語二十一篇斯葢採書志等文非唯魯之史記而<lb/>
已楚漢之際有好事者錄自古帝王公侯卿大夫之世<lb/>
終乎秦末號曰世本十五篇春秋之後七雄並爭秦并<lb/>
諸侯則有戰國䇿三十三篇漢興太中大夫陸賈紀錄<lb/>
時功作楚漢春秋九篇孝武之世太史公司馬談欲錯<lb/>
<pb n="KR3k0054_WYG_027-5a"/>
綜古今勒成一史其意未就而卒子遷乃述父遺志採<lb/>
左傳國語刪世本戰國䇿據楚漢列時事上自黄帝下<lb/>
訖麟趾作十二本紀十表八書三十世家七十列傳凡<lb/>
百三十篇都謂之史記厥協六經異傳整齊百家雜語<lb/>
藏諸名山副在京師以俟後聖君子至宣帝時遷外孫<lb/>
楊惲祖述其書遂宣布焉而十篇未成有錄而已<hi>張晏漢書</hi>
<hi>注云十篇没後亡失此說非也</hi>元成之閒㑹稽禇先生更補其缺作武<lb/>
帝紀三王世家龜䇿日者等傳其龜策日者辭多鄙陋<lb/>
<pb n="KR3k0054_WYG_027-5b"/>
非遷本意也晋散騎常侍巴西譙周以遷書周秦已上<lb/>
或采家人諸子不專據正經於是作古史考二十五篇<lb/>
皆慿舊典以糺其繆今則與史記並行於代焉<hi>史通</hi>
馮商所續太史公七篇<hi>商字子髙七畧云陽陵人事五鹿充宗後事劉向能屬文與孟</hi>
<hi>柳俱待詔</hi>
晉魏之世在洛京時有一才學重臣新得史記音而頗<lb/>
紕誤見顓頊字為許緑反錯作許縁其人遂謂朝士言<lb/>
從來謬音專旭當專翾耳此人先有髙名翕然行信期<lb/>
<pb n="KR3k0054_WYG_027-6a"/>
年之後更有碩儒苦相究討方知誤焉<hi>顔氏家訓</hi>
史記所書年止漢武太初已後闕而不錄其後劉向向<lb/>
子歆及諸好事者若馮商衛衡楊雄史岑梁審肆仁晉<lb/>
馮段肅金丹馮衍韋融蕭奮劉恂等相次撰續迄於哀<lb/>
平間猶名史記至建武中司徒掾班彪以為其言鄙俗<lb/>
不足以踵前史又雄歆偽褒新莽誤後惑衆不當垂之<lb/>
後代者也於是採其舊事旁貫異聞作後傳六十五篇<lb/>
其子固以父所撰未盡一家乃起元髙皇終乎王莽十<lb/>
<pb n="KR3k0054_WYG_027-6b"/>
有二世二百三十年綜其行事上下通洽為漢書紀表<lb/>
志傳百篇其事未畢㑹有上書云固私改作史記者有<lb/>
詔京兆収繫悉錄家書封上固弟超詣闕自陳眀帝引<lb/>
見言固續父所作不敢改易舊書帝意乃解卽出固徵<lb/>
詣校書受詔卒業經二十餘載至章帝建初中乃成固<lb/>
後坐竇氏事卒於洛陽獄書頗散亂莫能綜理其妹曹<lb/>
大家博學能屬文奉詔校叙又選髙才郞馬融等十人<lb/>
從大家授讀其八表及天文志等猶未克成多是待詔<lb/>
<pb n="KR3k0054_WYG_027-7a"/>
東觀馬續所作而古今人表不類本書始自漢末迄乎<lb/>
陳世為其主解者凡二十五家至於專門受業遂與五<lb/>
經相亞初漢獻帝以固書文煩難省乃詔侍中荀悅依<lb/>
左氏傳刪為漢紀三十篇命秘書給紙筆經五六年乃<lb/>
就其言簡要亦與本傳並行<hi>史通</hi>
梁有僧南渡賫一葫蘆有漢書班固眞本宣城太守蕭<lb/>
琛得之謂之瓠史<lb/>
時鄱陽嗣王範得班固所撰漢書眞本獻東宫皇太子<lb/>
<pb n="KR3k0054_WYG_027-7b"/>
令劉之遴與張纘到漑陸襄等參校異同之遴錄其異<lb/>
狀數十事其大畧云案古本漢書稱永平十六年五月<lb/>
二十一日己酉郎班固上而今本無上書年月日子又<lb/>
案古本叙傳號為中篇今本稱為叙傳載班彪事行而<lb/>
古本云彪自有傳又今本紀及表志列傳不相合為次<lb/>
而古本相合為次總成三十八卷又今本外戚在西域<lb/>
後古本外戚次帝紀下又今本髙五子文三王景十三<lb/>
王孝武六子宣元六王雜在諸傳表中古本諸王悉次<lb/>
<pb n="KR3k0054_WYG_027-8a"/>
外戚下在陳項傳上又今本韓彭英盧吳述云信惟餓<lb/>
隷布實黥徒越亦狗盗芮尹江湖雲起龍驤化為侯王<lb/>
古本述云淮陰毅毅伏劒周章邦之傑子實唯彭英仕<lb/>
為侯王雲起龍驤又古本第三十七卷解音釋義以助<lb/>
雅詁而今本無此卷也<hi>梁書</hi>
東莞臧逄世年二十餘欲讀班固漢書苦假借不久乃<lb/>
就姊夫劉緩乞丐客刺書翰紙末手寫一本軍府服其<lb/>
志尚卒以漢書聞<hi>顏氏家訓</hi>
<pb n="KR3k0054_WYG_027-8b"/>
陸倕所讀一徧必誦於口嘗借漢書失五行志四卷乃<lb/>
暗寫還之畧無遺脫<hi>南史</hi>
謝舉兄子僑素貴嘗一朝無食其子啟以班史質錢答<lb/>
曰寧餓死豈可以此充食乎<hi>梁書</hi>
劉臻精於兩漢書時人稱為漢聖<hi>隋書</hi>
闞駰二史羣言經目則誦時人謂之宿讀<hi>後魏書</hi>
魏収之在議曹與諸博士議宗廟事引據漢書博士笑<lb/>
曰未聞漢書得證經術魏便忿怒多不復言取韋𤣥成<lb/>
<pb n="KR3k0054_WYG_027-9a"/>
傳擲之而起博士一夜共披尋之達明乃來謝曰不謂<lb/>
𤣥成如此學也<hi>家訓</hi>
在漢中興明帝始詔班固與睢陽令陳宗長陵令尹敏<lb/>
司隷從事孟冀作世祖本紀并撰功臣及新市平林公<lb/>
孫述事作列傳載記二十八篇自是以來春秋世<hi>闕</hi>亦以<lb/>
煥炳而忠臣義士莫之撰勒於是又詔史官謁者僕射<lb/>
劉珍及諌議大夫李充雜作紀表名臣節士儒林外戚<lb/>
諸傳起自建武訖乎永初事業垂竟而珍充繼卒復命<lb/>
<pb n="KR3k0054_WYG_027-9b"/>
侍中伏無忌與諫議大夫黄景作諸王王子功臣恩澤<lb/>
侯表南單于西羌傳地理志至元嘉元年復令大中大<lb/>
夫邊韶大軍營司馬崔寔議郎朱穆曹壽雜作孝穆崇<lb/>
二皇及順烈皇后傳又增外戚傳入安思等后儒林列<lb/>
傳入崔篆諸人寔壽又與議郞延篤雜作百官表順帝<lb/>
功臣孫程郭願及鄭衆蔡倫等傳凡百十有四篇號曰<lb/>
漢紀熹平中光祿大夫馬日磾議郞蔡邕楊彪盧植著<lb/>
作東觀接續紀傳之可成者而邕别作朝㑹車服二志<lb/>
<pb n="KR3k0054_WYG_027-10a"/>
後坐事徙朔方上書求還續成十志㑹董卓作亂大駕<lb/>
西遷史臣廢棄舊文散逸及在許都楊彪頗存注記至<lb/>
於名賢君子自本初已下闕續魏黄初中唯著先賢表<lb/>
故記殘缺至晉不成太始中秘書丞司馬彪始討論衆<lb/>
說綴其所聞起元光武終于孝獻錄世十二編年二百<lb/>
通綜上下旁引庶事為紀志傳凡一十三篇號曰續漢<lb/>
書又散騎常侍華嶠刪定東觀記為後漢書帝紀十二<lb/>
皇后紀二三譜十典列傳七十總九十七篇其十典竟<lb/>
<pb n="KR3k0054_WYG_027-10b"/>
不成而卒自斯已後作者相繼為編年者四族創紀傳<lb/>
者五家推其所長華氏居㝡而遭晉室東徙三惟一存<lb/>
至宋宣城太守范曄乃廣集學徒窮覽舊籍刪煩補畧<lb/>
作後漢書凡十紀十志十八列傳合為百篇㑹曄以罪<lb/>
被収其十志亦未成而死先是晉東陽太守袁宏抄撮<lb/>
漢代後書依荀悅體著後漢紀十三篇世言漢中興史<lb/>
者唯范袁二家而已<hi>史通</hi>
後漢紀傳發源東觀袁張所制偏駁不倫薛謝之作疎<lb/>
<pb n="KR3k0054_WYG_027-11a"/>
謬少信司馬彪之詳實華嶠之凖當則其冠也及魏代<lb/>
三雄紀傳互出陽秋魏畧之屬江表吳錄之類或激抗<lb/>
難徵疎濶寡要唯陳壽三志文質辯洽荀張比之於遷<lb/>
固非妄譽也至於晉代之書繫乎著作陸機肇始而未<lb/>
備王韶續末而不終干寶述紀以審正得序孫盛陽秋<lb/>
以約舉為能按春秋經傳舉例發凡自史漢以下莫有<lb/>
凖的至鄧揆晉紀始立條例又撮畧漢魏憲章殷周雖<lb/>
湘州曲學亦有心典謨及交國立例乃鄧氏之規焉<hi>上</hi>
<pb n="KR3k0054_WYG_027-11b"/>
東觀漢記起光武記注至靈帝長水校尉劉珍等撰蔡<lb/>
邕前在東觀與盧植韓說等撰補後漢記㑹遭事流離<lb/>
不及得成因上書自陳奏其所著十意分别首目連置<lb/>
章左帝嘉其才髙<lb/>
蔚宗後漢傳標列女徐淑不齒而蔡琰見書欲使彤管<lb/>
所載將安凖的<hi>上</hi>
范曄所撰十志一皆托謝儼搜撰垂畢遇曄敗悉蠟以<lb/>
覆車一代以為恨<hi>沈約宋書</hi>
<pb n="KR3k0054_WYG_027-12a"/>
范曄獄中與諸甥姪書以自序其畧曰吾少懶學問年<lb/>
三十許始有尚耳自爾以來轉為化心至於所通處皆<lb/>
自得之胸懐常謂情志所託故當以意為主以文傳意<lb/>
以意為主則其㫖必見以文傳意則其辭不流然後抽<lb/>
其芬芳振其金石耳觀古今文人多不全了此處年少<lb/>
中謝莊最有其分手筆差易於文不拘韻故也吾思乃<lb/>
無定方但多公家之言少於事外遠致以此為恨亦由<lb/>
無意於文名故也本未開史書政恒覺其不可解耳旣<lb/>
<pb n="KR3k0054_WYG_027-12b"/>
造後漢轉得統緒詳觀古今著述及評論殆少可意者<lb/>
班氏最有髙名旣任情無例唯志可推耳博贍可不及<lb/>
之整理未必愧也吾雜傳論皆有精意深㫖至於循吏<lb/>
以下及六夷諸序論筆勢縱放實天下之竒作其中合<lb/>
者往往不減過秦篇嘗共比方班氏所作非但不愧之<lb/>
而已欲徧作諸志前漢可有者悉令備雖事不必多且<lb/>
使見文得盡又欲因事就卷内發論以正前代得失意復<lb/>
不果贊自是吾文傑思殆無一字空設竒變不窮同合<lb/>
<pb n="KR3k0054_WYG_027-13a"/>
異體乃自不知所以稱之此書行故應有賞音者紀傳<lb/>
例為舉其大畧耳諸細意甚多自古體大而思精未有<lb/>
此也恐世人不能盡知多貴古賤今所以稱情狂言耳<lb/>
<hi>上</hi>
魏史黄初太和中始命尚書衛覬繆襲草創紀傳累載<lb/>
不成又命侍中韋誕應璩秘書監王沉大將軍從事中<lb/>
郞阮籍司徒右長史孫該司隷校尉傅𤣥等復共撰定<lb/>
其後王沉獨就其業勒成魏書四十四卷其書多為時<lb/>
<pb n="KR3k0054_WYG_027-13b"/>
諱殊非實錄吳大帝之季年始命太史令何孚郞中項<lb/>
峻撰吳書峻孚俱非史才其文不足紀錄至少帝時更<lb/>
勅韋曜周昭薛瑩梁廣華覈訪求徃事相與紀述並作<lb/>
之中推瑩為首當歸命侯時廣昭先亡曜瑩徙黜史官<lb/>
久闕書遂無聞覈表請曜瑩續成全史其後曜獨終其<lb/>
書定為五十五卷至晉受命海内大同著作陳壽乃集<lb/>
三國史撰為國志凡六十五篇夏侯湛時亦著魏書見<lb/>
壽所作便壊已草而罷及壽卒梁州大中正范頵表言<lb/>
<pb n="KR3k0054_WYG_027-14a"/>
國志明乎得失辭多勸誡有益風化願垂採錄於是詔<lb/>
下河南尹就家寫其書先是魏時京兆魚豢私撰魏略<lb/>
事止明帝其後孫盛撰魏氏春秋王隱撰蜀記張勃撰<lb/>
吳錄異聞間出<hi>蜀本作錯宋本作間</hi>其流最多宋文帝以國志載<lb/>
事傷於簡畧命中書侍郎裴松之兼採衆書補注其闕由<lb/>
是世言三國志者以裴注為本焉<hi>史通</hi>
裴松之字世期注三國志其子駰字龍駒注史記<lb/>
王沉字處道太原人也好書善屬文累遷秘書監正元<lb/>
<pb n="KR3k0054_WYG_027-14b"/>
中典著作與荀覬阮藉共撰魏書多為時諱未若陳壽<lb/>
之實錄也<hi>晋書</hi>
齊史之書崔弑馬遷之述漢非韋昭仗正於吳朝崔浩<lb/>
犯諱於魏國或身膏斧鉞取笑於當時或書填坑窖無<lb/>
聞於後代夫世事如此而責史臣不能申其强項之風<lb/>
勵其匪躬之節葢亦難矣是以張儼發憤私存嘿記之<lb/>
文孫盛不平竊撰遼東之本以兹避禍幸獲而全是以<lb/>
驗世途之多隘知實錄之難遇耳<lb/>
<pb n="KR3k0054_WYG_027-15a"/>
王沉魏錄濫述貶甄之詔陸機晉史虚張拒葛之鋒班<lb/>
固受金而始書陳壽借米而方傳此又記言之奸賊載<lb/>
筆之凶人雖肆諸市朝投畀豺虎可也<lb/>
孫盛有魏氏春秋孔衍有隋尚書陳壽王邵曰志何之<lb/>
元劉璠曰典<hi>並上</hi>
子謂陳壽有志於史依大義而削異端謂范寗有志於<lb/>
春秋徵聖經而詰衆傳子曰使陳壽不美於史遷固之<lb/>
罪也使范寗不盡美於春秋歆向之罪也裴晞曰何謂<lb/>
<pb n="KR3k0054_WYG_027-15b"/>
也子曰史之失自遷固始也記繁而志寡春秋之失自<lb/>
歆向始也棄經而任傳<hi>文中子</hi>
王韶之字休泰瑯琊臨沂人也私撰晉陽秋旣成時人<lb/>
謂之宜居史職卽除著作佐郞使續後事訖義熈九年<lb/>
善叙事辭論可觀為後代佳史<hi>宋書</hi>
晉史洛京時著作郞陸機始撰三祖紀佐著作郞束晳<lb/>
又撰十志㑹中朝喪亂其書不存先是厯陽令陳郡王<lb/>
銓有著述才毎私錄晉書及功臣行狀未就而卒子隱<lb/>
<pb n="KR3k0054_WYG_027-16a"/>
博學多聞受父遺業西都事跡多所詳究過江為著作<lb/>
郞受詔撰晉史為其同僚虞預所斥坐事免官家貧無<lb/>
資書未遂就乃依征西將軍庾亮於武昌鎮亮給其紙<lb/>
墨由是獲成凡為晉書八十九卷咸康六年始詣闕奏<lb/>
上隱雖好述作而辭拙才鈍其書編次有序者皆銓所<lb/>
修章句混漫者必隱所作時尚書郞領國史干寶亦撰<lb/>
晉紀自宣訖愍七帝五十三年凡二十二卷其書簡略<lb/>
直而能婉甚為當時所稱晉江左史官自鄧粲孫盛王<lb/>
<pb n="KR3k0054_WYG_027-16b"/>
韶之檀道鸞已下相次繼作逺則偏記兩帝近則唯叙<lb/>
六朝至宋湘東太守何法盛始撰晉中興書勒成一家<lb/>
首尾該備齊隱士東莞臧榮緒又集東西二史合成一<lb/>
書皇家貞觀中有詔以前後史十有八家制作雖多未<lb/>
能盡善乃敕史官更加纂錄採正典與雜說數十餘部<lb/>
兼引偽史十六國書為記十志二十列傳七十載記三<lb/>
十并序例目錄合為百三十二卷自是言晉史者皆棄<lb/>
其舊本競從新撰者焉<hi>史通</hi>
<pb n="KR3k0054_WYG_027-17a"/>
李彪上表曰竊謂天文之官太史之職如有其人宜其<lb/>
世矣是以談遷世事而功立彪固世事而名成此乃前<lb/>
鑒之軌轍後鏡之蓍龜也然前代史官之不終業者皆<lb/>
陵遲之世不能容善是以平子去史而見賦伯喈違閣<lb/>
而就志近僭晉之世有佐郞王隱為著作虞預所毁亡<lb/>
官在家晝則樵薪供㸑夜則觀文屬綴集成晉書存一<lb/>
代之事司馬紹敕尚書唯給筆札而已國之大籍成於<lb/>
私家末世之弊乃至如此此史官之不遇時也<hi>北史</hi>
<pb n="KR3k0054_WYG_027-17b"/>
髙平郄紹作晉中興書以示何法盛法盛有意圖之謂<lb/>
曰卿名位顯達我寒士頼有著述流聲於後宜以為惠<lb/>
紹不與至書成在齋内厨中法盛詣紹紹不在直入竊<lb/>
書紹還失之無復兼本遂行何書<hi>晉書</hi>
劉孝綽子諒字求信小名春少好學有文才尤悉晉代<lb/>
故事時人號曰皮裏晉書<hi>南史</hi>
十六國史前趙劉聰時領左國史公師彧撰髙祖本紀<lb/>
及功臣傳二十人甚得良史之體凌修譖其訕謗先帝<lb/>
<pb n="KR3k0054_WYG_027-18a"/>
聰怒而誅之劉曜時平輿子和苞撰趙記十篇事止當<lb/>
年不終曜滅後趙石勒命其臣徐光宗歴傳暢郭愔等<lb/>
撰上黨國記起居注趙書其後又令王蘭陳宴程陰徐<lb/>
機等相次撰述至石虎並令刋削使勒功業不傳其後<lb/>
燕太傅長史田融宋尚書庫部郞郭仲產北中郞參軍<lb/>
王度追撰石事集鄴都記趙紀等書前燕有起居注杜<lb/>
輔全錄以為燕紀後燕建興元年董統受詔草創後書<lb/>
著本紀并佐命功臣王公列傳合三十卷慕容垂稱其<lb/>
<pb n="KR3k0054_WYG_027-18b"/>
叙事富贍足成一家之言但褒述過美有慙董史之直<lb/>
其後申秀范亨各取前後二燕合成一史南燕有趙郡<lb/>
王景暉嘗事德超撰二主起居注超亡仕於馮氏官至<lb/>
中書令仍撰南燕錄六卷蜀初號曰成後改稱漢李勢<lb/>
散騎常侍常璩撰漢書十卷後入晉秘閣改為蜀李書<lb/>
璩又撰華陽國志具記李氏興滅前涼張駿十五年命其<lb/>
西曹邊瀏集内外事以付秀才索綏作涼國春秋五十<lb/>
卷又張重華䕶軍參軍劉慶在東苑專修國史二十餘<lb/>
<pb n="KR3k0054_WYG_027-19a"/>
年著涼記十二卷建康太守索暉從事中郞劉昞又各<lb/>
著凉書前秦史官初有趙淵車敬梁熙韋譚相繼著述<lb/>
苻堅嘗取而觀之見茍大后幸李威事怒而焚滅其本<lb/>
後著作郞董誼追録舊語十不一存及宋武帝入關曽<lb/>
訪秦國事又命梁州刺史吉翰問諸仇池並無所獲先<lb/>
是秦秘書郞趙整參撰國史値秦滅隱於商洛山著書<lb/>
不輟有馮翊車頻助其經始<hi>一作費</hi>整卒翰乃啟頻纂成<lb/>
其書以元嘉九年起至二十八年方罷定為三卷而年<lb/>
<pb n="KR3k0054_WYG_027-19b"/>
月失次首尾不倫河東裴景仁又正其訛僻刪為秦記<lb/>
十一篇後秦扶風馬僧䖍河東衛隆景並著秦史及姚<lb/>
氏之滅殘缺者多泓從弟和都仕魏為左氏尚書又追<lb/>
撰秦紀十卷夏天水趙思羣北地張淵於眞興承光之<lb/>
世並受命著其國書及統萬之亡多見焚燒西涼與西<lb/>
秦北燕其史或當代所書或他邦所錄叚龜龍記吕氏<lb/>
宗欽記秃髮氏韓顯宗記吕馮氏唯此三者可知自餘<lb/>
不詳誰作魏世黄門侍郞崔鴻乃考覈衆家辨其同異<lb/>
<pb n="KR3k0054_WYG_027-20a"/>
除煩補闕錯綜綱紀易其國書曰錄主紀曰傳都謂之<lb/>
十六國春秋鴻始以景明之初求諸國逸史逮至始元<lb/>
年鳩集稽備而以猶闕蜀事不果成書推求十有五年<lb/>
始於江東購獲乃增其篇目勒為十卷鴻沒後永安中<lb/>
其子繕寫奏上請藏諸秘閣由是偽史宣布大行於時<lb/>
<hi>史通</hi>
劉祥撰宋書序錄歴說諸家晉史其畧云法盛中興荒<lb/>
拙少氣王隱徐廣淪溺罕華<hi>上</hi>
<pb n="KR3k0054_WYG_027-20b"/>
宋史元嘉中著作郞何承天草創紀傳自此以外悉委<lb/>
奉朝請山謙之補承天殘缺後又命裴松之續成國史<lb/>
松之尋卒史佐孫冲之表求别自創立為一家言<hi>蜀本家下</hi>
<hi>有之字宋本無</hi>孝建初又勅南臺侍御史蘓寶生續造諸傳元<lb/>
嘉名臣皆其所撰寶生被誅大眀六年又命著作郞徐<lb/>
爰踵成前作爰因何孫山蘇所述勒為一言其臧質魯<lb/>
爽王僧達諸傳又皆孝武自造而序事多虚難以取信<lb/>
自永光已後至禪讓十餘年中闕而不載至齊著作郞<lb/>
<pb n="KR3k0054_WYG_027-21a"/>
沈約更補綴所遺製成雜史自義熙肇號終乎昇明三<lb/>
年為紀十志三十列傳六十合百卷名曰宋書永明末<lb/>
其書旣行河東裴子野更刪為宋略二十卷沈約見而<lb/>
歎曰吾所不逮也由是世之言宋史者以裴畧為上沈<lb/>
書次之<hi>上</hi>
齊史江淹始受詔著述以史之所難無出於志故先著<lb/>
其志以見其才沈約復著齊紀二十篇紀八志十一列<lb/>
傳四十合成五十九篇時奉朝請吳均亦表請撰齊史<lb/>
<pb n="KR3k0054_WYG_027-21b"/>
乞給起居注并羣臣行狀有詔齊氏故事布在流俗聞<lb/>
見旣多可自搜訪也均遂撰齊春秋三十篇其書稱梁<lb/>
帝為齊明佐命帝惡其實詔燔之然其私本竟能與蕭<lb/>
氏所撰並傳於後<lb/>
梁史武帝時沈約與給事中周興嗣歩兵校尉鮑行卿<lb/>
秘書監謝吳相承撰錄已有百篇値承聖淪沒並從焚<lb/>
蕩廬江何之元沛國劉璠以所聞見究其始末合撰梁<lb/>
典三十篇而紀傳之書未有其作陳祠部郞中姚察有<lb/>
<pb n="KR3k0054_WYG_027-22a"/>
志撰勒施功未周但旣當朝務兼修國史至於陳亡其<lb/>
書不就<hi>並上</hi>
梁安城王蕭佽博學善屬文天保之朝為一代文宗專<lb/>
掌詞令沈博歴侍中僕射尚書令有集三十卷著梁史<lb/>
百卷初佽以文詞擅名所敵擬者唯河東柳信言然柳<lb/>
内雖不伏而莫與抗及聞佽卒時為吏部尚書賔客候<lb/>
之見其屈一脚跳連稱曰獨歩來獨歩來衆賓皆舞抃<lb/>
以為笑樂<hi>渚宫舊事</hi>
<pb n="KR3k0054_WYG_027-22b"/>
梁武帝嘗從容謂蕭子顯云我造通史此書若成衆史<lb/>
可廢子顯對曰仲尼讚易道黜八索述職方除九丘聖<lb/>
製符同復在今日時以為名對<hi>梁書</hi>
梁特進沈約撰史王希𥅆嘗問約曰從叔太常何故無<lb/>
傳約戲之曰賢從叔者何可載答曰從叔唯忠與孝君<lb/>
當不以忠孝為美約有慙色<hi>宋齊語錄</hi>
陳史初有吳郡顧野王北地傅縡各為撰史學士其武<lb/>
文二帝紀卽顧傅所修太建初中書郞陸瓊續撰諸篇<lb/>
<pb n="KR3k0054_WYG_027-23a"/>
事傷煩雜姚察就加刪改粗有條貫及江東不守持以<lb/>
入關隋文帝常索梁陳事跡察具以所成每篇續奏而<lb/>
依違荏苒竟未絕筆皇家貞觀初其子思廉為著作郞<lb/>
奉詔撰成二史於是慿其舊藁加以新錄彌歴九載方<lb/>
始畢功定為梁書五十六卷陳書三十六卷今並行世<lb/>
焉<hi>史通</hi>
元魏史道武時始令鄧淵著國記為十卷而條例未成<lb/>
曁乎元明廢而不述神䴥二年又詔集諸文士崔浩浩<lb/>
<pb n="KR3k0054_WYG_027-23b"/>
弟覽髙閭鄧潁晁維范亨黄輔等撰國書為十卷又特<lb/>
命浩總監史任務從實錄復以中書郞髙允散騎侍郎<lb/>
張偉並叅著作續成前史書叙述國事無隱惡而刋石<lb/>
寫之以示行路浩坐此夷三族同作死者百二十八人<lb/>
自是遂廢史官至文成帝和平元年始復其職而以髙<lb/>
允典著作修國記允年已九十手目俱衰時有校書郞<lb/>
中劉模長於緝綴乃令執筆而口占授之如是者五六<lb/>
歲所成篇卷模有力焉初國記自鄧崔以下皆相承作<lb/>
<pb n="KR3k0054_WYG_027-24a"/>
編年體至孝文太和十一年詔秘書丞李彪著作郞崔<lb/>
光始分為紀傳異科宣武時命邢巒追撰孝文起居注<lb/>
旣而崔光遵業補續下訖孝明之世溫子昇復修孝武<lb/>
紀濟陰王暉業撰辨宗室錄魏史官私所撰盡於斯矣<lb/>
齊天寶二年勅秘書監魏收博訪舊聞勒成一史又令<lb/>
刁柔辛元植房延祜睦仲讓裴昻之髙孝幹等助其編<lb/>
次収所取史官懼相凌忽故刁辛諸子並乏史才唯以<lb/>
髣髴學流憑附得進於是大徵百家譜狀斟酌以成魏<lb/>
<pb n="KR3k0054_WYG_027-24b"/>
書上自道武下終孝靖紀傳與志凡百三十卷収諂齊<lb/>
氏於魏室多不平旣黨北朝又厚誣江左性憎勝己喜<lb/>
念舊惡甲門盛德與之有怨者莫不被以醜言沒其善<lb/>
事遷怒所至毁及髙曽書成始奏詔収於尚書省與諸<lb/>
家論討前後列訴者百有餘人時尚書令楊遵彥一代<lb/>
貴臣勢傾朝野収撰其家傳甚美是以深被黨援諸訟<lb/>
史者皆獲重罰或有斃於獄中羣怨謗聲不息孝昭世<lb/>
敇収更加研審然後宣布於外武成嘗訪諸羣臣猶云<lb/>
<pb n="KR3k0054_WYG_027-25a"/>
不實又令治改其所變易甚多由是世薄其書號為穢<lb/>
史至隋開皇勅著作郞魏澹與顔之推辛德源更撰魏<lb/>
書矯正収失澹以西魏為眞東魏為偽故文恭列紀孝<lb/>
靖稱傳合紀傳論例總九十二篇煬帝以澹書猶未能<lb/>
善又敕左僕射楊素别撰學士潘徽褚亮歐陽詢等佐<lb/>
之㑹素薨而止今世稱魏史者猶以収本為主焉<lb/>
髙齊史天統初太常少卿祖敬徵述獻武起居名曰黄<lb/>
初傳天錄時中書侍郞陸元䂓常從文宣征討著皇帝<lb/>
<pb n="KR3k0054_WYG_027-25b"/>
寔錄惟記行師不載他事自武平後史官楊休之杜臺<lb/>
卿祖崇儒崔子發等相繼注記逮於齊滅隋秘書監王<lb/>
劭内令史李德林並少仕鄴中多識故事王乃慿述起<lb/>
居注廣以異聞造編年書號曰齊志十有六卷<hi>其序云二十卷</hi>
<hi>今世間傳者唯十六卷焉</hi>李在齊預修國史創紀傳書二十七卷至<lb/>
開皇初奉詔續撰增多齊史三十八篇已上送官藏之<lb/>
秘府皇家貞觀初勅其子中書舎人百藥仍其舊錄雜<lb/>
採他書演為五十卷今之言齊史者唯王李二家云<hi>並上</hi>
<pb n="KR3k0054_WYG_027-26a"/>
魏収修國史得楊休之助因曰無以謝德當為卿作佳<lb/>
傳<hi>北史</hi>
曹悛初為常侍求人修起居注明曰魏収可悛曰魏収<lb/>
輕薄徒耳又欲陷収以不孝之罪収銜之収後典國史<lb/>
悛恐被惡言乃悅之曰昔有班固今則魏子収縮鼻笑<lb/>
之憾不釋<hi>北齊書</hi>
宇文周史天統年有秘書丞柳虬兼領著作直辭正色<lb/>
事有可稱至隋開皇中秘書監牛𢎞追撰周紀十有八<lb/>
<pb n="KR3k0054_WYG_027-26b"/>
篇畧叙紀綱仍皆牴牾皇家貞觀初勑秘書丞令狐德<lb/>
棻秘書郞岑文本共加修緝定為周書五十卷<hi>史通</hi>
隋史當開皇仁壽時王劭為書八十卷以類相從定其<lb/>
篇目至於編年紀傳並闕其體煬帝世唯有王胄等所<lb/>
修大業起居注及江都之禍仍多散逸皇家貞觀初勅<lb/>
中書侍郞顔師古給事中孔穎達共撰成隋書五十五<lb/>
卷與新撰周史並行於時初太宗以梁陳及齊周隋氏<lb/>
並未有書乃命學士分修事具於上仍使秘書監魏徵<lb/>
<pb n="KR3k0054_WYG_027-27a"/>
總知其務凡有贊論徵多預焉<hi>上</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0054_WYG_027-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣博物志卷二十七<lb/>
</p>
<p>
</p>
  </div>
</body>
</text>
</TEI>
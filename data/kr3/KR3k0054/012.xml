<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷十二</head> <lb/>
    <p>
<pb n="KR3k0054_WYG_012-1a"/>
欽定四庫全書<lb/>
　廣博物志卷十二<lb/>
　　　　　　　　　　　　明　董斯張　撰<lb/>
　　靈異一<hi>僊</hi>
昇天之僊凡有九品第一上僊號九天真王第二次僊<lb/>
號三天真王第三號太上真人第四號飛天真人第五<lb/>
號靈僊第六號真人第七號靈人第八號飛僊第九號<lb/>
僊人<hi>真仙通鑑</hi>
<pb n="KR3k0054_WYG_012-1b"/>
太極真人有僊相好真者要在慈心觸物以轉相好然<lb/>
後得僊矣不能忍性則僊相敗矣故修道㑹真必以精<lb/>
思為本存神觀徳必以静念為先<hi>三一經</hi>
仙方凡有九品一名太和自然龍胎之醴二名玉脂瓊<lb/>
液之膏三名飛丹紫華流精四名朱光雲碧之腴五名<lb/>
九種紅華神丹六名太清金液之華七名九轉霜雪之<lb/>
丹八名九鼎雲英九名雲光石流飛丹<hi>上</hi>
太上有瓊羽之門合延為胎命之王𤣥一為三氣之尊<lb/>
<pb n="KR3k0054_WYG_012-2a"/>
元老為上帝之賔竝扶兆身神䑓刋名於福連之簡又<lb/>
曰太上金簡玉札為福連之書<hi>上</hi>
或問隠淪之道抱朴子曰鄭君云服大隱符十日欲隠<lb/>
則左轉欲見則右回也或以玉<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>丸塗人身中或以虵<lb/>
足散或懷離母之草或折青龍之草以伏六丁之下或<lb/>
入竹田之中而執大樞之壤或造河龍石室而隱雲盖<lb/>
之隂或伏清泠之淵以過幽闕之徑或乗天一之馬以<lb/>
遊紫房或登天一之明堂或入玉女之金匱或背輔尚<lb/>
<pb n="KR3k0054_WYG_012-2b"/>
官立三盖之下或投巾觧履<hi>闕</hi>　膽煎及而衣符子居<lb/>
蒙<hi>一作象</hi>人清液桂梗六甲父母僻側之交䭾馬泥丸木<lb/>
鬼之子金商之艾或可為小兒或可為老翁或可為鳥<lb/>
或可為獸或可為草或可為木或可為六畜或依木成木依<lb/>
石成石依水成水依火成火所謂移形易貌不能多隠<lb/>
者也<hi>抱朴子</hi>
僊道有黄水月華服之化而為月有徊水玉精服之化<lb/>
而為日有鐶剛樹子服之化而為雲有水陽青映服之<lb/>
<pb n="KR3k0054_WYG_012-3a"/>
化而為石有赤樹白子服之化而為王有絳樹青實服<lb/>
之化為黄金有琅玕華丹服之化為飛龍有九轉神丹<lb/>
服之化為白鵠有白羽紫盖以㳺五嶽有流金之鈴以<lb/>
攝鬼神有素奏丹符以召六甲有金真玉光以映天下<lb/>
有八景之輿以逰行上清有飛行之羽以超虚躡空有<lb/>
紫繡毛帔丹青飛裙有白羽黒翮以翔八方有翠羽華<lb/>
衣金鈴青𢃄有曲晨飛盖御之體自飛有三十七種色<lb/>
之節以給僊人<hi>真誥</hi>
<pb n="KR3k0054_WYG_012-3b"/>
漱龍胎而死訣飲瓊精而叩棺者先師王西城及趙伯<lb/>
𤣥劉子先是也服金丹而告終者臧延甫張子房墨翟<lb/>
子是也挹九轉而尸臰吞刀圭而蟲流司馬季子寗仲<lb/>
君燕昭王王子㬜是也<lb/>
夫至忠至孝之人既終皆受書為地下主者一百四十<lb/>
年乃得受下僊之教授以大道従此漸進得補<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>官一<lb/>
百四十年聽一試進也至孝者能感激鬼神使百鳥山<lb/>
獸巡其墳埏也至忠者能公犯直心精貫白日或剖藏<lb/>
<pb n="KR3k0054_WYG_012-4a"/>
煞身以激其君者也比干今在戎山李善今在少室有<lb/>
得此變鍊者甚多舉此二人為摽耳<lb/>
右英告曰自古及今死生有津顯黙異㑹藏住滅智與<lb/>
世同之者皆得道之行也若夫瓊丹一御九華三飛雲<lb/>
液晨酣流黄徘徊仰咽金漿咀嚼玉㽔者立便控景登<lb/>
空𤣥升太㣲也自世事乖𤣥斯業未就便當蹔履太隂<lb/>
潜生𠖇鄉外身棄質養胎虗宅陶氣絶籥受精𤣥漠故<lb/>
改容於三隂之館童顔於九鍊之户然後知神僊為竒<lb/>
<pb n="KR3k0054_WYG_012-4b"/>
死而不亡去来之事理之深也<lb/>
南人告云得道去世或顯或隱託體遺跡道之隠也或<lb/>
有再酣瓊精而叩棺一服刀圭而尸爛鹿皮公吞玉華<lb/>
而流虫出户仇季子咽金液而臭聞百里黄帝火九鼎<lb/>
於荆山尚有橋嶺之墓季主服雲散以潜升猶頭足異<lb/>
處墨狄咽虹丹以投水寗生服石腦而赴火務光剪韭<lb/>
以入清泠之淵栢成納氣而腸胃三腐諸如此比不可<lb/>
勝紀微乎得道趣舍之迹無常矣<hi>並上</hi>
<pb n="KR3k0054_WYG_012-5a"/>
内景黄庭為不死之道受者齋九日或七日或三日然<lb/>
後受之結盟立誓期以勿泄古者盟用𤣥雲之錦九十<lb/>
尺金簡鳳文之羅四十尺金鈕九雙以代剖髪㰱血勿<lb/>
泄之約此物是神鄉之竒帛非赤縣之所有也今錦可<lb/>
用白絹羅可用青布鈕可用金鐶亦足以誓信九天制<lb/>
告三官矣<hi>雲笈七籖</hi>
天皇上真者是上清真人之典禁主玉華仙女之母故<lb/>
號曰玉華三元君也乗神徊之車登雲飈之宫入流逸<lb/>
<pb n="KR3k0054_WYG_012-5b"/>
之室神徊者是真人一輪車名九曲下户者是男女之<lb/>
隂地也男曰九曲女曰下户此隂地常生白雲之氣以<lb/>
薫黄庭之間是得道之騐候也<hi>上</hi>
道告阿丘曽曰汝歬生與南極尊神同在禪黎世界於<lb/>
丹陵之舍栢林之下同發道意爾時南極姓皇字度明<lb/>
執汝右手俱題赤石以記姓名南宫即書汝筆跡題於<lb/>
南軒今猶尚在石字亦存汝憶之不丘曽心悟舉目即<lb/>
見南極所主南壁刻書云太甲歳七月一日皇度明王<lb/>
<pb n="KR3k0054_WYG_012-6a"/>
阿丘曽同於丹陵栢林下發願合二十三字字甚分明<lb/>
太上道君者於西那天鬰察山浮羅之嶽坐七寳騫木<lb/>
之下清齋空山静思神真合慶㝠樞蕭朗自然擁觀萬<lb/>
化俯和衆生是時十方大聖至真尊神詣座燒香稽首<lb/>
道前上白道君不審靈寳出法従何刼而来至于今日<lb/>
凡幾度人為盡如是復有轉輪天生尊是何刼生值遇<lb/>
真文得今太上之任致是得度何獨如之巍巍徳宗髙<lb/>
不可勝願垂賜告本行因縁觧說要言開悟後生道言<lb/>
<pb n="KR3k0054_WYG_012-6b"/>
天元輪轉隨刼改運一成一敗一死一生滅而不絶幽<lb/>
而復明靈寳出法隨世度人自元始開先至于赤明元<lb/>
年經九千七百億萬刼度人有如塵沙之衆不可勝量<lb/>
赤明之前於𣺌莽之中刼刼出化非可思議赤明已後<lb/>
至土皇元年宗範大法得度者衆終天說之亦常不盡<lb/>
今可為粗明真正之綱維標得道者之遐迹爾今聊以<lb/>
開示於後来領㑹於靈文之妙我濯紫晨之流芳盖皇<lb/>
上之胄𦙍我隨刼死生世世不絶常與靈寳相值同出<lb/>
<pb n="KR3k0054_WYG_012-7a"/>
經七百億刼中㑹青帝刼終九氣改運於是託胎於洪<lb/>
氏之胞凝神於瓊胎之府積三千七百年至赤明開運<lb/>
歳在甲子誕於扶刀盖天西那玉國浮羅之嶽復與靈<lb/>
寳同出度人元始天尊以我因縁之勲錫我太上之號<lb/>
封鬱恱那林昌玉䑓天帝君位登髙聖治𤣥都玉京實<lb/>
由我身尊承大法靈寳真文世世不絶廣度天人慈心<lb/>
於萬刼博濟於衆生功徳之大勲名繕於億刼之中致<lb/>
今報為諸天所宗焉<hi>洞𤣥太行經</hi>
<pb n="KR3k0054_WYG_012-7b"/>
東方安寳華林青靈始老帝君者徃在白氣御運於<lb/>
金刼之中暫生鬱恱金映靈䑓那林之天西婁無量玉<lb/>
國浩明𤣥嶽厥名元慶於此天下大建功徳初無懈心<lb/>
勲名仰徹朱陵火宫書其姓名記於赤簡仙道垂成而<lb/>
值國多綵女元慶遂以寄世散想靈魔舉其濁目朱宫<lb/>
輟其仙名一退遂經三刼中值火刼改運元慶又受氣<lb/>
寄胎於洪氏之胞上天以其先身好色故轉為女子朱<lb/>
靈元年歳在丙午誕於丹童龍羅衛天洞明玉國丹霍<lb/>
<pb n="KR3k0054_WYG_012-8a"/>
之阿改姓洪諱那臺年十四敬好道法心願神仙常市<lb/>
香膏然燈照暝大作功徳諸天所稱名標上清南極上<lb/>
靈紫虗元君託作傭人下世教化見那䑓貞潔好尚至<lb/>
法廻駕於丹霍之阿授那䑓靈寳赤書南方真文一篇<lb/>
於是那䑓勵志殊勤自謂一生作於女子䖏於幽房無<lb/>
由得道因齋持戒思念願得轉身為男丹心遐徹遂致<lb/>
感通上真下降元始天尊時於琅碧之溪扶瑶之丘坐<lb/>
長林枯桑之下衆真侍坐是日那臺見五色紫光曲照<lb/>
<pb n="KR3k0054_WYG_012-8b"/>
齋堂於是心悟疑是不常仍出登墻四望忽見東方桑<lb/>
林之下華光赫奕非可勝名去那臺所住數百里中隔<lb/>
礙暘谷滄海之口心懷踴躍無由得徃因乂手遥禮稱<lb/>
名那䑓先縁不厚致作女身發心願樂志期神仙高道<lb/>
法妙不可得攀日夕思念冀得滅度轉形為男歴年無<lb/>
感常恐生死不得遂通彌齡之運有於今日天河隔礙<lb/>
無由披陳今當投身碧海沒命於天冀我形魂早得輪<lb/>
轉更建功徳萬刼之中冀見道真言訖便従墻上投身<lb/>
<pb n="KR3k0054_WYG_012-9a"/>
擲空命赴滄海極淵之中紛然無落即為水帝神王以<lb/>
五色飛龍捧接女身俄頃之間已於懸中得化形為男<lb/>
子乗龍䇿虚飛至道前於是元始即命仙都錫加帝號<lb/>
於火刼受命輔於靈寳青帝玉篇七百年中火刼數極<lb/>
青氣運行隨元滅度以開光元年於彌梵羅臺霄絶寥<lb/>
丘飛元雲根之都滄霞九雲之墟元始又錫安寳華林<lb/>
青靈始老帝君號<hi>上</hi>
通𤣥天師一號𤣥中大法師在天皇時出洞真經一十<lb/>
<pb n="KR3k0054_WYG_012-9b"/>
二部以無極大道不教人間<hi>真仙通鑑</hi>
有古先生於地皇時出洞𤣥經一十二部化人以無上<lb/>
正真之道<lb/>
盤古先生在人皇時出洞神經一十二部化人以太平<lb/>
無為之道<lb/>
鬱華子在宓犧時降於田野授天皇内文又降河圖八<lb/>
卦之文教人以順性之道一號宛華穪田野子作元陽<lb/>
經三十四卷<lb/>
<pb n="KR3k0054_WYG_012-10a"/>
廣壽子在祝融時降于恒山授人皇内文教人以安神<lb/>
之道一號𫝊豫子作按摩道精經九十卷<lb/>
大成子又號傅豫子在神農時降于濟隂授地皇内文<lb/>
教人以好生之道俾播殖榖菓以代烹殺和合方藥救<lb/>
疾養性一云作太乙元精經三十六卷<hi>並上</hi>
黄帝遊靈臺青城山絶巖之下見天皇真人以蒼玉為<lb/>
屋黄玉為牀翠羅之幃侍者皆天人<hi>三一經</hi>
赤将子輿者黄帝時人不食五榖而噉百草花至堯帝<lb/>
<pb n="KR3k0054_WYG_012-10b"/>
時為水工能隨風雨上下時時於市中賣繳亦謂之繳<lb/>
父云<hi>列仙𫝊</hi>
寗封子者黄帝時人也世傳為黄帝陶正有人遇之為<lb/>
其掌火能出五色烟乆則以教封子封子積火自燒而<lb/>
隨烟氣上下視其灰燼猶有其骨時人共塟於寗北山<lb/>
中故謂之寗封子焉<lb/>
馬師皇者黄帝時馬醫也知馬形生死之診治之輙愈<lb/>
後有龍下向之垂耳張口皇曰此龍有病知我能治乃<lb/>
<pb n="KR3k0054_WYG_012-11a"/>
鍼其唇下口中以甘草湯飲之而愈後數數有疾龍出<lb/>
其波告而求治之一旦龍負皇而去<lb/>
容成公者自稱黄帝師見於周穆王能善補導之事取<lb/>
精於元牝其要谷神不死守生養氣者也<hi>並上</hi>
隨應子一號大極先生在少皥時降于崆峒山說莊敬<lb/>
經教以順時行令<hi>真仙通鑑</hi>
赤精子在顓頊時說㣲言經教以忠順之道<lb/>
録圖子在帝嚳時降於江湄說黄庭經教以清和之道<lb/>
<pb n="KR3k0054_WYG_012-11b"/>
又命九天真王三天真皇執八光之節景雲之符下牧<lb/>
徳臺授帝嚳以九天真靈三天寳符上以奉天使二儀<lb/>
無遺下以營人使年命無墜帝乃祭天於北河之壇藏<lb/>
符於鍾山之峰後昇天為𤣥宫真人作黄庭經五十卷<lb/>
展上公者髙辛時仙人也常向諸仙人云昔在華陽下<lb/>
食白李羙憶之未乆忽已三千歳矣郭四朝後於其䖏<lb/>
種五菓又此地可種柰所謂福鄉之奈可以除災厲玉<lb/>
匱記云御朱山俗呼獨女山也仙人展上公昇天<hi>並上</hi>
<pb n="KR3k0054_WYG_012-12a"/>
偓佺者槐山採藥父也好食松實形體生毛長數寸兩<lb/>
目更方能飛行逐走馬以松子遺堯堯不暇服也松者<lb/>
簡松也時人受服者皆至二三百歳焉<hi>列仙傳</hi>
方囬者堯時隠人也堯聘以為閭士練食雲母亦與民<lb/>
人有病者隱於五柞山中夏啟末為宦士為人所劫閉<lb/>
之室中従求道囘化而得去更以方囘印封其户時人<lb/>
言得囘一丸泥塗門户終不可開<hi>上</hi>
務成子在唐堯時降於姑射山說𤣥徳經教以謙遜之<lb/>
<pb n="KR3k0054_WYG_012-12b"/>
道一云作政事宣化經各四十卷<hi>真仙通鑑</hi>
籛鏗因進雉羮於堯堯封於彭城後謂之彭祖有子二<lb/>
人長名武次名夷其所隠山後人名曰武夷山<lb/>
宛丘先生服制命方得道至殷湯之末世幾千餘嵗以<lb/>
方傳弟子姜若春彭祖師之受其方三首<lb/>
赤烏公彭祖弟子服金汋而升大極<hi>或作青烏  並上</hi>
武夷君食湘㽔皓本<hi>湘㽔荇也皓本根也  武夷記</hi>
黄石<hi>一作山</hi>公記云彭祖去後七十餘年門人於流沙之<lb/>
<pb n="KR3k0054_WYG_012-13a"/>
西見之非死明矣又彭祖之弟子青烏公黒穴公秀眉<lb/>
公白兎公子離婁公太足君高丘子不肯来七八人皆<lb/>
歴數百歳<hi>抱朴子</hi>
武夷君地官也相𫝊每於八月十五日大㑹村人於武<lb/>
夷山上置幔亭化虹橋通山下是日太極玉皇太姥魏<lb/>
真人武夷君並座空中告呼村人為曽孫汝等若男若<lb/>
女呼坐乃命鼓師張安陵等作樂行酒令歌師彭令昭<lb/>
唱人間可哀之曲其詞曰天上人間兮㑹合踈稀日落<lb/>
<pb n="KR3k0054_WYG_012-13b"/>
西山兮夕鳥歸飛百年一餉兮志與願違天宫咫尺兮<lb/>
恨不相隨<hi>武夷記</hi>
彭祖為才夫八百年然後西適流沙寗封為陶正方回<lb/>
為閭士仇生仕於殷馬推官於晉琴髙執笏於宋康常<lb/>
生降志於執鞭莊公藏器於小史<hi>抱朴子</hi>
人退已進隂子所以窮至道也敬卒若始羨門所以致<lb/>
雲龍也<hi>上</hi>
尹夀子在虞舜時降於河陽說道德經教以無為之道<lb/>
<pb n="KR3k0054_WYG_012-14a"/>
又𫝊道與彭祖一云作通𤣥真一經七十卷道徳經千<lb/>
二百卷<hi>真仙通鑑</hi>
何侯者堯時隠蒼梧山舜南狩止何侯家天帝五老来<lb/>
謂舜曰昇舉有期翌日五帝下迎舜白日昇天至夏禹<lb/>
時五帝以藥一器與何侯使投酒中一家三百餘口飲<lb/>
不竭以餘酒灑屋宇㧞宅上昇天<lb/>
真行子一號寗真子在夏禹時降於商山教以勤儉之<lb/>
道授九疇書又命宛委之神𤣥夷使者授禹玉書靈寳<lb/>
<pb n="KR3k0054_WYG_012-14b"/>
五符治水真文及罡步劾召鬼神之法<hi>並上</hi>
嘯父者冀州人也少在西周市上補履數十年後竒其<lb/>
不老好事者造求其術不能得也惟梁母得其作火法<lb/>
<hi>列仙傳</hi>
蔡天生者上谷人也小為嘯父賣雜香於野外以自業<lb/>
贍情性仁篤口不言惡道逢河伯少女從天生市香天<lb/>
生知是異人再拜上一檐香少女感之乃教其朝天帝<lb/>
玉皇之法遂以獲仙<hi>真誥</hi>
<pb n="KR3k0054_WYG_012-15a"/>
師門者嘯父弟子也能使火食桃葩夏孔甲惡之殺而<lb/>
埋之野外山木皆焚孔甲禱未還而死<hi>列仙𫝊</hi>
錫則子在商湯時降於潜山說長生經教以恭愛之道<lb/>
一號錫壽子作道元經七十卷<hi>真仙通鑑</hi>
仇生者不知何所人也當殷湯時為木正三十餘年而<lb/>
更壯常食松脂在尸鄉北山上自作石室至周武王幸<lb/>
其室而祀之<hi>列仙傳</hi>
高丘子殷人也好道入六景山中積五百二十餘歳但<lb/>
<pb n="KR3k0054_WYG_012-15b"/>
讀黄素道經服餌术後合鴻丹以得陸仙游行五岳二<lb/>
百餘歳後得金液以升太清也今為中岳真人<hi>真仙通鑑</hi>
務光自沈蓼水已而自匿後四百餘歳至武丁時復見<lb/>
武丁欲以為相不從武丁以輿迎而從逼不以禮遂投<lb/>
河浮山<lb/>
九元子者煉紫金合神丹登仙其經曰庚辛經<hi>上</hi>
昌容者常山道人也自稱殷王子食蓬虆根徃来上下<lb/>
能致紫草賣與染家得錢以遺孤寡<hi>列仙𫝊</hi>
<pb n="KR3k0054_WYG_012-16a"/>
上黄先生者修步斗之道得隠形法<hi>真仙通鑑</hi>
常生子者常潄水和玉屑服之以昇<lb/>
長存子者學道成為𤣥洲仙伯<lb/>
張穆子修太極上元年紀昇仙後以此法受龔叔進王<lb/>
文卿尹子房皆得道<lb/>
蒲先生者常乗白鹿採芝草於茅山<lb/>
童子先生者於狄山學道修谷契鈴經得仙<lb/>
九源丈人者為方丈宫主領天下水神及隂精水獸蛟<lb/>
<pb n="KR3k0054_WYG_012-16b"/>
鯨之類<hi>並上</hi>
離婁公服竹汁餌桂得仙<hi>神仙傳</hi>
老子以商王陽甲十七年降胎至武丁九年庚辰二月<lb/>
建寅十五日夘時生在周西伯時為藏史武王時為柱<lb/>
史西出闗自流沙還授禮於孔子在天以玉晨大道君<lb/>
為師在人間以常樅為師<hi>上</hi>
李乾為周上御史<hi>字元杲老子之父𤣥妙内篇云老子母無壻故范祖禹曰老子父書𫝊無</hi>
<hi>見非也當真仙通鑑云老子父名靈飛  老君未誕而昇天</hi>胎刵且𦕈取洪氏曰嬰<lb/>
<pb n="KR3k0054_WYG_012-17a"/>
敷<hi>前凉録索綏云元杲胎刵無耳一目不明又云生而孤單年七十二無妻與鄰氏人益夀氏野合而娠十</hi>
<hi>年而生國臣記云乾娶滕氏恐非一娶云  仙鑑云老子母尹氏即無上元君也</hi>感飛星而娠<lb/>
十有二年副左而生儋<hi>宣王四十二年乙夘二月十五日生劉向列仙傳云生於商時</hi>
<hi>妄</hi>曰𤣥禄<hi>集真録老子始生母名之曰𤣥禄</hi>是為伯陽甫生而能語黄<lb/>
面皓首故謂老子耳七寸而參屚故名耳而字儋<hi>即太史儋</hi>
<hi>世以為二人不知儋與𥅆同</hi>幹籍九尺方童長眉鼻雙柱齒六八<hi>詳金</hi>
<hi>蕭内經朱韜玉札等書仙傳云生而能語九日長九尺</hi>邑於苦之賴賴乃莱也故<lb/>
又曰老莱子<hi>世以老莱子别一人亦非列女傳云莱子逃世耕蒙山之陽椘王求之按髙士傳孔</hi>
<pb n="KR3k0054_WYG_012-17b"/>
<hi>子至椘見老莱子時已二百餘歳斑衣戯母側所問答皆禮事知非二人</hi>
譙令長沙王阜所立碑云老子生於曲過間<hi>水經注</hi>
李𥅆一名雅字伯宗一名志字伯光一名石字孟公一<lb/>
名重字子文一名定字元陽一名元字伯始一名顯字<lb/>
元坐一名徳字伯文<hi>太平廣記</hi>
老𥅆在周之末居反景日室之山與世人絶跡惟有黄<lb/>
髪老叟五人或乗鴻鶴或衣羽毛耳出於頂瞳子皆方<lb/>
面色玉潔手握青筠之杖與𥅆共談天地之數及𥅆退<lb/>
<pb n="KR3k0054_WYG_012-18a"/>
跡為柱下史求天下服道之術四海名士莫不争至五<lb/>
老即五方之精也<hi>拾遺記</hi>
闗令尹喜周之大夫也母氏嘗晝寝夢天下絳霄流繞<lb/>
其身見長人語令咽之既覺口有盈味及真人生時有<lb/>
雙光若日飛游其側室内皆明良乆不知所在其家陸<lb/>
地自生蓮華光色鮮盛眼有日精姿形長雅垂臂下膝<lb/>
少好學墳素善於天文秘緯仰看俯察莫不洞徹老子<lb/>
感焉未至九十日闗令登樓四望見東極有紫氣西邁<lb/>
<pb n="KR3k0054_WYG_012-18b"/>
喜曰夫陽氣盡九星宿值合歳月並王後九十日之外<lb/>
法應有聖人經過京邑至期乃齋戒其日果見老子<hi>闗令</hi>
<hi>内傳</hi>
老子為闗令尹喜着道經臨别曰子行道千日後成都<lb/>
青羊肆尋我今為青陽觀也<hi>蜀本紀</hi>
老君與張道陵至成都說經䖏局脚玉牀自地而出故<lb/>
以名觀<hi>成都記</hi>
青鸞子千歳而千化<hi>闗尹子</hi>
<pb n="KR3k0054_WYG_012-19a"/>
長桑公子者常散髪行歌曰巾金巾入天門呼長精吸<lb/>
𤣥泉鳴天鼓養丹田柱下史聞之曰彼長桑公子所歌<lb/>
之詞得服五星守洞房之道<hi>真仙通鑑</hi>
太上真人歩五星之道昔鬱沙公北里子長陵老人皆<lb/>
案此法而得升天<hi>上</hi>
青城山洞周圍二千里昔洪崖先生服琅玕之花而隱<lb/>
代為青城真人<hi>五嶽朝義</hi>
爕邑子亦稱赤精子降於岐山之陽說赤精經教以仁<lb/>
<pb n="KR3k0054_WYG_012-19b"/>
信之道西伯聞之召為守藏史<hi>真仙通鑑</hi>
育成子周武王克商踐祚以守藏史遷為柱下史作璇<lb/>
璣經一云周武王時出為師號郭叔子亦稱續成子或<lb/>
號天老公復稱為老君乍為常人乍為柱下史作長生<lb/>
經三十卷以授於王<lb/>
經成子周武王時為柱下史說廣化經又以道授周公<lb/>
旦乃退而閉居因出遊西極大秦竺乾等國號古先生<lb/>
<hi>並上</hi>
<pb n="KR3k0054_WYG_012-20a"/>
人生有骨録必有篤志道使之然若如青光先生谷希<lb/>
子南嶽松子長里先生墨羽之徒皆為太極真人所友<lb/>
或為太上天帝所念者興雲駕龍以迎之故不學道而<lb/>
仙自来也過此以下皆湏篤志也<hi>真誥</hi>
俞靈璝受廻風之道守明之法於南岳赤君行之二十<lb/>
年能坐見天下事如視諸掌後仙去<lb/>
高陵子始未聞道其書滿家既聞道破觚杇牘窒視刳<lb/>
識<lb/>
<pb n="KR3k0054_WYG_012-20b"/>
葛由者羌人也周成王時好刻木羊賣之一日騎羊而<lb/>
入西蜀蜀中王侯貴人追之上綏山隨之者不復還皆<lb/>
得仙道故里諺曰得綏山一桃雖不得仙亦足以豪<hi>列仙</hi>
<hi>𫝊</hi>
周穆王時西極之國有化人来入水火貫金石反山川<lb/>
移城邑乗虚不墜觸實不硋千變萬化不可窮極既已<lb/>
變物之形又且易人之慮穆王敬之若神事之若君推<lb/>
路寝以居之引三牲以進之選女樂以娱之化人以為<lb/>
<pb n="KR3k0054_WYG_012-21a"/>
王之宫室卑陋而不可䖏王之厨饌腥螻而不可饗王<lb/>
之嬪御膻惡而不可親穆王乃為之改築土木之功赭<lb/>
堊之色無遺巧焉五府為虚而臺始成其高千仭臨終<lb/>
南之上號曰中天之臺簡鄭衛之䖏子娥媌靡曼者施<lb/>
芳澤正蛾眉設笄珥衣阿錫曵齊紈粉白黛黒珮玉環<lb/>
雜芷若以滿之奏承雲六瑩九韶晨露以樂之月月獻<lb/>
玉衣旦旦薦王食化人猶不舍然不得已而臨之居亡<lb/>
幾何謁王同遊王執化人之祛騰而上者中天乃止暨<lb/>
<pb n="KR3k0054_WYG_012-21b"/>
及化人之宫化人之宫構以金銀絡以珠玉出雲雨之<lb/>
上而不知下之據望之若屯雲焉耳目所觀聽鼻口所<lb/>
納皆非人間之有王實以為清都紫㣲鈞天廣樂帝之<lb/>
所居王俯而視之其宫榭若累塊積蘇焉王自以居數<lb/>
十年不思其國也化人復謁王同遊所居之䖏仰不見<lb/>
日月俯不見河海光影所照王目眩不能得視音響所<lb/>
来王耳亂不能得聽百骸六藏悸而不凝意迷精䘮請<lb/>
化人求還化人移之王若磒虚焉既寤所坐猶嚮者之<lb/>
<pb n="KR3k0054_WYG_012-22a"/>
䖏侍御猶嚮之人視其前則酒未清殽未昲王問所従<lb/>
来左右曰王黙存耳由此穆王自失者三月而復更問<lb/>
化人化人曰吾與王神遊也形奚動哉<hi>列子</hi>
李脫學長生之道周穆王時来居蜀之金堂山龍橋峰<lb/>
下合九華丹丹成去遊五嶽千洞二百餘年於海上遇<lb/>
飛陽君授水玉之道還歸此山煉藥成又去數百年或<lb/>
隠或顯遊於市朝蜀人歴代見之因號曰李八百<hi>混元實録</hi>
周穆王北造崑崙之阿親飲絳山石髓食玉樹之實而<lb/>
<pb n="KR3k0054_WYG_012-22b"/>
方墓乎汲郡夏禹詣鍾山㗖紫奈醉金酒服靈寳行九<lb/>
真而猶塟於㑹稽北戎長胡大王獻帝舜以白琅之霜<lb/>
十轉紫華服之使人長生飛仙與天地相傾舜即服之<lb/>
而方死塟蒼梧之野此諸君並已龍奏靈阿鳳鼓雲池<lb/>
矣而猶尸觧託死者欲斷以生死之情示民有終始之<lb/>
限耳豈同腐骸太隂以肉餉螻蟻者哉直欲遏違世之<lb/>
夫塞俗人之願望也<hi>真誥</hi>
杜冲字𤣥逸鎬京人也以周昭王二十七年丁巳聞丈<lb/>
<pb n="KR3k0054_WYG_012-23a"/>
始先生發真乃於兹靈宅棲𤣥學道先生本第周康王<lb/>
時賜金百鎰重加完葺賜號曰樓觀冲居之吟諷道徳<lb/>
榮䕶神氣至是穆王聞之為修觀建祠冲居樓觀經二<lb/>
十餘年幽感真人展先生降於寝所侍者二人奉碧玉<lb/>
函立於左右冲乃拜首求哀蒙授九華丹經一函謂冲<lb/>
曰老君與伊先生於東海八渟山召大帝校集群真天<lb/>
下山川洞室仙人無逺不至時有地司保舉子之勤勞<lb/>
老君教我付爾仙經也又感真人李君授以太上素靈<lb/>
<pb n="KR3k0054_WYG_012-23b"/>
洞𤣥大有妙經冲修之甚得騐遂乃解胞釋結保命凝<lb/>
真領攝群神動觀衆妙與穆王共䇿遺風之駿日馳千<lb/>
里中到崑崙山昇𤣥圃之宫西詣龜山詣王母於青琳<lb/>
之室東游碧海展敬丈人採若木之華北適𤣥壟南適<lb/>
長離同挹絳山之髓驅䇿霆豹役使百靈通㝠達幽莫<lb/>
測其涯年一百二十餘以懿王十二年己亥上清元君<lb/>
遣仙官下迎授書為太極真人<hi>真仙通鑑</hi>
章宸字玉宇南郡人也少好學周幽王徴之不出乃嘆<lb/>
<pb n="KR3k0054_WYG_012-24a"/>
曰人生世間日失一日去生轉逺去死轉近而但貪富<lb/>
貴不知養性命命盡氣絶則死位為王侯金玉如山何<lb/>
益於灰土乎獨有神仙度世可以無窮耳乃師桑子具<lb/>
受衆術别造一家之法著道書百餘篇其術以務魁為<lb/>
主而精於五行之意演其㣲妙以養性治病消災散禍<lb/>
能起飄風發屋折木作雷雨雲霧能以木瓦石為六畜<lb/>
熊虎立成能分形為百千人能涉江海含水噴之皆成<lb/>
珠玉久亦不變或時閉氣不息舉之不起推之不動屈<lb/>
<pb n="KR3k0054_WYG_012-24b"/>
之不曲伸之不直或百日數十日乃起乃與弟子行合<lb/>
丸泥為馬與之令閉目湏㬰成大馬乗之日得千里又<lb/>
能吐氣五色起數丈見飛鳥過指之即墮臨淵投符召<lb/>
魚鱉之屬暴㟁上令弟子舉眼見千里外物亦不能久<lb/>
也其務魁時以器盛水著兩肘之間嘘之水上立有赤<lb/>
光輝輝起一丈以此水治病病在内飲之在外者浴之<lb/>
立愈後入崆峒山合丹白日昇天而去<hi>湖廣志</hi>
宋德𤣥周宣時人服此靈飛六甲得道能一日三千里<lb/>
<pb n="KR3k0054_WYG_012-25a"/>
卭疏者周封史也能行氣練形煮石髓而服之謂之石<lb/>
鐘乳至數百年徃来入泰室山中有卧石牀枕焉<hi>列仙傳</hi>
介子推者姓王名光晉人也隱而無名恱趙成子與遊<lb/>
旦有黄雀在門上㬜公子重耳異之與出居外十餘年<lb/>
勞苦不辭及還介山伯子常晨来呼推曰可去矣推辭<lb/>
母入山中従伯子常遊後文公遣数千人以玉帛禮之不<lb/>
出後三十年見東海邊為王俗賣扇後數十年莫知所<lb/>
在<lb/>
<pb n="KR3k0054_WYG_012-25b"/>
馬丹者晉耿之人也當文侯時為大夫至獻公時復為<lb/>
幕府正獻公滅耿殺恭太子丹乃去至趙宣子時乗安<lb/>
車入晉都候諸大夫靈公欲仕之逼不以禮有迅風發<lb/>
屋丹入廻風中而去<hi>並上</hi>
蕭仙者以周宣王十七年五月五日生宣王之末史籍<lb/>
散亂蕭仙能文著本末以備史之不及人以史目之實<lb/>
無名也行第三浪迹入秦善吹簫能致孔雀白鶴於庭<lb/>
穆公有女名弄玉善吹笙無和者求得吹笙者以配孟<lb/>
<pb n="KR3k0054_WYG_012-26a"/>
明薦史因召見秦侯問史云善簫曰吾女好笙子簫也<lb/>
奈何史以不稱㫖退女在屏門呼曰試使吹之一吹清<lb/>
風生再吹而彩雲起三吹而鳯皇来女曰是吾夫也願<lb/>
嫁之史曰女亦且吹笙且三吹之如史所感於是孟明<lb/>
為媒蹇叔為賔<hi>仙鑑</hi>
赤湏子豐人秦穆公時主魚吏也數道豐界災害水旱<lb/>
十不失一好食松實天門冬石脂齒落更生髪墮更出<lb/>
去吴山下十餘年莫知所之<hi>列仙𫝊</hi>
<pb n="KR3k0054_WYG_012-26b"/>
宋来子楚莊公時市長宋来子常灑掃一市乆之時有<lb/>
乞食公入市歌曰天庭發雙華山源彰隂邪清晨按天<lb/>
馬来詣太真家常歌此句乞食一市人無觧歌者獨来<lb/>
子忽悟疑是仙人然未能觧歌耳遂乃師此乞食公棄<lb/>
官追逐積十三年此公遂授以中仙之道来子今在山<lb/>
嶽乞食公者西嶽真人馮延夀周宣王時史官也<hi>真仙通鑑</hi>
任光者上蔡人也善餌丹賣於都市里間積八十九年<lb/>
乃知是故時任光也趙簡子聘與俱歸常在栢梯山上<lb/>
<pb n="KR3k0054_WYG_012-27a"/>
三世不知所在<lb/>
中嶽仙人湏林字子𤣥本衛人靈公末年生少好道徳<lb/>
受學於岑先生受煉身消災之道術後又遇仇公教以<lb/>
服氣之法還神守魂之事<lb/>
衡嶽洞門觀在石廪峰西石榴峰南下昔施真人施存<lb/>
自號胡浮先生或云婉盆子師黄盧子得三皇内文役<lb/>
御虎豹之術遁變化景之法或隱或顯數百年慕石廪<lb/>
洞門是其冲真之地乃居之又於峰西石室造閣亘空<lb/>
<pb n="KR3k0054_WYG_012-27b"/>
十餘丈出乗白豹或步還山豹即迎之以晉惠帝永康<lb/>
元年四月七日乗豹昇天<hi>真誥云施存是孔子弟子三千之徒或云即壺公  考家</hi>
<hi>語史記孔子弟子並無施存但有施之常字子恒未知即此人否</hi>
幼伯子者周蘇氏客也冬常着單衣盛暑着𥜗袴形貌<lb/>
歳異後數十年更壯時人莫知世世来誡祐蘇氏子孫<lb/>
得其福力也<lb/>
涓子者齊人也好餌术接食其精至二百年乃見於齊<lb/>
著天人經四十八篇後釣於荷澤得鯉魚腹中有符隱<lb/>
<pb n="KR3k0054_WYG_012-28a"/>
於宕山能致風雨受伯陽九仙法淮南王安少得其文<lb/>
不能觧其㫖也其琴心三篇有别理焉<hi>並上</hi>
主父既胡服夜恒獨觀天象一夕見有神人自天而降<lb/>
主父拜之覩其狀貌端莊艶麗面有光輝手指如玉音<lb/>
聲清亮授主父以𤣥女隠身之術九鍊變骨之丹忽復<lb/>
足下起五色雲従天西北去後主父入秦直至昭王所<lb/>
居六英之宫而人不覺夜静昭王方與儀姬戯帷中主<lb/>
父因以匕首刺昭王中之而不傷昭王驚疑有諸侯刺<lb/>
<pb n="KR3k0054_WYG_012-28b"/>
客遣官追捕而主父猶在傍也主父知秦之世數未絶<lb/>
故歸亡何遇李兊之變閉主父於沙丘三月啟視重門<lb/>
鏁鐍封識如故而主父去矣盖尸觧云其後趙最遇主<lb/>
父於嵩山之下道服閑行最拜主父答拜最曰君猶在<lb/>
也忘李兊之仇乎主父笑而不答<hi>廣記</hi>
琴髙者趙人也以鼓琴為宋康王舍人行涓彭之術浮<lb/>
游冀州涿<hi>一作碭</hi>郡之間二百餘年後辭入涿水中取龍<lb/>
子與諸弟子期曰皆潔齋待於水傍設祠果乗赤鯉来<lb/>
<pb n="KR3k0054_WYG_012-29a"/>
出坐祠中且有萬人觀之留一月餘復入水去<hi>列仙𫝊</hi>
桂父者象林人也色時黒而時白時黄而時赤南海人<lb/>
見而尊事之常服桂及葵以龜腦和之今荆州之南尚<lb/>
有桂丸焉<lb/>
瑕丘仲者寗人也賣藥於寗百餘年地動舍壊仲及里<lb/>
中數十家屋臨水皆敗仲死民人取仲尸棄水中収其<lb/>
藥賣之仲披裘而従詣之取藥棄仲者俱叩頭哀求仲<lb/>
曰恨汝使人知我耳吾去矣後為扶餘胡王驛使復来至<lb/>
<pb n="KR3k0054_WYG_012-29b"/>
寗北方謂之謫仙人焉<lb/>
酒客者梁市上酒家人也作酒常羙而售日得萬錢有<lb/>
過而逐之主人酒常酢敗窮貧梁市中賈人多以女妻<lb/>
而迎之或去或来後百餘嵗来為梁丞使民益種芋菜<lb/>
曰三年當大饑卒如其言梁民不死五年觧印綬去莫<lb/>
知其終焉<hi>並上</hi>
墨子遇神人授以素書朱英丸方道靈教戒五行變化<lb/>
凡二十五篇拜受合作遂得其騐乃撰集其要以為五<lb/>
<pb n="KR3k0054_WYG_012-30a"/>
行記遂得地仙至漢武帝時遣使者楊違束帛加璧以<lb/>
聘墨子墨子不出周遊五嶽不知所終<hi>神仙拾遺</hi>
墨子仕宋年八十二乃歎曰世事已可知榮位非常保<lb/>
将委流俗以從赤松子遊耳乃入周狄山精思道法<hi>廣記</hi>
莊子師長桑公子受其㣲言謂之莊子隠於抱犢山中<lb/>
服北肓火丹白日昇天<hi>真誥</hi>
王傅字恭確周人也五十棄家學道服黄連一百四十<lb/>
年耳目聰明智慧日廣有兒名神精其父子竝得道後<lb/>
<pb n="KR3k0054_WYG_012-30b"/>
昇天而去<hi>仙鑑</hi>
沈羲者吴郡人也學道於蜀中但能災消病除救濟百<lb/>
姓服藥功德感天天神識之周赧王十年丙辰老君遣<lb/>
使召隠士沈羲是月與妻賈氏共載詣子婦卓孔吟家<lb/>
道逢龍車虎車白鹿車各一乗従騎十數人皆朱衣仗<lb/>
矛帶劔輝赫滿道問羲曰君是道士沈羲否羲愕然曰<lb/>
是也騎曰羲有功於民心不忘道従生以来履行無過<lb/>
黄老今遣仙官相迎侍郎薄延之白鹿車是也度世司<lb/>
<pb n="KR3k0054_WYG_012-31a"/>
馬生青龍車是也送迎使者徐福白虎車是也湏臾三<lb/>
仙羽衣持節以白玉冊青玉界丹玉字授羲碧落侍郎<lb/>
羲不能讀遂載昇天<hi>上</hi>
安期生以醉墨灑石上皆成桃花<hi>列仙𫝊</hi>
周太賔秦時道士也同姜叔茂學道在勾曲山種五菓<lb/>
五辛菜貨之以市丹砂二人並得仙太賔有才藝善鼓<lb/>
琴能彈獨絃而八音和以教糜長生孫廣田<hi>廣田即孫登也  真</hi>
<hi>仙通鑑</hi>
<pb n="KR3k0054_WYG_012-31b"/>
秦三将軍者一名建威姓唐氏一名徳殳姓李氏一名<lb/>
雲刀姓宋氏見秦政日亂乃相與謀曰時勢去矣英雄<lb/>
起矣方今王道失序政事乖錯不早為之所吾徒其魚<lb/>
肉矣時有名宦十人皆正人君子亦相率而去之於是<lb/>
十有三人皆棄官學道遂經廬山之陽至紫霄峰愛其<lb/>
山水之勝三人欲遂栖焉十人曰不然初志歸羣玉洞府<lb/>
豈可中道而廢言訖未行一夕雷電奄至洪流汎湧旦<lb/>
視廬舍左右化成二溪溪中盤石上有玉簡大篆云神<lb/>
<pb n="KR3k0054_WYG_012-32a"/>
化靈溪金簡標題真人受㫖玉洞潜栖十人莫知所徃<lb/>
三武士遂栖於溪側種桃茹芝為養真之具建威曰當<lb/>
惠以施貧德殳曰當藥以濟病雲刀曰當言以滌迷異<lb/>
術同功而逺近蒙其福久之但見祥雲遊遶雙鶴飛舞<lb/>
自是三人得道仙去矣後人指其居曰三将軍洞而置<lb/>
祠焉至漢武帝賜名靈溪觀<hi>十人者孔丘明駱法通吴天印張法樞謝志空周仙</hi>
<hi>用鄒武君謝幽嵒楊元中吴紫霄也</hi>
西門君者少好道明諸䜟緯以開山圖授秦始皇帝而<lb/>
<pb n="KR3k0054_WYG_012-32b"/>
不能用<hi>並上</hi>
游三蓬者秦時閩清人也少而孤有田僅足糠覈久之<lb/>
不竟耕與弟乞奴漁釣溪上日歌呼相和寒暑以三莎<lb/>
蔽體故閩清人謂之三蓬人或憐之與以短褐數日亦<lb/>
棄之始皇帝二年停舟水口有一老父襤䄛求渡三蓬<lb/>
兄弟為其老長跪而和之老父曰旦日玉皇太姥<lb/>
宴群仙於𤣥化洞夫子能従我游乎三蓬兄弟相視而<lb/>
駴因跪曰幸甚老父遂令瞑目而坐便覺蓬蓬如飛食<lb/>
<pb n="KR3k0054_WYG_012-33a"/>
頃忽聞鶴唳竊視之則二舟已閣巖罅不復動矣老父<lb/>
怒曰與若云何而竊視耶於是玉皇太姥乃使謁者設<lb/>
虹橋従巖引入金闕闕内外鹵簿繽紛天樂迭奏殿上<lb/>
設龍斿紫盖玉皇太姥南向坐殿下若天神若真官羽<lb/>
士及老父等分班侍立陛下左右設霞幄雲茵三蓬兄<lb/>
弟及山下數百人以次奉謁禮畢皆呼為曽孫賜宴幄<lb/>
下以尊卑次第上夀酒罷三蓬輩従虹橋而下至家遂<lb/>
辟榖不復飲食至漢昭帝時人有見之於武夷山中云<lb/>
<pb n="KR3k0054_WYG_012-33b"/>
<hi>廣記小與前武夷君一則  異並存之</hi>
黄庭真人王探字養伯太原人也偉貌傀態雲爽霞暉<lb/>
洞洽元律深窮道本仕漢為中常侍中郎以吕后專政<lb/>
抗跡南山居於樓觀常以朝元煉藏吐故納新為務至<lb/>
文帝即位遐仰其風以逸人見禮時年三十六常誦五<lb/>
千文知名與身踈徳為道本乃廣行賑惠念及蒼生仙<lb/>
人趙先生託以狂人形容毁弊従探求乞施與不已而<lb/>
求取無厭探欣然捨之未嘗疑怪遂授以黄庭内修之<lb/>
<pb n="KR3k0054_WYG_012-34a"/>
訣後遇太元玉女西靈子都授以藏景鍊形之道即能<lb/>
變身化景倐忽萬端或立叢林或坐泉石或化水火或<lb/>
成鳥獸而探之本人與人言笑宛然無異復師司馬季<lb/>
主得其神化無方之術常與人同行忽探身散為雲霧<lb/>
或立平地即為崇山觀者震駭而其貌儼然猶在舊處<lb/>
年九十一嵗以漢武帝元朔六年戊午正月西靈金母<lb/>
遣仙官下迎授書為太極真人<hi>仙鑑</hi>
昔漢初有四五小兒路上畫地戲一兒歌曰着青裙入<lb/>
<pb n="KR3k0054_WYG_012-34b"/>
天門揖金母拜木公張子房徃拜之曰此東王公之玉<lb/>
童也所謂金母者西王母也木公者東王公也<hi>真誥</hi>
句曲山洞宫之中本有神仙人郭四朝者治其宫四朝<lb/>
燕人也兄弟四人得道四朝是長兄也<hi>茅君内傳</hi>
清靈真人裴君字𤣥仁右扶風夏陽人也以漢孝文帝<lb/>
二年君始生焉為人清明顔儀整素善於言笑目有精<lb/>
光垂臂下膝聲氣髙徹呼如鐘鳴家奉佛道年十餘嵗<lb/>
晝夜不寐精思讀經嘗於四月八日與馮翊趙康子上<lb/>
<pb n="KR3k0054_WYG_012-35a"/>
黨皓季成共載詣佛圖時天隂雨忽有賤人著故布單<lb/>
衣巾黄巾詣君車後索載君禮而問之不答君下車以<lb/>
載之康子季成並大怒呵問何等人而上吾車乎君乃<lb/>
陳諭遂聼俱載君自徒行在後顔無變色寄載人自若<lb/>
亦不以為慙也将至佛圖乃曰吾家近在此乃下車奄<lb/>
然失之佛圖中道人支子元者亦頗知道宿舊人𫝊之<lb/>
云已年一百七十歳見君而歎曰吾従少至老見人多<lb/>
矣而未嘗見如子者乃延君入曲室之中幽静之房大<lb/>
<pb n="KR3k0054_WYG_012-35b"/>
設豊饌飲食既畢将君更移隠䖏呼之共坐乃謂曰吾<lb/>
善相人莫如爾者子目中珠子正似北斗瑶光星自背<lb/>
已下象如河魁既有貴爵又當神仙天下志碩子實享<lb/>
焉然津梁未啟七氣未淳不見妙事亦無縁而成也以<lb/>
所修祕術密以告君道人曰此長生内術世莫得知吾<lb/>
昔遊焦山及鼈祖之阿遇仙人蒋先生者乃赤将子輿<lb/>
也以神訣五百授吾奉而行之於今一百七年矣氣力<lb/>
輕壯不覺衰老但行之不勤多失真志不能去世故雖<lb/>
<pb n="KR3k0054_WYG_012-36a"/>
延年不得神仙也<hi>雲笈七籖</hi>
司馬季主後入委羽山石室大有宫中受石精金光藏<lb/>
景化形法於西靈子都西靈子都者太𤣥仙女也其同<lb/>
時今在大有室中者廣寗鮑叔陽太原王養伯潁川劉<lb/>
瑋惠岱郡段季正俱受師西靈子都之道也季主臨去<lb/>
之際託形枕席為代己之像墓在蜀郡成都升盤山之<lb/>
南諸葛武侯昔建碑銘徳於季主墓前碑讃末曰𤣥漠<lb/>
太寂混合隂陽天地交泮萬品滋彰先生理著分别柔<lb/>
<pb n="KR3k0054_WYG_012-36b"/>
剛鬼神以觀六度顯明季主得道後嘗讀服明丹之華<lb/>
挹扶晨之輝顔如少女鬚三尺黒如墨子二人男名法<lb/>
育女名濟華乃俱在委羽山<hi>真誥</hi>
真誥云季主咽虹液而頭足異䖏劍經注云吞刀圭而<lb/>
虫流今東卿說云託形枕席為代己之像似當是作煉<lb/>
形靈丸兵解去也漢史既不顯其終無以别測其事也<lb/>
漢孝武皇帝閒居殿上忽有一人乗雲車駕白鹿従天<lb/>
而下来集殿前其人年可三十許色如童子羽衣黄冠<lb/>
<pb n="KR3k0054_WYG_012-37a"/>
帝乃驚問曰為誰答曰吾中山衛叔卿也帝曰子若是<lb/>
中山人乃朕臣也可前共語叔卿本意謁帝謂帝好道<lb/>
見之必加優禮而帝今謂是朕臣也於是大失望黙然<lb/>
不應忽焉不知所在帝甚悔恨即遣使者梁伯至中山<lb/>
推求叔卿不得見但見其子名度世即将還帝遣使者<lb/>
與度世共之華山求尋其父到山下欲上輙火不能上<lb/>
也積數十日度世齋戒獨上於絶巖之下望見其父與<lb/>
數人博戲於石上紫雲鬱鬱於其上白玉為牀又有數<lb/>
<pb n="KR3k0054_WYG_012-37b"/>
仙童執幢節立其後度世望而載拜叔卿曰汝来何為<lb/>
度世曰帝甚恨前日倉猝不得與父言語今故遣使者<lb/>
梁伯與度世共来願更得見父也叔卿曰前為太上所<lb/>
遣欲誡帝以大災之期及救危厄之法國祚可延而疆<lb/>
自貴不識真道而反欲臣吾不足告語是以去耳度世<lb/>
曰不審向與父並坐是誰也叔卿曰洪厓先生許由巢<lb/>
父火低公飛黄子王子晉薛容耳汝歸當取吾齋室西<lb/>
北隅大柱下玉函函中有神素書取而按方合服之一<lb/>
<pb n="KR3k0054_WYG_012-38a"/>
年可能乗雲而行道成来就吾於此勿得為漢臣也度<lb/>
世拜辭而去下山見梁伯不告所以梁伯意度世必有<lb/>
所得乃叩頭求乞道術先是度世與之共行見伯情行<lb/>
温實乃以語之後掘得玉函封以飛仙之香取而餌服<lb/>
乃五色雲母遂合藥服之與梁伯俱仙去<hi>神仙𫝊</hi>
谷希子者學道得仙東方朔師之受閬風鍾山蓬莱及<lb/>
神州真形圖<hi>真仙通鑑</hi>
東方朔父張夷字少平妻田氏女夷年二百歳顔如童<lb/>
<pb n="KR3k0054_WYG_012-38b"/>
子朔生三日而田氏死鄰母拾而養之年三嵗天下祕<lb/>
讖一覧闇誦於口常指撝天下空中獨語鄰忽失朔累<lb/>
月方歸母笞之後復去經年乃歸母忽見大驚曰汝行<lb/>
經年一歸何以慰我耶朔曰兒至紫泥海有紫水汚衣<lb/>
仍過虞淵前浣朝發中返何云經年乎母問之汝悉是<lb/>
何䖏行朔曰兒湔衣竟暫息都崇堂王公飴之以丹霞<lb/>
漿兒食之太飽悶幾死乃飲𤣥天黄露半合而醒既而<lb/>
還路遇一蒼虎息於路傍兒騎虎還打捶過痛虎囓兒<lb/>
<pb n="KR3k0054_WYG_012-39a"/>
脚傷母悲嗟乃裂青布褁之朔復去家萬里見一枯樹<lb/>
脫布挂於樹布化為龍因名其地為布龍澤朔以元封<lb/>
中遊濛鴻之澤忽見王母採桑於白海之濱俄有黄翁<lb/>
指阿母以告朔曰昔為吾妻託形為太白之精今汝此<lb/>
星精也吾却食吞氣已九千餘歳目中瞳子色皆青光<lb/>
能見幽隐之物三千嵗一反骨洗髓二千嵗一刻骨伐<lb/>
毛自吾生已三洗髓五伐毛矣<hi>洞𠖇記</hi>
張少平妻田氏少平卒後累年寡居忽夢一人自天而<lb/>
<pb n="KR3k0054_WYG_012-39b"/>
下壓其腹因而懷孕乃曰無夫而孕人聞棄我也徙于<lb/>
代依東方五月朔旦生一子以其居代東方名之東方<lb/>
朔<hi>上</hi>
書堂山有靈子寺去六七里有玅子洞謂東方朔二子<lb/>
長靈次妙讀書䖏<hi>湖廣志</hi>
淮南王安謁仙伯坐起不恭主者奏安不敬讁守厠三<lb/>
年<hi>神仙傳</hi>
王谷神皮𤣥耀者西漢蜀青城山道士㓜而頴悟不居<lb/>
<pb n="KR3k0054_WYG_012-40a"/>
榮寵周游名山渡荆渚汎瀟湘至南嶽胎息還元數年<lb/>
道成東游羣玉訪九仙漢武帝南廵見之神氣不羣乃<lb/>
延之卜隠於西峰帝厚賜兼封王為太㣲先生皮為太<lb/>
素先生以上卿禮待之三年控碧騾上昇<hi>真仙通鑑</hi>
戴孟名之生漢将軍武帝遣入北山採藥棄官學道號<lb/>
孟盛子受法於清靈裴真人得玉珮金璫之書石精金<lb/>
光之符周遊名山日行七百里後白日上昇落帽於武<lb/>
當山之上迄今呼曰落帽峰<hi>湖廣志濟按真誥云戴孟姓燕名  字仲㣲易姓為</hi>
<pb n="KR3k0054_WYG_012-40b"/>
<hi>戴託官於武帝耳</hi>
李少君字雲翼齊國臨淄人好道入泰山採藥修絶榖<lb/>
全身之法遇安期生少君疾困叩頭乞活安期以神樓<lb/>
散一匕與服之即愈乃以方干上言臣能凝澒成白銀<lb/>
飛丹砂成黄金金成服之白日昇天身生朱陽之翼豔<lb/>
備員光之異竦則凌天伏入無間控飛龍而八遐遍乗<lb/>
白鴻而九陔周㝠海之棗大如𤓰鐘山之李大如缾臣<lb/>
以食之遂生竒光師安期投臣口訣是以保萬物之可<lb/>
<pb n="KR3k0054_WYG_012-41a"/>
成也於是上甚尊敬為立屋第<hi>漢武内𫝊</hi>
孟岐河清之逸人也年可七百嵗語及周初事了然如<lb/>
目前岐侍周公昇壇上岐以手摩成王足周公以玉笏<lb/>
與之岐嘗寳執每以衣袂拂拭笏厚七分今銳斷恒切<lb/>
桂葉食之聞帝好仙披草盖而来謁帝焉<hi>洞𠖇記</hi>
郭瓊東郡人也形貌醜劣而意度過人曽宿人家輒乞<lb/>
薪自照讀書晝眠眼不閉行地無迹帝聞其異徴焉<lb/>
黄安代郡人也為代郡卒常服朱砂舉體皆赤冬不着<lb/>
<pb n="KR3k0054_WYG_012-41b"/>
裘坐一神龜廣二尺人問子坐此龜幾年矣對曰昔伏<lb/>
羲始造網罟獲此龜以授吾吾坐龜背已平矣此虫畏<lb/>
日月之光二千嵗即一出頭吾坐此龜已見五出頭矣<lb/>
行即負龜以趨世人謂黄安萬嵗矣<hi>並上</hi>
犢子者鄴人也少在黒山採松子茯苓餌而食之常過<lb/>
酤酒陽都家陽都女者市中酤酒家女眉生而連耳細<lb/>
而長衆以為異皆言此天人也㑹犢子牽一黄犢来過<lb/>
都女恱之遂留相奉侍都女隨犢子出取桃李一宿而<lb/>
<pb n="KR3k0054_WYG_012-42a"/>
返皆連兠甘羙邑中隨伺逐之出門共牽犢耳而走人<lb/>
不能追也且還復在市中數十年乃去見潘山下冬賣<lb/>
桃李云<hi>列仙𫝊</hi>
主柱者不知何所人也與道士共上宕山言此有丹砂<lb/>
可得數萬斤宕山長吏知而上山封之砂流出飛如火<lb/>
乃聼柱取焉邑令章君明餌砂三年得神砂飛雪服之<lb/>
數年能飛行遂與柱俱去云<lb/>
鹿皮翁者淄川人也少為府小吏木工舉手能成器械<lb/>
<pb n="KR3k0054_WYG_012-42b"/>
岑山上有神泉人不能至也小吏白府君請木工斤斧<lb/>
三十人作轉輪懸閣意思横生數十日梯道四間成上<lb/>
其巔作祠舍留止其旁絶其二間以自固食芝草飲神<lb/>
泉且七十年淄水来山下呼宗族家室得六十餘人令<lb/>
上山半水盡漂一郡没者萬計小吏乃辭遣宗家令下<lb/>
山着鹿皮衣遂去復上閣後百餘年下賣藥於市<hi>並上</hi>
金華山北有仙洞俗呼為劉先生隠身䖏其内有三十<lb/>
六室廣三十六里石刻上以松炬照之云劉嚴字仲卿<lb/>
<pb n="KR3k0054_WYG_012-43a"/>
漢室射聲校尉當恭顯之際極諫被貶於東陬隠迹於<lb/>
此莫知所終即道士蕭至𤣥所記也山口人時得玉篆<lb/>
牌俗𫝊仲卿每至中元日来降洞中州人祈福尋溪口<lb/>
邊得此者當巨富<hi>金華志</hi>
谿父南郡甗人居山間有仙人常止其家従買瓜教之<lb/>
煉瓜子與桂附枳實共藏而對分食之二十餘年能飛<lb/>
走昇仙入水後百餘年絶居山頂呼溪下父老與道生<lb/>
時事<hi>列仙𫝊</hi>
<pb n="KR3k0054_WYG_012-43b"/>
山圖者隴西人也少好乗馬馬踏之折脚山中道人教<lb/>
令服地黄當歸羌活獨活苦参散服之一歳而不嗜食<lb/>
病愈身輕追道士問之自言五嶽使之名山採藥能<lb/>
隨吾使汝不死山圖追隨之六十餘年一旦歸来行母<lb/>
服於家間期年復去莫知所之<lb/>
谷春者櫟陽人也成帝時為郎病死而屍不冷家發䘮<lb/>
行服猶不敢下釘三年更著冠幘坐縣門上邑中人大<lb/>
驚家人迎之不肯隨歸發棺有衣無屍留門上三宿去<lb/>
<pb n="KR3k0054_WYG_012-44a"/>
之長安止横門上人知追迎之復去之太白山立祠於<lb/>
山上時来至其祠中止宿焉<lb/>
隂生者長安中渭橋下乞兒也常止於市中乞市人厭<lb/>
苦以糞灑之旋復在里中衣不見汚如故長吏知之械<lb/>
収繫之桎梏而續在市中乞又械欲殺之乃去灑者之<lb/>
家室自壞殺十餘人故長安中謡曰見乞兒與羙酒以<lb/>
免破屋之咎<lb/>
服閭者不知何所人也常止莒徃来海邊諸祠中有三<lb/>
<pb n="KR3k0054_WYG_012-44b"/>
仙人於祠中博賭𤓰顧閭令擔黄白𤓰數十頭教令瞑目及<lb/>
覺乃在方丈山後徃来莒取方丈山上珍寳珠玉賣之<lb/>
久久一旦髠頭著頳衣貌更老人問之言坐取廟中物<lb/>
云後數年貌更壯好鬢髪如徃日時矣<lb/>
文賔者太丘鄉人也賣草履為業數娶嫗數十年輙棄<lb/>
之後時故嫗夀老年九十餘續見賔年更壯他時嫗拜<lb/>
賔涕泣賔謝曰不須至正月朝儻能㑹鄉亭西社中邪<lb/>
嫗老夜従兒孫行坐社中待之湏㬰賔到大驚汝好道<lb/>
<pb n="KR3k0054_WYG_012-45a"/>
邪教令服菊花地膚桑上寄生松子取以益氣嫗亦更<lb/>
壯復百餘年見云<lb/>
商丘子胥者高邑人也好牧豕吹竽年七十不娶婦而<lb/>
不老邑人多竒之従受道問其要言但食术菖蒲根飲<lb/>
水不饑不老如此𫝊世見之三百餘年貴戚富室問之<lb/>
取而服之不能終歳輙心怠慢矣謂将復有匿術也<lb/>
子主者楚語而細音不知何所人也詣江都王自言寗<lb/>
先生顧我作客三百年不得作直以為狂人也問先生<lb/>
<pb n="KR3k0054_WYG_012-45b"/>
所在云在龍眉山上王遣吏将上龍眉山巔見寗先生<lb/>
毛身廣耳被髪鼓琴主見之叩頭吏致主命先生曰此<lb/>
主吾比舍九世孫且念汝家當有暴死女子三人勿預<lb/>
吾事語竟大風發吏走下山比歸宫中相殺三人王遺<lb/>
三牲立祠焉<lb/>
赤斧者巴戎人也為碧雞祠主簿能作水澒煉丹與消<lb/>
石服之三十年反如童子毛髪皆赤掌中有赤斧文<lb/>
焉<lb/>
<pb n="KR3k0054_WYG_012-46a"/>
黄阮丘者睢山上道士也衣裘被髪耳長七寸口中無<lb/>
齒日行四百里於山上種蔥薤百餘年人不知也時下<lb/>
賣藥朱璜發明之乃知其神人也<lb/>
木羽者鉅鹿南和平鄉人也母貧賤主助産嘗探産婦<lb/>
兒生便開目視母大笑母大怖夜夢見大冠赤幘者守<lb/>
兒言此司命君也當報汝恩使汝子木羽得仙母隂識<lb/>
之母後生兒字之為木羽所探兒生年十五夜有車馬<lb/>
来迎去遂過母家呼木羽木羽為我御来遂俱去後二<lb/>
<pb n="KR3k0054_WYG_012-46b"/>
十餘年鸛雀旦銜二尺魚著母户上母匿不道而賣其<lb/>
魚三十年乃沒去母至百年乃終<lb/>
穀城平常生者不知何所人也數死復生後數十年復<lb/>
為華隂門卒<lb/>
梅福求師慕道訪鴈蕩諸山遊南閩入支提山又入仙<lb/>
霞山乃武夷之東也遂於巖上結菴積年遇空同仙君<lb/>
授以内外丹法後至飛鴻山結庵脩煉十日功成神遊<lb/>
體外丹光燭天復回九江乗青鸞飛昇而去自後飛鴻<lb/>
<pb n="KR3k0054_WYG_012-47a"/>
山號曰梅仙山<hi>並上</hi>
漢哀帝元壽二年八月己酉五帝各乗方面車従群官<lb/>
来下受大帝之命授茅盈為東嶽上卿司命神君文以<lb/>
紫玉為极黄金刻之其文曰惟盈虚挺逺朗幽耽妙𤣥<lb/>
爰自童蒙散髪北山静心林澤精思求神登峻履谷艱<lb/>
尋師門擲形絶㠋投軀萬津丹誠率任肆其天然遂造<lb/>
明匠九授靈篇剪髪祝<graphic n="KR2274" url="https://raw.githubusercontent.com/kanripo/KR-Gaiji/master/images/KR2274.png" mimeType="image/png"/>殘首截身帯素自樂不恥饑<lb/>
寒所適惟道所保以真情昭上帝感激太𤣥今敬授盈<lb/>
<pb n="KR3k0054_WYG_012-47b"/>
為大元真人領東嶽上卿司命神君君平心正格秉操<lb/>
金石丹心矯衆栖神髙映故報盈以玉鉞緑旌八威之<lb/>
䇿使盈征伐源澤折衝萬神君寒凍林谷味𤣥仰真思<lb/>
激窮岫啟心精誠今故報盈以紫旄之節藕敷華冠使<lb/>
盈招驅萬靈封山召雲君棄家獨徃離親樂仙契濶嶮<lb/>
巇各祖山川今故賜盈繡羽紫帔丹青飛裙使盈従容<lb/>
霄階擕命玉貞君步驟深藪足履危仭心耽志尚曽不<lb/>
愆惮今故報盈以斑龍之輿素虎之軿使盈浮景太空<lb/>
<pb n="KR3k0054_WYG_012-48a"/>
飛輪帝庭君披榛併景寒凌霜雪心求明真不戰不慄<lb/>
今故報盈以曲晨寳盖瓊幃緑室使盈遊盻九宫静神<lb/>
温宻君逺秀遁榮無疲於心潜形幽嶽静思萬林今故<lb/>
報盈以流金火鈴雙珠月明可以上聞太極通音上清<lb/>
君真心高静滛累不經素挺浩映内外坦平今故報盈<lb/>
以錦旌繡旛白羽𤣥竿可以呼召六隂玉女侍軒君慈<lb/>
向觸物隂徳萬生蠢動之貎皆念經營今故報盈以鳳<lb/>
鸞之簫金鐘玉磬可以和神虚舘樂真舞靈君饑渇<lb/>
<pb n="KR3k0054_WYG_012-48b"/>
養神艱辛求真萬物不能致其惑千邪不能毁其淳今<lb/>
故報盈以紫琳之腴玉漿金甖可以夀同三光刻簡丹<lb/>
瓊也盈標領清𤣥紫瑋八映心暉重離神耀太霞實真<lb/>
人之長者故賜以大元為號君九徳既備咸積太㣲天<lb/>
人虚白不期同歸今酬九事以報徃懷盈心神方朗四<lb/>
靈所栖丹神啟煥秉直不回正任全固監無照㣲令屈<lb/>
宰上卿總括東嶽又加司命之任以領録圖籍給玉童<lb/>
玉女各四十人以出入太㣲受事太極也治宫赤城玉<lb/>
<pb n="KR3k0054_WYG_012-49a"/>
洞之府盈其涖之動静以聞<hi>真仙通鑑</hi>
魯女生長樂人初餌胡麻乃永絶榖八十餘年少壯色<lb/>
如桃花一日與親知故人别入華山後五十年先識者<lb/>
逢女生於廟前乗白鹿従王母人因識之謝其鄉里而<lb/>
去<hi>漢武内𫝊</hi>
陳安世年十三嵗盖灌叔本之客子耳先得仙道叔本<lb/>
年七十皓首朝夕拜安世曰道尊徳貴先得道者則為<lb/>
師矣吾不敢倦執弟子之禮也由是安世告之要方遂<lb/>
<pb n="KR3k0054_WYG_012-49b"/>
得仙去矣<hi>抱朴子</hi>
帛和字仲理遼東人也入地肺山事董奉奉以行氣服<lb/>
术法授之告和曰吾道盡此不得神丹金砂周游天下<lb/>
無山不徃汝今少壯廣求索之和乃到西城山事王君<lb/>
王君語和大道訣曰此山石室中嘗熟視北壁當見壁<lb/>
有文字則得道矣視壁三年方見文字乃古人之所刻<lb/>
太清中經神丹方及三皇天文大字五嶽真形圖皆著<lb/>
石壁和諷萬言義有所不觧王君乃授之訣後入林慮<lb/>
<pb n="KR3k0054_WYG_012-50a"/>
山為地仙林慮一名隆慮其山南連太行北接恒嶽有<lb/>
仙人樓高五十丈<hi>葛洪神仙傳</hi>
王仲都漢人也一云道士學道於梁山遇太白真人授<lb/>
以虹丹能禦寒暑已二百許年漢元帝召至京師試其<lb/>
方術嘗以嚴冬之月従帝而遊令仲都單衣乗駟馬車<lb/>
於上林昆明池環水馳走帝御狐裘而猶覺寒仲都貌<lb/>
無變色背上氣蒸烋烋然又當盛夏曝之日中圍以十<lb/>
罏火口不稱熱身不流汗後亦仙去桓君山著新論穪<lb/>
<pb n="KR3k0054_WYG_012-50b"/>
其人<hi>列仙傳</hi>
隂真人煉丹歌曰有物有物可大可久採乎蠶食之歬<lb/>
用乎火化之後成湯自上而臨下夸父處中而見受氣<lb/>
應朝光功参夜漏白英聚而雪慙黄酥凝而金醜轉制<lb/>
不已神趨鬼驟金歟玉歟天年上夀<lb/>
王遥字伯遼鄱陽人也有竹箧長數寸有一弟子姓錢<lb/>
隨遥數十年未嘗見遥問之一夜大雨晦暝遥使錢以<lb/>
九節杖擔此箧将錢出冐雨而行遥及弟子衣皆不濕<lb/>
<pb n="KR3k0054_WYG_012-51a"/>
所行道非所曽經又常有兩炬火導前約行三十里許<lb/>
登小山入石室室中有二人遥既至取弟子所擔箧發<lb/>
之中有五舌竹簧三枚遥自鼓一枚以二枚與室中二<lb/>
人並坐鼓之良乆遥辭去収三簧皆納箧中使錢擔之<lb/>
孔安國魯人也常行氣服鉛丹年二百嵗色如童子隠<lb/>
潜山弟子隨之數百人有陳伯者安樂人也求事安國<lb/>
以為弟子留三年知其執信乃謂之曰吾亦少更勤苦<lb/>
尋求道術無所不至而昔事海濱漁父漁父者故越相<lb/>
<pb n="KR3k0054_WYG_012-51b"/>
范蠡也乃易姓名隠以避世哀我有志授我秘方服餌<lb/>
之法以得度世吾授道以来以其一方授崔仲卿卿年<lb/>
八十四服来已三十三矣子徃與相見事之陳伯遂徃<lb/>
事之受其方亦度世不老<lb/>
清平吉沛國人漢髙祖時衛卒也至光武時容色不老<lb/>
後尸觧去<lb/>
董子陽少知長生之道隠博落山中但食飲石泉後逢<lb/>
司馬季主季主以導仙八方與之遂度世<lb/>
<pb n="KR3k0054_WYG_012-52a"/>
東郭延者山陽人服雲散能夜書有數十人乗虎豹来<lb/>
迎比隣盡見之<lb/>
封衡字君達隴西人也㓜學道通老莊學勤訪真訣後<lb/>
遇魯女生授還丹訣及五嶽真形圖遂周遊天下故山<lb/>
官水神潜相迎伺而兇鬼怪物無不竄避常駕一青牛<lb/>
人莫知其名因號青牛道士有二侍者一負書笈一携<lb/>
藥笥<lb/>
南極子者姓栁名融能含粉成雞子吐之數十枚煑而<lb/>
<pb n="KR3k0054_WYG_012-52b"/>
啖之與雞子無異黄中皆餘有少許粉如指端者取杯<lb/>
呪之即成龜煑之可食腸臟皆具而杯成龜殻煮取肉<lb/>
則殻還成杯矣取水呪之即成羙酒飲之醉人舉手即<lb/>
成大樹人或折其細枝以刺屋間連日猶在以漸萎壞<lb/>
與真木無異也服雲霜丹得仙去矣<hi>並上</hi>
趙叔期學道於王屋山中時時出民間聞有卜者在市<lb/>
叔期徃見之卜者謂叔期曰欲入天門調三闗存朱衣<lb/>
正崑崙叔期知是神人因拜叩頭請以要道因以一卷<lb/>
<pb n="KR3k0054_WYG_012-53a"/>
書與之是胎中記拜受之後合神丹而昇天<hi>真仙通鑑  三関者</hi>
<hi>口為心関足為地関手為人関</hi>
莊伯微者漢時人少好道不知求道之方惟以日入時<lb/>
正西北向閉目握固想崑崙山積三十年後見崑崙山<lb/>
仙人授以金汋方合服得道<lb/>
瞿武後漢人也七嵗絶粒服黄精紫芝入峨眉山天竺<lb/>
真人授以真訣乗白龍而去今蜀中有瞿君祠<lb/>
盧耽者少學道得仙後復仕為州治中每時乗空歸家<lb/>
<pb n="KR3k0054_WYG_012-53b"/>
到曉則反州嘗元㑹期賀在列時耽後至廻翔閣前欲<lb/>
下次為威儀以箒擲耽得一隻履墜地耽由是飛去<hi>王喬</hi>
<hi>事同不重録</hi>
黄觀子少好道家奉佛道朝朝拜叩求乞長生如此積<lb/>
四十九年後遂服食入焦山太極真人以百四十事試<lb/>
之皆過遂服金丹而咏太洞真經今補官為太極左仙<lb/>
卿<lb/>
石垣字洪孫渤海人也游趙魏諸名山得道能分身同<lb/>
<pb n="KR3k0054_WYG_012-54a"/>
時請十餘家各家有一垣所言各異<lb/>
蔡瓊字伯瑶師老子授太𤣥陽生符還丹方合服得道<lb/>
白日昇天常以陽生符活已死之人但骸骨存者以符<lb/>
投之即起<lb/>
龍迷不知何許人也於金山得神芝實如梧桐子大服<lb/>
二年得仙真誥云龍伯高者後漢時人漢伏波将軍馬<lb/>
援戒其兄子稱此人之佳可法即其人也<lb/>
淳于斟字叔顯㑹稽上虞人漢桓帝時作徐州縣令靈<lb/>
<pb n="KR3k0054_WYG_012-54b"/>
帝時大将軍辟掾少好道明術數服食胡麻黄精餌後<lb/>
入吴烏目山中隠居遇仙人慧車子授以虹景丹經修<lb/>
行得道<lb/>
姚俊字翁仲錢塘人為交阯太守漢末棄世入増城山<lb/>
中學道遇東郭㓜平㓜平秦時人久隠増城得道者也<lb/>
㓜平教俊服九精煉氣輔星在心之術俊脩之道成今<lb/>
在洞中兼北河司命主水官之考罸<lb/>
韓崇者字長季吳郡毗陵人也少好道林屋仙人王瑋<lb/>
<pb n="KR3k0054_WYG_012-55a"/>
𤣥曾授之以流珠丹一法崇奉而修之大有騐瑋𤣥<lb/>
語之曰子行此道可以出身仕宦無妨仙舉遂仕至宛<lb/>
陵令行仁以為政用道以撫民虎狼深避蝗不集界<lb/>
遷汝南太守㧞書佐袁安安後位至司徒時人通以崇<lb/>
有識物之鍳也崇獨居清素上竒之加崇俸禄秩中二<lb/>
千石後漢孝明皇帝廵守汝南上治崇府崇使妻出住<lb/>
孤獨老嫗家上聞嘆韓崇可謂百煉不消也賜縑五十<lb/>
疋崇在郡積十四年政化洽著舉天下最年七十四瑋<lb/>
<pb n="KR3k0054_WYG_012-55b"/>
𤣥乃授以隠觧法得仙去<hi>並上</hi>
李鳳仙漢末人隠衡山自㓜寡言人問之曰知白守黒<lb/>
道貴昏黙後仙去<hi>湖廣志</hi>
成武丁後漢時為臨武小吏身長七尺少言大度人謂<lb/>
之癡邑令遣至州州牧周昕識其異狀因留之乃署為<lb/>
文學主簿太守因元日宴郡官使之司酒忽取酒含而<lb/>
噀之衆怪問答曰適見臨武失火所以噀酒救之已而<lb/>
縣令張濟上書稱元日慶集晡時火延燒㕔署時天氣<lb/>
<pb n="KR3k0054_WYG_012-56a"/>
澄霽忽見東北黒雲暴雨大至其火遂滅雨下時皆作<lb/>
酒氣救火者被雨皆醉太守即遷州西立仙君宅經二<lb/>
年忽告人曰牽牛詣織女吾當還宫言訖而卒數日有<lb/>
人従臨武来於武昌崗見仙君乗騾逝焉<hi>上</hi>
初平中山東人有青牛先生者字正方曉知星厯風角<lb/>
鳥情常食青葙芫花年似五六十者人或識之謂其已<lb/>
百餘歲矣<hi>魏志</hi>
大宛山有青精先生者𫝊言千歳色如童子歩行日過<lb/>
<pb n="KR3k0054_WYG_012-56b"/>
五百里能終歲不食亦能一日九食<hi>神仙𫝊</hi>
青谷先生者不知何許人也常脩行九息服氣之道後<lb/>
合爐火大丹服之得道<hi>真仙通鑑</hi>
昔有傅先生者其少好道入焦山石室中積七年而太<lb/>
極老君詣之與之木鑽使穿一石盤厚五尺許云穿此<lb/>
盤便當得道其人乃晝夜穿之積四十七年鑽盡石穿<lb/>
遂得神丹乃升太清為南嶽真人<lb/>
昔有劉少翁曽數入太華山中拜禮向山如此二十年<lb/>
<pb n="KR3k0054_WYG_012-57a"/>
遂忽一旦得見西嶽丈人授其仙道<hi>並上</hi>
橋順二子曰璋曰瑞師事仙人盧子基於龍慮山棲霞<lb/>
谷服飛龍藥一丸千年不饑<hi>顔修内傳</hi>
世有二人居牢山食松久之肉與松同人呼為青翁今<lb/>
山中青翁觀乃故居也<hi>莱州圖經</hi>
武陽龍尾山竝仙者羽化之䖏上有仙人及龍馬跡於<lb/>
其䖏得遺詠雖神栖白雲屬想芳流藉念泉鄉遺咏在<lb/>
茲覽其餘誦依然息逺匪直邈想霞蹤愛其文咏可念<lb/>
<pb n="KR3k0054_WYG_012-57b"/>
故端牘抽札以詮其詠其畧曰登武陽觀樂藪峨嶺<lb/>
顛洋湖口命飛螭駕白駒臨天水心躇蹰千載後不知<lb/>
如盖勝賞神鄉秀情超㧞矣<hi>水經注</hi>
縣人謝廪行路中忽遇雲霧雲霧中有一人乘<lb/>
龜而行廪知神人拜請求随去其人曰汝無仙骨<hi>王烈</hi>
<hi>之安成記</hi>
張𤣥賔者定襄人也魏武帝時曽舉茂才歸鄉里歸事<lb/>
西河薊公受服术行洞房白元之事後遇樊子明於少<lb/>
<pb n="KR3k0054_WYG_012-58a"/>
室山授以遁變隠景之道𤣥賔善談空昔曽詣蓬莱宋<lb/>
晨生宋晨生者蓬莱左公也<hi>真仙通鑑</hi>
葛仙公於赤烏元年太嵗戊午十一月初一日蒙太上<lb/>
節次三頒錫命遣天吏告下福庭第一錫命曰太上玉<lb/>
書勑葛𤣥學仙弟子先世苦行累刼立功損身布施濟<lb/>
度危亡積感太上遂令名注𤣥都上仙定籍是故英明<lb/>
智慧誕降徳門所以才質王秀馨蘭清發天姿逸頴卓<lb/>
然挺㧞道謨淵偉獨歩群萃高辭世榮抱璞尚質注意<lb/>
<pb n="KR3k0054_WYG_012-58b"/>
仙經含光守一徜徉林麓不戀朝市慈心度人拳拳不<lb/>
輟道徳既充宜有錫命今賜子天寳羽服丹霞繡帔飛<lb/>
羅之裙矣芙蓉寳冠金真神虎仗命魔幢役海召山所<lb/>
為任意第二錫命勅無上學仙弟子葛𤣥索隠番經長<lb/>
齋靜念存思専精苦而不倦再賜子八景玉輿駕龍乘<lb/>
雲頂生圓光金童玉女以酬宿徳紀綱道門後賢仰止<lb/>
乗持法輪太上尊教三天所銓矣第三錫命曰勅無上<lb/>
學仙弟子葛𤣥身軆𢎞道開化未悟普濟羣品俱超方<lb/>
<pb n="KR3k0054_WYG_012-59a"/>
覺功成名揚高真信服三界群靈尊奉穆穆恩盈十方<lb/>
歳濟所欲也宜錫子位為上太玉京太極左宫仙公總<lb/>
統三界六天大魔王之官主行三洞經籙給真仙玉童<lb/>
玉女各五百人侍直左執九曜之華旛右捧洞𤣥之真<lb/>
經龍旗虎節游行上清九宫一年三朝太上𤣥都玉京<lb/>
金闕太上錫命天帝承書一如三天故典奉行<hi>上</hi>
葛尚書年八十始有仙公一子時有天竺僧於市大買<lb/>
香市人怪問僧曰我昨日夢見善思菩薩下生葛尚書家<lb/>
<pb n="KR3k0054_WYG_012-59b"/>
吾將此香浴之到生時僧燒香右繞七匝禮拜恭敬沐<lb/>
浴而止<hi>仙公起居注</hi>
葛𤣥善於變幻而拙於用身今正得不死而已非仙人<lb/>
也初在常山近入蓋竹亦能乘虎使鬼無所不至但幾<lb/>
於未得受職耳亦恒與謝穉堅黄子陽郭聲子相随<hi>真誥</hi>
劉文饒𢎞農劉寛也年七十三一旦遇青谷先生降之於寢<lb/>
室授其杖解法將去入太華山行九息服氣及授以爐火<lb/>
丹方修之道成<lb/>
<pb n="KR3k0054_WYG_012-60a"/>
毛伯道劉道恭謝稚堅張兆期皆後漢時人也學道在<lb/>
王屋山中積四十餘年共合神丹毛伯道先服之而死<lb/>
道恭服之又死謝稚堅張兆期見之如此不敢服之並<lb/>
捐山而歸去後見伯道道恭在山上二人悲愕遂就請<lb/>
道與之茯苓持行方服之皆數百歳<lb/>
左慈今在小括山常行来數在此下尋更受職也慈顔<lb/>
色甚少正得罏火九華之益<lb/>
中山劉偉道學仙在嶓冢山積十二年仙人試之以石<lb/>
<pb n="KR3k0054_WYG_012-60b"/>
重十萬斤一白髪懸之使偉道卧其下偉道顔無變色<lb/>
心安體恱卧在其下積十二年仙人數試之無所不至<lb/>
已皆語之遂賜其神丹而白日昇天<hi>並上</hi>
後漢元和三年獵者張五郎即禽於郡北之西巖見白<lb/>
鹿奔入巖中五郎尾之行可數百武皆兩巖壁峙仰不<lb/>
見天側肩而進意將䦨忽聞樂聲遂復前百餘武微見<lb/>
日光如縷折而東石門半開豁然别一天地有四人衣<lb/>
冠古朴一鼓瑟坐梅花樹下一坐磐石臨流吹笙一倚<lb/>
<pb n="KR3k0054_WYG_012-61a"/>
修竹擊磬一騎白鹿執如意而歌見客至皆舍樂驚起<lb/>
相問何從得來王歸未也五郎不審所謂其人曰吾越<lb/>
王樂工也昔者夫椒之役吾抱樂器竄身於此石門忽<lb/>
閉遂不得出乃掘黄精採葉為糧久之亦不復饑於是<lb/>
相與結茅而居績野葛麻苧以為衣服時有仙人來此<lb/>
分惠藥物然竟不知吾王今何如也五郎聞之大駭求<lb/>
歸其人各以鹿脯黄精為贈既出石門即闔其後人遂<lb/>
以此山越王勾踐時自㑹稽飛來因名飛山晉太康中<lb/>
<pb n="KR3k0054_WYG_012-61b"/>
道人任昉復入巖中得𫝊金丹秘訣<hi>廣記</hi>
杜契者字廣平京兆杜陵人建安之初來渡江東依孫<lb/>
策入㑹稽嘗從之後為孫權作立信校尉黄武三年漸<lb/>
學道遇介琰先生授之以𤣥白術隠居大茅山之東面<lb/>
也守𤣥白者能隱形亦數見身出此市里契與徐宗度<lb/>
晏賢生合三人俱在茅山之中時得入洞耳或自採伐<lb/>
貨易衣糧於句曲而人自不知之耳介琰者即白羊公<lb/>
弟子也今在建安方山中也徐宗度晉陵人作孫皓左<lb/>
<pb n="KR3k0054_WYG_012-62a"/>
典軍呂悌司馬受風谷先生氣禁道故得契俱晏賢生<lb/>
是歩陟外甥即宗度之弟子也<lb/>
朱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者陳留人也為人無道專作劫盗後人發覺収掩<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>得逸出逺他境至汝南少室山中見馮先生隱學云<lb/>
後三年乃受其真僊<hi>真誥</hi>
張激子當為太極仙侯激子者河内張奉者也字公先<lb/>
少時名激子耳此人少而有清行太傅袁隗歎其高<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>
妻以女女服飾奢麗奉不顧眥無異路人婦改服乃後<lb/>
<pb n="KR3k0054_WYG_012-62b"/>
成室家也後棄世入剡山遇山圖公子山圖公子周哀<lb/>
王時大夫僊人者也授激子九雲水强梁鍊桂法激子<lb/>
修此得道<lb/>
明晨侍郎夏馥字子治陳留人也少好道服术餌和雲<lb/>
母後入吳山從赤湏先生受錬魂法又遇桐柏真人授<lb/>
之以黄水雲漿法得道今在洞中馥少時被公府辟召<lb/>
懸辟書著桑樹乃去其情懐高邁如此<hi>並上</hi>
白茅洞昔人遇一道士衣巾爽麗自洞中出詢所自來<lb/>
<pb n="KR3k0054_WYG_012-63a"/>
曰吾白茅先生職此久矣遂得名<hi>餘杭志</hi>
葛穉川居羅浮與南海太守鮑靚善靚時時往來羅浮<lb/>
山中或迎至郡與言達旦夫人見其來門無車馬獨有<lb/>
䨇燕怪而問之則䨇履也靚亦有道術嘗行部入海遇風<lb/>
饑甚取白石煮食之<lb/>
董威輦含一石千日不食<hi>續仙傳</hi>
郭志生字通眀朱提郡人晉元帝時云已四百歲見之<lb/>
如五十許人有短卷書滿兩篋中常負之多止烏傷張<lb/>
<pb n="KR3k0054_WYG_012-63b"/>
績家每嘆曰兵荒方至毒流生民將以溝凟為棺材蒼<lb/>
蝇為孝子必然之期可為痛心後二年孫恩妖亂冬夏<lb/>
殺害及餓死者十不遺一忽謂績曰應亾為吾偹粗材<lb/>
器殯不湏釘材亦不湏埋但送山巖中以石鎮材上後<lb/>
少日而死績謹依斯教數日績親人自冨陽還見志生<lb/>
騎白鹿山中行作書與績<lb/>
蕭子雲字景慕天聖初撰晉書百餘卷進之㓜而好道<lb/>
志尚正静不樂仕進雖名宦每有異人宻與談笑累遷<lb/>
<pb n="KR3k0054_WYG_012-64a"/>
丹陽郡丞㝷遷黄門侍郎司徒左長史常携家游江表<lb/>
名山一日掛帆來訪廬陵玉笥初至清虛館時杜元老<lb/>
已於玉笥得道<hi>元老名曇永</hi>乃南齊故僚相值情好如舊以<lb/>
師事之往來洞天間獨得其秘親製一碑以紀杜德後<lb/>
過玉笥之東南連山重崖間今號蕭山是也壇爐藥臼<lb/>
遺跡猶在㑹梁武璽書來召與子特委家入朝既至遷<lb/>
侍中侯景之亂恐不免禍遂隠蕭山後再徙居清虛五<lb/>
年忽神人降言曰館之東北有郁木坑水自東注可以<lb/>
<pb n="KR3k0054_WYG_012-64b"/>
久居蕭又徙家居焉歷二紀一旦上帝賜玉冊封元洲<lb/>
長史<hi>真仙通鑑</hi>
鄧郁之與徐靈期結方外交遇至人得金鼎火符之術<lb/>
郁之以資財讓靈期成道而去郁之遂苦無法財惟此<lb/>
志不退梁天監初臺司奏少㣲星現南楚長沙分埜武<lb/>
帝勅監軍採訪得之訪問所修答曰貧道修鍊金液而<lb/>
缺丹財帝賜金帛子女於南嶽選其幽勝立上中下三<lb/>
宫以修内外丹後於天監末十二月三十日就石壇升<lb/>
<pb n="KR3k0054_WYG_012-65a"/>
天<hi>上</hi>
陶貞白僊障有九名居其一使吾不白日昇天蓋三朝<lb/>
安得有浮名乎<lb/>
隱居弟子桓法闓字彦舒事隠居於茅山華陽館十餘<lb/>
年一日有二青童一白鶴自空而下集於庭隱居欣然<lb/>
而接謂已當之青童曰太上所命者桓先生也隱居黙<lb/>
計門人皆無姓桓者索之唯得執役桓法闓焉詰其所<lb/>
致則曰常修黙朝之道親朝太帝已九年矣故有今日<lb/>
<pb n="KR3k0054_WYG_012-65b"/>
之召闓於是駕白鶴而昇天<hi>上</hi>
隋人號潜翁者嘗遊鯉湖見一叟携籃採葉心異之遂<lb/>
下拜乞長生藥叟以數葉與之即失所在後潜翁煉形<lb/>
於石壁山養白蝦蟇自隨久亦化去<hi>九鯉湖志</hi>
　<lb/>
　<lb/>
　<lb/>
　廣博物志卷十二<lb/>
</p>
<p>
</p>
  </div>
</body>
</text>
</TEI>
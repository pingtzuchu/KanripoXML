<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷十五</head> <lb/>
    <p>
<pb n="KR3k0054_WYG_015-1a"/>
欽定四庫全書<lb/>
　廣博物志卷十五<lb/>
　　　　　　　　　　　　明　董斯張　撰<lb/>
　　靈異四<hi>鬼</hi>
心蔽吉凶者靈鬼攝之心蔽男女者淫鬼攝之心蔽幽<lb/>
憂者沉鬼攝之心蔽放逸者狂鬼攝之心蔽盟詛者竒<lb/>
鬼攝之心蔽藥餌者物鬼攝之如是之鬼或以隂為身<lb/>
或以幽為身或以風為身或以氣為身或以土偶為身<lb/>
<pb n="KR3k0054_WYG_015-1b"/>
或以彩畫為身或以老畜為身或以敗器為身彼以其<lb/>
精此以其精兩精相摶則神應之為鬼所攝者或解竒<lb/>
事或解異事或解瑞事<hi>關尹子</hi>
鬼云為䰟鬼白為魄於文則然鬼者人死所變云者風<lb/>
風者木木白者氣氣者金風散故輕清輕清者上天金<lb/>
堅故重濁重濁者入地輕清者魄從魂升重濁者魂從<lb/>
魄降有以仁升者為木星佐有以義升者為金星佐有<lb/>
以禮升者為火星佐有以智升者為水星佐有以信升<lb/>
<pb n="KR3k0054_WYG_015-2a"/>
者為土星佐有以不仁沉者木賊之不義沉者金賊之<lb/>
不禮沉者火賊之不智沉者水賊之不信沉者土賊之<lb/>
魂魄半之則在人間升魂為貴降魄為賤靈魂為賢厲<lb/>
魄為愚輕魂為明重魄為暗揚魂為羽鈍魄為毛明魄<lb/>
為神幽魄為鬼<hi>關尹子</hi>
佛典引韓詩外𫝊曰死者為鬼鬼者歸也精氣歸於天<lb/>
肉歸於土血歸於水脈歸於澤聲歸於雷動作歸於風<lb/>
眼歸於日月骨歸於木筋歸於山齒歸於石膈歸於露<lb/>
<pb n="KR3k0054_WYG_015-2b"/>
毛歸於草呼吸之氣復歸於人今本俱無之<hi>焦氏筆乗</hi>
莊子云遊島問於雄黄曰逐疫出魅擊鼓呼噪何也曰<lb/>
黔首多疾黄帝氏立巫咸使之沐浴齋戒以通九竅鳴<lb/>
鼓振鐸以動其心勞其形趍步以發隂陽之氣飲酒茹<lb/>
葱以通五臟擊鼓噪呼逐疫出魅黔首不知以為魅祟<lb/>
爾<hi>逸篇</hi>
季冬先臘一日大儺謂之疫選侲子百二十人皆赤幘<lb/>
皁製執大鼗鼓方相氏黄金目䝉熊皮𤣥衣朱裳執戈<lb/>
<pb n="KR3k0054_WYG_015-3a"/>
持盾率百𨽻及童子而時儺以逐惡鬼於禁中黄門唱<lb/>
侲子和曰甲作食<graphic n="KR1223" url="https://raw.githubusercontent.com/kanripo/KR-Gaiji/master/images/KR1223.png" mimeType="image/png"/>胇胃食虎熊伯食魅騰簡食不祥攬<lb/>
諸食咎伯竒食夢强梁祖明共食磔死寄生委隨食觀<lb/>
錯斷食巨窮竒騰根共食蠱凡使十二神追惡凶赫女<lb/>
軀拉女幹節解女肉抽女肺腸女不急去後諸為糧<hi>後漢</hi>
<hi>書</hi>
太真科經説有鬼仙丙戌日鬼名<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>生丙午日鬼召挻<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乙夘日鬼名天陪戊午日鬼名耳述壬戌日鬼名<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
<pb n="KR3k0054_WYG_015-3b"/>
辛丑日鬼名䢑乙酉日鬼名聶左丙辰日鬼名天<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>辛<lb/>
夘日鬼名<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>酉䖝鬼名髮廷<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>厠鬼為頊天竺語忘敬<lb/>
遺二鬼名婦人臨産呼之不害人馬鬼名賜蛇鬼名㕓<lb/>
井鬼名瓊衣服鬼名甚逺<hi>酉陽雜爼</hi>
傖獰亦鬼名見東方朔罵鬼書<lb/>
東北方有鬼星石室三百户而共一門石榜題曰鬼門<lb/>
晝日不開至暮即有人語<hi>神異經</hi>
南有人焉周行天下其長七丈腹圍如其長朱衣縞帶<lb/>
<pb n="KR3k0054_WYG_015-4a"/>
以赤蛇繞其項此人以鬼為飲以霧為漿名曰尺郭一<lb/>
名黄父<hi>上</hi>
南海小虞山中有鬼母能産大虵朝産之暮食之今蒼<lb/>
梧有鬼姑神是也虎頭龍足蟒目蛟眉<hi>述異記</hi>
黄州治下有黄父鬼出則為祟所著衣袷皆黄至人家<lb/>
張口而笑必得疫癘長短無定隨籬髙下自不出已十<lb/>
餘年土俗畏怖廬陵人郭慶之有家生婢名採薇年少<lb/>
有色宋孝建中忽有一人自稱山靈如人祼身長丈餘<lb/>
<pb n="KR3k0054_WYG_015-4b"/>
臂胸皆有黄色膚貌端潔言音周正土俗呼為黄父鬼<lb/>
來通此婢婢云意事如人鬼遂數來常隠其身時或露<lb/>
形形變無常乍大乍小或似烟氣或為石或作小兒或<lb/>
作婦人或如鳥如獸足跡如人長二尺許或似鵝跡掌<lb/>
大如盤開户閉牖其入如神與婢戲笑如人<hi>述異記</hi>
山中鬼常迷惑使失徑者以葦杖投之即死也<hi>上</hi>
夏至著五綵辟兵題綵曰遊光遊光厲鬼也知其名無<lb/>
温疾<hi>風俗通</hi>
<pb n="KR3k0054_WYG_015-5a"/>
青天魔王巴元醜伯赤天魔王負天擔石白天魔王反<lb/>
六目黒天魔王監醜朗馥黄天魔王横天擔力五帝大<lb/>
魔萬人之宗<hi>度人經</hi>
張天師傳八部鬼帥劉元達行雜病張元伯行瘟病趙<lb/>
公明行下痢鍾子季行腸腫史文業行暴汗寒瘧范巨<lb/>
卿行酸痛姚公伯行五毒李公仲行狂魅赤眼<lb/>
當有一人著平上幘多髭鬚長著紫皮袴褶將黄娥來<lb/>
此人是鬼帥王延也<hi>真誥</hi>
<pb n="KR3k0054_WYG_015-5b"/>
北帝煞鬼之法先叩齒三十六下乃祝曰天蓬天蓬九<lb/>
元煞童五丁都司髙刁北公七政八靈太山浩凶長顱<lb/>
巨獸手把帝鐘素梟三晨嚴駕䕫龍威劍神王斬邪滅<lb/>
蹤紫氣乗天丹霞赫衝吞魔食鬼横身飲風蒼舌緑齒<lb/>
四目老翁天丁力士威南禦凶天騶激戾威北衘鋒三<lb/>
十萬兵衛我九重辟尸千里去郤不祥敢有小鬼欲來<lb/>
見狀攫天大斧斬鬼五形炎帝裂血北斗燃骨四明破<lb/>
骸天猷滅類神刀一下萬鬼自潰<lb/>
<pb n="KR3k0054_WYG_015-6a"/>
赤靈丈人侍以玉女二人一女名華正一女名攝精丈<lb/>
人着赤羅袍玉女二人上下黄衣所存畢乃叱咤曰廟<lb/>
中鬼神速來使百邪詣赤靈丈人受斬死衆精郤千里<lb/>
此是三天前驅使者捕鬼之法<hi>並上</hi>
獼猴之鬼令人病瘧龜鼈鼉之鬼令人鬼欬<hi>抱朴子</hi>
害馬之神曰馬步<hi>通典注</hi>
目連至恒河邊見五百餓鬼羣來趨水有守水鬼以鐵<lb/>
杖驅逐不得近於是諸鬼逕詣目連禮目連足各問其<lb/>
<pb n="KR3k0054_WYG_015-6b"/>
罪一鬼曰我受此身常患熱渇先聞恒河水清且涼歡<lb/>
喜趣之沸熱壊身試飲一口五藏焦爛臭不可當何因<lb/>
縁故受如此罪目連答曰汝先世時曽作相師相人吉<lb/>
凶少實多虛或毁或譽自稱審諦以動人心詐惑欺誑<lb/>
以來財利迷惑衆生失如意事復有一鬼言我常為天<lb/>
祠有狗利牙赤白來啗我肉唯有骨在風來吹起肉續<lb/>
復生狗復來啗此苦何因目連答言汝前世作天祠主<lb/>
常教衆生殺羊以血祠天汝自食肉是故今日以肉償<lb/>
<pb n="KR3k0054_WYG_015-7a"/>
之復有一鬼言我常身上有糞周徧塗漫亦復啗之是<lb/>
罪何因目連答言汝前世時作婆羅門惡邪不信道人<lb/>
乞食取鉢盛滿糞以飯著其上持與道人道人持還以<lb/>
手食飯糞汙其手是故今日受如此罪復有一鬼言我<lb/>
腹極大如甕咽喉手脚其細如針不得飲食何因此苦<lb/>
目連答言汝前世時作聚落主自恃豪貴飲酒縱横輕<lb/>
欺餘人奪其飲食餓困衆生復有一鬼言我常趣溷欲<lb/>
啗食糞有大羣鬼捉杖驅我不得近厠口中爛臭饑困<lb/>
<pb n="KR3k0054_WYG_015-7b"/>
無賴何因如此目連答言汝前世時作佛圖主有諸白<lb/>
衣供養衆僧供辨食具汝以麤供設客僧細者自食復<lb/>
有一鬼言我身上徧滿生舌斧來斫舌斷復續生如此<lb/>
不已何因故爾目連答言汝前世時作道人衆僧差作<lb/>
蜜漿石蜜塊大難消以斧斫之盜心啗一口以是因縁<lb/>
故來斫舌也復有一鬼言我常有七枚熱鐵丸直入我<lb/>
口入腹五藏焦爛出復還入何因故受此罪目連答言<lb/>
汝前世時作沙彌行果蓏子到自師所敬其師故偏心<lb/>
<pb n="KR3k0054_WYG_015-8a"/>
多與實長七枚復有一鬼言常有二熱鐵輪在我兩腋<lb/>
下轉身體焦爛何因故爾目連答言汝前世時與衆生<lb/>
作餅盗心取二番挾兩腋底故受此苦復有一鬼言我<lb/>
癭丸極大如甕行時擔著肩上住則坐上進止患苦何<lb/>
因故爾目連答言汝前世時作市令常以輕稱小斗與<lb/>
他重稱大斗自取常自欲得大利於己侵剋餘人復有<lb/>
一鬼言我常兩肩有眼胸有口鼻常無有頭何因故爾<lb/>
目連答言汝前世時恒作魁膾弟子若殺罪人時汝常<lb/>
<pb n="KR3k0054_WYG_015-8b"/>
歡喜心以繩著髻挽之復有一鬼言我常有熱鐵針出<lb/>
入我身受苦無賴何因故爾目連答言汝前世時作調<lb/>
馬師或作調象師象馬難制汝以鐵針刺腳又時牛遲<lb/>
亦以針刺復有一鬼言我身常有火出自然懊惱何因<lb/>
故爾目連答言汝前世時作國王夫人更一夫人王甚<lb/>
幸愛常生妬心伺欲危害值王卧起去時所愛夫人卧<lb/>
猶未起著衣即生惡心正值作餅有熱麻油即以灌其<lb/>
腹上腹爛即死故受此苦復有一鬼言我常有旋風迴<lb/>
<pb n="KR3k0054_WYG_015-9a"/>
轉我身不得自在隨意東西心常惱悶何因故爾目連答<lb/>
言汝前世時常作卜師或時實語或時妄語或誑人心<lb/>
不得隨意復有一鬼言我身常如塊肉無有脚手眼耳<lb/>
鼻等恒為蟲鳥所食罪苦難堪何因故爾目連答言汝<lb/>
前世時常與他人樂墮兒胎復有一鬼言我常有熱鐵<lb/>
籠籠絡我身焦熱懊惱何因受此目連答言汝前世時<lb/>
常以羅網掩捕魚鳥復有一鬼言我常以物自䝉籠頭<lb/>
亦常畏人來殺我心常怖懼不可堪忍何因故爾目連<lb/>
<pb n="KR3k0054_WYG_015-9b"/>
答言汝前世時作婬犯外色常畏人見或畏其夫捉縛<lb/>
打殺或畏官法戮之都市恐怖相續復有一鬼問言我<lb/>
受此身肩上常有銅瓶滿中洋銅手捉一杓取自灌頭<lb/>
舉體焦爛如是受苦無數無量有何罪咎答言汝前世時<lb/>
出家為道與僧飲食以一酥瓶私著餘處有客道人來<lb/>
者不與之去已出酥行與舊僧此酥是招提僧物一切<lb/>
有分此人藏隠雖與不等由是縁故受此罪也<hi>法苑珠林</hi>
文王晝卧夢人登城而呼己曰我東北陬之稿骨也速<lb/>
<pb n="KR3k0054_WYG_015-10a"/>
以王禮葬我文王曰諾覺召吏視之信有焉文王曰速<lb/>
以人君禮葬之吏曰此無主也請以伍大夫文王曰吾<lb/>
夢中已許之矣奈何其倍之也<hi>賈子</hi>
杜伯名曰恒入為周大夫宣王之妾曰女鳩欲通之杜<lb/>
伯不可女鳩訴之宣王曰竊與妾交宣王信之使薛甫<lb/>
與司空錡殺杜伯其友左儒九諫而王不聽後三年宣<lb/>
王遊囿田從人滿野日中見杜伯乗白馬素車朱冠起<lb/>
於道左執朱弓彤矢射王中心折脊伏於弓衣而死<hi>顔之</hi>
<pb n="KR3k0054_WYG_015-10b"/>
<hi>推還寃記不王濟事與此畧同  重録</hi>
顔淵子路共坐於門有鬼魅求見孔子其目若日其形<lb/>
甚偉子路失魄口噤顔淵乃納履拔劒而前於是化為<lb/>
蛇遂斬之<hi>小説</hi>
齊莊公之時有士曰賔卑聚夢有壮子叱之唾其面惕<lb/>
然而寤終夜坐不自快明日召其友而告之曰吾少好<lb/>
勇年六十而無所挫辱今夜辱吾將索其形期得之則<lb/>
可不得將死之每朝與其友俱立乎衢三日不得却而<lb/>
<pb n="KR3k0054_WYG_015-11a"/>
自歿<hi>呂氏春秋</hi>
燕臣莊子儀無罪簡公殺之子儀曰死者無知則已若<lb/>
其有知不出三年當使君見之明年簡公祀於祖澤子<lb/>
儀起於道左荷朱杖擊公公死車上<hi>顔之推還寃記</hi>
宋公鮑有疾祝曰夜姑掌將事於厲者厲鬼杖檝而與<lb/>
之言曰何而粢盛之不膏也何而芻犧之不肥碩也何<lb/>
而珪璧之不中度量也而罪歟其鮑之罪歟夜姑順色<lb/>
而對曰鮑身尚幼在襁褓不預知焉審是掌之厲鬼舉<lb/>
<pb n="KR3k0054_WYG_015-11b"/>
檝而掊之斃於壇下<hi>論衡</hi>
梁北有黎丘部有竒鬼焉善効人之子姪昆弟之狀邑<lb/>
丈人有之市而醉歸者黎丘之鬼効其子之狀扶而道<lb/>
苦之丈人歸酒醒而誚其子曰吾為汝父也豈謂不慈<lb/>
哉我醉汝道苦我何故其子泣而觸地曰孽矣無此事<lb/>
也昔也徃責於東邑人可問也其父信之曰譆是必夫<lb/>
竒鬼也我固嘗聞之矣明日端復飲於市欲遇而刺殺<lb/>
之明旦之市而醉其真子恐其父之不能反也遂逝迎<lb/>
<pb n="KR3k0054_WYG_015-12a"/>
之丈人望其真子拔劍而刺之<hi>吕氏春秋</hi>
隴西辛道度者遊學至雍州城四五里北見一大宅有<lb/>
青衣女子在門度詣門下求飱女子入告秦女女命召<lb/>
入度趨入閣中秦女於西榻而坐度稱姓名叙起居既<lb/>
畢命東榻而坐即治飲饌食訖女謂度曰我秦閔王女<lb/>
出聘曹國不幸無夫而亡亡來已二十三年獨居此宅<lb/>
今日君來願為夫婦經三宿三日後女即自言曰君是<lb/>
生人我鬼也共君宿契此㑹可三宵不可乆居然兹信<lb/>
<pb n="KR3k0054_WYG_015-12b"/>
宿未悉綢繆既已分飛將何表信即命取床後盒子開<lb/>
之取金枕一枚與度為信乃分袂泣别即遣青衣送出<lb/>
門外未逾數步不見舍宇惟有一塜度當時荒忙出走<lb/>
視其金枕在懐乃無異變尋至秦國以枕於市貨之恰<lb/>
遇秦妃東遊親見度賣金枕疑而索看詰度何處得來<lb/>
度具以告妃聞悲泣不能自勝乃遣人發冡起柩視之<lb/>
原塟悉在唯不見枕解體看之交情宛若秦妃始信之<lb/>
歎曰我女大聖死經二十三年猶能與生人交徃此是<lb/>
<pb n="KR3k0054_WYG_015-13a"/>
我真女壻也遂封度為駙馬都尉賜金帛車馬令還本<lb/>
國因此以來後人名女婿為駙馬<hi>搜神記不談生盧充事同  重録</hi>
梁緯枉殺叚孝直孝直魂愬於漢景帝帝勅下將梁緯<lb/>
徃孝直墓所斬而祭之仍追贈尚書郎守長安令故語<lb/>
云莫言鬼無身杜伯射宣王莫言鬼無靈孝直訟生人<lb/>
此之謂也<hi>上</hi>
江夏劉次卿以正旦至市見一書生入市衆鬼悉避劉<lb/>
問曰子有何術以至於此書生言我本無術出之日家<lb/>
<pb n="KR3k0054_WYG_015-13b"/>
師以一丸藥絳囊裹之令以繫臂防惡氣耳於是劉就<lb/>
書生借此藥至所見鬼處諸鬼悉走<hi>荆楚嵗時記</hi>
漢九江何敞為交州刺史行部到蒼梧郡髙安縣暮宿<lb/>
鵠奔亭夜猶未半有一女從樓下出呼曰妾姓蘇名娥<lb/>
字始珠本居廣信縣修里人早失父母又無兄弟嫁與<lb/>
同縣施氏薄命夫死有襍繒帛百二十疋及婢一人名<lb/>
致富妾孤窮羸弱不能自振欲之傍縣賣繒從同縣男<lb/>
子王伯賃牛車一乗直錢萬二千載妾并繒令致富執<lb/>
<pb n="KR3k0054_WYG_015-14a"/>
轡乃以前年四月十日到此亭外於時日已向暮行人<lb/>
斷絶不敢復進因即留止致富暴得腹痛妾之亭長舍<lb/>
乞漿取火亭長龔夀操戈持㦸來至車旁問妾曰夫人<lb/>
從何所來車上所載何物丈夫安在何故獨行妾應曰<lb/>
何勞問之夀因持妾臂曰少年愛有色冀可樂也妾懼<lb/>
怖不從夀即持刀刺脇下一創立死又刺致富亦死夀<lb/>
掘樓下合埋妾在下婢在上取財物去殺牛燒車車缸<lb/>
及牛骨貯亭東空井中妾既寃死痛感皇天無所告訴<lb/>
<pb n="KR3k0054_WYG_015-14b"/>
故來自歸於明使君敞曰今欲發出汝屍以何為驗女<lb/>
曰妾上下著白衣青絲履猶未朽也願訪鄉里以骸骨<lb/>
歸死夫掘之果然敞乃馳還遣吏捕捉拷問具服下廣<lb/>
信縣驗問與娥語合夀父母兄弟悉捕繫獄敞表夀常<lb/>
律殺人不至族誅然夀為惡首隠密數年王法自所不<lb/>
免令鬼神訴者千載無一請皆斬之以明鬼神以助隂<lb/>
誅上報聽之<hi>搜神記</hi>
陳仲舉微時常行宿主人黄申家申家夜産仲舉不知<lb/>
<pb n="KR3k0054_WYG_015-15a"/>
夜三更有叩門者乆許聞應云門裏有貴人不可前宜<lb/>
從後門徃俄聞徃者還門内者問之見何兒名何當幾<lb/>
嵗還者曰是男兒名阿奴當十五嵗又問曰後當若為<lb/>
死答曰為人作屋落地死仲舉聞此黙志之後十五年<lb/>
為豫章太守遣吏徃問昔兒阿奴所在家云助東家作<lb/>
屋墮棟而死矣仲舉後果大貴<hi>幽明録陽列異傳華歆魏舒晉  秋劉少事同</hi>
<hi>不重録</hi>
蔣濟為領軍其婦夢見亡兒涕泣曰死生異路我生時<lb/>
<pb n="KR3k0054_WYG_015-15b"/>
為卿相子孫今在地下為泰山五伯憔悴困辱不可復<lb/>
言今太廟西謳士孫阿見召為泰山令願母為白侯屬<lb/>
阿令轉我得樂處言訖母忽寤明日以白濟濟曰夢為<lb/>
爾耳不足恠也明日暮復夢我來迎新君止在廟下未<lb/>
發之頃暫得來歸新君明日日中當發臨發多事不復<lb/>
得歸永辭於此侯氣彊難感悟故自訴於母願重啟侯<lb/>
遂道阿之形狀言甚備悉天明母重啟云夢不足<lb/>
恠亦何惜不一驗之濟乃遣人詣太廟下推問孫阿果<lb/>
<pb n="KR3k0054_WYG_015-16a"/>
得之形狀證騐如兒言濟涕泣曰㡬負我兒於是<lb/>
乃見孫阿具語其事阿不懼當死而喜得為泰山令惟<lb/>
恐濟言不信也曰若如節下言阿之願也不知賢子欲<lb/>
得何職濟曰隨地下樂者與之阿曰輙當奉教乃厚賞<lb/>
之言訖遣還濟欲速知其驗從領軍門至廟下十步安<lb/>
一人以𫝊阿消息辰時𫝊阿心痛已時傳阿劇日中𫝊<lb/>
阿亡濟泣曰雖哀吾兒之不幸且喜亡者有知後月餘<lb/>
兒復來語母曰已得轉為録事矣<hi>列異𫝊</hi>
<pb n="KR3k0054_WYG_015-16b"/>
世𫝊費長房得符於壺公以是制服百鬼其後鬼竊其<lb/>
符因以殺長房<lb/>
糜竺家傍有古塜夜聞哭聲尋見一婦云漢末為赤眉<lb/>
剖棺見剥乞弊衣自掩竺從其言復見婦云君應遭火<lb/>
厄今遺君青蘆杖一枚奉報後隣人見竺家有青氣如<lb/>
龍虵之形旬日火從庫起燒其珠玉十分遺一火盛之<lb/>
時見青衣童子十數個來撲火即滅<hi>拾遺記</hi>
潁川鍾繇字元常嘗數月不朝㑹意性異常或問其故<lb/>
<pb n="KR3k0054_WYG_015-17a"/>
云常有好婦來美麗非凡問者曰必是鬼物可殺之婦<lb/>
人後徃不即前止户外繇問何以曰公有相殺意繇曰<lb/>
無此勤勤呼之乃入繇斫之傷髀婦人即出以新綿拭<lb/>
血竟路明日使人尋跡之至一大冢木中有好婦人形<lb/>
體如生人著白練衫丹繡裲襠傷左髀以裲襠中綿拭<lb/>
血<hi>搜神記</hi>
廣陵王瓊之為信安令在縣忽有一鬼自稱姓蔡名伯<lb/>
喈或復談論誦詩書知古今靡所不諳問是昔蔡邕不<lb/>
<pb n="KR3k0054_WYG_015-17b"/>
答云非也與之同姓耳問此伯喈今何在云在天上或<lb/>
下作仙人飛來去受福甚快非復疇昔也<hi>齊諧</hi>
賈充伐吳時常屯項城軍中忽失充所在帳下都督周<lb/>
勤時晝眠夢見百餘人録充引入一徑勤驚覺聞失充<lb/>
乃出尋索忽覩所夢之道遂徃求之果見充行至一府<lb/>
舍侍衛甚盛府公南面而坐聲色甚厲謂充曰將亂吾<lb/>
家事者必爾與荀朂既惑吾子又亂吾孫間使任愷黜<lb/>
汝而不去又使庾純詈汝而不改今吳冦當平汝方表<lb/>
<pb n="KR3k0054_WYG_015-18a"/>
斬張華汝之暗戅皆䫫此也若不悛慎當旦夕加誅充<lb/>
因叩頭流血府公曰汝所以延日月而名器若此者皆<lb/>
衛府之勲耳終當使係嗣死於鐘<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>之間大子斃於金<lb/>
酒之中小子困於枯木之下荀朂爾亦宜同然其先徳<lb/>
小濃故在汝後數世之外國嗣亦替言畢命去充忽然<lb/>
得還營顔色憔悴性理昏錯經日乃復至後謐死於鐘<lb/>
下賈后服金酒而死賈午考竟用大杖終皆如所言<hi>搜神</hi>
<hi>記</hi>
<pb n="KR3k0054_WYG_015-18b"/>
晉潁川荀澤以太元中亡恒形見還與婦魯國孔氏嬿<lb/>
婉綢繆遂有姙焉十月而産産悉是水<hi>異苑</hi>
晉鄒湛南陽人初湛常見一人自稱甄舒仲餘無所言<lb/>
如此非一乆之乃悟曰吾宅西有積土敗瓦其中必有<lb/>
死人甄舒仲者予舍西土瓦中人也檢之果然乃厚加<lb/>
殯殮畢夢此人來謝<hi>上</hi>
宋岱為青州刺史禁淫祀著無鬼論有一書生葛巾脩<lb/>
㓨詣岱曰君絶我輩血食二十餘年君有青牛髯奴所<lb/>
<pb n="KR3k0054_WYG_015-19a"/>
以未得相困耳奴已叛牛已死今日得相加矣言絶而<lb/>
失明日岱死<hi>語林同搜神記阮瞻事  不重録</hi>
有士人買得鮮卑女名懐順自説其姑女為赤莧所魅<lb/>
始見一丈夫容質研淨著赤衣自云家在厠北女於是<lb/>
恒歌謡自得每至將夕輙結束去屋後其家伺候唯見<lb/>
有一株赤莧女子指環挂在莧上芟之而女號泣經宿<lb/>
遂死<hi>異苑</hi>
昔有一老姥雨夜紡績斷失其<graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>所在姥獨罵曰何物<lb/>
<pb n="KR3k0054_WYG_015-19b"/>
鬼擔去户外即有應聲言暫借避雨實不偷<graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>宜就覓<lb/>
之姥驚懼窺外畧無所見<graphic n="KR1810" url="https://raw.githubusercontent.com/kanripo/KR-Gaiji/master/images/KR1810.png" mimeType="image/png"/>尋獲<hi>上</hi>
吳興施續為尋陽督能言論有門生亦有理意常秉無<lb/>
鬼論忽有一黒衣白袷客來與共語遂及鬼神移日客<lb/>
辭屈乃曰君辭巧理不足僕即鬼也何以云無問鬼何<lb/>
以來答曰受使來取君期盡明日食時門生請乞酸苦<lb/>
鬼問有人似君者否門生云施續帳下都督與僕相似<lb/>
便與俱徃與都督對坐鬼手中出一鐵鑿可尺餘安着<lb/>
<pb n="KR3k0054_WYG_015-20a"/>
都督頭便舉椎打之都督云頭覺微痛向來轉劇食頃<lb/>
便亡<hi>搜神記</hi>
晉王敬伯仕東宫為衛佐休假還鄉過吳維舟中渚登<lb/>
亭望月倚琴歌泫露之詩俄聞户外有嗟賞聲見一女<lb/>
子入曰女郎悦君之琴願共撫之有頃女郎至資質婉<lb/>
麗綽有餘態從以二少女一則向先至者女郎乃撫琴<lb/>
揮絃調韻哀雅類今之登歌曰古所謂楚明君也惟嵇<lb/>
叔夜能為此聲自兹以來𫝊習數人而已復鼓琴歌遲<lb/>
<pb n="KR3k0054_WYG_015-20b"/>
風之詞因嘆息乆之乃命大婢酌酒小婢彈箜篌作宛<lb/>
轉歌女郎脱頭上金釵扣琴絃而和之意韻繁諧歌凡<lb/>
八曲敬伯惟憶二曲將去留綿卧具繡香囊并佩一雙<lb/>
以遺敬伯敬伯報以牙火籠玉琴軫既别敬伯船至虎<lb/>
牢戍吳令劉惠明者有愛女早世舟中亡卧具於敬伯<lb/>
船獲焉敬伯具以告果於帳中得火籠琴軫女郎名妙<lb/>
容字雅華大婢曰春條小婢曰桃枝皆善音相繼卒<hi>異苑</hi>
安定梁清字道修居揚州右尚方間桓徐州故宅元嘉<lb/>
<pb n="KR3k0054_WYG_015-21a"/>
十四年二月數有異光仍聞擘羅聲令婢子松蘿徃看<lb/>
見一人問云姓華名芙蓉為六甲至尊所使從太微紫<lb/>
宫下來過舊居乃留不去或烏頭人身舉面是毛擲灑<lb/>
糞穢引弓射之應弦而滅並有絳汁染箭又覩一物形<lb/>
如猴懸在樹標令人刺中其髀墮地淹沒經日反從屋<lb/>
上跛行就婢乞食團飰授之頓盡二升經日衆鬼羣至<lb/>
醜惡不可稱論松蘿牀帳塵石飛揚累晨不息婢採菊<lb/>
路逢一鬼著衣幘乗馬衛從數十人謂採菊曰我是天<lb/>
<pb n="KR3k0054_WYG_015-21b"/>
上仙人勿名作鬼問何以恒擲穢汚答曰糞穢者錢財<lb/>
之象也投擲者速遷之徵也頃之青果為揚武將軍北<lb/>
虜郡太守清厭毒既乆乃呼外國道人波羅㲲誦咒文<lb/>
見諸鬼怖懼踰垣穴壁而走皆作鳥聲於此都絶在郡<lb/>
少時夜中松蘿復見威儀器械人衆數十一人戴幘送<lb/>
書粗紙有七十許字筆跡婉媚逺擬羲獻又歌云生儂<lb/>
孔雀樓遥聞鳯凰鼓下我鄒山頭彷彿見梁魯鬼有叔<lb/>
操喪哭泣答弔不異世人鬼𫝊敎曽乞松蘿一函書題<lb/>
<pb n="KR3k0054_WYG_015-22a"/>
云故孔修之死罪白箋以弔其叔喪叙致哀情甚有銓<lb/>
次復云近徃西方見一沙門自名大摩刹問君消息寄<lb/>
五丸香以相與之清先奉使燉煌憶見此僧清有婢産<lb/>
於此遂絶<hi>上</hi>
元嘉中太山巢氏先為湘縣令居晉陵家婢採薪忽有<lb/>
一人追之如相問訊遂共通情隨婢還家仍住不復去<lb/>
巢恐為禍夜輙出婢聞與婢謳歌言語大小悉聞不使<lb/>
人見見者唯婢而已恒得錢物酒食日以充足每與飲<lb/>
<pb n="KR3k0054_WYG_015-22b"/>
吹笛而歌歌云閒夜寂已清長笛亮且鳴若欲知我者<lb/>
姓郭字長生<hi>幽明録</hi>
晉升平末故鄣縣老公有一女居深山餘杭廣求為婦<lb/>
不許公後病死女上縣買棺行半道逢廣女具道情事<lb/>
女因曰窮逼君若能徃家守父屍須吾還者便為君妻<lb/>
廣許之女曰我欄中有豬可為殺以飴作兒廣至女家<lb/>
但聞屋中有撫掌欣舞之聲廣披帷見衆鬼在堂共捧<lb/>
弄公屍廣把杖大呼入門羣鬼盡走廣守屍取豬殺至<lb/>
<pb n="KR3k0054_WYG_015-23a"/>
夜見屍邊有老鬼伸手乞肉廣因捉其臂鬼不復得去<lb/>
持之愈堅但聞户外有諸鬼共呼云老奴貪食至此甚<lb/>
快廣語老鬼殺公者必是汝可速還精神我當放汝汝<lb/>
若不還者終不置也老鬼曰我兒等殺公耳即喚鬼子<lb/>
可還之公漸活因放老鬼女載棺至相見驚悲因取女<lb/>
為婦<hi>幽明録</hi>
句章人至東野還暮不至門見路傍有小屋燈火因投<lb/>
寄止宿有一小女不欲與丈夫共宿呼鄰家女自伴夜<lb/>
<pb n="KR3k0054_WYG_015-23b"/>
共彈琴箜篌至曉此人謝去問其姓氏女不答彈琴而<lb/>
歌曰連綿葛上藤一緩復一絙欲知我姓名姓陳名阿<lb/>
登<hi>上</hi>
吳興袁乞妻臨終執乞手云我死君再娶不乞言不忍<lb/>
也既而服竟更娶乞白日見其死婦語之云君先結誓<lb/>
何負言因以刀割其陽雖不致死人性永廢<hi>異苑</hi>
臨川聶包死數年忽詣南豐相沈道襲作歌其歌笑甚<lb/>
有倫次每歌輙作花上露盈盈正聞行當歸不聞死復生<lb/>
<pb n="KR3k0054_WYG_015-24a"/>
事異辭恠<hi>上</hi>
㑹稽賀思令善彈琴嘗夜在月中坐臨風撫奏忽有一<lb/>
人形器甚偉著械有慘色至其中庭稱善便與共語自<lb/>
云是嵇中散謂賀云卿下手極快但于古法未合因授<lb/>
以廣陵散賀因得之於今不絶<hi>幽明録</hi>
宋髙平金鄉張超與同縣翟願不和願以宋元嘉中為<lb/>
方與令忽為人所殺咸疑是超超後除縣職解官還家<lb/>
入山伐林翟兄銅烏執弓持矢并賫酒醴就山貺之斟<lb/>
<pb n="KR3k0054_WYG_015-24b"/>
酌已畢銅烏曰明府昔害民叔無縁同戴天日引弓射<lb/>
之即死銅烏其夜見超云我不殺汝叔枉見殘害今已<lb/>
上訴故來相報引刀刺之吐血而死<hi>廣記</hi>
元嘉二十年王懐之丁母憂葬畢忽見樹上有嫗頭戴<lb/>
大髮身披白羅裙足不踐柯亭然虛立還家叙述其女<lb/>
遂得暴疾面乃變作向樹杪鬼狀迺與麝香服之尋復<lb/>
如常世云麝香辟惡此其驗也<hi>異苑</hi>
宋沈攸之在鎮朱道珍嘗為孱陵令劉廓為荆州户曹<lb/>
<pb n="KR3k0054_WYG_015-25a"/>
皆好圍碁日夜相就道珍元徽三年六月亡至數月廓<lb/>
坐齋中忽見一人以書授廓云朱孱陵書題云每思碁聚<lb/>
非意致闊方有來縁想能近顧廓讀畢失信所在寢疾<lb/>
尋卒<hi>渚宫舊事</hi>
梁天監元年武昌小吏顧總性昏戅不任事數為縣令<lb/>
鞭朴嘗鬱鬱懐憤因逃墟墓之間彷徨惆悵不知所適<lb/>
忽有二黄衣顧見總曰劉君頗憶疇日周旋耶總曰弊<lb/>
宗乃顧氏先未曽面清顔何有周旋之問二人曰僕王<lb/>
<pb n="KR3k0054_WYG_015-25b"/>
粲徐幹也足下前生是劉楨為坤明侍中以納賂金謫<lb/>
為小吏公當自知矣然公言辭歴歴猶見記室音㫖因<lb/>
出䄂中軸書示之曰此君集也當諦視之總試省覽乃<lb/>
了然明悟便覺文思坌涌其集人多有本唯卒後數篇<lb/>
記得詩一章題云從駕遊幽厲宫却憶平生西園文㑹<lb/>
因寄地文府正郎蔡伯喈詩曰在漢繩綱緒溟瀆多騰<lb/>
湍煌煌魏英祖拯溺靜波瀾天紀已垂定邦人亦保完<lb/>
大開相公府掇拾盡幽蘭始從衆君子日侍賢王歡文<lb/>
<pb n="KR3k0054_WYG_015-26a"/>
王在春宫蒸孝踰問安監撫多餘暇園圃恣遊觀末臣<lb/>
戴簪筆翊聖從和鸞月出行殿涼珍木清露團天文信<lb/>
輝麗鏗鏘振琅玕被命仰為和顧已試所難弱質不自<lb/>
持危脆朽萎殘豈意十餘年陵寢梧楸寒今來坤明國<lb/>
再顧簪蟬冠侍遊于離宫足躡浮雲端却想西園時主<lb/>
死暫悲酸君昔漢公卿未央冠羣賢倘若念平生覽此<lb/>
同愴然其餘七篇𫝊者失本王粲謂總曰吾本短小無<lb/>
何娶樂進女女似其父短小尤甚自别君後改娶劉荆<lb/>
<pb n="KR3k0054_WYG_015-26b"/>
州女尋生一子荆州與字翁奴今年十八長七尺三寸<lb/>
所恨未得參丈人也當渠年十一與予同覽鏡予謂之<lb/>
曰汝首魁梧於予渠立應予曰防風骨節專車不如白<lb/>
起頭小而鋭予又謂曰汝長大當為將又應予曰仲尼<lb/>
三尺童子羞言覇道况承大人嚴訓敢措意於斫刺乎<lb/>
予知其了了過人矣不知足下生來有郎娘否良乆沈<lb/>
思稍如相識因曰二君既是總友人何計可脱小吏之<lb/>
厄徐幹曰君但執前集訴於縣宰則脱矣總又問坤明<lb/>
<pb n="KR3k0054_WYG_015-27a"/>
是何國幹曰魏武開國鄴地也公昔為其國侍中遽忘<lb/>
耶公在坤明家累悉無恙賢女嬌羞娘有一篇奉憶昨<lb/>
者已誦似丈人矣詩曰憶爺抛女不歸家不作侍中為<lb/>
小吏就他辛苦棄榮華願爺相念早相見與兒買李市<lb/>
甘𤓰誦訖總不覺涕泗交下因為一章寄嬌羞娘云憶<lb/>
兒貌念兒心望兒不見淚沾襟時移世異難相見棄謝<lb/>
此生當重尋既而王粲徐幹與總殷勤叙别乃遺劉禎<lb/>
集五卷見縣令具陳其事令見禎集後詩驚曰不可使<lb/>
<pb n="KR3k0054_WYG_015-27b"/>
劉公幹為小吏即解遣以賔禮待之後不知總所在集<lb/>
亦尋失時人朂子弟皆曰死劉禎猶庇得生顧總可不<lb/>
修進哉<hi>𤣥恠録</hi>
劉導字仁成沛國人好學篤志專勤經籍慕晉嵇康曽<lb/>
隠京口與同志李士烟同宴於時秦江初霽共歎金陵<lb/>
皆傷興廢俄聞松間數女子笑聲乃見一青衣女童立<lb/>
導之前曰館娃宫歸路經此聞君志道髙閒欲冀少留<lb/>
願垂顧盼語訖二女已至容質甚異皆如仙者衣紅紫<lb/>
<pb n="KR3k0054_WYG_015-28a"/>
綃縠馨香襲人俱年二十餘導與士烟不覺起拜謂曰<lb/>
人間下俗何降神仙二女相視而笑曰住爾輕言願從<lb/>
容以陳幽抱導揖就席謂曰塵濁酒不可以進二女笑<lb/>
曰既來叙㑹敢不同觴衣紅絹者西施也謂導曰適自<lb/>
廣陵渡江而至殆不可堪深願思飲焉衣紫絹者夷光也<lb/>
謂導曰同宫三妹乆曠深幽與妾此行盖為君子導語<lb/>
夷光曰夫人之姊固為導匹乃指士烟曰此夫人之偶也<lb/>
夷光大笑而熟視之西施曰李郎風儀亦足相匹夷光<lb/>
<pb n="KR3k0054_WYG_015-28b"/>
曰阿婦容貌豈得動人合座喧笑俱起就寢臨曉請去<lb/>
尚未天明西施謂導曰妾本浣紗之女吳王之姬君固<lb/>
知之矣為越所遷妾落他人之手吳王歿後復居故國<lb/>
今吳王已耄不任妾等夷光是越王之女越昔貢吳王<lb/>
者妾與夷光相愛坐則同席出則同車今者之行亦因<lb/>
縁㑹言訖惘然導與士烟深相感恨聞京口曉鐘各執<lb/>
手曰後㑹無期西施以寳鈿一隻留與導夷光拆裙珠<lb/>
一雙亦贈士烟言訖共乗寳車去如風雨音猶在耳頃<lb/>
<pb n="KR3k0054_WYG_015-29a"/>
刻無見時梁武帝天監十一年七月也<hi>窮恠録</hi>
王諿瑯琊人也仕梁為南康王記室亡後數年妻子困<lb/>
於衣食嵗暮諿見形謂婦曰我若得財物當以相寄後<lb/>
月小女探得金指環一雙<hi>集靈記</hi>
長白山西有夫人墓清河崔羅什弱冠有令望被徵詣<lb/>
州道經於此忽見朱門粉壁樓閣相接俄有一青衣出<lb/>
語什曰女郎須見崔郎什恍然下馬兩重門内有一青<lb/>
衣通問引前什曰行李之中忽重䝉厚命素既不叙無<lb/>
<pb n="KR3k0054_WYG_015-29b"/>
宜深入青衣曰女郎平陵劉府君之妻侍中吳質之女<lb/>
府君先行故欲相見什遂前什就牀坐其女在户東坐<lb/>
與什叙温涼室内二婢秉燭女呼一婢令以玉夾膝置<lb/>
什前什素有才藻頗善諷詠雖疑其非人亦愜心好也<lb/>
女曰比見崔郎息駕庭樹皆若吟歗故延入一叙玉顔什<lb/>
遂問曰魏帝與尊公書稱尊公為元城令然否也女曰<lb/>
家君元城之日妾生之嵗什仍與論漢魏時事悉與魏<lb/>
史符合言多不能備載什曰貴夫劉氏願告其名女曰<lb/>
<pb n="KR3k0054_WYG_015-30a"/>
狂夫劉孔才之第二子名瑤字仲璋比有罪被攝乃去<lb/>
不返什下牀辭出女曰從此十年當更奉面什遂以玳<lb/>
瑁簪留之女以指上玉環贈什什上馬行數十步囘顧<lb/>
乃見一大冢什届歴下以為不祥遂躬設齋以環布施<lb/>
天統末什為王事所牽築河隄于桓家冢遂於幕下話<lb/>
斯事于濟南奚叔布因下泣曰今嵗乃是十年無何什<lb/>
在園中食杏忽見一人云報女郎信俄即去食一杏未<lb/>
盡而卒什二為郡功曹為州里推重及死無不傷歎<hi>襍俎</hi>
<pb n="KR3k0054_WYG_015-30b"/>
煬帝夕泛舟北海忽見水上有小舟至乃後主也帝起<lb/>
迎之後主曰聞開隋渠引洪河之水東遊維揚因作詩<lb/>
以奏云隋室開兹水初心謀大賖一千里力役百萬民<lb/>
吁嗟水殿不復返龍舟成小瑕溢流隨陡岸濁浪噴黄<lb/>
沙兩人迎客至二月栁飛花日脚沈雲外榆梢噪暝鴉<lb/>
如今遊子俗異日便天家且樂人間景休尋海上槎人<lb/>
喧舟艤岸風細錦㠶斜莫言無後利千古壯京華<hi>海山記</hi>
煬帝在江都嘗遊吳公宅雞臺恍惚間與陳後主相遇<lb/>
<pb n="KR3k0054_WYG_015-31a"/>
尚稱帝為殿下後主舞女數十許羅侍左右中一人迥<lb/>
美帝屢目之後主云即麗華也乃以緑文測海蠡酌紅<lb/>
粱新醖勸帝帝飲之甚歡因請麗華舞玉樹後庭花麗<lb/>
華徐起終一曲後主問帝蕭妃何如此人帝曰春蘭秋<lb/>
菊各一時之秀也<hi>隋遺録</hi>
　<lb/>
　<lb/>
　<lb/>
<pb n="KR3k0054_WYG_015-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣博物志卷十五<lb/>
</p>
<p>
</p>
  </div>
</body>
</text>
</TEI>
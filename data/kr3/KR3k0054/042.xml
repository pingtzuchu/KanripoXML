<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷四十二</head> <lb/>
    <p>
<pb n="KR3k0054_WYG_042-1a"/>
欽定四庫全書<lb/>
　廣博物志卷四十二<lb/>
　　　　　　　　　　　　明　董斯張　撰<lb/>
　　草木一<hi>榖</hi>　<hi>芝/</hi>　<hi>諸草/</hi>　<hi>諸木</hi>
天文以七列精以五故嘉禾之滋莖長五尺五七三十<lb/>
五神盛故連莖三十五穗以成盛徳禾之極也<hi>春秋説題辭</hi>
都廣之野百穀自生冬夏播琴<hi>播琴猶播殖  山海經</hi>
粟神名許給姓庸天　麥神名福習　黍神名侜佞蘭<lb/>
<pb n="KR3k0054_WYG_042-1b"/>
郝　豆神名靈殖姓樂<hi>春秋佐助期</hi>
甲貨之户曰粢為上物賈七十乙貨之戸曰黍為中物<lb/>
石六十丙貨之戸曰赤豆為下物石五十丁貨之戸曰<lb/>
稻粟令為上種石四十戊貨之戸曰麥為中物石三十<lb/>
已貨之戸曰大豆為下物石二十庚貨之戸曰穬比疏<lb/>
食故無賈辛貨之户曰果比疏食無賈壬癸無貨<hi>越絶書</hi>
夫稼為之者人也生之者天也養之者地也是以稼之<lb/>
容足耨之容耰耘之容手是謂耕道農攻食工攻器賈<lb/>
<pb n="KR3k0054_WYG_042-2a"/>
攻貨時事不龔敚之以土功是謂大凶凡稼蚤者先時<lb/>
暮者不及時寒暑不節稼乃多災冬至已後五旬有七<lb/>
日而昌生於是乎始耕事農之道見生而藝生見死而<lb/>
穫死天發時地産財不與人期有年祀土無年祀土無<lb/>
失人時迨時而作過時而止老弱之力可使盡起不知<lb/>
時者未至而逆之既往而慕之當其時而薄之此從事<lb/>
之下也夫耨必以旱使地肥而土緩稼欲産於塵土而<lb/>
殖於地堅者慎其種勿使數亦無使疎於其施土無使<lb/>
<pb n="KR3k0054_WYG_042-2b"/>
不足亦無使有餘畎欲深以端畝欲沃以平下得隂上<lb/>
得陽然後盛生立苗有行故速長强弱不相害故速大<lb/>
正其行通其中疎為冷風則有收而多功率稼望之有<lb/>
餘就之則疎是地之竊也不除則蕪除之則虛是事之<lb/>
傷也苗其弱也欲孤其長也欲相與居其熟也欲相與<lb/>
扶三以為族稼乃多穀凡苗之患不俱生而俱死是以<lb/>
先生者美米後生者為粃是故其耨也長其兄而去其<lb/>
弟樹肥無使扶疎樹墝不欲專生而獨居肥而扶疎則<lb/>
<pb n="KR3k0054_WYG_042-3a"/>
多粃墝而獨居則多死不知耨者去其兄而養其弟不<lb/>
收其粟而收其粃上下不安則稼多死得時之禾長秱<lb/>
而大穗圓粟而薄糠米<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>而香舂之易而食之强失時<lb/>
之禾深芒而小莖穗鋭多粃而青蘦得時之黍穗不芒<lb/>
以長搏米而寡糠失時之黍大本華莖葉膏短穗得時<lb/>
之稻莖葆長秱穗如馬尾失時之稻纎莖而不滋厚糠<lb/>
而菑死得時之麻疎節而色陽堅枲而小本失時之麻<lb/>
蕃柯短莖岸節而葉蟲得時之菽長莖而短足其莢二<lb/>
<pb n="KR3k0054_WYG_042-3b"/>
七以為族多枝數節競葉繁實稱之重食之息失時之<lb/>
菽必長而蔓浮葉虛本疎節而小莢得時之麥長秱而<lb/>
頸族二七以為行薄翼而䵍色食之使人肥且有力失<lb/>
時之麥胕腫多病弱苗而翜穗是故得時之稼豐失時<lb/>
之稼約庶穀盡宜從而食之使人四衞變强耳目聰明<lb/>
凶氣不入身無苛殃善乎孔子之言冬飽則身温夏飽<lb/>
則身涼夫温涼時適則人無病疹人無病疹是疫癘不<lb/>
行故曰穀者人之天是以興王務農王不務農是棄人<lb/>
<pb n="KR3k0054_WYG_042-4a"/>
也王而棄人將何國哉<hi>亢倉子</hi>
嘉禾五穀之長王者徳盛則二苗共秀於周徳三苗共<lb/>
穗於商徳同本異穟於夏徳異本同秀<hi>宋書</hi>
巨鬯三禺之禾一稃二米王者宗廟修則出<hi>上人周時倭  貢鬯</hi>
<hi>草</hi>
破藏稷逼麥稷此二者以四月熟<hi>廣志</hi>
黍有燕<graphic n="KR1984" url="https://raw.githubusercontent.com/kanripo/KR-Gaiji/master/images/KR1984.png" mimeType="image/png"/>黍牛黍<lb/>
秔有烏秔白穬青幽白夏之名<hi>並上</hi>
<pb n="KR3k0054_WYG_042-4b"/>
汜勝之種殖書無稷<hi>爾雅釋文</hi>
穫菽尋汜氏之書露葵徵尹君之録<hi>類林</hi>
穫再生者名稻孫<hi>稻書</hi>
郭上之黍北里之禾一茅三脊<hi>封禪所藉也  管子</hi>
𤣥山之梨不周之稻陽樸之薑越裳之梅<hi>崔駰七依</hi>
華薌重秬<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>臯香秔<hi>南都賦</hi>
雍丘之粱清流之稻<hi>魏都賦</hi>
江表唯長沙有好米上風炊之五里聞香<hi>魏文帝書</hi>
<pb n="KR3k0054_WYG_042-5a"/>
酆都山上樹禾水澤如世間但稻米粒幾大味如菱其<lb/>
餘四穀不爾但名稻為重思耳杜瓊作重思賦曰霏霏<lb/>
春茂翠矣重思靈炁交被嘉穀應時四節既享祝人以<lb/>
祀神禾鬱乎浩京巨穗横我𤣥臺爰有明祥帝者以熙<lb/>
此之謂矣<hi>真誥</hi>
因祗國丈夫勤於耕稼一日鋤十頃地又貢嘉禾一莖<lb/>
盈車故時俗四言詩曰力勤十頃能致嘉穎<hi>拾遺記</hi>
員嶠多大鵲高一丈銜不周之粟粟穗高三丈粒皎如<lb/>
<pb n="KR3k0054_WYG_042-5b"/>
玉鵲銜粟飛於中國其粟食之厯月不饑<lb/>
有背明之國来貢其方物言其鄉在扶桑之東見日出<lb/>
於西方其國昬昬常暗宜種百穀名曰融澤方三千里<lb/>
五穀皆良食之後天而死有浹日之稻種之十旬而熟<lb/>
有翻形稻言食者死而更生夭而有壽有清明稻食者<lb/>
延年也清腸稻食一粒厯年不饑有搖枝粟其枝長而<lb/>
弱無風常搖食之益髓有鳯冠粟似鳯鳥之冠食者多<lb/>
力有逰龍粟葉屈曲似逰龍也有瓊膏粟白如銀食此<lb/>
<pb n="KR3k0054_WYG_042-6a"/>
二粟令人骨輕有繞明豆其莖弱自相縈纒有挾劒豆<lb/>
其莢形似人挾劒横斜而生有傾離豆言其豆見日葉<lb/>
垂覆地食者不老不疾有延精麥延壽益氣有昆和麥<lb/>
調暢六府有輕心麥食者體輕有醇和麥為麴以釀酒<lb/>
一醉累月食之凌冬可袒有含露麥穟中有露味甘如<lb/>
飴有紫沈麻其實不浮有雲氷麻實冷而有光宜為油<lb/>
澤有通明麻食者夜行不持燭是苣蕂也食之延壽後<lb/>
天而老<hi>並上</hi>
<pb n="KR3k0054_WYG_042-6b"/>
神農就田作耨天應以嘉榖<hi>禮含文嘉</hi>
禹時天雨稻古詩云安得天雨稻飼我天下民<hi>述異記</hi>
西方佛沙伏國有昔尸毗王倉庫為火所燒其粳米焦<lb/>
然於今猶在若服一粒永無瘧患彼國人民須以為藥<lb/>
<hi>伽藍記</hi>
炎帝時有丹雀銜九穗禾其墜地者帝乃拾之以植於<lb/>
田食者老而不死<hi>拾遺記</hi>
丙午至于鵶韓氏爰有樂野温和穄麥之所生<hi>穆天子傳</hi>
<pb n="KR3k0054_WYG_042-7a"/>
八駿東征止收黑水之麥七萃西討纔獲苦山之菜<hi>周𢎞</hi>
<hi>正謝敕賚紫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>啓</hi>
桓公觀於野曰何物可比於君子之徳乎隰朋對曰夫<lb/>
粟内甲以處中有卷城外有兵刃未敢自恃自命曰粟<lb/>
此其可比於君子之徳乎管仲曰苗始其少也眴眴何<lb/>
其孺子也至其壯也莊莊乎何其士也至其成也由由<lb/>
乎兹免何其君子也天下得之則安不得則危故命之<lb/>
曰禾此其可比於君子之徳矣<hi>管子</hi>
<pb n="KR3k0054_WYG_042-7b"/>
文公得𤣥山之粟而美之欲種之宫中問於冀缺對曰<lb/>
臣嘗服稼穡之事矣凡五穀必以種今君所植者末也<lb/>
種之必不能生公曰寡人不慧不知稼穡微子之言惑<lb/>
其不解乎冀缺曰務農重穀國之本也君之言及此晉<lb/>
國之福也<hi>晉史乗</hi>
呉起欲攻小亭置一石赤黍門外令人能徙此至於西門<lb/>
外者賜之上田宅人爭徙之乃下令曰明日攻秦能先<lb/>
登者仕之大夫賜之上田宅於是攻之一朝而拔<hi>韓非子</hi>
<pb n="KR3k0054_WYG_042-8a"/>
歸州有米田屈原耕此産白米似玉<lb/>
范冉遭黨錮推鹿車載妻子以捃拾自資兒嘗拾得五<lb/>
斛麥鄰人遺之一斛冉後知即令併送六斛還<hi>後漢書</hi>
蔡茂初在廣漢夢坐大殿極上有三穗禾茂跳取之得<lb/>
其中穗輒復失之以問主簿郭賀賀離席慶曰大殿者<lb/>
宫府之形象也極而有禾人臣之上禄也取中穗是中<lb/>
台之位也於字禾失為秩雖曰失之乃所以得禄秩也<lb/>
衮職有闕君其補之旬月而茂徵焉<hi>上</hi>
<pb n="KR3k0054_WYG_042-8b"/>
孔融教高密令曰志士鄧子然告困焉得愛釡庾之間<lb/>
以傷烈士之心與豆三斗<lb/>
吳孫亮五鳯元年六月交趾稗草化為稻昔三苗將亡<lb/>
五穀變種此草妖也其後亮廢<hi>晉書</hi>
全琮父使琮齎米數千斛到吳交易皆㪚空船而還曰<lb/>
所市非急而士大夫方有倒懸之患便賑贍不啓報父<lb/>
父大竒之<hi>吳志</hi>
魯肅不治家事以賑窮結士為務周瑜為居巢長過肅<lb/>
<pb n="KR3k0054_WYG_042-9a"/>
并求資糧肅時有兩囷米各三千斛肅乃指一囷與瑜<lb/>
瑜遂定僑札之交<hi>上</hi>
衞倫過予言及於味稱魏故侍中劉子陽食餅知鹽生<lb/>
精味之至也予曰荀朂識勞薪易牙别淄澠子陽今之<lb/>
妙也定之何難倫因命僕取糗糧以進予嘗之曰麥也<lb/>
有杏李柰味三果之熟也不同子焉得兼之倫笑而不<lb/>
答退告人曰士安之識過劉氏吾將来家實多故杏時<lb/>
將發糅以杏汁李柰又糅以李柰汁故兼三味<hi>𤣥晏春秋</hi>
<pb n="KR3k0054_WYG_042-9b"/>
余慎終屋之南榮有孤黍生焉因泥之濕遭雨之潤宿<lb/>
昔芽蘖滋茂甚速塗燥根淺忽然萎殞深感此黍不韜<lb/>
種以待時貪榮棄本寄身非所自取凋枯不亦宜乎<hi>晉嵇</hi>
<hi>含孤黍賦序</hi>
王褒字偉元計口而食嘗刈麥人助之褒棄之<hi>魏志</hi>
郭翻少有志操居貧無業起往古荒田先立表題經年<lb/>
無主然後乃作將熟有認之者翻悉推與之縣令聞以<lb/>
稻歸翻翻不受<hi>晉中興書</hi>
<pb n="KR3k0054_WYG_042-10a"/>
東魏後靜帝天保初四月禾夜生於帝銅硯中及明晨<lb/>
長數寸有穗其年帝遇鴆而崩<hi>廣五行記</hi>
隋文創厯佛教大興廣募遺僧依舊安置時楩梓一谷<lb/>
三十餘僧應詔出家並住官寺唯道安依本山居守素<lb/>
林壑時行村聚惠益生靈村中田遺生者家徒壁立而<lb/>
有四女著幣布齊膝而已四女赤露大女名華嚴年已<lb/>
二十唯有麤布二尺擬充布施安引村衆次至其門愍<lb/>
斯貧苦遂度不入大女思念由我貧煎不及福㑹今又<lb/>
<pb n="KR3k0054_WYG_042-10b"/>
不修當來倍此周徧求物閴爾無從仰面悲號遂見屋<lb/>
甍一把亂麻用塞明孔挽取科捒得穀十餘按以成米<lb/>
并將前布擬用隨喜身既無衣待至夜暗匍匐而行趣<lb/>
齋共所以前施物遙擲衆中十餘粒米别奉炊飯因發<lb/>
願曰女人窮業久自種得竭貧行施用希来報輒以十<lb/>
餘黄米投飯甑中必若至誠貧業盡者當願所炊之飯<lb/>
變成黄色如無所感命也奈何作此誓已掩淚而返於<lb/>
是甑中五石米飯並成黄色大衆驚嗟未知所以周尋<lb/>
<pb n="KR3k0054_WYG_042-11a"/>
縁搆乃云田遺生女之願力也<hi>高僧傳</hi>
滕景真在廣州七層寺元徽中罷職歸家婢炊釜中忽<lb/>
有聲如雷米上芃芃隆起滕就視聲轉壯甑上花生數<lb/>
十漸長似蓮花色赤有光似金俄頃萎滅旬日滕得病<lb/>
卒<hi>異苑</hi>
考功郎竇一嘲麥鐵杖曰麥是何姓鐵杖應聲對曰麥<lb/>
豆不殊那忽相怪竇赧然無以應之<hi>隋書芝以下</hi>
芝英者王者親近耆老養有道則生<hi>宋書</hi>
<pb n="KR3k0054_WYG_042-11b"/>
句曲山五芝求之者投金環二雙於石間勿顧念必得<lb/>
矣第一芝名龍仙食之為太極仙第二芝名叅成食之<lb/>
為太極大夫第三芝名燕胎食之為正乙郎中第四芝<lb/>
名夜光洞草食之為太清左御史第五芝名料玉食之<lb/>
為三官真御史<hi>茅君内傳</hi>
閬野者閬風之府是也崑崙上有九府是為九宫太極<lb/>
為太宫也諸仙人俱是九宫之官僚耳至於真人乃九<lb/>
宫之公卿大夫仙官有上下各有次秩仙有左右府而<lb/>
<pb n="KR3k0054_WYG_042-12a"/>
有左右公左右卿左右大夫左右御史也明大洞為仙<lb/>
卿服金丹為大夫服象芝為御史若得太極隠芝服之<lb/>
便為左右仙公及真人矣<hi>真誥</hi>
羅江大霍有洞臺中有五色隠芝華陽洞亦有五種夜<lb/>
光芝良常山有螢火芝此物在地如螢火狀其實似草<lb/>
而非也大如豆形紫華夜視有光得食一枚心中一孔<lb/>
明食七枚七孔明可夜書計得食四十七枚壽萬年包<lb/>
山中有白芝又有隠泉之水正紫色華陽雷平山有田<lb/>
<pb n="KR3k0054_WYG_042-12b"/>
公泉水飲之除腹中三蟲與隠泉水同味云是玉砂之<lb/>
流津也用以浣衣不用灰以此為異耳<hi>上</hi>
食四節隠芝者位為真卿食金闕玉芝者位為司命食<lb/>
流明金英者位為司禄食長曜雙飛者位為真伯食夜<lb/>
光洞草者總主左右御史之任<hi>真仙通鑑</hi>
名山生神芝不死之草上芝為車馬形中芝為人形下<lb/>
芝為六畜形<lb/>
石芝者石象芝生於海隅名山及島嶼之涯有積石者<lb/>
<pb n="KR3k0054_WYG_042-13a"/>
其狀如肉象有頭尾四足者附於大石赤者如珊瑚白<lb/>
者如截肪黑者如澤漆青者如翠羽黄者如紫金而皆<lb/>
光明洞徹如堅氷也晦夜去之三百步便望見其光矣<lb/>
大者十餘觔小者三四觔非久齋至精及佩老子入山<lb/>
靈寶五符亦不能得見此輩也凡見諸芝且先以開山<lb/>
却害符置其上則不得復隠蔽化去矣徐徐擇王相之<lb/>
日設醮祭以酒脯祈而取之從日下禹步閉氣而往也<lb/>
玉脂芝生於有玉之山常居懸危之處玉膏流出萬年<lb/>
<pb n="KR3k0054_WYG_042-13b"/>
已上則凝而成芝有似鳥獸之形色無常采率多似山<lb/>
𤣥水蒼玉也亦鮮明如水精得而末之以無心草汁和<lb/>
之須臾成水服一升得一千嵗也七明七光芝皆石也<lb/>
生臨水之高山石崖之問狀如盤椀不過徑尺以還有<lb/>
莖蔕連綴之起三四寸有七孔者名七明九孔者名九<lb/>
光光皆如星百餘步内夜皆望見其光其光自别可㪚<lb/>
不可合也常以秋分伺之得之擣服方寸七入口則翕<lb/>
然身熱五味甘美盡一觔則得千嵗令人身有光所居<lb/>
<pb n="KR3k0054_WYG_042-14a"/>
暗地如月可以夜視也石蜜芝生少室石戸中戸上刻<lb/>
石為科斗字曰得服石蜜芝一斗者壽萬嵗石桂芝生<lb/>
名山石穴中似桂樹而實石也高尺許大徑尺光明而<lb/>
味辛有枝條擣服之一觔得千嵗也石腦芝生滑石中<lb/>
初破之其在石中五色光明而自動服一升得千嵗矣<lb/>
石硫黄芝五嶽皆有而箕山為多其方言許由就此服<lb/>
之而長生故不復以富貴累意不受堯禪也如此有百<lb/>
二十皆石芝也事在太乙玉策及昌宇<hi>一作字</hi>内記不可<lb/>
<pb n="KR3k0054_WYG_042-14b"/>
具稱也及夫木芝者松脂淪入地千嵗化為茯苓萬嵗<lb/>
其上生小木狀似蓮花名曰木威喜芝夜視有光持之<lb/>
甚滑燒之不然帶之辟兵以帶雞而雜以他雞十二頭<lb/>
共籠之去之十二步射十二箭他雞皆傷帶威喜芝者<lb/>
終不傷也從生門上採之於六甲隂乾之百日末服方<lb/>
寸匕日三盡一枚則三千嵗也千嵗之柏木其下根如<lb/>
生人長七寸刻之有血以其血塗足下可以步行水上<lb/>
不沒以塗人鼻以入水水為之開可以止住淵底也以<lb/>
<pb n="KR3k0054_WYG_042-15a"/>
塗身則隠形欲見則拭之又可以治病又刮以雜巨勝<lb/>
為燭夜遍照地下有金銀玉寶藏則光變青而下垂以<lb/>
鍤掘之可得也末之服盡十觔則千嵗也又松樹枝三<lb/>
千嵗者其皮中有聚脂狀如龍形名曰日飛節芝大者<lb/>
重十觔末服之盡十觔得五百嵗也菌芝或生深山之<lb/>
中或生大木之下或生泉之側其狀或如宫室或如車<lb/>
馬或如龍虎或如人形或如飛鳥五色無常亦百二十<lb/>
種自有圖也皆當禹步往採取之刻以骨刀隂乾末服<lb/>
<pb n="KR3k0054_WYG_042-15b"/>
方寸匕人人昇仙中者數千嵗下者千嵗也又有樊桃<lb/>
芝其木如昇龍其花葉如丹羅其實如翠鳥高不過五<lb/>
尺生於名山之陰東流泉水之上以立夏之候伺之得<lb/>
而末服之盡一株得五千嵗也參成芝赤色有光扣之<lb/>
枝葉如金石之音折而續之即復如故木渠芝寄生大<lb/>
木上如蓮花九莖一叢其味甘而辛建木芝實生於都<lb/>
廣其皮如纓虵其實如鸞鳥此三芝得服之白日昇天<lb/>
也黄盧子尋木華𤣥液華此二芝生於泰山要鄉及奉<lb/>
<pb n="KR3k0054_WYG_042-16a"/>
高有得而服之皆令人壽千嵗黄檗檀桓芝服之者千<lb/>
嵗黄檗木下根有如三斛器去本株一二十餘丈有以<lb/>
細根相連狀如縷得末而服之盡一枝則成地仙不死<lb/>
也此輩復有百二十種自有圖也草芝有獨搖芝無風<lb/>
自動其莖大如手指赤如丹素葉似莧其根有大魁如<lb/>
斗有細者如雞子十二枝周繞大根之四方如十二辰<lb/>
也相去丈許皆有細根如白髮以相連生高山深谷之<lb/>
上其所生左右無草得其大魁末服之盡則得千嵗服<lb/>
<pb n="KR3k0054_WYG_042-16b"/>
其細者一枝百嵗可以分他人也懷其大根即隠形欲<lb/>
見則左轉而出之牛角芝生虎壽山及呉坂上狀似蔥<lb/>
特生如牛角長三四尺青色末服方寸七日三至百日<lb/>
則得千嵗矣龍仙芝狀似昇龍之相負也以葉為鱗其<lb/>
根則如蟠龍服一枝則得千嵗矣麻母芝似麻而莖赤<lb/>
色花紫色紫珠芝其花黄其葉赤其實如李而紫色二<lb/>
十四枚輒相連而垂如貫珠也白苻芝高四五尺似梅<lb/>
常以大雪而花季冬而實朱草芝九曲曲有三葉葉有<lb/>
<pb n="KR3k0054_WYG_042-17a"/>
三世也五徳芝狀似樓殿莖方其葉五色各具而不雜<lb/>
上如偃蓋中有甘露紫氣起數尺矣龍御芝常以仲春<lb/>
對生三節十二枝下根如坐人凡此草芝又有百二十<lb/>
種皆隂乾服之則令人與天地相畢或得千嵗二千嵗<lb/>
<hi>抱朴子</hi>
青雲芝生於名山之隂青蓋三重上有雲氣覆之食之<lb/>
令人壽能乗雲通天見鬼神<lb/>
靈芝一名壽潛一名希夷<hi>續古今註</hi>
<pb n="KR3k0054_WYG_042-17b"/>
西王母云仙藥有太真紅芝草<hi>漢武内傳</hi>
文山紫芝雍梁朱草生長和氣王以為寶<hi>焦氏易林</hi>
瑤光得陵出黑芝<hi>春秋運斗樞</hi>
有七色芝生玉梁下其色青光輝耀謂之蒼芝<hi>拾遺記</hi>
欲求芝草入名山必以三月九月此山開出神藥之月<lb/>
也勿以山佷日必以天輔時三竒會尤佳出三竒吉門<lb/>
到山須六隂日明堂之時帶靈寶符牽白犬抱白雞以<lb/>
白鹽一斗及開山符檄著大石上執吳唐草<hi>或作花</hi>一把<lb/>
<pb n="KR3k0054_WYG_042-18a"/>
以入山山神喜必得之也又採芝及服芝欲得王相專<lb/>
和之日支干上下相生為佳此諸芝名山多有之但凡<lb/>
庸道士心不專精行穢徳薄又不曉入山之術雖得其<lb/>
圖不知其狀亦終不能得也<hi>抱朴子</hi>
柱無故生芝者白為喪赤為血黑為賊黄為喜其形如<lb/>
人面者亡財如牛羊者遠役如龜虵之類者田蠶耗<hi>彚苑</hi>
林屋洞有白芝紫泉<lb/>
月精芝秋生山羊石上服之長生<lb/>
<pb n="KR3k0054_WYG_042-18b"/>
炎帝始教民耒耜勤畎畝之事百穀滋阜聖徳所感無<lb/>
不著焉神芝發其異色靈苗擢其嘉穎陸池丹蕖駢生<lb/>
如蓋香露滴<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>下流成池因為豢龍之圃朱草蔓衍扵<lb/>
街衢卿雲蔚藹於叢薄<hi>拾遺記</hi>
黄帝以五芝為房名<hi>徐整長厯</hi>
黄帝陞鴻隄受神芝於黄蓋<hi>路史</hi>
章帝元和二年芝生沛如人冠又生章武如人抱三子<lb/>
狀建初五年芝生潁川常以六月中生一葉五嵗五重<lb/>
<pb n="KR3k0054_WYG_042-19a"/>
春青夏紫秋白冬黑色十月後黄氣出上五寸<hi>古今注  以下</hi>
<hi>諸草</hi>
陸璣為詩草木疏劉杳為離騷草木疏<lb/>
日馮生陽閼<hi>日馮木之先也</hi>陽閼生喬如喬如生幹木幹木生<lb/>
庶木凡根拔木者生於庶木根拔生程若<hi>根拔草先也</hi>程若<lb/>
生𤣥玉𤣥玉生醴泉醴泉生皇辜皇辜生庶草凡根拔<lb/>
草者生於庶草海閭生屈龍<hi>海閭浮草之先也</hi>屈龍生容華容<lb/>
華生蔈蔈生萍藻萍藻生浮草凡浮生不根拔者生於<lb/>
<pb n="KR3k0054_WYG_042-19b"/>
萍藻<hi>淮南子</hi>
凡草生而初達謂之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>江淮陳之内謂之蔑青齊兗冀<lb/>
之間謂之葼燕之北鄙朝鮮洌水之間謂之茦故傳曰<lb/>
慈母之怒子也雖折葼笞之其惠存焉<hi>方言</hi>
薙氏<hi>主除草者</hi>掌殺草<hi>草害稼穡/故殺之</hi>春始生而萌之<hi>春生氣始達故萌之</hi>
<hi>而弗治也</hi>夏日至而夷之<hi>夷平也謂迫地而刈之也夏至一隂生故可以夷之也</hi>秋繩<lb/>
而芟之<hi>含實曰繩芟其繩則不成熟矣</hi>冬日至而耜之<hi>冬至一陽生則用耒耜以去根</hi>
<hi>也</hi>若欲其化也<hi>欲化/為土</hi>則以水火變之<hi>以火而燒其芟夷之本末又從而加</hi>
<pb n="KR3k0054_WYG_042-20a"/>
<hi>之以水也</hi>掌凡殺草之政令<hi>周禮</hi>
柞氏<hi>主除木者</hi>掌攻草木及林麓<hi>攻治也積木曰林山足曰麓</hi>夏日至令<lb/>
刋陽木而火之<hi>刋謂斫去其皮也山南曰陽陽木以至陽之日刋而火之</hi>冬日至令<lb/>
剝隂木而水之<hi>剝亦刋也山北曰隂隂木以至隂之日剝而水之則陽木隂木皆不復生矣</hi>
若欲其化也<hi>欲其化而為土</hi>則春秋變其水火<hi>則隂木至春又從而火之陽木</hi>
<hi>至秋又從而水之則無萌蘖之生矣</hi>凡攻木者掌其政令<hi>凡治木者皆冇政以正之令以</hi>
<hi>命之  上</hi>
木有松柏橿檀之倫百八十餘種草有芝英萍實靈沼<lb/>
<pb n="KR3k0054_WYG_042-20b"/>
黄精白符竹翣戒火長生不死者萬數<hi>列仙傳序</hi>
䔌蘇白䓘也茈藄蕨也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也王白萯也蒩蕺也藜蘆<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也菗蒢地榆也莪蒿䕲蒿也蕳蘭也蘱<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也㢘<lb/>
薑葰也草蒿青蒿也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乳苦杞也㳺冬苦菜也桼姑艾<lb/>
但鹿何澤<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也荲羊蹏也牛荎牛䣛也□耳馬莧也卬<lb/>
昌陽菖蒲也攣夷芍藥也菥蓂馬辛也<graphic n="KR2783" url="https://raw.githubusercontent.com/kanripo/KR-Gaiji/master/images/KR2783.png" mimeType="image/png"/>蔀魚薺也狗<lb/>
薺大室<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>也藡萑也會及五味也山蘄當歸也芪母兒<lb/>
踵東根也郝蟬也蔘也飛㢘屚蘆也伏豬木禾也貝父<lb/>
<pb n="KR3k0054_WYG_042-21a"/>
藥實也王連蕀苑遠志也其上謂之小草黄良大黄也<lb/>
䒲葿黄文内虛黄芩也因塵馬先虵㮚馬麻虵床也葽<lb/>
莠也常蓼馬尾蔏<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也鬼桃銚弋羊桃也虎蘭澤蘭也<lb/>
褱續㫁也地髓地黄也薫草蕙草也茯神茯苓也茈葳<lb/>
陵苕蘧麥也女蘿松蘿也陵澤甘遂也馬唐馬飯也山<lb/>
薑<graphic n="KR1637" url="https://raw.githubusercontent.com/kanripo/KR-Gaiji/master/images/KR1637.png" mimeType="image/png"/>也地血茹蘆蒨也兎韭兎絲也地筋枸杞也地毛<lb/>
莎隋也美丹甘草也苦萃款凍也黄精龍銜也細條少<lb/>
辛細辛也菝挈狗脊也䔖芰薢茍也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>明羊角也苓耳<lb/>
<pb n="KR3k0054_WYG_042-21b"/>
葹常枲胡枲枲耳也雞狗獳哺公也羊蹢躅英光也堇<lb/>
藋也茟藜也寄屏寄生也犂如桔梗也白<graphic n="KR1637" url="https://raw.githubusercontent.com/kanripo/KR-Gaiji/master/images/KR1637.png" mimeType="image/png"/>牡丹也龍<lb/>
木龍須也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>莖澤<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也顛棘女木也陵逰龍膽也鹿腸<lb/>
𤣥參也地精人葠也苦心沙參也其蒿青蓑也飛芝烏<lb/>
毒也楚蘅杜蘅也葃菇水芋烏芋也龍沙麻黄也無心<lb/>
鼠耳也女腸女宛也天豆雲實也䕯䓑也竺竹也其表<lb/>
曰笢其裏曰本䈓□<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR3173" url="https://raw.githubusercontent.com/kanripo/KR-Gaiji/master/images/KR3173.png" mimeType="image/png"/>桃支也□䉋䉅也菌薫也其<lb/>
葉謂之蕙蕖芽也其莖謂之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>䖂茆鳬葵也菎<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也荆<lb/>
<pb n="KR3k0054_WYG_042-22a"/>
葵荍也䒢蓂也苞䕆也水苜□也屈居盧茹也□菝萲<lb/>
□也<graphic n="KR2995" url="https://raw.githubusercontent.com/kanripo/KR-Gaiji/master/images/KR2995.png" mimeType="image/png"/>子菜也山茝□香藁本也貫節貫衆也□起實<lb/>
□㠯也女青烏葛也巴尗巴豆也烏□㢘也燕薁蘡舌<lb/>
也茈䓞茈草也䓈芡雞頭也周麻也土瓜茐也藈菇□<lb/>
<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>王瓜也王廷<graphic n="KR1538" url="https://raw.githubusercontent.com/kanripo/KR-Gaiji/master/images/KR1538.png" mimeType="image/png"/>藇署預也<graphic n="KR3571" url="https://raw.githubusercontent.com/kanripo/KR-Gaiji/master/images/KR3571.png" mimeType="image/png"/>山蜀桼也藟藤也石髮<lb/>
石衣也采䆃<graphic n="KR2292" url="https://raw.githubusercontent.com/kanripo/KR-Gaiji/master/images/KR2292.png" mimeType="image/png"/>也秆䅝稭槀也黍穰謂之䅀稻穰謂之<lb/>
稈稷穰謂之䅳麻黄莖狗骨也白芷其葉謂之葯公蕡<lb/>
穰葇䔭□荏蘇也秈稉也秫稬也□□䅭䅣穄也黂麻<lb/>
<pb n="KR3k0054_WYG_042-22b"/>
也大荳尗也小荳荅也豍豆豌豆䝀豆也胡豆䜶<graphic n="KR2941" url="https://raw.githubusercontent.com/kanripo/KR-Gaiji/master/images/KR2941.png" mimeType="image/png"/>也<lb/>
大麥麰也小麥麳也䔑<graphic n="KR3713" url="https://raw.githubusercontent.com/kanripo/KR-Gaiji/master/images/KR3713.png" mimeType="image/png"/>茅穗也蒲穗謂之蓴箘簬䈯<lb/>
䈛笴簫<graphic n="KR2035" url="https://raw.githubusercontent.com/kanripo/KR-Gaiji/master/images/KR2035.png" mimeType="image/png"/>箭也□奚毒附子也一嵗為萴子二嵗為烏<lb/>
喙三嵗為附子四嵗為烏頭五嵗為天雄□葩菁蘂花<lb/>
華也□杜䕧茇荄株□也䔺蔕也萌芽甾夢□也蘇菜<lb/>
芬莽蔖毛草也草藂生為薄蓍耆也益母充蔚也菅茅<lb/>
也粢黍稻其<graphic n="KR2292" url="https://raw.githubusercontent.com/kanripo/KR-Gaiji/master/images/KR2292.png" mimeType="image/png"/>謂之禾豆角謂之莢其葉謂之藿英葯<lb/>
蒻也菡萏芙蓉也韭□蕎其華謂之菁蘬葵也藿梁木<lb/>
<pb n="KR3k0054_WYG_042-23a"/>
稷也□藸<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也蓊薹也萖藺也菰蔣也其米謂之胡葒<lb/>
龍<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>馬蓼也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>□也繁母蒡葧也菈<graphic n="KR2776" url="https://raw.githubusercontent.com/kanripo/KR-Gaiji/master/images/KR2776.png" mimeType="image/png"/>蘆蒰也蘴蕘蕪<lb/>
精也匏瓠也冬瓜□也水芝瓜也其子謂之㼓龍蹏虎<lb/>
掌羊骹兎頭桂支蜜筩㼔□貍頭白㼐無餘縑瓜屬也<lb/>
狗蝨鉅<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>𢎞胡麻也芬蒩水蘇也當道馬舄也□菌□<lb/>
生也徐長卿鬼督郵也附支蓪草也鬼□神□也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>盆<lb/>
陸英苺也海蘿海藻也地葵地膚也狼毒也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>苹蘭𦿆<lb/>
也茛鉤吻也昔邪烏韭也在屋曰昔邪在墻曰垣衣馬<lb/>
<pb n="KR3k0054_WYG_042-23b"/>
□荔也水衣菭也夌菜藻也蘘荷蓴苴也藨鹿藿也鳶<lb/>
尾鳥蓮射干也木實酸木狐桃也烏□葍也白苙<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>薋<lb/>
也馬帚屈馬第也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蒲莞也矜禽也楚荆也壯荆曼荆<lb/>
也榖楮也栝柏也道梓松也杇棗檡栟櫚椶也楉榴柰<lb/>
也枺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也含桃櫻桃也山李崔其□也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>榝欓越<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>茱<lb/>
萸也桗株也棿支也枚<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>條也梢校棷柴也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>薪也笳<lb/>
枳又枝股也柯莖也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>幹也肄枿也橏㭺<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>㮏也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蘀<lb/>
落也木藂生曰榛樝楟梨也亲㮚也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>柔也柚棒也檉<lb/>
<pb n="KR3k0054_WYG_042-24a"/>
□也杆柘也杜仲曼榆也重皮厚朴也木蘭桂欄也益<lb/>
智龍眼也山榆母佑也柘榆梗榆也梔子㮁桃也宛童<lb/>
寄生槝也秀龍巢也下支謂之㯅㯕<hi>廣雅</hi>
君乗木而王其政昇平則福草生<hi>禮斗威儀</hi>
朱草日生一葉至十五日生十五葉十六日一葉落終<lb/>
而復始<hi>大戴明堂篇</hi>
王者徳至於地則華苹感<hi>雙蓮為苹圖援神契祥瑞</hi>
莧葅可以剖鼈朱草可以剖人<hi>化書</hi>
<pb n="KR3k0054_WYG_042-24b"/>
恒山有太𤣥泉神草十九種服之可以度世<hi>五嶽圖</hi>
蓮花一名玉環<hi>三餘帖</hi>
昭帝穿淋池廣千步中植分枝荷一莖四葉狀如駢蓋<lb/>
日照則葉低䕃根莖若葵之衞足名曰低光荷實如圓<lb/>
珠可以飾佩花葉葳萎芬馥之氣徹十餘里食之令人<lb/>
口氣常香益脉理病宫人貴之每逰宴出入必皆含嚼<lb/>
或翦以為衣或折以蔽日以為戲弄楚辭所謂折芰荷<lb/>
以為衣意在斯也亦有倒生菱莖如亂絲一花千葉根<lb/>
<pb n="KR3k0054_WYG_042-25a"/>
浮水上實沉泥中名紫泥食之不老帝時命水嬉逰宴<lb/>
永日土人進一豆槽帝曰桂楫松舟其猶重樸況乎此<lb/>
槽可得而乗也乃命以文梓為船木蘭為拖刻飛鸞翔<lb/>
鷁飾於船首隨風輕漾畢景忘歸乃至通夜使宫人歌<lb/>
曰秋素景兮泛洪波揮纎手兮折芰荷涼風淒淒揚棹<lb/>
歌雲光開曙月低河萬嵗為樂豈云多帝乃大悦起商<lb/>
臺於池上及乎末嵗進諌者多遂省薄逰幸堙毁池臺<lb/>
鸞舟芰荷隨時廢滅今臺無遺址溝池已平<hi>拾遺記</hi>
<pb n="KR3k0054_WYG_042-25b"/>
靈帝逰於西園起裸逰館千間采緑苔而被階引渠水<lb/>
以繞砌周流澄澈乗船以逰漾使宫人乗之選玉色輕<lb/>
體以執篙檝搖漾於渠中其水清澄以盛暑之時使舟<lb/>
覆没視宫人玉色者又奏招商之歌以来涼風也歌曰<lb/>
涼風起兮日照渠青荷晝偃葉夜舒惟日不足樂有餘<lb/>
清絲流管歌玉鳬千年萬嵗喜難踰池中植蓮大如蓋<lb/>
長一丈南國所獻其葉夜舒晝卷一莖有四蓮叢生名<lb/>
曰夜舒荷亦云月出則舒也故曰望舒荷<hi>上</hi>
<pb n="KR3k0054_WYG_042-26a"/>
滄州金蓮花研之如泥綵繪與真金無異<hi>杜陽編</hi>
西晉長興年中長沙城河陸地生青蓮兩朶官司掘得<lb/>
一瓦棺開見一僧形貌儼然其花從舌根頂顱出生父<lb/>
老曰昔有一僧誦法華經萬餘部臨終葬以瓦棺今寺<lb/>
名瓦棺寺<hi>搜神記</hi>
王敦在武昌帳下儀仗生蓮花五六日而落<hi>上</hi>
右軍日以文翰山水自娛常為臨川内史置宅於城東<lb/>
臨迴溪據層阜時時與賓客逰從温州城外百里皆荷<lb/>
<pb n="KR3k0054_WYG_042-26b"/>
花公乞守其地庭列五馬繡鞍金勒每出逰即控之從<lb/>
南門登舟賞荷花人望之如神仙<lb/>
後主武平中特進侍中崔季舒宅中池内蓮莖皆作胡<lb/>
人面仍著鮮卑㡌俄而季舒見殺<hi>北齊書</hi>
和訶條國在大海之中有大山山有石井井中生千葉<lb/>
白蓮花井邊青石上有四佛足跡合有八跡月六齋日<lb/>
彌勒菩薩與諸天神禮佛跡竟便飛去<hi>支僧載外國事</hi>
蘭一名媚世<hi>退居録</hi>
<pb n="KR3k0054_WYG_042-27a"/>
蘭為百草之長葵為百蔬之王<hi>𤣥覽</hi>
帝堯世有金道華種蘭<hi>路史</hi>
都梁縣有小山山有淳水既清且淺其中悉生蘭草緑<lb/>
葉紫莖芳風藻谷蘭馨遠馥俗謂蘭為都梁山因以號<lb/>
縣受名焉<hi>盛𢎞之荆州記</hi>
菊有五美焉黄花高懸準天極也純黄不雜后土色也<lb/>
早植晩登君子徳也冒霜吐穎象勁直也杯中輕體神<lb/>
仙食也<hi>鍾會賦</hi>
<pb n="KR3k0054_WYG_042-27b"/>
酈縣菊花水太尉胡廣久患風羸恒汲飲此水後疾遂<lb/>
瘳年近百嵗<hi>盛𢎞之荆州記</hi>
榮陽郡西有靈源山其澗生靈芝石菌巖有紫菊<hi>王韶之神</hi>
<hi>境記</hi>
康風子服甘菊花柏實㪚得仙<hi>神仙傳</hi>
日精一名更生一名隂成一名朱嬴一名女節<hi>本草</hi>
葶藶死於盛夏款冬花於嚴寒<hi>董子</hi>
將離贈勺藥勺藥一名可離相招贈文無文無一名當<lb/>
<pb n="KR3k0054_WYG_042-28a"/>
歸欲忘人之憂贈丹棘丹棘一名忘憂欲蠲人之忿贈<lb/>
青裳青裳一名合歡<hi>古今注</hi>
按仙方中自有合離草一名獨搖一名離母所以為之<lb/>
合離離母者小草為物下根如芋魁有逰子十二枚周<lb/>
環之去大魁數尺雖相須而實不連但以氣相屬耳如<lb/>
兎絲之草下有伏兎之根無此兎在下則絲不得生於<lb/>
上然實不屬也<hi>抱朴子</hi>
玉衡星㪚為菖蒲遠雅頌著倡優則玉衡不明菖蒲冠<lb/>
<pb n="KR3k0054_WYG_042-28b"/>
環<hi>運斗樞</hi>
聖王之世功濟天下者堯也天星降精於庭為韭感而<lb/>
為菖蒲焉<hi>典術</hi>
梁武帝母張氏見菖蒲生花傍人皆不見吞之已而生<lb/>
帝<hi>梁書</hi>
孝文帝南巡至新野臨潭水而見菖蒲花乃歌曰兩菖<lb/>
蒲新野樂遂為建兩菖蒲寺以美之<hi>後魏典畧</hi>
宣山中菖蒲一寸二十節堅芬之極<hi>羅浮山記</hi>
<pb n="KR3k0054_WYG_042-29a"/>
芙蓉一名水芝丹一名澤芝一名水花<hi>古今注</hi>
漢昭帝逰栁池有芙蓉紫色大如斗花葉柔甘可食芬<lb/>
氣聞於十里之内<hi>洞𠖇記</hi>
宋元嘉六年賈道子行荆上明見芙蓉方發聊取還家<lb/>
聞華有聲怪尋得一舍利白如真珠焰照梁棟<hi>太平御覽</hi>
梁元帝竹林堂中多種薔薇康家四出薔薇白馬寺黒<lb/>
薔薇長沙千葉薔薇多品彚並以長格校其上使花葉<lb/>
相連其下有十間花屋仰而望之則枝葉交暎迫而察<lb/>
<pb n="KR3k0054_WYG_042-29b"/>
之則芬芳襲人<hi>寰宇記</hi>
萱草一名紫萱吳中書生呼為療愁花<hi>述異記</hi>
芡一名鴈頭<hi>古今注</hi>
鳬伯子常逰翠水之涯采菱而食之<hi>洞冥記</hi>
萬蓮葉如鳥翅一名鳥羽一名鳯翼花大者其色多紅<lb/>
緑紅者紫㸃緑者紺㸃俗呼為仙人花一名連纈花<hi>古今</hi>
<hi>注</hi>
茱萸别名秋子<hi>上</hi>
<pb n="KR3k0054_WYG_042-30a"/>
有以茱萸令郭璞射之璞曰子如赤鈴𤣥珠案文言是<lb/>
茱萸<hi>洞林</hi>
露葵蔡朗父名純因名蓴菜曰露葵<lb/>
小豆花名腐婢<lb/>
和氣旁薄隂陽得理則配𤣥榮於堂配𤣥即今水僊也<lb/>
<hi>三餘帖</hi>
青膚苔也<lb/>
苔謂之澤葵又名重錢南人呼為垢草<hi>述異記</hi>
<pb n="KR3k0054_WYG_042-30b"/>
垣衣一名昔邪在屋上曰屋逰石上謂之陟釐<hi>本草</hi>
萍大者名蘋一名水白一名水簾<hi>上</hi>
浮萍一名䓑無根而浮江東謂之薸浮於水一夕生九<lb/>
子故名九子萍<lb/>
長揚水側生異花路人欲摘者皆當先請不敢扳取<hi>水經注</hi>
樂逰苑自生玫瑰樹樹下多苜蓿苜蓿一名懷風時人<lb/>
或謂之光風風在其間常蕭蕭然日照其花有光采故<lb/>
名苜蓿為懷風茂陵人謂之連枝草<hi>西京雜記</hi>
<pb n="KR3k0054_WYG_042-31a"/>
太液池邊皆是雕胡紫蘀緑節之類菰之有米者長安<lb/>
人謂為雕胡葭蘆之未解葉者謂之紫蘀菰之有首者<lb/>
謂之緑節其間鳬雛雁子布滿充積又多紫龜緑龞<hi>上</hi>
永陽縣有山壁立千仞巖上有石室路古名為神農窟<lb/>
窟前百藥叢茂莫不畢備又别有異藤花形似菱菜朝<lb/>
紫中緑晡黄暮青夜赤五色迭耀<hi>異苑</hi>
懸腸草一名思子蔓南中呼為離别草<hi>述異記</hi>
太原晉陽以北生屏風草<lb/>
<pb n="KR3k0054_WYG_042-31b"/>
桂林有睡草見之則令人睡一名醉草亦呼懶婦蒧出<lb/>
南海也<hi>述異記</hi>
寡草特生而不叢<lb/>
紫述香一名紅蘭香一名金桂香亦名射香草出蒼梧<lb/>
桂林上郡界今吳中有射香草色似紅藍而甚芳香<hi>並上</hi>
鴻薈薤之異名<lb/>
佷山縣山下有石牀傍生野薤人往乞者神許則風吹<lb/>
制其分齊隨偃而翦不得過越<hi>荆山圖</hi>
<pb n="KR3k0054_WYG_042-32a"/>
鄭𤣥教學處有草如薤而細俗謂康成書帶<hi>三齊記</hi>
老君之御者徐甲少賃於老君後隨老君出闗飯青牛<lb/>
於野老君欲試之乃以吉祥草化為一美女行至牧牛<lb/>
之所輒以言戲甲甲惑之<hi>真仙通鑑</hi>
桃朱術取子帶之令婦人為夫所愛生園中細如芹花<lb/>
紫子作角以鏡向傍敲之則子自發五月五日收之也<lb/>
<hi>華夷考</hi>
苾蒭氏西天草名體性柔軟引蔓旁布馨香遠聞能療<lb/>
<pb n="KR3k0054_WYG_042-32b"/>
疾不背日光喻出家人<hi>要覽</hi>
霸薫香草名<hi>范子計然</hi>
夫須莎也可為蓑笠<hi>詩疏</hi>
藟似葛之草一名巨荒<hi>樛木註</hi>
鬲城東南有蒲臺秦始皇東逰海上於臺下蟠蒲繫馬<lb/>
至今蒲嵗生縈委若有繫狀似水楊可為箭<hi>三齊記</hi>
十一月采㫄勃㫄勃白蒿也白菟食之壽八百年<hi>神仙服食</hi>
<hi>經</hi>
<pb n="KR3k0054_WYG_042-33a"/>
櫻珠八月之果似桑椹而紅江南俗名水瞢淮上俗名<lb/>
拍判即覆盆子也<lb/>
舜草今之孝草也<lb/>
威蕤草一名麗草又呼為女草江浙中呼娃草<lb/>
那悉茗茉莉花皆胡人自西國移植扵南海陸賈南越<lb/>
行紀云南越之境五穀無味百花不香此二花特芳香<lb/>
者縁自胡國移来不隨水土而變與夫橘化為枳異矣<lb/>
<hi>草木狀</hi>
<pb n="KR3k0054_WYG_042-33b"/>
火燔野草車轢所致火所不燔俗或喜之名曰幸草<hi>王符</hi>
<hi>潛夫論</hi>
杜芳藤形不能自立根本縁繞他木作房藤連結如羅<lb/>
網相罥然後皮理連合鬱茂成樹<hi>異物志</hi>
博士芋蔓生根如鵞鴨卵<hi>風土記</hi>
江淹去故鄉賦北風㭊兮綘花落流水散兮翠筑疎翠<lb/>
筑草名<lb/>
尹伯竒採楟花以為食楟花山梨也山梨今名棠梨其<lb/>
<pb n="KR3k0054_WYG_042-34a"/>
花春開採之日乾瀹之可充蔬<hi>孝子傳</hi>
侯騷蔓生子如雞卵大既甘且冷輕身消酒又名簡子<lb/>
籐<hi>齊民要術</hi>
紫藤葉細長莖如竹根極堅實重重有皮花白子黒置<lb/>
酒中厯二三十年亦不腐敗其莖截置烟炱中經時成<lb/>
紫香可以降神<lb/>
榼藤依樹蔓生如通草藤也其子紫黒色一名象豆三<lb/>
年方熟其殻貯藥厯年不壞生南海解諸藥毒<lb/>
<pb n="KR3k0054_WYG_042-34b"/>
蕳子藤生縁樹木正月二月花色四月五月熟實如梨<lb/>
赤如雄雞冠核如魚鱗取生食之淡泊甘苦出交趾合<lb/>
浦<lb/>
野聚藤縁樹木三月花色仍連著實五六月熟子大如<lb/>
羮甌里民煮食其味甜酢出蒼梧椒藤生金封山鳥滸<lb/>
人往往賣之其色赤又云似草芝出興古<hi>並上</hi>
葭蒲藤類蔓延他樹以自長養子如蓮菆著枝葛間一<lb/>
日作扶相連實外有殻裏又無核剝而食之煮而曝之<lb/>
<pb n="KR3k0054_WYG_042-35a"/>
甜美食之不饑<hi>異物志</hi>
種藤附樹作根軟弱須縁樹而作上下條此藤纒樹樹<lb/>
死且有惡汁尤令速死也藤縁樹成若木自然大者或<lb/>
至十五圍<lb/>
萪藤圍數寸重於竹可以杖篾以縛船及以為席勝竹<lb/>
也<hi>並上</hi>
含水藤破之得水行者資以止渴<hi>交州記</hi>
莉如栟櫚葉疏外皮青多棘刺高五六丈者如五六寸<lb/>
<pb n="KR3k0054_WYG_042-35b"/>
竹小者如筆管竹破其外青皮得白心即萪藤類有十<lb/>
許種續㫁草藤也一曰諾藤一曰水藤山行渴則㫁取<lb/>
汁飲之治人體有損絶沐則長髮去地一丈㫁之輒便<lb/>
生根至地永不死<hi>廣州記</hi>
東風華葉似落娠婦莖紫宜肥肉作羮味如酪香氣作<lb/>
馬藺<hi>廣州記</hi>
雞侯菜似艾三月乃生宜雞羮故名之<hi>並上</hi>
符堅將欲南伐夢滿城出菜又地東南傾其占曰菜多<lb/>
<pb n="KR3k0054_WYG_042-36a"/>
難為醬也東南傾江左不得平也<hi>夢書</hi>
新野趙貞家園中種葱忽一日盡縮入地後經嵗餘貞<lb/>
之兄弟相次分㪚<hi>搜神記</hi>
雍菜生水中可以為菹也<hi>廣州記</hi>
冬風菜陸生宜配肉作羮也<hi>上</hi>
<graphic n="KR2995" url="https://raw.githubusercontent.com/kanripo/KR-Gaiji/master/images/KR2995.png" mimeType="image/png"/>子生可食<hi>廣志</hi>
三薕似翦羽長三四寸皮肥細緗色以蜜藏之味甜酸<lb/>
可以為酒啖出交州正月中熟<hi>上</hi>
<pb n="KR3k0054_WYG_042-36b"/>
爾雅云菉玉芻郭景純云菉蓐今呼鴟脚沙<lb/>
爾雅云出隧蘧蔬<hi>音氍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>郭璞註云蘧蔬似土菌生菰草<lb/>
中今江東噉之甜滑<lb/>
爾雅曰鉤芙郭璞註云大如拇指中空莖頭有臺似薊<lb/>
初生可食<lb/>
爾雅曰茿萹蓄郭璞註云似小䔧赤莖節好生道傍可<lb/>
食又殺蟲<lb/>
爾雅曰須薞蕪郭璞註云薞蕪似羊蹄葉細味酢可食<lb/>
<pb n="KR3k0054_WYG_042-37a"/>
爾雅曰蒡隠荵郭璞註云似蘇有毛今江東呼為隠荵<lb/>
藏以為菹亦可瀹食<lb/>
爾雅曰藨藨郭璞註云藨即莓也江東呼藨莓子似覆<lb/>
盆而大赤酢甜可啖<lb/>
爾雅曰藄月爾郭璞註云即紫藄也似蕨可食詩曰藄<lb/>
萊也葉狹長二尺食之微苦即今英萊也詩曰彼汾沮<lb/>
洳言采其英<hi>一本作莫</hi>
爾雅曰荍蚍衃郭璞註云似葵紫色詩義疏曰一名芘<lb/>
<pb n="KR3k0054_WYG_042-37b"/>
芣花紫緑色可食似蕪菁微苦陳詩曰視爾如荍<lb/>
爾雅曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蒘竊衣孫炎云似芹江河間食之實如麥兩<lb/>
兩相合有毛著人衣其花著人衣故曰竊衣<lb/>
爾雅曰莃菟葵郭璞註云頗似葵而小葉狀如䔧有毛<lb/>
汋啖之滑<lb/>
爾雅曰蔨鹿靃其實莥郭璞註云今鹿豆也葉似大豆<lb/>
而香蔓延生<lb/>
詩云言采其遂毛云惡菜也詩義疏曰今羊蹄似蘆菔<lb/>
<pb n="KR3k0054_WYG_042-38a"/>
莖赤煮為茹滑而不美多噉令人下痢幽陽謂之遂一<lb/>
名蓚<lb/>
荲<hi>六丑反</hi>草似冬藍蒸食之酢<hi>字林</hi>
䓴<hi>而兖反</hi>木耳也案木耳煮而細切之和以薑橘可為菹<lb/>
滑美<hi>齊民要術</hi>
莓<hi>亡代反</hi>草實亦可食<lb/>
荁<hi>音丸</hi>乾堇也<hi>並上</hi>
䔮草生水中其花可食<hi>字林</hi>
<pb n="KR3k0054_WYG_042-38b"/>
穀菜生水中<hi>上</hi>
蔊菜味辛<hi>蔊音罕</hi>䔇菜吕氏春秋曰菜之美者有雲夢之<lb/>
䔇<hi>䔇胡對反</hi>荶菜似蒜生水中芹菜似蒿也菹菜紫色有藤<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>菜葉似竹生水旁繤菜似蕨䔾菜似蕨生水中蕨菜<lb/>
虌也詩疏曰秦國謂之蕨齊魯謂之虌葟菜似蒜生水<lb/>
邊䕭菜似䓠荃菜也一曰深草<hi>䕭徐鹽反</hi>蓶菜似烏韭而黄<lb/>
<hi>蓶音唯</hi>䓠菜生水中大葉<hi>齊民要術</hi>
沈藤生子如齊甌正月華紫色仍連著實十月臘月熟<lb/>
<pb n="KR3k0054_WYG_042-39a"/>
色赤生食之甜酢生交趾<hi>南方草木狀</hi>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>藤生山中大小如苹蔓衍生人採取剝之以作眊<lb/>
晉安平有越王餘筭菜長尺許白者似骨黒者如角古<lb/>
云越王行海㑹於舟中作籌筭有餘者棄之於水生焉<lb/>
合浦有菜名優殿以豆醬茹食之甚香美可食<hi>並上</hi>
龍鬚菜出菜州繁生海中石上莖如繒長僅尺許色始<lb/>
青居人取之沃於水乃白又名繒菜人頗珍之又司空<lb/>
山南洗藥池齊張巴山浴丹之所中有龍鬚菜味甘可<lb/>
<pb n="KR3k0054_WYG_042-39b"/>
食日未出浮生水面日出則沒於水中人潔心以往則<lb/>
隨採可得若渾以葷腥苦澁不下咽<hi>彚苑</hi>
番禺有菜四葉相對夜合晝開名合歡菜<hi>上</hi>
朱提郡有堂狼山山多毒草盛夏之月飛鳥過之不能<lb/>
得去<hi>永昌郡傳</hi>
鬼田在竹山縣有地二頃不生樹木惟有茆茨每嵗清<lb/>
明日祭而燎之預占十嵗之豐歉草盡而豐<hi>湖廣志</hi>
遼東有襄平山多饒鬼目之菜生而有神虎龍蛇大魚<lb/>
<pb n="KR3k0054_WYG_042-40a"/>
守之雲氣覆之食之令人不饑<hi>榮氏注曰鬼目菜形似魚守芝草常有氣如龍</hi>
<hi>虎蛇魚之狀遁甲開山圖</hi>
光和七年陳留濟陽長垣濟隂東郡冤句離狐界中路<lb/>
邊生草悉作人狀操持弓弩牛馬龍蛇鳥獸之形黒白<lb/>
各如其色羽毛頭目足翅皆備非但彷彿像之尤純舊<lb/>
説曰此草妖也是嵗有黄巾賊起漢遂微弱<hi>搜神記</hi>
吳孫亮五鳯元年六月交趾稗草化為稻昔三苗將亡<lb/>
五穀變種此草妖也其後亮廢<hi>上</hi>
<pb n="KR3k0054_WYG_042-40b"/>
咸寜四年立芳蔬圃於金墉城東多種異菜有菜名曰<lb/>
芸薇類有三種紫色者最繁味辛其根爛熳春夏葉密<lb/>
秋蘂冬馥其實若珠五色隨時而盛一名芸芝其色紫<lb/>
為上蔬其味辛色黄為中蔬其味甘色青者為下蔬其<lb/>
味鹹常以三蔬充御膳其葉可以藉飲食以供宗廟祭<lb/>
祀亦止人饑渴宫人採帶其莖香氣厯日不歇<hi>拾遺記</hi>
懷帝末民間園圃皆生蒿棘狐兎逰聚至元熙元年太<lb/>
史令高堂忠奏熒惑犯紫薇若不早避當無洛陽乃詔<lb/>
<pb n="KR3k0054_WYG_042-41a"/>
内外四方及京邑諸宫觀林衞之内及民間園囿皆植<lb/>
紫薇以為厭勝至劉石姚苻之末此蒿棘不除自絶也<lb/>
<hi>晉書木以下</hi>
木者陽精生於隂故水者木之母也木之為言觸氣動<lb/>
躍也其字八推十為木八者隂合十者陽數<hi>元命苞</hi>
木名三時草命一嵗若椿从春楸从秋榎从夏所謂木<lb/>
名三時芓从子蔩从寅茆从卯莤从酉荄从亥艼从丁<lb/>
茂从戊芑从已莘从辛葵从癸之類命以一嵗支幹故<lb/>
<pb n="KR3k0054_WYG_042-41b"/>
曰草命一嵗<hi>董子木以下諸</hi>
山中樹能語者非樹語也其精名曰雲陽<hi>抱朴子日又山中午  稱</hi>
<hi>仙人者老樹也</hi>
一使者率白犬野人問居何地曰居偃蓋山隨至古松<lb/>
而歿松形果如偃蓋使者乃松精犬乃茯苓<hi>金陵記</hi>
今人稱泰山五大夫俱云五松樹而不知始皇上泰山<lb/>
封祀風雨暴至休於松樹下遂封其樹為五大夫五大<lb/>
夫秦官名第九爵也<hi>枕譚</hi>
<pb n="KR3k0054_WYG_042-42a"/>
天陵偃蓋之松大谷倒生之柏凡此諸木皆與天齊其<lb/>
長與地齊其久<hi>抱朴子</hi>
千嵗松樹四邊枝起上杪不長望而視之有如偃蓋其<lb/>
中有物或如青牛或如青羊或如青犬或如青人皆壽<lb/>
千嵗<hi>上</hi>
松有兩鬛三鬛五鬛者言如馬鬛形<hi>名山記</hi>
按老子玉策松脂入地千年變為茯苓千年變為琥珀<lb/>
千年變為石膽石膽千年變為威喜<hi>抱朴子</hi>
<pb n="KR3k0054_WYG_042-42b"/>
白鹿真松青牛文梓<hi>枯樹賦</hi>
柏曰蒼官<hi>園林記</hi>
有青桐赤桐白桐宜琴瑟今雲南牂牁人績以為布<hi>詩義</hi>
<hi>疏</hi>
虞氏縣有盧君古塜塜旁柏二株枝條䕃茂二百餘畝<lb/>
樹文隠起皆如龜甲根勁如銅石<lb/>
梧桐㫁角馬髦截玉<hi>淮南子</hi>
王者任用賢良則梧桐生於東廂<hi>瑞應圖</hi>
<pb n="KR3k0054_WYG_042-43a"/>
桐君采藥於桐廬縣山結廬於桐下人問其姓名自號<lb/>
桐君<lb/>
惠紹將於東石室自焚臨終謂同學曰吾燒身處當生<lb/>
梧桐其後三日果生焉<hi>高僧傳</hi>
何敬叔少奉佛法作一檀像未有木先夢一沙門衲衣<lb/>
杖錫来云縣後何家桐甚惜苦求庶可得如夢求之果<lb/>
獲<hi>夢雋</hi>
句章呉平州門前忽生一株青桐樹上有歌謠之聲平<lb/>
<pb n="KR3k0054_WYG_042-43b"/>
惡而砍殺平隨軍北虜首尾三載死桐歘自還立於故<lb/>
樹根上聞聲樹顛空中歌云死樹今再青吳平尋當歸<lb/>
適聞殺此樹已復有光輝<lb/>
嵩山嵩陽觀東古柏五株積翠婆娑可愛中有一株尤<lb/>
大一石刻曰漢武帝封大將軍<hi>少林集錄</hi>
傅大士知梁運將盡救愍兵灾乃然臂為炬冀禳来禍<lb/>
山有古松傅大士曽於松間願度衆生以斧為誓至今<lb/>
松木斧痕猶在其飼虎之餘飯棄擲林間化而為石青<lb/>
<pb n="KR3k0054_WYG_042-44a"/>
白錯雜可作數珠謂之飯石至今長存<hi>大士傳</hi>
秦始皇時終南山有梓樹大數百圍䕃宫中始皇惡之<lb/>
興兵伐之天輒大風雨飛沙石人皆疾走至夜瘡皆合<lb/>
有一人中風雨傷寒不能去留宿夜聞有鬼來問樹言<lb/>
秦王凶暴相伐得不困耶樹曰來即作風雨其奈我何<lb/>
又曰秦王使三百人被頭以赤絲繞樹伐汝得無敗乎<lb/>
樹寞然無聲病人報秦王案言伐之樹㫁中有一青牛<lb/>
出逐之走入河於是秦王立旄頭騎<hi>𤣥中記</hi>
<pb n="KR3k0054_WYG_042-44b"/>
桂一名止唾<hi>吳氏本草</hi>
君乗金而王其政訟平芳桂常生<hi>禮斗威儀</hi>
闇河之北有紫桂成林其實如棗羣仙餌焉故韓終采<lb/>
藥詩云闇河之桂實大如棗得而食之後天而死<hi>拾遺記</hi>
羅浮山頂有桂山海經所謂賁禺之桂<hi>羅浮山記</hi>
元鳯二年於琳池之南起桂臺以望遠氣有一連理桂<lb/>
樹上枝跨於渠水下枝隔岸而南生與上枝同一株<hi>拾遺</hi>
<hi>記</hi>
<pb n="KR3k0054_WYG_042-45a"/>
謝康樂集言竹間水際多牡丹<lb/>
張公嘗言北齊楊子華畫牡丹極分明則知北齊有牡<lb/>
丹矣<hi>古今注</hi>
煬帝闢地二百里為西苑詔天下進花卉易州進二十<lb/>
種牡丹有頳紅鞓紅飛来紅袁家紅醉妃紅雲紅天外<lb/>
紅一拂黄軟條黄延安黄先春紅顫風嬌等名<hi>海記</hi>
桑木者箕星之精神木也蟲食葉為文章人食之老翁<lb/>
為小童<hi>典術</hi>
<pb n="KR3k0054_WYG_042-45b"/>
神農耕桑得利究年受福<hi>孝經援神契</hi>
伊尹母孕行汲水化為枯松其夫尋至水濱見桑空中<lb/>
有兒乃收養之<hi>書大傳</hi>
按春秋孔演圖孔子亦生於空桑<lb/>
惜烏先生避世於芒尚山其子居焉化民食桑三十七<lb/>
年以絲自裹九年生翼九年而死其桑長千仞蓋蠶類<lb/>
也去瑯琊二萬六千里<hi>括地圖</hi>
南方赤帝女學道得仙居高陽崿山桑樹上正月一日<lb/>
<pb n="KR3k0054_WYG_042-46a"/>
銜柴作巢至十五日成或作白鵲或作女人赤帝見之<lb/>
悲慟誘之不得以火焚之女即昇天因名帝女桑<hi>廣異記</hi>
孝懷帝永嘉二年冬項縣桑樹有聲如解材人謂之桑<lb/>
樹哭按劉向説桑者喪也又為哭聲不祥之甚<hi>晉書</hi>
張華所封壯武郡有桑化為柏識者以為不祥<hi>上</hi>
楊圓葉弱帶一曰高飛一名獨搖<hi>古今注</hi>
大業中帝開汴渠兩隄上栽垂栁詔民間有栁一株賞<lb/>
一縑百姓競獻之又令親種帝自種一株羣臣次第種<lb/>
<pb n="KR3k0054_WYG_042-46b"/>
方及百姓時有童謠云天子先栽然後百姓栽<hi>開河記</hi>
大業九年煬帝將再幸江都有迷樓宫人夜歌云河南<lb/>
楊栁樹河北李桃榮楊花飛去去何處李花結果自然<lb/>
成帝披衣起聴召宫人問之孰使汝歌也汝自為之耶<lb/>
宫女曰臣有弟在民間曰道途兒童多唱此帝默然久<lb/>
之曰天啓之也因索酒自為歌曰宫木隂濃燕子飛興<lb/>
衰自古漫成悲他日迷樓更好景宫中吐艷變紅輝後<lb/>
帝幸江都唐帝起兵入京焚迷樓火經月不滅<lb/>
<pb n="KR3k0054_WYG_042-47a"/>
柠<hi>一作楮</hi>木之實之赤者餌之一年老者還少令人徹視<lb/>
見鬼昔道士梁須年七十乃服之轉更少至年百四十<lb/>
嵗能夜書行及奔馬後入青龍山去<hi>抱朴子</hi>
杉一名披煔合浦東二百里有杉一樹漢安帝永初五<lb/>
年春葉落隨風飄入洛陽城其葉大常杉數十倍術士<lb/>
㢘盛曰合浦東杉葉也此休徵當出王者帝遣使驗之<lb/>
信然<hi>草木狀</hi>
槐榆與橘柚合為兄弟有苗與三危同為一家<hi>淮南子</hi>
<pb n="KR3k0054_WYG_042-47b"/>
棗雞口槐兎目桑鼃眼榆負瘤雜木鼠耳<lb/>
晉陵都城北角有槐木一日之間三榮三悴<lb/>
侯白嘗與楊素並馬言話路傍有槐樹顦顇死素乃曰<lb/>
侯秀才理道過人能令此樹活否曰能素云何計得活<lb/>
曰取槐樹子於樹枝上懸著即當自活素云因何得活<lb/>
答曰可不聞論語云子在回<hi>闗中人槐回同音</hi>何敢死素大笑<lb/>
<hi>廣記</hi>
交趾定安縣有木綿樹高丈餘實如酒杯口有綿如蠶<lb/>
<pb n="KR3k0054_WYG_042-48a"/>
之綿也又可作布名曰白緤一名毛布又云交趾有欀<lb/>
木其皮中有如白米屑者乾擣之以水淋之似麵可作<lb/>
餅<hi>吳録</hi>
合歡似梧桐枝葉互相結風來解使人不忿嵇康種之<lb/>
於舍前<hi>古今注</hi>
日給之花似柰柰實而日給虛虛偽之與真實相似也<lb/>
<hi>杜恕篤論</hi>
顧渚山有<graphic n="KR2830" url="https://raw.githubusercontent.com/kanripo/KR-Gaiji/master/images/KR2830.png" mimeType="image/png"/>
                    <hi>汝耿反</hi>子樹其木如玉色渚人採之以為杖<lb/>
<pb n="KR3k0054_WYG_042-48b"/>
<hi>述異記</hi>
辰州嵩溪有丹青樹枝葉直上籠雲下無枝條上有五<lb/>
色葉圓如華蓋故號丹青樹俗謂之五采樹今在辰州<lb/>
辰陽縣<hi>上</hi>
楓香樹似白楊葉圓而岐分有脂而香其子大如鴨卵<lb/>
二月花發乃著實八九月熟曝乾可燒惟九真郡有之<lb/>
<hi>南方草木狀</hi>
榕樹南海桂林多植之葉如木麻實如冬青樹幹拳曲<lb/>
<pb n="KR3k0054_WYG_042-49a"/>
是不可以為器也其本稜理而深是不可以為材也燒<lb/>
之無焰是不可以為薪也以其不材故能久而無傷其<lb/>
䕃十畮故人以為息焉而又枝條既繁葉又茂細軟條<lb/>
如藤垂下漸漸及地藤梢入地便生根節或一大株有<lb/>
根四五處而横枝及隣樹即連理南人以為常不謂之<lb/>
瑞木<hi>上</hi>
日御北至夏徳南宣王蒸榮心氣動上𤣥謂之珍樹含<lb/>
艷丹閑<hi>王蒸木槿也  王延之賛</hi>
<pb n="KR3k0054_WYG_042-49b"/>
木槿夕死朝榮士亦不長貧也<hi>東方朔與丞相公孫𢎞書</hi>
程雅問櫨木名曰無患何也答曰昔有神巫曰寶眊能<lb/>
以符効百鬼得鬼則以此木為棒棒殺之世人競取此<lb/>
為器以厭却邪魅故號曰無患<hi>古今注</hi>
五嶺楓木嵗久生癭遇雷雨暗長三五尺謂之楓人取<lb/>
之作術有通神之驗取之不以法則化而去之不可得<lb/>
<hi>南方草木狀</hi>
有樹名獨根分為二枝其東向一枝是木威樹南向一<lb/>
<pb n="KR3k0054_WYG_042-50a"/>
枝是橄欖樹<hi>金樓子</hi>
椶櫚一名鬛葵<hi>丹鉛録</hi>
檕迷駮馬皆木也<hi>詩疏</hi>
人參千嵗為小兒枸杞千嵗為犬子楓脂千嵗為琥珀<lb/>
<hi>𤣥覽</hi>
模木生周公塜上其葉春青夏赤秋白冬黒以色得其<lb/>
正也楷木生孔子塜上其餘枝疎而不屈以質得其直<lb/>
也<hi>淮南王草木譜</hi>
<pb n="KR3k0054_WYG_042-50b"/>
曲阜縣南十里有孔子春秋臺曲阜古城有顔回墓墓<lb/>
上石楠縣樹二株可三四十圍士人云顔回手植<hi>述異記</hi>
孔子冡塋中樹數百皆異種魯人世世無能名者人傳<lb/>
言孔子弟子異國人持其國樹来種之故有柞枌雒離<lb/>
女貞五味㫋檀之樹<hi>皇覽冡記</hi>
古有神婦負土欲塞谷繩絶墜負柙木因成二樹其大<lb/>
數圍<hi>秦州記</hi>
文種曰呉王好起宫室用工不輟王選名山神木奉而<lb/>
<pb n="KR3k0054_WYG_042-51a"/>
獻之越王乃使木工三千餘人入山伐木一年作工思<lb/>
歸皆有怨望之心而歌木客之吟一夜天生神木一雙<lb/>
大二十圍長五十尋陽為文梓隂為楩楠巧工施校制<lb/>
以規繩雕治圓轉刻削磨礱分以丹青錯畫文章嬰以<lb/>
白璧鏤以黄金狀類龍虵文彩生光乃使大夫種獻之<lb/>
於呉王曰東海役臣孤勾踐使臣種敢因下吏聞於左<lb/>
右賴大王之力竊為小殿有餘材謹再拜獻之吳王大<lb/>
悦<hi>吳越春秋</hi>
<pb n="KR3k0054_WYG_042-51b"/>
戰國時諸侯苦秦之難有民從征伐秦不返其妻思之<lb/>
而卒既葬塜上生大枝葉皆向夫所在而傾因謂之相<lb/>
思木<hi>述異記</hi>
昔有一人好道而不知求道之方唯朝夕拜跽向一枯<lb/>
樹輒云乞長生如此二十八年不倦枯木一旦忽生花<lb/>
花又有汁甜如蜜有人教令食之遂取此花及汁並食<lb/>
之食訖即仙<hi>獨異志</hi>
徐孺子與郭林宗逰學同稚還家林宗庭有一樹欲伐<lb/>
<pb n="KR3k0054_WYG_042-52a"/>
去之稚乃問其故林宗曰為宅之法方正如口口中有<lb/>
木困字不祥也是以去之稚難林宗曰為宅之法方正<lb/>
如口口中有人囚字豈可居之林宗黙然無對<hi>御覽</hi>
桂陽太守江夏張遼叔高去鄢令家居買田田中有大<lb/>
樹十餘圍扶疎蓋數畝地播不生穀遣客伐之六七血<lb/>
出客驚怖歸具事白叔高大怒老樹汁出此何等血因<lb/>
自嚴行復斫之血大流灑叔高使先斫其枝上有一空<lb/>
處白頭公可長四五尺忽出往赴叔高高乃逆格之凡<lb/>
<pb n="KR3k0054_WYG_042-52b"/>
殺四頭左右皆怖伏地而叔高恬如也徐熟視非人非<lb/>
獸也遂伐其木其年應司空辟侍御史兖州刺史以二<lb/>
千石之尊過鄉里薦祝祖考白日繡衣榮羨如此其禍<lb/>
安居春秋國語曰木石之怪䕫魍魎物惡能害人乎<hi>異苑</hi>
李正字𢎞卿學道見東王公教之十七年後忽身死家<lb/>
人埋之於武陵而塜上生花樹高七尺有人遇見此花<lb/>
皆聰明盛文章<hi>武陵上十仙傳</hi>
邴原常行遼東得遺錢拾以繫樹枝此錢既不見取而<lb/>
<pb n="KR3k0054_WYG_042-53a"/>
繫錢者多原問其故答曰謂之神樹原惡其由已而成<lb/>
淫祀乃辨之里中遂斂其錢以為社供<hi>别傳</hi>
建安二十五年正月魏武在洛陽起建始殿伐濯龍樹<lb/>
而血出又掘徙梨根傷而血出魏武惡之遂寢疾是月<lb/>
崩<hi>搜神記</hi>
靈帝熹平中有樗樹暴長丈餘大一圍作胡人狀頭目<lb/>
鬚髮皆具京房易傳曰王徳衰下人將起則有木人之<lb/>
狀<hi>後漢書</hi>
<pb n="KR3k0054_WYG_042-53b"/>
熹平中長安空樹中有人面生鬚<hi>上</hi>
無錫縣有四株茱萸樹相摎而生狀若連理先是郭景<lb/>
純筮延陵蝘鼠遇臨之益曰後當復有妖樹生若瑞而<lb/>
非辛螫之木也倘有此東西數百里必有作逆者及此<lb/>
木生其後徐馥果作亂亦草妖也<hi>晉書</hi>
王梵志衞州黎陽人也黎陽城東十五里有王徳祖當<lb/>
隋文帝時家有林檎樹生癭大如斗經三年朽爛徳祖<lb/>
見之乃剖其皮遂見一孩兒抱胎而徳祖收養之至七<lb/>
<pb n="KR3k0054_WYG_042-54a"/>
嵗能語曰誰人育我徳祖具以實語之因名曰林木梵<lb/>
天後改曰梵志曰王家育我可姓王也梵志乃作詩示<lb/>
人甚有義㫖<hi>史遺</hi>
昔有國王有一好樹高廣極大當生勝果香而甜美時<lb/>
有一人来至王所王語之言此樹之上將生美果汝能<lb/>
食不即答王言此樹高廣雖欲食之何由能得即便㫁<lb/>
樹望得其果既無所獲徒自勞苦後還欲竪樹已枯死<lb/>
都無生理世間之人亦復如是如来法王有持戒樹修<lb/>
<pb n="KR3k0054_WYG_042-54b"/>
諸功徳不解方便反毁其禁如彼伐樹復欲還活都不<lb/>
可得破戒之人亦復如是<hi>百喻經</hi>
昔迦毘羅國梵摩淨徳長者園樹生耳如菌取而食之<lb/>
隨取隨長迦那提婆尊者至其家長者問菌所自尊者<lb/>
曰汝家曾供養一比丘道眼不明虛沾信施報為木菌<lb/>
乃説偈曰入道不通理復身還信施汝年八十一此樹<lb/>
不生耳長者年八十一樹果不生菌<hi>法苑珠林</hi>
　廣博物志卷四十二<lb/>
</p>
<p>
</p>
  </div>
</body>
</text>
</TEI>
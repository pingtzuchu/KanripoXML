<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷十八</head> <lb/>
    <p>
<pb n="KR3k0054_WYG_018-1a"/>
欽定四庫全書<lb/>
　廣博物志卷十八<lb/>
　　　　　　　　　　　　明　董斯張　撰<lb/>
　　人倫一<hi>總論人</hi>　<hi>君臣/</hi>　<hi>孝子/</hi>　<hi>賢子/</hi>　<hi>誡子</hi>
三月微的而後能見七月生齒而後能食期年髑就而<lb/>
後能行三秊腦合而後能言十六精通而後能施化男<lb/>
八月生齒八歲而齠齒女七月生齒七歲而齓齒<hi>韓詩外傳</hi>
一月而膏二月而胅三月而胎四月而肌五月而筋六<lb/>
<pb n="KR3k0054_WYG_018-1b"/>
月而骨七月而成八月而動九月而躁十月而生<hi>淮南子</hi>
人皇之後有五姓四姓七姓十二姓紀則姓疑起於此<lb/>
<hi>通厯記</hi>
三代之前姓氏分而為二男子稱氏婦人稱姓氏以别<lb/>
貴賤貴者有氏賤者有名無氏姓所以别婚姻故有同<lb/>
姓異姓庻姓之别三代之後姓氏合而為一皆所以别<lb/>
婚姻而以地望明貴賤<hi>鄭樵氏族畧</hi>
譜諜之不修也久矣自晉東渡五胡亂中原衣冠離散<lb/>
<pb n="KR3k0054_WYG_018-2a"/>
而致然也夫京房之先李姓也牛𢎞之先遼姓也踈之<lb/>
後乃為束民之後乃為氏元魏據洛諸虜喜中原之姓<lb/>
而冐之者益衆則譜不可以不知也<hi>麈史</hi>
昔侯霸之子孫稱其祖父曰家公陳思王稱其父曰家<lb/>
父母曰家母潘尼稱其祖曰家祖古人之所行今人之<lb/>
所笑也今南北風俗言其祖及二親無云家者田里猥<lb/>
人方有此言爾凡與人言言已世父以次第稱之不云<lb/>
家者以尊於父不敢家也凡言姑姊妹女子已嫁則以<lb/>
<pb n="KR3k0054_WYG_018-2b"/>
夫氏稱之在室則以次第稱之言禮成他族不得云家<lb/>
也子孫不得稱家者輕畧之也蔡邕書集呼其姑女為<lb/>
家姑家姊班固書集亦云家孫今並不行也凡與人言<lb/>
稱彼祖父母世父母父母及長姑皆加尊字自叔父母<lb/>
以下則加賢字尊卑之差也王羲之書稱彼之母與自<lb/>
稱已母同不云尊字今所非也<hi>顔氏家訓</hi>
昔堯賜稷姓姬賜禹姓姒氏曰有夏伯夷為姜氏曰有<lb/>
呂下及三代官有世功則有官族邑亦如之後世微末<lb/>
<pb n="KR3k0054_WYG_018-3a"/>
因是以為姓則不能改也故或傳本姓或氏號邑諡或<lb/>
氏於爵或氏於志若夫五帝三王之世所謂號也文武<lb/>
昭景成宣戴桓所謂諡也齊魯呉楚秦晉燕趙所謂國<lb/>
也王氏侯氏王孫公孫所謂爵也司馬司徒中行下軍所<lb/>
謂官也伯有孟孫子服叔子所謂字也巫氏匠氏陶氏<lb/>
所謂事也東門西門南宮東郭北郭所謂居也三烏五<lb/>
鹿青牛白馬所謂志也凡厥姓氏皆出屬而不可勝紀<lb/>
也<hi>濳夫論</hi>
<pb n="KR3k0054_WYG_018-3b"/>
父之考為王父父之妣為王母𤣥孫之子為來孫來孫<lb/>
之子為晜孫晜孫之子為雲孫王父之姊妺為王姑母<lb/>
之考為外王父母之姊妹為從母妻之父為外舅妻之<lb/>
母為外姑姊妹之子曰出出之子為離孫侄之子為歸<lb/>
孫婦稱夫之父母曰君舅君姑謂夫之庶母曰少姑夫<lb/>
之兄為兄公夫之姊為女公夫之女弟為女妹壻之父<lb/>
為姻婦之父為婚同門壻為亞<hi>爾雅</hi>
爸<hi>歩可切</hi>父也<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>子我/切</hi>母也娋孟姉也□<hi>音謂</hi>妹也父榘也<lb/>
<pb n="KR3k0054_WYG_018-4a"/>
母牧也兄况也弟悌也子敬也孫順也男任也女和也<lb/>
<hi>廣雅</hi>
親襯也言相隱襯也屬續也恩相連續也父甫也始生<lb/>
己也母冐也含生己也祖祚也祚物先也又謂之王父<lb/>
王暀也家中所歸暀也王母亦如之曾祖從下推上祖<lb/>
位轉增益也髙祖髙臯也最在上臯韜諸下也兄荒也<lb/>
荒大也故青徐人謂兄為荒也弟弟也相次第而上也<lb/>
子孳也相生蕃孳也孫遜也遜遁在後生也曽孫義如<lb/>
<pb n="KR3k0054_WYG_018-4b"/>
曾祖也𤣥孫𤣥懸也上懸於高祖最在下也𤣥孫之子<lb/>
曰來孫此在無服之外其意踈逺呼之乃來也來孫之<lb/>
子曰昆孫昆貫也恩情轉逺以禮貫連之耳昆孫之子<lb/>
曰仍孫以禮仍有之耳恩意實逺也仍孫之子曰雲孫<lb/>
言去已逺如浮雲也皆為早娶晩死壽考者言也父之<lb/>
兄曰世父言為嫡統繼世也又曰伯父伯把也把持家<lb/>
政也父之弟曰仲父仲中也位在中也仲父之弟曰叔<lb/>
父叔少也叔之弟曰季父季癸也甲乙之次癸最在下<lb/>
<pb n="KR3k0054_WYG_018-5a"/>
季亦然也父之世叔父母曰從祖父母言從己親祖别<lb/>
而下也亦言隨從己祖以為名也父之姊妹曰姑姑故<lb/>
也言於己為久故之人也姊積也猶日始出積時多而<lb/>
明也妹昧也猶日始入歷時少尙昩也姑謂兄弟之女<lb/>
為姪姪迭也共行事夫更迭進御也夫之父曰舅舅久<lb/>
也久老稱也夫之母曰姑亦言故也母之兄弟曰舅亦<lb/>
如之也妻之父曰外舅母曰外姑言妻從外來謂至己<lb/>
家為歸故反以此義稱之夫妻匹敵之義也妻之昆弟<lb/>
<pb n="KR3k0054_WYG_018-5b"/>
子曰外甥其姊妹女既來歸己内為妻故其男所生為<lb/>
外也甥者生也他姓子本生於外不得如其女來在己<lb/>
内也姊妹之子曰出出嫁於異姓而生之也出之子曰<lb/>
離孫言逺離己也侄之子曰歸孫婦人謂嫁曰歸侄子<lb/>
列故其所生為孫也妻之姊妹曰娣娣弟也言與己妻<lb/>
相長弟也母之姊妹曰姨亦如之禮謂之從母為娣而<lb/>
來則從母列也故雖不來猶以此名之也姊妹互相謂<lb/>
夫曰私言於其夫兄弟之中此人與己姊妹有恩私也<lb/>
<pb n="KR3k0054_WYG_018-6a"/>
舅謂姊妹之子曰甥甥亦生也出配他男而生故其制<lb/>
字男旁作生也妾謂夫之嫡妻曰女君夫為男君故名<lb/>
其妻曰女君也嫂叟也叟老者稱也叟縮也人及物老<lb/>
皆縮小於舊也叔少也幼者稱也叔亦俶也見嫂俶然<lb/>
却退也夫之兄曰公公君也君尊稱也俗間曰兄章章<lb/>
灼也章灼敬奉之也又曰兄忪是已所敬見之怔忡自<lb/>
肅齊也俗或謂舅曰章又曰忪亦如之也少婦謂長婦<lb/>
曰姒言其先來已所當法似也長婦謂少婦曰娣娣弟<lb/>
<pb n="KR3k0054_WYG_018-6b"/>
也已後來也或曰先後以來先後言之也青徐人謂長<lb/>
婦曰稙長禾苖先生者曰稙取名於此也荆豫人謂長<lb/>
婦曰熟熟祝也祝始也兩壻相謂曰亞言一人取姊一<lb/>
人取妹相亞次也又並來至女氏門姊夫在前妹夫在<lb/>
後亦相亞而相倚共成其禮也又曰友壻言相親友也<lb/>
婦之父曰婚言壻親迎用昏又恒以昬夜成禮也壻之<lb/>
父曰姻姻因也女徃因媒也天子之妃曰后后後也言<lb/>
在後不敢以副言也諸侯之妃曰夫人夫扶也扶助其<lb/>
<pb n="KR3k0054_WYG_018-7a"/>
君也卿之妃曰内子子女子也在閨門之内治家也大<lb/>
夫之妃曰命婦婦服也服家事也夫受命於朝妻受命<lb/>
於家也士庶人曰妻妻齊也夫賤不足以尊稱故齊等<lb/>
言也天子妾有嬪嬪賓也諸妾之中見賓敬也妾接也<lb/>
以賤見接幸也姪娣曰媵媵承事嫡也<hi>釋名</hi>
河間獻王問温城董君曰孝經曰夫孝天之經地之義<lb/>
何謂也對曰天有五行木火土金水是也木生火火生<lb/>
土土生金金生水水為冬金為秋土為季夏火為夏木<lb/>
<pb n="KR3k0054_WYG_018-7b"/>
為春春主生夏主長季夏主養秋主收冬主藏是故父<lb/>
之所生其子長之父之所長其子養之父之所養其子<lb/>
成之諸父所為其子皆奉承而續行之不敢不致如父<lb/>
之意盡為人之道也由此觀之父授之子受之乃天之<lb/>
道也故曰天之經也王曰善哉願聞地之義對曰地出<lb/>
雲為雨起氣為風地不敢有其功名必上之於天命故<lb/>
曰天風天雨也莫曰地風地雨也勤勞在地名歸於天<lb/>
非至有義其孰能行此故下事上如地事天也可謂大<lb/>
<pb n="KR3k0054_WYG_018-8a"/>
忠矣土者火之子也五行莫貴於土土之於四時無所<lb/>
命者不與火分功名木名春火名夏金名秋水名冬忠<lb/>
臣之義孝子之行取之土土者五行最貴者也其義不<lb/>
可以加矣五聲莫貴於宮五味莫貴於丼五色莫貴於<lb/>
黄此謂孝者地之義也王曰善哉<hi>董子</hi>
父死子繼何法法木終火旺也兄死弟及何法法夏之<lb/>
承春也善善及子孫何法法春生待夏復長也惡惡止<lb/>
其身何法法秋煞不待冬也主㓜臣攝政何法法土用<lb/>
<pb n="KR3k0054_WYG_018-8b"/>
事於季孟之間也子之復讐何法法土勝水水勝火也<lb/>
子順父臣順君妻順夫何法法地順天也男不離父母<lb/>
何法法火不離木也女離父母何法法水流去金也娶<lb/>
妻親迎何法法日入陽下隂也君讓臣何法法月三十<lb/>
日名其功也善稱君過稱已何法法隂陽共叙共生陽<lb/>
名生隂名煞也臣有功歸於君何法法歸明於日也臣<lb/>
諫君何法法金正木也子諌父何法法火揉直木也臣<lb/>
諫君不從則去何法法水潤下逹於上也君子逺子近<lb/>
<pb n="KR3k0054_WYG_018-9a"/>
孫何法法木逺火近土也親屬臣諫不相去何法法水<lb/>
木枝葉不相離也父為子隱何法法木之藏火也子為<lb/>
父隱何法法水逃金也君有衆民何法法天有衆星也<lb/>
王者賜先親近後踈逺何法法天雨高者先得之也長<lb/>
㓜何法法四時有孟仲季也朋友何法法水合流相承<lb/>
也父母生子養長子何法法水生木長大也子養父母<lb/>
何法法夏養長木此火養木也不以父母廢主命何法<lb/>
法金不畏土而畏火陽舒隂急何法法日行遲月行疾<lb/>
<pb n="KR3k0054_WYG_018-9b"/>
也有分土無分民何法法四時各有分而所生者通也<lb/>
若言春東方天下皆生也君一娶九女何法法九州象<lb/>
天之施也不娶同姓何法法五行異類乃相生也子䘮<lb/>
父母何法法木不見水則憔悴也䘮三年何法法三季<lb/>
一閏天道終也父喪子夫喪妻何法法一歲物有終始<lb/>
天氣亦為之變也年六十閉房何法法六月陽氣衰也<lb/>
人有五臟六腑何法法五行六合也人目何法法日月<lb/>
明也日照晝月照夜人目所不更照何法法日不更用<lb/>
<pb n="KR3k0054_WYG_018-10a"/>
事也臣之諌君何法法金正木也臣諌君以義故折正<lb/>
之也子諌父以恩故但揉之也<hi>白虎通</hi>
父子者何謂也父者矩也以法度敎子子者孶孶無己<lb/>
也<lb/>
謂之舅姑何舅者舊也姑者故也舊故者老人之稱也<lb/>
謂之姊妹者何姊者恣也妹者末也謂之兄弟何兄者<lb/>
况父法也弟者悌也心順行篤也<lb/>
宗者何謂也宗尊也為先祖主也宗人之所尊也禮曰<lb/>
<pb n="KR3k0054_WYG_018-10b"/>
宗人將有事族人皆待主者所以必有宗何也所以長<lb/>
和睦也大宗能率小宗小宗能率羣弟通於有無所以<lb/>
紀理族人者也宗其為始祖後者為大宗此百世之所<lb/>
宗也宗其為髙祖後者五世而遷者也髙祖遷於上宗<lb/>
則易於下宗其為曾祖後者為曾祖宗宗其為祖後者<lb/>
為祖宗宗其為父後者為父宗以上至髙祖宗皆為小<lb/>
宗以其轉遷别於大宗也别子者自為其子孫為祖繼<lb/>
别也各自為宗小宗有四大宗有一凡有五宗人之親<lb/>
<pb n="KR3k0054_WYG_018-11a"/>
所以備矣諸侯奪宗明尊者宜之大夫不得奪宗何曰<lb/>
諸侯世世傳子孫故奪宗大夫不傳子孫故不奪宗也<lb/>
喪服經曰大夫為宗子不言諸侯為宗子也族者何也<lb/>
族者凑也聚也謂恩愛相流凑也生相親愛死相哀痛<lb/>
有會聚之道故謂之族尙書曰以親九族族所以九何<lb/>
九之言究也親親恩愛究竟也謂父族四母族三妻族<lb/>
二父族四者謂父之姓一族也父女昆弟適人有子為<lb/>
二族也身女昆弟適人有子為三族也身女子適人有<lb/>
<pb n="KR3k0054_WYG_018-11b"/>
子為四族也母族三者母之父母一族也母之昆弟一<lb/>
族也母昆弟子三族也母昆弟者男女皆在外親故合<lb/>
言之妻族二者妻之父為一族妻之母為二族妻之親<lb/>
畧故父母各一族禮曰惟氏三族之不虞尙書曰以親<lb/>
九族義同也<hi>並上臣以下君</hi>
管仲射小白中其鈎白陽僵鮑叔割指血塗之傾葢以<lb/>
覆之哭曰吾君死矣魯攝兵<hi>班固幽通賦注</hi>
齊桓公知寗戚將任之以政羣臣争䜛之曰寗戚衞人<lb/>
<pb n="KR3k0054_WYG_018-12a"/>
也去齊不逺君可使人問之問之而固贒用未晩也公<lb/>
曰不然問之患其有小惡以其小惡忘其大美此世所<lb/>
以失天下之士也乃夜舉火而爵之以為卿<hi>劉畫新論</hi>
桓公微服而行於民間有鹿門稷者行年七十而無妻<lb/>
桓公問管仲曰有民老而無妻者乎管仲曰有鹿門稷<lb/>
者行年七十矣而無妻桓公曰何以令之有妻管仲曰<lb/>
臣聞之上有積財則民臣必匱乏於下宮中有怨女則<lb/>
有老而無妻者桓公曰善令于宮中女子未嘗御者出嫁<lb/>
<pb n="KR3k0054_WYG_018-12b"/>
之乃令男子年二十而室女年十五而嫁<hi>韓非子</hi>
桓公之平陵見家人有年老而自養者公問其故對曰<lb/>
吾有子九人家貧無以妻之吾使傭而未返也桓公取<lb/>
外御者五人妻之管仲入見曰公之施惠不亦小矣公<lb/>
曰何也對曰公待所見而施惠焉則齊國之有妻者少<lb/>
矣公曰若何管仲曰令國丈夫三十而室女子十五而<lb/>
嫁<hi>說苑此與上文小異並存之</hi>
齊桓公謂鮑叔曰寡人欲鑄大鐘昭寡人之名焉寡人<lb/>
<pb n="KR3k0054_WYG_018-13a"/>
之行豈避堯舜哉鮑叔曰敢問君之行桓公曰昔者吾<lb/>
圍譚三年得之而不自與者仁也吾北伐孤竹剗令支<lb/>
而反者武也吾為葵丘之㑹以偃天下之兵者文也諸<lb/>
侯抱美玉而朝者九國寡人不受者義也然則文武仁<lb/>
義寡人盡有之矣寡人之行豈避堯舜哉鮑叔曰君直<lb/>
言臣對昔者公子紏在上位而不讓非仁也背太公之<lb/>
言而侵魯境非義也壇塲之上詘於一劒非武也姪娣<lb/>
不離懐袵非文也為不善遍於物不自知者無天禍必<lb/>
<pb n="KR3k0054_WYG_018-13b"/>
有人害天處甚髙其聼甚下除君過言天且聞之桓公<lb/>
曰寡人有過子幸敎寡人是社稷之福也子不幸敎幾<lb/>
有大罪以辱社稷<hi>說苑</hi>
管仲有病桓公往問之對曰臣願君之逺易牙䜿刁堂<lb/>
巫公子開方公不聽期年四子作難圍公一室不得出<lb/>
有一婦人從竇入得至公所告之公曰嗟茲乎聖人之<lb/>
言長乎哉吾何面目見仲父地下乃援素幭裹首而死<lb/>
葬以楊門之扇<hi>管子</hi>
<pb n="KR3k0054_WYG_018-14a"/>
衛懿公有臣曰𢎞演逺使未還狄人攻衛其民曰君之<lb/>
所與禄位者鶴也所富者宫人也君使宫人與鶴戰余<lb/>
焉能戰遂潰而去狄人追及懿公於滎澤殺之盡食其<lb/>
肉獨舍其肝𢎞演至報使於肝畢呼天而號盡哀而止<lb/>
曰臣請為表因自刺其腹内懿公之肝而死齊桓公聞<lb/>
之曰衛之亡也以無道今有臣若此不可不存於是救<lb/>
衛於楚丘<hi>新序</hi>
晉獻公之時東郭民有祖朝者上書獻公曰草茅臣東<lb/>
<pb n="KR3k0054_WYG_018-14b"/>
郭民祖朝願請聞國家之計獻公使使出告之曰肉食<lb/>
者已慮之矣藿食者尙何與焉祖朝對曰大王獨不聞<lb/>
古之將曰桓司馬者朝其君舉而晏御呼車驂亦呼車<lb/>
御肘其驂曰子何越云為乎何為藉呼車驂謂其御曰<lb/>
當呼者呼乃吾事也子當御正子之轡銜耳子今不正<lb/>
轡銜使馬卒然驚妄轢道中行人必逢大敵下車免劒<lb/>
渉血履肝者固吾事也子寧能辟子之轡下佐我乎其禍<lb/>
亦及我身與有深憂吾安得無呼車哉今大王曰食肉<lb/>
<pb n="KR3k0054_WYG_018-15a"/>
者已慮之矣藿食者尙何與焉設使食肉者一旦失計<lb/>
於廟堂之上若臣等之藿食者寧得無肝膽塗地於中<lb/>
原之野與其禍亦及臣之身臣與有其憂深臣安得無<lb/>
與國家之計乎獻公召而見之三日與語無復憂者乃<lb/>
立以為師也<hi>說苑</hi>
晉文公逐麋而失之問農夫老古曰吾麋何在老古以<lb/>
足指曰如是往公曰寡人問子以足指何也老古振衣<lb/>
而起曰一不意人君如此也虎豹之居也厭閑而近人<lb/>
<pb n="KR3k0054_WYG_018-15b"/>
故得魚鼈之居也厭深而之淺故得諸侯厭衆而亡其<lb/>
國於是文公恐歸遇欒武子欒武子曰獵得獸乎而有<lb/>
恱色文公曰寡人逐麋而失之得善言故有恱色欒武<lb/>
子曰其人安在乎曰吾未與來也欒武子曰居上位而<lb/>
不恤其下驕也緩令急誅暴也取人之言而棄其身盗<lb/>
也文公曰善還載老古與俱歸<lb/>
晉文公將伐鄴趙衰言所以勝鄴文公用之而勝鄴將<lb/>
賞趙衰趙衰曰君將賞其末乎賞其本乎賞其末則騎<lb/>
<pb n="KR3k0054_WYG_018-16a"/>
乘者存賞其本則臣聞之郄虎公召郄虎賞之郄虎對<lb/>
曰言之易行之難臣言之者也公曰子無辭乃受賞<lb/>
晉文公亡時陶叔狐從文公反國行三賞而不及陶叔<lb/>
狐舅犯言之文公文公曰嘻我豈忘是子哉夫髙明至<lb/>
賢德行全誠暴浣我行昭明我名使我為成人者吾以<lb/>
為上賞防我以禮諫我以誼蕃援我使我不得為非數<lb/>
引我而請於賢人之門吾以為次賞夫勇壯強禦免我<lb/>
於患難之中者吾又以為之次且子獨不聞乎死人者<lb/>
<pb n="KR3k0054_WYG_018-16b"/>
不如存人之身亡人者不如存人之國三行賞之後而<lb/>
勞苦之士次之夫勞苦之士是子固為首矣豈敢忘子<lb/>
哉周内史叔輿聞之曰文公其伯乎昔聖王先德而後<lb/>
力文公其當之矣<hi>並上</hi>
楚恭王有疾召令尹曰常侍莞蘇與我處犯我以義吾與<lb/>
其處不見不思也雖然吾有以得也其功不細必爵之申<lb/>
伯與我處吾所樂者勸吾為之吾所好者勸吾服<lb/>
之嘗與處不見思之雖然吾終無得也其過也不細必<lb/>
<pb n="KR3k0054_WYG_018-17a"/>
亟遣之令尹曰諾明日王薨令尹即拜莞蘇為上卿而<lb/>
逐申伯出於國<hi>新序莞恭王呂氏作文王  蘇作莧譆</hi>
文王得茹黄之狗宛路之矰以畋於雲夢三月不反得<lb/>
丹之姬淫期年不聽朝葆申曰先王卜以臣為葆吉王<lb/>
之罪當笞王曰不榖免衣繦緥而齒於諸侯願請變更<lb/>
而無笞葆申曰臣承先王之令不敢廢也王不受笞是<lb/>
廢先王之令也臣寧抵罪於王母抵罪於先王王曰敬<lb/>
諾引席王伏葆申束細荆五十跪而加之於背如此者<lb/>
<pb n="KR3k0054_WYG_018-17b"/>
再謂王起矣王曰有笞之名一也遂致之申曰臣聞君<lb/>
子耻之小人痛之耻之不變痛之何益葆申趨出自流<lb/>
于淵請死罪文王曰此不榖之過也葆申何罪王乃變<lb/>
更召葆申殺茹黄之狗析宛路之矰放丹之姬後荆國<lb/>
兼國三十九令荆國廣大至於此者葆申之力也<hi>吕氏</hi>
<hi>春秋</hi>
荆有善相人者所言無遺䇿聞於國莊王見而問焉對<lb/>
曰臣非能相人也能觀人之友也觀布衣也其友皆孝<lb/>
<pb n="KR3k0054_WYG_018-18a"/>
悌純謹畏令如此者其家必日益身必日榮矣所謂吉<lb/>
人也觀事君者也其友皆誠信有行好善如此者事君<lb/>
日益官職日進此所謂吉臣也觀人主也其朝臣多賢<lb/>
左右多忠主有失皆交争正諫如此者國日安主日尊<lb/>
天下日服此所謂吉主也臣非能相人也能觀人之友<lb/>
也莊王善之於是疾收士日夜不懈遂霸天下<hi>上</hi>
楚莊王謀事而當羣臣莫逮退朝而有憂色申公巫臣進<lb/>
問曰王朝而有憂色何也莊王曰不榖謀事而當羣臣<lb/>
<pb n="KR3k0054_WYG_018-18b"/>
莫能逮是以憂也其在中蘬之言也曰諸侯自為得師<lb/>
者王得友者霸得疑者存自為謀而莫已若者亡今以<lb/>
不榖之不肖而羣臣莫吾逮吾國幾於亡乎是以憂也<lb/>
<hi>荀子</hi>
楚昭王當房而立愀然有寒色曰寡人朝饑饉時酒二<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>重裘而立猶㦧然有寒氣將柰我元元之百姓何是<lb/>
日也出府之裘以衣寒者出倉之粟以賑饑者居二年<lb/>
闔閭襲郢昭王奔隨諸當房之賜者請還至死之宼闔<lb/>
<pb n="KR3k0054_WYG_018-19a"/>
閭一夕而十徙卧不能賴曵師而去昭王乃復當房之<lb/>
德也<hi>賈子</hi>
齊莊公且伐莒為車五乘之賔而把梁華舟獨不與焉<lb/>
故歸而不食其母曰汝生而無義死而無名則雖非五<lb/>
乘孰不汝笑也汝生而有義死而有名則五乘之賔盡<lb/>
汝下也趣食乃行把梁華舟同車侍於莊公而行至莒<lb/>
莒人逆之把梁華舟下鬬獲甲首三百莊公止之曰子<lb/>
止與子同齊國把梁華舟曰君為五乘之賓而舟梁不<lb/>
<pb n="KR3k0054_WYG_018-19b"/>
與焉是少吾勇也臨敵渉難止我以利是汙吾行也深<lb/>
入多殺者臣之事也齊國之利非吾所知也遂進鬭壊<lb/>
軍陷陣三軍弗敢當至莒城下莒人以炭置地二人立<lb/>
有間不能入隰侯重為右曰吾聞古之士犯患渉難者<lb/>
其去遂於物也來吾踰子隰侯重仗楯伏炭二子乘而<lb/>
入顧而哭之華舟後息把梁曰汝無勇乎何哭之乆也<lb/>
華舟曰吾豈無勇哉是其勇與我同也而先吾死是以<lb/>
哀之莒人曰子無死與子同莒國杞梁華舟曰去國歸<lb/>
<pb n="KR3k0054_WYG_018-20a"/>
敵非忠臣也去長受賜非正行也且鷄鳴而期日中而<lb/>
忘之非信也深入多殺者臣之事也莒國之利非吾所<lb/>
知也遂進鬭殺二十七人而死其妻聞之而哭城為之<lb/>
陁而隅為之崩<hi>說苑</hi>
齊崔杼弑莊公邢蒯瞶使晉而返其僕曰崔杼弑莊公<lb/>
子將奚如邢蒯瞶曰驅之將入死而報君其僕曰君之<lb/>
無道四隣諸侯莫不聞也以夫子而死之不亦難乎邢<lb/>
蒯瞶曰聞食其禄者死其事吾旣食亂君之禄矣又安<lb/>
<pb n="KR3k0054_WYG_018-20b"/>
得治君而死之遂驅車入死其僕曰人有亂君人猶死<lb/>
之我有治長可毋死乎乃結轡自刎於車上<lb/>
崔杼弑莊公有陳不占者聞君難將赴之比去餐則失<lb/>
七上車失軾聞戰鬭之聲恐駭而死<hi>上</hi>
齊景公出田十有七日而不反晏子乘而往比至衣冠<lb/>
不正景公見而怪之曰夫子何遽乎得無有急乎晏子<lb/>
對曰然有急國人皆以君為惡民好禽臣聞之魚鱉厭<lb/>
深淵而就乾淺故得於釣網禽獸厭深山而下於都澤<lb/>
<pb n="KR3k0054_WYG_018-21a"/>
故得於田獵今君出田十有七日而不反不亦過乎景<lb/>
公曰不然為賓客莫應待邪則行人子牛在為宗廟<lb/>
不血食邪則祝人太宰在為獄不中邪則大理子幾在<lb/>
為國家有餘不足邪則巫賢在寡人有四子猶有四肢<lb/>
也而得代焉又何患焉晏子曰然人心有四肢而得代<lb/>
焉則善矣令四肢無心十有七日不死乎景公曰善哉<lb/>
言遂援晏子之手輿驂乘而歸<hi>韓詩外傳</hi>
景公登箐室而望見人有斷雍門之橚者公令吏拘之<lb/>
<pb n="KR3k0054_WYG_018-21b"/>
顧謂晏子趣誅之晏子對曰嬰聞之古者人君出則闢<lb/>
道十里非畏也冕前有旒惡多所見也纊紘珫耳惡多<lb/>
所聞也大帶重半鈞舃履倍重不欲輕也刑死之罪日<lb/>
中之朝君過之則赦之嬰未嘗聞為人君而自坐其民<lb/>
者也公曰赦之無使夫子復言<hi>晏子</hi>
景公飲酒夜移於晏子前驅欵門曰君至晏子被𤣥端<lb/>
立於門曰諸侯得微有故乎國家得微有事乎君何為<lb/>
非時而夜辱公曰酒醴之味金石之聲願與夫子樂之<lb/>
<pb n="KR3k0054_WYG_018-22a"/>
晏子對曰夫布薦席陳簠簋者有人臣不敢與焉公曰<lb/>
移於司馬穰苴之家前驅欵門曰君至穰苴介胄撡㦸<lb/>
立於門曰諸侯得微有兵乎大臣得微有叛者乎君何<lb/>
為非時而夜辱公曰酒醴之味金石之聲願與將軍樂<lb/>
之穰苴對曰夫布薦席陳簠簋者有人臣不敢與焉公<lb/>
曰移於梁丘據之家前驅欵門曰君至梁丘據左操瑟<lb/>
右挈竽行歌而出<lb/>
景公病疽在背髙子國子請見髙子進而撫瘍公曰熱<lb/>
<pb n="KR3k0054_WYG_018-22b"/>
乎曰熱熱何如曰如火其色何如曰如未熟李大小如<lb/>
何曰如荳其墜者何如曰如屨瓣二子者出晏子入呼宰<lb/>
人具盥御者具巾刷跪請撫瘍公曰其熱何如曰如日<lb/>
其色何如曰如蒼玉大小何如曰如璧其墜者何如曰<lb/>
如珪晏子出公曰吾不見君子不知野人之拙也<hi>並上</hi>
晉平公問於叔向曰昔者齊桓公一匡天下不識其君<lb/>
之力乎其臣之力乎叔向對曰管仲善制割隰朋善削<lb/>
縫賓胥無善繩緣桓公知衣而已亦其臣之力也師曠<lb/>
<pb n="KR3k0054_WYG_018-23a"/>
侍曰臣請譬之以五味管仲善斷割之隰朋善煎熬之<lb/>
賓胥無善齊和之羮以熱矣奉而進之而君不食誰能<lb/>
強之亦君之力也<hi>新序</hi>
晉逐欒盈之族命其家臣有敢從者死其臣曰辛俞從<lb/>
之吏得而將殺之君曰命汝無得從敢從何也辛俞對<lb/>
曰臣聞三世仕於家君之二世者主之事君以死事主<lb/>
以勤為其賜之多也今臣三世於欒氏受其賜多矣臣<lb/>
敢畏死而忘三世之恩哉晉君釋之<hi>說苑</hi>
<pb n="KR3k0054_WYG_018-23b"/>
簡子有臣尹綽赦厥簡子曰厥愛我諫我必不於衆人<lb/>
中綽也不愛我諫我必於衆人中尹綽曰厥也愛君之<lb/>
醜而不愛君之過也臣愛君之過而不愛君之醜孔子<lb/>
曰君子哉尹綽面訾不譽也<lb/>
趙簡子上羊腸之坂羣臣皆偏袒推車而虎㑹獨擔㦸<lb/>
行歌不推車簡子曰㑹為人臣侮其主其罪何若虎㑹<lb/>
對曰為人臣而侮其主者死而又死簡子曰何謂死而<lb/>
又死虎㑹曰身死妻子又死若是謂死而又死君旣已<lb/>
<pb n="KR3k0054_WYG_018-24a"/>
聞為人臣而侮其主者之罪矣君亦聞為人君而侮其<lb/>
臣者乎簡子曰為人君而侮其臣者何若虎㑹對曰為<lb/>
人君而侮其臣者智者不為謀辯者不為使勇者不為<lb/>
鬭智者不為謀則社稷危辯者不為使則使不通勇者<lb/>
不為鬭則邊境侵簡子曰善乃罷羣臣不推車以虎㑹<lb/>
為上客<hi>並上</hi>
趙簡子有臣曰周舍立於門下三日三夜簡子使問之<lb/>
對曰願為諤諤之臣筆墨撡牘從君之過簡子居則與<lb/>
<pb n="KR3k0054_WYG_018-24b"/>
之居出則與之出居無幾何而周舍死後與諸大夫飲<lb/>
於洪波之臺酒酣簡子涕泣諸大夫皆出走曰臣有罪<lb/>
而不自知簡子曰大夫皆無罪昔者商紂黙黙而亡武<lb/>
王諤諤而昌今自周舎之死吾未嘗聞吾過也吾亡無<lb/>
日矣是以寡人泣也<hi>韓詩外傳</hi>
中行文子出亡至邊從者曰為此嗇夫者君人也胡不<lb/>
休焉且待後車者文子曰異日吾好音此子遺吾琴吾<lb/>
好佩又遺吾玉是不非吾過者也自容於我者也吾恐<lb/>
<pb n="KR3k0054_WYG_018-25a"/>
其以我求容也遂不入後車入門文子問嗇夫之所在<lb/>
執而殺之<hi>說苑</hi>
魯哀公問於孔子曰當今之時君子誰賢對曰衛靈公<lb/>
公曰吾聞之其閨門之内姑姊妺無别對曰臣觀於朝<lb/>
廷未觀於堂陛之間也靈公之弟曰公子渠牟其知足<lb/>
以治千乘之國其信足以守之而靈公愛之又有士曰<lb/>
王林國有賢人必進而任之無不達也不能達退而與<lb/>
分其祿而靈公尊之又有士曰慶足國有大事則進而<lb/>
<pb n="KR3k0054_WYG_018-25b"/>
治之無不濟也而靈公說之史鰌去衛靈公邸舍三月<lb/>
琴瑟不御待史鰌之入也而後入臣是以知其賢也<hi>上</hi>
昔顔回死魯定公將躬弔焉使人訪仲尼仲尼曰凡在<lb/>
邦内皆臣也定公乃升自東階行君禮焉<hi>抱朴子</hi>
衛蒯瞶亂子路興師往有狐黯者當師曰子欲入耶曰<lb/>
然黯從城上繫麻繩釣子路半城問曰為師也耶為君<lb/>
耶曰在君為君在師為師黯因投之折其左股不死黯<lb/>
開城欲殺之子路目如明星之光曜黯不能前黯曰畏<lb/>
<pb n="KR3k0054_WYG_018-26a"/>
子之目願覆之子路以衣袂覆目黯遂殺之<hi>論語隠義</hi>
白公之難楚人有莊善者辭其母將往死之其母曰棄<lb/>
其親而死其君可謂義乎莊善曰吾聞事君者内其祿<lb/>
而外其身今所以養母者君之祿也身安得無死乎遂<lb/>
辭而行比至公門三廢車中其僕曰子懼矣曰懼既懼<lb/>
何不返莊善曰懼者吾私也死義吾公也聞君子不以<lb/>
私害公及公門刎頸而死<hi>說苑</hi>
呉與楚戰于栢舉三戰入郢君王身出百姓離散蒙榖<lb/>
<pb n="KR3k0054_WYG_018-26b"/>
結鬭於宮唐之上舍鬭奔郢曰若有孤楚國社稷其庶<lb/>
幾乎遂入大宫負雞次之典以浮於江逃於雲夢之中<lb/>
昭王反郢五官失法百姓昏亂蒙榖獻典五官得法而<lb/>
百姓大治封之執圭田六百畛蒙榖怒曰榖非人臣社<lb/>
稷之臣茍社稷血食余豈患無君乎遂自棄於磨山之<lb/>
中<hi>戰國䇿</hi>
梁君出獵見白鴈羣集梁君下車彀弓欲射之道有行<lb/>
者白鴈羣駭梁君怒欲殺行者其御公孫龍下車撫其<lb/>
<pb n="KR3k0054_WYG_018-27a"/>
心梁君忿然作色而怒曰龍不欲其君而顧與他人何<lb/>
也公孫龍對曰昔者齊景公之時天旱三年卜之曰必<lb/>
以人祠乃雨景公下堂頓首曰吾所以求雨者為民也<lb/>
今必使吾以人祠乃且雨寡人將自當之言未卒而天<lb/>
大雨方千里何為有德於天而惠施民也今主君以白<lb/>
鴈之故而欲殺人無異於虎狼梁君援手與上車歸入<lb/>
郭門呼萬歲曰樂哉今日也人獵皆禽獸吾獵獨得善<lb/>
言而歸<hi>新序</hi>
<pb n="KR3k0054_WYG_018-27b"/>
魯陽文君謂子墨子曰有語我以忠臣者令之俯則俯<lb/>
令之仰則仰處則靜呼則應可謂忠臣乎子墨子曰令<lb/>
之俯則俯令之仰則仰是似景也處則靜呼則應是似<lb/>
響也君將何得於景與響哉若以翟之所謂忠臣者上<lb/>
有過則微之以諫已有善則訪之上而無敢以告外匡<lb/>
其邪而入其善尙而無下比以美善在上而怨讐在下<lb/>
安樂在上而憂慽在臣此翟之謂忠臣者也<hi>墨子</hi>
知伯囂之時有士曰長兒子魚絶知伯而去之三年將<lb/>
<pb n="KR3k0054_WYG_018-28a"/>
東之越而道聞知伯囂之見殺也謂御曰還車反吾將<lb/>
死之御曰夫子絶知伯而去之三年矣今反死之是絶<lb/>
屬無别也長兒子魚曰不然吾聞仁者無餘愛忠臣無<lb/>
餘祿吾聞知伯之死而動吾心餘祿之加於我者至今<lb/>
尙存吾將往依之反而死<hi>說苑</hi>
豫讓為知伯報讐為襄子所得使兵環之讓願請其衣<lb/>
而擊之襄子義之脫附身之衣以與之讓㧞劒三躍呼<lb/>
天擊之衣盡出血曰而可以報知伯矣遂伏劒而死襄<lb/>
<pb n="KR3k0054_WYG_018-28b"/>
子囘車車輪未周而亡<hi>𤨏語史索隱</hi>
田鮪敎其子田章曰欲利而身先利而君欲富而家先<lb/>
富而國一日田鮪敎其子田章曰主賣官爵臣賣智力<lb/>
故自恃無恃人<hi>韓非子</hi>
齊負郭之民有狐咺者正議閔王斮之檀衢按呂氏春<lb/>
秋貴直論狐援說齊湣王曰殷之鼎陳於周之廷其社<lb/>
葢于周之屏其干戚之音在人之遊亡國之音不得至<lb/>
於廟亡國之社不得見於天亡國之器陳於廷所以為<lb/>
<pb n="KR3k0054_WYG_018-29a"/>
戒王必勉之其無使齊之大呂陳之廷無使太公之社<lb/>
葢之屏無使齊音充人之遊齊王不受狐援出而哭國<lb/>
五日其辭曰先出也衣絺紵後出也滿囹圄吾今見民<lb/>
之洋洋然東走而不知所處齊王問吏曰哭國之法若<lb/>
何吏曰斮王曰行法狐援乃言曰有人自南方來鮒入<lb/>
而鯢居使人之朝為草而國為墟殷有比干呉有子胥<lb/>
齊有狐援已不用若言又斮之東間毎斮者以吾參夫<lb/>
二子者乎漢古今人表作狐爰注即狐咺也<lb/>
<pb n="KR3k0054_WYG_018-29b"/>
墨者有鉅子腹䵍居秦其子殺人秦惠王曰先生之年<lb/>
長矣非有他子也寡人已令吏弗誅矣先生之以此聽<lb/>
寡人也腹䵍對曰墨者之法曰殺人者死傷人者刑此<lb/>
所以禁殺傷人也天下之大義也王雖為之賜弗誅腹<lb/>
䵍不可以不行墨者之法遂殺之<hi>呂氏春秋</hi>
周之季世巴國有亂將軍蔓子將師於楚許以三城楚<lb/>
王救巴巴國既寧楚使請城蔓子曰藉楚之靈克攝禍<lb/>
難誠許楚王城將吾頭往謝之城不可得也乃自刎以<lb/>
<pb n="KR3k0054_WYG_018-30a"/>
頭授使王歎曰使吾得臣若巴蔓子用城何為乃以上<lb/>
卿禮葬其頭<hi>華陽國志</hi>
祁射子見秦惠王惠王說之於是唐姑䜛之復見惠王<lb/>
懷怒以待之非其說異也所聽者易也故以徴為羽非<lb/>
絃之罪也以丼為苦非味之過也<hi>說苑</hi>
衛嗣君之時有胥靡逃之魏因為襄王之后治病衛嗣<lb/>
君聞之使人請以五十金買之五次而魏王不予乃以<lb/>
左氏易之<hi>韓子</hi>
<pb n="KR3k0054_WYG_018-30b"/>
申子請仕其從兄官昭侯曰非所望於子也聽子之論<lb/>
敗子之道申子避舍請罪<hi>上</hi>
柱厲叔事莒敖公自以為不知而去居於海上夏日則<lb/>
食菱芡冬日則食橡栗莒敖公有難柱厲叔辭其友而<lb/>
往死之其友曰子自以為不知故去今又往死之是知<lb/>
與不知無異别也柱厲叔曰不然自以為不知故去今<lb/>
死而弗往死是果知我也吾將死之以醜後世人主之<lb/>
不知其臣者也<hi>呂氏春秋</hi>
<pb n="KR3k0054_WYG_018-31a"/>
齊有事人者所事有難而弗死也遇故人於塗故人曰<lb/>
固不死乎對曰然凡事人以為利也死不利故不死故<lb/>
人曰子尙可以見人乎對曰子以死為顧可以見人乎<lb/>
<hi>上孝以下  子</hi>
伯竒旣沉於江衣苔帶藻忽夢見水仙賜其美藥揚聲<lb/>
悲歌船人聞而學之吉甫聞其聲以為子也乃援琴作<lb/>
子安之操或云期門離須兄弟三人兄從軍二年不歸<lb/>
離須當往輸屬其弟於所知弟欲同往離須固止之去<lb/>
<pb n="KR3k0054_WYG_018-31b"/>
數日弟夜亡莫知其處離須歸分布求之卒不可得故<lb/>
其操曰子安之<hi>琴撡</hi>
孔子行遊中路聞哭者聲其音甚悲孔子曰驅之驅之<lb/>
前有異人音少進見之丘吾子也擁䥥帶索而哭孔子<lb/>
辟車而下問曰夫子非有䘮也何哭之甚也丘吾子對<lb/>
曰吾有三失孔子曰願聞三失丘吾子曰吾少好學問<lb/>
周遍天下還後吾親亡一失也事君奢驕不遂是二失<lb/>
也厚交友而後絶三失也樹欲静乎風不定子欲養乎<lb/>
<pb n="KR3k0054_WYG_018-32a"/>
親不待往而不來者年也不可得再見者親也請從此<lb/>
辭則自刎而死孔子曰弟子記之此足以為戒也於是<lb/>
弟子歸養親者十三人<hi>說苑</hi>
孝已一夕三起視衣之厚薄枕之髙卑愛其親也<hi>尸子</hi>
崔子渡河操閔子騫所作也崔子蚤失母後母常以其<lb/>
死母名呼之不應輒笞之崔子乃以渡河為辭繫石於<lb/>
腰自沉而死<hi>琴操</hi>
鄭子産善事母奉命聘晉道中心痛遣人還家起居問<lb/>
<pb n="KR3k0054_WYG_018-32b"/>
母母曰吾忽身體不調憶想汝耳更無他也<hi>俗説</hi>
曽參出薪於野有客至其家欲去其母曰願留參方到<lb/>
即以左手搤右臂臂痛參即馳至問母曰臂何故痛母<lb/>
曰今者客至搤吾臂呼汝耳<hi>論衡</hi>
曽子見益母而感<hi>本草</hi>
曽參行孝枯井湧泉<hi>淮南子</hi>
公西華之養親也若與朋友處曽參之事親也若事嚴<lb/>
主烈君<hi>淮南子</hi>
<pb n="KR3k0054_WYG_018-33a"/>
樂正子春之視疾也復加一飯則脫然愈復損一飯則<lb/>
脱然愈復加一衣則脱然愈復損一衣則脱然愈<hi>公羊傳</hi>
演門有親死者以善毁爵為官師其黨人毁而死者半<lb/>
<hi>莊子</hi>
陳𤣥字子元陳侯太子七歲䘮母父更娶周氏有子曰<lb/>
昭周氏說陳侯將殺𤣥昭欲先死𤣥不聽引白羊誓曰<lb/>
孝者羊血逆上一丈三尺一如誓言周后又說之侯怒<lb/>
令𤣥自殺𤣥投遼水有大魚負之𤣥曰我罪人也魚乃去<lb/>
<pb n="KR3k0054_WYG_018-33b"/>
昭從後來以問漁者云投水死矣昭氣絶良乆曰吾兄<lb/>
也又投水而死<hi>蕭廣濟孝子傳</hi>
張掖郅奇字君珍居䘮盡禮所居去墓百里每夜行常<lb/>
有飛烏銜火夾之登山濟水號泣不息以淚灑石則成<lb/>
痕着朽木枯草必皆重茂以淚浸地即鹹俗謂之鹹鄉<lb/>
<hi>拾遺記</hi>
程曽年七嵗䘮母哀號哭泣不異成人祖母憐之嚼肉<lb/>
食之覺有味便吐出<hi>師覺授孝子傳</hi>
<pb n="KR3k0054_WYG_018-34a"/>
竺彌字道綸父生時畏雷每至天隂輒至墓伏墳悲哭<lb/>
有白兎在其左右<hi>王歆孝子傳</hi>
孫期字仲彧少為諸生習京氏易古文尙書家貧事母<lb/>
至孝牧豕於大澤中以奉養焉<hi>後漢書</hi>
呉郡馬皓父為南郡太守坐事繫獄皓懷小石至公卿<lb/>
門輒出石叩頭流血覆面父遂得免<lb/>
馮衍子豹年十二後母惡之因夜行毒而豹敬事逾謹<lb/>
汝郁年五嵗母患病不能飲食郁常抱持啼哭亦不肻<lb/>
<pb n="KR3k0054_WYG_018-34b"/>
飲食母憐之強為餐飯郁察母顔色不平輒復不食宗<lb/>
親共異之因字曰叔異<lb/>
蔡順少孤養母嘗出求薪有客卒至母望順不還乃噬<lb/>
其指順即心動棄薪馳歸跪問其故母曰有急客來吾<lb/>
噬指以悟汝耳<hi>上此搜神記周暢事與  大同不重錄</hi>
孫禮字德達後漢獻帝時初䘮亂禮與母相失同郡馬<lb/>
台求得禮母禮推家財盡以與台台後坐法當死禮私<lb/>
導令踰獄自首既而曰臣無逃亡之義徑詣刺奸主簿<lb/>
<pb n="KR3k0054_WYG_018-35a"/>
温恢恢嘉之具白曹操各減死一等<lb/>
漢古初遭父䘮未葬隣人失火初匍匐柩上以身扞火<lb/>
火為之滅<lb/>
董黯盡心色養䘮致其哀單身林野鳥獸歸懷怨親之<lb/>
辱白日報讐海内聞名昭然光著<lb/>
漢蕭固字秀異少有孝行遭父母䘮六年雉鵲逰狎其<lb/>
居麞鹿入其門墻徴聘不就固生子芝字英髦亦孝心<lb/>
醇至後官至尙書郎有雉數十餘宿其廬上嘗上直送<lb/>
<pb n="KR3k0054_WYG_018-35b"/>
至路雉飛鳴車側人以為孝感所致<lb/>
陳元方有至德絶俗烝烝色養不離左右豫州刺史嘉<lb/>
其至行表上尙書畫像百城以勵風俗焉<hi>海内先賢傳</hi>
支漸蜀之資陽人年七十持母䘮廬於墓白蛇素狸擾<lb/>
其傍皓鳥皬雀集於隴<hi>華陽國志</hi>
呉王虗之廬陵人年十三䘮母三十三䘮父二十五季<lb/>
鹽醋不入口疾病著牀忽有一人來問疾謂之曰君病<lb/>
尋瘥俄而不見病果愈庭中楊梅樹隆冬三實又每夜<lb/>
<pb n="KR3k0054_WYG_018-36a"/>
所居有光如燭墓口橘樹一冬再實<lb/>
樂恢年十一父為縣吏得罪將殺恢伏市中晝夜號哭<lb/>
令哀之而赦其父<hi>孝子傳</hi>
晉孫畧有孝行卒時大殮日有一老父緼袍草履不通<lb/>
姓字徑入撫柩而哭哀聲慷慨感動左右哭止便出容<lb/>
貌甚清眼瞳又方門者告䘮主怪而追焉直去不顧時<lb/>
人以為孝行感通故神仙來弔之<lb/>
昔有人姓蘭名期者稱之曰蘭公初居于曲阜縣髙平<lb/>
<pb n="KR3k0054_WYG_018-36b"/>
鄉其家百餘口精修孝行致斗中真人下降其家自稱<lb/>
孝悌王諱𢎞康字伯中語蘭公曰始炁為大道於日中<lb/>
為孝道仙王元炁為至道於月中為孝道仙王𤣥炁為<lb/>
孝道於斗中為孝悌王夫孝至于天日月為之明孝至<lb/>
於地萬物為之生孝至於民王道為之成後晉代當有<lb/>
眞仙許遜傳吾孝道之宗是為衆仙之長因付蘭公秘<lb/>
㫖及金丹寳經銅符鐵劵令傳授丹陽黄堂靖女眞諶<lb/>
母且戒之曰將來有學仙者許遜汝當以此授之孝悌<lb/>
<pb n="KR3k0054_WYG_018-37a"/>
王遂將蘭公遊於郊野道傍忽見有三古塜指以示蘭<lb/>
公曰此是汝三生解化之迹其第一塜乃昔尸解所遺<lb/>
仙衣而已第二塜乃太隂煉形形體己就今當起矣第<lb/>
三塜藏蛻骨耳宜移塜傍之路勿令人踐履也孝悌王<lb/>
言訖昇天蘭公乃榜示行人斷其舊路人謂其妖妄擅<lb/>
移路逕執以詣官官吏拘公而詰其驗公具以前事對<lb/>
官吏曰必若妄言將加誅公曰吾言得之孝悌王安得<lb/>
妄官吏遂引蘭公與地分對開其塜其第一塜果有仙<lb/>
<pb n="KR3k0054_WYG_018-37b"/>
衣一領其第二塜見一人童顔弱質如睡初覺之状第三<lb/>
塜見連環骨一具衆咸驚嘆吏乃持仙衣還獻府君府<lb/>
君着衣不能勝還與蘭公公服之即同塜中仙人合為<lb/>
一體竦身輕舉官吏悔謝䖍懇拜問何時再降人間蘭<lb/>
公俯語之曰我自此或十日或百日一降施行孝道以<lb/>
濟迷塗其後呉都有十五嵗童丹陽三嵗靈童並是眞<lb/>
仙之化身也將𢎞孝道之敎以接合仙之士焉<lb/>
劉殷母王氏盛冬思堇而不言殷怪而問之母言其故殷<lb/>
<pb n="KR3k0054_WYG_018-38a"/>
時年九嵗乃於澤中慟哭聲不絶者半月于是忽然有<lb/>
人云止聲殷收淚視地便有堇生焉因得斛餘而歸<hi>十六</hi>
<hi>國春秋</hi>
晉末黄祖至孝母病篤庭中稽顙俄頃天漢開明有一<lb/>
老翁以兩丸藥賜母服之衆患頓消翁曰汝入三月可<lb/>
汎河而來依期行見門題曰善福門内有水曰湎源池<lb/>
有芙蕖如車輪<hi>幽明録</hi>
楚僚早失母事後母至孝母患癰腫形容日悴僚自徐<lb/>
<pb n="KR3k0054_WYG_018-38b"/>
徐吮之血出迨夜即得安寢乃夢一小兒語母曰若得<lb/>
鯉魚食之其病即差可以延壽不然不久死矣母覺而<lb/>
告僚時十二月氷凍僚仰天歎泣脫衣上氷臥之有一童<lb/>
子决僚臥處氷忽自開一䨇鯉魚躍出僚將歸奉其母病<lb/>
即愈壽至一百三十三嵗葢至孝感天神昭應如此<hi>搜神</hi>
<hi>記</hi>
羅威事母至孝及天寒常以身自温席<hi>上</hi>
郭世道孝行淳備仁厚之風行於鄉黨隣村小大莫有<lb/>
<pb n="KR3k0054_WYG_018-39a"/>
呼其名者元嘉四年散騎常侍袁愉表其淳行太祖嘉<lb/>
之敕郡牓表閭門蠲其稅調改所居獨楓里為孝行焉<lb/>
<hi>宋書居又晉張敷以毁死孝武改所  為孝張里附記于此</hi>
宋王朋䘮父母家貧無以營葬兄弟二人晝則傭力夜<lb/>
則號哭感鄉里並哀之乃各出夫力助作磚磚須水而<lb/>
天旱穿井數十丈泉不出墓處去淮五里荷擔逺汲困<lb/>
而不周朋號天自訴如此積日一旦天霧磚竈前忽生<lb/>
泉水葬竟水復自竭元嘉九年太守劉伯龍依事表言<lb/>
<pb n="KR3k0054_WYG_018-39b"/>
改其里為通靈里<lb/>
宋辛繕字㓜文母䘮倚廬旁有大鳥頭高五尺鷄首燕<lb/>
頷魚尾蛇頸備五色而青棲于門樹<lb/>
庾道愍頴川鄢陵人晉司空氷之𤣥孫也有孝行少出<lb/>
孤悴時人莫知其所生母流漂交州道愍尙在襁褓及<lb/>
長知之求為廣州綏寧府佐至南而去交州尙逺乃自<lb/>
負擔僅得自逹及至交州尋求母日夜悲泣嘗入林中<lb/>
暮雨驟至乃寄止一家且有一嫗負薪外還而道愍心<lb/>
<pb n="KR3k0054_WYG_018-40a"/>
動因訪之乃其母也於是行伏號泣逺近赴之莫不揮<lb/>
淚<lb/>
庾杲之㓜有孝行宋司空劉勔見而竒之謂曰見卿足<lb/>
使江漢崇望杞梓發聲<hi>並上</hi>
齊雁門解叔謙徵為朝請不赴母疾叔謙夜於庭中稽<lb/>
顙祈福聞空中云得丁公藤為酒便差訪醫及本草無<lb/>
識者乃崎嶇求訪至宜都境遙見山中老翁伐木問其<lb/>
所用答曰此丁公藤治風尤驗叔謙再拜流涕具欵行<lb/>
<pb n="KR3k0054_WYG_018-40b"/>
求之意此翁愴然以藤與之并示其漬酒之法叔謙受<lb/>
領此人不復知處依法為酒母疾便愈<hi>齊春秋</hi>
齊松滋令蘭陵蕭叡明母患積年叡明晝夜祈禱時寒<lb/>
凍叡明下淚凝結如筯額上扣血成氷不溜忽有一人<lb/>
以石函授之曰此能治太夫人病叡明跪而受之忽然<lb/>
不見以函奉母中惟三寸絹丹書為日月字母病即愈<lb/>
齊南陽宗元卿有至行早孤為母所養母病元卿在逺<lb/>
輒心痛大病則大痛小病則小痛以此為常則鄉里宗<lb/>
<pb n="KR3k0054_WYG_018-41a"/>
敬率號宗曾子<lb/>
齊廬陵匡昕奔還華山服食不與俗人交母亡已經數<lb/>
日昕奔還號呌母便蘇<lb/>
張敷生母亡至十嵗餘求母遺物而散施已盡惟得一<lb/>
畫扇乃緘錄之每至感思輒開笥流涕<lb/>
齊晉安王蕭子懋字雲昌武帝之子也始年七嵗阮淑<lb/>
媛嘗病危篤請僧行道有獻蓮花供佛者衆僧以銅罌<lb/>
盛水浸之如此三日而花不萎子懋流涕禮佛誓曰若<lb/>
<pb n="KR3k0054_WYG_018-41b"/>
使阿姨因此勝緣遂獲㝠祐願花竟齋如故七日齋畢<lb/>
色更鮮紅看視罌中稍有根鬚淑媛尋差<hi>並上</hi>
劉璠母在建康遘疾璠弗之知嘗忽一日舉身皆痛尋<lb/>
而家信至云其母病璠即號泣戒道絶而又蘇當身痛<lb/>
之辰即母死之日<hi>南史</hi>
梁彦先七嵗父篤疾求紫石瑛不得彦先憂悴忽園中見<lb/>
一物持歸乃紫石瑛<hi>北史</hi>
齊袁昻字千里明帝時為豫章内史丁所生母憂去職<lb/>
<pb n="KR3k0054_WYG_018-42a"/>
以䘮還江路風潮暴駭昻乃縛首着柩誓同沉溺及風<lb/>
止餘舟皆没唯昻船獲全<lb/>
齊江紑字含潔㓜有孝性年十三父蒨患眼紑侍疾衣<lb/>
不解帶夜夢一僧云患眼者飲慧眼水必差及覺說之<lb/>
莫能解者紑第三叔祿與草堂智者法師善往訪之智<lb/>
者曰無量壽經云慧泉見眞能度彼岸蒨乃因智者啟<lb/>
捨同夏縣界牛屯里舍為寺乞賜嘉名齊武帝勑荅曰<lb/>
純誠孝子往往感應晉時顔含遂見㝠中送藥又近見<lb/>
<pb n="KR3k0054_WYG_018-42b"/>
智者以卿子夢云飲慧眼水則目差葢慧眼則五眼之<lb/>
一號可以慧眼為名及就創造因濬故井井水清冽異<lb/>
於恒泉依夢取水洗眼及煑藥稍覺有瘳因此遂差<lb/>
庾黔婁至孝父病危每夜稽顙北辰求以身代聞空中<lb/>
曰徵君夀盡命不可延汝誠禱既至政得至月末耳<lb/>
師覺授南陽湼陽人也與外兄宗少文並有素業以琴<lb/>
書自娯於路忽見一人持書一函題曰至孝師君苫前<lb/>
俄而不見捨車奔歸聞家哭聲一呌而絶良久乃蘇後<lb/>
<pb n="KR3k0054_WYG_018-43a"/>
撰孝子傳八卷<hi>並上</hi>
王文殊呉興故鄣人也父沒虜文殊思慕泣血蔬食山<lb/>
谷三十餘年太守謝[卄/瀹]㧞為功曹不就永明十一年太<lb/>
守孔琇之表曰文殊性挺五常心符三敎以父沒獯庭<lb/>
抱終身之痛專席恒居銜罔極之䘏服紵縞以經年餌<lb/>
蔬菽以俟命㛰義滅于天情官序空於素抱儻降甄異<lb/>
之典牓其閭里鬱林詔牓門改所居為孝行里<hi>南齊書</hi>
朱文濟字敬達呉興人自賣以葬母<hi>南史</hi>
<pb n="KR3k0054_WYG_018-43b"/>
袁孝叔者陳郡人也少孤事母以孝聞母嘗得疾恍惚<lb/>
踰日不痊孝叔忽夢一老父謂曰子母疾可治明旦迎<lb/>
吾于石壇之上當有藥授子所居十里外有廢觀古石<lb/>
壇往而見老父在焉拜迎至家即于囊中取九靈丹一<lb/>
丸以新汲水服之即日而瘳<lb/>
庾域母好鶴唳域孜孜營求一日䨇鶴來下<lb/>
庾沙彌晉司空氷六世孫母死所坐薦淚霑為之爛墓<lb/>
忽生松栢數株有異常松<lb/>
<pb n="KR3k0054_WYG_018-44a"/>
梁庾子輿字孝卿武帝時為尙書郎父域出守巴西子<lb/>
輿以蜀路險峻艱難啟求侍從以奉養獲許父遷寧蜀<lb/>
子輿亦相隨父於路感心疾及父卒奉䘮還鄉秋水猶<lb/>
壯巴東有灔澦石髙出二十許丈次有瞿塘大灘行旅<lb/>
忌之子輿撫心長呌其夜五更水退減安流南下及渡<lb/>
水復舊初發蜀有雙鳩巢舟中及至又栖廬側每聞哭<lb/>
泣之聲必飛翔簷宇悲鳴激切服闋手足枯攣待人而<lb/>
起<hi>並上</hi>
<pb n="KR3k0054_WYG_018-44b"/>
甄恬字彦約數嵗䘮父哀感有若成人家人矜其小以<lb/>
肉汁和飯飼之恬不肻食年八嵗嘗問其母恨生不識<lb/>
父遂悲泣累日忽若有見言形貌則其父也家貧養母<lb/>
常得珍羞及居䘮廬墓側恒有鳥𤣥黄雜色集於廬樹<lb/>
恬哭則鳴哭止則止又有白鳩白雀栖宿其廬梁始興<lb/>
王憺表其行武帝旌其門賜爵<hi>南史</hi>
韓懐明客居荆州十嵗母患尸疰懐明於星下稽顙祈<lb/>
禱忽聞香氣空中有人曰童子母須㬰疾差無勞自苦<lb/>
<pb n="KR3k0054_WYG_018-45a"/>
未晩而母平復<lb/>
桞遐字子昇有孝行其父卒于揚州遐自襄陽奉䘮西<lb/>
歸中流風起舟中人相顧失色遐抱棺號慟愬天求哀<lb/>
俄頃風止浪息其母嘗乳間發疽醫云此疾無可救之<lb/>
理唯得人吮膿可愈遐應聲即吮旬日遂瘳<lb/>
蕭放字希逸隨父祗至鄴祗卒放居䘮以孝聞其所居<lb/>
室前有二慈烏來集各據一樹為巢自午以前馴庭飲<lb/>
啄午後更不下樹每臨時舒翅悲鳴全似哀泣<lb/>
<pb n="KR3k0054_WYG_018-45b"/>
劉霽字士湮母明氏寢疾霽誦觀世音經數萬遍夜中<lb/>
夢見一僧謂曰夫人算盡以君精誠篤至當相為申延<lb/>
後果以壽終霽廬於墓哀慟過禮常有雙白鶴循翔廬<lb/>
側<lb/>
禇翔字世舉少有孝行為侍中時母病篤請沙門祈福<lb/>
中夜忽見户外有異光又聞空中彈指及旦疾遂愈<lb/>
梁阮孝緒母疾合藥須得人參孝緒隨一鹿至一所遂<lb/>
滅就視果得參<hi>南史</hi>
<pb n="KR3k0054_WYG_018-46a"/>
胡叟曰我此生少孤毎言及父母則淚下若孺子之號<lb/>
春秋當祭之前則先求㫖酒美膳將其所知携榼執壺<lb/>
至郊外空静處設坐奠拜盡孝思之敬時燉煌汜潜家<lb/>
善釀酒每節送一壺於叟或謂潜曰再三之惠以為過<lb/>
厚子惠於叟何其恒也潜曰我給恒祭者以其恒於孝<lb/>
思也論者以潜為君子矣<hi>魏書</hi>
張元字孝始年十六其祖䘮明三年元恒憂泣晝夜讀<lb/>
佛經禮拜以祈福祐後讀藥師經見盲者得視之言遂<lb/>
<pb n="KR3k0054_WYG_018-46b"/>
請七僧然七燈七日七夜轉藥師經行道每言元為孫<lb/>
不孝使祖䘮明今以燈光普施法界願祖目見明元求<lb/>
代闇如此經七日其夜夢見一老翁以金鎞療其祖目<lb/>
於夢中喜躍遂即驚覺乃徧告家人三日祖目果明<hi>北史</hi>
崔子約䘮母哀瘠骨立人云崔九作孝風吹即倒<lb/>
隋華秋㓜䘮父事母以孝聞家貧傭賃為養其母偶患<lb/>
病秋容貌毁悴髮鬢盡改母終遂絶櫛沐髮盡秃落廬<lb/>
於墓側負圡成墳有人欲助輒拜而止之獵者嘗逐一<lb/>
<pb n="KR3k0054_WYG_018-47a"/>
兎奔入秋廬中匿秋膝下獵人至廬所異而免之自爾<lb/>
此兎嘗宿廬中馴其左右郡縣嘉其孝感具以狀聞降<lb/>
使勞問表其門閭後羣盗起常往來廬之左右咸相誡<lb/>
曰勿犯孝子鄉賴秋全者甚衆<lb/>
隋陸政性至孝其母呉人好食魚北土魚少政求之常<lb/>
苦難得後宅側泉出忽湧而有魚遂得以供母膳時人<lb/>
以為孝感所致因謂其泉為孝魚泉焉<lb/>
梁何瑚字重寳為北征諮議事親恭謹母病求醫不乘<lb/>
<pb n="KR3k0054_WYG_018-47b"/>
車馬忽感聖僧體質殊異手執香爐來求齋食而至無<lb/>
早晩故疑其非常如此十餘日母病有瘳僧便辭去留<lb/>
素書般若經一卷因執香曰貧道是二十七聖賢不退<lb/>
相人感檀越至心故來看病今病者已差貧道宜還言<lb/>
訖前行忽不見爐煙香氣一旬方歇<hi>以下賢子</hi>
後漢李元禮祖父修安帝時生子亮叔訓秀號四龍皆<lb/>
為牧守<lb/>
荀淑有子八人儉緄靖燾汪爽肅專時人謂八龍初荀氏<lb/>
<pb n="KR3k0054_WYG_018-48a"/>
舊里名西豪令苑康以為昔髙陽氏有才子八人今荀<lb/>
氏亦有八子故改其里曰高陽里<hi>後漢書</hi>
魏張魯有十子時人語曰張氏十龍儒雅温恭<hi>語林</hi>
陳紀父實實子羣魏使持節給事中文帝曰卿何如祖<lb/>
父羣曰臣父有言而治臣有言而不治<hi>梁湘東王繹孝子傳</hi>
弭生字仲叔其父賤故張伯英與李㓜才書曰弭仲叔<lb/>
高德美名命世之才也非弭氏小族所當有新豐瘠土所<lb/>
當出也<hi>三輔决録</hi>
<pb n="KR3k0054_WYG_018-48b"/>
公沙穆五子並有令名號公沙五龍<hi>後漢書</hi>
公廣文伯河東蒲坂人也其生亦以夜半時適生有人<lb/>
從門呼其父名父出應之不見人有一木杖植其門側<lb/>
好善異於衆其父持杖入門以示人人占曰吉文伯長<lb/>
大學宦位至廣漢太守文伯當富貴故父得賜杖其占<lb/>
者若曰當杖子力矣<hi>論衡</hi>
李宓字令伯六子皆英挺逸秀號曰六龍<hi>華陽國志</hi>
杜軫字超宗二子長子毗字長基少子秀彥潁珪璋琬<lb/>
<pb n="KR3k0054_WYG_018-49a"/>
琰世號二鳯<hi>上</hi>
戴碩子延壽善書延興好學山隂有陳載者家富有錢<lb/>
三千萬鄉人云戴碩兒敵陳載三千萬錢<hi>宋書</hi>
王僧䖍年數歲與子戲僧達下地戲作虎僧䖍獨正坐<lb/>
採蠟為鳯曇首曰此子終為長者<hi>南史</hi>
王僧孺㓜聰慧年五嵗便機警人有餽其父冬李先以<lb/>
一與之僧孺不受曰大人未見不容先嘗家貧常傭書<lb/>
以養母寫畢諷誦亦了<lb/>
<pb n="KR3k0054_WYG_018-49b"/>
禇彥囘謂任遥曰聞卿有令子相為喜之所謂百不為<lb/>
多一不為少由是昉名聲籍甚<hi>並上</hi>
辛攀字懐逺隴西人父奭尙書郎兄覽曠弟寳迅皆以<lb/>
才識知名秦雍為之語曰五龍一門金友玉昆<hi>十六國春秋</hi>
沈約指其子謂陸喬曰此吾愛子也少聰慧好讀書因<lb/>
以青箱名之<lb/>
王忻字元景生九子並風流藴藉世號九龍<hi>齊書</hi>
張充少好逸遊父緒嘗告歸至呉逢充正獵右臂鷹左<lb/>
<pb n="KR3k0054_WYG_018-50a"/>
牽狗遇緒舟至便放紲脫鞲拜於水次緒曰一身兩役<lb/>
毋乃勞乎充跪曰充聞三十而立今二十九矣請至來<lb/>
歲緒曰過而能改顔子有焉明歲飜然易操尋師就學<lb/>
鬱為名士<hi>上</hi>
孝文臨軒令諸州中正各舉所知陽尼與房千秋各舉<lb/>
其子帝曰昔有一祁名埀往史今有二奚當聞來牒<hi>後魏</hi>
<hi>書</hi>
傅豎眼有三子靈慶靈根靈越並有才名融以自負謂<lb/>
<pb n="KR3k0054_WYG_018-50b"/>
足為一時之雄嘗謂人曰吾昨夜夢有一駿馬無堪乘<lb/>
者人曰何由得此人乘有一人曰唯傅靈慶堪乘此馬<lb/>
又有弓一張亦無人堪引人曰唯有傅靈根可彎此弓<lb/>
又有數紙文書人皆讀不能解人曰唯有傅靈越能解<lb/>
此文融謂其三子文武才幹以駕馭當世常從容謂鄉<lb/>
人曰汝聞之不鬲虫之子有三靈此圖䜟文也<hi>上誡以下  子</hi>
范文子莫退於朝武子曰何莫也對曰有秦客廋辭於<lb/>
朝大夫莫之能對也吾知三焉武子怒曰大夫非不能<lb/>
<pb n="KR3k0054_WYG_018-51a"/>
也讓父兄也爾童子何知而三掩人於朝吾不在晉國<lb/>
亡無日矣擊之以杖折委笄<hi>國語</hi>
趙之相者曰林氏有九子皆賢國人羙而稱之號曰九<lb/>
德之父十德之門趙王疾之王乃使擇其果之繁者伐<lb/>
之其父曰果之茂者猶伐之况其人乎吾將以爾為累矣<lb/>
去之則免乃携老持子逃於白雲之巖終身不返趙人<lb/>
思之<hi>符子</hi>
後漢司馬徽誡子書曰聞汝充役室如懸磬何以自辦<lb/>
<pb n="KR3k0054_WYG_018-51b"/>
論德則吾薄設居則吾貧勿以薄而志不壯貧而行不<lb/>
高也<lb/>
晉羊祜誡子書曰吾少受先君之敎能言之年便詔以<lb/>
典文年九嵗便誨以詩書然尙猶無鄉人之稱無清異<lb/>
之名今之職位謬恩之加耳非吾力所能致也吾不如<lb/>
先君逺矣汝等復不如吾諮度𢎞偉恐汝兄弟未之能<lb/>
也竒異獨達察汝等將無分也恭為德首慎為行基願<lb/>
汝等言則忠信行則篤敬無口許人以財無傳不經之<lb/>
<pb n="KR3k0054_WYG_018-52a"/>
語無聽毁譽之語聞人之過耳可得受口不得宣思而<lb/>
後動若言行無信身受大謗自入刑論豈復惜汝耻及<lb/>
祖考思乃父言纂乃父敎各諷誦之<lb/>
王僧䖍宋世嘗有書誡子曰知汝恨吾不許學欲自悔<lb/>
厲或以闔棺自期或更擇美業且得有慨亦慰窮生但<lb/>
亟聞斯唱未覩其實請從先師聽言觀行冀此不復虛<lb/>
耳吾未信汝非徒然也往年有意於史取三國志聚置<lb/>
牀頭百日許復徙業就𤣥自當小差於史猶未近彷彿<lb/>
<pb n="KR3k0054_WYG_018-52b"/>
曼倩有云談何容易見諸𤣥志為之逸腸為之抽專一<lb/>
轉誦數十家注自少至老手不釋卷尙未敢輕言汝開<lb/>
老子卷頭五尺許未知輔嗣何所道平叔何所說馬鄭<lb/>
何所異指例何所明而便盛於麈尾自呼談士此最險<lb/>
事設令袁令命汝言易謝中書挑汝言莊張呉興叩汝<lb/>
老聃可復言未嘗看耶談故如射前人得破後人應解<lb/>
不解即輸賭矣且論注百氏荆州八袠又才性四本聲<lb/>
無哀樂皆言家口實如客至之有設也汝皆未經拂耳<lb/>
<pb n="KR3k0054_WYG_018-53a"/>
瞥目豈有庖厨不修而欲延大賓者哉就如張衡思侔<lb/>
造化郭象言類懸河不自勞苦何由至此汝曽未窺其<lb/>
題目未辯其指歸六十四卦未知何名莊子衆篇何者<lb/>
内外八袠所載凡有幾家四本之稱以何為長而終日<lb/>
欺人人亦不受汝欺也由吾不學無以為訓然重華無<lb/>
嚴父放勲無令子亦各由己耳汝輩竊議亦當云阿越<lb/>
不學在天地間可嬉戲何忽自課讁幸及盛時逐嵗暮<lb/>
何必有所减汝見其一耳不全爾也設令吾學如馬鄭<lb/>
<pb n="KR3k0054_WYG_018-53b"/>
亦必甚勝復倍不如今亦必大減致之有由從身上來<lb/>
也今壯年自懃數倍許勝劣及吾耳世中比例舉眼是<lb/>
汝足知不復具言吾在世雖乏德素要復推人間數十<lb/>
許年故是一舊物人或以比數汝等耳即化之後若自<lb/>
無調度誰復知汝事者舎中亦有少負令譽弱冠越超<lb/>
清級者於時王家門中優者則龍鳯劣者猶虎豹失䕃<lb/>
之後豈龍虎之儀况我不能為汝䕃政應各自努力耳<lb/>
或有身經三公蔑爾無聞布衣寒素卿相屈體或父子<lb/>
<pb n="KR3k0054_WYG_018-54a"/>
貴賤殊兄弟聲名異何也體盡讀數百卷書耳吾今悔<lb/>
無所及欲以前車誡爾乘也汝年入立境方應從官兼<lb/>
有室累牽役情性何處復得下帷如王郎時邪為可作<lb/>
世中學取過一生耳汝試三思勿諱吾言猶捶撻志軰<lb/>
兾脫萬一未死之間望有成就者不知當有益否各在<lb/>
爾身已切身豈復闗吾邪鬼惟知愛深松茂栢寧復知<lb/>
子弟毁譽事因汝有感故畧敘胸懐矣<hi>南齊書</hi>
王敬𢎞未嘗敎子孫學問各隨所欲人問之答曰丹朱<lb/>
<pb n="KR3k0054_WYG_018-54b"/>
不應乏敎寗越不聞被捶<hi>南史</hi>
魏收以子侄少年須誡厲遂著枕中篇以戒之<lb/>
齊朝一士大夫嘗謂吾曰我有一兒年已十七頗曉書<lb/>
疏敎其鮮卑語及彈琵琶稍欲通解以此服事公卿無<lb/>
不寵愛亦要事也吾時俛而不答異哉此人之敎子也<lb/>
若由此業自致卿相亦不願汝曹為之<hi>顔氏家訓</hi>
　<lb/>
　廣博物志卷十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷三十五</head> <lb/>
    <p>
<pb n="KR3k0054_WYG_035-1a"/>
欽定四庫全書<lb/>
　廣博物志卷三十五<lb/>
　　　　　　　　　　　　明　董斯張　撰<lb/>
　　聲樂三<hi>鐘篌磬諸鼓器簫雜笛附琵琶箜      樂      戲</hi>
炎帝伯陵作鐘<hi>山海經鐘又云鼓延始為鐘又周禮云鳬氏為  世本垂作鐘皇圖要紀云帝</hi>
<hi>俈作鐘磬</hi>
謹按世本垂作鐘秋分之音也<hi>風俗通</hi>
鳬氏為鐘<hi>鳬入水不溺以名鐘工取其虚浮之義</hi>兩欒謂之銑銑間謂之<lb/>
<pb n="KR3k0054_WYG_035-1b"/>
于于上謂之鼓鼓上謂之鉦鉦上謂之舞舞上謂之甬<lb/>
甬上謂之衡鐘縣謂之旋旋蟲謂之幹鐘帶謂之篆篆<lb/>
間謂之枚枚謂之景于上之攠謂之隧十分其銑去二<lb/>
以為鉦以其鉦為之銑間去二分以為之鼓間以其鼓<lb/>
間為之舞修去二分以為舞廣以其鉦之長為之甬長<lb/>
以其甬長為之圍叁分其圍去一以為衡圍叁分其甬<lb/>
長二在上一在下以設其旋薄厚之所震動<hi>薄厚不得其宜則震</hi>
<hi>動不得中</hi>清濁之所由出<hi>聲之清濁/出於此</hi>侈弇之所由興<hi>口之侈弇起於</hi>
<pb n="KR3k0054_WYG_035-2a"/>
<hi>此</hi>有説<hi>當推其弊/之所由出</hi>鐘已厚則石<hi>其聲/不出</hi>己薄則播<hi>聲散</hi>侈則<lb/>
柞<hi>形大則聲廹窄</hi>弇則鬱<hi>形小則聲/鬱而不散</hi>長甬則震<hi>甬鐘柄也甬長則震而不定</hi>
是故大鐘上分其鼓間以其一為之厚小鐘十分其鉦<lb/>
間以其一為之厚鐘大而短<hi>鐘形大則宜長而失于短</hi>則其聲疾而<lb/>
短聞<hi>疾急也短聞者聲易竭也</hi>鐘小而長<hi>鐘形小則宜短而失於長</hi>則其聲舒而<lb/>
逺聞<hi>舒緩也逺聞謂聲難息也</hi>為遂六分其厚以其一為之深而圜<lb/>
之<hi>周禮</hi>
鐘師掌金奏<hi>撃金以為奏樂之節</hi>凡樂事以鐘鼓奏九夏王夏肆<lb/>
<pb n="KR3k0054_WYG_035-2b"/>
夏昭夏納夏<hi>四方賔來奏之</hi>章夏<hi>臣有功/奏之</hi>齊夏<hi>夫人祭/奏之</hi>族夏<hi>族人</hi>
<hi>侍奏之</hi>祴夏<hi>客醉而/出奏之</hi>鷔夏<hi>公出入奏之</hi>凡祭祀饗食奏燕樂凡<lb/>
射王奏騶虞諸侯奏貍首卿大夫奏采蘋士奏采蘩掌<lb/>
鼙鼓縵鼓<lb/>
天子宫縣諸侯軒縣大夫判縣士特縣凡樂鐘磬之半<lb/>
為堵全為肄<hi>並上</hi>
鐘一名長嘯一名粲谷<hi>奚囊橘柚</hi>
鐘之與磬也近之則鐘音充逺之則磬音章物固有近<lb/>
<pb n="KR3k0054_WYG_035-3a"/>
不若逺遠不如近者<hi>淮南子</hi>
君子鑠金為鐘四時九乳是以撞鐘以知君鐘調則君<lb/>
道得<hi>樂叶圖徴法宋均注曰九乳  九州</hi>
魚復鼓鐘鐘牛<hi>魚復南蠻貢鼓及鐘形似牛  周書</hi>
古者天子左五鐘將出則撞黄鐘而右五鐘皆應之馬<lb/>
鳴中律駕者有丈御者有數立則磬折拱則抱鼓然後<lb/>
大師奏升車之樂告出也入則撞蕤賔以治容貎蕤賔<lb/>
有聲鵠震馬鳴及倮介之蟲無不延頸以聽在内者皆<lb/>
<pb n="KR3k0054_WYG_035-3b"/>
玉色在外者皆金聲然後少師奏升堂之樂即席告入<lb/>
也<hi>韓詩外傳</hi>
黄帝本陰陽審風聲命榮猨鑄十二鐘以協月筩以詔<lb/>
音韶<lb/>
黄帝作五聲以政五鐘一曰青鐘大音二曰赤鐘重心<lb/>
三曰黄鐘灑光四曰景鐘昧其明五曰黑鐘隠其常<hi>管子</hi>
顓頊有浮金之鐘沉明之磬以羽毛拂之則聲振百里<lb/>
石浮于水上如萍藻之輕取以為磬不加磨琢及朝萬<lb/>
<pb n="KR3k0054_WYG_035-4a"/>
國之時乃奏含英之樂其音清密落雲間之羽鯨鯢遊<lb/>
湧海水恬波<hi>拾遺記</hi>
齊景公鑄大鐘撞之於庭下郊雉皆雊<hi>淮南子</hi>
魯孟獻子聘於晉宣子觴之三徙鐘石之懸不移而具<lb/>
獻子曰富哉家宣子曰子之家孰與我家富獻子曰吾<lb/>
家甚貧唯有二士曰顔回兹無靈者使吾邦家安平百<lb/>
姓和協唯此二者耳吾盡於此矣客出宣子曰彼君子<lb/>
也以飬賢為富我鄙人也以鐘石金玉為富孔子曰孟<lb/>
<pb n="KR3k0054_WYG_035-4b"/>
獻子之富可著於春秋<hi>國語</hi>
景公為大鐘將懸之仲尼伯常騫晏子三人俱朝曰鐘<lb/>
將毁撞之果毁公召三子問之晏子對曰鐘大不以禮<lb/>
故曰將毁仲尼曰鐘大懸下其氣不得上薄故曰將毁<lb/>
伯常騫曰今日庚申雷日也陰莫勝於雷故曰將毁<hi>晏子</hi>
<hi>春秋</hi>
晉平公鑄為大鐘使工聽之皆以為調矣師曠曰不調<lb/>
請更鑄之平公曰工皆以為調矣師曠曰後世有知音者<lb/>
<pb n="KR3k0054_WYG_035-5a"/>
將知鐘之不調也臣竊為君耻之至於師涓而果知鐘<lb/>
之不調也<hi>吕氏春秋</hi>
鄭簡公謂子産曰飲酒之不樂鐘鼓之不鳴寡人之任<lb/>
也國家之不久朝廷之不治與諸侯交之不得志子之<lb/>
任也子無入寡人之樂寡人無入子之朝自是已來子<lb/>
産治鄭城門不閉國無盗賊道無餓人孔子曰若鄭簡<lb/>
公之好樂雖抱鐘而朝可也<hi>尸子</hi>
仇由貪大鐘之賂而亡其國<hi>淮南子</hi>
<pb n="KR3k0054_WYG_035-5b"/>
子胥入郢毁十龍之鐘<hi>賈子</hi>
宋之衰也作為千鐘齊之衰也作為大吕楚之衰也作<lb/>
為巫音<hi>吕氏春秋</hi>
武帝起騰光臺以望四逺於臺上撞碧玉之鐘掛懸黎<lb/>
之磬吹霜條之篪唱來雲依日之曲<hi>洞㝠記</hi>
旋宫之樂久䘮漢章帝建初三年鮑鄴始請用之順帝<lb/>
陽嘉二年復廢累代皆黄鍾一均變極七音則五鍾廢<lb/>
而不撃謂之啞鍾<hi>通典</hi>
<pb n="KR3k0054_WYG_035-6a"/>
黄初中鑄工柴玉巧有意思協律都尉杜䕫令玉鑄鐘<lb/>
其聲清濁多不如法數毁改作玉甚厭之謂䕫清濁任<lb/>
意更相訴白於魏王魏王取玉所鑄鐘襍錯更試然後<lb/>
知䕫為精於是罪玉及諸子皆為飬馬主<hi>宋書</hi>
西河有鐘在水中晦朔輙鳴聲響悲激覊客聞而悽愴<lb/>
<hi>異苑</hi>
晉惠帝時殿前六鐘皆出涕五刻止<lb/>
中朝時有人畜銅澡盤晨夕恒鳴如人扣以白張華華<lb/>
<pb n="KR3k0054_WYG_035-6b"/>
曰此盤與洛鐘宫商相諧宫中朝暮撞鐘故聲相應可<lb/>
錯令輕則韻乖鳴自止也依言即不復鳴<hi>小説</hi>
張永曉音律太極殿前鐘聲嘶孝武甞以問永永答曰<lb/>
鐘有銅滓乃扣鐘求其處鑿而去之聲遂清越<hi>南史</hi>
釋僧寔從京至洛忽於一日正午僧寢之時自上樓鳴<lb/>
鐘急衆僧出房怪問所以寔告僧曰人各速備香火急<lb/>
赴集堂僧既集已又告僧曰人各用心修理佛事齊誦<lb/>
觀音以救江南梁國其寺講堂欲崩恐損道俗宜共救<lb/>
<pb n="KR3k0054_WYG_035-7a"/>
厄當爾之時揚都講堂正論法集道俗向千充滿其中<lb/>
忽聞西北異種香煙及空中經聲伎樂雲屯從堂北門<lb/>
而入直出南門合堂驚出靴履㤀著共逐聽聲人既出<lb/>
盡堂欻摧倒大衆得全<hi>法苑珠林</hi>
梁普通年小莊嚴寺有道度襌師戒行淳直毎厭此身<lb/>
將同毒樹若身命無常棄屍陁林施與鳥獸於檀度成<lb/>
滿亦為善業乃積薪柴漸就減食至普通七年十一月<lb/>
三日鐘自虚鳴寺衆驚恐莫測何相其月八日鐘復自<lb/>
<pb n="KR3k0054_WYG_035-7b"/>
鳴乃與大衆共結善縁爾後不復更食唯用澡瓶以汲<lb/>
清水日飲一升至二十五日朝寺衆同往見瓶發五色<lb/>
光至二十九日旦寺主僧全等數人共登禪室遥見龕中<lb/>
紫光外照其日將暮忽有羣鳥五六百頭同集一樹俄<lb/>
頃西飛是夜二更初竟寺有襍色光映燭房宇至五更<lb/>
中聞山頂上火聲振烈驚走往觀見襌師合掌火中<hi>梁高</hi>
<hi>僧傳</hi>
法安欲作畫像須銅青困不能得夜夢見一人近其床<lb/>
<pb n="KR3k0054_WYG_035-8a"/>
前云此下有銅鐘覺掘之果得二口因以青成像後以<lb/>
一鐘助逺公鑄佛餘一武昌太守熊無患借視遂留之<lb/>
<hi>神僧傳</hi>
釋植相入青城山聚徒未暇經始適便遷化初相置足<lb/>
於綿州城西栢林寺院宇成就於堂頭植梧桐一株極<lb/>
為繁茂夏月忽無故葉落又維那旦打鐘初不發聲大<lb/>
小疑怪須臾信報相已終乃知樹枯鐘噎表其遷化之<lb/>
晨也<hi>上</hi>
<pb n="KR3k0054_WYG_035-8b"/>
祗洹戒律院内有銅鐘重三十萬斤四天王共造欲集<lb/>
大千聖衆目連以通力撃之聲震逺聞臺高七十丈鐘<lb/>
形如吳地者四靣多有日月星辰山川河海之象兼斗<lb/>
斛秤尺之形目連所撃隨事所表聲出告知凡僧打者<lb/>
但聲出而已其戒塲院内復有大鐘臺高四百尺上有<lb/>
金鐘重十萬斤形如盃器上有千輪王像亦有千子各<lb/>
各具足復有九龍八功徳水種種諸相莊嚴此之大鐘<lb/>
刼初之時輪王所造聖人受戒已得道者撃之聲震三<lb/>
<pb n="KR3k0054_WYG_035-9a"/>
千一切聖人聞皆證果惡趣聞者得宿命通祗洹别有<lb/>
論師院有一銅鐘形如腰鼓是乾闥婆王之所造也上<lb/>
有梵王帝釋魔王四王八部男子等像若有異學外道<lb/>
欲來撃論則使神通羅漢撃之聲震三千諸外道等將<lb/>
欲撃揚聞此鐘聲諸根訥鈍無敢發言若有好心請决<lb/>
疑者聞此鐘聲開發菩提得不退轉<hi>法苑</hi>
有别院名修多羅院有一石鐘形如呉様如青碧玉可<lb/>
受十斛鼻上有三十三天像四靣以金銀隠起東西兩<lb/>
<pb n="KR3k0054_WYG_035-9b"/>
靣有大寶珠陷在腹中大如五升八角分曜狀若華形<lb/>
周帀作十方諸佛初成道像至初日出時鐘上有諸化<lb/>
佛説十二部經舍衛城童男童女悉來聽之<lb/>
阿難房前有一鐘磬可受五升磬子四邉悉黄金縷作<lb/>
過去佛敎弟子文鼻上以紫磨金為九龍形背上立天<lb/>
人像執椎撃之聲震三千音中亦説諸佛教誡弟子法<lb/>
此磬梵天王造及佛滅後娑竭龍王亦収入海宫中<hi>上</hi>
<hi>以下磬</hi>
<pb n="KR3k0054_WYG_035-10a"/>
無句作磬<hi>世本</hi>
黄帝使伶倫造磬<hi>通纂</hi>
磬氏為磬倨句一矩有半其博為一股為二鼓為三参<lb/>
分其股博去一以為鼓博參分其鼓博以其一為之厚<lb/>
已上則摩其旁已下則摩其耑<hi>周禮</hi>
磬師掌教撃磬撃編鐘<hi>編鐘編磬各十有六共為一簴</hi>教縵樂燕樂之<lb/>
鐘磬<hi>縵樂合六代之樂也燕樂歌二南之詩也</hi>凡祭祀奏縵樂<hi>祭祀磬師奏縵樂燕樂則</hi>
<hi>鐘師奏之四上</hi>
<pb n="KR3k0054_WYG_035-10b"/>
鍾子期夜聞撃磬者而悲使人召而問之曰子何撃磬<lb/>
之悲也答曰臣之父不幸而殺人不得生臣之母得生<lb/>
而為公家為酒臣之身得生而為公家撃磬臣不覩臣<lb/>
之母三年矣是故悲也<hi>吕氏春秋</hi>
招僊閣上懸浮金輕玉之磬浮金者色如金自浮於水<lb/>
上輕玉者其質貞明而輕<hi>洞㝠記以下鼓</hi>
鼓一名吹雲<hi>潛居録</hi>
鼓人掌教六鼓四金之音聲以節聲樂以和軍旅以正<lb/>
<pb n="KR3k0054_WYG_035-11a"/>
田役教為鼓而辨其聲用以雷鼓鼓神祀<hi>雷鼓八靣鼓也</hi>以靈<lb/>
鼓鼓社祭<hi>靈鼓六靣鼓也</hi>以路鼓鼔鬼享<hi>路鼓四靣鼓也</hi>以鼖鼓鼓軍<lb/>
事<hi>鼖大也鼖鼓長八尺以軍事為大故也</hi>以鼛鼓鼓役事<hi>鼛緩也鼛鼓長八尺以役事勞</hi>
<hi>民故節之欲其緩也</hi>以晉鼓鼓金奏<hi>晉進也晉鼓長六尺六寸金作而後奏故欲其進也</hi>以<lb/>
金錞和鼓<hi>錞淳于也鼓倡而和之</hi>以金鐲節鼓<hi>鐲鉦也鼓行而節之</hi>以金鐃<lb/>
止鼓<hi>鐃如鈴無舌鼓退而止之</hi>以金鐸通鼓<hi>鐸鈴也鼓作而通之</hi>凡祭祀百物<lb/>
之神鼓兵舞帗舞者<hi>兵舞干戚之舞帗舞者采繒為之所以形容百物之神有捍蔽祓除</hi>
<hi>之功</hi>　凡軍旅夜鼓鼜軍動則鼓其衆田役亦如之救日<lb/>
<pb n="KR3k0054_WYG_035-11b"/>
月則詔王鼓大䘮則詔大僕鼓<hi>周禮</hi>
謹按易稱鼓之以雷霆聖人則之鼓者郭也春分之音<lb/>
也萬物郭皮甲而出故謂之鼓<hi>風俗通</hi>
帝伐蚩尤𤣥女為帝製䕫牛鼓八十面一震五百里連<lb/>
震三千里<hi>黄帝内傳</hi>
建鼓大鼓也少昊作之為衆樂之節<hi>通禮義纂</hi>
吳王夫差移於建康之宫南門有雙鶴從鼓中而飛上<lb/>
入雲中<hi>呉録</hi>
<pb n="KR3k0054_WYG_035-12a"/>
洞庭山有宫五門東有石樓樓下兩石鼓扣之其聲清<lb/>
越世所謂神鉦也晉孝武樂章曰神鉦一震九域同來<lb/>
<hi>郡國志</hi>
郡西有白鵠山上有石鼓元嘉中居人祀山神乃椎此<lb/>
鼓數十里聞如金石之響相傳云此山有鵠飛入會稽<lb/>
郡雷門鼓中打鼓聲洛陽聞之後孫恩亂兵撃破中有<lb/>
二鶴冲天而去自是不復鳴後人呼為潜鶴鼓<hi>六朝事迹</hi>
陽山縣有豫章木可二丈號為聖木秦人伐為鼓顙顙<lb/>
<pb n="KR3k0054_WYG_035-12b"/>
成忽奔逸至桂陽<hi>盛𢎞之荆州記</hi>
晉孝武大元末帝每聞手巾箱中有鼓吹鼙角之音于<lb/>
是請僧齋會夜見一臂長三丈許指長數尺來摸經案<lb/>
是歲帝崩<hi>異苑</hi>
桓𤣥既簒後朱雀門中忽見兩小兒通身如墨相和作<lb/>
籠歌云車無軸依孤木繩縳腹芒籠目路邉小兒從而<lb/>
和之者數十人聲甚哀楚日既夕二小兒入建康縣至<lb/>
閣下遂成雙漆鼓槌明年春而桓敗車無軸依孤木桓<lb/>
<pb n="KR3k0054_WYG_035-13a"/>
字也𤣥死果以繩縳其屍芒籠其首沉諸江中<hi>晉書</hi>
孫抱為延陵縣高爽謁之抱了無故人之懐爽出從縣<lb/>
閣下過取筆書鼓云肚有八尺圍腹無一寸腸靣皮如<lb/>
許厚受打未渠央抱形體肥壯腰帶十圍爽故以此譏<lb/>
之<hi>南史</hi>
北齊諸州鎮戍各給鼓吹諸王給赤鼓赤角皇子増給<lb/>
吳鼓長鳴角上州刺史給青鼓青角中州以下及諸州<lb/>
鎮戍給黑鼓黒角器皆有衣並同鼓色焉<hi>北齊書以下簫</hi>
<pb n="KR3k0054_WYG_035-13b"/>
簫一名石弦一名紫佩<hi>三餘帖</hi>
伏羲作簫十六管<hi>通義纂</hi>
按舜竹簫其形參差象鳯翼管長三尺<hi>風俗通</hi>
蕭史吹簫常致孔雀<hi>神仙傳</hi>
眞人彈雲璈吹九鳯之簫神州之笙奇音逸響流激千<lb/>
尋<hi>空洞靈章</hi>
九靈簫僊人吹以自娛聲聞四十里<hi>海録</hi>
馬先生能使木人吹簫比妙般輸墨翟曰不劣古矣<hi>𫝊子</hi>
<pb n="KR3k0054_WYG_035-14a"/>
凉州人發凉王張駿墓得赤玉簫紫玉笛<hi>三十國春秋皆以下笛</hi>
昔者淳古葦籥覩創人籟之源女媧笙簧仍昭鳯律之<lb/>
首後聖廣業稽古彌崇伶倫含少乃擅比竹之工虞舜<lb/>
昭華方傳刻玉之美<hi>隋志</hi>
女媧命娥陵氏制都良之筦以一天下之音<lb/>
舜之時西王母來獻白玉琯漢章帝時零陵文學奚景<lb/>
於冷道舜祠下得笙白玉琯知古以玉為琯後乃易之<lb/>
以竹為琯耳夫以玉作音故神人和鳯凰儀也<hi>風俗通</hi>
<pb n="KR3k0054_WYG_035-14b"/>
傳稱黄帝命伶倫斷竹長三寸九分而吹以為黄鍾之<lb/>
宫曰含少次制十二管以聽鳯鳴以别十二律比雌雄<lb/>
之聲以分律吕上下相生因黄鍾為始<lb/>
笛本四孔京房加一孔於後為商聲<lb/>
孔子援律吹命陰得羽之宫<hi>春秋孔演圖</hi>
武遊郎者言昔見漢武帝乗蔚金檝泛積翠池自吹縹<lb/>
玉笛<lb/>
李陵為單于圍夜半使郭超吹笛聲多悲慘敵人皆流<lb/>
<pb n="KR3k0054_WYG_035-15a"/>
涕解圍北走<hi>瑯環記</hi>
武溪深乃馬援南征之所作也援門生爰寄生善吹笛<lb/>
援作歌以和之名曰武溪深其曲曰滔滔武溪一何深<lb/>
鳥飛不渡獸不能臨嗟哉武溪多毒淫<hi>古今注</hi>
馬融為督郵無留事卧郿陽塢中逆旅吹笛為氣出精<lb/>
列相和<hi>馬融長笛賦序注云氣出精列二曲名</hi>
蔡邕告吳人曰吾昔於㑹稽高遷亭見屋椽有東間第<lb/>
十六可為笛取用果有異聲<hi>文士傳</hi>
<pb n="KR3k0054_WYG_035-15b"/>
予同僚桓子野有故長笛傳之耆老云蔡邕伯喈之所<lb/>
製也初邕避難江南宿於柯亭之舘以竹為椽邕仰盼<lb/>
之曰良竹也取以為笛音聲獨絶故歴代傳之而不幸<lb/>
折於孫綽妓之手惜哉<hi>伏滔長笛賦序</hi>
昔晉時有人以猨臂骨為笛吹之其聲清圓絶勝竹笛<lb/>
<hi>酉陽雜爼</hi>
緑珠為梁伯女生而好音伯常至山中聞吹笛異於常<lb/>
聲覔之弗得忽聞空中語云汝子好音欲傳一曲逺歸<lb/>
<pb n="KR3k0054_WYG_035-16a"/>
乎伯以為神仙遂下拜因語曰汝即歸芟取西北方草<lb/>
結一人形被以袿服珠翠設盃酒盂飯命女呼我名曰<lb/>
茵于至三更我當至矣伯歸如法至時果至空中吹笛<lb/>
音極要𦕈緑珠聽之得十五曲一字不差因名笛曰茵<lb/>
于又曰逺歸逺歸僊笛名<hi>志竒</hi>
崔文子能吹反潮之笛吹已積潮横下險於廣陵之濤<lb/>
<hi>潛居録</hi>
梁武帝素善鍾律制為十二笛黄鍾笛長三尺八寸大<lb/>
<pb n="KR3k0054_WYG_035-16b"/>
吕笛長三尺六寸太簇笛長三尺四寸夾鍾笛長三尺<lb/>
二寸姑洗笛長三尺一寸中吕笛長二尺九寸蕤賔笛<lb/>
長二尺八寸林鍾笛長二尺七寸夷則笛長二尺六寸<lb/>
南吕笛長二尺五寸無射笛長二尺四寸應鍾笛長二<lb/>
尺三寸<hi>通考筝以下</hi>
筝者上圓象天下平象地中空准六合絃柱十二擬十<lb/>
二月<hi>傅子</hi>
筝秦聲也傅𤣥筝賦序曰世以為蒙恬所造今觀其體<lb/>
<pb n="KR3k0054_WYG_035-17a"/>
合法度節究哀樂乃仁智之器豈亡國之臣所能闗思<lb/>
哉風俗通則曰筑身而瑟絃不知誰所改作也<hi>宋書</hi>
筝一名東宛<hi>道籥</hi>
安定隴西道其谷中有彈筝之聲行人過聞之謂之彈<lb/>
筝谷<lb/>
何承天素好弈棋頗用廢事又善彈筝文帝賜以局子<lb/>
及銀裝筝承天奉表陳謝帝答曰局子之賜安必非張<lb/>
武之金耶<hi>南史</hi>
<pb n="KR3k0054_WYG_035-17b"/>
郝素善彈筝雖伯牙妙手吳姬竒聲何以加之<hi>傅子</hi>
梁張稷環弟也㓜有孝性所生母劉無寵疾終毀瘠過<lb/>
人州里謂之淳孝長兄瑋善彈筝稷以劉氏先執此伎<lb/>
聞瑋為清詞便悲戚頓絶遂終身不聽之<hi>上笙以下</hi>
笙師掌教龡竽笙塤籥簫篪篴管舂牘應雅以教祴樂<lb/>
　凡祭祀饗射共其鍾笙之樂燕樂亦如之<hi>周禮</hi>
謹按世本隨作笙長四寸十二簧像鳯之身正月之音<lb/>
也物生故謂之笙<hi>風俗通</hi>
<pb n="KR3k0054_WYG_035-18a"/>
墨子儉嗇而非樂者往見荆王衣錦吹笙非茍違性隨<lb/>
時好也<hi>劉子</hi>
劉翹翹謂薛昭曰妾有賔釡離率之笙吹之令人反聽<lb/>
<hi>道籥琶以下琵</hi>
枇杷謹按此近世樂家所作不知誰也以手枇杷因以<lb/>
為名長三尺五寸法天地人與五行四絃象四時<hi>風俗通</hi>
<hi>傅𤣥云烏孫公主嫁昆彌使工人裁筝筑為馬上樂名曰琵琶</hi>
孔貴嬪琵琶名懐風<hi>女紅志</hi>
<pb n="KR3k0054_WYG_035-18b"/>
吳赤烏三年句章民楊度至餘姚夜行有一年少持琵<lb/>
琶求寄載度受之鼓琵琶數十曲曲畢乃吐舌擘目以<lb/>
怖度而去復行二十里許又見一老父自云姓王名戒<lb/>
因復載之謂曰鬼工鼓琵琶甚哀戒曰我亦能鼓即是<lb/>
向鬼復擘眼吐舌度怖幾死<hi>搜神記</hi>
豫章王北宅後堂集會沈文季與褚彦回並善琵琶酒<lb/>
䦨彦回取樂器為明君曲文季便下席大唱曰沈文季<lb/>
不能作伎兒豫章王嶷又解之曰此故當不損仲容之<lb/>
<pb n="KR3k0054_WYG_035-19a"/>
德彦回顔色無異終曲而止<hi>南史</hi>
晉永嘉中李謙善琵琶元嘉初往廣州夜集坐倦悉寢<lb/>
惟謙獨揮彈未輟便聞窓外有唱佳聲毎至契㑹無不<lb/>
撃節謙怪語曰何不進耶對曰遺生已久無宜干突始<lb/>
悟是鬼<hi>異苑</hi>
楚遊上表乞宿衛拜駙馬都尉楚無學好遨遊音樂及<lb/>
畜歌者琵琶筝笛每行將以自隨<hi>三輔决録</hi>
桓宣武外甥恒在坐鼓琵琶宣武醉後指琵琶曰名士<lb/>
<pb n="KR3k0054_WYG_035-19b"/>
固亦操斯器<hi>語林</hi>
隋樂人王令言妙逹音律大業末煬帝將幸江都令言<lb/>
之子甞于户外戲彈琵琶作翻調安公子曲令言時卧<lb/>
室中聞之驚起曰變變急呼其子曰此曲興自蚤晚其<lb/>
子曰頃來有之令言遂歔欷流涕謂其子曰汝慎無從<lb/>
行帝必不反子問其故令言曰此曲宫聲往而不反宫<lb/>
君也吾所以知之帝竟被弑于江都<hi>北史篌以下箜</hi>
魏高陽王雍美人徐月華能卧彈箜篌為明妃出塞之<lb/>
<pb n="KR3k0054_WYG_035-20a"/>
聲<hi>洛陽伽藍記</hi>
鄙人謂狐為狸以瑟為箜篌此非徒不知狐與瑟乃不<lb/>
知狸與箜篌也<hi>桓譚新論</hi>
箜篌初名坎侯漢武帝滅南越祠太一后土用樂令樂<lb/>
人侯暉依琴作坎侯言其坎坎應節奏也侯者因工人<lb/>
姓爾後言空音訛也古施郊廟雅樂近世來專用於楚<lb/>
聲宋孝武帝大明中吳興沈懐逺被徙廣州造繞梁其<lb/>
器與空侯相似懐逺後亡其器亦絶<hi>宋書</hi>
<pb n="KR3k0054_WYG_035-20b"/>
箜篌宫引第一商引第二徴引第三羽引第四古有六引<lb/>
宫引本第二角引本第四<hi>上樂以下諸  器</hi>
暴辛公作塤蘇成公作箎<hi>世本</hi>
黄帝作清角<hi>國儉賦又蔡邕初志云岐伯作鼓吹</hi>
隋作竽女媧作簧<hi>世本</hi>
漢武帝時丘仲作竽三十六管<hi>通禮義纂</hi>
笳者李伯陽入西戎所造<hi>杜摯笳賦</hi>
或自蜀得古禮器人莫能識斛斯徴曰此錞于也遂依<lb/>
<pb n="KR3k0054_WYG_035-21a"/>
干寶周禮注為芒筒捋之其聲極清<hi>北史</hi>
梁有銅磬即今之方響也方響以鐡為之以代鐘焉<hi>通考</hi>
故老相承言影戲之原出於漢武帝李夫人之亡齊人<lb/>
少翁言能致其魂上念夫人無已廼使致之少翁夜為<lb/>
方帷張燈燭帝坐它帳自帷中望見之彷彿夫人象也<lb/>
故今有影戲<hi>上</hi>
京兆有古生者學從横揣摩弄矢揺丸摴蒱之術為節<lb/>
掾史四十餘年善訑謾二千石隨以諧謔皆握其權要<lb/>
<pb n="KR3k0054_WYG_035-21b"/>
而得其懽心趙廣漢為京兆尹下車而黜之終於家京<lb/>
師至今俳戲皆稱古掾曹<hi>西京襍記</hi>
永寧元年西南夷撣國王獻樂及幻人能吐火自支解<lb/>
易牛馬頭明年元㑹作之於庭安帝與羣臣共觀大竒<lb/>
之陳禪獨離席舉手大言曰昔齊魯為夾谷之㑹齊作<lb/>
侏儒之樂仲尼誅之帝王之庭不宜設夷狄之技<hi>後漢書</hi>
馬鈞巧思絶世設為女樂舞象至令木人撃鼓吹簫作<lb/>
山岳使木人跳九擲劒縁縆倒立<hi>傅𤣥序</hi>
<pb n="KR3k0054_WYG_035-22a"/>
江左猶有高縆紫鹿跂行鱉食齊王捲衣笇鼠夏育扛<lb/>
鼎巨象行乳神龜抃戲背負靈嶽桂樹白雪畫地成川<lb/>
之伎<lb/>
晉成帝咸康七年散騎侍郎顧臻表曰末代之樂設禮<lb/>
外之觀逆行連倒四海朝覲言觀帝庭而足以蹈天頭<lb/>
以履地反天地之順傷彛倫之大乃命太常罷之其後<lb/>
復高絙紫鹿又有天台山伎<lb/>
後主雅好傀儡謂之郭公時人戲為郭公歌曰邯鄲郭<lb/>
<pb n="KR3k0054_WYG_035-22b"/>
公九十九伎俩漸盡入滕口大兒縁高岡稚子東南走<lb/>
不信吾言時當看歲在酉及將敗果邯鄲高郭聲相近<lb/>
九十九末數也滕口鄧林也大兒謂周帝太祖子也高<lb/>
岡後主姓也雉雞頭武城小字後敗於鄧林盡如歌言<lb/>
<hi>北齊書</hi>
煬帝别敕學士杜寶修水飾圖經十五卷新成以三月<lb/>
上巳日㑹羣臣於曲水以觀水飾有神龜負八卦出河<lb/>
授於伏羲黄龍負圖出河𤣥龜銜符出洛水鱸魚銜籙<lb/>
<pb n="KR3k0054_WYG_035-23a"/>
圖出翠嬀之水並授黄帝黄帝齋于𤣥扈鳯鳥降於洛<lb/>
上丹甲靈龜銜書出洛授蒼頡堯與舜坐舟於河鳯凰<lb/>
負圖赤龍載圖出河並授堯龍馬銜甲文出河授舜堯<lb/>
與舜遊河值五老人堯見四子於汾水之陽舜漁于雷<lb/>
澤陶於河濵黄龍負黄符璽圖出河授舜舜與百工相<lb/>
和而歌魚躍於水白靣長人而魚身捧河圖授禹舞而<lb/>
入河禹治水應龍以尾畫地導决水之所出鑿龍門疏<lb/>
河禹過江黄龍負舟𤣥夷蒼水使者授禹山海經遇兩<lb/>
<pb n="KR3k0054_WYG_035-23b"/>
神女於泉上帝天乙觀洛黄魚雙躍化為黑玉赤文姜<lb/>
嫄於河濵履巨人之跡棄后稷於寒氷之上鳥以翼薦<lb/>
而覆之王坐靈沼於牣魚躍太子發渡河赤文白魚躍<lb/>
入王舟武王渡孟津操黄鉞以麾陽侯之波成王舉舜<lb/>
禮榮光幕河穆天子奏鈞天樂於𤣥池獵於㵕津獲𤣥<lb/>
貉白狐觴西王母于瑶池之上過九江黿龜為梁塗修<lb/>
國獻昭王青鳯丹鵠飲于浴溪王子晉吹笙于伊水鳯<lb/>
凰降秦始皇入海見海神漢高祖𨼆芒碭山澤上有紫<lb/>
<pb n="KR3k0054_WYG_035-24a"/>
雲武帝泛樓船於汾河遊昆明池去大魚之鈎遊洛水<lb/>
神上明珠及龍髓漢桓帝遊河值青牛自河而出曹瞞<lb/>
浴譙水撃水蛟魏文帝興師臨河不濟杜預造河橋成<lb/>
晉武帝臨㑹舉酒勸預五馬浮渡江一馬化為龍仙人<lb/>
酌醴泉之水金人乘金船蒼文𤣥龜銜書出洛青龍負<lb/>
書出河並進於周公吕望釣磻溪得玉璜文釣汴溪獲<lb/>
大鯉魚腹中得兵鈐齊桓公問愚公名楚王渡江得萍<lb/>
實秦昭王宴於河曲金人捧水心劒造之吳大帝臨釣<lb/>
<pb n="KR3k0054_WYG_035-24b"/>
臺望劉備乘馬渡檀溪澹臺子羽過江兩龍夾舟淄丘<lb/>
訢與水神戰周處斬蛟屈原遇漁父卞隨投潁水許由<lb/>
洗耳趙簡子値津吏女孔子値浴河女子秋胡妻赴水<lb/>
孔愉放龜莊惠觀魚鄭𢎞樵逕還風趙炳張盖過江易<lb/>
谷女子浴日屈原沉汨羅水巨靈開山長鯨吞舟若此<lb/>
等總七十二勢皆刻木為之或乘舟或乘山或乘平洲<lb/>
或乘磐石或乘宫殿木人長二尺許衣以綺羅裝以金<lb/>
碧及作雜禽獸魚鳥皆能運動如生隨曲水而行又間<lb/>
<pb n="KR3k0054_WYG_035-25a"/>
以妓航與水飾相次亦作十二航航長一丈濶六尺木<lb/>
人奏音聲撃磬撞鐘彈筝鼓瑟皆得成曲及為百戲跳<lb/>
劒舞輪昇竿擲繩皆如生無異又作小舸子長八尺七<lb/>
艘木人長二尺許乘此船以行酒每一船一人擎酒盃<lb/>
立於船頭一人捧酒鉢次立一人撑船在船後二人盪<lb/>
槳在中央遶曲水池廻曲之處各坐侍晏賔客其行酒<lb/>
船隨岸而行行疾於水飾水飾行遶池一匝酒船得三<lb/>
遍乃得同止酒船每到坐客之處即停住擎酒木人於<lb/>
<pb n="KR3k0054_WYG_035-25b"/>
船頭伸手遇酒客取酒飲訖還盃木人受盃廻身向酒<lb/>
鉢之人取杓斟酒滿杯船依式自行每到坐客處例皆<lb/>
如前法此並約岸水中安機如斯之妙皆出自黄衮之<lb/>
思寶時奉敕撰水飾圖經及檢校良工圖畫既成奏進<lb/>
敕遣寶共黄衮相知於苑内造此水飾故得委悉見之<lb/>
衮之巧性今古罕儔<hi>大業拾遺</hi>
　<lb/>
　廣博物志卷三十五<lb/>
</p>
<p>
</p>
  </div>
</body>
</text>
</TEI>
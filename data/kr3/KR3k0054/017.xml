<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>廣博物志卷十七</head> <lb/>
    <p>
<pb n="KR3k0054_WYG_017-1a"/>
欽定四庫全書<lb/>
　廣博物志卷十七<lb/>
　　　　　　　　　　　　明　董斯張　撰<lb/>
　　職官下<hi>刺史</hi>　<hi>郡縣</hi>
李壽長為青州刺史其所經歴他州縣察視牧守治政<lb/>
優劣上言曰夫東家有犬不忍見西家之有䑕臣之所<lb/>
見敢不以聞<hi>後漢書</hi>
李珣為兖州刺史所種小麥胡蒜悉付從事無所留清<lb/>
<pb n="KR3k0054_WYG_017-1b"/>
約率下席羊皮服布被<hi>東觀漢記</hi>
百里嵩時為徐州刺史境旱行部傳車所經甘雨即降<lb/>
謂刺史雨<hi>後漢書</hi>
王閎遷冀州刺史閎性刻不發私書不交豪族賓客號<lb/>
曰王獨坐<lb/>
巴祗為揚州刺史與客坐闇冥之中不燃官燭<hi>並上</hi>
裴潛為兖州刺史每之官不將妻子妻子貧乏織荆笓<lb/>
以自供家人小大咸并食而食<hi>魏略</hi>
<pb n="KR3k0054_WYG_017-2a"/>
陳泰字伯𤣥為并州刺史懐柔民夷甚有威惠京邑貴<lb/>
人多寄寳貨因泰市奴婢泰皆挂之於壁不發其封及<lb/>
徵為尚書悉付還之<hi>魏志</hi>
交州刺史朱符多以鄉人虞褒劉彦之徒分作長吏侵<lb/>
虐百姓彊賦於民黄魚一枚收稻一斛百姓怨叛山賊<lb/>
並出攻州突縣<hi>呉志</hi>
呉孫皓時以滕修為廣州刺史未至州有五僊人騎五<lb/>
色羊負五榖來迎而去今州廳事梁上畫五僊人騎五<lb/>
<pb n="KR3k0054_WYG_017-2b"/>
色羊為瑞<hi>郡國志</hi>
杜預為荆州人號為杜父舊水道唯㳂漢達江陵千數<lb/>
百里預乃開陽口起夏水導洪洞達巴陵徑近千里南<lb/>
土美而謡曰後世無叛由杜翁孰識知名與勇功及卒<lb/>
州人諱其名改户曹為辭曹<hi>晉書</hi>
劉卞字叔龍本兵家子質直少言少為縣小吏功曹夜<lb/>
醉如厠使卞執燭不從功曹銜之以他事補亭子有祖<lb/>
秀才者於亭中與刺史箋久不成卞教之數言卓犖有<lb/>
<pb n="KR3k0054_WYG_017-3a"/>
大致秀才謂縣令曰卞公府掾之精者云何以為亭子<lb/>
令即召為門下吏後為輕車將軍雍州刺史<hi>晉書</hi>
祖逖為豫州刺史躬自儉約督課農桑克已務施不畜<lb/>
資産又收葬枯骨為之祭醊百姓感悅嘗置酒大會耆<lb/>
老中坐流涕曰吾等老矣更得父母死將何恨乃歌曰<lb/>
幸哉遺黎免俘虜三辰既朗遇慈父𤣥酒忘勞甘瓠脯<lb/>
何以詠思歌且舞<lb/>
茍晞字道將領兖州牧暴虐殺人流血號曰屠伯其弟<lb/>
<pb n="KR3k0054_WYG_017-3b"/>
純領青州刑殺尤甚於晞號小茍慘於大苟也<hi>並上</hi>
羊暨為青州刺史暨牛産犢及遷以官舍所生遺之而<lb/>
去<hi>曹嘉之晉紀</hi>
晉陵韋朗家在延陵元嘉初忽見庭前井中有一人出<lb/>
高長尺許被帶組甲麾伍相應相隨出門良久乃盡朗<lb/>
兄藪頗善占筮常云吾子弟當至刺史朗後領青廣二<lb/>
州<hi>異苑</hi>
蕭憺為荆州刺史惠及百姓徵還朝人歌曰始興王人<lb/>
<pb n="KR3k0054_WYG_017-4a"/>
之爹赴人急如水火何時來哺乳我<hi>爹徒我反荆土方言謂父為爹  南</hi>
<hi>史</hi>
劉秀之為丹陽尹初秀之從叔穆之為丹陽與子弟宴<lb/>
集廳事柱有一穿穆之謂子弟曰汝等各以栗遥擲入<lb/>
穿者後必得此郡唯秀之栗獨入焉<hi>宋書</hi>
廬陵王子卿為南豫州刺史帝稱其小名謂司徒竟陵<lb/>
王子良曰烏熊癡如熊不得天下第一人為行事無以<lb/>
壓一州既而曰吾思得人矣乃使陸慧曉為長史行事<lb/>
<pb n="KR3k0054_WYG_017-4b"/>
别帝問曰卿何以輔持廬陵答曰靜以修身儉以養性<lb/>
靜則人不擾儉則人不煩上大悅<hi>南史</hi>
蕭明字靖通少被武帝親愛封貞陽侯太清元年為豫<lb/>
州刺史百姓詣闕拜表言其徳政樹碑於州門内及碑<lb/>
匠採石出自肥陵明乃廣營廚帳多召人物躬自率領<lb/>
牽至州識者笑之曰王自立碑非州人也<lb/>
宋氏晚運典籖之權重宗慤為豫州典籖每多違執慤<lb/>
大怒曰慤年六十得一州如斗大不能復與典籖共臨<lb/>
<pb n="KR3k0054_WYG_017-5a"/>
之<hi>並上</hi>
臨川王映為雍州刺史嘗還都買物有獻計者於江陵<lb/>
賈貨至都迴艘可得微有所増映笑曰我是賈客耶乃<lb/>
復求利<hi>齊書</hi>
王崐為廣州刺史南土沃實在任者常致巨富世謂廣<lb/>
州刺史但經城門一過便得三千萬也崐無所取納表<lb/>
獻禄俸之半及罷任孝武知其清問還資多少崐曰臣<lb/>
買宅百三十萬餘物稱之帝悅其對<hi>上</hi>
<pb n="KR3k0054_WYG_017-5b"/>
安成康王秀都督雍梁南北泰四州諸軍事雍州刺史<lb/>
有疾百姓商賈咸為請命既薨四州裂為白帽送之<hi>梁書</hi>
夏侯詳遷湘州刺史詳善吏事在州四載為百姓所稱<lb/>
州城南臨水有峻峰舊傳云刺史登此山輒代是山歴<lb/>
政莫敢到詳於其臺榭延僚屬以表損抑之志<hi>上</hi>
薛聰為齊州刺史卒於州吏人追思留所坐榻以為遺<lb/>
愛<hi>後魏書</hi>
崔暹字元欽為瀛州刺史貪暴安忍民庶患之嘗出獵<lb/>
<pb n="KR3k0054_WYG_017-6a"/>
州北單騎至於民村井有汲水婦人暹令飲馬因問曰<lb/>
崔瀛州何如婦人不知其暹也答曰百姓何罪得如此<lb/>
癩兒刺史暹乃黙然而去<lb/>
奚康生為相州刺史在州以天旱令人鞭石虎畫像復<lb/>
就西門豹祠祈雨不獲令吏取豹舌未幾二兒暴喪身<lb/>
亦遇疾巫以為虎豹之祟<lb/>
王襲為并州刺史州人為立銘稱美或曰襲所教也尚<lb/>
書奏免官<lb/>
<pb n="KR3k0054_WYG_017-6b"/>
夏侯夔為豫州刺史於蒼陵立堰溉田千餘頃境内賴<lb/>
之夔兄亶先居此任兄弟並有恩惠百姓歌之曰我之<lb/>
有州賴彼夏侯前兄後弟布政優優<lb/>
鄭述祖天保中為兖州刺史父道昭亦嘗為此州竝有<lb/>
政績百姓歌之曰大鄭公小鄭公相去五十載風教猶<lb/>
尚同<lb/>
河間王琛字曇寳世宗時拜定州刺史憑恃内外多所<lb/>
受納貪惏之極及還朝靈太后詔曰琛在定州惟不將<lb/>
<pb n="KR3k0054_WYG_017-7a"/>
中山宫來自餘無所不致何可更復敘用由是遂棄廢<lb/>
於家<lb/>
元誕為齊州刺史在州貪暴有沙門為誕採藥還誕曰<lb/>
師從外來有何得對曰唯聞王貪願王早代誕曰齊州<lb/>
七萬家吾每家未得三升錢何得言貪<lb/>
崔挺拜光州刺史州舊掖城西北數里有斧山峰嶺高<lb/>
峻北臨滄海南望岱嶽挺於頂上欲營觀宇故老曰此<lb/>
嶺上秋夏之際常有暴雨相傳云是龍道恐此觀不可<lb/>
<pb n="KR3k0054_WYG_017-7b"/>
久立挺曰人龍相去何逺之有虯龍儵忽豈一路乎遂<lb/>
營之數年間果無風雨之異挺代即為風雨所毁遂莫<lb/>
能立衆以為善化所感<lb/>
陸馥俟長子也多智有父風高祖見而悅之謂朝臣曰<lb/>
吾嘗歎其父智過其軀是復踰於父矣為相州刺史假<lb/>
長廣公為政清平州中有徳宿老以友禮待之詢之政<lb/>
事如此者十人號曰十善於是發姦擿伏事無不驗<lb/>
封回為度支尚書鄭雲諂事劉騰賂紫襭四百疋得安<lb/>
<pb n="KR3k0054_WYG_017-8a"/>
州刺史除書旦出晚詣回問安州興生何事為便回曰<lb/>
卿位為方伯宜思方略以濟百姓如何見造問興生乎<lb/>
封回不為商賈何以相示雲大慚去<hi>並上</hi>
張華原字滿國為兖州刺史獄有繫囚謂曰三元之始<lb/>
念卿幽閉今給假五日足得展謁親親期盡還也果應<lb/>
期而至<hi>北齊書</hi>
尉景為冀州刺史大納賄神武令優人石董桶戲之董<lb/>
桶剝景衣曰公剝百姓董桶何為不剝公<lb/>
<pb n="KR3k0054_WYG_017-8b"/>
任城王諧為并州刺史時有婦人臨汾川浣衣有乘馬<lb/>
人換其新靴驅而去者婦人持故靴詣州言之諧召居<lb/>
城諸嫗以靴示之紿曰有乗馬人於路被賊刼害遺此<lb/>
靴焉得無親屬乎一嫗撫膺哭曰兒昨著此靴向妻家<lb/>
如其語捕獲之時稱明察<lb/>
申微為襄州刺史時南方初附舊俗官人皆通餉遺微<lb/>
性廉愼乃畫楊震像於寢室以自戒及代還送者數十<lb/>
里不絶微自以無徳於人慨然懐愧因賦詩題於清水<lb/>
<pb n="KR3k0054_WYG_017-9a"/>
亭長幼聞之皆競來讀遞相謂曰此是申使君手迹並<lb/>
寫誦之<hi>並上</hi>
長孫儉為荆州刺史吏民請為儉建清徳樓立碑頌徳<lb/>
詔許之<hi>後周書</hi>
豆盧勣周武帝時為渭州刺史有惠政華夷悅服大致<lb/>
祥瑞鳥䑕山俗呼為高武隴其山絶壁千尋由來乏水<lb/>
諸羌苦之勣馬足所踐忽飛泉湧出有白烏翔止廳前<lb/>
乳子而後去民為之謡曰我有丹陽山出玉漿濟我人<lb/>
<pb n="KR3k0054_WYG_017-9b"/>
夷神烏來翔後因號其泉曰玉漿泉<hi>上</hi>
張威在青州頗治産業遣家奴於民間鬻蘿菔根其奴<lb/>
緣此侵擾百姓上深加譴責坐廢於家<hi>隋書縣以下郡</hi>
晉文公問於舅犯曰誰可使為西河守者舅犯對曰虞<lb/>
子羔可也公曰非汝之讐也對曰君問可為守者非問<lb/>
臣之讐也羔見舅犯而謝之曰幸赦臣之過薦之於君<lb/>
得為西河守舅犯曰薦子者公也怨子者私也吾不以<lb/>
私事害公義子其去矣顧吾射子也<hi>新序伯韓非子解狐邢  都事與此</hi>
<pb n="KR3k0054_WYG_017-10a"/>
<hi>相似不重錄</hi>
董閼于為趙上地守行石邑山中澗深峭如牆深百仞<lb/>
因問其左右曰人嘗有入此者乎對曰無有曰嬰兒癡<lb/>
聾狂悖之人嘗有入此者乎對曰無有牛馬犬彘嘗有<lb/>
入此者乎對曰無有董閼于喟然太息曰吾能治矣使<lb/>
吾治之無赦猶入澗之必死也則人莫之敢犯也<hi>韓子</hi>
董安于治晉陽問政於蹇老蹇老曰忠信敢安于曰安<lb/>
忠乎曰忠于主安信乎曰信於令安敢乎曰敢於不善<lb/>
<pb n="KR3k0054_WYG_017-10b"/>
人安于曰守此三者足矣<hi>上</hi>
朱買臣為㑹稽太守懐章綬還至舍亭而國人未知也<lb/>
所知錢勃見其暴露乃勞之曰得無罷乎遺與紈扇買<lb/>
臣至郡引為上客<hi>西京襍記</hi>
淮陽偽鑄錢吏不能禁汲黯為太守不壊一罏不刑一<lb/>
人而淮陽政清<hi>論衡</hi>
漢宣城郡守封邵一旦化為虎食郡民呼之曰封使君<lb/>
因去不復來故時語曰無作封使君生來治民死食民<lb/>
<pb n="KR3k0054_WYG_017-11a"/>
<hi>述異記</hi>
羊續為南陽太守府丞嘗獻生魚續受而懸於庭丞後<lb/>
又進之續乃出所懸者以杜其意<hi>後漢書敗又云臥一副布綯  糊紙補之</hi>
張霸為會稽太守舉賢士勸教講授一郡慕化但聞誦<lb/>
聲時賊未解郡界不寧乃移書開購明用信賞賊遂束<lb/>
手歸附不煩士卒之力童謡歌曰城上烏鳴哺父母府<lb/>
中諸吏皆孝友又曰棄我㦸捐我矛盜賊盡吏皆休<lb/>
和帝時蒼梧太守以清白為治郡頌之曰於惟蒼梧交<lb/>
<pb n="KR3k0054_WYG_017-11b"/>
阯之域大漢惟宗逺以仁徳<lb/>
陳臨字子然為蒼梧太守有遺腹子報父怨捕繫獄傷<lb/>
其無子令其妻入獄遂産一男人歌曰蒼梧陳君恩廣<lb/>
大令死罪囚有後代徳叅古賢天報施其後子孫繁庶<lb/>
並登榮要果符所祝<hi>並上</hi>
桓帝時李盛仲和為郡守貪財重賦國人刺之曰狗吠<lb/>
何諠諠有吏來在門披衣出門應府記欲得錢語窮乞<lb/>
請期吏怒反見尤旋步顧家中家中無可與思往從鄰<lb/>
<pb n="KR3k0054_WYG_017-12a"/>
貸鄰人以言遺錢錢何難得令我獨憔悴<hi>華陽國志</hi>
蜀郡太守潁川劉勝季陵去官在家閉門却掃歲時致<lb/>
敬郡縣答問而已無所褒貶雖自枝葉莫為力太僕杜宻<lb/>
周甫亦去北海相在家每至郡縣多所陳說牋記託屬<lb/>
太守王昱頗厭苦之語次聞得京師書公卿舉故大臣<lb/>
劉季陵高士也當急見徵密知以見激因曰明府以九<lb/>
重之内臣吏惶畏天威莫敢盡情劉勝位故大夫見禮<lb/>
上賓俯伏甚於鼈蝟冷澁比如寒蜒無能往來此罪人<lb/>
<pb n="KR3k0054_WYG_017-12b"/>
也清雋就義隱居篤學時所不綜而密達之寃疑勲賢<lb/>
成陳之罪所折而密啓之明府賞賢得中令聞休揚雖<lb/>
自天然之姿猶有萬分之一昱甚悅服待之彌厚<hi>風俗通</hi>
魏霸字喬卿濟隂人為鉅鹿太守妻子不到官舍念兄<lb/>
嫂在家勤苦而獨尊樂嘗服麤糲不食魚肉<hi>東觀漢記</hi>
任延拜會稽郡尉吳有龍丘萇者掾史白請召之延曰<lb/>
龍丘先生躬徳履義召之不可使功曹奉謁修書記致<lb/>
醫藥積一歳萇乃乘輦詣府門願得先死備錄延辭讓<lb/>
<pb n="KR3k0054_WYG_017-13a"/>
再三遂署議曹祭酒<lb/>
王阜為益州太守神馬四出塡河中甘露降白烏見連<lb/>
有瑞應世謂其用法平正寛慈惠化所致<hi>並上</hi>
岑熙為東郡太守招聘隱逸與叅政事無為而化視事<lb/>
二年輿人歌之曰我有枳棘岑君伐之我有蟊賊岑君<lb/>
遏之狗吠不驚足下生氂含哺鼓腹焉知凶灾我喜我<lb/>
生獨於斯時美矣岑君於戲仁慈<lb/>
漢蒼梧賈雍為豫章太守有神術出界討賊為賊所殺<lb/>
<pb n="KR3k0054_WYG_017-13b"/>
失頭雍上馬還營營中咸走來視雍雍胸中語曰諸君<lb/>
視有頭為佳無頭佳乎吏泣曰有頭佳雍曰不然無頭<lb/>
亦佳言畢遂死<hi>録異傳</hi>
第五倫為㑹稽太守常蔬食衣布受俸常取赤米<hi>後漢書</hi>
高愼歴東萊太守其妻謂曰君累為宰守何不為蓄以<lb/>
遺子孫愼曰吾之勤苦以清名為基以二千石遺之也<lb/>
<hi>陳留耆舊傳</hi>
將作大匠陳國公孫志節有蒼頭地餘年十七志節為<lb/>
<pb n="KR3k0054_WYG_017-14a"/>
户曹史令地餘歸取資用因持車馬亡去至丹陽自云<lb/>
姓王名斌字文高遂留為諸曹史志節拜揚州刺史郡<lb/>
選曹衣冠子弟皆出斌下乃用之斌乞屏左右叩頭涕<lb/>
洟曰斌即明使君地餘也斌後為蒼梧太守<hi>風俗通</hi>
羊茂字叔寳為郡太守冬坐白羊皮夏坐丹板榻常食<lb/>
乾飯出界買鹽豉妻子不歴官舍<hi>後漢書</hi>
張盤為廬江太守潯陽令嘗餉盤柑一奩其小男年七<lb/>
歲就取一枚與之盤奪兒柑鞭卒曰何故行賂於吾子<lb/>
<pb n="KR3k0054_WYG_017-14b"/>
永建中呉資為巴郡太守屢獲豐年人歌之曰呉資其<lb/>
辭曰習習晨風動澍雨潤禾苗我后恤時務我人以優<lb/>
饒及資還去人思資又歌曰呉資其辭曰望逺忽不見<lb/>
惆悵當徘徊恩澤實難忘悠悠心永懐<hi>上</hi>
九江太守武陵威生不識母常自悲感游學京師還於<lb/>
陵谷中見一老母年六十餘因就問母姓為何曰陳家<lb/>
女李氏何故獨行曰我孤獨欲依親家子威再拜長跪<lb/>
自白曰子威少失慈母姓陳舅氏亦李又母與亡親同<lb/>
<pb n="KR3k0054_WYG_017-15a"/>
年㑹遇於此乃天意也因載歸家供養以為母<hi>風俗通</hi>
趙瑶自扶風太守來之郡司空張温謂曰第五伯魚從<lb/>
蜀郡為司空今掃吾第以待足下<hi>後漢書</hi>
東郡趙咨為東海郡人遺其雙枯魚者噉之二歲不盡<lb/>
以儉化俗<lb/>
鮑徳為南陽太守號神父<hi>並上</hi>
黄穆字伯開為山陽太守有徳政致甘露白兔神雀白<lb/>
鳩之瑞弟奐字仲開為武陵太守貪穢無行武陵人歌<lb/>
<pb n="KR3k0054_WYG_017-15b"/>
曰天有冬夏人有兩黄言不同也<hi>襄陽耆舊傳</hi>
東門奐歴呉郡濟隂太守所至貪濁謡曰東門奐取呉<lb/>
半吳不足濟隂續<hi>魯國先賢志</hi>
漢有牛通為隴西主簿馬文淵為太守羊喜為功曹凉<lb/>
部云三牲備身<hi>風俗通</hi>
光武建武二年西河鮮于冀為清河太守作公廨未就<lb/>
而亡後守趙高計功用二百萬五官黄秉功曹劉適言<lb/>
四百萬錢於是冀乃鬼見白日導從入府與高及秉等<lb/>
<pb n="KR3k0054_WYG_017-16a"/>
對共計校定為適秉所割匿冀乃書表自理其略言高<lb/>
貴不尚節畝壟之夫而箕踞遺類研密失機婢妾其性<lb/>
媚世求顯偷竊銀艾鄙辱天官易譏負乘誠高之謂臣<lb/>
不勝鬼言謹因千里驛聞付高上之便西北去三十里<lb/>
車馬皆滅不復見秉等皆伏地物故高以狀聞詔下還<lb/>
冀西河田宅妻子焉兼為差代以旌幽中之訟<hi>水經注</hi>
後漢時鄧殷為淮南太守夢行水邊見女子猛獸自後<lb/>
斷其鞶囊占者曰水邊女汝字也斷鞶囊者新獸頭代<lb/>
<pb n="KR3k0054_WYG_017-16b"/>
故獸頭也不作汝隂作汝南太守也<lb/>
呉良字大儀齊國臨淄人以清白守正稱為郡議曹掾<lb/>
正旦掾吏入賀門下掾王望舉觴上夀曰齊郡遭罹盜<lb/>
賊今明府視事五年家給人足良跪曰門下掾佞諂明<lb/>
府勿受其觴盜賊未盡人庶困苦今良為議曹掾尚無<lb/>
袴望曰議曹惰窳自無袴寧足為不家給人足耶太守<lb/>
曰此生言是賜良鰒魚百枚<lb/>
世說云五郡之人各是異財而逢喪亂常山一人安定<lb/>
<pb n="KR3k0054_WYG_017-17a"/>
一人襄陵一人博陵一人悉皆孤獨俱行衞國同至樹<lb/>
隂因相問姓名各言離亂因相謂曰我等皆無骨肉今<lb/>
日幸得聚會亦天然也可為兄弟已否衆曰諾因結義<lb/>
為兄弟長字仲伯次名文仲次名季仲次名叔仲次名<lb/>
雅仲五人相將詣衞國市中見一老母孤單告乞五人<lb/>
收養侍奉敬如事親母孝心無二已經三年其母遇疾<lb/>
母曰吾是并州太原人董世基之女嫁同郡張文賢為<lb/>
妻任北海太守因遭荒亂文賢卒亡葬在太原赤山之<lb/>
<pb n="KR3k0054_WYG_017-17b"/>
下八塚同行東頭第一塚是賢塚吾死後汝等若能與<lb/>
我送葬到塚側吾平生之願畢矣吾遭荒亂之日有一<lb/>
子姓張名遺年七歲胸中有七靨足下有通徹之紋父<lb/>
喪因流浪相失汝等宜思記之他日有如此子即我子<lb/>
也宜話我之由言訖而卒五人扶喪至太原忽叔仲横<lb/>
被朝歌合禁繫時有一人走投太守言養母之狀述并<lb/>
葬之由太守曰汝何姓氏具以對之因話男之形狀太<lb/>
守聞之號哭擗地此吾母也吾以幼小兵革離亂母子<lb/>
<pb n="KR3k0054_WYG_017-18a"/>
相失迨今乃發使往朝歌迎喪并具表聞奏於魏帝陳<lb/>
其流浪之由并述五人孝狀善其人義重可以旌之各<lb/>
為太守仲伯河中太守文仲河東太守叔仲河南太守<lb/>
季仲河西太守雅仲河北太守并賻贈張遺母喪追封<lb/>
太原縣太夫人仍遷張遺為魏府都䕶<hi>搜神記</hi>
賈逵在豫郡亡家迎喪去去後恒見形於項城吏民以<lb/>
其戀慕彼境以立廟廟前有柏樹有人竊來斫伐始投<lb/>
斧刃仍著於樹中所著處尋而更生項城左右人莫不<lb/>
<pb n="KR3k0054_WYG_017-18b"/>
振怖<hi>賈逵碑</hi>
魏周泰為新城太守司馬宣王使鍾毓調曰君釋褐登<lb/>
宰府三十六日擁麾蓋守兵馬郡乞兒乘小車一何駛<lb/>
乎泰曰君名公之子少有文采故守吏職獼猴騎土牛<lb/>
又何遲也<lb/>
王經堂前有一流光燕雀入懐殷殷有聲管輅曰吉遷<lb/>
之徵頃之拜為江夏太守<lb/>
孟宗為豫章太守謂倉掾曰君昔負太守一刺寧識之<lb/>
<pb n="KR3k0054_WYG_017-19a"/>
否掾曰不識宗曰吾昔家貧親老為官運資以刺詣君<lb/>
感見發遣何乃久屈耶<hi>呉錄</hi>
葛祚吳時衡陽太守郡境有大槎横水能為妖怪百姓<lb/>
為立廟行旅禱祀槎乃沈沒不者槎浮則船為之破壊<lb/>
祚將去官乃大具斤斧將去民累明日當至其夜聞江<lb/>
中哅哅有人聲往視槎移去船流下數里駐灣中自此<lb/>
行者無復沈覆之患衡陽人為祚立碑曰正徳祈禳神<lb/>
木為移也<hi>幽明錄</hi>
<pb n="KR3k0054_WYG_017-19b"/>
吳郡陸績為鬱林太守歸過洞庭湖舟輕載黄石壓之<lb/>
謂之廉石<hi>呉志</hi>
洪矩呉時為廬江太守清儉徵還船輕皆以載土<hi>宣城記</hi>
鄧攸為呉郡太守自載糧食唯飲河水而已<hi>王隱晉書</hi>
胡母輔之為樂安太守嘗過河南門下飲河南騶王子<lb/>
博箕坐其傍輔之叱使取火子博曰我卒也惟不乏吾<lb/>
事則已安復為人使輔之因就與語嘆曰吾不及也薦<lb/>
之河南尹樂廣廣召見悅之擢為功曹<hi>上</hi>
<pb n="KR3k0054_WYG_017-20a"/>
鮑靚字子𤣥上黨人博究仙道為海南太守晝臨政夜<lb/>
來羅浮山騰空往還<hi>羅浮山記</hi>
龎徳公子奐字世文晉太康中為䍧牱太守去官歸鄉<lb/>
居白沙里鄉人宗敬之相語曰我家池中龍種來里中<lb/>
化其徳讓少壯皆代老者擔<hi>襄陽記</hi>
阮籍嘗從容言於帝曰籍平生曽遊東平樂其風土帝<lb/>
大悅即拜東平相籍乘驢到郡壊府舍屏鄣使内外相<lb/>
望法令清簡旬日而還<hi>晉書</hi>
<pb n="KR3k0054_WYG_017-20b"/>
興古太守馬氏在官有親故人投之求恤焉馬乃令此<lb/>
人出外住詐云是神人道士治病無不手下立愈又令<lb/>
辯士遊行為之虚聲云能令盲者登視躄者即行於是<lb/>
四方雲集趨之如市而錢帛固已積山矣<hi>抱朴子</hi>
何敬叔在政清約不通問遺當歲儉夏節忽榜門受餉<lb/>
共得米二千八百石悉取以代貧人輸租<hi>南史</hi>
虞愿為晉安太守郡舊出蚺虵膽可為藥有遺愿虵者<lb/>
愿不忍殺放二十里外山中一夜虵還牀下復送四十<lb/>
<pb n="KR3k0054_WYG_017-21a"/>
里山經宿復歸論者以為仁心所致海邊有越王石常<lb/>
隱雲霧相傳云清廉太守乃得見愿往就觀視清徹無<lb/>
所隱蔽後瑯琊王秀之為郡與朝士書曰此郡承虞公<lb/>
之後善政猶存遺風易遵差得無事<lb/>
謝朏字敬仲為呉興以雞卵賦人收雞數千為清談所<lb/>
少<lb/>
謝朏為義興太守不省雜事悉付綱紀曰吾不能作主<lb/>
者吏但能太守耳<lb/>
<pb n="KR3k0054_WYG_017-21b"/>
孔奐除晉陵太守曲阿富人殷綺見奐居處儉素乃餉<lb/>
以衣氊一具奐曰太守身居美禄何為不能辦此但百<lb/>
姓未周不容獨享温飽勞卿厚意幸勿為煩<lb/>
蕭推歴淮南晉陵呉郡太守所至必赤地大旱其人號<lb/>
旱母焉<lb/>
江秉之為新安太守在郡作書案一枚去官以留府庫<lb/>
王秀之字伯奮為晉平太守至郡期年謂人曰此郡豐<lb/>
壤禄俸常盈我生資已足豈可少留而妨賢路上表請<lb/>
<pb n="KR3k0054_WYG_017-22a"/>
代時人謂王晉平恐富求歸<lb/>
孔琇之為臨川太守在任清約罷郡還獻乾薑二片武<lb/>
帝嫌其少知琇之清乃嘆息<lb/>
初顧琛景平中為朝請假還東日晚至方山於時商旅<lb/>
數十船悉泊岸側有一人𤣥衣介幘執鞭屏諸船云顧<lb/>
吳郡部伍尋至應泊此岸於是諸船各東西俄有一假<lb/>
裝至事力甚寡仍泊向處人問顧吳郡早晚至船人答<lb/>
無顧呉郡又問何船曰顧朝請耳莫不驚怪琛意竊知<lb/>
<pb n="KR3k0054_WYG_017-22b"/>
為善徵因誓之曰若得郡當於此立廟至是果為呉郡<lb/>
乃立廟方山號白馬廟云<lb/>
梁范述曾為永嘉太守為政清平罷郡惟得白桐木火<lb/>
龍朴十餘枚而已<lb/>
褚翔為義興太守郡西亭古樹枯死忽更生枝葉善政<lb/>
所感也<lb/>
傅昭為臨海郡有蜜巖前後太守皆自封固昭以為文<lb/>
王之囿與百姓共之大可喻小乃教勿封<lb/>
<pb n="KR3k0054_WYG_017-23a"/>
劉之遴除南郡太守初之遴在荆府常寄居南郡忽夢<lb/>
前太守袁彖謂曰卿後當為折臂太守即居此中之遴<lb/>
後牛奔墮車折臂右手偏直不復得屈伸書則以手就<lb/>
筆周捨嘗戲之曰雖復並坐可横政恐陋巷無枕<lb/>
何鳳為建安太守物不敢忤伏臘每放囚還家依期而<lb/>
返<lb/>
臧厥為晉陽太守嚴酷少恩百姓謂之臧彪<lb/>
蕭勵遷豫章内史道不拾遺男女異路去郡之日吏人<lb/>
<pb n="KR3k0054_WYG_017-23b"/>
悲泣數百里中舟乘塡塞至新淦縣岓山村有一老姥<lb/>
以槃擎鰌魚自送舟側奉上之童兒數十人入水扳舟<lb/>
或歌或泣<lb/>
殷均為臨川内史郡舊多山瘧更暑必動自均在任郡<lb/>
境無復瘧疾<lb/>
孫廉為呉興太守廣陵高爽有險薄才客於廉委以文<lb/>
記爽嘗有求不遂乃為屐謎以喻廉曰刺鼻不知啑蹋<lb/>
面不知瞋囓齒作步數持此得勝人譏其不計恥辱以<lb/>
<pb n="KR3k0054_WYG_017-24a"/>
此取名位<lb/>
任昉為新安太守為政清省吏民便之卒於官惟有桃<lb/>
花米二十斛無以為斂遺言不許將新安一物還都<hi>昉又</hi>
<hi>為義興守被代而還無裙沈約遺裙以迎</hi>
蔡樽為呉興太守不飲郡井水齊前自種白莧紫茄以<lb/>
為常餌詔褒其清加信武將軍<hi>並上</hi>
宋世良為清河太守獄櫓生桃牙門虚寂及代至傾城<lb/>
祖道有老人丁金剛者泣而前謝曰老人年九十記三<lb/>
<pb n="KR3k0054_WYG_017-24b"/>
十五政府君非惟善政清亦徹骨今失賢者人何以濟<lb/>
莫不攀轅涕泣<hi>北史</hi>
蘇瓊為清河守沙門道研統資巨萬在郡出息常得守<lb/>
令為徵瓊每見則談問𤣥理道研雖為債來無由啓口<lb/>
弟子問故研曰每見府君徑將我入青雲無由得論地<lb/>
上事也<lb/>
崔和位太守富而吝其母春月思堇惜錢不買<hi>後魏書</hi>
李曾為趙郡太守令行禁止并州丁零數為山東害知<lb/>
<pb n="KR3k0054_WYG_017-25a"/>
曽能得百姓死力憚不入境賊於常山界得一死鹿賊<lb/>
長謂趙郡地鹿責之還令送鹿故處郡謡曰詐作趙郡<lb/>
鹿猶勝常山粟其見憚如此<lb/>
韋孝寛除浙陽守時獨孤信為新野守同𨽻荆州情好<lb/>
數密政術俱美荆部吏人號為聨璧<lb/>
裴俠為河北郡守俠躬履儉素愛人如子所食唯菽麥<lb/>
鹽菜而已吏人莫不懐之歌曰肥鮮不食丁庸不取裴<lb/>
公貞惠為世規矩俠常與諸牧守俱謁周文帝周文帝<lb/>
<pb n="KR3k0054_WYG_017-25b"/>
命俠别立謂諸牧守曰裴俠清愼奉公為天下之最令<lb/>
衆中有如俠者可與之俱立衆皆黙然文帝乃厚賜俠<lb/>
朝野服焉號為獨立使君<hi>並上</hi>
王晞為并州司馬昭帝欲用為侍中苦辭不受謂人曰<lb/>
非不愛作熱官但思之爛熟耳<hi>北齊書</hi>
魏愷辭青州長史文宣大怒曰何物漢子與官不就愷<lb/>
容色坦然帝曰死與長史任卿所擇答曰能殺臣者陛<lb/>
下不受長史者愚臣帝曰何慮無人因放還<hi>北史</hi>
<pb n="KR3k0054_WYG_017-26a"/>
趙軌為齊州别駕考績入朝父老相送者各揮涕曰别<lb/>
駕在官水火不與百姓交是以不敢以壺酒相送公清<lb/>
若水清酌一杯水奉餞軌受而飲之<hi>隋書</hi>
宓子治亶父於是齊人攻魯過亶父始父老請曰麥已<lb/>
熟矣今迫齊寇民人出自艾傅郭者歸可以益食且不<lb/>
資寇三請宓子弗聽俄而麥畢還乎齊寇季孫聞之怒<lb/>
使人讓宓子曰豈不可哀哉民乎寒耕熱耘曽弗得食<lb/>
也弗知猶可聞或以告而夫子弗聽宓子蹵然曰今年<lb/>
<pb n="KR3k0054_WYG_017-26b"/>
無麥明年可樹不耕者得穫是樂有寇也且一歲之麥<lb/>
於魯不加彊喪之不加弱今民有自取之心其創必數<lb/>
年不息季孫聞之慙曰使穴可入吾豈忍見宓子哉<hi>賈子</hi>
子貢為信陽令辭孔子而行孔子曰力之順之因子之<lb/>
時無奪無伐無暴無盜子貢曰賜少日事君子君子固<lb/>
有盜者耶孔子曰夫以不肖伐賢是謂奪也以賢伐不<lb/>
肖是謂伐也緩其令急其誅是謂暴也取人善以自為<lb/>
己是謂盜也君子之盜豈必當財幣乎吾聞之曰知為<lb/>
<pb n="KR3k0054_WYG_017-27a"/>
吏者奉法利民不知為吏者枉法以侵民此皆怨之所<lb/>
由生也臨官莫如平臨財莫如廉廉平之守不可攻也<lb/>
匿人之善者是謂蔽賢也揚人之惡者是謂小人也不<lb/>
内相教而外相謗者是謂不足親也言人之善者有所<lb/>
得而無所傷也言人之惡者無所得而有所傷也故君<lb/>
子愼言語矣毋先己而後人擇言出之令口如耳<hi>說苑</hi>
子路治蒲見於孔子曰由願受教孔子曰蒲多壯士又<lb/>
難治也然吾語汝恭以敬可以攝勇寛以正可以容衆<lb/>
<pb n="KR3k0054_WYG_017-27b"/>
恭以潔可以親上<hi>上</hi>
子路為蒲宰為水備與其民修溝洫以民之勞煩苦也<lb/>
人與之簞食一壺漿孔子止之曰汝以為餓也何不白<lb/>
於君發倉廩以賑之而以爾食饋之是明君之無惠而<lb/>
見已之徳矣子路心服而退<hi>家語</hi>
齊人欲伐魯畏卞莊子不敢過卞晉人欲伐衞畏子路<lb/>
不敢過蒲<hi>荀子</hi>
景公欲使晏子為東阿宰三年毁聞於國景公不悅召<lb/>
<pb n="KR3k0054_WYG_017-28a"/>
而免之晏子謝曰嬰知嬰之過矣請復治阿三年而譽<lb/>
必聞於國景公不忍復使治阿三年而譽聞於國景公<lb/>
悅召而賞之景公問其故對曰昔者嬰之治阿也築蹊<lb/>
徑急門閭之政而淫民惡之舉儉力孝弟罰偷窳而惰<lb/>
民惡之決獄不避貴彊惡之左右所求法則子非法則<lb/>
否而左右惡之事貴人體不過禮而貴人惡之是以三<lb/>
邪毁乎外二讒毁於内三年而毁聞乎君也今臣謹更<lb/>
之不築蹊徑而緩門閭之政而淫民說不舉儉力孝弟<lb/>
<pb n="KR3k0054_WYG_017-28b"/>
不罰偷窳而惰民悅決獄阿貴彊而貴彊悅左右所求<lb/>
言諾而左右悅事貴人體過禮而貴人悅是三邪譽乎<lb/>
外二讒譽乎内三年而譽聞於君也昔者嬰之所以當<lb/>
誅者宜賞今所以當賞者宜誅是故不敢受景公知晏<lb/>
子賢迺任以國政三年而齊大興<hi>說苑</hi>
齊威王設大鼎於庭中而數無鹽令曰子之譽日聞吾<lb/>
耳察子之事田野蕪倉廩虚囹圄實子以姦事吾者也<lb/>
乃烹之<hi>淮南子</hi>
<pb n="KR3k0054_WYG_017-29a"/>
子高見齊王齊王問誰可臨淄宰稱管穆焉王曰穆容<lb/>
貌陋民不敬答曰夫見敬在徳晏子長不過三尺齊國<lb/>
上下莫不宗焉趙文子其身如不勝衣其言如不出口<lb/>
其相晉國晉國以寧皆有徳故也以穆軀形方之二子<lb/>
猶悉賢之昔臣嘗行臨淄市見屠商焉身修八尺鬚髯<lb/>
如㦸市之男女未有敬之者無徳故也王曰是所謂祖<lb/>
龍始者也忱如先生之言於是乃以管穆為臨淄宰<hi>孔叢</hi>
<hi>子</hi>
<pb n="KR3k0054_WYG_017-29b"/>
晉文公出亡箕鄭挈壺餐而從迷而失道與公相失饑<lb/>
而道泣寢餓而不敢食及文公反國舉兵攻原而拔之<lb/>
文公曰夫輕忍饑餒之患而必全壺餐是將不以原叛<lb/>
乃舉以為原令大夫渾軒聞而非之曰以不動壺餐之<lb/>
故怙其不以原叛也不亦無術乎故明主者不恃其不<lb/>
我叛也恃吾不可叛也不恃其不我欺也恃吾不可欺<lb/>
也<lb/>
中牟無令晉平公問趙武曰中牟三國之股肱邯鄲之<lb/>
<pb n="KR3k0054_WYG_017-30a"/>
肩髀寡人欲得其良令也誰使而可武曰邢伯子可公<lb/>
曰非子之讐也曰私讐不入公門公又問曰中府之令<lb/>
誰使而可曰臣子可故曰外舉不避讐内舉不避子<hi>韓子</hi>
西門豹為鄴令清刻潔慤而甚簡左右左右因相與比<lb/>
周而惡之居期年上計君收其璽豹自請曰臣昔者不<lb/>
知所以治鄴今臣得矣願請璽復以治鄴不當請伏斧<lb/>
鑕之罪文侯不忍而復與之豹因重斂百姓急事左右<lb/>
期年上計文侯迎而拜之豹對曰往年臣為君治鄴而<lb/>
<pb n="KR3k0054_WYG_017-30b"/>
君奪臣璽今臣為左右治鄴而君拜臣臣不治矣遂納<lb/>
璽而去文侯不受曰寡人曩不知子今知矣願子勉為<lb/>
寡人治之遂不受<hi>上</hi>
魏文侯使西門豹往治於鄴告之曰必全功成名布義<lb/>
豹曰敢問全功成名布義為之奈何文侯曰子往矣是<lb/>
無邑不有賢豪辯博者也無邑不有好揚人之惡蔽人<lb/>
之善者也往必問豪賢者因而親之其辯博者因而師<lb/>
之問其好揚人之惡蔽人之善者因而察之不可以特<lb/>
<pb n="KR3k0054_WYG_017-31a"/>
聞從事夫耳聞之不如目見之目見之不如足踐之足<lb/>
踐之不如手辦之人始入官如入晦室久而愈明明乃<lb/>
治治乃行<hi>新序</hi>
西門豹治鄴廩無積粟府無儲錢庫無甲兵官無計㑹<lb/>
人數言其過於文侯文侯身行其縣果若人言文侯曰<lb/>
翟璜任子治鄴而大亂子能道則可不能將加誅於子<lb/>
西門豹曰臣聞王主富民霸主富武亡國富庫今王欲<lb/>
為霸王者也臣故蓄積於民君以為不然臣請升城鼓<lb/>
<pb n="KR3k0054_WYG_017-31b"/>
之一鼓甲兵粟米可立具也於是乃升城而鼓之一鼓<lb/>
民被甲括矢操兵弩而出再鼓負輦粟而至文侯曰罷<lb/>
之西門豹曰與民約信非一日之積也一舉而欺之後<lb/>
不可復用也燕常侵魏八城臣請北擊之以復侵地遂<lb/>
舉兵擊燕復地而後反<hi>淮南子</hi>
梁車為鄴令其姊往看之暮而後門閉因踰郭而入車<lb/>
遂則其足趙成侯以為不慈奪之璽而免之令<hi>韓子</hi>
趙襄子之時以任登為中牟令上計言於襄子曰中牟<lb/>
<pb n="KR3k0054_WYG_017-32a"/>
有士曰膽胥已請見之襄子見而以為中大夫相國曰<lb/>
意者君耳而未之目耶為中大夫若此其易也非晉國<lb/>
之故襄子曰吾舉登也已耳而目之矣登所舉吾又耳<lb/>
而目之是耳目人終無己也遂不復問而以為中大夫<lb/>
<hi>吕覽</hi>
昭帝時蒙人焦貢為小黄令路不拾遺詔遷貢百姓揮<lb/>
涕守闕求索還貢天子聽増貢之秩千石貢之風化猶<lb/>
存其民好學多貧此其風也<hi>風俗通</hi>
<pb n="KR3k0054_WYG_017-32b"/>
河内趙仲讓舉司𨽻茂才為高唐令密乘輿車徑至高<lb/>
唐變易名姓止都亭中十餘日黙入市里觀省風俗已<lb/>
呼亭長問新令為誰從何官來何時到曰縣已遣吏迎<lb/>
垂有起居曰正我是也亭長怖遽拜謁竟便具吏其日<lb/>
入舍乃謁府數十日無故便去為郡功曹所選頗有不<lb/>
用因稱狂亂首走出府門太守以其宿有重名忍而不<lb/>
罪後為大將軍梁冀從事中郎將冬月坐庭中向日解<lb/>
衣裘捕虱已因傾卧厥形悉表露將軍夫人襄城君云<lb/>
<pb n="KR3k0054_WYG_017-33a"/>
不潔清當亟推問將軍嘆曰是趙從事絶高士也他事<lb/>
若此非一也<hi>上</hi>
虞延為細陽令每至歲時伏臘輒休遣囚徒各使歸家<lb/>
並感其恩應期而還<hi>後漢書</hi>
戴封字平仲遷西華令其年大旱禱請無獲乃積薪坐<lb/>
其上以自焚火起而大雨<hi>上</hi>
李𢎞字仲元蜀人居成都之圭里里人化之斑白不負<lb/>
男女不錯行𢎞嘗為縣令鄉人共送之元無心就行因<lb/>
<pb n="KR3k0054_WYG_017-33b"/>
共酣飲月餘太守使人促之仲元曰本不之官<hi>高士傳</hi>
汝南步遊張少失其母及為縣令道取慮城良馬踟躕<lb/>
輕軒罔進顧訪病姬乃其母也<hi>水經注</hi>
祝良為洛陽令歲時亢旱天子祈雨不得良乃暴身階<lb/>
庭告誠引罪自晨至中紫雲沓起甘雨登降人為之歌<lb/>
曰天久不雨兆人失所天王自出祝令持苦精符感應<lb/>
滂沱下雨<lb/>
孔翊為洛陽令置水庭前得囑託書皆投水中一無所<lb/>
<pb n="KR3k0054_WYG_017-34a"/>
發<hi>魯國先賢傳</hi>
瑯琊董种為不其令有赤雀乳於廳事前桑上民為作<lb/>
歌流傳樂府<lb/>
袁安為隂平長有惠化縣先有雹淵冬夏未嘗消釋歲<lb/>
中輒出飛布十數里大為民害安乃推誠潔齋引愆貶<lb/>
已至誠感神雹遂為之沉淪伏而不起<hi>小說</hi>
公沙穆為𢎞農令元夀元年三輔㠯東漂沒穆曉占乃<lb/>
預告百姓徙高地遂得免<hi>後漢書</hi>
<pb n="KR3k0054_WYG_017-34b"/>
王渙除河内温令商賈露宿人開門卧人為作謡曰王<lb/>
稚子代未有平徭役百姓喜<lb/>
呉祐為𢎞農令勸善懲姦貪濁出境甘露降年榖豐童<lb/>
謡曰君不我憂人何以休不行界署焉知人處<lb/>
崔瑗為汲令開溝造稻田瀉鹵之地更為沃壤民賴其<lb/>
利長老歌之曰上天降神明錫我仁慈父臨民布徳澤<lb/>
恩惠施以序穿溝廣溉灌決渠作甘雨<lb/>
董宣字少平為洛陽令搏擊豪强莫不震慄京師號為<lb/>
<pb n="KR3k0054_WYG_017-35a"/>
卧虎歌云枹鼓不鳴董少平<lb/>
劉陶字子竒潁川潁隂人桓帝時除順陽長縣多姦猾<lb/>
陶到官宣募吏民有勇力能以死易生者得數百人皆<lb/>
嚴兵待命於是覆案姦軌所按發若神以病免吏民思<lb/>
而歌之曰悒然不樂思我劉君何時復來安此下民<hi>並上</hi>
王譚字世容為武成令民服徳化宿惡奔迸父老歌曰<lb/>
王世容治無雙<hi>吳錄</hi>
閻憲字孟度為綿竹令以禮讓為化民莫敢犯男子杜<lb/>
<pb n="KR3k0054_WYG_017-35b"/>
成夜行得遺物一囊中布錦二十五疋求其主還之曰<lb/>
縣有明君何敢負其化童謡歌曰閻尹賦政既明且昹<lb/>
去苛去辟動以禮讓遷蜀郡民涕泣送之以千數<hi>華陽國志</hi>
何隨字季業除安漢令蜀亡去官時巴土饑荒所在無<lb/>
榖送吏行乏輒取道側民芋隨以綿繫其處使足所取<lb/>
直民視芋見綿相語曰聞何安漢清廉行過從者無糧<lb/>
必能爾爾持綿追還之終不受因為語曰安漢吏取糧<lb/>
令為之償<hi>上</hi>
<pb n="KR3k0054_WYG_017-36a"/>
鄭潭字文公禁人殺子民咸舉育男女皆以鄭為字<hi>三國</hi>
<hi>志</hi>
吳褚瑶字孔珽為烏傷令罷去單船而歸故人太子中<lb/>
庶子羊道乞土宜瑶乃抽船上竹一竿與之曰東南之<lb/>
美惟竹箭最貞而有節幸堪歲寒羊道密令人視之舟<lb/>
中惟竹笠一枚蘆席數領遂啓用瑶為昭信中郎<hi>吳書</hi>
陳司空為邑宰所在幽閑獨坐愁思幸賴遊蟻以娯其<lb/>
意<hi>應璩與曹昭伯牋</hi>
<pb n="KR3k0054_WYG_017-36b"/>
鉅鹿時苗為夀春令始之官乘㹀牛歲餘生一犢及代<lb/>
留犢而去<hi>魏略</hi>
宋登字叔陽為汝隂令政教明能號稱神父汝隂人配<lb/>
社祠之<hi>上</hi>
萬亮為永康令嚴刻人憚之乃以桃木刻作亮身燒柴<lb/>
煑湯火熾桃人自鼎跳去<hi>異苑</hi>
滇陽令羊嗣貪而不治縣功曹吏共逐嗣嗣饒鬚乃以<lb/>
嗣内羊闌中始興太守尹虞聞之大怒手劒功曹<hi>鄧粲晉紀</hi>
<pb n="KR3k0054_WYG_017-37a"/>
陸雲為浚儀令有見殺者主名不立雲錄其妻而無所<lb/>
問十許日遣出密令人隨後謂曰其去不出十里當有<lb/>
男子候之與語便縛至既而果然問之具服云與此妻<lb/>
通共殺其夫聞妻得出欲與語憚近縣故逺相要候於<lb/>
是一縣稱為神明<hi>晉書</hi>
袁甫字公胄自言能為劇縣荀朂曰惟欲宰縣不為臺<lb/>
閣職何也甫曰人各有能有不能譬繒中之好莫過錦<lb/>
錦不可以為幍榖中之美莫過稻稻不可以為虀是以<lb/>
<pb n="KR3k0054_WYG_017-37b"/>
聖王使人必先以器茍非周材何能悉長黄霸馳名於<lb/>
州郡而息譽於京邑廷尉之材不為三公自昔然也朂<lb/>
善之除松滋令<hi>上</hi>
高爽經途謁晉陵令劉蒨之蒨之了不相接俄爽代為<lb/>
晉陵令蒨之迎贈甚厚爽受餉答書曰高晉陵自答人<lb/>
問所以曰劉蒨之自餉晉陵令耳何關爽事<hi>南史</hi>
樂法才為建康令不受俸秩比去將至百金懸曹啟輸<lb/>
臺庫武帝嘉之曰居職若斯可謂百城表矣<hi>梁書</hi>
<pb n="KR3k0054_WYG_017-38a"/>
顧憲之字士思元徽中為建康令清儉彊力為政甚得<lb/>
人和故都下飲酒者醇旨輒號為顧建康謂其清且美<lb/>
焉<hi>南史</hi>
傅琰字秀珪為武康令遷山隂令並著能名二縣皆謂<lb/>
之傅聖<lb/>
范岫字懋賓所居官恒以廉潔著稱為長城令時有梓<lb/>
材巾箱至數十年經貴遂不改易在晉陵惟作牙管筆<lb/>
一雙猶以為費<lb/>
<pb n="KR3k0054_WYG_017-38b"/>
傅翽為呉令往别建康令孫廉廉問曰聞丈人發姦摘<lb/>
伏惠化如神何以致此答曰無他也惟勤而清清則憲<lb/>
綱自行勤則事無不理<lb/>
傅翽為官有能名時臨淮劉𤣥明亦有吏能歴山隂建<lb/>
康令政嘗為天下第一終於司晨卿後翽又代𤣥明為<lb/>
山隂令問𤣥明曰願以舊政告新令尹答曰我有竒術<lb/>
卿家譜所不載臨别當相示既而曰作縣令惟日食一<lb/>
升飯而莫飲酒此第一策也<lb/>
<pb n="KR3k0054_WYG_017-39a"/>
張融出為封溪令廣越嶂險獠賊執張將殺食之張神<lb/>
色不動方作洛生詠<lb/>
沈瓚之呉興武康人為丹徒令性疎直在縣自以清廉<lb/>
不事左右浸潤日至遂鎖繫尚方歎曰一見天子足矣<lb/>
上召問曰復欲何陳答曰臣坐清所以獲罪上曰清復<lb/>
何獲罪曰無以承奉要人上曰要人為誰瓚之以手板<lb/>
四面指曰此赤衣諸賢皆是若臣得更鳴必令清譽日<lb/>
至上知其無罪重除丹徒令入縣界吏人候之曰我今<lb/>
<pb n="KR3k0054_WYG_017-39b"/>
重來當以人肝代米不然清名不立<hi>並上</hi>
貴鄉館陶人爭請以魏徳深為長詔遣斷從貴鄉貴鄉<lb/>
吏人歌呼滿道互相稱慶館陶衆庶合境悲泣因徙而<lb/>
居者數百家<lb/>
蘇威薦房恭懿授新豐令為三輔之最上呼至榻前訪<lb/>
以理人之術<hi>隋書</hi>
黄穆字子敬安成人也為郡主簿太守荆寓舉穆孝廉<lb/>
乃薦讓殷仲才寓不聽遂懐板入見寓曰若仲才者六<lb/>
<pb n="KR3k0054_WYG_017-40a"/>
選之首也而穆先之適足以興謗議便投板於内寓知<lb/>
不可移遂從之<hi>周斐汝南先賢傳</hi>
馮良年二十為尉舉檄書迎督郵即路慨然恥在厮役<lb/>
因毁車殺馬裂衣冠遁至犍為從姜撫學妻子求索蹤<lb/>
跡斷絶後見草中有敗車死馬衣裳朽腐以為虎狼盜<lb/>
賊所害發喪制服十許年乃還鄉里<hi>後漢書此范史雲事稍類  入神部</hi>
漢雍仲子進南海香物拜為洛陽尉時謂之香尉<hi>述異</hi>
　<lb/>
<pb n="KR3k0054_WYG_017-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　廣博物志卷十七<lb/>
</p>
<p>
</p>
  </div>
</body>
</text>
</TEI>
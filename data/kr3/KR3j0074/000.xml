<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>白田雜著</head>
    <p>
<pb n="KR3j0074_WYG_000-1a"/>
欽定四庫全書　　　　　子部十<lb/>
　白田雜著　　　　　　　雜家類二<hi>雜考之屬</hi>
　　提要<lb/>
　　　　<hi>臣</hi>等謹案白田雜著八卷<lb/>
　　　國朝王懋竑撰懋竑有朱子年譜已著録是編<lb/>
　　　　皆其考證辨論之文而于朱子之書用力尤<lb/>
　　　　深如易本義九圗論家禮考皆反覆研索參<lb/>
　　　　互比校定為後人所依託為宋元以來儒者<lb/>
<pb n="KR3j0074_WYG_000-1b"/>
　　　　之所未發孟子序説考謂集註從史記綱目<lb/>
　　　　從通鑑年月互異書楚詞後謂集註誤從舊<lb/>
　　　　説而以九章所述證史文之舛其讀史諸篇<lb/>
　　　　於通鑑綱目多所拾遺補缺而朱子答江元<lb/>
　　　　適書薛士龍書考一篇語盈一卷皆根柢全<lb/>
　　　　集語錄鉤稽年月辨别異同於為學次第尤<lb/>
　　　　豁若發蒙盖篤信朱子之書一字一句皆沈<lb/>
　　　　潛以求其始末幾㣲得失無不周知故其言<lb/>
<pb n="KR3j0074_WYG_000-2a"/>
　　　　平允如是非浮慕髙名借以刼伏衆論而實<lb/>
　　　　不得其涯涘者也至吕祖謙大事記今未見<lb/>
　　　　其書俟再考絶不以偶闕是編而諱言未見<lb/>
　　　　與惠棟九經古義自稱未見易舉正者相同<lb/>
　　　　均猶有先儒篤實之遺知其他所援引皆實<lb/>
　　　　見本書與楊慎焦竑諸人動輒影撰者異矣<lb/>
　　　　此本後有乾隆丁卯河間紀容舒䟦稱抄自<lb/>
　　　　景州申詡家未知為懋竑所自訂或詡所選<lb/>
<pb n="KR3j0074_WYG_000-2b"/>
　　　　錄近别有白田草堂全集凡此本所載皆在<lb/>
　　　　其中而此所無者幾十之六大抵多酬應之<lb/>
　　　　文不及此本之精核盖其後人珍藏手澤片<lb/>
　　　　語不遺故不免失于簡汰今以新刻全集别<lb/>
　　　　存目于集部中此本篇篇標目雖似雜文而<lb/>
　　　　實皆考證之體故特入於雜家類亦東觀餘<lb/>
　　　　論編入子家之例也乾隆四十六年十一月<lb/>
　　　　恭校上<lb/>
<pb n="KR3j0074_WYG_000-3a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
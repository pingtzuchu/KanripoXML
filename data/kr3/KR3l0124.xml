<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>述異記卷上</head>
    <p>
<pb n="KR3l0124_WYG_001-1a"/>
欽定四庫全書<lb/>
　述異記卷上　　　　　　　梁　任昉　撰<lb/>
昔盤古氏之死也頭為四岳目為日月脂膏為江海毛<lb/>
髮為草木秦漢間俗説盤古氏頭為東岳腹為中岳左<lb/>
臂為南岳右臂為北岳足為西岳先儒説盤古氏泣為<lb/>
江河氣為風聲為雷目瞳為電古説盤古氏喜為晴怒<lb/>
為隂吳楚間説盤古氏夫妻隂陽之始也今南海有盤<lb/>
古氏墓亘三百餘里俗云後人追𦵏盤古之魂也桂林<lb/>
<pb n="KR3l0124_WYG_001-1b"/>
有盤古氏廟今人祝祀<lb/>
南海中盤古國今人皆以盤古為姓昉按盤古氏天地<lb/>
萬物之祖也然則生物始於盤古<lb/>
南海小虞山中有鬼母能産天地鬼一産十鬼朝産之<lb/>
暮食之今蒼梧有鬼姑神是也虎頭龍足蟒目蛟眉<hi>蟒虵</hi>
<hi>目圓蛟眉連生</hi>今吳越間防風廟土木作其形龍首牛耳連眉<lb/>
一目<lb/>
昔禹會塗山執玉帛者萬國防風氏後至禹誅之其長<lb/>
<pb n="KR3l0124_WYG_001-2a"/>
三丈其骨頭専車今南中民有姓防風氏即其後也皆<lb/>
長大越俗祭防風神奏防風古樂截竹長三尺吹之如<lb/>
嘷三人披髮而舞<lb/>
軒轅之初立也有蚩尤氏兄弟七十二人銅頭鐵額食<lb/>
鐵石軒轅誅之於涿鹿之野蚩尤能作雲霧涿鹿今在<lb/>
冀州有蚩尤神俗云人身牛蹄四目六手今冀州人掘<lb/>
地得髑髏如銅鐵者即蚩尤之骨也今有蚩尤齒長二<lb/>
寸堅不可碎秦漢間説蚩尤氏耳鬢如劍㦸頭有角與<lb/>
<pb n="KR3l0124_WYG_001-2b"/>
軒轅鬭以角觝人人不能向今冀州有樂名蚩尤戲其<lb/>
民兩兩三三頭戴牛角而相觝漢造角觝戲蓋其遺製<lb/>
也<lb/>
太原村落間祭蚩尤神不用牛頭今冀州有蚩尤川即<lb/>
涿鹿之野漢武時太原有蚩尤神晝見龜足虵首首疫<lb/>
其俗遂為立祠<lb/>
堯使鯀治洪水不勝其任遂誅鯀於羽山化為黄能<hi>奴來</hi>
<hi>反</hi>入於羽泉今會稽祭禹廟不用熊曰黄能即黄熊也<lb/>
<pb n="KR3l0124_WYG_001-3a"/>
陸居曰熊水居曰能昉按今江淮中有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>名熊熊虵之<lb/>
精至冬化為雉至夏復為虵今吳中不食雉毒故也<lb/>
揚州有虵市市人鬻珠玉而雜貨鮫布鮫人即泉先也<lb/>
又名泉客<lb/>
南海出鮫綃紗泉先潛織一名龍紗其價百餘金以為<lb/>
服入水不濡<lb/>
南海有龍綃宫泉先織綃之處綃有白如霜者<lb/>
鬱林郡有珊瑚市海先市珊瑚樹碧色生海底一株十<lb/>
<pb n="KR3l0124_WYG_001-3b"/>
枝枝間無葉大者髙五六尺至小者尺餘蛟人云海上<lb/>
有珊瑚宫漢元封二年鬱林郡獻瑞珊瑚<lb/>
光武時南海獻珊瑚婦人帝命植於殿前謂之女珊瑚<lb/>
一旦柯葉甚茂至靈帝時樹死咸以謂漢室將亡之徵<lb/>
也<lb/>
凡珠有龍珠龍所吐者虵珠虵所吐者南海俗諺云虵<lb/>
珠千枚不及玫瑰亦虵珠賤也<hi>玫瑰亦是美珠也</hi>越人諺云種<lb/>
千畝木奴不如一龍珠<lb/>
<pb n="KR3l0124_WYG_001-4a"/>
越俗以珠為上寶生女謂之珠娘生男謂之珠兒吳越<lb/>
間俗説明珠一斛貴如玉者合浦有珠市<lb/>
昔炎帝女溺死東海中化為精衛其名自呼每銜西山<lb/>
木石填東海偶海燕而生子生雌狀如精衛生雄如海<lb/>
燕今東海精衛誓水處曽溺於此川誓不飲其水一名<lb/>
鳥誓一名寃禽又名志鳥俗呼帝女雀<lb/>
東海島龍川穆天子養八駿處也島中有草名龍芻馬<lb/>
食之一日千里古語云一株龍芻化為龍駒<lb/>
<pb n="KR3l0124_WYG_001-4b"/>
陶唐之世越常國獻千嵗神龜方三尺餘背上有文科<lb/>
斗書記開闢已來帝命録之謂之龜厯伏滔述帝功徳<lb/>
銘曰胡書龜厯之文<lb/>
夏桀宫中有女子化為龍不可近俄而復為婦人甚麗<lb/>
而食人桀命為蛟妾告桀吉凶<lb/>
桀時泰山山走石泣先儒説桀之将亡泰山三日泣今<lb/>
泰山山石逺望之若人泣者是也武王謂周公曰桀為<lb/>
不道走山泣石<lb/>
<pb n="KR3l0124_WYG_001-5a"/>
堯為仁君一日十瑞宫中芻化為禾鳳凰止於庭神龍<lb/>
見於宫沼厯草生堦宫禽五色烏化白神木生蓮萐蒲<lb/>
生㕑景星耀於天甘露降於地是為十瑞<lb/>
東海畔有孤竹焉斬而復生中有管周武王時孤竹之<lb/>
國獻瑞筍一株<lb/>
空桑生大野山中為琴瑟之最者空桑也<lb/>
周成王元年貝多國人獻舞雀周公命返之<lb/>
南海中有軒轅邱鸞自歌鳯自舞古云天帝樂也<lb/>
<pb n="KR3l0124_WYG_001-5b"/>
崆峒山中有堯碑禹碣皆籕文焉伏滔述帝功徳銘曰<lb/>
堯碑禹碣厯古不昧<lb/>
會稽山有虞舜巡狩臺臺下有望陵祠帝舜南巡𦵏於<lb/>
九疑民思之立祠曰望陵祠<lb/>
帝舜都郭門古宫存焉宫前有堯臺舜館銘記古文莫<lb/>
有識者<lb/>
湘水去岸三十里許有相思宫望帝臺昔舜南巡而𦵏<lb/>
於蒼梧之野堯之二女娥皇女英追之不及相與慟哭<lb/>
<pb n="KR3l0124_WYG_001-6a"/>
淚下沾竹竹文上為之斑斑然<lb/>
昔戰國時魏國苦秦之難嘗有民從征戍秦久不返妻<lb/>
思而卒既𦵏塚上生木枝葉皆向夫所在而傾因謂之<lb/>
相思木今秦趙間有相思草狀如石竹而節節相續一<lb/>
名斷腸草又名愁婦草亦名霜草人呼為寡婦莎蓋相<lb/>
思之流也<lb/>
淮南有懶婦魚俗云昔楊氏家婦為姑所溺而死化為<lb/>
魚焉其脂膏可燃燈燭以之照鳴琴博奕則爛然有光<lb/>
<pb n="KR3l0124_WYG_001-6b"/>
及照紡績則不復明矣<lb/>
水虺五百年化為蛟蛟千年化為龍龍五百年為角龍<lb/>
千年為應龍<lb/>
沮渙二水波文皆若五色彼人多文章故一名繢水<lb/>
灌淝之間離别亭古送别處漢沔會流處岸上有石銘<lb/>
云下至水府三十一里皆傳云李斯刻此石<lb/>
鹿千年化為蒼又五百年化為白又五百年化為𤣥漢<lb/>
成帝時山中人得𤣥鹿烹而視之骨皆黑色仙者説𤣥<lb/>
<pb n="KR3l0124_WYG_001-7a"/>
鹿為脯食之夀二千嵗<lb/>
餘干縣有白鹿土人皆傳千年矣晉成帝遣捕得銅牌<lb/>
在角後書云漢元鼎二年臨江所獻白鹿<lb/>
淮水中黄雀至秋化為蛤春復為黄雀雀五百年化為<lb/>
蜃蛤<lb/>
梓樹之精化為青羊生百年而紅五百年而黄又五百<lb/>
年而色蒼又五百年而色白<lb/>
龜千年生毛龜夀五千年謂之神龜萬年曰靈龜<lb/>
<pb n="KR3l0124_WYG_001-7b"/>
海魚千嵗為劍魚一名琵琶形如琵琶而善鳴因以名<lb/>
焉<lb/>
漢中山有虎生角道家云虎千年則牙蜕而角生<lb/>
漢宣城郡守封邵一旦忽化為虎食郡民民呼之曰封<lb/>
使君因去不復來故時人語曰無作封使君生不治民<lb/>
死食民夫人無徳而夀則為虎虎不食人人化虎則食<lb/>
人蓋恥其𩔖而惡之<lb/>
獍之為獸狀如虎豹而小始生還食其母故曰梟獍<lb/>
<pb n="KR3l0124_WYG_001-8a"/>
濟陽山麻姑登仙處俗説山上千年金雞鳴玉犬吠<lb/>
闔閭夫人墓中周迴八里别館洞房迤邐相屬漆燈照<lb/>
爛如日月焉尤異者金蠶玉燕各千餘雙<lb/>
吳王夫差築姑蘇之臺三年乃成周旋詰屈横亘五里<lb/>
崇飾土木殫耗人力宫妓數千人上别立春宵宫為長<lb/>
夜之飲造千石酒鍾夫差作天池池中造青龍舟舟中<lb/>
盛陳妓樂日與西施為水嬉吳王於宮中作海靈館館<lb/>
娃閣銅溝玉檻宫之楹檻皆珠玉飾之<lb/>
<pb n="KR3l0124_WYG_001-8b"/>
吳既滅越棲勾踐於會稽之上地方千里勾踐得范蠡<lb/>
之謀乃示民以耕桑延四方之士作臺於外而館賢士<lb/>
今會稽山有越王臺今交州麻林一名紵林勾踐種麻<lb/>
將以弦弓交州糠頭山勾踐貯米於其上舂積糠為山<lb/>
今會稽之上有越王鑄劍洲箭鏃洲往往有得古箭鏃<lb/>
蓋古制也<lb/>
廣州東界有大夫文種之墓墓下有石為華表柱石鶴<lb/>
一隻種即越王勾踐之謀臣也<lb/>
<pb n="KR3l0124_WYG_001-9a"/>
洞庭湖中有釣洲昔范蠡乗扁舟至此遇風止釣於洲<lb/>
上刻石記焉有一陂陂中有范蠡魚昔范蠡釣得大魚<lb/>
烹食之小者放於陂中陂邊有范蠡石牀石硯鈷䥈范<lb/>
蠡宅在湖中多桑紵英果有海杏大如拳苦菜甘柚林<lb/>
石壁上鑿兵書十篇菰葑川皆范蠡手植之定陶有范<lb/>
蠡千斛魚陂木桃園酸棗林梧桐宫在句容縣傳云吳<lb/>
别館有楸梧成林焉梧子可食古樂府云梧宫秋吳王<lb/>
愁是也<lb/>
<pb n="KR3l0124_WYG_001-9b"/>
闔閭墓中石銘云吳王之夜室也嗚呼平吾君王棄吾<lb/>
之邦遷于重崗維崗之陽吾王之邦<lb/>
今宜都有吳王射亭木棠苑木棠果名似梨而甜宜都<lb/>
七里溪吳王射堂堂之柱礎皆如伏龜𡊮宏宫賦曰海<lb/>
龜之礎是也<lb/>
蒼頡墓在北海呼為藏書臺周末發冢得方玉石上刻<lb/>
文八十字當時莫識遂藏之書府至秦時李斯識八字<lb/>
云上天作命皇辟迭王至叔孫通識十二字<lb/>
<pb n="KR3l0124_WYG_001-10a"/>
瀨鄉石堂有老子篆書道徳經五千字蔡邕於其旁以<lb/>
隸書證之<lb/>
番禺有酸柿甜梅李尤果賦生物賦偏梅甜柿酸<lb/>
漢章帝三年子母筍生白虎殿前時謂為孝竹羣臣獻<lb/>
孝竹頌<lb/>
越多橘柚園越人嵗多橘税謂橙橘户吳書闞尚表請<lb/>
除臣之橘籍是也<lb/>
越中有王氏之橘園胡氏之梅山賀氏之𤓰邱吳中有<lb/>
<pb n="KR3l0124_WYG_001-10b"/>
陸家白蓮顧家斑竹趙有韓氏之酸棗<lb/>
中山有楸戸掌楸木者楸子為竹器漢書貨殖志千年<lb/>
楸<lb/>
邯鄲有故宫基存焉中有趙王之故園梅李至冬而花<lb/>
春得而食<lb/>
鄴中銅駞鄉魏武帝陵下銅駞石犬各二古詩云石犬<lb/>
不可吠銅駞徒爾為<lb/>
一説香水在并州其水香潔浴之去病吳故宫亦有香<lb/>
<pb n="KR3l0124_WYG_001-11a"/>
水溪俗云西施浴處人呼為脂粉塘吳王宫人濯粧於<lb/>
此溪上源至今馨香古詩云安得香水泉濯郎衣上塵<lb/>
俗説魏武帝陵中亦有泉謂之香水<lb/>
饒州俗傳軒轅氏鑄鏡於湖邊今有軒轅磨鏡石石上<lb/>
常潔不生蔓草<lb/>
桂林東南邊海有裸川桓譚新論云呈衣冠於裸川海<lb/>
上有裸人鄉<lb/>
丹陽大姑陵陵下有石麟二枚不知年代𫝊云秦漢間<lb/>
<pb n="KR3l0124_WYG_001-11b"/>
公卿墓則以石麒麟鎮之<lb/>
盧氏縣有盧君古塚塚旁柏二株枝條䕃茂二百餘步<lb/>
樹文隱起皆如龜甲根勁如銅石<lb/>
盧府君墓在館陶縣南二十里不知何代銘曰盧府君<lb/>
歸真之室<lb/>
廬陵郡有董氏之宅前有董家祠昔有董氏語其鄉人<lb/>
曰吾當盡室作神及死家人老幼皆卒鄉人往往見之<lb/>
稱吾於地下作廬陵侯鄉人因為立祠能致風雨<lb/>
<pb n="KR3l0124_WYG_001-12a"/>
安定西隴道其谷中有彈筝之聲行人過聞之謂之彈<lb/>
筝谷<lb/>
粉水出房陵永清谷取其水以漬粉即鮮潔有異於常<lb/>
謂之粉水<lb/>
漢水西山有九井井中常出五色煙髙數丈傳云昔人<lb/>
有縋入得數斛空青<lb/>
西海外有鵠國人長七寸日行千里百獸不犯惟畏海<lb/>
鵠鵠見必吞之在鵠腹中不死鵠一舉亦千里<lb/>
<pb n="KR3l0124_WYG_001-12b"/>
吐綬烏其身大如鸐五色出巴東山中毛色可愛若天<lb/>
晴淑景即吐綬長一尺須臾還吞之隂滯即不吐<lb/>
陽泉在天餘山北清流數十步所涵草木皆化為石精<lb/>
明堅勁其水所經之處物皆漬為石<lb/>
却塵犀海獸也然其角辟塵致之於座塵埃不入<lb/>
羊山上有燃石其色黄而文理疎以水沃之便如煎沸<lb/>
其上可炊烹稍冷即復以水沃之<lb/>
䝟貐獸中最大者龍頭馬尾虎爪長四百尺善走以人<lb/>
<pb n="KR3l0124_WYG_001-13a"/>
為食遇有道君即𨼆藏無道君即出食人<hi>䝟乙八反貐翼乳反</hi>
辟寒香丹丹國所出漢武時入貢每至大寒於室焚之<lb/>
暖氣翕然自外而入人皆減衣<lb/>
迷穀出招揺山亦名鵲山其樹如穀又如楮其花四照<lb/>
名曰迷穀如佩之令人不迷<lb/>
南康樗都縣西㳂江有石室名夢口穴嘗有船人遇一<lb/>
人通身黄衣擔兩籠黄𤓰求寄載過至岸下此人唾盤<lb/>
上徑下崖直入石穴中船主初甚忿之見其人入石始<lb/>
<pb n="KR3l0124_WYG_001-13b"/>
知異視盤上唾悉是金矣<lb/>
噲叅養母至孝曽有𤣥鶴為戎人所射窮而歸叅叅収<lb/>
養療治瘡愈放之後鶴夜到門外叅秉燭視鶴雌雄雙<lb/>
至各銜明月珠以置叅家<lb/>
炎洲在南海中上有風生獸似豹青色大如貍網取之<lb/>
積薪數車燒之不燃鐵鎚鍛頭數十下乃死以口向風<lb/>
須臾便活以石上菖蒲塞鼻即真死取其腦和菊花服<lb/>
之可夀五百嵗<lb/>
<pb n="KR3l0124_WYG_001-14a"/>
南方有灾火山四月生火十二月火滅火滅之後草木<lb/>
皆生枝條至火生草木葉落如中國寒時也取此木以<lb/>
為薪燃之不燼以其皮績之為火浣布<lb/>
蘭陵山有井異鳥巢其中金翅而身黑此鳥見即大水<lb/>
井不可窺窺者盈嵗輒死<lb/>
玉門西南有一國國中有山石䃡<hi>子林切</hi>千枚名為霹靂<lb/>
䃡從春雷而䃡減至秋䃡盡雷收復生年年如此<lb/>
宣城蓋山有舒姑泉俗傳有舒氏女與父析薪女坐泉<lb/>
<pb n="KR3l0124_WYG_001-14b"/>
處忽牽挽不動父遽告家及再至其地惟見清泉湛然<lb/>
其母曰女好音樂乃作弦歌泉乃涌流<lb/>
搗衣山一名靈山在瑯琊郡山南絶險巖有方石昔有<lb/>
神女於此擣衣其石明瑩謂之玉女擣練碪<lb/>
㳆鄉西津有玉女岡天當雨輒先涌五色氣於石間俗<lb/>
謂玉女披衣<lb/>
嵰州去玉門三千里地寒多雪著木石之上皆融而甘<lb/>
可以為菓<hi>嵰邱巖反</hi>
<pb n="KR3l0124_WYG_001-15a"/>
八方之荒有石鼔其徑千里撞之其音即成雷也天之<lb/>
申威於此<lb/>
秦始皇作石橋於海上欲過海觀日出處有神人驅石<lb/>
去不速神人鞭之皆流血今石橋其色猶赤<lb/>
員嶠山名還邱東有雲石廣五百里有蠶長七寸黑色<lb/>
有鱗角以霜雪覆之然後作繭長一尺其色五采織為<lb/>
文錦入水不濡<lb/>
園客者濟隂人貌美邑人多欲妻之客終不娶常種五<lb/>
<pb n="KR3l0124_WYG_001-15b"/>
色香草積十餘年服食其實忽有五色蛾集香草上客<lb/>
薦之以布生華蠶焉至蠶時有一女自來助養蠶以香<lb/>
草食之得繭一百二十枚繭大如甕每一繭繅六七日<lb/>
絲方盡繅訖此女與客俱神仙去<lb/>
并州妬女泉婦人不得靘粧綵服至其地必興雲雨一<lb/>
名是介推妹<lb/>
齊桓公北征孤竹見人長尺具衣冠左祛而走於馬前<lb/>
管仲曰此山之神也名曰俞兒霸王<hi>去聲</hi>之君興則見也<lb/>
<pb n="KR3l0124_WYG_001-16a"/>
和州歴陽淪為湖昔有書生遇一老姥姥待之厚生謂<lb/>
姥曰此縣門石龜眼血出此地當陷為湖姥後數往視<lb/>
之門吏問姥姥具答之吏以朱㸃龜眼姥見遂走上北<lb/>
山顧城遂陷焉今湖中有明府魚奴魚婢魚<lb/>
信安郡石室山晉時王質伐木至見童子數人棊而歌<lb/>
質因聴之童子以一物與質如棗核質含之不覺饑俄<lb/>
頃童子謂曰何不去質起視斧柯爛盡既歸無復時人<lb/>
螺亭在南康郡昔有一女採螺為業曽宿此亭夜聞空<lb/>
<pb n="KR3l0124_WYG_001-16b"/>
中風雨聲乃見衆螺張口而至便亂噉其肉明日惟有<lb/>
骨存焉故號此亭為螺亭<lb/>
北方有七尺之棗南方有三尺之梨凡人不得見或見<lb/>
而食之即為地仙<lb/>
荀瓌字叔偉潛棲即粧嘗東遊憩江夏黄鶴樓上望西<lb/>
南有物飄然降自霄漢俄頃已至乃駕鶴之賓也鶴止<lb/>
戸側仙者就席羽衣虹裳賓主歡對己而辭去跨鶴騰<lb/>
空𦕈然而滅<lb/>
<pb n="KR3l0124_WYG_001-17a"/>
晉安郡有一書生謝端為性介潔不染聲色嘗於海岸<lb/>
觀濤得一大螺大如一石米斛割之中有美女曰予天<lb/>
漢中白水素女天帝矜卿純正令為君作婦端以為妖<lb/>
呵責遣之女歎息升雲而去<lb/>
東陽郡永康縣吳時有人入山逢大龜擔之未至家遇<lb/>
夜攬舟於岸見老桑呼龜曰元緒汝當死矣龜呼桑樹<lb/>
曰子明無苦也雖然盡南山之樵不能潰我對曰諸葛<lb/>
恪明敏禍必及於予明日其人將龜獻吳主命煮之三<lb/>
<pb n="KR3l0124_WYG_001-17b"/>
日三夜不死遂問諸葛恪恪曰此龜有精須得多載老<lb/>
桑為薪煮之立爛遂令以老桑斫之為薪既燃即爛<lb/>
漢武帝幸甘泉長平阪道中有蟲赤如肝頭目口齒悉<lb/>
具人莫知也時東方朔曰此古秦獄地也積憂所致上<lb/>
使按圖果秦獄地朔曰夫積憂者得酒而解乃以蟲置<lb/>
酒中立消<lb/>
洞庭山有宫五門東通林屋西達峨眉南接羅浮北連<lb/>
岱岳東有石樓樓下兩石扣之清越所謂神鉦昔有青<lb/>
<pb n="KR3l0124_WYG_001-18a"/>
童秉燭飈飛輪之車至此其跡存焉上有天帝壇山山<lb/>
有金牛穴吳孫權時令人掘金金化為牛走上山其跡<lb/>
存焉故號為金牛穴<lb/>
范文本日南奴也為奴時牧羊於澗中得兩鯉魚欲私<lb/>
食之郎知詰之文詐云將礪石還非魚也郎至魚所果<lb/>
見兩石文異之石有鐵文因入山中就治作兩刀因舉<lb/>
刀向鄣鄣即蕃中山地名也呪曰鯉魚變化治成刀斫<lb/>
石鄣破者是有神靈文當治此國遂斫破之衆遂推為<lb/>
<pb n="KR3l0124_WYG_001-18b"/>
君<lb/>
宋武帝微時伐荻於新洲見一大虵長數丈遂射之傷<lb/>
明日復往觀之聞杵臼聲覘見數青衣童子搗藥問其<lb/>
故答曰我王為劉寄奴所射今合藥傅之帝曰何神也<lb/>
童子不答帝叱之皆散收得藥人因名此草為劉寄奴<lb/>
西域有鼠國大者如猪中者如兔小者如常鼠頭悉白<lb/>
商賈有經過其國者若不祈祀則嚙人衣裳<lb/>
周成王時東夷送六角牛<lb/>
<pb n="KR3l0124_WYG_001-19a"/>
磅磄山去扶桑五萬里日所不及其地甚寒有桃樹千<lb/>
圍萬年一實一説日本國有金桃其實重一斤<lb/>
吳王闔閭𦵏於吳縣三月有白虎居其上號曰虎邱<lb/>
晉太康中會稽縣蟛蜞及羊皆化為鼠蟛始變者有毛<lb/>
而無肉大食新稻<lb/>
周穆王時天下連雨三月穆王乃吹笛其雨遂止<lb/>
漢武帝時西方有日支國獻活人草三莖有人死者將<lb/>
草覆面即活之矣<lb/>
<pb n="KR3l0124_WYG_001-19b"/>
封微山中有怒毛獸若不嗔毛短三寸若嗔毛長三尺<lb/>
南金山有獅子禽其毛黄赤而光鮮耳小若鳴時地動<lb/>
石裂<lb/>
崑崙山有玉桃光明洞澈而堅瑩須以玉井泉洗之便<lb/>
軟可食<lb/>
北方荒外有石湖方十里中有横公魚夜即化為人刺<lb/>
之不入煮之不死若以烏梅二七箇煮之即熟可治邪<lb/>
病<lb/>
<pb n="KR3l0124_WYG_001-20a"/>
東海郡尉于台有杏一株花雜五色六出號云仙人杏<lb/>
晉時晉陵薛願家有虹飲其釜中水須臾而竭願因以<lb/>
酒祝而益之虹復飲盡吐金滿釜而去願家遂至大富<lb/>
顧渚山有報春鳥春至即鳴秋分亦鳴似鶗鴂之𩔖也<lb/>
龍肝𤓰長一尺花紅葉素生於氷谷所謂氷谷素葉之<lb/>
𤓰<lb/>
越俗説會稽山夏禹廟中有梅梁忽一春而生枝葉<lb/>
漢成帝嘗與趙飛燕游太液池以沙棠木為舟其木出<lb/>
<pb n="KR3l0124_WYG_001-20b"/>
崑崙山人食其實入水不溺詩曰安得沙棠木刳以為<lb/>
舟船<lb/>
巴東有真香茗其花白色如薔薇煎服令人不眠能誦<lb/>
無忘<lb/>
伺潮雞潮水上則鳴孫綽望海賦曰石雞清響而應潮<lb/>
是也<lb/>
聚窟洲有返魂樹伐其根心於玉釜中煮取汁又熬之<lb/>
令可丸名曰驚精香或名震靈丸或名反生香或名卻<lb/>
<pb n="KR3l0124_WYG_001-21a"/>
死香死尸在地聞氣即活<lb/>
岑華山在西海之西有蔓竹為簫管吹之若羣鳳之鳴<lb/>
魏興錫義山多生微蘅草有風不偃無風獨揺<lb/>
黄金山有楠樹一年東邊榮西邊枯後年西邊榮東邊<lb/>
枯年年如此張華云交讓樹也<lb/>
石勒嘗傭於臨水為遊軍所囚會有羣鹿傍道軍人競<lb/>
逐之勒乃獲免俄而又見一老父謂勒曰向來羣鹿者<lb/>
我也君應為列國主故相救耳<lb/>
<pb n="KR3l0124_WYG_001-21b"/>
大食王國在西海中有一方石石上多樹榦赤葉青枝<lb/>
上總生小兒長六七寸見人皆笑動其手足頭著樹枝<lb/>
使摘一枝小兒便死<lb/>
獬豸者一角之羊也性知人有罪臯陶治獄其罪疑者<lb/>
令羊觸之<lb/>
取鳥之未生毛者以丹和牛肉使吞至長羽毛皆赤殺<lb/>
之隂乾杵服夀五百嵗<lb/>
鄧通以櫂船為黄頭郎曰土勝水其色黄故刺船郎皆<lb/>
<pb n="KR3l0124_WYG_001-22a"/>
著黄帽<lb/>
漢元和元年大雨有一青龍墮於宫中帝命烹之賜羣<lb/>
臣龍羮各一杯故李尤七命曰味兼龍羮<hi>七命文章名也</hi>
案消山有石樓樹吳太皇元年郡吏伍曜於海際得之<lb/>
枝莖紫色有光南越謂之石連理也<lb/>
南海有明珠即鯨魚目瞳鯨死而目皆無精可以鑒謂<lb/>
之夜光<lb/>
千年木精為青牛<lb/>
<pb n="KR3l0124_WYG_001-22b"/>
猿五百嵗化為玃玃千嵗化為老人<lb/>
鵠生五百年而紅五百年而黄又五百年而蒼又五百<lb/>
年而白夀三千嵗<lb/>
鷰千年生胡髯<lb/>
虎魚老者為蛟<lb/>
江中魚化為蝗而食五穀者百嵗為鼠<lb/>
蛟羊似羊而無角啖之毒<lb/>
古人説羊一名胡髯郎又名青鳥<lb/>
<pb n="KR3l0124_WYG_001-23a"/>
周穆王之犬日走千里食虎豹<lb/>
闔閭搆水精宫尤極珍怪皆出自水府<lb/>
瀨鄉老子祠有紫石榴紅縹李一李二色<lb/>
勾漏縣有白橘青椒縹杏<lb/>
南中生子母竹今之慈竹也<lb/>
漢章帝元年上虞縣獻二蔕𤓰一實二蔕及玉色橘<lb/>
趙王故城俗呼為麋鹿城<lb/>
殷紂時大龜生毛而兔生角是甲兵將興之兆<lb/>
<pb n="KR3l0124_WYG_001-23b"/>
梁孝王築平臺臺至今存有蒹葭洲鳬藻洲梳洗潭中<lb/>
有望秦山商人望鄉之處<lb/>
貝宫夫人廟在太一山下云懷元王夫人也廟即其基<lb/>
也<lb/>
當陽南有龍川鳳川云漢武帝時八龍五鳳常見於此<lb/>
亦呼為五鳳州<lb/>
魏文帝甄后陵在鄴中臨漳東北至今有甄后神<lb/>
　述異記卷上<lb/>
</p>
<p>
</p>
  </div>
<div>
                <head>述異記卷下</head>
    <p>
<pb n="KR3l0124_WYG_002-1a"/>
欽定四庫全書<lb/>
　述異記卷下　　　　　　　梁　任昉　撰<lb/>
周幽王時牛化為虎羊化為狼洛南有避狼城云幽王<lb/>
時羣羊為狼食人故築城避之今洛中有狼村是其處<lb/>
也<lb/>
闗中有金魚神云周平二年十旬不雨遣祭天神俄而<lb/>
生涌泉金魚躍出而雨降<lb/>
楚莊王時宫人一旦化為野蛾飛去<lb/>
<pb n="KR3l0124_WYG_002-1b"/>
秦始皇帝至東海海神捧珠獻於帝前今海畔有秦皇<lb/>
受珠臺<lb/>
東海上有蒲臺秦始皇至此臺下縈蒲繫馬蒲至今縈<lb/>
紆<lb/>
始皇二十六年童謡云阿房阿房亡始皇<lb/>
古説雍州雨魚長八尺許<lb/>
先儒説夏禹時天雨金三日古詩云安得天雨金使金<lb/>
賤如土是也<lb/>
<pb n="KR3l0124_WYG_002-2a"/>
周成王時咸陽雨金今咸陽有雨金原<lb/>
王莽時未央宫中雨五銖錢既而至地悉為龜兒<lb/>
漢世翁仲儒家貧力作居渭川一旦天雨金十斛於其<lb/>
家<lb/>
漢惠帝二年宫中雨黄金黑錫<lb/>
吕后三年秦中天雨粟<lb/>
漢宣帝時江淮饑饉人相食天雨穀三日秦魏地奏亡<lb/>
穀二十頃<lb/>
<pb n="KR3l0124_WYG_002-2b"/>
漢武帝時廣陽縣雨麥<lb/>
河間有雨鉛城漢世天雨鉛錫於此<lb/>
周時咸陽雨錢終日而絶<lb/>
秦二世元年宫中雨金既而頃刻皆化為石<lb/>
漢成帝末年宫中雨一蒼鹿殺而食之其味甚美<lb/>
大禹時天雨稻古詩云安得天雨稻飼我天下民<lb/>
漢世潁川民家雨金銖錢<lb/>
魏武帝末年鄴中雨五色石<lb/>
<pb n="KR3l0124_WYG_002-3a"/>
吳桓王時金陵雨五穀於貧民家富者則不雨<lb/>
魏時河間王子元家雨中有小兒八九枚墮於庭前長<lb/>
六七寸許自言家在河東南為風所飄而至於君庭與<lb/>
之言甚有所知如史傳所述<lb/>
魏世河内冬雨棗<lb/>
耆舊説周秦間河南雨酸棗遂生野棗今酸棗縣是也<lb/>
魏文帝安陽殿前天降朱李八枚啖一枚數日不食今<lb/>
李種有安陽李大而甘者即其種也<lb/>
<pb n="KR3l0124_WYG_002-3b"/>
漢末楊氏家園中産神柰三株<lb/>
武陵源在吳中山無他木盡生桃李俗呼為桃李源源<lb/>
上有石洞洞中有乳水世傳秦末喪亂吳中人於此避<lb/>
難食桃李實者皆得仙<lb/>
杜陵有金李李大者謂之夏李尤小者呼為鼠李桃之<lb/>
大者為木桃詩云投我以木桃是也<lb/>
防陵定山有朱仲李園三十六所潘岳閒居賦云防陵<lb/>
朱仲之李李尤果賦云三十六園朱李是也中山有縹<lb/>
<pb n="KR3l0124_WYG_002-4a"/>
李大如拳者呼仙李李尤果賦曰如拳之李陸士衡果<lb/>
賦曰中山之縹李又云仙李縹而神李紅<lb/>
豫章之為木生七年而後與衆木有異<lb/>
漢武帝寶鼎二年立豫章宫於昆明池中作豫章水殿<lb/>
𡊮紹在冀州時滿市黄金而無斗粟餓者相食人為之<lb/>
語曰虎豹之口不茹饑人劉備在荆州時粟與金同價<lb/>
永嘉之亂洛中飢荒懷帝遣人觀市珠玉金銀闐委市<lb/>
中而無粟麥𡊮宏表云田畝由是邱墟都市化為珠玉<lb/>
<pb n="KR3l0124_WYG_002-4b"/>
是也<lb/>
漢末大饑江淮間童謡云太岳如市人死如林持金易<lb/>
粟貴於黄金<lb/>
洛中童謡曰雖有千黄金無如我斗粟斗粟自可飽千<lb/>
金何所直<lb/>
耆舊説桓靈之世汝潁間桑麻為蒿莠桃李不實花而<lb/>
復落落而復花而官倉有朽粟<lb/>
晉永嘉中梁州雨七旬麥化為飛蛾<lb/>
<pb n="KR3l0124_WYG_002-5a"/>
晉末荆州久雨粟化為蠱虫害民春秋云穀之飛為蠱<lb/>
是也中郎王義興表奏曰臣聞堯生神禾而晉有蠱<lb/>
粟陛下自以聖徳何如帝有慙色<lb/>
宋髙祖之初年當晉末饑饉之後即位以來江表二千<lb/>
餘里野粟生焉<lb/>
古説淮南諸山石生穀𡊮安云石穀藥名穗之尤小者<lb/>
漢世古諺曰雖有神藥不如少年雖有珠玉不如金錢<lb/>
太原神釡岡中有神農嘗藥之鼎存焉<lb/>
<pb n="KR3l0124_WYG_002-5b"/>
咸陽山中有神農辨藥處一名神農原藥草山山上紫<lb/>
陽觀世傳神農於此辨百藥中有千年龍腦<lb/>
冀州鵠山傳龍千年則於山中蜕骨今有龍岡岡中出<lb/>
龍腦是也<lb/>
今藥中有禹餘糧者世傳昔禹治水棄其所餘糧於江<lb/>
中生為藥也<lb/>
仙藥紫鳳腦千年髑髏是也<lb/>
龜甲香即桂香之善者<lb/>
<pb n="KR3l0124_WYG_002-6a"/>
紫术香一名紅蘭香一名金桂香亦名麝香草出蒼梧<lb/>
桂林二郡界今吳中有麝香草似紅蘭而甚芳香<lb/>
南海山出千歩香佩之香聞於千步也今海嵎有千步<lb/>
草是其種也葉似杜若而紅碧間雜貢籍曰南郡貢千<lb/>
步香<lb/>
日南有香市商人交易諸香處<lb/>
漢雍仲子進南海香物拜為涪陽尉時謂之香尉<lb/>
日南有千畝林名香出其中<lb/>
<pb n="KR3l0124_WYG_002-6b"/>
香洲在朱崖郡洲中出諸異香往往不知名焉千年松<lb/>
香聞於十里亦謂之十里香<lb/>
杏園洲在南海中洲中多杏海上人云仙人種杏處漢<lb/>
時嘗有人舟行遇風泊此洲五六日食杏故免死云洲<lb/>
中别有冬杏<lb/>
木蘭川在潯陽江中多木蘭樹昔吳王闔閭植木蘭於<lb/>
此用構宫殿也七里洲中有魯班刻木蘭為舟舟至今<lb/>
在洲中詩家云木蘭舟出於此<lb/>
<pb n="KR3l0124_WYG_002-7a"/>
天姥山南峯昔魯班刻木為鶴一飛七百里後放於北<lb/>
山西峯上漢武帝使人往取之遂飛上南峯往往天將<lb/>
雨則翼翅動揺若將飛奮<lb/>
魯班刻石為禹九州圖今在洛城石室山<lb/>
東北巖海畔有大石龜俗云魯班所作夏則入海冬復<lb/>
止於山上陸機詩云石龜尚懷海我寧忘故鄉<lb/>
上虞縣有石駞步水際謂之步<lb/>
𤓰步在吳中吳人賣𤓰於江畔因以名焉<lb/>
<pb n="KR3l0124_WYG_002-7b"/>
吳江中又有魚步龜步湘中有靈妃步昉按吳楚間謂<lb/>
浦為步語之訛耳<lb/>
公主山在華山中漢末王莽秉政南陽公主避亂奔入<lb/>
此峯學道後得昇仙至今嶺上有一雙朱履傳云公主<lb/>
既於山中得道駙馬王咸追之不及故留二履以示之<lb/>
潘安仁有公主峯記<lb/>
晉永嘉亂既已至江諸公主不得随去安陽公主平城<lb/>
公主奔入兩河界悉為民家妻常怏怏不悦有故鄉之<lb/>
<pb n="KR3l0124_WYG_002-8a"/>
思村民感之共築一臺以居之謂之公主望鄉之館至<lb/>
今巋然王朗懷舊賦云將軍出塞之臺公主望鄉之館<lb/>
漢成帝遣將軍王潰戍邊及帝崩王莽簒逆潰與莽有<lb/>
隙遂留不敢歸因逃入胡中士卒相率築臺為望鄉之<lb/>
處<lb/>
曲阜縣南十里有孔子春秋臺曲阜故城有顔回墓墓<lb/>
上有石楠樹二株可三四十圍土人云顔回手植<lb/>
晉末羣盜蜂起義陽公主自洛中出奔至洛南士卒二<lb/>
<pb n="KR3l0124_WYG_002-8b"/>
千餘人留守不去以衛京都劉曜攻破之主有殊色曜<lb/>
將逼之主手刃曜不中遂自刃曜奇其節遣𦵏之封義<lb/>
陽公主鄰民憐之為立廟今義陽神是也<lb/>
苻堅既為姚萇所殺於新平佛寺中後寺主摩訶蘭常<lb/>
夢堅曰可為吾作宫既而寺左右民家死疫相繼巫者<lb/>
常見堅怒曰吾不宫將盡殺新平民因共改寺為廟遂<lb/>
無復灾疾每年正月二日民競祀以太牢新平寺今苻<lb/>
家神也<lb/>
<pb n="KR3l0124_WYG_002-9a"/>
今烏江長亭亭下有駐馬塘即當時烏江亭長艤舟待<lb/>
項羽處<lb/>
今隂陵故城九曲澤澤中有項王村即項籍迷失路處<lb/>
項王失路於澤中周回九曲後人因以為澤名<lb/>
燕昭王為郭隗築臺今在幽州燕王故城中土人呼為<lb/>
賢士臺亦謂之招賢臺<lb/>
漢武帝於湖中牧馬處至今野草皆有嚼嚙之狀湖中<lb/>
呼為馬澤澤中有武帝彈碁方石石上勒銘存焉<lb/>
<pb n="KR3l0124_WYG_002-9b"/>
葳㽔草一名麗草又呼為女草江浙中呼娃草美女曰<lb/>
娃故以為名<lb/>
懸腸草一名思子蔓南中呼為離别草<lb/>
苔草謂之澤葵又名重錢亦呼為宣蘚南人呼為姤草<lb/>
萱草一名紫萱又呼為忘憂草吳中書生呼為療愁花<lb/>
嵇中散養生論云萱草忘憂<lb/>
桂林有睡草見之則令人睡一名醉草亦呼為懶婦箴<lb/>
出海南地記<lb/>
<pb n="KR3l0124_WYG_002-10a"/>
楚中有宫人草狀如金䔲而甚氛氲花色紅翠俗説楚<lb/>
靈王時宫人數千皆多怨曠有囚死於宫中者𦵏之後<lb/>
墓上悉生此花<lb/>
舜草今之孝草也<lb/>
蓆<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>草一名塞路生北方胡地古詩云千里蓆<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>草<lb/>
茙葵本胡中葵似葵而大者<lb/>
紅蘭花一名大草<lb/>
寡草特生而不叢<lb/>
<pb n="KR3l0124_WYG_002-10b"/>
洛陽有芝茜園漢官儀云染園出芝茜供染御服是其<lb/>
處也<lb/>
紅綬花蔓生如綬有文采因名焉<lb/>
甘泉宫有木園武帝時園也今俗呼為仙草園出漢魏<lb/>
宫志<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>園在定陵漢官儀曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>園供染緑紋綬小藍曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音</hi>
<hi>稷</hi>
芙蓉園在洛陽漢家置之<lb/>
<pb n="KR3l0124_WYG_002-11a"/>
長沙定王故宫有蓼園真定王故園也<lb/>
張騫苜蓿園今在洛中苜蓿本胡中菜也張騫始於西<lb/>
戎得之<lb/>
衛有淇園出竹在淇水之上詩云瞻彼淇澳緑竹猗猗<lb/>
是也<lb/>
梧桐園在吳宫本吳王夫差舊園也一名鳴琴川<lb/>
南中有楓子鬼楓木之老者為人形亦呼為靈楓焉<lb/>
後漢季子長為政欲得囚情以梧桐木為囚像穿<lb/>
<pb n="KR3l0124_WYG_002-11b"/>
地為坎卧木囚於其中祝之罪正者不動寃者木囚動<lb/>
出時以為精誠所應子長時為大理卿<lb/>
漢武宴於未央宫忽聞人語云老臣負自訴不見其形<lb/>
良久見梁上一老翁長八九寸面皺鬚白柱杖僂步至<lb/>
前帝問曰叟何姓名所訴者何翁縁柱放杖叩頭不言<lb/>
因仰視屋俯視帝脚忽不見帝駭懼問東方朔朔曰其<lb/>
名為藻兼水木之精也陛下頃來頻興宫室斬伐其居<lb/>
故來訴耳仰頭看屋而後視陛下脚者願陛下宫室足<lb/>
<pb n="KR3l0124_WYG_002-12a"/>
於此不欲更造帝乃息役後帝幸瓠子河聞水底有絃<lb/>
歌之聲置肴饍芬芳於帝前前梁上翁及數年少絳衣<lb/>
素帶佩纓皆長八寸一人最長長尺餘淩波而出衣不<lb/>
沾濕或挾樂器帝問之曰向所聞樂是公等奏耶對曰<lb/>
臣前昧死歸訴蒙陛下息斤斧得全其居故相慶樂耳<lb/>
遂奏樂獻帝洞穴珠一枚遂𨼆不見帝問方朔何謂洞<lb/>
穴珠朔曰河底有一穴深數百丈中有赤蜯蜯生此珠<lb/>
徑寸明耀絶世矣帝寶愛此珠置於内庫<lb/>
<pb n="KR3l0124_WYG_002-12b"/>
燕昭王種長春樹葉如蓮花樹身似桂樹花随四時之<lb/>
色春生碧花春盡則落夏生紅花夏末則凋秋生白花<lb/>
秋殘則萎冬生紫花遇雪則謝故號為長春樹<lb/>
澄水泉在滄州九視山山下出泉濶百餘步亦名流水<lb/>
渠雖泛金石終不沈故州人欲渡此泉以瓦鐵為船舫<lb/>
地生毛京房以為人勞之應北齊武成河清年中徐州<lb/>
及長安地生毛長七尺時北築長城内築三臺人苦勞<lb/>
役之應也<lb/>
<pb n="KR3l0124_WYG_002-13a"/>
神泉出髙密瑯琊郡人或禱祈求之則飛泉湧出清冷<lb/>
而味甘人或汚之則便竭<lb/>
鹽田在河東郡有一大澤澤中産鹽引水沃之則自成<lb/>
號曰鹽田取之無盡不沃則無也又張掖有鹽池自然<lb/>
生鹽其鹽多少随月増減<lb/>
甜溪水其味如蜜東方朔得以獻武帝帝乃投於隂井<lb/>
中井水遂甜而寒洗浴則肌理柔滑<lb/>
日林國有神藥數千種其西南有石鏡方數百里光明<lb/>
<pb n="KR3l0124_WYG_002-13b"/>
瑩徹可鑒五臟六腑亦名仙人鏡國中人若有疾輒照<lb/>
其形遂知病起何臟腑即採神藥餌之無不愈其國人<lb/>
夀三千嵗亦有長生者<lb/>
列禦冦鄭人御風而行常以立春日歸于八荒立秋日<lb/>
遊於風穴是風至則草木皆生去則草木皆落謂之離<lb/>
合風<lb/>
秦繆公時陳倉人掘地得物若羊非羊似猪非猪繆公<lb/>
道中逢二童子云此名蝹<hi>史記作蝟</hi>在地中食死人腦若以<lb/>
<pb n="KR3l0124_WYG_002-14a"/>
柏木穿其首則死故今種柏在墓上以防其害也<lb/>
辰州嵩溪有丹青樹枝葉直上籠雲下無枝條上有五<lb/>
色葉圓如華蓋故號丹青樹俗謂之五采樹今在辰陽<lb/>
縣<lb/>
城陽縣城南有堯母慶都墓廟前一池魚頭間有印文謂<lb/>
之印頰魚若非祀者捕而不得<lb/>
奇肱國其國人機巧能為飛車從風逺行湯時西風吹<lb/>
奇肱人乗車東至豫州界後十年而風復至使遣歸國<lb/>
<pb n="KR3l0124_WYG_002-14b"/>
去玉門四萬里<lb/>
東海有牛魚其形如牛海人採捕剥其皮懸之潮水至<lb/>
則尾起潮水落則尾伏<lb/>
顧渚山有<graphic n="KR2830" url="https://raw.githubusercontent.com/kanripo/KR-Gaiji/master/images/KR2830.png" mimeType="image/png"/>
                    <hi>汝耿反</hi>子樹其木如玉色渚人採之以為杖<lb/>
虵一首兩身者名曰肥遺西華山中有也見則大旱<lb/>
南海有水蟲名曰筯蚌蛤之𩔖也其小蟹大如榆莢筯<lb/>
開甲食則蟹亦出食筯合甲蟹亦還入為筯取食以終<lb/>
始生死不相離<lb/>
<pb n="KR3l0124_WYG_002-15a"/>
西蜀石門山有樹名曰桄榔皮裏出屑如麪用作餅食<lb/>
之與麪相似因謂之桄榔麪焉<lb/>
漢武帝元鼎元年起招靈閣有一神女留一玉釵與帝<lb/>
帝以賜趙婕妤至昭帝元鳳中宫人見此釵光瑩甚異<lb/>
共謀欲碎之明視釵匣唯見白燕直升天去後宫人常<lb/>
作玉釵因名玉燕釵<lb/>
三國時昆明國貢魏瀨金鳥鳥形如雀色常翺翔海上<lb/>
吐金屑如粟至冬此鳥即畏霜雪魏帝乃起温室以處<lb/>
<pb n="KR3l0124_WYG_002-15b"/>
之名曰辟寒臺故謂吐此金為辟寒金也<lb/>
漢末闗中大亂有發漢時宫人塚者宫人猶活既出平<lb/>
復如故魏郭后愛念之録著宫人常置左右問漢時宫<lb/>
中事説之皆有次第郭后崩因哭泣過度遂死<lb/>
周昭王時塗修國獻青鳳丹鵠各一雌一雄<lb/>
吳郡魚城城下水中有石首魚至秋化為鳬鳬項中尚<lb/>
有石<lb/>
南康郡有君山髙秀重疊有𩔖臺榭名曰女媧宫有獸<lb/>
<pb n="KR3l0124_WYG_002-16a"/>
名格似猩猩之形自知吉凶人無機愛之則可馴狎欲<lb/>
執害之則去不來<lb/>
桂陽郡有銀井鑿之轉深漢有村人焦先於半道見三<lb/>
老人徧身皓白云逐我太苦今往他所先知是怪以刀<lb/>
斫之三翁各以杖受刀忽不見視其斷杖是銀其井後<lb/>
遂不生銀也<lb/>
儋耳郡明山有二石如人形云昔有兄弟二人向海捕<lb/>
魚因化為石因號兄弟石<lb/>
<pb n="KR3l0124_WYG_002-16b"/>
貞山在毘陵郡梁時有村人韓文秀見一鹿産一女子<lb/>
在地遂收養之及長與凡女有異遂為女冠梁武帝為<lb/>
别立一觀號曰鹿娘後死入棺武帝致祭開棺視之但<lb/>
聞異香不見骸骨蓋尸解也遂𦵏棺於毘陵因號其𦵏<lb/>
處為貞山<lb/>
江隂北有子英廟子英即野人也善入水捕魚得一赤<lb/>
鯉將著家池中養之後長徑一丈有角翅謂子英曰我<lb/>
迎汝身汝上我背遂昇於天為神仙晉時人<lb/>
<pb n="KR3l0124_WYG_002-17a"/>
璅<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>似小蚌有一小蟹在腹中為出求食故淮海之人<lb/>
呼為蟹奴<lb/>
鶴䯓<hi>故解反</hi>刺<graphic n="KR2798" url="https://raw.githubusercontent.com/kanripo/KR-Gaiji/master/images/KR2798.png" mimeType="image/png"/>
                    <hi>徳宅反</hi>耳響則聴逺眼赤則眎逺大毛落<lb/>
叢毛生其色如雪又云髙脚踈節則多跛也若百六十<lb/>
年變止不食生物千六百年形定飲而不食與鳳為羣<lb/>
松有兩鬛三鬛七鬛者言如馬鬛形也言粒者非矣<lb/>
人間三十六洞天知名者十耳餘二十六天出九微志<lb/>
不行於世也<lb/>
<pb n="KR3l0124_WYG_002-17b"/>
鯉魚滿三百六十鱗蛟龍輒率而飛去一年置一神守<lb/>
之則不能去矣神則龜也<lb/>
王僧辨嘗為荆南得橘一蔕三十子以獻梁元帝<lb/>
吳太皇時朱休之家犬歌曰言我不能歌聴我歌梅花<lb/>
今年故復可明年當奈何休遂殺其犬明年休家人並<lb/>
死<lb/>
哀牢夷西蜀國名也其先有婦人捕魚水中觸沈木育<lb/>
生男子十人沈木為龍出水上九男驚走一兒不去背<lb/>
<pb n="KR3l0124_WYG_002-18a"/>
龍因䑛之後諸兒推為哀牢主<lb/>
涿光山下囂水多鰼鰼之魚如鵲而十翼捕之可以禦<lb/>
火<lb/>
吳桓王時會稽生五色𤓰吳中有五色𤓰嵗充貢獻<lb/>
東南有桃都山上有大樹名曰桃都枝相去三千里上<lb/>
有天雞日初出照此木天雞則鳴天下雞皆随之鳴<lb/>
合塗國去王都七萬里人善服鳥獸雞犬皆使能言<lb/>
林屋洞有左神幽虚之天即天后真君之便闕中有白<lb/>
<pb n="KR3l0124_WYG_002-18b"/>
芝紫泉皆此洞所出乃神仙之飲餌非常人所能得之<lb/>
日南郡出果下牛髙三尺漢樂浪郡有果下馬並髙三<lb/>
尺<lb/>
廬陵有木客鳥大如鵲千百為羣不與衆鳥相厠俗云<lb/>
是古之木客化作廬陵即今吉州也<lb/>
後魏孝昌年中有洛子淵自云洛中人戍於彭城同營<lb/>
人樊元寶還子淵附書至洛書上題云宅在靈臺南延<lb/>
洛水既至洛忽逢一老翁曰吾兒書也引入門館甚盛<lb/>
<pb n="KR3l0124_WYG_002-19a"/>
呼坐命酒酒至色赤甚香美寶告退老翁出送但見髙<lb/>
岸對水無復人家及還彭城子淵已失元寶與子淵同<lb/>
戍三年不知是水神也<lb/>
彭城郡古徐國也昔徐君宫人生一大卵棄於野徐有<lb/>
犬名后倉銜歸温之卵開内有一兒有筋而無骨後為<lb/>
徐君號曰偃王為政而行仁義<lb/>
相州栖霞谷昔有橋順二子於此得仙服飛龍一丸十<lb/>
年不饑故魏文詩曰西山有仙童不飲亦不食即此也<lb/>
<pb n="KR3l0124_WYG_002-19b"/>
河間郡有聖姑祠姓郝字女君魏青龍二年四月十日<lb/>
與鄰女樵采於<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>
                    <hi>苦候反</hi>深二水處忽有數婦人從水而<lb/>
出若今之青衣至女君前曰東海使聘為婦故遣相迎<lb/>
因敷茵於水上請女君於上坐青衣者侍側順流而下<lb/>
其家大小奔到岸側惟泣望而已女君怡然曰今幸得<lb/>
為水仙願勿憂憶語訖風起而沒於水鄉人因為立祠<lb/>
又置東海公像於聖姑側呼為姑夫<lb/>
大翮山小翮山在媯州昔有王次仲年少入學而家逺<lb/>
<pb n="KR3l0124_WYG_002-20a"/>
常先到其師怪之謂其不歸使人候之又實歸在其家<lb/>
同學者常見仲捉一小木長三尺餘至則著屋間欲共<lb/>
取之輒尋不見及年弱冠變蒼頡舊書為隸書秦始皇<lb/>
遣使徵之不至始皇怒檻車囚之赴國路次化為大鳥<lb/>
出車而飛去至西山乃落二翮一大一小遂名其落處<lb/>
為大小翮山媯州即今幽薊之地<lb/>
利州義成郡葭萌縣有玉女房蓋是一大石穴也昔有<lb/>
玉女入此石穴前有竹數莖下有青石壇每因風自掃<lb/>
<pb n="KR3l0124_WYG_002-20b"/>
此壇玉女每遇明月夜即出於壇上閒步徘徊復入此<lb/>
房<lb/>
龍巢山下有丹水水中有丹魚欲捕其魚伺魚之浮出<lb/>
水有赤光如火網取割其血塗足可涉水如履平地<lb/>
宋武帝大明五年廣郡獻白孔雀以為中瑞<lb/>
秦惠王獻五美女於蜀王王遣五丁迎女乃見大虵入<lb/>
山穴中五丁曳虵山崩五女上山皆化為石<lb/>
一説少室山有貝多樹與衆木有異一年三放花其花<lb/>
<pb n="KR3l0124_WYG_002-21a"/>
白色香美俗云漢世野人將子種於此<lb/>
武都丈夫化為女子顔色美麗蓋山之精也蜀王娶以<lb/>
為妻無幾物故遂𦵏於成都郭中以石鏡一枚長二丈<lb/>
髙五尺同𦵏之<lb/>
衡州九疑山有舜廟郡守至官常致敬修祀則空中如<lb/>
有絃歌之聲一説九疑山隔湘江跨蒼梧野連營道縣<lb/>
界九山相似行者望之皆疑因名曰九疑山<lb/>
漢惠帝七年夏雷震南山林木皆自火燃至根其地悉<lb/>
<pb n="KR3l0124_WYG_002-21b"/>
皆燋黄後其雨迅過人就其間得龍骨一具<lb/>
晉世顔含嫂病須與蚺虵膽療之則愈既不能得含憂<lb/>
歎累日忽有一童子持青囊授含乃曰真虵膽也童子<lb/>
遂化為青鳥飛去<lb/>
陽羨縣小吏吳龕家在溪南偶一日有掘頭船過水溪<lb/>
内忽見一五色浮石龕遂取歸置於牀頭至夜化為一<lb/>
女子至曙仍是石後復投於本溪<lb/>
南海中有鮫人室水居如魚不廢機織其眼泣則出<lb/>
<pb n="KR3l0124_WYG_002-22a"/>
珠晉木𤣥虚海賦云天琛水怪鮫人之室<lb/>
興安縣水邊有平石其上有石櫛石履各一具俗云越<lb/>
王渡溪脱履墮櫛於此<lb/>
荆州清溪秀壁諸山山洞往往有乳窟窟中多玉泉交<lb/>
流中有白蝙蝠大如鵶按仙經云蝙蝠一名仙鼠千嵗<lb/>
之後體白如銀棲即倒懸蓋飲乳水而長生也<lb/>
夜郎縣者西南逺夷國名也其先有女子浣紗忽三節<lb/>
竹流入足間聞其中有號聲剖竹視之得一男歸而養<lb/>
<pb n="KR3l0124_WYG_002-22b"/>
之及長有武畧自立為夜郎侯以竹為姓漢武帝元鼎<lb/>
六年征西南夷改為牂牁郡夜郎侯迎降天子賜以玉<lb/>
印綬後卒夷獠咸以竹王非血氣所生衆為立廟今夜<lb/>
郎縣有竹王神是也<lb/>
　<lb/>
　<lb/>
　<lb/>
　述異記卷下<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>本語</head>
    <p>
<pb n="KR3j0022_WYG_000-1a"/>
欽定四庫全書　　　　　子部十<lb/>
　本語　　　　　　　　　雜家類一<hi>雜學之屬</hi>
　　提要<lb/>
　　　　<hi>臣</hi>等謹案本語六卷明髙拱撰拱有春秋正<lb/>
　　　　㫖已著録是書成于萬歴丙子距拱罷歸之<lb/>
　　　　日已十三年故開卷即以否泰兩卦君子小<lb/>
　　　　人消長為言其中論裴度論劉晏皆隂以自<lb/>
　　　　比論李林甫論哈麻皆以隂比徐階論盧懐<lb/>
<pb n="KR3j0022_WYG_000-1b"/>
　　　　慎則隂比殷士儋輩亦發憤而著書者也其<lb/>
　　　　間如隆慶六年宿良鄉夢見孔子之類頗為<lb/>
　　　　夸誕如謂無意之妙非意之所能為故聖人<lb/>
　　　　貴忘之類亦頗涉虚無至駁伊川説春秋災<lb/>
　　　　異一條欲破董仲舒劉向劉歆之説遂謂天<lb/>
　　　　道不闗於人事尤為紕繆其他辨詰先儒之<lb/>
　　　　失抉摘𫝊註之誤詞氣縦横亦其剛狠之餘<lb/>
　　　　習然頗有剖析精當之處亦不可磨五卷以<lb/>
<pb n="KR3j0022_WYG_000-2a"/>
　　　　下皆論時事率切中明季之弊故明史稱其<lb/>
　　　　練習政體有經濟才一書之中葢瑕瑜互見<lb/>
　　　　如其為人云乾隆四十五年七月恭校上<lb/>
　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　總　校　官<hi>臣</hi>陸　費　墀<lb/>
<pb n="KR3j0022_WYG_000-3a"/>
本語自序<lb/>
予嘗有言曰天理不外於人情然聖人以人情爲天理<lb/>
而後儒逺人情以為天理是故聖學湮聖化窒夫事有<lb/>
本情而人有本心出吾本心以發事之本情則議道而<lb/>
道不睽作之於事可推四海而準通千古而不謬何者<lb/>
天理人情固如是也故曰君子中庸又曰和夫中也者<lb/>
言乎其當也庸也者言乎其平也和也者言乎其順也<lb/>
皆本人情不逺人以為道作本語萬厯丙子五月十有<lb/>
<pb n="KR3j0022_WYG_000-3b"/>
三日中元山人自序<lb/>
</p>
<p>
</p>
  </div>
</body>
</text>
</TEI>
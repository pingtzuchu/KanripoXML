<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>童䝉訓卷上</head>
    <p>
<pb n="KR3a0037_WYG_001-1a"/>
欽定四庫全書<lb/>
　童䝉訓卷上　　　　　　宋　吕本中　撰<lb/>
學問當以孝經論語中庸大學孟子為本熟味詳究然<lb/>
後通求之詩書易春秋必有得也既自做得主張則諸<lb/>
子百家長處皆為吾用矣<lb/>
孔子已前異端未作雖政有汚隆而教無他説故詩書<lb/>
所載但説治亂大㮣至孔子後邪説並起故聖人與弟<lb/>
子講學皆深切顯明論語大學中庸皆可考也其後孟<lb/>
<pb n="KR3a0037_WYG_001-1b"/>
子又能發明推廣之<lb/>
大程先生名顥字伯淳以進士得官正獻公為中丞薦<lb/>
之朝用為御史論新法不合罷去泰陵即位以宗正丞<lb/>
召未受命卒於家其門人共諡為明道先生先生嘗以<lb/>
董仲舒正其義不謀其利明其道不計其功為合於聖<lb/>
人仲舒之學度越諸子者以此故門人以先生學之所<lb/>
就以明道見其志焉<lb/>
小程先生名頤字正叔舉進士殿試不中不復再試元<lb/>
<pb n="KR3a0037_WYG_001-2a"/>
祐初正獻公與司馬溫公同薦遂得召用侍講禁中旋<lb/>
又罷去遂不復用紹聖中貶涪州元符還洛大觀間卒<lb/>
於家學者謂之廣平先生後居伊陽又謂之伊川先生<lb/>
二程先生自小刻勵推明道要以聖學為己任學者靡<lb/>
然從之當時謂之二程<lb/>
二程始從周茂叔先生為窮理之學後更自光大茂叔<lb/>
名敦頤有太極圖說傳於世其辭雖約然用志高逺可見<lb/>
也正獻公在侍從時聞其名力薦之自常調除轉運判<lb/>
<pb n="KR3a0037_WYG_001-2b"/>
官茂叔以啓謝正獻公云在薄宦有四方之遊於高賢<lb/>
無一日之雅<lb/>
張戩天祺與弟載子厚關中人關中謂之二張篤行不<lb/>
苟為一時師表二程之表叔也子厚推明聖學亦多資<lb/>
於二程者吕大臨與叔兄弟後來蘇昞等皆從之學學<lb/>
者稱子厚為橫渠先生天祺之為御史用正獻公薦也<lb/>
二程與橫渠從學者既盛當時亦名其學為張程云<lb/>
滎陽公年二十一<hi>一本作十九</hi>時正獻公使入太學在胡先<lb/>
<pb n="KR3a0037_WYG_001-3a"/>
生席下與伊川先生鄰齋伊川長滎陽公纔數歲公察<lb/>
其議論大異首以師禮事之其後楊應之國寶邢和叔<lb/>
恕左司公待制皆師尊之自後學者遂衆實自滎陽公<lb/>
發之也<lb/>
關中始有申顔者特立獨行人皆敬之出行市肆人皆<lb/>
為之起從而化之者衆其後二張更大發明學問淵源<lb/>
伊川先生嘗至關中關中學者皆從之遊致恭盡禮伊<lb/>
川嘆洛中學者弗及也<lb/>
<pb n="KR3a0037_WYG_001-3b"/>
伊川先生嘗識楊學士應之於江南常稱其偉度高識<lb/>
絶人逺甚楊學士是時猶未師伊川也<lb/>
安定胡先生之主湖州學也天下之人謂之湖學學者<lb/>
最盛先生使學者各治一事如邊事河事之類各居一<lb/>
齋日夕講究其後從學者多為時用蓋先生教人務有<lb/>
實效不為虚言也是時孫公莘老名覺顧公子敦名臨<lb/>
最為高弟<lb/>
正獻公之在侍從也專以薦賢為務如孫莘老覺李公<lb/>
<pb n="KR3a0037_WYG_001-4a"/>
擇常王正仲存顧子敦臨程伯淳顥張天祺戩等皆為<lb/>
一時顯人<lb/>
正獻公既薦常秩後差改節嘗對伯淳有悔薦之意伯<lb/>
淳曰願侍郎寧百受人欺不可使好賢之心少替公敬<lb/>
納焉<lb/>
滎陽公嘗説楊十七學士應之樂善少比聞一善言必<lb/>
書而記之滎陽公嘗書於壁云惟天子為能備物惟聖<lb/>
人為能備德應之遽取筆録記之<lb/>
<pb n="KR3a0037_WYG_001-4b"/>
楊應之勁挺不屈自為布衣以至官於朝未嘗有求於<lb/>
人亦未嘗假人以言色也篤信好學至死不變滎陽公<lb/>
嘗贈之以詩云獨抱遺經唐處士差强人意漢將軍應<lb/>
之元祐間用范丞相堯夫薦館職不就試除太學博士<lb/>
出為成都轉運判官有屬官與之辨論應之嘉其直即<lb/>
薦之朝其自成都召為校書郎有逺房舅在蜀中官<lb/>
滿貧不能歸應之盡以成都所得數百千遺之其自立<lb/>
如此<lb/>
<pb n="KR3a0037_WYG_001-5a"/>
邵堯夫先生受學於李挺之之才李之才受學於穆修<lb/>
伯長穆伯長受學於陳摶希夷其所傳先天之學具見<lb/>
於易圖與皇極經世故程伯淳作堯夫墓誌云推其源<lb/>
流逺有端緒震東方也巽南方也離南方之卦之類此<lb/>
入用之位如天地定位乾南而坤北山澤雷風水火相<lb/>
對即先天之位先生既沒其學不傳人能知其名而不<lb/>
知其用也嘗欲傳其學於伊川伊川不肯一日與伊川<lb/>
同坐聞雷聲問伊川曰雷從何方起伊川云從起處起<lb/>
<pb n="KR3a0037_WYG_001-5b"/>
蓋不領其意先生既沒元祐間諡康節<lb/>
邵康節以十二萬四千五百年為一會自開闢至堯時<lb/>
正當十二萬年之中數故先生名雍字堯夫名雍取黎<lb/>
民於變時雍也字堯夫取當堯時中數也四千五百年<lb/>
數未詳其居洛陽亦取天地之中<lb/>
邵康節居衞州之共城後居洛陽有商州太守趙郎中<lb/>
者康節與之有舊嘗往從之時章惇子厚作令商州趙<lb/>
厚遇之一日趙請康節與章同會章豪俊自許議論<lb/>
<pb n="KR3a0037_WYG_001-6a"/>
縱橫不知敬康節也語次因及洛中牡丹之盛趙守因<lb/>
謂章曰先生洛人也知花為甚詳康節因言洛人以見<lb/>
根橃而知花之高下者知花之上也見枝葉而知高下<lb/>
者知花之次也見蓓蕾而知高下者知花之下也如長<lb/>
官所説乃知花之下也章黙然慙服趙因謂章先生學<lb/>
問淵源世之師表公不惜從之學則日有進益矣章因<lb/>
從先生游欲傳數學先生謂章須十年不仕宦乃可學<lb/>
蓋不之許也<lb/>
<pb n="KR3a0037_WYG_001-6b"/>
䖍州人李潛君行先生篤行自守不交當世年五十餘<lb/>
監泗州僧伽塔人弗知也右丞范公彞叟為發運使始<lb/>
深知之力薦於朝除太學博士校書郎紹聖中力求去<lb/>
知蘄州遂請老君行之學專以經書論語孟子為正舍<lb/>
此皆不取如七世之廟可以觀德則專守七廟其他言<lb/>
廟數不同者皆無取也昊天有成命郊祀天地也則是<lb/>
合祭天地無疑也其言南北郊其言圓丘郊禘異禮皆<lb/>
不取也其學簡而易明以行已為本不為空言東萊公<lb/>
<pb n="KR3a0037_WYG_001-7a"/>
與叔父舜從皆與之游<lb/>
君行先生嘗言學者當以經書論語孟子如秤相似以<lb/>
秤量衆説其輕重等者正也其不等者不正也<lb/>
田腴誠伯篤實士東萊公與叔父舜從之交遊也嘗從<lb/>
橫渠學後從君行游誠伯毎三年治一經學問通貫當<lb/>
時無及之者深不取佛學建中靖國間用曾子開内翰<lb/>
薦除太學正崇寧初罷去<lb/>
誠伯叔父明之亦老儒也然專讀經書不讀子史以為<lb/>
<pb n="KR3a0037_WYG_001-7b"/>
非聖人之言不足治也誠伯以為不然曰博學而詳説<lb/>
之將以反説約也如不遍覽非博學詳説之謂<lb/>
徐積仲車先生山陽人小許牓登科初從安定胡先生<lb/>
學潛心力行不復仕進其學以至誠為本積思六經而<lb/>
喜為文詞老而不衰先生自言初見安定先生退頭容<lb/>
少偏安定忽厲聲云頭容直某因自思不獨頭容直心<lb/>
亦要直也自此不敢有邪心後因具公裳以見貴官又<lb/>
自思云見貴官尚必用公裳豈有朝夕見毋而不具公<lb/>
<pb n="KR3a0037_WYG_001-8a"/>
裳者乎遂晨夕具公裳揖母先生事母至孝山陽人化<lb/>
之<lb/>
先生嘗為文訓勵學者云仲車先生一日升堂訓諸生<lb/>
曰諸君欲為君子而使勞己之力費己之財如此而不<lb/>
為君子猶可也不勞己之力不費己之財諸君何不為<lb/>
君子鄉人賤之父母惡之如此而不為君子猶可也父<lb/>
母欲之鄉人榮之諸君何不為君子又曰言其所善行<lb/>
其所善思其所善如此而不為君子未之有也言其不<lb/>
<pb n="KR3a0037_WYG_001-8b"/>
善行其不善思其不善如此而不為小人未之有也<lb/>
元符三年滎陽公自和州謫居起知單州道過山陽因<lb/>
出過市橋橋壊墮水而不傷焉仲車先生年幾七十矣<lb/>
作我敬詩贈公云我敬吕公以其德齒敬之愛之何時<lb/>
己巳美哉吕公文在其中見乎外者古人之風惟賢有<lb/>
德神相其祉何以祝公勿藥有喜詩後批云前日之事<lb/>
橋梁腐敗人乘蹉跌而公晏然無傷固有神明隂相其<lb/>
德願為本朝自重生民自重<lb/>
<pb n="KR3a0037_WYG_001-9a"/>
熈寧初滎陽公監陳留税務時汪輔之居陳留恃才傲<lb/>
物獨敬重公橫渠先生聞之語人云於蠻貊之邦行矣<lb/>
於吕原明見之<lb/>
正獻公嘗稱滎陽公於張文潛云此子不欺闇室<lb/>
滎陽公之監陳留税也章樞密質夫楶知縣事雅敬愛<lb/>
公一日因語次暴陵折公公不為動質夫笑曰公誠厚<lb/>
德可服某適來相試耳<lb/>
元祐中榮陽公在經筵除司諫姚舍人輝中勔當制詞<lb/>
<pb n="KR3a0037_WYG_001-9b"/>
云道學至於無心立行至於無愧心若止水退然淵靜<lb/>
當時謂之實録建中靖國元年豐相之稷遷禮部尚書<lb/>
薦滎陽公自代詞云心與道潛<hi>一作志以道寧</hi>湛然淵靜所居<lb/>
則躁<hi>一作里</hi>人化聞風則薄夫敦<lb/>
滎陽公入大學時二十一歲矣胡先生實主學與黃右<lb/>
丞安中履邢尚書和叔恕同齋舍時安中二十六歲為<lb/>
齋長和叔十九歲安中方精專讀書早晨經書毎授五<lb/>
百遍飯後史書可誦者百遍夜讀子書每授三百遍毎<lb/>
<pb n="KR3a0037_WYG_001-10a"/>
讀書危坐不動句句分明和叔時雖少當世時務無不<lb/>
通曉當世人材無不徧知<lb/>
滎陽公教學者讀書須要字字分明仍毎句最下一字<lb/>
尤要令聲重則記牢<lb/>
正獻公簡重清靜出於天性冬月不附火夏月不用扇<lb/>
聲色華耀視之漠然也范公内翰淳夫祖禹實公之壻<lb/>
性酷似公後滎陽公長壻趙仲長演嚴重有法亦實似<lb/>
公焉<lb/>
<pb n="KR3a0037_WYG_001-10b"/>
正獻公教子既有法而申國魯夫人簡肅公諱宗道之<lb/>
女閨門之内舉動皆有法則滎陽公年十歲夫人命對<lb/>
正獻公則不得坐命之坐則坐不問不得對諸子出入<lb/>
不得入酒肆茶肆毎諸婦侍立諸女少者則從婦傍<lb/>
正獻公年三十餘通判潁州歐陽文忠公知州事焦伯<lb/>
强千之方從歐陽公學正獻公請伯强處書室命滎陽<lb/>
公從學焉其後正獻公罷歸京師請伯强同行歐陽公<lb/>
有送行詩所謂有能掇之行可謂仁者勇者也伯强性<lb/>
<pb n="KR3a0037_WYG_001-11a"/>
耿介不苟危坐終日不妄笑語毎諸生有不至則召之<lb/>
坐面切責之不少假借滎陽公幼時正獻公與夫人嚴毅<lb/>
如此就師傅而得伯强其後有成非偶然也滎陽公嘗<lb/>
言中人以下内無賢父兄外無嚴師友而能有成者未<lb/>
之有也<lb/>
正獻公年三十餘通判潁州已有重名范文正公以資<lb/>
政殿學士知青州過潁來復謁公呼公謂之曰太博近<lb/>
朱者赤近墨者黑歐陽永叔在此太博宜頻近筆研申<lb/>
<pb n="KR3a0037_WYG_001-11b"/>
國夫人在㕔事後聞其語嘗舉以教滎陽公焉前輩規<lb/>
勸懇切出於至誠類如此也<lb/>
滎陽公嘗言世人喜言無好人三字者可謂自賊者也<lb/>
包孝肅公尹京時民有自言有以白金百兩寄我者死<lb/>
矣予其子其子不肯受願召其子予之尹召其子其子<lb/>
辭曰亡父未嘗以白金委人也兩人相讓久之公因言<lb/>
觀此事而言無好人者亦可以少愧矣人皆可以為堯<lb/>
舜蓋觀於此而知之<lb/>
<pb n="KR3a0037_WYG_001-12a"/>
滎陽公張夫人待制諱昷之之女也自少毎事有法亦<lb/>
魯簡肅公外孫也張公性嚴毅不屈全類簡肅簡肅深<lb/>
愛之家事一委張公夫人張公幼女最鍾愛然居常至<lb/>
微細事教之必有法度如飲食之類飯羮許更益魚肉<lb/>
不更進也時張公已為待制河北都轉運使矣及夫人<lb/>
嫁吕氏夫人之母申國夫人姊也一日來視女見舍後<lb/>
有鍋釡之類大不樂謂申國夫人曰豈可使小兒輩私<lb/>
作飲食壊家法耶其嚴如此<lb/>
<pb n="KR3a0037_WYG_001-12b"/>
叔父舜從既與東萊公從當世賢士大夫游嘗訓子弟<lb/>
曰某幸得從賢士大夫游過相推重然某自省所為才<lb/>
免禽獸之行而己未能便合人之理也何得士大夫過<lb/>
相與耶因思前輩自警修省如此<lb/>
正獻公交游本中不能盡知之其顯者范蜀公司馬溫<lb/>
公王荆公劉原甫也滎陽公交游則二程二張孫莘老<lb/>
李公擇王正仲顧子敦楊應之范醇夫黃安中邢和叔<lb/>
王聖美也東萊公交游則李君行田明之田誠伯呉坦<lb/>
<pb n="KR3a0037_WYG_001-13a"/>
求陳端誠田承君陳瑩中張才叔龔彦和及彦和之弟<lb/>
大壯也<lb/>
張橫渠詩云若要居仁宅先須入禮門溫公作橫渠哀<lb/>
詞曰教人學雖博要以禮為先伊川先生云子厚以禮<lb/>
教學者最善先有所据守然則橫渠之教以禮為本也<lb/>
後程門高弟張繹思叔作伊川祭文云在昔諸儒各行<lb/>
其志或得於數或觀於禮學者趨之世濟其美獨吾先<lb/>
生淡乎無味得道之真死其乃已或得於數蓋指康節<lb/>
<pb n="KR3a0037_WYG_001-13b"/>
或觀於禮謂橫渠也<lb/>
明道作邵康節墓誌云昔七十子學於仲尼其傳可見<lb/>
者惟曾子所以告子思子思所以授孟子者爾其餘門<lb/>
人各以己之所冝者為學雖同尊聖人所因而入者門<lb/>
户則衆矣況後此千餘歲師道不立學者莫知所從來<lb/>
獨先生之學為有傳也先生得之於李挺之挺之得之<lb/>
於穆伯長推其源流逺有端緒今穆李之言及其行事<lb/>
槩可見矣而先生醇一不雜汪洋浩大乃其所自得者<lb/>
<pb n="KR3a0037_WYG_001-14a"/>
多矣然而名其學者豈所謂門户雖衆各有所因而入<lb/>
者歟語成德者昔難其居若先生之道就所至而論之<lb/>
可謂安且成矣觀此誌文明道所以處康節者無餘藴<lb/>
矣<lb/>
李公擇尚書嘗與滎陽公諸賢講論行已須先誠實只<lb/>
如書帖言語之類不情繆敬盡須削去如未嘗瞻仰而<lb/>
言瞻仰未嘗懷渴而言懷渴須盡去之以立其誠<lb/>
伊川嘗言今僧家讀一卷經便要一卷經中道理受用<lb/>
<pb n="KR3a0037_WYG_001-14b"/>
儒者讀書却只閑讀了都無用處<lb/>
顧公子敦内翰嘗語東萊公云學者須習不動心事緒<lb/>
之來每毎自試久久之間果能不動則必自知曰我不<lb/>
動矣由此觀之前輩所以自立非徒然也<lb/>
陳瑩中右司嘗言學者須常自試以觀己之力量進否<lb/>
易曰或躍在淵自試也此聖學也<lb/>
紹聖中顧公子敦被謫過京師東萊公與叔父往見之<lb/>
子敦再三講論行已如何云守至正以俟天命觀時變<lb/>
<pb n="KR3a0037_WYG_001-15a"/>
以養學術<lb/>
劉公待制器之嘗為本中言少時就洛中師事司馬公<lb/>
從之者二年臨别問公所以為學之道公曰本於至誠<lb/>
器之因效顔子之問孔子曰請問其目公曰從不妄語<lb/>
始器之自此專守此言不敢失墜後任磁州司法呉守<lb/>
禮為河北轉運使嚴明守法官吏畏之呉與器之尊人<lb/>
有舊相待頗異衆器之不以為喜一日有人告磁州司<lb/>
户贓汙於轉運使者呉親至磁州欲按其事召器之至<lb/>
<pb n="KR3a0037_WYG_001-15b"/>
驛舍堂中器之心不喜曰常時相待少異我已自不喜<lb/>
況今召我至堂中人得無疑我乎呉因問司户贓汙如<lb/>
何器之對曰不知呉因不悦曰與公有契所以相問何<lb/>
不以誠告明日呉閲視倉庫召司户者謂曰人訴爾有<lb/>
贓本欲來案爾今劉司法言爾無之姑去且謹視倉庫<lb/>
俟北京回倉庫不如法必案無疑也於是衆方知器之<lb/>
長者然器之心常不自快曰司户實有贓而我不以誠<lb/>
告吾其違司馬公教乎後因讀楊子云君子避礙通諸<lb/>
<pb n="KR3a0037_WYG_001-16a"/>
理然後意方釋然言不必信如此而後可<lb/>
器之嘗為予言當官處事須權輕重務合道理毋使偏<lb/>
重可也夫是之謂中因言元祐間嘗謁見馮當世宣徽<lb/>
當世言熙寧初與陳暘叔吕寶臣同任樞密暘叔聰明<lb/>
少比遇事之來迎刃而解而吕寶臣尤善稱停事每事<lb/>
之來必稱停輕重令必得所而後已也事經寶臣處畫<lb/>
者人情事理無不允當器之因極言稱停二字最吾輩<lb/>
當今所冝致力二字不可不詳思熟講也寶臣蓋惠穆<lb/>
<pb n="KR3a0037_WYG_001-16b"/>
公也<lb/>
楊應之學士言後生學問聰明强記不足畏惟思索尋<lb/>
究者為可畏耳<lb/>
伊川先生言人有三不幸少年登高科一不幸席父兄<lb/>
之勢為美官二不幸有高才能文章三不幸也<lb/>
近世故家惟晁氏因以道申戒子弟<hi>一非能以道訓戒子弟</hi>皆有<lb/>
法度羣居相處呼外姓尊長必曰某姓第幾叔若兄諸<lb/>
姑尊姑之夫必曰某姓姑夫某姓尊姑夫未嘗敢呼字<lb/>
<pb n="KR3a0037_WYG_001-17a"/>
也其言父黨交遊必曰某姓幾丈亦未嘗敢呼字也當<lb/>
時故家舊族皆不能若是<lb/>
頃見陳瑩中與關止叔沼與滎陽公書問其言前輩與<lb/>
公之交遊必平闕書云某公某官如稱器之則曰待制<lb/>
劉公之類其與已同等則必斥姓名示不敢尊也如曰<lb/>
游酢謝良佐云此皆可以為後生法<lb/>
張才叔庭堅專務以直道進退不求苟得君子創業垂<lb/>
統為可繼也若夫成功則天也才叔之學蓋主於此<lb/>
<pb n="KR3a0037_WYG_001-17b"/>
張思叔因讀孟子志士不忘在溝壑勇士不忘喪其元<lb/>
慨然有得蓋能守此則無不可為之事<lb/>
後生學問且須理會曲禮少儀儀禮等學洒掃應對進<lb/>
退之事及先理會爾雅訓詁等文字然後可以語上下<lb/>
學而上達自此脱然有得自然度越諸子也不如此則<lb/>
是躐等犯分陵節終不能成孰先傳焉孰後倦焉不可<lb/>
不察也<lb/>
吕與叔嘗作詩曰文如元凱徒稱癖賦若相如止類俳<lb/>
<pb n="KR3a0037_WYG_001-18a"/>
惟有孔門無一事只傳顔氏得心齋<lb/>
橫渠讀詩詩云置心平易始知詩楊丈中立云知此詩<lb/>
則可以讀三百篇矣<lb/>
韓公持國維閑居潁昌伊川先生常自洛中往訪之時<lb/>
范右丞彝叟純禮亦居潁昌持國嘗戲作詩示二公云<lb/>
閉門讀易程夫子清坐焚香范使君顧我未能忘世味<lb/>
綠尊紅芰對西曛<lb/>
龔殿院彦和夬清介自立少有重名元祐間僉判瀛州<lb/>
<pb n="KR3a0037_WYG_001-18b"/>
與弟大壯同行大壯尤特立不羣曾子宣帥瀛欲見不<lb/>
可得一日徑過彦和邀其弟出不可辭也遂出相見即<lb/>
為置酒從容終日乃去因題詩壁間其兩句云自慙太<lb/>
守非何武得向河間見兩龔近日貴人如曾子宣之能<lb/>
下士亦難及也紹聖中彦和為監察御史未能去大壯<lb/>
力勸其兄早求罷彦和遂去大壯不幸早卒雖彦和之<lb/>
弟實畏友也<lb/>
李君行先生自䖍州入京至泗州其子弟請先往君行<lb/>
<pb n="KR3a0037_WYG_001-19a"/>
問其故曰科場近欲先至京師貫開封户籍取應君行<lb/>
不許曰汝䖍州人而貫開封户籍欲求事君而先欺君<lb/>
可乎寧緩數年不可行也<lb/>
正獻公幼時未嘗博戲人或問其故公曰取之傷廉與<lb/>
之傷義<lb/>
滎陽公嘗言孫莘老李公擇之為友友也<lb/>
滎陽公嘗言吕吉甫嘗稱李公擇有樂正子之好善<lb/>
滎陽公嘗言所在有鄉先生處則一方人自别蓋漸染<lb/>
<pb n="KR3a0037_WYG_001-19b"/>
使之然也人豈可以不擇鄉就士哉<lb/>
侯叔獻者少有聲名熈寧初屢來求見正獻公滎陽公<lb/>
因為公言叔獻可比趙清獻正獻深不以為然云趙清<lb/>
獻自守一世方成就如此<hi>一作方做到此地位</hi>後生有多少事豈<lb/>
可便比前輩既而叔獻果建水事求進<lb/>
姜潛至之仁宗朝老儒先生也不喜人作詩云招悔吝<lb/>
損心氣<lb/>
明道先生嘗至禪寺方飯見趨進揖遜之盛嘆曰三代<lb/>
<pb n="KR3a0037_WYG_001-20a"/>
威儀盡在是矣<lb/>
正獻公為樞密副使年六十餘矣嘗問太僕寺丞呉公<lb/>
傳正安詩已之所冝修傳正曰毋敝精神於蹇淺滎陽<lb/>
公以為傳正之對不中正獻之病正獻清淨不作為患<lb/>
於太簡也本中後思得正獻問傳正時年六十餘矣位<lb/>
為執政當時人士皆師尊之傳正公所奬進年纔三十<lb/>
餘而公見之猶相與講究望其切磋後來所無也滎陽<lb/>
公獨論其問答當否而不言下問為正獻公之難蓋前<lb/>
<pb n="KR3a0037_WYG_001-20b"/>
輩風俗純一習與性成不以是為難能也<lb/>
正獻公毎時節必問諸生有何進益<lb/>
滎陽公嘗言少時與叔祖同見歐陽文忠公至客次與<lb/>
叔祖商議見歐陽公敘契分求納拜之語及見歐陽公<lb/>
既敘契分即端立受拜如當子姪之禮公退而謂叔祖<lb/>
曰觀歐陽公禮數乃知吾輩不如前輩逺矣<lb/>
　<lb/>
　童䝉訓卷上<lb/>
</p>
<p>
</p>
  </div>
<div>
                <head>童蒙訓卷中</head>
    <p>
<pb n="KR3a0037_WYG_002-1a"/>
欽定四庫全書<lb/>
　童蒙訓卷中　　　　　　宋　吕本中　撰<lb/>
本中嘗問滎陽公曰兄弟之生相去或數日或月十日<lb/>
其為尊卑也微矣而聖人直如是分别長幼何也公曰<lb/>
不特聖人直重先後之序如天之四時分毫頃刻皆有<lb/>
次序此是物理自然不可易也<lb/>
滎陽公為人處事皆有久長之計求方便之道只如病<lb/>
中風人口不能言手不能書而養疾者乃問所欲病者<lb/>
<pb n="KR3a0037_WYG_002-1b"/>
既不能答適足增苦故公嘗教人毎事作一牌子如飲<lb/>
食衣裳寒熱之類及常所服藥常所作事<hi>常所服藥如理中圓之類</hi>
<hi>常所作事如梳頭洗手之類及作某親等書</hi>病者取牌子以示人則可減大<lb/>
半之苦凡公為人處事毎如是也<lb/>
王尚書敏仲古毎事必為人求方便之道如河朔舊日<lb/>
北使經由州郡毎北使將至民間假貸供張之具至煩<lb/>
擾敏仲奉使即言之朝乞令河朔人使經由處皆支官<lb/>
錢置什物儲之别庫專待人使自此河朔無復假貸之<lb/>
<pb n="KR3a0037_WYG_002-2a"/>
擾矣王公臨事毎如此也<lb/>
滎陽公與諸父自少官守處未嘗干人舉薦以為後生<lb/>
之戒仲父舜從守官會稽人或譏其不求知者仲父對<lb/>
詞甚好云勤於職事其他不敢不慎乃所以求知也<lb/>
本中往年毎侍前輩先生長者論當世邪正善惡是是<lb/>
非非無不精盡至於前輩行事得失文字工拙及漢唐<lb/>
先儒解釋經義或有未至後生敢略議及之者必作色<lb/>
痛裁折之曰先儒得失前輩是非豈後生所知楊十七<lb/>
<pb n="KR3a0037_WYG_002-2b"/>
學士應之兄弟晁丈以道規矩最嚴故凡後生嘗親近<lb/>
此諸老者皆有敦厚之風無浮薄之過<lb/>
前輩士大夫專以風節為己任其於褒貶取予甚嚴故<lb/>
其所立實有過人者近年以來風節不立士大夫節操<lb/>
一日不如一日夏侯旄節夫京師人年長本中以倍本<lb/>
中猶及與之交崇寧初召任諸州牧授學制既朌即日<lb/>
尋醫去後任西京幕官罷任當改官以舉將一人安惇<lb/>
也不肯用卒不改官浮沈京師至死不屈唐丈名恕字<lb/>
<pb n="KR3a0037_WYG_002-3a"/>
處厚崇寧初任荆南知縣新法既行即致仕不出者幾<lb/>
三十年范丈正平子夷忠宣公之子忠宣公當國子夷是<lb/>
時官當入逺不肯用父恩例卒授逺地後為祥符尉當<lb/>
紹聖初與中貴人爭打量地界與辨曲直不屈得罪去劉<lb/>
丈跂斯立蹈<hi>闕</hi>　皆丞相莘老子登高科以文學知名<lb/>
仕州縣自處約甚人不知其為宰相子也汪革信民政<lb/>
和間諸公熟聞其名除國子博士欲漸用之竟辭不受<lb/>
謝逸無逸臨川人州郡欲以八行薦堅却之凡此諸公<lb/>
<pb n="KR3a0037_WYG_002-3b"/>
皆卓然自立一時不愧古人爾來流俗不復以此為貴<lb/>
矣<lb/>
韓魏公留守北京有幕官毎夜必出遊宴同官皆欲譖<lb/>
之慮公不聽一日相約至日晚見公議急事乞召幕官<lb/>
久之不至衆方欲白公所以公佯驚曰某忘記早來某<lb/>
官嘗白某早出見一親識矣其寛大容人之過如此又<lb/>
嘗久使一使臣求去參選公不遣如是數年使臣怨公<lb/>
不遣則白公某參選方是作官久留公門止是奴僕耳<lb/>
<pb n="KR3a0037_WYG_002-4a"/>
公笑屏人謂曰汝亦嘗記某年月日私竊官銀數十兩<lb/>
置懷袖中否獨吾知之他人不知也吾所以不遣汝者<lb/>
正恐汝當官不自慎必敗官爾使臣愧謝公之寛𢎞大<lb/>
度服人如此<lb/>
崇寧初本中始問楊中立先生於關止叔止叔稱楊先<lb/>
生學有自得有力量嘗言常人所以畏死者以世人皆<lb/>
畏死習以成風遂畏死耳如習俗皆不畏死則亦不畏<lb/>
死也凡如此皆講學未明知之未至而然<lb/>
<pb n="KR3a0037_WYG_002-4b"/>
東萊公嘗言凡衆人日夕所説之話如趙丈仲長諸公<lb/>
都無此話也衆人所作之事如楊公應之李公君行諸<lb/>
公都不做衆人做底事也<lb/>
李公公擇毎令子婦諸女侍側為説孟子大義<lb/>
唐充之廣仁毎稱前輩説後生不能忍詬不足以為人<lb/>
聞人密論不能容受而輕泄之者不足以為人<lb/>
陳公瑩中閩人也而專主北人以北人而後可以有為<lb/>
南人輕險易變必不可以有為<lb/>
<pb n="KR3a0037_WYG_002-5a"/>
待制叔祖都不説夢云既妄也何用説為<lb/>
明道先生嘗語楊丈中立云某作縣處凡坐起等處並<lb/>
貼視民如傷四字要常觀省又言某常愧此四字<lb/>
明道先生言人心不同各如其面所不同者皆私心也<lb/>
至於公則不然<lb/>
陳公瑩中言人之為惡雖至於謀反大逆若有一念悔<lb/>
心使臨刑之際説我悔也便須赦他便須用他<lb/>
滎陽公嘗言後生初學且須理會氣象氣象好時百事<lb/>
<pb n="KR3a0037_WYG_002-5b"/>
是當氣象者辭令容止輕重疾徐足以見之矣不唯君<lb/>
子小人於此焉分亦貴賤壽夭之所由定也<lb/>
滎陽公嘗言朝廷奬用言者固是美意然聽言之際亦<lb/>
不可不審若事事聽從不加考覈則是信讒用譖非納<lb/>
善言也如歐陽叔弼最為靜黙自正獻當國常患不來<lb/>
而劉器之乃攻叔弼以為奔競權門器之號當世賢者<lb/>
猶差誤如此况他人乎以此知聽言之道不可不審也<lb/>
崇寧初滎陽公謫居符離趙公仲長諱演公之長壻也<lb/>
<pb n="KR3a0037_WYG_002-6a"/>
時時自汝隂來省公公之外弟楊公諱瓌寶亦以上書<lb/>
謫監符離酒税楊公事公如親兄趙公事公如嚴父兩<lb/>
人日夕在公側公疾病趙公執藥牀下屏氣問疾未嘗<lb/>
不移時也公命之去然後去楊公慷慨獨立於當世未<lb/>
嘗少屈趙公謹厚篤實動法古人兩人皆一時之英也<lb/>
饒德操節黎介然確汪信民革時皆在符離毎公疾病<lb/>
少間則必來見公而退從楊公趙公及公之子孫游焉<lb/>
亦一時之盛也趙公毎與公子弟及外賓客語但稱滎<lb/>
<pb n="KR3a0037_WYG_002-6b"/>
陽公曰公其尊之如此楊公與他人語稱滎陽公但曰<lb/>
内兄或曰侍講未嘗敢字稱也蓋滎陽公中表惟楊氏<lb/>
兄弟盡事親事長之道可為後生法<lb/>
滎陽公為郡處令公帑多蓄鰒魚諸乾物及筍乾蕈乾<lb/>
以待賓客以減雞鴨等生命也<lb/>
徐仲車先生畜犬孳生至數十不肯與人人或問之云<lb/>
不忍使其毋子相離<lb/>
孫丈元忠學士朴正獻公所薦館職也嘗為本中言某<lb/>
<pb n="KR3a0037_WYG_002-7a"/>
嘗對侍講譏笑程正叔一日侍講責某云正叔有多少<lb/>
好事公都不説只揀他疑似處非笑他何也某因釋然<lb/>
心服後不敢復深議正叔今世之士如孫丈之服義亦<lb/>
少有也侍講謂滎陽公也<lb/>
滎陽公嘗言少年為學唯撿書最有益才撿便記得<lb/>
精便理會得子細<lb/>
又嘗言讀書編類語言相似者事做一處便見優劣是<lb/>
非<lb/>
<pb n="KR3a0037_WYG_002-7b"/>
滎陽公嘗説攻其惡無攻人之惡蓋自攻其已惡日夜<lb/>
且自㸃檢絲毫不盡不慊於心矣豈有工夫㸃檢他人<lb/>
耶<lb/>
或問滎陽公為小人所詈辱當何以處之公曰上焉者<lb/>
知人與已本一何者為詈何者為辱自無忿怒心也下<lb/>
焉者且自思曰我是何等人彼為何等人若是答他却<lb/>
與此人等也如此自處忿心必自消也<lb/>
滎陽公嘗説王介甫解經皆隨文生義更無含蓄學者<lb/>
<pb n="KR3a0037_WYG_002-8a"/>
讀之更無可以消詳處更無可以致思量處<lb/>
田誠伯常力闢釋氏輪迴之説曰君子職當為善<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0037_WYG_002-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　童䝉訓卷中<lb/>
</p>
<p>
</p>
  </div>
<div>
                <head>童䝉訓卷下</head>
    <p>
<pb n="KR3a0037_WYG_003-1a"/>
欽定四庫全書<lb/>
　童䝉訓卷下　　　　　　宋　吕本中　撰<lb/>
滎陽公嘗言孝子事親須事事躬親不可委之使令也<lb/>
嘗説穀梁言天子親耕以共粢盛王后親𧖟以共祭服<lb/>
國非無良農工女也以為人之盡事其祖禰不若以己<lb/>
所自親者也此説最盡事親之道又説為人子者視於<lb/>
無形聽於無聲心未嘗頃刻離親也事親如天頃刻離<lb/>
親則有時而違天天不可得而違也<lb/>
<pb n="KR3a0037_WYG_003-1b"/>
范文正公愛養士類無所不至然有亂法敗衆者亦未<lb/>
嘗假借嘗帥陜西日有士子怒一㕔妓以甆瓦剓其面<lb/>
涅之以墨妓訴之官公即追士子致之法杖之曰爾既<lb/>
壞人一生却當壞爾一生也人無不服公處事之當<lb/>
滎陽公嘗大書治人事天莫若嗇於所坐壁上修養家<lb/>
以此為養生要術然事事保慎常令有餘持身保家安<lb/>
邦之道不越於此不止養生也老子之論亦當於理矣<lb/>
焦伯强千之先生嘗稱東漢<hi>闕</hi>　一節至顔子<hi>闕</hi>滎陽<lb/>
<pb n="KR3a0037_WYG_003-2a"/>
公不以為然列子稱狐父之盜食爰旌目爰旌目義不<lb/>
食其食兩手據地而歐之不出喀喀然遂伏而死狐父<lb/>
之人則盜矣而食非盜也以人之盜因謂食為盜而不<lb/>
敢食是失名實者也<lb/>
易曰君子以儉德避難不可滎以禄大抵居困否之世<lb/>
惟貧與賤則可以免苟居權寵擁富厚鮮有不及者季<lb/>
札謂晏平仲子速納邑與政無邑無政乃免於難晏子<lb/>
因陳桓子以納政與邑是以免欒高之難大抵春秋之<lb/>
<pb n="KR3a0037_WYG_003-2b"/>
世以無邑與政為可以免齊與晏子弼殿其鄙六十卒<lb/>
不受也曰慶氏之邑足欲故亡吾邑不足欲也益之以<lb/>
弼殿乃足欲足欲亡無日矣與子雅邑辭多受少與子<lb/>
尾邑受而稍致之公以為忠而有寵衞與公孫免餘邑<lb/>
六十辭曰甯子唯多邑故死臣懼死之速及也公固與<lb/>
之受其半鄭子張有疾歸邑於公而使黜官薄祭盡歸<lb/>
其餘邑曰吾聞之生於亂世貴而能貧民無求焉可以<lb/>
後亡敬共事君與二三子生在敬戒不在富也此皆古<lb/>
<pb n="KR3a0037_WYG_003-3a"/>
人辭尊居卑辭富居貧處亂世自全之道可以為萬世<lb/>
貪冒不厭以致破家亡國者之至戒也<lb/>
滎陽公嘗言子産有數事失君子氣象者如言民不可<lb/>
逞度不可改又曰子寧以他規我如此之類全無君子<lb/>
氣象又言張良説漢祖詐秦卒大不類子房平日所為<lb/>
外高祖侍郎晉陽王公諱子融嘗編集京師世家家法<lb/>
善者以遺子孫<lb/>
前輩嘗有編類國朝以來名臣行狀墓誌取其行事之<lb/>
<pb n="KR3a0037_WYG_003-3b"/>
善者别録出之以自警戒亦樂取諸人以為善之義也<lb/>
京師曹氏諸貴族卑幼不見尊長三日必拜<lb/>
元符末叔祖待制公坐元祐黨人貶道州未至先遣人<lb/>
賃屋兩間時公亦挈家往既至屋窄陋甚更益一間以<lb/>
公狀申郡守不敢往見是時上皇即位已議褒用矣韓<lb/>
原伯川先貶道州公以俱在謫籍不敢相見既原伯與<lb/>
公俱復官内徙原伯先受命往見公亦不敢與相見以<lb/>
為未受復官命也前輩慎事如此其亦能逺旤矣然且<lb/>
<pb n="KR3a0037_WYG_003-4a"/>
不免則亦命也<lb/>
蘇子由崇寧初居潁昌時方以元祐黨籍為罪深居自<lb/>
守不復與人相見逍遥自處終日黙坐如是者幾十年<lb/>
以至於没亦人所難能也<lb/>
崇寧間張公芸叟既貶復歸閉門自守不交人物時時<lb/>
獨遊山寺芒鞵道服跨一羸馬所至從容飲食一甌淡<lb/>
麪更無他物人皆服其清德後生取法焉<lb/>
崇寧間饒德操節黎介然確汪信民革同寓宿州論文<lb/>
<pb n="KR3a0037_WYG_003-4b"/>
會課時時作詩亦有略詆及時事者滎陽公聞之深不<lb/>
以為然時公疾病方愈為作麥熟繰絲等曲詩歌詠當<lb/>
世以諷止饒黎諸公諸公得詩慙懼遽詣公謝且皆和<lb/>
公詩如公之意自此不復有前作矣<lb/>
張琪<hi>闕</hi>美京畿人久遊太學諸生多稱之擢第後守官<lb/>
衞州陳公瑩中為郡頗厚待琪禮遇獨異衆人琪深感<lb/>
公恩意然亦不能曉獨異之意崇寧間琪官宿州諸公<lb/>
貴人數欲招致之琪感陳公見待終不肯進蓋琪之為<lb/>
<pb n="KR3a0037_WYG_003-5a"/>
人賢而差弱陳公所以異待之者欲以堅其意也琪終<lb/>
能自守前輩成就人委曲如此教亦多術矣<lb/>
劉器之論當時人物多云弱實中世人之病大抵承平<lb/>
之久人皆偷安畏死辟事因循苟且而致然耳<lb/>
紹聖崇寧間諸公遷貶相繼然往往自處不甚介意龔<lb/>
彦和夬貶化州徒步徑往以扇乞錢不以為難也張才<lb/>
叔庭堅貶象州所居屋才一間上漏下濕屋中間以箔<lb/>
隔之家人處箔内才叔躡屐端坐於箔外日看佛書了<lb/>
<pb n="KR3a0037_WYG_003-5b"/>
無厭色凡此諸公皆平昔絶無富貴念故遇事自然如<lb/>
此如使世念不忘富貴之心尚在遇事艱難縱欲堅忍<lb/>
亦必有不懌之容勉强之色矣鄒志完侍郎嘗稱才叔<lb/>
云是天地間和氣薰蒸所成欲往相近先覺和氣襲人<lb/>
也<lb/>
豐公相之稷清節自守一意直道更無他説而未嘗絶<lb/>
物張才叔蓋師法之相之元祐間與滎陽公同在經筵<lb/>
有女之喪滎陽公問之曰以公定力如此必無過戚相<lb/>
<pb n="KR3a0037_WYG_003-6a"/>
之云正為未能如此<lb/>
李君行先生紹聖中致仕歸䖍州元符庚辰歲諸公既<lb/>
還朝廷君行驛召賜對管勾宗子學比國子司業蓋有<lb/>
隂沮之恐在要地者伊川先生嘗問從學者李君行何<lb/>
以復出從學者對曰李司業承朝廷美意不得不出然<lb/>
且歸矣君行既至京師即引疾得歸<lb/>
伊川先生嘗有門弟子日赴歌會過差先生聞之大不<lb/>
樂以為如此絶人理去禽獸無幾爾<hi>一本作幾希</hi>
<pb n="KR3a0037_WYG_003-6b"/>
正獻公作相時毎月以上尊分遺親舊楊十七學士應<lb/>
之公之甥也月送兩壺楊學士得酒即送酒家易常酒<lb/>
數壺欲飲酒即取之東萊公以為楊學士英氣偉度必<lb/>
不以脣舌間霑玩上尊滋味為美也得酒貴多不問美<lb/>
惡過人逺矣<lb/>
李君行先生之長子格篤行博學克肖其父而長於四<lb/>
六表章早歲登科紹聖中知江寧府上元縣滎陽公知<lb/>
太平州李以啓事賀公其略有云知府侍講藴命世之<lb/>
<pb n="KR3a0037_WYG_003-7a"/>
雄才賦經邦之逺器令問令望起韋平舊相之家嘉謀<lb/>
嘉猷翊舜禹重熙之代危誠獨立直已不回從容進退<lb/>
之儀挺達始終之節李尋以病不起學士大夫惜之<lb/>
國語公父文伯之母告季康子君子能勞後世有繼又<lb/>
謂其子聖王之處民也擇瘠土而處之勞其民而用之<lb/>
故長王天下又曰民勞則思思則善心生逸則淫淫則<lb/>
忘善忘善則惡心生沃土之民不才淫也瘠土之民莫<lb/>
不嚮義勞也左傳亦言民生在勤勤則不匱以此知勤<lb/>
<pb n="KR3a0037_WYG_003-7b"/>
勞者立身為善之本不勤不勞萬事不舉今夫細民能<lb/>
勤勞者必無凍餒之患雖不親人人亦任之常孏惰者<lb/>
必有饑寒之憂雖欲親人人不用也公父文伯之母與<lb/>
左傳所記皆故家遺俗相傳之語其必自聖人出也然<lb/>
則後生處身居業其可不以勤勞為先而孏惰自弃其<lb/>
身哉<lb/>
元祐末李君行先生與楊應之學士同在京師安靜自<lb/>
守諸公以其不附已不甚肯進用趙公君錫無愧為中<lb/>
<pb n="KR3a0037_WYG_003-8a"/>
丞當薦御史問滎陽公所當薦者公以應之為對無愧<lb/>
亦不能用更舉楊畏子安為御史楊畏後反攻無愧紹<lb/>
聖初應之病卒蘇子由罷知汝州李君行先生往見之<lb/>
與之論當世事子由恨知君行之晚當時議者謂楊李<lb/>
二公如在言路必不肯委靡自己縱無所益亦必極言<lb/>
而去也<lb/>
司馬溫公既辭宥密之命名冠一時士無賢不肖皆所<lb/>
歸重而兩程先生孫莘老李公擇諸公尤推重正獻已<lb/>
<pb n="KR3a0037_WYG_003-8b"/>
而二公同居洛中熙寧末正獻起知河陽明道以詩送<lb/>
行曰曉日都門颭斾旌晚風鐃吹入三城知公再為蒼<lb/>
生起不是尋常刺史行又與溫公同餞正獻復有詩與<lb/>
溫公云二龍閑卧洛波清此日都門獨餞行願得賢人<lb/>
均出處始知深意在蒼生蓋以二公出處無異且恐溫<lb/>
公以不出為高也及正獻公自河陽乞在京宫祠神廟<lb/>
大喜召還遂登樞府人或問二程以二公出處為有優<lb/>
劣二程先生曰正不如此吕公世臣也不得不歸見上<lb/>
<pb n="KR3a0037_WYG_003-9a"/>
司馬公爭臣也不得不退處蓋自熙寧初正人端士相<lb/>
繼屏伏上意常不樂以為諸賢不肯為我用故正獻求<lb/>
在京宫祠以明不然上意始大喜<lb/>
元祐間伊川先生既歸洛中寄范公淳父書云丞相久<lb/>
留左右所助一意正道者實在原明爾<hi>原明滎陽公字也</hi>伊川<lb/>
嘗言楊應之在交游中英氣偉度過絶於人未見其比<lb/>
可望以託吾道者應之樂善尚德而論議不苟以富文<lb/>
忠公處事猶不免有心如孫威敏操行不能端一石守<lb/>
<pb n="KR3a0037_WYG_003-9b"/>
道行多詭激特以兩人附已乃薦威敏代已薦守道可<lb/>
任臺諫又如劉原父文學絶人而喜訕韓富亦加擯抑<lb/>
凡此之類未免有心况常人乎雖然毫髮之失生於心<lb/>
術其流之敝有不可勝言者豈不要賢師友以正救其<lb/>
微邪此應之之論也<lb/>
太宗真宗朝睢陽有戚先生者名同文字同文有至行<lb/>
鄉人皆化之睢陽初建學同文實主之范文正與嵇内<lb/>
翰潁之父皆嘗師事焉戚綸其後也所居門前有大井<lb/>
<pb n="KR3a0037_WYG_003-10a"/>
每至上元夜即坐井傍恐游人墜井守之至夜深則掩<lb/>
井而後歸寢嘗有人盜其所衣衫者同文適見之喻盜<lb/>
苐將去然自此慎勿復然壞汝行止悔無及也盜慚謝<lb/>
而去同文竟以衫予之南康學中至今有戚先生祠堂<lb/>
范文正公初從戚先生學志趣特異初在學中未知已<lb/>
實范氏子人或告之歸問其母信然曰吾既范氏子難<lb/>
受朱氏資給因力辭之貧甚日糴粟米一升煑熟放冷<lb/>
以刀畫四段為一日食有道人憐之授以燒金法并以<lb/>
<pb n="KR3a0037_WYG_003-10b"/>
金一兩遺之又留金一兩謂之曰候吾子來予之明年<lb/>
道人之子來取金文正取道人所授金法并金二兩皆<lb/>
封完未嘗動也併以遺之其勵行如此後登科封贈朱<lb/>
氏父然後歸姓<lb/>
師友淵源必有所自未有無因而然如周茂叔先生官<lb/>
守南安軍為守所不禮兩程之父太中公自䖍州差攝<lb/>
南安倅與茂叔相善力庇護之其後兩程皆師事茂叔<lb/>
陜西侯無可先生二程之舅賢豪獨立與申顔先生為<lb/>
<pb n="KR3a0037_WYG_003-11a"/>
友申先生死侯先生傾家所有予之<lb/>
關止叔嘗言伊川門弟子且是信得及師説<lb/>
陳瑩中嘗作責沈文送其姪孫幾叟云予元豐乙丑夏<lb/>
為禮部貢院㸃檢官適與校書郎范公淳夫同舍公嘗<lb/>
論顔子之不遷不貳唯伯淳能之予問公曰伯淳誰也<lb/>
公黙然久之曰不知有伯淳耶予謝曰生長東南實未<lb/>
知也時子年二十九矣自是以來常以寡陋自愧得其<lb/>
傳者如楊中立先生亦未之識也云云所謂責沈者葉<lb/>
<pb n="KR3a0037_WYG_003-11b"/>
公沈諸梁也葉公問孔子於子路子路不對葉公當世<lb/>
賢者魯有仲尼而不知宜乎子路之不對也瑩中以謂<lb/>
世有伯淳而已不知宜自責者也今世之人聞已所不<lb/>
知其不慍而發謗罵者幾希矣况能自責日夜以為愧<lb/>
乎瑩中之所以超絶古今特立獨行而不顧非偶然也<lb/>
瑩中為都司上會子宣論日録書云目今觀之成哀之<lb/>
世使大臣之門有負恩之士則漢之宗社未至危亡然<lb/>
則為大臣者不欺其君盡忠之士亦安忍負其門哉如<lb/>
<pb n="KR3a0037_WYG_003-12a"/>
此等語皆足以立懦夫之志矣其後上吕吉甫書列子<lb/>
有言世以生人為行人則死人為歸人矣行而不知歸<lb/>
失家者也此禦寇未了之語生死無時而不一四大無<lb/>
時而不離何待死乃為歸乎其生也心歸其死也形化<lb/>
歸而待化復何俟於言哉其精識逺見殆過古人此蓋<lb/>
誘吉甫使之為善老子所謂常善救人者也<lb/>
高郵守晁仲約有大賊過城下欲攻城守醵民金與賊<lb/>
賊乃去范文正公富鄭公同在政府鄭公建議守不能<lb/>
<pb n="KR3a0037_WYG_003-12b"/>
死守乃以金與賊失節當誅范公以為守能醵金却賊<lb/>
為有功縱不欲賞安可誅耶既退富公慍曰方今患法<lb/>
不舉方欲舉法而多方沮之何以整衆范公密告云祖<lb/>
宗以來未嘗輕殺臣下此盛德之事奈何輕壞之且吾<lb/>
與公在此同寮之間同心者幾人雖上意亦未定也而<lb/>
輕道人主以殺戮臣下他日手滑雖吾輩亦未敢自保<lb/>
也富公曰聞高郵人欲食守肉范公曰高郵守既能為<lb/>
民却賊民感戴之不暇豈有欲食守肉之理仁廟卒從<lb/>
<pb n="KR3a0037_WYG_003-13a"/>
范公議明日富公稱疾不出仁廟問宰執富弼何以不<lb/>
出范曰必是為爭高郵事上曰富弼非卿門人耶范曰<lb/>
富弼雖與臣相知然弼為人守義不回心不安者不肯<lb/>
從也此正是弼好處上曰此却是卿好處後范富俱罷<lb/>
政富以事召至京師譖之者甚衆或以為富公有不臣<lb/>
之意至京城不得見者累日富公甚恐懼且悔建議高<lb/>
郵之非歎曰范六丈真聖人與吾淺見不同<lb/>
滎陽公嘗榜文中子數語於家中壁上云子之室酒不<lb/>
<pb n="KR3a0037_WYG_003-13b"/>
絶注云用有節禮不缺也<lb/>
周恭叔行已嘗言見吕與叔博士説必有事焉而勿正<lb/>
心勿忘勿助長也浩然之氣充塞天地雖難得而言非<lb/>
虚無也必有事焉但正其名而取之則失之矣又不可<lb/>
忘之也忘之者不芸苗者也正其名而取之者非苗者<lb/>
也<lb/>
伊川先生嘗言成王不當賜魯以天子禮樂使周公在<lb/>
必不受也故曰魯之郊禘非禮也周公其衰矣後世儒<lb/>
<pb n="KR3a0037_WYG_003-14a"/>
者以為周公能為人臣所不能為之功故賜人臣不得<lb/>
用之禮樂此尤傷教害義也為人臣如周公始可故曰<lb/>
不以舜之所以事堯事君不敬其君者也<lb/>
范正平子夷堯夫丞相之子賢者也能世其家嘗言其<lb/>
家家學不卑小官居一官便思盡心治一官之事只此<lb/>
便是學聖人也若以為州縣之職徒勞人爾非所以學<lb/>
聖人也<lb/>
周恭叔又説先生教人為學當自格物始格物者窮理<lb/>
<pb n="KR3a0037_WYG_003-14b"/>
之謂也欲窮理直須思始得思之有悟處始可不然所<lb/>
學者恐有限也恭叔又言隂陽不測之謂神<hi>橫渠先生云兩在故</hi>
<hi>不測</hi>仁者見之謂之仁知者見之謂之知然則聖人之道<lb/>
仁知者皆不能測也一隂一陽之謂道仁且知夫子所<lb/>
以既聖也乾坤之於易猶隂陽之於道仁知之於聖也<lb/>
故曰乾坤其易之縕耶乾坤成列而易立乎其中矣乾<lb/>
坤毁則無以見易易不可見則乾坤或幾乎息矣<lb/>
李君行先生説武王數紂之罪曰郊社不修宗廟不享<lb/>
<pb n="KR3a0037_WYG_003-15a"/>
歴觀諸書皆以郊對社蓋郊者所以祭天社者所以祭<lb/>
地也南郊北郊五帝之類皆出於周禮聖人書中不見<lb/>
也嚴父配天之禮蓋始自周公若自古有之則孔子何<lb/>
得言則周公其人也列爵惟五分土惟三蓋至周始定<lb/>
若夏商以前俱如此則書為妄也因言吾徒學聖人者<lb/>
當自用意看易詩書春秋論語孟子孝經而已中心既<lb/>
有所主則散看諸書方圓輕重之來必為規矩權衡所<lb/>
正也又言史書尚可最是莊老讀時大段害道<lb/>
<pb n="KR3a0037_WYG_003-15b"/>
萬物皆備於我矣反身而誠富有之大業至誠無息日<lb/>
新之盛德也<lb/>
田腴誠伯嘗説他用心多使氣勝心毎心有所不善者<lb/>
常使氣勝之且云自知如此未得為善也<lb/>
誠伯又言讀書須是盡去某人説某人説之心然後經<lb/>
可窮矣<lb/>
李君行先生學問以去利欲為本利欲去則誠心存矣<lb/>
李君行先生説年二十餘時見安退處士劉師正解春<lb/>
<pb n="KR3a0037_WYG_003-16a"/>
秋文字甚愛之從他觀其文他亦不惜也後於楚州聚<lb/>
學他一日見訪問曰李君在此何欲答曰為大人令去<lb/>
應舉令及第後歸今次以朞服礙却欲且就此處修學<lb/>
以俟後次應舉也劉曰不然夫不可得而久者在父母<lb/>
之左右也君行於是便歸鄉然則劉師正者君行之師<lb/>
與又云嘗語君行今之人所以為學者某却不會如此<lb/>
為學<lb/>
徐仲車先生少年時為母置膳先過一賣肉家中心欲<lb/>
<pb n="KR3a0037_WYG_003-16b"/>
買他肉遂先於市中買他物而别路於歸途為順且亦<lb/>
有賣肉者因自念言心中已許買他家肉若捨而之他<lb/>
能不欺心乎遂迂道買肉而歸且云已之行信自此始<lb/>
也又言少年時逐日以衫帽揖母一日當見貴官乃用<lb/>
幞頭襴衫因自念言天下之尊無逾父母今反不若見<lb/>
貴官自明日以幞頭襴衫往揖母焉家人之見者莫不<lb/>
笑之既久亦不笑也且云巳之行敬自此始也<lb/>
徐仲車見門人多於空中書一正字且云於安定處得<lb/>
<pb n="KR3a0037_WYG_003-17a"/>
此一字亦用不盡<lb/>
徐仲車説以信解誠不能盡誠至誠無息信豈能盡之<lb/>
乎<lb/>
伊川先生嘗説楊子雲云聖人之言逺如天賢人之言<lb/>
近如地是不然也當為他易數字曰聖人之言其逺如<lb/>
天其近如地其逺者須謂之逺其近者須謂之近也<lb/>
范辯叔説今太學長貳博士居此住者皆利於養資考<lb/>
求外進也為之學生者皆利於歲月而應舉也上下以<lb/>
<pb n="KR3a0037_WYG_003-17b"/>
利相聚其能長育人才乎此於本亦已錯了更不須言<lb/>
也<lb/>
田誠伯説仲弓問子桑伯子子曰可也簡仲弓未以為<lb/>
然也乃曰居敬而行簡以臨其民不亦可乎居簡而行<lb/>
簡無乃太簡乎子曰雍之言然仲弓未以聖人之言為<lb/>
然而問之而聖人以仲弓之言為然也學聖人者如仲<lb/>
弓可也且云見君行如此説<lb/>
誠伯説公羊不知聖人之意也故其立言多傷教害義<lb/>
<pb n="KR3a0037_WYG_003-18a"/>
至如母以子貴子以母貴及人臣無將將則必誅此二者<lb/>
尤甚至令西漢時尊崇丁傳及誅大臣以為將謀惡者<lb/>
蓋用公羊之説也其為天下後世害甚矣<lb/>
李朴先之説臨離洛時請教於先生先生言當養浩然<lb/>
之氣語先之云觀張子厚所作西銘能養浩然之氣者<lb/>
也<lb/>
先之説以舉業育人才不知要作何使用<lb/>
誠伯説近世學者恐無有如橫渠先生者也正叔其次<lb/>
<pb n="KR3a0037_WYG_003-18b"/>
也又云向日因看正蒙書似有箇所得處又云每見與<lb/>
叔中庸解便想見其為人由是觀之誠伯師橫渠也<lb/>
劉元承元禮嘗師事伊川説紀侯大去其國大者紀侯<lb/>
之名也齊師未入境而已去之則罪不在齊侯也故不<lb/>
書齊侯焉又見伊川先生説仲尼曰惜乎出境乃免須<lb/>
終身不反始可免罪<lb/>
宿州高朝奉説他師事伊川先生嘗見先生説義者宜<lb/>
也知者知此者也禮者節文此者也皆訓詁得盡惟仁<lb/>
<pb n="KR3a0037_WYG_003-19a"/>
字古今人訓詁不盡或以謂仁者愛也愛雖仁之一端<lb/>
然喜怒哀懼愛惡欲情也非性也故孟子云仁者人也<lb/>
樂文仲説眉浩學士事亦好常見人寫字不端正必須<lb/>
勸戒之或人問之曰每事無不端正則心自正矣<lb/>
陳正端誠説王輔嗣王介甫有大段不通處須要説應<lb/>
故也田明之説易所以尤多過者須要説無應故也易<lb/>
中自説上下敵應剛柔相應之類甚多豈得謂之無應<lb/>
但不可執定耳<lb/>
<pb n="KR3a0037_WYG_003-19b"/>
又説邵堯夫先生説孟子雖不説易然精於易者也且<lb/>
云能説可以仕則仕可以止則止及禹稷顔子易地則<lb/>
皆然非精於易豈及此乎<lb/>
李君行説他每日常多只讀易書詩春秋孝經間讀孟<lb/>
子<lb/>
田明之説他常只讀易論語孟子老子楊子如莊子未<lb/>
暇讀也<lb/>
呉叔揚紹聖中嘗説世人多欲勝於學故無所不為惟<lb/>
<pb n="KR3a0037_WYG_003-20a"/>
陳瑩中學勝於欲故有所不為且云瑩中今諸公非不<lb/>
知他但不可得而用也<lb/>
又説字説詩字從言從寺詩者法度之言也説詩者不<lb/>
以文害辭不以辭害志惟詩不可拘以法度若必以寺<lb/>
為法度則侍者法度之人峙者法度之山痔者法度之<lb/>
病也古之置字者詩也峙也侍也痔也特以其聲相近<lb/>
取耳<lb/>
又説今之學者必要一其説是不知聖人之意也无妄<lb/>
<pb n="KR3a0037_WYG_003-20b"/>
之往何之矣言无妄之世往無所之也无妄之往得志<lb/>
言无妄而往則可以得志也其言无妄之往則一其所<lb/>
以為无妄之往則異也<lb/>
任淳夫説莊子儵忽混沌之説郭象只以為者敗之解<lb/>
之則解經者何用多言<lb/>
范子夷説其祖作外任官時與京中人書居京慎勿竊<lb/>
論曲直不同任言官時取小名受大禍因言吾徒相見<lb/>
正當論行已立身之事耳<lb/>
<pb n="KR3a0037_WYG_003-21a"/>
又説仲尼聖人也才作陪臣顔子大賢也簞食瓢飲後<lb/>
之人不及孔子顔子逺矣而常嘆仕宦不達何愚之甚<lb/>
若能以自己官爵比方孔顔僥倖甚矣<lb/>
又説凡人為事須是由衷方可若矯飾為之恐不免有變<lb/>
時任誠而已雖時有失亦不覆藏使人不知但改之而已<lb/>
李君行田明之俱説讀書須是不要看别人解者聖人<lb/>
之言易曉看傳解則愈惑矣田誠伯説不然須是先看<lb/>
古人解説但不當有所執擇其善者從之若都不看不<lb/>
<pb n="KR3a0037_WYG_003-21b"/>
知用多少工夫方可到先儒見處也<lb/>
陳端誠説易須是説到可行處始可<lb/>
陳瑩中説書曰惟彼陶唐有此冀方今失厥道亂其紀<lb/>
綱蓋堯授舜舜授禹禹授啓三聖一賢相繼未始失道<lb/>
也至太康失邦故上推陶唐而云今失厥道自堯至太<lb/>
康百二十年矣<lb/>
又説大舜有大焉善與人同舍己從人樂取於人以為<lb/>
善自耕稼陶漁以至為帝無非取於人者取諸人以<lb/>
<pb n="KR3a0037_WYG_003-22a"/>
為善是與人為善者也故君子莫大乎與人為善夫能<lb/>
如是故能養其大體而為大人故能格君心之非而使<lb/>
天下利見故能言動以為法則後之人急急然唯欲已<lb/>
為是也恐其畔己以利誘之以害敺之天下終不以為<lb/>
然而自以為過天下何愚之甚<lb/>
又説安而行之聖人也自非聖人皆利而行之者也何<lb/>
也欲遷善逺罪是利於善也欲忠於君是利於忠也欲<lb/>
孝於父是利於孝也其餘皆然今之學者不能見其近<lb/>
<pb n="KR3a0037_WYG_003-22b"/>
者小者而妄意談其大者逺者故終汗漫而無成也<lb/>
陳瑩中説學者非獨為己而已也將以為人也自王介<lb/>
甫解經止尚高論故使學者棄民絶物管仲晏嬰霸者之<lb/>
佐一也桓公殺公子糾管仲不能死有三歸反坫官事<lb/>
不攝可謂違禮之極矣崔杼弑君晏子從容於其間成<lb/>
禮而後去可謂有節矣然孔子之稱晏子則曰善與人<lb/>
交久而敬之而已及稱管仲則曰如其仁如其仁豈不<lb/>
以管仲功及天下所濟者廣而晏子獨善其身而已哉<lb/>
<pb n="KR3a0037_WYG_003-23a"/>
又説隂陽災異之説雖儒者不可泥此亦不可全廢王<lb/>
介甫不用此若為政依介甫之意是不畏天者也<hi>已上皆紹</hi>
<hi>聖中語</hi>
前邵倅呉朝奉説近世士大夫太不以節操為事因説<lb/>
與他立節非一朝一夕所能為蓋在平日之所養也他<lb/>
甚然之時李自明在坐云此事閑時説時甚易在於臨<lb/>
事時要執得定耳因言昔人有自諫官以言事被責時<lb/>
兼判國子監乃與諸生往賀焉蓋嘉祐以前以言事被<lb/>
<pb n="KR3a0037_WYG_003-23b"/>
責為榮也既見顔色慘沮殆不能説話昔人尚如此他<lb/>
人未易能也呉因言自小讀書用得工夫不正當立節<lb/>
非素養不能若學得不正則所養亦非也<lb/>
陳瑩中又説學者非止讀誦語言撰綴文詞而已將以<lb/>
求吾之放心也故大畜之卦曰君子以多識前言往行<lb/>
以畜其德所謂識者識其是非也識其邪正也夫如是故<lb/>
能畜其德所以言天在山中者前言往行無有紀極故<lb/>
取天之象焉<lb/>
<pb n="KR3a0037_WYG_003-24a"/>
瑩中説今有人曰仕宦顯達者使天下謂之賢人則不<lb/>
可使天下謂之不賢人則可矣使天下謂之賢人是自<lb/>
取其善而歸過於其君也使天下謂之不賢是自取其<lb/>
惡而歸美於其君也曰是不然此乃李斯分謗之説也<lb/>
不能盡受其惡名使惡名不及於君是李斯而已何况<lb/>
天下謂之不賢未必不為其君之累也<lb/>
又説范子思所知所守過於其兄范氏家學便有使處<lb/>
又説孔子以柔文剛故内有聖德而外與人同也孟子<lb/>
<pb n="KR3a0037_WYG_003-24b"/>
以剛文剛故自信其道而不為人屈也衆人以剛文柔<lb/>
故色厲而内荏也却説與他楊子之書唯是説到孟子<lb/>
之書如自得之發於面平旦之氣養浩然之氣之類皆<lb/>
自得處孔子則并自得處亦無<lb/>
又説學者非特習於誦數發於文章而已將以學古人<lb/>
之所為也自荆公之學興此道壞矣<lb/>
又説凡欲解經必先反諸其身而安措之天下而可行<lb/>
然後為之説焉縱未能盡聖人之心亦庶幾矣若不如<lb/>
<pb n="KR3a0037_WYG_003-25a"/>
是雖辭辯通暢亦未免乎鑿也今有語人曰冬日飲水<lb/>
夏日飲湯何也冬日隂在外陽在内陽在内則内熱故<lb/>
令人思水夏日陽在外隂在内隂在内則内寒故令人<lb/>
思湯雖甚辯者不能破其説也然反諸其身而不安也<lb/>
措之天下而不可行也嗚呼學者能如是用心豈曰小<lb/>
補之哉<lb/>
莊子曰道之真以治身其緒餘土苴以治天下國家曰<lb/>
是不然禮記曰誠者非獨成已也將以成物也我之所<lb/>
<pb n="KR3a0037_WYG_003-25b"/>
得者不能盡推於人非聖人之道也但行之一身有先<lb/>
後耳孟子曰窮則獨善其身達則兼善天下方其窮也<lb/>
獨善一身之道乃兼善天下之道及其達也兼善天下<lb/>
之道乃獨善一身之道也施於一身而非有餘也施於<lb/>
天下而非不足也是之謂聖人之道學聖人者不能以<lb/>
孔子孟子為心而專以莊周為我之書為説烏在其學<lb/>
聖人也<lb/>
瑩中説為學日益為道日損尋常人便説作兩事失之<lb/>
<pb n="KR3a0037_WYG_003-26a"/>
逺矣蓋語學則益道則損二卦未嘗偏廢也所損者懲<lb/>
忿窒慾所益者見善則遷有過則改也若用此説方始<lb/>
可行不然則虚語也又云胡先生在邇英講損益卦專<lb/>
以損上益下損下益上為説<lb/>
　<lb/>
　<lb/>
　<lb/>
　<lb/>
<pb n="KR3a0037_WYG_003-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　童䝉訓卷下<lb/>
</p>
<p>
</p>
  </div>
<div> <lb/>
    <p>
<pb n="KR3a0037_WYG_004-1a"/>
　昉兒時侍鄉長老嘗從旁竊闚所謂吕氏童䝉訓者<lb/>
　其間格言至論粗可記者一二稍長務鑽<hi>闕</hi>舉子業<lb/>
　而親舊几案上亦不復有此<hi>闕</hi>矣世道之升降於此<lb/>
　可占也客授金華太守丘公先生語次及之且曰昔<lb/>
　先公每以訓子姪某初在傅日誦習焉將求善本刻<lb/>
　之學宫或太史祠中使流布於世昉因從臾成之曰<lb/>
　書出於吕氏刻於祠堂宜也會公有民曹之命迺出<lb/>
　錢五萬以從初約吕兄巽<hi>闕</hi>　　家所臧本最為精<lb/>
<pb n="KR3a0037_WYG_004-1b"/>
　密前此長沙郡龍溪學皆嘗鋟木而譌舛特甚丘公<lb/>
　所誦習者未知何所從得也初舍人吕公以正獻長<lb/>
　孫逮事元祐遺老與諸名勝游淵源所漸者逺<hi>闕</hi>
　轉徙流落之餘中原文獻與之俱南<hi>闕</hi>即疇昔所聞<lb/>
　見者輯為是編倉部既手寫而臧之巽伯又是正而<lb/>
　刋之庶幾可以傳矣書之所載自立身行已讀書取<lb/>
　友撫世醻物仕州縣立朝廷綱條本末皆有稽据大<lb/>
　要欲學者反躬抑志循序務本切近篤實不累於虚<lb/>
<pb n="KR3a0037_WYG_004-2a"/>
　驕不騖於高逺由成已以至成物豈特施之童蒙而<lb/>
　已哉雖推之天下國家可也巽伯屬記始末因輙附<lb/>
　所聞於其後是亦丘公之志焉爾公名壽雋字真長<lb/>
　文定公之嫡長子云嘉定乙亥中秋日四明樓昉謹<lb/>
　書<lb/>
　<lb/>
　<lb/>
　<lb/>
<pb n="KR3a0037_WYG_004-2b"/>
　<lb/>
　<lb/>
　<lb/>
　<lb/>
　<lb/>
　<lb/>
　童䝉訓䟦<lb/>
</p>
<p>
</p>
  </div>
        </body>
</text>\m</TEI>
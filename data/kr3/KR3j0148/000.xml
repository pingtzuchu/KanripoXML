<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>蠡海集</head>
    <p>
<pb n="KR3j0148_WYG_000-1a"/>
欽定四庫全書　　　　子部十<lb/>
　蠡海集　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案蠡海集一卷舊本題宋王逵撰考宋有<lb/>
　　　　三王逵其一王逵不知何許人仁宗時官江<lb/>
　　　　南西路轉運使調淮南轉運使包拯連具七<lb/>
　　　　章彈之具載拯奏議中極斥其貪鄙酷虐似<lb/>
　　　　非能著書之人其一王逵濮陽人天禧三年<lb/>
<pb n="KR3j0148_WYG_000-1b"/>
　　　　進士官刑部郎中其所著作惟吕希哲雜記<lb/>
　　　　載其贈蔡襄詩一首阮閲詩話總龜載其詠<lb/>
　　　　酒帘一聨不聞更有此書其一王逵淄州人<lb/>
　　　　建炎中知徐州王復之孫紹興中太僕丞王<lb/>
　　　　佾之子其所著作惟蘆浦筆記載送田鄂詩<lb/>
　　　　一首亦不聞有此書此書中論脈一條稱七<lb/>
　　　　表八裏九道計二十四見之于叔和脈訣是<lb/>
　　　　熙寧間書也前王逵不得見論百刻一條稱<lb/>
<pb n="KR3j0148_WYG_000-2a"/>
　　　　趙縁督又有一説是至元以後書也王逵後<lb/>
　　　　亦不得見又安得而引之耶考明黄姬水貧<lb/>
　　　　士𫝊載王逵錢塘人足一跛家極貧無以給<lb/>
　　　　朝夕因賣藥復不繼又市卜博究子史百家<lb/>
　　　　客至輙談今古不休人知其辨博每以疑難<lb/>
　　　　質之無不口應列其人于張介福之後王賓<lb/>
　　　　之前蓋洪武永樂間人作是書者必此王逵<lb/>
　　　　商維濬刻稗海時未及詳考誤以為宋王逵<lb/>
<pb n="KR3j0148_WYG_000-2b"/>
　　　　也其學蓋出于邵子其書亦規摹觀物外篇<lb/>
　　　　分天文地理人身庶物厯數氣候鬼神事義<lb/>
　　　　八門皆即數究理推求天地人物之所以然<lb/>
　　　　雖頗穿鑿而亦時有精義世稱二十畨花信<lb/>
　　　　風楊慎丹鉛録引梁元帝之説别無出典殆<lb/>
　　　　由依托其説亦參差不合惟此書所列最有<lb/>
　　　　條理當必有所受之云乾隆四十二年九月<lb/>
　　　　恭校上<lb/>
<pb n="KR3j0148_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
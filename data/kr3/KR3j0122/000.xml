<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>澗泉日記目録</head> <lb/>
    <p>
<pb n="KR3j0122_WYG_000-1a"/>
欽定四庫全書　　　　　子部十<lb/>
　澗泉日記　　　　　　　雜家類三<hi>雜説之屬</hi>
　　提要<lb/>
　　　　<hi>臣</hi>等謹案澗泉日記三卷宋韓淲撰淲字仲<lb/>
　　　　止澗泉其號世居開封南渡後其父流寓信<lb/>
　　　　州因𨽻籍於上饒陶宗儀説郛載此書數條<lb/>
　　　　題曰宋虎撰葢傳刻訛脱江西通志作韓琥<lb/>
　　　　厲鶚宋詩紀事又作韓㴲考淲兄名沆弟名<lb/>
<pb n="KR3j0122_WYG_000-1b"/>
　　　　濟皆連水旁則其名從水不從玉作琥為誤<lb/>
　　　　又考説文㴲水名徐鉉注急移切别無他義<lb/>
　　　　又淲水流貎即詩滮池之滮徐鉉音皮彪切<lb/>
　　　　則名取流而字取止於義為協作㴲亦誤也<lb/>
　　　　淲宋史無傳仕履始末無考惟戴復古石屏<lb/>
　　　　集有挽韓仲止詩云雅志不同俗休官二十<lb/>
　　　　年隠居溪上宅清酌澗中泉慷慨商時事淒<lb/>
　　　　涼絶筆篇三篇遺稿在當竝史書傳自注云<lb/>
<pb n="KR3j0122_WYG_000-2a"/>
　　　　時事驚心得疾而卒作所以商山人所以桃<lb/>
　　　　源人所以鹿門人三詩葢絶筆也知淲乃遭<lb/>
　　　　逢亂世坎坷退居賫志以殁之士矣是書宋<lb/>
　　　　史藝文志不著録無從知其卷帙之舊今以<lb/>
　　　　散見永樂大典中者裒合排次勒為三卷約<lb/>
　　　　略以次相從其有闗史事者居前品評人物<lb/>
　　　　者次之考證經史者又次之品定詩文者又<lb/>
　　　　次之雜記山川古蹟者又次之雖未必盡復<lb/>
<pb n="KR3j0122_WYG_000-2b"/>
　　　　其舊然亦粲然可觀矣考東南紀聞載淲清<lb/>
　　　　髙絶俗不妄見貴人亦不妄受餽遺其人品<lb/>
　　　　學問既具有根柢又參政韓億之裔吏部尚<lb/>
　　　　書韓元吉之子其親串亦皆當代故家如東<lb/>
　　　　萊吕氏之類故多識舊聞不同勦説所記明<lb/>
　　　　道二年明肅太后親謁太廟事可證石林燕<lb/>
　　　　語之誤大觀四年四月命禮部尚書鄭允中<lb/>
　　　　等修哲宗正史事亦可補史傳之遺其他議<lb/>
<pb n="KR3j0122_WYG_000-3a"/>
　　　　論率皆精審在宋人説部中固卓然傑出者<lb/>
　　　　也乾隆四十六年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0122_WYG_000-4a"/>
欽定四庫全書<lb/>
　澗泉日記目録<lb/>
　　卷上<lb/>
　　　　五十條<lb/>
　　卷中<lb/>
　　　七十三條<lb/>
　　卷下<lb/>
　　　　七十五條<lb/>
</p>
<p>
</p>
  </div>
</body>
</text>
</TEI>
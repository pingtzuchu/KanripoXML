<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>讀書偶記卷三</head> <lb/>
    <p>
<pb n="KR3a0118_WYG_003-1a"/>
欽定四庫全書<lb/>
　讀書偶記卷三<lb/>
　　　　　　　　　　　　副都御史雷鋐撰<lb/>
克己即所以變化氣質復禮即復性功夫葢天命之性<lb/>
本純粹至善落到氣質則目之於色耳之於聲之類凡<lb/>
物欲之累皆己之氣質引之是謂身之私欲也克己者<lb/>
克去其身之私欲也此身之私欲雖克未能事事恰好便<lb/>
是性分虧欠處禮者天則也不言理而言禮朱子所謂<lb/>
<pb n="KR3a0118_WYG_003-1b"/>
先王制禮原是畫出個天理與人規矩可慿據故復性<lb/>
功夫即在日用動靜合乎禮而已<lb/>
克己之己字即人心之私也復禮則道心為主人心聽<lb/>
命矣但曰己曰禮皆就身上説故下以視聽言動為目<lb/>
皆靠身上實地的功夫然非心作主宰如何非禮處能<lb/>
克之故學者必提醒此以治其身朱子注云非至明不<lb/>
能察其幾非至健不能致其決即惟精惟一之謂也<lb/>
克己之至便到無我地位人只為拘於形骸之私要討<lb/>
<pb n="KR3a0118_WYG_003-2a"/>
便宜受用遂至徇人欲而滅天理然只言克己又恐人<lb/>
外形骸而不知所以踐其形故又曰復禮克己復禮一<lb/>
串説猶曰克己以復禮下文言非禮勿視聽言動克己<lb/>
也而復禮即在其中克己復禮到盡頭處所謂聖人形<lb/>
骸雖是人其實只一團天理矣孔子從心所欲不踰矩<lb/>
孟子言動容周旋中禮是也<lb/>
仲弟問敬義與知行何所屬曰敬者所以立知行之本<lb/>
也義兼精義集義知行皆統是矣又問程子云敬以直<lb/>
<pb n="KR3a0118_WYG_003-2b"/>
内義以方外仁也曰聖人教仲弓出門如見大賓使民<lb/>
如承大祭敬也己所不欲勿施於人恕也己所不欲不<lb/>
可施於人之裁制處即義也又問敬義二字於克己復<lb/>
禮何如曰克己不是空空克得敬勝怠義勝欲此克己<lb/>
之實功也敬以直内而無斯須之不敬義以方外而無<lb/>
纖毫之不義則復禮不外是矣問涵養吾一曰一者不<lb/>
貳之名也雜則貳欲則雜故周子曰一者無欲也葢純<lb/>
乎天理而已矣純乎天理則誠矣故朱子又曰一者誠<lb/>
<pb n="KR3a0118_WYG_003-3a"/>
也其涵養功夫亦不外敬義得之敬者主一無適所以<lb/>
涵養本原固不待言義則錯綜變化裁制合宜事有萬<lb/>
殊而無不協於一矣曾子明明為夫子之一貫下注脚<lb/>
曰忠恕今人或乃舍却忠恕别覔一貫何也朱注聖人<lb/>
之心一理渾然即忠也汎應曲當用各不同即恕也體<lb/>
之一即千萬箇恕總是一箇忠也曾子説出忠恕二字<lb/>
是信得夫子之道便是平日明明白白教學者的但夫<lb/>
子是大本大原自然流貫出來學者須就強恕功夫造<lb/>
<pb n="KR3a0118_WYG_003-3b"/>
上去其實所以能強恕者即忠也是謂徹上徹下程朱<lb/>
恐人淺看忠恕二字不見是夫子之一貫故推上天地<lb/>
之至誠無息萬物各得其所令人融會此理白文曾子<lb/>
口中却正就學者功夫上指㸃不如此認真便易支離<lb/>
一字以誠言以仁言俱只是此一誠以心之實理言仁<lb/>
以心之生理言實理即生理豈有二乎一貫二字以忠<lb/>
恕言以敬義言以中和言以誠明言俱見得體用一原<lb/>
處其源頭是從天命之性率性之道來聖人非有加於<lb/>
<pb n="KR3a0118_WYG_003-4a"/>
本分之外也<lb/>
中庸三達德説所以行之者一也九經又説所以行之<lb/>
者一也即一以貫之之道大德敦化小德川流溥博淵<lb/>
泉而時出之更分明畫出箇一以貫之來<lb/>
大學明明德功夫精一二字盡之中庸致中和功夫敬<lb/>
義二字盡之<lb/>
陳對初先生為少司成時一日詢及亦足以發亦字何<lb/>
著落或舉唐荆川文愚則疑其不足以發句曰非也亦<lb/>
<pb n="KR3a0118_WYG_003-4b"/>
字對違字不對愚字大凡有問難則有發明囘之不違<lb/>
疑其不足以發矣退而省其私亦足以發是他人之發<lb/>
也以口囘之發也以身夫豈真愚也哉語氣是如此<lb/>
顧小厓前輩云陰陽氣也一陰一陽乃道也若陰陽即<lb/>
道非不貳矣象山與朱子辨無極辨陰陽滔滔汨汨動<lb/>
以千言俱是強辨信通書而不信太極圖説可謂鈍矣<lb/>
按此言令象山亦當心折<lb/>
梁邨師嘗言儉與吝霄壤懸隔儉者薄於自奉吝者薄<lb/>
<pb n="KR3a0118_WYG_003-5a"/>
於待人<lb/>
望溪師言人子居喪三年不内寢不飲酒食肉名為士<lb/>
大夫有未能行者今既知之追悔不及却有補行之法<lb/>
每値親忌辰之月執行一月此心隱痛如居喪時則其<lb/>
性行必不浮薄此躬行最切要處<lb/>
高淳張彝嘆名自超窮經篤行望溪師之執友也彝嘆<lb/>
死師三月不入内寢或疑為過禮師曰若不如此平日<lb/>
之交皆偽情矣<lb/>
<pb n="KR3a0118_WYG_003-5b"/>
朱子嘗謂吾輩於貨色兩關打不透便更無話可説此<lb/>
須痛加深省而克治之危哉<lb/>
凢講學之功固為切要然言語太纏繞亦徒擔擱行之<lb/>
不力歸咎於知之未真夫知之未真容有毫釐千里之<lb/>
謬然理欲義利之大端如黑白冰炭之判然無難知者<lb/>
却難立得脚定其勝負消長只在一念之間朱子曰養<lb/>
其全於未發之前察其幾於將發之際善則擴而充之<lb/>
惡則克而去之其亦如是而已矣<lb/>
<pb n="KR3a0118_WYG_003-6a"/>
理之在心與在物直是徹内徹外故曰顯微無間程子<lb/>
纔明彼即曉此之語亦不得已下彼此二字耳其實絶<lb/>
無彼此之隔思至此不覺手舞足蹈姚江詆朱子論格<lb/>
物為求理於外物者真面牆之見也<lb/>
李中孚先生篤學力行近世罕比其書多汨於姚江之<lb/>
説其畫一○下分善惡兩門分明是無善無惡心之體<lb/>
有善有惡意之動然其自作功夫與教人入門必從改<lb/>
過自新始豈不切實可師法乎<lb/>
<pb n="KR3a0118_WYG_003-6b"/>
李穆堂先生論配義與道云道與義必用氣配者當就<lb/>
人之身心言之心之裁制為義身所踐履為道未嘗集<lb/>
義養氣之人自反不縮嘗有心知其事之是非而不敢<lb/>
斷者氣不足以配義也亦有心能斷其是非而身不敢<lb/>
行者氣不足以配道也如此分配道義于氣之為用極<lb/>
為親切<lb/>
憶余同年友任宗丞翼聖云予私淑諸人也孟子未<lb/>
親受業於子思私淑諸人不止一人故不著其姓名葢<lb/>
<pb n="KR3a0118_WYG_003-7a"/>
即本夫子焉不學之意當時如子思所傳及所聞於公<lb/>
明儀公明高之類皆是也<lb/>
汪堯峯魏和公皆引郫人簡氏之説辨揚雄未嘗仕莽<lb/>
大畧謂傳言雄作符命投閣年七十一天鳳五年卒考<lb/>
雄至西京年四十餘自成帝建始改元至天鳳五年計<lb/>
五十年以五十合四十餘不將百年乎則傳言七十一<lb/>
者恐誤據桓譚新論雄作甘泉賦夢腸出收而納之明<lb/>
日遂卒成帝祀甘泉在永始四年謂雄卒是時恐亦未<lb/>
<pb n="KR3a0118_WYG_003-7b"/>
然就法言考之莽之號安漢公也在平帝元始間法言<lb/>
稱漢公且云漢興二百一十載自高帝至平帝正値其<lb/>
數則雄年七十一卒當在平帝末雄仕厯成哀平故稱<lb/>
三世不徙官若復仕莽詎止三世哉以是知雄決無為<lb/>
莽大夫及投閣美新之事云　余友蔡次明駁之云按<lb/>
漢書孝成帝時客有薦雄文似相如者上方祀甘泉召<lb/>
雄待詔承明之庭正月從上甘泉還奏甘泉賦班固贊<lb/>
曰雄自序年四十餘自蜀來京師大司馬王音薦雄待<lb/>
<pb n="KR3a0118_WYG_003-8a"/>
詔歲餘奏羽獵賦幸甘泉為永始四年事長楊校獵為<lb/>
元延二年事則雄之待詔承明當在永始三四年也雄<lb/>
年四十餘官京師亦烏知其為四十九與四十一耶若<lb/>
以四十一當永始四年事則天鳳五年卒適當七十一<lb/>
歲安得從建始改元算至天鳳五年疑近百歲乎雄仕<lb/>
厯成哀平三世不徙官非謂雄厯官止三世也且當莽<lb/>
時雄已為大夫豈得云不徙官乎孟堅作史去雄歿纔<lb/>
四十餘年不應錯謬如是紫陽千秋直筆特書莽大夫<lb/>
<pb n="KR3a0118_WYG_003-8b"/>
豈其以訛傳訛漫不詳考誣千古之是非哉桓譚新論<lb/>
則無稽之言不足辨也<lb/>
乙丑中秋前一日同年友陳可齋寄到方望溪師病中<lb/>
與之札云知老生志事者莫如貫一與賢天幸兩賢並<lb/>
為<lb/>
聖主所特知望重自砥朂為國家擔當世教為天地保<lb/>
䕶生民各竭力所能致以歸潔其身並告同學諸君子<lb/>
平昔不病老生為迂闊者此札閲過即確寄貫一鋐捧<lb/>
<pb n="KR3a0118_WYG_003-9a"/>
讀之下寸衷傍徨唯深自愧奮誓不作一虧心之事以<lb/>
負期望至於力小任重則當自揣分量以為進退也<lb/>
易中先甲三日後甲三日先庚三日後庚三日諸説紛<lb/>
紜今得之少宗伯秦味經云甲者數之首造事之端也<lb/>
當蠱之時事已壞亂治蠱之道在於造始故取於甲先<lb/>
三日者辛壬癸也終而將始也後三日者乙丙丁也始<lb/>
而方新也天道循環否極復泰傳云終則有始是也中<lb/>
爻撰震位東有甲象庚者數之過中事之更變也巽以<lb/>
<pb n="KR3a0118_WYG_003-9b"/>
申命行事九五位居中正事當中而當變故稱庚先三<lb/>
日者丁戊己也數之過中而將更也後三日者辛壬癸<lb/>
也數之已更而將極也故曰无初有終吉中爻撰兑位<lb/>
西有庚象<lb/>
荀子言小人之學也以為禽犢子思言妄與不若棄物<lb/>
於溝壑伋雖貧不忍以身為溝壑我輩學問不為禽犢<lb/>
辭受取與不以身為溝壑否正好細自推敲<lb/>
近於同年友傅謹齋處得張楊園先生集讀之其言平<lb/>
<pb n="KR3a0118_WYG_003-10a"/>
正切實直接薛胡之脈先生諱履祥字考夫浙西桐鄉<lb/>
人曾受業於劉公念臺之門生明季學術龎雜時粹然<lb/>
一出於正陸平湖之學與之若合符節先生之言曰人<lb/>
只為貨色名勢四字敗盡一生秉彝之良人孰無之但<lb/>
是四者之中有一纏縛此身便不得直上須是斬截得<lb/>
盡方得身心浩然此語尢切中學者隱微深錮之病故<lb/>
特錄以自警<lb/>
庸庸碌碌作公卿不如山中作村學究心中浩浩無愧<lb/>
<pb n="KR3a0118_WYG_003-10b"/>
怍也憶李君卜京曾貽書云窮則抗談經濟達反空言<lb/>
性命按其事實毫無補於人世此雖以道學自命亦第<lb/>
矯於世俗之學而己似非聖人隱居求志行義達道之<lb/>
所為也此語真可作座右箴銘錄此以見良友規勸之<lb/>
益<hi>李君名鎬歸化人癸卯鄉試同榜丁巳進士</hi>
陶淵明人第知其澹然忘世沮溺一流人進之則為不<lb/>
事二姓魯仲連一流人其曰脂我名車策我名驥千里<lb/>
雖遥孰敢不至又曰古人惜寸陰念此使人懼其汲汲<lb/>
<pb n="KR3a0118_WYG_003-11a"/>
不敢自逸者何也及讀詠貧士詩曰茍得非所欽曰所<lb/>
懼非飢寒曰朝與仁義生夕死復何求嗟乎此可以得<lb/>
淵明之真矣<lb/>
高忠憲公貶揭陽尉交蕭自麓先生<hi>潮陽人</hi>先生與公書<lb/>
云工夫不密内有游思則主不一外有惰行則儀不飭<lb/>
非敬也必須内外夾持積養深厚使此心無少閒雜斯<lb/>
謂能一斯謂真敬先儒曰此心有些罅隙便走又曰學<lb/>
貴含蓄深固最忌洩漏某嘗自思只用功不密洩露太<lb/>
<pb n="KR3a0118_WYG_003-11b"/>
蚤敬為執事論之毋若某之徒老而自悔也公嘆其語<lb/>
語破的奉以書紳<lb/>
戊辰五月偶讀昌黎雜著行難篇末子之言孟軻不如<lb/>
七字刪之則立言有體文法亦悠揚不盡<lb/>
易井改邑不改井道隨地而在也无喪无得不因人為<lb/>
加損也往來井井任人取之而不盡也汔至亦未繘井<lb/>
羸其瓶凶半塗而廢者是也<lb/>
程子之言簡而該其論天地曰天地安有内外言天地<lb/>
<pb n="KR3a0118_WYG_003-12a"/>
之外便是不識天地也曰凡有氣莫非天凡有形莫非<lb/>
地曰日月陰陽發見最盛處論仁曰仁者以天地萬物<lb/>
為一體曰觀天地生物氣象曰心如穀種生之性則仁<lb/>
也滿腔子皆惻隱之心論為學功夫曰心要在腔子裏<lb/>
曰敬勝百邪曰主一之謂敬無適之謂一曰整齊嚴肅<lb/>
則心自一一則自無非僻之干曰涵養須用敬進學在<lb/>
致知曰人能克己則仰不愧俯不怍其樂可知曰無妄<lb/>
之謂誠不欺其次也曰誠則無不敬未至於誠敬而後<lb/>
<pb n="KR3a0118_WYG_003-12b"/>
能誠曰有天德便可語王道其要只在謹獨論治道曰<lb/>
人主一日之間接賢士大夫之時多親宦官宮妾之時<lb/>
少則可以涵養氣質薰陶德性曰有關雎麟趾之意然<lb/>
後可行周官之法度曰天地生一世人自足了一世事<lb/>
但恨不能盡用天下之才此其不能大治曰韓信將兵<lb/>
多多益善只是分數明論異端曰聖賢以生死為本分<lb/>
事佛之學怕生死故説不休此等精言後世豈能出其<lb/>
範圍哉戊辰五月十九日訪河間王仲退<hi>名之鋭時為助教</hi>於<lb/>
<pb n="KR3a0118_WYG_003-13a"/>
國學偶論及此因識之<lb/>
人養心之所存則與天地相通徇身之所適則與禽獸<lb/>
為類<lb/>
艮其背不獲其身為忘我非忘我也廓然大公無徇己<lb/>
之念也行其庭不見其人為忘物非忘物也物來順應<lb/>
無徇人之念也内不徇己外不徇人私欲淨盡天理流<lb/>
行靜亦定動亦定何咎之有<lb/>
咸感也憧憧往來朋從爾思動而無靜也艮止也艮其<lb/>
<pb n="KR3a0118_WYG_003-13b"/>
限列其夤厲熏心靜而無動也動而無靜靜而無動物<lb/>
也動而無動靜而無靜神也物則不通神妙萬物周子<lb/>
之言至矣哉<lb/>
己巳三月十九日病起至月餘始漸愈病中看破生死<lb/>
關人之死如土委地何所留滯何所貪戀自病愈思之<lb/>
此禪學也吾儒存順沒寧得正而斃必平日仰不愧天<lb/>
俯不怍人本分倫常毫無虧欠始克全天之所以予我<lb/>
故曾子啟手足猶曰戰戰兢兢如臨深淵如履薄冰也<lb/>
<pb n="KR3a0118_WYG_003-14a"/>
朱子曰今日學者所謂格物却無一個端緒只似尋物<lb/>
去格如齊王因見牛而發不忍之心此皆端緒也便就<lb/>
此擴充直到無一物不被其澤方是凡人各有箇見識<lb/>
不可謂他全不知如愛親敬兄以至善惡是非之際亦<lb/>
甚分曉但不推致充廣故其見識終只如此須是因此<lb/>
端緒從而窮格之未見端倪發見之時且得恭敬涵養<lb/>
有箇端倪發見直是窮格去亦不是鑿空尋物去格按<lb/>
朱子格致補傳渾言格致功效昧者遂疑舍身心而格<lb/>
<pb n="KR3a0118_WYG_003-14b"/>
天下之物為支離又疑必窮盡天下之物而後知至而<lb/>
意誠將終身無誠意之日殊不思或問中格物之本末<lb/>
先後緩急言之鑿鑿今得此條即就善端發見處窮格<lb/>
推究則致知誠意正心修身一路通透尤為分明無人<lb/>
不可用力無時不可用力若尚疑格物為繁難其亦自<lb/>
諉而自棄焉已矣<lb/>
近見朱止泉先生答友云當應事時須靜定其心不得<lb/>
擾亂一有煩躁意便是主心不定此最切余之病余每<lb/>
<pb n="KR3a0118_WYG_003-15a"/>
作札答人多草率即是煩躁因錄以自警　止泉先生<lb/>
諱澤澐寶應人用力朱子之學歿於雍正壬子余公車<lb/>
數過寶應而不知有先生其人也陋哉<lb/>
子游譏子夏之門人小子有末而無本子夏答之似教<lb/>
小子當先末而後本者其失均也天下事有本而後有<lb/>
末教小子灑掃應對進退所以收其放心養其德性即<lb/>
本也故朱子小學題辭曰以培其根以達其枝此安溪<lb/>
李先生之意可謂妙矣今由朱止泉答王豐川之言思<lb/>
<pb n="KR3a0118_WYG_003-15b"/>
之子夏未嘗與子游辨駁本末二字只説教人有先後<lb/>
有始卒因材造就不可躐等云爾初不粘着本末説然<lb/>
則子夏固未嘗先末而後本也<lb/>
小學之灑掃應對末也收其放心養其德性即本也大<lb/>
學之誠意正心本也見之威儀文辭即末也本末原分<lb/>
不得先後然樹必由根而幹而枝葉以小學大學分本<lb/>
末自當以小學為本大學即由小學而擴充以極其量<lb/>
耳<lb/>
<pb n="KR3a0118_WYG_003-16a"/>
孟子以仁義禮智為體惻隱羞惡辭讓是非為用朱子<lb/>
注太極圖説又以仁與中為用義與正為體南軒累相<lb/>
辨難今思之天之元亨利貞體也著之為春夏秋冬用<lb/>
也就元亨利貞分之則貞下起元貞又為元之體也就<lb/>
春夏秋冬分之冬氣斂藏而後春氣發舒冬又為春之<lb/>
體也朱子以仁與中為用義與正為體正如春夏發舒<lb/>
為用秋冬斂藏為體耳以靜為體以動為用程子所謂<lb/>
不專一則不能直遂不翕聚則不能發散也<lb/>
<pb n="KR3a0118_WYG_003-16b"/>
必隨事隨物處置得宜而後此心安焉事物之理與心<lb/>
之理豈有内外之分乎然必心有定主而後隨事隨物<lb/>
處置得宜則不可不明體用之説也　朱止泉先生云<lb/>
事物之理即至善之所在至善之所在即天命人心之<lb/>
本然朱子生平用力格致者惟此此與安溪文貞公所<lb/>
謂大學之格物中庸之明善孟子之知性一也皆可謂<lb/>
破的之論<lb/>
成得一人品未有不從刻勵中來仲退王君述安溪文<lb/>
<pb n="KR3a0118_WYG_003-17a"/>
貞公自言某少年時言行有大覺錯誤處深自憤恨至<lb/>
不能解輙自取手板痛自擊撾方覺心中稍安文貞公<lb/>
理解精融人只嘆其穎悟性成孰知其内自刻勵如此<lb/>
然則茍且自安未有不墮落下流者矣<lb/>
仲退又述文貞公語云不誠無物人作事纔有私欲參<lb/>
雜作得事便減分數朱子曰人心有絲毫私欲未盡皆<lb/>
足以敗事正為此也<lb/>
高忠憲公疏云人心至活倐忽之間起滅萬狀未有無<lb/>
<pb n="KR3a0118_WYG_003-17b"/>
所事事而能懸空守之者故必觀經書以求聖賢存心<lb/>
養性之道觀史鑑以求古今治亂興亡之原君子小人<lb/>
立心行事之别又必時召侍臣相與講説討論以求治<lb/>
國平天下之要如是則一日之間此心常止於義理人<lb/>
欲不得而乘之心有所止則靜心靜則氣和氣和則喜<lb/>
怒皆中節而刑罰不過其則此公為君上言之儒生之<lb/>
學豈有異乎所謂觀經書以求聖賢存心養性之道觀<lb/>
史鑑以求古今治亂興亡之原君子小人立心行事之<lb/>
<pb n="KR3a0118_WYG_003-18a"/>
别一也在儒生則親師取友以求修己治人之要其講<lb/>
習討論亦一也凡此皆致知之事然非心有定主志有<lb/>
定向能然乎用心於此而不外馳則所存自熟是涵養<lb/>
致知分不得兩截也知之真則行之果守之固知水火<lb/>
之不可蹈則必不蹈矣知穿窬之不可為則必不為矣<lb/>
人固有揺奪於利害禍福之界者知之未真也知舍生<lb/>
取義則不為利害禍福所揺奪矣是致知力行亦分不<lb/>
得兩截也公謂人心至活倐忽之間起滅萬狀未有無<lb/>
<pb n="KR3a0118_WYG_003-18b"/>
所事事而能懸空守之者此尤切要之言然則公每焚<lb/>
香靜坐坐必七日者固可不必如此懸空守之矣公疏<lb/>
又云陛下常提此心保而勿失擴而充之每事皆然今<lb/>
日如此即今日之堯舜也明日如此即明日之堯舜也<lb/>
堯舜之道至易至簡言之似迂闊行之實無難我輩即<lb/>
以責難於君者返而自責常提此心保而勿失擴而充<lb/>
之每事皆然今日如此即今日之程朱也明日如此即<lb/>
明日之程朱也程朱之道至切至近言之似迂闊行之<lb/>
<pb n="KR3a0118_WYG_003-19a"/>
實無難我輩不敢希孔子并不敢言顔孟豈不當學程<lb/>
朱乎<lb/>
此心之理即天地健順之理此身之氣即天地陰陽之<lb/>
氣此形骸軀殻亦即天地之渣滓耳渣滓有盡而理氣<lb/>
無盡是故生而必死死而必化者渣滓也理氣則與天<lb/>
地泯然無間矣<lb/>
後世不講學者愚不肖之不及講學者多賢智之過乃<lb/>
知夫子言道之不明不行己舉萬世之流弊而括之矣<lb/>
<pb n="KR3a0118_WYG_003-19b"/>
講學不必言心言性即如弟子入則孝一章切實力行<lb/>
下學而上達在其中矣<lb/>
論語中罕說心字無處非心即如弟子入則孝一章非<lb/>
心念專注能身體而力行乎後儒陸王之流弊終日説<lb/>
心心却空了盍思以顔子之穎悟夫子只教以非禮勿<lb/>
視聽言動此踐形也踐形所以盡性也徹上徹下徹内<lb/>
徹外不待他求矣<lb/>
易乾卦足包全易故文言中更互演繹不厭其詳即此<lb/>
<pb n="KR3a0118_WYG_003-20a"/>
見夫子韋編三絶之意<lb/>
地以天為主妻以夫為主臣以君為主地必承天之施<lb/>
妻必順夫之意臣必聽君之命故曰先迷後得主彖傳<lb/>
曰後順得常文言更申之曰後得主而有常得主所以<lb/>
順也以一身言之心君也百體必從心之令若心為形<lb/>
役則肆欲妄行所謂先迷失道也<lb/>
屯卦以人事言之初九如郭子儀也九五如唐肅宗也<lb/>
肅宗必建侯如郭子儀始足以濟險其自處之時地固<lb/>
<pb n="KR3a0118_WYG_003-20b"/>
小貞吉大貞凶也若一旦大易明皇之人與政豈不傷<lb/>
父之心而為大貞凶乎肅宗若有大本領必為之以漸<lb/>
轉移於不覺使明皇心中釋然而後可<lb/>
初九之磐桓六二之屯如邅如六三之君子幾不如舍<lb/>
皆勿用有攸往意葢濟險不可以輕動也<lb/>
䝉九二之包䝉納婦以尊統卑也䝉有在上者六五之<lb/>
童䝉在臣子則不可以䝉視之故變其文曰子克家<lb/>
六三獨不言䝉言勿用取女因九二納婦為言也若䝉<lb/>
<pb n="KR3a0118_WYG_003-21a"/>
則敗度敗禮不可教訓矣曰發䝉曰包䝉教者之事也<lb/>
上九曰擊䝉古之教者所以移之郊遂也<lb/>
凡客之自我速者我先有敬之之心不速之客出於意<lb/>
外况三人紛至尤易生慢敬之終吉敬心無往而或失<lb/>
以此濟險其庶㡬乎<lb/>
世人挾好勝之心以不克訟為耻唯九二九四以剛居<lb/>
柔乃能内斷於心甘讓於人用兵而不好勝此其義也<lb/>
雖然既用兵矣而不好勝毋乃晚乎所以君子貴作事<lb/>
<pb n="KR3a0118_WYG_003-21b"/>
謀始内地之撫綏外國之控制得其人得其道則兵端<lb/>
不作　輿尸當從程傳如晉邲之戰荀林父將中軍先<lb/>
縠不用命以致敗績又如唐九節度之師權不歸一是<lb/>
也若謂師徒撓敗輿尸而歸則凶而無功不待言矣<lb/>
凡兵端必自小人開之故上六功成之日以小人勿用<lb/>
為戒非必謂有功之小人葢古者將兵即卿大夫非如<lb/>
後世文武分途市井勇力之夫皆得充行伍任將帥也<lb/>
　比卦九五一爻想見王者皥皥氣象全無智取術馭<lb/>
<pb n="KR3a0118_WYG_003-22a"/>
之意李文貞公觀彖中言之可謂純粹精矣　比人之<lb/>
道判在公私公則誠心相與唯賢是親斷不至於自失<lb/>
縱或知人之難偶受人欺然吾所以交之者初無曖昧<lb/>
之私無不可共白於天下若名利之間稍有沾滯始之<lb/>
不慎後悔難追匪人之傷其能免乎<lb/>
凡言復者返其本位也小畜初九之復自道九二之牽<lb/>
復皆不輕進之意九三鋭意輕進故有説輻反目之傷<lb/>
仕宦功名之際退步便安穩躁進之人必不足以立事<lb/>
<pb n="KR3a0118_WYG_003-22b"/>
六四積誠以孚於上九五推誠以孚於下故皆曰有孚<lb/>
君臣之際離間易生故血去惕出上乃合志九五有孚<lb/>
攣如富以其鄰則上下合德衆正一心庶不為小人所<lb/>
間然而臣罔以寵利居成功故上九既雨既處即有征<lb/>
凶之戒矣　履九五一爻所謂剛中正履帝位而不疚<lb/>
者也爻辭則曰夬履貞厲傳曰夬履貞厲位正當也位<lb/>
正當而有貞厲之戒此所謂懼以終始其要无咎也<lb/>
凡人行事必視其所終故至上九而後曰視履考祥其旋<lb/>
<pb n="KR3a0118_WYG_003-23a"/>
元吉<lb/>
泰上三爻主下交之義至上六以治極而亂為戒否上<lb/>
三爻則不主不交之義而惓惓於撥亂反治焉此聖人<lb/>
轉移造化之心也且泰之九三即有戒辭而否之九四<lb/>
乃言有命從治而亂易從亂而治難此二卦精義文貞<lb/>
公觀彖通論二書中剖洩盡矣　泰之功歸於上故曰<lb/>
后以財成天地之道輔相天地之宜以左右民否之時<lb/>
上無可言故曰君子以儉德避難不可榮以祿<lb/>
<pb n="KR3a0118_WYG_003-23b"/>
同人曰君子以類族辨物此韓信將兵多多益善只是<lb/>
分數明也<lb/>
大有之六五所謂柔得尊位大中而上下應之者也猶<lb/>
恐其易而无備至上九而後曰吉无不利此與履卦同<lb/>
義<lb/>
謙卦皆吉辭豫卦多戒辭聖人之情見矣<lb/>
隨卦甚難明白竊意卦以相隨取義陰隨陽正也陽隨<lb/>
陰變也彖傳剛來下柔初九與六二相隨則變其常而<lb/>
<pb n="KR3a0118_WYG_003-24a"/>
陽隨陰也正剛來下柔之義故曰官有渝貞吉出門交<lb/>
有功六二與初九可相隨者也若隨六三而失初九則<lb/>
為係小子失丈夫小子指陰丈夫指陽六三隨九四不<lb/>
隨六二則為係丈夫失小子故曰志舍下也九四之隨<lb/>
九五九五與上六固結而不解皆以相隨取義也九五<lb/>
又合剛來下柔之義<lb/>
君父兩倫並重蠱言幹父之蠱則幹君之蠱可知雖然<lb/>
子無不與家事臣則有不與國事故上九變其文曰不<lb/>
<pb n="KR3a0118_WYG_003-24b"/>
事王侯夫潔身亂倫君子所不取而樂行憂違義自各<lb/>
有當葢不貶道以徇人故曰志可則也<lb/>
臨十二月之卦也而即危及八月有凶八月四陰之月<lb/>
過此則為剝矣　九二象傳未順命即君子不謂命意<lb/>
觀九五之觀我生觀民即本諸身徵諸庶民也上九事<lb/>
外之賢觀其生觀九五也如伊尹之於湯傅説之於高<lb/>
宗是也志未平者未敢安然無事也<lb/>
噬嗑九四得金矢金斷也矢直也斷而直恐失之過故<lb/>
<pb n="KR3a0118_WYG_003-25a"/>
必利艱貞六五得黄金黄中色斷合於中則直不待言<lb/>
矣必曰貞厲无咎用刑之道不敢以易心處之也<lb/>
賁卦取文飾之義而實懼文勝故六五束帛戔戔吝終<lb/>
吉上九白賁則无咎雜卦曰賁无色也<lb/>
剝復二卦正人心道心勝負之機也　剝至六四為切<lb/>
近災則六五之災不待言矣而變其文曰貫魚以宮人<lb/>
寵无不利葢即後得主之義小體從大體則變凶而吉<lb/>
矣　禍莫大於迷復故復於上六切言之<lb/>
<pb n="KR3a0118_WYG_003-25b"/>
无妄剛自外來而為主於内即道心為主人心聽命也<lb/>
凡人學問經濟忌發露太早故大畜六四六五皆以畜<lb/>
陽為義畜極必通畜之正所以通之也<lb/>
頥下三爻在下位為自養以求人所以皆凶上三爻在<lb/>
上位為養人以求人所以皆吉<lb/>
大過棟橈之時巽而説可利有攸往而亨然大象則曰<lb/>
君子以獨立不懼遯世无悶其危行言孫之謂歟<lb/>
坎卦六爻無一吉辭何也曰處險中得无咎焉足矣水<lb/>
<pb n="KR3a0118_WYG_003-26a"/>
小則不足以濟過大則有潰決之虞九五坎不盈祗既<lb/>
平得中道也象傳曰中未大者中不自大正處險之道<lb/>
也<lb/>
離九三言日昃之離則六二為日中之象九四其昏夜<lb/>
之象矣六五其復明乎而上九正重明之義　易以妄<lb/>
動為戒故咸卦主於感而六爻仍以靜為吉戒妄動也<lb/>
　恒卦僅九二得悔亡其餘皆不合恒義甚哉恒不易<lb/>
言也然不恒則凶恒而以順為正如婦人亦凶則恒之<lb/>
<pb n="KR3a0118_WYG_003-26b"/>
為義可得矣<lb/>
剛當位而應與時行也奚可言遯曰此所謂不以寵利<lb/>
居成功九五嘉遯貞吉者也小利貞則不可大事當見<lb/>
幾而作矣<lb/>
恒九二悔亡能乆中也大壯九二貞吉以中也剛而得<lb/>
中無往不吉　大壯九三小人用壯君子則以過剛為<lb/>
戒罔有恃壯之心故曰君子罔也<lb/>
晉卦柔爻皆吉仕宦而萌欲速躁進之心者當思此義<lb/>
<pb n="KR3a0118_WYG_003-27a"/>
　初六摧如貞吉有摧之者而自守以正也罔孚裕无<lb/>
咎如濓溪初不見信於趙清獻是也六二愁如貞吉謂<lb/>
心以進為愁恐任大責重而不能勝也六三衆允悔亡<lb/>
如韓魏公初不令蘇子瞻知制誥是也<lb/>
明夷六四一爻本義中推闡殆盡而猶曰此爻之義未<lb/>
詳慎之至也　竊意六二爻夷於左股其傷尚淺馬壯<lb/>
則避之速也六四謂入於左腹傷已深矣然於明夷之<lb/>
心尚未害也惟有於出門庭逺去而已六五則義不可<lb/>
<pb n="KR3a0118_WYG_003-27b"/>
去如箕子之明夷所謂利艱貞也葢依本義獨上一爻<lb/>
為闇君則其義可推而通<lb/>
家人九五王假有家自是感格一家故曰交相愛也一<lb/>
家皆感格有不交相愛者乎<lb/>
睽九二則尊六五為主六五則倚九二為宗睽而不睽<lb/>
矣六三之見上九之見皆積疑所致虚象也疑釋則睽<lb/>
合故六三无初有終上九遇雨則吉雨者陰陽和所致<lb/>
謂六三與上九合也故曰羣疑亡也　處睽之時无咎<lb/>
<pb n="KR3a0118_WYG_003-28a"/>
為幸故至上九羣疑皆亡而後曰吉蹇至上六乃有吉<lb/>
辭義同<lb/>
蹇卦本義甚分明觀彖中來連異解不可從　六二之<lb/>
王臣蹇蹇與遯之六二皆身在局中者也唯有鞠躬盡<lb/>
瘁成敗利鈍非所論也故二爻不言吉凶　解卦六五<lb/>
有孚於小人小人亦信其不可干以私也　天下最當<lb/>
損者在心則忿也欲也在身則疾也在家則貨殖也在<lb/>
人則泛泛無益之友也損卦備言之矣見善則遷益也<lb/>
<pb n="KR3a0118_WYG_003-28b"/>
有過則改損也損正所以為益也　六二王用享于帝<lb/>
吉帝之於王自上下下也　六三益之用凶事動心忍<lb/>
性是也凡遇此者内積孚誠行合中道庶幾有益　損<lb/>
下益上不必損下而自益上上九與九二同上九得臣<lb/>
无家但得臣不以肥身保家為事所益於上大矣　損<lb/>
上益下上九莫益之不以益下為事則悖入必悖出或<lb/>
且擊之矣豈無愛民之心哉立心勿恒故凶<lb/>
夬居德則忌葢施祿及下理當然耳自居為德深可忌<lb/>
<pb n="KR3a0118_WYG_003-29a"/>
也　夬上六无號與九二惕號反對惕號則有戎勿恤<lb/>
无號則終有凶以一小人為不足畏如趙汝愚之於韓<lb/>
侂胄是也<lb/>
姤九四包无魚逺而不能制之也象傳曰无魚之凶逺<lb/>
民也自我逺之惡得不凶<lb/>
萃用大牲吉承王假有廟假有廟而可用大牲也利有<lb/>
攸往承利見大人見大人而所行自利有攸往也六三<lb/>
象傳上巽也本義無解疑此是互象六三承九四九五<lb/>
<pb n="KR3a0118_WYG_003-29b"/>
二爻為巽六三與上六陰柔不相應故嗟如无攸利惟<lb/>
上巽而萃於四有相比之義往旡咎也然以下求上亦<lb/>
小吝矣<lb/>
升卦之義觀彖中最當詳玩與晉卦互相發明<lb/>
處困之時唯有積誠以自靖九二之利用亨祀九五之<lb/>
利用祭祀皆積誠之謂也困於酒食困於赤紱祿位在<lb/>
身進退不得自如為困也九二朱紱方來在下位也九<lb/>
五劓刖見傷於小人困於赤紱則已在尊位也<lb/>
<pb n="KR3a0118_WYG_003-30a"/>
井卦九五爻不言吉上六有孚元吉即終九五爻義<lb/>
天下更變之事必人皆信服而後可行革卦盡之矣<lb/>
大有元亨尚賢也鼎元亨養賢也觀彖之義精矣大有<lb/>
曰順天休命鼎曰正位凝命賢為帝心所簡在能尊賢<lb/>
則合乎天心故足以順命而凝命也<lb/>
咸以動言艮以靜言若動而不獲其身行其庭不見其<lb/>
人豈得无咎唯寂然不動未與物接此心退藏於密不<lb/>
動念於一身不動念於應物是為止其所也彖傳中是<lb/>
<pb n="KR3a0118_WYG_003-30b"/>
以二字極分明上下敵應不相與正未與物接也　又<lb/>
按時止則止時行則行合動靜言艮其止以下乃就艮<lb/>
卦説此卦今熟讀彖傳覺當如是　行其庭行者人也<lb/>
我未與之接是以不見也即不憧憧往來意<lb/>
漸止而巽進以禮也歸妹説以動動以欲也<lb/>
豐明以動可謂盛矣而君子以為憂故戒以勿憂而<lb/>
勉以宜日中此與泰九三參看<lb/>
旅以過剛為戒而過柔亦瑣瑣可耻故二五得中為貴<lb/>
<pb n="KR3a0118_WYG_003-31a"/>
卦莫善於既濟然彖與六爻皆有戒辭聖人之意深矣<lb/>
　玩一既字可不思患而豫防乎與泰九三參㸔<lb/>
未濟有可濟之道故亨然如小狐汔濟濡其尾則无攸利小<lb/>
狐多疑不斷人而如是何足以濟乎　初六陰柔居下<lb/>
不足以濟九二可濟而不輕濟如諸葛公必待三顧而<lb/>
後出也六三陰柔不中正何足以濟必以剛克之故曰<lb/>
利涉大川九四剛而不過乆必有功故曰三年有賞於<lb/>
大國六五虚中如劉先主於孔明可謂君子之光有孚<lb/>
<pb n="KR3a0118_WYG_003-31b"/>
吉矣　上六濡其首為既濟而不出者戒也上九濡其<lb/>
首為圖濟而過涉者戒也乾坤之用在水火坎離乾坤<lb/>
之交故以既濟未濟終焉<lb/>
　以上論易皆己巳假歸舟中讀本義心有所疑無他<lb/>
　書參考隨筆記之中多前人説過者非敢襲為己有<lb/>
　也易道無窮原難執一古人學與年進余年已逾艾<lb/>
　惜哉晚矣<hi>自記</hi>
　讀書偶記卷三<lb/>
<pb n="KR3a0118_WYG_003-32a"/>
卦莫善於既濟然彖與六爻皆有戒辭聖人之意深矣<lb/>
　玩一既字可不思患而豫防乎與泰九三參㸔<lb/>
未濟有可濟之道故亨然如小狐汔濟濡其尾則无攸利小<lb/>
狐多疑不斷人而如是何足以濟乎　初六陰柔居下<lb/>
不足以濟九二可濟而不輕濟如諸葛公必待三顧而<lb/>
後出也六三陰柔不中正何足以濟必以剛克之故曰<lb/>
利涉大川九四剛而不過乆必有功故曰三年有賞於<lb/>
大國六五虚中如劉先主於孔明可謂君子之光有孚<lb/>
<pb n="KR3a0118_WYG_003-32b"/>
吉矣　上六濡其首為既濟而不出者戒也上九濡其<lb/>
首為圖濟而過涉者戒也乾坤之用在水火坎離乾坤<lb/>
之交故以既濟未濟終焉<lb/>
　以上論易皆己巳假歸舟中讀本義心有所疑無他<lb/>
　書參考隨筆記之中多前人説過者非敢襲為己有<lb/>
　也易道無窮原難執一古人學與年進余年已逾艾<lb/>
　惜哉晚矣<hi>自記</hi>
　讀書偶記卷三<lb/>
</p>
<p>
</p>
  </div>
</body>
</text>
</TEI>
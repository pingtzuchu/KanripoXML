<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>遵生八牋巻十五</head>
    <p>
<pb n="KR3j0172_WYG_015-1a"/>
欽定四庫全書<lb/>
　遵生八牋巻十五　　　　　明　髙濂　撰<lb/>
　　燕閒清賞牋中<lb/>
　論畫<lb/>
髙子曰畫家六法三病六要六長之説此為初學入門<lb/>
訣也以之論畫而畫斯下矣余所論畫以天趣人趣物<lb/>
趣取之天趣者神是也人趣者生是也物趣者形似是<lb/>
也夫神在形似之外而形在神氣之中形不生動其失<lb/>
<pb n="KR3j0172_WYG_015-1b"/>
則板生外形似其失則疎故求神氣於形似之外取生<lb/>
意於形似之中生神取自逺望為天趣也形似得於近<lb/>
觀為人趣也故圗畫張挂以逺望之山川徒具峻削而<lb/>
無烟巒之潤林樹徒作層疊而無搖動之風人物徒肖<lb/>
尸居壁立而無語言顧盼步履轉折之容花鳥徒具羽<lb/>
毛文彩顔色錦簇而無若飛若鳴若香若濕之想皆謂<lb/>
之無神四者無可指摘玩之儼然形具此謂得物趣也<lb/>
能以人趣中求其神氣生意運動則天趣始得具足如<lb/>
<pb n="KR3j0172_WYG_015-2a"/>
唐人之畫余所見吳道子水月觀音大幅描法粧束設<lb/>
色精采寳珠纓絡搖動梵容半體上籠白紗袍衫隠隠<lb/>
若輕綃遮蔽復加白粉細錦縁邊無論后世即五代宋<lb/>
室去唐未逺余所見諸天菩薩之像何能一筆可倣其<lb/>
滿幅一月月光若黄若白中坐大士上下俱水鵠首以<lb/>
望恍若萬水滂湃人月動揺所為神生畫外者此也又<lb/>
若閻立本六國圗其模寫形容肖諸醜類狀其醉醒歌<lb/>
舞之容異服野處之態種種神生得自化外又見閻大<lb/>
<pb n="KR3j0172_WYG_015-2b"/>
幅四王圗其君臣俯仰威儀侍從朝拱端肅珍竒羅列<lb/>
種種生輝山樹槎枒層層烟潤色求形似而望若堆疊<lb/>
以指摩之則薄平絹素又如李思訓驪山阿房宫圗山<lb/>
崖萬疊臺閣千重車騎樓船人物雲集悉以分寸為工<lb/>
宛若蟻聚逶迤逺近逰覽儀形無不纎備要知畫者神<lb/>
具心胸而生自指腕一㸃一抹天指具足故能省百里<lb/>
於方寸圗萬態於毫端松杉厯亂峯石嶙峋且皴染巖<lb/>
壑數層勾勒樹葉種種曹明仲何見以為山水古不及<lb/>
<pb n="KR3j0172_WYG_015-3a"/>
今客云此乃文内翰家物又如周昉美人圗美在意外<lb/>
丰度隠然含嬌韻媚姿態端莊非彼容冶輕盈使人視<lb/>
之艷想目亂又如周之白描過海羅漢龍王請齋卷子<lb/>
細若遊絲回還無跡其像之睛若㸃漆作狀疑生老儼<lb/>
龍鍾少似飛動海濤洶湧展卷神驚水族騎擎過目心<lb/>
駭豈直徒具形骸㸃染紙墨云哉又見邊鸞花草昆蟲<lb/>
花若搖風嬝娜作態蟲疑吸露飛舞翩然草之偃亞風<lb/>
動逼似天成雖對雪展圗此身若坐春和園囿又如戴<lb/>
<pb n="KR3j0172_WYG_015-3b"/>
嵩雨中歸牧一圗上有線栁數株絲絲烟起以墨灑細<lb/>
㸃狀如針頭恍若一天暮靄靈雨霏霏監子跨牛犇歸意<lb/>
態是皆神生狀外生具形中天趣飛動者也故唐人之<lb/>
畫為萬世法然唐人之畫莊重律嚴不求工巧而自多<lb/>
妙處思所不及後人之畫刻意工巧而物趣悉到殊乏<lb/>
唐人天趣混成若彼丘文播揚寧韋道豐僧貫休閻立<lb/>
徳弟立本周昉吳道𤣥韓求李祝朱瑶輩此為人物神<lb/>
手模擬逼真生神妙足設色白描各臻至極其山水如<lb/>
<pb n="KR3j0172_WYG_015-4a"/>
李思訓子昭道盧鴻王摩詰荆浩胡翼張僧繇關仝輩<lb/>
筆力遒勁立意髙逺山環水蟠樹煙巒靄墨汁淋漓神<lb/>
氣生旺花鳥如鍾隠郭權輝施璘邊鸞杜霄李逖黄筌<lb/>
子居寀皆設色類生展布有法花之容冶露滴鳥之掀<lb/>
翥風生此皆權奪化工春歸掌握者也又如韓幹之馬<lb/>
戴嵩張符之牛僧傳古之龍韓太尉之虎袁義之魚皆<lb/>
極一時獨技生意奔逸氣運騫騰神適蠢動之外雖臨<lb/>
摹未能彷彿若宋之孫知㣲僧月蓬周文矩李遵梁楷<lb/>
<pb n="KR3j0172_WYG_015-4b"/>
馬和之僧梵隆蘇漢臣顔次平徐以榮盛師顔李早李<lb/>
伯時顧閎中皆工於人物而得其丰神精爽者也如郭<lb/>
忠恕許道寧米友仁趙千里郭熈李唐髙克明孫可元<lb/>
劉松年李嵩馬逺馬逵夏珪樓觀胡瓘朱懐瑾范寛董<lb/>
源王晉卿陳珏朱鋭王廷筠李成張舜民此皆工於山<lb/>
水得其泉石髙風者也如楊補之丁野堂李迪李安忠<lb/>
吴炳毛松毛益李永年崔白馬永忠單邦顯陳可久僧<lb/>
希白劉興祖徐世昌徐榮趙昌趙大年王凝馬麟此皆<lb/>
<pb n="KR3j0172_WYG_015-5a"/>
工於花鳥得其天機活潑者也若宋髙宗之山水竹石<lb/>
文湖州蘇長公毛信卿吳心玉之竹石枯木閻士安之<lb/>
野景樹石張浮休之烟村此皆天籟動於筆鋒渭川波<lb/>
入硯沼揮洒萬竿雲蒸霧變寘之髙齋緑隂滿堂清風<lb/>
四坐豈彼俗工可容措手又如陳所翁之龍錢光甫之<lb/>
魚朱紹宗劉宗古之猫犬皆得一物骨氣運動狀其形<lb/>
似名擅一時此余因目所及聊述數輩若叙其全當自<lb/>
畫譜繪鑑求之非余所謂清賞要略余自唐人畫中賞<lb/>
<pb n="KR3j0172_WYG_015-5b"/>
其神具畫前故畫成神足而宋則工於求似故畫足神<lb/>
㣲宋人物趣逈邁於唐而唐之天趣則逺過於宋也今<lb/>
之評畫者以宋人為院畫不以為重獨尚元畫以宋巧<lb/>
太過而神不足也然而宋人之畫亦非後人可造堂室<lb/>
而元人之畫敢為並駕馳驅且元之黄大癡豈非夏李<lb/>
源流而王叔明亦用董范家法錢舜舉黄筌之變色盛<lb/>
子昭乃劉松年之遺𣲖趙松雪則天分髙朗心胷不凡<lb/>
摘取馬和之李公麟之描法而得劉松年李營丘之結<lb/>
<pb n="KR3j0172_WYG_015-6a"/>
搆其設色則祖趙伯駒李嵩之濃淡得宜而生意則法<lb/>
夏珪馬逺之髙曠宏逺及其成功而全不類此數輩自<lb/>
出一種温潤清雅之態見之如見美人無不動色此故<lb/>
逈絶一代為士林名畫然皆法古絶無邪筆元畫如王<lb/>
黄二趙<hi>子昻仲穆</hi>倪瓉之士氣陳仲仁曹知白王若水髙克<lb/>
恭顧正之柯九思錢逸吳仲圭李息齋僧雪牕王元章<lb/>
蕭月潭髙士安張叔厚丁野夫之雅致而畫之精工如<lb/>
王振朋陳仲美顔秋月沈秋澗劉耀卿孫君澤胡廷輝<lb/>
<pb n="KR3j0172_WYG_015-6b"/>
臧祥卿邊魯生張可觀而閒逸如張子政蘇大年顧定<lb/>
之姚雪心輩皆元之名家足以擅名當代則可謂之能<lb/>
過於宋則不可也其松雪大癡叔明宋人見之亦能甘<lb/>
心服其天趣今之論畫必曰士氣所謂士氣者乃士林<lb/>
中能作𨽻家畫品全用神氣生動為法不求物趣以得<lb/>
天趣為髙觀其曰寫而不曰描者欲脱畫工院氣故耳<lb/>
此等謂之寄興取玩一世則可若云善畫何以比方前<lb/>
代而為後世寳藏若趙松雪王叔明黄子久錢舜舉軰<lb/>
<pb n="KR3j0172_WYG_015-7a"/>
此真士氣畫也而四君可能淺近效否是果無宋人家<lb/>
法而泛然為一代之雄哉例此可以知畫矣<lb/>
　　畫家鑒賞真偽雜説<lb/>
髙子曰米元章云好事家與賞鑒家自是兩等家多資<lb/>
蓄貪名好勝遇物收置不過聽聲此謂好事若賞鑒家<lb/>
天資髙明多閲傳録或自能畫或深知畫意毎得一圗<lb/>
終日寳玩如對古人聲色之奉不能奪也名曰真賞然<lb/>
看畫之法須著眼圎活勿偏己見必細玩古人命筆立<lb/>
<pb n="KR3j0172_WYG_015-7b"/>
意委曲妙處不令潦草涉略論山有起伏轉換水有隐<lb/>
顯源流林木求其深邃蓊鬱而深淺分明人物觀其覩<lb/>
面凝眸而顧盻相屬四時之景要分朝暮隂晴烟雲動<lb/>
蕩花鳥之態須觀欹風含露宿食飛鳴次及牛馬昆蟲<lb/>
魚龍水族無一不取神氣生動天趣渙然筆墨之外斯<lb/>
不失為真賞若專以形似取之則市街貼壁賣畫儘有<lb/>
克肖人物花草猫狗之圗何取于古且古人之畫豈特<lb/>
不可以形似物跡求也當無筆跡留滯方見天趣如書<lb/>
<pb n="KR3j0172_WYG_015-8a"/>
之藏鋒始妙松雪詩云石如飛白木如籕寫竹應須八<lb/>
法通正謂是也且好畫不宜多裱裱多失神亦不可洗<lb/>
更不可剪去破碎邊條當細細補足令人寳惜古畫豈<lb/>
特寳若金玉即如宋人去此不逺畫之在世流傳便少<lb/>
無論唐時五代藏畫之家當自檢㸃不恤勤煩乃收藏<lb/>
至要畫之失傳其病有五古畫年逺紙絹已脆不時舒<lb/>
卷略少局促即便折損破碎無救此失傳之一童僕不<lb/>
識收捲有法即以兩手甲抓畫捲起不顧邊齊以軸榦<lb/>
<pb n="KR3j0172_WYG_015-8b"/>
著力緊收内中絹素碎裂此失傳之二或遭屋漏水濕<lb/>
䑕嚙猫溺梅雨黴白不善揩抹即以麄布擦摩逐片破<lb/>
落此失傳之三或出示俗人不知看法即便手托畫背<lb/>
起就眼觀絹素隨折或挂畫忽慢以致損傷崩裂再莫<lb/>
可補雖貼襯何益此失傳之四或遭投火水溺嵗苦流<lb/>
移此失傳之五有等敗落子孫無識婦女不知寳藏堆<lb/>
積朽腐或兒女痴頑用筆塗寫或燈下看玩以致油汚<lb/>
透骨或偶墮燭燒損或挂當風狂起吹斷刮裂甚矣古<lb/>
<pb n="KR3j0172_WYG_015-9a"/>
畫難存類此種種古人名畫更少對軸若髙尚士夫之<lb/>
畫適興偶作天趣生動人即寳傳何能有對若髙齋精<lb/>
舍豈容四軸張挂即對軸亦少雅致世以無名人畫即<lb/>
填某人欵字深可笑也畫院進呈卷軸皆有名大家俱<lb/>
不落欵何必見牛指戴見馬指韓又豈如格古論云無<lb/>
名人畫多有佳者若云無名決無好畫無名欵者皆御<lb/>
府畫也古有善畫花草者多不落墨以色㸃染自有一<lb/>
種精神生意又若粉本即舊人畫稿草草不經意處乃<lb/>
<pb n="KR3j0172_WYG_015-9b"/>
其天機偶發生意勃然落筆趣成多有神妙當寳藏之唐<lb/>
人紙則硬黄短簾絹則絲粗而厚有搗熟者有四尺濶者<lb/>
宋絹則光細若紙揩摩如玉夾則如常更有濶五六尺者<lb/>
名曰獨梭紙用鵠白澄心堂居多宋畫迄今其絲性消滅<lb/>
更受糊多無復堅韌以指微跑則絹絲如灰堆起表裏一<lb/>
色若今時絹素以藥水染舊無論指跑絲絲露白即刀刮<lb/>
亦不成灰此古今絹素之辨似不容偽又如元絹有獨梭<lb/>
者與宋相似有宓家機絹皆妙古畫落墨著色深入絹素<lb/>
<pb n="KR3j0172_WYG_015-10a"/>
礬染既多精采逈異其花草紅若初𤾉緑如碧瑱粉則膩<lb/>
滑如玉黒則㸃墨如漆偽者雖極力模擬而諸色間有相<lb/>
似惟紅不可及且求其入絹深厚則不能矣文采索然又<lb/>
如古人之畫愈玩愈佳筆法圎熟用意精到以人趣倣模<lb/>
物趣落筆不凡而天趣發越今人之畫人趣先無而物趣<lb/>
牽合落筆粗庸入眼不堪玩賞何用偽為宋人臨摹唐朝<lb/>
五代畫片神采如出一手祕府多寳藏之今人臨畫惟求<lb/>
影響多用己意隨手茍簡雖極精工先乏天趣妙者亦板<lb/>
<pb n="KR3j0172_WYG_015-10b"/>
近如吴中莫樂泉臨畫亦稱當代一絶我朝名家不讓宋<lb/>
元者亦不乏人髙品如文衡山沈石田陳白陽唐伯虎文<lb/>
汶水王仲山錢叔寳文伯仁顧亭林孫雪居沈青門風神<lb/>
俊逸落筆脱塵或隸或行各有天趣元之二趙王黄可與<lb/>
並美如戴文進工山水人物神像雅得宋人三昧其臨摹<lb/>
倣效宋人名畫種種逼真其生紙著色開染草草效黄子<lb/>
久王叔明等畫較勝二家如商喜李在周東村仇十洲<lb/>
山水人物之妙上軼宋人劉范諸輩又如邊景昭吕廷<lb/>
<pb n="KR3j0172_WYG_015-11a"/>
振林以善張秋江沈士容王牧之陳憲章俞江村周少<lb/>
谷輩花鳥竹石亦得宋之徐黄家法他如謝廷循上官<lb/>
伯達金文鼎金汝清姚公綬王孟端夏仲昭王舜耕陳<lb/>
大章許尚文呉偉蘇致中葉原静謝時臣朱子朗朱鹿<lb/>
門夏葵夏芷石鋭倪端諸輩皆我明一代妙品士夫畫<lb/>
家各得其趣若鄭顛仙張復陽鍾欽禮蔣三松張平山<lb/>
汪海雲皆畫家邪學徒逞狂態者也俱無足取<lb/>
　　賞鑒收藏畫幅<lb/>
<pb n="KR3j0172_WYG_015-11b"/>
髙子曰收蓄畫片須看絹素紙地完整不破清白如新<lb/>
照無貼襯此為上品面看完整貼襯條多畫神不失此<lb/>
為中品若破碎零落片片凑成雜綴新絹以色旋補雖<lb/>
為名畫亦不入格此下品也完整中價之低昂又以山<lb/>
水為上人物小者次之花鳥竹石又次之走獸虫魚又<lb/>
其下也冊葉卷子同一論法又如神佛圗像其品不同<lb/>
如宋元并我朝人畫佛像名家多就山水樹石中或坐<lb/>
或行或倚石凭樹畫法不板烟雲流潤神氣儼臨為上<lb/>
<pb n="KR3j0172_WYG_015-12a"/>
品也其他三尊並列鬼從狰獰或登寳座諸神衛䕶者<lb/>
止可為侍奉香火非流傳品也又如假造佛像畫片以<lb/>
絹搗熟以香烟瀝并竈烟屋梁挂塵煎汁染絹其色雖<lb/>
舊或黄或淡黒可愚𨽻家孰知古絹一種傳玩舊色嗅<lb/>
之異香可掬豈人偽可到古絹碎裂儼狀魚口横聯數<lb/>
絲再無直裂今之偽者不横即直乃以刀刮指甲劃開<lb/>
絲縷堅韌不斷觸目即辨藏畫之法以杉板作匣匣内<lb/>
切勿油漆糊紙反惹黴濕又當嘗近人氣或置透風壁<lb/>
<pb n="KR3j0172_WYG_015-12b"/>
閣去地丈餘便好一遇五月八月之先將畫幅幅展玩<lb/>
㣲見風日收起入匣用紙封口勿令通氣過此二候方<lb/>
開可免黴白又若以名畫張挂多則三五日一換收起<lb/>
挂久恐為風濕侵損質地若絹素畫尤不可以乆挂如<lb/>
前起居牋内温閣藏畫之法甚佳古畫不可捲緊恐傷<lb/>
絹地單條短軸作横面開闗門扇匣子畫直放入軸頂<lb/>
貼籖細開某畫甚便取看又如宋人綉畫山水人物樓<lb/>
臺花鳥針線細宻不露邊縫其用絨止一二絲用針如<lb/>
<pb n="KR3j0172_WYG_015-13a"/>
髪細者為之故多精妙設色開染較畫更佳以其絨色<lb/>
光彩奪目丰神生意望之宛然三趣悉備女紅之巧十<lb/>
指春風逈不可及元人之綉便不及宋以其用絨粗肥<lb/>
落針不宻且人物禽鳥用墨描畫眉目不若宋人以絨<lb/>
綉眉目瞻眺生動此宋元之别以其眉目辯也故宋綉<lb/>
山水亦不多得元人花鳥尚可一二見耳宋人刻絲山<lb/>
水人物花鳥毎痕剜斷所以生意混成不為機經掣制<lb/>
今人刻絲是織絲也與宋元之作逈異故宋刻花鳥山<lb/>
<pb n="KR3j0172_WYG_015-13b"/>
水亦如宋綉有極工巧者余意刻絲雖逺不及綉若大<lb/>
幅舞裀自有富貴氣象元刻逈不如宋矣大率一代之<lb/>
物不及一代凡事皆然何止此也人能以畫自工明牕<lb/>
浄几描寫景物或覩佳山水處胸中便生景象布置筆<lb/>
端自有天趣如名花折枝觀其生趣花態綽約葉梗轉<lb/>
折向日舒笑迎風欹斜含烟弄雨初開殘落種種態度<lb/>
寫入采素不覺學成便得出人頭地若不以天生活潑<lb/>
者為法徒竊紙上形似三趣無一得也終為俗品古之<lb/>
<pb n="KR3j0172_WYG_015-14a"/>
髙尚士夫如李公麟范寛李成蘇長公米家父子輩靡<lb/>
不畫臻神妙是以大雅君子於畫收藏賞鑒不可不學<lb/>
一二名筆<lb/>
　論研<lb/>
髙子曰研為文房最要之具古人以端硯為首端溪有<lb/>
新舊坑之分舊坑石色青黒温潤如玉上生石眼有青<lb/>
緑五六暈而中心㣲黄黄中有黒㸃形似鴝鵒之眼故<lb/>
以鴝鵒名研眼分三種暈多晶瑩者謂之活眼有眼朦<lb/>
<pb n="KR3j0172_WYG_015-14b"/>
朧暈光昏滯者謂之淚眼雖具眼形内外焦黄無暈者<lb/>
謂之死眼故有淚不如活死不如淚之評又以眼在池<lb/>
上者名曰髙眼為佳生下者為低眼次之惟北巖之石<lb/>
有眼餘坑有無相間或有七眼三五眼如星斗排聨者<lb/>
或十數錯落上下四旁生者或有白㸃如粟貯水方見<lb/>
隠隠扣之無聲磨墨亦無聲為下巖之石今則絶無有<lb/>
則希世之珍也上巖中巖之石皆灰色而紫如猪肝總<lb/>
有一眼暈少形大如雄雞眼扣之摩之俱有聲質亦麄<lb/>
<pb n="KR3j0172_WYG_015-15a"/>
礪即今之端石是也歐陽公以端之子石為佳以子石<lb/>
生大石中為石之精其發墨光潤貯水不耗為可貴耳<lb/>
古有端石貢硯無眼其細膩發墨色青光潤此必下巖<lb/>
石也想貢硯在宋官司取多不暇剪裁取眼故耳貴在<lb/>
發墨何取於眼無眼者但不入於俗眼鑒家何礙歙石<lb/>
出龍尾溪者其石堅勁發墨故前人多用之以金星為<lb/>
貴石理㣲粗以手磨之索索有鋒鋩者尤佳歙溪羅紋如<lb/>
羅之紋細潤如玉刷絲如髪之密金銀間刷絲亦細宻<lb/>
<pb n="KR3j0172_WYG_015-15b"/>
眉子<hi>即蛾眉也</hi>如甲痕為舊坑四種石也色俱青黒其新坑<lb/>
者羅絞如蘿菔紋刷絲毎條相去一二分眉子或長一<lb/>
二寸金星新舊坑石色雖淡青質並麤燥銀星新舊坑<lb/>
同故歙石有龍尾金星蛾眉角浪松文等名有種湖廣<lb/>
沅州出石深黒亦有小眼廣人取歸作硯名曰黒端沅<lb/>
人取作犀牛魚龜荷葉八角等式<graphic n="KR2352" url="https://raw.githubusercontent.com/kanripo/KR-Gaiji/master/images/KR2352.png" mimeType="image/png"/>溪石淡青色内深<lb/>
紫而帶紅極細潤用久光甚有黄脉相間俗號紫袍金<lb/>
帶有偽造者以藥鑿嵌成之自有痕跡洮河緑石色緑<lb/>
<pb n="KR3j0172_WYG_015-16a"/>
微藍其潤如玉發墨不減端溪下巖出陕西河深甚難<lb/>
得也今名洮者俱<graphic n="KR2352" url="https://raw.githubusercontent.com/kanripo/KR-Gaiji/master/images/KR2352.png" mimeType="image/png"/>石之皮乃長沙山谷中石光不發<lb/>
墨廣東萬州懸崖金星石色黒如漆光潤如玉以水潤<lb/>
之則金星自見乾則無跡極能發墨用久不退在歙之<lb/>
上端之下巖石可並也浙之衢石黒者亦佳多不發墨<lb/>
他如黒角研紅絲硯黄玉硯褐色硯紫金硯鵲金墨玉<lb/>
石硯皆出山東水晶硯發墨如歙蔡州白石硯浮葢山<lb/>
仙石硯丹石硯唐州唐石硯宿州宿石硯吉州紫石硯<lb/>
<pb n="KR3j0172_WYG_015-16b"/>
淄州黄金硯金雀石硯青州石末硯熟鐵硯紫金石硯用<lb/>
不𤼵墨青石硯藴玉石硯戎石絳石硯淮石硯寧石硏宣<lb/>
石硏吉石研䕫石研如漆發墨明石研萬州磁洞石硯相<lb/>
州銅雀瓦硯未央宫瓦頭硯栁州栁石硯出龍壁下成<lb/>
州成石硯出栗亭瀘硯濰研南劍州魯水硏宿州樂石<lb/>
硯虢州澄泥研登州駝基島石硯歸州大陀石研江西<lb/>
寧府陶研<hi>形肖銅雀</hi>髙麗研<hi>上鑿花巧</hi>梁公硯銀研銅研磚硯漆<lb/>
研蚌研磁硯硯之出處不可勝紀衆研中龍尾發墨池<lb/>
<pb n="KR3j0172_WYG_015-17a"/>
水積久不乾端溪美惡俱能發墨中有受水燥濕之别<lb/>
羅紋過于龍尾銅雀硯沈水千年原質亦細故易發墨<lb/>
而不甚燥然不壊筆他則無足議也唐之澄泥研品為<lb/>
第一惜乎傳少而今人罕見古之名硯如陳省躬仙翁<lb/>
研陶榖有兩池圎研名曰璧友和魯公有雪方池硯周<lb/>
彬公友人有金稜玉海研徐闡之有小金成硯宣城有<lb/>
四環鼔研李后主有生水硯内有黄石子子在則水無<lb/>
子則涸孫之翰有呵水研一呵水流丁晉公有水硯一<lb/>
<pb n="KR3j0172_WYG_015-17b"/>
泓墨水盛暑不乾劉義叟造瓦硯丁寳臣緑石硯<hi>即緑豆端</hi>
<hi>也</hi>謂之玉堂新製送王介甫故介甫詩有玉堂新製世<lb/>
争傳况是蠻溪緑石鐫之句蘇長公研銘曰千夫挽綆<lb/>
百夫運斤篝火下鎚以致斯珍此言下巖端石在宋亦<lb/>
難採取如此况後數百年矣何能易得若余所見硯有<lb/>
百方皆名硯也不能一一悉記舉其可寳者言之如端<lb/>
溪天生七星硯緑端石硯玉兔朝元硯子石硯山字子<lb/>
石研天成白玉風字研漢碧玉圭研唐澄泥八角大硯<lb/>
<pb n="KR3j0172_WYG_015-18a"/>
未央宫磚頭研徳夀殿犀紋石硯天潢硯龍尾石筒瓦<lb/>
小硯洮河緑石硯銀絲石硯古瓦鶯研靈壁山石硯龍<lb/>
尾石段硯興和磚硯石渠瓦硯豆斑石硯此皆硯之極<lb/>
少而致精妙者圗其形體共海内鑒家賞之噫有硯存<lb/>
笥如范喬之遺子者能幾人哉人能賤金玉而寳硯石<lb/>
者又幾人哉况佳硯之不得其主又不知其幾矣他如<lb/>
沈於深淵掩於厚土毁於兵燹敗於顛覆災於記算之<lb/>
傍困於學究之側其幾又何勝以千百計也惜哉<lb/>
<pb n="KR3j0172_WYG_015-18b"/>
　　滌藏硯法<lb/>
佳硯池水不可令乾毎日易以清水以養石潤不可一<lb/>
日不滌若用二三日不滌墨色差減滌者不可磨去墨<lb/>
銹此為古硯之徴滌以皂角清水為妙滚水不可滌硯<lb/>
以半夏切平擦研極去宿墨以絲𤓰穰滌洗總不如蓮<lb/>
房殻收起以水浸軟滌研去垢起滯又不傷硯不可以<lb/>
毡片故紙揩抹恐毡毛紙屑以混墨色大忌滚水磨墨<lb/>
茶亦不可新墨初用膠性并稜角未伏不可重磨恐傷<lb/>
<pb n="KR3j0172_WYG_015-19a"/>
硯質冬月當預藏佳硯以粗研用之可以敵凍寒時以<lb/>
火炙氷當用四脚挣爐架火硯上㣲煖逼之或用研爐<lb/>
亦可得青州熟鐵研用之甚宜春夏二時霉溽蒸濕使<lb/>
墨積久則膠泛滯筆又能損硯精采須頻滌之以文綾<lb/>
為囊韜避塵垢藏之笥匣不可以研壓研以致傷損研<lb/>
之佳者最為難得今所尚者未必佳品人俱貴耳賤目<lb/>
以愚𨽻家彼所為寳豈真寳哉又不可以不察<lb/>
　後硯圗皆余十年間南北所見或在世家或在文客<lb/>
<pb n="KR3j0172_WYG_015-19b"/>
　或落市肆重索髙資鑒家未見按圗未必盡許為竒<lb/>
　即内中一二易得之石亦異常品故余賞其諸硯質<lb/>
　之堅膩琢之圎滑色之光采聲之清泠體之厚重藏<lb/>
　之完整傳之久逺豈世俗所謂硯哉海内必有見者<lb/>
　見則必以余為藻鑑的確余雖未博目中見此為佳<lb/>
　第恐沈沒圗志不㤀媿余筆拙未盡形容若為浮借<lb/>
　余素不善<lb/>
<pb n="KR3j0172_WYG_015-20a"/>
</p>
<p>
<pb n="KR3j0172_WYG_015-21a"/>
</p>
<p>
<pb n="KR3j0172_WYG_015-22a"/>
</p>
<p>
<pb n="KR3j0172_WYG_015-23a"/>
</p>
<p>
<pb n="KR3j0172_WYG_015-24a"/>
</p>
<p>
<pb n="KR3j0172_WYG_015-25a"/>
</p>
<p>
<pb n="KR3j0172_WYG_015-26a"/>
</p>
<p>
<pb n="KR3j0172_WYG_015-27a"/>
</p>
<p>
<pb n="KR3j0172_WYG_015-28a"/>
</p>
<p>
<pb n="KR3j0172_WYG_015-29a"/>
</p>
<p>
<pb n="KR3j0172_WYG_015-30a"/>
　　髙似孫硯箋諸式<lb/>
鳳池硯　玉堂硯　玉臺硯　蓬萊硯　圭硯　辟雍<lb/>
硯　房相硯　郎官硯　風字研　鼎研　人面研<lb/>
曲水硯　八稜硯　四直研　院硯　蓮葉研　馬蹄<lb/>
硯　鳳池硯　圎池硯　天研　玉環硯　舍人硯<lb/>
水池硯　大師硏　蟾研　東坡硯　都堂硯　内相<lb/>
研　葫蘆硯　𨫼硯　隻履硯　雙履硯　月池研<lb/>
方池研　笏硯　斧形硯　瓢硯　壁研<lb/>
<pb n="KR3j0172_WYG_015-30b"/>
　　續硯式<lb/>
琴硯　鷹揚硯　鶯研　山字硯　太極硯　箕硯<lb/>
漢壺硯　鳳嗉硯　松段硯　山石硯<lb/>
　論墨<lb/>
髙子曰古之尚墨若徐鉉墨名月團價值三萬唐𤣥宗<lb/>
墨名龍香劑致墨精幻形李廷珪龍紋墨雙脊墨千古<lb/>
稱絶漢時月給尚書令隃糜大墨范丞相一墨表曰五<lb/>
劍堂造裏曰天關第一煤金章宗蘇合油烟墨後欲得<lb/>
<pb n="KR3j0172_WYG_015-31a"/>
之者以黄金倍易無可覔處景煥墨名香璧副墨子五<lb/>
代時有朱君得柴氏小墨韓熙載化松堂墨名𤣥中子<lb/>
麝香月龍煤張遇造易水貢墨懐民遺東坡墨名青烟<lb/>
煤又如供堂墨淵雲墨兖州陳朗墨淵有潘雲谷墨松<lb/>
九墨狻猊墨松烟墨九子墨魚吐墨天雨墨陽山石墨<lb/>
化塹墨浮提國金壺墨雷公墨又若仲將之墨一㸃如<lb/>
漆等類皆古名墨也若今世所尚以羅小華為最羅之<lb/>
墨固善矣余所見國初查文通龍忠迪墨碧天龍氣墨<lb/>
<pb n="KR3j0172_WYG_015-31b"/>
水晶宫墨遂安方正牛舌墨石青塡字赤金為衣者蘇<lb/>
眉陽幼年所製祖李遺法卧蠶小墨世宗時邵格之墨<lb/>
如方于魯寥天一九𤣥三極國寳非烟等墨亦皆精品<lb/>
前如汪中山翰史初時製墨質之佳美不亞羅墨其精品<lb/>
以豆瓣楠為匣内用朱漆籖以中欵表曰太極兩猊三<lb/>
猿四象五雀六馬七鷴八仙九鷥十鹿皆以鳥獸取義<lb/>
又有𤣥香太守小長墨四種一曰彘文二曰卧蠶三曰<lb/>
亞字四曰玉階有客卿四種小元墨曰太極曰八卦曰<lb/>
<pb n="KR3j0172_WYG_015-32a"/>
圎璧曰瓊樓有松滋侯四種小方墨一亞字二羅文三<lb/>
九雲四螭環有墨挺墨柱余先得其數種試之質輕烟<lb/>
紫可為九𤣥三極矣似在羅上真神品也今人所見皆<lb/>
其次品式様雖精而墨質不佳又如二十八宿元墨更<lb/>
其下矣故名即湮沒不傳至今墨印尚存而墨質愈下<lb/>
特具陳𤣥貌耳余為典客時髙麗使者餽墨上有梅花<lb/>
印文其墨色甚黒而濃厚以余論之墨之妙用質取其<lb/>
輕烟取其青嗅之無香磨之無聲新硏新水磨若不勝<lb/>
<pb n="KR3j0172_WYG_015-32b"/>
<hi>言不可用力磨也</hi>忌急則熱熱則沫生用則旋研研無久停塵<lb/>
埃汚墨膠力泥墨用過則濯墨積勿盈藏久膠宿墨用<lb/>
乃精用墨之法無出余數語也若治墨之精模式之巧<lb/>
方于魯所刻墨譜似盡善也竒哉方之墨哉客曰墨惟<lb/>
適用足矣何以竒為噫匪好竒也墨品精者不特于今<lb/>
為佳存于後世更佳不特詞翰藉美于今更藉傳美于<lb/>
後若晉唐之書宋元之畫傳數百年墨色如漆書畫神<lb/>
氣頼墨以全若墨之下品用濃見水則沁散湮汚用淡<lb/>
<pb n="KR3j0172_WYG_015-33a"/>
重禙則神氣索然未及數年墨跡已脱繇此觀之則墨<lb/>
之為用果好竒也知此則可與言墨矣故李廷珪詩云<lb/>
贈爾烏玉玦清泉硯須潔避暑懸葛囊臨風度梅月其<lb/>
寳惜可知又云墨藏石灰中過梅不黴是亦一法<lb/>
　　附硃墨法<lb/>
法用好辰砂一兩三紅硃二兩用秦皮水煑膠清浸七<lb/>
日夜傾去膠之清水於日色漸漸晒至乾濕得所以墨<lb/>
印印之硯中研用甚佳一法以花朱同螣黄磨㸃成嘉<lb/>
<pb n="KR3j0172_WYG_015-33b"/>
年内硃砂墨妙甚<lb/>
　論紙<lb/>
髙子曰上古無紙用汗青者以火灸竹令汗出取青易<lb/>
于作書至漢蔡倫始製紙誠萬世利也初搗漁網為紙<lb/>
曰網紙以布作者曰麻紙以楮皮作者曰榖紙蜀有凝<lb/>
光紙雲藍牋花葉紙十色薛濤牋名曰蜀牋有側理紙<lb/>
松花紙流沙紙彩霞金粉龍鳳紙綾紋紙短簾白紙硬<lb/>
黄紙布紙縹紅紙青赤緑桃花牋籐角紙縹紅麻紙桑<lb/>
<pb n="KR3j0172_WYG_015-34a"/>
根紙六合箋魚子箋苔紙建中年有女兒青紙卯紙宋<lb/>
有澄心堂紙蠟黄藏經牋白經牋碧雲春樹箋有龍鳳<lb/>
印邊三色内紙有印金團花并各色金花牋紙有藤白<lb/>
紙研光小本紙李偽主造㑹府紙長二丈濶一丈厚如<lb/>
繒帛數重陶榖家藏有鄱陽白數幅長如匹練西山觀<lb/>
音簾紙鵠白紙蠶繭紙竹紙大牋紙元有黄麻紙鉛山<lb/>
紙常山紙英山紙臨川小牋紙上虞紙又若予邑之紙<lb/>
姸妙輝光皆世稱也今之楚中粉箋松江粉箋為紙至<lb/>
<pb n="KR3j0172_WYG_015-34b"/>
下品也一黴即脱陶榖所謂化化箋此爾止可用供溷<lb/>
材一化也貨之店中包麪藥菓之類二化也甚言紙之<lb/>
不堪用者類此若今之大内細細宻洒金五色粉箋五<lb/>
色大簾紙洒金紙有等白牋堅厚如板兩面砑光如玉<lb/>
潔白有印金花五色牋紙又若磁青紙如段素堅韌可<lb/>
寳多用寫泥金字經有等藍色者薄而不佳髙昌國金<lb/>
花牋亦有五色有描金山水圗者髙麗有綿繭紙色白<lb/>
如綾堅韌如帛用以書寫發墨可愛有等皮紙用以為<lb/>
<pb n="KR3j0172_WYG_015-35a"/>
簾為雨㡌為書夾堅厚若油為之中國所無亦竒品也<lb/>
近日可用作書者吳中無紋洒金箋紙為佳松江近日<lb/>
譚牋不用粉造以荆川簾紙褙厚砑光用䗶打各色花<lb/>
鳥堅滑可類宋紙又新安新造倣宋藏經箋紙亦佳吳<lb/>
中近亦為之但不如宋箋抄成堅韌如段帛有性數百<lb/>
載流傳尚有掲開受用若今倣效者紙性終脆久黴糊<lb/>
懈必鬆時尚花邊格子白鹿牋用以作柬寫詩甚便其<lb/>
式余家有數十種但白鹿紙以緑子水併槐黄水㣲煎<lb/>
<pb n="KR3j0172_WYG_015-35b"/>
印者雅甚以青以紅俱不佳也又如蠟砑五色箋亦以<lb/>
白色松花色月下白色羅紋箋為佳餘色不入清賞兩<lb/>
人砑者精美乂不壊板若用水濕一紙以潤十紙砑者<lb/>
不佳然以白蠟砑者受墨蜜蠟者遇墨成珠描寫不上<lb/>
深可恨也并録以共鑒賞<lb/>
　　造葵箋法<lb/>
五六月戎葵葉和露摘下𢷬爛取汁用孩兒白鹿堅厚<lb/>
者裁段葵汁内稍投雲母細粉明礬些少和匀盛大盆<lb/>
<pb n="KR3j0172_WYG_015-36a"/>
中用紙拖染挂乾或用以砑花或就素用其緑色可人<lb/>
且抱野人傾葵㣲意<lb/>
　　染宋箋色法<lb/>
黄柏一斤搥碎用水四升浸一伏時煎熬至二升止聽<lb/>
用橡斗子一升如上法煎水聽用胭脂五錢深者方妙<lb/>
用湯四碗浸榨出紅三味各成濃汁用大盆盛汁毎用<lb/>
觀音簾堅厚紙先用黄柏汁拖過一次後以橡斗汁拖<lb/>
一次再以胭脂汁拖一次更看深淺加減逐張晾乾可<lb/>
<pb n="KR3j0172_WYG_015-36b"/>
用<lb/>
　　染紙作畫不用膠法<lb/>
紙用膠礬作畫殊無士氣否則不可著色開染法以皂<lb/>
角搗碎浸清水中一日用砂礶重湯煮一炷香濾浄調<lb/>
勻刷紙一次挂乾復以明礬泡湯加刷一次挂乾用以<lb/>
作畫儼若生紙若安藏三二月用更妙拆舊裱畫卷綿<lb/>
紙作畫甚佳有則宜寳藏可也<lb/>
　　造槌白紙法<lb/>
<pb n="KR3j0172_WYG_015-37a"/>
法取黄葵花根搗汁毎水一大碗入汁一二匙攪勻用<lb/>
此令紙不粘而滑也如根汁用多則反粘不妙用紙十<lb/>
幅將上一幅刷濕又加乾紙十幅累至百幅無礙紙厚<lb/>
以七八張相隔薄則多用不妨用厚板石壓紙過一宿<lb/>
掲起俱潤透矣濕則晾乾否則平鋪石上用打紙鎚敲<lb/>
千餘下掲開晾十分乾再疊壓一宿又槌千餘槌令發<lb/>
光與蠟牋相似方妙余常製之甚佳但跋涉耳<lb/>
　　造金銀印花牋法<lb/>
<pb n="KR3j0172_WYG_015-37b"/>
用雲母粉同蒼术生薑燈草煮一日用布包揉沈文用<lb/>
絹包揉洗愈揉愈細以絶細為佳收時以綿紙數層置<lb/>
灰矼上傾粉汁在上晾乾用五色箋將各色花板平放<lb/>
次用白芨調粉刷上花板覆紙印花紙上不可重搨欲<lb/>
其花起故耳印成花如銷銀若用薑黄煎汁同白芨水<lb/>
調粉刷板印之花如銷金二法亦多雅趣<lb/>
　　造松花牋法<lb/>
槐花半升炒焦赤冷水三碗煎汁用銀母粉一兩礬五<lb/>
<pb n="KR3j0172_WYG_015-38a"/>
錢硏細先入盆内將黄汁煎起用絹濾過方入盆中攪<lb/>
勻拖紙以淡為佳文房用牋外此數色皆不足備<lb/>
　論筆<lb/>
髙子曰蒙恬創筆以枯木為管以鹿毛為柱以羊毛為<lb/>
被所謂毫者非今之竹兔也故製筆之法桀者居前毳<lb/>
者居後强者為刃耎者為輔參之以<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>束之以管固以<lb/>
漆液澤以海藻濡墨而試直中繩勾中鈎方圎中規矩<lb/>
終日握而不敗故曰筆妙栁帖云近蒙寄筆出鋒太短<lb/>
<pb n="KR3j0172_WYG_015-38b"/>
傷于勁硬所要優柔出鋒須長擇毫須細管不在大副<lb/>
切須齊齊則波切有慿管小則運動有力毛細則㸃畫<lb/>
無失鋒長則洪潤自由筆之𤣥樞當盡於是故筆偈曰<lb/>
圎如錐捺如鑿只得入不得却言縛筆須緊不令一毛<lb/>
吐出即不堪用乂曰心柱硬覆毛薄尖似錐齊似鑿故<lb/>
伯英之筆窮神盡意子雲稱之漢末一筆之匣雕以黄<lb/>
金飾以和玉綴以隋珠文以弱翠非文犀之楨必象之<lb/>
管豐狐之柱秋兔之毫則古人重筆之意慇矣南朝有<lb/>
<pb n="KR3j0172_WYG_015-39a"/>
姥善作筆用胎髪為心開元中筆匠名鐵頭能瑩管如<lb/>
玉今俱失傳右軍筆經曰諸郡毫惟中山兔肥而毫長<lb/>
可先用人髪杪數十莖雜青羊毛并兔毳裁令齊以麻<lb/>
紙裹枝根令治次取上毫薄布柱上令柱不見此皆古<lb/>
人格論若今之為筆所貴在毫東郡以青羊毛為之雉<lb/>
尾為葢五色可觀有用豐狐毛虎毛䑕鬚羊毛麝毛羊<lb/>
鬚胎髮造者皆不如兔毫為佳香狸毫次之兔以崇山<lb/>
絶壑中者毫足秋毫取健冬毫取堅春夏之毫貯不久<lb/>
<pb n="KR3j0172_WYG_015-39b"/>
矣筆以尖齊圎健為絶毫堅則尖毫多則色紫而齊用<lb/>
<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>貼襯得法則毫束而圎用以純毫附以香狸角水得<lb/>
法則用久而健此外無法今人毫少而狸<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>倍之筆不<lb/>
耐寫豈筆之咎哉為不用料耳余取杭人舊製筍尖筆<lb/>
粧最佳後因湖州紥縛筆頭為細腰葫蘆様製杭亦效<lb/>
之最為可恨初寫似細宜作小書用後腰散便成水筆<lb/>
即為棄物杭筆不如湖筆得法湖筆又以張天錫為最<lb/>
惜乎近無傳其妙者然畫筆向以杭之張文貴首稱而<lb/>
<pb n="KR3j0172_WYG_015-40a"/>
張亦不妄傳人今則分而為三美惡無准世業不修似<lb/>
亦可惜揚州之中管䑕心畫筆用以落墨白描佳絶水<lb/>
筆亦妙古之王者以金管銀管斑管為筆紀功其重筆<lb/>
如此向有牙管玳瑁管玻瓈管鏤金管緑沈漆管及棕<lb/>
竹花梨紫檀等管此何意也以其為可貴耳如持用何<lb/>
惟取竹之薄標者為管筆之妙用盡矣又何尚焉冬月<lb/>
以紙帛衣管以避寒者似亦難用悉不取也收筆以十<lb/>
月正二月收者為佳妙筆書后即入筆洗中滌去滯墨<lb/>
<pb n="KR3j0172_WYG_015-40b"/>
則毫堅不脆可奈久用然須洗完即加筆㡌免挫筆鋒<lb/>
收筆以黄連調輕粉蘸筆頭候乾收之則筆不蛀而毫<lb/>
純又法川椒黄柏煎湯磨松烟染筆藏之亦可逺蛀古<lb/>
人重筆用敗則葬故趙光逢濯足襄漢溪上見一方磚<lb/>
上題髠友退鋒郎功成鬂鬚霜冢頭封馬鬛不敢負恩<lb/>
光後顯獨孤貞節立磚上積有苔痕此葢好事者葬筆<lb/>
所在<lb/>
　論文房器具<lb/>
<pb n="KR3j0172_WYG_015-41a"/>
髙子曰文房器具非玩物等也古人云筆硯精良人生<lb/>
一樂余以所見評之如左<lb/>
　　文具匣<lb/>
匣製三格有四格者用提架總藏器具非為觀美不必<lb/>
鑲嵌雕刻求竒花梨木為之足矣亦不用竹絲蟠口鑲<lb/>
口費工無益反致壊速如蔣製倭式用鉛鈐口者佳甚<lb/>
　　研匣<lb/>
用古研一方以豆瓣楠紫檀為匣或用花梨亦可硯不<lb/>
<pb n="KR3j0172_WYG_015-41b"/>
在大適中為美可入藏匣再備朱硯一匣故研譜有雙<lb/>
履製者為便二色用也研以端歙為佳或用白端石為<lb/>
朱硯者不耐久用沾染不落亦得舊石一方為幅始佳<lb/>
　　筆格<lb/>
有玉為山形者為卧仙者有珊瑚者有瑪瑙者有水精<lb/>
者有刻犀者匪直新製舊做亦多有宣銅鏒金雙螭挽<lb/>
格精甚余見哥窰五山三山者製古色潤又見白定卧<lb/>
花哇哇瑩白精巧舊玉子母六猫長七寸以母横卧為<lb/>
<pb n="KR3j0172_WYG_015-42a"/>
坐以子猫起伏為格真竒物也目中罕見有古銅十二<lb/>
鋒頭為格者有銅螭起伏為格者余見友人有一老樹<lb/>
根枝蟠曲萬狀長止七寸宛若行龍鱗甲爪牙悉備摩<lb/>
弄如玉此誠天生筆格余齋一石蟠曲狀龍不假斧鑿<lb/>
亦竒物也可架筆三矢<lb/>
　　筆牀<lb/>
筆牀之製行世甚少余得一古鎏金筆牀長六寸髙寸<lb/>
二分濶二寸餘如一架然上可卧筆四矢以此為式用<lb/>
<pb n="KR3j0172_WYG_015-42b"/>
紫檀烏木為之亦佳<lb/>
　　筆屏<lb/>
宋人製有方玉圎玉花板内中做法肖生山樹禽鳥人<lb/>
物種種精絶此皆古人帶板燈板存無可用以之鑲屏<lb/>
挿筆覺甚相宜大者長可四寸髙三寸者余齋一屏如<lb/>
之製此似無棄物有大理舊石儼狀山髙月小者東山<lb/>
月上者萬山春靄者皆余目見初非扭揑俱方不盈尺<lb/>
天生竒物寳為此具作毛中書屏翰似亦得所<lb/>
<pb n="KR3j0172_WYG_015-43a"/>
　　水注<lb/>
有玉為圎壺方壺者其花紋甚工又見吴中陸子岡製<lb/>
白玉辟邪中空貯水上嵌青緑石片法古舊形滑熟可<lb/>
愛有玉蟾蜍注擬寳晉齋舊式者古銅有青緑天雞壺<lb/>
有金銀片嵌天禄妙甚有半身鸕鷀杓有鏒金鴈壺其<lb/>
類生無二以兩足立地口中出水有江鑄眠牛以牧童<lb/>
騎跨作注管磁有官哥方圎水壺有立𤓰卧𤓰壺有雙<lb/>
桃注有雙蓮房注有筆格内貯水兩用者有牧童卧牛<lb/>
<pb n="KR3j0172_WYG_015-43b"/>
者有方者定窑之注竒甚有枝葉纒擾𤓰壺有蒂葉茄<lb/>
壺有駝壺又可格筆有蟾注有青東磁天雞壺底有一<lb/>
竅者宣窑五采桃注石榴注雙爪注采色類生有雙鴛<lb/>
注有鵝注工緻精極俱可入格<lb/>
　　筆洗<lb/>
銅有古鏒金小洗有青緑小盂有古小釜有小巵匜其<lb/>
五物原非此製今用作洗玉有鉢盂洗長方洗玉環洗<lb/>
或素或花工巧擬古磁有官哥圎洗葵花洗磬口圓肚<lb/>
<pb n="KR3j0172_WYG_015-44a"/>
洗有四捲荷葉洗有捲口蔗段洗有縧環洗有長方洗<lb/>
類多但以粉青紋片朗者為貴古龍泉有雙魚洗有菊<lb/>
瓣洗有鉢盂洗百折洗定窰有三篐圓桶洗梅花洗有<lb/>
中盞作洗邊盤作筆覘者有縧環洗有方池洗有栁斗<lb/>
圓洗有圓口瓜稜洗菊瓣洗惟定洗多甚宣窰有魚藻<lb/>
洗有葵瓣洗有磬口洗有鼓様青剔白螭洗近人多以<lb/>
洗為杯孰知厚捲口而匾淺者洗也豈杯有此製外此<lb/>
新作商銀流金銅洗諸窰假均州紫緑二色洗與水中<lb/>
<pb n="KR3j0172_WYG_015-44b"/>
丞多甚製亦可觀俱不入格<lb/>
　　水中丞<lb/>
銅有古小尊罍其製有敞口圓腹細足髙三寸許墓中<lb/>
葬物今用作水中丞者余有古玉中丞半受血侵圓口<lb/>
瓮腹下有三足大如一拳精美特甚古人不知何用近<lb/>
有陸琢玉水中丞其碾獸面錦地與古尊罍同亦佳器<lb/>
也磁有官哥瓮肚圓者有鉢盂小口式者有𤓰稜肚者<lb/>
青東磁有菊瓣瓮肚圓足者定有印花長様如瓶但口<lb/>
<pb n="KR3j0172_WYG_015-45a"/>
敞可以貯水者有圓肚束口三足者有古龍泉窑瓮肚<lb/>
周身細花紋者有宣銅雨雪沙金製法古銅瓿者様式<lb/>
美甚近有新燒均窑俱法此式奈不堪用<lb/>
　　研山<lb/>
研山始自米南宫以南唐寳石為之圗載輟耕録後即<lb/>
效之不知此石存否大率研山之石以靈壁應石為佳<lb/>
他石紋片粗大絶無小様曲折屼峍森聳峰巒狀者余<lb/>
見宋人靈壁研山峯頭片段如黄子久皴法中有水池<lb/>
<pb n="KR3j0172_WYG_015-45b"/>
錢大深半寸許其下山脚生水一帶色白而起磥砢若<lb/>
波浪然初非人力偽為此真可寳又見一將樂石研山<lb/>
長八寸許髙二寸四面米粞包裹而巒頭起伏作狀此<lb/>
更難得他如應石近有佳者天生四面不加斧鑿透漏<lb/>
花皺俱好但少層疊巒頭水池深䆳望之一拳石也又<lb/>
若燕中西山黒石狀儼應石而崒屼巉巗紋片皺裂過<lb/>
之可作研山者頗多但石性鬆脆不受激觸多以此亂<lb/>
應石有偽為者將舊磚雕鏤如寳晉齋式用錐鑿成天<lb/>
<pb n="KR3j0172_WYG_015-46a"/>
生紋片用芡實浸水煮如墨色持以愚人毎得重價然<lb/>
以刀刮石底磚質即露有等好事者以新應石肇慶石<lb/>
黒石加以斧鑿修琢巖竇摩弄瑩滑名曰硯山觀亦可<lb/>
愛<lb/>
　　靈壁石研山圗<lb/>
　　將樂石研山圗附左<lb/>
<pb n="KR3j0172_WYG_015-47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0172_WYG_015-47b"/>
　　印色池<lb/>
印色池以磁為佳而玉亦未能勝也故今官哥窑者貴<lb/>
甚余見二窑印池方者尚有十數四八角并委角者僅<lb/>
見一二色亦不佳余齋有三代玉方池内外土銹血侵<lb/>
四裹不知何用今以為古玉文具中印池似甚合宜又<lb/>
見定窰方池佳甚外有印花紋此亦少者有陸子岡倣<lb/>
周身連葢滚螭白玉印池工緻侔古今多效製近日新<lb/>
燒有蓋白定長方印池并青花白地純白磁者此古未<lb/>
<pb n="KR3j0172_WYG_015-48a"/>
有當多蓄之且有長六七寸者甚佳<lb/>
　　印色方<lb/>
麻油<hi>二斤</hi>牙皂角<hi>三箇/</hi>萆麻仁<hi>半斤去壳/取仁搗爛</hi>花椒<hi>四十粒取色不變</hi>
螣黄<hi>一錢取不落色</hi>明礬<hi>五分取/其發亮</hi>黄柏<hi>五分/助色</hi>黄䗶<hi>五分/</hi>白䗶<hi>五分</hi>
胡椒<hi>三十五粒</hi>辰砂<hi>二兩/</hi>二紅<hi>二兩/</hi>　花硃<hi>四兩</hi>
右件先將麻油同麻子熬數滚再下皂角花椒熬至滴<lb/>
水成珠方下䗶礬等物取起去渣用蘄艾為骨加三朱<lb/>
拌紅為度<lb/>
<pb n="KR3j0172_WYG_015-48b"/>
　　雅尚齋印色方<lb/>
京師萆麻油較菜油價賤取回罈裝埋土内三二年用<lb/>
色白如氷毎用斤數大日内翻晒至熟次下黄蠟一錢<lb/>
白礬末一錢白芨末二錢金箔沙細五十片入瓶聽用<lb/>
將舊坑豆瓣硃砂研至極細用水飛過三五次去黄標<lb/>
與末後砂脚只用中間水飛細者入麄碗中用燒酒傾<lb/>
入微火煮一炷香隨其色變晒乾取起將硃又研如麪<lb/>
方和前油拌艾入匣愈久愈紅不變黒色油取晒熟至<lb/>
<pb n="KR3j0172_WYG_015-49a"/>
久不乾其胚用真正蘄艾搓揉百次仍煮數遍務去黒<lb/>
星一㸃不存如綿絮然方用此至妙秘法刻同鑒家共<lb/>
之<lb/>
　　糊斗<lb/>
用銅者為佳以便出洗有古銅小提卣如一拳大者上<lb/>
有提梁索股有葢盛糊可免䑕竊又有古銅圓瓮肚如<lb/>
酒杯式下乗方座且體厚重不知古人何用今以為糊<lb/>
斗似宜有建窰外黒内白長礶定窑圓肚并蒜蒲長礶<lb/>
<pb n="KR3j0172_WYG_015-49b"/>
俱可作糊斗又見哥窰方斗如斛中置一梁亦可充此<lb/>
又見古銅三哥長桶下有三足髙二寸許甚宜盛糊<lb/>
　　法糊方<lb/>
白麪一斤浸三五日候發臭作過入白芨麪五錢黄䗶<lb/>
三錢白芸香三錢石灰末一錢官粉一錢明礬二錢用<lb/>
花椒一二兩煎湯去椒先投蠟礬芸香石灰官粉熬化<lb/>
入麪作糊粘背不脱又法飛麪一斤入白芨末四兩楮<lb/>
樹汁調亦妙<lb/>
<pb n="KR3j0172_WYG_015-50a"/>
　　鎮紙<lb/>
有古銅青緑蝦蟆虚置銅坐重有斤餘又有虎蹲銅坐<lb/>
一塑鑄者乃上古物也且見必成對壓紙妙甚有古銅<lb/>
坐卧哇哇亦佳有古銅蹲螭眠龍有鎏金辟邪卧馬有<lb/>
大銅虎遍身青緑重三二斤者用以壓書玉有古彘古<lb/>
人用以挣肋殉葬者毎見二條有白玉獵狗有卧螭有<lb/>
大様坐卧哇哇有玉兔玉牛玉馬玉鹿玊羊蟾蜍日月<lb/>
瑪瑙石鼓柏枝瑪瑙蹲虎水晶石鼓酒黄水晶牴牛捧<lb/>
<pb n="KR3j0172_WYG_015-50b"/>
瓶波斯其做法精妙如畫皆宋物也有哥窑蟠螭有青<lb/>
東磁獅鼔白定哇哇狻猊余自燕中得玉蟾二枚其背<lb/>
斑㸃如洒墨色同玳瑁無黄暈儼若蝦蟆背狀肚下純<lb/>
白其製古雅如生用為鎮紙摩弄可愛又見紅緑瑪瑙<lb/>
二大蟹可為絶竒有白玉瑪瑙辟邪長三四寸者皆鎮<lb/>
紙佳品<lb/>
　　璧尺<lb/>
有玉作尺余見長二尺厚六分濶一寸五分者人云尺<lb/>
<pb n="KR3j0172_WYG_015-51a"/>
璧為寳然玉有徑二三尺者一時同見有二尺長玉如<lb/>
意三尺六寸長玉劔皆竒貨也有玊碾雙螭尺有以紫<lb/>
檀烏木為之上用古做蹲螭玉帶抱月玉兔獸為鈕者<lb/>
又見倭人鏒金銀壓尺古所未有尺狀如常上以金鏒<lb/>
雙桃銀葉為鈕面以金銀鏒花皆縧環細嵌工緻動色<lb/>
更有一竅透開内藏抽斗中有刀錐鑷刀指銼刮齒消<lb/>
息穵耳剪子收則一條挣開成剪此製何起豈人心思<lb/>
可到謂之八面埋伏盡於斗中收藏非倭其孰能之余<lb/>
<pb n="KR3j0172_WYG_015-51b"/>
以此式令潘銅倣造亦妙潘能得其真傳故耳論尺無<lb/>
過此者有金銀石嵌臂閣界尺圗匣文具等物終是不<lb/>
雅有竹嵌尺傍四轉内以黄楊烏木紫檀象牙挽嵌如<lb/>
意形製雖工久則必敗<lb/>
　　圗書匣<lb/>
有宋剔紅三撞者二撞者有罩葢者新剔紅黒二種亦<lb/>
有二撞者但方匣居多有填漆者有紫檀雕鏤鑲嵌玉<lb/>
石者有古人玉帶板燈板鑲匣面者有倭匣四子六子<lb/>
<pb n="KR3j0172_WYG_015-52a"/>
九子毎子匣内藏以漢人玉章一方或藏銀章替下藏<lb/>
以寳石琥珀官窑青東磁舊人圗書為傳玩佳品若常<lb/>
用以豆瓣楠為佳新安製有堆漆描花蜔嵌圗畫精者<lb/>
可愛近日市者惡甚又如黒漆描花方匣何文如之亦<lb/>
堪日用<lb/>
　　臂閣<lb/>
臂閣有以長様古玉璏為之者甚多而雕花紫檀者亦<lb/>
常有之近有以玉為臂閣上碾螭文卧蠶梅花等様長<lb/>
<pb n="KR3j0172_WYG_015-52b"/>
六七寸者有以竹雕花巧人物為之者亦佳而倭人黒<lb/>
漆臂閣如圭圓首方下濶二寸餘肚稍虚起恐惹字墨<lb/>
長七寸上描金泥花様其質輕如紙此為臂閣上品<lb/>
　　貝光<lb/>
多以貝螺為之形狀亦雅但手把稍大不便用使余得<lb/>
一古玉物中如大錢圓泡髙起半寸許傍有三耳可貫<lb/>
不知何物余用為貝光雅甚又見紅瑪瑙製為一桃稍<lb/>
匾下光砑紙上有桃葉枝梗此亦為砑而設水晶玉石<lb/>
<pb n="KR3j0172_WYG_015-53a"/>
當倣為之<lb/>
　　裁刀<lb/>
桃刀之外無可入格余有古刀筆一把青緑裹身上尖<lb/>
下環長僅盈尺古人用以殺青為書今入文具似極雅<lb/>
稱近有崇明裁刀亦佳<lb/>
　　書燈<lb/>
用古銅駝燈羊燈龜燈諸葛軍中行燈鳳龜燈有圓燈<lb/>
盤定窰有三臺燈檠宣窑有兩臺燈檠俱堪書室取用<lb/>
<pb n="KR3j0172_WYG_015-53b"/>
又見青緑銅荷一片檠駕花朶坐上想取古人金荷之<lb/>
意用亦不俗古有燭奴即今鑄波斯作燭臺者是也似<lb/>
不堪供<lb/>
　　筆覘<lb/>
有以玉碾片葉為之者古有水晶淺碟亦可為此惟定<lb/>
窑最多匾坦小碟宜作此用更有竒者<lb/>
　　墨匣<lb/>
以紫檀烏木豆瓣楠為匣多用古人玊帶花板鑲之亦<lb/>
<pb n="KR3j0172_WYG_015-54a"/>
有舊做長玉螭虎人物嵌者為最有雕紅黒漆匣亦佳<lb/>
　　蠟斗<lb/>
古人用以灸蠟緘啟銅製頗有佳者皆宋元物也今雖<lb/>
用糊當收以備數<lb/>
　　筆船<lb/>
有紫檀烏木細鑲竹篾者精甚有以牙玉為之者亦佳<lb/>
此與直方並用不可缺者<lb/>
　　琴劍<lb/>
<pb n="KR3j0172_WYG_015-54b"/>
琴為書室中雅樂不可一日不對清音居士談古若無<lb/>
古琴新琴亦須壁懸一牀無論能操縱不善操亦當有<lb/>
琴淵明云但得琴中趣何勞絃上音吾輩業琴不在記<lb/>
博惟知琴趣更得其真若亞聖操懐古吟志懐賢也古<lb/>
交行雪窓夜話思尚友也漪蘭陽春鼓之宣暢布和風<lb/>
入松御風行操致凉颸觧愠瀟湘水雲鴈過衡陽起我<lb/>
興薄秋穹梅花三弄白雪操逸我神逰𤣥圃樵歌漁歌<lb/>
鳴山水之閒心谷口引扣角歌抱烟霞之雅趣詞賦若<lb/>
<pb n="KR3j0172_WYG_015-55a"/>
歸去來赤壁賦亦可以咏懐寄興清夜月明操弄一二<lb/>
養性脩身之道不外是矣豈以絲桐為悦耳計哉自古<lb/>
各物之製莫不有法傳流獨鑄劔之術不載典籍故今<lb/>
無劔客而世少名劔以劔術無傳且刀便于劔所以人<lb/>
知佩刀而不知佩劔也吾輩設此總不能用以禦暴敵<lb/>
强亦可壯懐志勇不得古劔即今之賓劔如雲南製者<lb/>
懸之髙齋俾豐城隠氣化作紫電白虹上燭三台斗垣<lb/>
令熒熒夜光爍彼欃槍彗孛不敢横熖逞色豈果迂哉<lb/>
<pb n="KR3j0172_WYG_015-55b"/>
　　香几<lb/>
書室中香几之製有二髙者二尺八寸几面或大理石<lb/>
岐陽瑪瑙等石或以豆瓣楠鑲心或四八角或方或梅<lb/>
花或葵花或慈菰或圎為式或漆或水磨諸木成造者<lb/>
用以閣蒲石或單玩美石或置香櫞盤或置花尊以挿<lb/>
多花或單置一爐焚香此髙几也若書案頭所寘小几<lb/>
惟倭製佳絶其式一板為面長二尺濶一尺二寸髙三<lb/>
寸餘上嵌金銀片子花鳥四簇樹石几面兩横設小檔<lb/>
<pb n="KR3j0172_WYG_015-56a"/>
二條用金泥塗之下用四牙四足牙口鏒金銅滚陽線<lb/>
鑲鈐持之甚輕齋中用以陳香爐匙瓶香合或放一二<lb/>
卷冊或置清雅玩具妙甚今呉中製有朱色小几去倭<lb/>
差小式如香案更有紫檀花嵌有假模倭式有以石鑲<lb/>
或大如倭或小盈尺更有五六寸者用以坐烏思藏鏒<lb/>
金佛像佛龕之類或陳精妙古銅官哥絶小爐瓶焚香<lb/>
挿花或寘三二寸髙天生秀巧山石小盆以供清玩甚<lb/>
快心目<lb/>
<pb n="KR3j0172_WYG_015-56b"/>
　　書齋清供花草六種入格<lb/>
春時用白定哥窑古龍泉均州鼓盆以泥沙和水種蘭<lb/>
中置竒石一塊夏則以四窰方圎大盆種夜合二株花<lb/>
可四五朶者架以朱几黄萱三二株亦可看玩秋取黄<lb/>
蜜二色菊花以均州大盆或饒州白花圓盆種之或以<lb/>
小古窑盆種三五寸髙菊花一株傍立小石上几冬以<lb/>
四窑方圎盆種短葉水仙單瓣者佳又如美人蕉立以<lb/>
小石佐以靈芝一顆須用長方舊盆始稱六種花草清<lb/>
<pb n="KR3j0172_WYG_015-57a"/>
標雅質疎朗不繁玉立亭亭儼若隠人君子置之几案<lb/>
素艷逼人相對啜天池茗吟本色古詩大快人間障眼<lb/>
外此無多可入清供<lb/>
　論香<lb/>
髙子曰古之名香種種稱異若蟬蠶香<hi>交趾所貢唐禁中呼為瑞龍腦</hi>
茵犀香<hi>西域獻漢武帝用之煮湯辟癘</hi>石葉香<hi>魏時題腹國貢狀雲母辟疫</hi>百濯香<lb/>
<hi>孫亮四姬四炁衣香百濯不落</hi>鳳髓香<hi>穆宗藏真島/焚之崇禮</hi>紫述香<hi>述異記云又名麝香</hi>
<hi>草</hi>都夷香<hi>洞㝠記云香如/棗核食之不飢</hi>荼蕪香<hi>香出波弋國中侵地則土石皆香</hi>辟<lb/>
<pb n="KR3j0172_WYG_015-57b"/>
邪香瑞麟香金鳳香<hi>皆異國所貢公主乗出挂玉香囊中則芬馥滿路</hi>月支香<lb/>
<hi>月支國進如卵燒之辟疫百里焚香九月不散</hi>振靈香<hi>十洲記云聚窟洲有樹如楓葉香聞數百里</hi>返<lb/>
魂香五名香馬精香返生香却死香<hi>屍埋地下者聞之即活</hi>千畝<lb/>
香<hi>述異記云以林名香</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齊香<hi>出波斯國香氣/入藥治百病</hi>龜甲香<hi>述異云即桂香之善</hi>
<hi>者</hi>兜末香<hi>本草拾遺曰武帝/西王母降燒是香</hi>沈光香<hi>洞㝠記云塗魂國貢燒之有光</hi>沈<lb/>
榆香<hi>黄帝封禪焚之</hi>蘅蕪香<hi>李夫人受/漢武帝</hi>百藴香<hi>逺條館祈子焚以降神</hi>月<lb/>
麟香<hi>元宗愛妾號裒裏春</hi>辟寒香<hi>焚之可/以辟寒</hi>龍文香<hi>武帝時外國進者</hi>千步<lb/>
香<hi>南郡所貢</hi>薰肌香<hi>薰人䏎骨/百病不生</hi>九和香<hi>三洞珠囊曰玉女擎玉爐焚之</hi>九真<lb/>
<pb n="KR3j0172_WYG_015-58a"/>
香清水香沈水香<hi>皆昭儀所用飛燕香也</hi>罽賓國香<hi>楊牧席間焚香上如樓臺</hi>
<hi>之狀</hi>拘物頭花香<hi>拘物頭國進/香聞數里</hi>昇霄靈香<hi>唐賜紫尼焚之昇遐</hi>祗精<lb/>
香<hi>出塗魂國焚之鬼魅畏避</hi>飛氣香<hi>三洞曰真/人所燒</hi>金磾香<hi>金日磾造香薰衣以辟胡</hi>
<hi>氣</hi>五枝香<hi>燒之十日上/徹九重之天</hi>千和香<hi>峨嵋山孫/真人焚之</hi>兜樓婆香<hi>楞嚴</hi>
<hi>經云浴處焚之其炭猛烈</hi>多伽羅香多摩羅跋香<hi>釋氏會安曰即根香藿香</hi>大象<lb/>
藏香<hi>因龍涎而生若燒一丸興大光明味如甘露</hi>牛頭旃檀香<hi>華嚴經曰從離垢出以塗</hi>
<hi>身</hi>羯布羅香<hi>西域記云樹如松色如氷雪</hi>須曼那華香闍提華香青<lb/>
赤蓮香華樹香果樹香拘鞞陁羅樹香曼陀羅香殊沙<lb/>
<pb n="KR3j0172_WYG_015-58b"/>
華香<hi>出法華經</hi>明庭香明天發日香<hi>出胥池/寒國</hi>迷迭香<hi>出西域焚之去</hi>
<hi>邪</hi>必栗香<hi>内典云焚去/一切惡氣</hi>木蜜香<hi>焚之/辟惡</hi>藒車香<hi>本草云焚之去蛀辟</hi>
<hi>臭病</hi>刀圭第一香<hi>昭宗賜崔𦙍一/粒焚終日旖旎</hi>乾<graphic n="KR2571" url="https://raw.githubusercontent.com/kanripo/KR-Gaiji/master/images/KR2571.png" mimeType="image/png"/>香<hi>江西山中所出</hi>曲水香<lb/>
<hi>香盤印文似曲水像</hi>鷹嘴香<hi>番牙與舶主贈/香焚之辟疫</hi>乳頭香<hi>曹務光理趙州用盆焚云</hi>
<hi>財易得佛難求</hi>助情香<hi>明皇寵妃含香一粒/助情發興筋力不倦</hi>夜酣香<hi>迷樓所焚</hi>水盤<lb/>
香<hi>出舶上上刻山水佛像</hi>都梁香<hi>荆州記云都梁山/上有水水中生之</hi>雀頭香<hi>荆襄人謂</hi>
<hi>之莎草根</hi>龍鱗香<hi>馢香之薄者/其香尤勝</hi>白眼香<hi>和香/為之</hi>平等香<hi>僧人貨香于市</hi>
<hi>無貴賤貧富皆一價也故云</hi>山水香<hi>王旭奉道士于山中月給焚香謂之山水香</hi>三匀香<lb/>
<pb n="KR3j0172_WYG_015-59a"/>
<hi>三物煎成焚之有富貴氣香亦清妙</hi>伴月香<hi>徐鉉月夜露坐焚之故名</hi>此皆載之史冊<lb/>
而或出外夷或製自宫掖其方其料俱不可得見矣余<lb/>
以今之所尚香品評之妙髙香生香檀香降真香京線<lb/>
香香之幽閒者也蘭香速香沈香香之恬雅者也越隣<lb/>
香甜香萬春香黒龍挂香香之温潤者也黄香餅芙蓉<lb/>
香龍涎餅内香餅香之佳麗者也玉華香龍樓香撒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
蘭香香之藴藉者也伽楠香唵叭香波律香香之髙尚<lb/>
者也幽閒者物外髙隠坐語道徳焚之可以清心悦神<lb/>
<pb n="KR3j0172_WYG_015-59b"/>
恬雅者四更殘月興味蕭騷焚之可以暢懐舒嘯温潤<lb/>
者晴窓搨帖揮麈閒唫篝燈夜讀焚以逺辟睡魔謂古<lb/>
伴月可也佳麗者紅袖在側宻語談私執手擁爐焚以<lb/>
薰心熱意謂古助情可也藴藉者坐雨閉闗午睡初足<lb/>
就案學書啜茗味淡一爐初爇香靄馥馥撩人更宜醉<lb/>
筵醒客髙尚者皓月清宵氷絃戞指長嘯空樓蒼山極<lb/>
目未殘爐爇香霧隠隠遶簾又可袪邪辟穢黄煖閣黒<lb/>
煖閣官香紗㡌香俱宜爇之佛爐聚仙香百花香蒼术<lb/>
<pb n="KR3j0172_WYG_015-60a"/>
香河南黒芸香俱可焚於卧榻客曰諸香同一焚也何<lb/>
事多岐余曰幽趣各有分别薰燎豈容槩施香僻甄藻<lb/>
豈君所知悟入香妙嗅辯妍媸曰余同心當自得之一<lb/>
笑而觧<lb/>
　　焚香七要<lb/>
香爐　官哥定窑豈可用之平日爐以宣銅潘銅彞爐<lb/>
　乳爐如茶盃式大者終日可用<lb/>
香合　用剔紅蔗段錫胎者以盛黄黒香餅法製香磁<lb/>
<pb n="KR3j0172_WYG_015-60b"/>
　盒用定窑或饒窑者以盛芙蓉萬春甜香倭香合三<lb/>
　子五子者用以盛沈速蘭香棋楠等香外此香撞亦<lb/>
　可若遊行惟倭撞帶之甚佳<lb/>
爐灰　以紙錢灰一斗加石灰二升水和成團入大竈<lb/>
　中燒紅取出又硏絶細入爐用之則火不滅忌以雜<lb/>
　火惡炭入灰炭雜則灰死不靈入火一葢即滅有好<lb/>
　竒者用茄蒂燒灰等説太過<lb/>
香炭墼　以鷄骨炭碾為末入葵葉或葵花少加糯米<lb/>
<pb n="KR3j0172_WYG_015-61a"/>
　粥湯和之以大小鐵塑槌擊成餅以堅為貴燒之可<lb/>
　久或以紅花渣代葵花葉或爛棗入石灰和炭造者<lb/>
　亦妙<lb/>
隔火砂片　燒香取味不在取烟香烟若烈則香味漫<lb/>
　然頃刻而滅取味則味幽香馥可久不散須用隔火<lb/>
　有以銀錢明瓦片為之者俱俗不佳且熱甚不能隔<lb/>
　火雖用玉片為美亦不及京師燒破砂鍋底用以磨<lb/>
　片厚半分隔火焚香妙絶燒透炭墼入爐以爐灰撥<lb/>
<pb n="KR3j0172_WYG_015-61b"/>
　開僅埋其半不可便以灰擁炭火先以生香焚之謂<lb/>
　之發香欲其炭墼因香爇不滅故耳香焚成火方以<lb/>
　箸埋炭墼四面攅擁上葢以灰厚五分以火之大小<lb/>
　消息灰上加片片上加香則香味隠隠而發然須以<lb/>
　筯四圍直搠數十眼以通火氣週轉炭方不滅香味<lb/>
　烈則火大矣又須取起砂片加灰再焚其香盡餘塊<lb/>
　用瓦合收起可投入火盆中薰焙衣被<lb/>
靈灰　爐灰終日焚之則靈若十日不用則灰潤如遇<lb/>
<pb n="KR3j0172_WYG_015-62a"/>
　梅月則灰濕而滅火先須以别炭入爐煖灰一二次<lb/>
　方入香炭墼則火在灰中不滅可久<lb/>
匙筯　匙筯惟南都白銅製者適用製佳瓶用呉中近<lb/>
　製短頸細孔者挿筯下重不仆似得用耳余齋中有<lb/>
　古銅雙耳小壺用之為瓶甚有受用磁者如官哥定<lb/>
　窑雖多而日用不宜<lb/>
　　香方<lb/>
髙子曰余録香方惟取適用近日都中所尚鑒家稱為<lb/>
<pb n="KR3j0172_WYG_015-62b"/>
　竒品者録之製合之法貴得料精則香馥而味有餘<lb/>
　韻識臭味者知所擇焉可也<lb/>
　　玉華香方<lb/>
沉香<hi>四兩</hi>　速香<hi>黒色者/四兩</hi>檀香<hi>四/兩</hi>　乳香<hi>二/兩</hi>　木香<hi>一兩</hi>
　丁香<hi>一兩</hi>　唵叭香<hi>三/兩</hi>　郎胎<hi>六/錢</hi>　麝香<hi>三/錢</hi>　氷片<hi>三錢</hi>
　大黄<hi>五錢</hi>　廣排草<hi>三兩趾者妙/出交</hi>　蘇合油<hi>五/錢</hi>官桂<hi>五錢</hi>
　黄烟<hi>即金顔香二兩</hi>　　　廣陵香<hi>用葉一兩</hi>
右以香料為末和入合油揉匀加煉好蜜再和如濕泥<lb/>
<pb n="KR3j0172_WYG_015-63a"/>
　入磁瓶錫葢蠟封口固燒用二分一次<lb/>
　　聚仙香<lb/>
黄檀香<hi>一斤</hi>　排草<hi>十二/兩</hi>　沈速香<hi>各六/兩</hi>　丁香<hi>四兩</hi>
　乳香<hi>四兩另研</hi>　郎胎<hi>三兩/</hi>　黄烟<hi>六兩/另研</hi>　　合油<hi>八兩</hi>
　麝香<hi>二兩</hi>　欖油<hi>一斤/</hi>　白芨麵<hi>十二/兩</hi>　蜜<hi>一斤</hi>
　已上作末為骨先和上竹心子作第一層趂濕又滚<lb/>
　檀香<hi>二斤</hi>　排草<hi>八兩/</hi>　沈香<hi>各半斤</hi>為末作滚第二<lb/>
　層成香紗篩晾乾都中自製毎香萬枝工銀二錢<lb/>
<pb n="KR3j0172_WYG_015-63b"/>
　竹棍萬枝銀一錢二分香袋紫龍刀紙毎百足數五<lb/>
　錢<lb/>
　　沈速香方<lb/>
用沉速<hi>五斤</hi>　檀香<hi>一斤/</hi>　黄烟<hi>四兩/</hi>　唵叭香<hi>三兩</hi>
　乳香<hi>二兩</hi>　麝香<hi>五錢/</hi>　合油<hi>六兩/</hi>　白芨麵<hi>一斤八兩</hi>
　排草<hi>一斤八兩</hi>和成滚棍<lb/>
　　黄香餅方<lb/>
沉速香<hi>六兩</hi>　檀香<hi>三兩/</hi>　丁香<hi>一兩/</hi>　木香<hi>一兩</hi>
<pb n="KR3j0172_WYG_015-64a"/>
　黄烟<hi>二兩</hi>　乳香<hi>一兩/</hi>　郎胎<hi>一兩/</hi>　唵叭<hi>三兩</hi>
　蘇合油<hi>二兩</hi>　麝香<hi>三錢/</hi>　氷片<hi>一錢/</hi>　白芨麪<hi>八兩</hi>
　蜜<hi>四兩</hi>　　和劑用印作餅<lb/>
　　印香方<lb/>
黄熟香<hi>五斤</hi>　速香<hi>一斤/</hi>　香附子<hi>一/兩</hi>　黒香<hi>一兩</hi>
　藿香<hi>一兩</hi>　零陵香<hi>一/兩</hi>　檀香<hi>一兩/</hi>　白芷<hi>一兩</hi>
　柏香<hi>二斤</hi>　芸香<hi>一兩/</hi>　甘松<hi>八兩/</hi>　乳香<hi>一兩</hi>
　沉香<hi>二兩</hi>　丁香<hi>一兩/</hi>　馢香<hi>四兩/</hi>　生香<hi>四兩</hi>
<pb n="KR3j0172_WYG_015-64b"/>
　熖硝<hi>五分</hi>　共為末入香印印成焚之<lb/>
　　萬春香方<lb/>
沉香<hi>四兩</hi>　　檀香<hi>六兩/</hi>　結香<hi>四兩/</hi>　藿香<hi>四兩</hi>
　零陵香<hi>四兩</hi>　甘松<hi>四兩/</hi>　茅香<hi>四兩/</hi>　丁香<hi>一兩</hi>
　甲香<hi>五錢</hi>　麝香<hi>一錢/</hi>　氷片<hi>一錢</hi>
　用煉蜜為濕膏入磁瓶封固焚之<lb/>
　　撒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蘭香方<lb/>
沉香<hi>三兩五錢</hi>　　氷片<hi>二錢/四分</hi>　檀香<hi>一錢/</hi>　龍涎<hi>五分</hi>
<pb n="KR3j0172_WYG_015-65a"/>
　排草鬚<hi>二錢</hi>　唵叭<hi>五分/</hi>　撒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蘭<hi>一/錢</hi>　麝香<hi>五分</hi>
　合油<hi>一錢</hi>　甘麻然<hi>二/分</hi>　榆麪<hi>六錢/</hi>　薔薇露<hi>四兩</hi>
　印作餅燒佳甚<lb/>
　　芙蓉香方<lb/>
用沉香<hi>一兩五錢</hi>　檀香<hi>一兩/二錢</hi>　片速<hi>三錢/</hi>　氷腦<hi>三錢</hi>
　合油<hi>五錢</hi>　生結香<hi>一/錢</hi>　排草<hi>五錢/</hi>　芸香<hi>一錢</hi>
　甘麻然<hi>五分</hi>　唵叭<hi>五分/</hi>　丁香<hi>二分/</hi>　郎胎<hi>二分</hi>
　藿香<hi>二分</hi>　零陵香<hi>二/分</hi>　乳香<hi>一分/</hi>　三柰<hi>一分</hi>
<pb n="KR3j0172_WYG_015-65b"/>
　撒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蘭<hi>一分</hi>　欖油<hi>一分/</hi>　榆麪<hi>八錢/</hi>　硝<hi>一錢</hi>
　和印或散<lb/>
　　龍樓香<lb/>
用沉香<hi>一兩二錢</hi>　檀香<hi>一兩/三錢</hi>　片速<hi>五錢/</hi>　排草<hi>二兩</hi>
　唵叭<hi>二分</hi>　片腦<hi>二錢/五分</hi>　金銀香<hi>二/分</hi>　丁香<hi>一錢</hi>
　三柰<hi>二錢四分</hi>　官桂<hi>三分/</hi>　郎胎<hi>三分/</hi>　芸香<hi>八分</hi>
　甘麻然<hi>五分</hi>　欖油<hi>五分/</hi>　甘松<hi>五分/</hi>　藿香<hi>五分</hi>
　撒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蘭<hi>五分</hi>　零陵香<hi>一/錢</hi>　樟腦<hi>一錢/</hi>　降香<hi>二分</hi>
<pb n="KR3j0172_WYG_015-66a"/>
　白豆蔲<hi>二分</hi>大黄<hi>一錢/</hi>　乳香<hi>三分/</hi>　硝<hi>一錢</hi>
　榆麪<hi>一兩二錢</hi>　印餅散用蜜和去榆麪<lb/>
　　黒香餅方<lb/>
用料四十兩加炭末一斤　蜜<hi>四斤</hi>　蘇合油<hi>六兩</hi>　麝香<lb/>
　<hi>一兩</hi>　白芨<hi>半/斤</hi>　欖油<hi>四/斤</hi>　唵叭<hi>四兩</hi>　先煉蜜熟下欖<lb/>
　油化開又入唵叭又入料一半將白芨打成糊入炭<lb/>
　末又入料一半然後入蘇合麝香揉勻印餅<lb/>
　　炒香<lb/>
<pb n="KR3j0172_WYG_015-66b"/>
近以蘇合油拌沈速入火㣲灸収起乘熱以氷末撒上<lb/>
入瓶收用謂之法製其香氣比常少濃反失沈速天然<lb/>
雅味恐知香者不取<lb/>
　　日用諸品香目<lb/>
伽楠香<hi>有糖結有金絲結糖結鋸開上有油若飴糖焚之初有羊羶微氣糖結黒白相間黒如墨白如</hi>
<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>米金絲者惟色黄上有綹若金絲惟糖結為佳</hi>黒角沈香<hi>質重劈開如墨色者佳不在沈水好</hi>
<hi>速亦能沈也</hi>片速香<hi>俗名鯽魚片雉雞斑者佳/有偽為者亦以重實為美</hi>唵叭香<hi>一名黒香</hi>
<hi>以軟浄色明者為佳手指可撚為丸者妙甚惟都中有之</hi>鐵面香生香<hi>俗名牙香以面有黒爛色</hi>
<pb n="KR3j0172_WYG_015-67a"/>
<hi>者為鐵面純白不烘焙者為生香其生香之味妙甚在廣中價亦不輕</hi>降真香<hi>紫實為佳茶煮出油</hi>
<hi>焚之</hi>黄檀香<hi>黄實者佳茶/浸炒黄去腥</hi>白膠香<hi>有如明條者佳</hi>茅山細梗蒼术<lb/>
<hi>句容茅山産如猫糞者佳</hi>蘭香<hi>以魚子蘭蒸低速香牙香塊者佳近以末香滚竹棍蒸者惡甚</hi>安息<lb/>
香<hi>都中有數種俗名總曰安息其最佳者劉鶴所製越隣香聚仙香沈速香三種百花香即下矣</hi>龍挂<lb/>
香<hi>有黄黒二品黒者價髙惟内府者佳劉鶴所製亦竒</hi>甜香<hi>惟宣徳年製者清逺味幽可愛燕市中貨</hi>
<hi>者罈黒如漆白底上有燒造年月毎罈二斤三斤有錫罩盖礶子一斤一罈者方真今亦無之矣近名諸品合和</hi>
<hi>香料皆自甜香改易頭面别立名色云耳</hi>芙蓉香<hi>劉鶴/製妙</hi>萬春香<hi>内府香</hi>龍樓香<lb/>
<hi>内府香</hi>玉華香<hi>雅尚齊/製也</hi>黄煖閣黒煖閣<hi>劉鶴/製佳</hi>黄香餅<hi>王鎮住東</hi>
<pb n="KR3j0172_WYG_015-67b"/>
<hi>院所製黒沈色無花紋者佳甚偽者色黄惡甚</hi>黒香餅<hi>都中劉鶴二錢一兩者佳前門外李家印各色</hi>
<hi>花巧者亦妙</hi>河南黒芸香<hi>短束城上/王府者佳</hi>京線香<hi>前門外李家二分一分一束者</hi>
<hi>佳甚</hi>
　　金猊玉兔香方<lb/>
用杉木燒炭六兩配以栗炭四兩搗末加炒硝一錢用<lb/>
米糊和成揉劑先用木刻狻猊兔子二塑圎混肖形如<lb/>
墨印法大小任意當獸口處開一斜入小孔獸形頭昂<lb/>
尾低是訣將炭劑一半入塑中作一凹入香劑一段再<lb/>
<pb n="KR3j0172_WYG_015-68a"/>
加炭劑築完將鐵線針條作鑚從獸口孔中搠入至近<lb/>
尾止取起晒乾然後用官粉塗身週遍上葢黒墨兔子<lb/>
以絶細雲母粉膠調塗之亦葢以墨二獸俱黒内分黄<lb/>
白二色毎用一枚將尾就燈火上焚灼置爐内口中吐<lb/>
出香烟自尾隨變色様金猊從尾黄起焚盡形若金粧<lb/>
蹲踞爐内經月不敗觸之則灰滅矣玉兔形儼銀色甚<lb/>
可觀也雖非大雅亦堪幽玩其中香料美惡隨人取用<lb/>
或以前印香方取料和以榆麪為劑捻作小指粗段長<lb/>
<pb n="KR3j0172_WYG_015-68b"/>
八九分以獸腹大小消息但令香不露出炭外為佳更<lb/>
有金蟾吐熖紫雲捧聖仙立雲中種種雜法内多不驗<lb/>
即金蟾一方不堪清賞故不録<lb/>
　　香都總匣<lb/>
嗜香者不可一日去香書室中宜製提匣作三撞式用<lb/>
鎻鑰啟閉内藏諸品香物更設磁合磁礶銅合漆匣木<lb/>
匣隨宜置香分布於都總管領以便取用須造子口緊宻<lb/>
勿令香泄為佳俾總管司香出入謹宻隨遇爇爐甚惬<lb/>
<pb n="KR3j0172_WYG_015-69a"/>
心賞<lb/>
　論琴<lb/>
髙子曰琴者禁也禁止於邪以正人心故記曰君子無<lb/>
故不去琴瑟孔門之瑟今則絶響信可貴矣古人鼔琴<lb/>
起風雲而來𤣥鶴通神明而阜民財者以和感也今徒<lb/>
存其器古意則亡歐陽公云器存而意不存者此耳夫<lb/>
和而鳴者聲也叅叙相應者韻也韻中成文謂之為音<lb/>
故音之哀樂邪正剛柔喜怒發乎人心而國之理亂家<lb/>
<pb n="KR3j0172_WYG_015-69b"/>
之廢興道之盛衰俗之成敗聽於音聲可先知也豈他<lb/>
樂云乎知琴者以雅音為正按絃須用指分明求音當<lb/>
取捨無迹運動閑和氣度温潤故能操髙山流水之音<lb/>
於曲中得松風夜月之趣於指下是為君子雅業豈彼<lb/>
心中無徳腹内無墨者可與聖賢共語世人悦於聽樂<lb/>
而無味於琴者悦其聲之淫耳樂用七音而二變與宫<lb/>
徴聯用故聲淫而悦耳琴用五音變法甚少且罕聨用<lb/>
他調故音雖雅正不宜于俗然彈琴惟三聲散聲按聲<lb/>
<pb n="KR3j0172_WYG_015-70a"/>
泛聲是也泛聲應徽取音不假按抑得自然之聲法天<lb/>
之音音之清者也散聲以律吕應於地絃以律調次第<lb/>
是法地之音音之濁者也按聲抑揚于人人聲清濁兼<lb/>
有故按聲為人之音清濁兼備者也今人不究意㫖不<lb/>
親明師不講譜法不嫻手勢遂使聲之曲折手之取音<lb/>
緩急失宜起伏無節知聲而不知音運指而不運意奚<lb/>
取彈為有等務尚花巧急驟誇竒逞髙不求法度準繩<lb/>
之中有敷暢悠揚之妙操多散聲以類箜篌巧取按聲<lb/>
<pb n="KR3j0172_WYG_015-70b"/>
以同筝阮大失雅音重可笑耳孰知散按間出清以泛<lb/>
聲謂得中道今之俗彈轉易不常變朴為澆求異于人<lb/>
不知法古是為抱琵琶而同伶人豈古聖賢所謂修身<lb/>
養性理其天真意哉<lb/>
　　臞仙琴壇十友<lb/>
　氷絃　玉軫　軫函　玉足　絨刷　琴薦<lb/>
　錦囊　琴牀　琴匣　替指<hi>以鶴翎造火烙為之</hi>
　　五音十二律應絃合調立成<lb/>
<pb n="KR3j0172_WYG_015-71a"/>
　　　　絃　一二三四五六七<lb/>
　黄鐘　律　黄太姑林南<hi>黄大清清</hi>
　　　　音　宫商角徴羽<hi>少少宫商</hi>
右調絃按徽以五音調法慢三即慢角調也黄清云者<lb/>
黄鍾之輕清音也如少宫少商之意後例此<lb/>
　　　　絃　一二三四五六七<lb/>
　大吕　律　太夹仲夷無<hi>大夹清清</hi>
　　　　音　宫商角徴羽<hi>少宫少商</hi>
<pb n="KR3j0172_WYG_015-71b"/>
右調按絃徽同黄鍾<lb/>
　　　　絃　一二三四五六七<lb/>
　太簇　律　太姑蕤南應<hi>太姑清清</hi>
　　　　音　宫商角徴羽<hi>少少宫商</hi>
右調按絃徽同黄鍾<lb/>
　　　　絃　一二三四五六七<lb/>
　夹鍾　律　黄夹仲林無<hi>黄夹清清</hi>
　　　　音　宫商角徴羽<hi>少少宫商</hi>
<pb n="KR3j0172_WYG_015-72a"/>
右絃以十徽應四緊七應散二緊五以十徽應七緊三<lb/>
以十徽應五即今之清商調也<lb/>
　　　　絃　一二三四五六七<lb/>
　姑洗　律　太姑蕤夷應<hi>太姑清清</hi>
　　　　音　羽宫商角徴<hi>少少羽宫</hi>
右調按同夹鍾<lb/>
　　　　絃　一二三四五六七<lb/>
　仲吕　律　黄太仲林南<hi>黄太清清</hi>
<pb n="KR3j0172_WYG_015-72b"/>
　　　　音　徴羽宫商角<hi>少少徴角</hi>
右按調即今五音調法<lb/>
　　　　絃　一二三四五六七<lb/>
　蕤賓　律　太夾蕤夷無<hi>太夾清清</hi>
　　　　音　徴羽宫商角<hi>少少徴羽</hi>
右按調同仲吕<lb/>
　　　　絃　一二三四五六七<lb/>
　林鍾　律　太姑林南應<hi>太姑清清</hi>
<pb n="KR3j0172_WYG_015-73a"/>
　　　　音　徴羽宫商角<hi>少少徴羽</hi>
右調按同仲吕<lb/>
　　　　絃　一二三四五六七<lb/>
　夷則　律　黄夾仲夷無<hi>黄夾清清</hi>
　　　　音　角徴羽宫商<hi>少少角徴</hi>
右以夹鍾絃緊四以十應二即今慢宫調也<lb/>
　　　　絃　一二三四五六七<lb/>
　南吕　律　太姑蕤南應<hi>太姑清清</hi>
<pb n="KR3j0172_WYG_015-73b"/>
　　　　音　角徴羽宫商<hi>少少角徴</hi>
右調按徽同夷則<lb/>
　　　　絃　一二三四五六七<lb/>
　無射　律　黄太仲林無<hi>黄太清清</hi>
　　　　音　商角徴羽宫<hi>少少商角</hi>
右以仲吕絃加緊五以十一徽應七即今蕤賔調也蕤<lb/>
賔自有正律以無射為蕤賔俗名也<lb/>
　　　　絃　一二三四五六七<lb/>
<pb n="KR3j0172_WYG_015-74a"/>
　應鍾　律　太夾蕤夷應<hi>太夾清清</hi>
　　　　音　商角徴羽宫<hi>少少商角</hi>
右調按同無射律有八十四調琴該正調六十變音二<lb/>
十四是以按絃取聲不可立調<lb/>
　　古琴新琴之辨<lb/>
髙子曰琴惟仲尼列子二式為古製餘皆後世式様凡<lb/>
觀古琴先觀漆水漆光退盡儼若烏玉按之堅瑩如氷<lb/>
上發斷紋肖梅花紋者為最牛毛紋者次之蛇腹紋者<lb/>
<pb n="KR3j0172_WYG_015-74b"/>
為下品也且易偽為偽法以火逼熱以雪罨上隨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>成<lb/>
裂儼如蛇腹寸許相去一條或以雞子清入灰作琴用<lb/>
甑蒸之懸於風日燥處亦能斷紋少細又偽作牛毛斷<lb/>
者以數針劃絲復以髪磨然偽者以手摩之裂紋有痕<lb/>
真者有紋可見而拂之則無次觀合縫無隙不散斷紋<lb/>
過肩此漆灰琴也若上下有紋兩傍光漆者此開而復<lb/>
合重漆補者此料灰琴也似非全玩次觀琴材以桐面<lb/>
梓底者為上純桐者次之桐面杉底者又次之琴取桐<lb/>
<pb n="KR3j0172_WYG_015-75a"/>
為陽木梓為隂木木用隂陽取其相配以召和也然古<lb/>
人純用桐木之意亦取桐之陽面為面隂面為底以分<lb/>
隂陽恐梓性紐烈不用為底故以桐木向日者沈之水<lb/>
中其陽面向上背隂者向下陽浮隂沈反復不易取上<lb/>
為陽為面用下為隂為底是亦法隂陽也故琴有陽材<lb/>
者旦濁而暮清晴濁而雨清隂材者旦清而暮濁晴清<lb/>
而雨濁也次取九徳一曰竒輕鬆脆滑是也輕謂材輕<lb/>
鬆謂聲透脆謂聲之清美老桐木也滑謂聲之澤潤近<lb/>
<pb n="KR3j0172_WYG_015-75b"/>
水材也二曰古淳淡中有金石韻也三曰透年雖久逺<lb/>
膠漆不敗清亮而不咽塞四曰静謂無㪇颯以亂正聲<lb/>
五曰潤謂發聲不燥韻長不絶六曰圎謂聲韻渾然而<lb/>
不破散七曰清謂聲如風中鐸也八曰勻謂七絃無三<lb/>
實四虚之病九曰芳謂愈彈愈發久無乏聲此九徳也<lb/>
外此又須左不按浮右不抗指音清不空音實不洪面<lb/>
無撲㪇身無重<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>伏手可彈落指音發此美琴也雖售<lb/>
髙資亦不可捨近有銅琴石琴以紫檀烏木為琴者皆<lb/>
<pb n="KR3j0172_WYG_015-76a"/>
失琴㫖雖美何取毛詩云椅桐梓漆爰伐琴瑟其意何<lb/>
居又如百衲琴者亦近製也偶得美材短不堪用因而<lb/>
裁成片用膠漆綴長非好竒也今倣製者以龜紋錦片<lb/>
錯以玳瑁象牙香料雜木嵌骨為紋鋪滿琴體名曰寳<lb/>
琴與廣中滇南蜔嵌琵琶何異更可笑也求古不得如<lb/>
我明髙騰朱致逺惠桐岡祝公望諸家造琴中有精美<lb/>
可操纎毫無病者奈何百十之中始得一二若祝海鶴<lb/>
之琴取材斵法用漆審音無一不善更是漆色黒瑩逺<lb/>
<pb n="KR3j0172_WYG_015-76b"/>
不可及其取蕉葉為琴之式製自祝始余得其一寳惜<lb/>
不置終日操弄聲之清亮伏手得音莫可逾美何異古<lb/>
琴且價今重矣真者近亦難得<lb/>
　　琴譜取正<lb/>
琴師之善者傳琴傳譜而書譜之法在琴師亦有訛者<lb/>
一畫之失指法即左以訛傳訛久不可正琴調遂失真<lb/>
矣故琴非譜不傳譜非真反失其傳也近世以寧藩神<lb/>
竒秘譜為最然須得初刻大本臞仙命工挍訂㸃畫不<lb/>
<pb n="KR3j0172_WYG_015-77a"/>
訛是為善譜可寳若翻刻本不足觀矣又立風宣琴譜<lb/>
亦可外此何止數十家刻譜無不訛者余自燕中得故<lb/>
家琴譜抄録精細調法俱善欲刻未得若欲求譜勾剔<lb/>
字法全備并手勢形像飛動在臞仙所刻太古遺音一<lb/>
書最為精到奈坊中僅存翻本使人恨不多見臞仙留<lb/>
心音律無不窮竒索隠若詞曲之太和正音譜按律正<lb/>
腔知音孰能過之宜乎琴譜之精莫之與並也<lb/>
　　琴窓雜説<lb/>
<pb n="KR3j0172_WYG_015-77b"/>
彈琴取古郭公磚上有象眼花紋方勝花紋出自河南<lb/>
鄭州者佳用鑲琴臺長過琴一尺髙一尺八寸濶容三<lb/>
琴以堅漆塗之彈琴於上其聲冷冷可愛或以瑪瑙石<lb/>
南陽石永石鑲者亦佳古琴無聲者以布囊炒熱砂罨<lb/>
之冷即又換或以甑蒸之令汗出透懸當風處吹乾其<lb/>
聲如舊琴無新舊宜置卧牀内以近人氣為佳<lb/>
琴絃久而不鳴者綳定以桑葉捋之鳴亮如初蓄琴不<lb/>
論寒暑不可挂風露并日色中可於屋内不近墻壁煖<lb/>
<pb n="KR3j0172_WYG_015-78a"/>
處懸之則聲不澀滯琴無變病唐有雷張越三家製琴<lb/>
擅名其龍池鳳沼有舷餘處悉窪令闗聲不散宋有琴<lb/>
局製有定式謂之官琴餘悉野斵後以京中樊氏路氏<lb/>
琴為第一<lb/>
余在都中見一琴臺以錫為池於臺中寘水蓄魚上以<lb/>
水晶板為面其魚戲水藻儼若出聽誠為世所稀有其<lb/>
價亦髙余一見後不知何去令人念之耿耿天下竒貨<lb/>
信不易得<lb/>
<pb n="KR3j0172_WYG_015-78b"/>
挂琴不可近墻并泥壁之處恐惹濕潤則琴不發聲惟<lb/>
宜近紙格板壁當風透氣處挂之加以囊盛以逺塵垢<lb/>
入匣則不用囊<lb/>
梅月須先將琴入匣中鎻閉以紙糊口不令濕黴著琴<lb/>
琴匣之製亦貴窄小止可容琴不使有空搖動為佳<lb/>
抱琴當語僮僕勿令横抱恐觸物傷損䕶軫焦尾直抱<lb/>
頭上尾下無失<lb/>
露下彈琴不可久坐不惟潤絃抑且傷人且陽材鼓之<lb/>
<pb n="KR3j0172_WYG_015-79a"/>
有聲隂材則無聲矣<lb/>
彈琴須先盥手手潔則絃不受汚夏月惟宜早午後則<lb/>
不可非惟汗溽恐太燥脆絃<lb/>
焚香鼔琴惟宜香清烟細如水沈生香之類則馥馥韻<lb/>
雅若他合和艷香不入琴供<lb/>
對月鼔琴須在二更人静萬籟無聲始佳對花宜共巖<lb/>
桂江梅茉莉薝蔔建蘭夜合玉蘭等花香清色素者為<lb/>
雅臨水彈琴須對軒窓池沼荷香撲人或竹邊林下清<lb/>
<pb n="KR3j0172_WYG_015-79b"/>
漪芳沚俾微風洒然㳺魚出聽自多塵外風致<lb/>
琴用金徽玉軫不為之華然玉軫有花則易轉素不受<lb/>
汚若用紫檀犀角者可避損失然金徽毎為琴災不若<lb/>
瑩白螺甸者燈前月下取音了然觀亦不俗若横之膝<lb/>
上對月則光彩射目似更宜人膝上鼓琴惟純熟小操<lb/>
則可否亦不能<lb/>
　養鶴要略<lb/>
髙子曰鶴仙禽也於物為多夀感於陽故鳴於子雄則<lb/>
<pb n="KR3j0172_WYG_015-80a"/>
聲聞數里雌則聲下而不揚華亭下沙之鶴盖自海東<lb/>
飛集於下沙非華産也相鶴但取標格竒古唳聲清越<lb/>
頸欲細而長足欲痩而節身欲人立背欲聳削聲雄則<lb/>
類鸛鶩頸肥則類鵝雁矣觀其隆鼻短口則少眠髙脚<lb/>
疎節則多力頂若朱紅則善鳴眼露赤色則視逺回翎<lb/>
亞膺則體輕龜背鼈腹則善産鳳翼雀尾則善飛輕前<lb/>
重後則善舞洪髀纎指則善步蓄之者可以共清髙助<lb/>
清興當居以茅庵隣以池沼飼以魚榖鰍鱔勿以熟食<lb/>
<pb n="KR3j0172_WYG_015-80b"/>
飽其腸胃使乏精采而塵倦仙骨欲教以舞竢其饑餒<lb/>
置食於空野使童子拊掌歡顛搖手起足以誘之彼則<lb/>
奮翼而唳逸足而舞矣習之既熟一聞拊掌即便起舞<lb/>
謂之食化空林别墅何可一日無此忘饑清友聞鶴糞<lb/>
可以化石成灰鶴有長水石自隨故能蓄魚於溝瀆不<lb/>
涸且能千年一變蒼色再變黄𤣥百年之后則脱硬羽<lb/>
而生柔毛色白鮮潔真異類也而青松白石之下更宜<lb/>
此君<lb/>
<pb n="KR3j0172_WYG_015-81a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0172_WYG_015-81b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遵生八牋卷十五<lb/>
</p>
<p>
</p>
  </div>
</body>
</text>
</TEI>
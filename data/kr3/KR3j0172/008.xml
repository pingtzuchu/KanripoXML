<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遵生八牋卷八</head> <lb/>
    <p>
<pb n="KR3j0172_WYG_008-1a"/>
欽定四庫全書<lb/>
　遵生八牋卷八<lb/>
　　　　　　　　　　　　　明　高濂　撰<lb/>
　　起居安樂牋下<lb/>
　晨昏怡養條<lb/>
　　序古名論<lb/>
書室修行法心閒手懶則觀法帖以其可作可止也手<lb/>
　心俱閒則寫字作詩文以其可以兼濟也心手俱懶<lb/>
<pb n="KR3j0172_WYG_008-1b"/>
　則坐睡以其不强役于神也心不甚定宜看詩及雜<lb/>
　短故事以其易于見意不滯於久也心閒無事宜看<lb/>
　長篇文字或經註或史傳或古人文集此甚宜於風<lb/>
　雨之際及寒夜也又曰手冗心閒則思心冗手閒則<lb/>
　臥心手俱閒則著作書字心手俱冗則思早畢其事<lb/>
　以寧吾神<lb/>
胡昭曰目不欲視不正之色耳不欲聽汚穢之聲鼻不<lb/>
　欲向羶腥之氣口不欲嘗毒辣之味心不欲謀欺詐<lb/>
<pb n="KR3j0172_WYG_008-2a"/>
　之事反此辱身損壽<lb/>
青牛道士曰勿過樂樂人不壽但莫强為力所不能舉<lb/>
　物從朝至暮嘗有所為使外體不息覺勞即止止復<lb/>
　為之此與導引無異耳<lb/>
枕中方曰怡養之道勿久行久坐久臥久言不强飲食<lb/>
　亦忘憂苦愁哀饑即食渴乃飲食止行百步夜勿食<lb/>
　多凡食後行走約過三里之數乃寢<lb/>
崔寔箴曰動不肆勤靜不宴逸有疾歸天醫無能恤太<lb/>
<pb n="KR3j0172_WYG_008-2b"/>
　上防疾其次萌芽腠理不蠲骨髓奈何<lb/>
搜神記曰天清地寧人物營營名利犇迫喜怒交爭思<lb/>
　永厥壽彌喪其生何不寡欲端守爾精<lb/>
家語曰人有三死而非其命也乃自取也夫寢處不時<lb/>
　飲食不節勞逸過度三者疾共殺之<lb/>
通天論曰氣味辛甘發散為陽酸苦涌泄為陰是以一<lb/>
　身之中陰陽運用五行相生莫不由於飲食也若少<lb/>
　年之人真元氣壯失於饑飽傷於生冷以根本强盛<lb/>
<pb n="KR3j0172_WYG_008-3a"/>
　未易為患其高年之人真氣耗竭五臟衰弱全在飲<lb/>
　食以生氣血若生冷無節饑飽失宜調停無度動成<lb/>
　疾患但人之疾病未有不因八邪而感八邪者風寒<lb/>
　暑濕饑飽勞逸也居常之食大抵宜在溫熱熟軟忌<lb/>
　是粘硬生冷每朝宜進平補下元藥一服女人平補<lb/>
　血海藥無燥熱者方可以猪羊腎作米粥一杯以壓<lb/>
　之諸品粥皆可食後行走一二百步令運動消散飲<lb/>
　食不可頓飽頻頻而食使脾胃易化穀氣長存恐頓<lb/>
<pb n="KR3j0172_WYG_008-3b"/>
　飽傷脾不能消納遂成病疾無疾不宜服藥只宜調<lb/>
　停飲食自然無患矣<lb/>
養老新書曰人為萬物中一物也不能逃天地之數若<lb/>
　天癸數窮則精血耗竭神氣浮溺返同小兒全藉將<lb/>
　䕶以助衰晚若遇水火兵寇非橫驚怖之事必先扶<lb/>
　持老人於安處避之不可喧忙驚動高年之人一遭<lb/>
　大驚便致冐昩因生餘疾凡喪葬凶禍不可令弔疾<lb/>
　病危困不可令問悲哀憂愁之事不可令人報知穢<lb/>
<pb n="KR3j0172_WYG_008-4a"/>
　汚臭敗不可令食粘硬毒物不可令餐弊漏卑濕不<lb/>
　可令居卒風暴雨不可令冐煩暑燠熱不可令中動<lb/>
　作行步不可令勞暮夜之食不可令飽陰霧晦暝不<lb/>
　可令饑假借鞍馬不可令乘偏僻藥餌不可令服廢<lb/>
　宅欹宇不可令入墳園塚墓不可令遊危險之地不<lb/>
　可令行澗淵之水不可令渡闇昩之室不可令居凶<lb/>
　禍遠報不可令知輕盈女婢不可令親家緣冗事不<lb/>
　可令營若此事類頗多不克備舉但人子悉意深慮<lb/>
<pb n="KR3j0172_WYG_008-4b"/>
　過為之防稍不便於老人者皆宜忌之以保長年常<lb/>
　宜遊息精藍崇尚佛教使神識趣向一歸善道此養<lb/>
　老之奇術也<lb/>
癸辛志曰飽食緩行初睡覺一甌新茗侍兒煎脫巾斜<lb/>
　倚藤牀坐風送水聲來耳邊<hi>裴晉公詩也</hi>細書妨老讀清<lb/>
　簞愜昏眠取快且一息抛書還少年<hi>王半山詩也</hi>相對蒲<lb/>
　團睡味長主人與客兩相忘須臾客去主人睡一枕<lb/>
　西牕半夕陽<hi>陸放翁詩也</hi>讀書已覺眉稜重就枕方歡骨<lb/>
<pb n="KR3j0172_WYG_008-5a"/>
　節和睡去不知天早晚西牕殘日已無多<hi>僧有規詩也</hi>老<lb/>
　讀文書興易闌須知塵冗不如閒竹牀瓦枕虛堂上<lb/>
　臥看江南雨後山<hi>呂滎陽詩也</hi>紙屏石枕竹方牀手倦抛<lb/>
　書午夢長睡起莞然成獨笑數聲漁笛在滄浪<hi>蔡持正詩</hi>
　<hi>也</hi>余習懶成僻每遇暑晝必須偃息客有嘲孝先者<lb/>
　即哦此以自解但苦枕熱展轉數四後見前輩言荆<lb/>
　公嗜睡夏月當用方枕睡久氣蒸枕熱則轉一方冷<lb/>
　處此非真知睡味未易語此也<lb/>
<pb n="KR3j0172_WYG_008-5b"/>
孝先曰花竹幽牕午夢長此中與世暫相忘華山處士<lb/>
　如容見不覓仙方覓睡方睡亦有方希夷意謂息魂<lb/>
　離神不動也遺教經云乃有煩惱毒蛇睡在汝心毒<lb/>
　蛇既出乃可安眠之謂近世西山蔡季通有睡訣云<lb/>
　睡側而屈睡覺而伸早晚以時先睡心後睡眼晦翁<lb/>
　以為此古今未發之妙<lb/>
　　高子怡養立成<lb/>
高子曰恬養一日之法鷄鳴後醒睡即以兩手呵氣一<lb/>
<pb n="KR3j0172_WYG_008-6a"/>
　二口以出夜間積毒合掌承之搓熱擦摩兩鼻傍及<lb/>
　拂熨兩目五七遍更將兩耳揉揑扯拽捲向前後五<lb/>
　七遍以兩手抱腦後用中食二指彈擊腦後各二十<lb/>
　四左右聳身舒臂作開弓勢逓互五七遍後以兩股<lb/>
　伸縮五七遍叩齒漱津滿口作三嚥少息因四時氣<lb/>
　候寒溫酌量衣服起服白滾湯三五口名太和湯次<lb/>
　服平和補脾健胃藥數十丸少頃進薄粥一二甌以<lb/>
　蔬菜壓之勿過食辛辣及生硬之物起步房中以手<lb/>
<pb n="KR3j0172_WYG_008-6b"/>
　鼓腹行五六十步或往理佛焚香誦經念佛作西方<lb/>
　功德或課兒童學業或理家政就事歡然勿以小過<lb/>
　動氣不得嗔呌用力杖入園林令園丁種植蔬菜開<lb/>
　墾溝畦芟草灌花結縛延蔓斫伐橫枝毋滋冗雜時<lb/>
　即採花挿瓶以供書齋清玩歸室寧息閉目兀坐定<lb/>
　神頃就午餐量腹而入毋以食爽過多毋求厚味香<lb/>
　燥之物以爍五内食畢飲清茶一二杯即以茶漱齒<lb/>
　凡三吐之去牙縫積食作氣起復鼓腹行百餘步而<lb/>
<pb n="KR3j0172_WYG_008-7a"/>
　止或就書室作書室中修行事或接客談𤣥説閒散<lb/>
　話毋論是非毋談權勢毋涉公門毋貪貨利或共客<lb/>
　享粉糕麪食一二物啜清茗一杯忌食水團粽子油<lb/>
　煠堅滯膩滑等食起送客行或共步三二百步歸或<lb/>
　晝眠起或行吟古詩以宣暢胷次幽情能琴者撫琴<lb/>
　一二操時自酌量身服寒煖即為加減毋得忍寒不<lb/>
　就増服於焉杖履門庭林薄使血脈流通時乎晚餐<lb/>
　量腹饑飽或飲酒十數杯勿令大醉以和百脈篝燈<lb/>
<pb n="KR3j0172_WYG_008-7b"/>
　冬月看詩或説家一二鼓始就寢主人晏臥可理家<lb/>
　庭火盜生發睡時當服消痰導滯利膈和中藥一劑<lb/>
　心頭勿想過去未來人我惡事惟以一善為念令人<lb/>
　不生惡夢時或心神不寧嘗多夢魘當以硃砂三錢<lb/>
　作紅絹袋盛之置髮頂内或以麝臍毛殻置枕内魘<lb/>
　之或臨臥時口誦婆刪婆演帝二十一遍絶夢魘更<lb/>
　驗想此為主夜之神諱也房中暗燈上置茶湯令煖<lb/>
　以供不時之需榻前時焚蒼术諸香勿令穢汚以辟<lb/>
<pb n="KR3j0172_WYG_008-8a"/>
　不祥夏月不可用水展席冬月不可以火焙衣二事<lb/>
　甚快一時後日疾作不淺老人衰邁冬月畏寒可以<lb/>
　錫造湯婆注熱水用布嚢包以避濕先時擁被團簇臨<lb/>
　睡甚煖又可溫足且遠火氣此吾人一日安樂之法<lb/>
　無事之法無事外無難為人能行之其為受福實無<lb/>
　盡藏也是非養壽延年之近者歟毋以近而忽之道<lb/>
　不在遠此之謂耳<lb/>
　　怡養動用事具<lb/>
<pb n="KR3j0172_WYG_008-8b"/>
二宜牀　式如嘗製凉牀少濶一尺長五寸方柱四立<lb/>
　覆頂當做成一扇濶板不令有縫三面矮屏高一尺<lb/>
　二寸作欄以布漆畫梅或蔥粉洒金亦可下用密穿<lb/>
　棕簟夏月内張無漏帳四通凉風使屏少䕶汗體且<lb/>
　蚊蚋蟲蟻無隙可入冬月三面并前兩頭作木格七<lb/>
　扇糊以布骨紙面先分格數鑿孔竢裝紙格以禦寒<lb/>
　氣更以冬帳閉之帳中懸一鑽空葫蘆口上用木車<lb/>
　頂蓋鑽眼插香入葫蘆中俾香氣四出牀内後柱上<lb/>
<pb n="KR3j0172_WYG_008-9a"/>
　釘銅鉤二用掛壁瓶四時插花人作花伴清芬滿牀<lb/>
　臥之神爽意快冬夏兩可名曰二宜較彼雕鑾蜔嵌<lb/>
　金碧輝映者覺此可久<lb/>
無漏帳　帳製幔天罩牀此通式也孰知夏月蚊蚋緣<lb/>
　下而上雖閉如無余所製帳有底罩帳之下如綴頂<lb/>
　式以麤布為之紉其三面前餘半幅下垂張於牀内<lb/>
　上下四方無隙可漏何物得侵夏月以青紵為之吳<lb/>
　中疎紗甚妙冬月以自厚布或厚絹為之上寫蝴蝶<lb/>
<pb n="KR3j0172_WYG_008-9b"/>
　飛舞種種意態儼存蝶夢餘趣或用紙帳作梅花似<lb/>
　更清雅<lb/>
竹榻　以斑竹為之三面有屏無柱置之高齋可足午<lb/>
　睡倦息榻上宜置靠几或布作扶手協坐靠墩夏月<lb/>
　上鋪竹簟冬用蒲席榻前置一竹踏以便上牀安履<lb/>
　或以花梨花楠柏木大理石鑲種種俱雅在主人所<lb/>
　好用之<lb/>
石枕　枕製不一即石枕雖宋磁白定居多有尸枕亦<lb/>
<pb n="KR3j0172_WYG_008-10a"/>
　舊窑者長可一尺古墓中得之甚不可用有特燒為<lb/>
　枕者長可二尺五寸濶六七寸者有青東磁錦上花<lb/>
　者有劃花定者有孩兒捧荷偃臥用花捲葉為枕者<lb/>
　此製精絶皆余所目擊南方一時不可得也有用磁<lb/>
　石為枕如無大塊以碎者琢成枕面下以木鑲成枕<lb/>
　最能明目益睛至夜可讀細書有菊枕以甘菊作囊<lb/>
　盛之置皮枕凉枕之上覆以枕席睡者妙甚<lb/>
　　女廉藥枕神方<lb/>
<pb n="KR3j0172_WYG_008-10b"/>
藥枕　用五月五日七月七日取山林柏木鋸板作枕<lb/>
　長一尺三寸高四寸以柏心赤者為之蓋厚四五分<lb/>
　工製精密勿令走氣又可啟閉蓋上鑽如粟米大孔<lb/>
　三行行四十孔凡一百二十孔内實藥物二十四品<lb/>
　以按二十四氣計用飛廉　薏苡仁　欵冬花　肉<lb/>
　蓯蓉　川芎　當歸　白芷　辛夷　白术　藁本<lb/>
　木蘭　蜀椒　官桂　杜蘅　柏實　秦椒　乾薑<lb/>
　防風　人參　桔梗　白薇　荆實　䕷蕪　白蘅<lb/>
<pb n="KR3j0172_WYG_008-11a"/>
　各五錢外加毒者八味以應八風　烏頭　附子<lb/>
　藜蘆　皂角　菵草　礬石　半夏　細辛　右總<lb/>
　三十二物各五錢㕮咀為末和入枕匣裝實外用布<lb/>
　囊縫好枕過百日面有光澤一年體中風疾一切皆<lb/>
　愈而且身香四年髮白變黑齒落更生耳目聰明神<lb/>
　方秘驗此方乃女廉以傳玉青玉青傳於廣成子聖<lb/>
　聖相傳不可輕忽常以密袱包蓋勿令出氣<lb/>
蒲花褥　九月採蒲略蒸不然生蟲晒燥取花如栁絮<lb/>
<pb n="KR3j0172_WYG_008-11b"/>
　者為臥褥或坐褥皆用麤布作囊乘之裝滿以杖鞭<lb/>
　擊令勻厚五六寸許外以褥面套囊虛軟溫燠他物<lb/>
　無比春時後去褥面出囊炕燥收起嵗嵗可用<lb/>
隱囊　榻上置二墩以布青白鬬花為之高一尺許内<lb/>
　以綿花裝實縫完傍繫二帶以作提手榻上睡起以<lb/>
　兩肘倚墩小坐似覺安逸古之製也<lb/>
靠背　以雜木為框中穿細籐如鏡架然高可二尺濶<lb/>
　一尺八寸下作機局以凖高低置之榻上坐起靠背<lb/>
<pb n="KR3j0172_WYG_008-12a"/>
　偃仰適情甚可人意<lb/>
靠几　以水磨為之高六寸長二尺濶一尺有多置之<lb/>
　榻上側坐靠肘或置薰爐香合書卷最便三物吳中<lb/>
　之式雅甚又且適中<lb/>
蘆花被　深秋採蘆花裝入布被中以玉色或蘭花布<lb/>
　為之仍以蝴蝶畫被覆蓋當與莊生同夢且八九月<lb/>
　初寒覆之不甚傷煖北方無用不過取其清耳<lb/>
紙帳　用藤皮繭紙纒於木上以索纒𦂳勒作皺紋不<lb/>
<pb n="KR3j0172_WYG_008-12b"/>
　用糊以線折縫縫之頂不用紙以稀布為頂取其透<lb/>
　氣或畫以梅花或畫以蝴蝶自是分外清致<lb/>
欹牀　高尺二寸長六尺五寸用藤竹編之勿用板輕<lb/>
　則童子易擡上置倚圏靠背如鏡架後有撑放活動<lb/>
　以適高低如醉臥偃仰觀書并花下臥賞俱妙<lb/>
短榻　高九寸方圓四尺六寸三面靠背後背少高如<lb/>
　傍置之佛堂書齋閒處可以坐禪習靜共僧道談𤣥<lb/>
　甚便斜倚又曰彌勒榻<lb/>
<pb n="KR3j0172_WYG_008-13a"/>
　墩藤蒲墩止宜於冬月三時當置藤墩如畫上者甚<lb/>
　有雅趣否則近日吳興所製版面竹凳堅實可坐又<lb/>
　如八角水磨小凳三角凳俱入清齋吳中漆嵌花蜔<lb/>
　圓凳當置之金屋為阿嬌持觴介主之用<lb/>
書枕　臞仙製用紙三大卷狀如碗品字相疊束縛成<lb/>
　枕頭枕上卷每卷綴以朱籖牙牌下垂一曰太清天<lb/>
　籙一曰南極夀書一曰蓬萊仙籍用以枕於書牕之<lb/>
　下便作一夢清雅<lb/>
<pb n="KR3j0172_WYG_008-13b"/>
袖爐　焚香攜爐當製有蓋透香如倭人所製漏空罩<lb/>
　蓋漆鼓薰爐似便清齋焚香炙手薰衣作烹茶對客<lb/>
　清談之具今有新鑄紫銅有罩蓋方圓爐式甚佳以<lb/>
　之為袖爐雅稱清賞<lb/>
蒲石盆　書齋蒲石之供夜則可收燈烟曉取垂露潤<lb/>
　眼此為至清具也須擇美石上種蒲草得有舊石種<lb/>
　蒲年遠青蔥鬱然者妙絶盛以官哥均州定窑方圓<lb/>
　盆中養以河水天落水時令出見天日夜受風露則<lb/>
<pb n="KR3j0172_WYG_008-14a"/>
　草石長青若置之書齋塵積蒲葉山石則憔悴甚矣<lb/>
　須嘗念之<lb/>
仙椅　臞仙云黙坐凝神運用須要坐椅寛舒可以盤<lb/>
　足後靠椅製後高扣坐身作荷葉狀者為靠腦前作<lb/>
　伏手上作托頦亦狀蓮葉坐久思倦前向則以手伏<lb/>
　伏手之上頦托托頦之中向後則以腦枕靠腦使筋<lb/>
　骨舒暢血氣流行<lb/>
隱几　以怪樹天生屈曲若環帶之半者為之有橫生<lb/>
<pb n="KR3j0172_WYG_008-14b"/>
　三了作足為奇否則裝足作几寘之榻上倚手頓顙<lb/>
　可臥書云隱几而臥者此也余見友人吳破瓢一几<lb/>
　樹形皺皮花細屈曲奇怪三足天然摩弄瑩滑宛若<lb/>
　黃玉此老攜以遨遊珍惜若寶此誠希有物也今以<lb/>
　美木取曲為之水磨光瑩亦可據隱此式知者甚少<lb/>
　廟中三清聖像環身有若圍帶即此几也似得古製<lb/>
　近日塑像去其半矣<lb/>
梅花紙帳　即榻牀外立四柱各柱掛以銅瓶插梅數<lb/>
<pb n="KR3j0172_WYG_008-15a"/>
　枝後設木版約二尺自地及頂欲靠以清坐左右設<lb/>
　橫木可以掛衣角安斑竹書貯一藏畫三四掛白塵<lb/>
　拂一上作一頂用白楮作帳罩之前安踏牀左設小<lb/>
　香几置香鼎燃紫藤香榻用布衾菊枕蒲褥乃相稱<lb/>
　道人還了鴛鴦債紙帳梅花醉夢間之意古云千朝<lb/>
　服藥不如一夜獨宿倘未能了雨雲業能不愧此鐡<lb/>
　石心當亟移去寒枝毋令冷眼偸笑<lb/>
滾凳　湧泉二穴人之精氣所生之地養生家時常欲<lb/>
<pb n="KR3j0172_WYG_008-15b"/>
　令人摩擦今置木凳長二尺濶六寸高如常四桯鑲<lb/>
　成中分一檔内二空中車圓木二根兩頭留軸轉動<lb/>
　凳中鑿竅活裝以脚踹軸滾動往來脚底令湧泉穴<lb/>
　受擦無煩童子終日為之便甚<lb/>
蒲墩　以蒲草為之高一尺二寸四面編束細密且甚<lb/>
　堅實内用木車坐版以柱托頂久坐不壞蒲團大經<lb/>
　三尺者席地快甚吳中置者精妙可用<lb/>
如意　古人以鐵為之防不測也時或用以指畫向往<lb/>
<pb n="KR3j0172_WYG_008-16a"/>
　後有雕竹為之近得天生樹枝摩作如意精巧入神<lb/>
　復得竹鞭樹枝屈結如意肖生而柄亦天成不事琢<lb/>
　磨無一毫斧鑿痕執之光瑩如玊其堅比鐵惜不多<lb/>
　得<lb/>
竹鉢　鉢盂持以飲食道家方物舊有癭木為瓢内則<lb/>
　灰漆近製取深山巨竹車旋為鉢光潔炤人上刻銘<lb/>
　字填以大青真物外高品<lb/>
禪椅　禪椅較之長椅高大過半惟水摩者為佳斑竹<lb/>
<pb n="KR3j0172_WYG_008-16b"/>
　亦可其製惟背上枕首橫木濶厚始有受用<lb/>
禪衣　瑣哈喇絨為之外紅裏黃其形似胡羊毛片縷<lb/>
　縷下垂用布織為體其用耐久來自西域價亦甚高<lb/>
　惟都中有之似不易得今以紅褐為外黃綢為裏中<lb/>
　絮繭綿坐以圍身亦甚溫煖不俗<lb/>
佛堂　内供釋伽三身或一佛二菩薩像或供觀音烏<lb/>
　思藏鏒金之佛價雖高大其金鏒甚厚且慈容端整<lb/>
　結束得真印結趺跏妙相具足宛如現身人能供理<lb/>
<pb n="KR3j0172_WYG_008-17a"/>
　亦增善念案頭以舊磁淨瓶獻花淨碗酌水列此清<lb/>
　供晝爇印香夜燃石燈稽首焚修當得無量莊嚴功<lb/>
　德<lb/>
禪燈　高麗石者為佳角者絶不可用有日月二石惟<lb/>
　月燈在在有之日燈百無一二月燈灼以油火其光<lb/>
　白瑩真如初月出海其日燈得火内炤一室皆紅曉<lb/>
　日東升不是過也有小者尤更可愛價亦倍高<lb/>
鐘磬　得古銅漢鐘聲清韻遠舊靈壁石磬色黑性堅<lb/>
<pb n="KR3j0172_WYG_008-17b"/>
　者各一懸之佛堂焚香敲擊以清俗耳故詩有云數<lb/>
　聲鐘磬是非外一箇閒人天地間是真有得於閒者<lb/>
　老人身閒當以此聲為快心悦耳<lb/>
念珠　以菩提子為上近有檢勻細子琢磨加工持念<lb/>
　輕便甚可人意有玊製者有龍充造者云是龍鼻骨<lb/>
　磨成色黑嗅之微有腥香有以檀香車入菩提子中<lb/>
　孔著眼引繩謂之灌香子世廟初惟京師一人能之<lb/>
　價定一分一子為格余曾得之果絶技也又見宋人<lb/>
<pb n="KR3j0172_WYG_008-18a"/>
　以玉碾骷髏鑽通六竅貫線作記有紅色瑪瑙者亦<lb/>
　如此製又見西方細膩紅者内作銅管外作佛字管<lb/>
　外用硃砂調塑為珠繩引銅心往來若珊瑚然又西<lb/>
　番硝子燒珠質青每粒四面白菊黃心花朶其精巧<lb/>
　獨擅取天然者有大金剛子小金剛子小者貴甚草<lb/>
　子用久如漆瑪瑙琥珀金珀水晶人頂骨以傍宗眼<lb/>
　血實色紅者為佳枯黒為下珊瑚惡甚車磲椰子珠<lb/>
　作匾様紫檀烏木棕竹車者亦雅珠上記念有宋做<lb/>
<pb n="KR3j0172_WYG_008-18b"/>
　玉降魔杵五供養天生小葫蘆一寸長者為奇鵞眼<lb/>
　錢海巴五臺靈光石白定窑燒豆大葫蘆玉製界刀<lb/>
　斧子鰲魚轉輪子皆掛弔珠上作記念千萬數也宣<lb/>
　德成化時有番僧入貢進獻小輪子如榧狀外塑花<lb/>
　巧色具紅黃中藏小經一卷製成用作念珠記總此<lb/>
　最相宜先年極多今不可得矣又見番僧攜至佩經<lb/>
　或皮袋或漆匣上有番篆花様文字四方三寸厚寸<lb/>
　許匣外兩傍為耳繫繩佩服余曾開匣視之經文朱<lb/>
<pb n="KR3j0172_WYG_008-19a"/>
　書其細密精巧中華不及此真梵王物也當佩服持<lb/>
　珠作人間有髮僧坐臥西風黃葉中捧念西方大聖<lb/>
　較之奔逐利名哀哀寒暑者自覺我輩閒靜<lb/>
聖蠟燭方　槐角子<hi>二斤八月收</hi>白膠香<hi>一/兩</hi>硫黃<hi>四兩</hi>先將角<lb/>
　子搗爛將膠香化開入器中一同熬爛次下硫黃用<lb/>
　槐條攪用小指大竹筒長七八寸將三物灌入陰乾<lb/>
　去其竹筒每條可㸃一二十日<lb/>
聖燈方　浮萍<hi>六月收</hi>瓦松<hi>六月/收</hi>逺志　黄丹　蛤粉<hi>各一兩</hi>
<pb n="KR3j0172_WYG_008-19b"/>
　為細末每油一兩入藥一錢㸃燈可炤一月<lb/>
印香供佛方并圖　齋室中燒香不可一日無者其法<lb/>
　另具若印香供佛其為印模有焚一日者有焚六時<lb/>
　者其香料隨造但料重則香余所製方如左亦内府<lb/>
　舊方少損益耳<lb/>
　　夢覺菴玅高香方<hi>共二十四味按二十四炁用以供佛</hi>
沈速<hi>四兩</hi>黃檀<hi>四/兩</hi>降香<hi>四/兩</hi>木香<hi>四/兩</hi>丁香<hi>六/兩</hi>乳香<hi>四兩</hi>檢芸香<lb/>
　<hi>六兩</hi>官桂<hi>八/兩</hi>甘松<hi>八/兩</hi>三柰<hi>八/兩</hi>薑黃<hi>六/兩</hi>𤣥參<hi>六/兩</hi>丹皮<hi>六兩</hi>丁<lb/>
<pb n="KR3j0172_WYG_008-20a"/>
　皮<hi>六兩</hi>辛夷花<hi>六/兩</hi>大黃<hi>八/兩</hi>藁本<hi>八/兩</hi>獨活<hi>八/兩</hi>藿香<hi>八兩</hi>茅香<lb/>
　<hi>八兩</hi>白芷<hi>六/兩</hi>荔枝殻<hi>八/兩</hi>馬蹄香<hi>八/兩</hi>鐡面馬牙香<hi>一斤</hi>淮產<lb/>
　末香<hi>一斤</hi>入炒硝<hi>一錢</hi>有此二物引火且焚無斷滅之患<lb/>
　大小香印四具圖附如左<lb/>
<pb n="KR3j0172_WYG_008-21a"/>
</p>
<p>
<pb n="KR3j0172_WYG_008-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0172_WYG_008-22b"/>
　<lb/>
　<lb/>
　<lb/>
　<lb/>
四印如式印旁鑄有邉䦨提耳随爐大小取用先將爐<lb/>
灰築實平正光整將印置於灰上以香末鍬入印面隨<lb/>
以香鍬築實空處多餘香末細細鍬起無少零落用手<lb/>
提起香印香字已落爐中若少欠缺以香末補之焚燒<lb/>
<pb n="KR3j0172_WYG_008-23a"/>
可以永日小者亦一二時方滅伴經史供佛坐不可少<lb/>
也<lb/>
　　焚供天地三神香方<lb/>
昔有真人燕濟居三公山石窑中苦毒蛇猛獸邪魔干<lb/>
犯遂下山改居華陰縣庵栖息三年忽有三道者投庵<lb/>
借宿至夜談三公山石窑之勝内一人云吾有奇香能<lb/>
救世人苦難焚之道得自然𤣥妙可昇天界真人得香<lb/>
復入山中坐燒此香毒蛇猛獸悉皆遯避忽一日道者<lb/>
<pb n="KR3j0172_WYG_008-23b"/>
散髮背琴虛空而來將此香方鑿於石壁乘風而去題<lb/>
名三神香能開天門地户通靈達聖入山可驅猛獸可<lb/>
免刀兵可免溫疫久旱可降甘雨渡江可免風波有火<lb/>
焚燒無火口嚼從空噴于起處龍神䕶助靜心修合無<lb/>
不靈驗<lb/>
　沈香　乳香　丁香　白檀　香附　藿香<hi>各二錢</hi>
　甘松<hi>二錢</hi>遠志<hi>一/錢</hi>藁本<hi>三/錢</hi>白芷<hi>三/錢</hi>𤣥參<hi>二錢</hi>零陵香　大<lb/>
　黃　降真　木香　茅香　白芨　栢香　川芎<lb/>
<pb n="KR3j0172_WYG_008-24a"/>
　三柰<hi>各二錢五分</hi>
用甲子日攢和丙子搗末戊子和合庚子印餅壬子入<lb/>
　合收起煉蜜為丸或刻印作餅寒水石為衣出入𢃄<lb/>
　入葫蘆為妙<lb/>
臞仙異香<lb/>
　沈香　檀香<hi>各一兩</hi>冰片　麝香<hi>各一錢</hi>棋楠香　羅合<lb/>
　欖子　滴乳香<hi>各五錢</hi>
　丸味為末煉蔗漿合和為餅焚之以助清氣<lb/>
<pb n="KR3j0172_WYG_008-24b"/>
難消炭　竈中燒柴下火取出罈閉成炭不拘多少搗<lb/>
　為末用塊子石灰化開取濃灰和炭末加水調成以<lb/>
　毛竹一筒劈作兩半合脱成錠晒乾燒用終日不消<lb/>
獸炭　細骨炭十觔鐵屎塊十觔用生芙蓉葉三觔合<lb/>
　搗為末糯米粥和成劑塑作麒麟獅子之形晒乾每<lb/>
　燃一枚三日不滅如不用以灰掩之<lb/>
畱宿火法　好胡桃一枚燒半紅埋熱灰中三五日不<lb/>
　滅<lb/>
<pb n="KR3j0172_WYG_008-25a"/>
香櫞盤槖　香櫞出時山齋最要一事得官哥二窑大<lb/>
　盤或青東磁龍泉盤古銅青綠舊盤宣德暗花白盤<lb/>
　蘇麻尼青盤朱砂紅盤青花盤白盤數種以大為妙<lb/>
　每盆置櫞二十四頭或十二三者方足香味滿室清<lb/>
　芬其佛前小几上置香櫞一頭之槖舊有青東磁架<lb/>
　龍泉磁架最多以之架玩可堪清供否則以舊人珠<lb/>
　雕茶槖亦可惟小様者為佳<lb/>
插瓶花法　插梅瓶中置硫黄一錢以熱湯插之芙蓉牡<lb/>
<pb n="KR3j0172_WYG_008-25b"/>
　丹芍藥蜀葵萱草俱用大滾湯插之𦂳塞瓶口則不<lb/>
　焦能開插蓮以泥塞摘斷孔内先入瓶底後方加水<lb/>
　養之插梔子將剪斷處敲碎加鹽些少於瓶加水養<lb/>
　之則開兹錄草草後有備細條目<lb/>
　溪山逸遊條<lb/>
　　序古名遊<lb/>
陶𢎞景曰山川之美自古共談高峰入雲清流見底兩<lb/>
　岸石壁五色交輝青林翠竹四時備美曉霧將歇猿<lb/>
<pb n="KR3j0172_WYG_008-26a"/>
　鳥亂鳴夕日欲頽沉鯉競躍實為欲界之仙都自康<lb/>
　樂以來未有語其奇者<lb/>
羊祜樂山水每風景佳日必登峴山嘯詠終日嘗語從<lb/>
　事曰自有宇宙便有此山由來賢達勝士登此遠望<lb/>
　如我與卿者多矣皆湮沒無聞使人悲傷如百嵗後<lb/>
　有知魂魄猶應登此<lb/>
劉歊隱居求志尤愛山水登危履險必盡幽遐人莫能<lb/>
　及人皆歎其有濟勝之具<lb/>
<pb n="KR3j0172_WYG_008-26b"/>
李白登華山落鴈峰曰此山最高呼吸之氣想通帝座<lb/>
　恨不攜謝朓驚人詩來搔首問青天耳<lb/>
象耳山有李白畱題曰夜來月下卧醒花影零亂滿人<lb/>
　襟袖疑如濯魄于冰壺中也<lb/>
栁子厚曰上高山入深林窮迴溪幽泉怪石無遠不到<lb/>
　到則披草而坐傾壺而醉醉則更相枕以卧意有所<lb/>
　極夢亦同趣<lb/>
張衡賦曰仲春令月時和氣清原隰鬱茂百草滋榮王<lb/>
<pb n="KR3j0172_WYG_008-27a"/>
　睢鼓翼倉庚哀鳴交頸頡頏關關嚶嚶於焉逍遙聊<lb/>
　以娛情于時曜靈俄景繼以望舒極盤遊之至樂雖<lb/>
　日夕以亡劬<lb/>
簡文入華林園曰㑹心處不必在遠翳然林泉便自有<lb/>
　濠濮間想也不覺鳥獸禽魚自來親人<lb/>
東坡曰江山風月本無常主閒者便是主人<lb/>
王摩詰夜登華子岡輞水漣漪與月上下他山遠火明<lb/>
　滅林外深巷寒犬吠聲如豹村虛夜春復與疎鐘相<lb/>
<pb n="KR3j0172_WYG_008-27b"/>
　間此時獨坐童僕靜黙每思曩昔攜手賦詩當待春<lb/>
　仲卉木蔓發輕儵出水白鷗矯翼露濕青臯麥雉朝<lb/>
　雊倘能從我遊乎<lb/>
韓持國為守每春到常日設十客之具於西湖事委僚<lb/>
　吏即造湖上有士大夫過即邀之座滿九客而止即<lb/>
　與樂飲終日曾存之問曰無乃有不得已者乎公曰<lb/>
　汝少年安知吾老矣未知復有幾春若待可與飲者<lb/>
　而後從之吾之為樂無幾而春亦不吾待矣<lb/>
<pb n="KR3j0172_WYG_008-28a"/>
臞仙曰江上一蓑釣為樂事釣用輪竿竿用紫竹輪不<lb/>
　欲大竿不宜長但絲長則可釣耳豫章有叢竹其節<lb/>
　長又直為竿最佳竿長七八尺敲針作鈎所謂一鈎<lb/>
　掣動滄浪月釣出千秋萬古心是樂志也意不在魚<lb/>
　或於紅蓼灘頭或在青林古岸或值西風撲面或教<lb/>
　飛雪打頭於是披蓑頂笠執竿烟水儼在米芾寒江<lb/>
　獨釣圖中比之嚴陵渭水不亦高哉<lb/>
又曰河内置一小舟繫於栁根陰處時乎閒暇執竿把<lb/>
<pb n="KR3j0172_WYG_008-28b"/>
　釣放乎中流可謂樂志於水或於雪霽月明桃紅栁<lb/>
　媚之時放舟當溜吹簫笛以動天籟使孤鶴乘風唳<lb/>
　空或扣舷而歌飽飡風月回舟返棹歸臥松牕逍遙<lb/>
　一世之情何其樂也<lb/>
許掾好遊山水體便登陟人云許非徒有勝情實有濟<lb/>
　勝之具<lb/>
王子敬云從山陰道上行山川自相映發使人應接不<lb/>
　暇若秋冬之際尤難為懷<lb/>
<pb n="KR3j0172_WYG_008-29a"/>
澄懷錄云每遇勝日有好懷抱袖手吟古人詩足矣青<lb/>
　山秀水眼到即可舒嘯何必居籬落下後為己物<lb/>
又曰每登高岡步邃谷延留燕坐見懸崖瀑流古木垂<lb/>
　蘿閟閒岑寂之處終日忘返<lb/>
鋤經堂志曰登高山下觀城市如蟻垤不知其間幾許<lb/>
　人往來奔走如蜂釀蜜如蠅爭血從高望之真可一<lb/>
　笑山之高於城市能幾何已自如此况真仙在太虛<lb/>
　中下視塵土又何翅蟻垤乎哉<lb/>
<pb n="KR3j0172_WYG_008-29b"/>
謝臯羽曰天地間雲嵐木石崇丘絶壑足以發竒潛老<lb/>
　多人跡所不到故人之靜者得與世相忘而自樂其<lb/>
　樂恒專已而不讓至鶉衣蒙垢土面蓬首獨甘心焉<lb/>
越人王冕當天大雪赤脚上潛岳峰四顧大呼曰遍天地<lb/>
　皆白玉合成使人心膽澄徹便當仙去<lb/>
　　高子遊説<lb/>
高子曰時值春陽柔風和景芳樹鳴禽邀朋郊外踏青<lb/>
　載酒湖頭泛棹問栁尋花聴鳥鳴於茂林看山弄水<lb/>
<pb n="KR3j0172_WYG_008-30a"/>
　修褉事於曲水香堤艷賞紫陌醉眠杖錢沽酒陶然<lb/>
　浴沂舞風裀草坐花酣矣行歌踏月喜鸂鶒之睡沙<lb/>
　羨鷗鳬之浴浪夕陽在山飲興未足春風滿座不醉<lb/>
　無歸此皆春朝樂事將謂閒學少年時乎夏月則披<lb/>
　襟散髮白眼長歌坐快松楸綠陰舟泛芰荷清馥賓<lb/>
　主兩忘形骸無我碧筒致爽雪藕生凉喧畢避俗水<lb/>
　亭一枕來薰疎懶宜人山閣千峰送雨白眼徜徉幽<lb/>
　歡絶俗蕭騷流暢此樂何多秋則凭高舒嘯臨水賦<lb/>
<pb n="KR3j0172_WYG_008-30b"/>
　詩酒泛黃花饌供紫蠏停車楓樹林中醉臥白雲堆<lb/>
　裏登樓咏月飄然元亮高閒落帽吟風不減孟嘉曠<lb/>
　達觀濤江渚興奔雪浪雲濤聴雁汀沙思入蘆花夜<lb/>
　月蕭騷野趣爽朗襟期較之他時似更閒雅冬月則<lb/>
　杖藜曝背觀禾刈於東疇䇿蹇沖寒探梅開於南陌<lb/>
　雪則服驚飛玉取醉村醪霽則足躡層氷騰吟僧閣<lb/>
　泛舟載月興到剡溪醉榻眠雲夢寒𤣥圃何如湖上<lb/>
　一蓑可了人間萬事四時遊冶一嵗韶華毋令過眼<lb/>
<pb n="KR3j0172_WYG_008-31a"/>
　成空當自偸閒尋樂已矣乎吾生幾何胡為哉每懷<lb/>
　不足達者悟言于斯有感山人遊具聊備如左<lb/>
　　遊具<lb/>
竹冠　制維偃月高士二式為佳他無取焉間以紫檀<lb/>
　黃楊為之亦可近取癭木為冠以其形肖微似以此<lb/>
　束髮終少風神若帶唐巾漢巾可以簪花漢巾之製<lb/>
　去唐式不遠前摺較後兩傍少窄三四分頂角少方<lb/>
　二製之外皆非山人家所取但五岳真形圖人當佩<lb/>
<pb n="KR3j0172_WYG_008-31b"/>
　帶入山可拒虎狼尋壑可遠魑魅今以唐巾玉圏取<lb/>
　作方式篆圖琢成帶之甚雅且圏非徒設五岳圖有<lb/>
　二三篆法惟道藏經所載似真圖具後幅<lb/>
披雲巾　踏雪當置臞仙雲巾或綿或氊為之匾巾方<lb/>
　頂後用披肩半幅内絮以綿或托以氊可避風寒不<lb/>
　必風領煖㡌作富貴態也<lb/>
道服　不必立異以布為佳色白為上如中衣四邊縁<lb/>
　以緇色布亦可次用茶褐布為袍緣以皂布或絹亦<lb/>
<pb n="KR3j0172_WYG_008-32a"/>
　可如禪衣非兠羅綿以紅褐為之月衣之製鋪地儼<lb/>
　如月形穿起則如披風道服二者用以坐禪䇿蹇披<lb/>
　雪避寒俱不可少<lb/>
文履　用白布作履如世俗之鞋用皂絲縧一條約長<lb/>
　一尺三四寸折中交屈之以其屈處綴履頭近底處<lb/>
　取起出履頭一二分而為二復綴其餘縧於履面上<lb/>
　雙交如舊畫圖分其兩稍綴履口兩邊緣處是為絢<lb/>
　於牙底相接處用一細絲縧周圍綴於縫中是為繶<lb/>
<pb n="KR3j0172_WYG_008-32b"/>
　又以履口納足處周圍緣以皂絹廣一寸是為純又<lb/>
　於履後綴二皂帶以繫之如世俗鞋帶是為綦如黑<lb/>
　履則用皂布為之而以白或藍為絢繶純綦是也<lb/>
道扇　其扇有二有紙糊者有竹編者近日新安置扇<lb/>
　其竹篾如紙編織細密製度精佳但不宜漆輕便可<lb/>
　攜何扇勝此紙糊如此式様亦佳但得竹根紫檀妙<lb/>
　柄為美舊有鵞毛扇即羽扇也但無能者製度精緻<lb/>
　今製似不堪執<lb/>
<pb n="KR3j0172_WYG_008-33a"/>
拂塵　古有紅拂塵尾紅拂乃富貴家用物毋論塵尾<lb/>
　似不易得近有以天生竹邊如靈芝如意形者斵為<lb/>
　拂柄甚雅其拂惟以長棕為之不必求奇以白尾為<lb/>
　妙余有萬嵗藤一小枝<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏透漏儼肖龍形製為拂<lb/>
　柄可怏披拂<lb/>
雲舄　以蓑草及棕為之雲頭如芒鞋或以白布為鞋<lb/>
　青布作高挽雲頭鞋面以青布作條左右分置每邊<lb/>
　橫過六條以象十二月意後用青雲口以青綠似非<lb/>
<pb n="KR3j0172_WYG_008-33b"/>
　塵土中着脚行用當為山人濟勝之具<lb/>
竹杖　惟合竹為佳有以之字竹方竹老竹鞭為之者<lb/>
　亦雅近日以荆木如杖形者原其上有雙枝厚根處<lb/>
　雕為雙芝摩滑如玉亦可人意得有三代商嵌金銀<lb/>
　碧瑱古銅鳩鳥杖頭須用棕竹為杖余見有全身鏒<lb/>
　金銀者形亦古甚下有銅管亦三代物也製甚可愛<lb/>
　得此全副老人受用無量外此用萬嵗藤藜藿為杖<lb/>
　形雖奇恠此為老衲行具恐非山人家扶老也姑置<lb/>
<pb n="KR3j0172_WYG_008-34a"/>
　不取<lb/>
癭杯　取木之癭肖杯者磨琢成杯式惟三種為最桃<lb/>
　杯蓮杯芝杯余所藏三杯克肖真形其外種類甚夥<lb/>
　且奇要之適用無如三者<lb/>
癭瓢　有形如芝者有如瓠者山人家攜帶用以飲泉<lb/>
　大不過五六寸而小者半之惟以水磨其中布擦其<lb/>
　外光彩如漆明亮燭人雖水濕不變塵汚不受庶入<lb/>
　精妙鑒賞<lb/>
<pb n="KR3j0172_WYG_008-34b"/>
斗笠　其製有二一名雲笠以細藤作笠方廣二尺四<lb/>
　寸以皂絹䝉之綴簷以遮風日一名葉笠以竹絲為<lb/>
　之上以檞葉細密鋪葢甚有道氣二物貴在輕便<lb/>
葫蘆　有天生一寸小葫蘆最可人意用以綴為衣紐<lb/>
　又可懸于念珠價高不甚多見惟京師有之若用杖<lb/>
　頭掛帶乗藥者二三寸葫蘆亦妙其長腰鷺鶿葫蘆<lb/>
　可懸藥籃左畔似不可少<lb/>
藥籃　即水火籃也製有佳者惟遠紅漆為佳内實應<lb/>
<pb n="KR3j0172_WYG_008-35a"/>
　驗方藥膏藥以便隨處濟人山童攜之亦多物外風<lb/>
　致近有藤絲編者不佳以大毛竹車旋者太重<lb/>
棋籃　圍棋礶子近日永嘉以藤編為礶製巧用堅雖<lb/>
　墮地觸石曾無損裂外以藤編為籃攜此一礶其輕<lb/>
　便可愛誠遊具中一妙品也書室中不宜有此<lb/>
詩筒葵牋　白樂天與微之嘗以竹筒貯詩往來賡唱<lb/>
　故和靖詩云帶斑猶恐俗和節不妨山之句既有詩<lb/>
　可無吟牋許判司遠以葵箋見惠綠色而澤入墨覺<lb/>
<pb n="KR3j0172_WYG_008-35b"/>
　有精采詢其法乃采帶露蜀葵葉研汁用布揩沫竹<lb/>
　紙上伺少乾用石壓之許嘗有詩云不采傾陽色那<lb/>
　知戀主心不獨便于山家且知葵藿傾陽之意<lb/>
韻牌　余刻詩韻上下二平聲為紙牌式名曰韻牌每<lb/>
　韻一葉總三十葉山遊水泛人取一葉唫以用韻似<lb/>
　甚便覽近有四韻刻已備矣恐山遊水泛無暇作長<lb/>
　篇百韻此余始作意也<lb/>
葉牋　余作葉牋三種以蠟板砑肖葉紋用翦裁成紅<lb/>
<pb n="KR3j0172_WYG_008-36a"/>
　色者肖紅葉綠色者肖焦葉黃色者肖貝葉皆取閩<lb/>
　中羅紋長箋為之此亦山人寄興岑寂所為若山遊<lb/>
　偶得絕句書葉投空隨風飛颺泛舟付之中流逐水<lb/>
　浮沈自有許多幽趣<lb/>
坐氊　花時席地每用鹿皮為之人各一張奈何毛脱<lb/>
　不久以蒲團棕團坐之甚佳余意挾青氊一條臨水<lb/>
　傍花處展地共坐更便卷舒㩦帶耳<lb/>
衣匣　以皮䕶杉木為之高五六寸蓋底不用板幔惟<lb/>
<pb n="KR3j0172_WYG_008-36b"/>
　布裏皮面軟而可舉長濶如氊包式少長一二寸攜<lb/>
　於春時内裝綿夾便服以備風寒驟變夏月裝以夾<lb/>
　衣秋與春同冬則綿服煖㡌圍項等件匣巾更帶搔<lb/>
　背竹鈀并鐵如意以便取用<lb/>
便轎　入山用之如今市中俗云兠轎式也但坐身涼<lb/>
　簟兩傍用銅或鐵打成橋梁雙鉤下鑻涼簟兩頭鉤<lb/>
　上作眼待箾扛上用銅製二鑻下垂作竅以受銅鉤<lb/>
　對眼用箾釘往如懸掛然入坐其上背靠扛上圏圍<lb/>
<pb n="KR3j0172_WYG_008-37a"/>
　不惟安適且上山下山如履平地以其機關常平故<lb/>
　耳何有前撲後仰之患扛子得有閩產紫荆木為之<lb/>
　輕細而堅愈重愈力他木俱不勝也<lb/>
輕舟　用以泛湖棹溪形如划船長可二丈有餘頭濶<lb/>
　四尺内容賓主六人僮僕四人中倉四柱結頂幔以<lb/>
　篷簟更用布幕走簷罩之兩傍硃欄欄内以布絹作<lb/>
　帳用蔽東西日色無日則懸鉤高捲中置桌凳後倉<lb/>
　以藍布作一長幔兩邊走簷前縛中倉柱頭後縛船<lb/>
<pb n="KR3j0172_WYG_008-37b"/>
　尾釘兩圏處以蔽僮僕風日更着茶爐烟起忽若圖<lb/>
　畫中一孤航也舟惟底平用二畫漿更佳<lb/>
疊桌　二張一張高一尺六寸長三尺二寸濶二尺四<lb/>
　寸作兩面折脚活法展則成桌疊則成匣以便攜帶<lb/>
　席地用此擡合以供酬酢其小几一張同上疊式高<lb/>
　一尺四寸長一尺二寸濶八寸以水磨楠木為之置<lb/>
　之坐外列爐焚香置瓶挿花以供清賞<lb/>
提盒　余所製也高總一尺八寸長一尺二寸入深一<lb/>
<pb n="KR3j0172_WYG_008-38a"/>
　尺式如小厨為外體也下畱空方四寸二分以板閘<lb/>
　住作一小倉内裝酒杯六酒壺一筯子六勸杯二上<lb/>
　空作六格如方合底每格高一寸九分以四格每格<lb/>
　裝碟六枚置菓殽供酒觴又二格每格裝四大碟置<lb/>
　鮭菜供饌筯外總一門裝卸即可關鎖遠逰提甚輕<lb/>
　便足以供六賓之需<lb/>
提爐　式如提盒亦余製也高一尺八寸濶一尺長一<lb/>
　尺二寸作三撞下層一格如方匣内同銅造水火爐<lb/>
<pb n="KR3j0172_WYG_008-38b"/>
　身如匣方坐嵌匣内中分二孔左孔炷火置茶壺以<lb/>
　供茶右孔注湯置一桶子小鑊有葢頓湯中煮酒長<lb/>
　日午餘此鑊可煮粥供客傍鑿一小孔出灰進風其<lb/>
　壺鑊迥出爐格上太露不雅外作如下格方匣一格<lb/>
　但不用底以罩之便壺鑊不外見也一虛一實共二<lb/>
　格上加一格置底葢以裝炭總三格成一架上可箾<lb/>
　關與提盒作一副也<lb/>
備具匣　余製以輕木為之外加皮包厚漆如拜匣高<lb/>
<pb n="KR3j0172_WYG_008-39a"/>
　七寸濶八寸長一尺四寸中作一替上淺下深置小<lb/>
　梳匣一茶盞四骰盆一香爐一香盒一茶盒一匙筯<lb/>
　瓶一上替内小硯一墨一筆二小水注子水洗一圖<lb/>
　書小匣一骨牌匣一骰子枚馬盒一香炭餅盒一途<lb/>
　利文具匣一内藏裁刀錐子挖耳挑牙消息肉又修<lb/>
　指甲刀銼髮刡等件酒牌一詩韻牌一詩筒一内藏<lb/>
　紅葉各牋以錄詩下藏梳具匣者以便山宿外用關<lb/>
　鎖以啟閉攜之山遊似亦甚備<lb/>
<pb n="KR3j0172_WYG_008-39b"/>
酒尊　注酒遠遊古名窑器甚佳銅提次之近以錫造<lb/>
　者惡甚余意磁者負重銅者有腥不若蒲蘆作具内<lb/>
　用堅漆挾之遠遊似甚輕便山遊當與已上三物束<lb/>
　以二架共作一肩彼此助我逸興<lb/>
　提盒式<lb/>
　提爐式<lb/>
　匏樽式<lb/>
　五嶽圖四式具後<lb/>
<pb n="KR3j0172_WYG_008-40a"/>
</p>
<p>
<pb n="KR3j0172_WYG_008-41a"/>
</p>
<p>
<pb n="KR3j0172_WYG_008-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0172_WYG_008-42b"/>
　右五嶽圖二式一出道藏一出唐鏡模下不特製為<lb/>
　唐中玉圏用之當以此用黄素朱書裱作小卷長可<lb/>
　三四寸餙以軸帶掛之杖頭與葫蘆作伴山人持以<lb/>
　逸逰謂非負圖先生輩歟其所當佩説如藏經云<lb/>
藏經曰五嶽之神分掌世間人物各有攸屬如太山乃<lb/>
天帝之孫羣靈之府為五嶽祖主掌人間生死貴賤修<lb/>
短衡嶽主掌星象分埜水族魚龍嵩嶽主掌土地山川<lb/>
牛羊食啗華嶽主宰金銀銅鐵飛走蠢動恒嶽主掌江<lb/>
<pb n="KR3j0172_WYG_008-43a"/>
河淮濟四足負荷等事抱朴子曰修道之士棲隱山谷<lb/>
須得五嶽真形圖以佩之則山中魑魅虎蟲一切妖毒<lb/>
皆莫能近漢武帝元封三年七月七日受之西王母流<lb/>
布人間後太初年中李充自稱馮翊人三百嵗荷草器<lb/>
負圖遨遊武帝見之封負圖先生故世人能佩此圖渡<lb/>
江海入山谷夜行郊埜偶宿凶房一切邪魔魑魅魍魎<lb/>
水怪山精悉皆隱遁不敢加害家居供奉橫惡不起禎<lb/>
祥永集云故此圖不獨用為佩軸家居裱成畫圖安奉<lb/>
<pb n="KR3j0172_WYG_008-43b"/>
亦可<lb/>
　三才避忌條<lb/>
　　天時諸忌<lb/>
聖人曰勿怨天又曰君子敬天之威則省其過咎而改<lb/>
　之故吾人起居不知三才避忌必犯災害何以能安<lb/>
　樂哉故人當勿指天為証勿怒視日月星辰行住坐<lb/>
　臥莫祼體以䙝三光勿對三光濡溺勿月下歡淫勿<lb/>
　唾流星勿久視雲漢大風大雨大雷大雪大露不可<lb/>
<pb n="KR3j0172_WYG_008-44a"/>
　出行當靜坐敬畏勿嗔怨風雨勿指虹霓重霧三日<lb/>
　必大雨未雨不可出行雷鳴勿仰臥遠出觸寒而歸<lb/>
　勿面向火勿就吃熱食衣濕汗即脱勿開口喝泠大<lb/>
　寒大暑勿可出入伏熱者勿驟飲水衝寒者勿驟飲<lb/>
　湯勿瀆寒而寢日出則出日入則入朝出莫飢暮息<lb/>
　莫飽朔不可泣晦不可歌此天時避忌之要略也<lb/>
　　地道諸忌<lb/>
坤主厚載萬物生成人賴以生敢不寅畏以䙝地靈勿<lb/>
<pb n="KR3j0172_WYG_008-44b"/>
　以刀杖怒擲地勿輕掘地深三尺即有土氣傷人勿<lb/>
　裸臥地上入深山當持明鏡以行使精魅不敢近入<lb/>
　山念儀方二字以却蛇念儀康二字以却虎念林兵<lb/>
　二字以却百邪入山至山脚先退數十步方上山山<lb/>
　精無犯入山將後衣裾摺三指挾於腰蛇蟲不敢近<lb/>
　渡江河朱書禹字佩之吉寫土字於手心下船無恐<lb/>
　怖深山流出冷水不可飲水有沙蟲處不可浴有水<lb/>
　弩蟲處不可渡蟲射人影即死先以物擊水蟲散方<lb/>
<pb n="KR3j0172_WYG_008-45a"/>
　可渡行熱勿以河水洗面陂湖水有小影是魚秧勿<lb/>
　食井水沸起者勿食屋漏勿悞食塚井中有毒勿食<lb/>
　凡濁水要急飲入杏仁泥少攪十數次即可飲夏月<lb/>
　冰勿多食雖貪一時之快久則成疾此地忌之大略<lb/>
　也<lb/>
　　人事諸忌<lb/>
人為萬物之靈有生之所當重者也豈可不以生我者<lb/>
　為急乃以賊我者為務也遵生者當知所重五臟喜<lb/>
<pb n="KR3j0172_WYG_008-45b"/>
　香潔惡腥羶食必擇可勿搔首披髪覆面肝惡風心<lb/>
　惡熱肺惡寒脾惡濕腎惡滲髪不可悞入鮓食甲寅<lb/>
　日割指甲甲午日割脚指甲此為三尸遊處故以斬<lb/>
　除之不可向北唾犯魁罡唾遠損氣唾多損神汗出<lb/>
　毛孔勿令扇風恐為風中凡汗之所出本於五臟飲<lb/>
　食飽熱汗出於胃飽甚胃滿故汗出於胃也驚悸奪<lb/>
　精汗出於心驚奪心精神氣浮越陽内薄之故汗出<lb/>
　於心也持重遠行汗出於腎骨勞氣越腎復過疲故<lb/>
<pb n="KR3j0172_WYG_008-46a"/>
　持重遠行汗出於腎也疾走恐懼汗出於肝暴役於<lb/>
　筋肝氣疲極故疾走恐懼汗出於肝也搖動勞苦汗<lb/>
　出於脾動作用力穀精四布脾化水穀故汗出於脾<lb/>
　也故勞傷汗出成病勿令汗入飲食食後以紙撚入<lb/>
　鼻引嚏數次令人氣通明目化痰勿强忍大小便勿<lb/>
　弩力大小便夜間宜開眼出溺行走勿語行遠乘馬<lb/>
　勿回顧傷神凡行遠常存魁罡在頭上夜行宜數叩<lb/>
　齒鬼神畏齒聲也夜行及㝠臥心中懼者當存日月<lb/>
<pb n="KR3j0172_WYG_008-46b"/>
　光入我明堂中百邪自散勿久行傷肝勿久立傷骨<lb/>
　勿久坐傷肉勿跂牀懸脚勿䜿膝坐大樹下不可坐<lb/>
　防陰氣傷人坐臥莫當風冷石不可坐成疝日曬熱<lb/>
　石不可坐生瘡鷄鳴時叩齒三十六遍舌䑛上齶待<lb/>
　神水滿口漱而嚥之口誦四海神名三遍止鬼辟邪<lb/>
　令人無疾東海神阿明南海祝良西海巨乘北海禺<lb/>
　强早起食生薑以辟穢氣下牀先左脚吉漱齒勿用<lb/>
　棕刷敗齒夜半勿哭泣勿對北詈罵勿卒驚呼勿恚<lb/>
<pb n="KR3j0172_WYG_008-47a"/>
　怒令神魂不安勿大樂使氣飛揚勿多笑傷臟多喜<lb/>
　令人亡錯昏亂食勿語寢勿言勿多念内志恍惚勿<lb/>
　多思則神怠勿思慮傷心勿久臥傷氣勿頭向北春<lb/>
　夏向東秋冬向西夜臥防牀頭有隙進風夜眠勿以<lb/>
　脚懸高處勿臥開口以泄真氣勿以手壓心口令人<lb/>
　夢魘勿尸臥勿以筆畫人面為戲使魂不認尸多致<lb/>
　死者勿露臥睡醒覺熱勿飲水又睡凡夢勿語人勿<lb/>
　燃燭照寢令人神魂不安人臥忽不醒勿急以燈炤<lb/>
<pb n="KR3j0172_WYG_008-47b"/>
　之殺人就黑暗處以指甲掐其人中或曰咬大拇指<lb/>
　甲處而唾其面勿當風沐浴勿沐髮未乾即寢勿泠<lb/>
　水洗沐飢勿沐飽忌沐洗頭不可用泠水成頭風勿<lb/>
　沐浴同日沐者洗頭浴者澡身也有眼疾不可浴午<lb/>
　後勿洗頭汗出勿洗沐浴無嘗不吉當考之月令沐<lb/>
　浴日吉旦起勿開眼洗面盛熱勿以水洗面勿以大<lb/>
　熱湯漱口凡有脚汗勿入水洗凡夏至後丙丁日冬<lb/>
　至後庚辛日不宜交合大月十七日小月十六日此<lb/>
<pb n="KR3j0172_WYG_008-48a"/>
　名毁敗日不宜交合大喜大怒男女熱病未好陰陽<lb/>
　等疾未愈并新產月經未淨俱不可交合勿醉飽入<lb/>
　房勿每月二十八日交合人神在陰帳幕内忌然燭<lb/>
　行房凡本命甲子庚申不可入房雷電風雨不可交<lb/>
　合此為人事之忌大略耳人能謹而戒之必獲安樂<lb/>
　無諸疾苦再加調和飲食餐服藥餌百年之壽人皆<lb/>
　可至幸毋忽之<lb/>
　賓朋交接條<lb/>
<pb n="KR3j0172_WYG_008-48b"/>
　　序古名論<lb/>
白虎通曰朋友之道有四近則正之遠則稱之樂則思<lb/>
　之患則死之<lb/>
揚子法言曰朋而不心面朋也友而不心面友也<lb/>
家語曰夫内行不修身之罪也行修而名不彰友之罪<lb/>
　也故君子入則篤行出則友賢<lb/>
禮記曰君子之交淡如水小人之交甘如醴君子淡以<lb/>
　成小人甘以壞<lb/>
<pb n="KR3j0172_WYG_008-49a"/>
漢書曰李德公所交皆捨短取長好成人之美時荀爽<lb/>
　賈彪雖俱知名而不相能德公並交二子情無適莫<lb/>
　世稱其正<lb/>
胡質曰古人之交也取多知其不貪奔北知其不怯聞<lb/>
　流言而不信故可終也<lb/>
禰衡字正平少與孔文舉作爾汝之交時衡未二十而<lb/>
　文舉已五十餘矣<lb/>
荀巨伯遠看友人疾值胡賊攻郡友人語伯曰吾旦死<lb/>
<pb n="KR3j0172_WYG_008-49b"/>
　矣子可去伯曰遠來視子今有難而捨之去豈伯意<lb/>
　耶賊既至謂伯曰大軍至此一郡俱空汝何人獨止<lb/>
　耶伯曰有友人疾不忍委之寧以己身代友人之命賊<lb/>
　聞斯言異之乃相謂曰我輩無義之人而入有義之<lb/>
　國乃偃而退一郡獲全<lb/>
山濤與嵇阮一面契若金蘭山妻韓氏覺濤與二人異<lb/>
　常交問之濤曰當年可以為友者惟此二人妻曰負<lb/>
　羈之妻亦親觀趙狐意欲窺之可乎濤曰可他日二<lb/>
<pb n="KR3j0172_WYG_008-50a"/>
　人來勸濤止之宿具酒食妻穿牆視之達旦忘返濤<lb/>
　入曰二人何如曰君丰致不如正當以識度耳濤曰<lb/>
　伊輩亦以我識度為勝<lb/>
晉王越鎮海昌以王安期為記識參軍雅相知重敕世<lb/>
　子毘曰學之所益者淺體之所安者深閑習禮度不<lb/>
　如式瞻儀型諷味遺言不如親承旨音王參軍人倫<lb/>
　之表汝其師之<lb/>
齊太原孫伯翳家貧嘗映雪讀書放情物外棲志丘壑<lb/>
<pb n="KR3j0172_WYG_008-50b"/>
　與王令君亮范將軍為莫逆之交王范既相二朝欲<lb/>
　以吏職相處伯翳曰人生百年有如風燭宜怡神養<lb/>
　性琴酒寄情安能棲棲役曳若此嵇康所不堪予亦<lb/>
　未能也<lb/>
梁王繹博覽羣書才辨冠世不好聲色愛重名賢與裴<lb/>
　子野蕭子雲布衣交白居易與元相國<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>友善以詩<lb/>
　道著名號元白集内有哭元相詩云相看掩淚俱無<lb/>
　語别有傷心事豈知想得咸陽原上樹已抽三丈白<lb/>
<pb n="KR3j0172_WYG_008-51a"/>
　楊枝<lb/>
許棠久困名場咸通末馬戴佐大同軍幕棠往謁之一<lb/>
　見如舊識留連數月但詩酒而已未嘗問所欲忽一<lb/>
　旦大㑹賓友命使者以棠家書授之棠驚愕莫知其<lb/>
　來棠啓緘密視久之乃是言馬戴已潛遣一价恤其<lb/>
　家矣其用情周渥人所不及如此<lb/>
風土記曰越俗性率朴初與人交有禮封土壇祭以犬<lb/>
　鷄祝曰卿乘車我帶笠他日相逢下車揖我步行卿<lb/>
<pb n="KR3j0172_WYG_008-51b"/>
　乘馬後日相逢卿當下<lb/>
自昔士之閒居野處者必有同道同志之士相與往來<lb/>
　故有以自樂淵明詩曰昔欲居南村非為卜其宅聞<lb/>
　多素心人樂與數晨夕又云鄰曲時來徃抗言談往<lb/>
　昔奇文共忻賞疑義相與析則南村之鄰豈庸庸之<lb/>
　士哉杜少陵與朱山人詩曰相近竹參差相過人不<lb/>
　知幽花欹滿徑野水細通池歸客村非遠殘尊席更<lb/>
　移看君多道氣從此數追隨李太白與范居士詩曰<lb/>
<pb n="KR3j0172_WYG_008-52a"/>
　忽憶范野人閒園養幽姿又云還傾三五酌自咏猛<lb/>
　虎詞近作十日歡遠為千載期風流自簸蕩謔浪偏<lb/>
　相宜觀此則朱山人范居士者可為非常流矣<lb/>
周益公嘗訪楊誠齋于南溪之上留詩云楊監全勝賀<lb/>
　監家賜湖豈比賜書華回環自闢三三徑頃刻能開<lb/>
　七七花門外有田供伏臘望中無處不烟霞却慙下<lb/>
　客非摩詰無畫無詩只謾誇誠齋續賀相歡好事者<lb/>
　繪以為圖誠齋題曰平叔曾過魏秀才何如老子致<lb/>
<pb n="KR3j0172_WYG_008-52b"/>
　元台蒼松白石青苔徑也不傳呼宰相來誠齋長嗣<lb/>
　東山先生以集英殿修撰致仕家居年八十曾雲巢<lb/>
　年尤高嘗攜茶袖詩訪伯子其詩云褰衣不待履霜<lb/>
　回到得如今也樂哉泓穎有時供戲劇軒裳無用任<lb/>
　塵埃眉頭猶自懷千恨興到何如酒一杯知道華山<lb/>
　方睡覺打門聊伴茗奴來伯子和詩亦佳其風味不<lb/>
　減前二老也二老相訪高誼如此<lb/>
古延方士湖州東林沈東老能釀十八仙白酒一日有<lb/>
<pb n="KR3j0172_WYG_008-53a"/>
　客自號回道人長揖於門曰知公白酒新熟遠來相<lb/>
　訪願求一醉公見其風骨秀偉跫然起迎徐觀其碧<lb/>
　眼有光與之語其聲清圓於古今治亂老莊浮圖氏<lb/>
　之理無所不通知其非塵埃人也因出酒器十數於<lb/>
　席間曰聞道人善飲欲以鼎先為夀如何公曰飲器<lb/>
　中鍾鼎為大屈巵螺杯次之䔧花蕉葉最小請戒侍<lb/>
　人次第速斟當為公自小至大以飲之笑曰有如顧<lb/>
　愷之食蔗漸入佳境也又約周而復始常易器滿斟<lb/>
<pb n="KR3j0172_WYG_008-53b"/>
　於前笑曰所謂杯中酒不空也回公興至即舉杯命<lb/>
　東老鼔琴囬公浩歌以和之又欲以圍棋相娯止奕<lb/>
　數子輒拂去曰秖恐棋終爛斧柯回公自日中至暮<lb/>
　已飲數斗無酒色東老欲有所叩回公曰聞公自有<lb/>
　黃白之術未嘗妄用且篤於孝義又多陰功此余今<lb/>
　日來尋而將以發之也東老因叩長生輕舉之術回<lb/>
　公曰四大假合之身未可離形而頓去東老攝衣起<lb/>
　謝有以喻之回公曰此古今所謂第一最上極則處<lb/>
<pb n="KR3j0172_WYG_008-54a"/>
　也飲將達旦甕中所釀止畱糟粕而無餘瀝回公曰<lb/>
　久不遊浙中今日為公而來當留詩以贈然吾不學<lb/>
　世人用筆乃就劈席上石榴畫字題於庵壁其色微<lb/>
　黃而漸加黒其詩曰西鄰已富憂不足東老雖貧樂<lb/>
　有餘白酒釀來緣好客黃金散盡為收書已而告别<lb/>
　東老啟關送至舍西天漸明矣握手並行至舍西石<lb/>
　橋回公即先度乘風而去莫知所終<lb/>
古延名衲成都一僧誦法華經甚專雖經兵亂卒不能<lb/>
<pb n="KR3j0172_WYG_008-54b"/>
　害忽一仙僕至云先生請師誦經引行過溪嶺數重<lb/>
　烟嵐中一山居僕曰先生老病起晚請誦至寶塔品<lb/>
　見報欲一聴之至此果出野服杖藜兩耳垂肩焚香<lb/>
　聴經罷入不復出以藤盤竹筯秫飯一盂枸菊數甌<lb/>
　無鹽酪美若甘露得襯錢一鐶僕送出路口問曰先<lb/>
　生何姓名僕于僧掌中書孫思邈三字僧大駭僕遽<lb/>
　失之三日山中尋求竟迷舊路歸視襯資乃金錢一<lb/>
　百文也由兹一飯身輕無疾天禧中僧一百五十嵗<lb/>
<pb n="KR3j0172_WYG_008-55a"/>
　後隱不見<lb/>
李東谷曰君子以文㑹友以友輔仁友之者友其德也<lb/>
　當親密之時握手論心必使君臣父子兄弟夫婦之<lb/>
　倫粹然一出於正此交友第一義也夫何世變日薄<lb/>
　友道掃地惟酒饌追隨有無周濟穢言相謔術數相<lb/>
　勝於規圓便利諂諛取容此妾婦耳非友也啗以濡<lb/>
　沫使効奔走此奴隸耳非友也恐少有攖拂而取疎<lb/>
　遠故隨事茍徇而顗親密乘人父子之睚眦即導之<lb/>
<pb n="KR3j0172_WYG_008-55b"/>
　以不慈不孝乘人兄弟之䦧牆即導之以不悌不恭<lb/>
　乘人夫婦之反目即導之以不琴不瑟謬引古今眩<lb/>
　亂是非指鹿為馬以鳥為鸞皆此輩也取友又當以<lb/>
　此自鑑毋為人欺毋過責于此輩遠而敬之以為友<lb/>
　道戒<lb/>
又曰故舊不遺則民不偸世俗薄故舊衰友人平日同<lb/>
　筆硯同出處同貧賤同患難相與相愛不啻骨肉一<lb/>
　旦得志視若路人因而多以忘舊為憾此特不能理<lb/>
<pb n="KR3j0172_WYG_008-56a"/>
　遣耳宜如何若故人死亡而終身不相接足矣故友<lb/>
　道難乎其振哉<lb/>
林可山山林交盟曰山林交與市朝異禮貴簡言貴直<lb/>
　所尚貴清善必相薦過必相規疾病必相救藥書啟<lb/>
　必直言事初見用刺不拘服色主人肅入序至稱呼<lb/>
　以兄及表不以官講問必實言所知所聞事有父母<lb/>
　必備刺拜報謁同自後傳入一揖坐詩文隨所言毋<lb/>
　及外事時政異端飲饌隨所具㑹次坐序齒不以貴<lb/>
<pb n="KR3j0172_WYG_008-56b"/>
　賤僧道易飲隨量詩隨意坐起自如不許逃席乏使<lb/>
　令則供執役請必如期無速客例有幹實告及歸不<lb/>
　必謝凡涉忠孝友愛事當盡心毋慢嫉前輩須接引<lb/>
　後學以追古風貴介公子有志於古道必不驕人以<lb/>
　自滿茍非其人不在兹約凡我同盟願如金石<lb/>
　　高子交友論<lb/>
高子曰毛詩序云自天子以至庶人未有不須友道以<lb/>
　成者也但今之世友道日偸交情日薄見則握手相<lb/>
<pb n="KR3j0172_WYG_008-57a"/>
　親背則反舌相詆何人心之不古乃爾此輩自薄非<lb/>
　薄我也不知詆我以悦他人他人有心亦防爾詆自<lb/>
　巳展轉猜忌智巧百出視友道為路塵宜管鮑陳雷<lb/>
　之絶世也吾意初與人交深情厚貌不易洞曉何術<lb/>
　以知其心地之善惡情性之邪正也但以吾心之美<lb/>
　惡邪正以交其人彼雖奸險欲伺我隙我無隙可伺<lb/>
　彼將奈何彼雖貪婪欲窺我敗我無敗可窺彼將奈<lb/>
　何與之談必先以仁義彼之愚我邪我之言勿聴也<lb/>
<pb n="KR3j0172_WYG_008-57b"/>
　與之飲必敬以酒食彼之誘我亂我之事勿行也我<lb/>
　無私彼將何以行其私我無好彼將何以投吾好自<lb/>
　防謹密則郛郭堅完外操矛盾何以禍我但今之人<lb/>
　自作惡業醜行始欲人協已謀取必與乃厚人若骨<lb/>
　肉雖父母妻子不若也茍所謀倖成則人必挾我求<lb/>
　不遂即變交好為寇仇非金帛相酬則禍矣果人禍<lb/>
　我抑果自禍而然耶人心孰不樂為善但以正感正<lb/>
　以邪感邪邪正分於應感豈果人人皆小人而世無<lb/>
<pb n="KR3j0172_WYG_008-58a"/>
　君子耶道誼之在天下亦未全滅也但千百中一二<lb/>
　耳奈何移君子之道誼而求之於市人在在有之也<lb/>
　此又何説哉近輩有與勝已者談不問其言之是非<lb/>
　嘖嘖是贊聴彼大言不慙與不若己者談不論其言<lb/>
　之可否嘐嘐是詆愧彼緘言似訥遂使過無從知善<lb/>
　無從進直諒之道三益之友淹沒無聞矣夫貴者能<lb/>
　以直友為可重則事功日進而望譽日隆富者能以<lb/>
　直友為可寶則家業日昌而聲名日著奈何對貴者<lb/>
<pb n="KR3j0172_WYG_008-58b"/>
　而言直不惟交疎且目為妄人語富者而言直不惟<lb/>
　友薄且名為惡客求其德賢者而親之恥佞人而遠<lb/>
　之者幾人哉非富貴之高品不能自别也但以直自<lb/>
　居以道自重者是果為妄人又果為惡客乃曲譽取<lb/>
　憐求為富貴交耶借得貴者一顧盼所榮幾多富者<lb/>
　一饜飫所飽幾日靡靡焉以直道自委甘心效奴隸<lb/>
　之恭妾媵之媚以悦人哉古者貴擇交且交以心匪<lb/>
　交以面也交不能擇友不以心是誠面交矣何能久<lb/>
<pb n="KR3j0172_WYG_008-59a"/>
　且敬哉故君子寧寡交以自全抱德以自重乃鄙泛<lb/>
　交以求榮趣附以自賤也又若一輩與富者交惟欲<lb/>
　利其利與貴者交惟欲利其勢使世人不以勢利橫<lb/>
　胷中不以智巧媒徑路則人人聖賢矣又何慕富之<lb/>
　德貴之賢乃委身於白日相從於朱門哉即其慷慨<lb/>
　能分潤於一朝我獨何心甘受人憐耶人當以此心<lb/>
　諒人之心勿以世道求古之道則交全而誼厚矣他<lb/>
　如同門同業一貴一貧在貴者當念其窮勿以路人<lb/>
<pb n="KR3j0172_WYG_008-59b"/>
　視故人分所有以周急厚道也在窮者亦當安其窮<lb/>
　勿羨人以怨人希所有以自足亦厚道也奈何貴者<lb/>
　不古而窮者不明昧此二者何得於友耶舉世皆爾<lb/>
　爾果何人為丈夫哉交情乃見矣彼山人詞客邁德<lb/>
　𢎞道賁於丘園抱河岳之靈而飄然浪遊欲出與寰<lb/>
　宇為友者此正吾人所欲交與遊願聞其藝而甘心<lb/>
　焉者惜乎今之時同調者罕其人而朱門無容轍遂<lb/>
　使諸君㝠心物外介然絶俗高枕岩阿而無意海宇<lb/>
<pb n="KR3j0172_WYG_008-60a"/>
　使中原意氣化作秋雲尚友之心不得圓滿如意是<lb/>
　一恨也彼堪輿諸家欲兆我先知富貴禍福之機者<lb/>
　皆高賢也奈老人無意於榮枯何能從人起朽骨而<lb/>
　辟山靈轉災年而為福日汲汲乎逐高賢之足輿力<lb/>
　騎哉敢謝所聞而且從吾之僻也余寡交自少及老<lb/>
　無幾人皆余社友也况性不能附人就事成茍合追<lb/>
　復古道雖拳拳奈何世之涼德往往耳吾於友道重<lb/>
　有感於今日安得大執金剛如達摩西來化度友道<lb/>
<pb n="KR3j0172_WYG_008-60b"/>
　使復古敦素頓脱一切業心悪刼共歡無我無人法<lb/>
　界證上菩提此余第一大願<lb/>
　<lb/>
　<lb/>
　<lb/>
　<lb/>
　<lb/>
　遵生八牋卷八<lb/>
</p>
<p>
</p>
  </div>
</body>
</text>
</TEI>
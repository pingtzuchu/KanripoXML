<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遵生八牋卷十六</head> <lb/>
    <p>
<pb n="KR3j0172_WYG_016-1a"/>
欽定四庫全書<lb/>
　遵生八牋卷十六<lb/>
　　　　　　　　　　　　明　髙濂　撰<lb/>
　　燕間清賞牋下<lb/>
　瓶花三說<lb/>
　　瓶花之宜<lb/>
髙子曰瓶花之宜有二用如堂中挿花乃以銅之漢壺<lb/>
太古尊罍或官哥大瓶如弓耳壺直口敞瓶或龍泉蓍<lb/>
<pb n="KR3j0172_WYG_016-1b"/>
草大方瓶髙架兩傍或置几上與堂相宜折花須擇大<lb/>
枝或上茸下瘦或左髙右低右髙左低或兩蟠臺接偃<lb/>
亞偏曲或挺露一幹中出上簇下蕃鋪葢瓶口令俯仰<lb/>
髙下踈宻斜正各具意態得畵家寫生折枝之妙方有<lb/>
天趣若直枝髼頭花朶不入清供花取或一種兩種薔<lb/>
薇時即多種亦不為俗冬時挿梅必須龍泉大瓶象窰<lb/>
敞瓶厚銅漢壺髙三四尺已上投以硫黄五六錢砍大<lb/>
枝梅花挿供方快人意近有饒窰白磁花尊髙三二尺<lb/>
<pb n="KR3j0172_WYG_016-2a"/>
者有細花大瓶俱可供聖上挿花之具製亦不惡若書<lb/>
齋挿花瓶宜短小以官哥膽瓶紙槌瓶鵞頸瓶花觚髙<lb/>
低二種八卦方瓶茄袋瓶龍泉窰瓶定窰花尊花囊四<lb/>
耳小定壺圎口匾肚壺青東磁小蓍草瓶方漢壺圓瓶<lb/>
古龍泉蒲槌瓶各窰壁瓶次則古銅花觚銅觶小尊罍<lb/>
方壺素溫窰匾壺俱可挿花又如饒窰宣徳年燒製花<lb/>
觚花尊蜜食礶成窑嬌青蒜蒲小瓶膽瓶細花一枝瓶<lb/>
方漢壺式者亦可文房充玩但小瓶挿花折宜瘦巧不<lb/>
<pb n="KR3j0172_WYG_016-2b"/>
宜繁雜宜一種多則二種須分髙下合挿儼若一枝天<lb/>
生二色方美或先凑簇像生即以麻絲根下縳定挿之<lb/>
若彼此各向則不佳矣大率挿花須要花與瓶稱花髙<lb/>
於瓶四五寸則可假如瓶髙二尺肚大下實者花出瓶<lb/>
口二尺六七寸須折斜冗花枝鋪撒左右覆瓶兩傍之<lb/>
半則雅若瓶髙瘦却宜一髙一低雙枝或屈曲斜裊較<lb/>
瓶身少短數寸似佳最忌花瘦於瓶又忌繁雜如縛成<lb/>
把殊無雅趣若小瓶挿花令花出瓶須較瓶身短少二<lb/>
<pb n="KR3j0172_WYG_016-3a"/>
寸如八寸長瓶花止六七寸方妙若瓶矮者花髙於瓶<lb/>
二三寸亦可挿花有態可供清賞故挿花挂畵二事是<lb/>
誠好事者本身執役豈可托之僮僕為哉客曰汝論僻<lb/>
矣人無古瓶必如所論則花不可挿耶不然余所論者<lb/>
收藏鑒家積集既廣須用合宜使器得雅稱云爾若以<lb/>
無所有者則手執一枝或採滿把即挿之水鉢壁縫謂<lb/>
非愛花人歟何竢論瓶美惡又何分於堂室二用乎哉<lb/>
吾懼客嘲熟矣具此以解<lb/>
<pb n="KR3j0172_WYG_016-3b"/>
　　瓶花之忌<lb/>
瓶忌有環忌放成對忌用小口瓮肚瘦足藥罈忌用葫<lb/>
蘆瓶凡瓶忌雕花粧彩花架忌置當空几上致有顛覆<lb/>
之患故官哥古瓶下有二方眼者為穿皮條縳於几足<lb/>
不令失損忌香烟燈煤燻觸忌猫䑕傷殘忌油手拈弄<lb/>
忌藏密室夜則須見天日忌用井水貯瓶味醎花多不<lb/>
茂用河水并天落水始佳忌以挿花之水入口凡挿花<lb/>
水有毒惟梅花秋海棠二種毒甚須防嚴密<lb/>
<pb n="KR3j0172_WYG_016-4a"/>
　　瓶花之法<lb/>
牡丹花　貯滚湯於小口瓶中挿花一二枝𦂳𦂳塞口<lb/>
　則花葉俱榮三四日可玩芍藥同法一云以蜜作水<lb/>
　挿牡丹不悴蜜亦不壞<lb/>
戎葵　鳳僊花　芙蓉花<hi>凡折枝花</hi>
　已上皆滚湯貯瓶挿下塞口則不憔悴可觀數日<lb/>
梔子花　將折枝根槌碎擦鹽入水挿之則花不黄其<lb/>
　結成梔子初冬折枝挿瓶其子赤色儼若花蕋可觀<lb/>
<pb n="KR3j0172_WYG_016-4b"/>
荷花　採將亂髮纒縛折處仍以泥封其竅先入瓶中<lb/>
　至底後灌以水不令入竅竅中進水則易敗<lb/>
海棠花　以薄荷包枝根水養多有數日不謝<lb/>
竹枝<hi>瓶底加泥一撮</hi>松枝　靈芝同吉祥草俱可挿瓶<lb/>
　後録四時花紀俱堪入瓶但以意巧取裁花性宜水<lb/>
　宜湯俱照前法幽人雅趣雖野草閑花無不採挿几<lb/>
　案以供清玩但取自家生意原無一定成䂓不必拘<lb/>
　泥<lb/>
<pb n="KR3j0172_WYG_016-5a"/>
靈芝僊品也山中採歸以籮盛置飰甑上蒸熟晒乾藏<lb/>
　之不壞<hi>用錫作管套根挿水瓶中伴以竹葉吉祥草則根不朽上盆亦用此法</hi>
冬間挿花須用錫管不惟不壞磁瓶即銅瓶亦畏氷凍<lb/>
　執質厚者尚可否則破裂如瑞香梅花水仙粉紅山<lb/>
　茶臘梅皆冬月妙品挿瓶之法雖曰硫黄投之不凍<lb/>
　恐亦難敵惟近日色南牕下置之夜近卧榻庶可多<lb/>
　玩數日一法用肉汁去浮油入瓶挿梅花則蕚盡開<lb/>
　而更結實<lb/>
<pb n="KR3j0172_WYG_016-5b"/>
　四時花紀<lb/>
　　牡丹芍藥建蘭菊花四種<lb/>
四種品類數多栽培不易俱録全譜當按譜栽植以供<lb/>
佳賞<lb/>
　　甌蘭花三種<lb/>
三種惟杭城有之花如建蘭香甚一枝一花有紫花黄<lb/>
心有白花黄心者紫若臙脂白如羊脂花甚可愛出法<lb/>
華山採其原墩者種背隂處可活開花紫白者名蓀葉<lb/>
<pb n="KR3j0172_WYG_016-6a"/>
較蘭稍潤<lb/>
　　玉蘭花<lb/>
花未開者澆以糞水則花大而香其瓣擇洗精㓗拖麵<lb/>
蔴油煎食牡丹新落瓣亦可煎食蜜浸古名木蘭<lb/>
　　迎春花<lb/>
春首開花故名每於花放時移栽土肥則茂燖牲水灌<lb/>
之則花蕃二月中旬分種<lb/>
　　杏花<lb/>
<pb n="KR3j0172_WYG_016-6b"/>
本有梅杏沙杏之分根生最淺以大石壓根則花盛果<lb/>
結核種<lb/>
　　桃花十種<lb/>
桃花平常者亦有粉紅粉白深粉紅三色其外有单瓣<lb/>
大紅千葉紅桃之變也单瓣白桃千葉碧桃之變也有<lb/>
緋桃俗名蘇州桃花如剪絨者比諸桃開遲而色可愛<lb/>
有瑞仙桃花色深紅花宻有綘桃千瓣有二色桃色粉<lb/>
紅花開稍遲千瓣極雅<lb/>
<pb n="KR3j0172_WYG_016-7a"/>
　　山礬花<lb/>
生杭之西山三月着花細小而繁香馥甚逺故俗名七<lb/>
里香<lb/>
　　笑靨花<lb/>
花細如豆一條千花望之若堆雪然無子可種根窠叢<lb/>
生茂者數十條以原根劈作數墩分種易活<lb/>
　　蝴蝶花<lb/>
草花儼若蝶狀色黄上有赤色細㸃濶葉秋時分種<lb/>
<pb n="KR3j0172_WYG_016-7b"/>
　　金莖花<hi>一云即黄蝴蝶花</hi>
金莖花如蛺蝶風過花如飛舞揺蕩婦人採之為餙諺<lb/>
曰不戴金莖花不得入仙家<lb/>
　　紫薇花<lb/>
花碎而繁色淺紫每花一蒂若柔絲相繫故枝動朶朶<lb/>
嬌顫不勝俗名怕癢是指此耳亦以根分<lb/>
　　李花<lb/>
有青霄李御黄李李之上品也若紫粉小青皆下品也<lb/>
<pb n="KR3j0172_WYG_016-8a"/>
有麥李紅甚麥熟而實可食矣俱花小而蕃<lb/>
　　映山紅<lb/>
本名山躑躅花類杜鵑稍大单瓣色淺若生滿山頂其<lb/>
年豐稔人競採之外有紫粉紅二色<lb/>
　　鹿葱花<lb/>
花儼蜨蝶三大圓瓣而三小尖瓣色葱藕色中心白地<lb/>
紅黄㸃㸃揺風弄影丰韻可人根枝叢發<lb/>
　　萵苣花<lb/>
<pb n="KR3j0172_WYG_016-8b"/>
俗名金盞花也色金黄細瓣攅簇肖盞當春初即開獨<lb/>
先衆花<lb/>
　　金雀花<lb/>
春初開黄花甚可愛儼狀飛雀且可采以滚湯着鹽焯<lb/>
過作茶供一品<lb/>
　　粉團花二種<lb/>
麻葉花開小而色邊紫者為最其白粉團即繡毬花也<lb/>
宜種牡丹臺處與牡丹同開用為襯色甚佳俱用八僊<lb/>
<pb n="KR3j0172_WYG_016-9a"/>
花種於盆内削去半邊架起就接<lb/>
　　薔薇花<hi>同類七種</hi>
有大紅粉紅二色喜屛結肥不可多腦生莠虫以煎銀<lb/>
店中爐灰撒之則虫盡斃正月初剪枝長尺餘扦種以<lb/>
下數種類此花可蒸茶<lb/>
　　寳相花<lb/>
花較薔薇朶大而千瓣塞心有大紅粉色二種<lb/>
　　十姊妹<lb/>
<pb n="KR3j0172_WYG_016-9b"/>
花小而一蓓十花故名其色自一蓓中分紅紫白淡紫<lb/>
四色或云色因開久而變有七朶一蓓者名七姊妹云<lb/>
花甚可觀開在春盡<lb/>
　　金沙羅<lb/>
似薔薇而花单瓣色更紅艷奪目<lb/>
　　黄薔薇<lb/>
色蜜花大亦竒種也剪條扦種近廣於昔態嬌韵雅薔<lb/>
薇上品<lb/>
<pb n="KR3j0172_WYG_016-10a"/>
　　金鉢盂<lb/>
似沙羅而花小夾瓣如甌紅鮮可觀<lb/>
　　間間紅<lb/>
花似薔薇色紅瓣短葉差小於薇<lb/>
　　羊躑躅<lb/>
生諸山中花大如杯盞類萱黄色羊食生疾若癎<lb/>
　　梨花二種<lb/>
有香臭二種其梨之妙者花不作氣醉月欹風含烟帶<lb/>
<pb n="KR3j0172_WYG_016-10b"/>
雨瀟洒丰神莫可與並<lb/>
　　郁李花二種<lb/>
有粉紅雪白二色俱千葉花甚可觀如紙剪簇成者子<lb/>
可入藥<lb/>
　　玫瑰花二種<lb/>
出燕中色黄花稍小於紫玫瑰種紫玫瑰多不久者縁<lb/>
人溺澆之即斃種以分根則茂本肥多悴黄亦如之紫<lb/>
者亁可作囊以糖霜同搗收藏謂之玫瑰醬各用俱可<lb/>
<pb n="KR3j0172_WYG_016-11a"/>
　　麗春花<lb/>
罌粟類也其花单瓣瓣嘗飛舞儼如蝶翅扇動亦草花<lb/>
中之妙品也<lb/>
　　錦帶花<lb/>
花開蓓虆可愛形如小鈴色粉紅而嬌植之籬間採折<lb/>
供玩<lb/>
　　木香花三種<lb/>
花開四月木香之種有三其最紫心白花香馥清潤髙<lb/>
<pb n="KR3j0172_WYG_016-11b"/>
架萬條望若香雪其青心白木香黄木香二種皆不及<lb/>
也亦以剪條挿種不甚多活以條扳入上中一段壅泥<lb/>
伺月餘根長自木生枝外剪斷移栽可活<lb/>
　　棣棠花<lb/>
花若淡黄一葉一蕋生甚延蔓春深與薔薇同開可助<lb/>
一色<lb/>
　　辛夷花<lb/>
花如蓮外紫内白蕋若筆尖故名木筆一名望春俗名<lb/>
<pb n="KR3j0172_WYG_016-12a"/>
猪心本可就接玉蘭<lb/>
　　紫丁香花<lb/>
木本花如細小丁香而瓣柔色紫蓓蕾而生接種俱可<lb/>
自是一種非瑞香别名<lb/>
　　野薔薇花二種<lb/>
色有雪白粉紅二種採花拌茶瘧病烹食即愈<lb/>
　　荼䕷花二種<lb/>
大朶色白千瓣而香枝梗多刺詩云開到荼䕷花事盡<lb/>
<pb n="KR3j0172_WYG_016-12b"/>
為當春盡時開耳外有蜜色一種<lb/>
　　金絲桃花<lb/>
花如桃而心有黄鬚鋪散花外若金絲然亦以根下劈<lb/>
開分種<lb/>
　　海棠花七種<lb/>
海棠有鐵梗色如硃紅有木𤓰粉紅有西府有樹海棠<lb/>
二種一紫一白有垂絲海棠吐絲美甚冬至日用糟水<lb/>
澆則來春花盛若秋海棠嬌冶柔軟真同美人倦粧此<lb/>
<pb n="KR3j0172_WYG_016-13a"/>
品喜隂一見日色即瘁九月收枝上黑子撒於盆内地<lb/>
上明春發枝當年有花老根過冬者花發更茂<lb/>
　　繅絲花<lb/>
花葉儼似玫瑰而色淺紫無香枝生刺針時至煑繭花<lb/>
盡開放亦以根分<lb/>
　　結香花<lb/>
花色鵝黄較瑞香稍長花開無葉花謝葉生枝極柔軟<lb/>
多以蟠結上盆香色俱無可取<lb/>
<pb n="KR3j0172_WYG_016-13b"/>
　　枳殻花<hi>藥花頗有可觀者若苿㽔菉豆之類不能悉載</hi>
花細而香聞之破鬱結籬傍種之實可入藥<lb/>
　　橙花<lb/>
花細而白香清可人以之蒸茶向為龍虎山上進御絶<lb/>
品園林種之可收作此橙用更多<lb/>
　　紅蕉花二種<hi>種盆短焦即芭蕉所出者掘起根蒲上用油簮脚横刺二眼即不長髙可</hi>
　　<hi>玩</hi>
種自東粤來者名美人蕉其花開若蓮而色紅若丹中<lb/>
<pb n="KR3j0172_WYG_016-14a"/>
心一朶曉生甘露其甜如蜜即嘗芭蕉亦開黄花至曉<lb/>
瓣中甘露如飴食之止渴<lb/>
　　海桐花<lb/>
花細白如丁香而嗅味甚惡逺觀可也<lb/>
　　金錢花<hi>俗名夜落金錢</hi>
出自外國梁時外國進花朶如錢亭亭可愛昔魚𢎞以<lb/>
此賭賽謂得花勝得錢可為好之極矣<lb/>
　　紫藤花<lb/>
<pb n="KR3j0172_WYG_016-14b"/>
花深紫色柔條可愛夏開一簇葩艷輕盈作架植之蔓<lb/>
延若錦<lb/>
　　杜鵑花三種<lb/>
有蜀中者佳謂之川鵑花内十數層色紅甚出四明者<lb/>
花可二三層色淡總名杜鵑喜隂惡肥天旱以河水澆<lb/>
之樹隂下放置則茂葉色青翠可觀有黄白二色竒甚<lb/>
　　茉莉花二種<lb/>
有千葉初開時花心如珠有单瓣者喜肥以米泔水澆<lb/>
<pb n="KR3j0172_WYG_016-15a"/>
之則花開不絶或皮屑浸水澆之亦可又云宜糞但欲<lb/>
加土壅根為妙惟難過冬若天色作寒移置南牕下每<lb/>
日向陽至十分亁燥以水微濕其根或以朝南屋内泥<lb/>
地上掘一淺坑將花矼存下以矼平地上以篾籠罩花<lb/>
日傍以泥築實無隙通風此最妙法也至立夏前方可<lb/>
去罩盆中週遭去土一層以肥土填上用水澆之芽發<lb/>
方灌以糞次年和根取起換土栽過無不活者如此收<lb/>
藏多年可延又云賣花者惟欲花瘁其中有說夏間收<lb/>
<pb n="KR3j0172_WYG_016-15b"/>
回即換土種之去其故土礱糠亦是一法<lb/>
　　凌霄花<lb/>
蔓生花黄用以蟠繡大石似亦可觀花能墮胎<lb/>
　　吉祥草花<lb/>
吉祥草易生不拘水土中石上俱可種惟得水為佳用<lb/>
以伴孤石靈芝清甚花紫蓓生然不易發如家居種之<lb/>
有花似云吉祥<lb/>
　　真珠蘭花<lb/>
<pb n="KR3j0172_WYG_016-16a"/>
真珠蘭色紫蓓虆如珠花開成箒其香甚濃以之蒸牙<lb/>
香棒香名曰蘭香者非此不可廣中極盛㩦至南方則<lb/>
不花矣又名魚子蘭<lb/>
　　月季花二種<lb/>
俗名月月紅凡花開後即去其蒂勿令長大則花隨發<lb/>
無已二種雖雪中亦花有粉白色者甚竒月季非長春<lb/>
另是一種按月發花色相妙甚<lb/>
　　秋牡丹花<lb/>
<pb n="KR3j0172_WYG_016-16b"/>
草本遍地延蔓葉肖牡丹花開淺紫黄心根生分種<lb/>
　　朱蘭蕙蘭二種<lb/>
花開肖蘭色如渥丹葉濶而柔粤種蕙葉細長一梗八<lb/>
九花朶嗅味不佳俗名九節蘭也<lb/>
　　楝樹花<lb/>
苦楝發花如海棠一蓓數朶滿樹可觀<lb/>
　　挂蘭二種<lb/>
産浙之溫台山中巖壑深處懸根而生故人取之以竹<lb/>
<pb n="KR3j0172_WYG_016-17a"/>
為絡挂之樹㡳不土而生花微黄肖蘭而細不可缺水<lb/>
時當取下水中浸濕又挂亦竒種也<hi>閩粤一種紅花黄邊紫粉心者美甚</hi>
　　淡竹花<lb/>
花開二瓣色最青翠鄉人用綿收之貨作畫燈青色幷<lb/>
破緑等用<lb/>
　　金燈花二種<lb/>
花開一簇五朶金燈色紅銀燈色白皆蒲生分種<lb/>
　　紫羅襴花<lb/>
<pb n="KR3j0172_WYG_016-17b"/>
草本色紫翠如鹿葱花秋深分本栽種四月發花可愛<lb/>
　　四季花<lb/>
花小葉細色白午開子落自三月開至九月其枝葉搗<lb/>
汁可治跌打損傷又名接骨草剖根分種<lb/>
　　剪秋羅花五種<lb/>
花有五種春夏秋冬羅以時名也春夏二羅色黄紅不<lb/>
佳獨秋冬紅深色美亦在春時分種喜肥則茂又一種<lb/>
色金黄美甚名金剪羅<lb/>
<pb n="KR3j0172_WYG_016-18a"/>
　　含笑花<lb/>
産廣東其花如蘭形色俱肖花開不滿若含笑然隨即<lb/>
凋落余初得自廣中僅髙二尺許今作拱把之樹矣且<lb/>
不懼冬<lb/>
　　紫薇花五種<lb/>
紫色之外有大紅色有白色有粉紅色有茄色<lb/>
　　榴花八種<lb/>
燕中有千瓣白千瓣粉紅千瓣黄大紅者比他處不同<lb/>
<pb n="KR3j0172_WYG_016-18b"/>
中心花瓣如起樓臺謂之重臺石榴花頭頗大而色更<lb/>
紅深余曾四種俱帶回杭至今芳郁有四色单瓣<lb/>
　　蓮花六種<lb/>
紅白之外有四面蓮千瓣四花兩花者名並蒂總在一<lb/>
蕋發出有臺蓮開花謝後蓮房中復吐花英亦竒種也<lb/>
有黄蓮又云以蓮子磨去頂上些少浸靛缸中明年清<lb/>
明取起種之花開青色有此法而未試<lb/>
　　佛桑花四種<lb/>
<pb n="KR3j0172_WYG_016-19a"/>
有大紅有粉紅有黄有白四色自四月開至十月方止<lb/>
花之可愛妙莫與比但無法可令過冬是大恨也<lb/>
　　罌粟花三種<lb/>
罌粟千瓣五色虞美人瓣短而嬌滿園春夾瓣飛動俱<lb/>
以子種在八月中秋日下土宜大肥則明年夏月花茂<lb/>
否不及矣亦宜葢以毛灰免令虫食其子<lb/>
　　夾竹桃花<lb/>
花如桃葉如竹故名然惡濕而畏寒十月初宜置向陽<lb/>
<pb n="KR3j0172_WYG_016-19b"/>
處放之喜肥不可缺壅<lb/>
　　玉簮花二種<lb/>
春初移種肥土中則茂其花瓣拖麵入少糖霜煎食香<lb/>
清味淡可入清供紫者花小葉上黄緑間道喜水分種<lb/>
盆石栽之可玩<lb/>
　　種盆荷花<lb/>
老蓮子裝入鷄卵殻内將紙糊好開孔與母鷄混衆子<lb/>
中同伏候雛出取開收起蓮子先以天門冬為末和羊<lb/>
<pb n="KR3j0172_WYG_016-20a"/>
毛角屑拌泥安盆底種蓮子在内勿令水亁則生葉開<lb/>
花如錢大可愛<lb/>
　　指甲花<lb/>
生杭之諸山中花小如蜜色而香甚用山土移上盆中<lb/>
亦可供玩<lb/>
　　梔子花三種<lb/>
有三種有大花者結山梔甚賤有千葉者有福建矮樹<lb/>
梔子可愛髙不盈尺梅雨時隨手剪扦肥土俱活<lb/>
<pb n="KR3j0172_WYG_016-20b"/>
　　火石榴花三種<lb/>
上盆小株花多色紅有粉紅白色三種甚可人目然無<lb/>
他法以其嫩頭長出即摘去烈日當午以水澆之則花<lb/>
茂肯發是即大株分本<hi>外有細葉一種亦佳</hi>
　　慈菰花<lb/>
水中種之每窠花挺一枝上開數十朶色香俱無惟根<lb/>
至秋冬取食甚佳<lb/>
　　鼓子花<lb/>
<pb n="KR3j0172_WYG_016-21a"/>
花開如拳不放頂幔如釭鼔式色微藍可觀又可入藥<lb/>
　　孩兒菊花<lb/>
花小而紫不甚美觀但其嫰頭揉軟置之髪中衣帶香<lb/>
可辟汗作氣夏月一種佳草有二種梗紫者香甚<lb/>
　　紫花兒<lb/>
遍地叢生花紫可愛柔枝嫩葉摘可作蔬春時子種<lb/>
　　夜合花二種<lb/>
紅紋香淡者名百合蜜色而香濃日開夜合者名夜合<lb/>
<pb n="KR3j0172_WYG_016-21b"/>
分二種根可食一年一起去其最大者供食小者用肥<lb/>
土排之則春發如故<lb/>
　　番山丹花<lb/>
有二種一名畨山丹花大如碗瓣俱捲轉髙可四五尺<lb/>
一種花如硃砂本止盈尺茂者一榦兩三花朶更可觀<lb/>
也亦須每年八九月分種方盛<lb/>
　　石竹花二種<lb/>
石竹二種单瓣者名石竹千瓣者名洛陽花二種俱有<lb/>
<pb n="KR3j0172_WYG_016-22a"/>
雅趣亦須每年起根分種則茂<lb/>
　　紅豆花<lb/>
花開一穗十蕋虆虆下垂色妍桃杏其葉瘦如蘆亦可<lb/>
觀也<lb/>
　　戎葵<hi>即蜀葵</hi>
出自西蜀其種類似不可曉地肥善灌花有五六十種<lb/>
竒態而色有紅紫白墨紫深淺桃紅茄紫雜色相間花<lb/>
形有千瓣有五心有重臺有剪絨有細瓣有鋸口有圓<lb/>
<pb n="KR3j0172_WYG_016-22b"/>
瓣有五瓣有重瓣種種莫可名狀但收子以多為貴八<lb/>
九月間鋤地下之至春初刪其細小茸雜者另種餘留<lb/>
本地不可缺肥五月繁華莫過於此<lb/>
　　紅麥<lb/>
麥種花妙如剪子大於麥數倍色紅可愛<lb/>
　　錢葵<hi>即錦茄花</hi>
花葉如葵稍矮而叢生花大如錢止有粉間深紅一色<lb/>
開亦耐久<lb/>
<pb n="KR3j0172_WYG_016-23a"/>
　　萱花三種<hi>俗名鵞脚花</hi>
有三種单瓣者可食千瓣者食之殺人惟色如蜜者香<lb/>
清葉嫩可充髙齋清供又可作蔬食之不可不多種也<lb/>
且春可食苗夏可食花比他花更多二事<lb/>
　　山丹花三種<lb/>
花如朱紅外有黄色有白色花者二種稱竒亦在春分<lb/>
種<lb/>
　　雙鸞菊<lb/>
<pb n="KR3j0172_WYG_016-23b"/>
草本挺生花開多甚每朶頭若尼姑㡌然折去此㡌内<lb/>
露雙鸞並首形似無二外分二翼一尾天巧之妙何肖<lb/>
生物至此根可入藥名曰烏頭春分根種<lb/>
　　芙蓉花四種<lb/>
有數種惟大紅千瓣白千瓣半白半桃千瓣醉芙蓉朝<lb/>
白午桃紅晩改大紅者佳甚不必分根記在十一月中<lb/>
將嫩條剪下斫作一尺一條向陽地上掘坑埋之仍以<lb/>
土掩至正月後起條遍挿水邊林下無不活者當年即<lb/>
<pb n="KR3j0172_WYG_016-24a"/>
花<lb/>
　　蓼花<lb/>
花開蓓虆而細長二寸枝枝下垂色粉紅可觀惟水邊<lb/>
更多故俗名水紅花也花葉用以煎汁洗脚瘋癢良<lb/>
　　金鳳花六種<lb/>
金鳳花有重瓣单瓣紅白粉紅紫色淺紫如藍有白瓣<lb/>
上生紅㸃凝血俗名洒金六色花開一落即去其蒂則<lb/>
花茂與月季同法其子可收入藥作種<lb/>
<pb n="KR3j0172_WYG_016-24b"/>
　　十樣錦四種<lb/>
十樣錦枝頭亂葉有紅紫黄緑四色故名其鴈來紅以<lb/>
鴈來而色嬌紅老少年至秋深脚葉深紫而頂紅少年<lb/>
老頂黄而葉緑收子撒於耨熟肥土中加毛灰葢之恐<lb/>
防蟻食二月中即生<lb/>
　　鷄冠花四種<lb/>
鷄冠有掃箒鷄冠有扇面鷄冠有紫白同蒂名二色鷄<lb/>
冠扇面者以矮為佳箒樣者以髙為趣然下子時撒髙<lb/>
<pb n="KR3j0172_WYG_016-25a"/>
則髙撒低則低也若三色鷄冠一朶同蒂色分紫白粉<lb/>
紅亦竒種也俱收子種<lb/>
　　金銀蓮花二種<lb/>
湖中甚多園林盆泥蓄水種之但取二色重臺者可愛<lb/>
　　纒枝牡丹花<lb/>
柔枝倚附而生花有牡丹態度甚小纒縳小屏花開爛<lb/>
然亦有雅趣<lb/>
　　木樨花四種<lb/>
<pb n="KR3j0172_WYG_016-25b"/>
有四種金黄花白花黄花結子四季花惟金桂為最葉<lb/>
邊如鋸齒而紋麄者其花香甚灌以猪糞則花茂蠶沙<lb/>
壅之亦可<lb/>
　　槿花二種<lb/>
籬槿花之最惡者也其種外有千瓣白槿大如勸杯有<lb/>
大紅粉紅千瓣逺望可觀即南海朱槿那提槿也且挿<lb/>
種甚易<lb/>
　　水木樨花<lb/>
<pb n="KR3j0172_WYG_016-26a"/>
花色如蜜香與木樨同味但草本耳亦在二月分種<hi>一名</hi>
<hi>指田用葉搗加礬泥染指紅於鳳仙葉</hi>
　　秋葵花<lb/>
色蜜心紫秋花朝暮傾陽此葵是也秋盡收子移種<lb/>
　　白菱花<lb/>
木本花如千瓣菱花葉同梔子一枝一花葉托花朶七<lb/>
八月開色白如玉可愛亦接種也<lb/>
　　茗花<lb/>
<pb n="KR3j0172_WYG_016-26b"/>
即食茶之花色月白而黄心清香隱然瓶之髙齋可為<lb/>
清供佳品且蕋在枝條無不開遍<lb/>
　　茶梅花<lb/>
開十一月中正諸花凋謝之候花如鵝眼錢而色粉紅<lb/>
心黄開且耐久望之雅素無此則子月虚度矣<lb/>
　　梅花七種<lb/>
尋常紅白之外有五種如緑蕚蒂純緑而花香亦不多<lb/>
得有炤水梅花開朶朶向下有千瓣白梅名玉蝶梅有<lb/>
<pb n="KR3j0172_WYG_016-27a"/>
单瓣紅梅有練樹接成墨梅皆竒品也種種可觀<lb/>
　　臘梅花三種<lb/>
今之狗英臘梅亦香但臘梅惟圓瓣如白梅者佳若瓶<lb/>
一枝香可盈室余見洪忠宣公山庭有之後竟滅殁今<lb/>
之圓瓣臘梅皆如荷花瓣者瓣有微尖僅免狗英則可<lb/>
客云楚中荆襄産者最佳想忠宣宅中亦得自彼處故<lb/>
今不復見也<lb/>
　　山茶花六種<hi>别名甚多以可觀玩世所廣者録之</hi>
<pb n="KR3j0172_WYG_016-27b"/>
如磬口外有粉紅者十月開二月方已有鶴頂茶如碗<lb/>
大紅如羊血中心塞滿如鶴頂來自雲南名曰滇茶有<lb/>
黄紅白粉四色為心而大紅為盤名曰瑪瑙山茶花極<lb/>
可愛産自浙之溫郡有曰寳珠九月發花其香清可嗅<lb/>
　　畨椒<lb/>
叢生白花子儼秃笔頭味辣色紅甚可觀子種<lb/>
　　水僊花二種<lb/>
有二種单瓣者名水僊千瓣者名玉玲瓏又以单瓣者<lb/>
<pb n="KR3j0172_WYG_016-28a"/>
名金盞銀臺因花性好水故名水仙单者葉短而香可<lb/>
愛用以盆種上几其法云五月不在土六月不在房栽<lb/>
向東籬下花開朶朶香五月取起以人溺浸一月六月<lb/>
近竈處置之七月種則有花甚不然也余曾為之無驗<lb/>
且杭之近江水處菜戸成林種者無枝不花未嘗用此<lb/>
法也惟土近滷鹹則花茂<lb/>
　　瑞香花四種<lb/>
有紫花名紫丁香有粉紅者名瑞香有白瑞香有緑葉<lb/>
<pb n="KR3j0172_WYG_016-28b"/>
黄邊者名金邊瑞香惟紫花葉厚者香甚他如桂林有<lb/>
象蹄花<hi>似巵葉小</hi>枸那花<hi>夏開/淡紅</hi>白鶴花<hi>花如/鶴立</hi>上元花<hi>上元時開</hi>似<lb/>
茶花<hi>清香素色</hi>俱名花惜不可得<lb/>
百花之外更有結子花草青紅蓓虆可移盆中蟠簇雖<lb/>
嚴冬不凋者有二十二種俱堪齋頭清玩幷録附之外<lb/>
此他省所産更多未見者不録<lb/>
　　虎茨<lb/>
産杭之蕭山白花紅子而子性甚堅雖嚴冬厚雪不能<lb/>
<pb n="KR3j0172_WYG_016-29a"/>
敗也畏日色百年者止髙二三尺不甚易活<lb/>
　　枸杞子<lb/>
諸山中有之老本虬曲可愛結子紅甚㸃㸃若綴雪中<lb/>
可觀<lb/>
　　地珊瑚<lb/>
産鳳陽諸郡中藤本其子紅亮克肖珊瑚狀若筆尖下<lb/>
懸不畏霜雪初青後紅收子可種又名海瘋藤子未詳<lb/>
　　茅藤菓<lb/>
<pb n="KR3j0172_WYG_016-29b"/>
藤本亦可移植盆中結縳成葢其子紅甚柔掛虆虆甚<lb/>
可人目<lb/>
　　雪下紅<lb/>
一種藤本生子類珠大若芡實色紅如日粲粲下垂積<lb/>
雪盈顆似更有致故名<lb/>
　　野葡萄<lb/>
生諸山中子細如小豆色紫蓓虆而生狀若葡萄蟠之<lb/>
髙樹懸挂可觀<lb/>
<pb n="KR3j0172_WYG_016-30a"/>
　　山梔子<lb/>
大葉梔子花至秋結子儼狀薔薇花蕋經霜由黄而紅<lb/>
盆種挿瓶可助十一月中無花之趣<lb/>
　　金燈<lb/>
草本結子儼若燈籠薄衣為罩内包紅子大若龍眼去<lb/>
衣看子俱可<lb/>
　　無花菓<lb/>
木本不花生菓狀若林檎色青可久收菓隂亁燒灰治<lb/>
<pb n="KR3j0172_WYG_016-30b"/>
痢甚良<lb/>
　　羊婆奶<lb/>
木本細葉其子狀乳頭虆虆而生入口酸甜可食色帶<lb/>
青紫<lb/>
　　闌天竹<lb/>
生諸山中葉儼似竹生子枝頭成穗紅如丹砂經久不<lb/>
脫且耐霜雪植之庭中可避火灾<lb/>
　　金豆橘<lb/>
<pb n="KR3j0172_WYG_016-31a"/>
橘種生子狀蠶豆秋深顆顆若金樹小子多清玩妙品<lb/>
可入糖蜜供食<lb/>
　　牛奶橘<lb/>
生子儼同牛奶秋時結實看至明年三月子尚垂金不<lb/>
落收入蜜食生可食皮<lb/>
　　金彈橘<lb/>
橘種子生若彈丸而色紅冬殘收以充供<lb/>
　　天茄兒<lb/>
<pb n="KR3j0172_WYG_016-31b"/>
草本狀若茄子差小色青長寸許熟時採以鹽湯焯過<lb/>
可供茶品甚佳<lb/>
　　平地木<lb/>
髙不盈尺葉色深緑子紅甚若棠梨下綴且托根多在<lb/>
甌蘭之傍巖<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>幽處似更可佳<lb/>
　　霸王樹<lb/>
産廣中本肥狀生如掌色翠緑上多米色㸃子葉生頂<lb/>
上稱為竒樹可也<lb/>
<pb n="KR3j0172_WYG_016-32a"/>
　　錦荔枝<lb/>
草本藤蔓種盆結縛成葢生菓若荔枝少大色金紅肉<lb/>
甜可食子入藥用<lb/>
　　盆種小葫蘆<lb/>
以葫蘆秧種小盆得土甚淺至秋結子形僅寸許擇其<lb/>
周正者止留一枚垂挂可觀霜後收亁佩帶用為披風<lb/>
鈕子有物外風致但難於成功亦難美好為可恨也<lb/>
　　青珊瑚<lb/>
<pb n="KR3j0172_WYG_016-32b"/>
産廣中結實如珊瑚鈎色青翠可玩<lb/>
　　鐵樹<lb/>
産廣中色儼類鐵其枝了穿結甚有畵意又聞有鐵樹<lb/>
花葉宻而花紅想又一種也未見<lb/>
　　種大葫蘆<lb/>
先春以肥糞壤土堆疊尺厚將大葫蘆子種入土内相<lb/>
去三四寸埋一二粒待苗長三五尺時内選本粗一株<lb/>
作主次將傍株去皮一片兩株結縛若就花法以泥塗<lb/>
<pb n="KR3j0172_WYG_016-33a"/>
封稍長去其一苗留本又將傍株再就以三根株幷作<lb/>
一株延蔓則三本之力歸一苗矣其結實成形又悉刪<lb/>
去衆多止留壯者一枚至秋成實大比尋常數倍用作<lb/>
酒尊㩦帶山遊誠物外清品宜多種之擇其形似完整<lb/>
可用<lb/>
　　花竹五譜<lb/>
髙子曰花品若牡丹芍藥蘭竹菊類俱有全譜即余所<lb/>
編菊譜名曰三徑怡閒録是也不能全舉以煩卷帙聊<lb/>
<pb n="KR3j0172_WYG_016-33b"/>
述諸譜切要併種花雜說録為山人園圃日考不敢云<lb/>
備要亦不外是也藝花者當自取栽<lb/>
　牡丹花譜<lb/>
　　種牡丹子法<lb/>
六月時候看花上結子微黑將<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>開口者取置向風處<lb/>
晾一日以瓦盆拌濕土盛起至八月取出以水浸試沉<lb/>
者開畦種之約三寸一子待來春當自得花<lb/>
　　牡丹所宜<lb/>
<pb n="KR3j0172_WYG_016-34a"/>
牡丹宜寒惡熱宜燥惡濕根窠喜得新土則旺懼烈風<lb/>
炎日栽宜寛厰向陽之地為牡丹所宜<lb/>
　　種植法<lb/>
栽宜八月社前或秋分後三兩日若天氣尚熱遲遲亦<lb/>
可將根下宿土緩緩掘開勿傷細根以漸至近每本用<lb/>
白蘝細末一觔一云硫黄脚末二兩猪脂六七兩拌土<lb/>
壅入根窠填平不可太髙亦不可築實脚踏填土完以<lb/>
雨水或河水澆之滿臺方止次日土低凹又澆一次填<lb/>
<pb n="KR3j0172_WYG_016-34b"/>
補細泥一層若初種不可太宻恐花時風鼓互相抵觸<lb/>
損花之榮此為種花之法也其種子落地直至春芽發<lb/>
葉長是子活矣六月須備箔遮夜則受露二年八月移<lb/>
栽别地則茂此䕶子法也<lb/>
　　分花法<lb/>
揀大墩茂盛花本八九月時全墩掘起視可分處剖開<lb/>
兩邊俱要有根易活用小麥一握拌土栽之花茂此分<lb/>
花法也<lb/>
<pb n="KR3j0172_WYG_016-35a"/>
　　接花法<lb/>
芍藥肥大根如蘿葡者擇好牡丹枝芽取三四寸長削<lb/>
尖匾如鑿子形將芍藥根上開口挿下以肥泥築𦂳培<lb/>
過一二寸即活又以单瓣牡丹種活根上去土二寸許<lb/>
用礪刀斜去一半擇千葉好花嫩枝頭有三五眼者一<lb/>
枝亦削去一半兩合如一用麻縛定以泥水調塗麻外<lb/>
仍以瓦二塊合圍壅泥待來春花發去瓦以草蓆䕶之<lb/>
茂即有花此接花法也<lb/>
<pb n="KR3j0172_WYG_016-35b"/>
　　灌花法<lb/>
灌花須早地凉不損根枝八九月五日一澆積久雨水<lb/>
為妙立冬後三四日一澆糞水十一月後爬鬆根土以<lb/>
宿糞濃澆一次二次餘澆河水春分後不可澆水待穀<lb/>
雨前又澆肥水一次且澆不宜驟六月暑中不可澆水<lb/>
旱則以河水黒旱澆之不可濕了枝葉北方土厚不宜<lb/>
糞澆亦不宜井水此澆花法也<lb/>
　　培養法<lb/>
<pb n="KR3j0172_WYG_016-36a"/>
八九月時用好土根上如前法培壅一次比根髙二寸<lb/>
須隔二年一培榖雨時設簿遮葢日色雨水勿令傷花<lb/>
則花久花落即前花枝嫩處一二寸六月時亦須設簿<lb/>
勿令晒損花芽冬以草薦遮雪此培養法也<lb/>
　　治療法<lb/>
冬至前後以鍾乳粉和硫黄一二錢掘開泥培之則花<lb/>
至來春大盛種時以白歛拌土欲絶蠐螬土蠶食根有<lb/>
蛀眼處以硫黄末入孔杉木削針針之虫斃若有空眼<lb/>
<pb n="KR3j0172_WYG_016-36b"/>
處折斷捉虫亦一法耳此為治療法也<lb/>
　　牡丹花忌<lb/>
北方地厚忌澆肥糞油籸肥壅忌觸麝香桐油漆氣忌<lb/>
用熱手搓摩揺動忌草長藤纒以奪土氣傷花四傍忌<lb/>
踏實便地氣不升忌初開時即便採拆令花不茂忌人<lb/>
以烏賊魚骨針刺花根則花弊凋落此牡丹之所忌也<lb/>
　古亳牡丹花品目<lb/>
黄類<lb/>
<pb n="KR3j0172_WYG_016-37a"/>
　　御衣黄<hi>千葉色似黄葵</hi>　　淡鵝黄<hi>初開微黄色如新鵞黄後漸白平頭聞有</hi>
　　　<hi>太真黄未見</hi>
大紅類<lb/>
　大紅舞青<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>千葉樓子胎短花小中出五青瓣宜向陽</hi>
　石榴紅<hi>千葉樓子胎類王家紅</hi>曹縣狀元紅<hi>千葉樓子宜成樹背隂</hi>
　金花狀元紅<hi>大瓣平頭微紫每瓣上有黄鬚故名宜陽</hi>
　王家大紅<hi>千葉樓子胎紅而頭尖微曲宜陽</hi>
　大紅剪絨<hi>千葉平頭花瓣如剪</hi>大紅繡毬<hi>花類王家紅葉微小</hi>
<pb n="KR3j0172_WYG_016-37b"/>
　大紅西𤓰穰<hi>千葉樓子宜隂</hi>小葉大紅<hi>千葉頭小難開</hi>
　金絲大紅<hi>千頭不甚大每瓣上有白絲毫謂之金線紅</hi>
　硃砂紅<hi>千葉樓子宜陽</hi>　　暎日紅<hi>千葉樓子細瓣宜陽</hi>
　錦袍紅<hi>千葉平頭</hi>　　　羊血紅<hi>千葉平頭易開</hi>
　九蕋珍珠紅<hi>千葉花中有九蕋</hi>
　石家紅<hi>千葉平頭不甚𦂳</hi>　七寳冠<hi>千葉樓子難開又名七寳旋心</hi>
　醉胭脂<hi>千葉樓子莖長每開頭垂下宜陽</hi>
桃紅類<lb/>
<pb n="KR3j0172_WYG_016-38a"/>
　魏紅<hi>千葉</hi>　　　　大葉桃紅<hi>千葉樓子宜隂</hi>
　桃紅舞青猊<hi>千葉樓子中出五青瓣河南名睡緑蝉宜陽</hi>
　壽安紅<hi>平頭黄心有粗細葉二種粗者香</hi>
　壽春紅<hi>千葉平頭胎瘦小宜陽</hi>殿春芳<hi>千葉樓子開遲</hi>
　醉桃仙<hi>千葉花外白内紅難開宜隂</hi>
　美人紅<hi>千葉樓子</hi>　　　皺葉桃紅<hi>千葉樓子葉圓而皺難開宜隂</hi>
　梅紅平頭<hi>千葉深桃紅</hi>　蓮蕋紅<hi>千葉樓瓣似蓮</hi>
　海天霞<hi>千葉平頭開大如盤宜陽</hi>桃紅西𤓰穰<hi>千葉樓子胎紅而長宜陽</hi>
<pb n="KR3j0172_WYG_016-38b"/>
　翠紅粧<hi>千葉樓子難開宜隂</hi>　陳州紅<hi>千葉樓子</hi>
　桃紅西畨頭<hi>難開宜隂</hi>　桃紅線<hi>千葉</hi>
　四面鏡<hi>有旋瓣</hi>　　　桃紅鳳頭<hi>千葉花髙大</hi>
　嬌紅樓臺<hi>千葉淺紅桃紅宜隂</hi>輕羅紅<hi>千葉</hi>
　淺嬌紅<hi>千葉樓子</hi>　　　花紅綉毬<hi>千葉細瓣開圓如毬</hi>
　嬌紅<hi>色如魏紅不甚千葉</hi>　　醉嬌紅<hi>千葉微紅</hi>
　出莖紅桃<hi>千葉大尺餘其莖長二尺許</hi>
　西子紅<hi>千葉開圓如毬宜隂</hi>　紫玉<hi>千葉白瓣中有紅絲紋大尺許</hi>
<pb n="KR3j0172_WYG_016-39a"/>
　海雲紅<hi>千葉色紅如朝霞</hi>
粉紅類<lb/>
　玉芙蓉<hi>千葉樓子成樹則開宜隂</hi>素鸞嬌<hi>千葉樓子宜隂</hi>
　水紅毬<hi>千葉叢生宜隂</hi>　　玉兎天香<hi>二種一早開頭微小一晩開頭極大中出</hi>
　　<hi>二瓣如兎耳</hi>　　　　醉楊妃<hi>二種一千葉種子宜陽一平頭極大不耐日色</hi>
　赤玉盤<hi>千葉平頭外白内紅宜隂</hi>回回粉西施<hi>細瓣樓子外紅内粉紅</hi>
　粉西施<hi>千葉甚大宜隂</hi>　　醉西施<hi>千葉開久露頂</hi>
　觀音面<hi>千葉開𦂳不甚大叢生宜陽</hi>
<pb n="KR3j0172_WYG_016-39b"/>
　粉嬌娥<hi>千葉白色帶淺紅即<graphic n="KR1401" url="https://raw.githubusercontent.com/kanripo/KR-Gaiji/master/images/KR1401.png" mimeType="image/png"/>粉粧</hi>
　西天香<hi>開早初甚嬌三四日則白矣</hi>
　彩霞紅<hi>千葉平頭</hi>　　　玉樓春<hi>千葉多雨盛開</hi>
　鶴翎紅<hi>千葉</hi>　　　醉春容<hi>色似玉芙蓉開頭差小</hi>
　醉玉樓<hi>千葉色白起樓</hi>　　一百五<hi>千葉過清明即開又名滿園春</hi>
　合歡花<hi>千葉一莖兩朶未見</hi>　倒暈檀心<hi>千葉外深紅近蕚反淺白</hi>
　肉西施<hi>千葉樓子</hi>　　　三學士<hi>千葉三色</hi>
紫類<lb/>
<pb n="KR3j0172_WYG_016-40a"/>
　紫舞青霓<hi>千葉中出玉青瓣</hi>腰金紫<hi>千葉有黄鬚一圍</hi>
　葉底紫<hi>千葉莖短葉覆其花</hi>　即黑紫<hi>千葉樓子色類黑葵</hi>
　丁香紫<hi>千葉樓子</hi>　　　瑞香紫<hi>千葉大瓣</hi>
　平頭紫<hi>千葉大徑尺</hi>　　徐家紫<hi>千葉花大</hi>
　茄花紫<hi>千葉樓子又名藕絲合</hi>紫姑仙<hi>千葉樓子大瓣</hi>
　紫綉毬<hi>千葉花圓</hi>　　　紫羅袍<hi>千葉又名茄色樓</hi>
　紫重樓<hi>千葉難開</hi>　　　紫雲芳<hi>千葉又名多叢樓</hi>
　駝褐裘<hi>千葉</hi>　　　淡藕絲<hi>千葉樓子淡紫色宜隂</hi>
<pb n="KR3j0172_WYG_016-40b"/>
　烟籠紫<hi>千葉淺淡交映</hi>
白類<lb/>
　白舞青猊<hi>千葉樓子中出五青瓣</hi>
　萬卷書<hi>千葉花瓣皆卷筒又名波斯頭又名玉玲瓏一種千葉桃紅亦同名</hi>
　玉重樓<hi>千葉樓子宜隂</hi>　　無瑕玉<hi>千葉</hi>
　水晶毬<hi>千葉粉白</hi>　　　白剪絨<hi>千葉平頭瓣上如鋸齒入名白纓絡難開</hi>
　緑邊白<hi>千葉瓣有緑色</hi>　　羊脂玉<hi>千葉樓子大瓣</hi>
　慶天香<hi>千葉粉白</hi>　　　玉天仙<hi>千葉粉白</hi>
<pb n="KR3j0172_WYG_016-41a"/>
　玊綉毬<hi>千葉</hi>　　　玉盤盂<hi>千葉平頭大瓣</hi>
　蓮香白<hi>千葉平頭瓣如蓮花香亦如之</hi>
　青心白<hi>千葉心青</hi>　　　伏家白<hi>千葉</hi>
　鳳尾白<hi>千葉</hi>　　　遲來白<hi>千葉</hi>
　平頭白<hi>千葉花者大尺許難開宜隂</hi>
　金絲白<hi>千葉白色</hi>　　　佛頭青<hi>千葉樓子大瓣群花謝後始開瓣有緑色汴名</hi>
　　<hi>緑蝴蝶四名鴨蛋青</hi>
　　芍藥譜<lb/>
<pb n="KR3j0172_WYG_016-41b"/>
本草一名黑牽夷韓詩曰芍藥離草也詩曰伊其相謔<lb/>
贈之以芍藥牛亨問曰將離相贈以芍藥者何也董子<lb/>
荅曰芍藥一名可離將别故贈之亦猶相招贈之以文<lb/>
無故文無一名當歸芍藥榮於仲春華於孟夏傳曰驚<lb/>
蟄之節後二十有五日芍藥榮是也素問王冰注雷乃<lb/>
發聲之下有芍藥榮芍藥香草制食之毒者莫良於芍<lb/>
藥故獨得藥之名所謂芍藥之和具而食之<hi>岑樓慎氏曰句出于</hi>
<hi>虚賦</hi>草謂之榮與此不同況今芍藥四月始榮故知其偽<lb/>
<pb n="KR3j0172_WYG_016-42a"/>
也其華有至千葉者俗呼小牡丹今羣芳中牡丹品第<lb/>
一芍藥品第二故世謂牡丹為花王芍藥為花相又或<lb/>
以為花之副也<lb/>
　崔豹古今注云芍藥有二種有草芍藥有木芍藥木<lb/>
　者花大而色深俗呼為牡非也安期生服鍊法云芍<lb/>
　藥有二種有金芍藥有木芍藥金者色白多脂木者<lb/>
　色紫多脉此則驗其根也<hi>即赤芍白芍之分云</hi>
　　種法<lb/>
<pb n="KR3j0172_WYG_016-42b"/>
種法以八月起根去土以竹刀剖開勿傷細根先壤猪<lb/>
糞和礱糠黒泥入盆分根栽種勿蜜馬以人糞灌之來<lb/>
春花發極盛然須三年一分俱以八月為候所為芍藥<lb/>
洗脚是也<lb/>
　　培法<lb/>
種後以十一二月用鷄糞和土培之仍渥以黄酒一度<lb/>
則花能改色開時須以竹篠扶之不令傾側有雨則以<lb/>
簿遮蔽免速零落勿犯鐵器<lb/>
<pb n="KR3j0172_WYG_016-43a"/>
　　修法<lb/>
每至花謝後用剪剪去殘枝敗葉勿令討力使元氣歸<lb/>
根十月九月時出根洗時去老梗腐黒之根易以新壤<lb/>
肥土栽之三二年一分不分則病分頻花小而不舒花<lb/>
之繁盛色之淺深皆出培壅剖根之力<lb/>
　　芍藥名考<lb/>
孔常父云唐詩人如盧仝杜牧張祐之徒皆居廣陵日<lb/>
久未有一語及芍藥者是花品未有若今日之盛也<lb/>
<pb n="KR3j0172_WYG_016-43b"/>
芍藥花譜總别四十二種其色則世傳以黄者為貴餘<lb/>
皆下品也君子謂此花獨産於廣陵者為得風土之正<lb/>
亦猶牡丹之品洛陽外無傳焉宋劉攽揚州芍藥譜凡<lb/>
三十一種<lb/>
　　冠羣芳　賽羣芳　寳妝成　盡天工<lb/>
　　曉妝新　㸃妝紅　疊香英　積嬌紅<lb/>
　　　已上皆上品也<lb/>
　　醉西施　道妝成　菊香瓊　素妝殘<lb/>
<pb n="KR3j0172_WYG_016-44a"/>
　　試梅妝　淺妝勻　醉嬌紅　凝香英<lb/>
　　石嬌紅　縷金囊　怨春紅　妬鵞黄<lb/>
　　蘸金香　試濃妝<lb/>
　　　已上皆中品也<lb/>
　　宿妝殷　取次妝　聚香絲　簇紅絲<lb/>
　　效殷妝　㑹三英　合歡芳　擬繡韉<lb/>
　　銀含稜<lb/>
　　　已上皆下品也<lb/>
<pb n="KR3j0172_WYG_016-44b"/>
孔武仲揚州芍藥譜凡三十五種<lb/>
　　御衣黄　青苗黄　樓子尹黄二色黄<lb/>
　　樓子綘　州子苗　峽石黄　樓子圓黄<lb/>
　　鮑家黄　石壕黄　楊家花　袁黄冠子<lb/>
　　龜地紅　湖纈　　黄樓子　壽州青苗<lb/>
　　黄絲頭　道士黄　白纈子　金線樓子<lb/>
　　金繫腰　沔池紅　紅纈子　青苗旋心<lb/>
　　玉逍遥　紅樓子　緋子紅　楊花冠子<lb/>
<pb n="KR3j0172_WYG_016-45a"/>
　　胡家纈　二色紅　髻子紅　茅山紫樓子<lb/>
　　茅山冠子栁浦冠子軟條冠子當州冠子<lb/>
　　蓬頭緋　多葉鞍子髻子紅　多葉紹熈<lb/>
廣陵志芍藥譜凡三十二種<lb/>
　　御愛黄　御衣黄　玊盤盂　玉逍遥<lb/>
　　紅都勝　紫都勝　觀音紅　色金紫<lb/>
　　黄樓子　尹家黄　黄壽春　出羣芳<lb/>
　　蓮花紅　瑞連紅　霓裳紅　栁浦紅<lb/>
<pb n="KR3j0172_WYG_016-45b"/>
　　芳山紅　延州紅　綴珠紅　玉板纈<lb/>
　　玉冠子　紅冠子　紫鱠盤　小紫毬<lb/>
　　鎮淮南　倚欄嬌　單緋　　胡纈玊樓子<lb/>
　　粉縁子　紅旋心<hi>見維楊志</hi>　　　芍藥譜完<lb/>
　　菊花譜<lb/>
髙子曰菊譜海内傳有數種其種植相去不過一二訣<lb/>
法不同其名花何彼此之不侔也在杭之種菊者有以<lb/>
花之舊名好竒更易惟紫白牡丹金銀芍藥四名不變<lb/>
<pb n="KR3j0172_WYG_016-46a"/>
耳若蜜芍藥又云蜜鶴翎若寳相褒姒西施互相指是<lb/>
似可笑耳今以古本舊譜摘其要畧以備採擇名則不<lb/>
能隨人鼓舌爭執是否姑存其舊以俟賞識若余所著<lb/>
三徑怡閒録中其說似無遺漏惜乎刻者所傳不廣亦<lb/>
無繕本為可惜耳<lb/>
　　分苗法<lb/>
凡菊開後宜置向陽遮䕶冰雪以養其元至榖雨時將<lb/>
根掘起剖碎揀壯嫩有根者单種有秃白者亦可種活<lb/>
<pb n="KR3j0172_WYG_016-46b"/>
但要去其根上浮起白翳一層以亁潤土種築實不可<lb/>
雨中分種令濕泥着根則花不茂分早不宜一云正月<lb/>
後即可分矣<lb/>
　　和土法<lb/>
土宜畦髙以遠水患寛溝以便水流取黒泥去瓦礫用<lb/>
鷄鵞糞和土在地鋪五七寸厚挿苗上盆則去舊土易<lb/>
以新土每年須換一番則根株長大花朶豐厚否則必<lb/>
痩削矣<lb/>
<pb n="KR3j0172_WYG_016-47a"/>
　　澆灌法<lb/>
種後早晩用河水天落水澆活苗頭起暫止待長五七<lb/>
寸長用糞汁澆一次再用燖鷄鵞毛湯帶毛用矼收貯<lb/>
待其作穢不臭後取澆灌則花盛而上下葉俱不脫夏<lb/>
月日未出時每早宜澆根洒葉每雨後三二日即以濃<lb/>
糞澆一次花至豆大聯澆糞水二次花放時一次則花<lb/>
大而豐厚耐久<lb/>
　　摘苗法<lb/>
<pb n="KR3j0172_WYG_016-47b"/>
四五月間每雨後菊長亂苗每株即摘去正頭使分枝<lb/>
而上若枝本痩者止摘一次七八月茂者再摘一次每<lb/>
枝下小枝俱用摘去<lb/>
　　刪蕋法<lb/>
八月初時菊蕋以生如小豆大每頭必有四五須耐心<lb/>
用指甲剔去旁生留中一蕋更看枝下傍出蕋枝悉令<lb/>
刪去則花大如剔傷中蕋則不長矣<lb/>
　　捕蟲法<lb/>
<pb n="KR3j0172_WYG_016-48a"/>
初種活時有細蟲穿葉微見白路縈迴可用指甲刺死<lb/>
又有黒小地蠶齧根早晩宜看四月麻雀作窠啄枝啣<lb/>
葉宜防又防節眼内生蛀蟲用細鐵線透眼殺蟲五月<lb/>
間有蟲名菊牛有鉗狀若螢火雨過後菊頭忽折可於<lb/>
三四寸上尋看去其折枝不然和根斃矣又於六七月<lb/>
後生青蟲難見須在葉下見有蟲糞如蠶沙即當去之<lb/>
又有鑚節蟊蟲去之泥塗其節<lb/>
　　扶植法<lb/>
<pb n="KR3j0172_WYG_016-48b"/>
諺云未種菊先扦竹菊苗長至三四寸長即立小細竹<lb/>
一枝於傍以棕線寛縛令直否則風雨欹斜花長屈曲<lb/>
　　雨暘法<lb/>
黄梅溽雨其根易爛雨過即用預蓄細泥封培更生新<lb/>
根其本益固夏日最惡若能覆蔽秋後葉終青翠過此<lb/>
二時方可言花矣<lb/>
　　接菊法<lb/>
接菊以菴䕡根或小花菊本接着如接樹法恐亦不佳<lb/>
<pb n="KR3j0172_WYG_016-49a"/>
　　菊之名品<lb/>
　御袍黄　太師紅　緑芙蓉　赤金盤<lb/>
　瓊芍藥　金芍藥　蜜芍藥　紫牡丹<lb/>
　白牡丹　黄牡丹　紅牡丹　病西施<lb/>
　黄西施　賽西施　醉西施　白西施<lb/>
　醉楊妃　剪霞綃　合蝉菊　賽楊妃<lb/>
　太真紅　太真黄　狀元紅　狀元黄<lb/>
　玉寳相　金寳相　鶴頂紅　紫玉蓮<lb/>
<pb n="KR3j0172_WYG_016-49b"/>
　佛座蓮　勝金蓮　金佛蓮　西畨蓮<lb/>
　太液蓮　錦芙蓉　玉芙蓉　金芙蓉<lb/>
　粉雀舌　宻雀舌　紫蘇桃　黄疊羅<lb/>
　白疊羅　一□雪　青心白　鶯羽黄<lb/>
　金絡索　玉玲瓏　紫霞觴　瑞香紫<lb/>
　蘸金盤　相袍紅　僧衣褐　火煉金<lb/>
　黄茉莉　白茉莉　黄薔薇　荔枝紅<lb/>
　勝緋桃　勝瓊花　琥珀盤　黄鶴翎<lb/>
<pb n="KR3j0172_WYG_016-50a"/>
　紫鶴翎　白鶴翎　瑪瑙盤　一捻紅<lb/>
　金鳳仙　玉蝴蝶　錦雲紅　白粉團<lb/>
　紫粉團　粉鶴翎　金鎻口　銀鎻口<lb/>
　綿絲桃　粉絲桃　紫絨毬　檀香毬<lb/>
　白絨毬　蜜絨毬　殿秋香　黄綉毬<lb/>
　剪金毬　象牙毬　本紅毬　錦綉毬<lb/>
　水晶毬　晩黄毬　十采毬　粉綉毬<lb/>
　大金毬　小金毬　銀紐絲　二色楊妃<lb/>
<pb n="KR3j0172_WYG_016-50b"/>
　紅萬卷　黄萬卷　粉萬卷　二色西施<lb/>
　錦牡丹　粉褒姒　紫褒姒　出爐金銀<hi>二名</hi>
　錦褒姒　白褒姒　紅牡丹　蠟瓣西施<lb/>
　縷金粧　蘸金白　洒金紅　劈破玉<lb/>
　海雲紅　錦雀舌　金孔雀　紅剪絨<lb/>
　紫剪絨　黄剪絨　白剪絨　無心對有心<lb/>
　鄧州白　鄧州黄　福州紫　錦心繡口<lb/>
　賓州紅　黄都勝　順勝紫　大小金鈐<lb/>
<pb n="KR3j0172_WYG_016-51a"/>
　錦丁香　金紐絲　吕公袍　黄白木香菊<lb/>
　麝香黄　波斯菊　試梅粧　紫袍金帶<lb/>
　粉䗶瓣　白䗶瓣　黄羅繖　金盞銀臺<lb/>
　紫羅繖　紅羅繖　玉盤盂　垂絲粉紅<lb/>
　桃花菊　芙蓉菊　石榴紅　金章紫綬<lb/>
　玉樓春　海棠春　紫羅袍　鳳友鸞交<lb/>
　觀音面　玉堂仙　頭陀白　黄五九菊<lb/>
　玉連環　倚闌嬌　金帶圍　四面鏡白菊<lb/>
<pb n="KR3j0172_WYG_016-51b"/>
　玉帶圍　五月白　纒枝菊　五月翠菊<lb/>
　白佛頂　黄佛頂　九煉金　六月菊<hi>名滴露</hi>
　玉指甲　紅荔枝　紫荔枝　七月菊<hi>名鉄錢</hi>
　金荔枝　銀荔枝　錦荔枝　白五九菊<lb/>
　紫金鈴　紅粉團　黄粉團　樓子佛頂<lb/>
　紫粉團　紅傳粉　雙飛燕　墨菊<lb/>
　勝緋桃　荷花毬　紫萬卷　甘菊<lb/>
　藍菊<lb/>
<pb n="KR3j0172_WYG_016-52a"/>
　蘭譜<lb/>
　　叙蘭容質第一<lb/>
陳夢良　　色紫每榦十二萼花頭極大為衆花之冠<lb/>
至若朝暉微炤曉露暗濕則灼然騰秀亭然露竒歛膚<lb/>
傍幹團圓四向婉媚嬌綽竚立凝思如不勝情花三片<lb/>
尾如帶徹青葉三尺頗覺弱黯然而緑背雖似劔脊至<lb/>
尾稜則軟薄斜撒粒許帶緇最為難種故人希得其真<lb/>
吳蘭　　色深紫有十五蕚榦紫莢紅得所養則岐而<lb/>
<pb n="KR3j0172_WYG_016-52b"/>
生至有二十萼花頭差大色映人目如翔鸞翥鳳千態<lb/>
萬狀葉則高大剛毅勁節蒼然可愛<lb/>
潘花　　色深紫有十五萼榦紫圓匝齊整䟱宻得宜<lb/>
䟱不露榦宻不簇枝綽約作態窈窕逞姿真所謂艷中<lb/>
之艷花中之花也視之愈久愈見精神使人不能捨去<lb/>
花中近心所色如吳紫艷麗過於衆花葉則差小於吳<lb/>
峭直雄徤衆莫能及其色特深<lb/>
仙霞　　乃潘氏西山於仙霞嶺得之故更以為名<lb/>
<pb n="KR3j0172_WYG_016-53a"/>
趙十四　　色紫有十五萼初萌甚紅開時若晩霞燦<lb/>
日色更晶明葉深紅者合於沙上則勁直肥聳超出羣<lb/>
品亦云趙師博葢其名也<lb/>
何蘭　　紫色中紅有十四蕚花頭倒壓亦不甚緑<lb/>
　　品外之竒<lb/>
金棱邊　　色深紫有十二蕚出於長泰陳家色如吳<lb/>
花片則差小榦亦如之葉亦勁徤所可貴者葉自尖處<lb/>
分三邊各一線許直下至葉中處色映日如金線其家<lb/>
<pb n="KR3j0172_WYG_016-53b"/>
寳之猶未廣也<lb/>
　　白蘭甲<lb/>
濟老　　色白有十二萼標致不凡如淡妝西子素裳<lb/>
縞衣不染一塵葉似施花更能髙一二寸得所養則岐<lb/>
而生亦號一終紅<lb/>
竈山　　有十五蕚色碧玊花枝開體膚鬆美顒顒昻<lb/>
昻雅特閉麗真蘭中之魁品也每生並蒂花幹最碧葉<lb/>
緑而痩薄開生子蔕如苦蕒菜葉相似俗呼為緑衣郎<lb/>
<pb n="KR3j0172_WYG_016-54a"/>
黄殿講　　號為碧玉榦西施花色微黄有十五萼合<lb/>
幷幹而生計二十五萼或迸於根美則美矣每根有萎<lb/>
葉朶柔不起細葉最緑肥厚花頭似開不開榦雖髙而<lb/>
實痩葉雖勁而實柔亦花中之上品也<lb/>
李通判　　色白十五萼峭特雅淡追風浥露如泣如<lb/>
訴人愛之或類鄭花則減一頭地位<lb/>
葉大施　　花劔脊最長真花中之上品惜乎不甚勁<lb/>
直<lb/>
<pb n="KR3j0172_WYG_016-54b"/>
惠知客　　色白有十五萼賦質清癯團簇齊整或向<lb/>
背嬌柔痩潤花英淡紫片尾凝黄葉雖緑茂細而觀之<lb/>
但亦柔弱<lb/>
馬大同　　色碧而緑有十二萼花頭微大間有向上<lb/>
者中多紅葉葉則髙聳蒼然肥厚花榦勁直及其葉之<lb/>
半亦名五暈絲上品之下<lb/>
鄭少舉　　色白有十四萼瑩然孤潔極為可愛葉則<lb/>
修長而瘦散亂所謂蓬頭少舉也亦有數種只是花有<lb/>
<pb n="KR3j0172_WYG_016-55a"/>
多少葉有軟硬之别白花中能生者無出於此其花之<lb/>
資質可愛為百花之翹楚者<lb/>
黄八兄　　　<hi>闕</hi>有十二萼善於抽幹頗似鄭花惜乎<lb/>
幹<hi>闕</hi>　　文持葉緑而直<lb/>
周染花　　　　<hi>闕</hi>二萼與鄭花無異但幹短弱耳<lb/>
夕陽紅　　花八萼花片凝尖色則凝紅如夕陽返炤<lb/>
觀堂主　　花白有七萼花聚如簇葉不甚髙可供婦<lb/>
女時粧<lb/>
<pb n="KR3j0172_WYG_016-55b"/>
名弟　　色白有五六萼花似鄭葉最柔軟如新長葉<lb/>
則舊葉換人多不種<lb/>
弱脚　　只是獨頭蘭色緑花大如鷹爪一榦一花髙<lb/>
二三寸葉痩長二三尺入臘方花薰馥可愛而色有餘<lb/>
魚魫蘭　　十二萼花亦澄澈宛如魚魫采而沉之水<lb/>
中無影可指葉頗勁緑此白蘭之竒品也<lb/>
　　品蘭髙下第三<lb/>
余嘗謂天下凡幾山川而支派源委於人迹所不至之<lb/>
<pb n="KR3j0172_WYG_016-56a"/>
地其間山㘭石潭斜谷幽竇又不知其幾何多邁古之<lb/>
修竹矗之危木雲煙覆䕶溪澗盤施萬蘿蔽道陽暉不<lb/>
燭冷然泉聲磊乎萬狀隄圯之異則所産之多人賤之<lb/>
篾如也倐然輕采於樵牧之手而見駭然識者從而得<lb/>
之則必㩦持登髙岡涉長途欣然不憚其勞中心之所<lb/>
好者不能以集凝而置之也其地近城百里淺小去處<lb/>
亦有數品可取何必求諸深山窮谷每論及此往往啟<lb/>
識者雖有不韙之誚毋乃地邇而氣殊葉萎而花蠧或<lb/>
<pb n="KR3j0172_WYG_016-56b"/>
不能得培植之三昧者耶是故花有深紫有淺紫有深<lb/>
紅有淺紅與夫黄白緑碧魚魫金稜邊等品是必各因<lb/>
其地氣之所種而然意亦隨其本質而産之耶抑品皇<lb/>
穹儲精景星慶雲隨光遇物而流形者也噫萬物之殊<lb/>
亦天地造化施生之功豈予可得而輕議哉切嘗私合<lb/>
品第而數之以謂花有多寡葉有强弱此固其因所賦<lb/>
而然也茍惟人力不到則多者從而寡之弱者又從而<lb/>
弱之使夫人何以知蘭之髙下其不誤人者幾希嗚呼<lb/>
<pb n="KR3j0172_WYG_016-57a"/>
蘭不能自異而人異之耳故必執一定之見物品藻之<lb/>
則有淡然之性在況人均一心心均一見眼力所至非<lb/>
可誣也故紫花以陳夢良為甲吳潘為上品中品則趙<lb/>
十使何蘭大張青蒲統領陳八斜淳監糧下品則許景<lb/>
初石門紅小張青蕭仲和何首座林仲孔莊觀成外則<lb/>
金稜邊為紫花竒品之冠也白花則濟老竈山施花李<lb/>
通判惠知客馬大同為上品所謂鄭少舉黄八兄周染<lb/>
為㳄下品夕陽紅雲嶠朱花觀堂主青蒲名弟弱脚玉<lb/>
<pb n="KR3j0172_WYG_016-57b"/>
小娘者也趙花乂為品外之竒<lb/>
　　天下養愛第三<lb/>
天不言而四時行百物生者何葢嵗分四時生六氣合<lb/>
四時而言之則二十四氣以成其嵗功故凡穹壤者皆<lb/>
物也不以草木之微昆虫之細而必欲各遂其性者則<lb/>
在乎人因以氣候而生全之者也彼動植者非其恩乎<lb/>
及草木者非其人乎斧斤以時入山林數罟不入汚池<lb/>
又非其能全之者乎入春為青帝回馭陽氣風和日暖<lb/>
<pb n="KR3j0172_WYG_016-58a"/>
蟄雷一震而土脉融暢萬彚藂生其氣則有不可得而<lb/>
揜者是以聖人之仁則順天地以養萬物必欲使萬物<lb/>
得遂其本性而後已故為臺太髙則衝陽太低則隱風<lb/>
前宜面南後宜背北葢欲通南薰而障北吹也地不必<lb/>
曠曠則有日亦不可狹狹則蔽氣右宜近林左宜近野<lb/>
欲引東日而被西陽夏遇炎烈則䕃之冬逢沍寒則曝<lb/>
之下沙欲疏疏則連雨不能淫上沙欲濡濡則酷日不<lb/>
能燥至於挿引葉之架平護根之沙防蚯蚓之傷禁螻<lb/>
<pb n="KR3j0172_WYG_016-58b"/>
螘之冗去其莠草除其絲網助其新箆剪其敗葉此則<lb/>
愛養之法也其餘一切窠虫族類皆能蠧害並可除之<lb/>
所以封植灌溉之法詳載於後<lb/>
　　堅性封植第四<lb/>
草木之生長亦猶人焉何則人亦天地之物耳閒居暇<lb/>
日優游逸豫飲膳得宜以蘭而言之且一盆盈滿自非<lb/>
六七載莫能至此皆由夫愛養之念不替灌溉之功愈<lb/>
久故根與壤合然後森鬱雄徤敷暢繁麗其葉葢有得<lb/>
<pb n="KR3j0172_WYG_016-59a"/>
於自然而然者合焉欲分而拆之是裂其根荄易其沙<lb/>
土況或灌溉之失時愛養之乖宜又何異於人之饑飽<lb/>
則燥濕干之邪氣乘間入其榮衞則不免侵損所謂向<lb/>
之寒暑適宜肥痩得時者此豈一朝一夕之所能仍舊<lb/>
者也故必於寒露之後立冬以前而分之葢取萬物得<lb/>
歸根之時而其葉則蒼根則老故也或者於此時分一<lb/>
盆吳蘭吝其盆之端正則不忍擊碎因剔出而根已傷<lb/>
暨三年培植尤至困培於今深以為戒欲分其蘭而須<lb/>
<pb n="KR3j0172_WYG_016-59b"/>
用碎其盆務在輕手擊之亦須緩緩解拆其交互之根<lb/>
勿使有拔斷之失然後逐箆藂取出積年腐蘆頭只存<lb/>
三季者每三箆作一盆盆底先用沙填之即以三箆藂<lb/>
之互相枕籍使新箆在外作三方向却隨其花之好肥<lb/>
痩沙土從而種之盆面則以少許痩沙覆之以新汲水<lb/>
一勺以定其根更有收沙曬之法此乃又分蘭之至要<lb/>
者尚預於未分前半月取土篩去瓦礫之類曝令乾燥<lb/>
或為適肥則宜於淤泥沙可用使糞夾和曬之俟乾或<lb/>
<pb n="KR3j0172_WYG_016-60a"/>
復濕如此十度視其極燥更須篩過隨意用葢沙乃久<lb/>
年流聚雜居隂濕之地而蘭之驟爾分折失性假以陽<lb/>
物助之則來年藂箆自長爾與舊葉比肩此其效也夫<lb/>
苟不知收曬之宜用彼積揜之沙或憚披曝必至羸弱<lb/>
而黄葉者有之箆之不發者有之積有日月不知體察<lb/>
其失愈甚候其已覺方始滌根易沙加意調䕶冀其能<lb/>
復不亦後乎抑又知其果能復焉如其稍可全活有㡬<lb/>
何時後而獲遂本質邪故為深嘆惜之因併為之言曰<lb/>
<pb n="KR3j0172_WYG_016-60b"/>
與其於既損之後而欲復全生意寧若於未分之前而<lb/>
必欲全其生意豈不省力今逐品所宜沙土開列於後<lb/>
陳夢良　用黄淨無泥痩沙種而忌用肥恐有腐爛之<lb/>
失<lb/>
吳蘭　潘蘭　用赤沙泥<lb/>
何蘭　蒲統領　大張青　金稜邊　各用黄色麄沙<lb/>
和泥更添些少赤沙泥種為妙<lb/>
陳八斜　淳監糧　蕭仲𢎞　許景初　何首座　林<lb/>
<pb n="KR3j0172_WYG_016-61a"/>
仲　孔莊觀成　乃下品任意用沙　濟老　施花<lb/>
惠知客　馬大同　鄭少舉　黄八兄　周染　宜溝<lb/>
壑中黑沙泥和糞壤種之<lb/>
李通判　竈山　鄭伯善　魚魫　用山下流聚沙泥<lb/>
種之<lb/>
夕陽紅　以下諸品則任意栽種此封植之槩論也<lb/>
　　灌溉得宜第五<lb/>
夫蘭自沙土出者各有品類然亦因其土地之宜而生<lb/>
<pb n="KR3j0172_WYG_016-61b"/>
長之故地有肥痩或沙黄土赤而瘠有若山之巔山之<lb/>
岡或近水或附石各依而産之要在度其本性何如爾<lb/>
不可不謂其無肥瘦也苟性不能别曰何者當肥何者<lb/>
當痩强出已見混而肥之則好膏腴者因得所養之法<lb/>
花則轉而繁葉則雄而徤所謂好痩者不因肥而腐敗<lb/>
吾未之信也一陽生於子荄甲濳萌我則注而灌溉之<lb/>
使藴諸中者稍獲强壯迨夫萌英迸沙髙未及寸許從<lb/>
便灌之則戢然而卓簮暨南薫之時長養萬物又從而<lb/>
<pb n="KR3j0172_WYG_016-62a"/>
濆潤之則修然而髙鬱然而蒼若者精於感遇者也秋<lb/>
八月之交驕陽方熾根葉失水欲老而黄此時當以濯<lb/>
魚肉水或穢腐水澆之過時之外合用之物隨宜澆注<lb/>
使之暢茂亦以防秋風肅殺之患故其葉弱拳拳然抽<lb/>
至出冬至而極夫人分蘭之次年不發花者葢恐泄其<lb/>
氣則葉不長爾凡善於養花切須愛其葉葉聳則不慮<lb/>
其花不發也<lb/>
　　紫花<lb/>
<pb n="KR3j0172_WYG_016-62b"/>
陳夢良極難愛養稍肥隨即腐爛貴用清水澆灌則佳<lb/>
也<lb/>
潘蘭雖未能受肥須以茶清沃之冀得其本生地土之<lb/>
性<lb/>
吳花看來亦好肥種當灌溉以一月一度<lb/>
趙花何蘭大張青蒲統領金稜邊半月一用其肥則可<lb/>
淳監糧蕭仲和許景初何首座林仲孔莊觀成縱有太<lb/>
過不及之失亦無大害於用肥之時當時沙土乾燥遇<lb/>
<pb n="KR3j0172_WYG_016-63a"/>
晩方始灌溉候曉以清水碗許澆之使肥膩之物得以<lb/>
下積其根廣新來未發發箆自無勾蔓逆上散亂盤盆<lb/>
之患更能預以瓮罁之屬儲蓄雨水積久色緑者間或<lb/>
灌之而其葉則浡然挺秀濯然而争茂盈臺簇檻列翠<lb/>
羅青縱無花開亦見雅潔<lb/>
　　白花<lb/>
濟老施花惠知客馬大同鄭少舉黄八兄周染愛肥一<lb/>
任灌溉<lb/>
<pb n="KR3j0172_WYG_016-63b"/>
李通判竈山鄭伯善肥在六之中四之下又朱蘭亦如<lb/>
之<lb/>
魚魫蘭質不瑩潔不須以穢膩之物澆之<lb/>
夕陽紅雲嶠青蒲觀堂主名第弱脚肥痩任意亦當觀<lb/>
其沙土之燥晩則灌注曉則清水澆之儲蓄雨水沃之<lb/>
令其色緑為妙<lb/>
惠知客等蘭用河沙嵌去泥塵夾糞葢泥種底用麄沙<lb/>
和糞方妙<lb/>
<pb n="KR3j0172_WYG_016-64a"/>
鄭少舉用糞葢泥和便晒乾種之上面用紅泥覆之<lb/>
竈山用糞壤泥及河沙内用草鞋屑鋪四圍種之累試<lb/>
甚佳大凡用輕鬆泥皆可<lb/>
　種蘭奥訣<lb/>
　　分種法<lb/>
分種蘭蕙須至九月節氣方可分栽十月時候花已胎<lb/>
朶不可分種若見雪霜大寒猶不可分栽否必損花<lb/>
　　栽花法<lb/>
<pb n="KR3j0172_WYG_016-64b"/>
花盆先以麄碗或麄碟覆之於盆底次用桴炭鋪一層<lb/>
了然後却用肥泥薄鋪炭上栽之糝泥擁根如法栽時<lb/>
不可以手捺實否則根不舒暢葉不長發花亦不繁茂<lb/>
矣乾濕依時用水澆灌<lb/>
　　安頓澆灌<lb/>
春二三月無霜雪安放花盆在露天四面皆得澆水日<lb/>
晒不妨逢十分大雨恐墜其葉則以小繩束起如連三<lb/>
四日須移避暑通風處四月至八月須用踈密得所篾<lb/>
<pb n="KR3j0172_WYG_016-65a"/>
籃摭䕶容見日氣最要通風<lb/>
梅天忽逢大雨須移花盆向背日處若逢大雨過又逢<lb/>
日晒盆内熱水則盪害葉亦損根花開時若枝上花蕋<lb/>
多候開次有未開一兩蕋頭便可剪去若留開盡則奪<lb/>
了來年花<lb/>
九月看花乾處用水澆灌則不可濕而又怕濕或用肥<lb/>
水培灌一兩畨不妨冬十月十一月十二月及正月不<lb/>
澆不妨最怕霜雪須用密籃摭䕶安頓朝陽有日炤處<lb/>
<pb n="KR3j0172_WYG_016-65b"/>
南窻簷下極美花盆畢竟兩三日一畨旋轉取其日晒<lb/>
均勻則開時四面皆有花若晒一面則一處有之<lb/>
　　澆水法<lb/>
用河水或池塘水或積留雨水最佳其次用溪澗水切<lb/>
不可用井水大抵井水性隂恐致涷損澆時須於四畔<lb/>
勻灌不可從上澆下恐壞其葉也四月若有梅雨不必<lb/>
澆若無雨澆五月至須是早起五更日未出時澆一畨<lb/>
至晩黄昏澆一畨乂須看花乾濕則不必澆十分濕恐<lb/>
<pb n="KR3j0172_WYG_016-66a"/>
爛根<lb/>
　　種花肥泥法<lb/>
栽蘭用泥不管四時收蕨菜草待枯於空地鋪放以山<lb/>
泥薄覆草上復再鋪草於泥上又將泥覆如此相間三<lb/>
四層則發火煨之却用糞入前土稍乾又以糞澆入如<lb/>
此又數次安放閒處聽栽時用或用拾舊草鞋積浸水<lb/>
糞中日久拌黄泥燒過又用大糞澆放空地儘令雨打<lb/>
日炤兩三月過收起聽栽亦佳<lb/>
<pb n="KR3j0172_WYG_016-66b"/>
　　去除蟣蝨法<lb/>
以水澆花必有蟣蝨在葉底恐壞葉則損花若生此虫<lb/>
即研大蒜和水以白筆蘸拂洗葉上乾浄其蟲自無<lb/>
　　雜法<lb/>
盆下有竅不可着泥地安頓恐蚯蚓從孔中濳入損侵<lb/>
花根蟻穴亦忌猶須防之<lb/>
盆須架起庶令風從底入以得透氣為佳又免蚯蚓蟻<lb/>
螻之患<lb/>
<pb n="KR3j0172_WYG_016-67a"/>
蘭之壯者有二三十萼弱者只有五六萼或種時無肥<lb/>
泥故也必須及時換泥如法栽過以獲茂盛耳<lb/>
欲分直須交過九月節氣始可如遲至十月中又非其<lb/>
節也分時須度其根之易分不可不察其交互甚者渾<lb/>
擗折之非惟分種不盛抑亦斷送其天年也<lb/>
尋常盆面併實則用竹片挑剔泥鬆又不可撥損了根<lb/>
葉紫紅恐因受霜打以致耳急須移向南簷背霜雪處<lb/>
安頓則仍復皆清<lb/>
<pb n="KR3j0172_WYG_016-67b"/>
葉黄惟用苦茶澆之最忌春雪一㸃着葉則一葉斃矣<lb/>
可將雞鵞燖毛用矼盛貯待其作臭去毛澆之或以皮<lb/>
屑浸水或以洗魚腥水澆之絶妙<lb/>
　　培蘭四戒<lb/>
　春不出<hi>宜避春之風雪</hi>夏不日<hi>避炎日/之銷爍</hi>秋不乾<hi>宜常澆也</hi>冬不濕<lb/>
　<hi>宜藏之地中不當見水成冰</hi>
　　弦雪居重訂逐月䕶蘭詩訣<lb/>
正月相宜置坎方好將枝葉趂陽光更須避冷藏簷内<lb/>
<pb n="KR3j0172_WYG_016-68a"/>
勿使春風雪打傷<lb/>
二月須令竹作闌風摧葉變鷓鴣班庭前移進還移出<lb/>
避雪迎陽䕶更難<lb/>
三月新條出舊叢此時却更怕西風隄防地濕多生虱<lb/>
根下休敎壅着濃<lb/>
四月盆泥日晒焦微微着水灌根苗先須皮浸河池水<lb/>
煎過濃茶亦好澆<lb/>
五月新抽葉更青樹隂竹底架髙檠須防蟻穴根窠下<lb/>
<pb n="KR3j0172_WYG_016-68b"/>
老葉凋殘盡莫驚<lb/>
六月驕陽暑正炎青青新葉怕煩煎却宜樹底幷遮箔<lb/>
清曉須敎水接連<lb/>
七月雖然暑漸消更須三日一番澆却防蚯蚓傷根本<lb/>
肥水還令和溺調<lb/>
八月西風天氣凉任他風雨又何妨便澆糞水能肥葉<lb/>
雞糞壅根花更香<lb/>
九月將殘防早霜堦前南向好安藏若生白蟻兼黄螘<lb/>
<pb n="KR3j0172_WYG_016-69a"/>
葉洒雞油庶不傷<lb/>
十月陽生煖氣回明年花蕋已胚胎玉莖不露須培土<lb/>
盆滿秋深急換栽<lb/>
子月庭中宜向陽更宜籠罩土埋矼若還在外根須濕<lb/>
乾髞須知葉要黄<hi>髞音燥</hi>
臘月風髙冰雪寒却宜髙卧竹為龕直敎二月陽和日<lb/>
夢醒敎君始出闗<lb/>
　　竹譜<lb/>
<pb n="KR3j0172_WYG_016-69b"/>
竹譜曰竹之品類六十有一述其常品記之志林云竹<lb/>
有雌雄雌者多笋故種竹半擇雌者物不逃於隂陽可<lb/>
不信歟凡欲識雌雄當自根上第一枝觀之雙枝是雌<lb/>
即出笋若獨枝者是雄冬至前後各半月不可種植葢<lb/>
天地閉塞而成冬種之必死若遇火日及西南風則不<lb/>
可花木亦然凡種竹處當積土令稍髙於傍地二三尺<lb/>
則雨潦不侵損錢塘人謂之竹脚竹有醉日即五月十<lb/>
三日也齊民要術謂之竹醉日岳州風土記謂之龍生<lb/>
<pb n="KR3j0172_WYG_016-70a"/>
日種竹以五月十三日為上是日遇雨尤佳一云用辰<lb/>
日山谷所謂根須辰日斸笋看上番成又一云宜用臘<lb/>
日杜少陵詩東林竹影薄臘月更宜栽予觀諺云栽竹<lb/>
無時雨過便移多留宿土須記南枝則三説皆拘也又<lb/>
法三兩竿作一本移種其根自相扶持尤易活也凡竹<lb/>
與菊根皆長向上添泥覆之為佳竹留三去四葢三年<lb/>
留四年者伐去竹以五月前血忌日三伏内及臘月斫<lb/>
者不蛀竹之滋澤春發於枝葉夏藏於榦冬歸於根如<lb/>
<pb n="KR3j0172_WYG_016-70b"/>
冬伐竹經日一裂自首至尾不得全完夏伐之最佳但<lb/>
鞭皆爛然要好竹非盛夏伐之不可七八月尚可自此<lb/>
滋澤歸根而不可用矣説文竹節曰約古云渭川千畆<lb/>
竹其人與千戸侯等史記竹得風其體夭屈謂之竹笑<lb/>
竹筍陸佃云字從旬從日包之日為筍解之日為竹又<lb/>
日字從竹從旬旬内為筍旬外為竹也其上畨下畨言<lb/>
竹有上畨下畨即今言大畨小畨也畨去聲謂大年生<lb/>
笋多小年生笋少也杜詩會須上畨看成竹蔡夢弼注<lb/>
<pb n="KR3j0172_WYG_016-71a"/>
不知此義乃云上畨音上筤蜀名竹叢曰林筤誤之甚<lb/>
矣既不識竹又不識詩真瞎子也何以注為非萬玉主<lb/>
人不知此妙<lb/>
竹復死曰䈙觀山海經曰竹生花其年便枯竹六十年<lb/>
易根易根必花結實而枯死實落復生六年而成町子<lb/>
作蕙似小變其治法於初米時擇一竿稍大者截去近<lb/>
根三尺許通其節以糞實之則止乂一種法先將竹斫<lb/>
去本止留二三寸填土硫黄在管内覆轉根反居上用<lb/>
<pb n="KR3j0172_WYG_016-71b"/>
土覆之當年生笋又種竹訣曰深種淺種稀種宻種謂<lb/>
之四法深種者土要培厚淺者以墩置地上種之不必<lb/>
掘潭稀者每墩排開密者須擇竹叢三五枝一墩者移<lb/>
來此亦巧妙語乃善種法也<lb/>
　　蘄竹<lb/>
蘄竹黄州府蘄州出以色瑩者為簟節踈者為笛帶鬚<lb/>
者為杖唐韓愈詩蘄州笛竹天下知鄭君所寳尤瓌竒<lb/>
㩦來當晝不得卧一府争看黄琉璃<lb/>
<pb n="KR3j0172_WYG_016-72a"/>
　　斑竹湘妃竹<lb/>
斑竹甚佳即吳地稱湘妃竹者其斑如淚㾗杭産者不<lb/>
如亦有二種出古辣者佳出陶虚山中者次之土人裁<lb/>
為筯甚妙余㩦數竿回乃陶虚者故不甚佳<lb/>
　　方竹<lb/>
澄州産方竹杭州亦有之體如削成勁挺可堪為杖亦<lb/>
不讓張騫笻竹杖也其隔州亦出大竹數丈<lb/>
　　孝竹<lb/>
<pb n="KR3j0172_WYG_016-72b"/>
杭産孝竹冬則筍生叢外以衞母寒夏則筍生叢内以<lb/>
凉母熱其竹榦可作釣竿叢生可愛<lb/>
　　黄金間碧玉竹<lb/>
杭産竹身金黄每節直嵌翠緑一條不假人為出自天<lb/>
巧也<lb/>
　　碧玉間黄金<lb/>
杭産竹身全緑每節直嵌金黄一條亦天成也二竹絶<lb/>
妙<lb/>
<pb n="KR3j0172_WYG_016-73a"/>
　　雪竹<lb/>
廣西産者斑大而色紅如血有暈<lb/>
　　鈸竹<lb/>
西蜀所産下有尺許花文可愛即卭竹也<lb/>
　　㯶竹<lb/>
廣之東西咸産之葉如棕櫚畏寒不宜於南<lb/>
　　桃竹<hi>俗名桃絲竹也</hi>
古姚有之似棕竹而花紋粗質鬆色淡於㯶竹<lb/>
<pb n="KR3j0172_WYG_016-73b"/>
　　紫竹<lb/>
杭産色紫黑可作笙簫笛管諸用俱可故雅尚者多畜<lb/>
之<lb/>
　異竹一十一種<lb/>
　　涕竹<lb/>
南荒有涕竹長數百丈圍三丈六七尺厚八九寸可以<lb/>
為船其笋甚美可療瘡癘<lb/>
　　棘竹<lb/>
<pb n="KR3j0172_WYG_016-74a"/>
一名笆竹節皆有棘數十種為叢南夷種以為城堅不<lb/>
可攻或自崩根出大如酒甕縱横相承狀如繰車食之<lb/>
人髪盡落<lb/>
　　<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩竹<lb/>
<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>竹皮薄而空徑不餘二寸皮上有粗可為銼子銼甲<lb/>
利勝於鐵若鈍以漿水澆之如舊快利<lb/>
　　䈄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹<lb/>
䈄大如脚指腹中白幕攔隔狀如濕麫將成而筒皮未<lb/>
<pb n="KR3j0172_WYG_016-74b"/>
落輒有細虫齧處成赤跡似繡畫可愛<lb/>
　　慈竹<lb/>
夏月經雨滴汁下地生蓐似鹿角色白食之止痢<lb/>
　　筋竹<lb/>
南方以為茅刃笋未成竹堪為弩弦<lb/>
　　百葉竹<lb/>
一枝百葉有毒<lb/>
　　桃枝竹<lb/>
<pb n="KR3j0172_WYG_016-75a"/>
東官有蕪地西接大海有長洲多桃枝竹緣岸而生<lb/>
　　癭竹<lb/>
東洛近溪忽有竹生癭大如李<lb/>
　　羅浮竹<lb/>
羅浮有巨竹萬千竿連至岩谷圍二丈有餘有三十九<lb/>
節節二丈許南方以竹為甑類見之矣<lb/>
　　童子寺竹<lb/>
唐李衞公言北都童子寺有竹二窠纔長數尺相傳其<lb/>
<pb n="KR3j0172_WYG_016-75b"/>
寺綱每日報竹平安<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遵生八牋巻十六<lb/>
</p>
<p>
</p>
  </div>
</body>
</text>
</TEI>
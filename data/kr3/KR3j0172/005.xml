<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遵生八牋巻五</head> <lb/>
    <p>
<pb n="KR3j0172_WYG_005-1a"/>
欽定四庫全書<lb/>
　遵生八牋巻五<lb/>
　　　　　　　　　　　　　明　高濓　撰<lb/>
　　四時調攝牋<lb/>
　　秋三月調攝總類<lb/>
禮記西方曰秋秋者愁也愁之以時察守義也太𤣥經<lb/>
　曰秋者物皆成象而聚也管子曰秋者陰氣始下故<lb/>
　萬物收淮南子曰秋為矩矩者所以方萬物也漢律<lb/>
<pb n="KR3j0172_WYG_005-1b"/>
　志曰少陰者西方也西者遷也陰氣遷落萬物<graphic n="KR1195" url="https://raw.githubusercontent.com/kanripo/KR-Gaiji/master/images/KR1195.png" mimeType="image/png"/>
                    <hi>子由</hi>
　<hi>切</hi>斂乃成熟也當審時節宣調攝以衞其生<lb/>
立秋金相秋分金旺立冬金休冬至金廢立春金囚春<lb/>
　分金死立夏金殁夏至金胎言金孕于火土之中也<lb/>
　　臞仙月占主疾<lb/>
七月甲子日忌雷主多暴疾晦日忌風主多癰<lb/>
八月秋分後忌多霜主病<lb/>
九月忌行夏令主多鼽嚏<lb/>
<pb n="KR3j0172_WYG_005-2a"/>
</p>
<p>
<pb n="KR3j0172_WYG_005-3a"/>
　　肺臟秋旺論<lb/>
肺屬西方金為白帝神形如白虎象如懸磬色如縞映<lb/>
紅居五臟之上對胷若覆葢然如為華葢肺者㪍也言<lb/>
其氣㪍鬱也重三觔三兩六葉兩耳總計八葉肺為脾<lb/>
子為腎母下有七魄如嬰兒名尸狗伏尸雀陰吞賊非<lb/>
毒除穢辟臭乃七名也夜卧及平旦時叩齒三十六通<lb/>
呼肺神及七魄名以安五臟鼻為之宫左為庚右為辛<lb/>
在氣為咳在液為涕在形為皮毛也上通氣至腦戸下<lb/>
<pb n="KR3j0172_WYG_005-3b"/>
通氣至脾中是以諸氣屬肺故肺為呼吸之根源為傳<lb/>
送之宫殿也肺之脈出于少商又為魄門久卧傷氣腎<lb/>
邪入肺則多涕肺生于右為喘咳大腸為肺之府大腸<lb/>
與肺合為傳瀉行導之府鼻為肺之宫肺氣通則鼻知<lb/>
香臭肺合于皮其榮毛也皮枯而毛落者肺先死也肺<lb/>
納金金受炁于寅生于巳旺于酉病于亥死于午墓于<lb/>
丑為秋日為庚辛為申酉其聲商其色白其味辛其臭<lb/>
腥心邪入肺則惡腥也其性義其情怒肺之外應五嶽<lb/>
<pb n="KR3j0172_WYG_005-4a"/>
上通太白之精于秋之王日存太白之炁入于肺以助<lb/>
肺神肺風者鼻即塞也容色枯者肺乾也鼻痒者肺有<lb/>
蟲也多恐懼者魄離于肺也身體黧黑者肺炁微也多<lb/>
怒氣者肺盛也不耐寒者肺勞也肺勞則多睡好食辛<lb/>
辣者肺不足也腸鳴者肺炁壅也肺邪自入者則好吸<lb/>
故人之顔色瑩白者則肺無病也肺有疾用呬以抽之<lb/>
無故而呬不祥也秋三月金旺主殺萬物枯損故安其<lb/>
魄而存其形者當含仁育物施惠斂容藏陽分形萬物<lb/>
<pb n="KR3j0172_WYG_005-4b"/>
收殺雀卧雞起斬伐草木以順殺氣長肺之剛則邪炁<lb/>
不侵逆之則五臟乖而百病作矣<lb/>
　　相肺臟病法<lb/>
肺病熱右頰赤肺病色白而毛稿喘咳炁逆胷背四肢<lb/>
煩痛或夢美人交合或見花旛衣甲日月雲鶴貴人相<lb/>
臨肺虚則炁短不能調息肺燥則喉乾肺風則多汗畏<lb/>
風欬如炁喘旦善暮甚病炁上逆急食苦以泄之又曰<lb/>
宜酸以收之用辛以補之苦以瀉之禁食寒肺惡寒也<lb/>
<pb n="KR3j0172_WYG_005-5a"/>
肺有病不聞香臭鼻生瘜肉或生瘡疥皮膚燥痒炁盛<lb/>
咳𠻳唾吐膿血宜服排風散<lb/>
　　排風散<lb/>
用治皮膚瘡癬疥癩氣滿咳嗽涕唾稠嚴<lb/>
　人參<hi>三錢</hi>丹參<hi>五/分</hi>防風<hi>三/錢</hi>天雄<hi>三錢/炮</hi>秦芄<hi>三/錢</hi>山茱萸<hi>三錢</hi>
　沙參<hi>二錢</hi>虎骨酥炙<hi>五/錢</hi>山藥<hi>五/錢</hi>天麻<hi>六/錢</hi>𦍑活<hi>三錢</hi>
　右為末食前米飲調服三錢為丸亦可<lb/>
　　修養肺臟法<lb/>
<pb n="KR3j0172_WYG_005-5b"/>
當以秋三月朔朢旭旦向西平坐鳴天鼓七飲玉泉三<lb/>
<hi>註云飲玉泉者以舌抵上腭待其津生滿口嗽而嚥之凡三次也</hi>然後瞑目正心思吸<lb/>
兑宫白炁入口七吞之閉氣七十息此為調補神氣安<lb/>
息靈魄之要訣也當勤行之<lb/>
　　六氣治肺法<lb/>
吐納用呬以鼻微長引炁以口呬之勿令耳聞皆先須<lb/>
調氣令和然後呬之肺病甚大呬三十遍細呬三十遍<lb/>
去肺家勞熱炁壅咳嗽皮膚燥痒疥癬惡瘡四肢勞煩<lb/>
<pb n="KR3j0172_WYG_005-6a"/>
鼻塞胸背疼痛依法呬之病去即止過度則損呬時用<lb/>
雙手擎天為之以導肺經<lb/>
　　肺臟導引法<hi>七八九月行之</hi>
可正坐以兩手據地縮身曲脊向上三舉去肺家風邪<lb/>
積勞又當反拳搥背上左右各三度去胸臆閉炁風毒<lb/>
為之良久閉目叩齒而起<lb/>
　　黄帝製䕶命茯苓丸<lb/>
黄帝曰秋三月治病如何岐伯曰當服補腎茯苓丸主<lb/>
<pb n="KR3j0172_WYG_005-6b"/>
　治腎虚冷五臟内傷頭重足浮皮膚燥痒腰脊疼痛<lb/>
　心胃咳逆口乾舌燥痰涎流溢惡夢遺精尿血滴瀝<lb/>
　小腹偏急陰囊濕痒喘逆上壅轉側不得心常驚悸<lb/>
　目視茫茫飲食無味日漸羸瘦醫不能治此方竒效<lb/>
　茯苓<hi>一兩</hi>防風<hi>六/錢</hi>白术<hi>一/兩</hi>細辛<hi>三/錢</hi>山藥<hi>一/兩</hi>澤瀉<hi>四錢</hi>附子<lb/>
　<hi>炮便製五錢</hi>紫菀<hi>五/錢</hi>獨活<hi>五/錢</hi>芍藥<hi>一/兩</hi>丹參<hi>五/錢</hi>桂<hi>五/錢</hi>乾薑<hi>三錢</hi>
　牛膝<hi>五錢</hi>山茱萸<hi>肉五/錢</hi>黄茋<hi>一/兩</hi>苦參<hi>三錢</hi>
　右為末蜜丸如桐子大先服每七丸日再服<lb/>
<pb n="KR3j0172_WYG_005-7a"/>
　　秋季攝生消息論<lb/>
秋三月主肅殺肺炁旺味屬辛金能尅木木屬肝肝主<lb/>
酸當秋之時飲食之味宜減辛增酸以養肝氣肺盛則<lb/>
用呬以泄之立秋以後稍宜和平將攝但凡春秋之際<lb/>
故疾發動之時切須安養量其自性將養秋間不宜吐<lb/>
并發汗令人消爍以致臟腑不安惟宜針灸下痢進湯<lb/>
散以助陽氣又若患積勞五痔消渴等病不宜吃乾飯<lb/>
炙煿并自死牛肉生鱠雞猪濁酒陳臭醎醋粘滑難消<lb/>
<pb n="KR3j0172_WYG_005-7b"/>
之物及生菜瓜菓鮓醬之類若風氣冷病痃癖之人亦<lb/>
不宜近若夏月好吃冷物過多至秋患赤白痢疾兼瘧<lb/>
疾者宜以童子小便二升并大腹㯽榔五個細剉同便<lb/>
煎取八合下生薑汁一合和收起臈雪水一鍾早起空<lb/>
心分為二服瀉出三兩行夏月所食冷物或膀胱有宿<lb/>
水冷膿悉為此藥袪逐不能為患此湯多承炁雖老人<lb/>
亦可服之不損元氣況秋痢又當其時此藥又理脚氣<lb/>
諸炁悉可取效丈夫瀉後兩三日以韮白煮粥加羊腎<lb/>
<pb n="KR3j0172_WYG_005-8a"/>
同煮空心服之殊勝補藥又當清晨睡覺閉目叩齒二<lb/>
十一下嚥津以兩手搓熱熨眼數多于秋三月行此極<lb/>
能明目又曰秋季謂之容平天炁以急地氣以明早卧<lb/>
早起與雞俱興使志安寧以緩秋形收斂神炁使秋炁<lb/>
平無外其志使肺炁清此秋炁之應養收之道也逆之<lb/>
則傷肺冬為飱泄奉藏者少秋炁燥宜食麻以潤其燥<lb/>
禁寒飲并穿寒濕内衣千金方曰三秋服黄茋等丸一<lb/>
二劑則百病不生<lb/>
<pb n="KR3j0172_WYG_005-8b"/>
金匱要畧曰三秋不可食肺<lb/>
四時纂要曰立秋後宜服張仲景八味地黄丸治男女<lb/>
　虚弱百疾醫所不療者久服身輕不老<lb/>
　熟地黄<hi>八兩</hi>薯蕷<hi>四/兩</hi>茯苓<hi>二/兩</hi>牡丹皮<hi>二/兩</hi>澤瀉<hi>二/兩</hi>附子<hi>童便</hi>
　<hi>製炮一兩</hi>肉桂<hi>一/兩</hi>山茱萸<hi>四兩湯泡五遍</hi>
　右為細末蜜丸如桐子大每日空心酒下二十丸或<lb/>
　鹽湯下稍覺過熱用涼劑一二帖以溫之<lb/>
雲笈七籖曰秋宜凍足凍腦卧以頭向西有所利益<lb/>
<pb n="KR3j0172_WYG_005-9a"/>
養生論曰秋初夏末熱氣酷甚不可脱衣裸體貪取風<lb/>
　涼五臟俞穴皆㑹于背或令人扇風夜露手足此中<lb/>
　風之源也若覺有疾便宜服八味地黄丸大能補理<lb/>
　臟腑禦邪仍忌三白恐沖藥性<lb/>
秋三月卧時頭要向西作亊利益<lb/>
本草曰入秋小腹多冷者用古時磚煑汁熱服之又用<lb/>
　熱磚熨肚三五度瘥<lb/>
書曰秋炁燥宜食麻以潤其燥禁寒餘食禁早服寒衣<lb/>
<pb n="KR3j0172_WYG_005-9b"/>
秋三月六炁十八候皆正收斂之令人當收斂身心勿<lb/>
　為發揚馳逞<lb/>
書曰秋傷于濕上逆而咳發為痿厥<lb/>
又曰立秋日勿宜沐浴令人皮膚粗燥因生白屑<lb/>
又曰八月望後少寒即用微火煖足勿令下冷<lb/>
養生書曰秋穀初成不宜與老人食之多發宿疾<lb/>
　　秋三月合用藥方<lb/>
七寳丹治久患瀉痢療不瘥者服之即效老人反脾洩<lb/>
<pb n="KR3j0172_WYG_005-10a"/>
滑正宜服此<lb/>
　附子<hi>童便和黄泥炮五錢</hi>當歸<hi>一/兩</hi>乾姜<hi>五/錢</hi>吳茱萸　厚朴<hi>姜汁炒</hi>
　花椒<hi>各三錢</hi>舶上硫黄<hi>八錢此物最少出倭夷海船上作灰塗縫者佳人不多見俱以</hi>
　<hi>市硫有油者用之舶硫色如蜜黄中有金紅處如七月石榴皮色打開儼若水晶有光全非鬆脆性如石</hi>
　<hi>硬者真</hi>
　右七味為末米醋和成兩團以白麫和作外衣裹藥<lb/>
　在内如燒餅包糖一般文武火煆麫熟去麫搗為末<lb/>
　蜜丸桐子大諸痢瀉米湯下二十丸空心日午服宿<lb/>
<pb n="KR3j0172_WYG_005-10b"/>
　食炁痛不消以姜鹽湯下<lb/>
攝脾丸秋來臟腑虚冷泄瀉不足<lb/>
　木香　訶子<hi>炮去核</hi>厚朴<hi>生姜/汁炒</hi>五倍子<hi>微/炒</hi>白术<hi>土炒各等分</hi>
　右為末炊糯米飲為丸桐子大每服十丸米飲送下<lb/>
葳靈仙丸治老壯腹氣壅滯涎嗽間作胃脘痰塞痞悶<lb/>
不快<lb/>
　龍腦薄荷<hi>一兩</hi>皂角<hi>一斤不蛀肥者用河水浸洗去黒皮用砂器中揉擦作稠水去渣觔</hi>
　<hi>熬成膏多少取用</hi>葳靈仙<hi>洗去土焙用四兩</hi>
<pb n="KR3j0172_WYG_005-11a"/>
　三味共搗為丸桐子大每三十丸臨卧生姜湯下<lb/>
保救丹秋後發嗽逺年冷嗽遇秋又發并勞嗽痰壅<lb/>
　蛤蚧<hi>一個男取雄腰上一截女用雌腰下一截</hi>地黄<hi>熟爛如/飴一錢</hi>皁角<hi>不蛀的酥炙去</hi>
　<hi>黒皮用二定</hi>杏仁<hi>二錢童便浸一週時/去皮尖入蜜炒黄</hi>半夏<hi>三錢水煮内不見白</hi>五<lb/>
　味子<hi>二錢</hi>丁香<hi>三錢</hi>
　為末蜜丸桐子大食前一服五丸姜湯下<lb/>
二仁膏治老人膈滯肺疾痰嗽又名生姜湯<lb/>
　杏仁<hi>四兩去皮尖</hi>桃仁<hi>五錢/去皮</hi>生姜<hi>六兩去/皮切之</hi>甘草<hi>一/錢</hi>鹽<hi>五錢舊本</hi>
<pb n="KR3j0172_WYG_005-11b"/>
　<hi>三兩如何可用三兩</hi>
　右以二仁同薑濕紙裹包研細入甘草與鹽瓶内收<lb/>
　貯用湯㸃服<lb/>
　　太上肘後玉經八方<lb/>
　　坤卦西南　風后四扇散<lb/>
　五靈脂<hi>三兩延年益命</hi>仙靈皮<hi>三兩强/筋骨</hi>松脂<hi>二兩去/風癎</hi>澤㵼<hi>二兩</hi>
　<hi>强腎</hi>白术<hi>二兩益/氣力</hi>乾姜<hi>二兩/益炁</hi>生地黄<hi>五兩補/髓血</hi>石菖蒲<hi>三兩</hi>
　<hi>益心神</hi>桂<hi>二兩補/不足</hi>雲母粉<hi>三兩長肌肥白</hi>
<pb n="KR3j0172_WYG_005-12a"/>
　右藥十物如法搗洗一萬杵煉蜜為丸桐子大日三<lb/>
　四十丸<lb/>
　　兑卦正西　夏姬杏金丹<lb/>
　杏子六斗煮水滚三四沸放下杏子以手或棍搥摩<lb/>
　令皮去大煮半晌漉起放盆中去核清汁得若干取<lb/>
　鐵鍋放糠火上以羊脂油四斤擦入釡中擦之不已<lb/>
　盡此四觔脂為止下杏釡中熬之糠火細細不斷三<lb/>
　四日藥成如金光五彩色每服一二匙服之變老成<lb/>
<pb n="KR3j0172_WYG_005-12b"/>
　少顔色美好夏姬服之上昇<lb/>
　　七月事宜<lb/>
孝經緯曰大暑後十五日斗指坤為立秋秋者揫也物<lb/>
于此而揫斂也後十五日斗指申為處暑言瀆暑將退<lb/>
伏而潜處也律夷則夷者傷也則法也言金氣始肅萬<lb/>
物於此凋傷猶被刑戮之法也晉樂志七月為申申者<lb/>
身也言萬物身體皆成就也時為龍火西頽纂要曰七<lb/>
月為蘭月又曰首秋上秋蘭秋肇秋<lb/>
<pb n="KR3j0172_WYG_005-13a"/>
是月也天道東北行作亊出行宜向東北吉不宜用申<lb/>
　日犯月建作事不吉<lb/>
白雲雜忌曰七日取麻勃一升并人參半升合蒸炁盡<lb/>
　令徧服一刀圭令人心地聰明<lb/>
雲笈七籖云七日曝皮裘可以辟蛀<lb/>
家塾事親曰七日取角蒿置毡褥書籍中可以辟蠧法<lb/>
　天生意云又可辟蛇收芙蓉葉可以治腫乾為末醋<lb/>
　調一味敷腫上可消<lb/>
<pb n="KR3j0172_WYG_005-13b"/>
嘗氏日録曰七月上甲日採枸杞花八月上酉日治服<lb/>
　之又云立秋日人未起時汲井水長㓜皆少飲之却<lb/>
　病<lb/>
法天生意云七日取百合根熟搗新瓦器盛之掛于屋<lb/>
　内陰乾百日㧞白以此摻之可生黑髮又云是日取<lb/>
　蜂窠中蜂蛹子一窠陰乾為末用蜜調塗可除面䵟<lb/>
　又云七日取螢火十四枚撚白髪自黑<lb/>
嘗氏日抄云七日採蒺莉子陰乾搗末食後服治眼失<lb/>
<pb n="KR3j0172_WYG_005-14a"/>
　明<lb/>
法天生意曰秋三月戊子己亥庚子辛亥宜煉丹藥宜<lb/>
　入山修道<lb/>
雲笈七籖曰是月十六日剪指甲燒灰服之能滅九虫<lb/>
　三尸<lb/>
又曰十一日取枸杞煎湯沐浴令人不老不病二十三<lb/>
　日沐令髪不白二十五日沐令人夀長<lb/>
千金月令曰七日暑炁將伏宜食稍涼以為調攝法用<lb/>
<pb n="KR3j0172_WYG_005-14b"/>
　竹葉一把梔子二個切碎用水熬煎澄清去渣用淘<lb/>
　粳米磨作泔粉服<lb/>
神仙餌松實法七月取松卵中仁去木皮搗如膏每服<lb/>
　雞子大一團日三服久服身輕三百日後可行五百<lb/>
　里之逺即各山松卵内小子過七月即<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>出無尋矣<lb/>
　非嘗食北來大松子也<lb/>
竹葉粥中暑者宜用竹葉一握山梔一枚煎湯去渣下<lb/>
　米煮粥候熟下鹽花㸃之進一二杯即愈<lb/>
<pb n="KR3j0172_WYG_005-15a"/>
立秋太陽未升採楸葉熬膏揸瘡瘍立愈名楸葉膏熬<lb/>
　法以葉多方稠<lb/>
又曰七月七日採蓮花七分八月八日採藕根八分九<lb/>
　月九日採蓮實九分陰乾搗細煉蜜為丸服之令人<lb/>
　不老千葉蓮服之令人羽化<lb/>
又曰七日取烏雞血和三月三日收起桃花片為末塗<lb/>
　面令人瑩白如玉<lb/>
又曰取赤小豆男女各吞七粒令人終歲無病<lb/>
<pb n="KR3j0172_WYG_005-15b"/>
家塾事親曰七日取蜘蛛一枚著領中令人不忘七日<lb/>
　取槐角子熟搗成汁納銅鉢中晒成膏揑為䑕屎大<lb/>
　納肛門内每日三次治痔及百瘡大効<lb/>
又曰七日取苦瓠白瓤絞汁一合以醋一升古錢七個<lb/>
　和均以火煎之令稀稠得所㸃入眼眥中治眼黑暗<lb/>
又七日採麻花五月五日收麻葉搗作炷圓炙生瘰癧<lb/>
　瘡上百壯次燒胡桃松脂研敷即愈<lb/>
法天生意云七日採麻花陰乾為末烏麻油浸每夜擦<lb/>
<pb n="KR3j0172_WYG_005-16a"/>
　上眉毛脱落者立生<lb/>
是月二十三日二十八日拔白永不再生<lb/>
七月五日是三會日宜修迎秋齋<lb/>
修真指要曰中元十五日可修齋謝罪<lb/>
立秋日用水吞赤小豆十四粒一秋可免赤白痢疾<lb/>
七夕乞巧使蜘蛛結萬字造明星酒同心膾<lb/>
本草云七月七日採慎火花苗葉五兩鹽三兩同搗絞<lb/>
　汁治熱毒并小兒痘疹不出在皮膚内者以此汁手<lb/>
<pb n="KR3j0172_WYG_005-16b"/>
　蘸摩之日再即出丹瘡亦如此法<lb/>
　　七月亊忌<lb/>
七月日時不宜用申犯月建百事不利初八二十二忌<lb/>
　裁衣交易<lb/>
初七日勿想惡事<lb/>
白雲忌曰七月勿食蓴上有蠲蟲害人勿食韭損目<lb/>
千金方曰勿食鹿獐動炁勿食茱萸傷神炁<lb/>
孫真人曰勿食鴈傷人勿多食菱肉動炁勿食生蜜令<lb/>
<pb n="KR3j0172_WYG_005-17a"/>
　人暴下霍亂勿食猪肺勿多食新薑<lb/>
法天生意曰立秋後十日瓜宜少食<lb/>
月令云立秋勿食煮餅及水溲餅勿多食猪肉損人神<lb/>
　氣<lb/>
楊公忌曰初一日二十七日不宜問疾<lb/>
是月初七為道德臘十五日為中元二日戒夫婦入房<lb/>
　　秋七月修養法<lb/>
秋七月審天地之氣以急正氣早起早卧與雞俱起纔<lb/>
<pb n="KR3j0172_WYG_005-17b"/>
　緩其形收斂神炁使志安寧卦否否者塞也天地塞<lb/>
　陰陽不交之時也故君子勿妄動生氣在午坐卧宜<lb/>
　向正南<lb/>
孫真人養生曰肝心少氣肺臟獨旺宜安静性情增鹹<lb/>
　減辛助氣補筋以養脾胃毋冒極熱勿恣涼冷毋發<lb/>
　大汗保全元氣<lb/>
靈劔子導引法勢以兩手抱頭項宛轉囘旋俯仰去脇<lb/>
　肋胸背間風炁肺臟諸疾宜通項脈左右同正月法<lb/>
<pb n="KR3j0172_WYG_005-18a"/>
　又法以兩手相叉頭上過去左右伸曳之十遍去闗<lb/>
　節中風氣治肺臟諸疾<lb/>
<pb n="KR3j0172_WYG_005-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0172_WYG_005-19b"/>
　　秋八月事宜<lb/>
孝經緯曰處暑後十五日斗指庚為白露陰炁漸重露<lb/>
凝而白也後十五日斗指酉為秋分陰生于午極于亥<lb/>
故酉其中分也仲月之節為秋分秋為陰中陰陽適中<lb/>
故晝夜長短亦均焉律南吕南者任也吕者助也言陽<lb/>
氣尚有妊生陰助陽成功也辰酉酉者綇也謂時物皆<lb/>
綇縮也<lb/>
纂要曰八月為桂月為仲商<lb/>
<pb n="KR3j0172_WYG_005-20a"/>
𤣥樞曰天道東北行作事出行俱宜向東北吉不宜用<lb/>
　酉日犯月建不吉<lb/>
荆楚記曰是月初十日以朱砂㸃小兒額上為之天炙<lb/>
　以厭疾<lb/>
纂要曰十九日拔白永不生初二初四十五二十五同<lb/>
雲笈七籖云是月行路間勿飲陰地流泉令人發瘴脚<lb/>
　軟<lb/>
社日人家襁褓兒女俱令早起恐社翁為崇與春社同<lb/>
<pb n="KR3j0172_WYG_005-20b"/>
田家五行曰侵辰用磁器收百草頭上露磨濃墨頭痛<lb/>
　者㸃太陽穴勞瘵者㸃膏肓之類為之天灸<lb/>
雜纂曰是月採百合曝乾蒸食之甚益氣力<lb/>
千金月令曰此月可食韮菜露葵<lb/>
齊諧記曰八月初一日作五明囊盛取百草頭露以洗<lb/>
　眼眼明是日可修逐邪齋<lb/>
述僊記曰八月一日以絹囊承取柏樹下露如珠子取<lb/>
　拭兩目明爽無疾<lb/>
<pb n="KR3j0172_WYG_005-21a"/>
雲笈七籖曰是月八日取枸杞煎湯沐浴令人不老不<lb/>
　病二十二日沐浴令人無非禍<lb/>
纂要曰是月初三日初七日宜沐浴令人聰明二十五<lb/>
　日宜浴却病<lb/>
圖經曰八月楮實子經熟甲子日採來水浸去皮穰仙<lb/>
　方單服其實水服二錢服久乃佳<lb/>
又云採柏子晒乾為末服方寸匙稍增至多欲絶穀恣<lb/>
　意取飽渴則飲水久服延年<lb/>
<pb n="KR3j0172_WYG_005-21b"/>
雲笈七籖曰二十五日天倉開宜入山修道<lb/>
　　八月事忌<lb/>
千金方曰勿食萌芽傷人神膽喘悸脇肋炁急勿多食<lb/>
　新薑勿食生蒜勿食猪肺及飴和食令人發疽勿食<lb/>
　雉肉勿食猪肚冬成嗽疾<lb/>
本草云勿食獐肉動氣勿食芹菜恐病瘕發則似顛小<lb/>
　腹脹勿食生蜜勿多食生菓勿食雞子傷神勿食蟹<lb/>
　霜降後方可食蟹葢中膏内有腦骨當去勿食有毒<lb/>
<pb n="KR3j0172_WYG_005-22a"/>
雲笈七籖曰起居勿犯賊邪之風勿多食肥腥令人霍<lb/>
　亂<lb/>
千金月令曰秋分之日勿殺生勿用刑勿處房帷勿弔<lb/>
　喪問疾勿大醉君子當齋戒静専以自檢<lb/>
二十九日忌逺行水陸不吉<lb/>
雲笈七籖曰是月初八日勿買布買鞋履附足大忌<lb/>
楊公忌曰二十七日不宜問疾<lb/>
　　秋八月修養法<lb/>
<pb n="KR3j0172_WYG_005-22b"/>
仲秋之月大利平肅安寧志性收斂神炁增酸養肝毋<lb/>
　令極飽令人壅塞是月宜祈謝求福卦觀觀者觀也<lb/>
　風在地上萬物興昌之時也生氣在未坐卧宜向西<lb/>
　南方吉<lb/>
孫真人攝養論曰是月心臟氣微肺金用事宜減苦增<lb/>
　辛助筋補血以養心肝脾胃勿犯邪風令人生瘡以<lb/>
　作疫痢十八日乃天人興福之時宜齋戒存想吉事<lb/>
靈劍子坐功法勢以兩手拳脚脛下十餘遍閉炁用力<lb/>
<pb n="KR3j0172_WYG_005-23a"/>
　為之此能開胸膊膈氣去脇中炁治肺臟諸疾行完<lb/>
　叩齒三十六通以應之<lb/>
雲笈七籖曰是月十五日金精正旺宜採銅鐵鑄鼎劍<lb/>
内丹秘要曰觀者四陰之卦也斗杓是月戍時指酉以<lb/>
　月建酉也時為陰佐陽功以成萬物故物皆縮小因<lb/>
　時而成矣喻身中陰符過半降而入于丹田吾人當<lb/>
　固養保元以築丹基<lb/>
<pb n="KR3j0172_WYG_005-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0172_WYG_005-24b"/>
　　九月事宜<lb/>
孝經緯曰秋分後十五日斗指辛為寒露謂露冷寒而<lb/>
將欲凝結矣後十五日斗指戍為霜降氣肅露凝結而<lb/>
為霜矣故云駟見而隕霜<hi>駟房星也</hi>律無射射者出也言陽<lb/>
氣上升萬物收藏無復出也然隨陽而終當隨陰而起<lb/>
無終已也辰為戍戌者滅也謂時物皆衰滅也夏小正<lb/>
曰九月納火大火心星也故九月授衣纂要曰九月為<lb/>
霜月菊月暮秋末秋暮商季商杪秋霜辰授衣<lb/>
<pb n="KR3j0172_WYG_005-25a"/>
是月也天道南行作事出行俱宜向南吉不宜用戌日<lb/>
　犯月建不吉<lb/>
風土記曰是月九日採茱萸挿頭鬂辟惡氣而禦初寒<lb/>
是月二十日宜齋戒沐浴其日雞鳴時沐浴令人辟兵<lb/>
　二十一日取枸杞煎湯沐浴令人光澤不老二十八<lb/>
　日宜沐浴<lb/>
二十一日天倉開宜入山修道<lb/>
千金月令曰宜進地黄湯其法取地黄洗浄以竹刀切<lb/>
<pb n="KR3j0172_WYG_005-25b"/>
　薄晒乾用時火焙為末碾細充湯服煎如茶法<lb/>
四時纂曰取枸杞子浸酒飲令人耐老<lb/>
病仙方云修長生者保命莫切于狶薟草五月五日七<lb/>
　月七日九月九日採治方具五月條内<lb/>
聖惠方曰甘菊花晒乾三升入糯米一斗蒸熟菊花搜<lb/>
　拌如常造酒法多用細麫麯候酒熟飲一小杯治頭<lb/>
　風旋運等疾<lb/>
雲笈七籖曰是月採白术蒸曝九次晒乾為末日服三<lb/>
<pb n="KR3j0172_WYG_005-26a"/>
　次不饑延年益夀<lb/>
食療本草曰此月後宜食野鴨多年小熱瘡不愈食多<lb/>
　即瘥<lb/>
九日採甘菊與茯苓松柏脂丸服令人不老<lb/>
纂要曰是月宜合三勒漿過此月則不佳矣用訶梨勒<lb/>
　批梨勒菴摩勒三味和核搗如麻豆大用三兩次用<lb/>
　蜜一斗以新汲水二斗調均傾瓮中即下三勒熟攪<lb/>
　蜜封三四日後開又攪之以乾浄布拭去汗候發定<lb/>
<pb n="KR3j0172_WYG_005-26b"/>
　密封共三十日方成味甚美飲之消食下氣<lb/>
西京記曰九日佩茱萸餌糕飲菊花酒令人夀長<lb/>
本草曰採太乙餘糧久服不饑輕身耐寒暑<lb/>
吕公記曰九日天明時以片糕搭兒女頭額更祝曰願<lb/>
　兒百事俱高作三聲<lb/>
又曰九日造迎涼脯羊肝餅佩癭木符<lb/>
千金方曰是月内於戍地開坎深二三尺埋炭五斤土<lb/>
　覆戍為火之墓地以禳火灾炭多可加<lb/>
<pb n="KR3j0172_WYG_005-27a"/>
真誥曰十六日宜拔白永不生<lb/>
　　九月事忌<lb/>
千金月令曰是月勿食脾季月土旺在脾也<lb/>
雲笈七籖曰季秋節約生冷以防痢疾勿食新薑食之<lb/>
　成痼疾勿食小蒜傷神損夀魂魄不安勿食蓼子勿<lb/>
　以猪肝同飴食冬成嗽病經年不瘥勿食雉肉損人<lb/>
　神氣勿多食雞令人魂魄不安九日勿起動牀蓆當<lb/>
　修延筭齋<lb/>
<pb n="KR3j0172_WYG_005-27b"/>
月忌曰勿食犬肉傷人神氣勿食霜下瓜冬發翻胃勿<lb/>
　食葵菜令食不消化<lb/>
雲笈七籖曰是月十八日忌逺行<lb/>
楊公忌曰二十七日不宜問疾<lb/>
　　九月修養法<lb/>
季秋之月草木零落衆物伏蟄氣清風暴為朗無犯朗<lb/>
　風節約生冷以防癘病二十八日陽氣未伏陰炁既<lb/>
　衰宜進補養之藥以生氣卦剥剥落也陰道將旺陽<lb/>
<pb n="KR3j0172_WYG_005-28a"/>
　道衰弱當固精斂神生氣在申坐卧宜向西南<lb/>
孫真人曰是月陽炁已衰陰炁太盛暴風時起切忌賊<lb/>
　邪之風以傷孔隙勿冒風邪無恣醉飽宜減苦增丼<lb/>
　補肝益腎助脾胃養元和<lb/>
靈劍子坐功法勢九月十二日已後用補脾以兩手相<lb/>
　叉于頭上與手争力左右同法行之治脾臟四肢去<lb/>
　脇下積滯風炁使人能食<lb/>
<pb n="KR3j0172_WYG_005-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0172_WYG_005-29b"/>
　秋時逸事<lb/>
　　風起鱖肥<lb/>
海録碎事秋風起而鱖魚肥秋當飽鱖<lb/>
　　圍棋争勝<lb/>
西京記曰漢宫中八月四日出北戸竹下對局勝者終<lb/>
年有福負者多病<lb/>
　　綵絲續命<lb/>
八月四日以綵絲就北辰星下祝求長命<lb/>
<pb n="KR3j0172_WYG_005-30a"/>
　　菊花稱夀<lb/>
唐書君臣秋登慈恩浮圖獻菊酒稱夀<lb/>
　　思蓴鱸<lb/>
張季鷹為齊王曹椽見秋風起思吳中蓴羮菰米鱸魚<lb/>
鱠嘆云人生貴適志何能羈宦數百里外以要名爵乎<lb/>
乃歌曰秋風起兮木葉飛吳江水清鱸魚肥命駕而歸<lb/>
南人作鱠名郎官鱠因張得名耳<lb/>
　　登南樓<lb/>
<pb n="KR3j0172_WYG_005-30b"/>
庾亮賞月登南樓據胡牀與浩等談咏竟夕老子興趣<lb/>
不淺<lb/>
　　懐故里<lb/>
王粲觀秋月懐弟妹故里而傷神<lb/>
　　曝犢鼻禈<lb/>
七月七日法當晒衣諸阮所晒皆綈錦咸乃挑犢鼻禈<lb/>
曝于庭曰未能免俗聊復爾耳<lb/>
　　曬腹中書<lb/>
<pb n="KR3j0172_WYG_005-31a"/>
七月七日郝隆曝腹云晒腹中書<lb/>
　　穿針乞巧<lb/>
唐天寳中綵結百丈高樓上陳花菓酒炙祀牛女穿針<lb/>
乞巧<lb/>
　　占蛛絲<lb/>
七夕婦女陳瓜菓祀牛女次早以瓜上得蛛網為得巧<lb/>
　　盂蘭盆供<lb/>
七月十五日目連以百味五菓盛盤中作咒願以度母<lb/>
<pb n="KR3j0172_WYG_005-31b"/>
　　廣陵觀濤<lb/>
枚皋七發曰八月之朢觀濤于廣陵之曲江<lb/>
　　梯雲取月<lb/>
唐太和中周生有道術中秋夜與客㑹月色方瑩彼云<lb/>
我能取月置之懐袂因即取筯數百條繩而駕之我梯<lb/>
此取月少頃以手舉衣懐中出月寸許光色炤映寒入<lb/>
肌骨<lb/>
　　登高避厄<lb/>
<pb n="KR3j0172_WYG_005-32a"/>
汝南桓景隨費長房遊語云九月九日汝家有災可佩<lb/>
茱萸囊登髙飲菊花酒以避此禍可消<lb/>
　　佩萸食餌<lb/>
武帝宫中九月九日佩萸食餌飲菊花酒以期永年<lb/>
　　孟嘉落帽<lb/>
嘉為桓溫參軍九月九日溫遊龍山有風至吹嘉帽落<lb/>
嘉不知顧<lb/>
　　登戲馬臺<lb/>
<pb n="KR3j0172_WYG_005-32b"/>
宋武帝在彭城九月九日登項羽戲馬臺齊高祖登商<lb/>
飈館為之九日臺<lb/>
　　摘菊盈把<lb/>
淵明九日無酒宅邊菊摘盈把而坐望有白衣送酒大<lb/>
飲而醉<lb/>
　　賜菊延壽<lb/>
魏文帝賜鍾繇秋菊云謹奉一束以助彭祖之術<lb/>
　　尚食<hi>闕</hi>
<pb n="KR3j0172_WYG_005-33a"/>
二社重陽糝米為糕或加以栗以肉又夢華録曰重九<lb/>
都人各以麫為蒸糕相遺上挿剪綵小旂糝飣菓實如<lb/>
石榴子栗子銀杏松子之類<lb/>
　　滿城風雨<lb/>
溪堂集云潘邠老有滿城風雨近重陽之句今去重陽<lb/>
四日而雨大作遂以邠老之句續為三絶其最滿城風<lb/>
雨近重陽無奈黄花惱意香雪浪翻天迷赤壁令人西<lb/>
望憶潘郎<lb/>
<pb n="KR3j0172_WYG_005-33b"/>
　　中元大獻<lb/>
道經七月望日作𤣥都大獻花菓旛<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>清膳飲食供諸<lb/>
聖衆欲求餓鬼滿足得還人中<lb/>
　　登山坐湖<lb/>
登龍山事見前顔測坐九日北湖詩云亭席斂徂蕙澄<lb/>
湖泛初蘭<lb/>
　　月帳風幃<lb/>
白紵詩云羅帳含月思心傷潘岳賦曰勁風戾而推幃<lb/>
<pb n="KR3j0172_WYG_005-34a"/>
　　霜階風隙<lb/>
夏侯詩曰階縞縞以受霜謝詩云秋首風遶隙<lb/>
　　服黄佩赤<lb/>
太清草木方曰九日採黄花與茯苓服之延年西京記<lb/>
曰佩赤茱萸令人夀長<lb/>
　高子秋時幽賞十二條<lb/>
　　西泠橋畔醉紅樹<lb/>
西泠在湖之西橋側為唐一菴公墓中有楓柏數株秋<lb/>
<pb n="KR3j0172_WYG_005-34b"/>
來霜紅霧紫㸃綴成林影醉夕陽鮮艷奪目時攜小艇<lb/>
扶尊登橋吟賞或得一二新句出攜囊紅葉牋書之臨<lb/>
風擲水泛泛隨流不知飄泊何所幽情耿耿撩人更於<lb/>
月夜相對露濕紅新朝烟凝望明霞艷日豈直勝于二<lb/>
月花也西風起處一葉飛向尊前意似秋色憐人令我<lb/>
騰歡豪舉興薄雲霄翩翩然神爽哉何紅葉之得我耶<lb/>
所患一朝枯朽摧為㸑桐使西泠秋色色即是空重惜<lb/>
不住色相終為畢竟空也誰能為彼破却生死大刼哉<lb/>
<pb n="KR3j0172_WYG_005-35a"/>
他日因果我當作傷時命以弔<lb/>
　　寶石山下看塔燈<lb/>
保叔為省中最高塔七級燃燈周遭百盞星丸錯落煇<lb/>
煌燭天極目高空恍自九霄中下燈影澄湖水面又作<lb/>
一種色相霞鬚滉盪揺曳長虹夜静水寒熖射蛟窟更<lb/>
喜風清湖白光彩儼駕鵲橋得生羽翰便想飛步繩河<lb/>
彼岸忽聞鐘磬半空梵音聲出天上使我慾念色塵一<lb/>
時幻破清浄無碍<lb/>
<pb n="KR3j0172_WYG_005-35b"/>
　　滿家衖賞桂花<lb/>
桂花最盛處惟南山龍井為多而地名滿家衖者其林<lb/>
若墉若櫛一村以市花為業各省取給於此秋時策蹇<lb/>
入山看花從數里外便觸清馥入徑珠英瓊樹香滿空<lb/>
山快賞幽深恍入靈鷲金粟世界就龍井汲水煮茶更<lb/>
得僧厨山蔬野蔌作供對僊友大嚼令人五内芬馥歸<lb/>
攜數枝作齋頭伴寢心清神逸雖夢中之我尚在花境<lb/>
舊聞僊桂生自月中果否若向托根廣寒必憑雲梯天<lb/>
<pb n="KR3j0172_WYG_005-36a"/>
路可折何為常被平地竊去疑哉<lb/>
　　三塔基聽落鴈<lb/>
秋風鴈來惟水草空濶處擇為栖止湖上三塔基址草<lb/>
豐沙濶鴈多羣呼下集作解陣息所攜舟夜坐時聽争<lb/>
栖競啄影亂湖煙宿水眠雲聲凄夜月基畔嚦嚦嘹嘹<lb/>
秋聲滿耳聽之黯然不覺一夜西風使山頭樹冷浮紅<lb/>
湖岸露寒生白矣此聽不悦人耳惟幽賞者能共之若<lb/>
彼聽雞聲而起舞聽鵑聲而感變者是皆世上有心人<lb/>
<pb n="KR3j0172_WYG_005-36b"/>
也我則無心<lb/>
　　勝果寺月岩望月<lb/>
勝果寺左山有石壁削立中穿一竇圓若鏡然中秋月<lb/>
滿與隙相射自竇中望之光如合璧秋時當與詩朋酒<lb/>
友賡和清賞更聽萬壑江聲滿空海色自得一種世外<lb/>
玩月意味左為故宋御教塲親軍䕶衞之所大内要地<lb/>
今作荒涼僻境矣何如鏡隙陰晴常滿萬古不虧區區<lb/>
興廢盡入此石目中人世搬弄切為冷眼偷笑<lb/>
<pb n="KR3j0172_WYG_005-37a"/>
　　水樂洞雨後聽泉<lb/>
洞在烟霞嶺下巖石虚豁谽谺䆳窈山泉别流從洞隙<lb/>
滴滴聲韻金石且泉味清甘更得雨後泉多音之清泠<lb/>
真勝樂奏矣每到以泉沁吾脾石嗽吾齒因思蘇長公<lb/>
云但向空山石壁下受此有聲無用之清流又云不須<lb/>
寫入薰風絃縱有此聲無此耳我輩豈無耳哉更當不<lb/>
以耳聽以心聽<lb/>
　　資嚴山下看石筍<lb/>
<pb n="KR3j0172_WYG_005-37b"/>
資嚴在靈隱隱西壁下有石狀若筍形圓削卓立高可<lb/>
百尺㠝岏秀潤凌空挿雲更喜四顧山巒若層花吐萼<lb/>
皺縠疊浪巍峩曲折穿幽透深林木合抱皆自岩竇拔<lb/>
起不土而生舊傳此山韞玉故腴潤若此但山石間水<lb/>
跡波紋不知何為有之亦不知有自何時豈滄海桑田<lb/>
説也更愛前後石壁唐宋遊人題名甚多進此有楓林<lb/>
塢秋色變幻種種竒觀窈窕﨑嶇不勝騰涉矣時當把<lb/>
酒鯨吞倚雲長嘯使山谷駭應增我濟勝之力數倍<lb/>
<pb n="KR3j0172_WYG_005-38a"/>
　　北高峰頂觀海雲<lb/>
北高峰為湖山第一高處絶頂環眺目及數里左顧澄<lb/>
湖匣開粧鏡金餅晶熒右俯江波繩引銀河玉虬屈曲<lb/>
前後城郭室廬郊原村落𦕈若片紙畫圖<hi>闕</hi>　　　㸃<lb/>
㸃耳雄哉目中之觀哉時間日晷將西海雲東起恍見<lb/>
宵霧溟䝉朝烟霏拂洩洩縈紆英英層疊横截半空溷<lb/>
合無際四野晚山浮浮㝠漠矣即此去地千尺離俗數<lb/>
里便覺足躡天風著眼處不知家隔何地矧吾生過客<lb/>
<pb n="KR3j0172_WYG_005-38b"/>
原無罣碍何為受彼世縁束縛不作塵外遐想<lb/>
　　策杖林園訪菊<lb/>
菊為花之隱者惟隱君子山人家能蓺之故不多見見<lb/>
亦難于豐美秋來扶杖遍訪城市林園山村籬落更挈<lb/>
茗奴從事投謁花主相與對花談勝或評花品或較栽<lb/>
培或賦詩相酬介酒相勸擎杯坐月燒燈醉花賓主稱<lb/>
歡不忍熱别花去朝來不厭頻過此興何樂時乎東籬<lb/>
之下菊可採也千古南山悠然見之何高風隱徳舉世<lb/>
<pb n="KR3j0172_WYG_005-39a"/>
不見元亮<lb/>
　　乘舟風雨聽蘆<lb/>
秋來風雨憐人獨蘆中聲最凄黯余自河橋望蘆過處<lb/>
一碧無際歸枕故邱每懐拍拍武林惟獨山王江涇百<lb/>
脚村多蘆時乎風雨連朝能獨乘舟卧聽秋聲逺近瑟<lb/>
瑟離離蘆葦蕭森蒼蒼蔌蔌或鴈落啞啞或鷺飛濯濯<lb/>
風逢逢而雨瀝瀝耳洒洒而心于于寄興幽深放懐閒<lb/>
逸舟中之人謂非第一出塵阿羅漢耶避囂炎而甘寥<lb/>
<pb n="KR3j0172_WYG_005-39b"/>
寂者當如是降伏其心<lb/>
　　保叔塔頂觀海日<lb/>
保叔塔遊人罕登其巔能窮七級四望神爽初秋時夜<lb/>
宿僧房至五鼔起登絶頂東望海日將起紫霧氤氲金<lb/>
霞漂蕩亘天光彩狀若長横疋練圓走車輪或肖虎豹<lb/>
超驤鸞鶴飛舞五色鮮艷過目改觀瞬息幻化變遷萬<lb/>
狀頃焉陽谷吐火千山影赤金輪浴海閃爍熒煌火鏡<lb/>
浮空曈曨輝映丹熖烱烱彌天流光赫赫動地斯時惟<lb/>
<pb n="KR3j0172_WYG_005-40a"/>
啓明在東晶丸燦爛衆星隱隱不敢為顔矣長望移時<lb/>
令我目亂神駭陡然狂呼聲振天表忽聽籌報鳴雞樹<lb/>
喧宿鳥大地雲開露華影白回顧城市囂塵萬籟滚滚<lb/>
生動空中新涼逼人凛乎不可留也下塔閉息斂神迷<lb/>
目尚為雲霞眩彩<lb/>
　　六和塔夜玩風潮<lb/>
浙江潮汛人多從八月晝觀鮮有知夜觀者余昔焚修<lb/>
寺中燃㸃塔燈夜午月色横空江波静寂悠悠逝水吞<lb/>
<pb n="KR3j0172_WYG_005-40b"/>
吐蟾光自是一段竒景頃焉風色陡寒海門潮起月影<lb/>
銀濤光揺噴雪雲移玉岸浪捲轟雷白練風揚奔飛曲<lb/>
折勢若山岳聲騰使人毛骨欲豎古云十萬軍聲半夜<lb/>
潮信哉過眼驚心因憶當年浪遊身共水天飄泊隨潮<lb/>
逐浪不知幾作泛泛中人此際沈吟始覺利名悞我不<lb/>
淺遥見浪中數㸃浮漚是皆南北去來舟楫悲夫二字<lb/>
搬弄人間千古曾無英雄打破盡為名利之夢沈酣風<lb/>
波自不容人喚醒<lb/>
<pb n="KR3j0172_WYG_005-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0172_WYG_005-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遵生八牋巻五<lb/>
</p>
<p>
</p>
  </div>
</body>
</text>
</TEI>
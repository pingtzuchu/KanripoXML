<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>遵生八牋卷十四</head> <lb/>
    <p>
<pb n="KR3j0172_WYG_014-1a"/>
欽定四庫全書<lb/>
　遵生八牋卷十四<lb/>
　　　　　　　　　　　　　明　高濓　撰<lb/>
　　燕閒清賞牋上<lb/>
　高子曰心無馳獵之勞身無牽臂之役避俗逃名<lb/>
　順時安處世稱曰閒而閒者匪徒尸居肉食無所<lb/>
　事事之謂俾閒而博奕樗蒱又豈君子之所貴哉孰<lb/>
　知賢可以養性可以悅心可以怡生安夀斯得其閒<lb/>
<pb n="KR3j0172_WYG_014-1b"/>
　矣余嗜閒雅好古稽古之學唐虞之訓好古敏求宣<lb/>
　尼之教也好之稽之敏以求之若曲阜之舄岐陽之<lb/>
　鼓藏劍淪鼎兌戈和弓制度法象先王之精義存焉<lb/>
　者也豈直剔異捜奇為耳目玩好寄哉故余自閒日<lb/>
　遍考鐘鼎卣彛書畫法帖窑玉古玩文房器具纎悉<lb/>
　䆒心更校古今鑒藻是非辨正悉為取裁若耳目所<lb/>
　及真知確見毎事參訂補遺似得慧眼觀法他如焚<lb/>
　香鼓琴栽花種竹靡不受正方家考成老圃備註條<lb/>
<pb n="KR3j0172_WYG_014-2a"/>
　列用助清歡時乎坐陳鐘鼎几列琴書搨字松牕之<lb/>
　下展圖蘭室之中簾櫳香靄欄檻花妍雖咽水餐雲<lb/>
　亦足以忘飢永日氷玉吾齋一洗人間氛垢矣清心樂<lb/>
　志孰過於此編成牋曰燕閒清賞<lb/>
　　叙古鑒賞<lb/>
洞天清録云人生世間如白駒之過隙而風雨憂愁輒<lb/>
三之二其間得閒者才十之一耳况知之而能享者又<lb/>
百之一二於百一之中又多以聲色為樂不知吾輩自<lb/>
<pb n="KR3j0172_WYG_014-2b"/>
有樂地悅目初不在色盈耳初不在聲明窻浄几焚香<lb/>
其中佳客玉立相映取古人妙迹圖畫以觀鳥篆蝸書<lb/>
竒峯遠水摩挲鐘鼎親見商周端研湧岩泉焦桐鳴珮<lb/>
玉不知身居塵世所謂受用清福孰有踰此者乎<lb/>
長慶集云堂中設木榻四素屏二琴一張儒道佛書各<lb/>
數卷樂天既來為主仰觀山俯聽泉旁睨竹樹雲石自<lb/>
辰及酉應接不暇俄而物誘氣隨外適内和一宿體寧<lb/>
再宿心恬三宿後頽然嗒然不知其然而然<lb/>
<pb n="KR3j0172_WYG_014-3a"/>
澄懷集云江南李建勲當蓄一玉磬尺餘以沉香節按<lb/>
柄扣之聲極清越客有談及偎俗之語者則起擊玉磬<lb/>
數聲曰聊代清耳一竹軒榜曰四友以琴爲嶧陽友磬<lb/>
爲泗濵友南華經爲心友湘竹爲夣友<lb/>
周公瑾邀趙子固各携所藏書畵放舟湖上相與評賞<lb/>
飲酣子固脫帽以酒睎髮箕踞歌離騷傍若無人薄暮<lb/>
入西泠掠孤山艤舟茂𣗳間指林麓最幽處瞪目絶呌<lb/>
曰此洪谷子董北苑得意筆也隣舟驚嘆以爲真謫仙<lb/>
<pb n="KR3j0172_WYG_014-3b"/>
人其鑒賞如此太宗酷好書法有大王真跡三千六百<lb/>
紙率以一丈二尺爲一軸寳惜者獨蘭亭爲最置于坐<lb/>
右朝夕觀覽偶一日附耳語髙宗曰吾千秋萬嵗後與<lb/>
吾蘭亭將去也及奉諱用玉匣貯之蔵於昭陵<lb/>
陶貞白隐貝都山嘗寳蓄二刀一曰善勝一曰寳勝往<lb/>
往飛去人望之如二條青蛇<lb/>
唐李徳裕時有一老叟引五六軰舁巨桑請謁出見叟<lb/>
曰此木某寳之三世矣某年耄感公之徳聞公好竒異<lb/>
<pb n="KR3j0172_WYG_014-4a"/>
是以獻耳木生有竒寶須得洛匠斷之後解為二琵琶<lb/>
槽内生白鴿二羽翼嘴足巨細畢備解失厚薄不中一<lb/>
面鴿失一翼全者已進其一今在民間<lb/>
李衛公寶一方竹杖來自大宛國堅實而正方節眼鬚<lb/>
牙四面對出因贈甘露寺僧重其道行一日再過浙右<lb/>
問僧曰竹杖無恙否僧曰已規圓而漆之矣公嗟惋彌<lb/>
日<lb/>
偽蜀詞人文谷詣劉光祚劉方約二道士看桃核杯二<lb/>
<pb n="KR3j0172_WYG_014-4b"/>
士至取杯出視之濶尺餘紋采燦然真蟠桃核也劉曰<lb/>
予少年遊華岳逢一道士贈者寶之有年矣座上二道<lb/>
士一出白石圓子上有文采如二童子引仙人眉髮悉<lb/>
備云為麻姑洞中得之一出石濶一寸長二寸五分上<lb/>
隱蟠龍鱗角𤓰鬛俱全云為巫峽中得之文谷喜曰何<lb/>
幸一日盡覩二竒物<lb/>
隋僕射蘇威有鏡精好日月蝕幾分鏡亦如之威以左<lb/>
右所汚不以為意他日月蝕其半其鏡亦半昏始寶藏<lb/>
<pb n="KR3j0172_WYG_014-5a"/>
之後櫃中有聲如雷尋之乃鏡聲也<lb/>
隋末廣川好事僧有三寶一曰右軍蘭亭二曰神龜以<lb/>
銅為之腹受一升以水貯之四足能行隨在去之三曰<lb/>
如意以鐵為文光明洞徹色如水晶<lb/>
歐陽率更出見古碑索靖所書駐馬觀之良久而去數<lb/>
步後下馬佇立疲則布毬坐觀因宿其傍三日而後去<lb/>
閻立本至荆州視張僧繇舊跡曰定虚得名耳明日又<lb/>
往曰猶是近代佳手明日又往曰名下定無虚士坐卧<lb/>
<pb n="KR3j0172_WYG_014-5b"/>
觀之留宿其下十日不能去<lb/>
曹公作欹牀卧以視書六朝人作隱囊柔軟可倚備此<lb/>
為賞識之具<lb/>
滄浪集云耳目清曠不設機關以待人心安閒而體舒<lb/>
放三啇而眠高舂而起静院明牕之下羅列圖史琴尊<lb/>
自娛家有園林珍花奇石曲池高臺魚鳥留連不覺日<lb/>
暮<lb/>
趙子固宋諸王孫家藏圖書鍾鼎寶玩甚富亦善繪事<lb/>
<pb n="KR3j0172_WYG_014-6a"/>
後得五字不損本蘭亭於霅川喜甚乗夜回嘉興棹至<lb/>
昇山大風覆舟子固立淺處手持蘭亭示人曰帖已在<lb/>
此餘不足以介意因題卷尾曰性命可輕至寶是寶<lb/>
米元章少負英聲以恩補校書郎遷太學博士東坡云<lb/>
清雅拔俗之文超邁入神之學何時見之以洗瘴毒兒<lb/>
子得寶月賦琅然一誦老夫卧聽未畢蹶然而起恨二<lb/>
十年相從知元章不盡此賦當過古人不論今世也後<lb/>
愛京口溪山之勝遂定居焉作菴城東自號海岳喜蓄<lb/>
<pb n="KR3j0172_WYG_014-6b"/>
書畫古玩尤為黄太史所重平生好石見有瓌竒秀溜<lb/>
者則取袍笏拜之呼為石丈云<lb/>
　　叙古諸品寶玩<lb/>
十洲記周穆王時西域獻昆吾割玉刀及夜光嘗滿杯<lb/>
刀切玉如泥杯是白玉之精光明夜炤㝠夕出杯於中<lb/>
庭向天比明而水汁已滿杯中矣汁甘而香美斯實靈<lb/>
人之器<lb/>
周靈王起昆陽臺渠胥國來獻玉駱駝高五尺琥珀鳯<lb/>
<pb n="KR3j0172_WYG_014-7a"/>
凰高六尺火齊鏡高三尺暗中視物如晝向鏡則見影<lb/>
應聲<lb/>
西域折股國能為飛車從風遠行記里有鼓車上木人<lb/>
執槌行一里擊鼔一槌<lb/>
戰國時有人盜王子喬墓惟二劔存欲取劔作龍吟俄<lb/>
飛上天<lb/>
呉王得越三劔一曰魚腸二曰盤郢三曰湛盧方丈山<lb/>
有龍場龍鬬于此膏血如流水色黑著地堅凝如漆有<lb/>
<pb n="KR3j0172_WYG_014-7b"/>
紫光用作寶器<lb/>
越王得昆吾之金鑄八劔一名掩日指日日昏金隂物<lb/>
也隂盛陽滅故耳二名斷水畫水開而不合三名轉<lb/>
魄指月則蟾兎為之側轉四名懸翦飛鳥遊䖝觸刃<lb/>
如截五名驚鯉以之泛海鯨鯤遠遁六名滅魂挾之夜<lb/>
遊魑魅潜跡七名却邪用止妖祟八名真剛以之切玉<lb/>
如削土木以應八方之氣<lb/>
漢時西域獻吉光裘入水數日不濡入火不焦漢武時<lb/>
<pb n="KR3j0172_WYG_014-8a"/>
西毒國獻連環羈以白玉製之瑪瑙石為勒白琉璃為<lb/>
鞍置暗室中其光如晝<lb/>
漢武桂宫有四寶七寶牀雜寶案雜寶屏雜寶帳謂之<lb/>
四寶宫<lb/>
西渠王獻玉箱瑶杖各一件后殉武帝<lb/>
元稹秋夕登黄鶴樓遥見江湄有光若星因得漁人釣<lb/>
鯉剖之得二小鏡大如錢二面相合背有雙龍隱起鱗<lb/>
甲悉具元薨鏡亦亡去<lb/>
<pb n="KR3j0172_WYG_014-8b"/>
令狐綯有鐵筒徑不及寸長四寸内取出一小卷日中<lb/>
視之乃九經並足其紙即蠟蒲團其文精妙莫述又傾<lb/>
其中有輕綃一疋長四丈稱之纔及半兩似非人世所<lb/>
造貞陽觀有天降爐自天而下高三尺下一盤盤内出蓮<lb/>
花一枝十二葉毎葉隱出十二屬盖上有一仙人帶遠<lb/>
遊冠披紫霞衣儀容端美左手搘頥右手垂膝坐一小<lb/>
石石上有花竹流水松檜之狀雕刻竒古非人所能且<lb/>
多神異南平王取去復歸名曰瑞爐<lb/>
<pb n="KR3j0172_WYG_014-9a"/>
處士皇甫𤣥有一避塵針以巾挿針可令一身無塵針<lb/>
金色試之者帶巾針躍馬塵中人馬無染一㸃<lb/>
刺史沈攸之廐中羣馬驚嘶令人伺之見一白駒以緑<lb/>
繩繋腹直從外入復去直入内閣檢内人惟愛妾馮月<lb/>
華臂上一玉馬以緑絲穿之置枕邊夜去曉還試看之<lb/>
足有泥汚<lb/>
邴浪於九曲山見赤雞鳴如笙竽射之入石縫中鑿石<lb/>
得一赤玉鳥<lb/>
<pb n="KR3j0172_WYG_014-9b"/>
唐𤣥宗有玉龍子開元中旱帝密投之龍池俄而雲霧<lb/>
暴起風雨驟作<lb/>
天寶初安思順進五色玉帶<lb/>
李輔國有迎凉草榦似苦竹夏堂設之風凉自至有鳯<lb/>
首木高一尺而刻如鸞鳯雖嚴冬之時高堂大厦中和<lb/>
煦如春十洲記云二物皆火林國産也<lb/>
德宗幸興慶宫於複壁間得軟玉鞭屈之則首尾相就<lb/>
舒之則徑直如繩<lb/>
<pb n="KR3j0172_WYG_014-10a"/>
陸大鈞從子妻夜寢聞有啁啾鬬聲既覺枕下得二玉<lb/>
猪大數寸刻像妙甚實之枕中財貨日増<lb/>
貞觀初林邑獻火珠狀如水晶睿宗賜大安國寺水珠<lb/>
如石一片赤色夜有㣲光掘地一尺埋之水溢可給千人<lb/>
漢宫積草池中有珊瑚高一丈二尺一本三柯上有四<lb/>
百六十三條<lb/>
呉孫權掘地得白玉如意所執處刻龍虎形長二尺七<lb/>
寸<lb/>
<pb n="KR3j0172_WYG_014-10b"/>
賀真如五寶八寶五之一曰𤣥黄天符形如笏長八寸<lb/>
濶三寸上圓下方有孔黄玉也辟人間兵疫邪厲二曰玉<lb/>
雞羽毛悉備王者以孝治天下則現三曰榖璧白玉為之<lb/>
徑五寸其文粟粒王者得之五榖豐稔四曰王母玉環<lb/>
二枚亦白玉也徑六寸好倍於常五寶空中照光皆射<lb/>
日不知所極八寶之一曰如意寶珠大如雞卵明如滿<lb/>
月二曰紅靺鞨大如巨粟爛若朱櫻視之則碎觸之則<lb/>
堅三曰琅玕其形如環四分缺一四曰玉印大如半手<lb/>
<pb n="KR3j0172_WYG_014-11a"/>
其文如鹿䧟印中著物形現五曰採桑鈎二枚長五六<lb/>
寸其細如筯若金銀銅製六曰雷公石二枚斧形長四<lb/>
寸如青玉八寶置之日中白氣燭天暗室光明如月<lb/>
魏河間王有赤玉巵水精鉢瑪瑙碗<lb/>
新羅國獻萬佛山雕沉檀珠玉以為之其大者盈寸小<lb/>
者幾分其佛首有如米如菽者眉目口耳螺髻毫相悉<lb/>
具辮金玉水精為旛蓋流蘇菴植薝蔔羅等樹以百寶<lb/>
為樓閣殿臺其状雖㣲形勢飛動前有行道僧數千下<lb/>
<pb n="KR3j0172_WYG_014-11b"/>
有紫金鍾三寸蒲牢啣之擊鍾則行道僧禮拜至地其中隱<lb/>
隱有聲盖鐘響處是闗捩也雖以萬佛名山其數不可勝計<lb/>
海外貢重明枕長一尺二寸高六寸潔白類水晶中有<lb/>
樓臺形有十道士持香執簡循環無已<lb/>
劉曜夜居忽有二童子入跪曰管涔使小臣謁趙皇帝<lb/>
獻劔二口置拜而去以燭炤之劔長二尺光澤異常<lb/>
背有銘曰神劔服御除衆毒曜服之隨變五<lb/>
色<lb/>
<pb n="KR3j0172_WYG_014-12a"/>
范稚奴牧牛澗中獲二鯉化成鐵用以為刀對大石嶂<lb/>
祝曰鯉魚變化冶成雙刀石嶂破者為有神靈砍之石<lb/>
裂<lb/>
秦嘉有盤龍鏡韓夀香名為辟惡生香<lb/>
劉表有酒器三曰伯雅<hi>容七升</hi>仲雅<hi>容六/升</hi>季雅<hi>容五升雅酒器也</hi>
李適之有酒器九品蓬萊琖海川螺舞仙杯匏子巵幔<lb/>
捲荷金蕉葉玉蟾兒醉劉伶東溟漾蓬萊盞上有三山<lb/>
注酒以山沒為限舞仙盞有闗捩酒滿則仙人起舞瑞<lb/>
<pb n="KR3j0172_WYG_014-12b"/>
香毬子浮出琖外<lb/>
仙家有三寶有碧瑶杯紅𬎼枕紫玉函<lb/>
劉守璋贈洪厓先生揚雄鐵硯四皓鹿角枕卞敬家有<lb/>
無患枕<lb/>
舜作五明扇石虎作莫難扇又有象牙桃枝扇子建九<lb/>
華扇張融有道士贈以白羽麈尾扇夏昶作雪香扇<lb/>
漢有翆羽扇雲母扇孔雀扇九華扇五明扇廻風扇<lb/>
陶貞白有雀尾爐唐内庫有七寶研爐至冬寒研凍放<lb/>
<pb n="KR3j0172_WYG_014-13a"/>
上即化不用火炭<lb/>
咸通同昌公主下嫁有金菱銀栗<hi>内藏珍物</hi>連珠帳却寒簾<lb/>
犀絲簟牙席蠲忿犀如意白玉九鸞釵辟邪香韋侍御<lb/>
贈杜甫内人夜飛蟬<lb/>
武帝賜于闐青錢硯遼西麟角筆南越側理紙唐賜牢<lb/>
相張文蔚龍鱗月硯寶相枝<hi>筆也</hi>
開元初剡賓國貢上清珠光炤一室内有仙人玉女播<lb/>
動水旱兵革之災䖍視無不克驗<lb/>
<pb n="KR3j0172_WYG_014-13b"/>
亷郊池上彈琴荷池中躍跳方鐵一片有知音擊之名<lb/>
𬎼賓鐵也<lb/>
安禄山獻明皇有玉魚鳬鴈<lb/>
楊貴妃製緑玉磬佛樓國有青玉鉢盂受三斗許厚可<lb/>
二分咸陽宫有青玉燈檠高七尺孫文臺有青玉鞍魏<lb/>
王得一石胡人識為寶母真臘國獻萬年蛤夜光如月<lb/>
積雪不化偶得金牛祥符中鑄金龜賜近臣穆王至崑<lb/>
崙有銀燭嵇昌蓄採星盆夏月漬果倍冷蒲澤國獻蔽<lb/>
<pb n="KR3j0172_WYG_014-14a"/>
日簾可以却暑寶玩中有硫<graphic n="KR3226" url="https://raw.githubusercontent.com/kanripo/KR-Gaiji/master/images/KR3226.png" mimeType="image/png"/>瓶珊瑚玦女珊瑚青螺<lb/>
巵五色文玉環金博山爐琥珀枕瑪瑙彄雲母屏九龍<lb/>
臺燈百枝燈藍田磬炤夜璣𤨏子帳紫玉笛皆漢唐奇<lb/>
貨<lb/>
司空圖隱中條以松枝為筆曰幽人筆<lb/>
房次律弟子金圖十二嵗時手持水玉數珠光潔炤人<lb/>
唐彦猷作紅絲硯自號為天下第一<lb/>
郭從義掘地得緑玉四方小杵臼四角有小人坐頂傍<lb/>
<pb n="KR3j0172_WYG_014-14b"/>
有篆文仙臺秘府小中臼元自誠有抵鵲盆色類珉夏<lb/>
月浸果果水皆寒冬月不凍郭江洲有占景盤以銅為<lb/>
之上出細管挿花可留十餘日不敗孫總監千金市緑<lb/>
玉一塊嵯峨如山命工治之作博山爐頂上暗出香烟<lb/>
名不二山白樂天詩云銀花不落從君勸<hi>不落酒器</hi>有水晶<lb/>
不落漢隱帝有小摩尼數珠馮夫人有葡萄鏡杜光庭<lb/>
有驕龍杖紅如猩血重若玉石似非竹木傳為仙人所<lb/>
遺葛溪鐵工製剪鑿字曰二儀刀交股屈環遇物如風<lb/>
<pb n="KR3j0172_WYG_014-15a"/>
又有地中掘得金鹿銀麕乃曹奴入獻天子於洋水之<lb/>
物又有銀㹠金狗之類皆古賂夷人之物若小銅猪狗<lb/>
牛羊等十二肖形亦墓中物也<lb/>
西湖志云高宗幸張俊其所進御物有獅蠻樂仙帶池<lb/>
靣玉帶玉鶻兎帶玉璧環花素玉高脚鍾子玉枝梗𤓰<lb/>
玉𤓰杯玉東西杯玉香鼎玉盆玉古劔璏二十七件玉<lb/>
犀牛合白玻璃元盤玻璃花瓶玻璃枕瑪瑙物二十件<lb/>
龍文鼎商彛高足彛商文彛周盤周敦周舉罍獸耳周<lb/>
<pb n="KR3j0172_WYG_014-15b"/>
罍汝窑酒瓶二對有御寶畫曹霸五花驄馮瑾霽烟長<lb/>
景易元吉寫生花黄居寶竹雀呉道子天王張萱叢竹<lb/>
邊鸞萱草山鷓黄筌鷓鴣萱草宗婦曹氏蓼岸杜庭珪<lb/>
明皇斫膾圖有趙器躑躅鵪鶉杜竹思躑躅母鷄杜霄<lb/>
撲蝶巨然嵐鎻翠峰徐熈牡丹易元吉寫生<graphic n="KR2793" url="https://raw.githubusercontent.com/kanripo/KR-Gaiji/master/images/KR2793.png" mimeType="image/png"/>杷董源<lb/>
夏山早行李煜林泉渡水人物荆浩山水呉元俞紫氣<lb/>
星皆珍品也<lb/>
歐陽通善餙文房其命藏硯室曰紫方館貝光曰發光<lb/>
<pb n="KR3j0172_WYG_014-16a"/>
地菩薩研滴曰金小相鎮紙曰小連城千鈞史界尺曰<lb/>
由準氏筆曰畦宗郎君槽曰半身龍裁刀曰治書奴<lb/>
寶晉齋有天成硯山玉蟾蜍皆希世奇珍<lb/>
古有神物如禹鼎知興廢瑞應圖寶鼎不㸑自沸不炊<lb/>
自熱不汲自滿不舉自藏呉明國貢嘗燃鼎虢州鐵鑊<lb/>
大數圍丁諼作九層博山爐上鑄禽獸自動渤海貢瑪<lb/>
瑙櫃長三尺南昌國貢火玳瑁盆容十斛又貢紫磁盆<lb/>
可容五斗舉之輕若鴻毛中朝有銅澡盆夜有人扣與<lb/>
<pb n="KR3j0172_WYG_014-16b"/>
長樂鍾聲相應漢武帝賜櫻桃以赤瑛盤與桃一色周<lb/>
益公有鶴飛琖注酒則鶴飛乾則就滅唐青玉枕冬煖<lb/>
夏凉醉者睡之即醒夢者遊仙孫太醫玉羅漢屏種種<lb/>
飛動漢宣帝有玉八角升西夷之貢水澆無暑火逼無<lb/>
寒唐有十二時盤用之隨時轉換物象子䑕換丑牛之<lb/>
類天帝流光爵置之日中則光氣燭天南海有蝦頭杯<lb/>
陳思王有鵲尾杓欲勸者呼之即指其人王肅造銅䑕<lb/>
丸晝夜自轉南中有風貍杖用指禽獸自斃取食隨指<lb/>
<pb n="KR3j0172_WYG_014-17a"/>
如意含滙縣東岸有聖鼓杖舟中有之波浪不敢冲激<lb/>
徐鳯縮節杖如筆管二十年毎年生一節後毎年減一<lb/>
節郭休有夜明杖朱色夜杖有光栁真齡寳一鐡拄杖宛<lb/>
轉天成行則㣲響明皇有虹蜺屏賜貴妃上刻美人夜<lb/>
能下屏歌舞馬弋山有紫芟席冬温夏凉秦始皇驅山<lb/>
鐸擊之聲如霹靂内庫有青酒杯紋亂如絲其薄如紙<lb/>
以酒注温然有煖氣少如沸湯名自煖杯龜兹國進一<lb/>
枕如瑪瑙枕之則十洲三島四海五湖盡入夢中名遊<lb/>
<pb n="KR3j0172_WYG_014-17b"/>
仙枕虢國夫人有夜明枕光炤一室無事燈燭田父得<lb/>
炤室玉王莽有滅瘢玉取玉槌碎塗瘢即滅唐順宗時<lb/>
西域進龍虎玉一方為虎置之山岩百獸攝伏一圓為<lb/>
龍置之水中浪捲虹蜺扶餘國有火玉色赤可以燃鼎<lb/>
堯時於河洛中得方尺玉板上圖天地之形得金璧之<lb/>
瑞文字記造化之始禹遊龍門神授玉簡遊東海得碧<lb/>
色玉圭楚州獻玉印伯顔至于闐國鑿井得玉佛高四<lb/>
尺炤之筋骨脉絡俱見魏武后有玉鉢相盛轉而不脱<lb/>
<pb n="KR3j0172_WYG_014-18a"/>
為西域鬼作唐肅宗賜李輔國香玉辟邪形高一尺五<lb/>
寸竒巧無比香聞數里入衣經年不滅唐代宗朝有十<lb/>
二玉棋子以按十二時字置水中逐時浮出不爽蘇威<lb/>
有應日鏡日蝕㡬分則鏡靣昏處如之唐有瑞英簾人<lb/>
在簾内影之則遍身有光艶異奪目韓王元嘉有銅鶴<lb/>
樽酒滿其腹則正立酒淺則傾覆長安殿角上有銅雀<lb/>
能鳴沈傅師得玉馬能嘶楊光欣有玉龍腹中貯水口<lb/>
瀉有笙簧聲楚漁得禹支祁鎻唐翰林院有索鈴河北<lb/>
<pb n="KR3j0172_WYG_014-18b"/>
用兵鈴動索鈴自鳴周世宗應氣瓦二十四片應氣敲<lb/>
之竇儀辨之不訛長陵有銅駝生毛毛上生花郫縣有<lb/>
銅馬能嘶長州倅㕔有銅龜背上應時現文李子長造<lb/>
木囚置葦上理囚獄不差則木囚伏否則木囚奮起周<lb/>
穆王有火齊鏡靈王時有月鏡其白如月漢高祖有表<lb/>
裏鏡可見五内舞溪石窟有方鏡始皇號為炤骨鏡荀<lb/>
諷有鐵鏡隋王度有炤疾鏡疫病炤之即愈張敞得一<lb/>
鏡炤之終身無病名無疾鏡黄巢三方鏡能見三方唐<lb/>
<pb n="KR3j0172_WYG_014-19a"/>
秦淮鏡炤人五藏天寶時有水心鏡七嵗大旱鏡中龍<lb/>
口吐烟即雨唐有夷則鏡得之井中燧銅鏡向日則火<lb/>
生以艾就則燃任中宣有飛精鏡後為神人持去王宗<lb/>
夀有鐵鏡不明一日發光因見市一青衣小兒欣然來<lb/>
回曰鐵鏡神物當還竟持去王㓜臨造方丈鏡炤見人<lb/>
馬有百里鏡可炤百里即獻吕䝉正鏡也秦寧縣耕夫<lb/>
得鏡炤之病熱者心骨生寒故名生寒鏡世有透光鏡<lb/>
以鏡承日光則鏡銘二十字壁上了了分明知來鏡炤之<lb/>
<pb n="KR3j0172_WYG_014-19b"/>
則見前途吉凶又有一鏡以手循之中心錚錚有聲名<lb/>
曰響鏡史良姊有寶鏡能見妖魅有道士持魘魅鏡狐<lb/>
狸草木為祟炤之即見本形如劔若顓頊騰空劒指兵<lb/>
則勝匣中嘗鳴楚王太阿劔一揮則三軍流血漢高祖<lb/>
赤霄劔後主鎮山劔宋青春有青龍劔唐徳宗有火精<lb/>
劔夜有光明朱善存家有芝烟劔太平則芝生胡識破<lb/>
山劔錢塘聞人紹有靈寶劔<lb/>
已上種種皆宇宙間神奇秘寶終為造化収拾安得流<lb/>
<pb n="KR3j0172_WYG_014-20a"/>
落塵世雖曰兵火變遷恐亦於此無恙古云玩物喪志<lb/>
此非喪志物也用録以廣聞見圖畫神異若漢劉褒北<lb/>
風圖見者皆寒雲漢圖見者多熱王善畫六馬滚塵圖<lb/>
後竟失去唐有龍水圖將練為服釜中二龍飛去周益<lb/>
公畫岳州圖譙樓時時換牌趙顔得畫女障能下障與<lb/>
顔為妻生子韋叔文畫馬朱色岳神索之改名而第趙<lb/>
澮畫兒啼圖僧夜聞兒哭詰澮以筆作乳㸃入兒口遂<lb/>
止馮紹正畫龍未終見白氣就廡簷出入池中雷雨大<lb/>
<pb n="KR3j0172_WYG_014-20b"/>
作亷廣畫二鬼兵圖一夕風雨鬼兵交戰張僧繇畫佛<lb/>
夜間發光信州畫羅漢能飛動王元俊畫扇壁上客至<lb/>
㩦去曹不興畫屏汚墨㸃即添作蠅孫權視為真蠅用<lb/>
手拂去鎮江興國寺苦鴿宿糞汚佛張僧繇於兩壁畫鷹<lb/>
鷂鴿再勿入雲光寺有七鴿圖於西壁未完其一云為<lb/>
飛去長興成山寺壁畫猿鶴長能飛走顧光寶畫獅絶<lb/>
瘧獅口有血淋漓何尊師畫猫則䑕潛避石恪畫飛䑕<lb/>
張之則鼠不入室楊子華畫馬夜有蹄齧嘶聲韓幹畫<lb/>
<pb n="KR3j0172_WYG_014-21a"/>
馬神人來索唐呉道子惡僧畫驢壁間一夜僧房家<lb/>
具踏破無留呉畫五龍圖天欲大雨即生烟霧張藻一<lb/>
手雙筆畫二木枝一枯一榮賈秋壑遇一道人畫蓮風<lb/>
來則蓮葉揺動此皆神妙莫測不可曉也要皆古人元<lb/>
氣所鍾以侔造化<lb/>
　清賞諸論<lb/>
　　論古銅色<lb/>
高子曰曹明仲格古論云銅器入土千年者色純青如<lb/>
<pb n="KR3j0172_WYG_014-21b"/>
翠入水千年者則色緑如𤓰皮皆瑩潤如玉未及千年<lb/>
雖有青緑而不瑩潤此舉大槩未盡然也若三代之物<lb/>
迄今何止千年豈盡瑩潤而青緑各純者也若云入土則<lb/>
青入水則緑其水銀并褐色黑漆古者此又埋於何地<lb/>
者也凡三代之器入土年遠近山岡者多青山氣濕蒸<lb/>
鬰而成青近河源者多緑水氣滷浸潤而成緑余見一<lb/>
物乃三代欵識半身水浸年遠水痕涸溢數層此為入水<lb/>
無疑而色乃純青其著水潭底方寸少黄緑色則水土<lb/>
<pb n="KR3j0172_WYG_014-22a"/>
之說豈盡然哉余思鑄時銅質清瑩不雜者多發青質<lb/>
之渾雜者多發緑譬之白金成色足者作器純白乆乃<lb/>
發黒不足色者久則發紅發緑此論質不論製理可推<lb/>
矣他如古墓中近尸者作水銀色然水銀色亦分二種<lb/>
有銀色有鉛色惟鏡居多古者尸以水銀為殮彼世死<lb/>
者以鏡相遺殮者即以鏡殉取炤幽㝠之義故銅質清<lb/>
瑩者先得水銀沾染年久入骨滿背成銀千古亮白謂<lb/>
之銀背其有先受血水穢汚始受水銀侵入其銅質原<lb/>
<pb n="KR3j0172_WYG_014-22b"/>
雜則色如鉛年遠色滯謂之鉛背其有半水銀半青緑<lb/>
硃砂堆者先受血肉穢腐其半日久釀成青緑其半浄<lb/>
者迺染水銀故一鏡之背二色間雜也今之鏡以銀背<lb/>
為上鉛背次之青緑又次之又若鉛背埋土年遠遂變<lb/>
純黑為之黒漆背此價又高而此色甚易為假至有古<lb/>
銅鼎鼐尊彛亦有水銀色者何也此在墓中得水銀散<lb/>
漫之氣治染而成故惟一角一耳一傍有之或地近生<lb/>
水銀處亦成此色所以鼎彛無全身水銀色者而鍾磬<lb/>
<pb n="KR3j0172_WYG_014-23a"/>
則萬無一二也上古銅器以質厚為佳年既久遠土銹<lb/>
侵骨質已鬆脆厚者尚有受用薄者若少擊搏不破即<lb/>
裂又如無青緑而純紫褐色者曹明仲以為人間流傳<lb/>
之色非也三代之物因入土沉埋後人方得集以傳世<lb/>
若云三代流傳到今方有此色何能在世數千年不為<lb/>
兵燹銷爍破損沉淪者耶此等器皿出自高阜古塜磚<lb/>
宫石室燥地秘藏又無水土侵剥又無尸氣染惹列之<lb/>
石案間惟地氣蒸潤且原製精美光瑩變為褐色純一<lb/>
<pb n="KR3j0172_WYG_014-23b"/>
不雜故鼎彛居多而小物并秦漢物褐色絶少近見褐<lb/>
色上有青緑㸃子乃出土之後人以醎酸之味侵染乃<lb/>
爾非透骨緑色故褐色上有雲頭片芝蔴㸃朱砂斑并<lb/>
緑翠雨雪㸃者此為傳世物也非傳世上三五千年始<lb/>
成褐色故古銅以褐色為上水銀黑漆鼎彛為次青緑<lb/>
者又次之也若得淳青緑一色不雜瑩若水磨光彩射<lb/>
日者又在褐色之上昔宣廟喜倣褐色故宣銅此色為<lb/>
多凡銅器出自三代不惟青緑瑩潤其質其製其花<lb/>
<pb n="KR3j0172_WYG_014-24a"/>
紋欵識非後人可能彷彿自不容偽若明仲云必三代<lb/>
之物方有硃砂斑此大誤矣宋元之物亦有大片硃斑<lb/>
若魚子者更多盖受人血氣侵染便成硃斑亦有二三<lb/>
層堆疊者刀刮摩擦不可泯也豈盡三代物哉不可不<lb/>
攷<lb/>
　　新舊銅器辨正<lb/>
三代之器鍾鼎居多且大容升斗雖有商質周文之說<lb/>
然質者未嘗不文文者未嘗不質其質者製度尚象欵識<lb/>
<pb n="KR3j0172_WYG_014-24b"/>
䂓模鑄法工巧何文如之其文者雕篆雖細文理不繁<lb/>
瑱嵌雖工而矩度混厚質亦在也夏嵌用金銀細嵌雲<lb/>
雷紋片用玉與碧瑱剜嵌美甚曹云商無嵌法非也商<lb/>
亦有之惟多金銀片而少雲雷絲嵌細法今之巧匠偽<lb/>
造夏商瑱嵌者以金銀之色古今所同可以即為而玉<lb/>
與碧瑱碾法土銹似不容假近乃捜索古塜遺棄環珮<lb/>
充珥瑱珈琫珌等物裁為方圓規製以嵌彛鼎令人眼<lb/>
生雖識者必曰此古琢玉石豈非三代物哉毎得高值<lb/>
<pb n="KR3j0172_WYG_014-25a"/>
孰知古嵌一物周身無一處完整非剥落即為青緑銹結<lb/>
遮掩或隱或露之妙古雅出自天然若今嵌必鑿完全片<lb/>
段或嵌或遺狀土剥落方以法蠟遮餙何待目力入手可<lb/>
辯唐天寳時有局鑄花紋細宻可愛全尚華藻於三代之<lb/>
製或改為錦地或改䕫龍為螭或改雷紋為方勝或易篆欵<lb/>
為𨽻書真書於上古淳朴之意大左更恨質薄取便一時無<lb/>
意千古近有青緑硃砂堆積瓶壺器皿内有水銹爛孔或鋤<lb/>
擊蔑裂後人収拾以藥補綴持誘市值此皆唐時局鑄物也原<lb/>
<pb n="KR3j0172_WYG_014-25b"/>
非偽造古鑄工匠精細撥䗶清楚紋内地子光滑即轉角方<lb/>
圎深竅有如刀鎚雕刻花地爽朗周身如一並無砂眼欠缺分<lb/>
地不匀之病夫欵為製度規式識為紀功銘篆故三代<lb/>
鐘鼎隂識字有百十之多即薛尚功刻鐘鼎篆二十卷<lb/>
其篆文可攷若漢唐以下即陽識矣而銘亦不古間有隂<lb/>
識亦非鍾鼎古文篆法盖陽識刻印印蠟為之甚昜<lb/>
隂識以蠟剔起字畫翻砂成隂為之甚難少有不到字<lb/>
畫冺滅其精神摩弄後逈不及故秦漢之物不及三代<lb/>
<pb n="KR3j0172_WYG_014-26a"/>
唐宋之物不及秦漢也然秦漢不及三代唐宋不及<lb/>
秦漢者非人力不到而質料不精但秦漢之匠拙<lb/>
而不善模三代之精工唐宋之匠巧而欲變三代<lb/>
之程式所謂世代不及傷拙傷巧故也孰知愈<lb/>
巧愈拙愈工愈失敦朴古雅三代之不可及也反<lb/>
謂已能勝之改式改紋務尚形似所謂醜婦效顰<lb/>
愈逞醜態耳近有真正民間之器無功可紀原無<lb/>
識文今以刀刻鍾鼎相似篆文磨熟刀痕加以藥<lb/>
<pb n="KR3j0172_WYG_014-26b"/>
<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>反失真趣賞鑑家入手即洞識矣可弄愚者我<lb/>
朝宣廟銅器甚有精者製度亦雅摩弄極工然多小物<lb/>
如百摺彛爐乳爐雨雪㸃金片貼鑄㦸耳彛爐石榴足<lb/>
者更佳赤金霞片小元鼎爐象頭鬲爐五供養細腰槖<lb/>
盤鏒金雙螭筯架香合匙瓶蟠螭鎮紙種種精甚大如<lb/>
鼎爐角端獸爐方耳壺商從尊精美可愛模式古雅惜<lb/>
不多見其底識文用匾方印子陽鑄大明宣德年製真<lb/>
書字畫完整印地光滑䗶色可愛他如判官耳雞腿脚<lb/>
<pb n="KR3j0172_WYG_014-27a"/>
匾爐翻環六稜靣鑄鏒金畨字花瓶四方直脚爐翻環<lb/>
元瓶若鑿錢文漏空桶爐皆下品也宣鑄多用䗶茶鏒<lb/>
金二色䗶茶以水銀浸擦入肉薰洗為之鏒金以金鑠<lb/>
為泥數四塗抹火炙成赤所費不貲豈民間可能彷彿<lb/>
但宣銅花紋者甚少余在京師僅見一二商鼎式者腰<lb/>
花佳甚後此景泰成化年間亦有此色彛爐用兩獅頭<lb/>
為耳復用赤金厚片作雲鳥形貼鑄其底識無印文惟<lb/>
用藥燒景㤗年製等字隱隱在内初玩不辯較之宣廟<lb/>
<pb n="KR3j0172_WYG_014-27b"/>
逈不及矣<lb/>
　　新鑄偽造<lb/>
近日山東陜西河南江蘇等處偽造鼎彛壺觚尊瓶之<lb/>
類式皆法古分寸不遺而花紋欵識悉從古器上翻砂<lb/>
亦不甚差但以古器相形則逈然别矣雖云摩弄取滑<lb/>
而入手自麄雖粧㸃美觀而氣質自惡其偽製法鑄出<lb/>
剔摩光净或刀刻紋理缺處方用井花水調泥礬浸一<lb/>
伏取起烘熱再浸再烘三度為止名作脚色候乾以磠<lb/>
<pb n="KR3j0172_WYG_014-28a"/>
砂胆礬寒水石硼砂金絲礬各為末以青鹽水化净筆<lb/>
蘸刷三兩度後一二日洗去乾又洗之全在調停顔色<lb/>
水洗功夫須三五度方定次掘一地坑以炭火燒紅令<lb/>
遍將釅醋潑下坑中放銅器入内仍以醋糟罨之加土<lb/>
覆實窖藏三日取看即生各色古斑用䗶擦之要色深<lb/>
者用竹葉燒烟薰之其㸃綴顔色有寒熅二法均用明<lb/>
乳香令人口嚼濇味去盡力配白蠟鎔和其色青以石<lb/>
青投入蠟内緑用四支緑紅用硃砂熅用䗶多寒則乳<lb/>
<pb n="KR3j0172_WYG_014-28b"/>
䗶相半以此調成作㸃綴凸起顔色其堆壘用滷銹針<lb/>
砂其水銀色以水銀砂錫塗抹鼎彛邊角上以法䗶顔<lb/>
色罩盖隱露㱔少以愚𨽻家用手揩摩則香腥觸鼻洗<lb/>
不可脫或做成入滷鹹地内埋藏一二年者似有古意<lb/>
又若三代秦漢時物或落一足或墮一耳或傷器體一<lb/>
孔一缺者此非偽造近能作冷冲熱冲冷銲軟銅冲法<lb/>
古色不變惟熱冲者色較他處少黒若用鉛補并令銲<lb/>
者悉以法䗶填餙器内以黄泥調稠遮掩作出土狀態<lb/>
<pb n="KR3j0172_WYG_014-29a"/>
此實古器惟少周全較之偽物遠甚又等屑凑舊器破<lb/>
敗者件件皆古惟做手乃新謂之改鍬余在京師見有<lb/>
二物一子父鼎小而可用花紋製度人莫不愛其偽法<lb/>
以古壺盖作肚屑凑古墓銅器飛龍脚銲上以舊鼎耳<lb/>
作耳造成一爐謂舊物也一方亞虎父鼎内外水銀<lb/>
無一㾗斧鑿初議價值百金製在五寸適用可玩人爭<lb/>
購之余玩再三識其因古水銀方鏡破碎截為四塊四<lb/>
靣冷銲屑凑古爐耳脚製成工巧可為精雅余一識破<lb/>
<pb n="KR3j0172_WYG_014-29b"/>
衆以為然後竟不知何去若此做手技妙入神元時杭<lb/>
城姜娘子平江王吉二家鑄法名擅當時其撥蠟亦精<lb/>
其煉銅亦浄細巧錦地花紋亦可人目或作鏒金或就<lb/>
本色傳之迄今色如蠟茶亦為黑色人多喜之因其製<lb/>
務法古式様可觀但花紋細小方勝龜紋居多平江王<lb/>
家鑄法亦可煉銅瑩浄撥蠟精細但製度不佳遠不如<lb/>
姜近日淮安鑄法古瑬金器皿有小鼎爐香鴨等物做<lb/>
舊頗通人不易識入手膩滑摩弄之功亦非時日計也<lb/>
<pb n="KR3j0172_WYG_014-30a"/>
外此有大香猊香鶴銅人燭臺香毬酒爐投壺百斤獸<lb/>
盖香爐花瓶火盆等物此可補古所無亦為我朝鑄造<lb/>
名地<lb/>
　　論宣銅倭銅爐瓶器皿<lb/>
古無銅小香爐即博古圖為帝王収藏僅有一二遺式<lb/>
後有小鼎爐獸爐博山爐高二寸許者不知漢唐人何<lb/>
用想亦墓中物也亦有中様鼎爐獸靣脚桶爐止可清<lb/>
供不堪焚香手玩近有潘銅打爐名假倭爐此匠㓜為<lb/>
<pb n="KR3j0172_WYG_014-30b"/>
浙人被虜入倭性最巧滑習倭之技在彼十年其鑿嵌<lb/>
金銀倭花様式的傳倭製後以倭敗還省在余家數年<lb/>
打造如倭尺内藏十件文具摺疊剪刀古人未有其銅<lb/>
合子途利筒彞爐花瓶無一不妙此真倭物也故其初<lb/>
出價高煉銅鏒金鑿嵌金銀花巧精妙與倭無二若近<lb/>
日呉歙之製較潘似勝但製度花巧與古人彛鼎之義<lb/>
殊無取法又如以黄銅去腥假名鈎金打造方圓鼎爐<lb/>
彛爐花紋以博古圖為式外抹金葉此等置之何地惟<lb/>
<pb n="KR3j0172_WYG_014-31a"/>
可作神佛供也初年潘銅似不可得有則寶之後世必<lb/>
有好尚之者外如倭人鑿銅細眼罩盖薰爐亦美更有<lb/>
鏒金香盤口面四傍坐以四獸上用鑿花透空罩盖用<lb/>
燒印香雅有幽致又若酒銚水礶吸水小銅中丞抹金<lb/>
銅提盔鎧腰刀鎗劔五供養蓮花架紫銅湯壺小鈸小<lb/>
塔礶罩合檳榔合石灰礶刮銹銅刡海螺鼻銅鏡銅鼓<lb/>
供獻盤槖碟子鑿花金錢鏾花銀錢鑿銀細花捲段鑿<lb/>
金大小戒指上嵌竒石種種精妙不能悉數無地不有<lb/>
<pb n="KR3j0172_WYG_014-31b"/>
機巧信哉近日呉中偽造細腰小觚敞口大觚方圓大<lb/>
尊花素短觶雨雪金㸃㦸耳彛爐細嵌金銀碧瑱鼎爐<lb/>
香奩犧尊團螭鎮紙細嵌天鹿辟邪象礶水銀青緑古<lb/>
鏡二寸高小漢壺方瓶鏒金觀音彌勒種種色様䂓式<lb/>
可觀自多雅致若出自徐守素者精緻無讓價與古值<lb/>
相半其質料之精摩弄之宻功夫所到繼以嵗月亦非<lb/>
常品忽忽成者置之高齋可足清賞不得於古具此亦<lb/>
可以想見上古風神孰云不足取也此與惡品非同日<lb/>
<pb n="KR3j0172_WYG_014-32a"/>
語者鑒家當共賞之<lb/>
　　論古銅器具取用<lb/>
上古銅物存於今日聊以適用數者論之鼎者古之食<lb/>
器也故有五鼎三鼎之説今用為焚香具者以今不用鼎供<lb/>
耳然鼎之大小有兩用大者陳於㕔堂小者寘之齋室<lb/>
方者以飛龍脚文王鼎為上賞獸吞真脚亞虎父鼎商<lb/>
召父鼎周花足鼎光素者如南宫鼎為次賞若周象簠<lb/>
鼎腹壯而膀脚肖雞腿又如百乳鼎者皆下品也方之<lb/>
<pb n="KR3j0172_WYG_014-32b"/>
小者有周王伯鼎單從鼎周豐鼎又若方四五寸許青<lb/>
緑或鏒金小方鼎式法文王王伯鼎製者可宜書室薰<lb/>
燎皆唐之局鑄元姜娘子鑄也紋片精美製度可觀其<lb/>
圓鼎三獸靣者如商父乙鼎父已鼎父癸鼎若癸鼎圓<lb/>
腹者若商子鼎秉仲鼎象形饕餮鼎立戈季㜏鼎光素<lb/>
者如商魚鼎周益素腹口下㣲束者若商乙毛鼎蟬紋<lb/>
鼎父甲鼎公非鼎僘口者如飛龍脚子父鼎皆可入上<lb/>
賞圓之小者如周大叔鼎垂花鼎周䜌鼎唐三螭鼎俱<lb/>
<pb n="KR3j0172_WYG_014-33a"/>
堪入清供但式少大雅耳他如𤓰腹雞腿方耳環耳僘<lb/>
口鼎爐俱不堪玩為下品也彛爐式如周甗彛父辛彛<lb/>
商虎首彛百折彛方者如己酉彛竒者如百乳彛皆堪<lb/>
為堂上焚具他如彛敦鬲爐等件雖古不堪清供如得商<lb/>
母乙鬲周蔑敖鬲饕餮鬲周師望敦兕敦翼敦亦可充<lb/>
堂中几筵之供已上式載博古圖中可用按圖索視巵<lb/>
者古酒器也義取上窮而危知節則無危矣寓戒之之<lb/>
意其製如盂雙耳外乗又如腰腹翼耳俗云人靣杯者<lb/>
<pb n="KR3j0172_WYG_014-33b"/>
是也杯亦古酒器也以牛首為製加以籠絡亦戒貪逸<lb/>
之意詩云酌彼兕觥<hi>以牛角為之</hi>製以此耳今之杯製不一<lb/>
而獨無此式匜者矯口坦腹一<graphic n="KR2533" url="https://raw.githubusercontent.com/kanripo/KR-Gaiji/master/images/KR2533.png" mimeType="image/png"/>揑手或三足或圓足<lb/>
如鴨形者是也古人以為盥洗注水之具今俗以巵為<lb/>
匜以匜為巵名金銀酒器者誤矣盤㴱而洗淺盤用以<lb/>
承棄水内有銘篆者有招耳上冲者有盤内種種海獸<lb/>
者或用三蹲螭為足或雷紋圓足者又名彛盤俗指為<lb/>
㰱血盤非也今可用作香櫞盤其洗用以盥手故紋用雙<lb/>
<pb n="KR3j0172_WYG_014-34a"/>
魚用菱花有三乳足者有圓足者傍有獸面翻環者今<lb/>
用以注水為几筵主賓酧酢滌器似得古人遺意又有<lb/>
似洗而雙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>作掇手者名杵亦可作洗用觚尊觶皆酒器<lb/>
也三器俱可挿花觚尊口敞挿花散漫不佳須打錫套<lb/>
管入内収口作一小孔以管束花枝不令斜倒又可注<lb/>
滚水挿牡丹芙蓉等花非此花不可久古之壺瓶用以<lb/>
注酒觀詩曰清酒百壺又曰瓶之罄矣若古素温壺口<lb/>
如蒜榔式者俗云蒜蒲瓶乃古壺也極便滚水挿牡丹<lb/>
<pb n="KR3j0172_WYG_014-34b"/>
芍藥之類塞口最𦂳惟質厚者為佳他如栗紋四環壺<lb/>
方壺匾壺弓耳壺俱宜書室挿花以花之多寡合宜此<lb/>
五品分置若周之蟠螭瓶螭首瓶俗云觀音瓶者今之<lb/>
酒壺全用此式更變漢之麟瓶形若瓠子稍彎背有提<lb/>
<graphic n="KR2533" url="https://raw.githubusercontent.com/kanripo/KR-Gaiji/master/images/KR2533.png" mimeType="image/png"/>此瓶也俗例為瓠子壺類誤矣另有瓠壺取詩云酌<lb/>
之以匏之義今以此瓶注水灌溉花草雅稱書室育蒲<lb/>
養蘭之具周有蟠虬瓿魚瓶罌瓶與上蟠螭首二瓶俱<lb/>
可為多花之用又若今之杖頭用鳩老人多咽鳩能治<lb/>
<pb n="KR3j0172_WYG_014-35a"/>
咽之義故三代有鳩鳥杖頭周身金銀瑱嵌又見有飛<lb/>
鳩杖頭周身鏒金用以作棕竹杖餙妙甚若漢之蟠龍<lb/>
蟠螭杖頭形若𤓰槌此便不如三代之雅若漢之編鍾小<lb/>
而有韻者頗宜書齋清響但得宫商二音為最古之布<lb/>
錢有金嵌字者可作界畫軸用小様提卣可作糊斗如<lb/>
伯盞頮盤季姜盂兩耳杯製小可作研傍筆洗鏡為人<lb/>
所必用若秦陀光背質厚無紋極有受用㳄如銀背海<lb/>
獸蒲桃荔枝五岳圖形十二生肖寶花雲龍十二符四<lb/>
<pb n="KR3j0172_WYG_014-35b"/>
靈三瑞三神八衛六花浮水七乳四乳十六花蟠螭龍<lb/>
鳯雉馬等背俱妙須用清瑩如水分毫不雜俗謂面無<lb/>
打攪輪轉周圓形影不改為貴又有如錢小鏡光背花<lb/>
背面無瘢痕更有滿背嵌金嵌銀片子鏾花小鏡極可<lb/>
人意價亦高貴似不易得㩦具用之山逰寺宿亦不可<lb/>
少鑒賞以大徑尺外圓鏡并三寸以上至如錢小鏡為<lb/>
上格其他五七寸者次之菱花八角方鏡悉不取也軒<lb/>
轅毬鏡可作卧榻前懸挂未必遠邪聊取意耳古銅腰<lb/>
<pb n="KR3j0172_WYG_014-36a"/>
束縧鉤甚多有盈尺長者其製不一有金銀碧瑱嵌者<lb/>
有片金商者有等用獸面魚肚者皆三代物也他如羊<lb/>
腸鈎螳蜋捕蟬鈎鏒金者皆秦漢物也無可用處静室<lb/>
中以之懸壁挂畫挂劔挂塵拂等用甚雅若鴈足燈鳯<lb/>
龜燈有柄行燈用以秉燭駝燈羊燈犀燈用以燃油此<lb/>
皆文具一器又如盈尺淺盤有三足者製極精雅乃古<lb/>
之承盞盤也盞如圓盂有耳環掇手此漢物也古彛皆<lb/>
有舟舟即今之承盞盤也往往有此且紋色甚佳今用<lb/>
<pb n="KR3j0172_WYG_014-36b"/>
為香櫞槖具别無取用毎有蝦䗫蹲螭其製甚精古人<lb/>
何用今以鎮紙又有大銅伏虎長可七八寸重有三二<lb/>
斤者亦漢物也此皆殉葬之器今以壓書余得一研爐<lb/>
長可一尺二寸濶七寸左稍低鑄方孔透火炙硯中<lb/>
一寸許稍下用以煖墨閣筆右方置一茶壺可茶可酒<lb/>
以供長夜客談其銘曰藴離火於坤德兮回春陽於堅<lb/>
氷釋陶泓凍淩兮沐清泚於管城是以三冬之業不可<lb/>
一日無此於燈檠間也凡此數者豈皆吾人所不當急<lb/>
<pb n="KR3j0172_WYG_014-37a"/>
而為玩物例哉書齋清賞藉此悅心當與同調鑒家品藻<lb/>
　　論漢唐銅章<lb/>
古之銅章後先出土者何止千萬即顧氏印藪猶云未<lb/>
備余先三入燕市収有千方十年之值高下逈異向無<lb/>
官私之别今則分王侯伯長為官印而價倍於往時以<lb/>
姓氏為私印價則較常亦倍矣官私之内又多珍尚有<lb/>
玉有金有銀有瑪瑙琥珀寶石有磁燒官哥青東三窑<lb/>
為多凡此印章面用斗鈕間有以鹿為鈕以瓦為鈕者<lb/>
<pb n="KR3j0172_WYG_014-37b"/>
其銅章之鈕以龜以螭以辟邪以駝以鳬以虎以壇以<lb/>
兎以瓦以魚以錢以覆斗以環以四連環以亭以鼻以<lb/>
異獸以鹿以羊以馬以狻猊以豸鈕用鏒金塗金細錯<lb/>
金銀商金而製度之妙有如一方六面皆文子母一套<lb/>
母則鈕鑄母獸子則子獸套成如母抱子内中或三方<lb/>
有文余得一印子母二套三印俱文此又官私之中值<lb/>
之最上者也亦不多得其鐫玉之法用力精到篆文筆<lb/>
意不爽絲髮此必昆吾刀刻也即漢人雙鈎碾玉之法<lb/>
<pb n="KR3j0172_WYG_014-38a"/>
亦非後人可擬故玉章寶章更為鑒家珍重古人印文姓<lb/>
氏之外字及小字<hi>即乳諱也</hi>别無閒散道號家世名位引用成<lb/>
語惟臣某印漢之君臣闗防奏啟扣以小印又如封之一字<lb/>
古亦無之後人創始古之白記即封字意也曾見一印文<lb/>
曰某氏私記宜身致前廹事無閒願君自發封完印信此<lb/>
唐宋印也漢人無此等語即單字象形禽鳥龍虎雙螭芝<lb/>
草圓印有之子孫永寳宜爾子孫子孫世昌等印為閒文<lb/>
矣漢之官印似有印箱佩𢃄余得一銅箱髙下八分方寸<lb/>
<pb n="KR3j0172_WYG_014-38b"/>
五分製若今之官印匣同前後鑄有合扇鎻鈕事件傍有<lb/>
鼻耳可貫繩索㩦佩箱外青緑瑩然内藏子母印章一套<lb/>
此亦小銅器中一竒物也近日闗中洛下利徒翻鑄假印<lb/>
夥入真正以愚收藏若軍司馬王任日利不一而足且不<lb/>
易辨今之刻擬漢章者以漢篆刀筆自負至有好竒刻損<lb/>
邊傍殘缺字畫謂有古意可發大噱即印藪六帙内無十<lb/>
數傷損印文即有傷痕乃入土久逺水銹剥蝕或貫泥沙<lb/>
剔洗損傷非古文有此欲求古意何不法古篆法刀法而<lb/>
<pb n="KR3j0172_WYG_014-39a"/>
乃法其後人損傷形似此又近日所當辨正若諸名家<lb/>
自無此等又如青田石中有燈光石瑩潔如玉炤之真<lb/>
若燈輝近更難得價亦踊貴内有㸃汚者不佳外此有<lb/>
白石有紅黄青黑等石又有黑白間色紅黄間色溫潤<lb/>
堅細可作圖書舊人喜刻此石為鈕若鬼功毬鈕余曾<lb/>
見有自外及内大小以漸滚動總十二層至中小毬如<lb/>
菉豆止不知何法刻成真鬼功也吾杭舊有刻銀稱最<lb/>
者惟岑東雲沈葑湖二人極工雕模岑更善於連環三<lb/>
<pb n="KR3j0172_WYG_014-39b"/>
五層疊併奇異錦紋套挽等鈕其刻文亦高於沈而沈<lb/>
之刻文不足取也後有効者甚乏古雅意趣此亦印章<lb/>
中一善技也故并録之若閩中牙刻人馬為鈕者是為<lb/>
印章疽毒雖工何為<lb/>
　　刻玉章法<lb/>
王心魯云刻玉之法别無藥物烘炙詭異并引用陶隠居<lb/>
蟾酥昆吾刀説余之所受惟用真正花鋼煆而為刀濶<lb/>
五分厚三分刀口平磨取其平尖鋒頭為用將新舊<lb/>
<pb n="KR3j0172_WYG_014-40a"/>
玉章篆文以木製架鈐定用刀隨文鐫之一刀勿入再<lb/>
鍥一刀多則三鍥玉屑起矣但勿可以力勝勝則滑而<lb/>
難刻運刀以腕更置礪石於傍時時磨刀使鋒鋩堅利<lb/>
無不勝也余見心魯刻玉精妙儼若漢章且此君倣季<lb/>
直表細書并篆文亦佳故具載之<lb/>
　　論官哥窰器<lb/>
高子曰論窰器必曰柴汝官哥然柴則余未之見且論<lb/>
製不一有云青如天明如鏡薄如紙聲如磬是薄磁也<lb/>
<pb n="KR3j0172_WYG_014-40b"/>
而曹明仲則曰柴窰足多黄土何相懸也汝窰余嘗見<lb/>
之其色卵白汁水瑩厚如堆脂然汁中棕眼隱若蟹爪<lb/>
底有芝蔴花細小挣釘余藏一蒲蘆大壺圓底光若僧<lb/>
首圓處宻排細小挣釘數十上如吹塤収起嘴若筆㡌<lb/>
僅二寸直槊向天壺口徑四寸許上加罩盖腹大徑尺<lb/>
製亦竒矣又見碟子大小數枚圓淺瓮腹磬口泑足底<lb/>
有細釘以官窰較之質製滋潤官窰品格大率與哥窰<lb/>
相同色取粉青為上淡白次之油灰色色之下也紋取<lb/>
<pb n="KR3j0172_WYG_014-41a"/>
氷裂鱔血為上梅花片墨紋次之細碎紋紋之下也論<lb/>
製如商庚鼎純素鼎葱管空足冲耳乳爐商貫耳弓壺<lb/>
大獸面花紋周貫耳壺漢耳環壺文已尊祖丁尊皆法<lb/>
古圖式進呈物也俗人凡見兩耳壺式不論式之美惡<lb/>
咸指曰茄袋瓶也孰知有等短矮肥腹無矩度者似亦<lb/>
俗惡若上五製與欱姬壺様深得古人銅鑄體式當為<lb/>
官窰第一妙品豈可槩以茄袋言之又如葱管脚鼎爐<lb/>
環耳汝爐小竹節雲板脚爐冲耳牛奶足小爐㦸耳彛<lb/>
<pb n="KR3j0172_WYG_014-41b"/>
爐盤口束腰桶肚大瓶子一觚立戈觚周之小圜觚素<lb/>
觚紙槌瓶膽瓶雙耳匙筯瓶筆筒筆格元葵筆洗桶様<lb/>
大洗瓮肚盂鉢二種水中丞二色雙桃水注立𤓰卧𤓰<lb/>
卧茄水注匾淺磬口槖盤方印色池四入角委角印色<lb/>
池有文圖書㦸耳彛爐小方蓍草瓶小製漢壺竹節叚<lb/>
壁瓶凡此皆官哥之上乗品也桶爐六稜瓶盤口紙槌<lb/>
瓶大蓍艸瓶鼓爐菱花壁瓶多嘴花礶肥腹漢壺大椀<lb/>
中椀茶盞茶托茶洗提包茶壺六稜酒壺𤓰壺蓮子壺<lb/>
<pb n="KR3j0172_WYG_014-42a"/>
方圓八角酒<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>酒杯各製勸杯大小圓碟河西碟荷葉<lb/>
盤淺碟桶子篐碟縧環水池中大酒海方圓花盆菖蒲<lb/>
盆底龜背縧環六角長盆觀音彌勒洞賓神像鷄頭礶<lb/>
㭼斗圓硯筯搠二色文篆𨽻書象棋子齊筯小碟螭虎<lb/>
鎮紙凡此皆二窰之中乗品也又若大雙耳高瓶徑尺<lb/>
大盤夾底骰盆大撞梅花瓣春勝合棋子礶大匾獸耳<lb/>
彛敦鳥食礶編籠小花瓶大小平口藥鐔眼藥各製小<lb/>
礶肥皁礶中菓盒子蟋蟀盆内中事件佛前供水碗束<lb/>
<pb n="KR3j0172_WYG_014-42b"/>
腰六脚小架各色酒案盤碟凡此皆二窰之下乗品也<lb/>
要知古人用意無所不到此余槩論如是其二窰燒造<lb/>
種種未易悉舉例此可見所謂官者燒於宋修内司中<lb/>
為官家造也窰在杭之鳯凰山下其土紫故足色若<lb/>
鐵時云紫口鐵足紫口乃器口上仰泑水流下比周身<lb/>
較淺故口㣲露紫痕此何足貴惟尚鐵足以他處之土<lb/>
咸不及此哥窰燒於私家取土俱在此地官窰質之隱<lb/>
紋如蟹爪哥窰質之隱紋如魚子但汁料不如官料佳<lb/>
<pb n="KR3j0172_WYG_014-43a"/>
耳二窰燒出器皿時有窰變狀類蝴蝶禽魚麟豹等象<lb/>
布於本色泑外變色或黄黑或紅紫形肖可愛是皆火<lb/>
之文明幻化否則理不可曉似更難得後有董窑烏泥<lb/>
窰俱法官窰質粗不潤而泑水燥暴溷入哥窰今亦傳<lb/>
世後若元末新燒宛不及此近年諸窰美者亦有可取<lb/>
惟紫骨與粉青色不相似耳若今新燒去諸窰遠甚亦<lb/>
有粉青色者乾燥而無華即光潤者變為緑色且索大<lb/>
價愚人更有一種復燒取舊官哥磁器如爐欠足耳瓶<lb/>
<pb n="KR3j0172_WYG_014-43b"/>
損口稜者以舊補舊加以泑藥裹以泥合入窰一火燒<lb/>
成如舊製無異但補處色渾而本質乾燥不甚精采得<lb/>
此更勝新燒奈何二窰如葱脚鼎爐在海内僅存一二<lb/>
乳爐花觚存計十數彛爐或以百計四品為鑒家至寶<lb/>
無恠價之忘值日就增重後此又不知凋謝如何故余<lb/>
毎得一覩心目爽朗神魂為之飛動頓令腹飽豈果躭<lb/>
玩痼僻使然更傷後人聞有是名而不得見是物也慨<lb/>
夫<lb/>
<pb n="KR3j0172_WYG_014-44a"/>
　　論定窰<lb/>
高子曰定窰者乃宋北定州造也其色白間有紫有黑<lb/>
然俱白骨加以泑水有如淚痕者為最故蘇長公詩云<lb/>
定州花磁琢如玉其紋有畫花有繡花有印花紋三種<lb/>
多用牡丹萱草飛鳯時製其所造器皿式多工巧至佳<lb/>
者如獸面彛爐子父鼎爐獸頭雲板脚桶爐膽瓶花尊<lb/>
花觚皆畧似古製多用已意此為定之上品餘如盒子<lb/>
有四子口者有内替盤者自三四寸以至寸許大亦多<lb/>
<pb n="KR3j0172_WYG_014-44b"/>
甚枕有長三尺者製甚可頭余得一枕用哇哇手持荷<lb/>
葉覆身葉形前偃後仰枕首適可巧莫與並瓶式之巧<lb/>
百出而碟製萬狀余有數碟長様兩角如錠<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>起傍作<lb/>
四摺又如方式四角聳若蓮瓣而傍若蓮捲或中作水<lb/>
池傍作濶邊可作筆覘此皆上古所無亦燒人物仙人<lb/>
哇子居多而兜頭觀音羅漢彌勒像貎形體眉目衣摺<lb/>
之美克肖生動其小物如水中丞各色瓶礶自五寸以<lb/>
至三二寸高者余見何止百十而製無雷同更有燈檠<lb/>
<pb n="KR3j0172_WYG_014-45a"/>
大小椀<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>酒壺茶注式有多種巧者俱心思不及其水<lb/>
注用蟾蜍用𤓰茄用鳥獸種種入神若巨觥承盤巵匜<lb/>
盂斝柳斗柳升柳巴其編條穿線模塑毫絲不斷又如<lb/>
菖蒲盆底大小水底儘有可觀更有坐墩式雅花囊元<lb/>
腹口坦如槖盤中孔徑二寸許用挿多花酒囊圓腹僘<lb/>
口如一小碟光淺中穿一孔用以勸酒式類數多莫可<lb/>
名狀諸窰無與比勝雖然但製出一時工巧殊無古人<lb/>
遺意以巧惑今則可以製勝古則未也如宣和政和年<lb/>
<pb n="KR3j0172_WYG_014-45b"/>
者時為官造色白質薄土色如玉物價甚高其紫黑者<lb/>
亦少余見僅一二種色黄質厚者下品也又若骨色青<lb/>
溷如油皮者彼地俗名後土窰又其下也他如高麗窰<lb/>
亦能綉花盞甌式有可觀伹質薄而脆色如月白甚不<lb/>
佳也近如新燒文王鼎爐獸面㦸耳彛爐不減定人製<lb/>
法可用亂真若周丹泉初燒為佳亦須磨去滿面火色<lb/>
可玩若玉蘭花杯雖巧似入惡道且輪廻甚速又若繼<lb/>
周而燒者合爐桶爐以鎻子甲毬門錦龜紋穿挽為花<lb/>
<pb n="KR3j0172_WYG_014-46a"/>
地者製作極工不入清賞且質較丹泉之造遠甚<lb/>
元時彭君寶燒於霍州者名曰霍窰又曰彭窰效古<lb/>
定折腰製者甚工土骨細白凡口皆滑惟欠潤澤且<lb/>
質極脆不堪真賞往往為牙行指作定器得索高資可<lb/>
發一哂<lb/>
　　論諸品窰器<hi>龍泉窰吉州窰</hi>　<hi>章窰/建窰</hi>　<hi>古磁窰/均州窰</hi>　<hi>大食窰玻璃窰</hi>
定窰之下而龍泉次之古宋龍泉窰器土細質薄色甚<lb/>
葱翠妙者與官窑争艶但少紋片紫骨鐵足耳其製若<lb/>
<pb n="KR3j0172_WYG_014-46b"/>
瓶若觚若蓍草方瓶若鬲爐桶爐有耳束腰小爐菖<lb/>
蒲盆底有圓者八角者葵花菱花者各様酒<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>骰盆<lb/>
其氷盤之式有百稜者有大圓徑二尺者外此與菖蒲<lb/>
盆式相同有深腹單邊盥盆有大乳鉢有葫蘆瓶有酒<lb/>
海有大小藥瓶上有凸起花紋甚精有坐鼓高墩有大<lb/>
獸盖香爐燭臺花瓶并立地挿梅大瓶諸窰所無但製<lb/>
不甚雅僅可適用種種器具製不法古而工匠亦拙然<lb/>
而器質厚實極耐磨弄不易茅蔑<hi>行語以開路曰蔑損失些少曰茅</hi>
<pb n="KR3j0172_WYG_014-47a"/>
但在昔色以不同有粉青有深青有淡青之别今則<lb/>
上品僅有葱色餘盡油青色矣製亦愈下有等用白圡<lb/>
造器外塗泑水翠淺影露白痕此較龍泉製度更覺細<lb/>
巧精緻謂之章窑因姓得名者也有吉州窰色紫與定<lb/>
相似質粗不佳建窰器多窰口碗盞色黑而滋潤有黄<lb/>
兎毫斑滴珠大者為真但體極厚薄者少見有大食窰<lb/>
銅身用藥料燒成五色有香爐花瓶盒子之類窰之至<lb/>
下者也又若玻璃窰出自島夷惟粤中有之其製不一<lb/>
<pb n="KR3j0172_WYG_014-47b"/>
奈無雅品惟瓶之小者有佳趣他如酒鐘高礶盤盂高<lb/>
脚勸杯等物無一可取色有白纒絲鴨緑天青黄鎖口三<lb/>
種俱可觀但不耐用耳非鑒賞佳器若均州窰有硃砂<lb/>
紅葱翠青俗謂鶯哥緑茄皮紫紅若臙脂青若葱翠紫<lb/>
若墨黑三者色純無少變露者為上品底有一二數目<lb/>
字號為記猪肝色火裏紅青緑錯襍若垂涎色皆上三<lb/>
色之燒不足者非别有此色様俗即取作鼻涕涎猪乾<lb/>
等名是可笑耳此窰惟種蒲盆底佳甚其他如坐墩爐<lb/>
<pb n="KR3j0172_WYG_014-48a"/>
盒方瓶礶子俱以黄沙泥為坯故器質粗厚不佳雜物<lb/>
人多不尚近年新燒此窰皆以宜興沙土為骨泑水㣲<lb/>
似製有佳者但不耐用俱無足取<lb/>
　　論饒器新窰古窰<lb/>
古之饒器進御用者體薄而潤色白花青較定少次元<lb/>
燒小足印花内有樞府字號者價重且不易得若我<lb/>
明永樂年造壓手杯坦口折腰沙足滑底中心畫有雙<lb/>
獅滚毬毬内篆書永樂年製四字細若粒米為上品鴛<lb/>
<pb n="KR3j0172_WYG_014-48b"/>
鴦心者次之花心者又其次也杯外青花深翠式様精<lb/>
妙傳用可久價亦甚高若近時倣效䂓製蠢厚火底火<lb/>
足畧得形似殊無可觀宣德年造紅魚<graphic n="KR2533" url="https://raw.githubusercontent.com/kanripo/KR-Gaiji/master/images/KR2533.png" mimeType="image/png"/>杯以西紅寳<lb/>
石為末圖畫魚形自骨肉燒出凸起寶光鮮紅奪目若<lb/>
紫黑色者火候失手似稍次矣青花如龍松梅茶<graphic n="KR2533" url="https://raw.githubusercontent.com/kanripo/KR-Gaiji/master/images/KR2533.png" mimeType="image/png"/>杯<lb/>
人物海獸酒<graphic n="KR2533" url="https://raw.githubusercontent.com/kanripo/KR-Gaiji/master/images/KR2533.png" mimeType="image/png"/>杯硃砂小壺大椀色紅如日用白鎻口<lb/>
又如竹節<graphic n="KR2533" url="https://raw.githubusercontent.com/kanripo/KR-Gaiji/master/images/KR2533.png" mimeType="image/png"/>罩盖瀂壺小壺此等發古未有他如妙用<lb/>
種種惟小巧之物最佳描畫不茍而爐瓶盤碟最多製<lb/>
<pb n="KR3j0172_WYG_014-49a"/>
如嘗品若罩盖匾礶僘口花尊蜜漬桶礶甚美多五彩<lb/>
燒色他如心有壇字白甌所謂壇琖是也質細料厚式<lb/>
美足用真文房佳器又等細白茶盞較壇盞少低而瓮<lb/>
肚釜底線足光瑩如玉内有絶細龍鳯暗花底有大明<lb/>
宣德年製暗欵隱隱橘皮紋起雖定磁何能比方直一<lb/>
代絶品惜乎外不多見又若坐墩之美如漏空花紋填<lb/>
以五色華若雲錦有以五彩實填花絢艶恍目二種皆<lb/>
深青地子有藍地填畫五彩如石青剔花有青花白地<lb/>
<pb n="KR3j0172_WYG_014-49b"/>
有氷裂紋者種種様式似非前代曾有成窰上品無過<lb/>
五彩蒲萄<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>口匾肚<graphic n="KR2533" url="https://raw.githubusercontent.com/kanripo/KR-Gaiji/master/images/KR2533.png" mimeType="image/png"/>杯式較宣杯妙甚次若草䖝可<lb/>
口子母雞勸杯人物蓮子酒盞五供養淺盞草䖝小琖<lb/>
青花紙薄酒琖五彩齊筋小碟香盒各製小礶皆精妙<lb/>
可人余意青花成窰不及宣窰五彩宣廟不如憲廟宣窰<lb/>
之青乃蘇浡泥青也後俱用盡至成窰時皆平等青矣<lb/>
宣窰五彩深厚堆垜故不甚佳而成窰五彩用色淺淡<lb/>
頗有畫意此余評似確然允哉<lb/>
<pb n="KR3j0172_WYG_014-50a"/>
世宗青花五彩二窰製器悉備奈何饒土入地<lb/>
漸惡較之二窰往時代不相侔有小白甌内燒茶<lb/>
字酒字棗湯薑湯字者乃世宗經籙醮壇用器亦曰<lb/>
壇盞製度質料逈不及茂陵矣嘉窰如磬口饅心圓足外<lb/>
燒三色魚匾盞紅鉛小花盒子其大如錢二品亦為世<lb/>
珍小盒子花青畫美向後恐官窰不能有此物矣<lb/>
得者珍之<lb/>
　　論藏書<lb/>
<pb n="KR3j0172_WYG_014-50b"/>
高子曰藏書以資博洽為丈夫子生平第一要事其中<lb/>
有二説焉家素者無資以蓄書家豐者性不喜見書故<lb/>
古人因貧日就書肆隣家讀者有之求其富而好學者<lb/>
則未多見也即有富而好書不樂讀誦務得繕本綾綺<lb/>
裝<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>置之華齋以其觀美塵積盈寸經年不識主人一<lb/>
靣書何益哉噫能如是猶勝不喜見者矣藏書者無問<lb/>
册帙美惡惟欲捜竒索隐得見古人一言一論之秘以<lb/>
廣心胸未識未聞致於夢寐嗜好遠近訪求自經書<lb/>
<pb n="KR3j0172_WYG_014-51a"/>
子史百家九流詩文傳記稗野雜著二氏經典靡不兼<lb/>
収故常景躭書毎見新異之典不論價之貴賤以必得<lb/>
為期其好亦專矣故積書充棟類聚分門時乎開函攤<lb/>
几俾長日深更沉潛玩索恍對聖賢面談千古悅心快<lb/>
目何樂可勝古云開卷有益豈欺我哉不學無術深可<lb/>
恥也又如宋元刻書雕鏤不茍較閱不訛書冩肥細有<lb/>
則印刷清朗况多竒書未經后人重刻惜不多見佛氏<lb/>
醫家二類更富然醫方一字差誤其害匪輕故以宋刻<lb/>
<pb n="KR3j0172_WYG_014-51b"/>
為善海内名家評書次第為價之重輕若墳典六經騷<lb/>
國史記漢書文選為最以詩集百家次之文集道釋二<lb/>
書又其次也宋人之書紙堅刻軟字畫如冩格用單邊<lb/>
間多諱字用墨稀薄雖著水濕燥無烟跡開卷一種書<lb/>
香自生異味元刻倣宋單邊字畫不分麄細較宋邊條<lb/>
濶多一線紙鬆刻硬用墨穢濁中無諱字開卷了無嗅<lb/>
味有種官劵殘紙背印更惡宋板書刻以活襯竹紙為佳<lb/>
而蚕繭紙鵠白紙籐紙固美而存遺不廣若糊禙宋書<lb/>
<pb n="KR3j0172_WYG_014-52a"/>
則不佳矣余見宋刻大板漢書不惟内紙堅白毎本用<lb/>
澄心堂紙數幅為副今歸呉中真不可得又若宋板遺<lb/>
在元印或元補欠缺時人執為宋刻元板遺至<lb/>
國初或國初補欠人亦執為元刻然而以元補宋其<lb/>
去猶未易辯以國初補元内有單邊雙邊之異且字<lb/>
刻逈然别矣何必辯論若國初慎獨齋刻書似亦精美近<lb/>
日作假宋板書者神妙莫測將新刻模宋板書特抄㣲<lb/>
黄厚實竹紙或用川中繭紙或用糊禙方簾綿紙或用<lb/>
<pb n="KR3j0172_WYG_014-52b"/>
孩兒白鹿紙筒捲用槌細細敲過名之曰刮以墨浸去<lb/>
嗅味印成或將新刻板中殘缺一二要處或濕黴三五<lb/>
張破碎重補或改刻開卷一二序文年號或貼過今人<lb/>
註刻名氏留空另刻小印將宋人姓氏扣填兩頭角處<lb/>
或粧茅損用砂石磨去一角或作一二缺痕以燎火燎<lb/>
去紙毛仍用草烟薰黄儼狀古人傷殘舊跡或置蛀米<lb/>
櫃中令䖝蝕作透漏蛀孔或以鐵線燒紅鎚書本子委<lb/>
曲成眼一二轉折種種與新不同用紙裝襯綾錦套殻<lb/>
<pb n="KR3j0172_WYG_014-53a"/>
入手重實光膩可觀初非今書彷彿以惑售者或札夥<lb/>
囤令人先聲指為故家某姓所遺百計瞽人莫可窺測<lb/>
多混名家収藏者當具真眼辨証<lb/>
　　論歴代碑帖<lb/>
高子曰論古書法有三十六種又唐𤣥度論有十體韋<lb/>
績纂書列為五十六種僧夢英又作十八體書何紛紛<lb/>
多也此好竒者引證傳聞捜剔怪誕兼以臆說附㑹立<lb/>
為名目且内多重複今人學書於大小篆書八分𨽻書<lb/>
<pb n="KR3j0172_WYG_014-53b"/>
草楷行書工此數者而精之足矣何必多求但諸體書<lb/>
法傳之世間亦少雖欲求工無式可擬擬而無法出自<lb/>
杜撰反為大方恥也凡帖莫不祖自淳化閣帖而閣帖<lb/>
亦本秦漢晉唐碑刻故有祖石刻本用便觀覽即如閣<lb/>
帖之外有<lb/>
絳帖<hi>宋潘思旦以淳化帖增入别帖摹於山西絳州計二十卷北紙北墨極有精神帖比淳化高二字</hi>
潭帖<hi>慶厯間僧希白重摹刻於潭州風韻和雅血肉停勻形勢俱圓頗乏峭健之氣</hi>
秘閣續帖<hi>元祐中哲宗除淳化帖外增刻他帖於秘閣為之續帖</hi>
<pb n="KR3j0172_WYG_014-54a"/>
淳化祖石刻<hi>后主命徐鉉以所藏法帖勒石名昇元帖在淳化前故名祖刻</hi>
太清樓帖<hi>大觀年中徽宗以淳化帖考選數帖重刻於太清樓下模自蔡京恣意草率筆偏手縱無</hi>
　<hi>復古意頼刻手精工猶勝他帖</hi>
淳熈秘閣續帖<hi>孝宗刻於石禁兩續帖相去不遠工夫精緻肥而多骨乃失之麄遂少風韻</hi>
戲魚堂帖<hi>元祐間劉次莊以淳化帖除去篆題年月增入釋文摹於臨江官署在翻刻中頗有骨格</hi>
　<hi>淡墨搨尤佳</hi>
星鳯樓帖<hi>趙彦約刻於南康曹士晃重摹於南宋趙刻精善不茍曹刻清而不穠亞於太清樓帖</hi>
寶晉齋帖<hi>紹興年間曹之格刻於無為州學在諸帖中為最下米元章又云羲之七帖有雲烟捲舒</hi>
<pb n="KR3j0172_WYG_014-54b"/>
　<hi>翔動之氣</hi>
百一帖<hi>宋王曼慶刻筆意清遒雅有勝趣刻手不精</hi>
利州帖<hi>宋慶元中劉次莊重刻於益昌其釋文字畫稍大</hi>
黔江帖<hi>宋秦子明刻於長沙載入黔江即僧寶月古帖十卷</hi>
東庫帖<hi>世傳潘氏以石本帖二十卷分為二絳州公庫得其上十卷絳守重刻下十卷以足之靖康兵</hi>
　<hi>火俱失金又重刻天淵矣</hi>
武陵帖<hi>較諸帖中所增最多中有黄庭經他本所無博而不精殊無可取</hi>
賜書堂帖<hi>宋宣綬刻于山陽有古鍾鼎識文絶妙但二王帖俱不精石已不存</hi>
<pb n="KR3j0172_WYG_014-55a"/>
一百十七種蘭亭帖<hi>宋理宗内府所藏裝褫作十册希世之寳也</hi>
甲秀帖<hi>宋盧江李氏刻前有王顔書多諸帖未見後有宋人書亦多今呉中有重模本亦</hi>
　<hi>有可觀</hi>
二王帖<hi>宋許提舉刻于臨江模勒極精</hi>
羣玉堂帖<hi>宋韓侂胄刻所載前代遺跡最多後有宋人書</hi>
蔡州帖<hi>蔡州重摹綘帖上十卷出于臨江潭帖之上</hi>
彭州帖<hi>重刻歴代法帖不甚精采紙類北紙</hi>
鼎帖<hi>石硬而刻手不精故雖博而無古意</hi>
<pb n="KR3j0172_WYG_014-55b"/>
鍾鼎帖<hi>宋薛尚功編次鍾鼎卣彛古銅器銘二十卷刻于九江府庫臨摹極工甚有古意今多聊便抄</hi>
　<hi>録作十卷以市于人</hi>
四聲𨽻韻<hi>書法極工畧似嫵媚傳云石刻于琉球其榻法紙色絶佳</hi>
玉麟堂帖<hi>宋呉琚模刻穠而不精多雜米家筆法</hi>
已上諸帖存者十無一二矣閣帖翻本以泉州為佳宋搨泉<lb/>
帖亦不可得全州今刻何啻天淵哉又如周國所刻東書堂<lb/>
模刻閣帖而増入蘭亭叙文并宋人書尚有雅趣近復翻刻<lb/>
其去周國又遠甚矣他如濯錦堂帖十卷搨法刻手不佳寶<lb/>
<pb n="KR3j0172_WYG_014-56a"/>
賢堂十二卷模刻亦工不快衆議近如呉中潘氏顧氏<lb/>
所刻閣帖較時本為佳呉人又重模刻亂真矣又見南<lb/>
都新刻閣帖書林稱善近復有翻本紛襍始甚先年曾<lb/>
見書客舒伯明輩翻刻閣帖一種極其精善但少自然<lb/>
欲求逼真故耳惜乎止搨數册而毁其刻板將故紙蟬<lb/>
翅搨法假宋閣帖毎册得售百金雖大賞鑒家亦墮術<lb/>
内毁板之意欲人不得指以為新而無跡可比方耳又<lb/>
見一帖不知何刻其編次之法似甚得理以帝王之帖<lb/>
<pb n="KR3j0172_WYG_014-56b"/>
作一帙以宣尼古篆作歷代名臣法書之首以五卷内<lb/>
王坦之王凝之智永諸王列於獻之帖後乃諸帖所未<lb/>
見者古今碑刻傳布海内何啻千萬而格古要論中以<lb/>
兩都十三省碑刻欵列為愽似亦窄矣余向遊燕中時<lb/>
與王麟洲梁浮山諸老夥搨西山并内近碑刻計余所<lb/>
得大小約有二三百種尚云未盡即法華七卷俱有碑<lb/>
刻以此計之天下可勝數哉吾人學書當自上古諸體<lb/>
名家所存碑文兼収並蓄以備展閱求其字體形勢轉<lb/>
<pb n="KR3j0172_WYG_014-57a"/>
側結搆若鳥獸飛走風雲轉移若四時代謝二儀起伏<lb/>
利若刀戈强若弓矢㸃摘如山頽雨驟而纎輕如烟霧<lb/>
遊絲使胷中宏博縱横有象庶學不窘於小成而書可<lb/>
名於當代矣余以書譜所評歴代神品妙品名家碑刻<lb/>
録以備考<lb/>
草書要領<hi>五卷集晉草書為初學法</hi>　草韻<hi>三種各五卷宋元刻呉中重摹</hi>
　　周秦漢碑帖<lb/>
周石鼓文<hi>史籕篆</hi>　　　泰泰山碑<hi>李斯篆</hi>
<pb n="KR3j0172_WYG_014-57b"/>
嶧山碑　　　　　　　朐山碑<lb/>
章帝草書帖　　　　　秦誓詛楚文<lb/>
蔡邕夏承碑　　　　　郭有道碑<lb/>
九疑山碑　　　　　　石經𨽻書<lb/>
邊韶墓碑　　　　　　師宜官八分書<lb/>
仙人唐君碑　　　　　張公廟碑<lb/>
韓明府修孔子廟器碑　劉耀井隂碑<lb/>
堯母祠碑　　　　　　北岳碑<lb/>
<pb n="KR3j0172_WYG_014-58a"/>
郭香察𨽻華山碑　　　張平子墓銘<hi>崔子玉書</hi>
　　魏碑帖<lb/>
鍾元常賀㨗表　　　　太饗碑<lb/>
文皇哀册文　　　　　受禪碑<lb/>
劉文州華岳碑　　　　上尊號碑<lb/>
　　呉碑帖<lb/>
王增恕延陵季子二碑　呉國山碑<lb/>
　　晉碑帖<lb/>
<pb n="KR3j0172_WYG_014-58b"/>
王右軍蘭亭記　　　　筆陣圖<lb/>
黄庭經　　　　　　　金剛經<hi>僧懷仁集右軍行書</hi>
樂毅論　　　　　　　草書心經<lb/>
集王聖教序　　　　　周府君碑<lb/>
北岳醮告文　　　　　東方朔頌<lb/>
洛神賦<hi>較大令書稍大</hi>　集右軍書牡丹詩<lb/>
大草書蘭亭<hi>恐非真蹟</hi>　告墓文<lb/>
集右軍書絳州重修夫子廟堂碑<lb/>
<pb n="KR3j0172_WYG_014-59a"/>
集右軍書攝山寺碑<hi>智永集</hi>裴雄碑<lb/>
興福寺碑集書　　　　　臨鍾繇宣示帖<lb/>
平西將軍墓銘　　　　　集右軍書梁思楚碑<lb/>
楊承源碑<hi>集羲之歐陽詢禇遂良等書</hi>　改高樓碑<lb/>
王渙之陁羅尼經幢　　　羊祐峴山碑<lb/>
集右軍書建福寺三門碑　包府君碑<lb/>
　　宋齊梁陳碑帖<lb/>
宋文帝神道碑　　　　　齊倪桂金庭觀碑<lb/>
<pb n="KR3j0172_WYG_014-59b"/>
齊南陽寺𨽻書碑　　　　梁茅君碑<hi>張澤書</hi>
梁陶𢎞景瘞鶴銘　　　　劉靈正墮淚碑<lb/>
　　魏齊周碑帖<lb/>
裴思順教戒經　　　　　北齊王思誠八分蒙山碑<lb/>
後周大宗伯唐景碑<hi>歐陽詢書</hi>
蕭子雲章草出師頌　　　天柱山銘<lb/>
　　隋碑帖<lb/>
隋薛道衡書爾朱厰碑　　張公謹書龍藏寺碑<lb/>
<pb n="KR3j0172_WYG_014-60a"/>
魏瑗書上方寺舍利塔銘<lb/>
史陵書禹廟碑　　　　　虞世南書隂聖道場碑<lb/>
開皇三年刻蘭亭記<hi>妙絶諸本</hi>
　　唐碑帖<lb/>
唐太宗書魏徴碑　　　　李邕書李思訓碑<lb/>
雲麾將軍碑　　　　　　盧府君碑<lb/>
僧智永真草千文　　　　陁羅尼經<lb/>
𤣥度十八體書　　　　　僧亞栖千文<lb/>
<pb n="KR3j0172_WYG_014-60b"/>
李陽氷篆先侍郎碑　　　張旭草書千文<lb/>
郎官帖　　　　　　　　僧懷素三種草書千文<lb/>
入市詩　　　　　　　　自叙帖<lb/>
聖母帖　　　　　　　　心經<lb/>
藏真律公二帖　　　　　禇河南忠臣像賛<lb/>
虞世南寶曇塔銘　　　　夫子廟堂碑<lb/>
破邪論　　　　　　　　龍藏寺碑<lb/>
禇遂良文皇哀册　　　　臨摹蘭亭　枯樹帖<lb/>
<pb n="KR3j0172_WYG_014-61a"/>
臨聖教序　　　　　　蔡孝子墓表<lb/>
小楷隂符經　　　　　草書隂符經<lb/>
小楷度人經　　　　　紫陽觀碑<lb/>
真草千文　　　　　　虞世南龍馬圖贊<lb/>
李懷琳絶交書　　　　史惟則𨽻書千文<lb/>
于志寜十八學士像賛𨽻書<lb/>
薛稷昇仙太子碑　　　顔真卿元次山碑<lb/>
摩崖碑　　　　　　　中興頌<lb/>
<pb n="KR3j0172_WYG_014-61b"/>
北岳廟碑　　　　　　草書千文<lb/>
戒壇記　李含光碑　　祭伯文　五言詩<hi>圓寂上人</hi>
麻姑仙壇記　　　　　争坐帖稿<lb/>
家廟碑　　　　　　　東方朔畫讃<lb/>
多寶寺碑　　　　　　放生池碑<lb/>
干禄字帖　　　　　　顔母陳夫人墓碑<lb/>
李北海隂符經　　　　娑羅樹碑<lb/>
曹娥碑　　　　　　　秦望山碑<lb/>
<pb n="KR3j0172_WYG_014-62a"/>
臧懷庇碑　　　　　　岳麓寺碑<lb/>
開元寺碑　　　　　　李夢徴篆教興頌<lb/>
歐陽率更化度寺碑　　九成宫醴泉銘<lb/>
皇甫君碑　　　　　　虞恭公碑<lb/>
小楷心經　　　　　　真書千文<lb/>
金蘭帖　鄱陽銘　　　歐陽率更夢奠帖<lb/>
唐太宗屏風帖　　　　韓擇木荐福寺碑<lb/>
唐太宗李勣碑　　　　擇木八分書臧希沈碑<lb/>
<pb n="KR3j0172_WYG_014-62b"/>
唐𤣥宗𨽻書孝經　　　歐陽通道因禪師碑<lb/>
李陽氷篆書千文　　　謙卦爻辭<lb/>
城隍廟碑　　　　　　柳公權𤣥秘塔銘<lb/>
李晟碑　　　　　　　薛平碑<lb/>
武侯祠堂　　　　　　𤣥度八分書崔守成碑<lb/>
唐明皇書金仙公主碑　歐陽詢千文<lb/>
龍興寺四絶碑<hi>李華撰張從申書李陽氷篆法慎師書額</hi>
薛稷周封中岳碑　　　僧行敦書遺教經<lb/>
<pb n="KR3j0172_WYG_014-63a"/>
孫過庭書譜　　　　　王維書夀州紫極宫記<lb/>
牛僧孺𨽻書陀羅尼經<lb/>
柳公綽諸葛廟堂碑　　歐陽通益州碑<lb/>
熊君重修先師廟碑𨽻書<lb/>
索靖出師表　　　　　褚遂良樂毅論<lb/>
白鶴禪師墓靈記𨽻書<lb/>
李北海荆門行　　　　智永草書蘭亭記<lb/>
　　宋碑帖<lb/>
<pb n="KR3j0172_WYG_014-63b"/>
蘇長公書韓文公廟碑<lb/>
醉翁亭記　　　　　　馬劵<lb/>
魚枕冠記　　　　　　王郎帖<lb/>
歸去來辭　　　　　　表忠觀碑<lb/>
洋州園池三十首　　　金剛經<lb/>
楚頌帖　　　　　　　黄涪翁書狄梁公碑<lb/>
此君軒歌　　　　　　書評行書<lb/>
晩遊池塘詩　　　　　大江東去詞<lb/>
<pb n="KR3j0172_WYG_014-64a"/>
食時五觀帖　　　　　米元章章君表<lb/>
穹窿山賦　　　　　　山水歌　龍井記<lb/>
壯懷賦　　　　　　　天馬賦<lb/>
行書千文　　　　　　蔡端明書東園記<lb/>
晝錦堂記　閱古堂記　荔枝譜　嚴陵祠堂記<lb/>
白從矩宣師廟碑　　　冉宗閔宣廟門碑<lb/>
周越草書千文　　　　葛剛正續千文<lb/>
陶榖抄高僧傳　　　　姜䕫續書譜<lb/>
<pb n="KR3j0172_WYG_014-64b"/>
佛印牛頌　　　　　　袁正己摩利支天經<lb/>
朱晦翁富貴有餘樂詩<lb/>
僧夢英篆書字源千文十八體書<lb/>
　　元碑帖<lb/>
鮮于太常進學解　　　行書千文<lb/>
巙子山白石篇　　　　清風嶺詩<lb/>
宋仲溫竹譜　　　　　七姬權厝志<lb/>
趙松雪小楷度人經　　黄庭經<lb/>
<pb n="KR3j0172_WYG_014-65a"/>
樂毅論　　　　　　　七觀帖<lb/>
佑聖觀碑　　　　　　蘭亭十三䟦<lb/>
鄱陽君廟碑　　　　　行書道德經<lb/>
沈山寺碑　　　　　　東岳行宫碑<lb/>
行書千文　　　　　　大字千文<lb/>
𤣥元十子像賛　　　　真草千文<lb/>
小楷千文　　　　　　太𤣥經<lb/>
臨蘭亭帖　　　　　　草書歸去來辭<lb/>
<pb n="KR3j0172_WYG_014-65b"/>
金丹四百字　　　　　春夜宴桃李園記<lb/>
趙仲穆義田記　　　　樂善堂集趙諸帖<lb/>
雪菴頭陀茶榜　　　　呉衍篆隂符經<lb/>
王翼篆四書　　　　　宋克書杜出塞九首<lb/>
宋燧小楷不自棄文　　周伯温四體千文<lb/>
呉志淳千文　　　　　顔輝小楷孝經<lb/>
僧訥草書文　　　　　張即之金剛經<lb/>
已上諸帖槩舉行世者言之余所目及而宋搨今搨各<lb/>
<pb n="KR3j0172_WYG_014-66a"/>
半但玩物流傳銅玉耐久而多書帖易敗而少且寶珠<lb/>
玉者似多寶金石文者更少兼之兵火銷爍人世變遷<lb/>
豈容片紙砥礪塵磨其中幸存一二散落人間好之者<lb/>
力或不足不知者用以覆瓿此又刼㑹業逄不知災害<lb/>
其幾何能得聚古人於一堂與之心談手執接丰采於<lb/>
几案故聚玩鑒家以宋書宋帖為第一最上珍品今人<lb/>
幸得一二當寶過金玉斯為善藏余向曾見開皇蘭亭<lb/>
一搨有周文矩畫蕭翊賺蘭亭圖卷定武肥痩二本并<lb/>
<pb n="KR3j0172_WYG_014-66b"/>
禇河南玉枕蘭亭四帖寶玩終日恍入蘭亭社中飲山<lb/>
隂流觴水一洗半生俗膓頓令心目爽朗<lb/>
　　論帖真偽紙墨辨正<lb/>
高子曰法帖真偽一時入手少不用心著眼即不能辯<lb/>
觀唐蕭誠偽為古帖以示李邕曰此右軍書也邕忻然<lb/>
曰是真物也誠以實告邕再視曰果欠精神耳北海且<lb/>
然况下者乎南紙堅薄極易搨墨北紙鬆厚不甚受墨<lb/>
故北搨如薄雲之過青天以其北用松烟墨色青淺不<lb/>
<pb n="KR3j0172_WYG_014-67a"/>
和油蠟故色淡而文皺非夾紗作蟬翅搨也南搨用烟<lb/>
和蠟為之故色純黑而有浮光今之贋帖多用油蠟搨<lb/>
者間有效法北烟墨搨色似青淺而敲法入石太深字<lb/>
有邊痕用墨深淺不匀濃處若烏雲生雨又有如白虹<lb/>
跨天殊乏雅趣惟取眼生以惑矇瞶古帖受裱數多歷<lb/>
年更遠其墨濃者堅如生漆且有一種不可稱比異香<lb/>
發自紙墨之外若以手揩墨色纎毫無染兼之紙面光<lb/>
采如砑其紙年久質薄觸即脆裂側勒轉摺處竝無沁<lb/>
<pb n="KR3j0172_WYG_014-67b"/>
墨水跡侵染家法今之濃墨搨者以指㣲抹滿指皆黑<lb/>
其古帖紙色面有舊意原人摩弄積久自然陳色故面<lb/>
古而背色長新以古紙堅厚不湮今之贋搨大率以川<lb/>
扇紙竹紙用挂灰爐烟瀝和水染成古色表裏湮透兩<lb/>
面如一若以一角掲試薄者即裂厚者性健不斷如古<lb/>
帖不然薄者掲之堅而不裂以受糊多耳厚者反破碎<lb/>
莫舉以年遠糊重紙脆故也此俱以形似求之若以字<lb/>
法刻手過目翻閱雖宋搨之妍醜即别矧贋搨可愚人<lb/>
<pb n="KR3j0172_WYG_014-68a"/>
哉雖然近有呉中高手贋為舊帖以䜿簾厚如竹紙皆<lb/>
特抄也作夾紗搨法以草烟末香烟傅之火氣逼脆本<lb/>
質用香和糊若古帖嗅味全無一毫新狀入手多不能<lb/>
破其智巧精采反能奪目鑒賞當具神通觀法<lb/>
　　蘭亭邊傍考異<lb/>
永字無畫發筆處㣲轉折　和下口字下横筆稍出<lb/>
嵗字有㸃在山下戈口之右　年字懸筆上凑頂　流<lb/>
字内乙字處就回筆不作㸃　在字左人反剔　是字<lb/>
<pb n="KR3j0172_WYG_014-68b"/>
下疋凢三轉不斷　<hi>闕</hi>字脚斜拂不挑　欣字欠右一<lb/>
筆作章艸發筆狀不是捺　抱字已開口　亦大矣亦<lb/>
字是四㸃　興感字戈邊是直作一筆不是一㸃　未<lb/>
嘗字反挑脚處有一闕　殊字挑脚帶横趣字波畧少<lb/>
捲向上<lb/>
　　右舉此以觀蘭亭恐亦不大失眼<lb/>
五字損本者乃湍流帶右天五字損傷也<lb/>
宋景定咸淳間賈似道命客參較諸本異同擇其字之<lb/>
<pb n="KR3j0172_WYG_014-69a"/>
尤精者輯成一帖用良工王用和刻之經年始成此本<lb/>
後有悅生堂印甚可寶也<lb/>
　　論古玉器<lb/>
高子曰玉以甘黄為上羊脂次之以黄為中色且不易<lb/>
得以白為偏色時亦有之故耳今人賤黄而貴白以見<lb/>
少也然甘黄如蒸栗色佳焦黄為下甘青色如新柳近<lb/>
亦無之余見甘黄玉馬長四寸神氣如生甘青羊頭鈎<lb/>
螭玦素璏等物色嬌可愛余得一舊物殘缺者製為五<lb/>
<pb n="KR3j0172_WYG_014-69b"/>
岳巾圏蟾紐二物甚佳碧玉色如菠菜深緑為佳有細<lb/>
墨酒㸃有淡白間雜者次之墨玉如漆者佳西蜀有石<lb/>
類之紅玉色如雞冠者可貴三玉世不多見都中亦寶<lb/>
重之緑玉類碧色少深翠中有飵糝者佳外此七種皆<lb/>
不足取矣上古用玉珍重似不敢䙝故製圭以封諸侯<lb/>
製璧以祀天帝製黄琮以祀地祇製璋如半圭用赤以<lb/>
禮南方製琥如虎以禮西方製璜如半璧用𤣥以禮北<lb/>
方若璁珩雙璜衡牙珮之餙也琫珌鹿盧劔之餙也若<lb/>
<pb n="KR3j0172_WYG_014-70a"/>
指南人蚩托軸輅餙諸具弁星蚩牛環螳蜋鈎轆轤環<lb/>
螭璏蟠璃環商頭鈎雙螭鈎玉套管璩環帶鈎拱璧皆<lb/>
王侯輿服之餙也珫珥雜珮步揺笄珈玉瑱玉琀瓊華<lb/>
璪玉皆后宫夫人之餙也又如以玉作六瑞寶璽岡卯<lb/>
明璫玉魚玉椀巵匜帶圍弁<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>玉辟邪圖書等物何重<lb/>
如之後此失古用玉意矣自唐宋以下所製不一如管<lb/>
笛鳯釵乳絡龜魚帳墜哇哇樹石爐頂㡌頂提㩦袋挂<lb/>
壓口方圓細花帶板燈板人物神像爐瓶鈎鈕文具器<lb/>
<pb n="KR3j0172_WYG_014-70b"/>
皿杖頭杯盂扇墜梳背玉冠簮珥縧環刀把猿馬牛羊<lb/>
犬猫花朶種種玩物碾法如刻細入絲髮無隙敗矩工<lb/>
緻極矣盡矣宋工製玉發古之巧形後之拙無奈宋人<lb/>
焉不特製巧其取用材料亦多心思不及若余見一尺<lb/>
高張仙其玉綹處布為衣摺如畫又一六寸高𤣥帝像<lb/>
取黑處一片為髮且自額起面與身衣純白無一㸃雜<lb/>
染又一子母猫長九寸白玉為母身負六子有黄黑為<lb/>
玳瑁者有純黑者有黑白雜者有黄者因玉玷汚取為<lb/>
<pb n="KR3j0172_WYG_014-71a"/>
形體扳附眠抱諸態妙用種種佳絶又一墨玉大玦全<lb/>
身地子靈芝俱黑而雙螭騰雲捲方皆白玉身尾初非<lb/>
勉强鈕揑又若瑪瑙蜩蟬黑首黄胷雙翅渾白明亮又<lb/>
一彌勒以紅黄纒絲取為袈裟以黑處為袋面肚手足<lb/>
純白種種巧用余見大小數百件皆然近世工匠何能<lb/>
比方然漢人琢磨妙在雙鈎碾法宛轉流動細入秋毫<lb/>
更無踈宻不匀交接斷續儼若遊絲白描曾無殢跡若<lb/>
余見漢人巾圏細碾星斗頂撞圓活又見螭虎雲霞層<lb/>
<pb n="KR3j0172_WYG_014-71b"/>
壘穿挽圏子皆實碾雙鈎若堆起飛動但玉色土蝕迨<lb/>
盡綴線二孔以銹其一此豈後人可擬要知巾圏非唐<lb/>
人始也又若岡卯有方者六稜者其鈎字之細其大小<lb/>
圖書碾法之工宋人亦自甘心其製人物螭玦鈎環并<lb/>
殉葬等物古雅不煩無意肖形而物趣自具尚存三代<lb/>
遺風若宋人則克意模擬求物像形徒勝漢人之簡不<lb/>
工漢人之難所以雙鈎細碾書法卧蠶則逈别矣漢宋<lb/>
之物入眼可識至若古玉存遺傳世者少出土者多土<lb/>
<pb n="KR3j0172_WYG_014-72a"/>
銹尸侵似難偽造古之玉物上有血侵色紅如血有黑<lb/>
銹如漆做法典雅摩弄圓滑謂之尸古如玉物上蔽黄<lb/>
土籠罩浮翳堅不可破謂之土古余見一玉玦半褁青<lb/>
緑此必墓中與銅器相雜沾染銅色乃耳亦竒物也余<lb/>
有定窑二瓶周身亦青緑似同此故近日呉中工巧模<lb/>
擬漢宋螭玦鈎環用蒼黄雜色邊皮䓤玉或帶淡墨色<lb/>
玉如式琢成偽亂古製毎得高值孰知今人所不能者<lb/>
雙鈎之法形似稍可偽真鈎碾何法擬古識者過目自<lb/>
<pb n="KR3j0172_WYG_014-72b"/>
别奚以偽為今時玉材較古似多西域近出大瑰劈爿<lb/>
玉料謂之山材從山石中槌擊取用原非于闐崑岡西<lb/>
流砂水中天生玉子色白質乾内多綹裂俗名江魚綹<lb/>
也恐此類不若水材為寶有種水石美者白能勝玉内有飰<lb/>
糝㸃子可以亂真又如寶定石茅山石階州石巴璞嘉璞<lb/>
宣化璞忠州石萊州石阿不公石梳妝樓肖子石俱能<lb/>
混玉但少温潤水色當細别之又如古之異玉器具如<lb/>
寒玉魚温玉棋子紫玉笛紫玉九雛釵五色玉環玉膏<lb/>
<pb n="KR3j0172_WYG_014-73a"/>
滅㿀玉火玉玉甕紫玉函此皆天地間秘寶今入何處<lb/>
多在内帑否歸仙府令後世徒知有此名耳奇哉<lb/>
　　論剔紅倭漆雕刻鑲嵌器皿<lb/>
高子曰宋人雕紅漆器如宫中用盒多以金銀為胎以<lb/>
朱漆厚堆至數十層始刻人物樓臺花草等像刀法之<lb/>
工雕鏤之巧儼若畫圖有錫胎者有䗶地者紅花黄地<lb/>
二色炫觀有用五色漆胎刻法深淺隨粧露色如紅花<lb/>
緑葉黄心黑石之類奪目可觀傳世甚少又等以朱為<lb/>
<pb n="KR3j0172_WYG_014-73b"/>
地刻錦以黑為面刻花錦地壓花紅黑可愛然多合製<lb/>
而盤匣次之合有蒸餅式河西式蔗叚式三撞式兩撞<lb/>
式梅花式鵞子式大則盈尺小則寸許兩面俱花盤有<lb/>
圓者有方者腰様者有四入角者有縧環様者有四角<lb/>
牡丹瓣者匣有長方四方二撞三撞四式元時有張成<lb/>
楊茂二家技擅一時但用朱不厚漆多敲裂若我朝<lb/>
永樂年菓園厰製漆朱三十六遍為足時用錫胎木胎<lb/>
雕以細錦者多然底用黑漆針刻大明永樂年製欵文<lb/>
<pb n="KR3j0172_WYG_014-74a"/>
似過宋元宣德時製同永樂而紅則鮮妍過之器底亦<lb/>
光黑漆刀刻大明宣德年製六字以金屑填之其盤盒<lb/>
大小製同宋元然多丫髻瓶茶槖勸杯茶<hi>闕</hi>穿心合拄<lb/>
杖扇柄研匣等物民間亦有造者用黑居多工緻精美<lb/>
但几架盤盒春撞各物有之若四五寸香盒以至寸許<lb/>
者絶少雲南以此為業奈用刀不善藏鋒又不磨熟稜<lb/>
角雕法雖細用漆不堅舊者尚有可取今則不足觀矣<lb/>
有偽造者礬朱堆起雕鏤以朱漆盖覆二次用愚𨽻家<lb/>
<pb n="KR3j0172_WYG_014-74b"/>
不可不辨穆宗時新安黄平沙造剔紅竒巧精雅花果<lb/>
人物之妙刀法圓滑清朗奈何庸匠網利效法頗多悉<lb/>
皆低下不堪入眼較之往日一合三千丈價今亦無矣<lb/>
何能得佳金陵之製亦然國初有楊塤描漆汪家彩漆<lb/>
技亦稱善余家藏有一二物件真勝他器漆描用粉數<lb/>
年必黑而楊畫和靖觀梅圖屏以斷紋而梅花㸃㸃如<lb/>
雪其用色之妙可知宣德有填漆器皿以五彩稠漆堆<lb/>
成花色磨平如畫似更難製至敗如新今亦甚少有漂<lb/>
<pb n="KR3j0172_WYG_014-75a"/>
霞砂金甸嵌堆漆等製亦以新安方信川製為佳如效<lb/>
砂金倭盒胎輕漆滑與倭無二今多偽矣漆器惟倭為<lb/>
最而胎胚式製亦佳如圓盒以三子小合嵌内至有五<lb/>
子盒七子九子盒而外圓寸半許五子盒肖蓮子殻盖<lb/>
口描金毫忽不茍小盒等重三分此何法製方匣有四<lb/>
子匣六子九子匣箱有衣箱文具替箱花簪匣有金邊<lb/>
紅漆三替撞盒有洒金文臺書匣塗金粧彩屏風描金<lb/>
粉匣筆匣貼金扇匣洒金木銚角盥桶子罩盒有罩盖箱<lb/>
<pb n="KR3j0172_WYG_014-75b"/>
罩盖大小方匣有書厨之製妙絶人間上一平板兩傍<lb/>
稍起用以閣卷下此空格盛書傍板鏤作縧環洞門兩<lb/>
面鏒金銅滚陽線中格左作四面板圍小厨用門啟閉<lb/>
鏒金銅鉸極其工巧右傍置倭龕神像下格右方又作<lb/>
小厨同上䂓製較短其半左方餘空再下四面虎牙如<lb/>
意勾脚其圓轉處悉以鏒金銅鑲陽線鈐制兩面圓混<lb/>
如一曾無安接頭緒此亦僅有金銀片嵌光頂圓盒蔗<lb/>
叚盒結盒腰子盒腰子研匣有秘閣有一枝瓶有酒注<lb/>
<pb n="KR3j0172_WYG_014-76a"/>
鏒金銅鑲口嘴有折酒盂上如大盞漏空坐嵌一槖以<lb/>
槖盖大碗碗外泥金花彩用之折酒可免濺潰有大小<lb/>
碟椀紅如渥丹有描采嵌金銀片子酒盤有都丞盤内<lb/>
有倭石研水注刀錐拂塵等件有鉛鑲口盖匾小方匣<lb/>
有筆筒有茶槖有漆龕觀音准提馬哈喇等佛有小圓<lb/>
香撞三層四層者有挂弔腰子香撞五格三格者有八<lb/>
角茶盤有茶杯有尖底勸杯有銅罩被燻有鏡匣有金<lb/>
銀甸嵌山水禽鳥倭几長可二尺濶尺二寸餘高三寸<lb/>
<pb n="KR3j0172_WYG_014-76b"/>
者有高二尺香几面以金銀蜔嵌昭君圖精甚種種器<lb/>
具據所見者言之不能悉數而倭人之製漆器工巧至<lb/>
精極矣又如雕刻寶嵌紫檀等器其費心思工本亦為<lb/>
一代之絶但可取玩一時恐久則膠漆力脱或匣有潤<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>伸縮似不可傳寜取雕刻傳摩可久况今之鑲嵌在<lb/>
在皆是也與周初製何天淵隔也價亦低下然雕刻之<lb/>
神若宋人王劉九者鐫刻青田石楚石等類夀星洞賓<lb/>
觀音彌勒神像豈特肖生相對色笑儼欲談吐豈後人<lb/>
<pb n="KR3j0172_WYG_014-77a"/>
可能彷彿又如甸殻鐫刻觀音普陀坐像山水樹石視若<lb/>
遊絲白描目不能以逐髮數以即觀音身披法服有六<lb/>
種錦片無論螺殻深窪即平地物件亦難措手又若刻<lb/>
劃諸天羅漢經面牙板并翻經牙籖種種精細工奪天<lb/>
巧後有効者罕能得其妙處又若明朝宣德年間夏<lb/>
白眼所刻諸物若鳥欖核上雕有十六哇哇狀米半粒<lb/>
眉目喜怒悉具又如荷花九鸞飛走作態成於方寸小<lb/>
核可稱一代奇絶傳之久遠人皆寶藏堪為往世一物<lb/>
<pb n="KR3j0172_WYG_014-77b"/>
去鑲嵌何如嗣後有鮑天成朱小松王百户朱滸崖袁<lb/>
友竹朱龍川方古林輩皆能雕琢犀象香料紫檀圖匣<lb/>
香盒扇墜簮鈕之類種種竒巧逈邁前人若方之取材<lb/>
工巧别有精思如方所製癭瓢竹拂如意几杖其就物<lb/>
製作妙用入神亦稱明朝妙技近之倣傚倭器若呉<lb/>
中蔣回回者製度造法極善模擬用鉛鈐口金銀花片<lb/>
蜔嵌樹石泥金描彩種種克肖人亦稱佳但造胎用布<lb/>
少厚入手不輕比倭似逺閩中牙刻人物工緻纎巧奈<lb/>
<pb n="KR3j0172_WYG_014-78a"/>
無置放處不入清賞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0172_WYG_014-78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　遵生八牋卷十四<lb/>
</p>
<p>
</p>
  </div>
</body>
</text>
</TEI>
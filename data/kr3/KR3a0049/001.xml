<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>知言卷一</head>
    <p>
<pb n="KR3a0049_WYG_001-1a"/>
欽定四庫全書<lb/>
　知言卷一　　　　　　　　宋　胡宏　撰<lb/>
天命之謂性性天下之大本也堯舜禹湯文王仲尼六<lb/>
君子先後相詔必曰心而不曰性何也曰心也者知天<lb/>
地宰萬物以成性者也六君子盡心者也故能立天下<lb/>
之大本人至於今賴焉不然異端竝作物從其類而𤓰<lb/>
分孰能一之<lb/>
靜觀萬物之理得吾心之悅也易動處萬物之分得吾<lb/>
<pb n="KR3a0049_WYG_001-1b"/>
心之樂也難是故智仁合一然後君子之學成<lb/>
觀日月之盈虚知隂陽之消息觀隂陽之消息知聖人<lb/>
之進退<lb/>
財出於九賦兵起於鄉遂士選於庠塾政令行乎世臣<lb/>
然後政行乎百姓而仁覆天下矣<lb/>
生刑輕則易犯是教民以無恥也死刑重則難悔是絶<lb/>
民自新之路也死刑生刑輕重不相懸然後民知所避<lb/>
而風化可興矣<lb/>
<pb n="KR3a0049_WYG_001-2a"/>
自三代之道不行君臣之義不明君誘其臣以富貴臣<lb/>
干其君以文行夫君臣相與之際萬化之原也既汨於<lb/>
利矣末流其可禁乎此三代之治所以不復也<lb/>
堯舜禹湯文王仲尼之道天地中和之至非有取而後<lb/>
為之者也是以周乎萬物通乎無窮日用而不可離也<lb/>
釋氏乃為厭死生苦病老然後有取於心以自利耳本<lb/>
既如是求欲無弊其可得乎<lb/>
爵位儀章德之飾也有德則為等威君子之所欲無德<lb/>
<pb n="KR3a0049_WYG_001-2b"/>
則器物而已矣君子賤焉<lb/>
隂陽之升降邪正之内外一也是故仁者雖切切於世<lb/>
而亦不求道之必行也<lb/>
寒暑之始終天地之始終也<lb/>
拘於耳目聞見者衆人也無典彞法度者釋氏也安得<lb/>
其心該徧流通與論性命之理而返之正哉<lb/>
一裘裳也于冬之時舉之以為輕逮夏或舉之則不勝<lb/>
其重一絺綌也于夏之時舉之以為重逮冬或舉之則<lb/>
<pb n="KR3a0049_WYG_001-3a"/>
不勝其輕夫衣非隨時有異輕重也情狃於寒暑而亂<lb/>
其心非輕重之正也世有縁情立義自以為由正大之<lb/>
德而不之覺者亦若是而已矣孰能不狃於情以正其<lb/>
心定天下之公乎<lb/>
見善有不明則守之不固或懾於威嚴而失之或沒於<lb/>
情恩而失之或亂於精㣲而失之或汨於末流而失之<lb/>
偉哉孟氏之子生世之大弊承道之至衰藴經綸之大<lb/>
業進退辭受執極而不變用極而不亂屹然獨立於横<lb/>
<pb n="KR3a0049_WYG_001-3b"/>
流使天下後世曉然知强大威力之不可用士所以立<lb/>
身大夫所以立家諸侯所以立國天王所以保天下必<lb/>
本諸仁義也偉哉孟氏之子<lb/>
義者權之行也仁其審權者乎<lb/>
道充乎身塞乎天地而拘於軀者不見其大存乎飲食<lb/>
男女之事而溺於流者不知其精諸子百家億之以意<lb/>
飾之以辯傳聞襲見䝉心之官命之理性之道置之茫<lb/>
昧則已矣悲夫此邪說暴行所以盛行而不為其所惑<lb/>
<pb n="KR3a0049_WYG_001-4a"/>
者鮮也然則奈何曰在修吾身<lb/>
時之古今道之古今也<lb/>
道者體用之總名仁其體義其用合體與用斯為道矣<lb/>
大道廢焉有仁義老聃氏非知道者也<lb/>
義有定體仁無定用<lb/>
道無不可行之時時無不可成之事時無窮事萬變唯<lb/>
仁者為能處之不失其道而有成功權數智術用而或<lb/>
中則成不中則敗其成敗係人之能否而權度縱釋不<lb/>
<pb n="KR3a0049_WYG_001-4b"/>
在我者也豈不殆哉<lb/>
天命不已故人生無窮具耳目鼻口手足而成身合父<lb/>
子君臣夫婦長㓜朋友而成世非有假於外而强成之<lb/>
也是性然矣聖人明於大倫理於萬物暢於四肢達於<lb/>
天地一以貫之性外無物物外無性是故成已成物無<lb/>
可無不可焉釋氏絶物遯世棲身沖漠窺見天機有不<lb/>
器於物者遂以此自大謂萬物皆我心物不覺悟而我<lb/>
覺悟謂我獨髙於萬物於是顛倒作用莫知所止反為<lb/>
<pb n="KR3a0049_WYG_001-5a"/>
有適有莫不得道義之全名為識心見性洞然四達而<lb/>
實不能一貫展轉滛遁莫可致詰世之君子信其幻語<lb/>
而惑之孰若即吾身世而察之乎<lb/>
先道而後言故無不信之言先義而後行故無不果之<lb/>
行<lb/>
隂陽成象而天道著矣剛柔成質而地道著矣仁義成<lb/>
德而人道著矣<lb/>
萬物生於天萬事宰於心性天命也命人心也而氣經<lb/>
<pb n="KR3a0049_WYG_001-5b"/>
緯乎其間萬變著見而不可掩莫或使之非鬼神而何<lb/>
天理人欲同體而異用同行而異情進修君子宜深别<lb/>
焉<lb/>
法制者道德之顯爾道德者法制之隱爾天地之心生<lb/>
生不窮者也必有春秋冬夏之莭風雨霜露之變然後<lb/>
生物之功遂有道德結於民心而無法制者為無用無<lb/>
用者亡<hi>劉虞之類</hi>有法制縶於民身而無道德者為無體無<lb/>
體者滅<hi>暴秦之類</hi>是故法立制定茍非其人亦不可行也<lb/>
<pb n="KR3a0049_WYG_001-6a"/>
學進則所能日益德進則所能日損不已而天則所能<lb/>
亡矣<lb/>
事成則極極則變物盈則傾傾則革聖人裁成其道輔<lb/>
相其宜百姓於變而不知此堯舜之所以為聖也<lb/>
造車於室而可以通天下之險易鑄鑑於冶而可以定<lb/>
天下之妍醜蓋得其道而握其要也治天下者何獨不<lb/>
觀乎此反而求諸身乎是故一正君心而天下定矣<lb/>
一隂一陽之謂道有一則有三自三而無窮矣老氏謂<lb/>
<pb n="KR3a0049_WYG_001-6b"/>
一生二二生三非知太極之藴者也<lb/>
小道任術先其得後其義智已而愚民者也聖人由道<lb/>
而行其施也博其報也厚其散也廣其聚也多貪慾不<lb/>
生而天下通焉<lb/>
夫婦之道人醜之者以滛欲為事也聖人安之者以保<lb/>
合為義也接而知有禮焉交而知有道焉惟敬者為能<lb/>
守而不失也語曰樂而不滛則得性命之正矣謂之滛<lb/>
欲者非陋庸人而何<lb/>
<pb n="KR3a0049_WYG_001-7a"/>
變異見於天者理極而通數窮而更勢盡而反氣滋而<lb/>
息興者將廢成者將敗人君者天命之主所宜盡心也德<lb/>
動於氣吉者成凶者敗大者興小者廢天豈有心於彼此<lb/>
哉謂之譴告者人君覩是宜以自省也若以天命為可恃<lb/>
遇灾不懼肆滛心而出暴政未有不亡者也<lb/>
釋氏定其心而不理於事故聽其言如該通徵其行則顛<lb/>
沛儒者理於事而心有止故内不失成己外不失成物可<lb/>
以贊化育而與天地參也<lb/>
<pb n="KR3a0049_WYG_001-7b"/>
誠者命之道乎中者性之道乎仁者心之道乎唯仁者<lb/>
為能盡性至命<lb/>
自反則裕責人則蔽君子不臨事而恕己然後有自反<lb/>
之功自反者修身之本也本得則用無不利<lb/>
有毁人敗物之心者小人也操譽人成物之心者義士<lb/>
也油然平物各當其分而無為者君子也<lb/>
知人之道驗之於事而觀其詞氣從人反躬者鮮不為<lb/>
君子任己蓋非者鮮不為小人<lb/>
<pb n="KR3a0049_WYG_001-8a"/>
釋氏直曰吾見是性故自處以靜而萬物之動不能裁<lb/>
也自處以定而萬物之紛不能止也是亦天地一物之<lb/>
用耳自道參天地明並日月功用配鬼神者觀之則釋<lb/>
氏小之為丈夫矣其言夸大豈不猶坎井之蛙歟<lb/>
仁者天地之心也心不盡用君子而不仁者有矣<lb/>
萬物備而為人一物有未體非仁也萬民合而為君有<lb/>
一民不歸吾仁非王也<lb/>
天命為性人性為心不行己之欲不用己之智而循天<lb/>
<pb n="KR3a0049_WYG_001-8b"/>
之理所以求盡其心也<lb/>
修身以寡欲為要行己以恭儉為先自天子至於庻人<lb/>
一也<lb/>
道不能無物而自道物不能無道而自物道之有物猶<lb/>
風之有動水之有流也夫孰能間之故離物求道者妄<lb/>
而已矣<lb/>
釋氏之學必欲出死生者蓋以身為己私也天道有消<lb/>
息故人理有始終不私其身以公於天下四大和合無<lb/>
<pb n="KR3a0049_WYG_001-9a"/>
非至理六塵縁影無非妙用何事非真何物非我生生<lb/>
不窮無斷無滅此道之固然又豈人之所能為哉夫欲<lb/>
以人為者吾知其為邪矣<lb/>
道非仁不立孝者仁之基也仁者道之生也義者仁之<lb/>
質也<lb/>
未能無欲欲不行焉之謂大勇未能無惑惑不茍解之<lb/>
謂大智物不茍應務盡其心之謂大仁<lb/>
人而不仁則道義息<lb/>
<pb n="KR3a0049_WYG_001-9b"/>
强暴感仁義而服者有矣未聞以强暴服强暴而能有<lb/>
終者也<lb/>
孝莫大於寧親寧親莫大於存神神存天地之間順其<lb/>
命勿滅絶之而已矣死生者身之常也存亡者國之常<lb/>
也興廢者天下之常也絶滅者非常之變也聖人制四<lb/>
海之命法天而不私己盡制而不曲防分天下之地以<lb/>
為萬國而與英才共焉誠知興廢之無常不可以私守<lb/>
之也故農夫受田百畝諸侯百里天子千里農夫食其<lb/>
<pb n="KR3a0049_WYG_001-10a"/>
力諸侯報其功天子享其德此天下之分然非後世擅<lb/>
天下者以大制小以强制弱之謀也誠盡制而已矣是<lb/>
以虞夏商周傳祀長久皆千餘嵗論興廢則均有焉語<lb/>
絶滅則至暴秦郡縣天下然後及也自秦滅先王之制<lb/>
海内蕩然無有根本之固有今世王天下而繼世無置<lb/>
錐之地者有今年貴為天子而明年欲為匹夫不可得<lb/>
者天王尚然况其下者乎是以等威不立禮義難行俗<lb/>
化衰薄雖當興廢之常而受絶滅之禍也其為不孝孰<lb/>
<pb n="KR3a0049_WYG_001-10b"/>
大焉悲夫秦漢魏晉隋唐之君真可謂居絶滅之中而<lb/>
不自知者也是故大易垂訓必建萬國而親諸侯春秋<lb/>
立法興滅國而繼絶世<lb/>
物之生死理也理者萬物之貞也生聚而可見則為有<lb/>
死散而不可見則為無夫可以有無見者物之形也物<lb/>
之理則未嘗有無也老氏乃以有無為生物之本陋哉<lb/>
天得地而後有萬物夫得婦而後有男女君得臣而後<lb/>
有萬化此亦道之所以為至也<lb/>
<pb n="KR3a0049_WYG_001-11a"/>
井法行然後愚智可擇學無濫士野無濫農人才各得<lb/>
其所而游手鮮矣君臨卿卿臨大夫大夫臨士士臨農<lb/>
與工商所受有分制多寡均而無貧苦者矣人皆受地<lb/>
世世守之無交易之侵謀也無交易之侵謀則無爭奪<lb/>
之訟獄無爭奪之訟獄則刑罰省而民安刑罰省而民<lb/>
安則禮樂修而和氣應矣<lb/>
守身以仁以守身之道正其君者大臣也漢唐之盛忠<lb/>
臣烈士攻其君之過禁其君之欲糾其政之繆彈其人<lb/>
<pb n="KR3a0049_WYG_001-11b"/>
之佞而已求其大正君心引之志於仁者則吾未之見<lb/>
也惟董生其庶幾乎<lb/>
道可述不可作述之者天也作之者人也三王述之五<lb/>
伯作之其功德可考矣<lb/>
深於道者富用物而不盈衛公子荆善居室孔子何取<lb/>
焉以其心不嬰於物可以為法也夫人生於世用物以<lb/>
成其生耳其久能幾何而世人馳騖不反也<lb/>
維天之命於穆不已聖人知天命存於身者淵源無窮<lb/>
<pb n="KR3a0049_WYG_001-12a"/>
故施於民者溥博無盡而事功不同也知之則於一事<lb/>
功可以盡聖人之藴不知則一事功而已矣不足以言<lb/>
聖人也莊周乃曰聖人道之真以治身其緒餘土苴以<lb/>
治天下國家豈其然乎<lb/>
善為天下者務寢兵兵刑之大者耳雖漢唐盛主禮樂<lb/>
廢缺法令專行是兵常興而未嘗息也紀綱如是而欲<lb/>
有三代之文章其可得乎<lb/>
有情無情體同而用分人以其耳目所學習而不能超<lb/>
<pb n="KR3a0049_WYG_001-12b"/>
乎聞見之表故昭體用以示之則惑矣惑則茫然無所<lb/>
底止而為釋氏所引以心為宗心生萬法萬法皆心自<lb/>
滅天命固為已私小惑雖解大礙方張不窮理之過也<lb/>
彼其夸大言詞顛倒運用自謂至極矣然以聖人視之<lb/>
可謂欲仁而未至有智而未及者也夫生於戎夷亦間<lb/>
世之英也學之不正遂為異端小道惜哉<lb/>
聖人尚賢使民知勸教不能使民不爭明善惡之歸如<lb/>
日月之照白黑然民猶有惑於欲而陷於惡故孔子觀<lb/>
<pb n="KR3a0049_WYG_001-13a"/>
上世之化喟然而歎曰甚哉知之難也雖堯舜之民比<lb/>
屋可封能使之由而己亦不能使知之也夫人目於五色<lb/>
耳於五聲口於五味其性固然非外來也聖人因其性<lb/>
而道之由於至善故民之化之也易老子曰不見可欲使<lb/>
心不亂夫可欲者天下之公欲也而可蔽之使不見乎<lb/>
天地之生生萬物聖人之生生萬民固其理也老聃用<lb/>
其道計其成而以不爭行之是舞智尚術求怙天下之<lb/>
權以自私也其去天事逺矣<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3a0049_WYG_000-1a"/>
欽定四庫全書　　　　　子部一<lb/>
　提要<lb/>
　　知言六卷附録一卷　　儒家類<lb/>
　　　　<hi>臣</hi>等謹案知言六卷附録一卷宋胡宏撰宏<lb/>
　　　　有皇王大紀巳著録是編乃其論學之語隨<lb/>
　　　　筆劄記屢經改訂而後成吕祖謙嘗以為勝<lb/>
　　　　於正䝉然宏之學本其父安國安國之學雖<lb/>
　　　　出於楊時而又兼出於東林常總總嘗謂本<lb/>
<pb n="KR3a0049_WYG_000-1b"/>
　　　　然之性不與惡對言安國沿習其説遂以本<lb/>
　　　　然者與善惡相對者分成兩性宏作此書亦<lb/>
　　　　仍守其家𫝊其所謂性無善惡心以成性天<lb/>
　　　　理人欲同體異用同行異情指名其體曰性<lb/>
　　　　指名其用曰心性不能不動動則心矣云云<lb/>
　　　　朱子力詆其非至作知言疑義與吕祖謙及<lb/>
　　　　宏門人張栻互相論辨即栻亦不敢盡以其<lb/>
　　　　師説為然其論治道以井田封建為必不可<lb/>
<pb n="KR3a0049_WYG_000-2a"/>
　　　　廢亦泥古而流於迂謬然其他實多明白正<lb/>
　　　　大足以闡正學而闢異端朱子亦嘗稱其思<lb/>
　　　　索精到處殊不可及固未可以一二瑕疵盡<lb/>
　　　　廢其書也自元以來其書不甚行於世明程<lb/>
　　　　敏政始得舊本於呉中後坊賈遂有刋板然<lb/>
　　　　明人𫝊刻古書好意為竄亂此本亦為妄人<lb/>
　　　　强立篇名顛倒次序字句舛謬全失其真惟<lb/>
　　　　永樂大典所載尚屬宋槧原本首尾完偹條<lb/>
<pb n="KR3a0049_WYG_000-2b"/>
　　　　理釐然謹据其章目詳加刋正以復其舊其<lb/>
　　　　朱子語類各條亦仍依原本别為附録一卷<lb/>
　　　　繫之於末以備考證焉乾隆四十六年九月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0049_WYG_000-3a"/>
原序<lb/>
知言五峯先生之所著也先生諱宏字仁仲文定公之<lb/>
季子也自㓜志於大道嘗見楊中立先生於京師又從<lb/>
侯師聖先生於荆門而卒傳文定公之學優㳺南山之<lb/>
下餘二十年玩心神明不舎晝夜力行所知親切至到<lb/>
析太極精㣲之藴窮皇王制作之端綜事物於一原貫<lb/>
古今於一息指人欲之偏以見天理之全即形而下者<lb/>
而發無聲無臭之妙使學者驗端倪之不逺而造髙深<lb/>
<pb n="KR3a0049_WYG_000-3b"/>
之無極體用該備可舉而行晩歲嘗被召㫖不幸寢疾<lb/>
不克造朝而卒是書乃其平日之所著其言約其義精<lb/>
誠道學之樞要制治之蓍龜也然先生之意每自以為<lb/>
未足逮其疾革猶時有所更定蓋未及脱藁而己啟手<lb/>
足矣或問於栻曰論語一書未甞指言性而子思中庸<lb/>
獨於其首章一言之至於孟子始道性善然其為説則<lb/>
已簡矣今先生是書於論性特詳焉無乃與聖賢之意<lb/>
異乎栻應之曰無以異也夫子雖未嘗指言性而子貢<lb/>
<pb n="KR3a0049_WYG_000-4a"/>
蓋嘗識之曰夫子之文章可得而聞也夫子之言性與<lb/>
天道不可得而聞也是豈真不可得而聞哉蓋夫子之<lb/>
文章無非性與天道之流行也至孟子之時如楊朱墨<lb/>
翟告子之徒異説並興孟子懼學者之惑而莫知所止<lb/>
也於是指示大本而極言之蓋有不得已焉耳矣又况<lb/>
今之異端直自以為識心見性其譸張雄誕又非當時<lb/>
之比故髙明之士往往樂聞而喜趨之一溺其間則喪<lb/>
其本心萬事隳弛毫釐之差霄壤之謬其禍蓋有不可<lb/>
<pb n="KR3a0049_WYG_000-4b"/>
勝言者先生於此又烏得而忘言哉故其言有曰誠成<lb/>
天下之性性立天下之有情效天下之動而必繼之曰<lb/>
心妙性情之德又曰誠者命之道乎中者性之道乎仁<lb/>
者心之道乎而必繼之曰惟仁者為能盡性至命夫學<lb/>
者誠能因其言而精察於視聽言動之間卓然知夫心<lb/>
之所以為妙則性命之理蓋可黙識而先生之意所以<lb/>
不異於古人者亦可得而言矣若乃不得其意而徒誦<lb/>
其言不知求仁而坐談性命則幾何其不流於異端之<lb/>
<pb n="KR3a0049_WYG_000-5a"/>
歸乎栻頃獲登門道義之誨浹洽於中自惟不敏有負<lb/>
夙知輙序遺書貽於同志不韙之罪所不得而辭焉乾<lb/>
道四年三月丙寅門人張栻序<lb/>
</p>
<p>
</p>
  </div>
</body>
</text>
</TEI>
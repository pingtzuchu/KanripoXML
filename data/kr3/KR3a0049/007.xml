<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>知言附錄</head> <lb/>
    <p>
<pb n="KR3a0049_WYG_007-1a"/>
欽定四庫全書<lb/>
　知言附錄<lb/>
東萊云知言勝似正蒙先生曰盖後出者巧也<lb/>
做出那事便是這裏有那理凢天地生出那物便都是<lb/>
那裏有那理五峰謂性立天下之有説得好情效天下<lb/>
之動效如效死效力之效是自力形出也<lb/>
五峯説心妙性情之徳不是他曽去研窮深體如何直<lb/>
見得恁地<lb/>
<pb n="KR3a0049_WYG_007-1b"/>
仲思問五峯中誠仁如何曰中者性之道言未發也誠<lb/>
者命之道言實理也仁者心之道言發動之端也又疑<lb/>
道字可改為徳字荅曰亦可徳字較𦂳然他是特地下<lb/>
此寛字伊川答與叔書中亦云中者性之徳近之伯恭<lb/>
云知言勝正䝉似此等處誠然但不能純如此處爾又<lb/>
疑中誠仁一而已何必别言曰理固未嘗不同但他聖<lb/>
賢説那一箇物事時且随處説他那一箇意思自是他<lb/>
一箇字中便有箇正意義如此不可混説聖賢書便不<lb/>
<pb n="KR3a0049_WYG_007-2a"/>
用許多了學者亦宜各随他説處看之方見得他所説<lb/>
字本相<hi>如誠如中如仁</hi>若便只混看則下梢都看不出<lb/>
仲思問五峯云誠者命之道也中者性之道也仁者心<lb/>
之道也竊謂天之所以命乎人者實理是已故言誠者<lb/>
命之道若中者性之道如何曰未發時便是性仲思曰<lb/>
如此則是喜怒哀樂未發便是性既發便是情曰然此<lb/>
三句道得極宻吕伯恭道知言勝似正䝉如這處也是<lb/>
宻但不純恁地但道字不如徳字曰所以程子云中者<lb/>
<pb n="KR3a0049_WYG_007-2b"/>
性之徳為近之但言其自然則謂之道言其實體則謂<lb/>
之徳徳字較𦂳道字較寛但他故下這寛字不要挨拶<lb/>
著他又問言中則誠與仁亦在其内否曰不可如此看<lb/>
若可混併則聖賢已自混併了須逐句看他言誠時便<lb/>
主在實理發育流行處言性時便主在寂然不動處言<lb/>
心時便主在生發處<lb/>
李堯卿問誠者性之徳此語如何先生曰何者不是性<lb/>
之徳如仁義禮智皆性之徳恁地説較不切不如胡氏<lb/>
<pb n="KR3a0049_WYG_007-3a"/>
誠者命之道乎説得較近傍<lb/>
李維申説合於心者為仁先生曰却是從義上去不如<lb/>
前日説存得此心便是仁却是因舉五峯胡氏語云人<lb/>
有不仁心無不仁説得極好<lb/>
又曰胡五峯云人有不仁心無不仁此説極好人有私<lb/>
欲遮障了不見這仁然心中仁依舊只在如日月本自<lb/>
光明雖被雲遮光明依舊在裏又如水被泥土塞了所<lb/>
以不流然水性之流依舊只在那裏譬如一箇鏡本自<lb/>
<pb n="KR3a0049_WYG_007-3b"/>
光明只緣塵都昏了若磨去塵光明只在<lb/>
五峯曰人有不仁心無不仁既心無不仁則巧言令色<lb/>
者是心不是如巧言令色則不成説道巧言令色底不<lb/>
是心别有一人巧言令色如心無不仁則孔子何以説<lb/>
回也其心三月不違仁蕭佐曰我欲仁斯仁至矣這箇<lb/>
便是心無不仁荅曰回心三月不違仁如何説問者黙<lb/>
然久之先生曰既説回心三月不違仁則心有違仁違<lb/>
仁底是心不是説我欲仁便有不欲仁底是心不是<lb/>
<pb n="KR3a0049_WYG_007-4a"/>
胡氏云格物則能知言誠意則能養氣<lb/>
問知言有云佛家窺見天機有不器於物者此語莫已<lb/>
作兩截曰亦無甚病此盖指妙萬物者而不知萬物皆<lb/>
在其中聖人見道體正如對面見人其耳目口鼻髪眉<lb/>
無不見佛家如逺望人只見髣象初不知其人作何形<lb/>
狀問佛家既如此説而其説性乃指氣却是兩般曰渠<lb/>
初不離此説但既差了則自然錯入别處去<lb/>
道二仁與不仁而已矣猶今人言好底道理不好底道<lb/>
<pb n="KR3a0049_WYG_007-4b"/>
理相似若論正當道理只有一箇便無第二箇所謂夫<lb/>
道一而已矣者也因舉久不得胡季随諸人書胡季随<lb/>
主其家説性不可以善言本然之善本自無對纔説善<lb/>
時便與那惡對矣纔説善惡便非本然之性矣本然之<lb/>
性是上其尊無比故孟子道性善非是説性之善只是<lb/>
贊嘆之辭説好箇性如佛氏云善哉贊嘆之辭也<hi>此胡文定</hi>
<hi>之説</hi>某嘗辨云本然之性固渾然至善不與惡對此天之<lb/>
賦我者然也然行之在人則有善有惡做得是者為善<lb/>
<pb n="KR3a0049_WYG_007-5a"/>
做得不是者為惡豈可謂善者非本然之性只是行於<lb/>
人者有二者之異然後見善者是那本然之性也若如<lb/>
其言本然之善又有善惡相對之善則是有二性矣方<lb/>
其得於天者此性也及其行得善者亦此性也只是纔<lb/>
有个善者便有个不善底所以善惡須著對言不是元<lb/>
有个惡在那裏等待你來與你為對只是行得錯底便<lb/>
流入於惡矣此胡文定之説故其子孫皆主其説而致<lb/>
堂五峯以來其説並差遂成有兩性本然者是一性善<lb/>
<pb n="KR3a0049_WYG_007-5b"/>
惡相對者又一性他只説本然者是性善惡相對者不<lb/>
是性豈有此理然胡文定又得於龜山龜山得之東林<lb/>
摠老<hi>名常摠</hi>摠老龜山鄉人龜山鄉里與之徃來後來摠<lb/>
住廬山東林龜山赴省又徃見之摠老聰明深通佛書<lb/>
有道行龜山問孟子道性善説得是否摠老曰是又問<lb/>
性豈可以善惡言摠曰本然之性不與惡對此語流𫝊<lb/>
自他然摠老之言本亦未有病盖本然之性是無惡及<lb/>
至胡文定以性善為贊嘆之辭到得胡致堂五峯輩遂<lb/>
<pb n="KR3a0049_WYG_007-6a"/>
分成兩截説善底不是性若善底非本然之性那處得<lb/>
這善來既曰贊嘆性好之辭便是性矣若非性善何贊<lb/>
嘆之有如佛氏曰善哉善哉為贊美之辭亦是這箇道<lb/>
理好所以贊嘆之也蘇氏論性亦是如此嘗言孟子之<lb/>
道性善猶火之能熟物也荀卿言性惡猶如火之能焚<lb/>
物也龜山反其説而辨之曰火之所以能熟物者以其<lb/>
能焚物故耳若火不能焚物何能熟東坡論性説自上<lb/>
古聖人以來至孔子不能已而説中説一未嘗分善惡<lb/>
<pb n="KR3a0049_WYG_007-6b"/>
言也故自孟子道性善而一與中始岐矣盡是胡説他<lb/>
更不看道理只認我説得行底便是諸胡之説亦然季<lb/>
随至今守其家説因問文定却是卓然自立所謂非文<lb/>
王猶興者先生曰固是他資質好然在太學中也多聞<lb/>
先生師友之訓所以能然嘗得潁昌一士人忘其姓名<lb/>
學問多得此人警發後來為荆門軍教授龜山與之為<lb/>
代因此識龜山因龜山方識游謝不及識伊川自荆門軍<lb/>
教授入為國子博士出來便為湖北提舉是時上蔡宰<lb/>
<pb n="KR3a0049_WYG_007-7a"/>
本路一邑文定却從龜山求書見上蔡既到湖北遂遣<lb/>
人送書與上蔡既受書文定乃徃見之入境人皆訝知<lb/>
縣不接監司論理上蔡既受他書也是難為出來接他<lb/>
既入縣遂先修後進禮見之畢竟文定之學後來得於<lb/>
上蔡者為多他所以尊上蔡而不甚滿於游楊二公看<lb/>
來游定夫後來也即當誠有不滿人意處頃嘗見游定<lb/>
夫集極説得醜差盡背其師説他更説伊川之學不如<lb/>
他之所得所以五峯臨終謂彪徳美曰聖門工夫要處<lb/>
<pb n="KR3a0049_WYG_007-7b"/>
只在箇敬字游定夫所以卒為程門之罪人者以其不<lb/>
誠不敬故也誠如其言<lb/>
問性無善惡之説從何而始曰此出於常摠摠南劔人<lb/>
住廬山龜山入京嘗枉道見之留數月因問孟子識性<lb/>
否曰識曰何以言之曰善不與惡對言某觀他之意乃<lb/>
是謂其初只有善未有惡其後文定得之龜山遂差了<lb/>
今湖南學者信重知言又嘗謂敬夫辨析甚諱之渠當<lb/>
初倡道湖南偶無人能與辨論者可惜可惜又讀至於彪<lb/>
<pb n="KR3a0049_WYG_007-8a"/>
居正問心一段先生曰如何某謂不於原本處理㑹却<lb/>
些子發見曰孟子此事乃是一時間為齊王耳今乃欲<lb/>
引之以上他人之身便不是了良久云以放心求心便<lb/>
不是纔知求心便已回矣安得謂之放<lb/>
因論湖湘學者崇尚胡子知言曰知言固有好處然亦<lb/>
大有差失如論性却曰不可以善惡辨不可以是非分<lb/>
既無善惡又無是非則是告子湍水之説爾如曰好惡<lb/>
性也君子好惡以道小人好惡以已則是以好惡説性<lb/>
<pb n="KR3a0049_WYG_007-8b"/>
而道在性外矣不知此理却從何而出問所謂探視聴<lb/>
言動無息之際可以㑹情此猶告子生之謂性之意否<lb/>
曰此語亦有病下文謂道義明著孰知其為此心物欲<lb/>
引誘孰知其為人欲便以道義對物欲却是性中本無<lb/>
道義逐旋於此處攙入兩端則是性亦可以不善言矣<lb/>
如曰性也者天地鬼神之奥也善不足以名之况惡乎<lb/>
孟子説性善云者歎美之辭不與惡對其所謂天地鬼<lb/>
神之奥言語亦大段誇逞某嘗謂聖賢言語自是平易<lb/>
<pb n="KR3a0049_WYG_007-9a"/>
如孟子尚自有些險處孔子則直是平實不與惡對之<lb/>
説本是楊龜山與摠老相遇論孟子説性曽有此言胡<lb/>
文定公徃徃得之龜山故有是言然摠老當時之語猶<lb/>
曰渾然至善不與惡對猶未甚失性善之意今去其渾<lb/>
然至善之語而獨以不與惡對為歎美之辭則其失逺<lb/>
矣如論齊王愛牛此良心之苖裔因私欲而見者以荅<lb/>
求放心之問然雞犬之放則固有去而不可收取之理<lb/>
人之放心只知求之則良心在此矣何必等待天理發<lb/>
<pb n="KR3a0049_WYG_007-9b"/>
見於物欲之間然後求之如此則中間空闕多少去處<lb/>
正如屋下失物直待去城外求也愛牛之事孟子只就<lb/>
齊王身上説若施之他人則不可况操存涵養皆是平<lb/>
日工夫豈有等待發見然後操存之理今胡氏子弟議<lb/>
論毎每好髙要不在人下纔説心便不説用心以為心<lb/>
不可用至如易𫝊中有連使用心字處皆塗去用字某<lb/>
以為孟子所謂堯舜之治天下豈無所用其心哉何獨<lb/>
不可以用言也季随不以為然<hi>胡大時字季随</hi>遂檢文定春秋<lb/>
<pb n="KR3a0049_WYG_007-10a"/>
中有連使用心字處質之方無語大率議論文字須要<lb/>
親切尋究如伊川説顔子樂道為不識顔子者盖因問<lb/>
者元不曽親切尋究故就其人而荅欲其深思而自得<lb/>
之爾後人多因程子之言愈見説得髙逺如是則又不<lb/>
若樂道之為有據伊尹樂堯舜之道亦果非樂道乎湖<lb/>
湘此等氣象乃其素習無怪今日之尤甚也<lb/>
知言云凡人之生粹然天地之心道義全具無適無莫<lb/>
不可以善惡辨不可以是非分無過也無不及也此中<lb/>
<pb n="KR3a0049_WYG_007-10b"/>
之所以名也即告子性無善無不善之論也唯伊川性<lb/>
即理也一句甚切至<lb/>
直卿言五峯説性云好惡性也本是要説得髙不知却<lb/>
反説得低了先生曰依舊是氣質上説某甞要與他改<lb/>
云所以好惡者性也<lb/>
問知言萬事萬物性之質也如何曰此句亦未有害最<lb/>
是好惡性也大錯既以好惡為性下文却云君子好惡<lb/>
以道則是道乃旋安排入推此其餘皆可見問與告子<lb/>
<pb n="KR3a0049_WYG_007-11a"/>
説話莫同否曰便是湍水之説又問粹然完具云云却<lb/>
説得好又云不可以善惡言不可以是非判曰渠説有<lb/>
二錯一是把性作無頭面物事二是<hi>失記</hi>問誠者物之<lb/>
終始而命之曰道曰誠是實理徹上徹下只是這箇生<lb/>
物都從那上做來萬物流形乎天地之間都是那底做<lb/>
五峯云誠者命之道中者性之道仁者心之道數句説<lb/>
得宻如何大本處却含糊了以性為無善惡天理人欲<lb/>
都混了故把作同體或問同行語如何曰此却是乃就<lb/>
<pb n="KR3a0049_WYG_007-11b"/>
事言之黄直卿曰他既以性無善惡何故云中者性之<lb/>
道曰他也把中做無善惡<lb/>
五峯言天命不囿於善不可以人欲對先生曰天理固<lb/>
無對然有人欲則天理便不得不與人欲對為消長善<lb/>
亦本無對然既有惡則善便不得不與惡對為盛衰且<lb/>
謂天命不囿於物可也謂其不囿於善則不知天之所<lb/>
以為天矣謂惡不足以言性可也謂善不足以言性則<lb/>
不知善之所從來矣<lb/>
<pb n="KR3a0049_WYG_007-12a"/>
好善而惡惡人之性也為有善惡故有好惡善惡字重<lb/>
好惡字輕君子順其性小人拂其性五峯言好惡性也<lb/>
君子好惡以道小人好惡以欲是好人之所惡惡人之<lb/>
所好亦是性也而可乎或問天理人欲同體而異用之<lb/>
説如何先生曰當然之理人合恁地底便是體故仁義<lb/>
禮智為體如五峯之説則仁與不仁義與不義禮與不<lb/>
禮智與不智皆是性如此則性乃一箇大人欲窠子其<lb/>
説乃與東坡子由相似是大鑿脱非小失也同行異情<lb/>
<pb n="KR3a0049_WYG_007-12b"/>
一句却説得去或問胡氏曰天理人欲同體而異用同<lb/>
行而異情曰胡氏之病在於説性無善惡體中只有天<lb/>
理無人欲謂之同體則非也同行異情盖亦有之如口<lb/>
之於味目之於色耳之於聲鼻之於臭四肢之於安佚<lb/>
聖人與常人皆如此是同行也然聖人之情不溺於此<lb/>
所以與常人異耳或又謂聖賢不視惡色不聴惡聲此<lb/>
則非同行者先生云彼亦就其同行處説耳某謂聖賢<lb/>
立言處處皆通必不若胡氏之偏也龜山云天命之謂<lb/>
<pb n="KR3a0049_WYG_007-13a"/>
性人欲非性也胡氏不取其説是以人欲為性矣此其<lb/>
甚差者也<lb/>
問五峯言天理人欲同體而異用同行而異情如何荅<lb/>
曰下句尚可上句有病盖行處容或可同而其情則本<lb/>
不同也至於體用豈可言異觀天理人欲所以不同者<lb/>
其本原自不同何待用也胡氏之學大率於大本處看<lb/>
不分曉故銳於闢異端而不免自入一脚也如説性便<lb/>
説性本無善惡發然後方有善惡孟子説性善自是歎<lb/>
<pb n="KR3a0049_WYG_007-13b"/>
美之辭不與惡為對大本處不分曉故所發皆差盖其<lb/>
説始因龜山問總老而荅曰善則本然不與惡對言本<lb/>
然猶可今曰歎美之辭則大段差了又一學者問以放<lb/>
心求心如何他當時問得極𦂳他一向鶻突應將去大<lb/>
抵心只操則存捨則放了俄頃之間更不喫力他却説<lb/>
得如此周遮<lb/>
問天理人欲同行而異情胡氏此語精若所謂同體而<lb/>
異用則失之混而無别否曰胡氏論性無善惡此句便<lb/>
<pb n="KR3a0049_WYG_007-14a"/>
從這裏來本原處無分别都把做一般所以便謂之同<lb/>
體他看道理儘精㣲不知如何只一箇大本却無别了<lb/>
問五峯言天理人欲同體而異用同行而異情先生以<lb/>
為同體而異用説未穏是否先生曰亦須是實見此句<lb/>
可疑始得先生曰今人義利處皆無辨直恁鶻突去是<lb/>
須還他是不是若都做得是猶自有箇淺深自如此説<lb/>
必有一箇不是處今則都無理㑹矣<lb/>
或問五峯云天理人欲同體異用先生云如何天理人欲<lb/>
<pb n="KR3a0049_WYG_007-14b"/>
同體得如此却是性可以為善亦可以為惡却是一團<lb/>
人欲窠子將甚麽做體却是韓愈説性自好言人之為<lb/>
性有五仁義禮智信是也指此五者為性却説得是性<lb/>
只有一箇至善道理萬善總天地人物萬善至好底表<lb/>
徳<lb/>
胡五峯作皇王大紀説北極如帝星紫㣲等皆不動説<lb/>
宫聲屬仁不知宫聲却屬信又宫無定體十二律旋相<lb/>
為宫帝星等如果不動則天必擘破不知何故讀書如<lb/>
<pb n="KR3a0049_WYG_007-15a"/>
此不子細　五峯説宫之用極大殊不知十二律皆有<lb/>
宫又言宫猶五常之仁宫自屬土亦不屬仁也又其云<lb/>
天有五常座星皆不動今天之不動者只有紫極垣北<lb/>
極五常座不動其他常座如天市垣太㣲垣大火中星<lb/>
帝座與大角星帝座皆随天動安得謂不動<lb/>
致堂謂學所以求仁也仁是無頭面底若將實字來解<lb/>
求仁則可若以求仁解學字又没理㑹了黄直卿云若<lb/>
如此説一部論語只將求仁二字説便了也先生曰南<lb/>
<pb n="KR3a0049_WYG_007-15b"/>
軒五峯説底是致堂説底皆不是安可説如此致堂多<lb/>
有説得好處五峯善思然思過處亦有之<lb/>
謂胡季隨曰文定五峯之學以今竊議來只有太過無<lb/>
不及季隨而今却但有不及<lb/>
又云看知言中議論多病近疏所疑與敬夫伯恭議論<lb/>
如心以成性相為體用性無善惡心無死生天理人欲<lb/>
同體異用先識仁體然後敬有所施先志於大然後從<lb/>
事於小如本天道變化為世俗酬酢及論游夏問孝之<lb/>
<pb n="KR3a0049_WYG_007-16a"/>
類此類極多又其辭意多廹急少寛裕良由務以智力<lb/>
探取全無涵養之功所以至此然其思索精到處何可<lb/>
及也知言謂天命為不囿於物可也以為不囿於善則<lb/>
不知天之所以為天矣謂惡不可以言性可也以為善<lb/>
不足以言性則不知善之所自來矣知言中此等議論<lb/>
與其他好處自相矛盾者甚多却與告子揚子釋氏蘓<lb/>
氏之言幾無以異昨所以不免致疑者正為如此惜乎<lb/>
不及供灑掃於五峯之門而面質之耳<lb/>
<pb n="KR3a0049_WYG_007-16b"/>
知言之書用意精切但其氣象急迫又數大節目亦<lb/>
皆差誤如性無善惡心為己發先知後敬之類皆失<lb/>
聖賢本㫖<lb/>
</p>
<p>
</p>
  </div>
</body>
</text>
</TEI>
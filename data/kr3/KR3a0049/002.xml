<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>知言卷二</head>
    <p>
<pb n="KR3a0049_WYG_002-1a"/>
欽定四庫全書<lb/>
　知言卷二　　　　　　　　宋　胡宏　撰<lb/>
好惡性也小人好惡以己君子好惡以道察乎是而天<lb/>
理人欲可知<lb/>
志仁則可大依仁則可久<lb/>
仲尼從心所欲不踰矩可謂盡心矣天即孔子也孔子<lb/>
即天也釋氏無障礙而所欲不能不踰矩吾知其未見<lb/>
心之全也猖狂妄行而已<lb/>
<pb n="KR3a0049_WYG_002-1b"/>
有其德無其位君子安之有其位無其功君子恥之<lb/>
君子之逰世也以德故不患乎無位小人之逰世也以<lb/>
利勢故患得患失無所不為<lb/>
一嘘吸足以察寒暑之變一語黙足以著行藏之妙一<lb/>
往來足以究天地之理自陋者不足以與言也自小者<lb/>
不足與有為也<lb/>
人雖備夫道必學然後識習然後能能然後用用無不<lb/>
利惟樂天者能之<lb/>
<pb n="KR3a0049_WYG_002-2a"/>
有之在己知之在人有之而人不知從而與人較者非<lb/>
能有者也<lb/>
水有源故其流不窮木有根故其生不窮氣有性故其<lb/>
運不窮德有本故其行不窮孝悌也者德之本歟<lb/>
有是心則有知無是心則無知巧言令色之人一失其<lb/>
心於浮偽未有能仁者也<lb/>
等級至嚴也失禮樂則不威山河至險也失禮樂則不<lb/>
固禮乎樂乎天下所日用不可以造次顛沛廢焉者乎<lb/>
<pb n="KR3a0049_WYG_002-2b"/>
富可以厚恩貴可以廣德是君子之所欲也有求之而<lb/>
得者有不求而得者有求之而不得者命有定矣信而<lb/>
不渝然後能為君子<lb/>
有為之為出於智巧血氣方盛則知巧出焉血氣既衰<lb/>
則知巧窮矣或知功之可利而鋭於立功或知名之可<lb/>
利而進以求名或知正直之可利而勉於正直或知文<lb/>
詞之可利而習於文詞皆智巧之智也上好恬退則為<lb/>
恬退以中其欲上好剛勁則為剛勁以中其欲上好温<lb/>
<pb n="KR3a0049_WYG_002-3a"/>
厚則為温厚以中其欲上好勤恪則為勤恪以中其欲<lb/>
上好文雅則為文雅以中其欲皆智巧之巧也年方壯<lb/>
則血氣盛得所欲則血氣盛壯邁欲失則血氣挫折消<lb/>
懦而所為屈矣無不可變之操也無為之為本於仁義<lb/>
善不以名而為功不以利而動通於造化與天地相終<lb/>
始茍不至德則至道不凝焉<lb/>
聖人不可得而見矣其遺言猶龍之蜕猶虎之皮用其<lb/>
文章猶足動觀聽况能充其蜕復其皮得其精神以設<lb/>
<pb n="KR3a0049_WYG_002-3b"/>
教於天下其撥亂興治如反覆手耳不得其道與天下<lb/>
之人角智力者嵲嵲乎殆哉<lb/>
有聚而可見謂之有者知其有於目故散而不可見者<lb/>
謂之無有實而可蹈謂之有者知其有於心故妄而不<lb/>
可蹈者謂之無<lb/>
馬牛人畜也御之失道則奮其角踶雖有猛士莫之敢<lb/>
攖得其道則三尺童子用之周旋無不如志焉天下分<lb/>
裂兆民離散欲以一之固有其方患在人不仁雖與言<lb/>
<pb n="KR3a0049_WYG_002-4a"/>
而不入也<lb/>
知幾則物不能累而禍不能侵不累於物其知幾乎<lb/>
郡縣天下可以持承平而不可以支變故封建諸侯可<lb/>
以持承平可以支變故<lb/>
自觀我者而言事至而知起則我之仁可見也事不至<lb/>
而知不起則我之仁不可見也自我而言心與天地同<lb/>
流夫何間之有<lb/>
寡欲之君然後可以言王道無欲之臣然後可以言王<lb/>
<pb n="KR3a0049_WYG_002-4b"/>
佐<lb/>
處已有道則行艱難險厄之中無所不利失其道則有<lb/>
不能堪而忿欲興矣是以君子貴有德也<lb/>
或往或來天之所以為道也或語或黙士之所以為仁<lb/>
也或進或退臣之所以事君也或擒或縱兵之所以為<lb/>
律也或弛或張王之所以成化於天下也<lb/>
釋氏以盡虚空沙界為吾身大則大矣而以父母所生<lb/>
之身為一塵刹幻化之物而不知敬焉是有間也有間<lb/>
<pb n="KR3a0049_WYG_002-5a"/>
者至不仁也與區區於一物之中沈惑而不知反者何<lb/>
以異<lb/>
性譬諸水乎則心猶水之下情猶水之瀾欲猶水之波<lb/>
浪<lb/>
即物而真者聖人之道也談真離物者釋氏之幻也<lb/>
釋氏見理而不窮理見性而不盡性故於一天之中分<lb/>
别幻華真實不能合一與道不相似也<lb/>
當爵禄而不輕行道德而不舍者君子人歟君子人也<lb/>
<pb n="KR3a0049_WYG_002-5b"/>
天下之臣有三有好功名而輕爵禄之臣是人也名得<lb/>
功成而止矣有貪爵祿而昧功名之臣是人也必忘其<lb/>
性命矣鮮不及哉有由道義而行之臣是人也爵位功<lb/>
名得之不以為重失之不以為輕顧吾道義如何耳君<lb/>
天下臨百官是三臣者雜然並進為人君者烏乎知而<lb/>
進退之孟子曰君仁莫不仁<lb/>
有善行而不仁者有矣未有不仁而能擇乎善者也<lb/>
子思子曰率性之謂道萬物萬事性之質也因質以致<lb/>
<pb n="KR3a0049_WYG_002-6a"/>
用人之道也人也者天地之全也而何以知其全乎萬<lb/>
物有有父子之親者焉有有君臣之統者焉有有報本<lb/>
反始之禮者焉有有兄弟之序者焉有有救災恤患之<lb/>
義者焉有有夫婦之别者焉至於知時禦盗如雞犬猶<lb/>
能有功於人然謂之禽獸而人不與為類何也以其不<lb/>
得其全不可與為類也夫人雖備萬物之性然好惡有<lb/>
邪正取舎有是非或中於先或否於後或得於上或失<lb/>
於下故有不仁而入於蠢頑禽獸之性者矣惟聖人既<lb/>
<pb n="KR3a0049_WYG_002-6b"/>
生而知之又學以審之盡人之性盡物之性德合天地<lb/>
心統萬物故與造化相參而王斯道也不然各適其適<lb/>
雜於蠢頑禽獸是異類而已豈人之道也哉是故君子<lb/>
必戒慎恐懼以無失父母之性自别於異類期全而歸<lb/>
之以成吾孝也<lb/>
中者道之體和者道之用中和變化萬物各正性命而<lb/>
純備者人也性之極也故觀萬物之流行其性則異察<lb/>
萬物之本性其源則一聖人執天之機惇叙五典庸秩<lb/>
<pb n="KR3a0049_WYG_002-7a"/>
五禮順是者章之以五服逆是者討之以五刑調理萬<lb/>
物各得其所此人之以為天地也<lb/>
胡子喟然歎曰至哉吾觀天地之神道其時無愆賦命<lb/>
萬物無大無細各足其分太和保合變化無窮也凡人<lb/>
之生粹然天地之心道義完具無適無莫不可以善惡<lb/>
辨不可以是非分無過也無不及也此中之所以名也<lb/>
夫心宰萬物順之則喜逆之則怒感於死則哀動於生<lb/>
則樂欲之所起情則隨之心亦放焉故有私於身蔽於<lb/>
<pb n="KR3a0049_WYG_002-7b"/>
愛動於氣而失之毫釐繆以千里者矣衆人昬昬不自<lb/>
知覺方且為善惡亂方且為是非惑惟聖人超拔人羣<lb/>
之上處見而知隠由顯而知㣲靜與天同德動與天同<lb/>
道和順於萬物渾融乎天下而無所不通此中和之道<lb/>
所以聖人獨得民鮮能久者也為君子者奈何戒慎乎<lb/>
隠㣲恭敬乎顛沛勿忘也勿助長也則中和自致天髙<lb/>
地下而位定萬物正其性命而並育成位乎其中與天<lb/>
地參矣<lb/>
<pb n="KR3a0049_WYG_002-8a"/>
目之所可覩者禽蟲獸皆能視也耳之所可聞者禽蟲<lb/>
獸皆能聞也視而知其形聽而知其聲各以其類者亦<lb/>
禽獸之所能也視萬形聽萬聲而兼辨之者則人而已<lb/>
覩形色而知其性聞聲音而達其義通乎耳目之表形<lb/>
器之外則非聖人不能與於斯矣斯道不明則楊朱墨<lb/>
翟之賢而有禽獸之累惟安於耳目形器不知覺之過<lb/>
也君子履安佚之地當安佚之時戒慎恐懼不敢須臾<lb/>
怠者以此<lb/>
<pb n="KR3a0049_WYG_002-8b"/>
君子畏天命順天時故不行驚衆駭俗之事而常中小<lb/>
人不知天命以利而動肆情妄作故行驚衆駭俗之事<lb/>
必其無忌憚而然也<lb/>
首萬物存天地謂之正性備萬物參天地謂之正道順<lb/>
秉彝窮物則謂之正教<lb/>
道之明也道之行也我知之矣變動不居進退無常妙<lb/>
道精義未嘗須臾離也賢者之行智者之見常髙於俗<lb/>
而與俗立異不肖者之行愚者之見常溺於俗而與俗<lb/>
<pb n="KR3a0049_WYG_002-9a"/>
同流此道之所以不明也此道之所以不行也我知聖人<lb/>
之行聖人之見矣不與俗同不與俗異變動不居進退<lb/>
無常妙道精義未嘗須臾離也參於天地造化萬物明<lb/>
如日月行如四時我知聖人之行聖人之見矣<lb/>
仲尼之教猶天地造化萬物生生日新無一氣之不應<lb/>
無一息之或已也我於季路而見焉或曰何謂也曰子<lb/>
路衣敝緼袍與衣狐貉者立而不恥者其質美矣孔子<lb/>
曰不忮不求何用不臧進之以仁也季路終身誦之力<lb/>
<pb n="KR3a0049_WYG_002-9b"/>
行乎仁矣孔子曰是道也何足以臧至哉斯言非天下<lb/>
之誠其孰能與於此<lb/>
顔囘欲罷不能未至文王純亦不已之地孔子所以惜之<lb/>
曰未見其止也止則與天為一無以加矣<lb/>
氣主乎性性主乎心心純則性定而氣正氣正則動而不<lb/>
差動而有差者心未純也告子不知心而以義為外無<lb/>
主於中而主於言言有不勝則惑矣而心有不動乎北宫<lb/>
黝孟施舎以氣為本以果為行一身之氣有時而衰而<lb/>
<pb n="KR3a0049_WYG_002-10a"/>
心有不動乎曽子孟子之勇原於心在身為道處物為<lb/>
義氣與道義周流融合於視聽言動之間可謂盡心者<lb/>
矣夫性無不體者心也孰能參天地而不物關百聖而<lb/>
不惑亂九流而不謬乗富貴而能約遭貧賤而能亨禮<lb/>
儀三百威儀三千周旋繁縟而不亂乎<lb/>
人皆有良心故被之以桀紂之名雖匹夫不受也夫桀<lb/>
紂萬乗之君而匹夫羞為之何也以身不親其奉而知<lb/>
其行醜也王公大人一親其奉喪其良心處利勢之際<lb/>
<pb n="KR3a0049_WYG_002-10b"/>
臨死生之節貪冒茍免行若犬䑕皆是也富貴而奉身<lb/>
者備斬良心之利劍也是故大禹菲飲食卑宫室孔子<lb/>
重贊之曰吾無間然矣夫富貴一時之利良心萬世之<lb/>
彝乗利勢行彞章如雷之震如風之動聖人性之君子<lb/>
樂焉不然乃以一時之利失萬世之彝自列於禽獸寧<lb/>
貧賤而為匹夫不願王公之富貴也<lb/>
以理義服天下易以威力服天下難理義本諸身威力假<lb/>
諸人者也本諸身者有性假諸人者有命性可必而命<lb/>
<pb n="KR3a0049_WYG_002-11a"/>
不可必性存則命立而權度縱釋在我矣是故善為國<lb/>
者尊吾性而已<lb/>
君子有宰天下之心裁之自親始君子有善萬世之心<lb/>
行之自身始不然則蕩而無止不入於釋氏之寂滅則<lb/>
入於老莊之荒唐<lb/>
心無乎不在本天道變化為世俗酬酢參天地備萬物<lb/>
人之為道至大也至善也放而不知求耳聞目見為己<lb/>
蔽父子夫婦為己累衣裘飲食為己欲既失其本矣猶<lb/>
<pb n="KR3a0049_WYG_002-11b"/>
皆曰我有知論事之是非方人之短長終不知其陷溺<lb/>
者悲夫故孟子曰學問之道無他求其放心而已矣<lb/>
有德而富貴者乗富貴之勢以利物無德而富貴者乗<lb/>
富貴之勢以殘身富貴人之所大欲貧賤人之所大惡<lb/>
然因貧賤而修益者多因富貴而不失於昬滛者寡則<lb/>
富貴也有時而不若貧賤矣<lb/>
赤子不私其身無智巧無偏係能守是心而不失然後<lb/>
謂之大丈夫<lb/>
<pb n="KR3a0049_WYG_002-12a"/>
唯仁者為能所執無非禮所行無非義<lb/>
今之儒者移學文藝干仕進之心以收其放心而美其<lb/>
身則又何古人之不可及哉父兄以學文藝令其弟子<lb/>
朋友以仕進相招往而不反則心始荒而不治萬事之<lb/>
成咸不逮古先矣<lb/>
學欲博不欲雜守欲約不欲陋雜似博陋似約學者不<lb/>
可不察也<lb/>
修為者必有棄然後能有所取必有變然後能有所成<lb/>
<pb n="KR3a0049_WYG_002-12b"/>
雖天子之貴不仁不義不能以尊其身雖天下之大不<lb/>
仁不義不能以庇其身况其下者乎<lb/>
魚生於水死於水草木生於土死於土人生於道死於<lb/>
道天經也飲食車馬衣裘宫室之用道所有以濟生者<lb/>
猶魚有蘋藻泥沙草木有雷風雨露也如使魚而離水<lb/>
雖有蘋藻泥沙則不能生矣如使草木而離土雖有雷<lb/>
風雨露亦不能以生矣今人也而離道飲食雖豐裘服<lb/>
雖鮮車馬雖澤宫室雖麗其得而享諸季世滛亂竝興<lb/>
<pb n="KR3a0049_WYG_002-13a"/>
爭奪相殺殄滅人倫至於善良被禍姦惡相殘天下囂<lb/>
然皆失其所則一人棄道崇物之所致也有國家者戒<lb/>
之戒之<lb/>
養太子不可以不慎也望太子不可以不仁也<lb/>
</p>
<p>
</p>
  </div>
</body>
</text>
</TEI>
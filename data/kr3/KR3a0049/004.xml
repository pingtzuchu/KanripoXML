<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>知言卷四</head>
    <p>
<pb n="KR3a0049_WYG_004-1a"/>
欽定四庫全書<lb/>
　知言卷四　　　　　　　　宋　胡宏　撰<lb/>
一氣大息震蕩無垠海宇變動山勃川湮人消物盡舊<lb/>
迹亡滅是所以為鴻荒之世歟氣復而滋萬物化生日<lb/>
以益衆不有以道之則亂不有以齊之則争敦倫理所<lb/>
以道之也飭封井所以齊之也封井不先定則倫理不<lb/>
可得而敦堯為天子憂之而命舜舜為宰臣不能獨任<lb/>
憂之而命禹禹周視海内奔走八年辨土田肥瘠之等<lb/>
<pb n="KR3a0049_WYG_004-1b"/>
而定之立井牧多寡之制而授之定公侯伯子男之封<lb/>
而建之然後五典可敷而兆民治矣此夏后氏之所以<lb/>
王天下也後王才不出庶物大侵小强侵弱智詐愚禹<lb/>
之制浸隳浸紊以至於桀天下大亂而成湯正之明其<lb/>
等申其制正其封以復大禹之舊而人紀可修矣此殷<lb/>
之所以王天下也後王才不出庶物大侵小强吞弱智<lb/>
詐愚湯之制浸隳浸壊以至於紂天下大亂而周武王<lb/>
征之明其等申其制正其封以復成湯之舊而五教可<lb/>
<pb n="KR3a0049_WYG_004-2a"/>
行矣此周之所以王天下也後王才不出庶物大吞小<lb/>
强侵弱智詐愚武王之制浸隳浸亂先變於齊後變於<lb/>
魯大壊於秦而仁覆天下之政亡矣仁政既亡有天下<lb/>
者漢唐之盛其不王也人也非天也其後亡天也非人<lb/>
也噫孰謂而今而後無繼三王之才者乎病在世儒不<lb/>
知王政之本議三王之有天下不以其道而反以亡秦<lb/>
為可法也<lb/>
聖人之應事也如水由於地中未有可止而不止可行<lb/>
<pb n="KR3a0049_WYG_004-2b"/>
而不行者也<lb/>
有而不能無者性之謂與宰物不死者心之謂與感而<lb/>
無息者誠之謂與徃而不窮者鬼之謂與來而不測者<lb/>
神之謂與<lb/>
一徃一來而無窮者聖人之天道也謂徃而復來來而<lb/>
復徃者釋氏之幻教也<lb/>
或問性曰性也者天地之所以立也曰然則孟軻氏荀<lb/>
卿氏揚雄氏之以善惡言性也非歟曰性也者天地鬼<lb/>
<pb n="KR3a0049_WYG_004-3a"/>
神之奥也善不足以言之况惡乎或者問曰何謂也曰<lb/>
宏聞之先君子曰孟子所以獨出諸儒之表者以其知<lb/>
性也宏請曰何謂也先君子曰孟子道性善善云者嘆<lb/>
美之詞不與惡對<lb/>
或問心有死生乎曰無死生曰然則人死其心安在曰<lb/>
子既知其死矣而問安在耶或曰何謂也曰夫惟不死<lb/>
是以知之又何問焉或者未逹胡子笑曰甚哉子之蔽<lb/>
也子無以形觀心而以心觀心則知之矣<lb/>
<pb n="KR3a0049_WYG_004-3b"/>
天理人欲莫明辨於春秋聖人教人消人欲復天理莫<lb/>
深切於春秋<lb/>
伯夷非絶物者也惡不仁而已故清而不介栁下恵非<lb/>
徇俗者也行吾敬而已故和而不流<lb/>
大哉性乎萬理具焉天地由此而立矣世儒之言性者<lb/>
類指一理而言爾未有見天命之全體者也<lb/>
凡天命所有而衆人有之者聖人皆有之人以情為有<lb/>
累也聖人不去情人以才為有害也聖人不病才人以<lb/>
<pb n="KR3a0049_WYG_004-4a"/>
欲為不善也聖人不絶欲人以術為傷徳也聖人不棄<lb/>
術人以憂為非逹也聖人不忘憂人以怨為非𢎞也聖<lb/>
人不釋怨然則何以别於衆人乎聖人發而中節而衆<lb/>
人不中節也中節者為是不中節者為非挾是而行則<lb/>
為正挾非而行則為邪正者為善邪者為惡而世儒乃<lb/>
以善惡言性邈乎遼哉<lb/>
萬物皆性所有也聖人盡性故無棄物<lb/>
情一流則難遏氣一動則難平流而後遏動而後平是<lb/>
<pb n="KR3a0049_WYG_004-4b"/>
以難也察而養之於未流則不至於用遏矣察而養之<lb/>
於未動則不至於用平矣是故察之有素則雖嬰於物<lb/>
而不惑養之有素則雖激於物而不悖易曰艮其背不<lb/>
獲其身行其庭不見其人无咎此之謂也<lb/>
誠天道也人心合乎天道則庶幾於誠乎不知天道是<lb/>
冥行也㝠行者不能處己烏能處物處物失道而曰誠<lb/>
吾未之聞也是故明理居敬然後誠道得<lb/>
天道至誠故無息人道主敬所以求合乎天也孔子自<lb/>
<pb n="KR3a0049_WYG_004-5a"/>
志學至於從心所欲不踰矩敬道之成也敬也者君子<lb/>
之所以終身也<lb/>
義理羣生之性也義行而理明則羣生歸仰矣敬愛兆<lb/>
民之心也敬立而愛施則人心誠服矣感應鬼神之情<lb/>
性也誠則能動而鬼神來格矣<lb/>
祖考為諸侯子孫為大夫士祖考為諸侯其𦵏也固諸<lb/>
侯其祭也亦必以諸侯不以子孫為大夫士而降也子<lb/>
孫為大夫士其𦵏也固大夫士其祭也亦必以大夫士<lb/>
<pb n="KR3a0049_WYG_004-5b"/>
不以祖考為諸侯而僣也是故杞宋之諸侯得郊而春<lb/>
秋以諸侯𦵏焉斯可見矣<lb/>
處之以義而理得則仁不亂臨之以敬而愛行則物不<lb/>
争守之以正行之以中則事不悖而天下理矣<lb/>
合以義正合也理不得不合也不得不合而合天與人<lb/>
一矣合不以義茍合也君子不為也<lb/>
為天下者必本於理義理也者天下之大體也義也者<lb/>
天下之大用也理不可以不明義不可以不精理明然<lb/>
<pb n="KR3a0049_WYG_004-6a"/>
後綱紀可正義精然後權衡可平綱紀正權衡平則萬<lb/>
事治百姓服四海同夫理天命也義人心也惟天命至<lb/>
微惟人心好動微則難知動則易亂欲著其微欲静其<lb/>
動則莫過乎學矣學之道莫過乎繹孔子孟軻之遺文<lb/>
孔子定書刪詩繫易作春秋何區區於空言所以上承<lb/>
天意下憫斯人故丁寧反復三四不倦使人知所以正<lb/>
心誠意修身齊家治國平天下之本也孟軻氏閑先聖<lb/>
之道慨然憂世見齊梁之君開陳理義提世大綱一掃<lb/>
<pb n="KR3a0049_WYG_004-6b"/>
東周五霸之弊發興衰撥亂之要愚因其言上稽三代<lb/>
下攷兩漢三國東西晉南北朝至于隋唐以及五代雖<lb/>
成功有小大為政有治忽制事有優劣然摠其大畧其<lb/>
興隆也未始不由奉身以禮義其敗亡也未始不由肆<lb/>
志於利欲然後知孟軻氏之言信而有徴其𫝊聖人之<lb/>
道純乎純者也<lb/>
性定則心宰心宰則物隨<lb/>
物欲不行則志氣清明而應變無失<lb/>
<pb n="KR3a0049_WYG_004-7a"/>
隂陽升降有道剛柔屈伸有理仁義進退有法知道者<lb/>
可與論政知理者可以謀事知法者可與取人知道者<lb/>
理得知理者法得是以君子貴知道也<lb/>
彪居正問心無窮者也孟子何以言盡其心曰惟仁者<lb/>
能盡其心居正問為仁曰欲為仁必先識仁之體曰其<lb/>
體如何曰仁之道𢎞大而親切知者可以一言盡不知<lb/>
者雖設千萬言亦不知也能者可以一事舉不能者雖<lb/>
指千萬事亦不能也曰萬物與我為一可以為仁之體<lb/>
<pb n="KR3a0049_WYG_004-7b"/>
乎曰子以六尺之軀若何而能與萬物為一曰身不能<lb/>
與萬物為一心則能矣曰人心有百病一死天下之物<lb/>
有一變萬生子若何而能與之為一居正悚然而去他<lb/>
日問曰人之所以不仁者以放其良心也以放心求心<lb/>
可乎曰齊王見牛而不忍殺此良心之苖裔因利欲之<lb/>
間而見者也一有見焉操而存之存而養之養而充之<lb/>
以至于大大而不已與天同矣此心在人其發見之端<lb/>
不同要在識之而已<lb/>
<pb n="KR3a0049_WYG_004-8a"/>
皇皇天命其無息也體之而不息者聖人也是故孔子<lb/>
學不厭教不倦顔子希夫子欲罷而不能孟子承先聖<lb/>
周旋而不舍我知其久於仁矣<lb/>
禮文多者情實必不足君子交際宜察焉言詞巧者臨<lb/>
斷必不善君子選用宜察焉<lb/>
専好毁者其心必不良烏能惡不仁<lb/>
人事有是非天命不囿於是非超然於是非之表然後<lb/>
能平天下之事也或是或非則在人矣雖聖人不能免<lb/>
<pb n="KR3a0049_WYG_004-8b"/>
也久則白<lb/>
萬物不同理死生不同狀窮理然後能一貫也知生然<lb/>
後能知死也<lb/>
人事之不息天命之無息也人生在勤勤則身脩家齊<lb/>
國治天下平雖然勤於道義則剛健而日新故身修家<lb/>
齊國治天下平也勤於利欲則放肆而日怠終不能保<lb/>
其身矣禹湯文武丹朱桀紂可以為鑒戒矣貴為天子<lb/>
富有天下尚不能保其躬也而况公卿大夫士庶人乎<lb/>
<pb n="KR3a0049_WYG_004-9a"/>
天下有二難以道義服人難難在我也以勢力服人難<lb/>
難在人也由道義而不舍禁勢力而不行則人心服天<lb/>
下安<lb/>
一日之早暮天地之始終具焉一事之始終鬼神之變<lb/>
化具焉<lb/>
察人事之變易則知天命之流行矣<lb/>
人之生也良知良能根於天拘於己汨於事誘於物故<lb/>
無所不用學也學必習習則熟熟則久久則天天則神<lb/>
<pb n="KR3a0049_WYG_004-9b"/>
天則不慮而行神則不期而應<lb/>
孝也者為仁之本也仁也者大學之本也學者志於仁<lb/>
必求所以為仁故子游子夏問孝皆初學之時也<lb/>
將相無異任文武無異道其異也後世之人未嘗學也<lb/>
孔子十五而志於學何學也曰大學也所以學修身齊<lb/>
家治國平天下之道也孔子三十而立何立也曰居天<lb/>
下之廣居立天下之正位行天下之大道不退轉也孔<lb/>
子四十而不惑何不惑也曰富貴不能淫貧賤不能移<lb/>
<pb n="KR3a0049_WYG_004-10a"/>
威武不能屈卓然立乎萬物之表也孔子五十而知天<lb/>
命何知也曰元亨利貞乾之四徳行之昭明浩然與萬<lb/>
物同流處之各得其分而不亂也孔子六十而耳順如<lb/>
何耳順也曰所過者化所存者神幾於天矣孔子七十<lb/>
而從心所欲不踰矩何不踰也曰以其動也天故也子<lb/>
貢曰夫子之得邦家者所謂立之斯立道之斯行綏之<lb/>
斯來動之斯和非天能如是乎嗚呼此伏羲神農黄帝<lb/>
堯舜禹湯文武周公孔子孟軻氏之學立天地之經成<lb/>
<pb n="KR3a0049_WYG_004-10b"/>
萬物之性者也然則請問大學之方可乎曰致知請問<lb/>
致知曰致知在格物物不格則知不至知不至則意不<lb/>
誠意不誠則心不正心不正而身修者未之有也是故<lb/>
學為君子者莫大於致知彼夫隨衆人耳目聞見而知<lb/>
者君子不謂之知也<lb/>
自髙則必危自滿則必溢未有髙而不危滿而不溢者<lb/>
也是故聖人作易必以天在地下為泰必以損上益下<lb/>
為益<lb/>
<pb n="KR3a0049_WYG_004-11a"/>
陽中有隂隂中有陽陽一隂隂一陽此太和之所以為<lb/>
道也始萬物而生之者乾坤之元也物正其性萬古不<lb/>
變故孔子曰成之者性<lb/>
允恭者帝堯也温恭者大舜也懿恭者文王也恭而安<lb/>
者孔子也克儉于家者舜之所以美大禹也慎乃儉徳<lb/>
者伊尹之所以訓太甲也恭儉惟徳者成王之所以戒<lb/>
百官也<lb/>
陳文子之時天下無王政自諸侯出諸侯又不自為政<lb/>
<pb n="KR3a0049_WYG_004-11b"/>
政自大夫出滔滔者天下皆是也仁者處斯世必思有<lb/>
以易天下因汙隆而起變化無可無不可也陳文子則<lb/>
不然乃幾至無所容其身則可謂有知乎故孔子曰未<lb/>
知焉得仁春秋之時天下無王楚古之建國也子文輔<lb/>
佐楚成曾不知首出庶物之義安於僭竊以荆楚而侵<lb/>
陵諸夏與齊桓宋襄晉文争衡務强大以濟其私欲而<lb/>
已則可謂有知乎故孔子曰未知焉得仁<lb/>
春秋之時周平不天禮樂征伐自諸侯出既而諸侯不<lb/>
<pb n="KR3a0049_WYG_004-12a"/>
自為政禮樂征伐自大夫出夫能出禮樂征伐者皆天<lb/>
下之賢諸侯賢大夫也子繼厥父孫繼厥祖自以為能<lb/>
子能孫人亦以為孝悌之人矣曽不察其所行動皆犯<lb/>
上之事陵夷至於作亂而不自知未有一人能承天命<lb/>
由仁義行者也故有子本仁而言以正一世之失其㫖<lb/>
深且逺矣此孔子春秋之所以作也<lb/>
仁者臨機發用而後見不可預指故季路冉有公西華<lb/>
之仁孔子不得而言也孟武伯不知仁故又問孔子各<lb/>
<pb n="KR3a0049_WYG_004-12b"/>
以其材答之夫學於聖門者皆以為仁為本三子者今<lb/>
之所能若是後日之進未已也其進未已雖聖人安得<lb/>
而預言之故孔子曰不知其仁<lb/>
趙幼翁言學胡子曰學道者正如學射纔持弓矢必先<lb/>
知的然後可以積習而求中的矣若射者不求知的不<lb/>
求中的則何用持弓矢以射為列聖諸經千言萬語必<lb/>
有大體必有要妙人自少而有志尚恐奪於世念日月<lb/>
蹉跎終身不見也若志不在於的茍欲玩其辭而已是謂<lb/>
<pb n="KR3a0049_WYG_004-13a"/>
口耳之學曽何足云夫滯情於章句之末固逺勝於博<lb/>
奕戲豫者矣特以一斑自喜何其小也何不志於大體<lb/>
以求要妙譬如遊山必上東岱至於絶頂坐使天下髙<lb/>
峰逺岫卷阿大澤悉來獻狀豈不偉歟幼翁曰我習敬<lb/>
以直内可乎胡子曰敬者聖門用功之妙道也然坤卦<lb/>
之義與乾相䝉敬以直内者終之之方也茍知不先至<lb/>
則不知所終譬如將適一所而路有多岐莫知所適則<lb/>
敬不得施内無主矣内無主而應事物則未有能審事<lb/>
<pb n="KR3a0049_WYG_004-13b"/>
物之輕重者也故學聖人之道者必先致知及超然有<lb/>
所見乃力行以終之終之之妙則在其人他人不得而<lb/>
與也<lb/>
人心應萬物如水照萬象應物有誠妄當其可之謂誠<lb/>
失其宜之謂妄物象有形影實而可用之謂形空而不<lb/>
可用之謂影儒者之教踐形釋氏之教逐影影不能離<lb/>
乎形者也是故聴其言則是稽其行則非唯髙明篤實<lb/>
之君子乃知釋氏之妄大有害於人心聖王復起必不<lb/>
<pb n="KR3a0049_WYG_004-14a"/>
棄中華之人使入於異端也<lb/>
</p>
<p>
</p>
  </div>
</body>
</text>
</TEI>
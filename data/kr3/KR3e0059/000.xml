<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>世醫得效方</head>
    <p>
<pb n="KR3e0059_WYG_000-1a"/>
欽定四庫全書　　　　　子部五<lb/>
　世醫得效方　　　　　　醫家類<lb/>
　　提要<lb/>
　　　　<hi>臣</hi>等謹案世醫得效方二十卷元危亦林撰<lb/>
　　　　亦林字達齋南豐人官本州醫學教授是編<lb/>
　　　　積其髙祖以下五世所集醫方合而成書一<lb/>
　　　　曰大方脈科分子目九十有一二曰小方脈<lb/>
　　　　科分子目七十有一三曰風科分子目十四<lb/>
<pb n="KR3e0059_WYG_000-1b"/>
　　　　曰産科兼婦人雜病科分子目三十有三五<lb/>
　　　　曰眼科分子目十二六曰口齒兼咽喉科分<lb/>
　　　　子目六七曰正骨兼金鏃科分子目二十九<lb/>
　　　　八曰瘡腫科分子目二十四共十九卷附以<lb/>
　　　　孫真人養生法節文一卷其總目針灸一科<lb/>
　　　　有録無書校檢其文皆散附各科之中葢標<lb/>
　　　　題疎舛實非闕佚自序稱剏始于天厯元年<lb/>
　　　　迄功于後至元三年其用力亦云勤篤前有<lb/>
<pb n="KR3e0059_WYG_000-2a"/>
　　　　至元五年太醫院題識備列院使十一人同<lb/>
　　　　知院事二人僉院事二人判官二人經厯二<lb/>
　　　　人都事二人掾史一人銜名葢江西官醫提<lb/>
　　　　舉司以是書牒醫院下諸路提舉司重校覆<lb/>
　　　　白于醫院而後刋行亦頗矜慎序中稱其髙<lb/>
　　　　祖遇仙人董奉二十五世孫傳其秘方雖技<lb/>
　　　　術家依託之言不足深詰而所載古方至多<lb/>
　　　　皆可以資考據未可以罕所發明廢之也乾<lb/>
<pb n="KR3e0059_WYG_000-2b"/>
　　　　隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官<hi>臣</hi>陸　費　墀<lb/>
<pb n="KR3e0059_WYG_000-3a"/>
世醫得效方題識<lb/>
南豐危亦林世醫得效方編次有法科目無遺江西提<lb/>
舉司校正之牋上于院下諸路提舉司重校之復白于<lb/>
院院之長貳僚屬皆曰善付其屬俾綉梓焉噫是方之<lb/>
效豈以此一言而遂傳歟至元五年太醫院識<lb/>
<pb n="KR3e0059_WYG_000-4a"/>
世醫得效方銜名<lb/>
　　掾　　　　　　　　　　　　　　　　史䝉　智<lb/>
　　奉　直　大　夫　太　醫　院　都　事郭　毅<lb/>
　　承　直　郎　太　醫　院　都　事阿老丁<lb/>
　　奉　直　大　夫　太　醫　院　經　厯田守信<lb/>
　　奉　直　大　夫　太　醫　院　經　厯卜顔帖木兒<lb/>
　　成　和　郎　太　醫　院　判　官郎師顏<lb/>
　　承　直　郎　太　醫　院　判　官齊　顯<lb/>
<pb n="KR3e0059_WYG_000-4b"/>
　　成　和　郎　同　僉　太　醫　院　事胡<hi>缺</hi>
　　成　安　郎　同　僉　太　醫　院　事弓叔正<lb/>
　　承　　直　郎　僉　太　醫　院　事賈文炳<lb/>
　　承　務　郎　僉　太　醫　院　事馬文瑾<lb/>
　　奉　訓　大　夫　同　知　太　醫　院　事許文美<lb/>
　　奉　議　大　夫　同　知　大　醫　院　事趙　良<lb/>
　　嘉　議　大　夫　太　醫　院　使趙惟寅<lb/>
　　嘉　議　大　夫　太　醫　院　使趙　權<lb/>
<pb n="KR3e0059_WYG_000-5a"/>
　　嘉　議　大　夫　太　醫　院　使馮　適<lb/>
　　院　　　　　　　　　　　　　使<hi>缺</hi>
　　中　奉　大　夫　太　醫　院　使張元珪<lb/>
　　資　善　大　夫　太　醫　院　使張元澤<lb/>
　　資　善　大　夫　太　醫　院　使張　翼<lb/>
　　資　善　大　夫　太　醫　院　使伴　哥<lb/>
　　資　徳　大　夫　太　醫　院　使五十四<lb/>
　　資　善　大　夫　太　醫　院　使石卜尼<lb/>
<pb n="KR3e0059_WYG_000-5b"/>
　　資　政　大　夫　太　醫　院　使哈剌歹<lb/>
<pb n="KR3e0059_WYG_000-6a"/>
世醫得效方序<lb/>
工欲善其事必先利其器器利而後工乃精醫者舎方<lb/>
書何以為療病之本自難經湯液靈樞傷寒論等篇出<lb/>
而後之醫師著述者殆如百家盖發縱指示俾對病而<lb/>
知體因體而得藥其用心亦仁矣哉僕幼而好學弱冠<lb/>
而業醫重念先世授受之難由鼻祖自撫而遷于南豐<lb/>
髙祖雲企逰學東京遇董奉廿五世醫方授以大方脉<lb/>
還家而醫道日行伯祖子美復傳婦人正骨金鏃等科<lb/>
<pb n="KR3e0059_WYG_000-6b"/>
大父碧崖得小方科於周氏伯熙載進學眼科及療瘵<lb/>
疚至僕再㕘究瘡腫咽喉口齒等科及儲積古方并近<lb/>
代名醫諸方由髙祖至僕凡五世其隨試隨效然而方<lb/>
卷浩若滄海卒有所索目不能周乃於天厯初元以十<lb/>
三科名目依按古方㕘之家傳昕夕弗怠刻苦凡十稔<lb/>
編次甫成為十有九卷名曰世醫得效方首論脉病證<lb/>
治次由大方脉雜醫科以發端至瘡腫科而終編分門<lb/>
析類一開卷間綱舉而目張由博以見約固非敢求異<lb/>
<pb n="KR3e0059_WYG_000-7a"/>
於昔人直不過欲便於觀覽云耳欽惟國朝念羣黎之<lb/>
疾苦惠民有局設教有學於醫尤切然自愧山林鄙陋<lb/>
見閣士傳妥協纂集舛謬惟多尤望當道縉紳醫師進<lb/>
而教之訂其訛補其偏俾綉諸科則庶幾廣聖皇好生<lb/>
之仁於無窮豈不韙歟仍至元三年嵗丁丑七月既望<lb/>
嘉禾後學達齋危亦林拜手謹書<lb/>
</p>
<p>
</p>
  </div>
</body>
</text>
</TEI>
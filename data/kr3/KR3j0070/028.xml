<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>日知録卷二十八</head>
    <p>
<pb n="KR3j0070_WYG_028-1a"/>
欽定四庫全書<lb/>
　日知録卷二十八　　　崑山　顧炎武　撰<lb/>
　　拜稽首<lb/>
古人席地而坐引身而起則為長跪首至手則為拜手<lb/>
手至地則為拜首至地則為稽首此禮之等也君父之<lb/>
尊必用稽首拜而後稽首此禮之漸也必以稽首終此<lb/>
禮之成也今大明會典曰後一拜叩頭成禮此古之遺<lb/>
意也<lb/>
<pb n="KR3j0070_WYG_028-1b"/>
古人以稽首為敬之至周禮太祝辨九□一曰稽首註<lb/>
稽首拜中最重臣拜君之禮禮記郊特牲大夫之臣不<lb/>
稽首非尊家臣以避君也左傳僖公二十三年秦伯享<lb/>
晉公子重耳公賦六月公子降拜稽首公降一級而辭<lb/>
焉襄公三年盟于長樗公稽首知武子曰天子在而君<lb/>
辱稽首寡君懼矣二十四年鄭伯如晉鄭伯稽首宣子<lb/>
辭子西相曰以陳國之介恃大國而陵虐於敝邑寡君<lb/>
是以請罪焉敢不稽首哀公十七年盟于蒙齊侯稽首<lb/>
<pb n="KR3j0070_WYG_028-2a"/>
公拜齊人怒孟武伯曰非天子寡君無所稽首國語襄<lb/>
王使召公過及内史過賜晉惠公命晉侯執玉卑拜不<lb/>
稽首内史過歸以告王曰執玉卑替其贄也拜不稽首<lb/>
誣其上也替贄無鎭誣王無民可以見稽首之為重也<lb/>
自敵者皆從頓首李陵報蘇武書稱頓首<lb/>
陳氏禮書曰稽首者諸侯於天子大夫士於其君之禮<lb/>
也然君於臣亦有稽首書稱太甲稽首於伊尹成王稽<lb/>
首於周公是也大夫於非其君亦有稽首儀禮公勞賓<lb/>
<pb n="KR3j0070_WYG_028-2b"/>
賓再拜稽首勞介介再拜稽首是也蓋君子行禮於其<lb/>
所敬者無所不用其至則君稽首於其臣者尊徳也大<lb/>
夫士稽首於非其君者尊主人也春秋之時晉穆嬴抱<lb/>
太子頓首於趙宣子魯季平子頓首於叔孫則頓首非<lb/>
施於尊者之禮也<hi>禮書以頓首為首頓於手而已</hi>
荀子言平衡曰拜下衡曰稽首至地曰稽顙似未然古<lb/>
惟喪禮始用稽顙蓋以頭觸地其與稽首乃有容無容<lb/>
之别<lb/>
<pb n="KR3j0070_WYG_028-3a"/>
　　稽首頓首<lb/>
今表文皆云稽首頓首蔡邕獨斷漢承秦法羣臣上書<lb/>
皆言昧死言王莽盜位慕古法去昧死曰稽首光武因<lb/>
而不改朝臣曰稽首頓首非朝臣曰稽首再拜<lb/>
　　百拜<lb/>
百拜字出樂記古人之拜如今之鞠躬故通計一席之<lb/>
間賓主交拜近至於百註云壹獻士飲酒之禮百拜以<lb/>
喻多是也<hi>徐伯魯曰按鄉飲酒禮無百拜此特甚言之耳</hi>若平禮止是一拜再<lb/>
<pb n="KR3j0070_WYG_028-3b"/>
拜即人臣於君亦止再拜孟子以君命將之再拜稽首<lb/>
而受是也禮至末世而繁自唐以下即有四拜大明會<lb/>
典四拜者百官見東宫親王之禮見其父母亦行四拜<lb/>
禮其餘官長及親戚朋友相見止行兩拜禮是四拜唯<lb/>
於父母得行之今人書狀動稱百拜何也<lb/>
古人未有四拜之禮唐李涪刋誤曰夫郊天祭地止於<lb/>
再拜其禮至重尚不可加今代婦謁姑章其拜必四詳<lb/>
其所自初則再拜次則跪獻衣服文史承其筐篚則跪<lb/>
<pb n="KR3j0070_WYG_028-4a"/>
而受之常於此際授受多誤故四拜相屬耳<lb/>
戰國䇿蘇秦路過雒陽嫂蛇行匍伏四拜自跪而謝此<lb/>
四拜之始蓋因謝罪而加拜非禮之常也<hi>黄庭經十讀四拜朝太上</hi>
<hi>亦是加拜</hi>今人上父母書用百拜亦為無理若以古人之拜<lb/>
乎則古人必稽首然後為敬而百拜僅賓主一日之禮<lb/>
非所施於父母若以今人之拜乎則天子止於五拜而<lb/>
又安得百也此二者過猶不及明知其不然而書之此<lb/>
以偽事其親也<lb/>
<pb n="KR3j0070_WYG_028-4b"/>
洪武三年上諭中書省臣曰今人書劄多稱頓首再拜<lb/>
百拜皆非實禮其定為儀式令人遵守於是禮部定儀<lb/>
凡致書於尊者稱端肅奉書答則稱端肅奉復敵已者<lb/>
稱奉書奉復上之與下稱書寄書答卑幼與尊長則曰<lb/>
家書敬復尊長與卑幼則曰書付某人<lb/>
　　九頓首三拜<lb/>
九頓首出春秋傳然申包胥元是三頓首未嘗九也杜<lb/>
註無衣三章章三頓首每頓首必三此亡國之餘情至<lb/>
<pb n="KR3j0070_WYG_028-5a"/>
迫切而變其平日之禮者也七日夜哭於鄰國之庭古<lb/>
人有此禮乎七日哭也九頓首也皆亡國之禮也不可<lb/>
通用也<lb/>
韓之戰秦獲晉侯晉大夫三拜稽首古但有再拜稽首<lb/>
無三拜也申包胥之九頓首晉大夫之三拜也<lb/>
楚語湫舉遇蔡聲子降三拜納其乗馬亦亡人之禮也<lb/>
周書宣帝紀詔諸應拜者皆以三拜成禮後代變而彌<lb/>
增則有四拜不知天元自擬上帝凡冕服之類十二者<lb/>
<pb n="KR3j0070_WYG_028-5b"/>
皆増為二十四而笞棰人亦以百二十為度名曰天杖<lb/>
然未有四拜<lb/>
　　東向坐<lb/>
古人之坐以東向為尊故宗廟之祭太祖之位東向即<lb/>
交際之禮亦賓東向而主人西向<hi>漢書註如淳曰君臣位南北面賓主位東</hi>
<hi>西面</hi>新序楚昭奚恤為東面之壇一秦使者至昭奚恤曰<lb/>
君客也請就上位是也史記趙奢傳言括東向而朝軍吏<lb/>
田單傳言引卒東鄉坐師事之淮陰傳言得廣武君東<lb/>
<pb n="KR3j0070_WYG_028-6a"/>
鄉坐西鄉對師事之王陵傳言項王東鄉坐陵母周勃<lb/>
傳言每召諸生説士東鄉坐責之趣為我語田蚡傳言<lb/>
召客飲坐其兄蓋侯南鄉自坐東鄉以為漢相尊不可<lb/>
以兄故私撓南越傳言王太后置酒漢使者皆東鄉漢<lb/>
書蓋寛饒傳言許伯請之迺徃從西堦上東鄉特坐樓<lb/>
䕶傳言王邑父事䕶時請召賓客邑居樽下稱賤子上<lb/>
夀坐者百數皆離席伏䕶獨東向正坐字謂邑曰公子<lb/>
貴如何後漢書鄧禹傳言顯宗即位以禹先帝元功拜<lb/>
<pb n="KR3j0070_WYG_028-6b"/>
為太傅進見東向桓榮傳言乗輿嘗幸太常府令榮坐<lb/>
東面天子親自執業<hi>皆待以賓師之位</hi>此皆東向之見於史者<lb/>
曲禮主人就東階客就西階自西階而升故東鄉自東<lb/>
階而升故西鄉而南鄉特其旁位如廟中之昭故田蚡<lb/>
以處蓋侯也<lb/>
孝文紀西鄉讓者三南鄉讓者再註賓主位東西面君<lb/>
臣位南北面是時羣臣至代邸上議則代王為主人故<lb/>
西鄉<lb/>
<pb n="KR3j0070_WYG_028-7a"/>
舊唐書盧簡求子汝弼為河東節度副使府有龍泉亭<lb/>
簡求節制時手書詩一章在亭之西壁汝弼復為亞帥<lb/>
每亭中讌集未嘗居賓位西向俛首而已是唐人亦以<lb/>
東向為賓位也<lb/>
　　坐<lb/>
古人席地而坐西漢尚然漢書雋不疑傳登堂坐定不<lb/>
疑據地曰竊伏海濵聞暴公子威名舊矣是也<lb/>
古人之坐皆以兩膝著席有所敬引身而起則為長跪<lb/>
<pb n="KR3j0070_WYG_028-7b"/>
矣史記范雎傳言秦王跽而請秦王復跽而褚先生補<lb/>
梁孝王世家帝與梁王俱侍坐太后前太后謂帝曰吾<lb/>
聞殷道親親周道尊尊其義一也帝跪席舉身曰諾是<lb/>
也禮記坐皆訓跪三國志注引高士傳言管寧嘗坐一<lb/>
木榻積五十餘年未嘗箕股其榻上當膝處皆穿以此<lb/>
　　土炕<lb/>
北人以土為牀而空其下以發火謂之炕古書不載<hi>詩瓠</hi>
<hi>葉傳炕火曰炙正義曰炕舉也謂以物貫之而舉於火上以炙之</hi>左傳宋寺人栁熾炭<lb/>
<pb n="KR3j0070_WYG_028-8a"/>
于位將至則去之新序宛春謂衛靈公曰君衣狐裘坐<lb/>
熊席隩隅有竈漢書蘓武傳鑿地為坎置煴火是蓋近<lb/>
之而非炕也<hi>庾信小園賦管寧藜牀雖穿而可坐嵇康鍛竈既煗而堪眠</hi>舊唐書東<lb/>
夷高麗傳冬月皆作長坑下然煴火以取煗此即今之<lb/>
土炕也但作坑字<lb/>
水經注土垠縣有觀雞寺寺内有大堂甚高廣可容千<lb/>
僧下悉結石為之上加塗暨基内疏通枝經脈㪚基側<lb/>
室外四出爨火炎勢内流一堂盡温此今人煖房之制<lb/>
<pb n="KR3j0070_WYG_028-8b"/>
形容盡之矣<lb/>
　　冠服<lb/>
漢書五行志曰風俗狂慢變節易度則為剽輕竒怪之<lb/>
服故有服妖余所見五六十年服飾之變亦巳多矣故<lb/>
録其所聞以視後人焉<lb/>
豫章漫抄曰今人所戴小㡌以六瓣合縫下綴以簷如<lb/>
筩閻憲副閎謂予言亦太祖所製若曰六合一統云爾<lb/>
楊維楨亷夫以方巾見太祖問其製對曰四方平定巾<lb/>
<pb n="KR3j0070_WYG_028-9a"/>
上喜令士人皆得戴之商文毅用自編民亦以此巾見<lb/>
太康縣志曰國初時衣衫褶前七後八𢎞治間上長下<lb/>
短褶多正徳初上短下長三分之一士夫多中停冠則<lb/>
平頂高尺餘士夫不減八九寸嘉靖初服上長下短似<lb/>
𢎞治時市井少年㡌尖長俗云邊鼓㡌𢎞治間婦女衣<lb/>
衫僅掩裙腰富者用羅緞紗絹織金彩通袖裙用金彩<lb/>
膝襴髻高寸餘正徳間衣衫漸大裙褶漸多衫唯用金<lb/>
彩補子髻漸高嘉靖初衣衫大至膝裙短褶少髻高如<lb/>
<pb n="KR3j0070_WYG_028-9b"/>
官㡌皆鐵絲胎高六七寸口周面尺二三寸餘<lb/>
内邱縣志曰萬厯初童子髮長猶總角年二十餘始戴<lb/>
網天啟間則十五六便戴網不使有總角之儀矣萬厯<lb/>
初庶民穿腃靸儒生穿雙臉鞋非鄉先生首戴忠靖冠<lb/>
者不得穿廂邊雲頭履<hi>俗呼朝鞋</hi>至近日而門快輿皁無非<lb/>
雲履醫卜星相莫不方巾又有晉巾唐巾樂天巾東坡<lb/>
巾者先年婦人非受封不敢戴梁冠披紅袍繫拖帶今<lb/>
富者皆服之又或著百花袍不知創自何人萬厯間遼<lb/>
<pb n="KR3j0070_WYG_028-10a"/>
東興冶服五彩炫爛不三十年而遭屠戮茲花袍幾二<lb/>
十年矣服之不衷身之災也兵荒之咎其能免與<lb/>
　　衩衣<lb/>
通鑑唐僖宗乾符元年王凝崔彦昭同舉進士凝先及<lb/>
第嘗衩衣見彦昭衩楚懈反廣雅梢袺袵謂之䙡衩一<lb/>
曰襢衣李義山詩芙蓉作裙衩又曰裠衩芙蓉小<lb/>
　　對襟衣<lb/>
太祖實録洪武二十六年三月禁官民步卒人等服對<lb/>
<pb n="KR3j0070_WYG_028-10b"/>
襟衣惟騎馬許服以便於乗馬故也其不應服而服者<lb/>
罪之今之罩甲即對襟衣也戒庵漫筆云罩甲之制比<lb/>
甲稍長比襖減短正徳間創自武宗近日士大夫有服<lb/>
者按説文無袂衣謂之䙃趙䆠光曰半臂衣也武士謂<lb/>
之蔽甲方俗謂之披襖小者曰背子即此製也魏志楊<lb/>
阜傳阜嘗見明帝著㡌被縹綾半袖問帝曰此於禮何<lb/>
法服也則當時巳有此製<lb/>
　　行幐<lb/>
<pb n="KR3j0070_WYG_028-11a"/>
詩邪幅在下箋云邪幅如今行幐也偪束其脛自足至膝<lb/>
左傳帶裳幅舄註同亦作偪禮記偪屨著綦釋名偪所以<lb/>
自逼束今謂之行幐言以裹脚可以跳騰輕便也戰國䇿<lb/>
蘇秦臝幐負書擔囊吳志吕蒙為兵作絳衣行縢舊唐書<lb/>
徳宗入駱谷值霖雨道塗險滑衛士多亡歸朱泚東川節<lb/>
度使李叔明之子昇及郭子儀之子曙令狐建之子彰等<lb/>
六人恐有姦人危乘輿相與齧臂為盟著行幐釘鞵更鞚<lb/>
上馬以至梁州它人皆不得近及還京師上皆以為禁衛<lb/>
<pb n="KR3j0070_WYG_028-11b"/>
將軍寵遇甚厚<lb/>
古人之韈大抵以皮為之春秋左氏傳註曰古者臣見君<lb/>
解韈既解則露其邪幅而人得見之此采菽之詩所以為<lb/>
詠今之村民往往行幐而不韈者古人之遺制也呉賀卲<lb/>
為人美容止坐常著襪始从衣字希見其足則漢魏之世<lb/>
不襪而見足者多矣<lb/>
　　樂府<lb/>
樂府是官署之名其官有令有音監有游徼漢書張放傳使<lb/>
<pb n="KR3j0070_WYG_028-12a"/>
大奴駿等四十餘人羣黨盛兵弩白晝入樂府攻射官寺霍<lb/>
光傳奏昌邑王大行在前殿發樂府樂器後漢書律厯志元<lb/>
帝時郎中京房知五聲之音六十律之數上使太子太傅韋<lb/>
𤣥成諫議大夫章雜試問房于樂府是也後人乃以樂府所<lb/>
采之詩即名之曰樂府誤矣曰古樂府尤誤後漢書馬廖傳<lb/>
言哀帝去樂府註云哀帝即位詔罷鄭衛之音減郊祭及武<lb/>
樂等人數是亦以樂府所肄之詩即名之樂府也<lb/>
　　寺<lb/>
<pb n="KR3j0070_WYG_028-12b"/>
寺字自古至今凡三變三代以上凡言寺者皆奄豎之<lb/>
名周禮寺人註寺之言侍也詩云寺人孟子易之閽寺<lb/>
詩之婦寺左傳寺人貂寺人披寺人孟張寺人惠牆伊<lb/>
戾寺人桞寺人羅皆此也崔杼使圉人駕寺人御而出<lb/>
自秦以宦者任外廷之職而官舍通謂之寺說文寺廷<lb/>
也有法度也此亦是漢時解耳漢人以太常光禄勲衛<lb/>
尉太僕廷尉大鴻臚宗正大司農少府為九寺又御史<lb/>
府亦謂之御史大夫寺漢書元帝紀註師古曰凡府庭<lb/>
<pb n="KR3j0070_WYG_028-13a"/>
所在皆謂之寺風俗通曰寺司也唐書楊収傳漢<lb/>
制總羣官而聽曰省公務而専治曰寺諸官府所<lb/>
止皆曰寺後漢書安帝紀皇太后幸雒陽寺及若<lb/>
盧獄録囚徒註寺官舍也張湛傳告歸平陵望寺<lb/>
門而歩註寺門即平陵縣門也樂恢傳父為縣吏<lb/>
得罪於令恢年十一常俯伏寺門吳志凌統傳亦<lb/>
云過本縣步入寺門又變而浮屠之居亦謂之<lb/>
寺矣石林燕語漢以來九卿官府皆名曰寺<lb/>
<pb n="KR3j0070_WYG_028-13b"/>
鴻臚其一也本以待四裔賓客明帝時攝摩<lb/>
騰竺法蘭自西域以白馬負經至舍於<lb/>
鴻臚寺既死尸不壞因留寺中後遂以<lb/>
為浮屠之居即雒中白馬寺也僧居稱<lb/>
寺本此<lb/>
　　省<lb/>
十三布政使司今人謂之十三省者沿元之舊而誤稱<lb/>
之也元時為行中書省者十一曰遼陽等處曰鎮東曰<lb/>
<pb n="KR3j0070_WYG_028-14a"/>
陜西等處曰四川等處曰河南江北等處曰雲南等處<lb/>
曰江浙等處曰江西等處曰湖廣等處曰甘肅等處曰<lb/>
嶺北等處國初沿元制立行中書省洪武七年以京畿<lb/>
應天等府直𨽻六部改行中書省為布政使司今當稱<lb/>
十三布政司不當稱省<lb/>
　　職官受杖<lb/>
撞郎之事始於漢明後代因之有杖屬官之法曹公性<lb/>
嚴掾屬公事徃徃加杖<hi>魏畧韓宣以當受杖豫脱袴纒褌面縛</hi>宋劉道錫為<lb/>
<pb n="KR3j0070_WYG_028-14b"/>
廣州刺史杖治中荀齊文垂死魏劉仁之監作晉陽城<lb/>
杖前殷州刺史裴瑗并州刺史王綽隋文帝詔諸司論<lb/>
屬官罪有律輕情重者聽於律外斟酌決杖燕榮為幽<lb/>
州總管元宏嗣除長史懼辱固辭上知之勅榮曰宏嗣<lb/>
杖十巳上罪皆奏聞榮忿曰豎子何敢弄我乃遣宏嗣<lb/>
監納倉粟颺得一糠一粃皆罰之每笞不滿十然一日<lb/>
中或至三數杜子美送高三十五詩脱身簿尉中始與<lb/>
棰楚辭唐時自簿尉以上即不加捶楚優於南北朝多<lb/>
<pb n="KR3j0070_WYG_028-15a"/>
矣<lb/>
黄氏日抄讀韓文公贈張功曹詩云判司卑官不堪説<lb/>
未免捶楚塵埃間<hi>通鑑註唐謂州曹諸司參軍為判司</hi>然則唐之判司簿<lb/>
尉類然與然唐人之待卑官雖嚴而卑官猶得以自申<lb/>
其法如劉仁軌為陳倉尉擅殺折衝都尉魯寧是也明<lb/>
初判司簿尉以待新進士而筦庫監當不以辱之視唐<lb/>
重矣乃近日上官苦役苛責甚於奴僕官之辱法之屈<lb/>
也此事闗繫世道<lb/>
<pb n="KR3j0070_WYG_028-15b"/>
唐自兵興以後杖決之行即不止於簿尉張鎬杖殺豪<lb/>
州刺史閭邱曉嚴武杖殺梓州刺史章彛韓皋杖殺安<lb/>
吉令孫澥栁仲郢杖殺南鄭令權奕劉晏為觀察自刺<lb/>
史六品以下得杖而後奏則著之於令矣宋史理宗淳<lb/>
祐二年三月詔今後州縣官有罪帥司毋輒加杖責<lb/>
晉書王濛傳為司徒左西屬濛以此職有譴則應受杖<lb/>
固辭詔為停罰猶不就則不獨外吏矣南齊書陸澄傳<lb/>
郎官舊有坐杖有名無實澄在官積前後罰一日并受<lb/>
<pb n="KR3j0070_WYG_028-16a"/>
千杖南史蕭琛傳齊明帝用法嚴峻尚書郎坐杖罰者<lb/>
皆即科行琛乃宻啟曰郎有杖起自後漢爾時郎官位<lb/>
卑親主文案與令史不異故郎三十五人令史二十人<lb/>
士人多耻為此職自魏晉以來郎官稍重今方參用高<lb/>
華吏部又近於通貴不應官高昔品而罰遵曩科所以<lb/>
從來彈舉止是空文許以推遷或逢赦恩或入春令便<lb/>
得息停宋元嘉大明中有被罰者别繇犯忤主心非闗<lb/>
常凖泰始建元以來並未施行自奉敕之後己行倉部<lb/>
<pb n="KR3j0070_WYG_028-16b"/>
郎江重欣杖督五十無不人懷慙懼乞特賜輸贖使與<lb/>
令史有異以彰優緩之澤帝納之自是應受罰者依舊<lb/>
不行此後来公譴擬杖之所自始世説桓公在荆州恥<lb/>
以威刑肅物令史受杖正從朱衣上過桓式年少從外<lb/>
來云向從閤下過令史受杖上捎雲根下拂地足桓公<lb/>
曰我猶患其重是令史服朱衣而受杖也<hi>南史孔覬傳為御史中丞</hi>
<hi>鞭令史為有司所糾原不問</hi>
南齊書張融傳大明五年制二品清官行僮幹杖不得<lb/>
<pb n="KR3j0070_WYG_028-17a"/>
出十梁書江蒨傳弟葺為吏部郎坐杖曹中幹免官郎<lb/>
官之杖虚杖也故至於千僮幹之杖實杖也不得過十<lb/>
然亦失中之法<lb/>
沈統大明中為著作佐郎先是五省官所給幹僮不得<lb/>
襍役太祖世坐以免官者前後數百人統役僮過差有<lb/>
司奏免世祖詔曰自頃幹僮多不祗給主可量聽行杖<lb/>
得行幹杖自此始也<lb/>
北朝政令比之南朝尤為嚴切高允傳言魏初法嚴朝<lb/>
<pb n="KR3j0070_WYG_028-17b"/>
士多見杖罰孝昭帝紀言尚書郎中剖斷有失輒加捶<lb/>
楚而及其末世則有如高陽王雍之以州牧而杖殺職<lb/>
官<hi>任城王澄傳</hi>唐邕之以録尚書而撾撻朝士<hi>本傳</hi>者矣<lb/>
　　押字<lb/>
集古録有五代時帝王將相等署字一卷所謂署字者<lb/>
皆草書其名今俗謂之畫押不知始於何代岳珂古冢<lb/>
盆杆記言得晉永寧元年甓有匠者姓名下有文如押<lb/>
字則晉已有之然不可考南齊書太祖在領軍府令紀<lb/>
<pb n="KR3j0070_WYG_028-18a"/>
僧眞學上手迹下名答報書疏皆付僧眞上觀之笑曰<lb/>
我亦不復能别也何敬容署名敬字則大作茍小為文<lb/>
容字大為父陸倕戯曰公家茍既竒大父亦不小魏書<lb/>
崔元伯尤善行押之書特盡精巧而不見遺迹北史斛<lb/>
律金不識文字初名敦苦其難署改名為金從其便易<lb/>
猶以為難神武乃指屋角令識之北齊書庫狄干不知<lb/>
書署名為干字逆上畫之時人謂之穿錐又有武將王<lb/>
周署名先為吉而後成其外陳書蕭引善𨽻書高宗嘗<lb/>
<pb n="KR3j0070_WYG_028-18b"/>
披奏事指引署名曰此字筆勢翩翩似鳥之欲飛唐書<lb/>
董昌僣位下制詔皆自署名或曰帝王無押詔昌曰不<lb/>
親署何由知我為天子今人亦謂之花字北齊後主紀<lb/>
開府千餘儀同無數領軍一時二十連判文書各作花<lb/>
字<hi>北史各作依字</hi>不具姓名莫知誰也黄伯思謂魏晉以來法<lb/>
書梁御府所藏皆是朱异唐懷克沈熾文姚懷珍等題<lb/>
名于首尾紙縫間故或謂之押縫或謂之押尾後人花<lb/>
押蓋沿于此又云唐人及國初前輩與人書牘或只用<lb/>
<pb n="KR3j0070_WYG_028-19a"/>
押字與名用之無異上表章亦或爾近世遂施押字於<lb/>
檄移<hi>癸辛襍識古人押字謂之花押印是用名字稍花之如韋陟五雲體是也</hi>不知南北諸<lb/>
史言押字者如此之多而韓非子言田嬰令官具押券<lb/>
斗石參升之計則戰國時已有之又不始於後世也<lb/>
三國志少帝紀註世説及魏氏春秋並云姜維冦隴右<lb/>
時安東將軍司馬文王鎭許昌徵還擊維至京師帝御<lb/>
平樂觀以臨軍過中領軍許允與左右小臣謀因文王<lb/>
辭殺之勒其衆以退大將軍已書詔於前文王入帝方<lb/>
<pb n="KR3j0070_WYG_028-19b"/>
食粟優人雲午等唱曰青頭雞青頭雞青頭雞者鴨也<lb/>
帝懼不敢發按鴨者勸帝押詔書耳是則以親署為押<lb/>
已見於三國時矣<hi>南北朝謂之畫勅</hi>
　　邸報<lb/>
宋史劉奉世傳先是進奏院每五日具定本報狀上樞<lb/>
宻院然後傳之四方而邸吏輒先期報下或矯為家書<lb/>
以入郵置奉世乞革定本去實封但以通函騰報從之<lb/>
吕溱傳儂智高冦嶺南詔奏邸毋得輒報湊言一方有<lb/>
<pb n="KR3j0070_WYG_028-20a"/>
警使諸道聞之共得為備今欲人不知此意何也曹輔<lb/>
傳政和後帝多㣲行始民間猶未知及蔡京謝表有輕<lb/>
車小輦七賜臨幸自是邸報聞四方邸報字見于史書<lb/>
蓋始於此時然唐孫樵集中有讀開元雜報一篇則唐<lb/>
時巳有之矣<lb/>
　　酒禁<lb/>
先王之於酒也禮以先之刑以後之周書酒誥厥或告<lb/>
曰羣飲汝勿佚盡執拘以歸於周予其殺此刑亂國用<lb/>
<pb n="KR3j0070_WYG_028-20b"/>
重典也周官萍氏㡬酒謹酒而司虣禁以屬逰飲食于<lb/>
市者若不可禁則搏而戮之此刑平國用中典也一獻<lb/>
之禮賓主百拜終日飲酒而不得醉焉則未及乎刑而<lb/>
坊之以禮也故成康以下天子無甘酒之失卿士無酣<lb/>
歌之愆至於幽王而天不湎爾之詩始作其教嚴矣漢<lb/>
興蕭何造律三人以上無故羣飲酒罰金四兩曹參代<lb/>
之自謂遵其約束乃園中聞吏醉歌呼而亦取酒張飲<lb/>
與相應和是并其畫一之法而亡之也坊民以禮鄼侯<lb/>
<pb n="KR3j0070_WYG_028-21a"/>
既闕之於前糾民以刑平陽復失之於後宏羊踵此從<lb/>
而榷酤夫亦開之有其漸乎武帝天漢三年初榷酒酤<lb/>
昭帝始元六年用賢良文學之議罷之而猶令民得以<lb/>
律占租賣酒升四錢遂以為利國之一孔而酒禁之弛<lb/>
實濫觴於此<hi>困學紀聞謂榷酤之害甚於魯之初税畆</hi>然史之所載自孝宣<lb/>
已後有時而禁有時而開至唐代宗廣徳二年十二月<lb/>
詔天下州縣各量定酤酒户隨月納税除此之外不問<lb/>
官私一切禁斷自此名禁而實許之酤意在榷錢而不<lb/>
<pb n="KR3j0070_WYG_028-21b"/>
在酒矣宋仁宗乾興初言者以天下酒課月比嵗增無<lb/>
有藝極非古禁羣飲節用之意孝宗淳熈中李燾奏謂<lb/>
設法勸飲以歛民財周輝雜志以為惟恐其飲不多而<lb/>
課不羡此榷酤之弊也至今代則既不榷緡而亦無禁<lb/>
令民間遂以酒為日用之需比于饔飱之不可闕若水<lb/>
之流滔滔皆是而厚生正徳之論莫有起而持之者矣<lb/>
邴原之游學未嘗飲酒大禹之疏儀狄也諸葛亮之治<lb/>
蜀路無醉人武王之化妹邦也<lb/>
<pb n="KR3j0070_WYG_028-22a"/>
舊唐書楊惠元傳充神䇿京西兵馬使鎭奉天詔移京<lb/>
西戍兵萬二千人以備闗東帝御望春樓賜宴諸將列<lb/>
坐酒至神䇿將士皆不飲帝使問之惠元時為都將對<lb/>
曰臣初發奉天本軍帥張巨濟與臣等約曰斯役也將<lb/>
䇿大勲建大名凱旋之日當共為歡茍未戎捷無以飲<lb/>
酒故臣等不敢違約而飲既發有司供餼於道路唯惠<lb/>
元一軍缾罍不發上稱歎久之降璽書慰勞及田悦叛<lb/>
詔惠元領禁兵三千與諸將討伐御河奪三橋皆惠元<lb/>
<pb n="KR3j0070_WYG_028-22b"/>
之功也能以衆整如此即治國何難哉<hi>沈括筆談言太宗朝禁卒買魚</hi>
<hi>肉及酒入營門者有罪</hi>
魏文成帝大安四年釀酤飲者皆斬金海陵正隆五年<lb/>
朝官飲酒者死元世祖至元二十年造酒者本身配役<lb/>
財産女子没官可謂用重典者矣然立法太過故不久<lb/>
而弛也水為地險酒為人險故易爻之言酒者無非坎<lb/>
卦而萍氏掌國之水禁水與酒同官<hi>黄魯直作黄彛字説云酒善溺人故</hi>
<hi>六彛皆以舟為足</hi>徐尚書石麒有云傳曰水懦弱民狎而玩之<lb/>
<pb n="KR3j0070_WYG_028-23a"/>
故多死焉酒之禍烈於火而其親人甚於水有以夫世<lb/>
盡殀於酒而不覺也讀是言者可以知保生之道螢雪<lb/>
叢説言頃年陳公大卿生平好飲一日席上與同僚談<lb/>
舉知命者不立乎巖牆之下問之其人曰酒亦巖牆也<lb/>
陳因是有聞遂終身不飲頃者米醪不足而烟酒興焉<lb/>
則眞變而為火矣<lb/>
　　賭博<lb/>
萬厯之末太平無事士大夫無所用心間有相從賭博<lb/>
<pb n="KR3j0070_WYG_028-23b"/>
者至天啟中始行馬弔之戯而今之朝士若江南山東<lb/>
㡬於無人不為此有如韋昭論所云窮日盡明繼以脂<lb/>
燭人事曠而不修賓旅闕而不接者吁可畏也考之漢<lb/>
書安丘侯張拾邔<hi>其已反</hi>侯黄遂樊侯蔡辟方並坐搏揜<lb/>
免為城旦<hi>貨殖傳掘冢愽揜犯姦成富王符潜夫論以㳺愽持掩為事</hi>師古曰搏或<lb/>
作博六博也揜意錢之屬也<hi>後漢書梁冀傳能挽滿彈棊格五六博蹴鞠意錢之</hi>
<hi>戯</hi>皆戯而賭取財物宋書王景文傳為右衛將軍坐與<lb/>
奉朝請毛法因蒱戯得錢百二十萬白衣領職劉康祖<lb/>
<pb n="KR3j0070_WYG_028-24a"/>
傳為員外郎十年再坐樗蒲戯免南史王質傳為司徒<lb/>
左長史坐招聚博徒免官金史刑志大定八年制品官<lb/>
犯賭博法贓不滿五十貫者其法杖聽贖再犯者杖之<lb/>
上曰杖者所以罰小人也既為職官當先亷恥既無廉<lb/>
恥故以小人之罰罰之今律犯賭博者文官革職為民<lb/>
武官革職隨舎餘食糧差操亦此意也但百人之中未<lb/>
有一人坐罪者上下相容而法不行故也晉陶侃勤於<lb/>
吏職終日歛膝危坐閫外多事千緒萬端㒺有遺漏諸<lb/>
<pb n="KR3j0070_WYG_028-24b"/>
參佐或以談戯廢事者命取其酒器蒱博之具悉投於<lb/>
江將吏則加鞭朴卒成中興之業為晉名臣唐宋璟為<lb/>
殿中侍御史同列有博于臺中者將責名品而黜之愽<lb/>
者惶恐自匿後為開元賢相而史言文宗切於求理每<lb/>
至刺史面辭必殷勤戒敕曰無嗜博無飲酒内外聞之<lb/>
莫不悚息然則勤吏事而糾風愆乃救時之首務矣<lb/>
唐書言楊國忠以善樗蒲得入供奉常後出専主蒱簿<lb/>
計算鈎畫分銖不悞帝悦曰度支郎才也卒用之而敗<lb/>
<pb n="KR3j0070_WYG_028-25a"/>
𤣥宗末年荒佚遂以小人乗君子之器此亦國家之妖<lb/>
孽也今之士大夫不慕姚崇宋璟而學楊國忠亦終必<lb/>
亡而已矣<lb/>
山堂考索宋大中祥符五年三月丁酉上封者言進士<lb/>
蕭元之本名琉嘗因賭愽抵杖刑今易名赴舉登第詔<lb/>
有司召元之詰問引伏奪其勑贖銅四十斤遣之宋制<lb/>
之嚴如此今之進士有以不工賭愽為恥者矣<lb/>
晉中興書載陶士行言摴蒲老子所作乃牧豬奴戲也<lb/>
<pb n="KR3j0070_WYG_028-25b"/>
近日士大夫多為之<lb/>
遼史穆宗應厯十九年正月甲午與羣臣為葉格戯解<lb/>
曰宋錢僖公家有葉子掲格之戯<hi>按應厯十九年為宋太祖之開寳二年是</hi>
<hi>契丹先有此戲不知其所自來</hi>而其年二月已巳即為小哥等所弑君<lb/>
臣為謔其禍乃不旋踵此不祥之物而今士大夫終日<lb/>
執之其能免於效尤之咎乎<lb/>
宋史太宗紀淳化二年閏月己丑詔犯蒱博者斬元史<lb/>
世祖紀至元十二年禁民間賭愽犯者流之北地刑亂<lb/>
<pb n="KR3j0070_WYG_028-26a"/>
國用重典固當如此<lb/>
今日致太平之道何繇曰君子勤禮小人盡力<lb/>
　　京債<lb/>
赴銓守候京債之累於今為甚舊唐書武宗紀會昌二<lb/>
年二月丙寅中書奏赴選官多京債到任塡還致其貪<lb/>
求罔不由此今年三銓於前件州府<hi>河東鳯翔鄜坊邠寜等道</hi>得官<lb/>
者許連狀相保戸部各備兩月加給料錢至支時折下<lb/>
所冀初官到任不帶息債衣食稍足可責清廉從之蓋<lb/>
<pb n="KR3j0070_WYG_028-26b"/>
唐時有東選南選其在京銓授者止闗内河東兩道採<lb/>
訪使所屬之官不出一千餘里之内而猶念其舉債之<lb/>
累先於戸部給與兩月料錢非惟恤下之仁亦有勸廉<lb/>
之法與今之職官到任先辦京債剥下未足而或借庫<lb/>
銀以償之者得失之數較然可知已<lb/>
若夫聖主之所行有超出於前代者太祖實録吳元年<lb/>
七月丙子除郡縣官二百三十四人賜知府知州知縣<lb/>
文綺四絹六羅二夏布六父如之母妻及長子各半府<lb/>
<pb n="KR3j0070_WYG_028-27a"/>
州縣佐貳官視長官半之父如之母妻及長子又半之<lb/>
各府經歴知事同佐貳官州縣吏目典史視佐貳官又<lb/>
半之父母妻子皆如之其道里費知府賜白金五十兩<lb/>
知州三十五兩知縣三十兩同知視知府五之三治中<lb/>
半之通判推官五之二州同知視府通判經歴及州判<lb/>
官視府同知半之縣丞主簿視知縣又半之知事吏目<lb/>
典史皆十兩著為令上曰今新授官多出布衣到任之<lb/>
初或假貸於人則他日不免侵漁百姓不有以養其廉<lb/>
<pb n="KR3j0070_WYG_028-27b"/>
而責之奉公難矣洪武元年二月詔中書省自今新除<lb/>
府州縣官給賜白金一十兩布六疋十年正月甲辰上<lb/>
謂中書省臣曰官員聽選之在京者宜早與銓注即令<lb/>
赴任聞久住客邸者日有所費甚至空乏假貸於人昔<lb/>
元之弊政此亦一端其常選官淹滯在京者資用既乏<lb/>
流為醫卜使人喪其所守實朝廷所以待之者非其道<lb/>
也自今銓選之後以品為差皆與道里費仍令有司給<lb/>
舟車送之著為令十七年七月癸丑北平税課司大使<lb/>
<pb n="KR3j0070_WYG_028-28a"/>
熊斯銘言仕者得禄養親此人子之所願也然有道逺<lb/>
而不得養其父母者乞令有司給以舟車俾得迎養以<lb/>
盡人子之情廷議以雲南兩廣四川福建官員家屬赴<lb/>
任者官為給舟車已有定例自今凡一千五百里以外<lb/>
者宜依例給之制可<hi>二十二年八月命故官妻子還鄉者亦給車舟</hi>豈非愛民<lb/>
之仁先於恤吏者乎<lb/>
　　居官負債<lb/>
居官負債雖非君子之行似乎不干國法乃考之於古<lb/>
<pb n="KR3j0070_WYG_028-28b"/>
有以不償債而免列侯者漢書孝文三年河陽侯陳信<lb/>
坐不償人責過六月免<hi>免侯爵</hi>是也有以不償債而貶官<lb/>
者舊唐書李晟子惎累官至右龍武大將軍沈湎酒色<lb/>
恣為豪侈積債至數千萬其子貸囘鶻錢一萬餘貫不<lb/>
償為囘鶻所訴文宗怒貶惎為定州司法參軍是也然<lb/>
此猶前代之事使在今日則囘鶻當更貸之以錢而為<lb/>
之營其善缺矣<lb/>
元史太宗十二年以官民貸囘鶻金償官者歳加倍名<lb/>
<pb n="KR3j0070_WYG_028-29a"/>
羊羔息其害為甚詔以官物代還凡七萬六千錠仍命<lb/>
凡假貸嵗久惟子本相侔而止著為令<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0070_WYG_028-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　日知録卷二十八<lb/>
</p>
<p>
</p>
  </div>
</body>
</text>
</TEI>
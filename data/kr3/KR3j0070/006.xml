<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>日知録卷六</head>
    <p>
<pb n="KR3j0070_WYG_006-1a"/>
欽定四庫全書<lb/>
　日知録卷六　　　　　崑山　顧炎武　撰<lb/>
　　毋不敬<lb/>
毋不敬儼若思安定辭脩己以敬也安民哉脩己以安<lb/>
人也儼若思安定辭何以安民子曰危以動則民不與<lb/>
也懼以語則民不應也詩云彼都人士狐裘黄黄其容<lb/>
不改出言有章行歸于周萬民所望<lb/>
　　女子子<lb/>
<pb n="KR3j0070_WYG_006-1b"/>
女子子謂己所生之子若兄弟之子言女子者别於男<lb/>
子也<hi>猶左氏言女公子</hi>古人謂其女亦曰子詩曰齊侯之子衞<lb/>
侯之妻論語曰以其子妻之是也此章言男女之别故<lb/>
加女子於子之上以明之下乃專言兄弟者兄弟至親<lb/>
兄弟之於姊妹猶弗與同席同器而況於姑乎況於女<lb/>
子子乎不言從子不言父據兄弟可知也喪服小記言<lb/>
女子子在室為父母杖然則女子子為己所生之子明<lb/>
矣<hi>胡氏謂重言子衍文黄氏以為女子之子皆非</hi>
<pb n="KR3j0070_WYG_006-2a"/>
内則曰七年男女不同席不共食則不待已嫁而反矣<lb/>
　　取妻不取同姓<lb/>
姓之為言生也<hi>左傳昭四年問其姓對曰余子長矣</hi>詩曰振振公姓天地<lb/>
之化專則不生兩則生故叔詹言男女同姓其生不蕃<lb/>
<hi>晉語曰同姓不昏懼不殖也</hi>而子産之告叔向云内官不及同姓美<lb/>
先盡矣則相生疾晉司空季子之告公子曰異德合姓<lb/>
鄭史伯之對桓公曰先王聘后於異姓務和同也聲一<lb/>
無聽物一無文是知禮不娶同姓者非但防嫌亦以戒<lb/>
<pb n="KR3j0070_WYG_006-2b"/>
獨也故曲禮納女于天子曰備百姓<hi>吳語句踐請一介嫡女執箕帚以晐</hi>
<hi>姓於王宫</hi>而郊特牲注云百官公卿以下也百姓王之親也<lb/>
<hi>呂刑官百族姓傳族同族姓異姓</hi>易曰男女暌而其志通也是以王御<lb/>
不叅一族其所以合隂陽之化而助嗣續之功者微矣<lb/>
古人以異姓為昏婣之稱大戴禮南宫縚夫子信其仁<lb/>
以為異姓謂以兄之子妻之也周禮司儀時揖異姓鄭<lb/>
氏注引此<lb/>
姓之所從來本於五帝五帝之得姓本於五行則有相<lb/>
<pb n="KR3j0070_WYG_006-3a"/>
配相生之理故傳言有媯之後將育於姜又曰姬姞耦<lb/>
其生必蕃而後世五音族姓之説自此始矣晉嵇康論<lb/>
曰五行有相生故同姓不昏<hi>舊唐書呂才序宅經謂五姓之説本無所出惟堪輿</hi>
<hi>經黃帝對於天老乃有五姓之言今攷漢書王莽傳卜者王況謂李焉君姓李李者徵徴火也後漢蘇竟與劉</hi>
<hi>龔書五七之家三十五姓彭秦延氏不得與焉李雲上書髙祖受命至今三百六十四嵗君期一周當有黃精</hi>
<hi>代見姓陳項虞田許氏不可令此人居太尉太𫝊典兵之官五姓之説始見於此葢與䜟記之文同起於哀平</hi>
<hi>之際而京房傳房本姓李推律自定為京氏白虎通曰古者聖人吹律定姓以記其族爾雅翼曰古者司商協</hi>
<hi>名姓人始生吹律合之定其姓名易是謀類曰黃帝吹律定姓論衡言孔子吹律自知殷宋大夫子氏之世則</hi>
<pb n="KR3j0070_WYG_006-3b"/>
<hi>古人以律推姓亦必有法潜夫論言凡姓之有音也必隨其本生祖所出也大皥木精承嵗星而王夫其子孫</hi>
<hi>咸當為角神農火精承熒惑而王夫其子孫咸當為徴黃帝土精承填而王夫其子孫咸當為宫少昊金精承</hi>
<hi>太白而王夫其子孫咸當為商顓頊水精承辰而王夫其子孫咸當為羽雖號百變音形不易此則五姓所以</hi>
<hi>分屬五音之説與春秋裨竈史趙史伯諸人之論大抵相同不可謂其無本  宋時猶尚五音之説雲麓漫鈔</hi>
<hi>言永安諸陵皆東南地穹西北地垂東南有山西北無山角音所利如此</hi>
春秋時最重族姓至七國時則絶無一語及之者正猶<lb/>
唐人最重譜諜而五代以後則蕩然無存人亦不復問<lb/>
此百餘年間世變風移可為長歎也已<lb/>
<pb n="KR3j0070_WYG_006-4a"/>
　　父不祭子夫不祭妻<lb/>
父不祭子夫不祭妻不但名分有所不當而以尊臨卑<lb/>
則死者之神亦必不安故其當祭則有代之者矣此别<lb/>
是一條説者乃蒙上餕餘不祭之文而為之解殆似山<lb/>
東人作不徹薑食不多食義即謂不多食薑同一謬也<lb/>
<hi>此謂平日四時之祭若在喪則祥禫之祭未嘗不行</hi>
　　檀弓<lb/>
讀檀弓二篇及曾子問乃知古人於禮服講之悉而辨<lb/>
<pb n="KR3j0070_WYG_006-4b"/>
之明如此漢書言夏侯勝善説禮服蕭望之從夏侯勝<lb/>
問論語禮服唐開元四部書目喪服傳義疏有二十三<lb/>
部昔之大儒有專以喪服名家者其去鄒魯之風未逺<lb/>
也故蕭望之為太傅以論語禮服授皇太子宋元嘉末<lb/>
徵隠士雷次宗詣京邑築室於鍾山西巖下為皇太子<lb/>
諸王講喪服經齊初何佟之為國子助教為諸王講喪<lb/>
服陳後主在東宫引王元規為學士親授禮記左傳喪<lb/>
服等義魏孝文帝親為羣臣講喪服於清徽堂而梁書<lb/>
<pb n="KR3j0070_WYG_006-5a"/>
言始興王憺薨昭明太子命諸臣共議從明山賓朱异<lb/>
之言以慕悼之辭宜終服月<hi>梁陳北齊各有皇帝皇后太子王侯巳下喪禮之書</hi>
<hi>謂之凶儀</hi>夫以至尊在御不廢講求喪禮異於李義府之言<lb/>
不豫凶事而去國恤一篇者矣<hi>舊唐書李義府傳初五禮儀注自前代相沿吉</hi>
<hi>凶畢舉太常博士蕭楚材孔志約以皇室凶禮為豫備凶事非臣子所宜言義府深然之於是悉刪而焚之</hi>
<hi>裵守真傳為太常博士髙宗崩時無大行凶儀守真與同時博士韋叔夏輔抱素等討論舊事創為之  宋史</hi>
<hi>章衡傳熙寜初判太常寺建言自唐開元纂修禮書以國恤一篇為豫凶事刪而去之故不幸遇事則捃摭墜</hi>
<hi>殘茫無所据今宜為厚陵集禮以貽萬世從之</hi>
<pb n="KR3j0070_WYG_006-5b"/>
宋孝宗崩光宗不能執喪寧宗嗣服巳服期年喪欲大<lb/>
祥畢更服兩月監察御史胡紘言孫為祖服已過期矣<lb/>
議者欲更持禫兩月不知用何典禮若曰嫡孫承重則<lb/>
太上聖躬亦已康復於宫中自行二十七月之重服而<lb/>
陛下又行之是喪有二孤也詔侍從臺諫給舍集議時<lb/>
朱熹<hi>君前臣名</hi>上議以紘言為非而未有以折之後讀禮記<lb/>
正義喪服小記為祖後者條因自識於本義之末其略<lb/>
云準五服年月格斬衰三年嫡孫為祖<hi>謂承重者</hi>法意甚明<lb/>
<pb n="KR3j0070_WYG_006-6a"/>
而禮經無文傳云父歿而為祖後者服斬然而不見本<lb/>
經未詳何據但小記云祖父卒而后為祖母後者三年<lb/>
可以傍照至為祖後者條下疏中所引鄭志乃有諸侯<lb/>
父有廢疾不任國政不任喪事之問而鄭荅以天子諸<lb/>
侯之服皆斬之文<hi>儀禮喪服篇不杖章為君之祖父母下疏亦引此趙商問荅</hi>方見<lb/>
父在而承國於祖之服向日上此奏時無文字可檢又<lb/>
無朋㕛可問故大約且以禮律言之亦有疑父在不當<lb/>
承重者時無明白證驗但以禮律人情大意荅之心常<lb/>
<pb n="KR3j0070_WYG_006-6b"/>
不安歸來稽攷始見此説方得無疑乃知學之不講其<lb/>
害如此而禮經之文誠有闕略不無待於後人向使無<lb/>
鄭康成則此事終未有所斷決不可直謂古經定制一<lb/>
字不可增損也<hi>昔人謂讀書未到康成不敢輕議漢儒以此</hi>嗚呼若曾子子<lb/>
游之倫親受學於聖人其於節文之變辨之如此其詳<lb/>
也今之學者生於草野之中當禮壞樂崩之後於古人<lb/>
之遺文一切不為之討究而曰禮吾知其敬而已喪吾<lb/>
知其哀而巳以空學而議朝章以清談而干王政是尚<lb/>
<pb n="KR3j0070_WYG_006-7a"/>
不足以闚漢儒之里而何以升孔子之堂哉<lb/>
論語之言斯者七十而不言此檀弓之言斯者五十有<lb/>
三而言此者一而已大學成於曾氏之門人而一卷之<lb/>
中言此者十有九語音輕重之間而世代之别從可知<lb/>
已<hi>爾雅曰兹斯此也今攷尚書多言兹論語多言斯大學以後之書多言此</hi>
　　太公五世反葬于周<lb/>
太公汲人也聞文王作然後歸周史之所言已就封於<lb/>
齊矣其復入為太師薨而葬於周事未可知使其有之<lb/>
<pb n="KR3j0070_WYG_006-7b"/>
亦古人因薨而葬不擇地之常爾記以首丘喻之亦已<lb/>
謬矣乃云比及五世皆反葬于周夫齊之去周二千餘<lb/>
里而使其已化之骨跋履山川觸冒寒暑自東徂西以<lb/>
葬於封守之外於死者為不仁古之葬者祖於庭塴於<lb/>
墓反哭於其寢故曰葬日虞弗忍一日離也使齊之孤<lb/>
重趼送葬曠月淹時不獲遵五月之制速反而虞於生<lb/>
者為不孝且也入周之境而不見天子則不度離其喪<lb/>
次而以衰絰見則不祥若其孤不行而使卿攝之則不<lb/>
<pb n="KR3j0070_WYG_006-8a"/>
恭勞民傷財則不惠此數者無一而可禹葬㑹稽其後<lb/>
王不從而殽之南陵有夏后皋之墓豈古人不達禮樂<lb/>
之義哉體魄則降知氣在上故古之事其先人於廟而<lb/>
不於墓聖人所以知幽明之故也然則太公無五世反<lb/>
塟之事明矣<hi>水經注淄水下有胡公陵青州刺史傅𢎞仁言得銅棺𨽻書處胡公太公之𤣥孫未</hi>
<hi>嘗反葬於周</hi>
　　扶君<lb/>
扶君卜人師扶右<hi>注卜當為僕</hi>射人師扶左君薨以是舉此<lb/>
<pb n="KR3j0070_WYG_006-8b"/>
所謂男子不死於婦人之手也三代之世侍御僕從罔<lb/>
非正人綴衣虎賁皆惟吉士與漢髙之獨枕一宦者臥<lb/>
異矣春秋傳曰公薨於小寢即安也魏中山王衮疾病<lb/>
令官屬以時營東堂堂成輿疾往居之其得禮之意者<lb/>
與<lb/>
　　二夫人相為服<lb/>
從母之夫舅之妻二夫人相為服從母之夫與謂吾從<lb/>
母之夫者相為服也舅之妻與謂吾舅之妻者相為服<lb/>
<pb n="KR3j0070_WYG_006-9a"/>
也上不言妻之姊妹之子下不言夫之甥語繁而冗不<lb/>
可以成文也聞一知二吾於孟子以紂為兄之子言之<lb/>
　　同母異父之昆弟<lb/>
同母異父之見弟不當有服子夏曰我未之前聞也此<lb/>
是正説而又曰魯人則為之齊衰則多此一言矣狄儀<lb/>
從而行之後人踵而效之今之齊衰狄儀之問也以其<lb/>
為大賢之所許也然則魯人之前固未有行之者矣是<lb/>
以君子無輕議禮<lb/>
<pb n="KR3j0070_WYG_006-9b"/>
廣安游氏曰後世所承傳之禮有出二代之末沿禮之<lb/>
失而為之者不喪出母古禮之正也孔氏喪出母惟孔<lb/>
子行之而非以為法今禮家為出母服齊衰杖期此後<lb/>
世之為非禮之正也同母異父之昆弟子游曰為之大<lb/>
功魯人為之齊衰亦非禮之正也昔聖人制禮教以人<lb/>
倫使之父子有親男女有别然後一家之尊知統乎父<lb/>
而厭降其母同姓之親厚於異姓父在則為母服齊衰<lb/>
期出母則不為服後世既為出母制服則雖異父之子<lb/>
<pb n="KR3j0070_WYG_006-10a"/>
以母之故亦為之服矣此其失在乎不明父母之辨一<lb/>
統之尊不别同姓異姓之親而致然也及後世父在而<lb/>
升其母三年之服至異姓之服若堂舅堂姨之類亦相<lb/>
縁而升夫禮者以情義言也情義者有所限止不可徧<lb/>
給也母統於父嚴於父則不得不厭降於其母厚於同<lb/>
姓則不得不降殺於異姓夫是以父尊而母卑夫尊而<lb/>
婦卑君尊而臣卑皆順是而為之也今子游欲以意為<lb/>
之大功此皆承世俗之失失之之原其來寖逺後世不<lb/>
<pb n="KR3j0070_WYG_006-10b"/>
攷其原而不能正其失也<lb/>
　　子卯不樂<lb/>
古先王之為後世戒也至矣欲其出而見之也故亡國<lb/>
之社以為廟屏<hi>穀梁傳</hi>欲其居而思之也故子卯不樂<hi>檀弓</hi>
<hi>下</hi>稷食菜羹<hi>玉/藻</hi>而太史奉之以為諱惡<hi>王制王鄭氏注諱先  名惡子</hi>
<hi>夘日</hi>此君子安而不忘危存而不忘亡之義也漢以下人<lb/>
主莫有行之者<hi>惟崔琰諫魏世子田獵曽引此義</hi>後周武帝天和元年<lb/>
五月甲午詔曰道徳交喪禮義嗣興褒四始於一言美<lb/>
<pb n="KR3j0070_WYG_006-11a"/>
三千於為敬是以在上不驕處滿不溢富貴所以長守<lb/>
邦國於焉乂安故能承天靜地和民敬鬼明並日月道<lb/>
錯四時朕雖庸昧有志前古甲子乙卯禮云不樂萇𢎞<lb/>
表昆吾之稔杜蕢有揚觶之文自世道喪亂禮儀紊毁<lb/>
此典茫然已墜於地昔周王受命請聞顓頊廟有戒盈<lb/>
之器室為復禮之銘矧伊末學而能忘此宜依是日省<lb/>
事停樂庶知為君之難為臣不易貽之後昆殷鑒斯在<lb/>
<hi>春秋莊公二十一年春王正月肆大𤯝公羊傳作大省何休注謂子卯日也先王常以此日省吉事不忍舉又</hi>
<pb n="KR3j0070_WYG_006-11b"/>
<hi>大自省敕得無有此行乎</hi>
子甲子也卯乙卯也古人省文但言子卯翼奉乃謂子<lb/>
為貪狼卯為隂賊是以王者忌子卯禮經避之春秋諱<lb/>
焉此術家之説非經義也<lb/>
　　君有饋焉曰獻<lb/>
仕而未有祿者君有饋焉曰獻使焉曰寡君示不純臣<lb/>
之道也<hi>長樂陳氏曰賓之而弗臣故有饋焉不曰賜而曰獻其將命之使不但曰君而曰寡君若子思</hi>
<hi>之仕衞孟子之仕齊是也注以君有饋為饋於君者非</hi>故哀公執摯以見周豐而<lb/>
<pb n="KR3j0070_WYG_006-12a"/>
老萊子之於楚王自稱曰僕<hi>荀子周公自言所執贄而見者十人</hi>葢古之<lb/>
人君有所不臣故九經之序先尊賢而後敬大臣尊賢<lb/>
其所不臣者也至若武王之訪于箕子變年稱祀不敢<lb/>
以維新之號臨之恪舊之心師臣之禮又不可以尋常<lb/>
論矣<lb/>
　　邾婁考公<lb/>
邾婁考公之喪徐君使容居來弔含注考公隠公益之<lb/>
曾孫考或為定按隠公當魯哀公之時傳至曾孫考公<lb/>
<pb n="KR3j0070_WYG_006-12b"/>
其去春秋已逺而魯昭公三十年呉滅徐徐子章羽奔<lb/>
楚楚沈尹戍帥師救徐弗及遂城夷使徐子處之是巳<lb/>
失國而為寓公其尚能行王禮於鄰國乎定公在魯文<lb/>
宣之時作定為是<lb/>
　　因國<lb/>
有勝國有因國周禮媒氏凡男女之隂訟聽之於勝國<lb/>
之社喪祝掌勝國邑之社稷之祝號士師若祭勝國之<lb/>
社稷則為之尸書序言湯旣勝夏欲遷其社又言武王<lb/>
<pb n="KR3j0070_WYG_006-13a"/>
勝殷左傳凡勝國曰滅之<hi>文公十五年</hi>是也<hi>左傳哀公十三年今吳王有墨</hi>
<hi>國勝乎注國為敵所勝</hi>王制天子諸侯祭因國之在其地而無主<lb/>
後者左傳子産對叔向曰遷閼伯於商丘主辰商人是<lb/>
因遷實沈於大夏主參唐人是因<hi>昭公元年</hi>齊晏子對景公<lb/>
曰昔爽鳩氏始居此地季萴因之有逢伯陵因之蒲姑<lb/>
氏因之而後太公因之<hi>昭公二十年</hi>是也<hi>都宗人注都或有山川及因國無主</hi>
<hi>九皇六十四民之祀</hi>
　　文王世子<lb/>
<pb n="KR3j0070_WYG_006-13b"/>
文王之為世子朝于王季日三雞初鳴而衣服至于寢<lb/>
門外不獨文王之孝亦可以見王季之其勤也為父者<lb/>
未明而衣則為子者雞鳴而起矣茍宴安自逸又何怪<lb/>
乎其子之惰四支而不養也是以小宛之詩必曰夙興<lb/>
夜寐而管寧三日晏起自訟其愆古人之以身行道者<lb/>
如此<lb/>
　　武王帥而行之<lb/>
文王之孝可謂至矣武王帥而行之不敢有加焉如三<lb/>
<pb n="KR3j0070_WYG_006-14a"/>
朝食上色憂復膳之節皆不敢有過於文王此中庸之<lb/>
行而凡後人之立意欲以過於前人者皆有所為而為<lb/>
之也故樂正子春之母死五日而不食曰吾悔之自吾<lb/>
母而不得吾情吾惡乎用吾情<lb/>
　　用日干支<lb/>
三代以前擇日皆用干郊特牲郊日用辛社日用甲<hi>書召</hi>
<hi>誥丁巳用牲于郊戊午乃社于新邑而月令擇元日命民社鄭注謂春分前後戊日則郊不必用辛社不必用</hi>
<hi>甲矣</hi>詩吉日惟戊既伯既禱穀梁傳六月上甲始庀牲十<lb/>
<pb n="KR3j0070_WYG_006-14b"/>
月上甲始繫牲月令仲春上丁命樂正習舞釋菜仲丁<lb/>
命樂正入學習樂季秋上丁命樂正入學習吹春秋秋<lb/>
七月上辛大雩季辛又雩易蠱卦先甲三日後甲三日<lb/>
㢲九五先庚三日後庚三日之類是也秦漢以下始多<lb/>
用支如午祖戍臘三月上巳祓除<hi>張衡南都賦於是暮春之禊元巳之辰</hi>
及正月剛卯之類是也月令擇元辰躬耕帝藉盧植説<lb/>
曰日甲至癸也辰子至亥也郊天陽也故以日藉田隂<lb/>
也故以辰蔡邕月令章句云日榦也辰支也有事於天<lb/>
<pb n="KR3j0070_WYG_006-15a"/>
用日有事於地用辰此漢儒之説攷之經文無用支之<lb/>
證<hi>夏小正二月丁亥萬用入學二月不必皆有丁亥葢夏后氏始行此禮之日值丁亥而用之也猶郊特牲</hi>
<hi>言郊之用辛也周之始郊日以至言周人以日至郊適值辛日謂以支取亥者非</hi>
　　社日用甲<lb/>
月令擇元日命民社注祀社日用甲據郊特牲文日用<lb/>
甲用日之始也正義曰召誥戊午乃社于新邑用戊者<lb/>
周公告營洛邑位成非常祭也墨子云吉日丁夘周伐<lb/>
祝社疑不可信<hi>禮外事用剛日丁卯非也</hi>漢用午魏用未晉用酉各<lb/>
<pb n="KR3j0070_WYG_006-15b"/>
因其行運潘尼皇太子社詩孟月渉初旬吉日惟上酉<lb/>
則不但用酉又用孟月唐武后長夀元年制更以九月<lb/>
為社𤣥宗開元十八年詔移社日就千秋節皆失古人<lb/>
用甲之義矣<lb/>
　　不齒之服<lb/>
道二仁與不仁而已矣出乎吉則入乎凶惰游之士縞<lb/>
冠垂緌不齒之人𤣥冠縞武以其為自吉而之凶之人<lb/>
故被之以不純吉而雜乎凶之服<lb/>
<pb n="KR3j0070_WYG_006-16a"/>
　　為父母妻長子禫<lb/>
禫者終喪之祭父母之喪中月而禫固巳妻與長子何<lb/>
居夫不有祖父母伯叔父母及昆弟乎曰夫為妻父為<lb/>
長子喪之主也服除而禫非夫非父其誰主之若祖父<lb/>
母伯叔父母及兄弟則各有主之者矣故不禫<lb/>
父在為母則從乎父而禫<lb/>
　　為殤後者以其服服之<lb/>
為殤後者以其服服之殤無為人父之道而有為殤後<lb/>
<pb n="KR3j0070_WYG_006-16b"/>
者此禮之變也謂大宗之子未及成人而殤取殤者之<lb/>
兄弟若兄之子以為後則以為人後之服而服之如父<lb/>
不以其殤而殺重大宗也若魯之閔公八嵗而薨僖為<lb/>
之後是巳夫禮之制殤所以示長幼之節而殺其恩也<lb/>
大宗重則長幼之節輕故殤之服而有時不異乎成人<lb/>
不以宜殺之恩而虧尊祖之義此所謂權也若曰服其<lb/>
本服云爾記何必言之而亦烏有為殤後者哉<lb/>
　　庶子不以杖即位<lb/>
<pb n="KR3j0070_WYG_006-17a"/>
古之為杖但以輔病而已其後以杖為主喪者之用喪<lb/>
無二主則無二杖故庶子不以杖即位<lb/>
夫為妻杖則其子不杖矣父為長子杖則其孫不杖矣<lb/>
雜記曰為長子杖則其子不以杖即位<hi>其子長子之子</hi>
　　婦人不為主而杖者<lb/>
無杖則不成喪故女子在室父母死而無男昆弟則女<lb/>
子杖其曰一人明無二杖也<lb/>
姑在為夫杖必其無子也母為長子削杖必其無父也<lb/>
<pb n="KR3j0070_WYG_006-17b"/>
此三者皆無主之喪故婦人杖<lb/>
　　庶姓别於上<lb/>
庶姓者子姓也特牲饋食禮言子姓兄弟注曰所祭者<lb/>
之子孫言子姓者子之所生玉藻喪大記並言子姓注<lb/>
曰子姓謂衆子孫也<hi>玉藻縞冠𤣥武子姓之冠也正義曰姓生也孫是子之所生故云子</hi>
<hi>姓</hi>故詩言公姓以繼公子而同父之變文則云同姓此<lb/>
所云庶姓别於上者亦子姓之姓與周禮司儀之云土<lb/>
揖庶姓者文同而所指異也<hi>注以始祖為正姓髙祖為庶姓意亦不殊然多此兩</hi>
<pb n="KR3j0070_WYG_006-18a"/>
<hi>姓之目</hi>
　　愛百姓故刑罰中<lb/>
人君之於天下不能以獨治也獨治之而刑繁矣衆治<lb/>
之而刑措矣古之王者不忍以刑窮天下之民也是故<lb/>
一家之中父兄治之一族之間宗子治之有其不善之<lb/>
萌莫不自化於閨門之内而獨有不帥教者然後歸之<lb/>
士師然則人君之所治者約矣然後原父子之親立君<lb/>
臣之義以權之意論輕重之序慎測淺深之量以别之<lb/>
<pb n="KR3j0070_WYG_006-18b"/>
悉其聰明致其忠愛以盡之夫然刑罰焉得而不中乎<lb/>
是故宗法立而刑清天下之宗子各治其族以輔人君<lb/>
之治罔攸兼于庶獄而民自不犯於有司風俗之醇科<lb/>
條之簡有自來矣詩曰君之宗之吾是以知宗子之次<lb/>
於君道也<lb/>
　　庶民安故財用足<lb/>
民之所以不安以其有貧有富貧者至於不能自存而<lb/>
富者常恐人之有求而多為吝嗇之計於是乎有爭心<lb/>
<pb n="KR3j0070_WYG_006-19a"/>
矣夫子有言不患貧而患不均夫惟收族之法行而嵗<lb/>
時有合食之恩吉凶有通財之義本俗六安萬民三曰<lb/>
聯兄弟而鄉三物之所興者六行之條曰睦曰恤不待<lb/>
王政之施而矜寡孤獨廢疾者皆有所養矣此所謂均<lb/>
無貧者而財用有不足乎至於葛藟之刺興角弓之賦<lb/>
作九族乃離一方相怨而缾罍交恥泉池並竭然後知<lb/>
先王宗法之立其所以養人之欲而給人之求為周且<lb/>
豫矣<hi>宋范文正公蘇州義田至今裔孫猶守其法范氏無窮人</hi>
<pb n="KR3j0070_WYG_006-19b"/>
　　術有序<lb/>
學記術有序注術當為遂聲之誤也周禮萬二千五百<lb/>
家為遂按水經注引此作遂有序周禮遂人之職五家<lb/>
為鄰五鄰為里四里為酇五酇為鄙五鄙為縣五縣為<lb/>
遂皆有地域溝樹之使各掌其政令<hi>遂人中大夫二人遂師下大夫四人</hi>
<hi>上士八人中士十有六人旅下士三十有二人遂大夫毎遂中大夫一人</hi>又按月令審端徑<lb/>
術注術周禮作遂夫間有遂遂上有徑徑小溝也春秋<lb/>
文公十二年秦伯使術來聘公羊傳漢書五行志並作<lb/>
<pb n="KR3j0070_WYG_006-20a"/>
遂管子度地篇百家為里里十為術術十為州術音遂<lb/>
此古術遂二字通用之證陳可大集説改術為州非也<lb/>
周禮州長㑹民射于州序陳氏禮書曰州曰序記言遂<lb/>
有序何也周禮遂官各降鄉官一等則遂之學亦降鄉<lb/>
一等矣降鄉一等而謂之州長其爵與遂大夫同則遂<lb/>
之學其名與州序同可也<lb/>
　　師也者所以學為君<lb/>
三代之世凡民之俊秀皆入大學而教之以治國平天<lb/>
<pb n="KR3j0070_WYG_006-20b"/>
下之事孔子之於弟子也四代之禮樂以告顔淵五至<lb/>
三無以告子夏而又曰雍也可使南面然則内而聖外<lb/>
而王無異道矣其繫易也曰九二曰見龍在田利見大<lb/>
人何謂也子曰龍德而正中者也庸言之信庸行之謹<lb/>
閑邪存其誠善世而不伐德博而化易曰見龍在田利<lb/>
見大人君徳也君子學以聚之問以辨之寛以居之仁<lb/>
以行之易曰見龍在田利見大人君德也故曰師也者<lb/>
所以學為君也<lb/>
<pb n="KR3j0070_WYG_006-21a"/>
　　肅肅敬也<lb/>
肅肅敬也雍雍和也詩本肅雍一字而引之二字者長<lb/>
言之也詩云有洸有潰毛公傳之曰洸洸武也潰潰怒<lb/>
也即其例也<lb/>
　　以其綏復<lb/>
男子以車為居以弓矢為器故其生也桑弧蓬矢以射<lb/>
天地四方其死也設決麗于掔比葬則弓矢之新沽功<lb/>
有弭飾焉亦張可也以射者男子之事也如死於道則<lb/>
<pb n="KR3j0070_WYG_006-21b"/>
升其乘車之左轂以其綏復<hi>注改綏為緌謂旌旗之旄也以旄復死不切於事廣</hi>
<hi>陵胡氏曰此復魂既在車當是執綏之綏</hi>以車者男子之居也<hi>晉書祖逖傳論災星告釁</hi>
<hi>笠轂徒招用此</hi>
升車必正立執綏<hi>徐鉉曰綏者所執轡之總</hi>以其綏復者象其行也<lb/>
象其行所以逹其志也於是有朝聘而終以尸將事之<lb/>
禮矣<hi>左氏哀公十五年傳刑聘禮賓死以棺造朝介將命  宋史章頻傳為  部郎中使契丹至紫濛館</hi>
<hi>卒契丹遣内侍就館奠祭命接伴副使吳克荷䕶其喪以錦車駕橐駝載至中京斂以銀飾棺具鼓吹羽葆吏</hi>
<hi>士衞送至白溝</hi>邾婁復之以矢猶有殺敵之意焉此亡於禮者<lb/>
<pb n="KR3j0070_WYG_006-22a"/>
之禮也<lb/>
　　親喪外除兄弟之喪内除<lb/>
親喪外除者祥為喪之終矣而其哀未忘故中月而禫<lb/>
兄弟之喪内除者如其月日而止<lb/>
　　十五月而禫<lb/>
期之喪十一月而練十三月而祥十五月而禫孔氏曰<lb/>
此言父在為母亦備二祥節也葢以十月當大喪之一<lb/>
周踰月則可以練矣故曰十一月而練以十二月當大<lb/>
<pb n="KR3j0070_WYG_006-22b"/>
喪之再周踰月則可以祥矣故曰十三月而祥<hi>必言十一月十</hi>
<hi>三月者親喪外除</hi>又加兩月焉則與大喪之中月同可以禫矣<lb/>
故曰十五月而禫<lb/>
父在為母其禫也父主之則夫之為妻亦當十五月而<lb/>
禫矣晉孫楚除婦服詩但以一周而畢葢不數禫月<lb/>
其他期喪祥禫之祭皆不在巳則亦以十一月而練十<lb/>
三月而除可知故鄭氏曰凡齊衰十一月皆可以出弔<lb/>
　　妻之黨雖親弗主<lb/>
<pb n="KR3j0070_WYG_006-23a"/>
姑姊妹其夫死而夫黨無兄弟使夫之族人主喪妻之<lb/>
黨雖親弗主夫若無族矣則前後家東西家無有則里<lb/>
尹主之此文以姑姊妹發端以戒人不可主姑姊妹之<lb/>
夫之喪也夫寧使疏逺之族人與鄰家里尹而不使妻<lb/>
之黨為之主聖人之意葢巳逆知後世必有如王莽假<lb/>
母后之權行居攝之事而篡漢家之統而豫為之坊者<lb/>
矣别内外定嫌疑自天子至於庶人一也或曰主之而<lb/>
附於夫之黨是惡知禮意哉<lb/>
<pb n="KR3j0070_WYG_006-23b"/>
　　吉祭而復寢<lb/>
禫而從御吉祭而復寢互言之也鄭注巳明而孔氏乃<lb/>
以吉祭為四時之祭雖禫之後必待四時之祭訖然後<lb/>
復寢非也禫即吉祭也豈有未復寢而先御婦人者乎<lb/>
　　如欲色然<lb/>
人少則慕父母知好色則慕少艾能以慕少艾之心而<lb/>
慕父母則其誠無以加矣<hi>正義云王肅解欲色為如欲見父母之顔色鄭何得比父</hi>
<hi>母於女色馬昭申云孔子曰吾未見好徳如好色者是亦比色於徳張融云如好色取其甚也於文無妨</hi>
<pb n="KR3j0070_WYG_006-24a"/>
　　先古<lb/>
祭義以事天地山川社稷先古先古先祖也詩曰以似<lb/>
以續續古之人亦謂其先人也近曰先逺曰古故周人<lb/>
謂其先公曰古公<lb/>
　　博愛<lb/>
先之以博愛而民莫遺其親左右就養無方謂之博愛<lb/>
　　以養父母日嚴<lb/>
故親生之膝下以養父母日嚴孩提之童知愛而已稍<lb/>
<pb n="KR3j0070_WYG_006-24b"/>
長然後知敬知敬然後能嚴子曰今之孝者是謂能養<lb/>
至於犬馬皆能有養不敬何以别乎故鷄初鳴而衣服<lb/>
至於寢門外問衣燠寒疾痛苛養而敬抑搔之出入則<lb/>
或先或後而敬扶持之敬之始也詩云戰戰兢兢如臨<lb/>
深淵如履薄冰而今而後吾知免夫敬之終也日嚴者<lb/>
與日而俱進之謂<lb/>
　　致知<lb/>
致知者知止也<hi>董文清槐以知止二節合聽訟章為格物傳</hi>知止者何為人<lb/>
<pb n="KR3j0070_WYG_006-25a"/>
君止於仁為人臣止於敬為人子止於孝為人父止於<lb/>
慈與國人交止於信是之謂止知止然後謂之知至君<lb/>
臣父子國人之交以至於禮儀三百威儀三千是之謂<lb/>
物<lb/>
詩曰天生烝民有物有則孟子曰舜明於庶物察於人<lb/>
倫昔者武王之訪箕子之陳曾子子游之問孔子之荅<lb/>
皆是物也故曰萬物皆備於我矣<lb/>
惟君子為能體天下之物故易曰君子以言有物而行<lb/>
<pb n="KR3j0070_WYG_006-25b"/>
有恒記曰仁人不過乎物孝子不過乎物<lb/>
以格物為多識於鳥獸草木之名則末矣知者無不知<lb/>
也當務之為急<lb/>
聽訟者與國人交之一事也<lb/>
　　顧諟天之明命<lb/>
維天之命於穆不已其在於人日用而不知莫非命也<lb/>
故詩書之訓有曰顧諟天之明命又曰永言配命自求<lb/>
多福又曰若生子罔不在厥初生自貽哲命又曰惟克<lb/>
<pb n="KR3j0070_WYG_006-26a"/>
天德自作元命配享在下而劉康公之言曰民受天地<lb/>
之中以生所謂命也是以有動作禮義威儀之則以定<lb/>
命也彼其之子邦之司直而以為舍命不渝乃如之人<lb/>
懷昏婣也而以為不知命然則子之孝臣之忠夫之貞<lb/>
婦之信此天之所命而人受之為性者也故曰天命之<lb/>
謂性求命於冥冥之表則離而二之矣<lb/>
予迓續乃命于天人事也理之所至氣亦至焉是以含<lb/>
章中正而有隕自天匪正之行而天命不祐<lb/>
<pb n="KR3j0070_WYG_006-26b"/>
　　桀紂帥天下以暴<lb/>
仲虺之誥篇曰簡賢附勢實繁有徒多方篇曰叨懫日<lb/>
欽劓割夏邑此桀民之從暴也微子篇曰殷罔不小大<lb/>
好草竊姦宄卿士師師非度凡有辜罪乃罔恒獲小民<lb/>
方興相為敵讎此紂民之從暴也故曰幽厲興則民好<lb/>
暴古之人所以胥訓告胥保惠胥教誨而不使民之陷<lb/>
於邪僻者何哉上無禮下無學賊民興喪無日矣天保<lb/>
之詩皆祝其君以受福之辭而要其指歸不過曰民之<lb/>
<pb n="KR3j0070_WYG_006-27a"/>
質矣日用飲食羣黎百姓徧為爾德然則人君為國之<lb/>
存亡計者其可不致審於民俗哉<lb/>
　　財者末也<lb/>
古人以財為末故舜命九官未有理財之職周官財賦<lb/>
之事一皆領之於天官冢宰而六卿無專任焉漢之九<lb/>
卿一太常二光禄<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>三衞尉四太僕五廷尉六鴻臚七<lb/>
宗正八大農<hi>武帝太初元年更名大司農</hi>九少府<hi>應邵曰少者小也師古曰大司農供</hi>
<hi>軍國之用少府以養天子</hi>大農掌財在後少府掌天子之私財又最<lb/>
<pb n="KR3j0070_WYG_006-27b"/>
後唐之九卿一太常二光禄三衞尉四宗正五太僕六<lb/>
大理七鴻臚八司農九太府大略與漢不殊而户部不<lb/>
過尚書省之屬官故與吏禮兵刑工並列而為六至於<lb/>
大司徒教民之職宰相實總之也罷宰相廢司徒以六<lb/>
部尚書為二品非重教化後財貨之義矣<lb/>
　　未有上好仁而下不好義者也<lb/>
治化之隆則遺秉滯穗之利及於寡婦恩情之薄則耰<lb/>
鉏箕帚之色加於父母故欲使民興孝興弟莫急於生<lb/>
<pb n="KR3j0070_WYG_006-28a"/>
財以好仁之君用不畜聚斂之臣則財足而化行人人<lb/>
親其親長其長而天下平矣<lb/>
　　君子而時中<lb/>
記曰禮時為大順次之體次之宜次之稱次之堯授舜<lb/>
舜授禹湯放桀武王伐紂時也天地之祭宗廟之事父<lb/>
子之道君臣之義倫也社稷山川之事鬼神之祭體也<lb/>
喪祭之用賓客之交義也羔豚而祭百官皆足太牢而<lb/>
祭不必有餘此之謂稱也古之聖人内之為尊外之為<lb/>
<pb n="KR3j0070_WYG_006-28b"/>
樂少之為貴多之為美是故先王之制禮也不可多也<lb/>
不可寡也惟其稱也此所謂君子而時中者也故易曰<lb/>
二簋應有時損剛益柔有時<hi>舜之大孝文王之無憂武王周公之達孝皆所謂時</hi>
<hi>中也</hi>
　　子路問强<lb/>
洪範六極六曰弱鄭康成注愚懦不毅為弱故子路問<lb/>
强<lb/>
　　鬼神<lb/>
<pb n="KR3j0070_WYG_006-29a"/>
王道之大始於閨門妻子合兄弟和而父母順道之邇<lb/>
也卑也郊焉而天神假廟焉而人鬼饗道之逺也髙也<lb/>
先王事父孝故事天明事母孝故事地察脩之為經布<lb/>
之為政本於天殽於地列於鬼神達於喪祭射御冠昏<lb/>
朝聘而天下國家可得而正也若舜若文武周公所謂<lb/>
庸德之行而人倫之至者也故曰君子之道造端乎夫<lb/>
婦及其至也察乎天地<lb/>
人之有父母也雞鳴問寢左右就養無方何其近也及<lb/>
<pb n="KR3j0070_WYG_006-29b"/>
其既亡而其容與聲不可得而接於是或求之隂或求<lb/>
之陽然後僾然必有見乎其位然後乃憑工祝之傳而<lb/>
致賚於孝孫生而為父母歿而為鬼神子曰為之宗廟<lb/>
以鬼享之此之謂也<hi>論語菲飲食而致孝乎鬼神</hi>洋洋乎如在其上<lb/>
如在其左右由順父母而推之也<lb/>
記曰文王之為世子朝于王季日三雞初鳴而衣服至<lb/>
於寢門外問内豎之御者曰今日安否何如内豎曰安<lb/>
文王乃喜及日中又至亦如之及暮又至亦如之其有<lb/>
<pb n="KR3j0070_WYG_006-30a"/>
不安節則内豎以告文王文王色憂行不能正履王季<lb/>
復膳然後亦復初食上必推視寒煖之節食下問所膳<lb/>
命膳宰曰末有原應曰諾然後退又曰文王之祭也事<lb/>
死者如事生思死者如不欲生忌日必哀稱諱如見親<lb/>
祀之忠也如見親之所愛如欲色然其文王與詩云明<lb/>
發不寐有懐二人文王之詩也夫惟文王生而事親如<lb/>
此之孝故歿而祭如此之忠而如親之或見也茍其生<lb/>
無養志之誠則其歿也自必無感通之理故曰惟孝子<lb/>
<pb n="KR3j0070_WYG_006-30b"/>
為能饗親而夫子之告子路亦曰未能事人焉能事鬼<lb/>
是故庸徳之行莫先於父母之順而郊社之禮禘嘗之<lb/>
義緣之以起明此而天下國家可得而治矣<lb/>
在上位者能順乎親而後可以祀天享帝在下位者能<lb/>
順乎親而後可以獲上治民<lb/>
程子曰鬼神天地之功用而造化之迹也張子曰鬼神<lb/>
者二氣之良能也用以解易神也者妙萬物而為言一<lb/>
章斯為切當如二子之説則視之而弗見聽之而弗聞<lb/>
<pb n="KR3j0070_WYG_006-31a"/>
者鬼神也其可見可聞者亦鬼神也今夫子但言弗見<lb/>
弗聞知其為祭祀之鬼神也<lb/>
質諸鬼神而無疑猶易乾文言所謂與鬼神合其吉凶<lb/>
<hi>謙豐二彖亦以鬼神與天地人並言</hi>
　　期之喪達乎大夫<lb/>
喪服自期以下諸侯絶大夫降者説者以為期已下之<lb/>
喪皆其臣屬故不服然制禮之意不但為此古人有喪<lb/>
不祭諸侯有山川社稷宗廟之事不可以曠故惟服三<lb/>
<pb n="KR3j0070_WYG_006-31b"/>
年而不服期大夫亦與於其君駿奔在廟之事但人數<lb/>
多不至於曠故但降之而已此古人重祭之義後人不<lb/>
知但以為貴貴而已<hi>正義曰期之喪達乎大夫謂旁親所降在大功者得為期喪還著大</hi>
<hi>功之服若天子諸侯旁期之喪則不服也</hi>
諸侯亦有期服如始封之君不臣諸父昆弟封君之子<lb/>
不臣諸父而臣昆弟且亦有大功服如姑姊妹嫁於國<lb/>
君尊同則不降記特舉其大槩言之爾<lb/>
　　三年之喪達乎天子<lb/>
<pb n="KR3j0070_WYG_006-32a"/>
父母之喪無貴賤一也即解上三年之喪達乎天子一<lb/>
句此舉其重者而言然三年之喪不止父母左氏昭公<lb/>
十五年傳王一嵗而有三年之喪二焉謂穆母與太子<lb/>
王后謂之三年者據達子之志而言其實朝也是天子<lb/>
亦有期喪<lb/>
　　達孝<lb/>
達孝者達於上下達於幽明所謂孝弟之至通於神明<lb/>
光於四海無所不通者也<hi>與達道達德之達同義</hi>
<pb n="KR3j0070_WYG_006-32b"/>
　　思事親不可以不知人<lb/>
無豐于昵祖已之所以戒殷王也自八以下衆仲之所<lb/>
以對魯隠也以客為臣子游之所以規文子也親親之<lb/>
道賴賢人而明者多矣漢哀帝聽冷褒叚猶之言而尊<lb/>
定陶共皇唐髙宗聽李勣之言而立皇后武氏不知人<lb/>
之禍且至於斁倫亂紀而不顧可不慎哉<lb/>
人倫之大莫過乎君父而子夏先之以賢賢易色何也<lb/>
思事親不可以不知人也<lb/>
<pb n="KR3j0070_WYG_006-33a"/>
父子之親長幼之序男女之别非師不明教人以禮者<lb/>
師之功也故曰師無當於五服五服弗得不親<lb/>
　　誠者天之道也<lb/>
誠者天之道也故天下雷行物與无妄而先王以茂對<lb/>
時育萬物<lb/>
天敘有典敕我五典五惇哉天秩有禮自我五禮有庸<lb/>
哉天命有德五服五章哉天討有罪五刑五用哉莫非<lb/>
誠也故曰凡為天下國家有九經所以行之者一也<lb/>
<pb n="KR3j0070_WYG_006-33b"/>
　　肫肫其仁<lb/>
五品之人倫莫不本於中心之仁愛故曰拜稽顙哀戚<lb/>
之至隠也稽顙隠之甚也又曰其送往也茫茫然汲汲<lb/>
然如有追而弗及也其反哭也皇皇然如有求而弗得<lb/>
也故其往送也如慕其反也如疑求而無所得之也入<lb/>
門而弗見也上堂又弗見也入室又弗見也亡矣喪矣<lb/>
不可復見已矣故哭泣辟踊盡哀而止矣心悵焉愴焉<lb/>
惚焉愾焉心絶志悲而已矣此於喪而觀其仁也喪三<lb/>
<pb n="KR3j0070_WYG_006-34a"/>
日而殯凡附於身者必誠必信勿之有悔焉耳矣三月<lb/>
而葬凡附於棺者必誠必信勿之有悔焉耳矣又曰且<lb/>
比化者無使土親膚於人心獨無恔乎此於葬而觀其<lb/>
仁也齊之日思其居處思其笑語思其志意思其所樂<lb/>
思其所嗜齊三日乃見其所為齊者祭之日入室僾然<lb/>
必有見乎其位周還出戸肅然必有聞乎其容聲出户<lb/>
而聽愾然必有聞乎其歎息之聲是故先王之孝也色<lb/>
不忘乎目聲不絶乎耳心志嗜欲不忘乎心又曰祭之<lb/>
<pb n="KR3j0070_WYG_006-34b"/>
明日明發不寐饗而致之又從而思之祭之日樂與哀<lb/>
半饗之必樂已至必哀此於祭而觀其仁也自此而推<lb/>
之郊社之禮所以仁鬼神也射鄉之禮所以仁鄉黨也<lb/>
食饗之禮所以仁賓客也親親而仁民仁民而愛物而<lb/>
天下之大經畢舉而無遺矣故曰孝弟為仁之本<lb/>
　<lb/>
　<lb/>
　日知録卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>日知錄卷二十三</head>
    <p>
<pb n="KR3j0070_WYG_023-1a"/>
欽定四庫全書<lb/>
　日知錄卷二十三　　　崑山　顧炎武　撰<lb/>
　　姓<lb/>
言姓者本於五帝見於春秋者得二十有二嬀虞姓出<lb/>
顓頊封于陳姒夏姓岀顓頊封于把鄫越<hi>傳云沈姒蓐黄春秋時無</hi>
<hi>考</hi>子殷姓出髙辛封于宋<hi>小戎亦子姓</hi>姬周姓出黄帝封于<lb/>
管蔡郕霍魯衞毛𣆀郜雍曹滕畢原酆郇邘晉應韓凡<lb/>
蒋邢茅胙祭呉虞虢鄭燕魏芮彤荀賈耿滑焦楊宻隨<lb/>
<pb n="KR3j0070_WYG_023-1b"/>
已諸國<hi>
                        <graphic n="KR0784" url="https://raw.githubusercontent.com/kanripo/KR-Gaiji/master/images/KR0784.png" mimeType="image/png"/>戎犬戎皆姬姓</hi>任宿湏句顓臾風姓也自太皥秦趙<lb/>
梁徐郯江黄葛麇嬴姓也自少皥莒已姓薛任姓<hi>隱十一年</hi>
<hi>疏引世本謝章薛舒呂祝終泉畢過十國皆任姓</hi>南燕姞姓也自黄帝<hi>宻湏亦姞姓</hi>
<hi>國語又有酉滕葴荀僖儇依七姓其封國在周世無考</hi>杜祁姓也自陶唐楚䕫權<lb/>
芉姓邾郳曹姓鄅偪陽妘姓鬷夷董姓也自祝融<hi>國語又有</hi>
<hi>彭秃斟三姓在周世無考</hi>齊申吕許紀州向姜姓也自炎帝<hi>又有姜戎</hi>蓼<lb/>
六舒舒鳩偃姓也自咎繇胡歸姓鄧曼姓羅熊姓狄隗<lb/>
姓鄋瞞漆姓陰戎允姓六者不詳其所出<hi>國語以莒為曹姓越為芉</hi>
<pb n="KR3j0070_WYG_023-2a"/>
<hi>姓與此異</hi>畧舉一二論之則今之孟氏季氏孫氏甯氏游氏<lb/>
豐氏皆姬陳氏田氏皆媯華氏向氏樂氏魚氏皆子崔<lb/>
氏馬氏皆姜屈氏昭氏景氏皆芊自戰國以下之人以<lb/>
氏為姓而五帝以來之姓亡矣<hi>或曰嬴姓出于祝融䢵葛穀皆嬴姓伯益賜姓</hi>
<hi>嬴秦趙徐乃其後今凡註疏家所引姓氏大扺出于世本  其書亡不能備考</hi>
　　氏族<lb/>
禮記大傳正義諸侯賜卿大夫以氏若同姓公之子曰<lb/>
公子公子之子曰公孫公孫之子其親已逺不得上連<lb/>
<pb n="KR3j0070_WYG_023-2b"/>
於公故以王父字為氏若適夫人之子則以五十字伯<lb/>
仲為氏若魯之仲孫季孫是也若庻子妾子則以二十<lb/>
字為氏<hi>記所云冠而字之之義</hi>則展氏臧氏是也若異姓則以父<lb/>
祖官及所食之邑為氏以官為氏者則司馬司城是也<lb/>
以邑為氏者若韓趙魏是也凡賜氏族者比爲卿乃賜<lb/>
有大功德者生賜以族若叔孫得臣是也雖公子之身<lb/>
若有大功德則以公子之字賜以為族若仲遂是也其<lb/>
無功德死後乃賜族若無駭是也<hi>按此論亦多不然詳見第一卷卿不書族</hi>
<pb n="KR3j0070_WYG_023-3a"/>
<hi>條</hi>其子孫若為卿其君不賜族子孫自以王父字為族<lb/>
也氏族對文為别散則通也故左傳云問族於衆仲下<lb/>
云公命以字為展氏是也其姓與氏散亦得通故春秋<lb/>
有姜氏子氏姜子皆姓而云氏是也<lb/>
戰國時人大抵猶稱氏族<hi>戰國䇿甘茂曰昔者曽子處費費人有與曽子同名族者</hi>
<hi>而殺人不言姓而言族可見當時未嘗以氏為姓也</hi>漢人則通謂之姓然氏族之<lb/>
稱猶有存者漢書恩澤侯表褒魯節侯公子寛以魯頃<lb/>
公𤣥孫之𤣥孫奉周祀元始元年六月丙午封子相如<lb/>
<pb n="KR3j0070_WYG_023-3b"/>
嗣更姓公孫氏<hi>平帝紀封周公後公孫相如為褒魯侯當依表作公子寛</hi>後更為姬<lb/>
氏公子公孫氏也姬姓也此變氏稱姓之一證<lb/>
水經注漢武帝元鼎四年幸雒陽廵省豫州觀於周室<lb/>
邈而無祀詢問耆老乃得孽子嘉封為周子南君以奉<lb/>
周祀按汲冡古文謂衞将軍文子為子南彌牟其後有<lb/>
子南勁紀年勁朝于魏後惠成王如衞命子南為侯秦<lb/>
并六國衞最後滅疑嘉是衞後故氏子南而稱君也據<lb/>
此嘉本氏子南武帝即以其氏命之為爵而漢書恩澤<lb/>
<pb n="KR3j0070_WYG_023-4a"/>
侯表竟作姬嘉則没其氏而書其姓矣與褒魯之封公<lb/>
孫氏更為姬氏者正同<lb/>
姓氏之稱自太史公始混而為一本紀於秦始皇則曰<lb/>
姓趙氏於漢髙祖則曰姓劉氏<lb/>
　　氏族相傳之訛<lb/>
氏族之書所指秦漢以上者大抵不可盡信唐書表李<lb/>
氏則云紂之時有理徵字德靈為翼𨽻中呉伯<hi>本李延夀北史</hi>
<hi>序傳</hi>不知三代時無此名字無此官爵也表王氏則云周<lb/>
<pb n="KR3j0070_WYG_023-4b"/>
靈王太子晉以直諫廢為庻人傳記亦無此事王氏定<lb/>
著三房一曰琅邪二曰太原皆出靈王太子晉三曰京<lb/>
兆出魏信陵君是凡王皆姬姓矣乃王莽自云舜後<hi>漢書</hi>
<hi>元后傳莽自謂黄帝之後黄帝姓姚氏八世生虞舜舜起媯汭以媯為姓至周武王封舜後媯滿于陳是為胡</hi>
<hi>公十三世生完完字敬仲奔齊齊桓公以為卿姓田氏十一世田和有齊國三世稱王至王建為秦所滅項羽</hi>
<hi>起封建孫安為濟北王至漢興安失國齊人謂之王家因以為氏</hi>莽敗其族尚全未必<lb/>
無後裔而春秋呉有王犯晉有王良范氏之臣王生戰<lb/>
國齊有王斗王蠋王驩費有王順魏有王錯趙有王登<lb/>
<pb n="KR3j0070_WYG_023-5a"/>
秦有王稽王齕王翦王綰王戊<hi>過秦論有王廖未知何國人</hi>亦未必<lb/>
同出於靈王也<hi>野客叢書曹子建作王仲宣誄曰流裔畢萬末胄稱王厥姓斯氏條分葉散世</hi>
<hi>滋芳烈揚聲秦漢吕向註秦有王翦王離漢有五侯按王粲系畢公髙之後畢萬封于魏後十代文侯始列為</hi>
<hi>侯至孫稱惠王因以王為氏而秦之翦離自周太子晉之後漢之五侯自齊田和之後此三派元不相干註引</hi>
<hi>為一誤矣故新莽以姚媯陳田王五姓為宗室且禁元城王氏勿與四姓為婚而已自取王訢之女魏東萊王</hi>
<hi>基為子納太原王沈女皆不以為嫌葢知此也庾信作宇文傑墓志亦有是誤</hi>韓文公作王仲<lb/>
舒神道碑文云王氏皆王者之後在太原者為姬姓春<lb/>
秋時王子成父敗狄有功因賜氏此語郤有斟酌<lb/>
<pb n="KR3j0070_WYG_023-5b"/>
竇氏古無所考類族者不得其本見左傳有后緡方娠<lb/>
逃出自竇之文即為之説曰帝相妃有仍氏女逃出自<lb/>
竇奔歸有仍生少康少康次子曰龍留居有仍遂為竇<lb/>
氏<hi>唐書宰相世系表</hi>此與王莽引易伏戎于莽升其髙陵莽皇<lb/>
帝名也升劉伯升也何以異哉乃韓文公作竇牟墓志<lb/>
后緡竇逃閔腹子夏以再家竇為氏亦用此事竊意古<lb/>
地以竇名者甚多必是以地為氏路史曰余嘗攷之古<lb/>
之得姓者未有不本乎始封者也其氏於事者葢寡矣<lb/>
<pb n="KR3j0070_WYG_023-6a"/>
而姓書氏譜一每為之曲説至有棄其祖之所自出又<lb/>
牽異類而屬之豈不悲哉正謂若此之類也<lb/>
漢時碑文所述氏族之始多不可據如魏蔣濟郊議稱<lb/>
曹騰碑文云曹氏族出自邾王沈魏書云其先出於黄<lb/>
帝當髙陽世陸終之子曰安是為曹姓周武王克殷封<lb/>
曹俠于邾至戰國為楚所滅子孫分流或家于沛而魏<lb/>
武作家傳自云曹叔振鐸之後陳思王作武帝誄曰於<lb/>
穆武王胄稷𦙍周則又姬姓之後以國為氏者矣及至<lb/>
<pb n="KR3j0070_WYG_023-6b"/>
景初中明帝從髙堂隆議謂魏為舜後詔曰曹氏世系<lb/>
出自有虞氏今祀圜丘以始祖帝舜配後少帝禪晉文<lb/>
亦稱我皇祖有虞氏則又不知其何所據<hi>宋書符瑞志載博士蘇林</hi>
<hi>董巴言但云魏之氏族出自顓頊與舜同祖見於春秋世家  魏志蔣濟以為舜本姓媯其苗曰田非曹之先</hi>
<hi>著文以追詰隆</hi>夫以一代之君而三易其祖豈不可笑况於士<lb/>
大夫乎<lb/>
程氏出程伯休父太史公自序云重黎氏世序天地其<lb/>
在周程伯休甫其後也應劭曰封為程國伯休甫字也<lb/>
<pb n="KR3j0070_WYG_023-7a"/>
其後爲司馬氏<hi>晉書宣帝紀其先出自帝髙陽之子重黎爲夏官祝融歴唐虞夏商世序其職</hi>
<hi>及周以夏官爲司馬其後程伯休甫周宣王時以世官克平徐方鍚以官族因而爲氏</hi>而左傳成<lb/>
十八年晉欒書中行偃使程滑弑厲公註程滑晉大夫<lb/>
㐮二十三年程鄭嬖於公註鄭亦荀氏宗此則晉之程<lb/>
氏乃荀氏之别不與休甫同出今既祖休甫又祖程嬰<lb/>
則誤矣<hi>路史以荀爲文王之後則子華子之書亦言其族出于司馬而又曰趙  真吾姓之所宗氏也</hi>
<hi>則程又與趙同祖朱子曰子華子近世偽書今或引其説以證姓氏之所從出則誣其祖矣  又按荘子及吕</hi>
<hi>氏春秋子華子韓昭釐侯時人非孔子所見之程子</hi>
<pb n="KR3j0070_WYG_023-7b"/>
沈氏宋書沈約自序昔少皥金天氏有裔子曰昧爲𤣥<lb/>
㝠師生允格臺駘臺駘能業其官宣汾洮障大澤以處<lb/>
太原帝顓頊嘉之封諸汾川其後四國沈姒蓐黄沈子<lb/>
國今汝南平輿沈亭是也<hi>汝南去汾州甚逺</hi>春秋之時列于盟<lb/>
㑹定公四年諸侯會召陵伐楚沈子不㑹晉使蔡伐沈<lb/>
滅之以沈子嘉歸按沈姒蓐黄四國皆在汾水之上爲<lb/>
晉所滅<hi>左氏昭公元年傳曰今晉主汾而滅之矣</hi>黄非江人黄人之黄則沈<lb/>
亦非沈子嘉之沈休文乃竝列而合之爲一誤也唐宰<lb/>
<pb n="KR3j0070_WYG_023-8a"/>
相世系表曰沈氏出自姬姓周文王第十子𣆀叔季食<lb/>
采於沈汝南平輿沈亭即其地也此爲得之<hi>又按魯有沈猶氏家</hi>
<hi>語魯之販羊有沈猶氏者曽子弟子沈猶行是以地為姓漢書景帝封楚元王子歳為沈猶侯</hi>
白氏唐白居易自序家狀曰出於楚太子建之子白公<lb/>
勝楚殺白公其子奔秦代爲名將乙丙巳降是也裔孫<lb/>
白起有大功於秦封武安君按白乙丙見於僖之三十<lb/>
三年白公之死則哀之十六年後白乙丙一百四十八<lb/>
年曽謂樂天而不考古一至此哉<hi>唐宰相世系表以西乞術白乙丙為孟明</hi>
<pb n="KR3j0070_WYG_023-8b"/>
<hi>之子尤誤</hi>
楊氏漢書揚<hi>从才</hi>雄傳曰其先出自有周伯僑者以支庻<lb/>
食采於晉之揚<hi>左傳楊字从木</hi>因氏焉揚在河汾之間周衰而<lb/>
揚氏或稱侯號曰揚侯會晉六卿争權韓魏趙興而范<lb/>
中行知伯弊當是時偪揚侯揚侯逃於楚巫山因家焉<lb/>
此誤以楊侯與楊食我爲一人也唐書宰相世系表曰<lb/>
楊氏出自姬姓周宣王子尚父封爲揚侯又云晉之公<lb/>
族食邑於羊舌<hi>左傳正義引世族譜云羊舌其所食邑名</hi>凡三縣一曰銅鞮<lb/>
<pb n="KR3j0070_WYG_023-9a"/>
二曰楊氏三曰平陽羊舌四族叔向食采楊氏其地平<lb/>
陽楊氏縣是也及晉滅羊舌氏而叔向子孫逃于華山<lb/>
仙谷遂居華隂用修據此以楊陽揚羊四姓爲一尤誤<lb/>
按楊城即今之洪洞縣本楊侯國左氏女叔侯所云霍<lb/>
楊韓魏皆姬姓也<hi>㐮二十九年</hi>而子雲反離騷亦云有周氏<lb/>
之嬋嫣兮或鼻祖於汾隅靈宗初諜伯僑兮流于末之<lb/>
揚侯不知其字何以爲楊及其滅於晉而爲大夫羊舌<lb/>
氏邑則食我始見於傳而楊朱與老子同時又非羊舌<lb/>
<pb n="KR3j0070_WYG_023-9b"/>
之族也陽氏則以國爲氏以邑爲氏皆不可知<hi>胡三省曰春秋</hi>
<hi>閔公二年齊人遷陽子孫以國爲氏陽又按昭公十二年齊髙偃帥師納北燕伯于  是邑名</hi>晉有陽<lb/>
處父乃在叔向之前而楚之陽匄魯之陽虎<hi>曾子弟子有陽膚</hi>
非一陽也宋之羊斟邾之羊羅非一羊也安得謂陽爲<lb/>
平陽羊為羊舌而竝附之叔向乎<lb/>
叚氏後漢書叚熲其先出鄭共叔叚古人無以祖父名<lb/>
爲氏者凡若此類皆不通之説按叚氏當出自叚干史<lb/>
記老子之子名宗宗魏將封于叚干<hi>唐書世系表封於叚爲干木大夫謬</hi>
<pb n="KR3j0070_WYG_023-10a"/>
魏世家有叚干木叚干子田完世家有叚干明<lb/>
褚氏唐宰相世系表云出自子姓宋共公子叚字子石<lb/>
食采于褚其德可師號曰褚師按褚師乃官名不獨宋<lb/>
有此官鄭亦有之昭公二年鄭公孫黒請以印爲褚師<lb/>
是也衞亦有褚師聲子<lb/>
賀氏晉書賀循傳曰㑹稽山隂人也其先慶普漢世傳<lb/>
禮所謂慶氏學族髙祖純安帝時爲侍中避安帝父<hi>清河</hi>
<hi>王慶</hi>諱改爲賀氏宋史賀鑄自言出王子慶忌居越之湖<lb/>
<pb n="KR3j0070_WYG_023-10b"/>
澤所謂鏡湖乃慶湖也<hi>見鑄本傳然史即疑之</hi>按古但有以王父<lb/>
字爲氏無以名爲氏者慶忌名也不得爲氏而鏡湖本<lb/>
名鑑湖慶古音羗聲不相近若齊之慶氏居呉朱方見<lb/>
於左傳後人以慶封有弑君之惡諱之而欲更其祖其<lb/>
不及宋司馬華孫逺矣<hi>水經注有賀臺越入呉還而成之故號曰賀臺茍欲求越國之</hi>
<hi>故何不取之於賀臺而必取之於鏡湖又改鏡而爲慶邪</hi>
刀氏<hi>復古編云作刁非</hi>姓譜以爲齊大夫豎刀之後胡三省曰<lb/>
豎刀安得有後漢書貨殖傳有刀間愚按古書刀與貂<lb/>
<pb n="KR3j0070_WYG_023-11a"/>
通齊㐮王時有貂勃<lb/>
㓂氏姓譜出自武王弟康叔爲周司㓂後人因以氏焉<lb/>
按康叔爲衞國之祖必無以王官氏其支庻之理此乃<lb/>
衞之司㓂左傳哀二十五年有司㓂亥即㓂氏之祖也<lb/>
檀弓有司㓂惠子<lb/>
　　孔顔孟三氏<lb/>
今之顔氏皆云兖國之裔考仲尼弟子列傳有顔幸顔<lb/>
髙顔祖顔之僕顔噲顔何而孔子於衞主顔讎由此六<lb/>
<pb n="KR3j0070_WYG_023-11b"/>
人與讎由皆無後乎今之孔氏皆云夫子之裔春秋齊<lb/>
有孔虺衞有孔達陳有孔寧鄭有孔叔孔張此四族者<lb/>
皆無後乎且夫子出於宋爲子姓而鄭姬姓陳嬀姓衞<lb/>
姞姓<hi>哀十一年孔姞</hi>可合而爲一乎<hi>史記貨殖傳宛孔氏之先梁人也用鐵冶爲業秦伐</hi>
<hi>魏遷孔氏南陽平準書孔僅南陽大冶</hi>
顔魯公作家廟碑云其先出於顓頊之孫祝融融孫安<lb/>
爲曹姓其裔邾武公名夷甫字顔子友别封郳爲小邾<lb/>
子遂以顔爲氏多仕魯爲卿大夫按左傳㐮十九年齊<lb/>
<pb n="KR3j0070_WYG_023-12a"/>
侯娶于魯曰顔懿姬其姪鬷聲姬註曰顔鬷皆姬母姓<lb/>
<hi>當云母氏</hi>則顔之爲姬姓爲魯族審矣<hi>姓譜曰顔姓本自魯伯禽支子有食采顔</hi>
<hi>邑者因以爲族</hi>其出於邾之説本自圏稱葛洪葢徒見公羊於<lb/>
邾有顔公之稱而不考之於左氏也莒之犂比公豈必<lb/>
爲犂彌之祖乎<hi>公羊傳謂邾婁顔滛九公子於宫中因以納賊周天子誅顔而反孝公於魯非</hi>
<hi>隱公所盟之儀父不知何取於若人而以之爲祖</hi>
春秋時以孟爲字者甚多今之孟氏皆祖子輿前代亦<lb/>
未之有也魏書孟表濟北蛇邱人自云本屬北地號索<lb/>
<pb n="KR3j0070_WYG_023-12b"/>
里諸孟<hi>古時孟姓亦或與芒通史記秦本紀擊芒卯華陽索隱引譙周云孟卯也淮南子孟卯註引戰</hi>
<hi>國䇿曰芒卯也</hi>元史孔思晦傳五季時孔末之後方盛欲以僞<lb/>
滅眞害宣聖子孫㡬盡至是其裔復欲冐稱宣聖後思<lb/>
晦以爲不早辨則眞僞乆益不可明彼與我不共戴天<lb/>
乃列于族與共拜殿庭可乎遂㑹族人斥之而重刻宗<lb/>
譜于石然則今之以孔姓而濫通譜牒者可以戒矣<lb/>
　　仲氏<lb/>
漢濟隂太守孟郁修堯廟碑曰惟序仲氏祖綂所出本<lb/>
<pb n="KR3j0070_WYG_023-13a"/>
繼於姬周之遺苗天生仲山甫翼佐中興宣平功遂受<lb/>
封于齊周道衰㣲失爵亡邦後嗣乖散各相土擇居帝<lb/>
堯萌兆生長葬陵在於成陽聖化常存慕巍巍之盛樂<lb/>
風俗之美遂安處基業屬都鄉髙相里因氏仲焉以傳<lb/>
於今其隂列仲氏有名者三十餘人又廷尉仲定碑畧<lb/>
同漢時仲氏自謂仲山甫之後託基於帝堯之陵而今<lb/>
則以爲孔子弟子子路之後援顔曾孟之例而求爲五<lb/>
經博士矣然春秋之以仲氏者不一而仲山甫未嘗封<lb/>
<pb n="KR3j0070_WYG_023-13b"/>
齊則漢人之祖山甫未必是而今人之祖子路亦未必<lb/>
非也<lb/>
　　以國爲氏<lb/>
古人之氏或以謚或以字或以官或以邑無以國爲氏<lb/>
者其出奔他國然後以本國爲氏敬仲奔齊而爲陳氏<lb/>
是也其他若鄭丹宋朝楚建郳申之類皆是也不然則<lb/>
亡國之遺裔也<lb/>
今人姓同於國者多自云以國爲氏非也夏氏出於陳<lb/>
<pb n="KR3j0070_WYG_023-14a"/>
之少西而非夏后氏之夏齊氏出於衞之齊惡而非齊<lb/>
國之齊左氏史記其最著明者矣<hi>秦堇父非秦國之秦狄虒彌非狄人之狄</hi>
　　姓氏書<lb/>
姚寛西溪叢語曰姓氏之學莫盛於元和姓纂自南北<lb/>
朝以官職相髙沿至於唐崔盧李鄭紏紛可鄙若以聖<lb/>
賢所本如嬀姓子姓姬姓姜姓之類各分次其所從來<lb/>
以及春秋所紀用世本荀况譜杜預公子譜爲法則唐<lb/>
虞三代列國諸侯俱可成書此似太史公欲爲而未就<lb/>
<pb n="KR3j0070_WYG_023-14b"/>
者耳愚嘗欲以經傳諸書次之首列黄帝之子得姓者<lb/>
十二人次則三代以上之得國受氏而後人因以爲姓<lb/>
者次則戰國以下之見於傳記而今人通謂之姓者次<lb/>
則三國南北朝以下之見於史者又次則代北複姓遼<lb/>
金元姓之見於史者而無所考者别爲一帙<hi>畧舉其目曰姓本第</hi>
<hi>一封國第二氏别第三秦漢以來姓氏合并第四代北姓第五遼金元姓第六襍改姓第七無徵第八</hi>此<lb/>
則若網之在綱有條而不紊而望族五音之紛紛者皆<lb/>
無所用豈非反本類族之一大事哉<lb/>
<pb n="KR3j0070_WYG_023-15a"/>
漢劉向撰世本二卷其書不傳今左傳註疏多本之然<lb/>
亦未必無誤<lb/>
　　通譜<lb/>
同姓通族見於史者自晉以前未有晉書石苞傳曾孫<lb/>
樸没于㓂石勒以與樸同姓俱出河北引樸爲宗室特<lb/>
加優寵位至司徒南史侯瑱傳侯景以瑱與已同姓託<lb/>
爲宗族待之甚厚此以殊族而附中國也晉書孫旂傳<lb/>
旂子弼及弟子髦輔琰四人竝有吏材稱於當世遂與<lb/>
<pb n="KR3j0070_WYG_023-15b"/>
孫秀合族南史周𢎞正傳謟附王偉與周石珍<hi>建康之厮𨽻也</hi>
<hi>爲梁制局監降侯景</hi>合族舊唐書李義甫傳義甫既貴之後自言<lb/>
本出趙郡始與諸李叙昭穆而無賴之徒茍合藉其權<lb/>
勢拜伏爲兄叔者甚衆李輔國傳宰相李揆山東甲族<lb/>
見輔國執子弟之禮謂之五父此以名門而附小人也<lb/>
凡此史皆書之以志其非今人好與同姓通譜不知於<lb/>
史傳居何等也<lb/>
北人重同姓多通譜系南人則有比隣而各自爲族者<lb/>
<pb n="KR3j0070_WYG_023-16a"/>
宋書王仲德傳北土重同姓謂之骨肉有逺來相投者<lb/>
莫不竭力營贍仲德聞王愉在江南是太原人乃徃依<lb/>
之愉禮之甚薄魏書崔𤣥伯傳崔寛自隴右通欵見司<lb/>
徒浩浩與相齒次厚撫之及浩誅以逺來疎族獨得不<lb/>
坐遂家於武城以一子繼浩弟覧妻封氏相奉如親北<lb/>
史杜銓傳初宻太后杜氏父豹喪在濮陽太武欲令迎<lb/>
葬於鄴謂司徒崔浩曰天下諸杜何處望髙朕意欲取<lb/>
杜中長老一人以爲宗正令營䕶㓙事浩曰京兆爲美<lb/>
<pb n="KR3j0070_WYG_023-16b"/>
中書博士杜銓其家今在趙郡是杜預後於今爲諸杜<lb/>
最召見銓以爲宗正令與杜超子道生送豹喪葬鄴南<lb/>
銓遂與超如親超謂銓曰既是宗正何縁僑居趙郡乃<lb/>
延引同屬魏郡南史韋鼎傳陳亡入隋時吏部尚書韋<lb/>
世康兄弟顯貴文帝從容謂鼎曰世康與公逺近對曰<lb/>
臣宗族南徙昭穆非臣所知帝曰卿百代卿族豈忘本<lb/>
也命官給酒肴遣世康請鼎還杜陵鼎乃自楚太傅孟<lb/>
以下二十餘世並考論昭穆作韋氏譜七巻示之歡飲<lb/>
<pb n="KR3j0070_WYG_023-17a"/>
十餘日乃還<lb/>
近日同姓通譜最爲濫襍其實皆植黨營私爲蠧國害<lb/>
民之事宜嚴爲之禁欲合宗者必上之於官使諳悉古<lb/>
今者爲之考定嵗終以達禮部而類奏行之其不請而<lb/>
私通者屏之四裔然後可革其弊古之姓氏有專官掌<lb/>
之國語曰使名姓之後能知上下之神祗氏姓之所出<lb/>
者爲之宗又曰司啇協名姓春官宗伯其屬有都宗人<lb/>
家宗人而女官亦有内宗外宗今日姓氏昏姻二事似<lb/>
<pb n="KR3j0070_WYG_023-17b"/>
宜專設一官方得教民之本<lb/>
氏族之亂莫甚於五代之時當日承唐餘風猶重門䕃<lb/>
故史言唐梁之際仕宦遭亂奔亡而吏部銓文書不完<lb/>
因縁以爲姦利至有私鬻告勅亂易昭穆而季父母舅<lb/>
反拜姪甥者<hi>豆盧革傳</hi>册府元龜長興初鴻臚卿桞膺将齋<lb/>
即文書兩件賣與同姓人柳居則大理寺斷罪當大辟<lb/>
以遇恩赦減死奪見任官罰銅終身不齒勅曰一人告<lb/>
身三代名諱傳於同姓利以私財上則欺㒺人君下則<lb/>
<pb n="KR3j0070_WYG_023-18a"/>
貨鬻先祖罪莫大焉自今以後如有此弊傳者受者竝<lb/>
當極法今則因無䕃叙遂弛禁防五十年來通譜之俗<lb/>
徧於天下自非明物察倫之主亟爲澄别則滔滔之勢<lb/>
将不可反矣<lb/>
唐朝已前最重譜牒如新唐書言河南劉氏本出匈奴<lb/>
之後劉庫仁柳城李氏世爲契丹酋長營州王氏本髙<lb/>
麗之類此同姓而不同族也又如魏書髙陽王雍傳言<lb/>
博陵崔顯世號東崔地寒望劣此同族而不同望也故<lb/>
<pb n="KR3j0070_WYG_023-18b"/>
髙士亷傳言每姓第其房望雖一姓中髙下懸隔<lb/>
異姓稱族自漢以來未有此事杜子美寄族弟唐十八<lb/>
使君詩云與君陶唐後盛族多其人聖賢冠史籍枝派<lb/>
羅源津則杜與唐爲兄弟矣重送劉十弟判官詩云分<lb/>
源豕韋派别浦鴈賓秋年事推兄忝人才覺弟優則杜<lb/>
與劉爲兄弟矣韓文公送何堅序亦云何與韓同姓爲<lb/>
近<hi>容齋三筆引孫緬唐韻曰韓滅子孫分散江淮間因以韓爲何字隨音變遂爲何氏</hi>按詩揚之<lb/>
水一章言戍申二章言戍甫三章言戍許孔氏曰言甫<lb/>
<pb n="KR3j0070_WYG_023-19a"/>
許者以其俱爲姜姓既重章以變文因借甫許以言申<lb/>
其實不戍甫許也六國時秦趙同爲嬴姓史記漢書多<lb/>
謂秦爲趙亦此類也<hi>史記秦本紀太史公曰秦以其先造父封趙城爲趙氏陸賈傳秦任</hi>
<hi>刑法不變卒滅趙氏索隱曰案韋昭云秦伯翳後與趙同出蜚亷造父有功周穆王封之趙由此一姓趙氏漢</hi>
<hi>書武五子傳趙氏無炊火焉韋昭曰趙秦之别氏南越傳蒼梧秦王晋灼曰秦王即趙先也趙本與秦同姓故</hi>
<hi>曰秦王淮南子亦稱秦始皇爲趙政三國志陳思王上䟽絶纓盗馬之臣赦楚趙以濟其難注秦穆公有赦盗</hi>
<hi>馬事趙則未聞葢以秦亦趙姓文選王融䇿秀才文訪㳺禽於絶澗作霸秦基李善註引韓非子所載趙董閼</hi>
<hi>于事而云史記曰趙氏之先與秦共祖以其共祖故雖趙亦號曰秦又左思魏都賦二嬴之所曽聆李善注秦</hi>
<pb n="KR3j0070_WYG_023-19b"/>
<hi>穆公趙簡子史記趙氏之先與秦同祖故曰二嬴也</hi>崧髙言生甫及申孔氏曰此<lb/>
詩送申伯而及甫侯者美其上世俱出四嶽故連言之<lb/>
今人之於同姓㡬無不通譜何不更廣之於異姓而以<lb/>
子美退之爲例也<lb/>
李華淮南節度使崔公頌德碑云惟申伯翼宣王登南<lb/>
邦興周室小白率諸侯征楚翟奉王職與崔公叶德同<lb/>
勲皆姜姓也<lb/>
開元十九年於兩京置齊太公廟建中初宰相盧杞京<lb/>
<pb n="KR3j0070_WYG_023-20a"/>
兆尹盧諶以盧者齊之裔乃鳩其裔孫若崔盧丁吕之<lb/>
族合錢以崇飾之<lb/>
元呉澂送何友道㳺萍鄉序云袁柳撫何二族各以儒<lb/>
官著而其初實一姬姓文之昭由魯之展而爲柳武之<lb/>
穆由晉之韓而爲何氏不同而姓同<lb/>
宋邵伯温聞見録云司馬温公一日過康節先生謁曰<lb/>
程秀才既見則温公也問其故公笑曰司馬出程伯休<lb/>
父<lb/>
<pb n="KR3j0070_WYG_023-20b"/>
　　二字姓改一字<lb/>
古時以二字姓改爲一字者如馬宫本姓馬矢改爲馬<lb/>
唐憲宗名純詔姓淳于者改姓于唐宰相世系表鍾離<lb/>
昧二子次曰接居潁川長社爲鍾氏見之史册不過一<lb/>
二自洪武元年詔民間有色目姓一切禁止如今有呼<lb/>
姓本呼延乞姓本乞伏皆明初改而并中國所自有之<lb/>
複姓皆去其一字氏族之紊莫甚於此且如孫氏有二<lb/>
衞之良夫楚之叔敖竝見於春秋而公孫叔孫長孫士<lb/>
<pb n="KR3j0070_WYG_023-21a"/>
孫王孫之類今皆去而爲孫與二國之孫合而爲一而<lb/>
其本姓遂亡公羊公沙公乗之類則去而爲公母丘母<lb/>
將之類則去而爲母而其本姓遂亡司徒司空之類<hi>唐𤣥</hi>
<hi>宗御注孝經碑末有司徒巨源李邕娑羅樹碑末有司徒𤣥蕳宋開寶□中宗廟碑翰林待詔司徒儼書宋史</hi>
<hi>趙逢傳有禮部侍郎集賢殿學士司徒翊</hi>則去而爲司司馬氏則去而或爲<lb/>
司或爲馬而司馬之僅存於代者惟温公之後所以然<lb/>
者葢因儒臣無學不能如魏孝文改代北之姓一一爲<lb/>
之條理而聽其人之所自爲也然漢姓之改不始於是<lb/>
<pb n="KR3j0070_WYG_023-21b"/>
時唐書阿史那忠以擒頡利功拜左屯衞將軍妻以宗<lb/>
女定㐮縣主賜名爲忠單穪史氏韓文公集賢院校理<lb/>
石君墓誌云其先姓烏石蘭從拓䟦魏氏入夏居河南<lb/>
遂去烏與蘭獨姓石氏劉静修古里氏名字序云呉景<lb/>
初本姓古里氏以代北諸姓今各就其近似者易從中<lb/>
國姓故古里氏例稱呉則固巳先之矣<hi>肅宗上元二年詔氏姓與俗諱</hi>
<hi>及隱疾同聲者宜改與本族望所出漢金世宗大定十三年五月戊戌禁女直人毋得混爲  姓得敦本之至</hi>
<hi>意</hi>
<pb n="KR3j0070_WYG_023-22a"/>
章邱志言洪武初翰林編修呉沈奉㫖撰千家姓得姓<lb/>
一千九百六十八而此邑如术如傌尚未之錄<hi>廣韻傌字下註</hi>
<hi>云齊大夫名</hi>今訪之术姓有三四百丁自云金丞相珠格髙<lb/>
琪之後<hi>按珠格原文作术虎前人不知音譯故繆以為术姓之祖也</hi>葢二字改爲一<lb/>
字者而撰姓之時尚未登於黄册也以此知單姓之改<lb/>
竝在明初以後而今代山東氏族其出於金元之裔者<lb/>
多矣<lb/>
洪武元年禁不得蒙古姓禁中國人之為䝉古姓<hi>元時有此</hi>
<pb n="KR3j0070_WYG_023-22b"/>
<hi>俗</hi>非禁䝉古之本姓也三年四月甲子詔曰天生斯民<lb/>
族属姓氏各有本原古之聖王尤重之所以别昏姻重<lb/>
本始以厚民俗也朕起布衣定群雄爲天下主已嘗詔<lb/>
告天下蒙古諸色人等皆吾赤子果有材能一體擢用<lb/>
比聞入仕之後或多更姓名朕慮嵗乆其子孫相傳昧<lb/>
其本原非先王致謹氏族之道中書省其告諭之如已<lb/>
更易者聽其改正可謂正大簡要至九年三月癸未以<lb/>
火你赤爲翰林蒙古編修更其姓名曰霍莊<hi>北音讀霍如火</hi>葢<lb/>
<pb n="KR3j0070_WYG_023-23a"/>
亦倣漢武賜日磾姓金之意然漢武取義於休屠王祭<lb/>
天金人亦以中國本無金姓也今中國本有霍姓而賜<lb/>
之霍則與周霍叔之後無别矣况其時又多不奉㫖而<lb/>
自爲姓者其年閠九月丙午淮安府海州儒學正曾秉<lb/>
正言臣見近來蒙古色目人多改爲漢姓與土著無異<lb/>
有求仕入官者有登顯要者有爲富商大賈者雖示懐<lb/>
徠終慮淆混宜令復姓庻可辨識又臣前過江浦見塞<lb/>
外之俘累累而有以臣所見不如早為之所至永樂元<lb/>
<pb n="KR3j0070_WYG_023-23b"/>
年九月庚子上謂兵部尚書劉儁曰各衞來降人多同<lb/>
名宜賜姓以别之於是兵部請如洪武中故事編置勘<lb/>
合給賜姓氏<hi>按洪武中勘合賜姓實録不載惟十六年二月故元雲南右丞觀音保降賜姓名李</hi>
<hi>觀又宣宗實録綽爾洪武二十一年來歸賜姓名李賢</hi>從之三年七月賜巴圖特<lb/>
穆爾名呉允誠婁圖嚕古名柴秉誠寶珠名楊效誠自<lb/>
此遂以爲例而華宗賜姓與中土舊族相亂惜乎當日<lb/>
之君子徒誦招攜懷逺之言而無類族辨物之道使舉<lb/>
籍蕃人之來歸者賜以漢姓所無不妨如拓䟦宇文之<lb/>
<pb n="KR3j0070_WYG_023-24a"/>
類二字爲姓則既不混於因生賜姓胙土命氏之舊而<lb/>
又使百世之下知昭代遠服四裔其得姓於朝者凡若<lb/>
干族豈非曠代之盛舉哉<lb/>
　　北方門族<lb/>
杜氏通典言北齊之代瀛冀諸劉清河張宋并州王氏<lb/>
濮陽侯族諸如此軰近將萬室北史薛𦙍傳爲河北太<lb/>
守有韓馬兩姓各二千餘家今日中原北方雖號甲族<lb/>
無有至千丁者户口之寡族姓之衰與江南相去<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>絶<lb/>
<pb n="KR3j0070_WYG_023-24b"/>
其一登科第則爲一方之雄長而同譜之人至爲之僕<lb/>
役此又風俗之敝自金元以來凌夷至今非一日矣<lb/>
　　冒姓<lb/>
今人多有冒母家姓者漢書外戚恩澤侯表扶柳侯吕<lb/>
平以皇太后姊長姁子侯師古曰平既吕氏所生不當<lb/>
姓吕葢史家唯記母族也按是時太后方封吕氏故平<lb/>
以姊子冒吕姓而封耳唐書天后紀聖厯二年臘月賜<lb/>
皇太子<hi>中宗</hi>姓武氏然則有天子而令之冒母姓者與<lb/>
<pb n="KR3j0070_WYG_023-25a"/>
漢書景十三王傳趙王彭祖取江都易王寵姬王建所<lb/>
姦淖姬者甚愛之生一男號淖子晉書會稽王道子傳<lb/>
許榮上䟽言今臺府局吏直衞武官及僕𨽻婢兒取母<lb/>
之姓者本臧獲之徒無鄉邑品第是知冒母爲姓皆人<lb/>
倫之所鄙賤然亦有帝子而稱母姓者如栗太子衞太<lb/>
子史皇孫之類則以其失位而名之也<hi>外戚傳上憐許太子蚤失母葢</hi>
<hi>霍后時人稱之</hi>
吕平以太后姊長姁子侯此冒母姓之始<hi>夏侯嬰傳曾孫頗尚主主</hi>
<pb n="KR3j0070_WYG_023-25b"/>
<hi>隨外家姓號孫公主故滕公子孫更爲孫氏此冒外祖母姓</hi>史記灌夫傳父張孟爲<lb/>
潁隂侯嬰舍人得幸因進之至二千石故蒙灌氏姓爲<lb/>
灌孟大宛傳堂邑氏故夷奴甘父漢書註服䖍曰堂邑<lb/>
姓也漢人其奴名甘父師古曰堂邑氏之奴本夷人名<lb/>
甘父下云堂邑父者葢取主之姓以爲氏而單稱其名<lb/>
曰父此冒主姓之始<hi>新唐書元載父景昇爲曹王明妃元氏掌田租請于妃冒爲元氏</hi>
　　兩姓<lb/>
漢書百官表建昭三年七月戊辰衞尉李延夀爲御史<lb/>
<pb n="KR3j0070_WYG_023-26a"/>
大夫一姓繁<lb/>
　　古人二名止用一字<lb/>
晉侯重耳之名見於經而定四年祝佗述踐土之盟其<lb/>
載書止曰晉重豈古人二名可但稱其一與昭二年莒<lb/>
展輿出奔呉傳曰莒展之不立晉語曹僖負覉稱叔振<lb/>
鐸爲先君叔振亦二名而稱其一也<lb/>
昭二十一年蔡侯朱出奔楚榖梁傳作蔡侯東出奔楚<lb/>
乃爲之説曰東者東國也<hi>東國隱太子之子平侯廬之弟朱叔父也</hi>何爲謂<lb/>
<pb n="KR3j0070_WYG_023-26b"/>
之東也王父誘而殺焉父執而用焉奔而又奔之曰東<lb/>
惡之而貶之也然則以削其一名爲貶也<hi>定六年季孫斯仲孫忌帥</hi>
<hi>師圍鄆杜氏註何忌不言何闕文</hi>
王莽孫宗得罪自殺復其本名㑹宗貶厥爵改厥號是<lb/>
又以増其一名爲貶也<lb/>
班固幽通賦發還師以成命兮重醉行而自耦潘岳西<lb/>
征賦重戮帶以定㐮𢎞大順以霸世文公名止用一字<lb/>
本於踐土載書却非翦截古人名字之比至岳爲關中<lb/>
<pb n="KR3j0070_WYG_023-27a"/>
詩云紛紜齊萬亦孔之醜馬汧督誄云齊萬哮闞震驚<lb/>
台司則不通矣豈有以齊萬年爲齊萬者邪若梁王彤<lb/>
爲征西大將軍而詩云桓桓梁征尤不成語<lb/>
班固幽通賦巨滔天而泯夏王莽字巨君止用一巨字<lb/>
王逸九思管束縳兮桎梏百貿易兮傳賣<hi>音鬻</hi>遭桓繆兮<lb/>
識舉才德用兮列施百里奚止用一百字此體後漢人<lb/>
已開之矣<lb/>
吕氏春秋干木光乎德去叚字<hi>今本呂氏卷秩有叚字</hi>惜誓來革<lb/>
<pb n="KR3j0070_WYG_023-27b"/>
順志而用國去惡字此爲翦截名字之祖<lb/>
文中竝稱兩人而一氏一名尤爲變體把殖華還二人<lb/>
也而淮南子稱爲殖華賈誼新書使曹勃不能制曹曹<lb/>
參勃周勃也史記孟子荀卿傳管嬰不及管管仲嬰晏<lb/>
嬰也司馬遷報任安書周魏見辜周周勃魏魏其侯竇<lb/>
嬰也楊雄長揚賦乃命驃衞驃驃騎將軍霍去病衞大<lb/>
將軍衞青也杜欽傳覧宗宣之饗國韋昭曰宗殷髙宗<lb/>
也宣周宣王也徐樂傳名何必夏子俗何必成康服䖍<lb/>
<pb n="KR3j0070_WYG_023-28a"/>
曰夏禹也子湯也湯子姓班固幽通賦周賈盪而貢憤<lb/>
周莊周賈賈誼也漢<graphic n="KR1676" url="https://raw.githubusercontent.com/kanripo/KR-Gaiji/master/images/KR1676.png" mimeType="image/png"/>彰長碑云䘮父事母有柴潁之<lb/>
行柴髙柴潁潁考叔也夏侯湛張平子碑云同貫宰貢<lb/>
宰宰我貢子貢也風俗通清擬夷叔郤正釋譏褊夷叔<lb/>
之髙懟傅子夷叔迂武王以成名杜預遺令南觀伊雒<lb/>
北望夷叔陶潜詩積善云有報夷叔在西山皆謂伯夷<lb/>
叔齊漢廣漢屬國侯李翊碑夷史之髙巴郡太守樊敏<lb/>
碑有夷史之直皆謂伯夷史魚陶潜讀史述九章程杵<lb/>
<pb n="KR3j0070_WYG_023-28b"/>
是程嬰公孫杵臼新唐書尉遲敬德傳隱巢是隱太子<lb/>
巢刺王一諡一爵<lb/>
　　古人諡止稱一字<lb/>
古人諡有二字三字而後人相沿止稱一字者衞之叡<lb/>
聖武公止稱武公貞惠文子止稱公叔文子晉趙獻文<lb/>
子止稱文子<hi>檀弓晉獻文子成室註謂晉君獻之廬陵胡氏曰或趙武諡獻文耳</hi>魏惠成<lb/>
王止稱惠王楚頃㐮王止稱㐮王秦惠文王止稱惠王<lb/>
悼武王止稱武王昭㐮王止稱昭王莊㐮王止稱莊王<lb/>
<pb n="KR3j0070_WYG_023-29a"/>
韓昭釐侯止稱昭侯宣惠王止稱宣王趙悼㐮王止稱<lb/>
㐮王漢諸葛忠武侯止稱武侯<lb/>
　　稱人或字或爵<lb/>
顔曾思孟三人皆氏而思獨字以嫌於夫子也樊酈絳<lb/>
灌三人皆姓而勃獨爵以功臣周姓者多也<hi>汾隂侯昌隆慮侯寵</hi>
<hi>魏其侯止䣙武侯綜髙景侯成博陽侯聚皆周姓  顔師古引楚漢春秋謂别有一人名絳灌者非</hi>
史記垓下之戰孔將軍居左費將軍居右孔將軍蓼侯<lb/>
孔藂也費將軍費侯陳賀也費獨以爵者以功臣陳姓<lb/>
<pb n="KR3j0070_WYG_023-29b"/>
者多也<hi>博陽侯濞曲逆侯平堂邑侯嬰陽夏侯豨棘蒲侯武河陽侯涓髙胡侯夫乞復陽侯胥槀侯錯</hi>
<hi>猗氏侯遫龍侯署紀信侯倉皆陳姓</hi>
　　子孫稱祖父字<lb/>
子孫得稱祖父之字子稱父字屈原之言朕皇考曰伯<lb/>
庸是也孫稱祖字子思之言仲尼祖述堯舜是也<hi>朱子曰古</hi>
<hi>人未嘗諱字程先生云予年十四五從周茂叔本朝先軰尚如此伊川亦嘗呼明道字</hi>
儀禮筮宅之辭曰哀子某爲其父某甫筮宅又曰哀子<lb/>
某來日某卜葬其父某甫字父也虞祭之祝曰適爾皇<lb/>
<pb n="KR3j0070_WYG_023-30a"/>
祖某甫卒哭之祝曰哀子某來日某隮祔爾于爾皇祖<lb/>
某甫字祖也祔祭之祝曰適爾皇祖某甫以隮祔爾孫<lb/>
某甫兩字之也<lb/>
字爲臣子所得而稱故周公追王其祖曰王季王而兼<lb/>
字<lb/>
　　已祧不諱<lb/>
册府元龜唐憲宗元和元年禮儀使奏言謹按禮記曰<lb/>
既卒哭宰夫執木鐸以命于宫曰舍故而諱新此謂已<lb/>
<pb n="KR3j0070_WYG_023-30b"/>
遷之廟則不諱也今順宗神主升祔禮畢髙宗中宗神<lb/>
主上遷請依禮不諱制可<lb/>
文宗開成中刻石經凡髙祖太宗及肅代德順憲穆敬<lb/>
七宗諱竝缺㸃畫髙中睿𤣥四宗己祧則不缺文宗見<lb/>
爲天子依古卒哭乃諱<hi>鄭氏曲禮註曰生者不相辟名</hi>故御名亦不缺<lb/>
韓退之辯諱本為二名嫌名立論而其中治天下之治<lb/>
却犯正諱葢元和之元髙宗己祧故其潮州上表曰朝<lb/>
廷治平日乆曰政治少懈曰巍巍治功曰君臣相戒以<lb/>
<pb n="KR3j0070_WYG_023-31a"/>
致至治舉張行素曰文學治行衆所推平淮西碑曰大<lb/>
開明堂坐以治之韓𢎞神道碑銘曰無有外事朝廷之<lb/>
治惟諱辯篇中似不當用<lb/>
漢時祧廟之制不傳竊意亦當如此故孝惠諱盈而説<lb/>
苑敬愼篇引易天道虧盈而益謙四句盈字皆作滿在<lb/>
七世之内故也班固漢書律厯志盈元盈綂不盈之類<lb/>
一卷之中字凡四十餘見何休註公羊傳曰言孫于齊<lb/>
者盈諱文己祧故也若李陵詩獨有盈觴酒與子結綢<lb/>
<pb n="KR3j0070_WYG_023-31b"/>
繆枚乗柳賦盈玉縹之清酒<hi>載古文苑</hi>又詩盈盈一水間<hi>載玉</hi>
<hi>臺新詠</hi>二人皆在武昭之世而不避諱又可知其爲後人<lb/>
之擬作而不出於西京矣<hi>李陵詩不當用盈字容齋隨筆論之</hi>
後唐明宗天成四年中書門下奏少帝册文内有基字<lb/>
是𤣥宗廟諱尋常詔勅皆不㢠廻避少帝是繼世之孫册<lb/>
文内不欲斥列聖之諱今改爲宗字<lb/>
宋史紹興三十二年正月禮部太常寺言欽宗祔廟翼<lb/>
祖當遷以後翼祖皇帝諱依禮不諱詔恭依<lb/>
<pb n="KR3j0070_WYG_023-32a"/>
謝肇淛曰宋眞宗名恒而朱子於書中恒字獨不諱葢<lb/>
當寜宗之世眞宗己祧<lb/>
崇禎三年禮部奉㫖頒行天下避太祖成祖廟諱及孝<lb/>
武世穆神光熹七宗廟諱正依唐人之式惟今上御名<lb/>
亦須廻避葢唐宋亦皆如此<hi>觀漢宣帝之詔知當時已避天子之名</hi>然止<lb/>
避下一字而上一字天子與親王所同則不諱<lb/>
　　皇太子名不諱<lb/>
册府元龜唐王紹爲兵部尚書紹名初與憲宗同憲宗<lb/>
<pb n="KR3j0070_WYG_023-32b"/>
時爲廣陵王順宗即位將册爲皇太子紹上言請改名<lb/>
議者或非之曰皇太子亦人臣也<hi>漢魏故事皇太子稱臣晉咸寧中議除此</hi>
<hi>制摯虞以爲孝經資於事父以事君義兼臣子則不嫌於稱臣詔令依舊</hi>東宫之臣當請改<lb/>
爾柰何非其屬而遽請改名豈爲以禮事上邪左司員<lb/>
外郎李藩曰歴代故事皆自不識大體之臣而失之因<lb/>
不可復正無足怪也<lb/>
三國志註言魏文帝爲五官中郎將賓客如雲邴原獨<lb/>
不往太祖㣲使人問之原答曰吾聞國危不事冡宰君<lb/>
<pb n="KR3j0070_WYG_023-33a"/>
老不奉世子萬歴中年往往有借國本之名而以爲題<lb/>
目者得無有愧其言<lb/>
唐中宗自房州還復立爲皇太子左庻子王方慶上言<lb/>
太子皇儲其名尊重不敢指斥晉尚書僕射山濤啟事<lb/>
稱皇太子而不言名朝官猶尚如此宫臣諱則不疑今<lb/>
東宫殿及門名皆有觸犯臨事論啟廻避甚難孝敬皇<lb/>
帝爲太子時改𢎞教門爲崇教門沛王爲皇太子改崇<lb/>
賢館爲崇文館皆避名諱以遵典禮伏望依例改換制<lb/>
<pb n="KR3j0070_WYG_023-33b"/>
從之史臣謂方慶欲尊太子以示中興之漸然則方慶<lb/>
之言葢有爲言之也<lb/>
有明之制太子親王名俱令廻避葢失之不攷古也崇<lb/>
禎二年兵部主客司主事賀烺以避皇太子名改名世<lb/>
夀而光宗爲太子河南府及商州屬縣竝未嘗改<lb/>
實録言洪武十四年十月辛酉給事中鄭相同請依古<lb/>
制凡啟事皇太子惟東宫官屬稱臣朝臣則否以見尊<lb/>
無二上之義詔下群臣議翰林院編修呉沈言太子所<lb/>
<pb n="KR3j0070_WYG_023-34a"/>
以繼聖體而承天位者也尊敬之體宜同從之歷代不<lb/>
稱臣之制自斯而變<lb/>
親王之名尤不必諱而亦諱之正綂十二年山西鄉試<lb/>
詩經題内維周之楨楨字犯楚昭王諱考試及同考官<lb/>
俱罰俸一月<lb/>
　　二名不偏諱<lb/>
二名不偏諱宋武公名司空改司空爲司城是其證也<lb/>
杜氏通典大唐武德九年六月太宗居春宫總萬㡬下<lb/>
<pb n="KR3j0070_WYG_023-34b"/>
令曰依禮二名不偏諱其官號人名及公私文籍有世<lb/>
及民兩字不連讀者竝不須諱避唐書髙宗紀貞觀二<lb/>
十三年七月丙午改治書侍御史爲御史中丞諸州治<lb/>
中爲司馬别駕爲長史治禮郎爲奉禮郎以避上名上<lb/>
以貞觀初不諱先帝二字有司奏曰先帝二名禮不偏<lb/>
諱上既單名臣子不合指斥上乃從之<hi>通典又言太宗時二名不相連</hi>
<hi>者竝不諱至𤣥宗始諱之然永徽初已改民部爲戸部而李世勣已去世字單稱勣矣  又按隋書修於太宗</hi>
<hi>時而中間多有改世爲代改民爲人者此唐人偏諱之始然亦有不盡然者經籍志四民月令作四人而齊民</hi>
<pb n="KR3j0070_WYG_023-35a"/>
<hi>要術仍民字是亦漢書註所云史駮文者也廣章懐太子註後漢書亦有并其本文而改之者如胡  傳詩美</hi>
<hi>先人詢于芻蕘之類</hi>
後唐明宗名嗣源天成元年六月勅曰古者酌禮以制<lb/>
名懼廢於物難知而易諱貴便於時况徵彼二名抑有<lb/>
前例太宗文皇帝自登寶位不改舊稱時則臣有世南<lb/>
官有民部靡聞曲避止禁連呼朕猥以𦕈躬託於人上<lb/>
祗遵聖範非敢自尊應文書内所有二字但不連稱不<lb/>
得迴避若臣下之名不欲與君親同字者任自改更務<lb/>
<pb n="KR3j0070_WYG_023-35b"/>
從私便庻體朕懐<lb/>
　　嫌名<lb/>
衛桓公名完楚懐王名槐古人不諱嫌名故可以爲謚<lb/>
韓文公諱辯言不諱滸勢秉機乃𤣥宗御删定禮記月<lb/>
令曰野雞入大水爲蜃曰野雞始雊則諱雉以與治同<lb/>
音也李林甫序曰璿樞玉衡以齊七政則諱璣德宗九<lb/>
月九日賜曲江宴詩時此萬樞暇適與佳節并則諱機<lb/>
以與基同音也南史劉秉不稱名而書其字曰彦節則<lb/>
<pb n="KR3j0070_WYG_023-36a"/>
諱秉以與昞同音也又如武后父諱士彠而孫處約改<lb/>
名茂道韋仁約改名思謙睿宗諱旦而張仁亶改名仁<lb/>
愿𤣥宗諱隆基而劉知㡬改名子𤣥箕州改名儀州<hi>即今</hi>
<hi>遼州</hi>德宗諱适而括州改名處州順宗諱誦而鬬訟律改<lb/>
爲鬬競憲宗諱純凡姓淳于者改姓于惟監察御史韋<lb/>
淳不改既而有詔以陸淳爲給事中改名質淳不得已<lb/>
改名處厚而懿宗以南詔酋龍名近𤣥宗諱遂不行册<lb/>
禮則退之所言亦未爲定論也唐自中葉以後即士大<lb/>
<pb n="KR3j0070_WYG_023-36b"/>
夫亦諱嫌名故舊史以韓愈爲李賀作諱辯爲紕繆而<lb/>
賈曾傳則曰拜中書舍人曾以父名忠固辭議者以爲<lb/>
中書是曹司名又與曾父名音同字别於禮無嫌曾乃<lb/>
就職懿宗紀則曰咸通二年八月中書舍人衛洙奏狀<lb/>
稱蒙恩除授滑州刺史官號内一字與臣家諱音同請<lb/>
改授閒官勅曰嫌名不諱著在禮文成命已行固難依<lb/>
允是又以爲不當諱也<lb/>
册府元龜咸通十二年分司侍御史李谿進狀曰臣准<lb/>
<pb n="KR3j0070_WYG_023-37a"/>
西臺牒及金部稱奉六月二十七日勅内園院郝景全<lb/>
事奏狀内訟字音與廟諱同奉勅罰臣一季俸者臣官<lb/>
位至卑得蒙罰俸屈與不屈不合有言而事關理體若<lb/>
便隱黙恐負聖時願陛下寛其罪戾使得盡言臣前奏<lb/>
狀稱准勅因事告事旁訟他人是咸通十一年十月十<lb/>
三日勅語臣狀中具有准勅字非臣自撰辭句臣謹按<lb/>
禮不諱嫌名又按職制律諸犯廟諱嫌名不坐註云謂<lb/>
若禹與雨䟽云謂聲同而字異註䟽重複至易分曉伏<lb/>
<pb n="KR3j0070_WYG_023-37b"/>
惟皇帝陛下明過帝堯孝踰大舜豈自發制勅而不避<lb/>
諱哉故是審量禮律以爲無妨耳即引陛下勅文而言<lb/>
不敢擅有移改不謂内園便有此論奏也臣非敢訴此<lb/>
罰俸也恐自此有援引勅格者亦須委曲迴避便成訛<lb/>
弊臣聞趙充國爲將不嫌伐一時事以爲漢家後法魏<lb/>
徵爲相不存形迹以致貞觀太平臣雖未及將相忝爲<lb/>
陛下持憲之臣豈可以論俸爲嫌而使國家勅命有誤<lb/>
也願陛下留意察納别下明勅使自後章奏一遵禮律<lb/>
<pb n="KR3j0070_WYG_023-38a"/>
處分則天下幸甚勅免所罰<lb/>
南唐元宗初名璟避周信祖廟諱改名景是不諱嫌名<lb/>
按嫌名之有諱在漢末之聞晉羊祜爲都督荆州諸軍<lb/>
事及薨荆州人爲祜諱名室户皆以門爲稱改戸曹爲<lb/>
辭曹此諱嫌名之始也<lb/>
後魏地形志天水郡上邽縣犯太祖諱改爲上封魏太<lb/>
祖名珪<lb/>
宋代制於嫌名字皆避之禮部韻畧凡與廟諱音同之<lb/>
<pb n="KR3j0070_WYG_023-38b"/>
字皆不收太祖諱匡胤十陽部去王切一十三字二十<lb/>
一震部羊晉切一十一字皆不收它皆倣此朱子周易<lb/>
本義姤卦下以故爲姤作故爲遇避髙宗嫌名也<hi>宋板書貞</hi>
<hi>字完字多是缺筆貞音同禎仁宗諱完音同桓欽宗諱  雍録以貞女樹爲正女木樹音同曙英宗諱</hi>豈<lb/>
不聞顔氏家訓所云吕尚之兒如不爲上趙壹之子倘<lb/>
不作一便是下筆即妨是書皆觸者乎<hi>金章宗泰和元年七月己巳初</hi>
<hi>禁廟諱同音字葢亦倣宋制也</hi>
明代不諱嫌名如建文年號是也<lb/>
<pb n="KR3j0070_WYG_023-39a"/>
　　以諱改年號<lb/>
唐中宗諱顯𤣥宗諱隆基唐人凡追稱髙宗顯慶年號<lb/>
多云明慶永隆年號多云永崇趙元昊以父名德明改<lb/>
宋明道年號爲顯道而范文正公與元昊書亦改後唐<lb/>
明宗爲顯宗<hi>杜氏通典釋法明逰天竺記明下有國諱改焉四字當是小註今本連作大文</hi>
　　前代諱<lb/>
孟蜀所刻石經於唐髙祖太宗諱皆缺書石晉相里金<lb/>
神道碑民珉二字皆缺末筆南漢劉巖尊其父謙爲代<lb/>
<pb n="KR3j0070_WYG_023-39b"/>
祖聖武皇帝猶以代字易世至宋益逺矣而乾德三年<lb/>
卜諲伏羲女媧廟碑民珉二字咸平六年孫冲序絳守<lb/>
居園池記碑民珉二字皆缺末筆其於舊君之禮何其<lb/>
厚與<hi>予至西安見宋咸平二年夢英自書篆書日録偏旁字源序立于文宣王廟者稱長安爲故都而唐</hi>
<hi>字跳行葢嘆昔人之厚其時唐之亡已九十三年矣</hi>
楊阜魏明帝時人也其䟽引書協和萬國猶避漢髙祖<lb/>
諱韋昭呉後主時人也其解國語凡莊字皆作嚴猶避<lb/>
漢明帝諱唐長孫無忌等撰隋書易忠節傳以誠節稱<lb/>
<pb n="KR3j0070_WYG_023-40a"/>
苻堅爲苻永固亦避隋文帝及其考諱<hi>後漢應劭作風俗通有諱舊君</hi>
<hi>之議</hi>自古相傳忠厚之道如此今人不知之矣<lb/>
元移刺廸爲常州路總管刻其所㸃四書章句或問集<lb/>
註其凡例曰凡序註或問中題頭及空處竝存其舊以<lb/>
見當時忠上之意<hi>如宋德隆盛之類</hi>近嵗新刋大學衍義亦然<lb/>
時天厯元年也資治通鑑周太祖世宗紀太祖皇帝皆<lb/>
題頭至今仍之孟子見梁㐮王章末註蘇氏曰予觀孟<lb/>
子以來自漢髙祖及光武及唐太宗及我太祖皇帝能<lb/>
<pb n="KR3j0070_WYG_023-40b"/>
一天下者四君太祖上空一字永樂中修大全於其空<lb/>
處添一宋字後人之見與前人相去豈不逺哉<lb/>
　　名父名君名祖<lb/>
金縢周公之祝辭曰惟爾元孫某左傳荀偃濟河而禱<lb/>
稱曾臣彪名君也<hi>淮南子曰祝則名君</hi>左傳楚子圍宋申犀見王<lb/>
稱無畏知罃對楚王稱外臣首鄢陵之戰欒鍼曰書退<lb/>
名父也華耦來盟稱君之先臣督欒盈辭于周行人曰<lb/>
陪臣書曰其子黶名祖若父也<lb/>
<pb n="KR3j0070_WYG_023-41a"/>
　　弟子名師<lb/>
論語長沮曰夫執輿者爲誰子路曰爲孔丘孟子樂正<lb/>
子入見曰君奚爲不見孟軻也是弟子而名師也<lb/>
　　同軰稱名<lb/>
古人生不諱名同軰皆面呼其名書周公若曰君奭禮<lb/>
記曾子問篇老聃曰丘檀弓篇曾子曰商論語微生畆<lb/>
謂孔子曰丘是也<lb/>
　　以字爲諱<lb/>
<pb n="KR3j0070_WYG_023-41b"/>
古人敬其名則無有不稱字者顔氏家訓曰古者名以<lb/>
正體字以表德名終則諱之字乃可以爲孫氏孔子弟<lb/>
子記事者皆稱仲尼<hi>子貢曰仲尼日月也皆魏鶴山云儀禮子孫於祖禰  稱字</hi>吕<lb/>
后微時嘗字髙祖爲季漢袁種字其叔父盎曰絲王丹<lb/>
與侯霸子語字霸爲君房江南至今不諱字也河北士<lb/>
人全不辨之故有諱其名而并諱其字者三國志司馬<lb/>
朗傳年九嵗人有道其父字者朗曰慢人親者不敬其<lb/>
親者也客謝之常林傳年七嵗有父黨造門問林伯先<lb/>
<pb n="KR3j0070_WYG_023-42a"/>
在否林不答客曰何不拜林曰雖當下拜臨子字父何<lb/>
拜之有晉書儒林劉兆傳嘗有人著鞾騎驢至兆門外<lb/>
曰吾欲見劉延世兆儒德道素青州無稱其字者門人<lb/>
大怒兆曰聽前舊唐書韓愈傳拜中書舍人有不悦愈<lb/>
者言愈前左䧏爲江陵掾曹荆南節度使裴均館之頗<lb/>
厚近者均子鍔還省父愈爲序餞鍔仍呼其字此論喧<lb/>
於朝列坐是改太子右庻子至於山陽公載記言馬超<lb/>
降蜀常呼先主字關羽怒請殺之此則面呼人主之字又<lb/>
<pb n="KR3j0070_WYG_023-42b"/>
不可以常儕論矣<lb/>
　　自稱字<lb/>
漢書註張晏曰匡衡少時字鼎世所傳衡與貢禹書上<lb/>
言衡敬報下言匡鼎白南史陶𢎞景自號華陽隱居人<lb/>
間書札即以隱居代名此自稱字之始也<lb/>
東觀餘論言古人或有自稱字者王右軍敬謝帖云王<lb/>
逸少白廬山遠公集盧循與遠書云范陽盧子先叩首<lb/>
柳少師與弟帖云誠懸呈今按唐權德輿答楊湖南書<lb/>
<pb n="KR3j0070_WYG_023-43a"/>
稱載之再拜柳冕答鄭衢州書稱敬叔頓首白居易與<lb/>
元九書稱樂天再拜宋陳搏謁髙公詩稱道門弟子圖<lb/>
南上<lb/>
唐張謂長沙風土碑銘有唐八葉元聖六載正言待理<lb/>
湘東張洗濟瀆廟祭器幣物銘濯纓不才謬領兹邑元<lb/>
稹作白氏長慶集序自書曰微之序乃是作文自稱其<lb/>
字<lb/>
自稱其字不始於漢人家父吉甫寺人孟子之詩已先<lb/>
<pb n="KR3j0070_WYG_023-43b"/>
之矣<lb/>
　　人主呼人臣字<lb/>
漢髙帝曰運籌䇿帷帳之中决勝千里之外吾不如子<lb/>
房<hi>張良字</hi>景帝曰天下方有急王孫<hi>竇嬰字</hi>寜可以譲邪皆<lb/>
人主呼人臣字也<lb/>
晉以下人主於其臣多不呼名南史梁蔡樽爲吏部尚<lb/>
書侍中武帝嘗設大臣䴵樽在坐帝頻呼姓名樽竟不<lb/>
答食䴵如故帝覺其負氣乃改唤蔡尚書樽始放筯執<lb/>
<pb n="KR3j0070_WYG_023-44a"/>
笏曰爾帝曰卿向何聾今何聰對曰臣預爲右戚且職<lb/>
在納言陛下不應以名垂唤帝有慙色<hi>文選范雲表稱乃祖𤣥平李善</hi>
<hi>註引晉中興書范汪字𤣥平魏書江式表稱臣亡祖文威式祖強字文威</hi>又南朝人如王敬<lb/>
𢎞王仲德王景文謝景仁北朝人如蕭世怡李元操之<lb/>
軰名犯帝諱即以字行不復更名<hi>宋褚叔茂張叔茂名與太和諱同以字行</hi>
<hi>周通鑑大同二年時人多以字行舊史皆因之  韋叔裕字孝寛以字行  魏書多稱揚遵彦</hi>　魏王<lb/>
昕對汝南王悦自稱元景北齊祖珽對長廣王湛自稱<lb/>
孝徵隋崔頥答豫章王啟自稱祖濬王貞答齊王<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>啟<lb/>
<pb n="KR3j0070_WYG_023-44b"/>
自稱孝逸而唐太宗時如封倫房喬髙儉尉遲恭顔籀<lb/>
竝以字爲名葢因天子常稱臣下之字故爾其時堂陛<lb/>
之間未甚濶絶君臣而有朋友之義後世所不能及矣<lb/>
因話録文宗對翰林諸學士因論前代文章裴舍人素<lb/>
數道陳拾遺名柳舍人璟目之裴不覺上顧桞曰他字<lb/>
伯玉亦應呼陳伯玉<lb/>
　　兩名<lb/>
禮記正義公羊説春秋譏二名謂二字作名若魏曼多<lb/>
<pb n="KR3j0070_WYG_023-45a"/>
也<hi>公羊傳春秋以仲孫何忌爲仲孫忌魏曼多爲魏多皆謂譏二名而去之</hi>左氏説二名者<lb/>
楚公子棄疾弑其君即位之後改名爲居是爲二名許<lb/>
愼謹案云文武賢臣有散宜生蘇忿生則公羊之説非<lb/>
也<hi>白虎通古人之名或兼或單春秋譏二名乃謂其無常者也是用左氏説</hi>今按古人兩名<lb/>
見於經傳者不止楚平王如晉文侯名仇而書云父義<lb/>
和楚靈王名圍而春秋書弑其君䖍于乾谿趙簡子名<lb/>
鞅而鐵之戰自稱志父南宫敬叔名説一名縚字容又<lb/>
字括蜚亷石棺銘自稱處父屈原名平其作離騷也名<lb/>
<pb n="KR3j0070_WYG_023-45b"/>
正則字靈均賈誼傳梁王勝註李竒曰文三王傳言揖<lb/>
此言勝爲有兩名<lb/>
　　假名甲乙<lb/>
史記萬石君傳長子建次子甲次子乙次子慶甲乙非<lb/>
名也失其名而假以名之也韓安國傳蒙獄吏田甲張<lb/>
湯傳湯之客曰甲漢書髙五王傳齊宦者徐甲嚴助傳<lb/>
閩越王弟甲疑亦同此<hi>孟嘗君傳田甲刼湣王當是其名</hi>任安傳某子<lb/>
甲何爲不來乎三國志註許攸呼魏太祖小字曰某甲<lb/>
<pb n="KR3j0070_WYG_023-46a"/>
卿不得我不得冀州也左傳文十四年齊公子元不順<lb/>
懿公之爲政也終不曰公曰夫巳氏註猶言某甲<hi>文選爲齊</hi>
<hi>明帝譲宣城郡公表謹附某官某甲奉表以聞宣德皇后令今遣某位某甲等</hi>
漢書魏相傳中謁者趙堯舉春李舜舉夏兒湯舉秋貢<lb/>
禹舉冬不應一時四人同以堯舜禹湯爲名若有意撰<lb/>
而名之者及讀急就章有云祖堯舜樂禹湯乃悟若此<lb/>
類皆古人所假以名之也或曰髙帝時實有趙堯然非<lb/>
謁者<lb/>
<pb n="KR3j0070_WYG_023-46b"/>
蜀漢費禕作甲乙論設爲二人之辭<hi>世説云黄初中有甲乙疑論</hi>晉<lb/>
人文字每多祖此虛設甲乙中書令張華造甲乙之問<lb/>
云甲娶乙爲妻後人娶丙博士弟子徐叔中服議以母<lb/>
爲甲先夫爲乙後夫爲丙先子爲丁繼子爲戊梁范縝<lb/>
神滅論有張甲王乙李丙趙丁而關尹子云甲言利乙<lb/>
言害丙言或利或害丁言俱利俱害關尹子亦魏晉間<lb/>
人所造之書也先秦以上即有以甲乙爲彼此之辭者<lb/>
韓非子罪生甲禍歸乙伏怨乃結<lb/>
<pb n="KR3j0070_WYG_023-47a"/>
　　以姓取名<lb/>
古人取名連姓爲義者絶少近代人命名如陳王道張<lb/>
四維吕調陽馬負圖之類榜目一岀則此等姓名㡬居<lb/>
其半不知始自何年嘗讀通鑑至五代後漢有虢州伶<lb/>
人靖邉庭胡身之註曰靖姓也優伶之名與姓通取一<lb/>
義所以爲謔也<hi>靖邉庭亦見宋史田欽祚傳</hi>考之自唐以來如黄繙<lb/>
綽雲朝霞<hi>唐書魏謩傳</hi>鏡新磨<hi>五代史/伶官傳</hi>羅衣輕<hi>遼史伶宦傳</hi>之軰<lb/>
皆載之史書益信其言之有據也嗟乎以士大夫而效<lb/>
<pb n="KR3j0070_WYG_023-47b"/>
伶人之命名則自嘉靖以來然矣<lb/>
　　以父名子<lb/>
左傳成十六年潘尫之黨潘尫之子名黨也㐮二十三<lb/>
年申鮮虞之𫝊摯申鮮虞之子名傅摯也按儀禮特牲<lb/>
饋食禮筮某之某爲尸註曰某之某者字尸父而名尸<lb/>
也<hi>少牢饋食禮同</hi>亦此類也<hi>史記太史公自序維仲之省厥濞王呉濞乃劉仲之子稱爲厥濞</hi>
　　以夫名妻<lb/>
左傳昭元年當武王邑姜方震大叔漢書杜欽傳皇太<lb/>
<pb n="KR3j0070_WYG_023-48a"/>
后女弟司馬君力<hi>蘇林曰字君力爲司馬氏婦</hi>南齊書周盤龍愛妾<lb/>
杜氏上送金釵鑷二十枚手勅曰餉周公阿杜孔叢子<lb/>
衞將軍文子之内子死復者曰皋媚女復子思聞之曰<lb/>
此女氏之字非夫氏之字也婦人於夫氏以姓氏稱禮<lb/>
也<lb/>
　　兼舉名字<lb/>
史文有一人而兼舉名字如子玉得臣百里孟明視之<lb/>
類已於左傳見之<hi>臯陶庭堅亦一人兩稱</hi>若駢儷之文必無重出<lb/>
<pb n="KR3j0070_WYG_023-48b"/>
而亦有一二偶見者焦氏易林申公顛倒巫臣亂國劉<lb/>
琨答盧諶詩宣尼悲獲麟西狩涕孔邱謝惠連秋懐詩<lb/>
雖好相如逹不同長卿慢沈約宋書恩倖傳論胡廣累<lb/>
世農夫伯始致位公相黄憲牛醫之子叔度名動京師<lb/>
皆一人而兼舉其名字也古詩誰能刻鏤此公輸與魯<lb/>
班下一與字竟以公輸魯班爲二人則不通矣<lb/>
　　排行<lb/>
兄弟二名而用其一字者世謂之排行如德宗德文義<lb/>
<pb n="KR3j0070_WYG_023-49a"/>
符義眞之類起自晉末漢人所未有也水經注昔北平<lb/>
侯王譚不同王莽之政子興生五子竝避亂隱居光武<lb/>
即帝位封爲五侯元才北平侯益才安喜侯顯才蒲隂<lb/>
侯仲才新市侯季才唐侯是後人追撰妄説東漢人二<lb/>
名者亦少<lb/>
單名以偏旁爲排行始見於劉琦劉琮此後應璩應瑒<lb/>
衞瓘衞玠之流踵之而出矣<hi>陳球傳二子瑀璠弟子珪若取偏旁又不當與父同</hi>
<hi>也</hi>
<pb n="KR3j0070_WYG_023-49b"/>
今人兄弟行次稱一爲大不知始自何時漢淮南厲王<lb/>
常謂上大兄孝文帝行非第一也<lb/>
　　二人同名<lb/>
有以二人同名而合稱之者左傳莊二十八年晉獻公<lb/>
外嬖梁五與東關嬖五晉人謂之二五耦戰國䇿杜赫<lb/>
謂楚王曰此用二忌之道也以齊田忌鄒忌爲二忌唐<lb/>
髙宗顯慶二年詔曰蹤二起於呉白葢倣此稱<lb/>
　　字同其名<lb/>
<pb n="KR3j0070_WYG_023-50a"/>
名字相同起於晉宋之間史之所載晉安帝諱德宗字<lb/>
德宗恭帝諱德文字德文㑹稽王道子字道子殷仲文<lb/>
字仲文宋蔡興宗字興宗齊顔見逺字見逺梁王僧孺<lb/>
字僧孺劉孝綽字孝綽庾仲容字仲容江德藻字德藻<lb/>
任孝恭字孝恭師覺授字覺授北齊慕容紹宗字紹宗<lb/>
魏蘭根字蘭根後周王思政字思政辛慶之字慶之崔<lb/>
彦穆字彦穆之類至唐時尤多<lb/>
藩鎭傳田緒字緒劉濟字濟此起家軍伍未曾立字如<lb/>
<pb n="KR3j0070_WYG_023-50b"/>
李載義辭未有字之比爾史家例以爲字非也且其文<lb/>
不可省乎<lb/>
　　變姓名<lb/>
古人變姓名多是避仇然亦有無所爲而變者范蠡適<lb/>
齊爲䲭夷子皮之陶爲朱公第五倫客河東自稱王伯<lb/>
齊梁鴻適齊姓運期名耀<lb/>
　　生而曰諱<lb/>
生曰名死曰諱今人多生而稱人之名曰諱金石録云<lb/>
<pb n="KR3j0070_WYG_023-51a"/>
生而稱諱見於石刻者甚衆因引孝宣元康二年詔曰<lb/>
其更諱詢以爲西漢已如此蜀志劉豹等上言聖諱豫<lb/>
覩許靖等上言名諱昭著晉書髙頵言范伯孫恂恂率<lb/>
道名諱未嘗經於官曹束晢勸農賦場功畢租輸至録<lb/>
社長召閭師條牒所領注列名諱<hi>王褒洞簫賦幸得諡爲洞簫兮李善註諡</hi>
<hi>者號也號而曰諡猶之名而曰諱者矣</hi>
　　生稱諡<lb/>
漢書張敖傳吕后數言張王以魯元故不宜有此劉攽<lb/>
<pb n="KR3j0070_WYG_023-51b"/>
曰史家記事或有如此追言諡者史記貫髙與張敖言<lb/>
謂帝爲髙祖公羊傳公子翬與桓公言吾爲子口隱矣<lb/>
皆此類<hi>公羊傳註謚者傳家所加</hi>今按傳記中此例尚多如左氏傳<lb/>
石碏曰陳桓公方有寵於王國語鮑國謂子叔聲伯曰<lb/>
子何辭苦成叔之邑戰國䇿智過曰魏桓子之謀臣曰<lb/>
趙葭韓康子之謀臣曰叚規史記秦本紀晉文公夫人<lb/>
請曰繆公怨此三人入於骨髓魯世家周公戒伯禽曰<lb/>
我文王之子武王之弟成王之叔父宋世家華督使人<lb/>
<pb n="KR3j0070_WYG_023-52a"/>
宣言國中曰殤公即位十年耳而十一戰楚世家國人<lb/>
每夜驚曰靈王入矣隨人謝呉王曰昭王亡不在隨齊<lb/>
湣王遺楚王書曰令秦惠王死武王立鄭世家莊公曰<lb/>
武姜欲之楚共王曰鄭成公孤有德焉趙世家呉延陵<lb/>
季子使於晉曰晉國之政卒歸於趙武子<hi>趙文子名武</hi>韓宣<lb/>
子魏獻子之後矣韓世家屈宜臼曰昭侯不出此門呉<lb/>
起傳公叔之僕曰君因先與武侯言仲尼弟子傳子羔<lb/>
曰出公去矣而門已閉魯仲連傳新垣衍謂趙王曰趙<lb/>
<pb n="KR3j0070_WYG_023-52b"/>
誠發使尊秦昭王爲帝禇先生補梁孝王世家竇太后<lb/>
謂景帝曰安車大駕用梁孝王爲寄三王世家公户滿<lb/>
意謂燕王曰今昭帝始立荀子周公謂伯禽之傅曰成<lb/>
王之爲叔父吕氏春秋豫譲欲殺趙㐮子其友謂之曰<lb/>
以子之才而索事㐮子淮南子先軫曰昔吾先君與繆<lb/>
公交諸御鞅復於簡公曰陳成常宰予二子者甚相憎<lb/>
也呉越春秋子胥曰報汝平王説苑景公曰善爲我浮<lb/>
桓子也衞叔文子曰今我未以徃而簡子先以來竝是<lb/>
<pb n="KR3j0070_WYG_023-53a"/>
生時不合稱謚又如禮記曽子問孔子曰季桓子之䘮<lb/>
衞君請弔哀公辭不得命公爲主客入弔康子立於門<lb/>
右孔子没時哀公康子俱存此皆後人追爲之辭也自<lb/>
東京以下即無此語文益謹而格卑矣<lb/>
史記田敬仲世家齊人歌之曰嫗乎采芑歸乎田成子<lb/>
史通曰田常見存而遽呼以謚蘇氏曰田常之時安知<lb/>
其爲成子而稱之<lb/>
　　稱王公爲君<lb/>
<pb n="KR3j0070_WYG_023-53b"/>
稱周文王爲文君焦氏易林文君燎獵吕尚獲福號稱<lb/>
太師封建齊國漢張衡思𤣥賦文君爲我端蓍兮利飛<lb/>
遁以保名稱晉文公爲文君楚辭惜徃日介子忠而立<lb/>
枯兮文君寤而追求淮南子晉文君大布之衣䍧羊之<lb/>
裘又云介子歌龍蛇而文君垂泣稱宋文公爲文君墨<lb/>
子昔者宋文君鮑之時稱楚莊王爲莊君荀子莊君之<lb/>
<graphic n="KR1544" url="https://raw.githubusercontent.com/kanripo/KR-Gaiji/master/images/KR1544.png" mimeType="image/png"/>稱齊莊公爲莊君墨子昔者齊莊君之時稱魯昭公<lb/>
爲昭君焦氏易林乾侯野井昭君䘮居稱齊景公爲景<lb/>
<pb n="KR3j0070_WYG_023-54a"/>
君宋何承天上陵篇指營邱感牛山爽鳩既没景君歎<lb/>
稱宋㐮公爲㐮君周庾信入彭城館詩㐮君初建國稱<lb/>
宋元公爲元君莊子宋元君夜半而夢<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0070_WYG_023-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　日知錄卷二十三<lb/>
</p>
<p>
</p>
  </div>
</body>
</text>
</TEI>
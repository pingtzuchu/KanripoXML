<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>日知録卷三十二</head>
    <p>
<pb n="KR3j0070_WYG_032-1a"/>
欽定四庫全書<lb/>
　日知録卷三十二　　　崑山　顧炎武　撰<lb/>
　　而<lb/>
孟子望道而未之見集註而讀為如古字通用朱子答<lb/>
門人引詩垂帶而厲春秋星隕如雨為證<hi>詩埀帶而厲箋云而亦如</hi>
<hi>也春秋莊七年夜中星隕如雨註如而也</hi>今考之又得二十餘事易君子以<lb/>
蒞衆用晦而明虞翻解而如也書顧命其能而亂四方<lb/>
傳釋為如孟子九一而助趙岐解而如也<hi>夫然後之中國踐天子位</hi>
<pb n="KR3j0070_WYG_032-1b"/>
<hi>焉而居堯之宫逼堯之子是簒也劉剡曰而當讀作如今按而主癰疽與侍人瘠環是無義無命也而字亦當</hi>
<hi>讀如</hi>左傳隱七年㰱如忘服䖍曰如而也僖二十六年室<lb/>
如懸罄註如而也昭四年牛謂叔孫見仲而何註而何<lb/>
如何史記賈生傳化變而嬗韋昭曰而如也如蟬之蜕<lb/>
化也戰國䇿威王不應而此者三韓非子嗣公知之故<lb/>
而駕鹿吕氏春秋靜郭君泫而曰不可<hi>近本為不通者添作泫泣而曰</hi>
又曰而固賢者也用之未晚也荀子黤然而雷擊之如<lb/>
牆厭之説苑越諸發曰意而安之願假冠以見意如不<lb/>
<pb n="KR3j0070_WYG_032-2a"/>
安願無變國俗又曰而有用我者吾其為東周乎新序<lb/>
引鄒陽書白頭而新傾蓋而故後漢督郵斑碑柔逺而<lb/>
邇皆當作如戰國䇿昭奚恤曰請而不得有説色非故<lb/>
如何也絺疵曰是非反如何也大戴禮使有司日省如<lb/>
時考之又曰然如曰禮云禮云又曰安如易樂而湛又<lb/>
曰不賞不罰如民咸盡力又曰知一而不可以解也春<lb/>
秋繁露施其時而成之法其命如循之淮南子嘗一哈<lb/>
水如甘苦知矣漢樂府艾如張後漢濟陰太守孟郁修<lb/>
<pb n="KR3j0070_WYG_032-2b"/>
堯廟碑無為如治髙如不危滿如不溢太尉劉寛碑去<lb/>
鞭拊如獲其情弗用刑如弭其姦郭輔碑其少也孝友<lb/>
而悦學其長也寛舒如好施易王弼註革而大亨以正<lb/>
非當如何皆當作而漢書地理志遼西郡肥如莽曰肥<lb/>
而左傳襄十二年夫婦所生若而人註云若如人説文<lb/>
需从雨而聲蓋即讀而為如也唐人詩多用而今亦作<lb/>
如今今江西人言如何亦曰而何<hi>左傳襄三年齊侯與士匄盟于耏外水經</hi>
<hi>注云即地理志曰如水矣耏如聲相似聲古而字即讀為如故耎字説文曰从大而</hi>
<pb n="KR3j0070_WYG_032-3a"/>
周禮旅師而用之以質劑註而讀為若聲之誤也陸德<lb/>
明音義云而音若儀禮鄉飲酒禮公如大夫入註如讀<lb/>
為若<lb/>
　　柰何<lb/>
柰何二字始於五子之歌為人上者柰何不敬左傳河<lb/>
魚腹疾柰何曲禮曰國君去其國止之曰柰何去社稷<lb/>
也大夫曰柰何去宗廟也士曰柰何去墳墓也楚辭九<lb/>
歌大司命愁人兮柰何九辯君不知兮可柰何此柰何<lb/>
<pb n="KR3j0070_WYG_032-3b"/>
二字之祖左傳華元之歌曰牛則有皮犀兕尚多棄甲<lb/>
則那直言之曰那長言之曰柰何一也又書如五器鄭<lb/>
康成讀如為乃箇反論語吾末如之何也已矣音亦與<lb/>
柰同<hi>按古人曰如曰若曰柰其義則一音不必同</hi>
六朝人多書柰為那三國志註文欽與郭淮書曰所向<lb/>
全勝要那後無繼何宋書劉敬宣傳牢之曰平𤣥之後<lb/>
令我那驃騎何唐人詩多以無柰為無那<lb/>
　　語急<lb/>
<pb n="KR3j0070_WYG_032-4a"/>
公羊傳隱元年母欲立之已殺之如勿與而已矣註如<lb/>
即不如齊人語也按此不必齊人語左傳僖二十二年<lb/>
宋子魚曰若愛重傷則如勿傷愛其二毛則如服焉成<lb/>
二年衛孫良夫曰若知不能則如無出昭十三年蔡朝<lb/>
呉曰二三子若能死亡則如違之以待所濟若求安定<lb/>
則如與之以濟所欲二十一年宋華多僚曰君若愛司<lb/>
馬則如亡定五年楚子西曰不能如辭八年衛王孫賈<lb/>
曰然則如叛之漢書翟義傳義曰欲令都尉自送則如<lb/>
<pb n="KR3j0070_WYG_032-4b"/>
勿收邪左傳正義曰古人語然猶不敢之言敢也<hi>莊二十二</hi>
<hi>年敢辱髙位以速官謗註敢不敢也昭二年敢辱大館註敢不敢  儀禮聘禮辭曰非禮也敢對曰非禮也敢</hi>
<hi>註敢言不敢</hi>
古人多以語急而省其文者詩亦不夷懌懌下省一乎<lb/>
字書弗慎厥德雖悔可追可上省一不字我生不有命<lb/>
在天不上省一豈字在今爾安百姓何擇非人何敬非<lb/>
刑何度非及人下刑下及下各省一乎字孟子雖褐寛<lb/>
博吾不惴焉不上省一豈字禮記幼壯孝弟耆耋好禮<lb/>
<pb n="KR3j0070_WYG_032-5a"/>
不從流俗修身以俟死者不在此位也好學不倦好禮<lb/>
不變旄期稱道不亂者不在此位也幼上好上各省一<lb/>
非字<lb/>
公羊傳隱公七年母弟稱弟母兄稱兄註母弟同母弟<lb/>
母兄同母兄不言同母言母弟者若謂不如言如矣齊<lb/>
人語也<lb/>
　　嵗<lb/>
天之行謂之嵗書以閏月定四時成嵗嵗二月東巡狩<lb/>
<pb n="KR3j0070_WYG_032-5b"/>
是也人之行謂之年書維吕命王享國百年左傳季隗<lb/>
曰我二十五年矣<hi>僖公二十三年</hi>絳縣人有與疑年使之年師<lb/>
曠曰七十三年矣<hi>襄公三十年</hi>於是昭公十九年矣<hi>襄公三十一年</hi>
史記蓋太公之卒百有餘年是也今人多謂年為嵗<lb/>
周禮太史註中數曰嵗朔數曰年自今年冬至至明年<lb/>
冬至嵗也自今年正月朔至明年正月朔年也<lb/>
古人但曰年幾何不言嵗也自太史公始變之秦始皇<lb/>
本紀曰年十三嵗<lb/>
<pb n="KR3j0070_WYG_032-6a"/>
今人以嵗初之日而增年古人以嵗盡之日而後增之<lb/>
史記倉公傳臣意年盡三年年三十九嵗也<lb/>
　　月半<lb/>
今人謂十五為月半蓋古經已有之儀禮士喪禮月半<lb/>
不殷奠禮記祭義朔月月半君巡牲周禮大司樂王大<lb/>
食三侑註大食朔月月半以樂侑食時也晉温嶠與陶<lb/>
侃書尅後月半大舉然亦有以上下弦為月半者劉熈<lb/>
釋名弦月半之名也其形一旁曲一旁直若張弓施弦<lb/>
<pb n="KR3j0070_WYG_032-6b"/>
也望月滿之名也月大十六日小十五日日在東月在<lb/>
西遥相望也是則所謂月半者弦也禮經之所謂月半<lb/>
者望也弦曰半以月體而言之也望曰半以日數而言<lb/>
之也<hi>岑參詩凉州三月半猶未脱春衣韓愈詩南方二月半春物亦已少李商隱詩白日當天三月半</hi>
　　巳<lb/>
呉才老韻補古巳午之巳亦謂如已矣之已漢律歴志<lb/>
振美於辰巳盛於巳史記巳者言陽氣之已盡也鄭𤣥<lb/>
夢孔子告之曰起起今年嵗在辰明年嵗在巳<hi>洪容齋三筆亦</hi>
<pb n="KR3j0070_WYG_032-7a"/>
<hi>引歴書為證</hi>愚按古人讀已為矣之證不止此淮南子斗指<lb/>
已巳則生已定也説文已巳也四月陽氣已出陰氣已<lb/>
藏萬物見成文章故已為虵象形釋名巳巳也陽氣畢<lb/>
布巳也詩似續妣祖箋云似讀巳午之巳巳續妣祖者<lb/>
謂巳成其宫廟也五經文字起從辰巳之巳白虎通太<lb/>
陽見於已巳者物必起晉書樂志四月之辰謂之巳巳<lb/>
者起也物至此時畢盡而起也詩江有汜亦讀為矣釋<lb/>
名水决復入為汜汜已也如出有所為畢已復還而入<lb/>
<pb n="KR3j0070_WYG_032-7b"/>
也以享以祀亦讀為矣説文祭無已也从示已聲公羊<lb/>
傳何休註言祀者無已長久之辭釋名商曰祀祀已也<lb/>
新氣升故氣已也今人以辰巳之巳讀為士音宋毛晃<lb/>
曰陽氣生於子終於巳已者終已也象陽氣既極囘復<lb/>
之形故又為終巳之義今俗以有鉤為終已之已無鉤<lb/>
為辰巳之巳是未知字義也<lb/>
季春之月辰為建巳為除故用三月上巳祓除不祥古<lb/>
人謂病愈為已亦此意也<hi>韓詩曰鄭國之俗三月上巳之溱洧二水之上招魂續魄</hi>
<pb n="KR3j0070_WYG_032-8a"/>
<hi>秉蘭草祓不祥於後漢書周舉傳三月上巳大將軍梁商大㑹賓客讌  雒水  袁紹傳三月上已大㑹賓從</hi>
<hi>於薄落津周公謹癸辛襍識以為戊巳之巳者非</hi>
戊巳之巳篆作□辰巳之巳篆作□象虵形𨽻書則混<lb/>
而相類止以直筆上缺為已上滿為巳<lb/>
　　里<lb/>
榖梁傳古者三百步為里今以三百六十步為里而尺<lb/>
又大於古四之一今之六十二里遂當古之百里榖梁<lb/>
傳鞍去國五百里今自歴城至臨淄僅三百三十里左<lb/>
<pb n="KR3j0070_WYG_032-8b"/>
傳黄人謂自郢及我九百里今自江陵至光州僅七百<lb/>
里邾子謂呉二千里不三月不至今自蘇州至鄒縣僅<lb/>
一千五百里孟子不逺千里而來千里而見王今自鄒<lb/>
至齊至梁亦不過五六百里又謂舜卒鳴條文王生岐<lb/>
周相去千有餘里今自安邑至岐山亦不過八百里史<lb/>
記張儀説魏王言從鄭至梁二百餘里今自鄭州至開<lb/>
封僅一百四十里戚夫人歌相離三千里當誰使告汝<lb/>
貢禹上書言自痛去家三千里自今瑯邪至長安亦但<lb/>
<pb n="KR3j0070_WYG_032-9a"/>
二千餘里趙則二千里而近是則荀子所謂日中而趨<lb/>
百里者不過六十餘里而千里之馬亦日馳五六百里<lb/>
耳<lb/>
王制古者百里當今百二十一里六十步四尺二寸二<lb/>
分殆未然<lb/>
　　仞<lb/>
説文仞伸臂一尋八尺<hi>家語孔子所謂舒肘知尋</hi>从人刃聲書為山<lb/>
九仞孔傳八尺曰仞正義曰考工記匠人有畎遂溝洫<lb/>
<pb n="KR3j0070_WYG_032-9b"/>
皆廣深等而澮云廣二尋深二仞則澮亦廣深等仞與<lb/>
尋同故知八尺曰仞<hi>左傳昭三十二年仞溝洫註度深曰仞</hi>王肅聖證論<lb/>
及注家語皆云八尺曰仞與孔義同鄭𤣥云七尺曰仞<lb/>
與孔義異<hi>王逸註楚辭大招亦云七尺</hi>論語夫子之牆數仞註包云<lb/>
七尺孟子掘井九軔<hi>與仞同</hi>註八尺朱子乃兩從之<hi>堂髙數仞</hi>
<hi>趙註亦云八尺</hi>當以八尺為是若小爾雅云四尺漢書應劭註<lb/>
云五尺六寸則益非矣<lb/>
　　不淑<lb/>
<pb n="KR3j0070_WYG_032-10a"/>
人死謂之不淑禮記如何不淑是也生離亦謂之不淑<lb/>
詩中谷有蓷遇人之不淑矣是也失德亦謂之不淑詩<lb/>
君子偕老子之不淑云如之何是也國亡亦謂之不淑<lb/>
逸周書王乃升汾之阜以望商邑曰嗚呼不淑是也<lb/>
　　不弔<lb/>
古人言不弔者猶曰不仁左傳成十三年穆為不弔襄<lb/>
十三年君子以呉為不弔十四年有君不弔昭七年兄<lb/>
弟之不睦於是乎不弔二十六年帥羣不弔之人以行<lb/>
<pb n="KR3j0070_WYG_032-10b"/>
亂于王室皆是不仁之意襄二十三年敢告不弔及詩<lb/>
之不弔昊天不弔不祥書之弗弔天降喪于殷則以為<lb/>
哀閔之辭杜氏註皆以為不相弔恤而於羣不弔之人<lb/>
則曰弔至也於義不通惟成七年中國不振旅蠻夷入<lb/>
伐而莫之或恤無弔者也夫乃當謂大國無恤隣之義耳<lb/>
　　亡<lb/>
亡有三義有以死而名之中庸事亡如事存是也有以<lb/>
出奔於外而名之晉公子稱亡人是也有但以不在而<lb/>
<pb n="KR3j0070_WYG_032-11a"/>
名之詩予美亡此論語孔子時其亡也而往拜之是也<lb/>
漢書袁盎傳不以在亡為辭<hi>謂託故而辭以不在宋栁子厚詩在亡均寂寞  史</hi>
<hi>髙定子傳制置使未知在亡則以在亡為存亡非漢書之意也</hi>
　　乾没<lb/>
史記酷吏傳張湯始為小吏乾没徐廣曰乾没隨勢沈<lb/>
浮也服䖍曰乾没射成敗也如淳曰豫居物以待之得<lb/>
利為乾失利為没三國志傅嘏傳豈敢寄命洪流以徼<lb/>
乾没裴松之註有所徼射不計乾燥之與沈没而為之<lb/>
<pb n="KR3j0070_WYG_032-11b"/>
也晉書潘岳傳其母數誚之曰爾當知足而乾没不已<lb/>
乎張駿傳從事劉慶諌曰霸王不以喜怒興師不以乾<lb/>
没取勝盧循傳姊夫徐道覆素有膽決知劉裕已還欲<lb/>
乾没一戰魏書宋維傳維見乂<hi>元乂</hi>寵勢日隆便至乾没<lb/>
北史王劭傳賛為河朔清流而乾没榮利梁書止足傳<lb/>
序其進也光寵夷易故愚夫之所乾没晉鼙舞歌明君<lb/>
篇昧死射乾没覺露則滅族抱朴子忘髪膚之明戒尋<lb/>
乾没於難冀<lb/>
<pb n="KR3j0070_WYG_032-12a"/>
乾没大抵是徼幸取利之意史記春申君傳没利於前<lb/>
而易患於後也即此意<lb/>
　　辱<lb/>
儀禮註以白造緇曰辱故老子謂楊朱曰大白若辱<lb/>
　　姦<lb/>
廣韻姦古顔切私也詐也亦作姧今本誤姧作奸非也<lb/>
奸音干犯也左氏僖公七年傳曰君以禮與信屬諸侯<lb/>
而以姦終之曰子父不奸之謂禮一傳之中二字各出<lb/>
<pb n="KR3j0070_WYG_032-12b"/>
而義不同釋名姦奸也言奸正法也以奸釋姦其為兩<lb/>
字審矣又奸字亦可訓為干禄之干漢書荆燕呉傳齊<lb/>
人田生以畫奸澤史記作干然則奸但與干通用而不<lb/>
可以為姦也後人於案牘文移中以姦字畫多省作奸<lb/>
字此如繁之為煩衝之為冲驛之為馹臺之為台皆借<lb/>
用之字<lb/>
　　訛<lb/>
訛字古作譌偽字古亦音訛詩小雅民之訛言箋云偽<lb/>
<pb n="KR3j0070_WYG_032-13a"/>
也小人好詐偽為交易之言<hi>正義曰謂以善言為惡以惡言為善交而換易其辭</hi>
爾雅註世以妖言為訛太平御覽引武王之書鑰曰昬<lb/>
謹守深察訛泰昌元年八月御史張潑言京師姧宄叢<lb/>
集游手成羣有謂之把棍者有謂之拏訛頭者<hi>偵知一人作姧</hi>
<hi>則尾隨其後陷人於罪從而嚇詐金錢謂之拏訛頭即漢律所謂恐愒受賕</hi>請將巡城改為<lb/>
中差一年一代<lb/>
　　誰何<lb/>
詩室人交徧摧我韓詩作䜅玉篇作䜃丁囘切謫也六<lb/>
<pb n="KR3j0070_WYG_032-13b"/>
韜令我壘上誰何不絶史記賈誼過秦論陳利兵而誰<lb/>
何誰䜅同何呵同<hi>韓非子王出而何之賈誼傳其在大譴大何之域者</hi>漢書五行<lb/>
志主公車大誰卒註大誰主問非常之人云姓名是誰<lb/>
何也此解未當焦氏易林當年少寡獨與孤處鷄鳴犬<lb/>
吠無敢誰者説苑民知十已則尚與之爭曰不如吾也<lb/>
百巳則疵其過千巳則誰而不信楊雄衛尉箴二世妄<lb/>
宿敗於望夷閻樂矯搜㦸者不誰<lb/>
史記衛綰傳嵗餘不譙呵綰漢書作不孰何綰難曉疑<lb/>
<pb n="KR3j0070_WYG_032-14a"/>
譙譌為誰誰又轉為孰也<lb/>
周禮射人不敬者苛罰之註苛謂詰問之按此苛亦呵<lb/>
字<lb/>
　　信<lb/>
東觀餘論引晉武帝王右軍陶隱居帖及謝宣城傳謂<lb/>
凡言信者皆謂使人楊用修又引古樂府有信數寄書<lb/>
無信長相憶為證良是然此語起於東漢以下楊太尉<lb/>
夫人袁氏答曹公卞夫人書云輒付往信古詩為焦仲<lb/>
<pb n="KR3j0070_WYG_032-14b"/>
卿妻作自可斷來信徐徐更謂之魏杜摰贈母邱儉詩<lb/>
聞有韓衆藥信來給一丸以使人為信始見於此若古<lb/>
人所謂信者乃符驗之别名墨子大將使人行守操信<lb/>
符史記刺客傳今行而無信則秦未可親也漢書石顯<lb/>
傳迺時歸誠取一信以為驗西域傳匃奴使持單于一<lb/>
信到國國傳送食後漢書齊武王傳得司徒劉公一信<lb/>
願先下周禮掌節註猶信也行者所執之信此如今人<lb/>
言印信信牌之信不得謂為使人也故梁武帝賜到溉<lb/>
<pb n="KR3j0070_WYG_032-15a"/>
連珠曰研磨墨以騰文筆飛豪<hi>毫同</hi>以書信而今人遂有<lb/>
書信之名<lb/>
　　出<lb/>
爾雅男子謂姊妹之子為出傳中凡言出者皆是外甥<lb/>
左氏莊二十二年陳厲公蔡出也僖七年申侯申出也<lb/>
成十三年康公我之自出<hi>註晉外甥</hi>襄二十五年我周之自<lb/>
出<hi>註言陳周之甥</hi>又桓公之亂蔡人欲立其出二十九年晉平<lb/>
公把出也三十一年莒去疾奔齊齊出也展輿呉出也<lb/>
<pb n="KR3j0070_WYG_032-15b"/>
昭四年徐子呉出也公羊文十四年傳接菑晉出也貜<lb/>
且齊出也史記秦本紀晉襄公之弟名雍秦出也漢書<lb/>
五行志王子鼂楚之出也而公羊襄五年傳蓋舅出也<lb/>
則以舅甥為舅出矣<hi>後漢書光武十王傳竇太后及憲等東海出也</hi>
　　鰥寡<lb/>
鰥者無妻之稱但有妻而于役者則亦可謂之鰥詩何<lb/>
草不𤣥何人不矜矜讀為鰥是也寡者無夫之稱但有<lb/>
夫而獨守者則亦可謂之寡越絶書獨婦山者句踐將<lb/>
<pb n="KR3j0070_WYG_032-16a"/>
伐呉徙寡婦獨山上以為死士示得專一陳琳詩邊城<lb/>
多徤少内舍多寡婦是也鮑照行路難來時聞君婦閨<lb/>
中孀居獨宿有貞名亦是此義<lb/>
婦人以夫亡為寡夫亦以婦亡為寡左傳襄二十七年<lb/>
齊崔杼生成及彊而寡小爾雅曰凡無妻無夫通謂之<lb/>
寡焦氏易林久鰥無偶思配織女求其非望自令寡處<lb/>
　　丁中<lb/>
唐髙祖武德六年三月人始生為黄四嵗為小十六為<lb/>
<pb n="KR3j0070_WYG_032-16b"/>
中二十一為丁六十為老𤣥宗天寳三載十二月癸丑<lb/>
詔曰比者成童之嵗即挂輕徭既冠之年便當正役憫<lb/>
其勞苦用軫於懐自今宜以十八已上為中男二十三<lb/>
已上成丁杜子美新安吏詩府帖昨夜下次選中男行<lb/>
是十八以上皆發之也然史文多有言丁中者舉丁中<lb/>
可以該黄小矣遼史耶律學古傳多張旗幟襍丁黄為<lb/>
疑兵蓋中小皆襍用之而史文代以黄字黄者四嵗以<lb/>
下何可襍之兵間邪<lb/>
<pb n="KR3j0070_WYG_032-17a"/>
　　阿<lb/>
𨽻釋漢殽阬碑陰云其間四十人皆字其名而繫以阿<lb/>
字如劉興阿興潘京阿京之類必編户民未嘗表其德<lb/>
書石者欲其整齊而强加之猶今閭巷之婦以阿挈其<lb/>
姓也成陽靈臺碑陰有主吏仲東阿東又云惟仲阿東<lb/>
年在元冠幼有中質又可見其年少而未有字抱朴子<lb/>
禰衡游許下自公卿國士以下衡初不稱其官皆名之<lb/>
云阿某或以姓呼之為某兒三國志吕蒙傳註魯肅拊<lb/>
<pb n="KR3j0070_WYG_032-17b"/>
蒙背曰非復呉下阿蒙世説註阮籍謂王渾曰與卿語<lb/>
不如與阿戎語<hi>渾子戎</hi>皆見其小時之稱也<hi>亦有以阿挈其字者世説</hi>
<hi>桓公謂殷淵源為阿源謝太傅謂王修齡為阿齡謂王子敬為阿敬</hi>婦人以阿挈姓則隋<lb/>
獨孤后謂雲昭訓為阿雲唐蕭淑妃謂武后為阿武韋<lb/>
后降為庶人稱阿韋劉從諌妻裴氏稱阿裴呉湘娶顔<lb/>
悦女其母焦氏稱阿顔阿焦是也亦可以自稱其親焦<lb/>
仲卿妻詩堂上啟阿母阿母謂阿女是也亦可為不定<lb/>
何人之辭古詩道逢鄉里人家中有阿誰三國志龎綂<lb/>
<pb n="KR3j0070_WYG_032-18a"/>
傳先主謂曰向者之論阿誰為失晉書沈充傳敦作色<lb/>
曰小人阿誰是也<hi>亦有作何誰者晉劉實崇讓論不知何誰最賢不知何誰最不肖</hi>阿<lb/>
者助語之辭古人以為慢應聲老子唯之與阿相去幾<lb/>
何今南人讀為入聲非<hi>魏志東胡傳東方人名我為阿</hi>
　　幺<lb/>
一為數之本故可以大名之一年之稱元年長子之稱<lb/>
元子是也又為數之初故可以小名之骰子之謂一為<lb/>
幺是也爾雅幺幼註曰豕子最後生者俗呼為幺豚故<lb/>
<pb n="KR3j0070_WYG_032-18b"/>
後人有幺䯢之稱説文幺小也象子初生之形幼字從<lb/>
幺亦取此義漢書食貨志王莽作錢貨六品小錢幺錢<lb/>
幼錢中錢壯錢大錢貝貨五品大貝壯貝幺貝小貝及<lb/>
不盈寸二分者布貨十品大布次布弟布壯布中布差<lb/>
布厚布幼布幺布小布隋書律厯志凡日不全為餘積<lb/>
以成餘者曰杪度不全為分積以成分者曰□其有不<lb/>
成杪曰麼不成篾曰幺班彪王命論幺䯢尚不及數子<lb/>
蔡邕短人賦其餘尫幺晉陸機文賦猶絃幺而徽急故<lb/>
<pb n="KR3j0070_WYG_032-19a"/>
雖和而不悲郭璞螢火賛熠熠宵行蟲之微幺盧諶蟋<lb/>
蟀賦享神氣之幺芔竝用此字唐書楊炎傳盧杞貌幺<lb/>
陋宋史岳飛傳楊幺本名楊太太年幼楚人謂小為幺<lb/>
故曰楊幺俗作么非<lb/>
　　元<lb/>
元者本也本官曰元官本籍曰元籍本來曰元來唐宋<lb/>
人多此語後人以原字代之不知何解原者再也<hi>爾雅原再</hi>
<hi>也</hi>易原筮周禮馬質禮記月令原蠶文王世子末有原<lb/>
<pb n="KR3j0070_WYG_032-19b"/>
漢原廟之原皆作再字解<hi>漢書註師古曰原重也言已有正廟更重立也</hi>與本<lb/>
來之義全不相同或以為洪武中臣下有稱元任官者<lb/>
嫌於元朝之官故改此字<lb/>
古人亦有稱原官者後漢張衡應間曩滯日官今又原<lb/>
之註爾雅曰原再也衡為太史令去官五載復為太史<lb/>
令故曰原之然則原官乃再官之義也<lb/>
　　寫<lb/>
寫説文曰置物也詩駕言出游以寫我憂既見君子我<lb/>
<pb n="KR3j0070_WYG_032-20a"/>
心寫兮<hi>傳曰寫輸寫也</hi>周禮稻人以澮寫水儀禮特牲饋食禮<lb/>
主人出寫嗇于房禮記曲禮器之溉者不寫其餘皆寫<lb/>
<hi>註傳之器中</hi>韓非子衛靈公召師滑而告之曰有鼓新聲者<lb/>
其狀似鬼神子為聽而寫之國語王命工以良金寫范<lb/>
蠡之狀而朝禮之史記秦始皇紀寫放其宫室作之咸<lb/>
陽北坂上蘇秦傳宋王無道為木人以寫寡人新序葉<lb/>
公子髙好龍鉤以寫龍鑿以寫龍屋室雕文以寫龍周<lb/>
髀經笠以寫天上林賦肸蠁布寫漢書賈捐之傳淮南<lb/>
<pb n="KR3j0070_WYG_032-20b"/>
王盗寫虎符今人以書為寫蓋以此本傳於彼本猶之<lb/>
以此器傳於彼器也<hi>説文謄移書也徐氏曰謂移寫之也</hi>始自特牲饋食禮<lb/>
卒筮寫卦註卦者主畫地識爻爻備以方寫之漢書藝<lb/>
文志孝武置寫書之官河間獻王傳從民得善書必為<lb/>
好寫與之留其真路温舒傳取澤中蒲截以為牒編用<lb/>
寫書霍光傳山又坐寫秘書師丹傳吏私寫其草淮南<lb/>
子説山訓竊簡而寫法律孔安國尚書序更以竹簡寫<lb/>
之至後漢而有圖寫<hi>李恂傳</hi>繕寫<hi>盧植傳</hi>之稱傳之至今矣<lb/>
<pb n="KR3j0070_WYG_032-21a"/>
今人謂馬去鞍曰寫貨物去舟車亦曰寫與器之溉者<lb/>
不寫義同後漢書皇甫規傳旋車完封寫之權門晉書<lb/>
潘岳傳發槅寫鞍皆有所憇説文作卸舍車解馬也讀<lb/>
若汝南人寫書之寫<lb/>
　　行李<lb/>
古者謂行人為行李亦曰行理左傳僖三十年行李之<lb/>
往來共其乏困襄八年亦不使一介行李告于寡君皆<lb/>
作李昭十三年行理之命無月不至作理國語周之秩<lb/>
<pb n="KR3j0070_WYG_032-21b"/>
官有之曰敵國賓至關尹以告行理以節逆之賈逵曰<lb/>
理吏也小行人也漢李翕析里橋郙閣頌行理咨嗟至<lb/>
唐時謂官府𨗳從之人亦曰行李舊唐書温造傳左拾<lb/>
遺舒元褒言元和長慶中中丞行李不過半坊今乃逺<lb/>
至兩坊謂之籠街喝道勑曰憲官之職在指佞觸邪不<lb/>
在行李豈其不敢稱鹵簿而别為是名邪<lb/>
　　耗<lb/>
今人以音問為耗起自後漢書章德竇皇后紀家既廢<lb/>
<pb n="KR3j0070_WYG_032-22a"/>
壊數呼相工問息耗註引薛氏韓詩章句曰耗惡也息<lb/>
耗猶言善惡也<lb/>
　　量移<lb/>
唐朝人得罪貶竄逺方遇赦改近地謂之量移舊唐書<lb/>
𤣥宗紀開元二十年十一月庚午祀后土于脽上大赦<lb/>
天下左降官量移近處二十七年二月己巳加尊號大<lb/>
赦天下左降官量移近處量移字始見於此李白贈京<lb/>
兆韋㕘軍量移東陽詩云潮水還歸海流人却到呉相<lb/>
<pb n="KR3j0070_WYG_032-22b"/>
逢問愁苦淚盡日南珠白居易貶江州司馬自題云一<lb/>
旦失恩先左降三年隨例未量移<hi>量讀平聲</hi>及遷忠州刺史<lb/>
又云流落多年應是命量移逺郡未成官故韓愈自潮<lb/>
州刺史量移袁州有遇赦移官罪未除之句而宋史盧<lb/>
多遜貶崖州詔曰縱經大赦不在量移之限今人乃稱<lb/>
遷職為量移誤矣<lb/>
　　罘罳<lb/>
罘罳字雖从网其實屏也漢書文帝紀七年六月癸酉<lb/>
<pb n="KR3j0070_WYG_032-23a"/>
未央宫東闕罘罳災師古曰罘罳謂連闕曲閣也以覆<lb/>
重刻垣墉之處其形罘罳然一曰屏也崔豹古今注曰<lb/>
罘罳屏之遺象也臣朝君行至門内屏外復應思惟罘<lb/>
罳復思也<hi>釋名罘罳在門外罘復也罳思也臣將入請事於此復重思之也</hi>漢西京罘<lb/>
罳合板為之亦築土為之每門闕殿舍前皆有焉於今<lb/>
郡國㕔前亦樹之<hi>今人謂之影壁</hi>考工記匠人宫隅之制七雉<lb/>
城隅之制九雉註宫隅城隅謂角浮思也廣雅罘罳謂<lb/>
之屏越絶書巫門外罘罳者春申君去呉假君所思處<lb/>
<pb n="KR3j0070_WYG_032-23b"/>
也<hi>春申君相楚使其子為假君治呉</hi>魚豢魏畧黄初三年築諸門闕外<lb/>
罘罳㕘考諸書當從屏説又五行志劉向以為東闕所<lb/>
以朝諸侯之門也罘罳在其外諸侯之象也則其為屏<lb/>
明甚而或在門内或在門外則制各不同耳鹽鐵論祠<lb/>
堂屏閣垣闕罘罳董賢傳外為徼道周垣數里門闕罘<lb/>
罳甚盛王莽傳遣使壊渭陵延陵園門罘罳曰毋使民<lb/>
復思也後漢書靈帝紀中平四年三月己亥南宫内殿<lb/>
罘罳自壊<hi>杜子美大雲寺賛公房詩紫鴿下罘罳</hi>
<pb n="KR3j0070_WYG_032-24a"/>
酉陽雜俎曰今人多呼殿榱桷䕶雀網為罘罳非也禮<lb/>
記明堂位疏屏天子之廟飾也註云屏謂之樹<hi>爾雅釋宫文</hi>
今桴思也刻之為雲氣蟲獸如今闕上為之矣<hi>正義曰漢時謂</hi>
<hi>屏為桴思解者以為天子外屏人臣至屏俯伏思念其事案匠人註云城隅謂闕桴思也漢時東闕桴思災以</hi>
<hi>此諸文㕘之則桴思小樓也故城隅闕上皆有之然則屏上亦為屋以覆屏牆故稱屏曰桴思</hi>亦引廣<lb/>
雅及劉熈釋名為證作書者段成式蓋唐時有呼䕶雀<lb/>
網為罘罳之目故史言甘露之變宦者扶上升輿決殿<lb/>
後罘罳疾趨北出而温庭筠亦有罘罳晝捲閶闔夜開<lb/>
<pb n="KR3j0070_WYG_032-24b"/>
之句矣<lb/>
罘罳字有作桴思者禮記明堂位註有作浮思者考工<lb/>
記註竝見上有作罦罳者博雅罦罳謂之屏有作復思<lb/>
者水經注象魏之上加復思以易觀又云譙城南有曹<lb/>
嵩冡冡北有廟堂榱櫨及柱皆彫鏤雲矩上復思已碎<lb/>
有作覆思者宋玉大言賦大笑至兮摧覆思言一笑而<lb/>
垣屏為之傾倒也若摧䕶雀網亦不足大也<lb/>
陳氏禮書曰古者門皆有屏天子設之於外諸侯設之<lb/>
<pb n="KR3j0070_WYG_032-25a"/>
於内禮臺門而旅樹旅道也當道而設屏此外門之屏<lb/>
也治朝在路門之外天子當宁而立宁在門屏之間此<lb/>
路門之屏也國語曰王背屏而立夫人向屏此寢門内<lb/>
之屏也魯廟疏屏天子之廟餙此廟門之屏也月令天<lb/>
子田獵整設于屏外此田防之屏也晉天文志屏四星<lb/>
在端門之内近右執法然則先王設屏非茍然也<lb/>
　　塲屋<lb/>
塲屋者於廣塲之中而為屋不必皆開科試士之地也<lb/>
<pb n="KR3j0070_WYG_032-25b"/>
隋書音樂志每嵗正月萬國來朝留至十五日於端門<lb/>
外建國門内綿亘八里列為戯塲百官起棚夾路從昬<lb/>
逹旦以縱觀之至晦而罷故戯塲亦謂之塲屋唐元微<lb/>
之連昌宫辭夜半月髙絃索鳴賀老琵琶定塲屋<lb/>
　　豆<lb/>
戰國䇿張儀説韓王曰五榖所生非麥而豆民之所食<lb/>
大抵豆飯藿羹姚宏註曰史記作飯菽而麥下文亦作<lb/>
菽古語但稱菽漢以後方謂之豆今按本草有赤小豆<lb/>
<pb n="KR3j0070_WYG_032-26a"/>
大豆之名本草不皆神農所著越絶書丙貨之户曰赤<lb/>
豆為下物石五十已貨之户曰大豆為下物石二十越<lb/>
絶書亦非子貢所作漢書楊惲傳種一頃豆落而為萁<lb/>
　　陘<lb/>
今井陘之陘古書有作銒者穆天子傳至於銒山之下<lb/>
<hi>註今在常山石邑縣銒音邢</hi>是也有作研者漢書地理志上黨郡有<lb/>
石研闕是也有作岍者晉書石勒載記使石季龍擊託<lb/>
候部掘咄哪于岍北大破之是也有作硜者晉書胡奮<lb/>
<pb n="KR3j0070_WYG_032-26b"/>
傳頓軍硜北是也有作<graphic n="KR2060" url="https://raw.githubusercontent.com/kanripo/KR-Gaiji/master/images/KR2060.png" mimeType="image/png"/>者楊子法言山<graphic n="KR2060" url="https://raw.githubusercontent.com/kanripo/KR-Gaiji/master/images/KR2060.png" mimeType="image/png"/>之蹊是也<lb/>
有作徑者李尤圅谷關賦於北則有蕭居天井壺口石<lb/>
徑貫越代朔以臨北庭是也<lb/>
　　豸<lb/>
莊子在宥篇災及草木禍及止蟲止當作豸古止豸通<lb/>
用左傳宣十七年庶有豸乎豸止也<lb/>
　　關<lb/>
關者所以拒門之木説文關以木横持門戸也左傳臧<lb/>
<pb n="KR3j0070_WYG_032-27a"/>
孫紇斬鹿門之關吕氏春秋孔子之勁舉國門之關而<lb/>
不肯以力聞賈誼新書豫讓曰我事中行之君與帷而<lb/>
衣之與關而枕之魯連子譬若門關舉之以便則可以<lb/>
一指持中而舉之非便則兩手不能關非益加重手非<lb/>
加罷也被所起者非舉勢也皆謂拒門之木後人因之<lb/>
遂謂門為關也<hi>周禮司關註關界上之門</hi>
史記謂拒門之木為關漢書楊惲傳有犇車抵殿門門<lb/>
關折馬死趙廣漢傳斬其門關而去宋書少帝紀突走<lb/>
<pb n="KR3j0070_WYG_032-27b"/>
出昌門追者以門關踣之王鎮惡傳軍人縁城得入門<lb/>
猶未及下關唐書李訓傳閽者欲扄鏁之為中人所叱<lb/>
執關而不能下<lb/>
　　宙<lb/>
説文宙舟輿所極覆也此解未明淮南子覽㝠訓燕雀<lb/>
佼之以為不能與之爭於宇宙之間髙誘注宙棟梁也<lb/>
似合宙字從宀本是宫室之象後人借為往古來今之<lb/>
號耳<hi>説文上下四方曰宇古往今來曰宙</hi>
<pb n="KR3j0070_WYG_032-28a"/>
　　石炭<lb/>
今人為石炭為墨按水經注冰井臺井深十五丈藏冰<lb/>
及石墨焉石墨可書又然之難盡亦謂之石炭是知石<lb/>
炭石墨一物也有精麤爾<hi>史記外戚世家竇少君為其主入山作炭後漢書黨錮傳</hi>
<hi>夏馥入林慮山中親突煙炭皆此物也</hi>北人凡入聲字皆轉為平故呼墨<lb/>
為煤而俗竟作煤字非也玉篇煤炱煤也韻㑹煤炱灰<lb/>
集屋者吕氏春秋孔子窮於陳蔡之間七日不嘗粒晝<lb/>
寢顔囘索米得而㸑之幾熟孔子望見顔囘攫其甑中<lb/>
<pb n="KR3j0070_WYG_032-28b"/>
而食之選間食熟謁孔子而進食孔子起曰今者夢見<lb/>
先君食潔而後饋顔囘對曰不可嚮者煤室入甑中棄<lb/>
食不祥囘攫而飯之髙誘曰煤室煙塵之煤也素問黒<lb/>
如炲者死註炲謂炲煤也唐張祜詩古牆丹雘盡深棟<lb/>
墨煤生李商隱詩敵國軍營漂木柹<hi>方吠反按説文當作柿削木札樸也</hi>
<hi>後漢書方術楊方傳風吹札柿</hi>前朝神廟鎖煙煤温庭筠詩煙煤朝奠<lb/>
處風雨夜歸時是煤乃梁上煙煤之名非石炭也崔銑<lb/>
彰德志作烸<hi>志曰安陽縣龍山出石炭入穴取之無窮取深數百丈必先見水水盡然後炭可取</hi>
<pb n="KR3j0070_WYG_032-29a"/>
<hi>也炭有數品其堅者謂之石軟者謂之烸氣愈臭者然之愈難盡水可以煎礬終不若晉絳者云</hi>按玉<lb/>
篇廣韻竝無烸字<lb/>
　　終葵<lb/>
考工記大圭長三尺杼上終葵首<hi>註終葵椎也為椎於其杼上明無所屈也</hi>
禮記玉藻終葵椎也方言齊人謂椎為終葵馬融廣成<lb/>
頌翬<hi>揮同</hi>終葵揚關斧<hi>博雅作柊揆</hi>蓋古人以椎逐鬼若大儺<lb/>
之為耳今人於户上畫鍾馗像云唐時人能捕鬼者𤣥<lb/>
宗嘗夢見之事載沈存中補筆談未必然也<hi>五代史呉越世家嵗</hi>
<pb n="KR3j0070_WYG_032-29b"/>
<hi>除畫工獻鍾馗擊鬼圖</hi>魏書堯暄本名鍾葵字辟邪則古人固以<lb/>
鍾葵為辟邪之物矣又有淮南王佗子名鍾葵有楊鍾<lb/>
葵丘鍾葵李鍾葵慕容鍾葵喬鍾葵<hi>北史庶人諒傳作喬鍾馗又恩倖傳</hi>
<hi>未有宫鍾馗馗字兩見而楊義臣傳仍作喬鍾葵</hi>段鍾葵于勁字鍾葵張白澤<lb/>
本字鍾葵唐書有王武俊將張鍾葵<hi>通鑑作終蔡</hi>則以此為<lb/>
名者甚多豈以其形似而名之抑取辟邪之義與左傳<lb/>
定四年分康叔以殷民七族有終葵氏是又不可知其<lb/>
立名之意也<lb/>
<pb n="KR3j0070_WYG_032-30a"/>
　　魁<lb/>
今人所奉魁星不知始自何年以奎為文章之府故立<lb/>
廟祀之乃不能像奎而改奎為魁又不能像魁而取之<lb/>
字形為鬼舉足而起其斗不知奎為北方𤣥武七宿之<lb/>
一魁為北斗之第一星所主不同而二字之音亦異今<lb/>
以文而祀乃不于奎而于魁宜乎今之應試而獲中者<lb/>
皆不識字之人與又今人以榜前五名為五魁漢書酷<lb/>
吏傳所置皆其魁宿游俠傳閭里之俠原涉為魁師古<lb/>
<pb n="KR3j0070_WYG_032-30b"/>
曰魁者斗之所用盛而杓之本也<hi>天文北斗魁為首末為杓淮南子註斗第</hi>
<hi>一星至第四為魁第五星至第七為杓</hi>故言根本者皆云魁説文魁羮斗<lb/>
也趙宧光曰斗首曰魁因借凡首皆謂之魁其見於經<lb/>
者書𦙍征之殱厥渠魁記曲禮之不為魁主人能則執<lb/>
兵而陪其後然則五魁之名豈佳語哉或曰里有里魁<lb/>
市有市魁皆長帥之意要非雅俊之目<hi>吕氏春秋有魁士名人此用魁</hi>
<hi>字之始列國語幽王蕩以為魁陵糞土溝瀆韋昭解小阜曰魁  子以君之力曾不能損魁父之丘史記趙世</hi>
<hi>家嬴姓將大敗周人於范魁之西鮑宣傳白首耆白魁壘之士楊雄傳甘泉賦冠倫魁能陸機感丘賦羅魁封</hi>
<pb n="KR3j0070_WYG_032-31a"/>
<hi>之纍纍又文選潘岳笙賦綂大魁以為笙李周翰曰大魁謂匏中也又儀禮士冠禮素積白屨以魁柎之註魁</hi>
<hi>蜃蛤</hi>
近時人好以魁命名亦取五魁之義古人以魁命名者<lb/>
絶少左傳有<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>魁壘盧蒲就魁吕氏春秋齊王殺燕將<lb/>
張魁<lb/>
　　桑梓<lb/>
容齋隨筆謂小雅維桑與梓必恭敬止竝無鄉里之説<lb/>
而後人文字乃作鄉里事用愚考之張衡南都賦云永<lb/>
<pb n="KR3j0070_WYG_032-31b"/>
世克孝懐桑梓焉真人南巡覩舊里焉蔡邕作光武濟<lb/>
南宫碑云來在濟陽顧見神宫追惟桑梓褒述之義陳<lb/>
琳為袁紹檄云梁孝王先帝母弟墳陵尊顯松柏桑梓<lb/>
猶宜肅恭漢人之文必有所據齊魯韓三家之詩不傳<lb/>
未可知其説也<hi>胡三省通鑑註桑梓謂其故鄉祖父之所樹者</hi>以後魏鍾會與<lb/>
蔣斌書桑梓之敬古今所敦晉左思魏都賦畢昴之所<lb/>
應虞夏之餘人先王之桑梓列聖之遺塵陸機思親賦<lb/>
悲桑梓之悠曠愧蒸嘗之弗營贈弟士龍詩迫彼窀穸<lb/>
<pb n="KR3j0070_WYG_032-32a"/>
載驅東路繼其桑梓肆力邱墓贈顧彦先詩眷言懐桑<lb/>
梓無乃將為魚百年歌辭官致禄歸桑梓潘尼贈陸機<lb/>
出為呉王郎中令詩祁祁大邦惟桑與梓贈滎陽太守<lb/>
呉子仲詩埀覆豈他鄉迴光臨桑梓潘岳為賈謐作贈<lb/>
陸機詩旋反桑梓帝弟作弼陸雲答張士然詩感念桑<lb/>
梓域髣髴眼中人<hi>九愍望龍門而屢顧攀維桑而祗泣嵗暮賦䖍孝敬於神邱兮結祗慕於</hi>
<hi>維桑</hi>閻式復羅尚書人懐桑梓劉琨上愍帝表蒸嘗之敬<lb/>
在心桑梓之情未克袁宏三國名臣賛子布擅名遭世<lb/>
<pb n="KR3j0070_WYG_032-32b"/>
方擾撫翼桑梓息肩江表宋武帝復彭沛下邳三郡租<lb/>
詔彭城桑梓本鄉加隆攸在文帝復丹徒租詔丹徒桑<lb/>
梓綢繆大業攸始謝靈運孝感賦戀邱墳而縈心憶桑<lb/>
梓而零淚會吟行東方就旅逸梁鴻去桑梓何承天鐃<lb/>
歌願言桑梓思舊遊鮑照從過舊宫詩嚴恭履桑梓加<lb/>
敬覽枌榆梁武帝幸蘭陵詔朕自違桑梓五十餘載劉<lb/>
峻辨命論居先王之桑梓竊名號於中縣江淹擬陸平<lb/>
原詩明發眷桑梓永歎懐宻親則又從南都賦之文而<lb/>
<pb n="KR3j0070_WYG_032-33a"/>
承用之矣<lb/>
按古人桑梓之説不過敬老之意説苑常樅謂老子曰<lb/>
過喬木而趨子知之乎老子曰過喬木而趨非謂敬老<lb/>
邪常樅曰嘻是已此於詩為興體言桑梓猶當飬敬而<lb/>
況父母為人子之所瞻依<lb/>
　　草馬<lb/>
爾雅馬屬牡曰隲牝曰騇郭璞註以牡為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>馬牝為草<lb/>
馬魏志杜畿𫝊為河東太守課民畜牸牛草馬晉書凉<lb/>
<pb n="KR3j0070_WYG_032-33b"/>
武昭王𫝊家有騧草馬生白額駒魏書蠕蠕傅賜阿哪<lb/>
壊父草馬五百匹吐谷渾𫝊吐谷渾嘗得波斯草馬放<lb/>
入海因生騘駒隋書許善心𫝊賜草馬二十匹<hi>廣韻牝馬曰騲</hi>
<hi>顔氏家訓有云騲隲</hi>今人則以牡為兒馬牝為騍馬而唯牝驢乃<lb/>
言草驢<lb/>
　　草驢女猫<lb/>
今人謂牝驢為草驢北齊書楊愔𫝊選人魯漫漢在元<lb/>
子思坊騎秃尾草驢是北齊時已有此語山東河北人<lb/>
<pb n="KR3j0070_WYG_032-34a"/>
謂牝猫為女猫隋書外戚獨孤陁𫝊猫女可來無住宫<lb/>
中是隋時已有此語<lb/>
　　雌雄牝牡<lb/>
飛曰雌雄走曰牝牡雉鳴求其牡詩人以為不倫之刺<lb/>
然亦有不一者周禮疏引詩雄狐綏綏走亦曰雄書牝<lb/>
鷄無晨飛亦曰牝今按經𫝊之文不止於此如詩爾牧<lb/>
來思以薪以蒸以雌以雄左傳干乗三去三去之餘獲<lb/>
其雄狐莊子猨猵狚<hi>音旦</hi>以為雌焦氏易林雄犬夜鳴雄<lb/>
<pb n="KR3j0070_WYG_032-34b"/>
羆在後晉書五行志吳郡婁縣人家聞地中有犬子聲<lb/>
掘之得雌雄各一木蘭詩雄兎脚撲朔雌兎眼迷離皆<lb/>
走而稱雌雄者也爾雅鷯鶉其雄鶛牝痺山海經帶山<lb/>
有鳥焉其狀如烏五采而赤文名曰鵸䳜是自為牝牡<lb/>
陽山有鳥焉其状如雌雉而五采以文是自為牝牡名<lb/>
曰象蛇則飛而稱牝牡者也龍亦可稱雌雄左傳帝賜<lb/>
之乗龍河漢各二各有雌雄是也蟲亦可稱雌雄列子<lb/>
純雌其名大腰純雄其名穉蜂是也介蟲亦可稱雌雄<lb/>
<pb n="KR3j0070_WYG_032-35a"/>
莊子註司馬云雄者黿類雌者鼈類是也人亦可稱雌<lb/>
雄管子楚人攻宋鄭令其人有喪雌雄莊子魯哀公之<lb/>
言哀駘他曰且而雌雄合乎前是也虹亦可稱雌雄詩<lb/>
疏虹雙出色鮮盛者為雄雄曰虹闇者為雌雌曰蜺是<lb/>
也<hi>容齊三筆引宋玉賦雄風雌風及師曠古有雄雷雌雷之説</hi>干支亦可稱雌雄史<lb/>
記索隠嵗雄在閼逄雌在攝提格月雄在畢雌在訾日<lb/>
雄在甲雌在子是也金亦可稱雌雄王子年拾遺記禹<lb/>
鑄九鼎擇雌金為陰鼎雄金為陽鼎是也石亦可稱雌<lb/>
<pb n="KR3j0070_WYG_032-35b"/>
雄後漢郡國志夜郎出雄黄雌黄是也符契亦可稱雌<lb/>
雄隋書髙祖紀頒木魚符於總管刺史雌一雄一唐六<lb/>
典太府寺置木契九十五隻雄付少府將作監雌留太<lb/>
府寺是也箭亦可稱雌雄遼史儀衛志木箭内箭為雄<lb/>
外箭為雌皇帝行幸則用之還宫勘箭官執雌箭東上<lb/>
閤門使執雄箭是也<hi>亦可稱牝牡宋沈括筆談大駕鹵薄中有勘箭如古之勘契也其牡</hi>
<hi>謂之雄牡箭牝謂之□仗箭本胡法也熙寜中罷之</hi>草木亦可稱牡周禮牡橭牡<lb/>
蘜<hi>註謂蘜之不華者</hi>檀弓牡麻爾雅牡菣牡<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>牡茅儀禮註牡<lb/>
<pb n="KR3j0070_WYG_032-36a"/>
蒲史記封禪書牡荆本草牡桂是也車箱亦可稱牝考<lb/>
工記牝服正義云車較即今人謂之平鬲皆有孔内軨<lb/>
子於其中而又向下服故謂之牝服是也管鑰亦可稱<lb/>
牝牡漢書五行志長安章城門門牡自亡月令註鍵牡<lb/>
閉牝也正義凡鏁噐入者謂之牡受者謂之牝是也棺<lb/>
蓋亦可稱牝牡禮記喪大記君蓋用漆正義用漆者塗<lb/>
合牝牡之中也是也瓦亦可稱牝廣韻<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>牝瓦是也五<lb/>
藏亦可稱牝牡靈樞經肝心脾為牡藏肺腎為牝藏是<lb/>
<pb n="KR3j0070_WYG_032-36b"/>
也齒牙亦可稱牡説文牙牡齒是也<hi>徐曰此於齒為牡也九經字様作牡</hi>
<hi>齒</hi>病亦可稱牡史記倉公𫝊牡疝是也星亦可稱牝牡<lb/>
天文志太白在南嵗在北名曰牝牡是也<hi>法苑珠林虞喜天文論漢</hi>
<hi>太初厯于一月甲子夜半冬至嵗雄在閼逢雌在攝提格月雄在畢雌在觜日雄在子大抵以十干為嵗陽故</hi>
<hi>謂之雄十二支為嵗陰故謂之雌但畢觜為月雌雄不可曉今之言陰陽者未嘗用雌雄二字也郎顗𫝊引易</hi>
<hi>雌雄秘歴今亡此書</hi>五行亦可稱牝牡左傳水火之牡也是也銅<lb/>
亦可稱牝牡抱朴于灌銅當以在火中向赤時有凸起<lb/>
者牡銅凹陷者牝銅是也若淮南子云北斗之神有雌<lb/>
<pb n="KR3j0070_WYG_032-37a"/>
雄月從一辰雄左行雌右行而隋書經籍志有孝經雌<lb/>
雄圖三卷五代史四夷附錄髙麗王建進孝經雌圖一<lb/>
巻載日食星變不經之説則近於誕矣<hi>後周有典牝典牡上士中士以</hi>
<hi>牝牡名官</hi>
　<lb/>
　<lb/>
　<lb/>
　<lb/>
<pb n="KR3j0070_WYG_032-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　日知錄卷三十二<lb/>
</p>
<p>
</p>
  </div>
</body>
</text>
</TEI>
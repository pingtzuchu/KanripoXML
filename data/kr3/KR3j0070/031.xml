<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>日知録巻三十一</head>
    <p>
<pb n="KR3j0070_WYG_031-1a"/>
欽定四庫全書<lb/>
　日知録巻三十一　　　崑山　顧炎武　撰<lb/>
　　河東山西<lb/>
河東山西一地也唐之京師在關中而其東則河故謂<lb/>
之河東元之京師在薊門而其西則山故謂之山西各<lb/>
自其畿甸之所近而言之也<lb/>
古之所謂山西即今關中史記太史公自序蕭何填撫<lb/>
山西方言自山而東五國之郊郭璞解曰六國惟秦在<lb/>
<pb n="KR3j0070_WYG_031-1b"/>
山西王伯厚地理通釋曰秦漢之間稱山北山南山東<lb/>
山西者皆指太行以其在天下之中故指此山以表地<lb/>
勢正義以為華山之西非也<lb/>
　　陜西<lb/>
後漢郡國志陜縣有陜陌<hi>即今之陜州</hi>二伯所分故有陜東<lb/>
陜西之稱水經注河水又東得七里澗澗在陜西七里<lb/>
宋書栁元景傳龎季明率軍向陜西七里谷北史魏孝<lb/>
武帝紀髙昻率勁騎及帝於陜西舊唐書太宗紀貞觀<lb/>
<pb n="KR3j0070_WYG_031-2a"/>
十一年九月丁亥河溢壊陜西河北縣<hi>今平陸縣</hi>肅宗紀乾<lb/>
元三年四月庚申以右羽林大將軍郭英乂為陜州刺<lb/>
史陜西節度潼關防禦等使肅宗諸子傳把王倕可充<lb/>
陜西節度大使李渤傳澤潞節度使郗士美卒渤充弔<lb/>
祭使路次陜西<hi>按其疏云已至閺鄉縣</hi>囘紇傳廣平王副元帥郭<lb/>
子儀領囘紇兵馬與賊戰於陜西皆謂今陜州之西後<lb/>
人遂以潼關以西通謂之陜西<lb/>
晉時以關中為陜西晉書宣帝紀西屯長安天子命之<lb/>
<pb n="KR3j0070_WYG_031-2b"/>
曰昔周公旦輔成王有素雉之貢今君受陜西之任有<lb/>
白鹿之獻張實傳愍帝末拜都督陜西諸軍事張華祖<lb/>
道梁王彤應詔詩二跡陜西實在我王是也東晉則以<lb/>
荆州為陜西南齊書曰江左大鎮莫過荆揚周世二伯<lb/>
總諸侯周公主陜東召公主陜西故稱荆州為陜西也<lb/>
<hi>宋書荆州刺史下云王敦治武昌陶侃前治沔陽後治武昌王廙治江陵庾亮治武昌庾翼進襄陽復還夏口</hi>
<hi>桓温治江陵桓沖治上明王説還江陵此後遂治江陵而晉孝武於襄陽僑立雍州</hi>考之於史桓<lb/>
沖為荆州刺史安帝詔曰故太尉沖昔藩陜西忠誠王<lb/>
<pb n="KR3j0070_WYG_031-3a"/>
室毛穆之傳庾翼專威陜西劉毅為荆州刺史安帝詔<lb/>
曰劉毅推轂陜西南史宋文帝紀命王華知州府留鎮<lb/>
陜西宋書蔡興宗為輔國將軍南郡太守行荆州事袁<lb/>
顗曰舅今出居陜西鄧琬傳晉安王子勛檄曰前將軍<lb/>
荆州刺史臨海王子頊練甲陜西獻徒萬數是也<lb/>
亦有稱陜東者晉書載紀劉聰署石勒大都督陜東諸<lb/>
軍事又加崇為陜東伯<hi>慕容暐載記秦揚兵講武運粟陜東</hi>唐太宗為秦<lb/>
王時拜使持節陜東道大行臺<lb/>
<pb n="KR3j0070_WYG_031-3b"/>
　　山東河内<lb/>
古所謂山東者華山以東管子言楚者山東之强國也<lb/>
史記引賈生言秦并兼諸侯山東三十餘郡後漢陳元<lb/>
傳言陛下不當都山東<hi>謂光武都雒陽</hi>蓋自函谷關以東總謂<lb/>
之山東<hi>唐人則以太行山之東為山東杜牧謂山東之地禹畫九土曰冀州是也</hi>而非若今<lb/>
之但以齊魯為山東也古所謂河内者在冀州三面距<lb/>
河之内史記正義曰古帝王之都多在河東河北故呼<lb/>
河北為河内河南為河外又云河從龍門南至華陰東<lb/>
<pb n="KR3j0070_WYG_031-4a"/>
至衞州東北入海曲繞冀州故言河内蓋自大河以北<lb/>
總謂之河内而非若今之但以懐州為河内也<lb/>
　　呉㑹<lb/>
宋施宿㑹稽志曰按三國志呉郡㑹稽為呉㑹二郡張<lb/>
紘謂收兵呉㑹則荆揚可一孫賁傳云䇿已平呉㑹二<lb/>
郡朱桓傳云使部伍呉㑹二郡全琮傳云分丹陽呉㑹<lb/>
三郡險地為東安郡是也前輩讀為都㑹之㑹殆未是<lb/>
錢康功曰今平江府署之南名呉㑹坊漢書呉王濞𫝊<lb/>
<pb n="KR3j0070_WYG_031-4b"/>
上患呉㑹輕悍按今本史記漢書竝作上患呉㑹稽不<lb/>
知順帝時始分二郡<hi>順帝紀永建四年分㑹稽為呉郡</hi>漢初安得言呉<lb/>
㑹稽當是錢所見本未誤後人妄增之<hi>本傳呉有章郡銅山亦為後人</hi>
<hi>於章上妄增一豫字正與此同</hi>魏文帝詩吹我東南行行行至呉㑹陳<lb/>
思玉求自試表曰撫劒東顧而心已馳於呉㑹矣晉文<lb/>
王與孫皓書曰惠矜呉㑹施及中土魏元帝加晉文王<lb/>
九錫文曰埽平區宇信威呉㑹阮籍為鄭沖勸晉王箋<lb/>
曰朝服濟江埽除呉㑹陳夀上諸葛亮集曰身使孫權<lb/>
<pb n="KR3j0070_WYG_031-5a"/>
求援呉㑹羊祜上疏曰西平巴蜀南和呉㑹荀朂食舉<lb/>
樂東西廂歌曰既禽庸蜀呉㑹是賓左思魏都賦曰覽<lb/>
麥秀與黍離可作謡於呉㑹武帝問劉毅曰吾平呉㑹<lb/>
一同天下石崇奏惠帝曰呉㑹僣逆幾於百年石勒表<lb/>
王浚曰晉祚淪夷逺播呉㑹慕容廆謂髙瞻曰翦鯨豕<lb/>
於二京迎天子于呉㑹丁琪諌張祚曰先公累執忠節<lb/>
逺宗呉㑹此不得以為㑹稽之㑹也蓋漢初元有此名<lb/>
如曰呉都云爾<hi>胡三省通鑑辨誤太史公謂呉為江南一都㑹故後人謂呉為呉㑹</hi>若孫<lb/>
<pb n="KR3j0070_WYG_031-5b"/>
賁朱桓傳則後人之文偶合此二字不可以證呉王濞<lb/>
傳也<lb/>
　　江西廣東廣西<lb/>
江西之名殆不可曉全司之地竝在江南不得言西考<lb/>
之六朝以前其稱江西者竝在秦郡<hi>今六合</hi>歴陽<hi>今和州</hi>廬<lb/>
江<hi>今廬州府</hi>之境蓋大江自歴陽斜北下京口故有東西之<lb/>
名<hi>胡三省通鑑註大江東北流故自歴陽至濡須口皆謂之江西而建業謂之江東</hi>史記項羽<lb/>
本紀江西皆反揚子法言楚分江西三國志魏武帝紀<lb/>
<pb n="KR3j0070_WYG_031-6a"/>
進軍屯江西郝谿呉主傳民轉相驚自廬江九江<hi>今夀州</hi>
蘄春廣陵户十餘萬皆東渡江江西遂虚合肥以南惟<lb/>
有皖城孫瑜傳賓客諸將多江西人晉書武帝紀安東<lb/>
將軍王渾出江西穆帝紀江西乞活郭敞等執陳留内<lb/>
史劉仕而叛<hi>時分北譙置陳留郡</hi>郗鑒傳拜安西將軍兖州刺史<lb/>
都督揚州江西諸軍事鎮合肥桓伊傳進督豫州之十<lb/>
二郡揚州之江西五郡軍事今之所謂江北昔之所謂<lb/>
江西也故晉地理志以廬江九江自合肥以北至夀春<lb/>
<pb n="KR3j0070_WYG_031-6b"/>
皆謂之江西<hi>南齊書州郡志左僕射王儉啟江西連接汝潁</hi>今人以江饒洪吉<lb/>
諸州為江西是因唐貞觀十年分天下為十道其八曰<lb/>
江南道開元二十一年又分天下為十五道而江南為<lb/>
東西二道江南東道理蘇州江南西道理洪州後人省<lb/>
文但稱江東江西爾<hi>始見於舊唐書李峘傳乾元初兼御史大夫持節都綂淮南江東江</hi>
<hi>西節度宣慰觀察處置等使德宗紀建中三年十月辛亥以嗣曹王臯為洪州刺史江西節度使  劉禹錫和</hi>
<hi>呉方之詩今嵗雒中無雨雪眼前風景是江西亦是中唐以後始有此稱</hi>今之作文者乃曰<lb/>
大江以西謬矣<lb/>
<pb n="KR3j0070_WYG_031-7a"/>
今之廣東廣西亦廣南東路廣南西路之省文也文獻<lb/>
通考太宗至道三年分天下為十五路其後又增三路<lb/>
其十七曰廣南束路其十八曰廣南西路<lb/>
　　四川<lb/>
唐時劒南一道止分東西兩川而已至宋則為益州路<lb/>
<hi>後改為成都府路</hi>梓州路<hi>後改為潼川府/路即今潼川州</hi>利州路<hi>今保寧府廣元縣</hi>䕫<lb/>
州路謂之川峽四路後遂省文名為四川<lb/>
　　史記菑川國薛縣之誤<lb/>
<pb n="KR3j0070_WYG_031-7b"/>
漢魯國有薛縣史記公孫𢎞傳齊菑川國薛縣人也言<lb/>
齊又言菑川而薛竝不屬二國殊不可曉正義曰表云<lb/>
菑川國文帝分齊置都劇括地志云故劇城在青州夀<lb/>
光縣南三十一里故薛城在徐州滕縣界地理志薛縣<lb/>
屬魯國按薛與劇隔兖州及泰山未詳今考儒林傳言<lb/>
薛人公孫𢎞是𢎞審為薛人上言齊菑川者誤耳<lb/>
後漢郡國志薛本國註引地道記曰夏車正奚仲所封<lb/>
冡在城南二十里山上皇覽曰靖郭君冡在魯國薛城<lb/>
<pb n="KR3j0070_WYG_031-8a"/>
中東南陬孟嘗君冡在城中向門東向門出北邊門也<lb/>
詩云居常與許鄭𤣥曰常或作嘗在薛之旁為孟嘗君<lb/>
食邑史記越世家願齊之試兵南陽莒地以聚常郯之<lb/>
境索隱曰常邑名蓋田文所封者魏書地形志薛縣彭<lb/>
城郡有奚公山奚仲廟孟嘗君冡水經注今薛縣故城<lb/>
側猶有文冡結石為郭作制嚴固瑩麗可尋而史記孟<lb/>
嘗君傳正義曰薛故城在徐州滕縣南四十四里今淄<lb/>
川縣志据公孫𢎞傳之誤文而以為孟嘗君封邑失之<lb/>
<pb n="KR3j0070_WYG_031-8b"/>
矣<hi>路史云公孫𢎞生山今淄川南四十里亦誤</hi>又按地理志菑川國三縣劇<lb/>
東安平樓鄉劇在今夀光縣西南東安平在今臨淄縣<lb/>
東南一十里樓鄉未詳所在又髙五王傳武帝為悼惠<lb/>
王冡園在齊迺割臨菑東國悼惠王冡園邑盡以予菑<lb/>
川足明菑川在臨菑之東矣今之淄川不但非薛并非<lb/>
漢之菑川乃般陽縣耳以為漢之菑川而又以為孟嘗<lb/>
君之薛此誤而又誤也<lb/>
　　曾子南武城人<lb/>
<pb n="KR3j0070_WYG_031-9a"/>
史記仲尼弟子傳曾參南武城人澹臺滅明武城人同<lb/>
一武城而曾子獨加南字南武城故城在今費縣西南<lb/>
八十里石門山下正義曰地理志定襄有武城清河有<lb/>
武城故此云南武城春秋襄公十九年城武城左氏註<lb/>
云泰山南武城縣然漢書泰山郡無南武城而有南成<lb/>
縣屬東海郡後漢書作南城屬泰山郡至晉始為南武<lb/>
城此後人之所以疑也宋程大昌澹臺祠友教堂記曰<lb/>
武城有四左馮翊泰山清河定襄皆以名縣而清河特<lb/>
<pb n="KR3j0070_WYG_031-9b"/>
曰東武城者<hi>史記平原君傳封于東武城</hi>以其與定襄皆𨽻趙且定<lb/>
襄在西故也若子游之所宰其實魯邑而東武城者魯<lb/>
之北也故漢儒又加南以别之史遷之傳曾參曰南武<lb/>
城人者剏加也子羽傳次曾子省文但曰武城而水經<lb/>
注引京相璠曰今泰山南武城縣有澹臺子羽冡縣人<lb/>
也可以見武城之即為南武城也孟子言曾子居武城<lb/>
有越冦或曰冦至盍去諸曰無寓人於我室毁傷其薪<lb/>
木新序則云魯人攻鄪<hi>即費字</hi>曾子辭于鄪君曰請出冦<lb/>
<pb n="KR3j0070_WYG_031-10a"/>
罷而後復來毋使狗豕入吾舍<hi>仁山金氏言曾子書有此事作魯人攻費</hi>戰<lb/>
國策甘茂亦言曾子處費則曾子所居之武城費邑也<lb/>
哀公八年傳呉伐我子洩率故道險從武城又曰呉師<lb/>
克東陽而進舍于五梧後漢志云南城有東陽城引此<lb/>
為證<hi>今費縣西南七十里關陽鎮</hi>又可以見南城之即為武城也南<lb/>
城之名見於史記齊威王曰吾臣有檀子者使守南城<lb/>
則楚人不敢為冦東取泗上十二諸侯皆來朝漢書但<lb/>
作南成孝武封城陽共王子貞為南城侯而後漢王符<lb/>
<pb n="KR3j0070_WYG_031-10b"/>
潜夫論云鄗畢之山南城之冡章懐太子註南城曾子<lb/>
父所葬在今沂州費縣西南此又南成之即南城而在<lb/>
費之證也<hi>晉書南武城縣屬泰山郡費縣屬琅邪郡</hi>成化中或言嘉祥之南<lb/>
武山有曾子墓有漁者䧟入其穴得石碣而封志之<hi>疑周</hi>
<hi>世未有石碣科斗古文亦非今人所識</hi>嘉靖十二年吏部侍郎顧鼎臣奏<lb/>
求曾氏後得裔孫質粹於吉安之永豐遷居嘉祥十八<lb/>
年授翰林院五經博士世襲夫曹縣之冉堌為秦相穰<lb/>
侯魏冉之冡<hi>史記穰侯卒于陶因葬焉水經注濟水又東逕秦相魏冉冡南</hi>而近人之<lb/>
<pb n="KR3j0070_WYG_031-11a"/>
撰志者以為仲弓如此之類蓋難以盡信也<lb/>
　　漢書二燕王傳<lb/>
漢書燕王定國傳殺肥如令郢人按地理志肥如自屬<lb/>
遼西郡不屬燕武帝本紀元朔元年秋匈奴入遼西殺<lb/>
太守諸侯王表言武帝下推恩之令而藩國自析長沙<lb/>
燕代雖有舊名皆亡南北邊矣然則肥如令之殺於燕<lb/>
必在元朔以前未析邊郡之時也燕王旦傳發民㑹圍<lb/>
大獵文安縣以講士馬其上云武帝時旦坐臧匿亡命<lb/>
<pb n="KR3j0070_WYG_031-11b"/>
削良鄉安次文安三縣是文安已削不屬燕又云昭帝<lb/>
立大將軍霍光秉政褒賜燕王錢三千萬益封萬三千<lb/>
户昭帝本紀亦云始元元年益封燕王廣陵王及鄂邑<lb/>
長公主各萬三千户然則文安縣之仍屬於燕必在益<lb/>
封萬三千户之後也此皆史文之互見者可以參考而<lb/>
得之也<lb/>
　　徐樂傳<lb/>
漢書徐樂燕郡無終人也地理志無燕郡而無終屬右<lb/>
<pb n="KR3j0070_WYG_031-12a"/>
北平考燕王定國以元朔二年秋有罪自殺國除而元<lb/>
狩六年夏四月始立皇子旦為燕王而其間為燕郡者<lb/>
十年而志軼之也徐樂上書當在此時而無終以其時<lb/>
屬燕後改屬右北平耳<lb/>
　　水經注大梁靈丘之誤<lb/>
左傳桓九年梁伯伐曲沃註梁國在馮翊夏陽縣郤芮<lb/>
曰梁近秦而幸焉是也漢書地理志云馮翊夏陽縣故<lb/>
少梁也水經注乃曰大梁周梁伯之居也梁伯好土功<lb/>
<pb n="KR3j0070_WYG_031-12b"/>
大其城號曰新里民疲而潰秦遂取焉後魏惠王自安<lb/>
邑徙都之竹書紀年梁惠成王六年四月甲寅徙都於<lb/>
大梁是也是誤以少梁為大梁而不知大梁不近秦也<hi>後漢</hi>
<hi>志河南尹梁故國伯翳後註引博物記曰梁伯好土功今梁多有城亦誤</hi>漢書代郡靈丘應劭<lb/>
曰趙武靈王葬其東南二十里故縣氏之水經注曰史記<lb/>
趙敬侯二年敗齊于靈丘則名不因靈王也按史記田敬<lb/>
仲完世家齊威王元年三晉因齊喪来伐我靈丘<hi>六國表及趙魏</hi>
<hi>韓世家竝同</hi>趙世家惠文王十四年相國樂毅將趙秦韓魏燕<lb/>
<pb n="KR3j0070_WYG_031-13a"/>
攻齊取靈丘十五年趙與韓魏燕共擊齊湣王敗走燕獨<lb/>
深入取臨菑而孟子謂蚳鼃曰子之辭靈丘而請士師此<lb/>
别一靈丘必在齊境後入於趙<hi>胡三省以為即漢清河郡之靈縣今之髙唐夏</hi>
<hi>津皆其故地于欽齊乘則云今滕縣東三十里明水河之南有靈丘故城未知何據趙岐孟子註但云靈丘齊</hi>
<hi>下邑</hi>而孝成王以靈丘封楚相春申君益明其不在代郡<lb/>
矣水經注云云是誤以趙之靈丘為齊之靈丘而不知<lb/>
齊境不得至代也<hi>孟子正義引地理志代郡有靈丘縣史記正義曰靈丘蔚州縣竝誤</hi>
　　三輔黄圖<lb/>
<pb n="KR3j0070_WYG_031-13b"/>
漢西京宫殿甚多讀史殊不易曉三輔黄圖敘次頗悉<lb/>
以長樂未央建章北宫甘泉宫為綱而以其中宫室臺<lb/>
殿為目甚得體要但其無所附麗者悉入北宫及甘泉<lb/>
宫下則舛矣<hi>雍録駮此書思子宫萬嵗宫𨽻甘泉之誤而謂元書已亡此出唐人所作誠然</hi>今<lb/>
當以明光宫太子宫二宫别為一條為長安城内諸宫<lb/>
永信宫中安宫養徳宫别為一條為長安宫異名長門<lb/>
宫鉤弋宫儲元宫宣曲宫别為一條為長安城外離宫<lb/>
昭臺宫犬臺宫扶荔宫蒲萄宫别為一條為上林苑内<lb/>
<pb n="KR3j0070_WYG_031-14a"/>
離宫宜春宫五柞宫集靈宫鼎湖宫<hi>湖當作胡見漢書楊雄傳</hi>思子<lb/>
宫黄山宫池陽宫步夀宫萬嵗宫梁山宫囘中宫首山<lb/>
宫别為一條為各郡縣離宫<hi>程大昌曰思子宫在湖萬嵗宫在汾陰今皆以𨽻甘</hi>
<hi>泉與史不合</hi>别有明光宫不知其地附列於後而梁山宫當<lb/>
并入秦梁山宫下則區分各當矣<lb/>
　　前明一綂志<lb/>
永樂中命儒臣纂天下輿地書至天順五年乃成賜名<lb/>
曰大明一綂志御製序文而前代相傳如括地志太平<lb/>
<pb n="KR3j0070_WYG_031-14b"/>
寰宇記之書皆廢今考其書舛謬特甚略摘數事以資<lb/>
後人之改定云<lb/>
一綂志三河本漢臨泃縣地今考兩漢書竝無臨泃縣<lb/>
唐書地理志幽州范陽郡潞縣下云武德二年置臨泃<lb/>
縣貞觀元年省臨泃而薊州漁陽郡三河下云開元四<lb/>
年析路縣置故知本是一地先分為臨泃後分為三河<lb/>
皆自唐非漢也<lb/>
一綂志引古事舛戾最多未有若宻雲山之可笑者晉<lb/>
<pb n="KR3j0070_WYG_031-15a"/>
書石季龍載記段遼棄令支奔宻雲山遣使詐降季龍<lb/>
使征東將軍麻秋迎之遼又遣使降于慕容皝曰彼貪<lb/>
而無謀吾今請降求迎彼不疑也若伏重兵要之可以<lb/>
得志皝遣子恪伏兵於宻雲麻秋綂兵三萬迎遼為恪<lb/>
所襲死者什六七秋步遁而歸是段遼與燕合謀而敗<lb/>
趙之衆也今一綂志云宻雲山在宻雲縣南一十五里<lb/>
亦名横山昔燕趙伏兵於此大獲遼衆是反以為趙與<lb/>
燕謀而敗遼之衆又不言段而曰遼似以遼為國名豈<lb/>
<pb n="KR3j0070_WYG_031-15b"/>
修志諸臣并晉書而未之見乎<lb/>
一綂志楊令公祠在宻雲縣古北口祀宋楊業按宋史<lb/>
楊業傳業本太原降將太宗以業老於邊事遷代州兼<lb/>
三交<hi>今陽曲縣</hi>駐泊兵馬都部署㑹契丹入鴈門業領麾下<lb/>
數千騎自西京而出由小陘至鴈門北口南嚮背擊之<lb/>
契丹大敗以功遷雲州觀察使雍熈三年大兵北征以<lb/>
忠武軍節度使潘美為雲應路行營都部署命業副之<lb/>
以西上閤門使蔚州刺史王侁軍器庫使順州團練使<lb/>
<pb n="KR3j0070_WYG_031-16a"/>
劉文裕䕶其軍諸軍連拔雲應寰朔四州師次桑乾河<lb/>
㑹曹彬之師不利諸路班師美等歸代州未幾詔遷四<lb/>
州之民於内地令美等以所部兵䕶之時契丹復䧟寰<lb/>
州侁令業趨鴈門北川業以為必敗不可侁偪之行業<lb/>
指陳家谷口曰諸君於此張步兵强弩為左右翼以援<lb/>
美即與侁領麾下兵陳於谷口自寅至巳侁使人登托<lb/>
邏臺望之以為契丹敗走欲爭其功即領兵離谷口美<lb/>
不能制乃縁交河西南行二十里俄聞業敗即麾兵却<lb/>
<pb n="KR3j0070_WYG_031-16b"/>
走業力戰至谷口望見無人即拊膺大慟再率帳下士<lb/>
力戰身被數十創士卒殆盡業猶手刃數十人馬重傷<lb/>
不能進為契丹所擒不食三日死是業生平未嘗至燕<lb/>
况古北口又在燕東北二百餘里地屬契丹久矣業安<lb/>
得而至此且史明言鴈門之北口而以為宻雲之古北<lb/>
口是作志者東西尚不辨何論史傳哉又按遼史聖宗<lb/>
紀綂和四年七月丙子樞宻使斜軫奏復朔州擒宋將<lb/>
楊繼業耶律斜軫傳繼業敗走至狼牙村衆軍皆潰繼<lb/>
<pb n="KR3j0070_WYG_031-17a"/>
業為飛矢所中被擒與宋史略同宻雲縣志威靈廟在<lb/>
古北口北門外一里祀宋贈太尉大同軍節度使楊公<lb/>
成化十八年禮部尚書周洪範記引宋史全文而不辨<lb/>
鴈門北口之非其地豐潤縣志令公村在縣西十五里<lb/>
宋楊業屯兵拒遼於此有功故名並承一綂志而誤<lb/>
一綂志遼章宗陵在三河縣北五十五里考遼無章宗<lb/>
其一代諸帝亦無葬三河者<lb/>
一綂志金太祖陵世祖陵俱在房山縣西二十里三峰<lb/>
<pb n="KR3j0070_WYG_031-17b"/>
山下宣宗陵章宗陵俱在房山縣西大房山東北按金<lb/>
史海陵紀貞元三年三月乙夘命以大房山雲峰寺為<lb/>
山陵建行宫其麓五月乙夘命判大宗正事京等如上<lb/>
京奉遷太祖太宗梓宫十一月乙巳朔梓宫發丕承殿<lb/>
戊申山陵禮成正隆元年七月己酉命太保昻如上京<lb/>
奉遷始祖以下梓宫八月丁丑如大房山行視山陵十<lb/>
月乙酉葬始祖以下十帝於大房山閏月己亥朔山陵<lb/>
禮成又太祖紀太祖葬睿陵太宗紀太宗葬恭陵世宗<lb/>
<pb n="KR3j0070_WYG_031-18a"/>
紀世宗葬興陵章宗紀章宗葬道陵又熈宗紀帝被弑<lb/>
葬於皇后裴滿氏墓中貞元三年改葬於大房山蓼香<lb/>
甸諸王同兆域大定初追上諡號陵曰思陵二十八年<lb/>
改葬於峨睂谷仍號思陵又海陵紀葬於大房山鹿門<lb/>
谷後降為庶人改葬於山陵西南四十里乂睿宗紀大<lb/>
定二年改葬於大房山號景陵顯宗紀大定二十五年<lb/>
十二月庚寅葬於大房山章宗即位號曰裕陵是則金<lb/>
代之陵自上京而遷者十二帝其陵曰光曰熈曰建曰<lb/>
<pb n="KR3j0070_WYG_031-18b"/>
輝曰安曰定曰永曰泰曰獻曰喬曰睿曰恭其崩於中<lb/>
都而葬者二帝其陵曰興曰道被弑者一帝其陵曰思<lb/>
追謚者二帝其陵曰景曰裕被弑而降為庶人者一帝<lb/>
葬在兆域之外而宣帝則自即位之二年遷於南京三<lb/>
年五月中都為蒙古所䧟葬在大梁非房山矣今一綂<lb/>
志止有四陵而誤列宣宗乂躋於章宗之上諸臣不學<lb/>
之甚也<lb/>
漢書地理志樂浪郡之縣二十五其一曰朝鮮應劭曰<lb/>
<pb n="KR3j0070_WYG_031-19a"/>
故朝鮮國武王封箕子於此志曰殷道衰箕子去之朝<lb/>
鮮山海經曰朝鮮在列陽東海北山南註朝鮮今樂浪<lb/>
縣箕子所封也在今髙麗國境内慕容氏於營州之境<lb/>
立朝鮮縣魏又於平州之境立朝鮮縣但取其名與漢<lb/>
縣相去則千有餘里一綂志乃曰朝鮮城在永平府境<lb/>
内箕子受封之地則是箕子封於今之永平矣當日儒<lb/>
臣令稍知今古者為之何至於此為之太息<lb/>
一綂志登州府名宦下云劉興居髙祖孫齊悼惠王肥<lb/>
<pb n="KR3j0070_WYG_031-19b"/>
子誅諸吕有功封東牟侯惠澤及於邦人至今廟祀不<lb/>
絶考史記漢書本紀年表興居以髙后六年四月丁酉<lb/>
封孝文帝二年冬十月始令列侯就國春二月乙夘立<lb/>
東牟侯興居為濟北王其明年秋以反誅是興居之侯<lb/>
於東牟僅三年其奉就國之令至立為濟北王相距僅<lb/>
五月其曾到國與否不可知安得有惠澤及人之事歴<lb/>
二十年而思之不絶者乎甚矣修志者之妄也<lb/>
王文公䖍州學記䖍州江南地最曠大山長谷荒翳險<lb/>
<pb n="KR3j0070_WYG_031-20a"/>
阻以曠字絶為一句谷字絶為一句阻字絶為一句文<lb/>
理甚明今一綂志贑州府形勝條下摘其二語曰地最<lb/>
曠大山長谷荒句讀之不通而欲從事於九丘之書真<lb/>
可為千載笑端矣<lb/>
　　交阯<lb/>
大學衍義補曰交阯本秦漢以來中國郡縣之地<hi>秦為象郡</hi>
<hi>地漢武帝平南越置交趾九真日南三郡</hi>五代時為劉隱所并至宋初始封<lb/>
為郡王然猶授中國官爵勲階如所謂特進檢校太尉<lb/>
<pb n="KR3j0070_WYG_031-20b"/>
靜海軍節度觀察等使及賜號推誠順化功臣皆如内<lb/>
地之臣未始以國稱也其後封南平王奏章文移猶稱<lb/>
安南道孝宗時始封以王稱國而天下因以髙麗真臘<lb/>
視之不復知其為中國之郡縣矣李氏傳八世陳氏傳<lb/>
十二世至日焜為黎季犛所簒季犛上表竄姓名為胡<lb/>
一元子蒼易名奆詐稱陳氏絶嗣奆為甥求權署國事<lb/>
太宗皇帝從其請逾年陳氏孫名添平者始遁至京愬<lb/>
其實季犛乃表請迎添平還國朝廷不逆其詐遣使送<lb/>
<pb n="KR3j0070_WYG_031-21a"/>
添平歸抵其境季犛伏兵殺之并及使者事聞太宗徧<lb/>
告於天地神祇聲罪致討遣征夷將軍朱能等征之能<lb/>
道卒命副將張輔總其兵生禽季犛及其子蒼澄獻俘<lb/>
京師詔求陳氏遺裔立之國人咸稱季犛殺之盡無可<lb/>
繼者僉請復古郡縣遂如今制立交阯都布按三司及<lb/>
各府州縣衞所諸司一如内地其後有黎利者乃彼中<lb/>
么麽小醜耳中官庇之遂致猖肆上表請立陳氏後宣<lb/>
宗皇帝謂此皇祖意也遂聽之即棄其地㑭復為國嗚<lb/>
<pb n="KR3j0070_WYG_031-21b"/>
呼自秦并百粵交阯之地已與南海桂林同入中國漢<lb/>
武立嶺南九郡而九真日南交阯與焉在唐中葉江南<lb/>
之人仕中國顯者猶少而愛州人姜公輔<hi>唐書姜公輔愛州日南人</hi>
已仕中朝為學士宰相與中州之士相頡頏矣奈何世<lb/>
歴五代為土豪所據宋興不能討之遂使茲地淪於蠻<lb/>
裔之域而為侏<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>藍縷之俗三百餘年而不得與南海<lb/>
桂林等六郡同為衣冠禮樂之區一何不幸哉按交阯<lb/>
自漢至唐為中國之地在宋為化外州雖貢賦版籍不<lb/>
<pb n="KR3j0070_WYG_031-22a"/>
上户部然聲教所及皆邊州帥府領之永樂間平定其<lb/>
地設交阯都指揮使司布政使司按察司各一衞十千<lb/>
户所二府十三<hi>六年十月自州陞為府者二</hi>州四十一縣二百八市<lb/>
舶提舉司一巡檢司百税課司局等衙門九十二而升<lb/>
遐之後上尊謚議以復交阯郡縣於數千載之後驅元<lb/>
人餘黨於數萬里之外為言既述武功之成亦侈輿圖<lb/>
之廣後以兵力不及而棄之乃天順中修一綂志竟以<lb/>
安南與占城暹羅等國同為一卷<hi>天順八年七月實録寜逺州本中國地國</hi>
<pb n="KR3j0070_WYG_031-22b"/>
<hi>初屬雲南布政司宣徳初黎利叛朝廷予之故地乃并寧逺州及廣西太平府之禄州為所占當時有司失於</hi>
<hi>檢察今遂䧟於夷</hi>嗟乎巴濮楚鄧吾南土也狃域中之見而忘<lb/>
無外之規吾不能無議夫儒臣者<lb/>
清類天文分野之書乃洪武十七年閏十月進其中如<lb/>
上都大寧遼東諸郡縣竝載前代沿革而云本朝未立<lb/>
内地如河間府之莫州莫亭㑹川樂夀亦具前代沿革<lb/>
而云本朝未立不以一時郡縣之有無而去歴代相因<lb/>
之版籍甚為有體<lb/>
<pb n="KR3j0070_WYG_031-23a"/>
　　薊<lb/>
漢書薊故燕國召公所封後漢書薊本燕國刺史治自<lb/>
七國時燕都於此項羽立臧荼為燕王都薊髙帝因之<lb/>
為燕國元鳳元年燕刺王旦自殺國除為廣陽郡本始<lb/>
元年為廣陽國建武十三年省屬上谷永平八年<hi>一作永元</hi>
<hi>六年</hi>復為廣陽郡晉復為燕國魏為燕郡隋開皇初廢大<lb/>
業初置涿郡唐天寳元年更名范陽郡竝治薊水經濕<lb/>
水過廣陽薊縣北又東至漁陽雍奴縣註今城内西北<lb/>
<pb n="KR3j0070_WYG_031-23b"/>
隅有薊丘因丘以名邑也後漢書彭寵傳寵反漁陽自<lb/>
將二萬餘人攻朱浮於薊晉書載記魏圍燕中山清河<lb/>
王㑹自龍城遣兵赴救建威將軍餘崇為前鋒至漁陽<lb/>
遇魏千餘騎鼓譟直進殺十餘人魏騎潰去崇亦引還<lb/>
㑹乃上道徐進始逹薊城即此三事可見薊在漁陽之<lb/>
西唐書地理志幽州范陽郡治薊開元十八年析置薊<lb/>
州漁陽郡治漁陽及遼改薊為析津縣因此薊之名遂<lb/>
没於此而存於彼今人乃以漁陽為薊而忘其本矣史<lb/>
<pb n="KR3j0070_WYG_031-24a"/>
記樂毅書薊丘之植植於汶篁此即水經注所言薊丘<lb/>
禮記樂記武王克殷反商未及下車而封皇帝之後於<lb/>
薊<hi>史記及水經注竝云堯後</hi>疏云今涿郡薊縣是也即燕國之都孔<lb/>
安國司馬遷及鄭皆云燕祖召公與周同姓按黄帝姓<lb/>
姬召公蓋其後也<hi>榖梁傳曰燕周之分子也皇甫謐因謂召公為文王之庶子而范寗註又</hi>
<hi>以為成王所封然考左傳冨辰之言不叙及燕</hi>按此以薊燕為一國而召公即<lb/>
黄帝之後史記周本紀武王封帝堯之後於薊封召公<lb/>
奭於北燕正義曰按周封以五等之爵薊燕二國俱武<lb/>
<pb n="KR3j0070_WYG_031-24b"/>
王立因燕山薊丘為名其地足自立國後薊微燕盛乃<lb/>
并薊居之其説為長<lb/>
　　夏謙澤<lb/>
晉書載記慕容寳盡徙薊中府庫北趨龍城魏石河頭<lb/>
引兵追及之于夏謙澤在薊北二百餘里恐非按水經<lb/>
注鮑邱水東南流逕潞城南又東南入夏澤澤南紆曲<lb/>
渚一十餘里北佩謙澤眇望無垠也下云鮑丘水又東<lb/>
與泃河合三河志鮑邱河在縣西二十五里源自口外<lb/>
<pb n="KR3j0070_WYG_031-25a"/>
南流經九莊嶺過宻雲合道入溪至通州之米莊村合<lb/>
沽水入泃河今三河縣西三十里地名夏店舊有驛鮑<lb/>
丘水經其下而泃河自縣城南至寳坻下入於海疑夏<lb/>
店之名因古夏澤其東彌望皆陂澤與水經注正合自<lb/>
薊至龍城此其孔道寳以丙辰行魏人以戊午及之相<lb/>
距二日適當其地也<lb/>
　　石門<lb/>
後漢書公孫瓉傳中平中張純與烏桓丘力居等入冦<lb/>
<pb n="KR3j0070_WYG_031-25b"/>
瓉追擊戰於屬國石門大敗之註石門山在今營州栁<lb/>
城縣西南而水經注云灅水又東南逕石門峽山髙嶄<lb/>
絶壁立洞開俗謂之石門口漢中平五年公孫瓉討張<lb/>
純戰于石門大破之今薊州東北六十里石門驛即水<lb/>
經注之石門是也按史本紀但言石門而傳言屬國石<lb/>
門明有兩石門<hi>北齊書皮慶賓正光中因使懐朔遇世亂遂家廣寧之石門縣</hi>水經注<lb/>
所指乃漁陽之石門非遼東屬國之石門當以栁城為<lb/>
是通典栁城有石門山<lb/>
<pb n="KR3j0070_WYG_031-26a"/>
　　無終<lb/>
玉田漢無終縣漢書地理志故無終子國浭水西至雍<lb/>
奴入海史記項羽封韓廣為遼東王都無終後漢書<lb/>
呉漢將二十騎先馳至無終韋昭國語解無終山戎之<lb/>
國今為縣在北平水經注藍水出北山東屈而南流逕<lb/>
無終縣故城東故城無終子國也魏氏土地記曰右北<lb/>
平城西北百三十里有無終城無終之為今玉田無可<lb/>
疑者然左傳襄公四年無終子使孟樂如晉因魏莊子<lb/>
<pb n="KR3j0070_WYG_031-26b"/>
納虎豹之皮以請和諸戎昭公元年晉中行穆子敗無<lb/>
終及羣狄于太原漢書樊噲傳擊陳豨破得綦母卬尹<lb/>
潘軍於無終廣昌則去玉田千有餘里豈無終之國先<lb/>
在雲中代郡之境而後遷于右北平與<hi>左傳正義曰釋例土地名以北</hi>
<hi>戎山戎無終三名為一北平有無終縣太原即太原郡晉陽縣是也計無終在太原東北二千餘里逺就太原</hi>
<hi>來與晉戰不知其何故也蓋與諸戎近晉者相率而來也</hi>
　　栁城<lb/>
史言慕容皝以栁城之北龍山之西福德之地乃營立<lb/>
<pb n="KR3j0070_WYG_031-27a"/>
宗廟宫闕命曰龍城一綂志栁城在永平府西二十里<lb/>
龍山在府西四十里永平府舊志栁城在昌黎縣西南<lb/>
六十里漢永為烏桓所據曹操滅之歴魏晉為慕容氏<lb/>
父子所據隋置縣屬遼西郡唐置營州元省入昌黎為<lb/>
靜安社其説與史不同今府西二十里全無遺跡而靜<lb/>
安社則嘉靖三十一年立為堡然皆非栁城之舊也按<lb/>
唐書營州栁城郡下云城西四百八十里有渝關守捉<lb/>
城又云西北接奚北接契丹通典營州栁城郡下云東<lb/>
<pb n="KR3j0070_WYG_031-27b"/>
至遼河四百八十里南至海二百六十里西至北平郡<lb/>
七百里北至契丹界五十里東南到安東府二百七十<lb/>
里西南到北平郡七百里西北到契丹界七十里東北<lb/>
到契丹界九十里而平州北平郡下云東至栁城郡七<lb/>
百里西至漁陽郡三百里東北到栁城郡七百里是栁<lb/>
城在今永平之東北七百里而慕容氏之龍城昌黎及<lb/>
魏以後之營州並在其地唐萬嵗通天元年為契丹所<lb/>
䧟聖厯二年僑治漁陽開元五年又還治栁城<hi>舊唐書宋慶禮</hi>
<pb n="KR3j0070_WYG_031-28a"/>
<hi>傳初營州都督府置在栁城控帶奚契丹則天時都督趙文翽政理乖方兩蕃反叛攻䧟州城其後移於幽州</hi>
<hi>東二百里漁陽城安置開元五年奚契丹各欵塞歸附𤣥宗乃詔慶禮及太子詹事姜師度左驍衞將軍邵宏</hi>
<hi>等充使更於栁城築營州城興役三旬而畢詔書見册府元龜</hi>而今之昌黎乃金之廣<lb/>
寧縣大定二十九年改為昌黎名同而地異也<lb/>
三國志魏武帝用田疇之言上徐無山塹山堙谷五百<lb/>
餘里經白檀歴平岡涉鮮卑庭東指栁城徐無山在今<lb/>
玉田則栁城在玉田之東北數百里也北齊書顯祖伐<lb/>
契丹以十月丁酉至平州從西道趨長塹辛丑至白狼<lb/>
<pb n="KR3j0070_WYG_031-28b"/>
城壬寅至昌黎城是昌黎在平州之東北齊主之行急<lb/>
猶五日而後至也隋書漢王諒伐髙麗軍出臨渝關至<lb/>
栁城唐書太宗伐髙麗還以十月丙午次營州詔遼東<lb/>
戰亡士卒骸骨竝集栁城東南命有司設太牢上自作<lb/>
文以祭之丙辰皇太子迎謁於臨渝關關在今撫寧之<lb/>
東則栁城又在其東太宗之行遲故十日而後至也<lb/>
遼史載栁城曰興中府古孤竹國漢栁城縣地慕容皝<lb/>
以栁城之北龍城之南福德之地乃築龍城構宫廟改<lb/>
<pb n="KR3j0070_WYG_031-29a"/>
栁城為龍城縣而遷都之號曰和龍宫慕容垂復居焉<lb/>
<hi>垂都鄴其子寳始遷龍城非垂也</hi>後為馮䟦所滅<hi>髙雲滅慕容氏馮䟦代髙雲非䟦滅慕容</hi>
<hi>氏也</hi>魏取之為遼西郡隋平髙寳寧置營州煬帝改栁城<lb/>
郡唐武德初改營州總管府尋為都督府萬嵗通天元<lb/>
年䧟李萬營神龍初徙府幽州開元四年復治栁城八<lb/>
年徙漁陽十年還栁城<hi>舊唐書奚傳李大輔與契丹首領李失活請於栁城依舊置營</hi>
<hi>州都督府從之</hi>後為奚所據太祖平奚及俘燕民將建城命韓知<lb/>
方擇其處乃完葺栁城號霸州彰武軍節度重熈十年<lb/>
<pb n="KR3j0070_WYG_031-29b"/>
升興中府有太華山小華山香髙山麝香崖天授皇帝<lb/>
刻石在焉駐龍峪神射泉小龍河綂州二縣四其一曰<lb/>
興中縣本漢栁城縣地太祖掠漢民居此置霸城縣重<lb/>
熈中置府更名此文述栁城之故頗為詳備元世祖至<lb/>
元七年十月己丑降興中府為州以地圖案之當在今<lb/>
前屯衞之北但唐書平州下云又有栁城軍永㤗元年<lb/>
置蓋唐時栁城之地屢被䧟没移徙無常此其在平州<lb/>
者或即今之靜安社未可知<hi>通典毉無閭山在遼東今於栁城郡東置祠遥禮此</hi>
<pb n="KR3j0070_WYG_031-30a"/>
<hi>即是移置之栁城</hi>然不可以永泰元年之栁城為古之栁城也<lb/>
一綂志采輯諸書不出一人之手如栁城廢縣既云在<lb/>
府城西二十里矣而以土産則云人參麝香豹尾俱廢<lb/>
栁城縣出今府西二十里乃灤河之西洞山之南沙土<lb/>
之地其能出此三物乎按唐書營州栁城郡貢人葠麝<lb/>
香豹尾皮骨<graphic n="KR1633" url="https://raw.githubusercontent.com/kanripo/KR-Gaiji/master/images/KR1633.png" mimeType="image/png"/>志本引之而不知所指府西二十里廢<lb/>
栁城縣之誤也<lb/>
　　昌黎<lb/>
<pb n="KR3j0070_WYG_031-30b"/>
按昌黎有五漢書遼西郡之縣其八曰昌黎渝水首受<lb/>
塞外南入海東部都尉治應劭曰今昌黎水經注白狼<lb/>
水又東北逕昌黎縣故城西地理志曰交黎也通鑑註<lb/>
昌黎漢交黎縣屬遼西郡後漢屬遼東屬國都尉魏齊<lb/>
王正始五年鮮卑内附復置遼東屬國立昌黎縣以居<lb/>
之後立昌黎郡晉書武帝紀太康二年慕容廆冦昌黎<lb/>
二年安北將軍嚴詢敗慕容廆於昌黎成帝咸康二年<lb/>
慕容皝自昌黎東踐氷而進凡三百餘里至歴林口是<lb/>
<pb n="KR3j0070_WYG_031-31a"/>
則在渝水下流而當海口此一昌黎也晉書載記慕容<lb/>
皝徙昌黎郡又云破宇文歸之衆徙其部人五萬餘落<lb/>
於昌黎及慕容盛之世有昌黎尹張順劉忠髙雲以馮<lb/>
素弗為昌黎尹馮䟦之世有昌黎尹孫伯仁以史考之<lb/>
當去龍城不逺此又一昌黎也魏併栁城昌黎棘城於<lb/>
龍城而立昌黎郡志云有堯祠榆頓城狼水而列傳如<lb/>
韓麒麟韓秀谷渾孫紹之倫皆昌黎人即燕之舊都龍<lb/>
城此又一昌黎也齊以後昌黎之名廢至唐太宗貞觀<lb/>
<pb n="KR3j0070_WYG_031-31b"/>
三年更崇州為北黎州治營州之東北廢陽師鎮八年<lb/>
復為崇州置昌黎縣後淪於奚遼史建州永康縣本唐<lb/>
昌黎縣地此又一昌黎也遼太祖以定州俘户置營州<lb/>
鄰海軍其縣一曰廣寧金世宗大定二十九年改為昌<lb/>
黎相沿以至於今在永平府城東南七十里此又一昌<lb/>
黎也郭造卿永平志辨昌黎有二而不知其有五今序<lb/>
而列之論古者可以無惑焉<lb/>
韓文公多自稱昌黎唐書載韓氏世系則云漢弓髙侯<lb/>
<pb n="KR3j0070_WYG_031-32a"/>
頽當裔孫世居潁川徙安定武安常山九門而生安定<lb/>
桓王茂為公之六世祖與昌黎之韓支派各别故先儒<lb/>
以為公之自稱本其郡望宋元豐七年封公為昌黎伯<lb/>
亦是取其本望<hi>唐宋封爵必取本望元和中朔方帥天水□某者封邑太原乃自言非本郡上</hi>
<hi>謂宰相李吉甫曰有司之誤不可再也宜使儒生條其源系考其郡望子孫職任竝總輯之每加爵邑則令閲</hi>
<hi>視乃命林寳撰次元和姓纂十一巻明初亦如之太平忠臣祠追封花雲東邱郡侯許瑗髙陽郡侯王鼎太原</hi>
<hi>郡侯是也</hi>如韓長鸞韓建封昌黎王韓擇木封昌黎伯韓偓<lb/>
封昌黎男之比若昌黎之韓最著於魏如麒麟顯宗史<lb/>
<pb n="KR3j0070_WYG_031-32b"/>
明言其為昌黎棘城人又非今之昌黎也然則文公之<lb/>
没二百六十年而始封昌黎伯又一百六年而始立今<lb/>
之昌黎縣以金之縣而合宋之封遂謂文公為此縣之<lb/>
人其亦未之考矣<lb/>
　　石城<lb/>
漢右北平郡之縣十六其三曰石城後漢無之蓋光武<lb/>
所併省也至燕分置石城郡考之通鑑及晉載記得二<lb/>
事慕容寳宿廣都黄榆谷清河王㑹勒兵攻寳寳帥輕<lb/>
<pb n="KR3j0070_WYG_031-33a"/>
騎馳二百里晡時至龍城㑹遣騎追至石城不及是廣<lb/>
都去龍城三百里而石城在其中間也慕容熈畋于北<lb/>
原石城令髙和與尚方兵於後作亂註云髙和本為石<lb/>
城令時以大喪㑹於龍城是石城去龍城不逺也魏書<lb/>
地形志廣興下云有鷄鳴山石城大栁城此即漢之石<lb/>
城矣魏太平真君八年置建德郡治白狼城領縣三其<lb/>
一曰石城有白鹿山祠其二曰廣都水經注石城川水<lb/>
出西南石城山東流逕石城縣故城南北屈逕白鹿山<lb/>
<pb n="KR3j0070_WYG_031-33b"/>
西即白狼山也又東北入廣成縣東廣城即廣都城燕<lb/>
之石城在廣都之東北而此在廣都之西南是魏之石<lb/>
城非燕之石城矣隋書始無石城云北齊廢之而唐書<lb/>
平州石城下云本臨渝武德七年省貞觀十五年復置<lb/>
萬嵗通天二年更名有臨渝關有大海有碣石山是武<lb/>
后所更名之石城又非魏之石城矣<hi>舊唐書囘紇傳追躡史朝義至平州</hi>
<hi>石城縣梟其首</hi>遼史灤州綂縣三其三曰石城下云唐貞觀中<lb/>
於此置臨渝縣萬嵗通天元年改石城縣在灤州南三<lb/>
<pb n="KR3j0070_WYG_031-34a"/>
十里唐儀鳳石刻在焉今縣又在其南五十里遼徙置<lb/>
以就鹽官是遼之石城又非唐之石城矣今之開平中<lb/>
屯衞自永樂三年徙於石城廢縣在灤州西九十里乃<lb/>
遼之石城而一綂志以為漢舊縣何其謬與<lb/>
　　木刀溝<lb/>
新樂縣西南三十里有水名木刀溝新唐書地理志新<lb/>
樂下云東南二十里有木刀溝有民木刀居溝旁因名<lb/>
之<hi>予過新樂林君華皖見示所修縣志以木刀為不典改為木鐸因取笥中唐志示之林君爽然自失</hi>憲<lb/>
<pb n="KR3j0070_WYG_031-34b"/>
宗紀元和五年四月丁亥河東節度使范希朝義武軍<lb/>
節度使張茂昭及王承宗戰於木刀溝敗之<hi>范希朝傳同</hi>張<lb/>
茂昭傳承宗以騎二萬踰木刀溝與王師薄戰茂昭躬<lb/>
擐甲為前鋒令其子克讓從子克儉與諸軍分左右翼<lb/>
繞戰大破之沙陀傳王承宗衆數萬伏木刀溝與朱邪<lb/>
執宜遇飛矢雨集執宜提軍横貫賊陣鏖鬬李光顔等<lb/>
乘之斬首萬級而舊書李光進傳范希朝引師救易定<lb/>
表光進為步都虞候戰於木刀溝有功此溝在鎮定二<lb/>
<pb n="KR3j0070_WYG_031-35a"/>
節度之界古為戰地<lb/>
　　江乘<lb/>
古時未有𤓰洲蔡寛夫詩話潤州大江本與今揚子橋<lb/>
對岸而𤓰洲乃江中一洲耳今與揚子橋相連矣以故<lb/>
自古南北之津上則由采石下則由江乘而京口不當<lb/>
往來之道史記秦始皇登㑹稽還從江乘渡正義云江<lb/>
乘故縣在今潤州句容縣北六十里呉徐盛作疑城自<lb/>
石頭至江乘晉蔡謨自土山至江乘鎮守八所城壘凡<lb/>
<pb n="KR3j0070_WYG_031-35b"/>
十一處皆以沿江為防守之要今其地在上元縣東北<lb/>
五十里唐肅宗上元元年李峘闢北固為兵場挿木以<lb/>
塞江口劉展軍于白沙設疑兵於𤓰洲多張火鼓若將<lb/>
趨北固者如是累日峘悉鋭兵守京口以待之展乃自<lb/>
上流濟襲下蜀胡三省通鑑註云此自白沙濟江也昇<lb/>
州東北九十里至句容縣有下蜀戍在句容縣北近江<lb/>
津今江乘去江幾二十里以外皆為洲渚而渡口乃移<lb/>
于龍潭又𤓰洲既連揚子橋江面益狹而隋唐之代復<lb/>
<pb n="KR3j0070_WYG_031-36a"/>
以丹陽郡移治丹徒於是渡者舍江乘而趨京口<hi>舊唐書張</hi>
<hi>延賞傳邊江之𤓰洲舟航湊㑹而懸屬江南延賞奏請以江為界人甚便之</hi>宋乾道四年築<lb/>
𤓰洲南北城而京口之渡至今因之<lb/>
𤓰洲得名本以𤓰步山之尾生此一洲故爾舊唐書齊<lb/>
澣傳潤州北界隔江至𤓰步尾紆滙六十里船繞𤓰步<lb/>
多為風濤漂損澣乃移漕路於京口塘下直渡江二十<lb/>
里又開伊婁河二十五里即逹楊子縣<hi>胡三省通鑑註今之楊子橋或</hi>
<hi>是唐之楊子縣治所橋以此得名也</hi>自是免漂損之災嵗減脚錢數十萬<lb/>
<pb n="KR3j0070_WYG_031-36b"/>
又立伊婁埭官收其課迄今利濟焉此京口漕路繇𤓰<lb/>
洲之始𤣥宗紀載此事則謂之𤓰洲浦而五行志開元<lb/>
十四年七月潤州大風從東北海濤奔上没𤓰步洲損<lb/>
居人永王璘傳李承式使判官評事裴茂以步卒三千<lb/>
拒於𤓰步洲伊婁埭則此洲本亦謂之𤓰步洲也<lb/>
　　郭璞墓<lb/>
晉書郭璞傳璞以母憂去職卜葬地于暨陽去水百步<lb/>
許人以近水為言璞曰當即為陸矣其後沙漲去墓數<lb/>
<pb n="KR3j0070_WYG_031-37a"/>
十里皆為桑田王惲集乃云金山西北大江中亂石間<lb/>
有叢薄鴉鵲棲集為郭璞墓按史文元謂去水百步許<lb/>
不在大江之中且當時即已沙漲為田而暨陽在今江<lb/>
陰縣界不在京口又所葬者璞之母而非璞也世之所<lb/>
傳皆誤<hi>世説載璞詩曰此阜烈烈巨海混混壘壘三墳惟母與昆則璞又有二兄同葬</hi>
　　蟂磯<lb/>
蕪湖縣西南七里大江中蟂磯相傳昭烈孫夫人自沈<lb/>
於此有廟在焉按水經注武陵孱陵縣故城王莾更名<lb/>
<pb n="KR3j0070_WYG_031-37b"/>
孱陸也劉備孫夫人權妹也又更修之則是隨昭烈而<lb/>
至荆州矣蜀志曰先主既定益州而孫夫人還呉又裴<lb/>
松之注引趙雲列傳曰先主入益州雲領留營司馬時<lb/>
孫夫人以權妹驕豪多將呉吏兵縱横不法先主以雲<lb/>
嚴重必能整齊特任掌内事權聞備西征大遣舟船迎<lb/>
妺而夫人欲將後主還呉雲與張飛勒兵截江乃得後<lb/>
主還是孫夫人自荆州復歸于權而後不知所終蟂磯<lb/>
之傳殆妄<lb/>
<pb n="KR3j0070_WYG_031-38a"/>
　　胥門<lb/>
史記呉王既殺子胥呉人為立祠於江上號曰胥山水<lb/>
經注引虞氏曰松江北去呉國五十里江側有丞胥二<lb/>
山山各有廟魯哀公十三年越使二大夫疇無餘謳陽<lb/>
等伐呉呉人敗之獲二大夫大夫死故立廟於山上號<lb/>
曰丞胥二王也胥山上今有壇石長老云胥神所治也<lb/>
一以為子胥一以為越大夫今蘇州城之西南門曰胥<lb/>
門陸廣微呉地記云本伍子胥宅因名非也趙樞生曰<lb/>
<pb n="KR3j0070_WYG_031-38b"/>
按呉越春秋呉王夫差十三年將與齊戰道出胥門因<lb/>
過姑胥之臺則子胥未死已名為胥門愚考左傳哀公<lb/>
十一年艾陵之戰胥門巢將上軍胥門氏巢名蓋居此<lb/>
門而以為氏者如東門遂桐門右師之類<hi>周禮大司馬帥以門名註</hi>
<hi>古者軍將蓋為營治于國門魯有東門襄仲宋有桐門右師皆上卿為軍將者也</hi>則是門之名<lb/>
又必在夫差以前矣淮南子句踐甲卒三千人以擒夫<lb/>
差於姑胥越絶書呉王起姑胥之臺五年乃成姑胥山名<lb/>
也不可知其所始其字亦為姑蘇國語呉王帥其賢良<lb/>
<pb n="KR3j0070_WYG_031-39a"/>
與其重禄以上姑蘇史記越伐呉敗之姑蘇伍被對淮<lb/>
南王言見麋鹿游姑蘇之臺古胥蘇二字多通用<hi>戰國策以</hi>
<hi>包胥為勃蘇詩山有扶蘇傳曰扶蘇扶胥</hi>
　　潮信<lb/>
白樂天詩早潮纔落晚潮來一月周流六十囘白是北<lb/>
人未諳潮候今杭州之潮每月朔日以子午二時到每<lb/>
日遲三刻有餘至望日則子潮降而為午午潮降而為<lb/>
夜子以後半月復然<hi>西江江岸上冇候潮碑</hi>故大月之潮一月五<lb/>
<pb n="KR3j0070_WYG_031-39b"/>
十八囘小月則五十六囘無六十囘也水月皆陰之屬<lb/>
月之麗天出東入西大月二十九囘小月二十八囘亦<lb/>
無三十囘也所以然者陽有餘而陰不足自然之理也<lb/>
　　晉國<lb/>
晉自武公滅翼<hi>今翼城縣</hi>而王命曲沃伯以一軍為晉侯其<lb/>
時疆土未廣至獻公始大考之於傳滅楊<hi>今洪洞縣</hi>滅霍<hi>今霍</hi>
<hi>州</hi>滅耿<hi>在今河/津縣</hi>滅魏<hi>在今/蒲州</hi>滅虞<hi>在今平/陸縣</hi>重耳居蒲<hi>在今隰州</hi>
夷吾居屈<hi>在今吉州</hi>太子居曲沃<hi>在今聞/喜縣</hi>而公都絳<hi>在今太平縣</hi>
<pb n="KR3j0070_WYG_031-40a"/>
不過今平陽一府之境<hi>國語宰孔謂晉侯景霍以為城而汾河涑澮以為淵是也</hi>而<lb/>
滅虢<hi>在今陜州</hi>滅焦<hi>今陜/州</hi>則跨大河之南<hi>史記晉世家言獻公時晉彊西有河</hi>
<hi>西與秦接境北邊翟東至河内索隱曰河内河曲也内音汭蓋即今平陸芮城之地</hi>至惠公敗韓<lb/>
之後秦征河東則内及解梁<hi>在今臨晉縣</hi>狄取狐厨<hi>在今鄉寧縣</hi>
涉汾而晉境稍蹙文公始啟南陽得今之懐慶襄公敗<lb/>
秦于殽自此惠公賂秦之地復為晉有而以河西為境<lb/>
若霍太山以北大都皆狄地不屬於晉文公作三行以<lb/>
禦狄襄公敗狄于箕而其患始稀悼公用魏綘和戎之<lb/>
<pb n="KR3j0070_WYG_031-40b"/>
謀以貨易土<hi>在文公後六十年</hi>平公用荀呉敗狄于太原於是<lb/>
晉之北境至於洞渦雒陰之間而鄥祁<hi>竝今祁縣</hi>平陵梗陽<lb/>
<hi>今清源縣</hi>涂水<hi>在今榆/次縣</hi>馬首盂<hi>今盂/縣</hi>為祁氏之邑晉陽<hi>今太原縣</hi>
為趙氏之邑矣若成公滅赤狄潞氏而得今之潞安頃<lb/>
公滅肥滅鼓而得今之真定皆一一可考吾於杜氏之<lb/>
解綿上箕而不能無疑并唐叔之封晉陽亦未敢以為<lb/>
然也<lb/>
　　緜上<lb/>
<pb n="KR3j0070_WYG_031-41a"/>
左傳僖二十四年晉侯賞從亡者介之推不言禄禄亦<lb/>
弗及遂隱而死晉侯求之不獲以緜上為之田杜氏曰<lb/>
西河界休縣南有地名緜上水經注石桐水即緜水出<lb/>
介休縣之綿山北流逕石桐寺西即介子推之祠也袁<lb/>
崧郡國志曰界休縣有介山有緜上聚子推廟今其山<lb/>
南跨靈石東跨沁源世以為之推所隱而漢魏以來傳<lb/>
有焚山之事大原上黨西河鴈門之民至寒食不敢舉<lb/>
火石勒禁之而雹起西河介山大如雞子平地三尺前<lb/>
<pb n="KR3j0070_WYG_031-41b"/>
史載之無異辭也然考之於傳襄公十三年晉悼公蒐<lb/>
于緜上以治兵使士匄將中軍讓于荀偃此必在近國<lb/>
都之地又定公六年趙簡子逆宋樂祁飲之酒于緜上<lb/>
自宋如晉其路豈出於西河界休乎况文公之時霍山<lb/>
以北大抵皆狄地與晉都逺不相及今翼城縣西亦有<lb/>
緜山俗謂之小緜山近曲沃當必是簡子逆樂祁之地<lb/>
<hi>襄公二十九年齊髙豎致盧而出奔晉晉人城緜而窴旃緜或即緜山</hi>今萬泉縣南二里<lb/>
有介山漢書武帝紀詔曰朕用事介山祭后土皆有光<lb/>
<pb n="KR3j0070_WYG_031-42a"/>
應地理志汾陰介山在南<hi>今萬泉古汾陰地</hi>楊雄傳其三月將<lb/>
祭后土上迺帥羣臣横大河湊汾陰既祭行游介山囘<lb/>
安邑顧龍門覽鹽池登歴觀陟西岳以望八荒雄作河<lb/>
東賦曰靈輿安步周流容與以覽于介山嗟文公而愍<lb/>
推兮勤大禹於龍門水經注亦引此謂晉太康記及地<lb/>
道記與永初記竝言子推隱於是山而辨之以為非然<lb/>
可見漢時已有二説矣<lb/>
　　箕<lb/>
<pb n="KR3j0070_WYG_031-42b"/>
左傳僖公三十三年狄伐晉及箕解曰太原陽邑縣南<lb/>
有箕城非也陽邑在今之太谷縣襄公時未為晉有傳<lb/>
言狄伐晉及箕猶之言齊伐我及清也必其近國之地<lb/>
也成公十三年厲公使吕相絶秦曰入我河縣焚我箕<lb/>
郜<hi>無解</hi>又必其邊河之邑秦狄皆可以爭而文公八年有<lb/>
箕鄭父襄公二十一年有箕遺當亦以邑氏其人者矣<lb/>
　　唐<lb/>
左傳昭公元年遷實沈于大夏定公四年命以唐誥而<lb/>
<pb n="KR3j0070_WYG_031-43a"/>
封于夏虛服䖍曰大夏在汾澮之間杜氏則以為太原<lb/>
晉陽縣按晉之始見春秋其都在翼括地志故唐城在<lb/>
絳州翼城縣西二十里堯裔子所封成王滅之而封太<lb/>
叔也北距晉陽七百餘里即後世遷都亦逺不相及<hi>竹書</hi>
<hi>紀年康王九年唐遷于晉宣王十六年晉遷于絳</hi>况霍山以北自悼公以後始<lb/>
開縣邑而前此不見於傳又史記晉世家曰成王封叔<lb/>
虞于唐唐在河汾之東方百里翼城正在二水之東而<lb/>
晉陽在汾水之西又不相合竊疑唐叔之封以至侯緡<lb/>
<pb n="KR3j0070_WYG_031-43b"/>
之滅並在於翼史記屢言禹鑿龍門通大夏吕氏春秋<lb/>
言龍門未闢吕梁未鑿河出孟門之上則所謂大夏者<lb/>
正今晉絳吉隰之間書所云維彼陶唐有此冀方而舜<lb/>
之命臯陶曰蠻夷猾夏者也當以服氏之説為信又齊<lb/>
桓公伐晉之師僅及髙梁<hi>在今臨汾縣</hi>而封禪書述桓公之<lb/>
言以為西伐大夏大夏之在平陽明矣<hi>漢書地理志註臣瓉曰所謂唐</hi>
<hi>今河東永安是也師古以瓉説為是按永安乃今之霍州亦非也</hi>
　　晉都<lb/>
<pb n="KR3j0070_WYG_031-44a"/>
春秋時晉國本都翼在今之翼城縣及昭侯封文侯之<lb/>
弟桓叔于曲沃桓叔之孫武公滅翼而代為晉侯都曲<lb/>
沃在今聞喜縣<hi>漢志聞喜故曲沃</hi>其子獻公城絳居之在今太<lb/>
平縣之南絳州之北<hi>今太平縣南二十五里城址尚存</hi>歴惠懐文襄靈<lb/>
成六公至景公遷于新田在今曲沃縣<hi>杜氏曰新田今平陽絳邑縣是</hi>
<hi>後魏始名曲沃</hi>當汾澮二水之間於是命新田為絳而以其故<lb/>
都之絳為故絳此晉國前後四都之故蹟也<lb/>
晉自都絳之後遂以曲沃為下國<hi>僖公十年狐突適下國</hi>然其宗<lb/>
<pb n="KR3j0070_WYG_031-44b"/>
廟在焉考悼公之立<hi>成公十八年</hi>大夫逆于清原<hi>杜氏曰河東聞喜縣</hi>
<hi>北有清原</hi>是次郊外庚午盟而入辛巳朝于武宫是入曲沃<lb/>
而朝于廟二月乙酉朔即位于朝是至絳都而平公之<lb/>
立<hi>襄公十六年</hi>亦云改服修官烝于曲沃但不知其後何以<lb/>
遂為欒氏之邑而欒盈之入絳范宣子執魏獻子之手<lb/>
賂之以曲沃<hi>襄公二十三年</hi>夫以宗邑而與之其臣聽其所自<lb/>
為端氏之封屯留之徙其所由來者漸矣<lb/>
　　瑕<lb/>
<pb n="KR3j0070_WYG_031-45a"/>
晉有二瑕其一左傳成公六年諸大夫皆曰必居郇瑕<lb/>
氏之地杜氏曰郇瑕古國名水經注洓水又西南逕瑕<lb/>
城京相璠曰今河東解縣西南五里有故瑕城是也<hi>杜以</hi>
<hi>郇瑕為一地酈以為二地</hi>在今之臨晉縣境其一僖公三十年燭之<lb/>
武見秦伯曰許君焦瑕朝濟而夕設版焉解焦瑕晉河<lb/>
外五城之二邑文公十二年晉人秦人戰于河曲秦師<lb/>
夜遁復侵晉入瑕解以河曲為河東蒲坂縣南則瑕必<lb/>
在河外十三年晉侯使詹嘉處瑕以守桃林之塞按漢<lb/>
<pb n="KR3j0070_WYG_031-45b"/>
書地理志湖故曰胡武帝建元年更名湖水經河水又<lb/>
東逕湖縣故城北酈氏注云晉書地道記太康記並言<lb/>
胡縣漢武帝改作湖其北有林焉名曰桃林古瑕胡二<lb/>
字通用禮記引詩心乎愛矣瑕不謂矣鄭氏註云瑕之<lb/>
言胡也瑕胡音同故記用其字是瑕轉為胡又改為湖<lb/>
而瑕邑即桃林之塞也<hi>書放牛桃林之野註云在華山東</hi>今為閺鄉縣<lb/>
治而成公十三年伐秦成肅公卒于瑕亦此地也道元<lb/>
以郇瑕之瑕為詹嘉之邑誤矣<hi>左傳有三瑕而郇瑕不與焉桓公六年軍於瑕</hi>
<pb n="KR3j0070_WYG_031-46a"/>
<hi>以待之註瑕隨地成公十六年楚師還及瑕註瑕楚地昭公二十四年王子朝之師攻瑕及杏皆潰註瑕杏敬</hi>
<hi>王邑</hi>
僖公十五年晉侯賂秦伯以河外列城五東盡虢略南<lb/>
及華山正義曰自華山之東盡虢之東界其間有五城<lb/>
也傳稱焦瑕蓋是其二<hi>水經注陜縣故焦國竹書紀年幽王七年虢人滅焦</hi>
成公元年晉侯使瑕嘉平戎于王瑕嘉即詹嘉以邑為<lb/>
氏僖公十五年瑕吕飴甥當亦同此<hi>竹書紀年惠王十九年晉獻公滅虢</hi>
<hi>命瑕父吕甥邑于虢都傳謂之陰飴甥者陰亦虢地或兼食之也</hi>而解以瑕吕為姓恐<lb/>
<pb n="KR3j0070_WYG_031-46b"/>
非<lb/>
　　九原<lb/>
禮記檀弓趙文子與叔譽觀於九原水經注以為在京<lb/>
陵縣漢志太原郡京陵師古曰即九京因記文或作九<lb/>
京而傅㑹之爾<hi>文子曰是全要領以從先大夫於九京也方氏曰九京即九原指其冡之髙曰</hi>
<hi>京指其地之廣曰原</hi>古者卿大夫之葬必在國都之北不得逺涉<lb/>
數百里而葬於今之平遥也志以為太平之西南二十<lb/>
五里有九原山近是<lb/>
<pb n="KR3j0070_WYG_031-47a"/>
　　昔陽<lb/>
左傳昭公十二年晉荀呉偽㑹齊師者假道于鮮虞遂<lb/>
入昔陽秋八月壬午滅肥以肥子緜皐歸杜氏謂鮮虞<lb/>
白狄别部在中山新市縣<hi>今新樂縣</hi>又謂鉅鹿下曲陽縣西<lb/>
有肥纍城<hi>在今藁城縣西南七十里</hi>是也其曰昔陽肥國都樂平沾<lb/>
縣東有昔陽城則非也疏載劉炫之言以為齊在晉東<lb/>
偽㑹齊師當自晉而東行也假道鮮虞遂入昔陽則昔<lb/>
陽當在鮮虞之東也今按樂平沾縣在中山新市西南<lb/>
<pb n="KR3j0070_WYG_031-47b"/>
五百餘里何當假道於東北之鮮虞而反入西南之昔<lb/>
陽也既入昔陽而别言滅肥則肥與昔陽不得為一安<lb/>
得以昔陽為肥國之都也昔陽既是肥都何以復言鉅<lb/>
鹿下曲陽有肥纍之城疑是肥名取於彼也肥為小國<lb/>
境必不逺豈肥名取鉅鹿之城建都於樂平之縣也十<lb/>
五年荀呉伐鮮虞圍鼓杜云鼓白狄之别鉅鹿下曲陽<lb/>
縣有鼓聚炫謂肥鼔竝在鉅鹿昔陽即是鼓都在鮮虞<lb/>
以東南也二十二年傳曰晉荀呉使師偽糴者負甲以<lb/>
<pb n="KR3j0070_WYG_031-48a"/>
息于昔陽之門外遂襲鼓滅之則昔陽之為鼓都斷可<lb/>
知矣<hi>杜解昔陽故肥子所都果爾則其地已入晉何用偽糴以息其門外乎</hi>漢書地理志<lb/>
鉅鹿下曲陽應劭曰晉荀呉滅鼓今鼓聚昔陽亭是也<lb/>
水經注泜水東逕肥纍縣之故城南又東逕昔陽城南<lb/>
本鼓聚十三州志曰今其城昔陽亭是矣京相璠曰白<lb/>
狄之别也下曲陽有鼓聚其説皆同<hi>水經注一巻中昔陽城兩見一在下</hi>
<hi>曲陽一在沾縣亦酈氏之誤也</hi>史記趙世家惠文王十六年亷頗將攻<lb/>
齊昔陽取之夫昔陽在鉅鹿故屬之齊豈得越太行而<lb/>
<pb n="KR3j0070_WYG_031-48b"/>
有樂平乎<hi>正義亦謬</hi>
晉之啟疆其用兵有次第宣公十五年滅潞氏十六年<lb/>
滅甲氏及留吁成公十一年伐廧咎如而上黨為晉有<lb/>
矣昭公元年敗無終及羣狄於大鹵而太原為晉有矣<lb/>
然後出師以臨山東昭公十二年滅肥二十二年滅鼔<lb/>
於是太行以南之地謂之南陽太行以東之地謂之東<lb/>
陽<hi>水經注引馬季長曰晉地自朝歌以北至中山為東陽自朝歌以南至軹為南陽</hi>而晉境東<lb/>
接於齊蓋先後之勤且八十年而鮮虞猶不服焉<hi>至魏文侯</hi>
<pb n="KR3j0070_WYG_031-49a"/>
<hi>始克中山</hi>
　　太原<lb/>
太原府在唐為北都唐書地理志曰晉陽宫在都之西<lb/>
北宫城周二千五百二十步崇四丈八尺都城左汾右<lb/>
晉潜邱在中<hi>爾雅晉有潜邱註在太原晉陽縣今已不存志曰相傳宋修惠明寺浮屠陶土為瓦</hi>
<hi>用</hi>長四千三百二十一步廣三千一百二十二步周萬<lb/>
五千一百五十三步其崇四丈汾東曰東城貞觀十一<lb/>
年長史李勣築兩城之間有中城武后時築以合東城<lb/>
<pb n="KR3j0070_WYG_031-49b"/>
<hi>宋史太宗紀謂之連城</hi>宫南有大明城故宫城也宫城東有起義<lb/>
堂倉城中有受瑞壇當日規模之閎壯可見自齊神武<lb/>
剏建别都與鄴城東西竝立隋煬繼修宫室唐髙祖因<lb/>
以克關中有天下則天以後名為北都五代李氏石氏<lb/>
劉氏三主皆興於此及劉繼元之降宋太宗以此地久<lb/>
為創霸之府又宋主大火有參辰不兩盛之説於是一<lb/>
舉而焚之矣宋史太宗紀太平興國四年五月戊子以<lb/>
榆次縣為新并州乙未築新城丙申幸城北御沙河門<lb/>
<pb n="KR3j0070_WYG_031-50a"/>
樓盡徙餘民於新城遣使督之既出即命縱火丁酉以<lb/>
行宫為平晉寺陸游老學庵筆記曰大宋太平興國四<lb/>
年平太原降為并州廢舊城徙州於榆次今太原則又<lb/>
非榆次乃三交城也城在舊城東北三十里亦形勝之<lb/>
地本名故軍又嘗為唐明鎮有晉文公廟甚盛平太原<lb/>
後三年帥潘美奏乞以為并州從之於是徙晉文公廟<lb/>
以廟之故址為州治又徙陽曲縣於三交而榆次復為<lb/>
縣然則今之太原府乃三交城而太原縣不過唐都城<lb/>
<pb n="KR3j0070_WYG_031-50b"/>
之一隅耳其遺文舊蹟一切不可得而見矣<lb/>
舊唐書崔神慶傳曰則天時擢拜并州長史先是并州<lb/>
有東西二城隔汾水<hi>唐張南史送鄭録事詩六月燕山冷雙城汾水流</hi>神慶始<lb/>
築城相接每嵗省防禦兵數千人邊州甚以為便此即<lb/>
志所云兩城之間有中城者也<hi>僖宗乾符六年河東軍亂焚掠三城以朱玫為</hi>
<hi>三城斬斫使</hi>汾水湍悍古人何以架橋立城如此之易如長<lb/>
安東中西三渭橋昔為方軌而今則咸陽縣每至冬月<lb/>
乃設一版河陽驛杜預所立浮橋其遺跡亦復泯然<hi>魏書</hi>
<pb n="KR3j0070_WYG_031-51a"/>
<hi>崔亮傳除安西將軍雍州刺史城北渭水淺不通船行人艱阻亮謂寮佐曰昔杜預乃造河梁况此有異長河</hi>
<hi>且魏晉之日亦自有橋吾今決欲營之咸曰水淺不可為浮橋汎漲無恒又不可施柱恐難成立亮曰昔秦居</hi>
<hi>咸陽横橋渡渭以象閣道此即以柱為橋今惟慮長柱不可得耳㑹天大雨山水暴至浮出長木數百根藉此</hi>
<hi>為用橋遂成立百姓利之至今猶名崔公橋曰北史于栗磾傳為豫州刺史明元帝幸盟津謂栗磾  河可橋</hi>
<hi>乎栗磾曰杜預造橋遺事可想乃編大船構橋於野坂六軍既濟帝深歎美之</hi>蒲津鐵牛求一<lb/>
僧懐丙其人不可得<hi>宋史方技傳</hi>國有六職百工與居一焉<lb/>
不但五者不如古人而已<lb/>
　　代<lb/>
<pb n="KR3j0070_WYG_031-51b"/>
春秋時代尚未通中國趙襄子乃言從常山上臨代代<lb/>
可取也正義曰地道記云恒山在上曲陽縣西北一百<lb/>
四十里北行四百五十里得恒山岋號飛狐口北則代<lb/>
郡也水經注引梅福上事曰代谷者恒山在其南北塞<lb/>
在其北谷中之地上谷在東代郡在西此則今之蔚州<lb/>
乃古代國項羽徙趙王歇為代王歇更立陳餘為代王<lb/>
漢髙帝立兄劉仲為代王皆此地也<hi>金蔚州東二十里相傳有代王城</hi>
十年陳豨反十一年破豨立子恒為代王都晉陽<hi>髙祖紀</hi>
<pb n="KR3j0070_WYG_031-52a"/>
則今之太原縣矣孝文紀則云都中都<hi>陳豨傳同</hi>而文帝過<lb/>
太原復晉陽中都二嵗<hi>如淳以為先都晉陽後遷中都</hi>又立子武為代<lb/>
王都中都則今之平遥縣矣<hi>正義引括地志中都故城在汾州平遥縣西南十二</hi>
<hi>里</hi>又按衛綰代大陵人大陵今在文水縣北而屬代代都<lb/>
中都故也代凡三遷而皆非今代州今代州之名自隋<lb/>
始<lb/>
　　闕里<lb/>
水經注孔廟東南五百步有雙石闕故名闕里按春秋<lb/>
<pb n="KR3j0070_WYG_031-52b"/>
定公二年夏五月壬辰雉門及兩觀災冬十月新作雉<lb/>
門及兩觀註雉門公宫之南門兩觀闕也禮記昔者仲<lb/>
尼與於蜡賓事畢出游於觀之上史記魯世家煬公築<lb/>
茅闕門蓋闕門之下其里即名闕里而夫子之宅在焉<lb/>
亦謂之闕黨魯論有闕黨童子荀子仲尼居於闕黨是<lb/>
也後人有以居為氏者漢書儒林傳有鄒人闕門慶忌<lb/>
註云姓闕門名慶忌<hi>後漢書獻帝紀下邳賊闕宣註闕黨童子之後  䜟文言代漢者當</hi>
<hi>塗髙當塗而髙者闕也故闕宣自稱天子</hi>
<pb n="KR3j0070_WYG_031-53a"/>
　　杏壇<lb/>
今夫子廟庭中有壇石刻曰杏壇闕里志杏壇在殿前<lb/>
夫子舊居非也杏壇之名出自莊子莊子曰孔子遊乎<lb/>
緇帷之林休坐乎杏壇之上弟子讀書孔子弦歌鼓琴<lb/>
奏曲未半有漁父者下船而來須睂交白被髪揄袂行<lb/>
原以上距陸而止左手據膝右手持頥以聽曲終又曰<lb/>
孔子乃下求之至於澤畔方將杖挐而引其船顧見孔<lb/>
子還鄉而立孔子反走再拜而進又曰客乃刺船而去<lb/>
<pb n="KR3j0070_WYG_031-53b"/>
延縁葦間顔淵還車子路授綏孔子不顧待水波定不<lb/>
聞挐音而後敢乘司馬彪云緇帷黒林名也杏壇澤中<lb/>
髙處也莊子書凡述孔子皆是寓言漁父不必有其人<lb/>
杏壇不必有其地即有之亦在水上葦間依陂旁渚之<lb/>
地不在魯國之中也明矣今之杏壇乃宋乾興間四十<lb/>
五代孫道輔增修祖廟移大殿於後因以講堂舊基甃<lb/>
石為壇環植以杏取杏壇之名名之耳<lb/>
　　徐州<lb/>
<pb n="KR3j0070_WYG_031-54a"/>
史記齊太公世家田常執簡公于徐州田敬仲完世家<lb/>
宣王九年與魏襄王㑹徐州諸侯相王也十年楚圍我<lb/>
徐州魏世家襄王元年與諸侯㑹徐州楚世家威王七<lb/>
年齊孟嘗君父田嬰欺楚楚伐齊敗之於徐州越世家<lb/>
句踐已平呉乃以兵北渡淮與齊晉諸侯㑹於徐州魯<lb/>
世家頃公十九年楚伐我取徐州<hi>索隱曰徐音舒徐州齊邑薛縣是也非九</hi>
<hi>州之齊</hi>按後漢書志薛本國六國時曰徐州在今滕縣之<lb/>
南薛河北有大城田文所築也此與楚魏二國為境而<lb/>
<pb n="KR3j0070_WYG_031-54b"/>
威王曰吾吏有黔夫者使守徐州則燕人祭北門趙人<lb/>
祭西門徙而從者七千餘家蓋與梁惠王言不欲斥魏<lb/>
更以燕趙夸之耳<lb/>
索隱曰説文䣄邾之下邑在魯東又竹書紀年云梁惠<lb/>
成王三十一年邳遷于薛改名曰徐州則徐與䣄竝音<lb/>
舒也今讀為禹貢徐州之徐者誤齊世家田常執簡公<lb/>
于徐州春秋正作舒州<lb/>
　　向<lb/>
<pb n="KR3j0070_WYG_031-55a"/>
春秋隱二年莒人入向杜氏解曰譙國龍亢縣東南有<lb/>
向城桓十六年城向無解宣四年公及齊侯平莒及郯<lb/>
莒人不肯公伐莒取向解曰向莒邑東海氶縣東南有<lb/>
向城逺疑也襄二十年仲孫速㑹莒人盟于向解曰莒<lb/>
邑按春秋向之名四見於經而杜氏註為二地然其實<lb/>
一向也先為國後并於莒而或屬莒或屬魯則以攝乎<lb/>
大國之間耳氶縣今在嶧杜氏以其逺而疑之况龍亢<lb/>
在今鳳陽之懐逺乎<hi>水經注於軹縣向城下引向姜不安於莒而歸尤誤</hi>齊乘以<lb/>
<pb n="KR3j0070_WYG_031-55b"/>
為今沂州之向城鎮<hi>州西南一百里</hi>近之矣<lb/>
　　小穀<lb/>
春秋莊三十二年城小穀左氏傳曰為管仲也蓋見昭<lb/>
公十一年申無宇之言曰齊桓公城穀而寘管仲焉至<lb/>
於今賴之而又見僖二年經書城楚邱之出於諸侯謂<lb/>
仲父得君之專亦可勤諸侯以自封也是不然仲所居<lb/>
者穀也此所城者小穀也春秋有言穀不言小者莊二<lb/>
十三年公及齊侯遇于穀僖二十六年公以楚師伐齊<lb/>
<pb n="KR3j0070_WYG_031-56a"/>
取穀文十七年公及齊侯盟于穀成三年叔孫僑如㑹<lb/>
晉荀首于穀四書穀而一書小穀别於穀也范寗曰小<lb/>
穀魯地然則城小穀者内城也故不繫之齊而與管仲<lb/>
無與也漢髙帝以魯公禮葬項羽于穀城即此魯之小<lb/>
穀而註引皇覽以為東郡之穀城與留侯所葆之黄石<lb/>
同其地其不然明矣春秋發微曰曲阜西北有小穀城<lb/>
　　泰山立石<lb/>
嶽頂無字碑世傳為秦始皇立按秦碑在玉女池上李<lb/>
<pb n="KR3j0070_WYG_031-56b"/>
斯篆書髙不過五尺而銘文并二世詔書咸具不當又立<lb/>
此大碑也考之宋以前亦無此説因取史記反覆讀之<lb/>
知為漢武帝所立也史記秦始皇本紀云上泰山立石<lb/>
封祠祀其下云刻所立石是秦石有文字之證今李斯<lb/>
碑是也封禪書云東上泰山泰山之草木葉未生乃令<lb/>
人上石立之泰山巔上遂東廵海上四月還至奉髙上<lb/>
泰山封而不言刻石是漢石無文字之證今碑是也後<lb/>
漢書祭祀志亦云上東上泰山乃上石立之泰山巔然<lb/>
<pb n="KR3j0070_WYG_031-57a"/>
則此無字碑明為漢武帝所立而後之不讀史者誤以<lb/>
為秦耳<lb/>
始皇刻石之處凡六史記書之甚明於鄒嶧山則上云<lb/>
立石下云刻石頌秦徳於泰山則上云立石下云刻所<lb/>
立石於之罘則二十八年云立石二十九年云刻石於<lb/>
瑯邪則云立石刻頌秦德於㑹稽則云立石刻頌秦德<lb/>
無不先言立後言刻者惟於碣石則云刻碣石門門自<lb/>
是石不須立也古人作史文字之宻如此使秦皇别立<lb/>
<pb n="KR3j0070_WYG_031-57b"/>
此石秦史焉得不紀使漢武有文刻石漢史又安敢不<lb/>
録乎<lb/>
　　泰山都尉<lb/>
後漢書桓帝紀永興二年泰山琅邪賊公孫舉等反殺<lb/>
長史永夀元年七月初置泰山琅邪都尉官延熹五年<lb/>
八月己夘罷琅邪都尉官八年五月壬申罷泰山都尉<lb/>
官金石録載漢泰山都尉孔宙碑云宙以延熹四年卒<lb/>
蓋卒後四年官遂廢矣然泰山都尉實不始於此光武<lb/>
<pb n="KR3j0070_WYG_031-58a"/>
時曾置之文苑傳夏恭光武時拜郎中再遷泰山都尉<lb/>
又按光武紀建武六年初罷郡國都尉官恭之遷蓋在<lb/>
此年前也<lb/>
泰山自公孫舉東郭竇勞丙叔孫無忌相繼叛亂以是<lb/>
置都尉之官以後官雖不設而郡兵領於太守其力素<lb/>
厚故何進使府掾泰山王匡東發其郡强弩而應劭夏<lb/>
侯淵亦以之破黄巾可見漢代不廢郡兵之效而建安<lb/>
中曹公表曰泰山郡界曠逺舊多輕悍權時之宜可分<lb/>
<pb n="KR3j0070_WYG_031-58b"/>
五縣為嬴郡則其時之習俗又可知矣<lb/>
　　濟南都尉<lb/>
漢濟南郡太守治東平陵而都尉治於陵者以長白山<lb/>
也<hi>今龍山驛東有東平陵城後漢書侯霸傳註於陵故城在今淄川長山縣南</hi>魏書辛子馥<lb/>
傳長白山連接三齊瑕邱數州之界多有盗賊子馥受<lb/>
使檢覆因辨山谷要害宜立鎮戌之所又諸州豪右在<lb/>
山鼔鑄姦黨多依之又得宻造兵仗亦請破罷諸冶朝<lb/>
廷善而從之隋大業九年齊人孟讓王薄等衆十餘萬<lb/>
<pb n="KR3j0070_WYG_031-59a"/>
據長白山攻剽諸郡以張須陀王世充之力不能滅訖<lb/>
于隋亡觀此二事則知漢人立都尉治於陵之意矣<lb/>
　　鄒平臺二縣<lb/>
漢書濟南郡之縣十四一曰東平陵二曰鄒平三曰臺<lb/>
四曰梁鄒功臣表則有臺定侯戴野梁鄒孝侯武虎是<lb/>
二縣竝為侯國後漢書濟南郡十城其一曰東平陵其<lb/>
四曰臺其七曰梁鄒其八曰鄒平而安帝紀云延光三<lb/>
年二月戊子濟南上言鳳凰集臺縣丞霍收舍樹上章<lb/>
<pb n="KR3j0070_WYG_031-59b"/>
懐太子註云臺縣屬濟南郡故城在今齊州平陵縣北<lb/>
晏子春秋景公為晏子封邑使田無宇致臺與無鹽水<lb/>
經注亦云濟水又東北過臺縣北尋其上下文句本自<lb/>
了然後人讀漢書誤從鄒字絶句因以鄒為一縣平臺<lb/>
為一縣齊乘遂謂漢濟南郡有鄒縣後漢改為鄒平又<lb/>
以臺平臺為二縣此不得其句讀而妄為之説也<lb/>
漢以鄒名縣者五魯國有騶亦作鄒膠東國有鄒盧千<lb/>
乘郡有東鄒與濟南之鄒平梁鄒凡五其單稱鄒者今<lb/>
<pb n="KR3j0070_WYG_031-60a"/>
兖州府之鄒縣也亦有平臺屬常山郡外戚恩澤侯表<lb/>
平臺康侯史𤣥後漢書邳肜傳尹綏封平臺侯是也有<lb/>
鄒平有臺而亦有鄒有平臺不可不辨也<lb/>
晉時縣名多沿漢舊按史何曾傳曾孫機為鄒平令是<lb/>
有鄒平矣解系傳父修封梁鄒侯劉頌傳追封梁鄒縣<lb/>
侯是有梁鄒矣宋書言晉太康六年三月戊辰樂安梁<lb/>
鄒等八縣隕霜傷桑麥文帝紀元嘉二十八年五月乙<lb/>
酉亡命司馬順則自號齊王據梁鄒城八月癸亥梁鄒<lb/>
<pb n="KR3j0070_WYG_031-60b"/>
平斬司馬順則是宋有梁鄒矣不知何故晉書地理志<lb/>
於樂安國下單書一鄒字此史之闕文而齊乘乃云晉<lb/>
省梁鄒入鄒縣夫晉以前此地本無鄒縣而何從入之<lb/>
乎蓋不知而妄作者矣<lb/>
　　夾谷<lb/>
春秋定公十年夏公㑹齊侯于夾谷傳曰公㑹齊侯于<lb/>
祝其實夾谷杜預解及服䖍註史記皆云在東海祝其<lb/>
縣劉昭志杜佑通典因之遂謂夾谷山在今贑榆縣西<lb/>
<pb n="KR3j0070_WYG_031-61a"/>
五十里按贑榆在春秋為莒地與齊魯之都相去各五<lb/>
六百里何必若此之逺當時景公之觀不過曰遵海而<lb/>
南放於琅邪而已未聞越他國之境金史云淄川有夾<lb/>
谷山一綂志云夾谷山在淄川縣西南三十里舊名祝<lb/>
其山其陽即齊魯㑹盟之處萌山發源於此水經注萌<lb/>
水出般陽縣西南甲山是以甲山為夾谷也而萊蕪縣<lb/>
志則又云夾谷在縣南三十里接新泰界未知其何所<lb/>
據然齊魯之境正在萊蕪東至淄川則已入齊地百餘<lb/>
<pb n="KR3j0070_WYG_031-61b"/>
里二説俱通又按水經注萊蕪縣曰城在萊蕪谷當路<lb/>
岨絶兩山間道由南北門舊説云齊靈公滅萊萊民播<lb/>
流此谷邑落荒蕪故曰萊蕪禹貢所謂萊夷也夾谷之<lb/>
㑹齊侯使萊人以兵刼魯侯宣尼稱夷不亂華是也是<lb/>
則㑹於此地故得有萊人非召之東萊千里之外也<hi>萊人</hi>
<hi>遷此已久號其故國為東萊</hi>不可泥祝其之名而逺求之海上矣<lb/>
　　濰水<lb/>
濰水出琅邪郡箕屋山<hi>今在莒州西北九十里</hi>書禹貢濰淄其道<lb/>
<pb n="KR3j0070_WYG_031-62a"/>
左傳襄公十八年晉師東侵及濰是也其字或省水作<lb/>
維或省糸作淮又或从心作惟總是一字漢書地理志<lb/>
琅邪郡朱虚下箕下作維靈門下横下折泉下作淮上<lb/>
文引禹貢惟甾其道又作惟一卷之中異文三見<hi>馬文煒曰</hi>
<hi>漢書王子侯表城陽頃王子東淮侯類封北海按北海郡别無淮水蓋亦濰字之異文</hi>通鑑梁武<lb/>
帝紀魏李叔仁擊邢杲于惟水<hi>胡三省註惟當作濰</hi>古人之文或<lb/>
省或借其旁竝从鳥隹之隹則一爾後人誤讀為淮沂<lb/>
其乂之淮而呼此水為槐河失之矣<hi>按淮字當从佳人之佳乃得聲今本</hi>
<pb n="KR3j0070_WYG_031-62b"/>
<hi>説文亦誤</hi>
又如三國志呉主傳作棠邑涂塘以淹北道晉書宣帝<lb/>
紀王凌詐言呉人塞涂水武帝紀琅邪王伷出涂中海<lb/>
西公紀桓温自山陽及㑹稽王昱㑹于涂中孝武紀遣<lb/>
征虜將軍謝石帥舟師屯涂中安帝紀譙王尚之衆潰<lb/>
逃于涂中竝是滁字南史程文季傳秦郡前江浦通涂<lb/>
水是也古滁省作涂與濰省作淮正同韻書竝不收此<lb/>
二字<lb/>
<pb n="KR3j0070_WYG_031-63a"/>
　　勞山<lb/>
勞山之名齊乘以為登之者勞又云一作牢丘長春又<lb/>
改為鰲皆鄙淺可笑按南史明僧紹隱于長廣郡之嶗<lb/>
山本草天麻生太山嶗山諸山則字本作嶗若魏書地<lb/>
形志唐書姜撫傳宋史甄棲真傳竝作牢乃傳寫之誤<lb/>
<hi>魏書髙祖紀釋老志竝仍作勞山</hi>
詩山川悠逺維其勞矣箋云勞勞廣闊則此山或取其<lb/>
廣闊而名之鄭康成齊人勞勞齊語也<lb/>
<pb n="KR3j0070_WYG_031-63b"/>
山海經西山經亦有勞山與此同名<lb/>
寰宇記秦始皇登勞盛山望蓬萊後人因謂此山一名<lb/>
勞盛山誤也勞盛二山名勞即勞山盛即成山史記封<lb/>
禪書七曰日主祠成山成山斗入海漢書作盛山古字<lb/>
通用齊之東偏環以大海海岸之山莫大於勞成二山<lb/>
故始皇登之史記秦始皇紀令入海者齎捕巨魚具而<lb/>
自以連弩侯大魚至射之自琅邪北至滎成山弗見至<lb/>
之罘見巨魚射殺一魚正義曰滎成山即成山也按史<lb/>
<pb n="KR3j0070_WYG_031-64a"/>
書及前代地理書竝無滎成山予向疑之以為其文在<lb/>
琅邪之下成山之上必勞字之誤後見王充論衡引此<lb/>
正作勞成山乃知昔人傳冩之誤唐時諸君亦未之詳<lb/>
考也遂使勞山併盛之名成山冐滎之號今特著之以<lb/>
正史書二千年之誤<lb/>
　　楚丘<lb/>
春秋隱公七年戎伐凡伯于楚丘以歸杜氏曰楚丘衛<lb/>
地在濟陰成武縣西南夫濟陰之成武此曹地也而言<lb/>
<pb n="KR3j0070_WYG_031-64b"/>
衛非也蓋為僖公二年城楚丘同名而誤按衛國之封<lb/>
本在汲郡朝歌<hi>隱公元年解云衛國在汲郡朝歌縣  今衛輝府淇縣</hi>懿公為狄<lb/>
所滅渡河而東立戴公以廬于曹杜氏曰曹衛下邑詩<lb/>
所謂思須與漕廬者無城郭之稱而非曹國之曹也僖<lb/>
公二年城楚丘杜氏曰楚丘衛邑詩所謂作于楚宫而<lb/>
非戎伐凡伯之楚丘也但曰衛邑而不詳其地然必在<lb/>
今滑縣開州之間滑在河東故唐人有魏滑分河之録<lb/>
矣水經注乃曰楚丘在成武西南即衛文公所徙誤矣<lb/>
<pb n="KR3j0070_WYG_031-65a"/>
彼曹國之地齊桓安得取之而封衛乎以曹名同楚丘<lb/>
之名又同遂附為一地爾<lb/>
今曹縣東南四十里有景山疑即商頌所云陟彼景山<lb/>
松柏丸丸而左傳昭公四年椒舉言商湯有景亳之命<lb/>
者也<hi>詩正義引皇甫謐曰蒙為北亳即景亳是湯所受命也</hi>鄘詩望楚與堂景山<lb/>
與京則不在此也<lb/>
　　東昬<lb/>
漢陳留郡有東昬後漢志註云陳留志曰故户牖鄉有<lb/>
<pb n="KR3j0070_WYG_031-65b"/>
陳平祠而山陽郡有東緡後漢志春秋時曰緡註云左<lb/>
傳僖公二十三年齊侯伐宋圍緡前書師古曰緡音旻<lb/>
左傳解緡宋邑髙平昌邑縣東南有東緡城史記絳侯<lb/>
周勃世家攻爰戚東緡以往索隱曰山陽有東緡縣屬<lb/>
陳留者音昬屬山陽者音旻括地志云東緡故城在兊<lb/>
州金鄉縣界水經注引王誨碑辭曰使河隄謁者山陽<lb/>
東昬司馬登是以緡為昬誤矣𨽻釋酸棗令劉熊碑陰<lb/>
故守東昬長蘇勝則陳留之東昬也<hi>通鑑註李愬攻金鄉引東緡者故陽</hi>
<pb n="KR3j0070_WYG_031-66a"/>
<hi>武户牖鄉亦誤</hi>
　　長城<lb/>
春秋之世田有封洫故隨地可以設關而阡陌之間一<lb/>
縱一横亦非戎車之利也觀國佐之對晉人則可知矣<lb/>
至於戰國井田始廢而車變為騎於是冦鈔易而防守<lb/>
難不得已而有長城之築史記蘇代傳燕王曰齊有長<lb/>
城鉅防足以為塞竹書紀年梁惠成王二十年齊閔王<lb/>
築防以為長城後漢志濟北國盧<hi>今長清縣</hi>有長城至東海<lb/>
<pb n="KR3j0070_WYG_031-66b"/>
泰山記泰山西有長城縁河徑泰山一千餘里至琅邪<lb/>
臺入海此齊之長城也史記秦本紀魏築長城自鄭<hi>今華</hi>
<hi>州</hi>濱洛以北有上郡蘇秦傳説魏襄王曰西有長城之<lb/>
界竹書紀年惠成王十二年龍賈帥師築長城于西邊<lb/>
此魏之長城也後漢志河南郡卷<hi>絳侯世家正義引括地志云故卷城在鄭</hi>
<hi>州原武縣西北七里釋例地名云卷縣所理垣雍城也</hi>有長城經陽武到宻此韓<lb/>
之長城也水經注盛𢎞之云葉東界有故城始犨縣東<lb/>
至瀙水逹沘陽南北數百里號為方城一謂之長城郡<lb/>
<pb n="KR3j0070_WYG_031-67a"/>
國志曰葉縣有長城曰方城<hi>又越世家正義引括地志云故長城在鄧州内鄉縣</hi>
<hi>東七十五里南入穰縣北連翼望山無土之處累石為固楚襄王作霸南土爭强中國多築列城於北方以通</hi>
<hi>華夏號為方城</hi>此楚之長城也若趙世家成侯六年中山築長<lb/>
城又言肅侯十七年築長城<hi>劉伯莊云從雲中以北至代非也武靈王時始有雲</hi>
<hi>中正義曰此長城疑在潼水之北趙南界</hi>則趙與中山亦有長城矣以此言<lb/>
之中國多有長城不但北邊也<lb/>
其在北邊者史記匃奴傳秦宣太后起兵伐殘義渠於<lb/>
是秦有隴西北地上郡築長城以偹邉此秦之長城也<lb/>
<pb n="KR3j0070_WYG_031-67b"/>
魏世家惠王十九年築長城塞固陽<hi>正義曰括地志云棝陽縣漢舊縣也</hi>
<hi>在銀州銀城縣界棝陽有連山東至黄河西南至夏會等州</hi>此魏之長城也匃奴傳<lb/>
又言趙武靈王北破林胡樓煩築長城<hi>正義曰括地志云趙武靈王長</hi>
<hi>城在朔州善陽縣北按水經云百道長城北山上有長垣若頽毁焉㳂溪亘嶺東西無極蓋趙武靈王所築也</hi>
自代竝陰山<hi>索隱曰徐廣云西安陽縣北有陰山陰山在河南陽山北也  正義曰括地志云陰</hi>
<hi>山在朔州絶塞外突厥界</hi>下至髙闕為塞<hi>徐廣曰在朔方臨正義曰地理志云朔方  戎縣北</hi>
<hi>有連山險於長城其山中斷兩峯俱峻俗名為髙闕也</hi>而置雲中鴈門代郡此趙<lb/>
之長城也燕將秦開襲破東胡東胡却千餘里燕亦築<lb/>
<pb n="KR3j0070_WYG_031-68a"/>
長城自造陽<hi>韋昭曰地名在上谷州正義曰按上谷郡今媯</hi>至襄平<hi>索隱曰韋昭云</hi>
<hi>今遼東所理也</hi>置上谷漁陽右北平遼西遼東郡以備邉此燕<lb/>
之長城也秦滅六國而始皇帝使蒙恬將十萬之衆以<lb/>
北伐悉收河南地因河為塞<hi>索隱曰按太康地記秦塞自五原北九里謂之造陽</hi>
<hi>東行終利賁山南漢陽西是也</hi>築四十四縣城臨河徙適戍以充之而<lb/>
通直道<hi>索隱曰蘇林云去長安千里正南北相直道也</hi>自九原至雲陽<hi>索隱曰韋昭云</hi>
<hi>九原縣屬五原更正義曰括地志云勝州連谷縣本秦九原郡漢武帝  名五原云陽雍縣秦之林光宫即漢</hi>
<hi>之甘泉宫在焉又云秦故道在慶州華池縣西四十五里子午山上自九原至雲陽千八百里</hi>因邊山<lb/>
<pb n="KR3j0070_WYG_031-68b"/>
險壍谿谷可繕者治之起臨洮至遼東萬餘里<hi>索隱曰韋昭曰</hi>
<hi>臨洮隴西縣秦正義曰括地志云秦隴西郡臨洮縣即今岷州城本  長城首起岷州西十二里延袤萬餘里</hi>
<hi>東入遼水</hi>又度河據陽山北假中<hi>北假北方田官主以田假與貧人故云北假  索隱</hi>
<hi>曰應劭云北假在北地陽山北韋昭云北假地名北正義曰括地志云漢五原郡河目縣故城在北假中  假</hi>
<hi>在河北今屬勝州銀成縣漢書王莽傳云五原北假膏壤殖榖</hi>此秦并天下之後所築<lb/>
之長城也自此以後則漢武帝元朔二年遣將軍衛青<lb/>
等擊匃奴取河南地築朔方復繕故秦時蒙恬所為塞<lb/>
因河為固魏明元帝泰常八年二月戊辰築長城於長<lb/>
<pb n="KR3j0070_WYG_031-69a"/>
川之南起自赤城西至五原延袤二千餘里太武帝太<lb/>
平真君七年五月丙戌發司幽定冀四州十萬人築城<lb/>
<hi>北史作畿</hi>上塞圍起上谷西至河廣袤皆千里北齊文宣帝<lb/>
天保三年十月乙未起長城自黄櫨嶺北至社千戌四<lb/>
百餘里立三十六戍<hi>通鑑註此長城蓋起於唐石州北抵武州之境</hi>六年發民<lb/>
一百八十萬築長城自幽州北夏口至恒州九百餘里<lb/>
<hi>通鑑註幽州夏口即居庸下口也幽州軍都縣西北有居庸關</hi>先是自西河總秦戍築<lb/>
長城東至於海前後所築東西凡三千餘里率十里一<lb/>
<pb n="KR3j0070_WYG_031-69b"/>
戍其要害置州鎮凡二十五所八年於長城内築重城<lb/>
自庫洛拔而東至於塢紇戍凡四百餘里而斛律羡傳<lb/>
云羡以北兵屢犯邊須備不虞自庫堆戌東距於海隨<lb/>
山屈曲二千餘里其間二百里中凡有險要或斬山築<lb/>
城或斷谷起障并置立戍邏五十餘所周宣帝大象元<lb/>
年六月發山東諸州民修長城立亭障西自鴈門東至<lb/>
碣石隋文帝開皇元年四月發稽胡修築長城五年使<lb/>
司農少卿崔仲方發丁三萬於朔方靈武築長城東距<lb/>
<pb n="KR3j0070_WYG_031-70a"/>
黄河西至綏州南至勃出嶺綿歴七百里六年二月丁<lb/>
亥復令崔仲方發丁十五萬於朔方以東縁邊險要築<lb/>
數十城七年發丁男十萬餘人修長城大業三年七月<lb/>
發丁男百餘萬築長城西踰榆林東至紫河四年七月<lb/>
辛巳發丁男二十餘萬築長城自榆林谷而東此又後<lb/>
史所載繼築長城之事也<lb/>
　<lb/>
　<lb/>
<pb n="KR3j0070_WYG_031-70b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　日知録巻三十一<lb/>
</p>
<p>
</p>
  </div>
</body>
</text>
</TEI>
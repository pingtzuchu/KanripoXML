<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>開元天寶遺事巻一</head> <lb/>
    <p>
<pb n="KR3l0020_WYG_001-1a"/>
欽定四庫全書<lb/>
　開元天寶遺事巻一<lb/>
　　　　　　　　　　　　蜀　王仁裕　撰<lb/>
　　玉有太平字<lb/>
開元元年内中因雨過地潤㣲裂至夜有光宿衛者記<lb/>
其處所曉乃奏之上令鑿其地得寶玉一片如拍板様<lb/>
上有古篆天下太平字百僚稱賀收之内庫<lb/>
　　步輦召學士<lb/>
<pb n="KR3l0020_WYG_001-1b"/>
明皇在便殿甚思姚元崇論時務七月十五日苦雨不<lb/>
止泥濘盈尺上令侍御者擡步輦召學士來時元崇為<lb/>
翰林學士中外榮之自古急賢待士帝王如此者未之<lb/>
有也<lb/>
　　賜筯表直<lb/>
宋璟為宰相朝野人心歸美焉時春御宴帝以所用金<lb/>
筯令内臣賜璟雖受所賜莫知其由未敢陳謝帝曰所<lb/>
賜之物非賜汝金蓋賜卿之筯表卿之直也璟遂下殿<lb/>
<pb n="KR3l0020_WYG_001-2a"/>
拜謝<lb/>
　　截鐙留鞭<lb/>
姚元崇初牧荆州三年受代日闔境民吏泣擁馬首遮<lb/>
道不使去所乘之馬鞭鐙民皆截留之以表瞻戀新牧<lb/>
具其事奏之詔褒美焉就賜中金一千兩<lb/>
　　慙顔厚如甲<lb/>
進士楊光逺惟多矯飾不識忌諱遊謁王公之門干索<lb/>
權豪之族未嘗自足稍有不從便多誹謗常遭有勢撻<lb/>
<pb n="KR3l0020_WYG_001-2b"/>
辱畧無改悔時人多鄙之皆曰楊光逺慙顔厚如十重<lb/>
鐵甲也<lb/>
　　七寶山座<lb/>
明皇於勤政樓以七寶裝成山座髙七尺召諸學士講<lb/>
議經㫖及時務勝者得升焉惟張九齡論辨風生升此<lb/>
座餘人不可階也時論美之<lb/>
　　癡賢<lb/>
右拾遺張方回精神不爽時人呼為癡漢子毎朝政有<lb/>
<pb n="KR3l0020_WYG_001-3a"/>
失便抗疏論之精彩昻然進不懼死明皇嘗謂右拾遺<lb/>
張方回忠賢人也<lb/>
　　蜂蝶相隨<lb/>
都中名姬楚蓮香者國色無雙時貴門子弟争相詣之<lb/>
蓮香毎出處之間則蜂蝶相隨蓋慕其香也<lb/>
　　掃雪迎賔<lb/>
巨豪王元寶毎至冬月大雪之際令僕夫自本家坊巷<lb/>
口掃雪為徑路躬親立於坊巷前迎揖賔客就本家具<lb/>
<pb n="KR3l0020_WYG_001-3b"/>
酒炙宴樂之為暖寒之㑹<lb/>
　　夢虎之妖<lb/>
周象者好畋獵後為汾陽令忽夢一乳虎相逼驚而睡<lb/>
覺因兹染疾後有僧海寧者因過象門謂隣叟曰此居<lb/>
有妖氣乆則不可救也隣叟遂聞於象象召僧令視之<lb/>
僧曰當與君禳之遂擇日設壇持劒禹步誦咒自大門<lb/>
而入至於寢所繞患人數徧而叱之忽於牀下作一虎<lb/>
聲家人悉驚奔散周象亦不覺投牀下伏死於地僧以<lb/>
<pb n="KR3l0020_WYG_001-4a"/>
水噀之須臾如故<lb/>
　　記事珠<lb/>
開元中張説為宰相有人惠説二珠紺色有光名曰記<lb/>
事珠或有闕忘之事則以手持弄此珠便覺心神開悟<lb/>
事無巨細渙然明曉一無所忘説祕而至寶也<lb/>
　　遊仙枕<lb/>
龜兹國進奉枕一枚其色如瑪瑙温温如玉其製作甚<lb/>
樸素若枕之則十洲三島四海五湖盡在夢中所見帝<lb/>
<pb n="KR3l0020_WYG_001-4b"/>
因立名為遊仙枕後賜與楊國忠<lb/>
　　隨蝶所幸<lb/>
開元末明皇毎至春月旦暮宴於宫中使妃嬪軰争揷<lb/>
艶花帝親捉粉蝶放之隨蝶所止幸之後因楊妃專寵<lb/>
遂不復此戲也<lb/>
　　記惡碑<lb/>
盧奐累任大郡皆顯治聲所至之處畏如神明或有無<lb/>
良惡跡之人必行嚴斷仍以所犯之罪刻石立本人門<lb/>
<pb n="KR3l0020_WYG_001-5a"/>
首再犯處於極刑民間畏懼絶無犯法者明皇知其能<lb/>
官賜中金五十兩璽詔褒諭焉故民間呼其石為記惡<lb/>
碑<lb/>
　　自暖盃<lb/>
内庫有一酒盃青色而有紋如亂絲其薄如紙於盃足<lb/>
上有縷金字名曰自暖盃上令取酒注之温温然有氣<lb/>
相次如沸湯遂收於内藏<lb/>
　　辟寒犀<lb/>
<pb n="KR3l0020_WYG_001-5b"/>
開元二年冬至交趾國進犀一株色黄如金使者請以<lb/>
金盤置于殿中温温然有暖氣襲人上問其故使者對<lb/>
曰此辟寒犀也頃自隋文帝時本國曾進一株直至今<lb/>
日上甚悦厚賜之<lb/>
　　傳書鴿<lb/>
張九齡少年時家養羣鴿毎與親知書信徃來只以書<lb/>
繫鴿足上依所寄之處飛徃投之九齡目之為飛奴時<lb/>
人無不愛説<lb/>
<pb n="KR3l0020_WYG_001-6a"/>
　　牽紅絲娶婦<lb/>
郭元振少時美風姿有才藝宰相張嘉正欲納為壻元<lb/>
振曰知公門下有女五人未知孰陋事不可倉卒更待<lb/>
忖之張曰吾女各有姿色即不知誰是匹偶以子風骨<lb/>
竒秀非常人也吾欲令五女各持一絲幔前使子取便<lb/>
牽之得者為婚元振欣然從命遂牽一紅絲線得第三<lb/>
女大有姿色後果然隨夫貴達也<lb/>
　　豪友<lb/>
<pb n="KR3l0020_WYG_001-6b"/>
長安富民王元寶楊崇義郭萬金等國中巨豪也各以<lb/>
延納四方多士競於供送朝之名寮徃徃出於門下毎<lb/>
科場文士集於數家時人目之為豪友<lb/>
　　喚鐵<lb/>
太白山有隐士郭休字退夫有運氣絶粒之術於山中<lb/>
建茅屋百餘間有白雲亭鍊丹洞注易亭修真亭朝元<lb/>
壇集神閣毎於白雲亭與賔客看山禽野獸即以槌擊<lb/>
一鐵片子其聲清響山中鳥獸聞之集於亭下呼為喚<lb/>
<pb n="KR3l0020_WYG_001-7a"/>
鐵<lb/>
　　鸚鵡告事<lb/>
長安城中有豪民楊崇義者家富數世服玩之屬僭於<lb/>
王公崇義妻劉氏有國色與隣舍兒李弇私通情甚於<lb/>
夫遂有意欲害崇義忽一日醉歸寢於室中劉氏與李<lb/>
弇同謀而害之埋於枯井中其時僕妾軰並無所覺惟<lb/>
有鸚鵡一隻在堂前架上洎殺崇義之後其妻却令童<lb/>
僕四散尋覓其夫遂經府陳詞言其夫不歸竊慮為人<lb/>
<pb n="KR3l0020_WYG_001-7b"/>
所害府縣官吏日夜捕賊涉疑之人及童僕軰經拷捶<lb/>
者百數人莫究其弊後來縣官等再詣崇義家撿挍其<lb/>
架上鸚鵡忽然聲屈縣官遂取於臂上因問其故鸚鵡<lb/>
曰殺家主者劉氏李弇也官吏等遂執縛劉氏及捕李<lb/>
弇下獄備招情欵府尹具事案奏聞明皇嘆訝乆之其<lb/>
劉氏李弇依刑處死封鸚鵡為緑衣使者付後宫養餵<lb/>
張説後為緑衣使者傳好事者傳之<lb/>
　　瑞炭<lb/>
<pb n="KR3l0020_WYG_001-8a"/>
西涼國進炭百條各長尺餘其炭青色堅硬如鐵名之<lb/>
曰瑞炭燒於爐中無焰而有光毎條可燒十日其熱氣<lb/>
迫人而不可近也<lb/>
　　敲冰煮茗<lb/>
逸人王休居太白山下日與僧道異人徃還毎至冬時<lb/>
取溪冰敲其晶瑩者煮建茗共賔客飲之<lb/>
　　物外之遊<lb/>
王休髙尚不親勢利常與名僧數人或跨驢或騎牛尋<lb/>
<pb n="KR3l0020_WYG_001-8b"/>
訪山水自謂結物外之遊<lb/>
　　花妖<lb/>
初有木芍藥植於沉香亭前其花一日忽開一枝兩頭<lb/>
朝則深紅午則深碧暮則深黄夜則粉白晝夜之内香<lb/>
艶各異帝謂左右曰此花木之妖不足訝也<lb/>
　　花上金鈴<lb/>
天寶初寧王日侍好聲樂風流藴藉諸王弗如也至春<lb/>
時於後園中紉紅絲為繩密綴金鈴繫於花梢之上毎<lb/>
<pb n="KR3l0020_WYG_001-9a"/>
有鳥鵲翔集則令園吏掣鈴索以驚之蓋惜花之故也<lb/>
諸宫皆效之<lb/>
　　妖燭<lb/>
寜王好聲色有人獻燭百炬似臘而<graphic n="KR1401" url="https://raw.githubusercontent.com/kanripo/KR-Gaiji/master/images/KR1401.png" mimeType="image/png"/>似脂而硬不知<lb/>
何物所造也毎至夜筵賔妓間坐酒酣作狂其燭則昏<lb/>
昏然如物所掩罷則復明矣莫測其怪也<lb/>
　　七寶硯鑪<lb/>
内庫中有七寶硯鑪一所曲盡其功毎至冬寒硯凍置<lb/>
<pb n="KR3l0020_WYG_001-9b"/>
於鑪上硯氷自消不勞置火冬月帝常用之<lb/>
　　夢玉鷰投懐<lb/>
張説母夢有一玉鷰自東南飛來投入懐中而有孕生<lb/>
説果為宰相其至貴之祥也<lb/>
　　饞魚燈<lb/>
南中有魚肉少而脂多彼中人取魚脂煉為油或將照<lb/>
紡織機杼則暗而不明或使照筵宴造飲食則分外光<lb/>
明時人號為饞魚燈<lb/>
<pb n="KR3l0020_WYG_001-10a"/>
　　助嬌花<lb/>
御苑新有千葉桃花帝親折一枝插於妃子寶冠上曰<lb/>
此箇花尤能助嬌態也<lb/>
　　照病鏡<lb/>
葉法善有一鐵鏡鑑物如水人每有疾病以鏡照之盡<lb/>
見臓腑中所滯之物後以藥療之竟至痊瘥<lb/>
　　助情花香<lb/>
明皇正寵妃子不視朝政安禄山初承聖睠因進助情<lb/>
<pb n="KR3l0020_WYG_001-10b"/>
花香百粒大小如粳米而色紅毎當寢處之際則含香<lb/>
一粒助情發興筋力不倦帝秘之曰此亦漢之慎䘏膠<lb/>
也<lb/>
　　眼色媚人<lb/>
念奴者有姿色善歌唱未嘗一日離帝左右毎執板當<lb/>
席顧眄帝謂妃子曰此女妖麗眼色媚人毎囀聲歌㗋<lb/>
則聲出於朝霞之上雖鐘鼓笙竽嘈雜而莫能遏宫妓<lb/>
中帝之鍾愛也<lb/>
<pb n="KR3l0020_WYG_001-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0020_WYG_001-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　開元天寶遺事巻一<lb/>
</p>
<p>
</p>
  </div>
<div>
<head>開元天寶遺事巻二</head> <lb/>
    <p>
<pb n="KR3l0020_WYG_002-1a"/>
欽定四庫全書<lb/>
　開元天寶遺事巻二<lb/>
　　　　　　　　　　　　蜀　王仁裕　撰<lb/>
　　警惡刀<lb/>
貴妃父楊𤣥琰少時嘗有一刀毎出入於道途間多佩<lb/>
此刀或前有惡獸盜賊則所佩之刀鏗然有聲似警於<lb/>
人也𤣥琰寶之<lb/>
　　夢中有孕<lb/>
<pb n="KR3l0020_WYG_002-1b"/>
楊國忠出使於江浙其妻思念至深荏苒成疾忽晝夢<lb/>
與國忠交因而有孕後生男名朏洎至國忠使歸其妻<lb/>
具述夢中之事國忠曰此蓋夫妻相念情感所致時人<lb/>
無不譏誚也<lb/>
　　金籠蟋蟀<lb/>
毎至秋時宮中妃妾軰皆以小金籠捉蟋蟀閉於籠中<lb/>
置之枕函畔夜聽其聲庶民之家皆效之也<lb/>
　　燭奴<lb/>
<pb n="KR3l0020_WYG_002-2a"/>
申王亦務奢侈盖時使之然毎夜宫中與諸王貴妃聚<lb/>
宴以龍檀木雕成燭跋童子衣以緑衣袍繫之束帶使<lb/>
執畫燭列立於宴席之側目為燭奴諸官貴戚之家皆<lb/>
效之<lb/>
　　醒醉草<lb/>
興慶池南岸有草數叢葉紫而心殷有一人醉過於草<lb/>
傍不覺失其酒態後有醉者摘草嗅之立然醒悟故目<lb/>
為醒醉草<lb/>
<pb n="KR3l0020_WYG_002-2b"/>
　　盆池魚<lb/>
明皇以李林甫為相後因召張九齡問可否九齡曰宰<lb/>
相之職四海具瞻若任人不當則國受其殃只如林甫<lb/>
為相然寵擢出宸衷臣恐他日之後禍延宗社帝意不<lb/>
悦忽一日帝曲宴近臣於禁苑中帝指示於九齡林甫<lb/>
曰檻前盆池中所養魚數頭鮮活可愛林甫曰賴陛下<lb/>
恩波所養九齡曰盆池之魚猶陛下任人他但能裝景<lb/>
致助兒女之戲爾帝甚不悦時人皆美九齡之忠直<lb/>
<pb n="KR3l0020_WYG_002-3a"/>
　　看花馬<lb/>
長安俠少毎至春時結朋聨黨各置矮馬飾以錦韀金<lb/>
<graphic n="KR1752" url="https://raw.githubusercontent.com/kanripo/KR-Gaiji/master/images/KR1752.png" mimeType="image/png"/>並轡於花樹下往來使僕從執酒皿而隨之遇好囿<lb/>
則駐馬而飲<lb/>
　　香肌暖手<lb/>
岐王少惑女色毎至冬寒手冷不近於火惟於妙妓懷<lb/>
中揣其肌膚稱為暖手常日如是<lb/>
　　金衣公子<lb/>
<pb n="KR3l0020_WYG_002-3b"/>
明皇毎於禁苑中見黄鶯常呼之為金衣公子<lb/>
　　花裀<lb/>
學士許慎選放曠不拘小節多與親友結宴於花圃中<lb/>
未嘗具帷幄設坐具使童僕軰聚落花鋪於坐下慎選<lb/>
曰吾自有花裀何消坐具<lb/>
　　銷恨花<lb/>
明皇於禁苑中初有千葉桃盛開帝與貴妃日逐宴於<lb/>
樹下帝曰不獨萱草忘憂此花亦能銷恨<lb/>
<pb n="KR3l0020_WYG_002-4a"/>
　　醉輿<lb/>
申王毎醉即使宫妓將錦綵結一兜子令宫妓軰擡舁<lb/>
歸寢室本宫呼曰醉輿<lb/>
　　妓圍<lb/>
申王毎至冬月有風雪苦寒之際使宫妓密圍於坐側<lb/>
以御寒氣自呼為妓圍<lb/>
　　風流藪澤<lb/>
長安有平康坊妓女所居之地京都俠少萃集於此兼<lb/>
<pb n="KR3l0020_WYG_002-4b"/>
毎年新進士以紅牋名紙遊謁其中時人謂此坊為風<lb/>
流藪澤<lb/>
　　依氷山<lb/>
楊國忠權傾天下四方之士争詣其門進士張彖者陜<lb/>
州人也方學有文名志氣髙大未嘗干謁權貴或有勸<lb/>
彖令修謁國忠可圖顯榮彖曰爾軰以謂右相之勢倚<lb/>
靠如泰山以吾所見乃氷山也或皎日大明之際則此<lb/>
山當誤人爾後果如其言時人美張生見幾後年張生<lb/>
<pb n="KR3l0020_WYG_002-5a"/>
及第釋褐授華隂尉時縣令太守俱非其人多行不法<lb/>
張生有吏道勤於政事毎申舉之日則太守令尹抑而<lb/>
不從張生曰大丈夫有凌霄直上之志而拘於下位若<lb/>
立身於矮屋中使人擡頭不得遂拂衣長徃歸遯於嵩<lb/>
山<lb/>
　　禽擁行車<lb/>
李元紘開元初年為邑令賦役平允不嚴而治大有政<lb/>
聲遷潤州司馬出郊百里士民號泣遮路禽獸之𩔖飛<lb/>
<pb n="KR3l0020_WYG_002-5b"/>
擁行車有詔褒美之<lb/>
　　鏡影成相字<lb/>
宋璟未第時因於日中覽鏡見鏡中有影成一相字自<lb/>
此愈修相業後如其志<lb/>
　　知更雀<lb/>
裴耀卿勤於王政夜看案牘晝決獄訟常養一雀毎夜<lb/>
至初更時有聲至五更則急鳴耀卿呼為知更雀又于<lb/>
㕔前有一大桐樹至曉則有羣鳥翔集以此為出㕔之<lb/>
<pb n="KR3l0020_WYG_002-6a"/>
候故呼為報曉鳥時人美焉<lb/>
　　枯松再生<lb/>
明皇遭禄山之亂鑾輿西幸禁中枯松復生枝葉蔥蒨<lb/>
宛若新植者後肅宗平内難重興唐祚枯松再生祥不<lb/>
誣矣<lb/>
　　顛飲<lb/>
長安進士鄭愚劉参郭保衡王冲張道隐等十數軰不<lb/>
拘禮節旁若無人毎春時選妖妓三五人乘小犢車指<lb/>
<pb n="KR3l0020_WYG_002-6b"/>
名園曲沼藉草裸形去其巾帽叫笑喧呼自謂之顛飲<lb/>
　　選壻窻<lb/>
李林甫有女六人各有姿色雨露之家求之不允林甫<lb/>
㕔事壁間有一小窻飾以雜寶幔以絳紗常日使六女<lb/>
坐於窻中毎有貴家子弟入謁林甫即使女於窻中自<lb/>
選可意者事之<lb/>
　　四方神事<lb/>
姚元崇為宰相憂國如家愛民如子未嘗私於喜怒惟<lb/>
<pb n="KR3l0020_WYG_002-7a"/>
以忠孝為意四方之民皆畫元崇之真神事焉求之有<lb/>
福<lb/>
　　立有禍福<lb/>
盧奐為陜州刺史嚴毅之聲聞於關内𤣥宗幸京師次<lb/>
陜城頓知奐有神政御筆贊於㕔事曰專城之重分陜<lb/>
之雄仁雖惠愛性實謙冲亦既利物存乎匪躬斯為國<lb/>
寶不墜家聲尋除兵部侍郎陜州之民多有淫祀者州<lb/>
之士民相語曰不須賽神明不必求巫祝爾莫犯盧公<lb/>
<pb n="KR3l0020_WYG_002-7b"/>
立便有禍福<lb/>
　　移春檻<lb/>
楊國忠子弟毎春至之時求名花異木植於檻中以板<lb/>
為底以木為輪使人牽之自轉所至之處檻在目前而<lb/>
便即嘆賞目之為移春檻<lb/>
　　氷山避暑<lb/>
楊氏子弟毎至伏中取大氷使匠琢為山周圍於宴席<lb/>
間座客雖酒酣而各有寒色亦有挾纊者其驕貴如此<lb/>
<pb n="KR3l0020_WYG_002-8a"/>
也<lb/>
　　戲擲金錢<lb/>
内庭嬪妃毎至春時各於禁中結伴三人至五人擲金<lb/>
錢為戲蓋孤悶無所遣也<lb/>
　　射團<lb/>
宫中毎到端午節造粉團角黍貯於金盤中以小角造<lb/>
弓子纎妙可愛架箭射盤中粉團中者得食蓋粉團滑<lb/>
膩而難食也都中盛於此戲<lb/>
<pb n="KR3l0020_WYG_002-8b"/>
　　探官<lb/>
都中毎至正月十五日造麵璽以官位帖子卜官位高<lb/>
下或賭筵宴以為戲笑<lb/>
　　撤去燈燭<lb/>
蘇頲與李乂對掌文誥𤣥宗顧念之深也八月十五夜<lb/>
於禁中直宿諸學士翫月備文酒之宴時長天無雲月<lb/>
色如晝蘇曰清光可愛何用燈燭遂使撤去<lb/>
　　刀槍自鳴<lb/>
<pb n="KR3l0020_WYG_002-9a"/>
武庫中刀槍自鳴識者以為不祥之兆後果有禄山之<lb/>
亂大駕西幸之應也<lb/>
　　富窟<lb/>
王元寶都中巨豪也常以金銀疊為屋壁上以紅泥泥<lb/>
之於宅中置一禮賢室以沉檀為軒檻以碔砆甃地面<lb/>
以錦文石為柱礎又以銅線穿錢甃於後園花徑中貴<lb/>
其泥雨不滑也四方賔客所至如歸故時人呼為王家<lb/>
富窟<lb/>
<pb n="KR3l0020_WYG_002-9b"/>
　　牀畔香童<lb/>
元寶好賔客務於華侈器玩服用僭於王公而四方之<lb/>
士盡歸而仰焉常於寢帳牀前雕矮童二人捧七寶博<lb/>
山爐自暝焚香徹曉其驕貴如此<lb/>
　　龍皮扇<lb/>
元寶家有一皮扇子製作甚質毎暑月宴客即以此扇<lb/>
子置於坐前使新水灑之則颯然風生巡酒之間客有<lb/>
寒色遂命徹去明皇亦嘗差中使去取看愛而不受帝<lb/>
<pb n="KR3l0020_WYG_002-10a"/>
曰此龍皮扇子也<lb/>
　　夢筆頭生花<lb/>
李太白少時夢所用之筆頭上生花後天才贍逸名聞<lb/>
天下<lb/>
　　醒酒花<lb/>
明皇與貴妃幸華清宫因宿酒初醒凭妃子肩同看木<lb/>
芍藥上親折一枝與妃子遞嗅其艶帝曰不惟萱草忘<lb/>
憂此花香艶尤能醒酒<lb/>
<pb n="KR3l0020_WYG_002-10b"/>
　　蛛絲卜巧<lb/>
帝與貴妃毎至七月七日夜在華清宫遊宴時宫女軰<lb/>
陳𤓰花酒饌列於庭中求恩於牽牛織女星也又各捉<lb/>
蜘蛛於小合中至曉開視蛛網稀密以為得巧之候密<lb/>
者言巧多稀者言巧少民間亦效之<lb/>
　　夜明杖<lb/>
𨼆士郭休有一拄杖色如朱染叩之則有聲毎出處遇<lb/>
夜則此杖有光可照十步之内登危陟險未嘗足失則<lb/>
<pb n="KR3l0020_WYG_002-11a"/>
杖之力焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0020_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　開元天寶遺事巻二<lb/>
</p>
<p>
</p>
  </div>
<div>
<head>開元天寶遺事巻三</head> <lb/>
    <p>
<pb n="KR3l0020_WYG_003-1a"/>
欽定四庫全書<lb/>
　開元天寶遺事巻三<lb/>
　　　　　　　　　　　　蜀　王仁裕　撰<lb/>
　　郡神迎路<lb/>
張開為荆州刺史至郡界風雨暝晦不辨面目惟聞空<lb/>
中有殿喝之聲相次雲中有衣紫披甲胄者十數人開<lb/>
問其故對曰某荆州内外所主之神乆仰使君令名故<lb/>
相率迎引到任謁廟後各致謝及建飾廟貌自此政譽<lb/>
<pb n="KR3l0020_WYG_003-1b"/>
尤善也<lb/>
　　縣妖破膽<lb/>
李杲遷洛陽令嚴刑峻法民吏畏服縣之積弊杲盡革<lb/>
之踰月之中縣務清簡時有進士劉兼赴舉上都舍於<lb/>
村邸至夜中聞户外街衢中有數人相語曰李令今古<lb/>
正人也吾軰見其行事威猛令人破膽此中不可乆居<lb/>
宜遷於他邑可求血食也兼訝其事遂啟門視之寂無<lb/>
影響方知乃邑之妖神也兼遂書賛一首於村邸之壁<lb/>
<pb n="KR3l0020_WYG_003-2a"/>
云狡吏畏威縣妖破膽好録政聲聞於御覽後明皇旌<lb/>
其能賜金百兩及章服焉<lb/>
　　泥金帖子<lb/>
新進士才及第以泥金書帖子附家書中用報登科之<lb/>
喜至文宗朝遂寢削此儀也<lb/>
　　喜信<lb/>
新進士毎及第以泥金書帖子附於家書中至鄉曲姻<lb/>
戚例以聲樂相慶謂之喜信也<lb/>
<pb n="KR3l0020_WYG_003-2b"/>
　　被底鴛鴦<lb/>
五月五日明皇避暑遊興慶池與妃子晝寝於水殿中<lb/>
宫嬪軰凭欄倚檻争看雌雄二鸂鶒戲於水中帝時擁<lb/>
貴妃於綃帳内謂宫嬪曰爾等愛水中鸂鶒爭如我被<lb/>
底鴛鴦<lb/>
　　半仙之戲<lb/>
天寶宫中至寒食節競豎鞦韆令宫嬪軰戲笑以為宴<lb/>
樂帝呼為半仙之戲都中士民因而呼之<lb/>
<pb n="KR3l0020_WYG_003-3a"/>
　　相風旌<lb/>
五王宫中各於庭中豎長杆掛五色旌於杆頭旌之四<lb/>
垂綴以小金鈴有聲即使侍從者視旌之所向可以知<lb/>
四方之風候也<lb/>
　　占雨石<lb/>
學士蘇頲有一錦紋花石鏤為筆架置於硯席間毎天<lb/>
欲雨即此石架津出如汗逡巡而雨以此常為雨候固<lb/>
無差矣<lb/>
<pb n="KR3l0020_WYG_003-3b"/>
　　向火乞兒<lb/>
張九齡見朝之文武僚屬趨附楊國忠爭求富貴惟九<lb/>
齡未嘗及門楊甚銜之九齡嘗與識者議曰今時之朝<lb/>
彥皆是向火乞兒一旦火盡灰冷暖氣何在當凍屍裂<lb/>
體棄骨於溝壑中禍不逺矣果然因禄山之亂附炎者<lb/>
皆罪累族滅不可勝數九齡之先見信夫神智博達也<lb/>
向火言附炎也<lb/>
　　結棚避暑<lb/>
<pb n="KR3l0020_WYG_003-4a"/>
長安富家子劉逸李閑衛曠家世巨豪而好接待四方<lb/>
之士疎財重義有難必救真慷慨之士人皆歸仰焉毎<lb/>
至暑伏中各於林亭内植畫柱以錦綺結為凉棚設坐<lb/>
具召長安名妓間坐遞相延請為避暑之㑹時人無不<lb/>
愛美也<lb/>
　　氷筯<lb/>
冬至日大雪至午雪霽有晴色因寒所結<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>溜皆為氷<lb/>
條妃子使侍兒敲下二條看玩帝自晩朝視政回問妃<lb/>
<pb n="KR3l0020_WYG_003-4b"/>
子曰所玩何物耶妃子笑而荅曰妾所玩者氷筯也帝<lb/>
謂左右曰妃子聰慧此象可愛也<lb/>
　　雞聲斷愛<lb/>
長安名妓劉國容有姿色能吟詩與進士郭昭述相愛<lb/>
他人莫敢窺也後昭述釋褐授天長簿遂與國容相别<lb/>
詰旦赴任行至咸陽國容使一女僕馳矮駒齎短書云<lb/>
歡寢方濃恨雞聲之斷愛恩憐未洽歎馬足以無情使<lb/>
我勞心因君減食再期後㑹以結齊眉長安子弟多誦<lb/>
<pb n="KR3l0020_WYG_003-5a"/>
諷焉<lb/>
　　占風鐸<lb/>
岐王宫中於竹林内懸碎玉片子毎夜聞玉片子相觸<lb/>
之聲即知有風號為占風鐸<lb/>
　　山猿報時<lb/>
商山𨼆士髙太素累徴不起在山中搆道院二十餘間<lb/>
太素起居清心亭下皆茂林秀竹竒花異卉毎至一時<lb/>
即有猿一枚詣亭前鞠躬而啼不易其候太素因目之<lb/>
<pb n="KR3l0020_WYG_003-5b"/>
為報時猿其性度有如此<lb/>
　　遊蓋飄青雲<lb/>
長安春時盛於遊賞園林樹木無閒地故學士蘇頲應<lb/>
制云飛埃結紅霧遊蓋飄青雲帝覽之嘉賞馬遂以御<lb/>
花親插頲之巾上時人榮之<lb/>
　　紅氷<lb/>
楊貴妃初承恩召與父母相别泣涕登車時天寒淚結<lb/>
為紅氷<lb/>
<pb n="KR3l0020_WYG_003-6a"/>
　　投錢賭寢<lb/>
明皇未得妃子宫中嬪妃軰投金錢賭侍帝寢以親者<lb/>
為勝召入妃子遂罷此戲<lb/>
　　精神頓生<lb/>
明皇毎朝政有闕則虛懐納諫大開士路早朝百辟趨<lb/>
班帝見張九齡風威秀整異於衆僚謂左右曰朕毎見<lb/>
九齡使我精神頓生<lb/>
　　口案<lb/>
<pb n="KR3l0020_WYG_003-6b"/>
張九齡累歴刑獄之司無所不察毎有公事赴本司行<lb/>
勘胥吏軰未敢訊劾先取則於九齡囚於前面分曲直<lb/>
口撰案巻囚無輕重咸樂其罪時人謂之張公口案<lb/>
　　言刑<lb/>
燕公説有宰輔之才而多詭詐復貪財賄時亦多之亦<lb/>
汙之毎中書議事及衆僚巡㕔或有所忤立便叱罵為<lb/>
衆所嫌故朝彦相謂曰張公之言毒於極刑言好面辱<lb/>
人也<lb/>
<pb n="KR3l0020_WYG_003-7a"/>
　　銷魂橋<lb/>
長安東灞陵有橋來迎去送皆至此橋為離别之地故<lb/>
人呼之為銷魂橋<lb/>
　　逐惡如驅蚊蚋<lb/>
𡊮光庭累典名藩皆有異政明皇謂宰輔曰𡊮光庭性<lb/>
逐惡如扇驅蚊蚋<lb/>
　　歇馬杯<lb/>
長安自昭應縣至都門官道左右村店之民當大路市<lb/>
<pb n="KR3l0020_WYG_003-7b"/>
酒量錢數多少飲之亦有施者與行人解之故路人號<lb/>
為歇馬杯<lb/>
　　吹火照書<lb/>
蘇頲少不得父意常與僕夫雜處而好學不倦毎欲讀<lb/>
書又患無燈燭常於馬廏竈中旋吹火光照書誦焉其<lb/>
苦學如此後至相位<lb/>
　　金牌斷酒<lb/>
安禄山受帝睠愛常與妃子同食無所不至帝恐外人<lb/>
<pb n="KR3l0020_WYG_003-8a"/>
以酒毒之遂賜金牌子繫於臂上毎有王公召宴欲沃<lb/>
以巨觥禄山即以牌示之云准勅斷酒<lb/>
　　文陣雄帥<lb/>
張九齡常覽蘇頲文巻謂同僚曰蘇生之俊贍無敵真<lb/>
文陣之雄帥也<lb/>
　　射飛毛<lb/>
羽林將劉洪喜騎射常對御使人於風中擲鵝毛洪連<lb/>
箭射之無有不中帝賞歎厚賜焉<lb/>
<pb n="KR3l0020_WYG_003-8b"/>
　　涙粧<lb/>
宫中嬪妃軰施素粉於兩頰相號為淚粧識者以為不<lb/>
祥後有禄山之亂<lb/>
　　索鬭雞<lb/>
李林甫為性狠狡不得士心毎有所行之事多不協羣<lb/>
議而面無和氣國人謂林甫精神剛戾常如索鬭雞<lb/>
　　肉陣<lb/>
楊國忠於冬月常選婢妾肥大者行列於前令遮風蓋<lb/>
<pb n="KR3l0020_WYG_003-9a"/>
藉人之氣相暖故謂之肉陣<lb/>
　　傳書鷰<lb/>
長安豪民郭行先有女子紹蘭適巨商任宗為賈於湘<lb/>
中數年不歸復音書不達紹蘭目覩堂中有雙鷰戲於<lb/>
梁間蘭長吁而語於鷰曰我聞鷰子自海東來徃復必<lb/>
徑由於湘中我壻離家不歸數嵗蔑有音耗生死存亡<lb/>
弗可知也欲慿爾附書投於我壻言訖涙下鷰子飛鳴<lb/>
上下似有所諾蘭復問曰爾若相允當泊我懐中鷰遂<lb/>
<pb n="KR3l0020_WYG_003-9b"/>
飛於膝上蘭遂吟詩一首云我壻去重湖臨窻泣血書<lb/>
慇懃憑鷰翼寄與薄情夫蘭遂小書其字繫於足上鷰<lb/>
遂飛鳴而去任宗時在荆州忽見一鷰飛鳴於頭上宗<lb/>
訝視之鷰遂泊於肩上見有一小封書繫在足上宗解<lb/>
而視之乃妻所寄之詩宗感而泣下鷰復飛鳴而去宗<lb/>
次年歸首出詩示蘭後文士張説傳其事而好事者冩<lb/>
之<lb/>
　　燈婢<lb/>
<pb n="KR3l0020_WYG_003-10a"/>
寧王宫中毎夜於帳前羅列木雕矮婢飾以彩繪各執<lb/>
華燈自昏達旦故目之為燈婢<lb/>
　　解語花<lb/>
明皇秋八月太液池有千葉白蓮數枝盛開帝與貴戚<lb/>
宴賞焉左右皆歎羡乆之帝指貴妃示於左右曰争如<lb/>
我解語花<lb/>
　　油幕<lb/>
長安貴家子弟毎至春時遊宴供帳於園圃中隨行載<lb/>
<pb n="KR3l0020_WYG_003-10b"/>
以油幕或遇隂雨以幕覆之盡歡而歸<lb/>
　　鬭花<lb/>
長安士女於春時鬭花戴揷以竒花多者為勝皆用千<lb/>
金市名花植於庭苑中以備春時之鬭也<lb/>
　　裙幄<lb/>
長安士女遊春野步遇名花則設席藉草以紅裙遞相<lb/>
揷掛以為宴幄其奢逸如此也<lb/>
　　鳳炭<lb/>
<pb n="KR3l0020_WYG_003-11a"/>
楊國忠家以炭屑用蜜捏塑成雙鳳至冬月則燃於爐<lb/>
中及先以白檀木鋪於爐底餘灰不可參雜也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0020_WYG_003-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　開元天寶遺事巻三<lb/>
</p>
<p>
</p>
  </div>
<div>
<head>開元天寶遺事巻四</head> <lb/>
    <p>
<pb n="KR3l0020_WYG_004-1a"/>
欽定四庫全書<lb/>
　開元天寶遺事巻四<lb/>
　　　　　　　　　　　　蜀　王仁裕　撰<lb/>
　　文帥<lb/>
明皇常謂侍臣曰張九齡文章自有唐名公皆弗如也<lb/>
朕終身師之不得其一二此人真文塲之元帥也<lb/>
　　乞巧樓<lb/>
宫中以錦結成樓殿高百尺上可以勝數十人陳以𤓰<lb/>
<pb n="KR3l0020_WYG_004-1b"/>
果酒炙設坐具以祀牛女二星嬪妃各以九孔針五色<lb/>
線向月穿之過者為得巧之候動清商之曲宴樂達旦<lb/>
士民之家皆效之<lb/>
　　吸花露<lb/>
貴妃毎宿酒初消多苦肺熱嘗淩晨獨遊後苑傍花樹<lb/>
以手攀枝口吸花露藉其露液潤於肺也<lb/>
　　含玉嗛津<lb/>
貴妃素有肉體至夏苦熱常有肺渴毎日含一玉魚兒<lb/>
<pb n="KR3l0020_WYG_004-2a"/>
於口中蓋藉其凉津沃肺也<lb/>
　　紅汗<lb/>
貴妃毎至夏月常衣輕綃使侍兒交扇鼓風猶不解其<lb/>
熱毎有汗出紅膩而多香或拭之於巾帕之上其色如<lb/>
桃紅也<lb/>
　　金函<lb/>
明皇憂勤國政諫無不從或有章疏規諷則探其理道<lb/>
優長者貯於金函中日置座右時取讀之未嘗懈怠也<lb/>
<pb n="KR3l0020_WYG_004-2b"/>
　　擊鑑救月<lb/>
長安城中毎月蝕時士女即取鑑向月擊之滿郭如是<lb/>
蓋云救月蝕也<lb/>
　　歌直千金<lb/>
宫妓永新者善歌最受明皇寵愛毎對御奏歌則絲竹<lb/>
之聲莫能遏帝嘗謂左右曰此女歌直千金<lb/>
　　肉腰刀<lb/>
李林甫妬賢嫉能不協羣議毎奏御之際多所陷人衆<lb/>
<pb n="KR3l0020_WYG_004-3a"/>
謂林甫為肉腰刀又云林甫嘗以甘言誘人之過譛於<lb/>
上前時人皆言林甫甘言如蜜朝中相謂曰李公雖面<lb/>
有笑容而肚中鑄劒也人日憎怨異口同音<lb/>
　　隔障歌<lb/>
寧王宫有樂妓寵姐者美姿色善謳唱毎宴外客其諸<lb/>
妓女盡在目前惟寵姐客莫能見飲及半酣詞客李太<lb/>
白恃醉戲曰白乆聞王有寵姐善歌今酒殽醉飽羣公<lb/>
宴倦王何恡此女示於衆王笑謂左右曰設七寶花障<lb/>
<pb n="KR3l0020_WYG_004-3b"/>
召寵姐於障後歌之白起謝曰雖不許見面聞其聲亦<lb/>
幸矣<lb/>
　　樓車載樂<lb/>
楊國忠子弟恃后族之貴極於奢侈毎遊春之際以大<lb/>
車結綵帛為樓載女樂數十人自私第聲樂前引出遊<lb/>
園苑中長安豪民貴族皆效之<lb/>
　　猧子亂局<lb/>
一日明皇與親王棋令賀懐智獨奏琵琶妃子立於局<lb/>
<pb n="KR3l0020_WYG_004-4a"/>
前觀之上欲輸次妃子將康國猧子放之令於局上亂<lb/>
其輸贏上甚悦焉<lb/>
　　決雲兒<lb/>
申王有高麗赤鷹岐王有北山黄鶻上甚愛之毎弋獵<lb/>
必置之於駕前帝目之為決雲兒<lb/>
　　長湯十六所<lb/>
華清宫中除供奉兩湯外而别更有長湯十六所嬪御<lb/>
之𩔖浴焉<lb/>
<pb n="KR3l0020_WYG_004-4b"/>
　　錦鴈<lb/>
奉御湯中以文瑶密石中央有玉蓮湯泉湧以成池又<lb/>
縫錦繡為鳬鴈於水中帝與貴妃施鈒鏤小舟戲翫於<lb/>
其間宫中退水出於金溝其中珠纓寶絡流出街渠貧<lb/>
民日有所得焉<lb/>
　　夜明枕<lb/>
虢國夫人有夜明枕設於堂中光照一室不假燈燭<lb/>
　　金雞障<lb/>
<pb n="KR3l0020_WYG_004-5a"/>
明皇毎宴使禄山坐於御側以金雞障隔之<lb/>
　　百枝燈樹<lb/>
韓國夫人置百枝燈樹髙八十尺豎之髙山上元夜㸃<lb/>
之百里皆見光明奪月色也<lb/>
　　千炬燭圍<lb/>
楊國忠子弟毎至上元夜各有千炬紅燭圍於左右<lb/>
　　有脚陽春<lb/>
宋璟愛民恤物朝野歸美人咸謂璟為有脚陽春言所<lb/>
<pb n="KR3l0020_WYG_004-5b"/>
至之處如陽春煦物也<lb/>
　　粲花之論<lb/>
李白有天才俊逸之譽與人談論皆成句讀如春葩麗<lb/>
藻粲於齒牙之下時人號曰李白粲花之論<lb/>
　　醉聖<lb/>
李白嗜酒不拘小節然沈酣中所撰文章未嘗錯誤而<lb/>
與不醉之人相對議事皆不出太白所見時人號為醉<lb/>
聖<lb/>
<pb n="KR3l0020_WYG_004-6a"/>
　　靈鵲報喜<lb/>
時人之家聞鵲聲者皆為喜兆故謂靈鵲報喜<lb/>
　　走丸之辯<lb/>
張九齡善談論毎與賔客議論經㫖滔滔不竭如下坂<lb/>
走丸也時人服其俊辯<lb/>
　　探春<lb/>
都人士女毎至正月半後各乘車跨馬供帳於園圃或<lb/>
郊野中為探春之宴<lb/>
<pb n="KR3l0020_WYG_004-6b"/>
　　氷獸贈王公<lb/>
楊國忠子弟以奸媚結識朝士毎至伏日取堅氷令工<lb/>
人鏤為鳳獸之形或飾以金環綵帶置之雕盤中送與<lb/>
王公大臣惟張九齡不受此惠<lb/>
　　嚼麝之談<lb/>
寧王驕貴極於奢侈毎與賔客議論先含嚼沈麝方啟<lb/>
口發談香氣噴於席上<lb/>
　　醉語<lb/>
<pb n="KR3l0020_WYG_004-7a"/>
李林甫毎與同僚議及公直之事則如癡醉之人未嘗<lb/>
問荅或語及阿徇之事則響應如流張曲江嘗謂賔客<lb/>
曰李林甫議事如醉漢語也不足言<lb/>
　　暖玉鞍<lb/>
岐王有玉鞍一面毎至冬月則用之雖天氣嚴寒而此<lb/>
鞍在上坐如温火之氣<lb/>
　　百寶欄<lb/>
時楊國忠因貴妃專寵上賜以木芍藥數本植於家國<lb/>
<pb n="KR3l0020_WYG_004-7b"/>
忠以百寶粧飾欄楯雖帝宫之美不可及也<lb/>
　　四香閣<lb/>
國忠又用沈香為閣檀香為攔以麝香乳香篩土和為<lb/>
泥飾壁毎於春時木芍藥盛開之際聚賔客於此閣上<lb/>
賞花焉禁中沈香之亭逺不侔此壯麗也<lb/>
　　任人如市𤓰<lb/>
明皇召諸學士宴於便殿因酒酣顧謂李白曰我朝與<lb/>
天后之朝何如白曰天后朝政出多門國由姦幸任人<lb/>
<pb n="KR3l0020_WYG_004-8a"/>
之道如小兒市𤓰不擇香味惟揀肥大者我朝任人如<lb/>
淘沙取金剖石採玉皆得其精粹明皇笑曰學士過有<lb/>
所飾<lb/>
　　雪刺滿頭<lb/>
宋璟求致仕表云臣竊禄簮裳備員廊廟霜毫生頷雪<lb/>
刺滿頭求退歸耕養慵巖穴樂生堯世死荷聖恩<lb/>
　　忍字<lb/>
光禄卿王守和未嘗與人有爭嘗於几案間大書忍字<lb/>
<pb n="KR3l0020_WYG_004-8b"/>
至於幃幌之屬以繡畫為之明皇知其姓字非時引對<lb/>
問曰卿名守和已知不爭好書忍字尤見用心奏曰臣<lb/>
聞堅而必剛剛則必折萬事之中忍字為上帝善賜帛<lb/>
以旌之<lb/>
　　風流陣<lb/>
明皇與貴妃毎至酒酣使妃子統宫妓百餘人帝統小<lb/>
中貴百餘人排兩陣於掖庭中目為風流陣以霞帔錦<lb/>
被張之為旗幟攻擊相鬭敗者罰之巨觥以戲笑時議<lb/>
<pb n="KR3l0020_WYG_004-9a"/>
以為不祥之兆後果有禄山兵亂天意人事不偶然也<lb/>
　　望月臺<lb/>
𤣥宗八月十五日夜與貴妃臨太液池凭欄望月不盡<lb/>
帝意不快遂勅令左右於池西岸别築百尺髙臺與吾<lb/>
妃子來年望月後經禄山之亂不復置焉惟有基址而<lb/>
已<lb/>
　　竹義<lb/>
太液池岸有竹數十叢牙筍未嘗相離密密如栽也帝<lb/>
<pb n="KR3l0020_WYG_004-9b"/>
因與諸王閒步於竹間帝謂諸王曰人世父子兄弟尚<lb/>
有離心離意此竹宗本不相疎人有生貳心懐離間之<lb/>
意覩此可以為鑑諸親王皆唯唯帝呼為竹義<lb/>
　　美人呵筆<lb/>
李白於便殿對明皇撰詔誥時十月大寒凍筆莫能書<lb/>
字帝勅宫嬪十人侍於李白左右令執牙筆呵之遂取<lb/>
而書其詔其受聖眷如此<lb/>
　開元天寶遺事巻四<lb/>
</p>
<p>
</p>
  </div>
        </body>
</text>\m</TEI>
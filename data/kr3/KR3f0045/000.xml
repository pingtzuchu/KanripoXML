<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>弧矢筭術</head>
    <p>
<pb n="KR3f0045_WYG_000-1a"/>
欽定四庫全書　　　　　子部六<lb/>
　弧矢筭術　　　　　　　天文算法類二<hi>算書之屬</hi>
　　提要<lb/>
　　　　<hi>臣</hi>等謹案弧矢算術一卷明顧應祥撰應祥<lb/>
　　　　有人代紀要巳著録弧矢之法始於元郭守<lb/>
　　　　敬授時厯草其有弧背求矢草立天元一為<lb/>
　　　　矢云云反覆求之至得三乘方積數及廉隅<lb/>
　　　　縱數而止不載開方筭式大抵開諸乗方法<lb/>
<pb n="KR3f0045_WYG_000-1b"/>
　　　　尚為當時疇人所習抑或别有専書皆不可<lb/>
　　　　知其弦矢相求及弧容直濶諸法皆以勾股<lb/>
　　　　法御之明唐順之謂為步日躔月離源頭作<lb/>
　　　　弧矢論以示顧應祥應祥遂演為是書名其<lb/>
　　　　編曰弧矢算術應祥未明立天元一法故置<lb/>
　　　　之不論惟補其開帶縱三乗之式並詳各弦<lb/>
　　　　矢相求之法與測圓海鏡分類釋術之作相<lb/>
　　　　同亦専備其數使學者可考而已乾隆四十<lb/>
<pb n="KR3f0045_WYG_000-2a"/>
　　　　六年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3f0045_WYG_000-3a"/>
弧矢算術序<lb/>
弧矢一術古今算法所載者絶少錢唐呉信民九章<lb/>
法止載一條四元玉鑑所載數條皆不言其所以然之<lb/>
故沈存中夢溪筆談有割圓之法雖自謂造微然止於<lb/>
徑矢求弦而於弧背求矢截積求矢諸法俱未備予每<lb/>
病之南曹訟牒頗暇乃取諸家算書間附己意各立一<lb/>
法名曰弧矢算術藏諸篋笥俟高明之士取正焉未敢<lb/>
謂盡得其閫奥也嘉靖壬子春三月吉吳興顧應祥識<lb/>
<pb n="KR3f0045_WYG_000-4a"/>
　　弧矢論說<lb/>
弧矢者割圓之法也割平圓之旁狀若弧矢故謂之弧<lb/>
矢其背曲曰弧背其弦直曰弧弦其中衡曰矢而皆取<lb/>
法於徑徑也者平圓中心之徑也背有曲直弦有脩短<lb/>
係于圓之大小圓大則徑長圓小則徑短非徑無以定<lb/>
之故曰取則于徑而其法不出於勾股開方之術以矢<lb/>
求弦則以半徑為弦半徑减矢為股股弦各自乗相减<lb/>
餘為實平方開之得勾勾即半截弦也以弦求矢亦以<lb/>
<pb n="KR3f0045_WYG_000-4b"/>
半徑為弦半截弦為勾勾弦各自乗相减餘為實平方<lb/>
開之得股股乃半徑减矢之餘也以减半徑即矢或以<lb/>
矢减全徑為勾股和以矢為勾股較乘之亦得勾筭即<lb/>
半截弦筭也矢自乗圓徑除之得半背弦差倍以加弦<lb/>
即弧背以半背弦差除矢筭亦得圓徑半截弦自乗為<lb/>
實以矢除之得矢徑差加矢即圓徑以矢加弦以矢乗<lb/>
而半之即所截之積也倍截積以矢除之减矢即弦倍<lb/>
截積以弦為從方開之即矢惟弧背與徑求矢截積與<lb/>
<pb n="KR3f0045_WYG_000-5a"/>
徑求矢開方不能盡用三乗方法開之弧背求矢以半<lb/>
弧背筭與徑筭相乗為實徑乗徑筭為從方徑筭為上<lb/>
亷全背與徑相乗為下亷約矢乗上亷以减從方以矢<lb/>
自乗以减下亷又以矢乗餘下亷與减餘從方為法除<lb/>
實得矢曷為以矢乗上㢘减從方也蓋從方乃徑與徑<lb/>
筭相乗其中多一矢乗徑筭之數故减之曷為又以矢<lb/>
自乗以减下亷也下亷乃背徑相乗其中多一矢自乗<lb/>
之數故亦减之减之則法與實相合矣以截積求矢則<lb/>
<pb n="KR3f0045_WYG_000-5b"/>
倍積自乗為實四因積為上亷四因徑為下亷五為負<lb/>
隅約矢以隅因之以减下亷又以矢一度乗上亷兩度<lb/>
乗下亷併而為法矢减下亷者何也矢本减徑而得故<lb/>
减徑以求之五為負隅者何也凡以方為圓毎一寸得<lb/>
虛隅二分五釐四其虚隅與四其矢合而為五也四其<lb/>
亷者何也倍積則乗出之數為積者四故亦四其亷以<lb/>
就之升法以就實也若以截弦與截餘外周求矢則以<lb/>
弦筭半弦筭相乗四而三之為實併弦及餘周為益方<lb/>
<pb n="KR3f0045_WYG_000-6a"/>
半弦乗弦加弦筭為從上亷併亷及餘周為下亷以約<lb/>
出之矢乗上亷又以矢自乗再乗為隅法併上亷以减<lb/>
益方矢自之以乗下亷併减餘從方為法除實得矢<lb/>
<pb n="KR3f0045_WYG_000-7a"/>
　　方圓論說<hi>附</hi>
世之習算者咸以方五斜七圍三徑一為凖殊不知方<lb/>
五則斜七有奇徑一則圍三有奇故古人立法有勾三<lb/>
股四弦五之論而不能使方斜為一定之法有割圓矢<lb/>
弦之論而不能使方圓為一定之法試以勾股法求之<lb/>
勾股各自乗併為弦實平方開之此施之於長直方則<lb/>
可若一整方勾五股五各自乗併得五十平方開之得<lb/>
七而又多一筭矣割圓之法求矢求弦固是至於求弧<lb/>
<pb n="KR3f0045_WYG_000-7b"/>
背則恐未盡也何以知之試以平圓徑十寸者例之中<lb/>
心剖開矢闊五寸自乗得二十五寸以徑除之得二寸<lb/>
五分為半背弦差倍之得五寸以加弦得一十五寸與<lb/>
圍三徑一之論正合然徑一則圍三有竒奇數則不能<lb/>
盡矣以是知弧背之説猶未盡也不特是也凡平圓一<lb/>
十二立圓三十六皆不過取其大較耳或曰宻率徑七<lb/>
則圍二十二徽率徑五十則圍一百五十七何不取二<lb/>
術酌之以立一定之法曰二術以圓為方以方為圓非<lb/>
<pb n="KR3f0045_WYG_000-8a"/>
不可但其還原與原數不合數多則散漫難收故算厯<lb/>
者止用徑一圍三亦勢之不得已也曰厯家以徑一圍<lb/>
三立法則其數似猶未精然郭守敬之厯至今行之無<lb/>
弊何也曰厯家以萬分為度秒以下皆不録縱有小差<lb/>
不出於一度之中况所謂黄赤道弧背度乃測驗而得<lb/>
止以徑一圍三定其平差立差耳雖然行之日久安保<lb/>
其不差也竊嘗思之天地之道隂陽而已方圓天地也<lb/>
方象法地静而有質故可以象數求之圓象法天動而<lb/>
<pb n="KR3f0045_WYG_000-8b"/>
無形故不可以象數求之方體本静而中斜者乃動而<lb/>
生陽者也圓體本動而中心之徑乃静而根隂者也天<lb/>
外陽而内隂地外隂而内陽隂陽交錯而萬物化生其<lb/>
機正在於奇零不齊之處上智不能測巧厯不能盡者<lb/>
也向使天地之道俱可以限量求之則化機有盡而不<lb/>
能生萬物矣余因論方圓之法而併著其理如此<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今律厯考卷三十二</head>
    <p>
<pb n="KR3f0008_WYG_032-1a"/>
欽定四庫全書<lb/>
　古今律厯考卷三十二　　　明　邢雲路　撰<lb/>
　　律吕四<lb/>
　　　律吕<lb/>
　　辨黄鐘三寸九分之非<lb/>
古法黄鐘九寸而呂氏春秋乃曰黄帝命伶倫取竹斷兩節<lb/>
間長三寸九分而吹之為黄鐘之宫其後莆田李文利作律吕<lb/>
元聲遂亦謂黄鐘三寸九分最短其音清後人遂有信之者<lb/>
<pb n="KR3f0008_WYG_032-1b"/>
夫呂不韋在先秦若可信矣然考古黄鐘起於冬至為陽陽<lb/>
為九故九寸為宫八十一分以漸而短至羽四十八分自然<lb/>
之數也律以和人聲宫屬喉喉音濁故國語云大不踰宮細<lb/>
不過羽夫宮音之主也第以及羽管子云聴宫如牛鳴窌中<lb/>
言其濁至羽則如鳴鳥在樹言其清自然之聲也國語管仲<lb/>
不在不韋之前乎蓋黄鐘律之九寸為宫九九八十一分宮<lb/>
之八十一三分去一下生徴徴數五十四徴三分益一上生<lb/>
啇商數七十二商三分去一下生羽羽數四十八羽三分<lb/>
<pb n="KR3f0008_WYG_032-2a"/>
益一上生角角數六十四角屬木清濁中葢木之聲清<lb/>
於土金之聲濁於水火之聲角聲亦清於宮商濁於徵<lb/>
羽故角聲屬木所以清濁中凡數多者濁少者清宮數<lb/>
八十一商數七十二徵數五十四羽數四十八角數六<lb/>
十四少於宮商多於徵羽故云清濁中尊者為濁卑者<lb/>
為清民則卑於君臣尊於事物則角乃民之象也聲之<lb/>
尊卑取象五行者宮主土土聲濁其數多故為君商主<lb/>
金金聲稍重其數稍多故為臣角主木木聲清濁中其<lb/>
<pb n="KR3f0008_WYG_032-2b"/>
數多少中故為民徵主火火聲稍輕其數稍少故為事<lb/>
羽主水水聲極輕其數最少故為物其自然之序如此<lb/>
爾雅與蔡邕俱云管長尺晉志載黄帝玉管長尺六孔<lb/>
為十二月音周語註及月令章句俱云黄鐘長九寸葢<lb/>
審度以一尺而推律以九寸是約十為九其數一也况<lb/>
呂不韋六月紀又曰黄鐘生林鐘林鐘生太蔟太蔟生<lb/>
南呂三分損益上下相生以至於仲呂淮南子以黄鐘<lb/>
八十一分上下相生與呂氏同此其法即史記漢書黄<lb/>
<pb n="KR3f0008_WYG_032-3a"/>
鐘起於九寸八十一相生至於應鐘四寸六分四十二<lb/>
之數也夫呂氏既云三寸九分而又用九寸八十一之<lb/>
數以相生已自相牴牾矣若謂呂氏黄鐘原非九寸之<lb/>
數而用三寸九分為管依呂氏相生之法布之呂氏以<lb/>
黄鐘為上三分去一下生林鐘葢以黄鐘之三寸九分<lb/>
損其一分之一寸三分以下生林鐘得二寸六分呂氏<lb/>
以林鐘為下三分益一上生太蔟葢以林鐘之二寸六<lb/>
分益其一分之八分六釐六毫六絲六忽不盡以上生<lb/>
<pb n="KR3f0008_WYG_032-3b"/>
太蔟得三寸四分六釐六毫六絲六忽不盡以此俱如<lb/>
法上下相生太蔟損一寸一分五釐五毫五絲不盡下<lb/>
生南呂得二寸三分一釐一毫一絲一忽不盡南呂益<lb/>
七分七釐三絲七忽不盡上生姑洗得三寸八釐一毫<lb/>
四絲八忽不盡姑洗損一寸二釐七毫一絲六忽不盡<lb/>
下生應鐘得二寸五釐四毫三絲二忽不盡則自長至<lb/>
短之數也夫管所以吹也管而由三寸餘遞降至二寸<lb/>
餘之短吹之何以成聲以被之人聲和乎人聲之歌詠<lb/>
<pb n="KR3f0008_WYG_032-4a"/>
與金石絲竹諸音其髙下清濁有自然音調今槩以三<lb/>
寸二寸之管吹為尖亮急裂之聲以奏之宗廟明堂必<lb/>
無幸矣葢不韋之書集門客為之其語多雜一面云三<lb/>
寸九分一面云損益相生則用古來九寸正法其用九<lb/>
寸正法則是而云三寸九分則非自言而自背之不自<lb/>
知其前後之相矛盾也晉書宋書以訛傳訛亦載三寸<lb/>
九分之說皆呂氏啟之矣故本朝何文定公讀律呂元<lb/>
聲議云李文利之法謂黄鐘律三寸九分最短蕤賓律<lb/>
<pb n="KR3f0008_WYG_032-4b"/>
九寸最長宮音最清羽音最濁與古法大相反非也葢<lb/>
陽數九故黄鐘九寸若謂三寸九分則何所取義樂聲<lb/>
與人聲各有五音而人聲尤為自然喉為宮音舌為商<lb/>
音牙為角音齒為徵音唇為羽音此人聲之自然也喉<lb/>
為宫音豈非以其來之深長而濁乎故古法以長律之<lb/>
音為宮以配之唇為羽音豈非以其來之短淺而清乎<lb/>
故古法以短律之音為羽以配之今李氏乃謂宮音最<lb/>
清羽音最濁則與人聲之宮羽相反倫類之不通也李<lb/>
<pb n="KR3f0008_WYG_032-5a"/>
法謂數少者音清數多者音濁及論五音之數則謂宫<lb/>
音五十商音八十角音九十徵音七十羽音六十宫音<lb/>
五十最少謂數少音清可也商音次清數乃八十羽音<lb/>
最濁數乃六十又安在其少者清而多者濁乎若謂宫<lb/>
土音故數五十羽水音故數六十則商金音數何以反<lb/>
八十角木音數何以反九十乎土濁水清理不可易今<lb/>
乃謂土音清而水音濁何耶且既以宮為清而羽為濁<lb/>
矣及論樂調則又謂蕤賓為宮則夾鐘為羽又安在其<lb/>
<pb n="KR3f0008_WYG_032-5b"/>
宮清而羽濁乎其辯皆是<lb/>
　　三分損益上下相生<lb/>
呂氏春秋季夏六月紀曰黄鐘生林鐘林鐘生太蔟太<lb/>
蔟生南呂南呂生姑洗姑洗生應鐘應鐘生蕤賓蕤賓<lb/>
生大呂大呂生夷則夷則生夾鐘夾鐘生無射無射生<lb/>
仲呂三分所生益之一分以上生三分所生去其一分<lb/>
以下生黄鐘大呂太蔟夾鐘姑洗仲呂蕤賓為上林鐘<lb/>
夷則南呂無射應鐘為下淮南子曰黄鐘位子其數八<lb/>
<pb n="KR3f0008_WYG_032-6a"/>
十一主十一月下生林鐘林鐘之數五十四主六月上<lb/>
生太蔟太蔟之數七十二主正月下生南呂南呂之數<lb/>
四十八主八月上生姑洗姑洗之數六十四主三月下<lb/>
生應鐘應鐘之數四十二主十月上生㽔賓㽔賓之數<lb/>
五十六主五月上生大呂大呂之數七十六主十二月<lb/>
下生夷則夷則之數五十一主七月上生夾鐘夾鐘之<lb/>
數六十八主二月下生無射無射之數四十五主九月<lb/>
上生仲呂仲呂之數六十主四月極不生之二說者應<lb/>
<pb n="KR3f0008_WYG_032-6b"/>
鐘以前上下相生之數與遷固律志同而㽔賓以後與<lb/>
遷固不同蔡季通謂呂氏淮南上下相生雖大呂夾鐘<lb/>
用倍數則一然不過以數之多寡為生之上下律呂隂<lb/>
陽皆錯亂而無倫近鄭世子以呂氏淮南為是而不用<lb/>
三分損益隔八相生謂長律下生短律左旋隔八短律<lb/>
上生長律右旋隔六以勾股算術布之周而復始以余<lb/>
論之皆殊塗而同歸也夫三分損益自管子言之無以<lb/>
易矣呂氏淮南法由黄鐘至應鐘與遷固同勿論獨蕤<lb/>
<pb n="KR3f0008_WYG_032-7a"/>
賓以後之各異者葢吕氏淮南以黄鐘至仲呂皆屬陽<lb/>
㽔賓至應鐘皆屬隂朱子亦主此說謂子黄鐘復卦一<lb/>
陽丑大呂臨卦二陽寅太蔟泰卦三陽卯夾鐘大壯卦<lb/>
四陽辰姑洗夬卦五陽已仲呂乾卦六陽午㽔賓姤卦<lb/>
一隂未林鐘遯卦二隂申夷則否卦三隂酉南呂觀卦<lb/>
四隂戌無射剝卦五隂亥應鐘坤卦六隂以此為隂陽<lb/>
故自蕤賓之數變下為上而上生大呂以隂生陽大呂<lb/>
變上為下而下生夷則以陽生隂相生以至於仲呂非<lb/>
<pb n="KR3f0008_WYG_032-7b"/>
錯亂無倫也遷固則謂從子自亥黄鐘太蔟姑洗陽之<lb/>
陽也林鐘南呂應鐘隂之隂也陽生隂退故律生呂言<lb/>
下生呂生律言上生蕤賓夷則無射隂之陽也大呂夾<lb/>
鐘仲呂陽之隂也隂升陽退故律生呂言上生呂生律<lb/>
言下生㽔賓而後因在陽倍之於數既倍故陽反四上<lb/>
生益而隂反倍下生損相生以至於仲呂與呂氏淮南<lb/>
其究竟一也葢二說一以隂陽正位言一以隂陽易位<lb/>
言於理皆合總之於黄鐘之位子其數八十一主十一<lb/>
<pb n="KR3f0008_WYG_032-8a"/>
月相生至於仲呂位已其數六十主四月一無所異耳<lb/>
遷固左旋八八為伍以自黄鐘而下其相生固分上下<lb/>
而一以左旋順數併本位為隔八以相生鄭世子以下<lb/>
生左旋隔八上生右旋隔六以相生是其左旋之八仲<lb/>
呂可生黄鐘猶夫右旋之六仲呂可生黄鐘其數不同<lb/>
其歸一也故曰殊塗而同歸第鄭之說較遷固為簡約<lb/>
而其以勾股術布周而復始則獨優於往昔矣<lb/>
　　和聲<lb/>
<pb n="KR3f0008_WYG_032-8b"/>
漢前志曰黄鐘為宫則太蔟姑洗林鐘南呂皆以正聲<lb/>
應無有忽微不復與他律為役非黄鐘而他律雖當其<lb/>
月自宮者則其和應之律有空積忽微不得其正蔡氏<lb/>
謂黄鐘正聲其他變律半聲雖欲役之而不可得惟杜<lb/>
佑通典再生黄鐘之法為得之按杜佑通典曰十二律<lb/>
相生之法自黄鐘始三分損益下生林鐘林鐘上生太<lb/>
蔟太蔟下生南呂南呂上生姑洗姑洗下生應鐘應鐘<lb/>
上生㽔賓蕤賓上生大呂大呂下生夷則夷則上生夾<lb/>
<pb n="KR3f0008_WYG_032-9a"/>
鐘夾鐘下生無射無射上生仲呂此謂十二律長短相<lb/>
生一終於仲呂之法又制十二鐘以準十二律之正聲<lb/>
又鳬氏為鐘以律計自倍半以子聲比正聲則正聲為<lb/>
倍以正聲比子聲則子聲為半但先儒釋用倍聲有二<lb/>
義一義云半十二律正律為十二子聲之鐘二義云從<lb/>
於仲呂之管寸數以三分益一上生黄鐘以所得管之<lb/>
寸數然後半之以為子聲之鐘其為變正聲之法者以<lb/>
黄鐘之管正聲九寸子聲則四寸半又上下相生之法<lb/>
<pb n="KR3f0008_WYG_032-9b"/>
者以仲呂之管長六寸一萬九千六百八十三分寸之<lb/>
萬二千九百七十四上生黄鐘三分益一得八寸五萬<lb/>
九千四十九分寸之五萬一千八百九十六半之得四<lb/>
寸五萬九千四十九分寸之二萬五千九百四十八以<lb/>
為黄鐘又上下相生以至仲呂皆以相生所得之律寸<lb/>
數半之以為子聲之律故有正聲十二子聲十二以為<lb/>
二十四蔡氏云此說黄鐘九寸生十一律有十二子聲<lb/>
所謂正律正半律也又自仲呂上生黄鐘黄鐘八寸五<lb/>
<pb n="KR3f0008_WYG_032-10a"/>
萬九千四十九分寸之五萬一千八百九十六又生十<lb/>
一律亦有十二子聲即所謂變律變半律也正變及半<lb/>
凡四十八聲上下相生最得漢志所謂黄鐘不復為他<lb/>
律役之意與律書五聲大小次第之法但變律止於應<lb/>
鐘雖設而無所用則其實三十六聲而已其間陽律不<lb/>
用變聲而黄鐘又不用正半聲隂呂不用正半聲而應<lb/>
鐘又不用變半聲其實又二十八聲而已以余論之古<lb/>
傳十二律未聞有變律之說也杜佑云子聲者即所變<lb/>
<pb n="KR3f0008_WYG_032-10b"/>
之半律而謂有正聲十二子聲十二共二十四蔡氏則<lb/>
謂變律至於應鐘乃自仲呂上生黄鐘林鐘太蔟南呂<lb/>
姑洗應鐘為六變律夫考古六律六呂已自成音謂仲<lb/>
呂二數之不行而强演諸律皆贅疣也漢志謂他律不<lb/>
得其正而蔡氏既以杜佑再生黄鐘為得乃又云變律<lb/>
雖設而無所用六變且無所用十二子又焉用之既不<lb/>
得其正而又設之無用則亦覺多術為矣<lb/>
漢後志京房六十律<lb/>
<pb n="KR3f0008_WYG_032-11a"/>
黄鐘<hi>子</hi>　　　　黄鐘生林鐘<hi>未/</hi>　林鐘生太蔟<hi>寅</hi>
太蔟生南呂<hi>酉</hi>　南呂生姑洗<hi>辰/</hi>　姑洗生應鐘<hi>亥</hi>
應鐘生蕤賓<hi>午</hi>　㽔賓生大呂<hi>丑/</hi>　大呂生夷則<hi>申</hi>
夷則生夾鐘<hi>卯</hi>　夾鐘生無射<hi>戌/</hi>　無射生仲呂<hi>已</hi>
仲呂生執始<hi>子</hi>　執始生去滅<hi>未/</hi>　去滅生時息<hi>寅</hi>
時息生結躬<hi>酉</hi>　結躬生變虞<hi>辰/</hi>　變虞生遲内<hi>亥</hi>
遲内生盛變<hi>午</hi>　盛變生分否<hi>丑/</hi>　分否生解形<hi>申</hi>
解形生開時<hi>卯</hi>　開時生閉掩<hi>戌/</hi>　閉掩生南中<hi>巳</hi>
<pb n="KR3f0008_WYG_032-11b"/>
南中生丙盛<hi>子</hi>　丙盛生安度<hi>未/</hi>　安度生屈齊<hi>寅</hi>
屈齊生歸期<hi>酉</hi>　歸期生路時<hi>辰/</hi>　路時生未育<hi>亥</hi>
未育生離宮<hi>午</hi>　離宮生凌隂<hi>丑/</hi>　凌隂生去南<hi>申</hi>
去南生族嘉<hi>卯</hi>　族嘉生鄰齊<hi>戌/</hi>　鄰齊生内負<hi>巳</hi>
内負生分動<hi>子</hi>　分動生歸嘉<hi>未/</hi>　歸嘉生隨時<hi>寅</hi>
隨時生未卯<hi>酉</hi>　未卯生形始<hi>辰/</hi>　形始生遲時<hi>亥</hi>
遲時生制時<hi>午</hi>　制時生少出<hi>丑/</hi>　少出生分積<hi>申</hi>
分積生爭南<hi>卯</hi>　爭南生期保<hi>戌/</hi>　期保生物應<hi>巳</hi>
<pb n="KR3f0008_WYG_032-12a"/>
物應生質未<hi>子</hi>　質未生否與<hi>未/</hi>　否與生形晉<hi>寅</hi>
形晉生惟汗<hi>酉</hi>　惟汗生依行<hi>辰/</hi>　依行生包育<hi>亥</hi>
包育生謙待<hi>未</hi>　謙待生未知<hi>寅/</hi>　未知生白呂<hi>酉</hi>
白呂生南授<hi>辰</hi>　南授生分烏<hi>亥/</hi>　分烏生南事<hi>午</hi>
蔡氏言京房覺仲呂不生黄鐘故仲呂再生别名執始<lb/>
轉生四十八律其三分損益不盡之算不容損益遂或<lb/>
棄之或增之以不盈寸者十之所得為分不盈分者十<lb/>
之所得為小分以其餘為强弱雖泛以該之而不知為<lb/>
<pb n="KR3f0008_WYG_032-12b"/>
㡬何則其奇零無時而能盡又依行在辰上生包育編<lb/>
於黄鐘之次乃是隔九其黄鐘林鐘太蔟南呂姑洗毎<lb/>
律統五律㽔賓應鐘每律統四律大呂夾鐘仲呂夷則<lb/>
無射每律統三律三五不同多寡不例宋何承天劉焯<lb/>
譏房之病葢得其一二然承天與焯增林鐘已下十一<lb/>
律之分使至仲呂反生黄鐘還得十七萬七千一百四<lb/>
十七之數如此則是惟黄鐘一律成律他十一律皆不<lb/>
應其數至於杜佑胡瑗范蜀公等皆以意强為之法故<lb/>
<pb n="KR3f0008_WYG_032-13a"/>
通典則自南呂而下各自為法胡范則止用八百一十<lb/>
分而其因乘之法亦用十數故其餘筭亦皆棄而不錄<lb/>
終亦不可得而齊此則蔡氏之言皆是也且京房演六<lb/>
十律己為悖謬而宋錢樂之至又廣為三百六十祗欲<lb/>
附會三百六十當期之說而不知其愈失愈遠矣葢三<lb/>
分損益演之無窮不特三百六十而已也而况京房之<lb/>
六十乎蔡季通律呂新書雖載黄鐘以下六變律而一<lb/>
則曰變律不得其正一則曰變律雖設而無所用其謂<lb/>
<pb n="KR3f0008_WYG_032-13b"/>
不正無用則誠是也故論律呂宜止依古十二律呂為<lb/>
正<lb/>
杜佑通典曰陳仲儒云調聲之體宫商宜濁徵羽宜清<lb/>
若依公孫崇止以十二律而云還相為宮清濁悉足非<lb/>
惟未練五調調器之法至於五聲次第自是不足何者<lb/>
黄鐘為聲氣之元其管最長故以黄鐘為宫太蔟為商<lb/>
林鐘為徵則一相順若均之八音猶須錯採衆聲配成<lb/>
其美若以應鐘為宮大呂為商㽔賓為徵則徵濁而宫<lb/>
<pb n="KR3f0008_WYG_032-14a"/>
清雖有其韻不成音曲若以無射為宮則十二律中惟<lb/>
得取仲呂為徵其商角羽竝無其韻若以仲呂為宮則<lb/>
十二律内全無所取何者仲呂為十二律之窮變律之<lb/>
首也依京房書仲吕為宫乃以去滅為商執始為徵然<lb/>
後成韻而崇乃以仲吕為宫猶用林鐘為商黄鐘為徵<lb/>
何由可諧蔡氏云仲儒所以攻公孫崇者當矣其論應<lb/>
鐘為宮大吕為商㽔賓為徵商徵皆濁於宮雖有其韻<lb/>
不成音曲又謂仲呂為宮則十二律内全無所取尤為<lb/>
<pb n="KR3f0008_WYG_032-14b"/>
的切然仲儒所主是京氏六十律不知依行為宫包育<lb/>
為徵果成音曲乎果有其韻乎葢仲儒知仲呂之反生<lb/>
不可為黄鐘而不知變至於六則數窮不生雖或増或<lb/>
棄成就使然之數强生餘律亦無所用也夫杜佑引仲<lb/>
儒之說謂應鐘以下為宮不成音曲而蔡氏謂為京房<lb/>
不成音曲之律其言誠是而謂應鐘以下不可為宮則<lb/>
非也葢律之所以名調者言其宮調羽調各自其宫羽<lb/>
起止而其實則一調皆備五音也但其調中之聲抑揚<lb/>
<pb n="KR3f0008_WYG_032-15a"/>
髙下有條不紊之為得耳如今之鼓琴者鼓宫調則多<lb/>
雄洪之聲而其中未必無清切者鼓羽調則多清切之<lb/>
聲而其中未必無雄洪者是也人聲之歌亦如之況十<lb/>
二律皆可為宮其曰宫音濁而餘音清者特自黄鐘之<lb/>
一調言之若旋相為宮則借清為宮清音即宮為本均<lb/>
之主而餘音清濁不同不妨命之為商角徵羽以次抑<lb/>
揚髙下不失其倫各成一調也猶夫易地亦然之意則<lb/>
何應鐘不可為宮之有此律之所以貴變通也<lb/>
<pb n="KR3f0008_WYG_032-15b"/>
周景王問七律泠州鳩對曰凡神人以數合之以聲昭<lb/>
之數合聲龢然後可同也故以七同其數而以律龢其<lb/>
聲於是乎有七律韋氏註七律黄鐘為宮太蔟為商姑<lb/>
洗為角林鐘為徵南呂為羽應鐘為變宫㽔賓為變徵<lb/>
是也春秋晏子曰先王之濟五味和五聲也聲亦如味<lb/>
五聲六律七音以相和也樂記曰聲相應故生變變成<lb/>
方謂之音比音而樂之謂之樂唐楊收謂二變亦曰比<lb/>
葢比即變也七音古人謂之七始伏生以為出於舜世<lb/>
<pb n="KR3f0008_WYG_032-16a"/>
其名義最古漢律厯因載七始之說杜佑通典註則云<lb/>
殷以前但有五音周以來加文武二聲謂之七聲五聲<lb/>
為正二聲為變變者和也史記刺客傳髙漸離擊筑荆<lb/>
軻和而歌為變徵之聲士皆垂淚涕泣又前而歌曰風<lb/>
蕭蕭兮易水寒壯士一去兮不復還復為羽聲忼慨士<lb/>
皆瞋目髪盡上指冠蔡氏曰二變可以濟五音之所不<lb/>
及有五音而無二變亦不可以成樂也朱子曰律吕有<lb/>
十二然用時只使七斯則五聲二變其來遠其說詳矣<lb/>
<pb n="KR3f0008_WYG_032-16b"/>
葢十二律各自為均而一均之中各備七音所謂宮商<lb/>
角徵羽及變宮變徵方成調也乃陳𤾉專用五聲而黜<lb/>
二變則失之矣<lb/>
周禮春官大司樂凡樂圜鐘為宫黄鐘為角太蔟為徵<lb/>
姑洗為羽雷鼓雷鼗孤竹之管雲和之琴瑟雲門之舞<lb/>
冬日至於地上之圜丘奏之若樂六變則天神皆降可<lb/>
得而禮矣凡樂函鐘為宫太蔟為角姑洗為徵南呂為<lb/>
羽靈鼓靈鼗孫竹之管空桑之琴瑟咸池之舞夏日至<lb/>
<pb n="KR3f0008_WYG_032-17a"/>
於澤中之方邱奏之若樂八變則地示皆出可得而禮<lb/>
矣凡樂黄鐘為宮大呂為角太蔟為徵應鐘為羽路鼔<lb/>
路鼗隂竹之管龍門之琴瑟九德之歌九㲈之舞於宗<lb/>
廟之中奏之若樂九變則人鬼可得而禮矣夫圜鐘乃<lb/>
夾鐘也夾鐘為宮則以仲呂為商林鐘為角無射為徵<lb/>
黄鐘為羽黄鐘為角則以夾鐘為徵仲呂為羽夷則為<lb/>
宮無射為商太蔟為徵則以姑洗為羽林鐘為宮南呂<lb/>
為商應鐘為角姑洗為羽亦以林鐘為宮南呂為商應<lb/>
<pb n="KR3f0008_WYG_032-17b"/>
鐘為角太蔟為徵函鐘乃林鐘也林鐘為宮則以南呂<lb/>
為商應鐘為角太蔟為徵姑洗為羽太蔟為角則以仲<lb/>
呂為徵林鐘為羽無射為宮黄鐘為商姑洗為徵則以<lb/>
蕤賓為羽南呂為宮應鐘為商大呂為角南呂為羽則<lb/>
以黄鐘為宮太蔟為商姑洗為角林鐘為徵黄鐘為宮<lb/>
則以太蔟為商姑洗為角林鐘為徵南呂為羽大呂為<lb/>
角則以姑洗為徵蕤賓為羽南呂為宮應鐘為商太蔟<lb/>
為徵則以姑洗為羽林鐘為宮南呂為商應鐘為角應<lb/>
<pb n="KR3f0008_WYG_032-18a"/>
鐘為羽則以太蔟為宮姑洗為商㽔賓為角南呂為徵<lb/>
圜鐘在卯帝出乎震黄鐘在子一陽來復太蔟姑洗夾<lb/>
列卯門故用以祀天從卯至申其數六故云六變也函<lb/>
鐘在未致養乎坤太蔟南呂同位聚妻南呂姑洗隔八<lb/>
生子故用以祭地從未至寅其數八故云八變也黄鐘<lb/>
大呂子與丑合太蔟應鐘寅與亥合北方四律幽隂之<lb/>
義故用以享鬼從子至申其數九故云九變也蔡氏曰<lb/>
此祭祀之樂不用商聲只有宮角徵羽四聲無變宮變<lb/>
<pb n="KR3f0008_WYG_032-18b"/>
徵葢古人變宮變徵不為調也左氏傳曰中聲以降五<lb/>
降之後不容彈矣夫五降之後更有變宮變徵而曰不<lb/>
容彈者以二變之不可為調也朱子曰此降神之樂如<lb/>
黄鐘為宮大呂為角太蔟為徵應鐘為羽自是四樂各<lb/>
舉其一者而言之以大呂為角則南呂為宮太蔟為徵<lb/>
則林鐘為宮應鐘為羽則太蔟為宮以七聲推之合如<lb/>
此注家之説非也又曰所謂黄鐘宮大呂角這便是調<lb/>
如頭一聲是宮聲尾一聲亦是宮聲便是宮調其中按<lb/>
<pb n="KR3f0008_WYG_032-19a"/>
拍處五音依舊都用不只是全用宮是朱子之言是也<lb/>
葢樂必具五音或謂周祭祀不用商調者避殷所尚也<lb/>
縱避殷所尚止不用商起調而非調中之無商聲也凡<lb/>
樂章起調畢曲為一調猶今時曲仙呂調越調之類如<lb/>
宮調起調畢曲用宮聲而中則五聲二變七音皆備故<lb/>
宋史樂志云正律之外有黄鐘大呂太蔟夾鐘之四清<lb/>
聲葢自夷則至應鐘四律為均之時若盡用正聲則宮<lb/>
輕而商重緣宮聲以下不容更有濁聲一均之中宮弱<lb/>
<pb n="KR3f0008_WYG_032-19b"/>
商彊是謂陵僣故須用子聲乃得長短相叙自角而下<lb/>
亦循兹法故夷則為宮則黄鐘為角南呂為宮則大呂<lb/>
為角無射為宫則黄鐘為商太蔟為角應鐘為宮則大<lb/>
呂為商夾鐘為角葢黄鐘大呂太蔟夾鐘正律俱長竝<lb/>
當用清聲如此則音律相諧而無所抗此四清之可用<lb/>
也夫四清且用則豈有調中不用商聲之理耶李照陳<lb/>
𤾉不知而黜四清徒欲壞古旋宫之法所謂不知音而<lb/>
不可與言樂者也然調亦有變者如宋玉曰客有歌於<lb/>
<pb n="KR3f0008_WYG_032-20a"/>
郢中者為陽春白雪引商刻羽雜以流徵荆軻歌變徴<lb/>
之聲又復為羽聲夫郢歌陽春白雪忽然而雜以商徵<lb/>
羽軻歌變徵復為羽聲斯調且有變也而况於音然則<lb/>
樂何可以執一論<lb/>
　<lb/>
　<lb/>
　<lb/>
　<lb/>
<pb n="KR3f0008_WYG_032-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今律厯考巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今律厯考卷六十七</head>
    <p>
<pb n="KR3f0008_WYG_067-1a"/>
欽定四庫全書<lb/>
　古今律厯考卷六十七　　明　邢雲路　撰<lb/>
　　厯原一<lb/>
　　　厯原<lb/>
句股測天<lb/>
北京立四丈表冬至日測得正午景長七丈九尺八寸<lb/>
五分以凖繩於正南二千里立四丈表同時測得景長<lb/>
七丈九尺二寸四分問日下去地若干里<lb/>
<pb n="KR3f0008_WYG_067-1b"/>
　答曰二萬六千二百二十九里一百八十二歩<lb/>
北京立四丈表夏至日測得景長一丈一尺七寸一分<lb/>
正南二千里景長一丈一尺四寸四分問日下去地若<lb/>
干里<lb/>
　答曰五萬九千二百五十九里九十三步<lb/>
術置表長四丈以步法五尺而一得八步二表相距二<lb/>
千里以里法三百六十步通之得七十二萬步以表長<lb/>
八步因之得五百七十六萬步以步法五尺因之得二<lb/>
<pb n="KR3f0008_WYG_067-2a"/>
千八百八十萬為積實以冬至南北二表景相較得六<lb/>
寸一分為法除積實得四千七百二十一萬三千一百<lb/>
一十三尺一寸一分為出地尺寸以步法五尺而一得<lb/>
九百四十四萬二千六百二十二步為日下去地步以<lb/>
里法三百六十步而一得二萬六千二百二十九里一<lb/>
百八十二步合問<lb/>
以簡儀測到冬至日南至地平二十六度四十六分五<lb/>
十秒為半弧背<lb/>
<pb n="KR3f0008_WYG_067-2b"/>
以立天元一求得矢度五度九十一分半<lb/>
置周天半徑截矢餘五十四度九十六分為股乃地心<lb/>
去戴日下之股<lb/>
以弦股别句術求得句二十六度一十七分六十六秒<lb/>
為日下至地度為半弧弦即冬至日出地度<lb/>
以夏至南北二表景相較得二寸七分為法除前積實<lb/>
得一億○六百六十六萬六千六百六十六尺六寸六<lb/>
分以步法而一得二千一百三十三萬三千三百三十<lb/>
<pb n="KR3f0008_WYG_067-3a"/>
三步以里法而一得五萬九千二百五十九里九十三<lb/>
步合問<lb/>
以簡儀測到夏至日南至地平七十四度二十六分半<lb/>
為半弧背<lb/>
以立天元一求得矢度四十三度七十四分少置周天<lb/>
半徑截矢餘一十七度一十三分二十五秒為句乃地<lb/>
心去戴日下之句<lb/>
以句弦别股術求得股五十八度五十四分半為日下<lb/>
<pb n="KR3f0008_WYG_067-3b"/>
至地度為半弧弦即夏至日出地度<lb/>
此北京距南二千里所測之數也然九服所在天有低昂地有<lb/>
髙下時有四序須隨地隨時各以句股測算為凖<lb/>
測日<lb/>
置冬夏二至前後距所相對之日以圭表所測正午晷<lb/>
景日日識之計取甲子日期以相連或前或後二日之<lb/>
景相減為法仍以前後日之相對者各一日之景相減<lb/>
為實實如法而一冬至景前多後少為減差後多前少<lb/>
<pb n="KR3f0008_WYG_067-4a"/>
為加差夏至景前少後多為減差後少前多為加差皆<lb/>
加減相距日得數半之加半日刻命起日算外滿百刻<lb/>
為日餘以發斂收之為時刻及分假如元世祖至元十<lb/>
四年丁丑嵗冬至其年十一月十四日己亥景長七丈<lb/>
九尺四寸八分五釐五毫至二十一日丙午景長七丈<lb/>
九尺五寸四分一釐二十二日丁未景長七丈九尺四<lb/>
寸五分五釐以己亥丁未二日之景相較餘三分五毫<lb/>
為晷差進二位為實再以丙午丁未二日景相較餘八<lb/>
<pb n="KR3f0008_WYG_067-4b"/>
分六釐為法除實得三十五刻用減己亥距丁未八日<lb/>
是八十刻餘七百六十五刻折取其中加半日五十刻<lb/>
共得四百三十二刻半百約為日得四日餘以發斂收<lb/>
之得辰初三刻日命初起己亥日算外得癸夘日辰初<lb/>
三刻為丁丑嵗冬至若以甲子計之是三十九日三十<lb/>
二刻半就為此嵗氣應此取至前後四日景他倣此周<lb/>
琮論至前後日景差少不若取立冬立春二日之景以<lb/>
為去至日逺日差頗多易於推考為是然而古今所測<lb/>
<pb n="KR3f0008_WYG_067-5a"/>
冬夏至景分秒有不同者則各代尺分不同非景之故<lb/>
也<lb/>
測月<lb/>
其法大都與測日同然日測正午月則測月到天中自<lb/>
某日起至某日止以漏水記之以月行或最髙或最低<lb/>
前後距所相對之日圭表所測月到天中之晷以相連<lb/>
二日景相減為法仍以前後相對日景相減為實實如<lb/>
法而一最髙前少後多為減差前多後少為加差最低<lb/>
<pb n="KR3f0008_WYG_067-5b"/>
前多後少為減差前少後多為加差漏記積日起日至<lb/>
本日積若干刻加本日夜半後月到天心若干刻減起<lb/>
日夜半後月到天心若干刻實得若干刻各以加減差<lb/>
加減之得數半之命起日算外滿百刻為日以發斂收<lb/>
之為時刻及分為月到最髙或最低處以法布至月之<lb/>
遲疾毫無爽矣<lb/>
測歲實<lb/>
取前人所測實景所得冬至日時刻分秒計甲子算外<lb/>
<pb n="KR3f0008_WYG_067-6a"/>
得幾十幾日幾十幾刻分秒距今見測到天正冬至日<lb/>
時刻分秒共計幾十幾萬幾千幾百幾十幾日幾十幾<lb/>
刻分秒為實以相距積年為法而一得歲實假如元至<lb/>
元十七年庚辰歲冬十一月所測日景推得己未日夜<lb/>
半後六刻上取前劉宋大明五年辛丑冬十一月祖沖<lb/>
之所測日景推得十一月三日乙酉夜半後三十二刻<lb/>
六十九分為准以距至元庚辰積八百一十九年間共<lb/>
得二十九萬九千一百三十四日内加庚辰歲測到夜<lb/>
<pb n="KR3f0008_WYG_067-6b"/>
半後六刻内減去大明五年測到夜半後三十二刻六<lb/>
十九分餘二十九萬九千一百三十三日七十三刻三<lb/>
十一分為實以相距積年八百一十九而一得三百六<lb/>
十五日二十四刻二十六分五十三秒有竒為授時歲<lb/>
周<lb/>
測月策<lb/>
取古厯所測冬至日時刻真者距今日所測冬至日時<lb/>
刻為實另以相距積年若干乗每歲之閏法三分六十八<lb/>
<pb n="KR3f0008_WYG_067-7a"/>
秒二十八微得數定以十分為月得閏月若干月及<lb/>
分秒寄位以積年乗每歲十二月得若干月加寄位之<lb/>
閏月分共得數為法除前實得數為月策<lb/>
閏法者是一章十九年不及七閏祖沖之以二十章及<lb/>
十一年中該閏一百四十四月故曰章閏二十章及十<lb/>
一年共三百九十一年故曰章歲以章歲除章閏得一<lb/>
嵗之閏分故曰閏法至今厯家遵用之<lb/>
測轉終及轉應<lb/>
<pb n="KR3f0008_WYG_067-7b"/>
視月在天以大星距而測之識在某宿某度分秒日時<lb/>
刻數待二十六七日又測月在某宿某度分秒日時刻<lb/>
數一嵗之中十三周有竒十嵗之中一百三十二周有<lb/>
竒百嵗之中一千三百二十五周有竒千嵗之中約一<lb/>
萬三千二百五十五周取前人史載月凌犯某宿某星真<lb/>
者幾事累計之以前人所測月到日時刻分距今所測<lb/>
月到日時刻分共積幾十幾萬幾千幾百幾十幾日時<lb/>
刻分為實另置萬章之月周二百五十一萬八千四百<lb/>
<pb n="KR3f0008_WYG_067-8a"/>
七十二以十九萬除之得每嵗月周一十三周二五五<lb/>
一一七以相距積年若干年乗之得月周若干周為法<lb/>
以除前實得轉終以轉終初起之半處即轉應<lb/>
測交終<lb/>
置古厯所測冬至距今所測冬至積日為實另置萬章<lb/>
之中月與日道交二百五十五萬○一百八十一交以<lb/>
十九萬除之得每嵗月交十三交四二二○○五二六<lb/>
以相距積年若干年乗之得月交若千交為法以除前<lb/>
<pb n="KR3f0008_WYG_067-8b"/>
實得交終<lb/>
測交泛及交應<lb/>
或日食或月食驗在某宿某度分秒距交道幾度分秒<lb/>
以月平行度而一得幾十幾刻分秒如交道在前為交<lb/>
後分加交道在後為交前分減皆加減交終或交中為<lb/>
交道所食之處得數即交泛分看是何月如求本年十<lb/>
一月朔交泛以距月月數因朔交差有閏加一得數以<lb/>
加本月朔交泛得十一月朔交泛就加此月閏餘為交<lb/>
<pb n="KR3f0008_WYG_067-9a"/>
應<lb/>
測經朔及閏應<lb/>
或日食或月食以漏計之至食甚刻分為實如是盈遲<lb/>
作減差以減實是縮疾作加差以加實如午前加時差<lb/>
午後減時差就為經朔分看是何月以距月月數因朔<lb/>
實有閏加一得數以加本月經朔滿紀去之得十一月<lb/>
經朔以減月中氣餘為閏餘即閏應<lb/>
　<lb/>
<pb n="KR3f0008_WYG_067-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今律厯考卷六十七<lb/>
</p>
<p>
</p>
  </div>
</body>
</text>
</TEI>
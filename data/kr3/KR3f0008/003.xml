<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今律厯考卷三</head>
    <p>
<pb n="KR3f0008_WYG_003-1a"/>
欽定四庫全書<lb/>
　古今律厯考卷三　　　　明　邢雲路　撰<lb/>
　　經三<lb/>
　　　尚書考<lb/>
歲二月東巡守至于岱宗柴望秩于山川肆覲東后協<lb/>
時月正日同律度量衡<lb/>
諸侯為天子守土故稱守天子適諸侯曰巡守歲二月<lb/>
當巡守年之二月也舜既正月班瑞二月即行順春東<lb/>
<pb n="KR3f0008_WYG_003-1b"/>
巡春位在東故順春也人君順天道以行人事四時順<lb/>
令又各當其時之中故以仲月至岱宗夏五月至南岳<lb/>
秋八月至西岳冬十一月至北岳皆順時之義舜時正<lb/>
月建寅此巡守四仲之月即二月卯五月午八月酉十<lb/>
一月子也岱始也宗長也萬物之始隂陽交代故泰山<lb/>
為五岳之長舜以二月至於岱宗之岳郊特牲云天子<lb/>
適四方先柴蓋祭時積柴加牲其上而燔之是燔柴為<lb/>
祭天告至也於東方境内名山大川則望而秩祭之秩<lb/>
<pb n="KR3f0008_WYG_003-2a"/>
者具牲幣祝號之次第如五岳視三公四瀆視諸侯其<lb/>
餘視伯子男也盖視其祭祀祭五岳如祭三公之禮云<lb/>
覲見也柴望既畢遂以禮見東方諸國之君於此諸國<lb/>
協合其四時之氣節十二月之大小正其日之甲乙使<lb/>
之齊一均同天子告朔於邦國恐侯國不齊故以巡守<lb/>
而合和之卽在璿璣之意也時月詳見咨羲和簡中日<lb/>
之甲乙有干有支世編云天皇氏制干支干幹也名曰<lb/>
母支枝也名曰子以定歲之所在十干曰閼逢為甲旃<lb/>
<pb n="KR3f0008_WYG_003-2b"/>
蒙為乙柔兆為丙彊圉為丁著雍為戊屠維為巳上章<lb/>
為庚重光為辛𤣥黓為壬昭陽為癸十二支曰困敦為<lb/>
子赤奮若為丑攝提格為寅單閼為卯執徐為辰大荒<lb/>
落為巳敦牂為午協洽為未涒灘為申作噩為酉閹茂<lb/>
為戌大淵獻為亥邵子曰干陽也支隂也干十而支十<lb/>
二隂數中有陽陽數中有隂也律法制也律以截竹為<lb/>
管而度有丈尺量有斛斗衡有斤兩三者皆取法於律<lb/>
故曰法制漢書律<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>志云度量衡出於黄鐘之律也律<lb/>
<pb n="KR3f0008_WYG_003-3a"/>
謂十二律黄鐘太蔟姑洗㽔賔夷則無射大呂夾鐘仲<lb/>
呂林鐘南呂應鐘也六為律六為呂凡十二管皆徑三<lb/>
分有奇空圍九分而黄鐘之長九寸大呂以下律呂相<lb/>
間以次而短至應鐘而極焉長者聲下而濁短者聲髙<lb/>
而清此律呂之大較也度者分寸尺丈引所以度長短<lb/>
也本起於黄鐘之管長容以子穀秬黍中者每寸容一<lb/>
百三十三黍三分黍之一九寸則容千二百黍十分為<lb/>
寸十寸為尺十尺為丈十丈為引而五度審矣量者龠<lb/>
<pb n="KR3f0008_WYG_003-3b"/>
合升斗斛所以量多少也本起於黄鐘之管容以子穀<lb/>
秬黍中者千二百實為一龠兩龠為合十合為升十升<lb/>
為斗十斗為斛而五量嘉矣衡者銖兩斤鈞石所以權<lb/>
輕重也本起於黄鐘之管容以子榖秬黍中者一龠容<lb/>
千二百黍百黍一銖一龠十二銖兩龠二十四銖為兩<lb/>
十六兩為斤三十斤為鈞四鈞為石而五權審矣權衡<lb/>
一物衡平也權重也稱謂之衡鎚謂之權所從言之異<lb/>
耳此黄鐘所以為萬事根本諸侯之國其有不一者則<lb/>
<pb n="KR3f0008_WYG_003-4a"/>
審而同之也時月日正朔所自出律度量衡制度所自<lb/>
始然律之十二又生於<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>之十二律厯志云推<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>成律<lb/>
故同律度量衡必先協時月正日<lb/>
帝曰夔命汝典樂敎冑子直而温寛而栗剛而無虐簡<lb/>
而無傲詩言志歌永言聲依永律和聲八音克諧無相<lb/>
奪倫神人以和<lb/>
胄𦙍也繼𦙍父世者長子故以胄為長自天子至卿大<lb/>
夫之適子也周禮大司樂以樂德敎國子中和祗庸孝<lb/>
<pb n="KR3f0008_WYG_003-4b"/>
友則樂最能感人舜命䕫典樂以教胄子直者多嚴故<lb/>
令其正直而温和寛者多緩故令其寛𢎞而莊栗輔其<lb/>
偏也剛彊者必傲故令其剛而勿苛虐簡易者必傲故<lb/>
令其簡而勿傲慢防其失也心之所之謂之志心有所<lb/>
之必形於言故曰詩言志旣形於言則必長言以歌之<lb/>
故曰歌永言旣歌則必有高下清濁之殊故曰聲依永<lb/>
聲者宫商角徴羽也聲之長而濁者為宫以漸而清且<lb/>
短則為商為角為徴為羽也有聲必有律則以十二律<lb/>
<pb n="KR3f0008_WYG_003-5a"/>
和之陽六律隂六呂如黄鐘為宫則太蔟為商姑洗為<lb/>
角林鐘為徴南呂為羽蓋以三分損益隔八相生十二<lb/>
律旋相為宫所謂律和聲也周禮太師云播之以八音<lb/>
金石土革絲木匏竹金鐘鏄石磬土塤革鼓鼗絲琴瑟<lb/>
木柷敔匏笙竹管簫也以其聲律被之八音無不諧協<lb/>
各得倫理不相侵奪可以奏之朝廷薦之郊廟而神人<lb/>
以和矣大司樂云大合樂以致鬼神示以和邦國以諧<lb/>
萬民以安賔客以說遠人是神人和也律呂聲音之數<lb/>
<pb n="KR3f0008_WYG_003-5b"/>
詳見别簡<lb/>
百工惟時撫于五辰庶績其凝<lb/>
工官撫順凝成也五辰四時也木火金水旺於四時而<lb/>
土則寄旺於四季也臯陶言百官撫順五行之時則衆<lb/>
功皆成所撫順者即堯典敬授人時平秩東作之類是<lb/>
也禮運曰播五行於四時五行在地為物在天為時順<lb/>
其時而撫之則五物皆成其材而為人用矣故仲春斬<lb/>
陽木仲夏斬隂木所以撫木辰也季春出火季秋納火<lb/>
<pb n="KR3f0008_WYG_003-6a"/>
所以撫火辰也司空以時相阪隰所以撫土辰也秋為<lb/>
徒杠春逹溝渠所以撫水辰也書傳大全圗謂木辰配<lb/>
於春自立春至立夏九十一日八十分之二十五火配<lb/>
夏金配秋水配冬其數皆同八十分日之二十五者二<lb/>
十五以八十分之得三十一分二十五秒加於九十一<lb/>
日下以四時之四因之得三百六十五日二十五刻為<lb/>
一朞之日土分旺於四時一時十八日有竒四時計七<lb/>
十三日○五刻亦皆自其大槩言之耳授時厯則一時<lb/>
<pb n="KR3f0008_WYG_003-6b"/>
九十一日三十一刻○六分二十五秒四時共三百六<lb/>
十五日二十四刻二十五分土王策三日○四刻三十<lb/>
六分八十七秒五十微加入氣策一十五日二十一刻<lb/>
八十四分三十七秒五十微内共得一十八日二十六<lb/>
刻二十一分二十五秒為土寄旺於一時之數以四時<lb/>
之四因之共得七十三日○四刻八十五分至今厯家<lb/>
遵用之郭守敬曰厯年距立元為筭其諸應則隨時推<lb/>
測不用為元今距元年乆正改憲時也若改而推測則<lb/>
<pb n="KR3f0008_WYG_003-7a"/>
歲實㣲有不同而諸數皆異矣<lb/>
惟時羲和顛覆厥徳沈亂于酒畔官離次俶擾天紀遐<lb/>
棄厥司乃季秋月朔辰弗集于房瞽奏鼓嗇夫馳庶人<lb/>
走羲和尸厥官罔聞知昏迷于天象以干先王之誅政<lb/>
典曰先時者殺無赦不及時者殺無赦<lb/>
此夏仲康命𦙍侯掌六師以征羲和也惟時羲和顛倒<lb/>
反覆其徳沈冥昏亂于酒官以職言次以位言羲和畔<lb/>
其所治之職離其所居之位俶始擾亂遐逺也天紀謂<lb/>
<pb n="KR3f0008_WYG_003-7b"/>
天時厯數司所主也自堯命羲和厯象授時之後為羲<lb/>
和者世守其職未嘗紊亂至是始亂其天紀而逺棄其<lb/>
所主之事士文伯謂日月㑹次為辰集漢書作輯房宿<lb/>
名言日月㑹次不相和輯而掩蝕於房宿也日月㑹於<lb/>
月朔東西同度南北同道則月掩日而日為之食是時<lb/>
季秋月朔日食凡日食禮有救日之法天子伐鼓於社<lb/>
瞽目之樂官以祭天之雷鼓奏進而伐之瞽以其無目<lb/>
於音聲審也嗇夫主幣之官馳取幣以禮天神庶人在<lb/>
<pb n="KR3f0008_WYG_003-8a"/>
官者則奔走以供救日食之百役周禮庭氏云救日之<lb/>
弓矢盖救日以太陽之弓以枉矢是救日必有多役庻<lb/>
人走供之車馬曰馳歩曰走日食之變羣工促遽以助<lb/>
救日若此羲和為厯象之官尸居其位若無聞知昏迷<lb/>
于天象以干犯先王之誅其罪不可赦也故先王為政<lb/>
之典曰厯象授時氣朔不忒若布筭一失氣朔先天時<lb/>
者殺無赦不及而後天時者殺無赦先後之差尚罪死<lb/>
無赦况廢官乎此仲康所以命𦙍侯征之也大都日月<lb/>
<pb n="KR3f0008_WYG_003-8b"/>
之食乃㑹於交道數有一定朱子註是章謂日月之行<lb/>
雖或當食而月常避日故其遲速高下必有參差而不<lb/>
正相對所以當食不食為王者修德所致又謂月食雖<lb/>
陽勝隂畢竟不好若隂有退避之意則不相敵而不成<lb/>
食皆非也盖日月有遲速高下不正相對乃未當交道<lb/>
史載當食不食者多厯筭之差縱日行失度間有當食<lb/>
不食乃幾百年有一非其常也則月豈有退避日遂不<lb/>
相敵而不成食乎唐大衍厯載太康十二年戊子歲冬<lb/>
<pb n="KR3f0008_WYG_003-9a"/>
至日在女十一度仲康五年癸巳歲季秋九月庚戌朔<lb/>
日蝕在房二度授時稱仲康五年癸巳距至元辛巳三<lb/>
千四百八年九月庚戌朔交泛二十六日五千四百二<lb/>
十一分入食限然以厯年考之太康元年癸巳至十二<lb/>
年甲辰非戊子也仲康元年壬戌五年丙寅非癸巳也<lb/>
其癸巳距至元辛巳積年九月庚戌朔交泛入食限之<lb/>
數歩之固是然癸巳乃帝相十九年去仲康五年丙寅<lb/>
後二十七年矣今以法推仲康元年至十三年之九月<lb/>
<pb n="KR3f0008_WYG_003-9b"/>
朔惟六年九月朔入食限仲康六年丁卯距至元辛巳<lb/>
三千四百三十四年天正中積一百二十五萬四千二<lb/>
百五十四日四十二刻九月定朔一十七日四十二刻<lb/>
得辛巳日巳時合朔九月朔交泛一十四日七十五刻<lb/>
入食限其餘一十二年之九月朔俱不入食限當時羲<lb/>
和失職之年或是六年未可知也法推太康仲康年間<lb/>
天正日躔女七度非女十一度帝相十九年天正日躔<lb/>
女六度仲康五年九月朔日丁亥非庚戌也九月朔日<lb/>
<pb n="KR3f0008_WYG_003-10a"/>
躔氐末近房初古厯與今不同仲康時以氐末為房初<lb/>
亦未可知若以大統推太康仲康帝相年間天正日躔<lb/>
俱在虚七度其女七度則加於南庚陽甲盤庚年間相<lb/>
差七百餘年在天差十度餘矣所以大統太謬<lb/>
惟元祀十有二月乙丑<lb/>
唐虞曰載夏曰歲商曰祀周曰年一也元祀者太甲卽<lb/>
位之元年十二月者商以丑月為正朔也乙丑日也不<lb/>
繫以朔者非朔日也商雖以十二月丑為正朔行事而<lb/>
<pb n="KR3f0008_WYG_003-10b"/>
紀數之月則仍以寅為首非若周之改子為正月也商<lb/>
惟以正朔行事故太甲三年亦以十二月朔奉嗣王歸<lb/>
于亳<lb/>
惟十有三年春大㑹于孟津<lb/>
十三年者文王受命之十三年也春者孟春建子之月<lb/>
卽夏之十一月也泰誓篇序云惟十有一年武王伐殷<lb/>
又云一月戊午師渡孟津説者疑十有一年誤史記云<lb/>
九年觀兵十一年伐紂説者疑人臣無觀兵脅君之理<lb/>
<pb n="KR3f0008_WYG_003-11a"/>
九年十一年皆誤夫時世既逺記年之誤誠有之觀兵<lb/>
不見經傳其有無亦不足信苐考大戴禮云文王十五<lb/>
而生武王禮記文王世子云文王九十七而終武王九<lb/>
十三而終史稱文王受命九年武王在位七年又無逸<lb/>
稱文王享國五十年則文王為西伯至卒非止九年而<lb/>
已帝王世紀云文王即位四十二年文王更為受命之<lb/>
元年蓋是年虞芮質成歸周者四十餘國三分天下有<lb/>
其二以為受命之元年觀君奭篇云文王秉徳聞于上<lb/>
<pb n="KR3f0008_WYG_003-11b"/>
帝惟時受有殷命朱子解為受有殷之天命良是大學<lb/>
云文王為人君止於仁夫諸侯雖不敢稱王然既受有<lb/>
殷之天命而為人君則自有年號初即位為元年至四<lb/>
十二年虞芮質成紂賜弓矢使西伯得專征伐乃改元<lb/>
又九年共在位五十年崩武成篇云我文考文王誕膺<lb/>
天命以撫方夏惟九年大統未集九年又四年為文王<lb/>
之十有三年即紂亡三十二年之終武王伐紂言十有<lb/>
三年者續文王受命之年明其卒父業故也是年春一<lb/>
<pb n="KR3f0008_WYG_003-12a"/>
月戊午是周改正建子之正月戊午日師渡孟津以伐<lb/>
紂也朱子不查而謂十三年為武王卽位之十三年謂<lb/>
春為孟春建寅之月謂文王未改元武王非冒文王之<lb/>
元謂周不以建子之月為春又引詩周頌維暮之春以<lb/>
為建辰之三月皆非也朱子旣謂武王卽位十三年然<lb/>
武王未伐紂尚為臣也安得卽位所卽者王位乎侯位<lb/>
乎朱子許武王卽位十三年而獨不許文王卽位九年<lb/>
乎武王亦豈有卽位十三年而猶稱我文考九年大統<lb/>
<pb n="KR3f0008_WYG_003-12b"/>
未集乎謂文王未改元不知古諸侯自於其國各有年<lb/>
號汲冡竹書魏惠王有後元年非改元乎且武王伐商<lb/>
徂征之時所過名山大川告於皇天輒曰惟有道曽孫<lb/>
周王發夫伐紂之前尚未勝紂卽已自稱周王矣况文<lb/>
王虞芮質成之年已受紂賜弓矢使為西伯得專征伐<lb/>
諸侯皆附豈不得稱元年乎武王伐商之時業已稱周<lb/>
王則必不肯用商年號尚未殺紂又難稱武王元年其<lb/>
稱惟十有三年安得謂冒文王之元謂周不以建子之<lb/>
<pb n="KR3f0008_WYG_003-13a"/>
月為春殊不知武王勝商之後即改正朔以十一月建<lb/>
子之月為春王正月丑為二月寅為三月周之史官追<lb/>
稱記事即用當代正朔故書曰惟十有三年春一月師<lb/>
渡孟津夫復何疑諸儒紛紛之議徒令後人惑耳且如<lb/>
春秋稱周<hi>闕</hi>　十五年正月朔旦冬至僖公五年正月<lb/>
朔旦冬至昭公二十年正月朔旦冬至夫世豈有正月<lb/>
冬至乎而猶謂周不以建子為正月耶漢律厯志稱武<lb/>
王即位九年崩又云武王即位十一年蓋以九年併周<lb/>
<pb n="KR3f0008_WYG_003-13b"/>
公攝政二年共為十一年是年正月朔旦冬至周公攝<lb/>
政且得稱武王即位十一年况武王伐商豈不可稱文<lb/>
王年號安得謂之冒周公之時稱正月冬至則建子為<lb/>
正又何疑焉况以厯數上推春秋日食三十餘次俱以<lb/>
建子為正月何諸儒不查也朱子謂毛詩維暮之春為<lb/>
建辰之三月又謂三月牟麥將熟何不查漢人原註漢<lb/>
註云周之季春於夏為孟春諸侯來朝遣之勸農治牟<lb/>
麥具田器久必多銍艾也漢註訓奄為久朱子訓奄為<lb/>
<pb n="KR3f0008_WYG_003-14a"/>
忽謂三月牟麥将熟乃以周三月為正月便是三月麥<lb/>
得熟乎朱子旣稱周建寅為正月又何以註孟子云周<lb/>
七八月夏五六月耶此厯象授時所係恐誤後學故<lb/>
不得不詳辯之也<lb/>
惟戊午王次于河朔時甲子昧爽王朝至于商郊牧野<lb/>
註釋戊午是一月二十八日甲子二月四日也昧㝠爽<lb/>
明也昧爽將明未明之時也正月二十八日戊午師逾<lb/>
孟津二月三日癸亥入商郊夜布陳未畢而雨雨止畢<lb/>
<pb n="KR3f0008_WYG_003-14b"/>
陳俟天休命次日四日甲子昧爽王乃至於商郊牧野<lb/>
卽朝歌南郊外將戰于郊故至牧野也以授時推武王<lb/>
元年己卯歲建子之正月朔二十九日九十四刻癸巳<lb/>
日亥時合朔以歩至建丑二月朔五十九日五十七刻<lb/>
癸亥日未時合朔則二月一日癸亥二月二日甲子也<lb/>
戊午乃朔前五日之二十六日非二十八日也是武王<lb/>
一月一日癸巳朝步自周東行非三日癸巳其壬辰之<lb/>
死魄乃前月之晦魄耳至二十六日戊午次河朔二月<lb/>
<pb n="KR3f0008_WYG_003-15a"/>
一日癸亥入商郊二月二日甲子昧爽至商郊伐紂漢<lb/>
厯志則稱二月朔日庚申四日癸亥五日甲子劉商王<lb/>
紂是與周厯又不同者何則古厯不正自六厯以來斗<lb/>
分皆四之一漢鄧平厯亦然故宋書論六厯率皆六國<lb/>
及秦人所造差至三日或二日上不可檢於春秋下不<lb/>
驗於漢魏雖復假稱帝王祗以惑人耳目至太初斗分<lb/>
太多過天一度又無盈縮遲疾故常以朔日月見西方<lb/>
晦日月見東方差亦至二三日以此歩厯則晦朔甲乙<lb/>
<pb n="KR3f0008_WYG_003-15b"/>
安得無愆魄明生死焉能不舛則知古厯為誤授時為<lb/>
真也如其不然武王去春秋𨼆公才四百年耳授時去<lb/>
𨼆公二千年以歩日食三十六皆不爽而以歩四百年<lb/>
前即差不踰刻而奚至二三日之逺耶以此知授時為<lb/>
真周漢皆失之矣此論定則武成諸書所記旁死魄哉<lb/>
生明丙午朏等日皆四分之一之厯所歩差至二三日<lb/>
者先後不合故皆不必置辯<lb/>
惟十有三祀王訪于箕子<lb/>
<pb n="KR3f0008_WYG_003-16a"/>
十有三年武王勝殷釋箕子之囚卽四月以箕子歸鎬<lb/>
京訪問天道商曰祀箕子稱祀不忘本也存商之舊也<lb/>
此篇箕子所作箕子商人故記傳引此篇者皆云商書<lb/>
箕子嘗言商其淪喪我罔為臣僕今稱祀不稱年稱王<lb/>
訪箕子而不稱箕子見王稱王乃言而後箕子乃言不<lb/>
臣周之意也武王知箕子賢不可得而臣而其道則當<lb/>
師於是訪問天道箕子知天以是道畀之禹傳至於我<lb/>
不可使自我而絶以武王而不傳則天下無可傳者矣<lb/>
<pb n="KR3f0008_WYG_003-16b"/>
不臣周所以正萬世君臣之大法陳洪範所以傳萬世<lb/>
天人之大法洪範之五紀卽七政厯也十有三祀卽文<lb/>
王之十有三年盖武王勝殷初歸尚未頒元年正朔商<lb/>
既亡箕子又難以稱紂年號故稱十有三祀也天道難<lb/>
明武王恐箕子不傳故急訪之洪範既陳武王卽封箕<lb/>
子於朝鮮以遂其不臣之志或謂箕子走之朝鮮武王<lb/>
以朝鮮封之箕子既受封不得無臣禮故來朝因其朝<lb/>
而問洪範非也<lb/>
<pb n="KR3f0008_WYG_003-17a"/>
一五行一曰水二曰火三曰木四曰金五曰土<lb/>
五行志云聖人行其道而寶其真降及於殷箕子在父<lb/>
師之位而典之周既克殷以箕子歸周武王親虚已而<lb/>
問焉蓋洛出書戴九履一一㸃居北為一禹第初一曰<lb/>
五行箕子對武王演此五行之數天一生水地二生火<lb/>
天三生木地四生金天五生土五行之生序也唐孔氏<lb/>
曰萬物成形以㣲著為漸五行先後亦以㣲著為次水<lb/>
最微為一火漸著為二木形實為三金體固為四土質<lb/>
<pb n="KR3f0008_WYG_003-17b"/>
大為五亦其序也九疇先於初一五行先於水五行九<lb/>
疇之一水五行之一耳然天一所生五材所始胡可汨<lb/>
焉鯀湮洪水汨其一行而五行遂皆汨一疇既汨而九<lb/>
疇遂皆斁帝乃震怒禹乃嗣興然則有國者惕然思之<lb/>
凡土木之妄興鑄山煮海一切暴歛之虐政亦可以止<lb/>
矣其生成變化之數詳見别簡<lb/>
四五紀一曰歲二曰月三曰日四曰星辰五曰厯數<lb/>
紀者如綱之有紀天時所以相維者也此即帝堯命羲<lb/>
<pb n="KR3f0008_WYG_003-18a"/>
和所掌者詳見咨羲和簡中堯之<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>象舜之在璿璣禹<lb/>
之叙疇武王之訪天道莫急於此也<lb/>
庻民惟星星有好風星有好雨日月之行則有冬有夏<lb/>
月之從星則以風雨<lb/>
星民象故衆民若星箕星好風畢星好雨日月之行各<lb/>
有常度日行黄道極南則為冬至極北則為夏至南北<lb/>
中近赤道則為春秋分月行九道黒道二出黄道北朱<lb/>
道二出黄道南白道二出黄道西青道二出黄道東周<lb/>
<pb n="KR3f0008_WYG_003-18b"/>
厯四時出入黄道内外逺去六度併黄道為九行也然<lb/>
厯數歩分至之率則隨地南北各有不同焉箕四星像<lb/>
簸箕為簸揚鼓風之器故月行東北宿之則多風春秋<lb/>
緯云月離於箕則風揚沙是也畢八星像义網漉魚之<lb/>
器漉則水淋故月行西南宿之則多雨詩云月離於畢<lb/>
俾滂沱矣是也民情好惡猶夫星然上能同民好惡則<lb/>
風雨以時否則致異皆庻徴之事也<lb/>
秋大熟未穫<lb/>
<pb n="KR3f0008_WYG_003-19a"/>
秋乃周季秋建申九月即夏孟秋七月七月正禾熟未<lb/>
穫時朱子乃謂周未改正為酉戌月非<lb/>
戊辰王在新邑烝祭歲在十有二月<lb/>
春祠夏禴秋嘗冬烝烝冬祭也周雖改正而祭祀則用<lb/>
夏時周十二月建亥之季冬即夏十月孟冬烝宜用仲<lb/>
冬子月而亦有孟冬烝者禮也<lb/>
　<lb/>
　<lb/>
<pb n="KR3f0008_WYG_003-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今律厯考卷三<lb/>
</p>
<p>
</p>
  </div>
</body>
</text>
</TEI>
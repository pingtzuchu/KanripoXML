<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今律厯考卷七十二</head>
    <p>
<pb n="KR3f0008_WYG_072-1a"/>
欽定四庫全書<lb/>
　古今律厯考卷七十二　　明　邢雲路　撰<lb/>
　　厯原六<lb/>
　　　厯原<lb/>
日月食限<lb/>
以半交差一日一十五刻九一八四五加減交終及交<lb/>
中併二交為六限隂陽各三限加為後限減為前限陽<lb/>
後限月食日不食隂前限月食日不食以交差之半半<lb/>
<pb n="KR3f0008_WYG_072-1b"/>
之得五十七刻九五九二二五加減交終及交中為日<lb/>
食界限逢此界限日月俱食<lb/>
天首五限<lb/>
前限二十六日○五刻三○三九五<hi>已上日月俱食食已下日月俱不</hi>
　　二十六日六十三刻二六三一七五<hi>日月俱食</hi>
中限二十七日二十一刻二二二四<hi>日月俱食</hi>
後限五十七刻九五九二二五<hi>已下日月俱食食已上月食日不</hi>
　　一日一十五刻九一八四五<hi>已下月食日不食已上日月俱不食</hi>
<pb n="KR3f0008_WYG_072-2a"/>
天尾五限<lb/>
前限一十二日四十四刻六九二七五<hi>已上月食日不食已下日月俱不食</hi>
　　一十三日○二刻六五一九七五<hi>已上日月俱食食已下月食日不</hi>
中限一十三日六十○刻六一一二<hi>日月俱食</hi>
後限一十四日一十五刻七○四二五<hi>已下日月俱食食已上月食日不</hi>
　　一十四日七十六刻五二九六五<hi>已下月食日不食已上日月俱不食</hi>
交終度三百六十三度七十九分三十四秒者以月平<lb/>
行度乘交終也正交三百五十七度六十四分者以月<lb/>
<pb n="KR3f0008_WYG_072-2b"/>
平行度乘正交限二十六日七五一九也中交一百八<lb/>
十八度○五分者以月半行度乘中交限十四日○六<lb/>
六四也南北泛差四度四十六分者周天象限自之以<lb/>
定法一千八百七十度而一也月食限者以隂八度陽<lb/>
六度併之得十四度半之得七度為腹寛之數為法除<lb/>
周天象限得十三度○五分弱所推就整為月食限度<lb/>
日食定法九十六者一時八刻也二十五刻者一百刻<lb/>
四分之一也不及為卯前過為卯後七十五刻者四分<lb/>
<pb n="KR3f0008_WYG_072-3a"/>
之三也不及為酉前過為酉後月食定法八十七者以<lb/>
十五分歸月食限十三度五分也後準十五度五十分<lb/>
者以月平行度乘天首後限一日一十五刻九一八四<lb/>
五所得已下為交後度已上月不食前準一百六十六<lb/>
度三十九分六十八秒者以月平行度乗天尾前限一<lb/>
十二日四十四刻六九二七五所得已上月食已下月<lb/>
不食<lb/>
日體大月體小月小於日三分之一日髙月下故日食<lb/>
<pb n="KR3f0008_WYG_072-3b"/>
十分月食則入暗虛行一度又半故月食十五分計日<lb/>
去天月去日以幾千里計而地去月則以幾萬里計日<lb/>
大月以千百里計而地大月則以幾萬里計此何以知<lb/>
之以勾股測天及日出入分知之乃南齊書曰日月當<lb/>
子午正隔於地猶為暗氣所食以天體大而地形小故<lb/>
也此言一倡人遂議日月與地三者形體大小相似地<lb/>
體止當天一度半而天周當地徑二百四十餘倍日月<lb/>
相衝為地所蔽有景在天其大如日日光不照名曰暗<lb/>
<pb n="KR3f0008_WYG_072-4a"/>
虛月望行黄道則入暗虛值暗虛有表裏深淺故月食<lb/>
有南北多少其説非也盖古人雖有暗虛之説乃月行<lb/>
日度自隠其光與月掩日同非指為地景也且如春秋<lb/>
二分食於卯酉之正日月相望其平如衡地猶在下烏<lb/>
能蔽之况以法布筭地大於月數十倍乎宋濂不知作<lb/>
楚客對亦言月食為地景所隔皆南齊之説<graphic n="KR2725" url="https://raw.githubusercontent.com/kanripo/KR-Gaiji/master/images/KR2725.png" mimeType="image/png"/>之也<lb/>
日食九服視之分數各不同者在地南北東西之故在<lb/>
天交前後隂陽厯之故也日食在隂厯月北日南自人<lb/>
<pb n="KR3f0008_WYG_072-4b"/>
視之北方見食多南方見食少在陽厯月南日北自人<lb/>
視之南方見食多北方見食少日食在交前西方見食<lb/>
少東方見食多在交後東方見食少西方見食多日食<lb/>
當交之中無論隂陽厯東西俱見食既隂厯北方見食<lb/>
既陽厯南方見食既<lb/>
月道交日道出入於六度而信不爽五星去而復留留<lb/>
而又退而伏而期無失何也太陽為萬象之宗居君父<lb/>
之位掌發歛之權星月借其光辰宿宣其炁故諸數壹<lb/>
<pb n="KR3f0008_WYG_072-5a"/>
稟於太陽而星月之往來皆太陽一氣之牽繫也故日<lb/>
至一正而月之閏交轉五星之率皆由是出焉此日為<lb/>
月與五星之原也<lb/>
同異乘除測七政術<lb/>
術七政各以測到晷至圭面丈尺寸分或前或後相連<lb/>
日以二日相減餘為法以最髙前丈尺寸分與最髙後<lb/>
丈尺寸分近同者相減餘為實如法而一得加減差最<lb/>
髙前丈尺寸分多為加差少為減差以加減最髙前距<lb/>
<pb n="KR3f0008_WYG_072-5b"/>
後日命為刻半之加半日刻月五星減最髙前夜半後<lb/>
漏刻加最髙後夜半後漏刻半之七政皆以最髙前日<lb/>
筭外各得七政最髙日餘以發歛収之得時刻如測七<lb/>
政最低亦然惟加減差反是應加作減應減作加<lb/>
或問日月固有景可測矣而五星無景且測星之法無<lb/>
傳奈何余曰有二術焉以簡儀距其四正而至午有度<lb/>
去極有度漏下有刻以法歩之其術一以圭表據午位<lb/>
人目以小表望大表以上射五星下識圭刻以漏記之<lb/>
<pb n="KR3f0008_WYG_072-6a"/>
以法歩之其術二或又曰金水當天暗於離照日沉西<lb/>
見何以施測余曰是無難可一言蔽之以緯距經正於<lb/>
午位十字之準兩望相牽則凡星皆可代金水也乃自<lb/>
金水所留之舍以次日日歩之易知簡能於測金水乎<lb/>
何有或又曰測四餘如之何余曰羅計稟於交食測月<lb/>
交即測羅計前術有之矣若炁生於十閏月生於月遲<lb/>
古有此説然二皆隱曜孛星間見於史乘則宜取古一<lb/>
孛見宿度日時刻距今一孛見宿度日時刻用距積年<lb/>
<pb n="KR3f0008_WYG_072-6b"/>
月日時刻以月孛周天之數而一或可得也至於紫炁<lb/>
則古來所見者少亦須候其前後兩見依求月孛術步<lb/>
之亦得然所見既少俟見而測知何時姑立法可也大都<lb/>
炁孛二隱曜星命家言之於歴數無關所關厯數者七政<lb/>
也七政之數原本於測驗而七政之差則由於測驗之<lb/>
法失其傳不見今司天氏之所為測騐者乎今司天亦測<lb/>
日晷每節氣闔監官向圭表測日景畢各畫一押既而<lb/>
上疏入告曰測矣試問其晷長若干作何布筭皆曰不<lb/>
<pb n="KR3f0008_WYG_072-7a"/>
知也既不知則不如不測測日景且不知又安望其測<lb/>
月與五星夫人病無法耳今余法既立且纖悉備至有<lb/>
法可循即無難可致若疇人於此而猶泄泄然諉之曰<lb/>
我不能也則吾不知之矣<lb/>
於戲余累累千萬言於厯數不啻詳矣而有難者未易<lb/>
言也葢天動物也消息至微安必其永久而不變如今<lb/>
之日躔六十六年差一度及百年消長各一之説其間<lb/>
畸零多少乃在冥濛間疇其覺之可執為定乎以推之<lb/>
<pb n="KR3f0008_WYG_072-7b"/>
七政皆然况天道間有失行雖則旋復其常而既有失<lb/>
行是即天運之難定也故僧一行云乾度盈虛與時消<lb/>
息告譴於經數之表變常於潛遯之中則聖人且猶不<lb/>
質非籌厯之所能及矣曰然則如之何無已則郭太史<lb/>
所謂隨時推測是已世病無推測之法余法既立即不<lb/>
妨隨時觀象依法推測合則從變則改亡論消長暗移<lb/>
失行旋復之故壹是皆以澤火之革旋正之即用之億<lb/>
萬斯年與天地無彊可也此又原之原也<lb/>
<pb n="KR3f0008_WYG_072-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0008_WYG_072-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今律厯考卷七十二<lb/>
</p>
<p>
</p>
  </div>
</body>
</text>
</TEI>
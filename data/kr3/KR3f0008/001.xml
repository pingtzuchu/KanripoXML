<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今律厯考卷一</head>
    <p>
<pb n="KR3f0008_WYG_001-1a"/>
欽定四庫全書<lb/>
　古今律厯考卷一　　　　明　邢雲路　撰<lb/>
　　經一<lb/>
　　　周易考<lb/>
象曰澤中有火革君子以治厯明時<lb/>
水火相息為革澤中有火二性相息勢必變革夫不有<lb/>
克何以生不有革何以因君子觀革之象知天地乃革<lb/>
之大者也所以治厯明時蓋天地革斯四時成而其數<lb/>
<pb n="KR3f0008_WYG_001-1b"/>
最難明也自羲和以後二宫失次七元無紀春秋有食<lb/>
晦之譏漢世昧歲差之理唐宋以來其法漸宻至元授<lb/>
時乃益親焉自元至今又三百餘年消息之法頓亡厯<lb/>
理之原盡失斯時也正澤火當革之時也昔漢厯凡五<lb/>
變唐厯凡八改宋厯凡十六改使厯可仍舊何樂改作<lb/>
然而天運難齊人力未至不容不改也杜預云治厯者<lb/>
當順天以求合非為合以驗天正謂是耳且古厯甚疎<lb/>
漢時尚不知歲差至漢末劉洪始覺冬至後天乃減歲<lb/>
<pb n="KR3f0008_WYG_001-2a"/>
餘併創月行遲疾法作乾象厯魏文帝時韓翊作黃初<lb/>
厯始課日食晉姜岌始以月蝕衝檢日度宋何承天作<lb/>
元嘉厯始以日行盈縮推定小餘祖冲之作大明厯始<lb/>
取至前後日測晷景北周時馬顯作丙寅元厯始推定<lb/>
交蝕之小餘隋張冑𤣥作大業厯始立五星入氣加減<lb/>
法劉焯作皇極厯始推黃道月道術立躔度凖四序升<lb/>
降唐僧一行作大衍厯歩日躔始宻近周世宗時王朴<lb/>
作欽天厯始變五星法使遲疾留行舒急有漸宋初用<lb/>
<pb n="KR3f0008_WYG_001-2b"/>
應天厯繼改乾元等厯逮靖康間凡百六十餘年而厯<lb/>
八改南渡後統元等厯凡百餘年而厯又八改蓋宋厯<lb/>
未精自相紊亂故愈改而愈不效也元承用金厯至至<lb/>
元郭守敬乃測驗周至改作始精作授時厯然非謂授<lb/>
時之法遂一成不易可歲歲無改也觀守敬之言曰以<lb/>
至元十八年歲次辛巳為立元上考往古下驗將來周<lb/>
歲消長皆距立元為算其諸應等數隨時推測不用為<lb/>
元曰諸應不用為元者正欲後人隨時改革也豈惟後<lb/>
<pb n="KR3f0008_WYG_001-3a"/>
人即守敬自改之矣至元十七年守敬作授時厯定閏<lb/>
應二千萬一千八百五十分轉應一十三萬一千九百<lb/>
四分交應二十六萬一百八十七分八十六秒此載在<lb/>
元史可考也至至元三十一年甲午纔十四年耳而守<lb/>
敬復測天道見其少差乃於閏應加二百分於轉應減<lb/>
一千六百九十九分於交應加二百一十四秒踰十四<lb/>
年即改三應至今疇人用之獨柰何後人一無所改乎<lb/>
隨時變易乃謂之革及今不革謂澤火之義何隆慶間<lb/>
<pb n="KR3f0008_WYG_001-3b"/>
監官周相不云乎謂自至元辛巳為厯元至今己巳二<lb/>
百八十九年年遠數盈天度漸差失今不考所差必甚<lb/>
夫相達者也其言良是而柰何今之司厯者不味其言<lb/>
耶即今月離經甲午更訂猶稱宻近至日躔遭元統銷<lb/>
没遂差至踰時其若五星之度應則自累代來因革失<lb/>
眞皆所當亟正也<lb/>
　律厯配六十四卦<lb/>
乾律中仲呂音徵厯為小滿四月中中卦辟乾次候靡<lb/>
<pb n="KR3f0008_WYG_001-4a"/>
　草死居震之六五<lb/>
坤律中應鐘音羽厯為小雪十月中中卦辟坤次候天<lb/>
　氣上騰地氣下降居兌之九五<lb/>
屯律中黃鐘大呂音羽厯為冬至十一月中末卦侯屯<lb/>
　内小寒十二月節始卦侯屯外冬至末候水泉動小<lb/>
　寒初候鴈北鄉居坎之初六九二<lb/>
蒙律中太蔟音角厯為立春正月節中卦大夫蒙次候<lb/>
　蟄蟲始振居坎之六四<lb/>
<pb n="KR3f0008_WYG_001-4b"/>
需律中太蔟夾鍾音角厯為雨水正月中末卦侯需内<lb/>
　驚蟄二月節始卦侯需外雨水末候草木萌動驚蟄<lb/>
　初候桃始華居坎之九五上六<lb/>
訟律中姑洗音角厯為清明三月節中卦大夫訟次候<lb/>
　田鼠化為鴽居震之六二<lb/>
師律中仲呂音徵厯為立夏四月節中卦大夫師次候<lb/>
　蚯蚓出居震之九四<lb/>
比律中仲呂音徵厯為立夏四月節末卦卿比末候王<lb/>
<pb n="KR3f0008_WYG_001-5a"/>
　瓜生居震之九四<lb/>
小畜律中仲呂音徵厯為小滿四月中始卦公小畜初<lb/>
　候苦菜秀居震之六五<lb/>
履律中林鍾音徵厯為大暑六月中始卦公履初候腐<lb/>
　草化為螢居離之九三<lb/>
泰律中太蔟音角厯為雨水正月中中卦辟泰次候鴻<lb/>
　鴈來居坎之九五<lb/>
否律中夷則音商厯為處暑七月中中卦辟否次候天<lb/>
<pb n="KR3f0008_WYG_001-5b"/>
　地始肅居離之六五<lb/>
同人律中夷則音商厯為立秋七月節末卦卿同人末<lb/>
　候寒蟬鳴居離之九四<lb/>
大有律中仲呂蕤賔音徵厯為小滿四月中末卦侯大<lb/>
　有内芒種五月節始卦侯大有外小滿末候麥秋至<lb/>
　芒種初候螳螂生居震之六五上六<lb/>
謙律中大呂音羽厯為小寒十二月節中卦大夫謙次<lb/>
　候鵲始巢居坎之九二<lb/>
<pb n="KR3f0008_WYG_001-6a"/>
豫律中夾鐘姑洗音角厯為春分二月中末卦侯豫内<lb/>
　清明三月節始卦侯豫外春分末候始電清明初候<lb/>
　桐始華居震之初九六二<lb/>
隨律中夾鐘音角厯為驚蟄二月節中卦大夫隨次候<lb/>
　倉庚鳴居坎之上六<lb/>
蠱律中姑洗音角厯為清明三月節末卦卿蠱末候虹<lb/>
　始見居震之六二<lb/>
臨律中大呂音羽厯為大寒十二月中中卦辟臨次候<lb/>
<pb n="KR3f0008_WYG_001-6b"/>
　鷙鳥厲疾居坎之六三<lb/>
觀律中南呂音商厯為秋分八月中中卦辟觀次候蟄<lb/>
　虫坏户居兌之初九<lb/>
噬嗑律中應鐘音羽厯為立冬十月節末卦卿噬嗑末<lb/>
　候雉入大水為蜃居兌之九四<lb/>
賁律中南呂音商厯為秋分八月中始卦公賁初候雷<lb/>
　乃收聲居兌之初九<lb/>
剝律中無射音商厯為霜降九月中中卦辟剝次候草<lb/>
<pb n="KR3f0008_WYG_001-7a"/>
　木黃落居兌之六三<lb/>
復律中黃鐘音羽厯為冬至十一月中中卦辟復次候<lb/>
　麋角解居坎之初六<lb/>
无妄律中無射音商厯為寒露九月節中卦大夫无妄<lb/>
　次候雀入大水爲蛤居兌之九二<lb/>
大畜律中南呂音商厯為白露八月節末卦卿大畜末<lb/>
　候羣鳥養羞居離之上九<lb/>
頥律中黃鐘音羽厯為大雪十一月節末卦卿頥末候<lb/>
<pb n="KR3f0008_WYG_001-7b"/>
　荔挺出居兌之上六<lb/>
大過律中應鐘音羽厯為小雪十月中始卦公大過初<lb/>
　候虹藏不見居兌之九五<lb/>
坎律中黃鐘大呂太蔟夾鐘音羽角厯為冬至小寒大<lb/>
　寒立春雨水驚蟄卦由冬至之中孚以至驚蟄之晉<lb/>
　候由冬至之蚯蚓結以至驚蟄之鷹化為鳩蓋坎為<lb/>
　正四卦之北其六爻居月中節之在北方者也<lb/>
離律中蕤賔林鐘夷則南呂音徵商厯為夏至小暑大<lb/>
<pb n="KR3f0008_WYG_001-8a"/>
　暑立秋處暑白露卦由夏至之咸以至白露之大畜<lb/>
　候由夏至之鹿角解以至白露之羣鳥養羞蓋離為<lb/>
　正四卦之南其六爻居月中節之在南方者也<lb/>
咸律中蕤賔音徵厯為夏至五月中始卦公咸初候鹿<lb/>
　角解居離之初九<lb/>
恒律中黃鐘音宮厯為大暑六月中末卦侯恒内立秋<lb/>
　七月節始卦侯恒外大暑末候大雨時行立秋初候<lb/>
　涼風至居離之九三九四<lb/>
<pb n="KR3f0008_WYG_001-8b"/>
遯律中林鐘音徵厯為大暑六月中中卦辟遯次候土<lb/>
　潤溽暑居離之九三<lb/>
大壯律中夾鐘音角厯為春分二月中中卦辟大壯次<lb/>
　候雷乃發聲居震之初九<lb/>
晉律中夾鐘音角厯為驚蟄二月節末卦卿晉末候鷹<lb/>
　化為鳩居坎之上六<lb/>
明夷律中無射音商厯為寒露九月節末卦卿明夷末<lb/>
　候菊有黃華居兌之九二<lb/>
<pb n="KR3f0008_WYG_001-9a"/>
家人律中蕤賔音徵厯為芒種五月節中卦大夫家人<lb/>
　次候鵙始鳴居震之上六<lb/>
暌律中大呂音羽厯為小寒十二月節末卦卿暌末候<lb/>
　雉雊居坎之九二<lb/>
蹇律中黃鐘音羽厯為大雪十一月節中卦大夫蹇次<lb/>
　候虎始交居兌之上六<lb/>
解律中夾鐘音角厯為春分二月中始卦公解初候𤣥<lb/>
　鳥至居震之初九<lb/>
<pb n="KR3f0008_WYG_001-9b"/>
損律中夷則音商厯為處暑七月中始卦公損初候鷹<lb/>
　乃祭鳥居離之六五<lb/>
益律中太蔟音角厯為立春正月節末卦卿益末候魚<lb/>
　上冰居坎之六四<lb/>
夬律中姑洗音角厯為穀雨三月中中卦辟夬次候鳴<lb/>
　鳩拂其羽居震之六三<lb/>
姤律中㽔賔音徵厯為夏至五月中中卦辟姤次候蜩<lb/>
　始鳴居離之初九<lb/>
<pb n="KR3f0008_WYG_001-10a"/>
萃律中南呂音商厯為白露八月節中卦大夫萃次候<lb/>
　𤣥鳥歸居離之上九<lb/>
升律中大呂音羽厯為大寒十二月中始卦公升初候<lb/>
　雞乳居坎之六三<lb/>
困律中無射音商厯為霜降九月中始卦公困初候豺<lb/>
　乃祭獸居兌之六三<lb/>
井律中蕤賔音徵厯為芒種五月節末卦卿井末候反<lb/>
　舌無聲居震之上六<lb/>
<pb n="KR3f0008_WYG_001-10b"/>
革律中姑洗音角厯為穀雨三月中始卦公革初候萍<lb/>
　始生居震之六三<lb/>
鼎律中蕤賔林鐘音徵厯為夏至五月中末卦侯鼎内<lb/>
　小暑六月節始卦侯鼎外夏至末候半夏生小暑初<lb/>
　候温風至居離之初九六二<lb/>
震律中夾鐘姑洗仲呂蕤賔音角徵厯為春分清明穀<lb/>
　雨立夏小滿芒種卦由春分之公解以至芒種之卿<lb/>
　井候由春分之𤣥鳥至以至芒種之反舌無聲蓋震<lb/>
<pb n="KR3f0008_WYG_001-11a"/>
　爲正四卦之東其六爻居月中節之在東方者也<lb/>
艮律中無射應鐘音商羽厯為霜降九月中末卦侯艮<lb/>
　内立冬十月節始卦侯艮外霜降末候蟄蟲咸俯立<lb/>
　冬初候水始冰居兌之六三九四<lb/>
漸律中太蔟音角厯為雨水正月中始卦公漸初候獺<lb/>
　祭魚居坎之九五<lb/>
歸妹律中南呂無射音商厯為秋分八月中末卦侯歸<lb/>
　妹内寒露九月節始卦侯歸妹外秋分末候水始涸<lb/>
<pb n="KR3f0008_WYG_001-11b"/>
　寒露初候鴻鴈來賔居兌之初九九二<lb/>
豐律中林鐘音徵厯為小暑六月節中卦大夫豐次候<lb/>
　蟋蟀居壁居離之六二<lb/>
旅律中姑洗仲呂音角徵厯為穀雨三月中末卦侯旅<lb/>
　内立夏四月節始卦侯旅外穀雨末候戴勝降于桑<lb/>
　立夏初候螻蟈鳴居震之六三九四<lb/>
巽律中夷則南呂音商厯為處暑七月中末卦侯巽内<lb/>
　白露八月節始卦侯巽外處暑末候禾乃登白露初<lb/>
<pb n="KR3f0008_WYG_001-12a"/>
　候鴻鴈來居離之六五上九<lb/>
兌律中南呂無射應鐘黃鐘音商羽厯為秋分寒露霜<lb/>
　降立冬小雪大雪卦由秋分之公賁以至大雪之卿<lb/>
　頥候由秋分之雷乃收聲以至大雪之荔挺出蓋兌<lb/>
　為正四卦之西其六爻居月中節之在西方者也<lb/>
渙律中林鐘音徵厯為小暑六月節末卦卿渙末候鷹<lb/>
　乃學習居離之六二<lb/>
節律中夷則音商厯為立秋七月節中卦大夫節次候<lb/>
<pb n="KR3f0008_WYG_001-12b"/>
　白露降居離之九四<lb/>
中孚律中黃鐘音羽厯為冬至十一月中始卦公中孚<lb/>
　初候蚯蚓結居坎之初六<lb/>
小過律中大呂太蔟音羽角厯為大寒十二月中末卦<lb/>
　侯小過内立春正月節始卦侯小過外大寒末候水<lb/>
　澤腹堅立春初候東風解凍居坎之六三六四<lb/>
既濟律中應鐘音羽厯為立冬十月節中卦大夫既濟<lb/>
　次候地始凍居兌之九四<lb/>
<pb n="KR3f0008_WYG_001-13a"/>
未濟律中應鐘黃鐘音羽厯為小雪十月中末卦侯未<lb/>
　濟内大雪十一月節始卦侯未濟外小雪末候閉塞<lb/>
　而成冬大雪初候鶡旦不鳴居兌之九五上六<lb/>
右六十四卦配五聲十二律符合亡論已至其以卦配<lb/>
候起自中孚每卦六日七分及所配公辟侯大夫卿之<lb/>
數其原出於孟氏章句京房又以卦爻配直一朞之日<lb/>
以附易緯之文用占災𤯝吉凶至於觀隂陽之變則錯<lb/>
亂而不明以後乾象天保各有因革亦皆不經其於厯<lb/>
<pb n="KR3f0008_WYG_001-13b"/>
數之差率則毫無關係自後魏來始載於厯經相沿厯<lb/>
唐宋至今不變至至元庚辰郭守敬造授時厯始刪去<lb/>
刪之誠是也其法大都自冬至初候起中孚而坎離震<lb/>
兌各主其一方其餘六十卦以一年分之蓋以一朞三<lb/>
百六十五日二十四刻有奇除離坎震兌各主一方外<lb/>
以六十卦分一朞之數每卦得六日八刻七分有奇為<lb/>
卦策半之得三日四刻三分半有奇為貞䇿置冬至大<lb/>
小餘命之為公中孚卦以卦策六日八刻七分有奇加<lb/>
<pb n="KR3f0008_WYG_001-14a"/>
之為辟復卦又以貞策三日四刻三分半有奇加之得<lb/>
九日一十三刻有奇為侯屯内卦又加一貞䇿得一十<lb/>
二日一十七刻四分有奇為侯屯外卦又加一卦䇿得<lb/>
一十八日二十六刻一分有奇為大夫謙卦又加一卦<lb/>
䇿得二十四日三十四刻八分有奇為卿睽卦再加一<lb/>
卦䇿得三十日四十三刻五分有奇為公升卦是冬至<lb/>
一月三十日四十三刻半有奇交大寒十二月中每一<lb/>
月分五卦也一年十二月皆然然一月固分五卦而以<lb/>
<pb n="KR3f0008_WYG_001-14b"/>
冬至一陽生論之則一月總謂之復卦惟復之前原有<lb/>
中孚一卦居六日八刻七分有竒踰六日而後乃七日<lb/>
也七日方交復卦故曰七日來復此其術也於厯法何<lb/>
預焉焦延壽曰得我道以亡身者京生也京房以易卦<lb/>
殺身身且不保於道何居<lb/>
天一地二天三地四天五地六天七地八天九地十<lb/>
此仲尼言天地隂陽自然奇偶之數即河圖數也天也<lb/>
者隂陽對待之體一至十者隂陽流行之序然獨陽不<lb/>
<pb n="KR3f0008_WYG_001-15a"/>
生獨隂不成故生於天者成於地生於地者成於天天<lb/>
一生水地六成之地二生火天七成之天三生木地八<lb/>
成之地四生金天九成之天五生土地十成之其位一<lb/>
六居北二七居南三八居東四九居西五十居中為河<lb/>
圖之數也以配律厯一六水為北方七宿其音羽二七<lb/>
火為南方七宿其音徵三八木為東方七宿其音角四<lb/>
九金為西方七宿其音商五十土為中央大衍之數其<lb/>
音宫故唐厯志云大衍為天地之樞如環之無端蓋律<lb/>
<pb n="KR3f0008_WYG_001-15b"/>
厯之大紀也<lb/>
天數五地數五五位相得而各有合天數二十有五地<lb/>
數三十凡天地之數五十有五此所以成變化而行鬼<lb/>
神也<lb/>
天數五一三五七九五奇也地數五二四六八十五偶<lb/>
也天地之數各五位五位相配以合五行天一與地六<lb/>
相得合為水地二與天七相得合為火天三與地八相<lb/>
得合為木地四與天九相得合為金天五與地十相得<lb/>
<pb n="KR3f0008_WYG_001-16a"/>
合為土天數二十有五五奇之積也地數三十五偶之<lb/>
積也天地之數合二十五三十凡五十有五乾鑿度所<lb/>
云天地合和數正謂此也隂陽五行八卦六爻皆變化<lb/>
也隂陽五行之屈伸往來八卦六爻之吉凶休咎皆鬼<lb/>
神也變化以數成鬼神以數行聖人衍易揲蓍使人知<lb/>
趨吉避凶以前民用此所以成變化而行鬼神也<lb/>
大衍之數五十其用四十有九分而為二以象兩掛一<lb/>
以象三揲之以四以象四時歸竒於扐以象閏五嵗再<lb/>
<pb n="KR3f0008_WYG_001-16b"/>
閏故再扐而後掛<lb/>
大傳云天生神物聖人則之神物謂蓍也五十者大衍<lb/>
之蓍數也衍演也天地之數五十有五而大衍之數五<lb/>
十者以五行五數為衍母以十數為衍子數備於五極<lb/>
於十故以五大衍之以母衍子而各極其數以至於十<lb/>
為五十也其用四十有九者虚其一以象太極也蓋數<lb/>
始於一如辰不動如君無為故虛一不用而萬變出焉<lb/>
王弼曰不用而用以之通非數而數以之成斯易之太<lb/>
<pb n="KR3f0008_WYG_001-17a"/>
極也太極生兩儀故分而為二蓋以兩手中分四十九<lb/>
䇿左手分天右手分地以象兩儀也五十除一者無一<lb/>
也四十有九掛一者有一也易變為一是也故以右手<lb/>
於左分天數之中取其一䇿懸掛於左手之小指間所<lb/>
以象人而配天地是象三才揲數也奇所揲四數之餘<lb/>
也扐指間也以四數左手分天之䇿而歸其餘數或一<lb/>
或二或三或四於左手三四指間象四時者以四數也<lb/>
象閏者歸餘於終也又以四數右手分地之策而歸其<lb/>
<pb n="KR3f0008_WYG_001-17b"/>
餘數於左手二三指間是為一變筮法一揲不五則九<lb/>
得五者三所謂竒也得九者一所謂偶也再揲不四則<lb/>
八得四者二所謂奇也得八者二所謂偶也八九為多<lb/>
四五為少三少得老陽之數九三多得老隂之數六兩<lb/>
多一少得少陽之數七兩少一多得少隂之數八五歲<lb/>
再閏者五歲之間再積日而成月故蓍者凡有再扐然<lb/>
後别起一掛也畢中和言三揲皆掛正再閏後掛之義<lb/>
凡十九年七閏爲一章五歲再閏略舉其凡也衞元嵩<lb/>
<pb n="KR3f0008_WYG_001-18a"/>
元包論曰混茫既判天地闢矣天地既闢三統分矣三<lb/>
統既分四時序矣四時既序閏斯生矣正閏相生數無<lb/>
窮矣此之謂也<lb/>
乾之策二百一十有六坤之策百四十有四凡三百有<lb/>
六十當期之日二篇之策萬有一千五百二十當萬物<lb/>
之數也<lb/>
策者蓍之莖數曲禮所謂策為筮是也揲蓍之法通計<lb/>
三變之餘去其初掛之一凡四為竒凡八為偶積而數<lb/>
<pb n="KR3f0008_WYG_001-18b"/>
之則為六七八九蓋餘三竒則九而其揲亦九策亦四<lb/>
九三十六謂其三揲掛扐通十三策而見存三十六策<lb/>
為老陽爻也餘二奇一偶則八而其揲亦八策亦四八<lb/>
三十二謂其三揲掛扐通十七策而見存三十二策為<lb/>
少隂爻也餘二偶一奇則七而其揲亦七策亦四七二<lb/>
十八謂其三揲掛扐通二十一策而見存二十八策為<lb/>
少陽爻也餘三偶則六而其揲亦六策亦四六二十四<lb/>
謂其三揲掛扐通二十五策而見存二十四策為老隂<lb/>
<pb n="KR3f0008_WYG_001-19a"/>
爻也大傳所謂乾坤二篇之䇿正以其掛扐之外見存<lb/>
蓍數而為言耳陽爻六乾老陽一爻三十六策計六爻<lb/>
凡二百一十有六隂爻六坤老隂一爻二十四策計六<lb/>
爻凡百四十有四合二百一十有六一百四十有四凡<lb/>
三百有六十曰當期之日者每月三十日合十二月為<lb/>
三百六十也厯法以氣言之則三百六十六日以朔言<lb/>
之則三百五十四日今舉氣盈朔虚之中數而言故曰<lb/>
三百有六十也蓋掛扐之數象月之閏過揲之數象嵗<lb/>
<pb n="KR3f0008_WYG_001-19b"/>
之周總過揲以成四時即一期也然少陽之策一爻二<lb/>
十八六爻則一百六十八少隂之策一爻三十二六爻<lb/>
則一百九十二二少之合亦三百六十此獨以老陽老<lb/>
隂言者以易用九六不用七八也何也九六有象七八<lb/>
無象也以卦則六子之卦七八隱於其中而無象也以<lb/>
畫則六子皆乾坤之畫而六子無畫也惟乾坤有用九<lb/>
用六之道諸卦得奇者皆用乾之九得偶者皆用坤之<lb/>
六終無用七用八之道故曰九六有象七八無象也二<lb/>
<pb n="KR3f0008_WYG_001-20a"/>
篇者易上下經六十四卦也每卦六爻六十四卦共三<lb/>
百八十四爻隂陽各半陽爻一百九十二以陽爻三十<lb/>
六乗之得六千九百一十二隂爻一百九十二以隂爻<lb/>
二十四乗之得四千六百八合六千九百一十二四千<lb/>
六百八共得萬有一千五百二十當萬物之數也萬物<lb/>
之數固不盡於此但取象於萬若云自一而萬當萬物<lb/>
之數耳若少陽一百九十二以二十八乗之得五千三<lb/>
百七十六少隂一百九十二以三十二乗之得六千一<lb/>
<pb n="KR3f0008_WYG_001-20b"/>
百四十四合之亦萬有一千五百二十也<lb/>
是故四營而成易十有八變而成卦八卦而小成引而<lb/>
伸之觸類而長之天下之能事畢矣顯道神德行是故<lb/>
可與酬酢可與祐神矣<lb/>
四營者四次經營也分二一營也掛一二營也揲四三<lb/>
營也歸奇四營也易變易也尚未成爻成卦故止謂成<lb/>
一變易也如是者三變成一爻一爻得兩儀之畫二爻<lb/>
得四象之畫三爻得八卦之畫至於積七十二營凡十<lb/>
<pb n="KR3f0008_WYG_001-21a"/>
有八變則六爻見而得六十四卦之一矣然方其三十<lb/>
六營而九變也已得三畫而天地山澤雷風水火八卦<lb/>
之名已立此内卦之貞八卦而小成也自是引進而往<lb/>
伸之又九變三十六營以成三畫再得小成之卦一則<lb/>
外卦之悔亦備内外成卦是謂大成也如是然後觀其<lb/>
爻之變與不變而觸逢事類以增長之如乾則推其為<lb/>
圜為君為父之類以定吉凶悔吝一卦變六十四卦六<lb/>
十四卦變四千九十六卦天下所能之事法象皆盡人<lb/>
<pb n="KR3f0008_WYG_001-21b"/>
之趨吉避凶向悔背吝者其道皆不越此故曰天下之<lb/>
能事畢矣惟易理備天下之能事故可以顯明無為之<lb/>
道而神靈其德行之事是故可與酬酢應對萬物之求<lb/>
蓋筮受命如饗吉凶悔吝取決不爽也可與佑助神化<lb/>
之功蓋神不自見待易道方見即謂以易助神可也道<lb/>
在天德行在人在天者幽顯道闡幽也在人者顯神德<lb/>
行微顯也酬酢其在人者即祐助其在天者皆易之神<lb/>
也故關朗曰神也者易之靈也靈應冥契不思而得强<lb/>
<pb n="KR3f0008_WYG_001-22a"/>
名曰神故易之神在乎道而所神在人<lb/>
夫是易也顯道祐神何物不有厯固在其中矣然謂之<lb/>
曰象四時象閏曰當期之日象者象其竒耦當者當其<lb/>
成數也至於氣朔之分秒陟降消長一而不一則在人<lb/>
隨時測驗以更正之正其數即神乎易也漢史不知遂<lb/>
以大衍大率之數牽强凑合以步氣朔而謂厯數諸率<lb/>
皆出於此則非矣<lb/>
　<lb/>
<pb n="KR3f0008_WYG_001-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今律厯考巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今律厯考卷四</head>
    <p>
<pb n="KR3f0008_WYG_004-1a"/>
欽定四庫全書<lb/>
　古今律厯考卷四　　　　明　邢雲路　撰<lb/>
　　經四<lb/>
　　　詩經考<lb/>
詩三百自孔子删之自天子以至于庶人莫不有詩古<lb/>
男年六十女年五十無子者官衣食之使採詩邑移於<lb/>
國國以聞於天子則詩之所係大矣詩被諸聲樂協十<lb/>
二律配十二辰如黄鐘為子之類是也故詩通於律厯<lb/>
<pb n="KR3f0008_WYG_004-1b"/>
定之方中作于楚宫揆之以日作于楚室<lb/>
爾雅云營室謂之定星北方宿也營室二星上一星為<lb/>
天子宫下一星為天廟有離宫六星兩兩相繫為天子<lb/>
别宫故置羽林軍四十五以衛之郄萌云將有土功占<lb/>
於營室明則國昌不明則鬼神不享定之方中羙衛文<lb/>
公也衛為狄所滅文公徙居楚邱始建城市而營宫室<lb/>
國人悅之故作此詩言十二月定星昏時在南方正中<lb/>
作此楚宫楚宫楚邱之宫也楚邱在濟河間周十二月<lb/>
<pb n="KR3f0008_WYG_004-2a"/>
建亥卽夏十月建亥小雪之中氣也揆度也謂度其景<lb/>
也公劉傳曰考於日景是也其術四角立柱而以水注<lb/>
地望其高下高下旣定其位乃平於所平之地中央樹<lb/>
八尺之臬以懸䋲正之又畫地為圓䂓朝識日景其端<lb/>
指西暮識日景其端指東兩端長短必與䂓齊測其端<lb/>
則東西正就其中屈之卽為南北盖日中則景短又於<lb/>
晝漏午時叅日中之短景以正南方夜漏子時幷窺北<lb/>
極以正北方此揆日之法也揆正四方作於楚室室亦<lb/>
<pb n="KR3f0008_WYG_004-2b"/>
宫也然營室十月昏中惟衛武時為然厯代以來室漸<lb/>
東移中星各異至今萬厯年以法推十一月中天正冬<lb/>
至日躔箕四度室星昏中以推至小雪十月中日躔房<lb/>
宿而女星昏中以較衛文時退天二十六度矣朱子謂<lb/>
十月可以營制宫室故謂之營室是若營室以十月得<lb/>
名者不知室乃宫室之星占營造則占室星非以十月<lb/>
名營室也若以十月名營室則今十月女昏中於室無<lb/>
預矣乆之天日漸移凢二十八宿十月皆可昏中一室<lb/>
<pb n="KR3f0008_WYG_004-3a"/>
星厯十二月皆可昏中此推歩之數萬世可知者也<lb/>
綢繆束薪三星在天今夕何夕見此良人子兮子兮如<lb/>
此良人何<lb/>
綢繆猶纒綿也三星心星大火東方蒼龍七宿之第五<lb/>
宿也晉國大亂婚姻失時詩人叙其婦語夫之詞曰方<lb/>
綢繆以束薪也而仰見三星之在天今夕不知何夕也<lb/>
而忽見良人之在此又曰子兮子兮其柰此良人何哉<lb/>
蓋喜幸之甚而不自勝之詞也心宿之象三星鼎立中<lb/>
<pb n="KR3f0008_WYG_004-3b"/>
大心天王前星太子後星庶子心星以三月昏見東方<lb/>
春秋時婚姻之禮自季秋盡於仲春三星尚未出也今<lb/>
三月昏心見東方過時矣過時方得婚故作是詩說者<lb/>
謂心為父子夫婦之星為合星嫁者之候又謂三月昏<lb/>
時大火星見使民出火是若以心星主嫁主火矣不知<lb/>
天日漸移心星東轉即如營室星自衛文公至今日躔<lb/>
退天二十六度久之則凡二十八宿皆可三月昏見東<lb/>
方一心星厯十二月皆可昏見東方也主嫁主火又何<lb/>
<pb n="KR3f0008_WYG_004-4a"/>
取焉<lb/>
七月流火九月授衣一之日觱發二之日栗烈無衣無<lb/>
褐何以卒歲三之日于耜四之日舉趾同我婦子饁彼<lb/>
南畆田畯至喜<lb/>
七月陳王業也周公陳豳風之詩見先公后稷公劉風<lb/>
化之所由欲成王知王業之艱難也七月夏正七月建<lb/>
申之月也火大火心星也流下也六月昏火星猶見於<lb/>
南方至七月昏則火下而西流矣知是将寒之漸至九<lb/>
<pb n="KR3f0008_WYG_004-4b"/>
月霜降蠶績功成故授人以冬衣使禦寒也一之日謂<lb/>
十一月建子一陽之月二之日謂十二月建丑二陽之<lb/>
月變月言日言是月之日也下文凡言日者倣此觱發<lb/>
風寒也栗烈氣寒也觱栗𦍑吹角九竅者栗至罅發將<lb/>
墜有戰栗象故以比寒寒而無衣無褐何以終歲乎故<lb/>
九月豫授衣也三之日謂次年正月建寅三陽之月四<lb/>
之日謂二月建卯四陽之月耜田器趾足也饁饋也田<lb/>
畯田大夫勸農之官也正月則徃修田器二月則舉足<lb/>
<pb n="KR3f0008_WYG_004-5a"/>
而耕其時少者在田老者率其婦子具食饋餉彼南畆<lb/>
中之耕作者田畯來至見其勤於農事則喜也月令季<lb/>
冬命農計耦耕事修耒耜孟春天子躬耕帝籍然則修<lb/>
治耒耜當以季冬舉足而耕當以孟春今言豳人以正<lb/>
月修耒二月始耕者豳戎狄之地晚寒故先一月也夏<lb/>
七月即周九月夏九月即周十一月一之日夏十一月<lb/>
即周正月二之日夏十二月即周二月周公陳詩乃用<lb/>
夏正者公劉居豳在夏后氏時故用夏正此詩朱子以<lb/>
<pb n="KR3f0008_WYG_004-5b"/>
為周公所作疑者以為豳人所作逺無所考亦不必辯<lb/>
五月斯螽動股六月莎雞振羽七月在野八月在宇九<lb/>
月在戸十月蟋蟀入我床下穹室熏鼠塞向墐戸嗟我<lb/>
婦子曰為改歲入此室處<lb/>
此皆夏正也斯螽蚣蝑也股似玳瑁五月中兩股相切<lb/>
揺動作聲聞數十歩是以股鳴也江東呼為蚱蜢莎雞<lb/>
一名天雞如蝗而斑色毛翅數重其翅正赤六月中飛<lb/>
而振迅其羽索索作聲是以翅鳴也幽州人謂之蒲錯<lb/>
<pb n="KR3f0008_WYG_004-6a"/>
自五月而隂生動股振羽氣使之然也月令季夏云蟋<lb/>
蟀居壁蟋蟀之蟲六月居壁中至七月從壁内出在野<lb/>
八月在宇下宇屋霤也九月在室户内至於十月則入<lb/>
我床下此皆将寒之漸故三蟲應節而變蟲且近人大<lb/>
寒将至穹窮室塞也向北出牖也墐塗也月令云孟冬<lb/>
之月命有司曰天氣上騰地氣下降閉塞而成冬則十<lb/>
月為閉塞之候故窮盡塞其室中之孔穴熏䑕令出其<lb/>
窟嚮牖屬北則塞之不塞南窻而塞北者禦北來寒風<lb/>
<pb n="KR3f0008_WYG_004-6b"/>
也庻人篳户乃荆竹織門以其荆竹通風故以泥塗之<lb/>
使寒氣不入豳人又吿妻子言已備寒之意曰我所以<lb/>
為此者為歲将改天既寒而事可已過此十月觱發栗<lb/>
烈當避寒氣入此室塞之室而居處之也呂東萊曰十<lb/>
月而曰改歲三正之通於民俗尚矣周特舉而迭用之<lb/>
耳朱子亦謂周厯夏商其未有天下之時固用夏商之<lb/>
正朔然其國僻逺無純臣之義又自有私記其時月者<lb/>
故三正皆曽用也故云十月改歲不知十月曰改歲者<lb/>
<pb n="KR3f0008_WYG_004-7a"/>
蓋時至冬歲事將改猶堯典稱冬為朔易之義蓋十月<lb/>
入寒一歲之女功已止不日觱發栗烈即過明春又更<lb/>
新歲矣况孟冬隂氣已極仲冬陽氣始萌為一陽之日<lb/>
又以陽氣肇始數也此改歲之說也若謂周先公改用<lb/>
子正私記其時月無純臣之義恐未必然且果以十月<lb/>
改歲則又何以二之日為卒歲耶<lb/>
春日遲遲卉木萋萋倉庚喈喈<lb/>
此出車之詩漢註謂西伯受命於商王因命南仲為將<lb/>
<pb n="KR3f0008_WYG_004-7b"/>
徃伐玁狁成功而歸述其所見春日之景也宋註周王<lb/>
命南仲非西伯說者遂謂周若以仲冬季冬為春何以<lb/>
見草木之榮倉庚之鳴因疑周不改夏正殊不知此文<lb/>
王時詩也書稱西伯戡黎詩稱伐崇伐宻則其伐玁狁<lb/>
又何疑焉漢去古未逺其說必有所據宋儒何故改之<lb/>
寅月草木萌動卯月倉庚鳴文王時尚未改周正建子<lb/>
則此景正是商之春月<hi>六月出征章乃四月建巳亦非未月</hi>
正月繁霜我心憂傷<lb/>
<pb n="KR3f0008_WYG_004-8a"/>
正月夏之四月乃正陽之正非三正之正也此周大夫<lb/>
刺幽王也幽王用刑急酷以致傷害萬物故天降寒氣<lb/>
而使夏日多霜大夫有憂之曰我心憂傷也洪範曰急<lb/>
恒寒若正此咎徵之謂也四月建巳乃正陽之月純陽<lb/>
用事不宜有霜非正月建寅之正若正月建寅則固宜<lb/>
有霜不足憂矣昭公十七年夏六月甲戌朔日有食之<lb/>
左傳云祝史請所用幣平子禦之曰止也唯正月朔慝<lb/>
未作日有食之於是乎有伐鼓用幣其餘則否太史曰<lb/>
<pb n="KR3f0008_WYG_004-8b"/>
在此月也經書六月傳言正月太史謂之在此月是周<lb/>
之六月為正月也周之六月是夏之四月故知正月夏<lb/>
之四月也謂之正月者巳月以乾用事正純陽之月傳<lb/>
稱慝未作謂未有隂氣故此箋云純陽用事也建巳之<lb/>
正月建寅之正月皆去聲之正字至秦始皇時諱始皇<lb/>
名政始改去聲之正字為平聲至今猶訛呼之<hi>以厯推昭公十</hi>
<hi>七年九月日食六月不應食則正月純陽之義亦無取</hi>
十月之交朔日辛卯日有食之亦孔之醜彼月而微此<lb/>
<pb n="KR3f0008_WYG_004-9a"/>
日而微今此下民亦孔之哀<lb/>
十月之交大夫刺幽王也周之十月夏之八月也交㑹<lb/>
而交也十月朔日辛卯日月交㑹而食日君象月臣象<lb/>
以月掩日是隂侵陽臣侵君之象故為亦甚惡也㣲不<lb/>
明也彼月臣象容有被食而不明此日君象今反被食<lb/>
而不明君臣失道災害將起天下蒙毒故今此下民亦<lb/>
甚可哀矣厯法周天三百六十五度四分度之一日月<lb/>
皆右行於天日日行一度月日行十三度十九分度之<lb/>
<pb n="KR3f0008_WYG_004-9b"/>
七是月行疾日行遲二十七日有奇而月行天一周又<lb/>
二日追及與日㑹方㑹則月光都盡而為晦已㑹則月<lb/>
光復蘇而為朔毎月皆㑹而月或在日道表或在日道<lb/>
裏故不食日月之㑹東西同道南北同度則適當交道<lb/>
月掩日而日為之食日月相對則月光正滿而為望望<lb/>
而日月之對同度同道則月亢日而月為之食此之謂<lb/>
交食也交與㑹不同㑹但言其同度交則同度當交道<lb/>
也朱子謂王者修徳則日月雖或當食而月常避日故<lb/>
<pb n="KR3f0008_WYG_004-10a"/>
髙下參差不正相對所以當食不食蘇氏謂十月純隂<lb/>
純隂而食為隂壯之甚二説皆非也日月適當交道而<lb/>
食無當食避日之理古史載當食不食多推筭者之誤<lb/>
間有當食不食者百餘年或一見非月常避日也不正<lb/>
相對是不當交道所以不食耳周之十月乃夏之八月<lb/>
為建酉之月蘇氏以為十月純隂則建亥矣然非建亥<lb/>
也朱子亦謂十月以夏正言之為建亥之月不知以厯<lb/>
法推之十月之交是在周幽王六年乙丑正月建子至<lb/>
<pb n="KR3f0008_WYG_004-10b"/>
十月建酉為十月朔日辛卯日食周十月卽夏建酉之<lb/>
八月朱子與蘇氏俱作建亥盖未察厯數耳古之<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>書<lb/>
亡矣後有周厯魯<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>皆漢初為之其文無遲疾盈縮考<lb/>
是以漢世通儒未有以厯考此辛卯日食者今以授時<lb/>
法上推周幽王六年乙丑歲距至元辛巳二千五十七<lb/>
年中積七十五萬九百四十二日六十九刻冬至一十<lb/>
二日三十六刻丙子日辰時冬至以歩至十月建酉朔<lb/>
日定朔二十七日三十七刻辛卯日辰正四刻合朔交<lb/>
<pb n="KR3f0008_WYG_004-11a"/>
泛一十四日五十七刻入食限是日辰時日食梁太史<lb/>
令虞鄺唐僧一行亦歩得是日日食至有謂辛卯日支<lb/>
干俱隂為變者尤謬厯陽月而日支干俱陽皆食與隂<lb/>
一也<lb/>
哆兮侈兮成是南箕彼譛人者誰適與謀<lb/>
此巷伯刺幽王也寺人孟子遭讒被刑故作是詩也哆<lb/>
說文云張口也因物益大為侈南箕即箕星二為踵二<lb/>
為舌其踵狹而舌廣踵為足根適主也言箕星二踵哆<lb/>
<pb n="KR3f0008_WYG_004-11b"/>
然張口相去已若寛大因又侈之更益寛大而為舌故<lb/>
成是南箕其云踵狹而舌廣者踵對舌為狹耳以比讒<lb/>
人因寺人初有小嫌因而搆之益成其刑罪之禍故云<lb/>
彼讒譛人者誰主與謀而令至此乎安成劉氏曰箕星<lb/>
常見於南方故謂之南箕不知天日漸移以厯法推之<lb/>
箕星有時昏見南方亦有時昏見東南或西南或在地<lb/>
中如前室星心星之更歴十二辰無定在也非常見於<lb/>
南方也其曰南箕者箕在南對斗在北而為言耳<lb/>
<pb n="KR3f0008_WYG_004-12a"/>
維天有漢監亦有光跂彼織女終日七襄<lb/>
此大東之詩刺亂也東國困於役而傷於財譚大夫作<lb/>
是詩以告病焉漢天河監視也跂隅貌襄駕也謂更其<lb/>
肆也東國財力俱困上人不恤無所赴愬愬之於天而<lb/>
已言天有雲漢亦有其光而能監視我耶言有光不能<lb/>
照也織女雖終日七襄徒見其如是有何益耶言未見<lb/>
其織也織女三星鼎足在漢傍跂然如隅陳卓云織女<lb/>
乃天女主女功天有十二次經星一晝夜左旋一周而<lb/>
<pb n="KR3f0008_WYG_004-12b"/>
有餘則終一晝自卯至酉凢七時更其肆凢七辰故云<lb/>
七襄其云自卯至酉之七襄亦東國人時偶見織女從<lb/>
卯東出而言耳以厯推織女亦猶室心諸星之出無定<lb/>
時非常以卯東出也<lb/>
雖則七襄不成報章睆彼牽牛不以服箱東有啓明西<lb/>
有長庚有捄天畢載施之行<lb/>
睆明貌牽牛六星卽牛宿也主牛車犧牲道路闗梁之<lb/>
事爾雅謂河鼔為牽牛非是盖河鼓三星在牽牛北非<lb/>
<pb n="KR3f0008_WYG_004-13a"/>
牽牛也服駕也箱車箱也金星一名太白東方先日而<lb/>
出名曰啓明啓開也先開日之明也西方後日而入名<lb/>
曰長庚庚續也長續日之明也捄長貌天畢畢星也畢<lb/>
八星狀如掩兔之畢承上文言織女雖則七襄終日不<lb/>
能織成報我之文章不惟織女如睆彼牽牛不可以用<lb/>
於駕我之車箱啓明長庚亦未見其助日之光天畢亦<lb/>
未見其掩獸摠無實用但施之行列而已至是則天亦<lb/>
無若我何矣金星太白啓明長庚摠是一星鄭漁仲妄<lb/>
<pb n="KR3f0008_WYG_004-13b"/>
云啓明金星長庚水星金在日西故日將出則東見水<lb/>
在日東故日將没則西見殊不知水星或在日前或在<lb/>
日後亦猶夫金也但水星去日近耳金大而色白故曰<lb/>
太白日一年一周天金星附日而行亦一年一周天有<lb/>
遲疾留退合伏或在日前或在日後前後逺日各三十<lb/>
度蓋太白隂星出西則當伏西出東則當伏東不得專<lb/>
行劉向曰太白少隂不得專行故以己未為界不得經<lb/>
天而行李淳風曰經天者謂太白昏旦當午而見也當<lb/>
<pb n="KR3f0008_WYG_004-14a"/>
午經天其殃為大晝見與經天不同者晝見謂當晝而<lb/>
見猶未過午也經天則旦時當午而見逆行至未而不<lb/>
復昏時當午而見順行至巳而不復所以出東而入西<lb/>
出西而入東也至是則隂不附陽放恣甚矣故其殃大<lb/>
經天晝見乃金星失其常度非厯數自然之度是為變<lb/>
異乆之仍留退合伏附日而行合於厯數一年一周天<lb/>
百世不爽也<lb/>
維南有箕不可以簸揚維北有斗不可以挹酒漿維南<lb/>
<pb n="KR3f0008_WYG_004-14b"/>
有箕載翕其舌維北有斗西柄之掲<lb/>
箕斗二星名挹酌也翕引也舌下二星也箕卽巷伯之<lb/>
南箕箕星好風有簸揚之義南斗六星東四星為魁西<lb/>
二星為柄主爵禄亦酒漿之義言南箕不可以簸揚糠<lb/>
粃北斗不可以挹酌酒漿箕徒翕引其舌斗徒西掲其<lb/>
柄何嘗有所用乎盖譚人困於供億取資於地者皆已<lb/>
竭矣欲取於天又一無所得也南箕對北斗而言箕之<lb/>
東北與斗最近以東西言箕之十度末卽東接斗初度<lb/>
<pb n="KR3f0008_WYG_004-15a"/>
以南北言斗去極一百二十二度在赤道外三十一度<lb/>
箕去極一百二十三度在赤道外三十二度則南北止<lb/>
差一度故以南箕北斗對言之詩傳註謂箕斗二星以<lb/>
夏秋之間見於南方安成劉氏曰六七月間見於南方<lb/>
者指當時昏見為言也劉氏之說為是蓋箕斗二星亦<lb/>
猶室心諸星昏見不同古今各異以厯推之如今萬厯<lb/>
年間夏至昏角中秋分昏斗中各有不同耳<lb/>
四月維夏六月徂暑先祖匪人胡寧忍予<lb/>
<pb n="KR3f0008_WYG_004-15b"/>
四月刺幽王也此大夫遭亂自傷之詩徂往也從此適<lb/>
彼之辭東山云我徂東山小明云我征徂西皆從此往<lb/>
彼也周之四月建卯夏之二月也周之六月建巳夏之<lb/>
四月也言四月建卯為孟夏六月建巳為季夏自巳月<lb/>
而往為午月暑將至矣我先祖豈非人乎何忍使我遭<lb/>
此禍也人窮則反本窮則告親猶正月之篇怨父母之<lb/>
意毛註朱註皆以四月六月為夏正此刺周幽王之詩<lb/>
安得用夏正若以六月為建未未月正小暑大暑之時<lb/>
<pb n="KR3f0008_WYG_004-16a"/>
何言徃暑耶<lb/>
秋日凄凄百卉具腓亂離瘼矣奚其適歸<lb/>
凄凄凉風也腓動也承上言由夏而秋秋日凄凄則百<lb/>
草俱發動矣世道亂離瘼病我将何所適歸乎周七月<lb/>
建申為季秋月令七月凉風至天地始肅禾乃登正凄<lb/>
凄具腓之時也詩傳訓腓為病考易六二咸其腓正義<lb/>
曰腓足之腓腸也腓體動躁王廙云動於腓腸斯則行<lb/>
矣故言腓體動躁也並無訓病之説則季秋禾乃登百<lb/>
<pb n="KR3f0008_WYG_004-16b"/>
草俱發動何疑<lb/>
冬日烈烈飄風發發民莫不榖我獨何害<lb/>
烈烈寒也發發疾貌榖善也承上言由秋而冬冬日寒<lb/>
而且風人莫不善我獨何故遭此亂離之害天下莫不<lb/>
被害乃云民莫不善者據作詩者怨恨之言也周十二<lb/>
月建亥為季冬夏之十月也月令十月水始冰地始凍<lb/>
天氣上升地氣下降閉塞而成冬正烈烈發發之時<lb/>
明明上天照臨下土我征徂西至于艽野二月初吉載<lb/>
<pb n="KR3f0008_WYG_004-17a"/>
離寒暑心之憂矣其毒大苦念彼共人涕零如雨豈不<lb/>
懐歸畏此罪罟<lb/>
小明幽王大夫悔仕於亂世厭於勞役也征行徂徃也<lb/>
艽野地名逺荒之地也周二月建丑之月即夏之十二<lb/>
月非夏正建卯之月也初吉朔日離厯也共人僚友也<lb/>
罟網也言明明之上天照臨下土宜無幽不燭者而我<lb/>
今勞於行役我行往西方至於荒逺之地昔以二月朔<lb/>
日西行今則更歴寒暑矣尚未得歸我心之憂有如毒<lb/>
<pb n="KR3f0008_WYG_004-17b"/>
藥之苦念及靖共爾位之僚友至於涕零如雨我豈不<lb/>
思歸畏此刑罪羅網不敢歸爾<lb/>
昔我往矣日月方除曷云其還歲聿云莫念我獨兮我<lb/>
事孔庶心之憂矣憚我不暇念彼共人睠睠懐顧豈不<lb/>
懐歸畏此譴怒<lb/>
除除舊生新也孔甚庶衆憚勞也睠睠勤厚之意譴怒<lb/>
罪責也言我初往艽野日月方除舊更新之時曷時其<lb/>
還望得早歸也今乃歲已暮矣念我身獨而事衆心之<lb/>
<pb n="KR3f0008_WYG_004-18a"/>
憂愁勤勞不暇念彼共人眷眷懐顧我豈不思歸畏此<lb/>
罪責不敢歸爾日月方除如堯典平在朔易言丑月歲<lb/>
功将興正除舊更新之時自二月丑至十二月亥是歲<lb/>
聿云暮載厯寒暑矣若以二月為建卯安得有除舊更<lb/>
新之事<lb/>
昔我徃矣日月方奥曷云其還政事愈蹙歲聿云莫采<lb/>
蕭穫菽心之憂矣自詒伊戚念彼共人興言出宿豈不<lb/>
懐歸畏此反覆<lb/>
<pb n="KR3f0008_WYG_004-18b"/>
奥室之内也蹙急詒遺興起也反覆無常之意言昔我<lb/>
徃丑月寒時人方在奥室至今政事愈益蹙急歲聿云<lb/>
暮采蕭穫菽矣而尚不得歸念彼共人不能安寢夜而<lb/>
起宿於外我豈不思歸畏此反覆不常恐得罪爾傳註<lb/>
奥煖以為春温二月考韻奥隩同室之内也取藏之義<lb/>
堯典厥民隩言冬月氣寒而民聚於室之内也故奥為<lb/>
丑月况云穫菽菽豆也收豆正今之十月建亥周之十<lb/>
二月為歲暮也是知周正建子<lb/>
<pb n="KR3f0008_WYG_004-19a"/>
嗟嗟保介維莫之春亦又何求如何新畬於皇來牟將<lb/>
受厥明明昭上帝迄用康年命我衆人庤乃錢鎛奄觀<lb/>
銍艾<lb/>
此諸侯來朝成王遣戒勸農之詩也保介農官之副也<lb/>
暮春晚春畬三歲田也於皇歎美之詞來牟麥也明上<lb/>
帝之明賜也迄至也衆人甸徒也庤具也錢銚鎛鎒也<lb/>
錢以剗削镈鋤屬皆田器也奄久也銍穫禾短鎌也艾<lb/>
穫也歎息言爾農官今維暮春何求於民新畬所種牟<lb/>
<pb n="KR3f0008_WYG_004-19b"/>
麥之美將受天之明賜上帝明賜瑞麥至用豐年宜命<lb/>
甸徒具田器治新畬終久必觀銍穫牟麥也維暮之春<lb/>
乃周之季春建寅之月於夏為孟春朱子以為夏正建<lb/>
辰之三月且曰麥將熟也不知月令季冬命民修耒耜<lb/>
具田器孟春天子載耒耜措之保介之間若待建辰之<lb/>
三月方始勸農則晚矣漢鄭氏訓奄為久謂久必觀穫<lb/>
朱子訓奄為忽謂三月牟麥將熟乃以為建辰之三月<lb/>
然三月亦非麥熟時也周制諸侯朝用孟月三月亦非<lb/>
<pb n="KR3f0008_WYG_004-20a"/>
諸侯來朝之月則周正建子明矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0008_WYG_004-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今律厯考卷四<lb/>
</p>
<p>
</p>
  </div>
</body>
</text>
</TEI>
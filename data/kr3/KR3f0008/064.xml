<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今律厯考卷六十四</head>
    <p>
<pb n="KR3f0008_WYG_064-1a"/>
欽定四庫全書<lb/>
　古今律厯考卷六十四　　明　邢雲路　撰<lb/>
　　厯議五<lb/>
　　　厯議<lb/>
白道交周<lb/>
赤道當二極南北之中黄道出入赤道内外而白道則<lb/>
又出入黄道内外者也古人隨方立名分為八行於日<lb/>
道獨謂之黄而月謂之青朱白黑各二月之行也以四<lb/>
<pb n="KR3f0008_WYG_064-1b"/>
序離為八節立春春分行東陸青道二出黄道東立夏<lb/>
夏至行南陸朱道二出黄道南不曰赤而曰朱者别天<lb/>
中赤道之名也立秋秋分行西陸白道二出黄道西立<lb/>
冬冬至行北陸黑道二出黄道北并黄道為九道究而<lb/>
言之實一道也故元人一之名為白道出入黄道内外<lb/>
兩相交值而為一周其為數也日道距赤道之逺為度<lb/>
二十有四月道出入日道不距六度其距赤道也逺不<lb/>
過三十度近不下十八度由天首正交出黄道外為陽<lb/>
<pb n="KR3f0008_WYG_064-2a"/>
厯由天尾中交入黄道内為隂厯出入各十三日有竒<lb/>
隂陽一周分為四象月當黄道為正交出黄道外六度<lb/>
為半交復當黄道為中交入黄道内六度為半交是為<lb/>
四象象别七日各行九十一度四象周厯是為一交之<lb/>
終以日計之得二十七日二十一刻二十二分二十四<lb/>
秒計羅計毎一交退天一度百六十分度之五十九凡<lb/>
二百四十九交退天一周終而復始正交在春正半交<lb/>
出黄道外六度在赤道内十八度正交在秋正半交出<lb/>
<pb n="KR3f0008_WYG_064-2b"/>
黄道外六度在赤道外三十度中交在春正半交入黄<lb/>
道内六度在赤道内三十度中交在秋正半交入黄道<lb/>
内六度在赤道外十八度月道與赤道正交距春秋二<lb/>
正黄赤道正交宿度東西不及十四度三分度之二夏<lb/>
至在隂厯内冬至在陽厯外月道與赤道所差者多夏<lb/>
至在陽厯外冬至在隂厯内月道與赤道所差者少盖<lb/>
白道二交有斜有直隂陽二厯有内有外直者密而狹<lb/>
斜者踈而闊其差亦從而異元以前厯家求月道者皆<lb/>
<pb n="KR3f0008_WYG_064-3a"/>
自黄道推之元人改從赤道立象置法求之差數多者<lb/>
不過三度五十分少者不下一度三十分是為月道與<lb/>
赤道多少之差其平行也以白道一周退天一度四六<lb/>
四一之數以減周天餘三百六十三度七九三四以白<lb/>
道周即交終而一得十三度三六八七五為月平行度<lb/>
即十三度十九分度之七○○六二五為十九年中閏<lb/>
生之數也古法十三度十九分度之七所得十三度三<lb/>
六八四二一有竒為踈後易為十三度百六十分度之<lb/>
<pb n="KR3f0008_WYG_064-3b"/>
五十九即十三度十九分度之七○○六二五乃得十<lb/>
三度三六八七五至今司天氏遵而用之視古似密然<lb/>
用之嵗乆微覺有差㑹須另測以定<lb/>
交食<lb/>
交食者日月同度相合對度相衝而其交道適相值焉<lb/>
則食矣古云同經同緯則食同經不同緯則不食是也<lb/>
然厯法疏密驗在交食其加時有早晚食分有淺深推<lb/>
演加時必本於躔離朓朒考求食分必本於距交逺近<lb/>
<pb n="KR3f0008_WYG_064-4a"/>
茍入氣盈縮入轉遲疾未得其正則合朔或失之先或<lb/>
失之後虧食時刻不得其真盖日月俱東行而日遲月<lb/>
疾以月追日其交值之道有出陽入隂交㑹之期有中<lb/>
前中後此食分多寡之所以難定也必也合朔密合使<lb/>
加時無早晚之差氣刻適中使食分無强弱之失乃為<lb/>
得之<lb/>
古今論交食惟漢時最疎前漢志五行謂虙羲畫八卦<lb/>
大禹陳洪範箕子叙九疇初一曰五行文王演周易孔<lb/>
<pb n="KR3f0008_WYG_064-4b"/>
子述春秋漢董仲舒治公羊春秋始推隂陽為儒者宗<lb/>
劉向治榖梁春秋數其禍福傳以洪範子歆治左氏傳<lb/>
以傅春秋著於篇詳諸子所論五行咎徴某行某事某<lb/>
徴某應不啻説之詳矣使果一一如響也豈不上接群<lb/>
聖之統然而非也諸子論災罰立見為日月五行之顯<lb/>
應而尤著於交食<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>奈何食非其筭筭失其食諸子俱<lb/>
一一以事應當之豈不謬戾孔子作春秋不言事應殆<lb/>
有深意諸子專言事應而事應皆非如桓公十七年十<lb/>
<pb n="KR3f0008_WYG_064-5a"/>
月朔日食榖梁曰言朔不言日食二日也董仲舒以為<lb/>
言朔不言日惡魯桓且有夫人之禍將不終日也厥後<lb/>
魯夫人淫失於齊殺桓公以法布筭是年十月不食乃<lb/>
十一月庚午朔未時日食夫既非十月亦非二日又非<lb/>
言朔不言日與魯夫人淫殺桓公之應何關莊公十八<lb/>
年三月日食榖梁曰夜食也公羊曰食晦也劉向以為<lb/>
夜食者隂因日明之衰而奪其光象周天子不明齊桓<lb/>
將奪其威其後九合諸侯此其效也董仲舒劉歆皆以<lb/>
<pb n="KR3f0008_WYG_064-5b"/>
為宿在東壁魯分後公子慶父叔牙果通於夫人以弑<lb/>
公以法布筭是年三月不入食限夜亦不食乃五月壬<lb/>
子朔申時日食夫既非三月亦非夜食又非宿在東壁<lb/>
魯分與齊桓公奪周天子威并公子慶父通夫人弑公<lb/>
之應何預諸如此類皆望風捉影無端說夢也占日若<lb/>
此則其占五行五事可知然則董仲舒劉向春秋五行<lb/>
之傳可盡信乎至今司天家遵為筮蔡其亦不思也矣<lb/>
積年日法<lb/>
<pb n="KR3f0008_WYG_064-6a"/>
厯代以來造厯者必推求徃古七政同㑹於子位之始<lb/>
謂之演紀上元立元正然後步積年定日法而厯數生<lb/>
焉第其世代綿逺馴積其數至踰億萬後人厭其布筭<lb/>
繁多互相推考斷截其數而増損日法以為得改憲之<lb/>
術此歴代積年日法所以不同也然行之未逺浸復差<lb/>
失至授時則以至元辛巳為厯元所用之數一本諸天<lb/>
秒而分分而刻刻而日皆以百為率不用積年日法一<lb/>
以測驗實數為準為得自然至今從之是矣但積年日<lb/>
<pb n="KR3f0008_WYG_064-6b"/>
法固不必用而法乆數更則宜修改如氣閏轉交與五<lb/>
緯諸應俱有舛錯而司天氏株守故常一無所改以致<lb/>
隂陽愆伏璣衡牴牾則吾不知其可也<lb/>
五星<lb/>
二五之精各有行度日由黄道月由白道五緯則不由<lb/>
黄道亦不由白道而出入黄道内外各自有其道月不<lb/>
因日為遲疾五緯則因日而有遲疾順逆也近日而疾<lb/>
逺日而遲伏後而疾而遲而留皆順行留而退而又留<lb/>
<pb n="KR3f0008_WYG_064-7a"/>
皆逆行留而復順行而遲而疾而伏而為一周合後見<lb/>
於東方曰晨段合後見於西方曰夕段北齊張子信悟<lb/>
五緯有盈縮之變而加減常數以求其逐日之躔始為<lb/>
親密也若七曜之髙下則星入月中月體自若而星居<lb/>
月上為星食月入之而星隠不見為月食星星入日中<lb/>
則為黑子然則五緯於月髙下無定惟下於日而已如<lb/>
測五星髙下之數則各以勾股測天之術求而得<lb/>
四餘<lb/>
<pb n="KR3f0008_WYG_064-7b"/>
七政之外又有四隠曜紫氣月孛羅㬋計都星家以之<lb/>
占命謂之四餘共七政為十一曜是也相傳出於西域<lb/>
天竺梵蓋西域康居城都賴聿斯經即波羅門術也羅<lb/>
㬋計都皆梵語自李淳風有推月孛法至唐貞元初李弼<lb/>
乾乃婆羅門俊士始推十一星行厯鮑該曹士薦皆業<lb/>
之士薦又作羅計二隠曜立成厯起元和元年五代王<lb/>
朴作欽天厯以羅計為蝕神首尾行之民間小厯又考<lb/>
炁生於閏孛生於月羅生於天首計生於天尾炁孛皆<lb/>
<pb n="KR3f0008_WYG_064-8a"/>
有度數無光象與羅計同四餘其行皆均平無遲疾但<lb/>
炁孛以順行入羅計以逆行入耳紫炁者舊説即景星<lb/>
亦曰徳星史記注狀如半月生於晦朔助月為明王者<lb/>
徳至於天則見李淳風曰景星生於晦朔或出於西北<lb/>
天門之上或入月二三日或出月二十七八日狀如星<lb/>
大而中空如魚星而不明或青赤白三氣聚如星如半<lb/>
月狀出而不行必於四時旺相日見星家謂之天乙之<lb/>
貴步紫炁起於閏法二十八年十閏而炁行一周天月<lb/>
<pb n="KR3f0008_WYG_064-8b"/>
孛者彗星之屬光芒偏掃為彗光芒四出為孛孛星數<lb/>
見於春秋或見大辰或入北斗見則必凶星家謂之淫<lb/>
氣孛之所在其行最遲月行遲處與之同躔淳風步月<lb/>
孛六十二日行七度六十二年而七周天羅㬋計都者<lb/>
即交道所退之餘處也盖日月交蝕處如兩環相交首<lb/>
一處曰天首中一處曰天尾首為羅尾為計星家號為<lb/>
蝕神步羅計從交周每退一度四十六分有竒求之十<lb/>
八年一周天今躔度載在大統厯中<lb/>
<pb n="KR3f0008_WYG_064-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0008_WYG_064-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今律厯考卷六十四<lb/>
</p>
<p>
</p>
  </div>
</body>
</text>
</TEI>
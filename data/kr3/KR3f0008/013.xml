<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今律厯考卷十三</head>
    <p>
<pb n="KR3f0008_WYG_013-1a"/>
欽定四庫全書<lb/>
　古今律厯考卷十三　　　明　邢雲路　撰<lb/>
　　歴代五<lb/>
　　　歴代考<lb/>
晉書<lb/>
晉書云傳稱黃帝使伶倫自大夏之西崑崙之隂取竹<lb/>
之嶰谷斷兩節間長三寸九分而吹之以為黄鐘之宫<lb/>
又云黃帝作律以玉為管長尺周禮太師掌六律六呂<lb/>
<pb n="KR3f0008_WYG_013-1b"/>
以辯隂陽之聲及景王問律於泠州鳩其對六律六間<lb/>
甚悉至呂不韋言黃鐘之宮律之本也上下相生三分<lb/>
損益後代之言音律者多宗此說洎司馬遷作律書九<lb/>
三之為黃鐘之法參之十二辰為黃鐘之實實如法得<lb/>
黄鐘之律九寸上下相生隂陽得所班固律與馬遷同<lb/>
元帝時京房則作六十律嚴嵩傳之莫能為準蓋古典<lb/>
及今音家所用六十律者無施於樂惟以五聲十二律<lb/>
還相為宮之法制六孔十二笛有一定調故諸絃歌皆<lb/>
<pb n="KR3f0008_WYG_013-2a"/>
從笛為正於遷固所生分寸數皆倍焉餘則竝同斯則<lb/>
泠州鳩所謂六間之道賛助之法也已上諸說其論樂<lb/>
詳矣獨其所云黃帝以三寸九分為黃鐘則呂覽之誤<lb/>
文未可信也蓋冬至一陽來復根株黃泉之下其管必<lb/>
長其氣乃動故其音渾渾然濁泠州鳩於黃鐘名之為<lb/>
一謂為宣養六氣九德也曰宣養則初出尚微養之而<lb/>
已由是第之乃二曰太蔟謂為賛陽出滯然後次之姑<lb/>
洗至應鐘而極以漸宣布散越和展秀利其釋名各異<lb/>
<pb n="KR3f0008_WYG_013-2b"/>
焉若黃鐘遽短而清則泠州鳩何以始名宣養次乃出<lb/>
滯卒方散利耶夫亦焉有宣養之初即輕清而散利之<lb/>
後反重濁耶故管子曰宮聲如牛鳴窖中正狀其濁也<lb/>
况黃鐘九寸上下相生三分損益其數乃符若黃鐘三<lb/>
寸九分則宜用何術歩算也泠州鳩管子去古未遠相<lb/>
傳必眞而晉人誤信三寸九分之說使後之疑者遂縁<lb/>
此生議其無謂甚矣晉書又云黃帝作律以玉為管長<lb/>
尺曰尺則與九寸相近與三寸九分懸絶既而魏晉製<lb/>
<pb n="KR3f0008_WYG_013-3a"/>
律則皆遵黃鐘九寸之法無異術夫一人也忽然曰黃<lb/>
帝黃鐘三寸九分又忽然曰黄帝黃鐘長尺又忽然背<lb/>
黃帝仍用九寸為黃鐘何言行之不相顧也<lb/>
晉書論劉歆造三統厯以說左傳辯而非實班固惑之<lb/>
采以為志是編訢改行四分七十餘年儀式乃備非蓋<lb/>
三統四分其失均也<lb/>
漢靈帝光和中命㑹稽東部尉劉洪同蔡邕共修律厯<lb/>
漢厯三統四分皆四分之一餘分太强劉洪始覺冬至<lb/>
<pb n="KR3f0008_WYG_013-3b"/>
後天乃減歲餘更以五百八十九為紀法百四十五為<lb/>
斗分考冬至日日在斗二十二度又創制日行遲速兼<lb/>
考月行隂陽交錯於黃道表裏日行黃道於赤道宿度<lb/>
復進有退作乾象厯鄭𤣥受其法加以註釋司馬彪因<lb/>
之以繼班史云詳其術乾象演紀上元己丑以來至建<lb/>
安十一年積七千三百七十八年得丙戌歲以五百八<lb/>
十九年為紀法乃三十一章之年也計二百六十一年<lb/>
差一日一紀差二日二十五刻有奇以減一紀五百八<lb/>
<pb n="KR3f0008_WYG_013-4a"/>
十九年所積四分度之一之日一百四十七日二十五<lb/>
刻餘一百四十五日為斗分以紀法乘三百六十五日<lb/>
得二十一萬四千九百八十五日加斗分一百四十五<lb/>
日共得二十一萬五千一百三十日為周天以紀法而<lb/>
一得三百六十五日二十四刻六十一分八十秒為歲<lb/>
實以紀月七千二百八十五歸周天得二十九日五十<lb/>
三刻五分四十秒為朔實以周日法五千九百六十九<lb/>
除厯周天一十六萬四千四百六十六得二十七日五<lb/>
<pb n="KR3f0008_WYG_013-4b"/>
十五刻三十三分五十九秒為轉終以日周七千八百<lb/>
七十四歸周天得二十七日三十二刻一十五分六十<lb/>
四秒為交終交終較授時多十刻九十分計十年多十<lb/>
四日距交□逺以課虧蝕不效矣乾象木星周三百九<lb/>
十八日八十八刻一分火星周七百七十九日四十八<lb/>
刻四十八分土星周三百七十八日八刻金星周五百<lb/>
八十四日二刻一十四分水星周一百一十五日八十<lb/>
八刻二十九分各有不同查五星歴代各不同總之皆<lb/>
<pb n="KR3f0008_WYG_013-5a"/>
未得其精即授時亦然所以至今五星多有乖失必也<lb/>
觀象儀度另立差法乃得其眞固有待而為也洪以五<lb/>
歸周天為通法以五歸紀月為日法以日法除通法得<lb/>
朔實則日法通法所宜用也然日法宜千四百五十七<lb/>
而厯四百五十七少千通法宜四萬三千二十八而厯<lb/>
四萬三千二十六少二又周天宜二十一萬五千一百<lb/>
三十而厯二十一萬五千一百四十多十章月宜二百<lb/>
三十五而厯二百四十五多十何也我知其故矣日法<lb/>
<pb n="KR3f0008_WYG_013-5b"/>
少千周天多十章月多十皆史書誤刻也即後推五星<lb/>
日法千四百五十七周天二十一萬五千一百三十章<lb/>
月二百三十五皆正知前誤刻非洪之差也至於通法<lb/>
宜餘八而卻六者以紀月除周天數尚少以推月策之<lb/>
分秒為眞至於五歸其數多則月策之分秒積實而上<lb/>
不無稍多故洪去其二亦權宜之術耳不則以紀月歸<lb/>
周天得二十九日五十三刻五分四十秒以五歸之紀<lb/>
月歸五歸之周天得二十九日五十三刻一十九分一<lb/>
<pb n="KR3f0008_WYG_013-6a"/>
十四秒較前分多矣故減通法之二為是也大都三統<lb/>
四分皆不知斗分之太多洪覺而減之漢厯無日月盈<lb/>
縮遲疾洪仰觀黃赤表裏隂陽交錯創立盈縮損益之<lb/>
數以合天歩雖其分數不無少差然以千古不明之竅<lb/>
自洪始發之使後人循此推測漸詣其精如晦始明如<lb/>
夢斯醒則洪之功大矣所惜者第於漢歴之先大餘後<lb/>
小餘滿法上加歲月一换其𤨏屑之狀仍舊貫未霍然<lb/>
釐去之為缺也<lb/>
<pb n="KR3f0008_WYG_013-6b"/>
魏文帝黃初中韓翊以為乾象減斗分太過造黃初厯<lb/>
以四千八百八十三為紀法千二百五十為斗分其所<lb/>
校厯更相是非無時而決徐岳議韓翊用洪法小益斗<lb/>
分至於日蝕有不盡效夫以黃初二年六月二十七日<lb/>
戊辰加時未日蝕乾象術加時申半强於消息就加未<lb/>
黃初以為加辛强乾象後天一辰半强為近黃初二辰<lb/>
半為遠消息與天近今以授時考之是年七月戊辰朔<lb/>
未時日蝕非六月二十七日查晉志二年七月十五日<lb/>
<pb n="KR3f0008_WYG_013-7a"/>
癸未月食則初一己巳此之戊辰乃六月二十九晦或<lb/>
九字誤為七也岳議三年正月丙寅朔加時申十一月<lb/>
二十九日庚寅晦加時申皆食黃初乾象各遠近異授<lb/>
時則正月丙寅朔午十二月庚申朔未非正月丙寅之<lb/>
申亦非十一月庚寅晦也蓋二厯交終疎所以課日不<lb/>
效其所歩五星尤疎<lb/>
魏尚書郎楊偉表稱漢厯疏闊臣考驗天路更建宻厯<lb/>
以大呂之月為歲首以建子之月為厯初漢武改元太<lb/>
<pb n="KR3f0008_WYG_013-7b"/>
初因名太初厯今改元景初宜曰景初厯臣之所建景<lb/>
初厯法數則約要施用則近宻治之則省功學之則易<lb/>
知雖復使研桑心算𨽻首運籌重黎司晷羲和察景以<lb/>
考天路歩驗日月究極精微盡術數之極者皆未能並<lb/>
臣如此之妙也是以累代厯數皆疏而不宻自黃帝以<lb/>
來常改革不巳壬辰元以來至景初元年丁巳歲四千<lb/>
四十六算止此元以天正建子黃鐘之月為厯初元首<lb/>
之歲夜半甲子朔旦冬至詳其術演紀上元壬辰以來<lb/>
<pb n="KR3f0008_WYG_013-8a"/>
至景初元年積四千四十六年得丁巳歲以萬一千五<lb/>
十八為一元乃六紀之年也以千八百四十三為一紀<lb/>
乃九十七章之年也計三百二十年有奇差一日一紀<lb/>
差五日七十五刻以減一紀千八百四十三年所積四<lb/>
分度之一之日四百六十七日七十五刻餘四百五十<lb/>
五日為斗分以紀法乘三百六十五日得六十七萬二<lb/>
千六百九十五日加斗分四百五十五日共得六十七<lb/>
萬三千一百五十日為周天以紀法而一得三百六十<lb/>
<pb n="KR3f0008_WYG_013-8b"/>
五日二十四刻六十八分八十秒為歲實以一紀之月<lb/>
二萬二千七百九十五月歸周天得二十九日五十三<lb/>
刻五分九十八秒為朔實五歸周天得十三萬四千六<lb/>
百三十為通數五歸紀月得四千五百五十九為日法<lb/>
若以日法歸通數亦得朔實以紀法併一紀之月得二<lb/>
萬四千六百三十八為月周以日法除通周十二萬五<lb/>
千六百二十一得二十七日五十五刻四十五分五秒<lb/>
爲轉終以月周除周天得二十七日三十二刻一十六<lb/>
<pb n="KR3f0008_WYG_013-9a"/>
分一十七秒為交終以較授時亦計十年多十四日其<lb/>
課蝕不效同景初木星周三百九十八日八十四刻七<lb/>
十九分火星周七百八十日八十三刻三十三分土星<lb/>
周三百七十八日九刻六十三分金星周五百八十四<lb/>
日八刻八十六分水星周一百一十五日七十八刻六<lb/>
分是五星較各厯分數亦各不同以待更而後定者夫<lb/>
楊偉謂漢厯疏闊自稱厯宻雖重黎羲和復出皆未能<lb/>
如己之妙則宜有奇籌宻布度越前人也乃其術盡皆<lb/>
<pb n="KR3f0008_WYG_013-9b"/>
劉洪之故法特别立一名耳漫改斗分反增歲餘以布<lb/>
諸法亦何益也偉以日道表裏交㑹遲疾添於紀首而<lb/>
不知洪之盈縮遲疾進退損益已有之矣其月食表裏<lb/>
所在則即洪之黃道去極也至於以建丑為正改其年<lb/>
三月為孟夏四月尤屬無謂三年帝崩乃復用夏正其<lb/>
劉氏在蜀仍漢四分厯吳常侍王蕃以洪術精妙制儀<lb/>
象故孫氏用乾象厯至吳亡晉武帝泰始元年因魏之<lb/>
景初厯改名泰始厯然即一厯也大都黃初已後改作<lb/>
<pb n="KR3f0008_WYG_013-10a"/>
厯術皆斟酌乾象所減斗分朔餘月行隂陽遲疾以求<lb/>
折衷洪術為後代推歩之師表云<lb/>
晉劉智推三百年斗厯改憲以為四分法三百年減一<lb/>
日以百五十為度法三十七為斗分皆屬浮說杜預著<lb/>
春秋長厯謂天行不一宜改憲以從乃作乾度厯其術<lb/>
合日行四分數而微增月術用三百年改憲之意以較<lb/>
古厯日蝕微勝然而四分之法三百年改憲之說非通<lb/>
論也至穆帝永和八年王朔之造通厯以甲子為上元<lb/>
<pb n="KR3f0008_WYG_013-10b"/>
積九萬七千年以四千八百八十三為紀法千三百五<lb/>
為斗分施行亦不協<lb/>
後秦姚興時當孝武太元九年甲申歲天水姜岌造三<lb/>
紀甲子元厯其畧言春秋日蝕與殷厯魯厯皆不應服<lb/>
䖍解傳用太極上元太極上元乃漢三統厯難施於春<lb/>
秋襄公二十七年十一月朔日蝕應在此月非再失閏<lb/>
劉歆厯日蝕多在二日因附五行傳著朓昃之說不曰<lb/>
厯失天而反寃天也杜預論所傅七厯非時王之術爲<lb/>
<pb n="KR3f0008_WYG_013-11a"/>
是皆斗分疏也斗分殷四分一三統一千五百三十九<lb/>
分之三百八十五乾象五百八十九分之一百四十五<lb/>
景初一千八百四十三分之四百五十五殷斗分麤故<lb/>
不施於今乾象斗分細故不通於古景初斗分雖在麤<lb/>
細之中而日之所在乃差四度課蝕不效今治新厯以<lb/>
二千四百五十一分之六百五為斗分日在斗十七度<lb/>
以考春秋三十六蝕正朔者二十五蝕二日者二蝕改<lb/>
者二誤者五春秋至今一千餘歲蝕多在朔豈三百歲<lb/>
<pb n="KR3f0008_WYG_013-11b"/>
斗厯改憲者乎甲子上元以來至魯隱元年己未歲凡<lb/>
八萬二千七百三十六至晉孝武太元九年甲申歲凡<lb/>
八萬三千八百四十一算乃作三紀厯斯岌所言皆是<lb/>
足破前古之疑獨其所考春秋日蝕尚有蝕二日者二<lb/>
以授時考之則皆朔也蓋岌已得其十之七八至授時<lb/>
則益精耳<lb/>
姜岌三紀厯以一百二十九章之歲二千四百五十一<lb/>
為紀法以三紀之歲七千三百五十三為元法三紀為<lb/>
<pb n="KR3f0008_WYG_013-12a"/>
元故曰三紀厯岌定以三百一十六年有奇差一日一<lb/>
紀差七日七十五刻以減一紀二千四百五十一年所<lb/>
積四分度之一之日六百一十二日七十五刻餘六百<lb/>
五日為斗分以紀法乘三百六十五日得八十九萬四<lb/>
千六百一十五日加斗分六百五日共得八十九萬五<lb/>
千二百二十日為周天以紀法而一得三百六十五日<lb/>
二十四刻六十八分三十八秒為歲實以百二十九章<lb/>
乘章月二百三十五得三萬三百一十五為紀月以紀<lb/>
<pb n="KR3f0008_WYG_013-12b"/>
月歸周天得二十九日五十三刻五分九十五秒為朔<lb/>
實五歸紀月得六千六十三為日法五歸周天得一十<lb/>
七萬九千四十四為通數以日法除通數亦得朔實以<lb/>
日法除通周十六萬七千六十三得二十七日五十五<lb/>
刻四十五分一十秒為轉終以月周三萬二千七百六<lb/>
十六除周天得二十七日三十二刻一十六分一十三<lb/>
秒為交終且紀月周天自足用矣焉用五歸相仍不易<lb/>
不知其何故也岌之厯較前爲詳而交終之多則與景<lb/>
<pb n="KR3f0008_WYG_013-13a"/>
初同於五星亦未見考正其最切者則以月蝕檢日宿<lb/>
度所在為厯術者宗焉又著渾天論以歩日於黄道駁<lb/>
前儒之失竝得其中獨柰何其厯未見之施行也<hi>五歸紀月</hi>
<hi>周天之類有何取義不過亂其端緒使人莫測厯家専務此術後來者益多甚有千萬其乘除者</hi>
　<lb/>
　<lb/>
　<lb/>
　<lb/>
<pb n="KR3f0008_WYG_013-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今律厯考巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今律厯考卷八</head>
    <p>
<pb n="KR3f0008_WYG_008-1a"/>
欽定四庫全書<lb/>
　古今律厯考卷八　　　　　明　邢雲路　撰<lb/>
　　經八<lb/>
　　　論語考<lb/>
子曰為政以徳譬如北辰居其所而衆星共之<lb/>
北極五星其前一明者為太子其二最明者曰帝座三曰庶<lb/>
子四曰后宫其五差逺而不甚明者曰天樞即北極也然北<lb/>
極一星亦非北辰其不動處無星謂之辰就辰傍取一近星<lb/>
<pb n="KR3f0008_WYG_008-1b"/>
識以為極而北極一星尚就近環遶耳自漢至齊梁談天者<lb/>
皆認北極星為紐星即不動處惟祖暅之以儀測知不動處<lb/>
猶去紐星一度有餘自唐至宋又測紐星去不動處三度有<lb/>
餘南宋在臨安測紐星去極四度半元志則但從三度之説<lb/>
皆尚未定也夫定亦何難即以璣衡度數於紐星就近設管<lb/>
以目力圓轉求之百刻一周圍圓取中自得不動之處出地<lb/>
幾十幾度矣北辰出地之度隨在不一順天出地四十度半<lb/>
岳臺出地三十五度以漸而南益少也北辰一定以測黄<lb/>
<pb n="KR3f0008_WYG_008-2a"/>
赤道内外勾股去極去地之度乃得其真其四面則經<lb/>
星隨天左轉日月五緯右轉有似於環遶而歸向之者<lb/>
故以此譬為政以德無為而天下歸之也厯家述厯元<lb/>
之始北辰正位於虚宿𤣥枵之中日月五星皆㑹於子<lb/>
一左旋而七政之行遲速各異胥此一元分布而萬代<lb/>
復元不爽矣<lb/>
子張問十世可知也子曰殷因於夏禮所損益可知也<lb/>
周因於殷禮所損益可知也其或繼周者雖百世可知<lb/>
<pb n="KR3f0008_WYG_008-2b"/>
也<lb/>
所損益謂文質三統三統者王者受命必改正朔易服<lb/>
色明易姓受之於天示不相襲也正朔有三何本天有<lb/>
三綂謂三㣲之月也明王者受命各統一正敬始重本<lb/>
也朔者蘇也革也言萬物革更於是故統焉三綂者何<lb/>
謂也天統之正始於子半日萌色赤地統受之於丑初<lb/>
日肇化而黄至丑半日芽化而白人統受之於寅初日<lb/>
孽成而黒至寅半日生成而青故十一月陽氣始養根<lb/>
<pb n="KR3f0008_WYG_008-3a"/>
株黄泉之下㣲陽稍動周以仲冬建子為天正色尚赤<lb/>
以夜半為朔為天統十二月地中含養物始萌芽殷以<lb/>
季冬建丑為地正色尚白以雞鳴為朔為地統十三月<lb/>
萬物始達出於地人得加功夏以孟春建寅為人正色<lb/>
尚黒以平旦為朔為人綂不以二月後為正者萬物不<lb/>
齊莫適所統故必以三㣲之月也三正之相承若循環<lb/>
然孔子承周之弊行夏之時知繼十一月正者當用十<lb/>
三月也暴秦繼周乃以十月為歲首於三統之義何居<lb/>
<pb n="KR3f0008_WYG_008-3b"/>
漢武帝始改用夏正至今遵之時正令善此孔子行夏<lb/>
之時意也然四序之始固正於寅而厯數之原則肇於<lb/>
子所謂日月五星皆㑹於子以冬至子半為厯元者達<lb/>
諸千萬世而不惑也<lb/>
子貢欲去告朔之餼羊子曰賜也爾愛其羊我愛其禮<lb/>
告朔之禮天子十二月明堂所居各有其所惟閏月乃<lb/>
居門中故字従王在門中諸侯告朔於太廟閏月則居<lb/>
廟門也周道既衰幽王既䘮天子不能班朔春秋書以<lb/>
<pb n="KR3f0008_WYG_008-4a"/>
譏之春秋文公六年經云閏月不告朔猶朝於廟其傳<lb/>
曰非禮也不告朔棄時政也葢諸侯先以生羊告於廟<lb/>
謂之告朔後以禮祭宗廟謂之朝廟即以此日聴視此<lb/>
朔之政謂之視朔朝廟小於告朔文公廢其大而行其<lb/>
小又不視朔故曰非禮也棄時政也告朔之禮稀絶而<lb/>
餼羊供為具文故子貢欲去之孔子曰我愛其禮謂禮<lb/>
廢既久庶明王復興紹明而稽用之令上無逆天而下<lb/>
不違人以臻於大順其極使隂陽和平百榖豐成太平<lb/>
<pb n="KR3f0008_WYG_008-4b"/>
治而王瑞至則仲尼之心也漢書載魯厯不正以閏餘<lb/>
一之歲為蔀首故春秋刺十一月乙亥朔日有食之於<lb/>
是申在辰而司厯以為在建戌史書建亥哀公十二年<lb/>
亦以建申流火之月為建亥而怪蟄蟲之不伏也自文<lb/>
公閏月不告朔至此百有餘年莫能正厯故子貢欲去<lb/>
其餼羊孔子愛其禮而著其法於春秋經曰冬十月朔<lb/>
日有食之傳曰不書日官失之也天子有日官諸侯有<lb/>
日御日官居卿以底日禮也日御不失日以授百官於<lb/>
<pb n="KR3f0008_WYG_008-5a"/>
朝言告朔也夫曰以閏餘一為蔀首者謂當以閏盡歲<lb/>
為蔀首未盡一歲便為蔀首失正也考襄公二十七年<lb/>
左氏書經十二月乙夘朔日食傳十一月乙亥朔日食<lb/>
辰在申司厯過也再失閏矣法推是年乙夘歲十一月<lb/>
交○日七刻入食限朔一十一日二十四刻乙亥日夘<lb/>
時合朔日食以推至十二月無乙亥亦不入食限乃傳<lb/>
是而經非也哀公十二年經書冬十二月螽季孫問諸<lb/>
仲尼仲尼曰丘聞之伏而後蟄者畢今火猶西流司厯<lb/>
<pb n="KR3f0008_WYG_008-5b"/>
過也葢言厯官失閏以戌月為亥月故火星猶西流戌<lb/>
九月尚温故得有螽漢書謂以建申月為建亥又稱十<lb/>
四年置閏若長厯謂十二年當閏皆非也法推哀公十<lb/>
一年閏二月己夘日合朔無中氣十三年閏十一月癸<lb/>
亥日合朔無中氣是哀公十一年閏二月十三年閏十<lb/>
一月春秋失之故十二月兩書蟲仲尼覺之以為司厯<lb/>
過也其譏冬十月朔日食左傳以為官失之者桓公十<lb/>
七年之日食也法推桓公十七年丙戌歳十月朔不入<lb/>
<pb n="KR3f0008_WYG_008-6a"/>
交不應食十一月交二十六日八十五刻入食限十一<lb/>
月朔六日五十九刻庚午日未時日食經書十月者乃<lb/>
春秋時不應閏而先閏一月以致誤十一月為十月史<lb/>
官見其不合遂不敢書日也故孔子以愛禮存羊之意<lb/>
著其法於春秋以為萬世日官日御之戒於戲孔子正<lb/>
兩閏之失嚴春秋之法非聰明聖智達天德者其孰能<lb/>
知之<lb/>
子曰吾自衛反魯然後樂正雅頌各得其所<lb/>
<pb n="KR3f0008_WYG_008-6b"/>
坤鑿度云孔子筮得旅請益於商瞿氏曰子有聖智而<lb/>
無位孔子泣而曰天也命也鳯鳥不來河無圖至嗚呼<lb/>
天命之也嘆訖而後究易刪詩正雅頌雅頌者樂之章<lb/>
詩得其所而後樂得其正也是哀公十一年冬孔子自<lb/>
衛反魯時事夫樂也者聖人之所以感天地通神明安<lb/>
萬民成性類者也春秋時陳公子完犇齊陳舜之後韶<lb/>
樂存焉孔子適齊聞韶三月不知肉味曰不圖為樂之<lb/>
至於斯美之甚也周道始缺王澤既竭王官失業雅頌<lb/>
<pb n="KR3f0008_WYG_008-7a"/>
相錯桑間濮上鄭衛宋齊之聲並出内則致疾損夀外<lb/>
則亂政傷民故秦穆遺戎而由余去齊人餽魯而孔子<lb/>
行然樂本性情浹肌膚而臧骨髓雖經乎千載其遺風<lb/>
餘烈尚猶不絶故孔子正之孔子刪詩三百五篇曰風<lb/>
曰雅曰頌兹不及風者國風多不正之聲廟朝所不奏<lb/>
即二南亦用之房中耳若不正之風特存以示鑒戒也<lb/>
故正樂止言雅頌夫樂昉於黄虞而備於成周雅頌之<lb/>
詩皆聲依永律和聲也厥後秦燔樂經聲律幾廢至漢<lb/>
<pb n="KR3f0008_WYG_008-7b"/>
立為樂府而樂府猶詩之流也如鼔吹等為雅郊祀等<lb/>
為頌房中之樂等則繋之别聲正聲之餘則有琴别聲<lb/>
之餘則有舞至於怨别仙梵等曲則逸詩之類耳此樂<lb/>
府繼三百篇之作而其中溺音騰沸者不少也然古之<lb/>
詩曰歌行後之詩曰古近二體歌行主聲二體主文文<lb/>
則工矣其如被之聲樂何况其又趨而下者乎嗟乎三<lb/>
百篇邈矣即古樂府之聲律亦失其傳也悲夫<lb/>
子曰行夏之時<lb/>
<pb n="KR3f0008_WYG_008-8a"/>
顓帝以孟春正月為元其時正月朔旦立春五星㑹於<lb/>
天厯營室也冰凍始泮蟄蟲始發雞始三號天曰作時<lb/>
地曰作昌人曰作樂鳥獸萬物莫不應和故顓帝聖人<lb/>
為厯宗也湯作殷厯不以正月朔旦立春為節更以十<lb/>
一月朔旦為元首下至周魯皆従其節據正四時宜用<lb/>
夏時為正以承堯舜従顓帝故也孔子甞曰我欲觀夏<lb/>
道是故之杞而不足徴也吾得夏時焉而說者以為謂<lb/>
夏小正之屬葢取其時之正與其令之善也子思告縣<lb/>
<pb n="KR3f0008_WYG_008-8b"/>
子曰夏數得天堯舜之所同也殷周征伐革命以應乎<lb/>
天因改正朔夫受禪於人者則襲其統受命於天者則<lb/>
革之以神其事如天道之變也至秦則以建亥為歲首<lb/>
於三統之義何居漢初因之至孝武改用夏時乃得其<lb/>
正然夫子取夏時時正令善可以作事故用之至厯數<lb/>
之推則必遡周正建子之天正為厯元也朱子謂夏時<lb/>
以斗柄初昏建寅之月為歳首若謂凡正月斗柄皆指<lb/>
寅而以斗柄所指為建矣不知建寅者乃寅月以寅日<lb/>
<pb n="KR3f0008_WYG_008-9a"/>
為建而夘則除辰則滿二月以夘日為建而辰則除已<lb/>
則滿云云非謂斗柄所指為建也斗柄初昏指寅為正<lb/>
月惟古為然而後不然也如今萬厯年正月初昏斗柄<lb/>
指丑再千餘年則指子久之指亥指戌日漸移而東天<lb/>
漸移而西一正月也斗柄厯十二辰皆可指不必寅也<lb/>
一寅也厯十二月斗柄皆可指此所謂歳差之數天道<lb/>
推遷萬世可知者今之人不察厯數而猶拘故常率曰<lb/>
正月斗柄囘寅則胡不一仰觀天象乎<lb/>
<pb n="KR3f0008_WYG_008-9b"/>
堯曰咨爾舜天之厯數在爾躬舜亦以命禹<lb/>
遷固史書皆曰堯復重黎之後立羲和之官厯象日月<lb/>
星辰其後以授舜云咨爾舜天之厯數在爾躬舜亦以<lb/>
命禹由是觀之王者所重也然則治厯明時以續帝王<lb/>
之統後世不可視為緩圖矣<lb/>
　　孟子考<lb/>
孟子曰七八月之間旱<lb/>
孫奭云周以子月為正夏以寅月為正是知周之七八<lb/>
<pb n="KR3f0008_WYG_008-10a"/>
月即夏之五六月朱子之註是也<lb/>
孟子對齊宣王曰景公召太師曰為我作君臣相説之<lb/>
樂葢徴招角招是也<lb/>
樂有五聲宫土音其數八十一其聲重而尊君之象也<lb/>
宫亂則荒其君驕商金音三分徴益一以生其數七十<lb/>
二以濁次宫猶臣次君臣之象也商亂則詖其官壊角<lb/>
木音三分羽益一以生其數六十四以其清濁中人之<lb/>
象也角亂則憂其人怨徴火音三分宫去一以生其數<lb/>
<pb n="KR3f0008_WYG_008-10b"/>
五十四以其清事之象也徴亂則哀其事隳羽水音三<lb/>
分商去一以生其數四十八以其最清物之象也羽亂<lb/>
則危其財匱宫數八十一宫絃最大即用八十一絲餘<lb/>
以次而降徴招角招樂章之名也葢徴以為事角以為<lb/>
民皆以韶名者亦舜作歌以康庶事鼓琴以阜民財之<lb/>
意也韶樂在齊故以韶名<lb/>
天時不如地利<lb/>
天時謂時日支干五行孤虚王相之屬也如春屬木甲<lb/>
<pb n="KR3f0008_WYG_008-11a"/>
乙木生丙丁火是木王而火相王取旺義相輔義王之<lb/>
次也金至此則衰而孤無輔助之義即四廢也水為母<lb/>
木為子子實則母虚水至此則虚矣餘倣此昔周武王<lb/>
犯嵗星以伐商魏太祖以甲子日破慕容皆天時也且<lb/>
天時亦多矣若布䇿灼龜迎日計月望雲占風觀星候<lb/>
氣以察吉凶以明利害不一而足也然於厯象有闗焉<lb/>
七政之躔度失次將有以𤣥枵為星紀以甲子為乙丑<lb/>
者以占勝負不亦舛乎信厯之不可不及時正也<lb/>
<pb n="KR3f0008_WYG_008-11b"/>
師曠之聰不以六律不能正五音<lb/>
前漢律厯志云十二律黄帝之所作也黄帝使伶倫自<lb/>
大夏之西崑崙之隂取竹之嶰谷生其竅厚均者斷兩<lb/>
節間而吹之以為黄鐘之宫制十二筩以聴鳯之鳴其<lb/>
雄鳴六䳄鳴亦六比黄鐘之宫而皆可以生之是謂律<lb/>
本律十有二陽六為律陰六為呂律以統氣類物曰黄<lb/>
鐘大蔟姑洗蕤賓夷則無射呂以旅陽宣氣曰大呂夾<lb/>
鐘仲呂林鐘南呂應鐘以此律吕節五音之上下五音<lb/>
<pb n="KR3f0008_WYG_008-12a"/>
宫商角徴羽也聲之長而濁者為宫以漸而清且短則<lb/>
為商為角為徴為羽葢以三分損益隔八相生十二律<lb/>
旋相為宫尚書所云律和聲是也以律配厯則黄鐘為<lb/>
子為冬至而大呂為丑為大寒以次推之耳詳見别簡<lb/>
嵗十一月徒杠成十二月輿梁成<lb/>
周十一月夏九月建戌之月周十二月夏十月建亥之<lb/>
月也夏令曰九月除道十月成梁營室之中土功其始<lb/>
曰營室中若謂營室十月昏中宜興土功者不知十月<lb/>
<pb n="KR3f0008_WYG_008-12b"/>
營室昏中古時則然而嗣後不然也如今萬厯己亥嵗<lb/>
法推天正冬至四十一日夜半日度箕四度是仲冬日<lb/>
在箕四度昏室十一度旦軫七度以步孟冬小雪十月<lb/>
中日在房昏虚中旦張中夫古十月室昏中而今則虚<lb/>
昏中久之天日漸移凡二十八宿十月皆可昏中一室<lb/>
星厯十二月皆可昏中此推步之術萬世可知者也<lb/>
天之髙也星辰之逺也苟求其故千嵗之日至可坐而<lb/>
致也<lb/>
<pb n="KR3f0008_WYG_008-13a"/>
衆星二十八宿麗天不動者為經金木水火土有遲速<lb/>
順逆者為緯皆星也辰以日月所㑹分周天之度為十<lb/>
二次子𤣥枵丑星紀寅析木夘大火辰夀星巳鶉尾午<lb/>
鶉火未鶉首申實沈酉大梁戌降婁亥娵訾是也上古<lb/>
天正甲子朔夜半冬至日月如合璧五星如連珠皆㑹<lb/>
於子為厯元乃甲子年甲子月甲子日甲子時正初刻<lb/>
無餘分也若以今厯推之建寅為正月則甲子月乃年<lb/>
前癸亥嵗十一月安得甲子年有甲子月葢古以年前<lb/>
<pb n="KR3f0008_WYG_008-13b"/>
十一月為歳首自天正推之也大都一朞之數三百六<lb/>
十五日四分日之一而其小餘差法有消長之不同焉<lb/>
自昔歳差不明至授時始密其法以測景為寔而去積<lb/>
年日法於不用葢歳差隨測隨變日法摠數耳安能一<lb/>
之若積年乃漢唐以來由今遡古逆推而上至幾億萬<lb/>
年見其七曜皆㑹於子也遂定曰厯元殊不知目前嵗<lb/>
周之分秒且未必確而何以遡上古試演之將來不數<lb/>
載而即差矣何論章蔀紀元此積年之弊従古一轍也<lb/>
<pb n="KR3f0008_WYG_008-14a"/>
故惟測景觀象以正厯元以古之日至考今之日至俾<lb/>
歳差分秒上下契合然後日至一定而月朔之増減五<lb/>
緯之伏見皆禀於日者各得其所而天下之能事畢矣<lb/>
故孟子論日至而以天之髙星辰之逺盡焉至哉言乎<lb/>
考日至之術詳見别簡<lb/>
孔子曰天無二日<lb/>
天無二日淮南子乃謂堯時十日並出使羿射之夫羿<lb/>
人耳安得射日此妄誕之言也然天有數日則有之史<lb/>
<pb n="KR3f0008_WYG_008-14b"/>
載晉愍帝建興二年三日相承出於西方而東行五年<lb/>
正月庚子三日並照虹蜺彌天三四五六日俱出並爭<lb/>
丁巳亦如其數梁元帝承聖元年十一月丙子有兩日<lb/>
俱見唐太宗貞觀初突厥有五日並照僖宗乾符六年<lb/>
十一月丙辰朔有兩日並出而鬭三日乃不見鬭者離<lb/>
而復合也後周顯德七年正月癸夘日既出其下復有<lb/>
一日相掩黑光摩盪久之眞宗景德元年十二月甲辰<lb/>
日有二影如三日狀元順帝至正十六年三月有兩日<lb/>
<pb n="KR3f0008_WYG_008-15a"/>
相盪若然則天有二日矣然非真日也觀其曰相承曰<lb/>
相掩曰摩盪曰影狀曰離而復合則皆日光之映分而<lb/>
為三五頃之旋復其常仍一日耳何也即厯數之推千<lb/>
嵗日躔俱有定度可知日之無兩也故曰天無二日<lb/>
伊尹相湯以王於天下湯崩太丁未立外丙二年仲壬<lb/>
四年太甲顛覆湯之典刑<lb/>
史記曰湯在位十有三祀而崩太子太丁蚤卒次子外<lb/>
丙立二年仲壬立四年崩太丁之子太甲立大紀曰成<lb/>
<pb n="KR3f0008_WYG_008-15b"/>
湯生子太丁蚤卒太丁子曰太甲為世嫡孫以伊尹為<lb/>
太保湯崩伊尹奉太甲即位𦵏成湯于亳北程子曰古<lb/>
人謂嵗為年湯崩時外丙方二嵗仲壬方四嵗惟太甲<lb/>
差長故立之也或又曰外丙仲壬亦太丁子也四說不<lb/>
同未知孰是今以意度之太丁之蚤卒與否外丙仲壬<lb/>
之曽立與否外丙仲壬之為太丁弟或子與否外丙之<lb/>
方二嵗仲壬之方四嵗與否皆不可考但夏商家天下<lb/>
以來皆立嫡以殷世考之自三宗及祖乙祖甲皆立子<lb/>
<pb n="KR3f0008_WYG_008-16a"/>
其立弟者沃丁耳必有所不得已也然遂生亂公儀仲<lb/>
子舍孫而立子言偃問曰禮歟孔子曰否立孫夫孔子<lb/>
殷人也宜知先王之故矣而不以立弟為是况大紀載<lb/>
太甲為湯世嫡孫湯立伊尹為太保以保嫡孫湯甫崩<lb/>
而伊尹即葬湯奉太甲即位若立外丙仲壬伊尹保嫡<lb/>
孫之義謂何何大紀併無一言及外丙仲壬也李淳風<lb/>
推帝王世數邵康節推皇極經世並無外丙仲壬名世<lb/>
従古推厯代紀年諸家不一而足相傳至今司天氏亦<lb/>
<pb n="KR3f0008_WYG_008-16b"/>
並無外丙仲壬名世俱云成湯乙未年即位在位十三<lb/>
年丁未年崩太甲戊申年即位在位三十三年庚辰年<lb/>
崩下接沃丁辛巳年即位此以厯考之並無外丙仲壬<lb/>
二君紀年若於湯之下益以二君之六年則羡而不合<lb/>
矣又考之尚書太甲篇云先王顧諟天之明命惟尹躬<lb/>
克左右厥辟宅師肆嗣王丕承基緒王拜手稽首曰予<lb/>
既往背師保之訓夫伊尹稱太甲為嗣王承先王成湯<lb/>
之基緒並不言及二君而太甲稱背伊尹師保之訓則<lb/>
<pb n="KR3f0008_WYG_008-17a"/>
成湯之立伊尹為太保以保嫡孫而湯崩太甲即嗣位<lb/>
承緒也明矣大紀所載為是也然竹書紀年乃亦有外<lb/>
丙二年仲壬四年年號抑又何也劉貺謂竹書序諸侯<lb/>
皆舉謚號録事皆按春秋經傳而為乃後人追修非當<lb/>
時正史雖然終為疑竇<lb/>
　　爾雅考<lb/>
太嵗在甲曰閼逢在乙曰旃蒙在丙曰柔兆在丁曰强<lb/>
圉在戊曰著雍在己曰屠維在庚曰上章在辛曰重光<lb/>
<pb n="KR3f0008_WYG_008-17b"/>
在壬曰𤣥黓在癸曰昭陽太嵗在寅曰攝提格在夘曰<lb/>
單閼在辰曰執徐在巳曰大荒落在午曰敦牂在未曰<lb/>
協洽在申曰涒灘在酉曰作噩在戌曰閹茂在亥曰大<lb/>
淵獻在子曰困敦在丑曰赤奮若月在甲曰畢在乙曰<lb/>
橘在丙曰修在丁曰圉在戊曰厲在己曰則在庚曰窒<lb/>
在辛曰塞在壬曰終在癸曰極正月為陬二月為如三<lb/>
月為寎四月為余五月為臯六月為且七月為相八月<lb/>
為壯九月為𤣥十月為陽十一月為辜十二月為涂夀<lb/>
<pb n="KR3f0008_WYG_008-18a"/>
星角亢也天根氐也天駟房也大辰房心尾也大火謂<lb/>
之大辰析木謂之津箕斗之間漢津也星紀斗牽牛也<lb/>
𤣥枵虚也顓頊之虚虚也北陸虚也營室謂之定娵訾<lb/>
之口營室東壁也降婁奎婁也大梁昴也西陸昴也濁<lb/>
謂之畢咮謂之栁栁鶉火也北極謂之北辰河鼔謂之<lb/>
牽牛明星謂之啟明彗星為欃槍奔星為彴約<lb/>
　　性理附<lb/>
周子曰太極動而生陽靜而生隂陽變隂合而生水火<lb/>
<pb n="KR3f0008_WYG_008-18b"/>
木金上五氣順布四時行焉夫曰水火木金土者洪範<lb/>
之序也曰五氣順四時行者厯數氣朔之序也<lb/>
張子正蒙論恒星不動繋乎天運旋而不窮日月五星<lb/>
逆天而行并包乎地金水附日而行皆是若云鎮星地<lb/>
類亦不純繋乎地夫鎮雖土乃在天之星與繋地不繋<lb/>
地何關<lb/>
張子論月受日光交則光為之食是也至集釋所謂日<lb/>
月交㑹一在角亢一在奎婁日月常食於此仲康時辰<lb/>
<pb n="KR3f0008_WYG_008-19a"/>
弗集於房則又不在角亢之間則非矣日月行黄道内<lb/>
南北四十八度東西三百六十五度有竒天首天尾如<lb/>
絲之織何度不交何宿不食而乃謂常食於奎婁角亢<lb/>
且以一房宿之食而疑不在角亢之間何其謬也<lb/>
邵子皇極經世書一元十二㑹一㑹三十運一運十二<lb/>
世一世三十年摠計一元十二萬九千六百年分十二<lb/>
限前六限為長後六限為消日一大運而進六日月一<lb/>
大運而退六日以為閏差故有三百六十六日又云一<lb/>
<pb n="KR3f0008_WYG_008-19b"/>
歳之中六隂六陽三年三十六日故三歳一閏五年六<lb/>
十日故五歳再閏葢言一嵗之中於常數退六日為隂<lb/>
進六日為陽一年共十二日三年三十六日成一閏五<lb/>
年六十日成二閏此邵子就成數約言天地消息之大<lb/>
數未悉其分秒也夫一朞三百六十五日有竒而邵子<lb/>
但曰三百六十六日氣盈朔虚各五日有竒共十日有<lb/>
竒而邵子但曰退六日進六日共十二日一閏再閏各<lb/>
有日下不及全數之分秒而邵子但曰三十六日六十<lb/>
<pb n="KR3f0008_WYG_008-20a"/>
日此俱就成數約言之如孔子之論易所謂揲四以象<lb/>
四時歸竒以象閏三百六十當期之日云然而併未詳<lb/>
及厯數之分秒也厯數之分秒隨時各異須以測驗得<lb/>
之古厯測驗未精所以厯代皆疎至祖冲之與郭守敬<lb/>
以表測天乃得其數繼此隨時測驗以合天道乃為真<lb/>
耳故易曰澤火革君子以治厯明時革之言改治厯革<lb/>
之大者也後人不知此義遂有謂以三百六十年差三<lb/>
六之數為消長者有謂以先天九十一年却一度中天<lb/>
<pb n="KR3f0008_WYG_008-20b"/>
九十年却一度後天八十一年却一度為消長者俱附<lb/>
為邵子之嵗差不直於歴不協而且無當於堯夫之本<lb/>
文<lb/>
朱子易學啓蒙一卦變六十四卦六十四卦變四千九<lb/>
十六卦方圖圓圖以乾兌離震巽坎艮坤錯綜相演其<lb/>
數皆易知也而律厯之配合在焉其大衍揲筮之義則<lb/>
詳見周易考<lb/>
蔡季通律呂新書詳見律呂考<lb/>
<pb n="KR3f0008_WYG_008-21a"/>
朱子論合朔之時日月之東西雖同在一度而月道之<lb/>
南北或差逺於日則不蝕或南北雖亦相近而日在内<lb/>
月在外則不蝕正如一人秉燭一人執扇相交而過一<lb/>
人自内觀之其兩人相去差逺則雖扇在内燭在外而<lb/>
扇不能掩燭或秉燭者在内而執扇者在外則雖近而<lb/>
扇亦不能掩燭此論似是而非夫曰日月東西雖同度<lb/>
而月道南北差逺於日如秉燭執扇差逺則不能掩而<lb/>
不食是也其曰南北雖相近而日在内月在外則不蝕<lb/>
<pb n="KR3f0008_WYG_008-21b"/>
如秉燭在内執扇在外雖近扇不掩燭則非矣葢扇譬<lb/>
則月也燭譬則日也燭日在内扇月在外無論逺近自<lb/>
然不掩然而日無在内之理何則天在外日在天内月<lb/>
又在日内一定之體也則豈有日在内而月反在外者<lb/>
耶以此喻蝕不相蒙矣<lb/>
程子曰洛下閎作厯言數百年後當差一日何承天立<lb/>
差法以所差攤在所厯之年看嵗差幾分後亦不定獨<lb/>
邵堯夫差法冠絶古今於日月交感之際以隂陽虧盈<lb/>
<pb n="KR3f0008_WYG_008-22a"/>
求之遂不差今以厯考之従古嵗差多不過八九十年<lb/>
差一日未有數百年方差一日者洛下閎造太初厯曰<lb/>
造厯後八百嵗當差一日必有聖人正之此妄言也何<lb/>
承天以百年差一日亦失之過後之作厯者漸次減之<lb/>
頗合天數然皆以圭晷寔測乃得其真也至於堯夫則<lb/>
但以成數約言消長之法未曽立嵗差之分秒夫既無<lb/>
差法則冠絶之妙隱而未發耳<lb/>
蔡季通言天運行度其行之差處亦是常定其言是也<lb/>
<pb n="KR3f0008_WYG_008-22b"/>
朱子謂古厯法疎闊而差少今厯愈密而愈差譬之兩<lb/>
手量卓界限濶則差少界限密則愈差又言康節厯十<lb/>
二萬九千六百分今厯只是萬分他如何肯用十二萬<lb/>
分殊不知古厯疎闊其差逺甚以後漸密漸近愈密方<lb/>
親此厯代以來厯數之可考者也考康節未嘗以十二<lb/>
萬九千六百分為嵗差今厯亦未以萬分為嵗差其曰<lb/>
萬分者乃以一日分為萬分也一日萬分十二萬餘年<lb/>
乃四千餘萬分分豈止十二萬分耶<lb/>
<pb n="KR3f0008_WYG_008-23a"/>
濳室陳氏論厯數止是司天家所傳大槩之數其分秒<lb/>
亦未詳<lb/>
朱子曰月體常圓無闕但受日光為明晦日則月與日<lb/>
相疊初三方漸漸離去人在下側看見其光闕至望則<lb/>
月日相對人在中間正看則其光圓是也<lb/>
朱子謂月中桂樹蛙兎之傳其惑久矣其中微黒之處<lb/>
乃山河大地之影足破千古之疑其言似乎有理但出<lb/>
佛家言未得其實縦屬有理闕之可也<lb/>
<pb n="KR3f0008_WYG_008-23b"/>
朱子論望月與日正對月為暗虚所射故蝕雖是陽勝<lb/>
隂畢竟不好若隂有退避之意則不相敵而不食矣考<lb/>
従古日月交食有一定之行度無退避不食之說<lb/>
朱子論北極在紫㣲者為樞常居其所若太㣲之在翼<lb/>
天市之在尾攝提之在亢各與其宿同其運行是也<lb/>
張横渠言日月五星亦隨天轉如二十八宿隨天而定<lb/>
皆有光芒五星逆行而動無光芒似是而非也葢二十<lb/>
八宿皆麗于天左旋隨天轉大星乃有芒七政皆逆行<lb/>
<pb n="KR3f0008_WYG_008-24a"/>
五星甚大烏得無芒<lb/>
朱子謂北辰傍一小星謂之極近辰也動其說是<lb/>
邵子曰厯不能無差今之學厯者但知厯法不知厯理<lb/>
能布筭者落下閎也能推步者丼公石公也落下閎但<lb/>
知厯法揚雄知厯法又知厯理朱子曰冬至起牽牛一<lb/>
度右行周十二次盡斗二十六度復還牽牛之一度而<lb/>
厯更矣牽牛火位星紀水位日月交㑹於此澤中有火<lb/>
之象也此上元太初起厯之元在卦氣為三月太𤣥準<lb/>
<pb n="KR3f0008_WYG_008-24b"/>
之此言皆非也丼石之術不傳亡論已落下閎以四分<lb/>
布厯疎闊太甚非知厯法者若揚雄則不知厯法亦不<lb/>
知厯理考揚雄太𤣥本於卦氣卦氣出於易緯圖與周<lb/>
易乾坤鑿度焦贛傳之京房揚子雲倣之以作太𤣥太<lb/>
𤣥之數皆厯數也太𤣥準易易始于太極𤣥始于渾儀<lb/>
易以一生二二生四四生八八八六十四極之三百八<lb/>
十四葢對待言之也𤣥以一生三三生九九九八十一<lb/>
極之七百二十九葢犄角言之也首準卦賛準爻測準<lb/>
<pb n="KR3f0008_WYG_008-25a"/>
象準其體𤣥衝準序卦𤣥錯準雜卦𤣥數準說卦𤣥文<lb/>
準文言𤣥攡瑩準繫辭準其文陽萌黄宫信在其中卦<lb/>
起中孚律起黄鍾度起牽牛周象復應七日來復以合<lb/>
太初厯十一月朔旦冬至無餘分𤣥之首賛皆本五行<lb/>
自中而周以至於養中為一水周為二火礥為三木閑<lb/>
為四金少為五土戾又為六水上又為七火干又為八<lb/>
木<graphic n="KR1395" url="https://raw.githubusercontent.com/kanripo/KR-Gaiji/master/images/KR1395.png" mimeType="image/png"/>又為九金自羡而起又為一水以至于養凡八十<lb/>
一首𤣥始于十八終於五十四并始終策半之為泰中<lb/>
<pb n="KR3f0008_WYG_008-25b"/>
泰中之數三十有六以律七百二十九賛凡二萬六千<lb/>
二百四十四策為太積七十二策為一日凡三百六十<lb/>
四日有半踦滿焉以合嵗之日而律厯行故自子至辰<lb/>
自辰至申自申至子冠之以甲而章㑹統元與月蝕俱<lb/>
沒𤣥之道也故𤣥察龍虎之文觀鳥龜之理巡乘六甲<lb/>
與斗相逢以瑩方州部家一辟三公九卿二十七大夫<lb/>
八十一元士其以為律吕三分損益隔八相生子午之<lb/>
數九丑未八寅申七夘酉六辰戌五巳亥四律四十二<lb/>
<pb n="KR3f0008_WYG_008-26a"/>
吕三十六凡七十八甲己之數九乙庚八丙辛七丁壬<lb/>
六戊癸五聲生於日律生於辰聲律相協而八音生𤣥<lb/>
月遄而日湛五生不相殄乃相繼不相逆乃相治日不<lb/>
南不北則無冬夏月不徃不來則望晦不成聖人察乎<lb/>
朓側匿之變而律乎日月雄雌之序然後為鬼神神遊<lb/>
乎六宗上連下連神明不窮故有宗祖者稱乎孝序君<lb/>
臣者稱乎忠寳告大訓此太𤣥之㫖也於戲果若而言<lb/>
大哉𤣥也斯其至矣誰得而訾議之然而皆非也卦氣<lb/>
<pb n="KR3f0008_WYG_008-26b"/>
出易緯即稽覽圖謂孔子所作至六國時始出然非孔<lb/>
子所作後人偽為之者周易乾坤鑿度與先天乾坤鑿<lb/>
度不同先天為上古先文周易鑿度亦假孔子之言後<lb/>
人偽為之也焦京衍卦氣以卦直日配公侯卿大夫而<lb/>
六日七分之說生焉易鑿度稱孔子曰太易者未見氣<lb/>
也故曰渾淪易變而為一一變而為七七變而為九卦<lb/>
當嵗爻當月策當日日辰生音律中孚為陽貞於十一<lb/>
月厯以三百六十五日四分日之一為一嵗歸於大周<lb/>
<pb n="KR3f0008_WYG_008-27a"/>
太𤣥曰馴乎𤣥渾行無窮正象天隂陽㘩叅渾渾天也<lb/>
㕘三三而為九也首名中陽氣濳萌於黄宫信無不在<lb/>
乎中言土為宫位中央其色黄冬至生於子行屬水水<lb/>
色𤣥立為天𤣥在黄中故卦氣起中孚信在其中自一<lb/>
而三而九而八十一合公卿諸數皆鑿度所謂渾淪中<lb/>
孚陽貞一變為九比象公卿之說也太𤣥冬至日起牛<lb/>
應中孚七日來復周象復應太初甲子朔旦冬至無餘<lb/>
分以三百六十五日四分日之一積數以元除盡即鑿<lb/>
<pb n="KR3f0008_WYG_008-27b"/>
度中孚貞於十一月斗分四分日之一歸於大周律厯<lb/>
相得之説也不知太極生兩儀隂陽對待其數乃成大<lb/>
易言之巳悉何必專用九九之竒數以為𤣥謂冬至牛<lb/>
一度應中孚六日七分為七日來復之數應周象復周<lb/>
時冬至在牛宿然冬至日起牛一度惟周時為然下而<lb/>
漢唐冬至日在斗至今冬至日在箕千萬世皆不同豈<lb/>
周象復雄乃以牛為復卦為周象復為太𤣥起厯之秘<lb/>
妙可乎冬至起牽牛既非一定之數則朱子所謂至起<lb/>
<pb n="KR3f0008_WYG_008-28a"/>
牽牛周還牽牛而以牛火丑水為革之象無取矣𤣥厯<lb/>
應太初以元除盡此正太初四分法也顓頊厯用四分<lb/>
法乃漢儒偽為之落下閎以四分法作太初厯以天度<lb/>
為日度疎闊太甚一跬歩不可行太初天正朔旦無餘<lb/>
分以法推太初元年丁丑嵗十一月壬子氣朔皆有餘<lb/>
分定朔分二十九日七十二刻得癸巳日酉時合朔冬<lb/>
至分五十七日六十四刻得十一月二十九日辛酉申<lb/>
時冬至因非至朔同日亦非無餘分揚子以此為太𤣥<lb/>
<pb n="KR3f0008_WYG_008-28b"/>
第一義其原即差矣𤣥有一一一二一三二一二二二<lb/>
三三一三二三三合為十八䇿有天𤣥地𤣥人𤣥天地<lb/>
人之數各十八合為五十四併始於十八終於五十四<lb/>
為七十二半之三十六為泰中以律法七百二十九賛<lb/>
乘之而生二萬六千二百四十四策為太積七十二䇿<lb/>
為一日凡三百六十四日半即自中至養之數也以揆<lb/>
厯度不周顓頊太初二厯四分日之三故𤣥虚嬴分為<lb/>
二賛以滿𤣥數三百六十五日四分日之一故𤣥之有<lb/>
<pb n="KR3f0008_WYG_008-29a"/>
踦滿猶嵗之有閏月滿二賛以合嵗之日而律厯行葢<lb/>
以厯之全數凡三百六十五日四分日之一今每首九<lb/>
賛二賛當一晝夜合八十一首之賛七百二十九僅足<lb/>
當三百六十四日半外增一踦賛屬水以當半日又立<lb/>
一嬴賛屬火以當四分日之一共足七十五刻强名曰<lb/>
閏以成三百六十五日餘二十五刻為四分日之一之<lb/>
數為嵗盡于亥及子復生故曰歲數足則年安寜不足<lb/>
為恙而年病以十九年七閏為天之償其病也曰自子<lb/>
<pb n="KR3f0008_WYG_008-29b"/>
而辰而申而子冠之以甲章㑹統元與月蝕俱沒者太<lb/>
初上元正月甲子朔旦冬至無餘分後千五百三十九<lb/>
嵗甲辰朔旦冬至無餘分又千五百三十九嵗甲申朔<lb/>
旦冬至無餘分又千五百三十九歲復得甲子朔旦冬<lb/>
至無餘分十九歲為一章二十七章五百一十三歳為<lb/>
一㑹㑹者日月交㑹一終也八十一章千五百三十九<lb/>
歳冠之以甲従甲子至甲辰甲辰至甲申甲申復至甲<lb/>
子凡四千六百一十七歳為一元元有三統統有三㑹<lb/>
<pb n="KR3f0008_WYG_008-30a"/>
㑹有二十七章九㑹二百四十三章置一元之數以章<lb/>
㑹三統凡九㑹統數除之沒盡一章閏分盡一㑹月食<lb/>
盡一統朔分盡一元六甲盡𤣥之道乃原與太初相應<lb/>
亦有顓頊之厯焉雄推至此以為𤣥不知此數皆漢厯<lb/>
志所載太初四分厯累推之數也且二賛補數以為閏<lb/>
餘夫四分原屬乖舛而雄强名二賛以合閏數臨川呉<lb/>
氏以為勞且拙誠然矣龍虎鳥龜四時四神也日行乘<lb/>
六甲厯四時周而復始以成歳事日右斗左日周而復<lb/>
<pb n="KR3f0008_WYG_008-30b"/>
逢斗分小則為一年大則為一元皆四分數也以瑩三<lb/>
方九州二十七部八十一家而一辟三公九卿二十七<lb/>
大夫八十一元士寔象之皆一三九之數以治律吕亦<lb/>
一三九之數黄鍾起於子天之一故參子之一於丑為<lb/>
三參丑之三於寅為九參寅之九於夘爲二十七參夘<lb/>
之二十七於辰爲八十一參辰之八十一於巳為二百<lb/>
四十三參巳之二百四十三於午為七百二十九由午<lb/>
以及未申酉戌亥則得十七萬七千一百四十七三分<lb/>
<pb n="KR3f0008_WYG_008-31a"/>
損益隔八相生之數在焉皆漢律厯志之舊文也其論<lb/>
隂陽數也曰子午九丑未八寅申七夘酉六辰戌五巳<lb/>
亥四葢以黄鍾起子為十一月乾始初九午為五月子<lb/>
宫之衝也故數俱九以子丑寅夘辰巳月對午未申酉<lb/>
戌亥月分九八七六五四之數皆以對衝言也陽屬律<lb/>
九七五而倍之故四十二隂屬吕八六四而倍之故三<lb/>
十六併律吕之數得七十八子之數九甲為子幹巳為<lb/>
甲妃甲與巳合故隨子稱九丑數八乙丑之幹妃為庚<lb/>
<pb n="KR3f0008_WYG_008-31b"/>
隨丑稱八丙辛丁壬戊癸之數亦如之五聲生於十日<lb/>
甲乙角也丙丁徴也戊己宫也庚辛商也壬癸羽也十<lb/>
二律生於十二辰子黄鍾至亥仲吕也而金石絲竹匏<lb/>
土革木之八音生此聲律之數人皆知之者月遄疾而<lb/>
日湛舒五行相生不相殄絶五行相克不相忤逆相繼<lb/>
為父子相治為君臣日南北以運四時月徃來以成晦<lb/>
朔故聖人察朓側匿之變而律日雄月雌徃來之序斯<lb/>
為神子之孝父臣之忠君大訓在焉夫惟聖人能律斯<lb/>
<pb n="KR3f0008_WYG_008-32a"/>
為神為忠孝揚雄能律豈不聖神忠孝然而晦月見而<lb/>
朓朔月見而側匿皆四分步厯之誤朔非其朔晦非其<lb/>
晦非聖人所律之神也四分失氣朔分秒之差無盈縮<lb/>
遲疾之序臣子之支派紊亂不明而何以事君父聖神<lb/>
忠孝無一可者而稱曰𤣥𤣥之言淵也妙也淵則不滯<lb/>
妙則當可而四分亡是也昔人謂問揚雄竒字乃若竒<lb/>
字則有之如北冬東春南夏西秋仍復於北之義以罔<lb/>
直蒙酋㝠之字當之考古堯舜周孔諸大聖何嘗作此<lb/>
<pb n="KR3f0008_WYG_008-32b"/>
竒字雄甚者幽摉艱字結撰澁文令人駭目視為𤣥竒<lb/>
而雄且解嘲謂非尚白然其實無他竒也况易道廣大<lb/>
孔子末年學易始繼三聖以卒大業雄何人斯而敢於<lb/>
抄冩太初更名太𤣥準易體準易文繫籍聖賢侮弄造<lb/>
化豈非妄作愚故曰揚雄不知厯法亦不知厯理者也<lb/>
昌黎不知而尊為聖人之徒平子不知而擬為五經之<lb/>
書君山不知而嘆以絶倫君實不知而為之詮釋乃邵<lb/>
康節以明理之儒亦惑其說亟稱落下閎改顓帝厯為<lb/>
<pb n="KR3f0008_WYG_008-33a"/>
太初揚子雲準太初厯為太𤣥而曰太𤣥知天地之心<lb/>
殊不知顓帝太初太𤣥皆四分之誤也邵子論閏亦曰<lb/>
十九年七閏無餘分則即太初一章閏分盡以至一元<lb/>
六甲盡皆無餘分之說然據四分筭則無餘分而四分<lb/>
疎闊不可以為厯以密合法筭則推之萬億年猶有餘<lb/>
分也十九年云乎哉善乎劉歆曰太𤣥用覆醬瓿何承<lb/>
天曰揚雄采三統四分之疎闊為太𤣥不知而妄言程<lb/>
子曰太𤣥本要明易却晦於易真屋下架屋床上疊床<lb/>
<pb n="KR3f0008_WYG_008-33b"/>
亦贅矣楊龜山曰子雲作太𤣥只據他立名便不是既<lb/>
定却三方九州二十七部八十一家不知如何相錯的<lb/>
朱子曰聖人說天一地二天三地四天五地六天七地<lb/>
八天九地十甚簡易太𤣥以三數乘之皆筭不著便零<lb/>
星補凑的甚拙支離不成物事太𤣥準焦延夀卦氣焦<lb/>
延夀也不成物事今時沈蛟門曰太𤣥以牽牛起冬至<lb/>
上施徃古則失之於𤣥枵下施今兹則失之於龍尾安<lb/>
在為考之混元而𤣥巳生窮之天地之委而𤣥不可亡<lb/>
<pb n="KR3f0008_WYG_008-34a"/>
耶又曰聖人所謂象時象閏當朞之日曰象曰當適相<lb/>
應㑹之詞耳此乃觀易於既畫之妙而非謂易之所由<lb/>
作也如經言三百六十止舉其槩豈一一宻合哉其言<lb/>
則皆是大都羲文周孔四聖之易與天為一而後之言<lb/>
易者如包元凖火珠林以三十六數擬易關朗凖易數<lb/>
以七百二十治厯蔡季通凖洪範以九九之數演皇極<lb/>
司馬君實凖河圖以七十蓍作濳虚非不亦合象數然<lb/>
以視四聖悉贅疣也則亦無庸為矣<lb/>
<pb n="KR3f0008_WYG_008-34b"/>
程子曰日月一也豈有日髙於月之理月不下日與日<lb/>
正相對故食斯言非也日髙於月月由下而過月體掩<lb/>
日掩幾分則食幾分掩盡則食既非日月正相對而食<lb/>
也<lb/>
朱子曰長庚水星啓明金星金在日西日將出則東見<lb/>
水在日東日將沒則西見斯言非也長庚啓明皆金星<lb/>
也先日而東見為啓明後日而西見為長庚皆一星也<lb/>
金水皆附日而行水亦有時而先日東見後日西見但<lb/>
<pb n="KR3f0008_WYG_008-35a"/>
其去日之度水近而金逺耳<lb/>
濳室陳氏曰上元太初四千六百十七歳巳盡都無絲<lb/>
髪餘是十一月甲子夜半冬至漢元封七年適當其時<lb/>
故定厯元此太初太𤣥四分之説也而豈知其有餘分<lb/>
乎<lb/>
　<lb/>
　<lb/>
　<lb/>
<pb n="KR3f0008_WYG_008-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今律厯考卷八<lb/>
</p>
<p>
</p>
  </div>
</body>
</text>
</TEI>
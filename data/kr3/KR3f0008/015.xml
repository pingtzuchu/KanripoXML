<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今律厯考卷十五</head>
    <p>
<pb n="KR3f0008_WYG_015-1a"/>
欽定四庫全書<lb/>
　古今律厯考卷十五　　　　明　邢雲路　撰<lb/>
　　歴代七<lb/>
　　　歴代考<lb/>
唐書<lb/>
唐厯志云唐始終二百九十餘年而厯八改曰戊寅元厯<lb/>
麟徳甲子元厯開元大衍厯寳應五紀厯建中正元厯元<lb/>
和觀象厯長慶宣明厯景福崇𤣥厯止矣髙祖受禪初東<lb/>
<pb n="KR3f0008_WYG_015-1b"/>
都道士傅仁均治新厯合受命嵗名為戊寅元厯所可考<lb/>
騐者七曰唐以戊寅嵗甲子日登極厯元戊寅日起甲子<lb/>
如漢太初一也冬至日短星昴合堯典二也周幽王六年<lb/>
十月辛夘朔入蝕限合於詩三也魯僖公五年壬子冬至<lb/>
合春秋命厯序四也月有三大三小則日蝕常在朔月蝕<lb/>
常在望五也命辰起子半命度起虚六符隂陽之始六也<lb/>
立遲疾定朔則月行晦不東見朔不西朓七也髙祖詔司<lb/>
厯起二年用之擢仁均員外散騎侍郎三年正月望及二<lb/>
<pb n="KR3f0008_WYG_015-2a"/>
月八月朔當蝕比不效六年詔郎中祖孝孫博士王孝通<lb/>
考其得失未定九年復詔大理卿崔善為較定善為所改<lb/>
凡數十條初仁均以武徳元年為厯始七政皆有加減至<lb/>
是復用上元積算其周天度即古赤道也貞觀初值太史<lb/>
李淳風又上疏論十有八事復詔善為課二家得失其七<lb/>
條改從淳風十四年太宗將祀南郊以十一月癸亥朔甲<lb/>
子冬至而淳風新衍以甲子合朔冬至乃上言古厯分日<lb/>
起於子半十一月當甲子合朔冬至太史令傅仁均以減<lb/>
<pb n="KR3f0008_WYG_015-2b"/>
餘稍多子初為朔遂差三刻司厯南宮子明太史令薛頥<lb/>
等言子初及半日月未離淳風之法符合國子祭酒孔穎<lb/>
逹等謂平朔行之自古春秋傳或失之前為晦日也雖<lb/>
癸亥日月相交明日甲子為朔可也從之仁均厯法祖<lb/>
述胄𤣥稍以劉孝孫舊議參之麟徳間仁均厯較淳風<lb/>
厯最疎然更相出入其有所中淳風亦不能逾之今所<lb/>
記者善為所較也<lb/>
戊寅厯上元戊寅至武徳九年丙戌積十六萬四千三<lb/>
<pb n="KR3f0008_WYG_015-3a"/>
百四十八算外章歳六百七十六亦名行分法乃三十<lb/>
五章併十一年之歳章閏二百四十九乃三十五章凡<lb/>
二百四十五閏及十一年四閏共之之數章月八千三<lb/>
百六十七乃一章歳凡八千一百一十二月及閏二百<lb/>
四十九共之之數度法氣法九千四百六十四乃十四<lb/>
章積度併歳度月法一十一萬七千五十四乃十四章<lb/>
歳之積月日法一萬三千六以九歸度月而得歳分三<lb/>
百四十五萬六千六百七十五者置三百六十五日四<lb/>
<pb n="KR3f0008_WYG_015-3b"/>
分度之一以氣法乘之得三百四十五萬六千七百二<lb/>
十六日以歳分減之減五十一日以氣法而一得每年<lb/>
減五十三分八八八以減三百六十五日四分度之一<lb/>
得三百六十五日二十四刻四六一一為歳周即以氣<lb/>
法除歳分得三百六十五日餘歳餘二千三百一十五<lb/>
再除得歳周也周分三百四十五萬六千八百四十五<lb/>
半者以度法乘周天度三百六十五得三百四十五萬<lb/>
四千三百六十加斗分二千四百八十五半得數為周<lb/>
<pb n="KR3f0008_WYG_015-4a"/>
分以度法歸之得三百六十五度二十六分二十五秒<lb/>
為天周也月法三十八萬四千七十五以九歸嵗分而<lb/>
得交㑹法一千二百七十四萬一千二百五十八半之<lb/>
得六百三十七萬六百二十九為交分法以三十六而<lb/>
一得三十五萬三千九百二十三日八十三刻為交實<lb/>
以日法除月法得二十九日五十三刻○六○一為朔<lb/>
實以厯法二萬八千九百六十八除厯周七十九萬八<lb/>
千二百得二十七日五十五刻四五四三為轉終以日<lb/>
<pb n="KR3f0008_WYG_015-4b"/>
法除交實得二十七日二十一刻二三五為交終以度<lb/>
法除五星率得各周日木率三百七十七萬五千二十<lb/>
三火七百三十八萬一千二百二十三土三百五十七<lb/>
萬八千二百四十六金五百五十二萬六千二百水百<lb/>
九萬六千六百八十三木周日三百九十八日八十八<lb/>
刻二四火七百七十九日九十二刻六二土三百七十<lb/>
八日九刻○三金五百八十三日九十一刻一六水一<lb/>
百一十五日八十七刻九四厯志謂戊寅元厯冬至五<lb/>
<pb n="KR3f0008_WYG_015-5a"/>
十餘年差一度是時約八十年差一度非五十年也謂<lb/>
僖公壬子冬至推乃辛亥冬至非壬子也謂月有三大<lb/>
三小固多是而亦有不盡然者非一定也其云幽王六<lb/>
年十月辛夘朔日食及辰起子半度起虛六則皆是謂<lb/>
淳風推癸亥夜次日甲子冬至以子初及半日月未離<lb/>
雖癸亥相交可為甲子不知夜子初刻屬前日正刻屬<lb/>
後日界限分明毫不容假難以子初作次日也則不若<lb/>
仁均辰起子半之為是耳仁均滑州白馬人<lb/>
<pb n="KR3f0008_WYG_015-5b"/>
髙宗時戊寅厯漸差岐州雍人太史令李淳風作麟徳<lb/>
甲子元厯以古厯有章蔀元紀日分度分參差不齊乃<lb/>
為總法千三百四十以一之損益中晷術以考日至為<lb/>
渾儀表裏三重以測黄道初隋末劉焯造皇極厯其道<lb/>
未行淳風約之為法改作麟徳厯時以為宻麟徳元年<lb/>
甲子距上元甲子積二十六萬九千八百八十筭總法<lb/>
千三百四十乃七十章及十年之嵗數期實四十八萬<lb/>
九千四百二十八乃一總之日數常朔實三萬九千五<lb/>
<pb n="KR3f0008_WYG_015-6a"/>
百七十一以總法除朞實得三百六十五日二十四刻<lb/>
四七為嵗周以總法除常朔實得二十九日五十三刻<lb/>
○五九七為月䇿置變周四十四萬三千七十七以十<lb/>
二除之得三萬六千九百二三○八三三以總法而一<lb/>
得二十七日五十五刻四五四為轉終置遊交終率千<lb/>
九十三萬九千三百一十三以三歸之得三百六十四<lb/>
萬六千四百三十七六六以總法而一得二十七日二<lb/>
十一刻二二二一為交終以總法除五星各總率得各<lb/>
<pb n="KR3f0008_WYG_015-6b"/>
星周日總率木五十三萬四千四百八十三火百四萬<lb/>
五千八十土五十萬六千六百二十三金七十八萬四<lb/>
千四百四十九水十五萬五千二百七十八木周日三<lb/>
百九十八日八十六刻八火七百七十九日九十一刻<lb/>
○四土三百七十八日七刻六八金五百八十三日九<lb/>
十一刻七一水一百一十五日八十七刻九一大端皆<lb/>
約皇極厯而㣲加増損之其一以總法則校之諸厯似<lb/>
為省要耳<lb/>
<pb n="KR3f0008_WYG_015-7a"/>
開元九年麟徳厯署日蝕比不效詔僧一行作新厯推<lb/>
大衍數立術以應之十五年草成而一行卒詔特進張<lb/>
說與厯官陳𤣥景等次為厯術七篇略例一篇厯議十<lb/>
篇表上之十七年頒行其大要著於篇者十二其一厯<lb/>
本議曰易天數五地數五五位相得而各有合所以成<lb/>
變化而行鬼神也天數始於一地數始於二合二始以<lb/>
位剛柔天數終於九地數終於十合二終以紀閏餘天<lb/>
數中於五地數中於六合二中以通律厯天有五音所<lb/>
<pb n="KR3f0008_WYG_015-7b"/>
以司日也地有六律所以司辰也參伍相周究於六十<lb/>
聖人以此見天地之心也自五以降為五行生數自六<lb/>
以徃為五材成數錯而乘之以生數衍成數位一六而<lb/>
退極五十而増極一六為爻位之統五十為大衍之母<lb/>
成數乘生數其筭六百為天中之積生數乘成數其筭<lb/>
亦六百為地中之積合千有二百以五十約之則四象<lb/>
周六爻也二十四約之則太極包四十九用也綜成數<lb/>
約中積皆五十綜生數約中積皆四十兼而為天地之<lb/>
<pb n="KR3f0008_WYG_015-8a"/>
數以五位取之復得二中之合矣蓍數之變九六各一<lb/>
乾坤之象也七八各三六子之象也故爻數通乎六十<lb/>
䇿數行乎二百四十是以大衍為天地之樞如環之無<lb/>
端盖律厯之大紀也夫數象㣲於三四而章於七八卦<lb/>
有三㣲䇿有四象故二㣲之合在始中之際焉蓍以七<lb/>
備卦以八周故二章之合在中終之際焉中極居五六<lb/>
間由闢闔之交而在章㣲之際者人神之極也天地中<lb/>
積千有二百揲之以四為爻率三百以十位乘之為二<lb/>
<pb n="KR3f0008_WYG_015-8b"/>
章之積三千以五材乘八象為二㣲之積四十兼章㣲<lb/>
之積則氣朔之分母也以三極參之倍六位除之凡七<lb/>
百六十是謂辰法而齊於代軌以十位乘之倍大衍除<lb/>
之凡三百四是謂刻法而齊於徳運半氣朔之母千五<lb/>
百二十得天地出符之數因而三之凡四千五百六十<lb/>
當七精返初之㑹也易始於三㣲而生一象四象成而<lb/>
後八卦章三變皆剛太陽之象三變皆柔太隂之象一<lb/>
剛二柔少陽之象一柔二剛少隂之象少陽之剛有始<lb/>
<pb n="KR3f0008_WYG_015-9a"/>
有壯有究少隂之柔有始有壯有究兼三才而兩之神<lb/>
明動乎其中故四十九象而大業之用周矣數之徳圓<lb/>
故紀之以三而變於七象之徳方故紀之以四而變於<lb/>
八人在天地中以閲盈虚之變則閏餘之初而氣朔所<lb/>
虚也以終合通大衍之母虧其地十凡九百四十為通<lb/>
數終合除之得中率四十九餘十九分之九終嵗之弦<lb/>
而斗分復初之朔也夫十九分之九盈九而虛十地於<lb/>
終極之際虧十而從天者所以逺疑陽之戰也乾盈九<lb/>
<pb n="KR3f0008_WYG_015-9b"/>
𨼆乎龍戰之中故不見其首坤虚十以導潛龍之氣故<lb/>
不見其成周日之朔分周嵗之閏分與一章之弦一蔀<lb/>
之月皆合於九百四十蓋取諸中率也一䇿之分十九<lb/>
而章法生一揲之分七十六而蔀法生一蔀之日二萬<lb/>
七千七百五十九以通數約之凡二十九日餘四百九<lb/>
十九而日月相及於朔此六爻之紀也以卦當嵗以爻<lb/>
當月以䇿當日凡三十二嵗而小終二百八十五小終<lb/>
而與卦運大終二百八十五則參伍二終之合也數象<lb/>
<pb n="KR3f0008_WYG_015-10a"/>
既合而遯行之變在乎其間矣所謂遯行者以爻率乘<lb/>
朔餘為十四萬九千七百以四十九用二十四象虛之<lb/>
復以爻率約之為四百九十八㣲分七十五太半則章<lb/>
㣲之中率也二十四象象有四十九蓍凡千一百七十<lb/>
六故虚遯之數七十三半氣朔之母以三極乘參伍以<lb/>
兩儀乘二十四變因而并之得千六百一十三為朔餘<lb/>
四揲氣朔之母以八氣九精遯其十七得七百四十三<lb/>
為氣餘嵗八萬九千七百七十三而氣朔㑹是謂章率<lb/>
<pb n="KR3f0008_WYG_015-10b"/>
嵗二億七千二百九十萬九千九百二十而無小餘合<lb/>
於夜半是謂蔀率嵗百六十三億七千四百五十九萬<lb/>
五千二百而大餘與嵗建俱終是謂元率此不易之道<lb/>
也䇿以紀日象以紀月故乾坤之䇿三百六十為日度<lb/>
之準乾坤之用四十九象為月弦之檢日之一度不盈<lb/>
全䇿月之一弦不盈全用故䇿餘萬五千九百四十三<lb/>
則十有二中所盈也用差萬七千一百二十四則十有<lb/>
二朔所虚也綜盈虚之數五歳而再閏中節相距皆當<lb/>
<pb n="KR3f0008_WYG_015-11a"/>
三五弦望相距皆當二七升降之應發斂之候皆紀之<lb/>
以䇿而從日者也表裏之行朓朒之變皆紀之以用而<lb/>
從月者也積筭曰演紀日法曰通法月氣曰中朔朔實<lb/>
曰揲法嵗分曰䇿實周天曰乾實餘分曰虚分氣䇿曰<lb/>
三元一元之䇿則天一遯行也月䇿曰四象一象之策<lb/>
則朔弦望相距也五行用事曰發斂候䇿曰天中卦䇿<lb/>
曰地中半卦曰貞悔旬周曰爻數小分母曰象統日行<lb/>
曰躔其差曰盈縮積盈縮曰先後古者平朔月朝見曰<lb/>
<pb n="KR3f0008_WYG_015-11b"/>
朒夕見曰朓今以日之所盈縮月之所遲疾損益之或<lb/>
進退其日以為定朔舒亟之度乃數使然躔離相錯偕<lb/>
以損益故同謂之朓朒月行曰離遲疾曰轉度母曰轉<lb/>
法遲疾有衰其變者勢也月逶迤馴屈行不中道進退<lb/>
遲速不率其常過中則為速不及中則為遲積遲謂之<lb/>
屈積速謂之伸陽執中以出令故曰先後隂含章以聼<lb/>
命故曰屈伸日不及中則損之過則益之月不及中則<lb/>
益之過則損之尊卑之用睽而及中之志同觀晷景之<lb/>
<pb n="KR3f0008_WYG_015-12a"/>
進退知軌道之升降軌與晷名舛而義合其差則水漏<lb/>
之所從也摠名曰軌漏中晷長短謂之陟降景長則夜<lb/>
短景短則夜長積其陟降謂之消息遊交曰交㑹交而<lb/>
周曰交終交終不及朔謂之朔差交中不及望謂之望<lb/>
差日道表曰陽厯其裏曰隂厯五星見伏周謂之終率<lb/>
以分從日謂之終日其差為進退其二中氣議三合朔<lb/>
四没滅五卦候六卦七日度八日躔盈縮九九道十晷<lb/>
漏中星十一日蝕十二五星諸議俱詳十六卷中<lb/>
<pb n="KR3f0008_WYG_015-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今律厯考巻十五<lb/>
</p>
<p>
</p>
  </div>
</body>
</text>
</TEI>
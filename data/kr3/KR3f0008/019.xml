<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今律厯考巻十九</head>
    <p>
<pb n="KR3f0008_WYG_019-1a"/>
欽定四庫全書<lb/>
　古今律厯考巻十九　　　明　邢雲路　撰<lb/>
　　歴代十一<lb/>
　　　歴代考<lb/>
宋史<hi>南渡</hi>
髙宗時中原既失星翁離散紀元厯亡紹興二年髙宗<lb/>
重搆得之乃命常州布衣陳得一改造統元厯賜得一<lb/>
通微處士厯雖頒行有司不善用之暗用紀元法推歩<lb/>
<pb n="KR3f0008_WYG_019-1b"/>
推得乾道三年丁亥歳十一月甲子朔裴伯夀陳統元<lb/>
法當進作乙丑於是依紀元正之光州士人劉孝榮言<lb/>
是年四月戊辰朔日食一分日官言食二分旣而精明<lb/>
不食是年孝宗命劉孝榮治厯孝榮言統元厯差采五<lb/>
代民間萬分厯作三萬分以為日法造乾道厯時談天<lb/>
者各以技術相髙互相詆毁紛紛不已至淳熙三年因<lb/>
推太陽不合仍命孝榮改造新厯賜名淳熙淳熙末驗<lb/>
合朔差光宗紹熙二年詔改新厯仍命孝榮為之賜名<lb/>
<pb n="KR3f0008_WYG_019-2a"/>
會元四年布衣王孝禮言今年十一月冬至日景表當<lb/>
在十九日壬午會元歷註乃在二十日癸未係差一日<lb/>
崇天歷癸未日冬至加時在酉初七十六分紀元歷在<lb/>
丑初一刻六十七分統元歷在丑初二刻二分會元歷<lb/>
在丑初一刻三百四十分陳得一造統天歷劉孝榮造<lb/>
乾道淳熈㑹元三歷皆未嘗測景茍弗立表測景莫識<lb/>
其差乞遣官以銅表同孝禮測驗朝廷雖從未暇改作<lb/>
慶元四年會元歷占候多差日官草澤互有異同舊歷<lb/>
<pb n="KR3f0008_WYG_019-2b"/>
後天十一刻詔楊忠輔造新歷五年歷成賜名統天是<lb/>
年六月乙酉朔推日食不驗嘉泰二年五月甲辰朔日<lb/>
食草澤趙大猷言午初三刻日食詔太史與草澤聚驗<lb/>
於朝太陽午初一刻起虧未初刻復滿大猷言然統天<lb/>
歷先天一辰有半迺罷楊忠輔詔草澤有通歷者應聘<lb/>
修治開禧三年大理評事鮑澣之言統天歷氣朔五星<lb/>
皆立虚加虚減之數氣朔積分乃有泛積定積之繁其<lb/>
餘差漏不可備言楊忠輔今見統天歷舛私成新歷容<lb/>
<pb n="KR3f0008_WYG_019-3a"/>
臣與太史草澤諸人所著歷參攷之檢討曾漸亦言乾<lb/>
道淳熈慶元三歷皆出劉孝榮一人之手後為楊忠輔<lb/>
所勝乆之亦差願以諸歷下本省參攷以最近者頒用<lb/>
於是改定新歷成歷名開禧詔以戊辰年權附統天歷<lb/>
頒之於是開禧附統天行於世四十五年嘉定十一年<lb/>
太史局推測七月朔日食一分驗之不食淳祐十一年<lb/>
侍御史陳垓言淳祐十年冬頒十一年歷稱成永祥等<lb/>
依開禧新厯推筭辛亥嵗十二月十七日立春在酉正<lb/>
<pb n="KR3f0008_WYG_019-3b"/>
一刻今所頒厯乃相師堯等依淳祐新厯推筭到壬子<lb/>
嵗立春日在申三刻質諸前歷乃差六刻以此頒行天<lb/>
下豈不貽笑四方且開禧舊歷僅差一二刻而李徳卿<lb/>
造淳祐新歷差六刻餘與今前後兩歷俱差六刻十二<lb/>
年秘書省言李徳卿歷與譚玉進會天歷各有得失請<lb/>
商確推筭合衆長而為一然後賜名頒行十二年歷成<lb/>
賜名會天寳祐元年行之史闕其法咸淳六年十一月<lb/>
三十日冬至至後為閏十一月旣已頒歷浙江安撫司<lb/>
<pb n="KR3f0008_WYG_019-4a"/>
準備差遣臧元震言十九歳為一章至朔同日謂之章<lb/>
月今以十一月三十日為冬至又以冬至後為閏十一<lb/>
月自淳熙壬子至淳熙庚午凡十九年是為章歳以十<lb/>
九年七閏推之則閏月當在冬至前不當在冬至後以<lb/>
至朔同日論之則冬至當在十一月初一日不當在三<lb/>
十日震儒者豈欲與厯官較勝負既知其失安得黙而<lb/>
不言耶於是朝廷下之有司遣官偕元震與太史局辯<lb/>
正而太史之詞窮元震轉一官判太史局鄧宗文譚玉<lb/>
<pb n="KR3f0008_WYG_019-4b"/>
等各降官有差因更造厯六年成七年頒行即成天厯<lb/>
也徳祐之後陸秀夫擁立益王走海上命鄧光等作厯<lb/>
賜名本天厯今亡<lb/>
統元乾道淳熙㑹元四厯史合為一册<lb/>
統元厯陳得一造演紀上元甲子距髙宗紹興五年乙<lb/>
卯積九千四百二十五萬一千五百九十一元法六千<lb/>
九百三十歳周二百五十三萬一千一百三十八朔實<lb/>
二十萬四千六百四十七轉周分一十九萬九百五十<lb/>
<pb n="KR3f0008_WYG_019-5a"/>
三秒二千五百六十三交終分一十八萬八千五百八<lb/>
十秒六千四百五十以元法除嵗周得三百六十五日<lb/>
二十四刻三五七八為嵗實除朔實得二十九日五十<lb/>
三刻○五九一為月䇿除轉周分得二十七日五十五<lb/>
刻四五八五為轉終除交終分得二十七日二十一刻<lb/>
二二一四為交終以歩五星以元法除終率得周日木<lb/>
終率二百七十六萬四千二百三十八秒三十二火五<lb/>
百四十萬四千八百四十六秒三十九土二百六十二<lb/>
<pb n="KR3f0008_WYG_019-5b"/>
萬九十四秒三十三金四百四萬六千四百九十六秒<lb/>
三十三水八十萬三千四十八秒八十三木周日三百<lb/>
九十八日八十八刻七九火七百七十九日九十二刻<lb/>
○一土三百七十八日七刻九九金五百八十三日九<lb/>
十一刻水一百一十五日八十八刻<lb/>
乾道歷劉孝榮造演紀上元甲子距孝宗乾道三年丁<lb/>
亥積九千一百六十四萬五千八百二十三元法三萬<lb/>
朞實一千九十五萬七千三百八朔實八十八萬五千<lb/>
<pb n="KR3f0008_WYG_019-6a"/>
九百一十七秒七千六轉周分八十二萬六千六百三<lb/>
十七秒七千三百九十五交終分八十一萬六千三百<lb/>
六十六秒六千三十四以元法除朞實得三百六十五<lb/>
日二十四刻三六為嵗實除朔實得二十九日五十三<lb/>
刻○五九二為月䇿除轉周分得二十七日五十五刻<lb/>
四五九為轉終除交終分得二十七日二十一刻二二<lb/>
二為交終以歩五星以元法除終率得周日木終率一<lb/>
千一百九十六萬六千五百八十一火二千三百三十<lb/>
<pb n="KR3f0008_WYG_019-6b"/>
九萬一千九百八土一千一百三十四萬二千七百四<lb/>
十六金一千七百五十一萬六千八百七十二水三百<lb/>
四十七萬六千二百八十四木周日三百九十八日八<lb/>
十八刻六火七百七十九日七十三刻○二土三百七<lb/>
十八日九刻一五金五百八十三日八十九刻五七水<lb/>
一百一十五日八十七刻六一<lb/>
淳熈歷劉孝榮造演紀上元甲子距孝宗淳熈三年丙<lb/>
申積五千二百四十二萬一千九百七十二元法五千<lb/>
<pb n="KR3f0008_WYG_019-7a"/>
六百四十嵗實二百五萬九千九百七十四朔實一十<lb/>
六萬六千五百五十二秒五十六轉周分一十五萬五<lb/>
千四百七秒九千七百四十交實一十五萬三千四百<lb/>
七十六秒九千五百四十六以元法除嵗實得三百六<lb/>
十五日二十四刻三六一七卽嵗實除朔實得二十九<lb/>
日五十三刻○五九五為月䇿除轉周分得二十七日<lb/>
五十五刻四六為轉終除交實得二十七日二十一刻<lb/>
二二二六為交終以歩五星以元法除周實得周日木<lb/>
<pb n="KR3f0008_WYG_019-7b"/>
周實二百二十四萬九千七百一十五秒六十五火四<lb/>
百三十九萬八千八百一秒六千五土二百一十三萬<lb/>
二千四百二十八秒六金三百二十九萬三千二百七<lb/>
十秒五十水六十五萬三千五百四十五秒五十三木<lb/>
周日三百九十八日八十八刻五六火七百七十九日<lb/>
九十二刻九三土三百七十八日九刻金五百八十三<lb/>
日九十一刻三一水一百一十五日八十七刻六七<lb/>
會元厯劉孝榮造演紀上元甲子距光宗紹熈二年辛<lb/>
<pb n="KR3f0008_WYG_019-8a"/>
亥積二千五百四十九萬四千七百六十七統率三萬<lb/>
八千七百氣率一千四百一十三萬四千九百三十二<lb/>
朔率一百一十四萬二千八百三十四轉率一百六萬<lb/>
六千五百六十一秒七千三百一十交率一百五萬三<lb/>
千一百一十二秒二千一百四十以統率除氣率得三<lb/>
百六十五日二十四刻三七二為嵗實除朔實得二十<lb/>
九日五十三刻○五九四為月策除轉率得二十七日<lb/>
五十五刻四五六六為轉終除交率得二十七日二十<lb/>
<pb n="KR3f0008_WYG_019-8b"/>
一刻二二○二為交終以歩五星以元法除周率得周<lb/>
日木周率一千五百四十三萬六千八百三十四秒九<lb/>
十八火三千一十八萬三千二百六十八秒八十七土<lb/>
一千四百六十三萬二千一百四十七秒七十一金二<lb/>
千二百五十九萬七千三十九秒三十七水四百四十<lb/>
八萬四千四百四秒四十三木周日三百九十八日八<lb/>
十八刻四六火七百七十九日九十二刻九四土三百<lb/>
七十八日九刻一六金五百八十三日九十一刻三三<lb/>
<pb n="KR3f0008_WYG_019-9a"/>
水一百一十五日八十七刻六<lb/>
統天開禧成天三厯史合為一冊<lb/>
統天厯楊忠輔造演紀上元甲子距寧宗慶元五年己<lb/>
未積三千八百三十五䇿法一萬二千嵗分四百三十<lb/>
八萬二千九百一十餘六萬二千九百一十朔實三十<lb/>
五萬四千三百六十八轉實三十三萬六百五十五交<lb/>
實三十二萬六千五百四十七以䇿法除嵗分得三百<lb/>
六十五日二十四刻二五為嵗實除朔實得二十九日<lb/>
<pb n="KR3f0008_WYG_019-9b"/>
五十三刻○六六六為月䇿除轉實得二十七日五十<lb/>
五刻四五八三為轉終除交實得二十七日二十一刻<lb/>
二二五為交終木星周日三百九十八日八十八刻四<lb/>
九火七百七十九日九十二刻九六土三百七十八日<lb/>
九刻一六金五百八十三日九十刻二七水一百一十<lb/>
五日八十七刻六二<lb/>
開禧厯鮑澣之造演紀上元甲子距寧宗開禧三年丁<lb/>
卯積七百八十四萬八千一百八十三日法一萬六千<lb/>
<pb n="KR3f0008_WYG_019-10a"/>
九百嵗率六百一十七萬二千六百八朔率四十九萬<lb/>
九千六十七轉率四十六萬五千六百七十一杪五千<lb/>
三百九十六交率四十五萬九千八百八十六秒四千<lb/>
八百二十五以日法除嵗率得三百六十五日二十四<lb/>
刻三○七六為嵗實除朔實得二十九日五十三刻○<lb/>
五九二為月策除轉率得二十七日五十五刻四五八<lb/>
八為轉終除交率得二十七日二十一刻二二一七為<lb/>
交終以歩五星木星周日三百九十八日八十八刻六<lb/>
<pb n="KR3f0008_WYG_019-10b"/>
火七百七十九日九十二刻九二土三百七十八日九<lb/>
刻一六金五百八十三日九十刻二七水一百一十五<lb/>
日八十七刻六<lb/>
成天歷臧元震造演紀上元甲子距度宗咸淳七年辛<lb/>
未積七千一百七十五萬八千一百四十七日法七千<lb/>
四百二十嵗率二百七十一萬一百一朔率二十一萬<lb/>
九千一百一十七轉周分二十萬四千四百五十五秒<lb/>
二千四百六十交終分二十萬一千九百一十四秒七<lb/>
<pb n="KR3f0008_WYG_019-11a"/>
千五十一以日法除嵗率得三百六十五日二十四刻<lb/>
三九三五為嵗實除朔實得二十九日五十三刻○五<lb/>
九三為月䇿除轉周分得二十七日五十五刻四六三<lb/>
一為轉終除交終分得二十七日二十一刻二二三為<lb/>
交終以歩五星木星周日三百九十八日八十八刻五<lb/>
七火七百七十九日九十二刻九土三百七十八日九<lb/>
刻一六金五百八十三日九十刻二六水一百一十五<lb/>
日八十七刻五九<lb/>
<pb n="KR3f0008_WYG_019-11b"/>
史稱孝宗乾道三年丁亥嵗有司不善用統元厯暗用<lb/>
紀元法推是年十一月甲子朔裴伯壽陳統元法進作<lb/>
乙丑朔於是依統元正之以授時推是年冬至二日六<lb/>
十四刻閏餘二日三刻經朔○日六十一刻加差一十<lb/>
六刻定朔○日七十七刻是十一月朔甲子酉正一刻<lb/>
合朔冬至非乙丑朔也葢由陳得一所立嵗實餘分强<lb/>
轉終餘分弱以積九千餘年用之遂加轉刻數嬴長進<lb/>
作乙丑日矣有司用紀元為是卽此見紀元愈於統元<lb/>
<pb n="KR3f0008_WYG_019-12a"/>
豈有司不善用耶劉孝榮言是年四月朔日食一分日<lb/>
官言食二分旣而精明不食以授時推是年四月朔交<lb/>
泛十三日九十九刻入食限定朔四日六十七刻得戊<lb/>
辰日申時日食是年卽金大定七年金史書是日日食<lb/>
金主避正殿減膳伐鼓應天門内百官各於本司庭立<lb/>
明復乃止夫曰庭立明復乃止則眞見其食與復圓也<lb/>
然則宋何以不食葢宋臨安偏南金偏北月食在隂厯<lb/>
故金見其食而宋不見也所推一分二分歩筭少差耳<lb/>
<pb n="KR3f0008_WYG_019-12b"/>
授時乃燕京治厯益偏東北故推當食職此故也亦何<lb/>
異之有諸人考校氣朔晷刻交食分秒黃赤星躔多少<lb/>
參差連篇累牘甲乙不決互相詆毁不知皆由地里南<lb/>
北不一諸人所用歷術不齊或偶中者溷正旋改者射<lb/>
覆競取功名互相下石如是而已劉孝榮采五代民間<lb/>
萬分歷作三萬分為日法乃三因萬分小歷作三萬分<lb/>
以隱萬分之名其實三萬分歷卽萬分歷朝四暮三之<lb/>
說也緣朔餘太强孝榮遂減其分乃增入秒曰秒七千<lb/>
<pb n="KR3f0008_WYG_019-13a"/>
六從古朔餘有秒數乎紹熈四年布衣王孝禮言十一<lb/>
月日景表當在十九日壬午會元注在二十日癸未崇<lb/>
天在癸未酉初刻七十六分紀元在丑初一刻六十七<lb/>
分統元在丑初二刻二分會元在丑初一刻三百四十<lb/>
分以授時推是年冬至分一十八日九十五刻得壬午<lb/>
日亥時正三刻冬至夫以孝禮親測晷景壬午日食非<lb/>
臆說也而授時適與之合崇天等歷則皆以未嘗測景<lb/>
之故未嘗測景而謬定嵗實所以皆失之後天皆加至<lb/>
<pb n="KR3f0008_WYG_019-13b"/>
次日此授時從測景来所以獨優也史稱慶元五年六<lb/>
月乙酉朔推日食不驗以授時推是年正月朔交泛二<lb/>
十七日一十刻定朔二十九日六十四刻得癸巳朔申<lb/>
時日食以歩至六月經朔五十七日五十四刻得辛酉<lb/>
無乙酉六月交泛一十一日四十刻不入食限七月經<lb/>
朔二十七日七刻得辛卯無乙酉七月交泛一十四日<lb/>
八入食限六月七月俱無乙酉七月入限而又非其日<lb/>
無一可者何食之有楊忠輔之誤推也史稱嘉泰二年<lb/>
<pb n="KR3f0008_WYG_019-14a"/>
五月甲辰朔日食草澤趙大猷言午初三刻日食驗之<lb/>
午初一刻起未初刻復滿大猷言然統天先天一辰有<lb/>
半乃罷楊忠輔以授時推是年五月朔交泛一十三日<lb/>
三十刻入食限定朔四十日四十九刻得甲辰日午初<lb/>
三刻合朔日甚則起虧午初復滿未初與大猷所言天<lb/>
行所至若合符節楊忠輔其何說之辭史稱嘉定十一<lb/>
年七月朔日食一分驗之不食以授時推是年七月朔<lb/>
交泛一十四日三十刻入食限定朔六日四十九刻得<lb/>
<pb n="KR3f0008_WYG_019-14b"/>
庚午朔午時日食然食止一分臨安偏南不見其食亦<lb/>
不為差史言淳祐十一年十二月十七日立春開禧厯<lb/>
筭酉正一刻淳祐等歷筭申三刻謂相差六刻有竒以<lb/>
授時筭是日立春分八日六十八刻得壬申日申正一<lb/>
刻立春則淳祐為近開禧為遠也葢授時較宋時測驗<lb/>
日晷無差則依授時為宻咸淳六年會天歷推冬至至<lb/>
後為閏十一月旣已頒歷臧元震歷辯以章月至朔同<lb/>
日論之應冬至前閏十月不應冬至後閏十一月應以<lb/>
<pb n="KR3f0008_WYG_019-15a"/>
十一月初一日為冬至不應以十一月三十日為冬至<lb/>
與太史局辯正而太史之詞窮以授時推咸淳六年嵗<lb/>
前天正閏餘一十八日六十九刻應閏十月至十一月<lb/>
朔日閏月已過閏餘止四刻餘是日冬至分二日六十<lb/>
三刻得丙寅申初初刻冬至經朔二日五十九加差一<lb/>
十九刻五十分以加經朔為定朔二日七十八刻得丙<lb/>
寅日酉正三刻合朔乃是十一月丙寅朔申時冬至酉<lb/>
時合朔正為章月至朔同日臧元震之言是也㑹天誤<lb/>
<pb n="KR3f0008_WYG_019-15b"/>
矣然後知宋厯之多差而授時為宻也<lb/>
元史<lb/>
元初承用金大明歷庚辰嵗太宗西征五月望月蝕不<lb/>
效二月五月朔微月見於西方南中書令耶律楚材以<lb/>
大明歷後天乃更撰歷推上元庚午七政同會虚宿六<lb/>
度以應太祖受命之符又以西域中原地里殊遠創為<lb/>
里差遂題其名曰西征庚午元歷表上之然不果頒用<lb/>
至元四年西域扎瑪里迪音撰進萬年歷世祖稍頒行之<lb/>
<pb n="KR3f0008_WYG_019-16a"/>
萬年法未傳庚午元歷演紀上元庚午距太宗庚辰積<lb/>
二千二十七萬五千二百七十筭日法五千二百三十<lb/>
嵗實一百九十一萬二百二十四朔實一十五萬四千<lb/>
四百四十五周天度三百六十五度二十五分六十七<lb/>
秒轉終分一十四萬四千一百一十秒六千二十交終<lb/>
分一十四萬二千三百一十五秒九千三百以日法除<lb/>
嵗實得三百六十五日二十四刻三五九四卽嵗實除<lb/>
朔實得二十九日五十三刻○五九二七為月策除轉<lb/>
<pb n="KR3f0008_WYG_019-16b"/>
終分得二十七日五十五刻四六○八為轉終除交終<lb/>
分得二十七日二十一刻二二二四為交終木星周日<lb/>
三百九十八日八十八刻火七百七十九日九十三刻<lb/>
一六土三百七十八日九刻○二金五百八十三日九<lb/>
十刻一四水一百一十五日八十七刻六史云楚材損<lb/>
節氣之分然嵗實仍舊未嘗損也其餘諸率雖微有增<lb/>
減其實皆大明歷之舊亡異術耳<lb/>
至元十三年元世祖詔中書左丞許衡太子贊善王恂<lb/>
<pb n="KR3f0008_WYG_019-17a"/>
都水少監郭守敬改治新厯衡等以為金雖改厯止以<lb/>
宋紀元厯㣲加増益實未嘗測驗於天乃與南北日官<lb/>
參考累代厯法測候日月星辰消息運行之變叅别同<lb/>
異酌取中數以為厯本十七年冬至厯成賜名授時十<lb/>
八年頒行天下自古及今其推驗之術獨此為宻近者<lb/>
後元順帝亡併其厯官厯術俱没入沙漠中我朝存其<lb/>
餘法而失其本源洪武初遭元統改易溷亂其術遂使<lb/>
至今疇人布筭多所舛錯余乃因元史之舊編稽前代<lb/>
<pb n="KR3f0008_WYG_019-17b"/>
之故實繹其端緒驗諸象緯以詳著於篇至其郭守敬<lb/>
之術所未備併所差失者余悉補葺訂正厯乃完矣詳<lb/>
見後<lb/>
　<lb/>
　<lb/>
　<lb/>
　<lb/>
　古今律厯考卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今律厯考卷六十一</head>
    <p>
<pb n="KR3f0008_WYG_061-1a"/>
欽定四庫全書<lb/>
　古今律厯考卷六十一　　明　邢雲路　撰<lb/>
　　厯議二<lb/>
　　　厯議<lb/>
周天宿度<lb/>
在天二十八宿為度三百六十五度有竒非日躔無以<lb/>
校其度非列舍無以紀其度蓋天本無度因日行一度<lb/>
厯以紀之度從生焉此日月五星所由以出入於二十<lb/>
<pb n="KR3f0008_WYG_061-1b"/>
八舍者也然列舍相距度數厯代所測不同漢唐宋止<lb/>
用闚管或有未密元郭守敬測用二綫遂及分焉今厯<lb/>
因之校天為密若考往古則仍依當時宿度命之其時<lb/>
無宿度者壹準前人宿度惟推密率日躔無論古今並<lb/>
依今厯有分宿度為準前代宿度并至元所測今用之<lb/>
者並列於左<lb/>
<pb n="KR3f0008_WYG_061-2a"/>
</p>
<p>
<pb n="KR3f0008_WYG_061-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0008_WYG_061-3b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
度里之差<lb/>
<pb n="KR3f0008_WYG_061-4a"/>
考靈耀云周天三百六十五度四分度之一每度二千<lb/>
九百三十二里千四百六十一分里之三百四十八圓<lb/>
周一百七萬一千里以圍三徑一言之直徑三十五萬<lb/>
七千里此為二十八宿周圍直徑之數又二十八宿以<lb/>
外上下東西各有萬五千里是為四游之極謂之四表<lb/>
據四表之内并星宿内總有三十八萬七千里天徑中<lb/>
央正半之處則一十九萬三千五百里地在於中厚三<lb/>
萬里春分之時地正當中自此地漸漸而下至夏至地<lb/>
<pb n="KR3f0008_WYG_061-4b"/>
下游萬五千里地之上畔與天中平夏至之後地漸漸<lb/>
向上至秋分地正當天之中自此地漸漸而上至冬至<lb/>
上游萬五千里地之下畔與天中平自冬至後地漸漸<lb/>
而下地常升降於三萬里之中日中立竿測景以句股<lb/>
量之夏至立八尺表景一尺六寸表景千里而差一寸<lb/>
是則天上一寸地下千里是言本於周髀之文髀者股<lb/>
也以表為股相傳本伏羲氏立法自周公受之於大夫<lb/>
商髙周人志之故曰周髀考周禮日至之景尺有五寸<lb/>
<pb n="KR3f0008_WYG_061-5a"/>
謂之地中鄭衆説土圭之長尺有五寸以夏至之日立<lb/>
八尺之表其景與土圭等謂之地中今潁川陽城地也<lb/>
鄭𤣥云凡日景於地千里而差一寸景尺有五寸者南<lb/>
戴日下萬五千里也以此推之日當去其下地八萬里<lb/>
日邪射陽城則天徑之半也以句股法言之旁萬五千<lb/>
里句也立八極萬里股也従日邪射陽城弦也以句股<lb/>
求弦法入之得八萬一千三百九十四里天徑之半而<lb/>
地上去天之數也倍之得十六萬二千七百八十八里<lb/>
<pb n="KR3f0008_WYG_061-5b"/>
天徑之數也以周率乘之徑率約之得五十一萬三千<lb/>
六百八十七里周天之數也案宋元嘉十九年壬午使<lb/>
使往交州測影夏至之日影出表南三寸二分何承天<lb/>
遥取陽城夏至一尺五寸計陽城去交州路當萬里而<lb/>
影實差一尺八寸二分是六百里而差一寸也又梁大<lb/>
同中二至所測以八尺表率取之夏至當一尺一寸七<lb/>
分後魏信都芳注周髀四術稱永平元年戊子當梁天<lb/>
監之七年見洛陽測景又見公孫崇集諸朝士共觀秘<lb/>
<pb n="KR3f0008_WYG_061-6a"/>
書影同是夏至日其中影皆長一尺五寸八分以此推<lb/>
之金陵去洛南北略當千里而影差四寸則二百五十<lb/>
里而影差一寸也唐開元間命僧一行更造新厯遣太<lb/>
史監南宫説等於河南北平地測日晷及極星夏至日<lb/>
中立八尺之表同時候之陽城晷長一尺四寸八分弱<lb/>
夜視北極出地髙三十四度十分度之四浚儀岳臺晷<lb/>
長一尺五寸微强極髙三十四度八分南至朗州晷長<lb/>
一尺七寸七分極髙二十九度半北至蔚州晷長二尺<lb/>
<pb n="KR3f0008_WYG_061-6b"/>
二寸九分極髙四十度南北相距三千六百八十八里<lb/>
九十歩晷差一尺五寸三分極差十度半又南至交州<lb/>
晷出表南三寸三分八月海中南望老人星下衆星粲<lb/>
然皆古所未見大率去南極二十度以上皆見夫三千<lb/>
六百餘里晷差一尺五寸三分是約二百四十里差一<lb/>
寸以南北地里計南戴日下去嵩髙僅五千里在天則<lb/>
為十二度以此較之一度之廣四百餘里鄭𤣥等所謂<lb/>
千里而差一寸南戴日下萬五千里者非也又自漢至<lb/>
<pb n="KR3f0008_WYG_061-7a"/>
齊梁先儒談天者皆謂紐星即不動䖏惟祖暅之以儀<lb/>
測知不動䖏猶去紐星一度有餘自唐至宋又測紐星<lb/>
去不動處三度有餘南宋在臨安測紐星去極約有四<lb/>
度半元志但従三度之説葢紐星去極尚未有定説也<lb/>
唐開元間測浚儀岳臺北極出地三十四度八分宋志<lb/>
元志皆云三十五度或云三十五度弱大都北極出地<lb/>
四十度太强唐志云北極去地雖秒分微有盈縮難以<lb/>
目校大率三百五十餘里而差一度極之逺近既異則<lb/>
<pb n="KR3f0008_WYG_061-7b"/>
黄道軌景亦隨而變宋志沈括議云舊説謂今中國於<lb/>
地為東南當偏西北望極星置極不當正北又謂天常<lb/>
傾西北極星不得居中夫謂中國觀之天常北倚可也<lb/>
謂極星偏西則不然所謂東西南北者何從而得之豈<lb/>
不以日之所出者為東日之所入者為西乎古人候天<lb/>
自安南至浚儀纔六千里而北極差十五度稍北不巳<lb/>
庸詎知極星之不直人上也今南北纔五百里則北極<lb/>
輒差一度已上而東西南北數千里間日分之時候之<lb/>
<pb n="KR3f0008_WYG_061-8a"/>
日未嘗不出於卯半而入於酉半則又知天樞既中則<lb/>
日之所出者定為東日之所入者定為西天樞則常為<lb/>
北無疑矣以衡窺之日分之時以渾儀抵極星以候日<lb/>
之出沒則常在卯酉之半少北此殆放乎四海而同者<lb/>
何従而知中國之為東南也彼徒見中國東南皆際海<lb/>
而為是説也彼北極之出地六千里之間所差者已如<lb/>
是又安知其茫昧幾千萬里之外耶今直當據建邦之<lb/>
地人目之所及者裁以為法不足為法者宜置而勿議<lb/>
<pb n="KR3f0008_WYG_061-8b"/>
可也趙友欽曰地中有子午卯酉四向四向既正則輪<lb/>
盤二十四向皆正矣然而八方之地各有偏向若世所<lb/>
用指南針要亦可准試即偏地用之驗其所指者正午<lb/>
歟偏午歟使偏地而指偏午則二十四向皆隨偏午而<lb/>
定一向既差則餘向俱差矣曾三異因話録地螺或用<lb/>
子午正針或用子午丙壬間縫針天地南北之正當用<lb/>
子午或謂今江南地偏難用子午之正故以丙壬參之<lb/>
古者測日景於洛陽以其天地之中然外陽城之地少<lb/>
<pb n="KR3f0008_WYG_061-9a"/>
偏則難以正用矣至於廣雅則云天周六百一十萬餘<lb/>
里天去地一百一萬五千餘里淮南子論天去地五億<lb/>
萬里禹使大章豎亥歩自東極至西極南極至北極各<lb/>
二億三萬餘里又丘處機論北斗斡旋與星河在天皆<lb/>
不入地日亦不入地若日入地則與箕斗坼破人强稱<lb/>
星日入地者非是而楊升菴深信之夫自昔之論星度<lb/>
里差方向出入各有不同如此余據授時所測天度以<lb/>
句股密率較之得冬至日下去地二萬六千二百餘里<lb/>
<pb n="KR3f0008_WYG_061-9b"/>
夏至日下去地五萬九千二百餘里約千里差一度約<lb/>
天徑十二萬餘里天周三十七萬餘里是其數也縱授<lb/>
時所測或少有不的不過里數中小差於大約固不逺<lb/>
也如求其真則惟執句股之密率再於南北二三千里<lb/>
以準繩一量之即定矣然總不出千里上下差一度而<lb/>
諸論之異同可勿疑也若以測北辰則惟取璣衡正其<lb/>
北面即於紐星近處設管以目力圓轉求之晝夜一周<lb/>
於圓轉中自得不動之䖏出地度若干乃以正方案各<lb/>
<pb n="KR3f0008_WYG_061-10a"/>
於九服所在以景規之凡出入一規之交識以墨度以<lb/>
線屈其半以為中即所識與臬相當且其景最短則日<lb/>
南定矣極星正其北日景正其南将隨䖏各有子午卯<lb/>
酉之中而七政之出入因之指南針可勿用也至如沈<lb/>
括所疑人至偏北安知北極不直入人上不知人縦偏<lb/>
北北極直入人上然渾天斜倚之體自若日行之斜絡<lb/>
天腰與極星去赤黄道之數自若不見極南之夏至日<lb/>
景轉而之南乎景雖轉南而其日之自東北出西北沒<lb/>
<pb n="KR3f0008_WYG_061-10b"/>
自若耳此又不待辨而明者也大約地形原不過數萬<lb/>
里無數十萬里之説即元時北海測景夏至夜止二十<lb/>
刻不見地形之有涯耶人動稱西域去中國幾十萬里<lb/>
然印度寳瓶等十二宫與中華大略相同彼土人視正<lb/>
北亦在虚宿其歩厯月策止少四刻餘交終止多十刻<lb/>
餘以此見中西之逺不過萬餘里在天不過差十餘度<lb/>
非太懸絶也其云若逺者山川迂曲之故耳聞宣徳中<lb/>
有鄧老下西洋回為人言厯數國至極逺處仰視三光<lb/>
<pb n="KR3f0008_WYG_061-11a"/>
大小次第一切與中國不異是其證也夫天體至圓可<lb/>
以渾儀而測以此知其半覆地上半覆地下不出句股<lb/>
之率自得度里之周乃實際而非象㒺者若廣雅淮南<lb/>
所論天度皆荒逺不經之談而丘處機所論星日不入<lb/>
地則尚不識天渾日度為何狀而淺言夢言者也<lb/>
　<lb/>
　<lb/>
　<lb/>
<pb n="KR3f0008_WYG_061-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古今律厯考卷六十一<lb/>
</p>
<p>
</p>
  </div>
</body>
</text>
</TEI>
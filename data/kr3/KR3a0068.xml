<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>東宫備覽卷一</head> <lb/>
    <p>
<pb n="KR3a0068_WYG_001-1a"/>
進備覽後上宰相劄子<lb/>
某至愚極陋比者不揆庸斐編類東宫備覽冒昧投進<lb/>
政恐猥冗不擇上勤乙覽故撮其綱要僅為二十條且<lb/>
疏其義於左今又於二十條之中取其最切於今日者<lb/>
有三敢申言之一曰擇妃嬪二曰簡宫僚三曰謹游習<lb/>
某於正家一條謂擇妃嬪乃正家之始因援本朝韓持<lb/>
國侍郎乞為穎王擇妃事謂宜厯選勲望之家謹擇淑<lb/>
哲之媛庶使知室家之道在徳而不在色時哲宗納其<lb/>
<pb n="KR3a0068_WYG_001-1b"/>
言擇故相向敏中孫女為婦即欽聖憲肅皇后是也則<lb/>
持國之言騐矣又於宫僚一條謂見師傅講讀之時少<lb/>
親小臣下吏之時多乃援太宗之言謂雖輿臺皂𨽻皆<lb/>
朕親擇司馬文正公之言謂雖前後僕從亦必孝悌端<lb/>
良之士則凡百宫寮皆不可以不擇又於謹習一條厯<lb/>
言游習之易移乃援真宗之詔皇子雖一戲笑亦在所<lb/>
戒韓持國之侍穎王雖一靴之㣲亦必致察則凡所習<lb/>
尚皆不可以不謹是三者皆所以養成儲徳而擇妃一<lb/>
<pb n="KR3a0068_WYG_001-2a"/>
事尤為至要主張綱維則師傅賓客之責也今皇太子<lb/>
賢明仁孝夫豈不知所選擇知所警戒相公輔導開陳<lb/>
之際又豈不及此而非外庭所知某所以罄竭其愚惟<lb/>
略其僣瀆之罪而加意焉某豈勝區區之望<lb/>
<pb n="KR3a0068_WYG_001-3a"/>
欽定四庫全書<lb/>
　東宫備覽卷一<lb/>
　　　　　　　　　　　　　宋　陳模　撰<lb/>
　　始生<lb/>
禮記内則篇曰國君世子之生告于君接以太牢宰掌<lb/>
具三日卜士負之吉者宿齋朝服寢門外詩負之射人<lb/>
以桑弧蓬矢六射天地四方保受乃負之宰醴負子賜<lb/>
之束帛士之妻大夫之妾使食子凡接子擇日冡子則<lb/>
<pb n="KR3a0068_WYG_001-3b"/>
太牢異為孺子室於宫中擇於諸母與可者必求其寛<lb/>
裕慈恵温良恭謹而寡言者使為子師其次為慈母其<lb/>
次為保母皆居子室他人無事不往西漢賈誼𫝊曰古<lb/>
之王者太子乃生固舉以禮使士負之有司齋肅端冕<lb/>
見之南郊見于天也過闕則下過廟則趍孝子之道也<lb/>
故自為赤子而教固己行矣本朝太廟皇帝紀曰後唐<lb/>
天成二年上生於洛陽夾馬營昭憲皇后嘗夢日入懐<lb/>
而娠降誕之夕室中光耀如晝異香經宿不散㓜時從<lb/>
<pb n="KR3a0068_WYG_001-4a"/>
學不為嬉戲暮歸必令羣兒前導上徐步中衢容色莊<lb/>
毅行者往往避之<lb/>
　臣某曰重始生所以重天命也曷言乎重天命異日<lb/>
　之繼承國家者在是也或曰聖哲之生實出天意必<lb/>
　有以異乎人也重其始生豈以其異于人乎曰不然昔<lb/>
　者后稷之生也克岐克嶷無灾無害文王之生也在<lb/>
　母不憂在傅不勤彼后稷文王之異乎人與藝祖始<lb/>
　生之祥亦無以異而天命之眷顧所以基有周基我<lb/>
<pb n="KR3a0068_WYG_001-4b"/>
　宋者固在是也然天之生大聖也不數后稷文王與<lb/>
　夫藝祖豈常見哉孟子曰天與子則與子則凡可以<lb/>
　繼承吾國者皆天意也皆天意則凡所以重其始生<lb/>
　者皆重天命也是故古者雖國君世子生而猶接以<lb/>
　大牢負以卜士齋宿擇日之儀桑弧蓬矢之射且擇<lb/>
　諸母以為之師保葢無所不致其敬也况于王者之太<lb/>
　子乎此賈誼所謂自為赤子而教己行而其初必謹<lb/>
　於郊見者亦曰天命在所重也書曰若生子罔不在<lb/>
<pb n="KR3a0068_WYG_001-5a"/>
　厥初生而春秋子同生之書𫝊者猶曰以太子之禮<lb/>
　舉之注亦曰重始生也則夫承祧主器上應天心下<lb/>
　符人望者又當如之何其謹重也哉<lb/>
　　入學<lb/>
西漢賈誼傳曰孔子曰少成若天性習慣如自然及太<lb/>
子少長知妃色則入于學學者所學之官也學禮曰帝<lb/>
入東學上親而貴仁則親疎有序而恩相及矣帝入南<lb/>
學上齒而貴信則長㓜有差而民不誣矣帝入西學上<lb/>
<pb n="KR3a0068_WYG_001-5b"/>
賢而貴徳則聖智在位而功不遺矣帝入北學上貴而<lb/>
尊爵則貴賤有等而下不踰矣帝入太學承師問道退<lb/>
習而考於太傅太傅罰其不則而正其不及則徳智長<lb/>
而治道得矣此五學者既成於上則百姓黎民化輯於<lb/>
下矣<lb/>
又曰三代之禮春秋入學坐國老執醬而親饋之所以<lb/>
明有孝也行以鸞和步中采齊趍中肆夏所以明有度<lb/>
也<lb/>
<pb n="KR3a0068_WYG_001-6a"/>
本朝乾道八年宰執進呈討論上丁釋奠皇太子入學<lb/>
之儀上曰禮記文王世子篇載太子入學事甚詳宰臣<lb/>
梁克家奏曰入學以齒則知父子君臣長㓜之道古人<lb/>
所以教世子如此宰臣虞允文奏曰此事備於禮經後<lb/>
罕有舉行者上曰可令有司討論以聞<lb/>
　臣某曰學之為王者事其已乆矣自遜志時敏積而<lb/>
　至於徳修㒺覺之餘自日就月將極而至於緝熙光<lb/>
　明之盛其功用甚大而太子之始入學則特使之知<lb/>
<pb n="KR3a0068_WYG_001-6b"/>
　有君臣父子之倫尊卑長㓜之序而已然堯舜之道<lb/>
　本諸孝悌孝悌之道在于徐行疾行之間夫茍以先<lb/>
　長後長之義充之雖堯舜之道不外是也况入學以<lb/>
　齒國之秀選俊造與公卿大夫元士之適子皆在焉<lb/>
　以國之儲貳而下與多士伍則驕吝矜侈之習固己<lb/>
　潛消隂化其中且坐國老使執醬而親饋之周旋揖<lb/>
　遜于簠簋俎豆之間罄折登降于步趣律度之内目<lb/>
　熟體喻而孝悌恭敬之心油然而生然後承師問道<lb/>
<pb n="KR3a0068_WYG_001-7a"/>
　益増其所未能則異日光明盛大之學固無所不至<lb/>
　非若後世尊師重傅而徒曰講讀訓諭而已也然則<lb/>
　乾道間宰執乞討論上丁釋奠皇太子入學之儀而<lb/>
　上可其奏其知所本者歟<lb/>
　　立教<lb/>
禮記王制篇曰樂正崇四術立四教春秋教以禮樂冬<lb/>
夏教以詩書王太子王子羣后之太子皆造焉文王世子<lb/>
篇曰凡學世子必時春夏學干戈秋冬學羽籥皆于東<lb/>
<pb n="KR3a0068_WYG_001-7b"/>
序小樂正學干大胥賛之籥師學戈籥師賛之胥鼓南<lb/>
春誦夏弦大師詔之瞽宗秋學禮執禮者詔之冬讀書<lb/>
典書者詔之禮在瞽宗書在上庠<lb/>
又曰凡三王教世子必以禮樂樂所以修内也禮所以<lb/>
修外也禮樂交錯于中發形於外<lb/>
又曰知為人子然後可以為人父知為人臣然後可以<lb/>
為人君知事人然後能使人君之于世子也親則父也<lb/>
尊則君也有父之親有君之尊然後兼天下而有之是<lb/>
<pb n="KR3a0068_WYG_001-8a"/>
故養世子不可不謹也行一物而三善皆得者唯世子<lb/>
而已<lb/>
本朝至道元年立夀王為皇太子謂太子賓客李至等<lb/>
曰朕以太子仁孝賢明尤所鍾愛賴正人輔之以道詩<lb/>
書禮樂之道可禆益太子者皆卿等素習不假朕多訓<lb/>
也<lb/>
　臣某曰典樂之教始于舜之命䕫而詳于周官之大<lb/>
　司樂嘗攷其故然後知胄子與夫合國之子弟誠非<lb/>
<pb n="KR3a0068_WYG_001-8b"/>
　樂不可以教也何者此教之本也人之情貴不與驕<lb/>
　期而驕自生富不與侈期而侈自生彼生長乎富貴<lb/>
　則所以轉移其氣質者葢不一也于是教之以樂使<lb/>
　之弦歌以養其耳目舞蹈以養其血氣習聞乎鏗鏘節<lb/>
　奏之音熟識乎綴兆舒疾之文浹洽其心志蕩滌其<lb/>
　思慮優㳺而自求之饜飫而自趨之躍如以發而一<lb/>
　歸中和然則教之入人也深無切於樂者胄子且然<lb/>
　而况於教王太子者乎樂正所掌之四教雖合禮樂<lb/>
<pb n="KR3a0068_WYG_001-9a"/>
　詩書言之而樂所以修内禮所以修外交相養而無<lb/>
　二理也故曰禮樂交錯于中發形於外惜哉後世以<lb/>
　禮樂為虚文有司具其器而不識其意而典樂之教<lb/>
　蕩然無復存漢元帝善鼓琴瑟吹洞簫分列節度窮<lb/>
　極幻𦕈特以為玩好之習此臣所以動惓惓思古之<lb/>
　心也無已則日以詩書禮樂之道以訓導之如太宗<lb/>
　皇帝所以告李至者庶乎可矣<lb/>
　<lb/>
<pb n="KR3a0068_WYG_001-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東宫備覽卷一<lb/>
</p>
<p>
</p>
  </div>
<div>
<head>東宫備覽卷二</head> <lb/>
    <p>
<pb n="KR3a0068_WYG_002-1a"/>
欽定四庫全書<lb/>
　東宫備覽卷二<lb/>
　　　　　　　　　　　　　宋　陳模　撰<lb/>
　　師傅<lb/>
禮記文王世子篇曰凡三王教世子立太傅少傅以養<lb/>
之欲其知父子君臣之道也太傅審父子君臣之道以<lb/>
示之少傅奉世子以觀太傅之徳行而審喻之太傅在<lb/>
前少傅在後入則有保出則有師是以教喻而徳成也<lb/>
<pb n="KR3a0068_WYG_002-1b"/>
師也者敎之以事而喻諸徳者也保也者謹其身以輔<lb/>
翼之而歸諸道者也記曰虞夏商周有師保有疑丞設<lb/>
四輔及三公不必備惟其人語使能也君子曰徳成<lb/>
而教尊教尊而官正官正而國治君之謂也<lb/>
西漢賈誼𫝊曰昔者成王㓜在襁褓之中召公為太保<lb/>
周公為太傅太公為太師保保其身體傅傅之徳義師<lb/>
導之教訓此三公之職也于是為置三少皆上大夫也<lb/>
曰少保少傅少師是與太子宴者也<hi>宴謂安居</hi>故迺孩提有<lb/>
<pb n="KR3a0068_WYG_002-2a"/>
識三公三少因明仁孝禮義以道習之逐去邪人不使<lb/>
見惡行於是皆選天下之端士孝悌博聞有道術者以<lb/>
衛翼之使與太子居處出入故太子迺生而見正事聞<lb/>
正言行正道左右前後皆正人也夫習與正人居之不<lb/>
能毌正猶生長於齊不能不齊言也習與不正人居之<lb/>
不能毋不正猶生長於楚不能不楚言也<lb/>
唐順宗本紀曰立為皇太子喜學萟禮重師傅見輙先<lb/>
拜<lb/>
<pb n="KR3a0068_WYG_002-2b"/>
本朝慶厯七年講筵讀賈誼𫝊論三公三少皆天下端<lb/>
士與太子居處出入故少成若天性習慣如自然上曰<lb/>
朕昔在東宫崔遵度張士遜馮元為師友此三人皆老<lb/>
成人至于遵度尤良師也<lb/>
紹興五年建國公出閤范冲除翊善朱震除贊讀上曰<lb/>
朕命建國公至資善堂見范冲朱震當設拜葢尊師重<lb/>
傅不得不如此<lb/>
　臣某曰務學不如務求師雖夫人猶當知之况於教<lb/>
<pb n="KR3a0068_WYG_002-3a"/>
　太子乎記禮者所載三王世子定師傅至於徳成而<lb/>
　教尊教尊而官正官正而國治其所係甚大賈誼所<lb/>
　陳教太子之說謂習與正人居不能毌正習與不正<lb/>
　人居不能毌不正猶生長於齊楚之異其說愈明矣<lb/>
　嘗觀春秋時晉悼公以羊舌肸習於春秋使教太子楚<lb/>
　莊王之為太子也朝於嬰齊而夕於側師傅固未始<lb/>
　不擇而事之亦必以禮也晉侯問鍾儀以君王何如<lb/>
　對曰其為太子也師保奉之晉侯與魯襄公宴於河<lb/>
<pb n="KR3a0068_WYG_002-3b"/>
　上問公年季武子對曰㑹於沙隨之嵗寡君以生然<lb/>
　則春秋列國猶皆以太子為重師傅左右朝夕講究<lb/>
　如晉公卒然所問皆得以平時所講學者而對况有<lb/>
　道之長如三代者乎漢如叔孫通為太子太傅方髙<lb/>
　帝意愛一偏廢立未定通力諌之可謂無忝厥職者<lb/>
　矣文帝有一賈誼不用以輔太子乃出以傅長沙<lb/>
　又傅梁王而使刑名之晁錯得以長景帝刻薄之資<lb/>
　景帝又以周亞夫鞅鞅非少主臣而啟佑後人則畀<lb/>
<pb n="KR3a0068_WYG_002-4a"/>
　之竇嬰田蚡輩賴武帝英偉猶未能轉移其習汲黯<lb/>
　嘗以父任為太子洗馬武帝不終用之而江充乃得<lb/>
　以投其姦然則漢猶不足以望春秋諸國况三代乎<lb/>
　國朝東宫多用老成既已嚴師傅之擇見輒設拜又<lb/>
　必重尊崇之禮則固宜仁廟孝廟皆為聖天子也<lb/>
　　講讀<lb/>
唐百官志太子侍讀無常員掌講導經學<lb/>
陳夷行傳曰夷行充翰林學士兼皇太子侍讀詔五日<lb/>
<pb n="KR3a0068_WYG_002-4b"/>
一入長生院侍太子讀經<lb/>
韋綬傳曰綬充太子諸王侍讀時穆宗在東宫方㓜綬<lb/>
以人間鄙説戲言以取悦太子憲宗不悦謂侍臣曰凡<lb/>
侍讀者當以經義輔導太子納之軌物綬乃罷本朝政<lb/>
和五年左庶子李詩言臣兼侍讀職當讀史竊惟史之<lb/>
所書善惡兼列治忽並載其間固有不足為皇太子讀<lb/>
者欲望許臣於所讀史每甄别遇有不足知者姑置勿<lb/>
讀庶幾皇太子為學日益而見聞一歸于正是日詔曰<lb/>
<pb n="KR3a0068_WYG_002-5a"/>
經以載道史以紀事皇太子始學當先稽古明道以趨<lb/>
先王之正而史之所載治亂紛錯是非雜揉智不足以<lb/>
勝之則汨亂其聰明非所先也可令東宫講讀官罷讀<lb/>
史書一導以經術迪其初心開其正路庶遵王之道而<lb/>
不牽於流俗焉<lb/>
宣和元年皇太子奏昨奉聖㫖令侍讀耿南仲講孟子<lb/>
今已講畢合續講大經臣竊以孔子之言詩曰邇之事<lb/>
父逺之事君多識於鳥獸草木之名臣於鳥獸草木之<lb/>
<pb n="KR3a0068_WYG_002-5b"/>
名固願多識以益淺陋况事父事君忠孝之道具在於<lb/>
詩尤臣務學所當先者伏望特降睿旨令耿南仲講詩<lb/>
從之<lb/>
靖康元年侍御史胡舜陟言中書舍人胡説之乞令皇<lb/>
太子講孝經讀論語間日讀爾雅而廢孟子臣竊謂孔<lb/>
氏之後深知聖人之道者孟軻氏而止耳說之何人乃<lb/>
以為百家而黜之使皇太子不聞七篇之義以開發智<lb/>
慧願詔東宫官依舊例先讀論語次讀孟子詔從之<lb/>
<pb n="KR3a0068_WYG_002-6a"/>
　臣某曰學不貴乎博而貴乎精誦習不貴乎多而貴<lb/>
　乎擇揚雄氏有曰多聞守之以約多見守之以卓精<lb/>
　且擇其卓約之謂乎東宫侍讀官始建于唐而必専<lb/>
　導以經學本朝因之侍讀設官始於元祐伴讀説書<lb/>
　始於嘉祐然則東宫講讀之官莫備於本朝而其所<lb/>
　講讀亦未有不先經而後史也真宗皇帝嘗作元良<lb/>
　述以示太子其略曰欲全其徳在修其身欲修其身<lb/>
　在勤於學所以勤於學者必首及於讀易誦書閱詩<lb/>
<pb n="KR3a0068_WYG_002-6b"/>
　觀禮而遺編舊史則次之至作勸學吟之意持<hi>以下</hi>
　<hi>原本俱缺</hi>
　<lb/>
　<lb/>
　<lb/>
　<lb/>
　<lb/>
　東宫備覽卷二<lb/>
</p>
<p>
</p>
  </div>
<div>
<head>東宫備覽卷三</head> <lb/>
    <p>
<pb n="KR3a0068_WYG_003-1a"/>
欽定四庫全書<lb/>
　東宫備覽卷三<lb/>
　　　　　　　　　　　　　宋　陳模　撰<lb/>
　　擇術<lb/>
西漢賈誼𫝊曰秦俗非貴辭遜也所上者告訐也非貴<lb/>
禮義也所上者刑罰也使趙髙傅胡亥而教之獄所習<lb/>
者非斬劓人則夷人之三族也故胡亥今日即位而明<lb/>
日射人忠諌者謂之誹謗深計者謂之妖言其視殺人<lb/>
<pb n="KR3a0068_WYG_003-1b"/>
若艾草菅然豈惟胡亥之性惡哉彼所以導之者非其<lb/>
理故也<lb/>
晁錯𫝊曰錯為人陗直刻深因上書詔以為太子舍人<lb/>
又上書言人主所以尊顯功名揚於萬世者以知術數<lb/>
也臣竊為皇太子急之或曰皇太子無以知事為也臣<lb/>
以為不然上古之君不能奉其宗廟而刼殺於其臣者<lb/>
皆不知術數者也皇太子所讀書多矣而未深知術數<lb/>
者不問書說也上善之拜錯為太子家令以其辨得幸<lb/>
<pb n="KR3a0068_WYG_003-2a"/>
太子家號曰智囊<lb/>
戾太子𫝊曰立為皇太子上為立博望苑使通賓客從<lb/>
其所好故多以異端進者<lb/>
本朝乾道八年宰臣梁克家奏曰昔元稹上書憲宗論<lb/>
教太子之道在謹游習可為國逺慮秦漢以來不知謹<lb/>
擇其人為儲君師友或以刑獄教或以術數進或以外<lb/>
戚䕶家事其卒兆釁稔禍皆符其初之所習然則擇人<lb/>
安可不謹哉<lb/>
<pb n="KR3a0068_WYG_003-2b"/>
　臣某曰有學術有心術太子國之儲君異日將以一<lb/>
　心運天下而學術所以養吾心術者也其可以不謹<lb/>
　乎嘗攷晁錯江充二事未始不為漢文武二君惜也<lb/>
　何者二君賢君也不能擇賢師傅以輔成太子之徳<lb/>
　而使譎詐行險之人皆得以授其姦不明甚矣文帝<lb/>
　寛厚仁柔所尚者非刑名謙恭朴厚所喜者非術數<lb/>
　賈誼教太子之説又明言趙髙傅胡亥而教之獄亦<lb/>
　帝所嘉納者而卒惟刑名術數之用武帝聰明之君<lb/>
<pb n="KR3a0068_WYG_003-3a"/>
　若深於知人者而江充之姦帝乃惑之初充與趙太<lb/>
　子丹忤亡西入闗告以隂事竟敗趙太子後充從上<lb/>
　甘泉嘗奏太子家使乗車馬行馳道竟以屬吏皆帝<lb/>
　所知者彼與太子忤䧟之罪矣今劾太子家使豈非<lb/>
　忤太子者又安能全之邪帝乃命之為使縱之掘蠱<lb/>
　於皇后太子之宫其不免於禍宜矣然則通賓客進<lb/>
　異端固立博望苑之咎而帝不悟江充前日之事而<lb/>
　墮其姦豈得為智耶異時漢殺大臣之禍自景帝始<lb/>
<pb n="KR3a0068_WYG_003-3b"/>
　而武帝之賊恩傷義莫此為甚術之不可不謹也如<lb/>
　此國朝之教太子俾之日聞正言日見正事固已下<lb/>
　視先漢而乾道宰臣獨以謹擇術為言以外戚䕶家<lb/>
　事為戒可謂知所逺慮者矣<lb/>
　　廣誨<lb/>
通鑑唐本紀太宗謂侍臣曰朕自立太子遇物則誨之<lb/>
見其飯則曰汝知稼穡之艱難則常有斯飯矣見其乗<lb/>
馬則曰汝知其勞逸不竭其力則常得乗矣見其乗舟<lb/>
<pb n="KR3a0068_WYG_003-4a"/>
則曰水所以載舟亦所以覆舟民猶水也君猶舟也見<lb/>
其息於木下則曰木從繩則正后從諌則聖<lb/>
太宗又嘗作帝範十二篇以賜太子曰君體建親求賢<lb/>
審官納諌去讒戒盈崇儉賞罰務農閲武崇文且修身<lb/>
治國備在其中又曰汝當更求古之哲王以為師如吾<lb/>
不足法也吾居位以来不善多矣<lb/>
本朝藝祖皇帝嘗問王官侍讀曰秦王學業何如對曰<lb/>
近日所作甚好文辭藝祖曰帝王家兒何必要㑹文章<lb/>
<pb n="KR3a0068_WYG_003-4b"/>
但令通曉經義知古今治亂爾<lb/>
大中祥符九年以張士遜崔遵度充夀春郡王友士遜<lb/>
嘗謁王旦稱王學書有法旦曰公為王友職止於是耶<lb/>
士遜媿謝<lb/>
　臣某曰觀解牛而知養生觀舞劒而喻筆法牧羊存<lb/>
　治民之旨斲輪寓讀書之意事事物物皆有至理存<lb/>
　乎其間而通倫理之學者難其人也今唐太宗之於太<lb/>
　子遇物誨之豈亦以倫類之學以開其智慮乎使太<lb/>
<pb n="KR3a0068_WYG_003-5a"/>
　子於事事物物知有警戒之意則過日改而徳日新<lb/>
　矣帝範十二篇之作則中庸九經之遺意也中庸以<lb/>
　脩身尊賢親親為先帝範以君體建親求賢為急此<lb/>
　治道之權輿而其他皆可以類推也雖然太宗之誨<lb/>
　太子則善矣而溺其所愛忘其可戒太子既立復寵<lb/>
　魏王泰而使兄弟相傾疑不能决至欲引刀自刺其<lb/>
　自反則甚媿今觀其語太子曰汝當更求古之哲王<lb/>
　以為師如吾不足法吾居位以来不善多矣其自知<lb/>
<pb n="KR3a0068_WYG_003-5b"/>
　則甚明也若夫文辭乃學業之餘書特六藝之一而<lb/>
　後世疲神玩意其中藝祖皇帝謂王宫侍講但令通<lb/>
　曉經義王旦謂張士遜王友之職非止於學書宜矣<lb/>
　　謹習<lb/>
西漢宣帝本紀曰皇曽孫髙材好學然亦喜游俠鬭雞<lb/>
走馬具知閭里姦邪吏治得失<lb/>
元帝贊曰元帝多材藝善史書鼓琴瑟吹洞簫自度曲<lb/>
被歌聲分列節度窮極幻𦕈及即位牽制文義優游不<lb/>
<pb n="KR3a0068_WYG_003-6a"/>
斷孝宣之業衰焉<lb/>
本朝大中祥符九年詔皇子就學新堂宜以贊善為名<lb/>
仍面戒堂中無得戲笑及陳玩弄之具<lb/>
神宗皇帝初封穎王性謙虚眷遇宫寮遇參軍韓維特<lb/>
厚一日維侍王坐近侍以弓様靴進維曰王安用舞靴<lb/>
王有媿色亟令毁去<lb/>
乾道九年上謂宰執曰皇太子少時稟性甚剛比年更<lb/>
事稍多愈覺練達凡少年所為無益事者悉皆屏絶宰<lb/>
<pb n="KR3a0068_WYG_003-6b"/>
臣梁克家奏曰皇太子天資髙明而日親聖訓涵養益<lb/>
以光大宗社甚幸<lb/>
　臣某曰夫子曰性相近習相逺此猶以凡人易移於<lb/>
　習為言至賈誼有少成若天性習慣如自然之說則<lb/>
　獨於教太子言之然則習之移人雖夫人猶所當慮<lb/>
　而况於生長富貴者乎世率以雜霸咎宣帝而不知<lb/>
　游侠乃戰國策士之習而帝固嘗喜之豈復知有詩<lb/>
　書禮樂之教異時推是習而施諸政則雜以霸道乃<lb/>
<pb n="KR3a0068_WYG_003-7a"/>
　帝所甘心者又率以優游不斷咎元帝而不知鼓瑟<lb/>
　吹簫度曲被歌聲乃樂工瞽史鄙下之習而帝固嘗<lb/>
　善之豈復知以剛為徳以制命為義異時推是習而<lb/>
　施諸政則牽制優游亦帝所宜然者習之不可不謹<lb/>
　也如此則欲養成太子之徳者惟日以詩書禮樂之<lb/>
　教帝王治心修身之法啟迪其志慮撙節其言動勿<lb/>
　容有一習之或移可也然則祥符天子詔堂中無得<lb/>
　戲笑及陳玩弄之具韓維之於穎王雖一靴之㣲亦<lb/>
<pb n="KR3a0068_WYG_003-7b"/>
　必致戒知所以為教矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東宫備覽卷三<lb/>
</p>
<p>
</p>
  </div>
<div>
<head>東宫備覽卷四</head> <lb/>
    <p>
<pb n="KR3a0068_WYG_004-1a"/>
欽定四庫全書<lb/>
　東宫備覽卷四<lb/>
　　　　　　　　　　　　　宋　陳模　撰<lb/>
　　主器<lb/>
易震卦曰震亨震来虩虩笑言啞啞震驚百里不喪匕<lb/>
鬯彖曰震亨震来虩虩恐致福也笑言啞啞後有則也<lb/>
震驚百里驚逺而懼邇也出可以守宗廟社稷以為祭<lb/>
主也象曰洊雷震君子以恐懼修省<lb/>
<pb n="KR3a0068_WYG_004-1b"/>
繫辭曰震為雷為龍為長子<lb/>
又曰主器者莫若長子故受之以震<lb/>
本朝至道元年冦準自青州召還上曰朕諸子孰可以<lb/>
付神器者準曰陛下誠為天下擇君謀及婦人宦官不<lb/>
可也謀及近臣不可也惟陛下擇所以副天下之望者<lb/>
上遂以夀王立為太子京師之人見太子喜曰真社稷<lb/>
之主也準曰陛下擇所以付神器者顧得社稷之主乃<lb/>
萬世之福<lb/>
<pb n="KR3a0068_WYG_004-2a"/>
　臣某曰聖人作易無非憂世而立教也况於國之儲<lb/>
　貳所以為宗廟社稷之主者又當如之何其致戒哉<lb/>
　故潛龍之象取諸乾繼明之義取諸離皆有儲君之<lb/>
　義而獨於東方之震則以長子主器明言之然恐懼<lb/>
　修省之意則不獨於震然也震之為義曰震驚所以<lb/>
　恐懼恐懼所以致福惟虩虩故能啞啞惟驚懼故能<lb/>
　不喪匕鬯大象乃以君子恐懼修省言之此帝王之<lb/>
　兢兢業業嚴恭寅畏克自抑畏之心也然則為長子<lb/>
<pb n="KR3a0068_WYG_004-2b"/>
　為祭主之不可慢忽也葢如此雖然乾於潛龍以勿<lb/>
　用言見龍以利見言獨九三一爻居潛見飛躍之間<lb/>
　則必明夫夕惕無咎之義離于初爻言辟咎之敬三<lb/>
　爻言日昃之嗟五爻言戚嗟之吉乾離二卦皆莫非<lb/>
　恐懼修省之意而况明言長子之卦者乎後之主器<lb/>
　者當知戒謹祗懼以無媿乎聖賢憂世之心斯可也<lb/>
　本朝茂建元良誕揚顯冊皆以承祧主鬯為重有如<lb/>
　至道天子擇人以付神器至使京師之人欣欣有喜<lb/>
<pb n="KR3a0068_WYG_004-3a"/>
　以為真社稷主以見得人主器必有以厭人心而冦<lb/>
　準為天下擇君之說可以為萬世之訓矣<lb/>
　　正本<lb/>
西漢叔孫通𫝊曰帝欲易太子通諌曰今太子仁孝天<lb/>
下皆聞之陛下必欲廢適立少臣願先伏誅帝曰吾特<lb/>
戲耳通曰太子天下本本一搖天下震動奈何以天下<lb/>
戲<lb/>
唐燕王忠𫝊許敬宗曰正本則萬事治太子國本也宋<lb/>
<pb n="KR3a0068_WYG_004-3b"/>
務光𫝊曰臣聞太子者君之貳國之本所以主器承祧<lb/>
養民贊業願擇賢早建儲副安社稷慰黎元<lb/>
魏元忠傳袁楚客以書規之曰夫安天下者先正其本<lb/>
本正則天下固國之興亡繫焉太子天下本譬之大木<lb/>
無本則枝葉零悴故師保教以君人之道用藴崇其徳<lb/>
所以重天下也皇子既長未定嫡副是天下無本願君<lb/>
侯以清宴之間言於上擇賢而立之此安天下之道<lb/>
本朝嘉祐三年御史中丞<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>拯乞立皇太子言東宫虛<lb/>
<pb n="KR3a0068_WYG_004-4a"/>
位日乆天下以為憂羣臣數有言者卒未聞有所處置<lb/>
未審聖意持乆不決何也夫萬物皆有根本而太子者<lb/>
天下根本也根本不立禍孰大焉願采詩人盤維之義<lb/>
固天下根本之地<lb/>
乾道八年宰臣梁克家奏曰太子天下本本正則天下<lb/>
正不可不於其早而教導之也<lb/>
　臣某曰孟子曰天下之本在國國之本在家家之本<lb/>
　在身人主者天下之儀表故以一身為天下本太子<lb/>
<pb n="KR3a0068_WYG_004-4b"/>
　者國之儲貳天命之所屬人心之所歸宜漢諸臣亦<lb/>
　以為天下之本也是本正則國以安不正則國以危<lb/>
　葢有賢而不立則莫之正有既立而非賢則莫之正<lb/>
　或既賢且立矣而不能安其位則莫之正人主牽溺<lb/>
　於意愛貿亂於廢立者比比也奚其正之詩曰枝葉<lb/>
　未有害本實先撥誠不可不謹也漢髙帝不學義不<lb/>
　足以克愛不知根本所繫而以天下戲通之言誠足<lb/>
　取也然四皓既至羽翼以成未免私植黨與以遂其<lb/>
<pb n="KR3a0068_WYG_004-5a"/>
　謀異時博望苑之私通賓客而太子卒亦不免有以<lb/>
　任作俑之咎者矣昔者明王擇師傅以教太子太子<lb/>
　親師傅以養徳義而國本以固則名正而言順漢事<lb/>
　奚足多道下至㜸后亂唐諸武用事國本所係莫之適<lb/>
　從敬宗希旨建言既立者廢中宗嗣立後亦罹禍務<lb/>
　光元忠之徒義不足以立事忠不足以許國空言亦<lb/>
　奚益哉國朝流慶所鍾建儲立本乃列聖所深念者<lb/>
　而包拯根本之言梁克家教導之說尤為至要葢根<lb/>
<pb n="KR3a0068_WYG_004-5b"/>
　本未立則欲其立既立則欲其正非喻以根本則莫<lb/>
　知立之在所急非早於教導又烏乎而能正哉後之<lb/>
　以國本為念者其尚鑒于兹<lb/>
　　問安<lb/>
禮記文王世子篇曰文王之為世子朝於王季日三雞<lb/>
初鳴而衣服至寢門外問内䜿之御者曰今日安否何如<lb/>
内豎曰安文王乃喜及日中又至亦如之及莫又至亦<lb/>
如之其有不安節則内豎以告文王文王色憂行不能<lb/>
<pb n="KR3a0068_WYG_004-6a"/>
正履王季復膳然後亦復初食上必在視寒煖之節食<lb/>
下問所膳命膳宰曰末有原應曰諾然後退武王帥而<lb/>
行之不敢有加焉文王有疾武王不說冠帶而養文王<lb/>
一飯亦一飯再飯亦再飯旬有二日乃間<lb/>
本朝紹興三十二年立建王為皇太子制有曰問安而<lb/>
至寢門每謹三朝之禮論學而在東序務崇四術之規<lb/>
　臣某曰禮曰凡為人子冬温而夏凊昏定而晨省又<lb/>
　曰子事父母雞初鳴咸盥潄櫛縰然則人子之事親<lb/>
<pb n="KR3a0068_WYG_004-6b"/>
　雖頃刻不敢忘也又曰父母有疾行不翔言不惰飲<lb/>
　食不知味則凡人子於其親之疾其不遑寧處也如<lb/>
　此况於世子之孝異日將以儀刑天下者乎此文王<lb/>
　之於王季朝日三而不以為煩有疾不正履而不以<lb/>
　為過武王之於文王亦然一飯亦一飯再飯亦再飯<lb/>
　無食息敢置也亦曰子職所當盡焉爾豈惟文武雖<lb/>
　舜事頑嚚之親可謂處人子之至難者而猶䕫䕫齊<lb/>
　慄克諧以孝故孟子以五十而慕稱之自未央為夀<lb/>
<pb n="KR3a0068_WYG_004-7a"/>
　漢髙帝遂有徳色而五日一朝之制後世以為當然<lb/>
　鶴駕通宵龍樓問寢形諸篇什若創見而僅有者人<lb/>
　子之於親當如是耶國朝孝宗之在建邸必惓惓乎<lb/>
　三朝之禮異時繼統之後每日一朝之請尤切加意<lb/>
　而卒之一月四朝見則亦勉遵髙宗聖訓恐廢萬幾<lb/>
　而已而非其初心也廟號曰孝宜哉<lb/>
　　友悌<lb/>
論語子曰書云孝乎惟孝友于兄弟施于有政是亦為<lb/>
<pb n="KR3a0068_WYG_004-7b"/>
政奚其為為政<lb/>
唐睿宗諸子𫝊曰元宗為太子嘗置大衾長枕將為諸<lb/>
王共之睿宗知喜甚及先天後盡以隆慶舊邸為興慶<lb/>
宫天子於宫西南置樓其西曰華蕚相輝之樓南曰勤<lb/>
政務本之樓帝時時登之聞諸王作樂必亟召升樓與<lb/>
同榻坐或就幸第賦詩燕嬉賜金帛侑歡世謂天子友<lb/>
悌古無有者<lb/>
本朝至道元年皇太子上言舊與越王元份等同候朝<lb/>
<pb n="KR3a0068_WYG_004-8a"/>
於崇徳門而幕次入則同班起居今蒙冊命即移於崇<lb/>
徳門東宰臣幙次與元份等别班起居雖恩榮益増忝<lb/>
冒伏望明恩俾從舊貫庶因辨色之㑹時接同氣之歡<lb/>
惓惓之誠實在於此帝覽奏謂宰相曰皇太子孝悌之<lb/>
性出於自然誠可嘉也乃詔仍舊<lb/>
　臣某曰孝悌人心之固有也而世道既衰則是心之<lb/>
　本然者或失斗粟尺布之謠煮豆然萁之詩尚忍聞<lb/>
　之哉然孝悌閨門之事也而夫子論友于兄弟必繼<lb/>
<pb n="KR3a0068_WYG_004-8b"/>
　以施於有政者亦是心之所推焉耳故此言惟孝友<lb/>
　於兄弟葢惟能孝于親者然後能友于兄弟他日於<lb/>
　孝經又曰事兄悌故順可移於長則又推吾友悌之<lb/>
　心以敬長睦族無往而不順矣其施於政固宜矧國<lb/>
　之儲貳異時將以立愛立敬始家邦而終四海者而<lb/>
　不知友悌可乎然唐元宗之友悌似足稱者而溺於<lb/>
　意愛之偏至一日而廢三子雖父子之天性且不復<lb/>
　存他可知矣嘗攷唐之一代自太宗至於末年卒無<lb/>
<pb n="KR3a0068_WYG_004-9a"/>
　家法其所由来者漸葢不獨元宗為然可以為萬世之<lb/>
　戒矣國朝自藝祖之友愛太宗付以神器聖明相繼<lb/>
　一以友悌先天下真宗之為太子至欲因辨色之㑹<lb/>
　接同氣之歡特其事之細者列聖親睦宗族至使𤓰<lb/>
　瓞綿綿本支百世則皆友悌之推也猗歟休哉<lb/>
　<lb/>
　<lb/>
　<lb/>
<pb n="KR3a0068_WYG_004-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東宫備覽卷四<lb/>
</p>
<p>
</p>
  </div>
<div>
<head>東宫備覽卷五</head> <lb/>
    <p>
<pb n="KR3a0068_WYG_005-1a"/>
欽定四庫全書<lb/>
　東宫備覽卷五<lb/>
　　　　　　　　　　　　　宋　陳模　撰<lb/>
　　戒逸<lb/>
書益稷篇禹曰無若丹朱傲惟慢逰是好<lb/>
無逸篇曰自時厥後立王生則逸生則逸不知稼穡之<lb/>
艱難不聞小人之勞惟耽樂之從自時厥後亦罔或克<lb/>
夀或十年或七八年或五六年或四三年<lb/>
<pb n="KR3a0068_WYG_005-1b"/>
西漢成帝本紀曰帝為太子壯好經書寛博謹重其後<lb/>
幸酒樂燕上不以為能<lb/>
本朝淳化五年姚坦為益王府翊善坦好直諌王嘗作<lb/>
假山所費甚廣既成召僚屬置酒共觀之衆皆褒歎其<lb/>
美坦獨俛首不視王彊使視之坦曰但見血山安得假<lb/>
山王驚問其故對曰坦在田舍時見州縣督租上下相急<lb/>
剝鞭笞血流愁苦不聊生此假山皆民租賦所出非血<lb/>
山而何<lb/>
<pb n="KR3a0068_WYG_005-2a"/>
大中祥符六年榮王請石保古伶人新𨽻教坊者作戲<lb/>
及赴北園御筵有伶人少不中意榮王遽叱之將加捶<lb/>
撻宫寮莫敢諌既而對上復請此伶人作戲上不悦他<lb/>
日以語王旦等曰朕昔與諸王侍宴何敢如此弟兄相<lb/>
接亦無㳺談惟是讀書著文交相質問即位以来每嵗<lb/>
錫宴不過再三政慮宴喜之次言辭或至差失今當警<lb/>
戒之也<lb/>
　臣某曰書曰作徳心逸日休則逸乃有徳者之事而<lb/>
<pb n="KR3a0068_WYG_005-2b"/>
　奚戒之為葢惟有徳者然後能逸則為泮渙優㳺為<lb/>
　心廣體胖否則曰逰逸曰逸豫凡其盤樂怠敖流連<lb/>
　荒亡者皆逸之為也奈何其不戒故雖伯益之告舜<lb/>
　亦曰罔逰于逸罔淫于樂雖文武之聖而亦必始於<lb/>
　憂勤然後終於逸樂况未能如舜文武者當何如哉<lb/>
　嘗觀周公作無逸一書而必以立王生則逸為言葢<lb/>
　其沖㓜之始一流於逸則異時難以訓導故欲於其<lb/>
　始而謹之也然周公不惟以無逸為戒又必言享國<lb/>
<pb n="KR3a0068_WYG_005-3a"/>
　之永短以起其敬畏之念嗣王而無所畏則己夫茍<lb/>
　知畏豈不畏天命者而乃甘於逸而罔或克夀哉後<lb/>
　世如漢成帝弱不克君而紀乃言為太子時幸酒樂<lb/>
　燕樂贊言建始以來王氏始執國命哀平短祚其所<lb/>
　由来者漸則又必以湛于酒色可為於邑先之無逸<lb/>
　享國之說至是而愈信矣國朝東宫師傅每擇正人<lb/>
　凡一玩戲一宴逰必欲其諄切致戒其以是歟<lb/>
　　崇儉<lb/>
<pb n="KR3a0068_WYG_005-3b"/>
唐太宗撰帝範十二篇賜皇太子其崇儉篇大略曰聖<lb/>
代之君存乎節儉富貴廣大守之以約茅茨不剪采掾<lb/>
不斲舟車不飾衣服無文土階不崇太羮不和非憎榮<lb/>
惡味乃循薄而奉儉故風俗淳朴比屋可封此節儉之<lb/>
徳<lb/>
本朝嘉祐元年英宗㓜養于宫中上及皇后鞠視如子<lb/>
七年立為太子及入内良賤不滿三百口行李蕭然無<lb/>
異寒士有書數厨而已中外聞之相賀<lb/>
<pb n="KR3a0068_WYG_005-4a"/>
政和五年皇太子言臣竊覩自昔東宫建司設局張官<lb/>
置吏往往竊有所擬慕為虚名徒費廩食書曰謹乃儉<lb/>
徳惟懐永圖臣立身之始敢不念兹伏望聖慈詳察應<lb/>
東宫官吏不必具備諸司庶局頗令兼攝至於閑徒冗<lb/>
卒舊例有者亦可蠲除務從儉約如此則不惟臣得少<lb/>
安私分仍得清心省事専精學問仰副君父教育之意<lb/>
從之<lb/>
乾道七年皇太子言已降指揮臣合使人從比親王加<lb/>
<pb n="KR3a0068_WYG_005-4b"/>
倍臣竊惟徒御猥衆必致請給過多雖事號為増加于<lb/>
財用豈無耗蠧况今趍走前後之人不為之少更益以<lb/>
倍其敢奉承今止乞添置指使直省官各二人及客司<lb/>
四人親事輦官步軍司宣效各一十人所差取人數並<lb/>
依已降指揮施行其餘合使人數並行蠲免詔依<lb/>
　臣某曰古人有言貧不學儉富不學奢言生長於富<lb/>
　室則易於奢而難於儉也况於國之儲貳兼富貴而<lb/>
　有之者乎嘗攷周官外府共王及后世子之衣服之<lb/>
<pb n="KR3a0068_WYG_005-5a"/>
　用至於歳終則惟王及后之服不㑹雖世子亦㑹矣<lb/>
　此所以撙節其用度惟恐其儉徳之或虧而侈習之<lb/>
　易長也豈惟世子雖帝與王猶必示儉然後天下足<lb/>
　以后妃之賢則詩人以躬節儉服澣濯稱之然則王<lb/>
　與后雖不㑹而所以躬履夫儉徳者亦不容自懈也<lb/>
　矧世子者衆望之攸屬一言一動之必謹則天下樂<lb/>
　誦而願戴之否則有竊議之者矣其何以係天下之<lb/>
　心而善天下之俗耶古人之遺子孫必以清白而所<lb/>
<pb n="KR3a0068_WYG_005-5b"/>
　以示之者猶欲其師吾儉况為世子者乎本朝列聖<lb/>
　一以儉為家法固宜英廟而下其在東宫日亦皆以<lb/>
　質儉為徳撙節為請也<lb/>
　　辨分<lb/>
西漢成帝紀曰帝為太子寛博謹審初居桂宫上嘗急<lb/>
召太子出龍樓門不敢絶馳道上遲之問其故以狀對<lb/>
上大說乃著令太子得絶馳道云<lb/>
唐肅宗紀曰初立為皇太子有司行冊禮其儀有中嚴<lb/>
<pb n="KR3a0068_WYG_005-6a"/>
外辨其服絳紗太子曰此天子禮也乃下公卿議蕭嵩<lb/>
等請改外辨為外備絳紗為朱明服乃從之<lb/>
本朝至道元年皇太子上言受命以来每見僚屬皆稱<lb/>
臣况至尊無二上之文事主有比肩之義接見之際啟<lb/>
處不遑望仍舊稱名庶安懇悃從之仍付史館<hi>時百官自稱姓</hi>
<hi>名宫官即稱臣其兼宫官者自左右庶子而下並依宫官例參見</hi>
天僖二年禮儀院言皇太子宫僚請如至道中故事名<lb/>
而不臣臨軒冊命舊奏正安之曲今請改為明安從之<lb/>
<pb n="KR3a0068_WYG_005-6b"/>
三年十一月十六日南郊儀仗使錢惟演言正陽門習<lb/>
儀皇太子立樓上御坐之西左右以天氣暄持繖障日<lb/>
太子不許復遮以秉扇太子又手却之文武在列莫不<lb/>
瞻視及十三日至太廟有司設馬臺于廟内太子乗馬<lb/>
至門命移臺出屏外下馬步進十四日至郊壇前驅者<lb/>
解青繩將入外壝太子亟止之遙望壝外即下馬伏以<lb/>
太子英睿之徳既自天資謙恭之志實遵聖訓昔桓榮<lb/>
以儲宫精博學謂之國家福佑書於史冊今太子持謙<lb/>
<pb n="KR3a0068_WYG_005-7a"/>
秉禮發自至誠士民𫝊說充溢都邑伏乞宣付史館詔<lb/>
奬皇太子仍以詔答惟演從其請<lb/>
政和五年皇太子言伏蒙睿恩誕揚典冊俾正儲闈擇<lb/>
日朝謁太廟有司依至道天僖故事合乗輅用鹵簿雖<lb/>
以雷文一角螭代龍飾在臣不敏尢不敢當此盛儀聞<lb/>
命悚懼義當自陳欲望特詔有司不用金輅鹵簿許令止<lb/>
依常儀乗馬至太廟幕次易朝服行禮以安私分詔從<lb/>
之<lb/>
<pb n="KR3a0068_WYG_005-7b"/>
　臣某曰嘗讀西漢太子與梁王共車入朝不下司馬<lb/>
　門公車令張釋之追止而劾奏之文帝雖繇是竒釋<lb/>
　之而景帝亦以是恨之故史曰事景帝嵗餘為淮南<lb/>
　相猶尚以前過又江充從上甘泉逄太子家使乗車<lb/>
　馬行馳道中充以屬吏後恐為太子所誅因是為姦<lb/>
　掘蠱太子卒不免釋之之事固非充比而不下司馬<lb/>
　門與乗馬行馳道中均之為不知尊天子也粤自天<lb/>
　尊地卑而乾坤定典叙禮秩而上下立君臣之分斷<lb/>
<pb n="KR3a0068_WYG_005-8a"/>
　斷乎不可易也名一不正分一不明則異時召釁啟<lb/>
　禍將有不勝其憂者孰若動必以禮遇時損抑而必<lb/>
　以正名辨分為念者乎矧太子者天下之所仰望者<lb/>
　也使天下心知其有尊君卑臣正名辨分之徳固已<lb/>
　聳動而知所歸戴矣異日事之為君寧敢有干名犯<lb/>
　分之事哉漢成帝唐肅宗與本朝列聖之厚徳可以<lb/>
　為鑒而戾太子之事可以為戒矣<lb/>
　　正家<lb/>
<pb n="KR3a0068_WYG_005-8b"/>
易家人卦曰家人利女貞彖曰家人女正位乎内男正<lb/>
位乎外男女正天地之大義也家人有嚴君焉父母之<lb/>
謂也父父子子兄兄弟弟夫夫婦婦而家道正正家而<lb/>
天下定矣象曰風自火出家人君子以言有物而行有<lb/>
恒初九閑有家悔亡象曰閑有家志未變也六二无攸<lb/>
遂在中饋貞吉象曰六二之吉順以巽也九三家人嗃<lb/>
嗃悔厲吉婦子嘻嘻終吝象曰家人嗃嗃未失也婦子<lb/>
嘻嘻失家節也六四富家大吉象曰富家大吉順在位<lb/>
<pb n="KR3a0068_WYG_005-9a"/>
也九五王假有家勿恤吉象曰王假有家交相愛也上<lb/>
九有孚威如終吉象曰威如之吉反身之謂也<lb/>
本朝治平元年韓維上疏曰臣𫝊聞禁中汎至諸臣之<lb/>
家為穎王擇妃臣竊以為非便臣聞夫婦者居室之大<lb/>
倫將以正家則承宗祀以繼萬世之嗣故禮之用惟婚<lb/>
姻為兢兢兢兢者謹之至也臣愚以為宜厯選勲望之<lb/>
家謹擇淑哲之媛考古納采問名之義以禮成之今陛<lb/>
下為元子求婦而姑出茍簡殆非所以示穎王使知室<lb/>
<pb n="KR3a0068_WYG_005-9b"/>
家之道在徳而不在色也陛下不可不加聖意焉<hi>三年英宗</hi>
<hi>皇帝始納故相向敏中孫女為皇子穎王婦即欽聖憲肅皇后</hi>
元祐七年范祖禹進家人卦解義其略曰家人之道以<lb/>
内為主女正則家正矣故其利在女之正彖曰家人女<lb/>
正位乎内謂六二也男正位乎外謂九五也六二以柔<lb/>
得位而居中九五以剛得位而居尊男子居外女子居<lb/>
内男不言内女不言外男女之正莫大於此<lb/>
　臣某曰天子聴男教后聴女順天子理陽道后治隂<lb/>
<pb n="KR3a0068_WYG_005-10a"/>
　徳天子聴外治后聴内職教順成俗内外和順國家<lb/>
　理治此之謂盛徳男女之别葢不可不謹也知所謂<lb/>
　别則夫夫婦婦而家道正不知所謂别則内外相瀆<lb/>
　男女易位道且不行於妻子而况於正人乎知禮之<lb/>
　所以為教則知易之所以為教矣故易以男女正為<lb/>
　天地之大義而極其道至於正家而天下定嗚呼盡<lb/>
　之矣昔者虞舜之紹堯自刑于二女始文王之御家<lb/>
　邦自刑于寡妻始天作之合詩人則以美太姒之賢<lb/>
<pb n="KR3a0068_WYG_005-10b"/>
　宗周之㓕詩人則以刺褒姒之亂葢不可不謹也西<lb/>
　都吕氏之變厥鑒不逺下至成帝趙氏亂内外家擅<lb/>
　朝而王氏因以簒位武后亂唐幾覆宗社元宗不鑒<lb/>
　乃復敗以女子防㣲杜漸之君凡所以使女謁不行<lb/>
　外戚不得以用事者皆此其慮也聖人作易於家人<lb/>
　之彖不泛言利貞必曰利女貞亦曰女難乎其正也<lb/>
　故于初爻曰閑有家悔亡謂處家人之初乃治家之<lb/>
　始必防閑之然後悔可亡至二爻則又明言之曰无<lb/>
<pb n="KR3a0068_WYG_005-11a"/>
　攸遂在中饋貞吉夫女以順為正者也豈容有所専<lb/>
　遂者哉惟六二之爻以隂應陽無所専遂職乎中饋<lb/>
　巽順而己是以正然則牝雞之晨古人所戒非所以<lb/>
　為正矣又至上九以家人之終懼其儀刑之道無以<lb/>
　相孚而威無以克愛也則又曰有孚威如吉後之欲<lb/>
　求正家之道者惟女以順為職男以威克愛防之於<lb/>
　初謹之於終俱不失其正焉斯可矣國朝如韓維有<lb/>
　擇妃之請葢正家之始而欲厯選勲望之家謹擇淑<lb/>
<pb n="KR3a0068_WYG_005-11b"/>
　哲之媛在今日尢不可不加意者㣲臣敢以是為獻<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東宫備覽卷五<lb/>
</p>
<p>
</p>
  </div>
<div>
<head>東宫備覽卷六</head> <lb/>
    <p>
<pb n="KR3a0068_WYG_006-1a"/>
欽定四庫全書<lb/>
　東宫備覽卷六<lb/>
　　　　　　　　　　　　　宋　陳模　撰<lb/>
　　規諌<lb/>
西漢賈誼𫝊曰太子既冠成人免于保傅之嚴則有記<lb/>
過之史徹膳之宰進善之旌誹謗之木敢諌之鼓瞽史<lb/>
誦詩工誦箴諌大夫進謀士𫝊民語習與智長故切而<lb/>
不媿化與心成故中道若性<lb/>
<pb n="KR3a0068_WYG_006-1b"/>
本朝淳化五年姚坦為益王府翊善王每有過失坦未<lb/>
嘗不盡言規正宫中自王以下皆不喜左右乃教王詐<lb/>
疾踰月不朝上甚憂之召王乳母入宫問王疾増損狀<lb/>
乳母曰王本無疾但以翊善姚坦檢束王起居不得自<lb/>
便王不樂故成疾爾上怒曰吾選端士為王僚屬固欲<lb/>
輔佐王為善今王不能用規諌而又詐疾欲使朕逐去<lb/>
正人以自便何可得也且王年少未知出此必汝輩為<lb/>
之謀爾因命捽至後園杖之數十召坦慰諭之<lb/>
<pb n="KR3a0068_WYG_006-2a"/>
至道元年以夀王為皇太子上謂李至等曰朕以太子<lb/>
仁孝賢明尤所鍾愛今立為儲貳以固國本賴正人輔<lb/>
之以道卿等可盡心調䕶若動皆由禮則宜贊成事或<lb/>
未當必須力言勿因循而順從也<lb/>
　臣某曰人不可使一日無畏心也畏心消則慢心生<lb/>
　矣一言之不擇若未害也自是心之無所畏則他日<lb/>
　或至于無一之非過言一行之不謹若未害也自是<lb/>
　心之無所畏則他日或至於無一之非過行是故古<lb/>
<pb n="KR3a0068_WYG_006-2b"/>
　之人於太子既冠則有記過之史使之戒謹恐懼之<lb/>
　心常動於中而慙惕愧恥之容常形於外惟恐一過<lb/>
　之記而終身之羞則庶乎改過遷善以日新厥徳况<lb/>
　於徹膳有宰進善有旌誹謗有木敢諌有鼓常若有<lb/>
　以臨乎左右前後而不敢以俄頃自安者則怠荒慢<lb/>
　忽之心自無一之敢萌而况見諸行事者乎後世輔導<lb/>
　之官未嘗無人而記過之史與夫謗木諌鼓獨有所<lb/>
　闕彼安所畏而去其不善又安所恥而勉于為善也<lb/>
<pb n="KR3a0068_WYG_006-3a"/>
　哉昔成湯聖君也而猶曰改過不吝從諌弗咈傅説<lb/>
　之相髙宗則惓惓焉以無恥過作非后從諌則聖告<lb/>
　之矧夫國之儲貳實衆望之所屬當以賢聖仁孝聞<lb/>
　於天下者而猶有過之未改有諌之不聴可乎然則<lb/>
　欲養成太子之徳者當如賈誼所陳斯可矣否則如<lb/>
　太宗皇帝所以用姚坦與坦所以檢束益王者庶乎<lb/>
　其寡過也<lb/>
　　幾諌<lb/>
<pb n="KR3a0068_WYG_006-3b"/>
西漢元帝紀曰八歳立為太子壯仁柔好儒見宣帝所<lb/>
用多文法吏以刑名繩下嘗侍燕從容言陛下持刑太<lb/>
深宜用儒生宣帝作色曰漢家自有制度本以霸王道<lb/>
雜之俗儒何足委任迺歎曰亂我家者太子也<lb/>
東漢光武紀曰帝每日視朝日昃乃罷數引公卿郎將<lb/>
講論經理夜分乃寐皇太子見帝勤勞不怠承間諌曰<lb/>
陛下有禹湯之明而失黄老養性之福願頤愛精神優<lb/>
㳺自寧帝曰我自樂此不為疲也<lb/>
<pb n="KR3a0068_WYG_006-4a"/>
唐順宗紀曰順宗為皇太子侍宴魚藻宫徳宗懽甚顧<lb/>
太子曰今日何如太子誦詩好樂無荒以對及裴延齡<lb/>
韋渠牟用事世皆畏其相太子每候顔色陳其不可故<lb/>
二人卒不得用本紀贊曰韓愈言順宗在東宫二十年<lb/>
天下隂受其賜<lb/>
本朝開寳九年上以生於洛陽樂其土風嘗有遷都之<lb/>
意始議西幸李符李懐忠皆言其不便上不從晉王從<lb/>
容言遷都非便上曰遷河南未乆當遷長安王叩頭切<lb/>
<pb n="KR3a0068_WYG_006-4b"/>
諌曰吾將西遷者無他欲㨿山河之勝而去冗兵循周<lb/>
漢故事以安天下也王又曰在徳不在險上不答王出上<lb/>
顧左右曰晉王之言善今始從之<lb/>
太宗朝以契丹犯邊將大舉遣使往河北諸州科鄉民<lb/>
為兵昭成太子元僖論其不便時趙普亦言其事太宗<lb/>
納之普為朋邪所疾元僖又上表言普開國忠臣也願<lb/>
復以為相太宗從之<lb/>
　臣某曰父子之間與君臣異難乎其為諌也故夫子<lb/>
<pb n="KR3a0068_WYG_006-5a"/>
　以㡬諌為言夫臣之事君諌不從言不聴則納履而<lb/>
　去雖犯顔逆耳汙車折檻殫吾之忠直可也子之事<lb/>
　親則不然温凊定省葢無湏㬰敢離者而可以去乎<lb/>
　父母過而不諌則若寘之于有過之地諌之甚則傷<lb/>
　恩豈人子所安者若夫幾諌則於其事之幾微言之<lb/>
　於其幾微而諌則親易於聴子易於言矣曽子曰父<lb/>
　母有過諌而不逆内則曰父母有過下氣怡色柔聲<lb/>
　以諌夫諌而不至于逆且怡恱其色柔順其聲可謂<lb/>
<pb n="KR3a0068_WYG_006-5b"/>
　善矣然猶待其有過而諌夫豈若過之未見而諌於<lb/>
　㡬㣲之先者乎葢嘗以幾諌之說而攷漢唐之事則<lb/>
　順宗為上元帝明帝次之順宗于裴韋未相之前<lb/>
　每候顔色陳其不可此所謂㡬諌者宜韓愈以為在<lb/>
　東宫二十年而天下隂受其賜也宣帝持刑太深葢<lb/>
　刑名之學而元帝則以宜用儒生為言光武日昃夜<lb/>
　分葢過於勤者而明帝則以黄老養性之福為言彼<lb/>
　知用儒術則必不至深于持刑矣彼知養性之福則<lb/>
<pb n="KR3a0068_WYG_006-6a"/>
　必不至過於勤勞矣此皆善於諌者然非其事未見<lb/>
　之先則非所謂幾諌故曰次之若夫晉王叩頭而切<lb/>
　諌似過於直者然太祖方有欲遷之謀而晉王之言<lb/>
　已入昭成重興兵之諌則見于將大舉之始安故相<lb/>
　之言又形於朋邪方入之初皆其事之發者故太祖<lb/>
　太宗皆易于聴亦庶乎幾諌者矣<lb/>
　　監國<lb/>
春秋閔公二年左氏𫝊曰晉侯使太子申生伐東山臯<lb/>
<pb n="KR3a0068_WYG_006-6b"/>
落氏里克諌曰太子奉冡祀社稷之粢盛以朝夕親君<lb/>
膳者也故曰冡子君行則守有守則從從曰撫軍守曰<lb/>
監國古之制也夫帥師専行謀誓軍旅君與國政之所<lb/>
圖也非太子之事也師在制命而己稟命則不威専命<lb/>
則不孝故君之嗣適不可以帥師君失其官帥師不威<lb/>
將焉用之<lb/>
西漢髙帝紀曰帝征黔布良因說上令太子監闗中兵<lb/>
又發上郡北地隴西車騎巴蜀材官及中尉卒三百人<lb/>
<pb n="KR3a0068_WYG_006-7a"/>
為太子衛軍於霸上<lb/>
東漢光武紀曰帝自隴蜀平後非儆急未嘗復言軍旅<lb/>
皇太子嘗問攻戰之事帝曰此非爾所及<lb/>
唐杜正倫𫝊曰正倫為左庶子太宗謂曰國之儲副自<lb/>
古所重今太子年㓜沖志意未定朕若朝夕見之可得隨<lb/>
事誡約今既委以監國不在目前知卿志懐正慤能執<lb/>
正道故輟卿於朕以輔太子宜知委任輕重也<lb/>
本朝太祖皇帝紀曰晉王性仁孝上雅鍾愛尹京十五<lb/>
<pb n="KR3a0068_WYG_006-7b"/>
年庶務修舉<lb/>
乾道九年上謂宰執曰皇太子前日奏領臨安府二年<lb/>
幸而諳厯民事欲乞罷免庶得耑意講學敷陳甚有條<lb/>
理已降詔不允而懇請益堅從之<lb/>
　<lb/>
　<lb/>
　<lb/>
　東宫備覽卷六<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>幽閒鼓吹</head> <lb/>
    <p>
<pb n="KR3l0012_WYG_001-1a"/>
欽定四庫全書<lb/>
　幽閒鼓吹<lb/>
　　　　　　　　　　　　　唐　張固　撰<lb/>
宣宗囑念萬壽公主蓋武皇世有保䕶之功也駙馬鄭<lb/>
尚書之弟顗嘗危疾上使訊之使廻上問公主視疾否<lb/>
曰無何在曰在慈恩寺㸔戲塲上大怒且嘆曰我恠士<lb/>
大夫不欲與我爲親良有以也命召公主公主走輦至<lb/>
則立於階下不視乆之主大懼涕泣辭謝上責曰豈有<lb/>
<pb n="KR3l0012_WYG_001-1b"/>
小郎病乃親㸔他處乎立遣歸宅畢宣宗之世婦禮以<lb/>
修飾<lb/>
宣宗暇日召翰林學士時韋尚書澳遽入上曰要與卿<lb/>
欵曲少間出外但言論詩上乃出新詩一篇有小黄門<lb/>
置茶訖亦屏之乃問曰朕於勑使如何韋公即述上威<lb/>
制前朝無比上閉目搖首曰總未總未依前怕他在於<lb/>
卿如何計將安出韋公既不爲之素備乃率意對曰以<lb/>
臣所見謀之於外庭即恐有太和末事不若就其中揀<lb/>
<pb n="KR3l0012_WYG_001-2a"/>
拔有才識者委以計事如何上曰此乃末䇿朕已行之<lb/>
初擢其小者自黄至緑至緋皆感恩若紫衣挂身即一<lb/>
片矣公慙汗而退噫大君之問社稷之福對<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>止此惜<lb/>
哉裴公休在相位一日奏對宣宗曰今賜卿無畏有何<lb/>
貯畫言之公嘗蓄論儲宫之意至是乃頓首以諫上曰<lb/>
若立儲君便是閒人公不敢盡言而退<lb/>
宣宗坐朝次對官趨至必待氣息平均然後問事令狐<lb/>
相進李遠爲杭州宣宗曰比聞李遠詩云長日唯銷一<lb/>
<pb n="KR3l0012_WYG_001-2b"/>
局碁豈可以臨郡哉對曰詩人之言不足有實也仍薦<lb/>
遠廉察乃俞之<lb/>
宣宗視遠郡謝上表左右曰不足煩聖慮也上曰遠郡無非<lb/>
時章奏只有此謝上表安知其不有情懇乎吾不敢忽也<lb/>
張長史釋褐爲蘓州常熟尉上後旬日有老父過狀判去<lb/>
不數日復至乃怒而責曰敢以閒事屢擾公門老父曰<lb/>
某實非論事但覩少公筆跡竒妙貴爲篋笥之珍耳長<lb/>
史異之因詰其何得愛書答曰先父愛書兼有著述長<lb/>
<pb n="KR3l0012_WYG_001-3a"/>
史取視之曰信天下工書者也自是備得筆法之妙冠<lb/>
於一時<lb/>
白尚書應舉初至京以詩謁顧著作顧覩姓名熟視白<lb/>
公曰米價方貴居亦弗易乃披卷首篇曰咸陽原上草<lb/>
一歲一枯榮野火燒不盡春風吹又生即嗟賞曰道得<lb/>
箇語居即易矣因爲之延譽聲名大振<lb/>
喬彛京兆府解試時有二試官彛日午叩門試官令引<lb/>
入則已醺醉視題曰幽蘭賦不肯作曰兩箇漢相對作<lb/>
<pb n="KR3l0012_WYG_001-3b"/>
此題速改之爲渥洼馬賦曰校些子奮筆斯須而就警<lb/>
句云四蹄曳練翻瀚海之驚瀾一噴生風下胡山之亂<lb/>
葉便欲首送京尹曰喬彛崢嶸甚宜以解副薦之<lb/>
李藩侍郎嘗綴李賀歌詩爲之集序未成知賀有表兄<lb/>
與賀筆硯之舊者召之見託以搜訪所遺其人敬謝且<lb/>
請曰某盡記其所爲亦見其多㸃竄者請得所葺者視<lb/>
之當爲改正李公喜併付之彌年絶跡李公怒復召詰<lb/>
之其人曰某與賀中外自小同處恨其傲忽常思報之<lb/>
<pb n="KR3l0012_WYG_001-4a"/>
所得兼舊有者一時投於溷中矣李公大怒叱岀之嗟<lb/>
恨良久故賀篇什流傳者少<lb/>
李賀以歌詩謁韓吏部時爲國子博士分司送客歸極<lb/>
困門人呈卷解帶旋讀之首篇鴈門太守行曰黑雲壓<lb/>
城城欲摧甲光向日金鱗開却援帶命邀之<lb/>
苗帝師困於名場一年似得復落第春景暄妍䇿蹇驢<lb/>
出都門貰酒一壺藉草而坐醺醉而寐久之既覺有老<lb/>
父坐其旁因揖叙以餘杯飲老父媿謝曰郎君縈悒恥<lb/>
<pb n="KR3l0012_WYG_001-4b"/>
寧要知前事耶苗曰某應舉已久有一第分乎曰大有<lb/>
事但更問苗曰某困於窮變一郡寧可及乎曰更向上<lb/>
曰㢘察乎曰更向上苗公乗酒猛問曰將相乎曰更向<lb/>
上苗公怒全不信因肆言曰將相向上作天子乎老父<lb/>
曰天子真者即不得假者即得苗都以爲恠誕揖之而<lb/>
去後果爲將相及德宗昇遐攝冢宰三日<lb/>
賓客劉公之爲屯田員外郎時事勢稍異旦夕有騰趠<lb/>
之勢知一僧有術數極精寓直日邀之至省方欲問命<lb/>
<pb n="KR3l0012_WYG_001-5a"/>
報韋秀才在門外公不得已且令僧坐簾下韋秀才獻<lb/>
卷已略省之而意色殊倦韋覺之乃去與僧語不對吁<lb/>
嗟良久乃曰某欲言員外必不愜如何公曰但言之僧<lb/>
曰員外後遷乃本行正郎也然須待適来韋秀才知印<lb/>
處置公大怒揖出之不旬日貶官韋秀才乃處厚相也<lb/>
後三十餘年在中書劉轉屯田郎中<lb/>
朱崖李相在維揚封川李相在湖州拜賓客分司朱崖<lb/>
大懼遣專使厚致信好封川不受取路江西而過非久<lb/>
<pb n="KR3l0012_WYG_001-5b"/>
朱崖入相過洛封川憂懼多方求厚善者致書乞一見<lb/>
欲解紛復書曰怨即不怨見即無端初朱崖封川早相<lb/>
善在中外致力及位髙稍稍相傾及封川在位朱崖爲<lb/>
兵部尚書自得岐路必當大拜封川多方阻之未効朱<lb/>
崖知而憂之邠公杜相即封川黨時爲京兆尹一日謁<lb/>
封川封川深念杜公進曰何戚戚也封川曰君揣我何<lb/>
念杜公曰非大戎乎曰是也何以相救曰某即有策顧<lb/>
相公必不能用耳曰請言之杜曰大戎有辭學而不由<lb/>
<pb n="KR3l0012_WYG_001-6a"/>
科第於今怏怏若與知舉則必喜矣封川黙然良久曰<lb/>
更思其次曰更有一官亦可平治慊恨曰何官曰御史<lb/>
大夫封川曰此即得邠公再三與約乃馳詣安邑門門<lb/>
人報杜尹來朱崖迎揖曰安得訪此寂寞對曰靖安相<lb/>
公有意㫖令某傳達遂言亞相之拜朱崖驚喜雙淚遽<lb/>
落曰大門官小子豈敢當此薦拔寄謝重疊杜遽告封<lb/>
川封川與䖍州議之竟爲所隳終致後禍<lb/>
朱崖在維揚監軍使楊欽義追入必爲樞近而朱崖致<lb/>
<pb n="KR3l0012_WYG_001-6b"/>
禮皆不越尋常欽義心銜之一日邀中堂飲更無餘賔<lb/>
而陳設寶器圖畫數牀皆殊絶一席祗奉亦竭情禮起<lb/>
後皆以贈之欽義大喜過望旬日行至汴州有詔令監<lb/>
淮南軍欽義至即具前時所獲歸之朱崖笑曰此無所<lb/>
直奈何相拒一時却與欽義感悅數倍後竟作樞宻使<lb/>
武皇一朝之柄用皆自欽義也<lb/>
李師古跋扈憚杜黄裳爲相未敢失禮乃命一幹吏寄<lb/>
錢數千綿并氊車子一乗亦直千緡使者未敢遽送乃<lb/>
<pb n="KR3l0012_WYG_001-7a"/>
於宅門伺候累日有綠輿自宅出從婢二人青衣繿縷<lb/>
問何人曰相公夫人使者遽歸以告師古師古折其謀<lb/>
終身不敢失節<lb/>
潘炎侍郎徳宗時為翰林學士恩渥極異其妻劉氏晏<lb/>
相之女也京尹某有故伺候累日不得見乃遺閽者三<lb/>
百縑夫人知之謂潘曰豈有人臣京尹願一見遺奴三<lb/>
百疋縑帛其危可知也遽勸潘公避位子孟陽初為户<lb/>
部侍郎夫人憂惕謂曰以爾人材而在丞郎之位吾懼<lb/>
<pb n="KR3l0012_WYG_001-7b"/>
禍之必至也户部解喻再三乃曰不然試㑹爾同列吾<lb/>
觀之因遍招深熟者客至夫人垂簾視之既罷㑹喜曰<lb/>
皆爾之儔也不足憂矣末坐慘緑少年何人也荅曰補<lb/>
闕杜黄裳夫人曰此人全别必是有名卿相<lb/>
元相在鄂州周復為從事相國常賦詩命院中屬和周<lb/>
正郎乃簪笏見相公曰某偶以大人往還髙門謬獲一<lb/>
第其實詩賦皆不能也相國嘉之曰遽以實告賢於能<lb/>
詩者矣<lb/>
<pb n="KR3l0012_WYG_001-8a"/>
裴寛尚書罷郡西歸汴流中日晚維舟見一人坐樹下衣<lb/>
服極敝因命屈之與語大奇之遂爲見知以君才識必<lb/>
自當富貴何貧也舉船錢帛奴婢貺之客亦不讓所惠<lb/>
語訖上船奴婢偃蹇者鞭撻之裴公益奇之其人乃張<lb/>
徐州也<lb/>
安禄山將反前三兩日於宅宴集大將十餘人錫賚絶<lb/>
厚滿㕔施大圖圖山川險易攻取剽刼之勢每人付一<lb/>
圖令曰有違者斬直至洛陽指揮皆畢諸將承命不敢<lb/>
<pb n="KR3l0012_WYG_001-8b"/>
出聲而去於是行至洛陽悉如其畫也<lb/>
張正甫爲河南尹裴中令銜命代淮西置宴府西亭裴<lb/>
公舉一人詞藝好解頭張相公正色曰相公此行何爲<lb/>
也爭記得河南府解頭中令有慙色<lb/>
崔咸舍人嘗受張公之知及懸車之後公與議行止崔<lb/>
時爲司封郎中以感知之分極言贊美公便令製表表<lb/>
上值無厚善者而一章允請三數月後門館闃寂家人<lb/>
輩竊罵之公後亦悔每語子弟曰後有大段事勿與少<lb/>
<pb n="KR3l0012_WYG_001-9a"/>
年郎議之<lb/>
崔造相將退位親厚皆勉之長女賢知書獨勸相國遂<lb/>
決退一二歲中居閒躁悶顧謂兒姪曰不得他諸道金<lb/>
銅茶籠子物掩也遂復起<lb/>
相國張延賞將判度支知有一大獄頗有寃濫每甚扼<lb/>
腕及判使即召獄吏嚴誡之且曰此獄已久旬日須了<lb/>
明旦視事案上有一小帖子曰錢三萬貫乞不問此獄<lb/>
公大怒更促之明日帖子復來曰錢五萬貫公益怒命<lb/>
<pb n="KR3l0012_WYG_001-9b"/>
兩日須畢明日復見帖子曰錢十萬貫公曰錢至十萬<lb/>
可通神矣無不可回之事吾懼及禍不得不止<lb/>
元相載在中書日有丈人自宣州所居來投求一職事<lb/>
中書度其材不任事贈河北一函書而遣之丈人惋怒<lb/>
不得已持書而去既至幽州念破産而來止得一書書<lb/>
若懇切猶可望乃拆而視之更無一辭唯署名而已大<lb/>
悔怒欲回心念已行數千里試謁院寮問既是相公丈<lb/>
人豈無緘題曰有判官大驚立命謁者上白斯須乃有<lb/>
<pb n="KR3l0012_WYG_001-10a"/>
大校持箱復請書書既入館之上舍留連數日及辭去<lb/>
奉絹一千疋元載子伯和勢傾中外福州觀察使寄樂<lb/>
妓十人既至半載不得送使者窺伺門下出入頻者有<lb/>
琵琶康崑崙最熟厚遺求通即送妓伯和一試奏盡以<lb/>
遺之先有段和尚善琵琶自製西梁州崑崙求之不與<lb/>
至是以樂之半贈之乃傳焉道調梁州是也<lb/>
丞相牛公應舉知于頔相之奇俊也特詣襄陽求知住<lb/>
數月兩見以海客遇之牛公怒而去去後忽召客將問<lb/>
<pb n="KR3l0012_WYG_001-10b"/>
曰累日前有牛秀才發未曰已去何以贈之曰與之五<lb/>
百受之乎曰擲之于庭而去于公大恨謂賔佐曰某蓋<lb/>
事繁有闕違者立命小將賫絹五百書一函追之曰未<lb/>
出界即領來如已出界即送書信小將於界外追及牛<lb/>
公不啟封揖廻<lb/>
　　是書爲有唐張固撰共二十五篇固在懿僖間採<lb/>
　　摭宣宗遺事簡當精覈誠可以補史氏之闕余嘗<lb/>
　　閱唐詩鼓吹讀姚文公序文謂宋髙宗退居德壽<lb/>
<pb n="KR3l0012_WYG_001-11a"/>
　　宫嘗纂唐宋遺事爲幽閑鼓吹愚謂姚公不知固<lb/>
　　有是書而謂纂於髙宗耶抑髙宗之所纂别有其<lb/>
　　書耶亦不可得而深考也余家藏有固宋本將刻<lb/>
　　而傳焉姑識以俟知者嘉靖壬午春三月呉郡大<lb/>
　　石山人顧元慶<lb/>
　<lb/>
　<lb/>
　<lb/>
<pb n="KR3l0012_WYG_001-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　幽閒鼓吹<lb/>
</p>
<p>
</p>
  </div>
</body>
</text>
</TEI>
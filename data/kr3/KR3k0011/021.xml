<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>事類賦巻二十一</head> <lb/>
    <p>
<pb n="KR3k0011_WYG_021-1a"/>
欽定四庫全書<lb/>
　事類賦巻二十一<lb/>
　　　　　　　　　　　　　宋　吴淑　撰<lb/>
　　獸部<lb/>
　　　馬<lb/>
夫驥不稱力而稱其徳<hi>出論語</hi>若夫産余吾而生渥洼<hi>漢書</hi>
<hi>曰元狩二年馬生余吾水中元鼎四年馬生渥洼水中上作天馬之歌</hi>來東道而出西極<lb/>
<hi>漢書曰武帝天馬歌曰天馬来從西極涉流沙九夷服天馬來歴無草徑千里來東道天馬來龍之□游閶闔</hi>
<pb n="KR3k0011_WYG_021-1b"/>
<hi>觀玉臺</hi>騰黄騕䮍之姿<hi>瑞應圖曰騰黄騕䮍皆神馬也王者輿服有度則出</hi>俶儻權<lb/>
奇之質<hi>漢武天馬歌曰志俶儻精權奇籋浮雲晻上馳籋音躡</hi>必也資無鬼之精<lb/>
鑒<hi>莊子曰徐無鬼云吾相馬直者中繩曲者中鈎方者中矩圓者中規是國馬也</hi>籍九方之妙<lb/>
識<hi>列子曰秦穆公謂伯樂曰子之年長矣子姓有可使臯求馬乎伯樂對曰臣之子皆下才也臣有所與九方</hi>
<hi>其於馬非臣之比也穆公見之使行求馬三月而反報曰已得之在沙丘穆公曰何馬對曰馬牝而黄使人往</hi>
<hi>取之牡而驪公不悦召伯樂曰敗矣子之所使求馬者毛物牝牡弗能知又何馬之能知也伯樂曰若臯之所</hi>
<hi>觀天機也得其精忘其粗在其内而忘其外馬至果天下之馬也</hi>然後可以驂乗旦駕<lb/>
齧膝<hi>漢書王褒聖主得賢臣頌云及至駕齧膝驂乗旦王良執靶韓哀附輿縱馳騁騖忽如景靡過都越</hi>
<pb n="KR3k0011_WYG_021-2a"/>
<hi>國蹶若歴塊追奔電逐遺風周流八極萬里一息何其遼哉</hi>若亡若失<hi>列子曰伯樂對秦穆公曰</hi>
<hi>天下之馬者若滅若沒若亡若失</hi>若喪若一<hi>莊子曰天下馬有成材若亡若失若喪若一若是者</hi>
<hi>超軼絶塵不知其所</hi>軼昆雞於姑餘過歸鴻於碣石<hi>淮南子曰若夫鉗旦大丙</hi>
<hi>之御也除轡銜去韅鞍車莫動而自舉也馬莫使而自走也日行月動星耀而𤣥運電奔而鬼駭過歸雁於碣</hi>
<hi>石軼昆雞於姑餘非思慮之察手爪之巧也嗜欲形於胸中精神踰於六馬以弗御御之者也注云鉗旦大丙</hi>
<hi>太一之御也姑餘在呉</hi>超然長騖萬里一息者也<hi>見上驂乗旦注</hi>若夫周<lb/>
穆八駿<hi>穆天子傳曰天子命駕八駿之乗右服驊騮而左綠耳右驂赤驥而左白義天子主車造父為</hi>
<hi>御次車之乗右服渠黄而左踰輪右驂道驪而左山子伯天主車參伯為御奔戎為右東南翔行馳驅千里</hi>
<pb n="KR3k0011_WYG_021-2b"/>
漢文九良<hi>西京雜記曰文帝自代還有良馬九疋皆天下駿足其名曰浮雲赤電絶羣逸驃紫燕緑</hi>
<hi>耳青驄龍子驎駒絶塵號為九逸</hi>劉備的顱<hi>世語曰劉備屯樊城劉表曽請宴㑹荆越蔡瑁欲因</hi>
<hi>㑹取備備覺之偽如厠潜遁所乗馬名為的顱至襄陽城西檀溪中溺不得出備急曰的顱今日厄可不努力</hi>
<hi>的顱一踴三丈遂得出</hi>唐公肅爽<hi>左傳曰唐成公如楚有兩肅爽馬子常欲之弗與三年止之唐</hi>
<hi>人或相與謀請代先從者許之飲先從者酒醉之竊馬而獻之子常子常歸唐侯爽音霜</hi>將軍則白<lb/>
<hi>魏志曰龎悳討關公親與公交戰射公中額時悳常乗白馬公軍謂之白馬將軍</hi>使君則黄<hi>獻帝</hi>
<hi>春秋曰曹操與吕布戰敗布騎得操而不知是問曰曹使君何在答曰騎黄馬者是也因得免</hi>絢練半<lb/>
漢<hi>顔延年奉詔作赭白馬賦曰别輩超羣絢練夐絶張平子東京賦曰龍雀蟠蜿天馬半漢</hi>沛艾騰<lb/>
<pb n="KR3k0011_WYG_021-3a"/>
驤<hi>潘岳籍田賦曰金根照耀以景熀龍驥騰驤而沛艾</hi>象月善走<hi>春秋説題辭曰地精為馬十二</hi>
<hi>月而生應陰紀陽以合功月度疾故馬善走</hi>行地無疆<hi>易坤卦曰牝馬地類行地無疆</hi>或著<lb/>
翰如之象<hi>易曰白馬翰如</hi>或傳沃若之章<hi>詩曰我馬維駱六轡沃若</hi>美伯厚<lb/>
之似狗<hi>謝承後漢書曰朱震字伯厚性剛烈初為從事奏濟陰太守單匡贜罪并連匡兄中常侍車騎</hi>
<hi>將軍超三府諺曰車如雞棲馬如狗疾惡如風朱伯厚</hi>偉張奐之如羊<hi>見金賦入懐詎見於</hi>
<hi>張奐注</hi>别有鄭莊置驛<hi>漢書曰鄭當時為太子舎人五日洗沐常置驛馬長安諸郊請謝賔</hi>
<hi>客夜以繼日</hi>萬石式輅<hi>漢書曰萬石君石奮過宫門闕必下車趨見輅馬必式焉</hi>飲長城<lb/>
之窟<hi>古樂府有飲馬長城窟</hi>走章臺之路<hi>見扇賦京/兆走馬注</hi>颯若遺風<hi>吕氏</hi>
<pb n="KR3k0011_WYG_021-3b"/>
<hi>春秋曰青龍之疋遺風之乘非先為天子不可得而具注云青龍遺風皆馬名也</hi>夐如飛兎<hi>淮南</hi>
<hi>子曰夫待騕褭飛兎而駕之則世莫乗車矣</hi>習蟻封而遂勝<hi>晉紀曰王湛有隱徳兄子濟性</hi>
<hi>好馬所乗駿快意甚愛之湛曰近見督郵馬當勝此濟不然之取督郵馬與湛試之湛曰直行平地何以别馬</hi>
<hi>於是就蟻封盤馬濟馬果躓</hi>惜障泥而不渡<hi>晉書曰王濟善解馬性嘗乗一馬著連乾障泥</hi>
<hi>前有水終不肯渡濟云此必是惜障泥使人解去便渡故杜預謂濟有馬癖</hi>兩服上襄<hi>詩曰叔于</hi>
<hi>田乗黄兩服上襄兩驂雁行</hi>八鑾節步<hi>顔延年赭白馬賦曰勒五校使按部聲八鑾以節步</hi>鉗<lb/>
旦大丙之駕<hi>見軼昆雞於姑餘注</hi>王良造父之御<hi>淮南子曰王良造父之御也上</hi>
<hi>車攝轡投足調均勞佚若一</hi>馳日則懸峰不薄<hi>淮南子曰日之行也不見其移也騏驥背</hi>
<pb n="KR3k0011_WYG_021-4a"/>
<hi>日而馳草木為靡懸峯木薄而日在其前矣注懸峯馬蹄下雞舌也</hi>為龍則慶雲遙覆<hi>唐書</hi>
<hi>曰天寳中隴右節度皇甫惟明奏龍支縣人庫狄孝義有馬生龍駒經九旬有九日身有鱗而不生毛臣就檢</hi>
<hi>視時有慶雲五色遙覆馬上久而不散請付史官</hi>又有項籍之騅<hi>史記曰項王駿馬名騅被</hi>
<hi>圍垓下乃悲歌慷慨曰力拔山兮氣盖世時不利兮騅不逝及至烏江謂亭長曰吾騎此馬五嵗所當無敵嘗</hi>
<hi>一日千里不忍殺以賜公</hi>鮑氏之驄<hi>列異記曰故司𨽻鮑子都少時舉上計於道遇一書生卒得心</hi>
<hi>痛子都下車為按摩奄忽而卒不知姓字有素書一卷銀十餅即賣一餅以資殯殮其餘以枕之素書著腹上</hi>
<hi>埋之未至京師有驄馬隨之遇一關内侯家住宿侯問曰君何以致此馬子都因説之侯乃驚愕曰此吾兒也</hi>
<hi>使迎喪開棺視銀書如所言侯乃薦子都辟公府至司𨽻子永孫昱俱為司𨽻皆復乗驄馬故京師歌之曰鮑</hi>
<pb n="KR3k0011_WYG_021-4b"/>
<hi>氏驄三入司𨽻再入公馬雖瘦行步工</hi>昌邑乘之於果下<hi>漢書曰昌邑王賀召皇太后果下馬</hi>
<hi>乗之</hi>石慶數之於車中<hi>漢書曰石慶為太僕御出上問車中幾馬慶以筞數馬畢曰六馬</hi>
或帀日而騖<hi>洞㝠記曰東方朔遊吉雲之地越扶桑之東得神馬髙九尺股裏有旋毛如日月狀</hi>
<hi>如月者夜光如日者晝光毛色隨四時之變帝問朔曰昔西王母乘靈光之輦以適東王公之舎税此馬於芝</hi>
<hi>田而食芝草王公怒棄馬於清津天岸臣至王公壇因騎而返繞日三帀此馬入漢關關已半掩帝問其名曰</hi>
<hi>步景</hi>或藏形於空<hi>洞㝠記曰修彌國有馬如龍騰虛逐日或藏形於空中唯聞聲耳</hi>望如<lb/>
匹練<hi>論衡曰儒者稱孔子與顔淵俱登魯東山望呉昌門謂淵曰爾何見曰一疋練前有生藍子曰白馬</hi>
<hi>廬芻也</hi>見似游龍<hi>見水賦馬/氏行車注</hi>若其執轡如組兩驂如舞<hi>出詩</hi>
<pb n="KR3k0011_WYG_021-5a"/>
同槽者三<hi>晉書曰魏武察晉宣帝有雄豪志又嘗夢三馬共食一槽甚惡之因謂太子丕曰司馬懿</hi>
<hi>非人臣也必預汝家事</hi>浮江者五<hi>晉水嘉元年元帝始渡江鎮建業初恵帝太安際童謠云五馬</hi>
<hi>浮渡江一馬化為龍帝與西陽汝南南頓沛陽王等獲濟而元帝竟登大位</hi>雞斯獻之以悦<lb/>
紂<hi>六韜曰啇王拘西伯於羑里太公與散宜生金十鎰求天下珍物得犬戎文馬目如黄金項如鷄尾名雞斯之</hi>
<hi>乗以獻商王遂免西伯</hi>文駟遺之而敗魯<hi>家語曰孔子相魯齊人患其霸也欲敗其正名</hi>
<hi>乃選女子八十人衣以文衣而舞容璣及文馬四十駟以遺魯君陳女樂列文馬于魯城南髙門外魯君為周</hi>
<hi>道遊觀怠于政事孔子遂行注云容璣舞曲</hi>啖以地黄<hi>抱朴子曰韓子治嘗以地黄甘草啖五十</hi>
<hi>嵗老馬以生三駒又百三十嵗乃死</hi>哺之棗脯<hi>見下優孟言/其葬禮注</hi>齊祖龍驤<hi>齊書</hi>
<pb n="KR3k0011_WYG_021-5b"/>
<hi>曰楊玉殺宋蒼梧王太祖夜乗常所騎赤馬入殿及踐阼號此馬為龍驤将軍</hi>休之楊武<hi>續書林晉</hi>
<hi>安帝記曰司馬休之奔廣固慕容超欲害之休之不知常所乗騶馬忽連鳴不食注目視鞍休之試被之還坐</hi>
<hi>馬又驚跳因試騎視裁出門便奔馳數里顧望所住已有兵至矣遂南奔獲免後加騶馬楊武之號</hi>朝但<lb/>
見其發迹夕不知其何許<hi>伯樂相馬經曰馬生下墮地無毛行千里尿舉一脚行五</hi>
<hi>百里闌觔豎者千里膝如團麴千里三軍莫逐但知所發不知所宿一云蹄團如麴</hi>有駰有騢有<lb/>
騅有駓<hi>詩魯頌曰駉駉牡馬在坰之野薄言駉者有駰有騢有驔有魚又曰有騅有駓注曰陰白雜毛</hi>
<hi>駰彤白雜毛騢蒼白雜毛騅黄白雜毛駓</hi>或遇郭璞而活<hi>晉書曰郭璞抵將軍趙固㑹所乗良</hi>
<hi>馬死璞曰吾能活馬得健夫二三十人皆持長竿東行三十里有丘林社廟者便以竿打拍當得一物急持歸</hi>
<pb n="KR3k0011_WYG_021-6a"/>
<hi>馬活矣如言得一物似猴見死馬便噓吸其鼻馬起奮迅如常不復見向物</hi>或濟于謹之危<lb/>
<hi>後周書曰于謹嘗率騎追茹茹前後十七戰盡降其衆嘗為賊所圍謹乘駿馬一紫一騧賊所先識乃使二人</hi>
<hi>各乘馬突陣而出賊以為謹也皆爭逐之謹乃入塞</hi>晏子一言而刑罰必中<hi>晏子春秋</hi>
<hi>曰景公使人養所愛馬馬病死公怒令殺之晏子請數之曰爾有三死罪使汝養馬殺之一當死也又殺公所</hi>
<hi>最善馬二當死也使公以一馬之故而殺人百姓必怨叛諸侯輕伐吾國三當死也公喟然曰赦之</hi>叔敖<lb/>
三嵗而牝牡不知<hi>鄒子曰董仲舒三年不闚園門乗馬不知牝牡乂諸葛亮敎曰昔孫叔敖</hi>
<hi>乗馬三年不知牝牡稱其賢也</hi>亦有光武駕鼓<hi>見劍賦騎士徒云賜注</hi>漢文却貢<lb/>
<hi>漢書曰文帝時有獻千里馬者詔曰鸞旗在前屬車在後吉行日五十里朕乗千里馬獨先安之乃還馬</hi>
<pb n="KR3k0011_WYG_021-6b"/>
及沙衍而飲血<hi>穆天子傳曰辛丑天子渴于沙衍求飲未至七萃之士曰髙奔戎刺其馬左驂</hi>
<hi>之頸取其清血以飲天子</hi>至巨蒐而洗湩<hi>穆天子傳曰天子至于巨蒐巨蒐之人用其牛馬之</hi>
<hi>湩以洗天子之足湩乳也音凍</hi>救呉漢而縁尾<hi>東觀漢記曰呉漢兵守成都公孫述將延岑遣</hi>
<hi>竒兵出漢兵後襲擊破漢漢墮水縁馬尾得出</hi>濟苻堅而垂鞚<hi>異苑曰苻堅為慕容沖所襲堅</hi>
<hi>馳馬墮澗追兵㡬及計無由出馬即踟蹰臨澗垂鞚與堅堅不能及馬又跪堅攀之得登岸西走</hi>若乃<lb/>
徳至山陵<hi>孝經授神契曰王者徳至山陵則澤出神馬</hi>政云頌平<hi>禮斗威儀曰君乘火</hi>
<hi>而王其政頌平南海輸駿馬</hi>於是地之類<hi>易曰牝馬地/類行地無疆</hi>月之精<hi>春秋考異</hi>
<hi>郵曰陰合於八八合陽九八九七十二二為地地主月月精為馬月數十二故馬十二月而生王者駕馬故字</hi>
<pb n="KR3k0011_WYG_021-7a"/>
<hi>以王為馬</hi>河水之靈<hi>瑞應圖曰龍馬者神馬河水之精也額上有翼旁有垂毛鳴聲九音有明王則</hi>
<hi>見</hi>銅器之英<hi>地鏡圖曰銅器/之精見為馬</hi>霑赤汗而沓至<hi>漢書天馬歌曰霑赤</hi>
<hi>汗沫流赭</hi>羈堅轡而來庭<hi>枚乘七發曰鍾岱之牡齒至之駒前似飛鳥後類距虛羈堅轡附易</hi>
<hi>路王良造父為之御秦鞅樓季為之右注漢書云趙地鍾代石北迫近胡冦</hi>乃有太宗十驥<lb/>
<hi>唐書曰貞觀中骨利幹遣使獻良馬十疋太宗號為十驥一騰霜白二皎雪驄三凝露驄四懸光驄五決波騟</hi>
<hi>六飛霞驃七發電赤八流金騆九翔麟紫十奔虹赤又為文以叙其事</hi>始皇七名<hi>古今注曰秦始</hi>
<hi>皇有七名馬一追風二白兎三躡影四追電五飛翮六銅雀七晨鳬</hi>曹真驚帆之號<hi>古今注曰</hi>
<hi>曹虎真有駿馬名為驚帆</hi>魏武白鶴之稱<hi>拾遺記曰曹洪與魏武帝所乘之馬名白鶴時人諺</hi>
<pb n="KR3k0011_WYG_021-7b"/>
<hi>曰憑空虛躍曹家白鶴</hi>或隨西逝而王地<hi>宋書曰鮮卑嫡子曰若洛廆庻長曰吐谷渾二</hi>
<hi>部馬鬬相傷廆怒渾遂擁馬西行廆悔遣長史一那樓追渾令還渾曰我是卑庻理無並大今以馬致别殆天</hi>
<hi>所啓諸君試擁馬令東馬若還東我當相隨去即使三千騎共遮馬令迴馬迴不盈三百步欻然悲鳴西走聲</hi>
<hi>若頽山如是者十餘迴樓跪曰可汗此非復人事遂王西夷之地</hi>或依奔迹而築城<hi>搜神</hi>
<hi>記曰昔秦人築城於武州塞内以備胡城將成而崩者數焉有馬馳走周旋反覆父老異之因依馬跡為城城</hi>
<hi>乃定遂名馬邑</hi>美五倫之純至<hi>後漢書曰或問第五倫曰公有私乎對曰昔人有與吾千里馬</hi>
<hi>者吾雖不受毎三公有所選舉心不能忘而亦終不用也</hi>嘉卓茂之不爭<hi>後漢書曰卓茂為丞</hi>
<hi>相府史嘗出行有人認其馬茂問曰子亡馬㡬何時對曰月餘日矣茂有馬數年心知其謬黙解與之挽車而</hi>
<pb n="KR3k0011_WYG_021-8a"/>
<hi>去顧曰若非公馬幸至丞相府歸我他日馬主别得亡者乃詣府送馬叩頭謝之</hi>慶鄭知還濘<lb/>
之敗<hi>左傳曰秦晉戰于韓晉惠公乘小駟鄭入也慶鄭曰古者大事必乘其産生其水土而知其人心安</hi>
<hi>其敎訓而服習其道今乘異産以從戎事及懼而變將與人易亂氣狡憤陰血周作張脈僨興外彊中乾進退</hi>
<hi>不可周旋不能君必悔之弗聴及戰公馬還濘而止</hi>邢伯識夜遁之聲<hi>左傳曰晉侯伐齊齊</hi>
<hi>師夜遁邢伯吿中行伯曰有班馬之聲齊師其遁注夜遁馬不相見故鳴班别</hi>是故春祭天駟<lb/>
夏祀先牧冬則講馭秋則臧僕<hi>周禮曰春祭馬祖執駒夏祭先牧頒馬攻特秋</hi>
<hi>祭馬社臧僕冬祭馬步獻馬講馭注馬祖天駟也執駒春通淫之時駒弱血氣未定為其乗疋傷之先牧始養</hi>
<hi>馬者攻特夏通淫之候攻其特為蹄齧馬社始乗馬者相土作乗馬臧僕簡五路之僕馬步神為災害馬者獻</hi>
<pb n="KR3k0011_WYG_021-8b"/>
<hi>馬獻成馬於王講馭講猶簡習</hi>既除蓐而釁廐<hi>見下委以圉師注</hi>亦飾弊而執<lb/>
撲<hi>周禮曰校人飾幣馬執撲而從之注幣馬以馬遺人當幣處者也</hi>或生桃林之野<hi>山海</hi>
<hi>經曰夸父山北有桃林廣員三百里其中多馬</hi>或出頗黎之谷<hi>唐書曰吐火羅國有頗黎山山</hi>
<hi>南崖穴中有神馬國人毎牧牝馬於其側時産名駒皆汗血焉</hi>乃有麟腹虎胸龍頭鳥<lb/>
目<hi>劉琬馬賦曰吾有駿馬名曰騏雄龍頭鳥目麟腹虎胸尾如雲彗耳如挿筒</hi>郭伋至郡而<lb/>
騎竹<hi>後漢書曰郭伋為并州牧行部到西河美稷有童兒數百各騎竹馬於路次迎拜問使君何日當還</hi>
<hi>伋謂别駕従事計日吿之既還先期一日伋止於野亭須期乃入</hi>趙髙不臣而指鹿<hi>史記</hi>
<hi>曰趙髙欲為亂恐羣臣不聴乃先設騐持鹿獻二世曰馬也二世笑曰丞相誤也謂鹿為馬問左右左右或黙</hi>
<pb n="KR3k0011_WYG_021-9a"/>
<hi>或言馬以阿順趙髙或言鹿者髙因陰中以法</hi>贖華元之百駟<hi>左傳曰宋人以大馬百駟以贖</hi>
<hi>華元於鄭半入華元逃歸</hi>食從者之啓服<hi>左傳曰衞侯來獻其乘馬曰啓服塹而死公將為櫝</hi>
<hi>子家子曰從者病矣請以食之注云啓服馬名壍謂墮壍櫝棺也</hi>優孟則言其𦵏禮<hi>史記</hi>
<hi>曰楚莊王有愛馬衣以文繡置華屋之下啗以棗脯馬死欲以大夫禮𦵏之樂人優孟入殿門大哭曰請以人</hi>
<hi>君禮葬之以雕玉為棺文梓為椁豫章為題凑發甲卒為壙老弱負土諸侯聞之皆知大王賤人貴馬也王曰</hi>
<hi>為之奈何曰請為王言六畜之塟以壟竈為椁以銅䥶為棺齊以薑桂薦以木蘭衣以火光葬人腹中王乃以</hi>
<hi>馬屬大官䥶音歴</hi>馬防則明其調穀<hi>東觀漢記曰上始欲征匈奴與竇固等議出兵調度</hi>
<hi>皆以為塞外草美可不須穀固等將兵到燉煌當出塞上請馬穀上以固言前後相違怒不與榖皆言案軍出</hi>
<pb n="KR3k0011_WYG_021-9b"/>
<hi>塞無穀馬故事馬防言宣帝時五將出征匈奴候騎得漢馬矢見其中有粟知漢兵出以故引去以是言之馬</hi>
<hi>當與榖上善其用意㣲勅調馬榖</hi>戎事則齊力田獵則齊足<hi>出爾雅</hi>豈復<lb/>
與跛猫而校能<hi>東方朔傳曰驃騎難諸博士朔對曰騏驎緑耳蜚鴻華騮天下良馬也若捕鼠</hi>
<hi>於深宫之中曽不如跛猫</hi>將韓盧而並逐者哉<hi>孔融論曰犬之有韓盧馬之有騏驥人之</hi>
<hi>聖也名號等設使騏驥與韓盧並走寧能頭尾相當八脚如一無有先後之覺哉</hi>若乃分三輩<lb/>
<hi>春秋後語曰田忌與齊諸公子馳逐重射孫臏見其馬足不甚相逺有上中下輩於是臏謂田忌曰君第重射</hi>
<hi>我能令君勝田忌與王及諸公子逐射千金臨質臏曰取君下駟與彼上駟取君上駟與彼中駟取君中駟與</hi>
<hi>彼下駟三輩畢一不勝而再勝忌得千金注重射射重科為勝</hi>駕七騶<hi>淮南子曰季秋殺於田獵以習</hi>
<pb n="KR3k0011_WYG_021-10a"/>
<hi>五戎命僕及七騶咸駕載旗</hi>過津橋而超渡<hi>江表傳曰孫權征合肥敗馬上津橋橋南已徹</hi>
<hi>丈餘無板谷吉利在馬後使權持鞍緩鞚於後著鞭以助馬勢遂得超度</hi>飲湛水而不流<hi>韓子</hi>
<hi>曰紂為甲百萬左飲馬於湛右飲馬於洹洹水竭湛水不流武王甲卒三千破而王之</hi>冒頓輕鄰<lb/>
國之遺<hi>史記曰東胡使求匈奴冒頓千里馬冒頓問羣臣曰千里馬匈奴寳也勿與冒頓曰與人鄰國</hi>
<hi>奈何惜一馬遂以與之東胡謂冒頓畏之又欲得其女閼氏冒頓復問左右左右皆怒請擊之冒頓曰奈何與</hi>
<hi>人鄰國愛一女子乎與之東胡愈驕與匈奴間有棄地又欲之冒頓問羣臣或曰此棄地與亦可勿與亦可冒</hi>
<hi>頓大怒曰地國之本也奈何與之言與者皆斬之遂襲擊東胡滅之</hi>貳師吝漢使之求<hi>史記</hi>
<hi>曰大宛有善馬在貳師城匿不肯與漢天子使壯士車令等持千金及金馬以請宛善馬宛國相與謀曰貳師</hi>
<pb n="KR3k0011_WYG_021-10b"/>
<hi>馬宛寳馬也遂不肯與漢漢使怒妄言椎金馬去宛貴人攻漢使取財物天子大怒拜李廣利為貳師將軍發</hi>
<hi>屬國騎及郡國惡少年數萬人伐宛期破貳師城取善馬</hi>食塲藿而維縶<hi>詩曰皎皎白駒食我</hi>
<hi>塲藿縶之維之以永今夕</hi>戀棧豆而遲留<hi>晉記曰曹爽等從謁髙平陵司馬宣王舉兵誅爽桓</hi>
<hi>範出赴爽宣王謂蔣濟曰智囊往矣齊曰智則智矣駑馬戀棧豆必不能朋</hi>諸葛未獲而先<lb/>
謝<hi>吴書曰諸葛恪為將蜀使至上謂使曰元遜為將君還蜀可報丞相為致嘉馬恪起陳謝上曰卿未得馬</hi>
<hi>何為謝對曰夫蜀陛下外廏陛下有詔臣必得之是以謝也</hi>杜林受之而必酬<hi>東觀漢記</hi>
<hi>曰杜林與馬援郷里素相親厚援南方還時林馬適死援令子持馬一疋遺林曰朋友有車馬之饋可且以備</hi>
<hi>乏林受之居數月林遣子奉書曰將軍内施九族外存賔客望恩者多林父子兩人食列卿祿常有盈今送錢</hi>
<pb n="KR3k0011_WYG_021-11a"/>
<hi>五萬援受之謂子曰人當以此為法</hi>至於匈奴之五方異色<hi>史記曰冒頓圍髙祖於平</hi>
<hi>城其騎西方盡白馬東方盡青䮾北方盡烏䮾南方盡騂馬</hi>公孫之羣騎皆白<hi>英雄記曰</hi>
<hi>公孫瓉毎聞邊警輒厲色作氣如赴讎常乗白馬又選數十白馬為騎射之士號曰白馬義從以為左右翼胡</hi>
<hi>人甚畏之相吿曰當避白馬長史</hi>綱惡攻駒敎駣佚特<hi>周禮曰馬質掌綱惡馬注謂以</hi>
<hi>縻索維綱狎習之又曰庾人掌佚特敎駣攻駒注逸特用之不使甚勞安其血氣也敎駣始乗習之攻駒騬其</hi>
<hi>蹄齧者閑之二嵗曰駒三嵗曰駣</hi>雖東野之善御必顔回之先識<hi>家語曰魯</hi>
<hi>定公問於顔回曰子不聞東野畢之善御乎對曰善則善矣雖然其馬將必佚既而東野畢之馬佚兩驂曳兩</hi>
<hi>服入于廏公召顔回問之對曰以政知之昔者帝舜巧於使民而造父又巧於使馬舜不窮其民造父不窮其</hi>
<pb n="KR3k0011_WYG_021-11b"/>
<hi>馬故舜無佚民而造父無佚馬今東野畢之御也升馬執轡銜體正矣步驟馳騁朝禮畢矣歴險致逺馬力盡</hi>
<hi>矣然而其心猶乃求馬不已臣以此知之</hi>然則乗有駑駿物有苦良若乃膝<lb/>
本起汗溝長<hi>馬援銅馬相法曰汗溝欲深長膝本欲起</hi>眼有紫艷<hi>伯樂相馬經曰眼睛</hi>
<hi>欲如懸鈴紫艷光</hi>口有紅光<hi>馬援銅馬式法曰口中紅而有光此千里馬</hi>故頭欲得<lb/>
方腹欲得張鼻欲得大脊欲得強耳欲近而小<hi>伯樂相馬經曰</hi>
<hi>馬頭為王欲得方腹為城郭欲得張脊為將軍欲得強鼻穴欲得大耳欲相近而前豎小而厚</hi>脣欲急<lb/>
而方<hi>銅馬相法曰上脣欲急而方</hi>備此數者終焉允臧如其大髂短<lb/>
脅淺髖薄髀口有榆寫目有承淚烏銜短夀騰蛇不利<lb/>
<pb n="KR3k0011_WYG_021-12a"/>
弱脊小頸大頭緩耳<hi>伯樂相馬經曰相馬之法先除三羸與五駑乃相其餘大頭小頸一</hi>
<hi>羸也弱脊大腹二羸也小頸大蹄三羸也大頭緩耳一駑也長頸不折二駑也短上長下三駑也大髂短脅四</hi>
<hi>駑也淺髖薄髀五駑也白額入口一名榆寫一名的顱奴乘客死主乗棄市迴毛在目下名曰承涙不利人也</hi>
<hi>口中有黑曰烏銜馬短夀脊欲如伏龜兩邊有迴毛曰騰蛇殺主</hi>斯八百之下直<hi>長沙耆舊</hi>
<hi>傳曰虞芝州命部南陽從事太守張忠連姻王室罪入重芝依法執案刺史畏勢召芝芝曰年往志盡譬如八</hi>
<hi>百錢馬死生同價且欲立効於明時耳遂投傳去</hi>盖十駕而方至<hi>孫卿子曰驥一日而千里</hi>
<hi>駑馬十駕則亦及之矣</hi>至若簡其六節辨其四時<hi>周禮曰趣馬掌賛正良馬而簡</hi>
<hi>其六節辨四時之居治注簡其六節謂差擇五馬以為六等居謂春牧夏庌之所處治謂春執駒夏攻特之屬</hi>
<pb n="KR3k0011_WYG_021-12b"/>
精陳悲之股脚<hi>吕氏春秋曰古相馬者寒風口齒麻朝相頰女厲相目管青脣吻陳悲股脚秦</hi>
<hi>牙相前賛君相後並知其一也</hi>習謝氏之脣鬐<hi>後漢書曰馬援善别名馬於交阯得駱越銅鼔</hi>
<hi>鑄為馬式上之表曰臣事楊子阿得西河子輿相馬骨法昔武帝時東門京鑄銅馬法獻之詔立於魯班門外</hi>
<hi>更名門曰金馬門臣謹依儀氏䩭中帛氏口齒謝氏脣鬐丁氏身中備此數家骨相以為法馬髙二尺五寸詔</hi>
<hi>罝宣徳殿下以為名馬式䩭居竒切</hi>茍執轡之非人<hi>楚辭曰却騏驥而不乗兮策駑駘而取路</hi>
<hi>見執轡者非其人兮故駒跳而逺去</hi>或持刀而睨之<hi>鹽鐵論曰騏驥負鹽車垂頭於太行之阪</hi>
<hi>屠者持刀睨之</hi>故卓子制其進退而造父見之漣洏<hi>韓子曰鈆陵卓子乗</hi>
<hi>蒼龍排父之乘鉤飾在前錯綴在後馬欲進則鉤飾禁之退則錯綴貫之造父見而泣曰猶人處急世而不知</hi>
<pb n="KR3k0011_WYG_021-13a"/>
<hi>所由也或曰乗瞿父之乗</hi>獻珠澤以供膳<hi>穆天子傳曰天子北征舎于珠澤以釣于流水其人</hi>
<hi>獻食馬三百注以供厨膳</hi>投濉水而立威<hi>吕氏春秋曰宋人有取道者其馬不進剄而投之濉</hi>
<hi>水又復取道其馬不進又剄而投之濉水又復取道其馬不進又剄而投之如此者三雖造父所以威馬不過</hi>
<hi>此矣不得造父之道而徒得其威無益於御人主之不肖者不得其道而徒多其威威逾不用</hi>終戢景<lb/>
於火光<hi>見上優孟注</hi>而淪軀於敝帷也<hi>禮曰敝惟不棄謂埋馬也敝盖不棄謂埋</hi>
<hi>狗也</hi>若乃服乗黄<hi>瑞應圖曰乗黄王者輿服有度則出騕䮍者神馬也與飛兎同以明君有徳也</hi>
驂紫燕<hi>見漢文九良注</hi>控裴果之黄驄<hi>三國典畧曰周裴果字戎昭從軍乗黄驄馬衣</hi>
<hi>青袍毎先登陷陣時人號為黄驄年少</hi>馭長孫之閃電<hi>隋書曰長孫晟從晉王破突厥王引</hi>
<pb n="KR3k0011_WYG_021-13b"/>
<hi>晟入晏有突厥逹官來預坐説言突厥大畏長孫總管聞其弓聲謂為霹靂見其走馬稱為閃電王笑曰將軍</hi>
<hi>震怒威行域外遂與雷霆為比一何壯哉</hi>衞侯尾鬛以皆朱<hi>左傳曰衞公有白馬四公嬖向</hi>
<hi>魋魋欲之公取而朱其尾鬛以與之</hi>薛公去來而不見<hi>桓譚新論曰薛公者長安善相馬者</hi>
<hi>也於邊郡求得駿馬騎以入市去來人不見也後勞問之因請觀馬翁曰諸卿無目不足示也</hi>乗法於<lb/>
金馬之門立程於宣德之殿<hi>並見上謝氏脣鬐注</hi>若夫庾亮的顱<lb/>
<hi>晉書曰庾亮所乘馬的顱殷浩以為不祥勸賣之亮曰曷有已之不安移於人乎</hi>王戎巴<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>
                    <hi>竹林</hi>
<hi>七賢論曰王戎頴脱不持儀形好乗巴<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>馬雖為三司率爾私行巡省田園不從一人自以手巾挿腰</hi>至<lb/>
黄池而噴玉<hi>穆天子傳曰天子東逰於黄澤宿于西洛歌曰黄之池其馬歕沙皇人威儀黄之澤</hi>
<pb n="KR3k0011_WYG_021-14a"/>
<hi>其馬歕玉皇人受榖</hi>飲渭水而投錢<hi>三輔決録曰安陵項仲山飲馬渭水先投三錢</hi>燕昭<lb/>
死而猶市<hi>戰國策曰燕昭王使涓人齎千金市千里馬於絶域至而死用五百金市其骨而還天下</hi>
<hi>聞之以王為好馬於是未朞年乃有獻千里馬者三</hi>子方老而尚憐<hi>韓詩外傳曰田子方出見</hi>
<hi>老馬於道問於御者曰公家畜也罷而不能用故出放之子方曰少盡其力老棄其身仁者不為也束帛而贖</hi>
<hi>之窮士聞之知所歸心焉</hi>駕鹽車而躑躅上太行而遷延<hi>戰國䇿曰汗明見春</hi>
<hi>申君曰夫驥之齒至矣服鹽車上太行中坂遷延負轅不能上伯樂遭之下車攀而哭之解紵衣而羃之於是</hi>
<hi>俯而噴仰而鳴聲造於天欣伯樂之知己也</hi>願一顧而増價雖賢達而皆然<lb/>
<hi>春秋後語曰蘇代欲見齊王説淳于髠曰人有駿馬欲賣之見伯樂曰比三旦立於市人莫與言願子還而視</hi>
<pb n="KR3k0011_WYG_021-14b"/>
<hi>之去而顧之臣請獻一朝之價伯樂如其言一旦而馬價十倍今臣欲以駿馬見於王莫臣先後足下有意為</hi>
<hi>臣伯樂乎請獻白璧一雙黄金十鎰以為馬食淳于髠言於王而見之注馬食不欲斥言之</hi>至若蹙<lb/>
芻有誅<hi>禮曰蹙路馬芻有誅</hi>過關驗齒<hi>漢書曰衞綰奏馬齒未平不得出關注馬十嵗齒平</hi>
蹶如厯塊忽如景靡<hi>見前驂乘旦注</hi>亦有辯三物<hi>周禮曰馬質掌質馬量三</hi>
<hi>物一曰戎馬二曰田馬三曰駑馬皆有物賈注曰物賈物色賈直</hi>正六閑<hi>周禮曰天子十有二閑馬</hi>
<hi>六種邦國六閑馬四種家四閑馬二種</hi>或縛㦸而奔陳<hi>王隱晉書曰長沙王司馬王湖與成</hi>
<hi>都王前鋒馬咸戰湖以數十馬縛㦸於鞍自後刺之馬驚奔咸軍敗之</hi>或吐甲而臨壇<hi>書中</hi>
<hi>候曰堯沈璧於河龍馬赤文緑色臨壇吐甲圖</hi>或勵其率驥<hi>揚子曰治巳以仲尼率馬以驥不亦</hi>
<pb n="KR3k0011_WYG_021-15a"/>
<hi>可乎</hi>或比以希顏<hi>楊子曰希驥之馬亦驥之乗也希顔之人亦顔之徒也</hi>師曠有似<lb/>
駮之談<hi>説苑曰晉平公出田見乳虎伏而不動還謂師曠曰霸王之君出猛獸伏而不敢起無乃是乎</hi>
<hi>師曠曰鵲食猥猥食鵕䴊鵕䴊食駮駮食虎夫駮之狀有似校馬今者吾君必驂校馬以出乎平公曰然</hi>公<lb/>
孫有非白之説<hi>孔叢子曰公孫龍以白馬為非馬或曰此辯而毁大道子髙適趙謂龍曰願受</hi>
<hi>業久矣所不取先生者以白馬為非馬耳誠能去之則為弟子龍曰若使去之無以敎矣</hi>嵇紹不畜<lb/>
於駿逸<hi>晉書曰王師敗於蕩陰嵇紹被害初侍中秦凖謂曰今日向難卿有佳馬否紹正色曰大駕親</hi>
<hi>征理必有征無戰若使皇輿失守臣節有在駿馬何為</hi>懐逺但虞於驚蹶<hi>唐書曰李懷逺</hi>
<hi>雖久居榮位而益自簡率嘗乗𣢾段馬左僕射豆盧欽謂之曰公榮貴如此何不買駿乗答曰此馬幸免驚嶥</hi>
<pb n="KR3k0011_WYG_021-15b"/>
<hi>無假别求聞者莫不歎美</hi>若夫來從西北<hi>漢書曰初天子發書易曰神馬當從西北來得烏孫</hi>
<hi>馬號曰天馬及得宛汗血馬更名烏孫馬曰西極馬號宛馬曰天馬注發書易謂發易書卜</hi>死忌壬<lb/>
申<hi>説文曰驁駿馬也以壬申日死乘馬者忌之驁五刀切</hi>或以青絲禍梁<hi>三國典畧曰梁</hi>
<hi>普通中童謡言或云青絲白馬者侯景乃常乘白馬以青絲為勒用應謠言</hi>或以黄班讖陳<lb/>
<hi>陳書曰初有童謠云黄班青驄馬發自夀陽涘來時秋氣末去日春風始其後陳主果為韓擒虎所敗擒虎黄</hi>
<hi>班之謂也破建康之後始復乘青驄馬往反時節皆相應</hi>委以圉師<hi>周禮曰圍師掌敎圍人養馬春</hi>
<hi>除蓐釁廏始牧夏庌馬冬獻馬注蓐馬兹也日中出馬而除釁神之也庌廡也所以庇涼也庌音牙</hi>掌之<lb/>
校人<hi>周禮曰校人掌王馬之政辨六馬之屬種馬一物戎馬一物齊馬一物道馬一物田馬一物注種謂</hi>
<pb n="KR3k0011_WYG_021-16a"/>
<hi>上善似母者玉輅駕種馬戎路駕戎馬金路駕齊馬象路駕道馬田路駕田馬駑馬給官中之役</hi>龜兹<lb/>
之萬計盈廏<hi>南秦録曰吕光討西域平上疏曰唯龜兹據三十六國之中入其國城天驥龍麟騕</hi>
<hi>䮍丹髦萬計盈廐雖伯益更生衞賜復出不能辨也</hi>爾朱之色别為羣<hi>三國典畧曰髙歡歸</hi>
<hi>爾朱榮榮坐歡于牀下屛左右而訪時事歡曰聞公有馬十二各色别為羣將此竟何用也榮曰且言爾意歡</hi>
<hi>曰方今天子愚弱太后淫亂四方雲擾朝政不行以明公雄武乗時奮發但將討鄭儼徐紇為辭舉鞭足以定</hi>
<hi>天下此是賀六渾意榮曰爾意即我意</hi>又聞天下無道則生郊<hi>老子曰天下有道却</hi>
<hi>走馬以糞天下無道戎馬生郊</hi>聖人既出則服皁<hi>淮南子曰天下有道則飛黄服皁又曰黄</hi>
<hi>帝時飛黄服皁</hi>升<graphic n="KR3450" url="https://raw.githubusercontent.com/kanripo/KR-Gaiji/master/images/KR3450.png" mimeType="image/png"/>山而不失<hi>符子曰吾與𤣥子觀東海釋駟/而升乎<graphic n="KR3450" url="https://raw.githubusercontent.com/kanripo/KR-Gaiji/master/images/KR3450.png" mimeType="image/png"/>山未中路而忘馬符</hi>
<pb n="KR3k0011_WYG_021-16b"/>
<hi>子使人求之不獲使鬼索之而獲符子曰六合不可忘故知良馬在其中矣請以六合之觀觀之也</hi>放孤<lb/>
竹而知道<hi>韓子曰齊桓伐孤竹春往冬還迷惑失道管仲曰老馬之智可用乃放老馬而隨之遂得</hi>
<hi>道</hi>别有義渠兹白<hi>周書曰義渠兹白者/白馬鋸齒食虎豹</hi>瀚海驄駒<hi>隋書曰吐</hi>
<hi>谷渾有青海周迴千餘里中有小山其俗至冬輙放牝馬於其上言得龍種嘗得波斯草馬放入海因生驄駒</hi>
<hi>日行千里故時稱瀚海驄馬</hi>屈産假道<hi>見玉賦晉/之垂棘注</hi>纖驪遺吳<hi>魏志曰文帝與</hi>
<hi>孫權書纎驪馬朕嘗所自乘其調良善走數萬疋選之真可樂也中國雖饒馬其知名絶足亦時有耳</hi>苻<lb/>
堅示其無欲<hi>㦸記曰苻堅時大宛獻天馬千里駒皆汗血朱鬛五色鳯膺麟身及諸珍異五百餘</hi>
<hi>種堅曰吾思漢文之返千里馬咨嗟美詠今獻馬其悉返之庻尅念前王髣髴古人矣乃命羣臣作止馬詩而</hi>
<pb n="KR3k0011_WYG_021-17a"/>
<hi>遣之示無欲也</hi>髙宗明其有餘<hi>唐書曰永徽中吐谷渾遣使獻駿馬上問其馬之種性使者對</hi>
<hi>曰臣國中之最良者所以獻之上曰良馬人之所欲豈可輟彼不足而加我之有餘哉乃命還之</hi>當慎<lb/>
原蠶之禁<hi>周禮曰馬質禁原蠶注原再也天文辰為馬蠶書蠶為龍精月直大火則浴其種是蠶馬</hi>
<hi>同氣物莫能兩大禁再蠶者為傷馬歟</hi>宜騐金壺之書<hi>晏子春秋曰景公游于紀得金壺發</hi>
<hi>而視之有丹書曰勿食反魚勿乗駑馬晏子曰食魚不反無盡民力也不乗駑馬無馭不肖於側也公曰紀有</hi>
<hi>此書何以亡晏子曰紀有此書藏之金壺不亡曷待</hi>彼聾蟲之可敎<hi>淮南子曰夫馬之為草駒</hi>
<hi>之時跳躍揚蹄翹尾而走人不能制齕咋足以噆肌碎骨蹶蹄足以破盧陷匈及至圉人擾之良御敎之掩以</hi>
<hi>衡軛連以轡銜則雖歴險超壍弗敢辭也故其馬之不可化而可駕御敎之所為也馬聾蟲而不可以通志氣</hi>
<pb n="KR3k0011_WYG_021-17b"/>
<hi>猶待敎而成又况人乎注聾蟲無知也</hi>若枹鼓之相符<hi>吕氏春秋日良工之與千里馬也相</hi>
<hi>得然後成譬之若枹之與鼔也夫髙節死義亦士之千里也能使士行千里者其惟賢者乎</hi>於是參<lb/>
以賁戎<hi>穆天子傳曰伯天主車參伯左御賁戎為右</hi>輔以韓哀<hi>見前驂乗旦注</hi>豈較<lb/>
能於欵段<hi>見霧賦馬援浪泊注</hi>而角力於虺隤<hi>詩注曰虺隤馬病也</hi>亦聞氣<lb/>
盛怒發<hi>張景陽七命曰氣盛怒發星飛電駭志陵九州勢越四海</hi>躁中煩外<hi>枚叔七發曰穱</hi>
<hi>麥處服躁中煩外注以穱麥分劑而食馬馬肥故中躁而外煩也穱側角反</hi>角為燕丹而生<lb/>
<hi>見烏賦為燕丹而頭白注</hi>肝有荆軻之嗜<hi>燕丹子曰太子有千里馬荆軻謂太子曰千里馬肝</hi>
<hi>美太子即進肝</hi>佩杜衡而善走<hi>山海經曰天帝之山有草焉狀如萊臭如麋蕪名曰杜衡可以</hi>
<pb n="KR3k0011_WYG_021-18a"/>
<hi>走馬注帶之便馬或曰馬得之健走</hi>惡衣香而致斃<hi>魏志曰文帝將出取馬朱建平道遇之語</hi>
<hi>人曰此馬之相今日死矣帝將乗之馬惡衣香囓帝膝帝大怒即殺之</hi>始敎則車在馬前<lb/>
<hi>禮曰始駕馬者反之車在馬前注仍見則慣即事易也</hi>任力則人能勝驥<hi>吕氏春秋曰為</hi>
<hi>善難任善易與驥俱走則人不勝驥矣居於車上而任驥則驥不勝人矣</hi>赤兎乃比於吕公<lb/>
<hi>曹瞞傳曰呂布有駿馬名赤兎人語曰人中有吕布馬中有赤兎</hi>白額爰興於李氏<hi>載記</hi>
<hi>曰西涼武昭王暠嘗與呂光太史令郭黁及其同母弟宋繇同宿黁謂繇曰君當位極人臣李君有國土之分</hi>
<hi>家有騧馬生白額駒此其時也吕光末燉煌䕶軍郭謙等推𤣥盛為寧朔將軍燉煌太守𤣥盛難之繇曰兄忘</hi>
<hi>郭黁之言耶白額駒今已生矣𤣥盛乃從之黁奴敦切</hi>望青雲而一蹴<hi>宋書曰劉瑀為右衛</hi>
<pb n="KR3k0011_WYG_021-18b"/>
<hi>將軍年位本在何偃前孝武初偃為吏部尚書瑀圖侍中不得與偃同從郊祀時偃乘在前瑀䇿駟居後相去</hi>
<hi>數十步瑀蹋馬及之謂偃曰君轡何疾偃曰牛駿御精所以疾耳偃曰君馬何遲曰騏驥罹於羈絆所以居後</hi>
<hi>偃曰何不着鞭使致千里答曰一蹴造青雲何至與駑馬爭路</hi>乗吉疆而千嵗<hi>山海經曰犬戎</hi>
<hi>之國有文馬縞身朱鬛目若黄金名曰吉疆乗之夀千嵗注縞素也大傳曰駮身朱鬛疆或作反</hi>道林<lb/>
養之而不用<hi>見鷹賦支遁愛其神駿注</hi>延年賦之而特麗<hi>見前絢練半漢注</hi>
勿矜千駟終齊景之無稱<hi>論語曰齊景公有馬千駟死之日民無稱焉</hi>徒説<lb/>
三長豈晉侯之所恃<hi>左傳曰楚使椒舉如晉求諸侯晉侯欲勿許司馬侯不可公曰晉有</hi>
<hi>三不殆其何敵之有國險而多馬齊楚多難有是三者何卿而不濟對曰恃險與馬而不虞鄰國之難是三殆</hi>
<pb n="KR3k0011_WYG_021-19a"/>
<hi>也四嶽三塗陽城太室荆山終南九州之險也是不一姓冀之北土馬之所生無興國焉齊有仲孫之難而獲</hi>
<hi>桓公至今賴之晉有里㔻之難而獲文公是以為盟主隣國之難不可虞也君其許之乃許楚使</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0011_WYG_021-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事類賦卷二十一<lb/>
</p>
<p>
</p>
  </div>
</body>
</text>
</TEI>
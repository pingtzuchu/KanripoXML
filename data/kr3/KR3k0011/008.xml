<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>事類賦巻八</head> <lb/>
    <p>
<pb n="KR3k0011_WYG_008-1a"/>
欽定四庫全書<lb/>
　事類賦巻八<lb/>
　　　　　　　　　　　　　宋　呉淑　撰<lb/>
　　地部<lb/>
　　　井<lb/>
井之時義大矣哉若乃素綆寒漿<hi>古歌曰後園鑿井銀作牀金瓶素綆汲寒</hi>
<hi>漿</hi>冬温夏涼<hi>風土記曰靈井謂/冬温夏涼石井也</hi>方外嘗聞於玉檻<hi>山海經注</hi>
<hi>云崑崙墟在西北帝之下都髙萬仞而有九井以玉為檻</hi>園中乍識於銀牀<hi>見上</hi>挈壺<lb/>
<pb n="KR3k0011_WYG_008-1b"/>
舉徼宫之職<hi>周禮曰挈壺氏掌挈壺以令軍井注為軍穿井成挈壺懸其上令士衆知之</hi>亭<lb/>
長託新室之祥<hi>漢書曰王莽居攝劉京上言齊郡臨淄縣亭長辛當數夢人謂曰吾天使也攝</hi>
<hi>皇帝當為眞即不信我此亭中當有新井亭長起視亭中有新井入地百尺</hi>則有鮑瑗懸鞭<lb/>
<hi>王隱晉書曰上黨鮑瑗家多凶喪淳于智卜之曰君安宅不利爾可徑至市門當有一人賣新馬鞭者便就買</hi>
<hi>還懸舍東北大樹三年當暴得財瑗承言詣市得馬鞭懸之後三年井中得錢數十萬於是業用既展家亦無</hi>
<hi>恙</hi>陳遵投轄<hi>漢書曰陳遵嗜酒每飲賔客取轄投井中雖有急終不得去</hi>雖云取而<lb/>
無損<hi>李尤井銘曰多取不損少取不盈執憲若斯何有邪傾</hi>亦以甘而先竭<hi>莊子曰直</hi>
<hi>木先伐甘井先竭</hi>鴻臚初得於丹砂<hi>抱朴子曰余亡祖鴻臚少時曽為臨沅令云此縣有</hi>
<pb n="KR3k0011_WYG_008-2a"/>
<hi>廖氏家世夀疑其井水殊赤乃試掘井左右得古人埋丹砂數十斛鴻臚名𤣥</hi>虞舜方趨於㫄<lb/>
穴<hi>史記曰瞽瞍使舜穿井瞍與象共下土塡井舜為穴㫄出也</hi>爾其伯益既作<hi>淮南子曰</hi>
<hi>伯益作井而龍登𤣥雲神棲崑崙注龍恐害故登雲去棲其神於崑崙也</hi>神農已生<hi>荆州記曰隨郡</hi>
<hi>重山有一穴傳云神農所生地有九井云神農既育九井自穿</hi>象存改邑<hi>易曰改邑不改井注以不</hi>
<hi>變為德</hi>義見羸瓶<hi>易曰汔至亦未/繘井羸其瓶凶</hi>憂彼夷竈<hi>左傳曰楚晉戰于鄢陵伯</hi>
<hi>州犂侍于王後王望晉師曰甚囂且塵上矣何也曰將塞井夷竈而為行也</hi>隘哉望星<hi>尸子曰自</hi>
<hi>井中視星所見不過數星自丘上以望則見其始出也非明益也勢使然也</hi>鄭軍嘗見於木<lb/>
刋<hi>左傳楚及陳師伐鄭當陳隊者井堙木用</hi>晉世曽聞於龍見<hi>晉書曰龍見武庫井中武</hi>
<pb n="KR3k0011_WYG_008-2b"/>
<hi>帝親視有喜色百官皆賀而劉毅獨有異議</hi>或以笑子陽之小<hi>後漢書曰隗囂使馬援往</hi>
<hi>觀公孫述於蜀援與述有舊以為當握手如平生而述盛陳陛衛以延援援曰公孫不吐哺走迎國士乃修邊</hi>
<hi>幅還謂囂曰子陽井底蛙耳</hi>或以救魏騰之譴<hi>㑹稽典録曰孫䇿功曹魏騰以忤意見譴</hi>
<hi>將殺之夫人吳氏乃倚大井而謂䇿曰汝新造江南其事未集魏功曹在公盡規汝今日殺之則人明日叛汝</hi>
<hi>吾不忍見禍之及當先投此井中䇿大驚遽出騰</hi>若乃易象之言勿幕<hi>易曰上六井收</hi>
<hi>勿幕有孚元吉注不擅其有不私其利故曰勿幕</hi>仲尼之稱有仁<hi>論語曰宰我問曰仁者雖</hi>
<hi>告之曰井有人焉其從之也子曰君子可逝也不可陷也可欺也不可罔也</hi>疎勒耿恭之拜<lb/>
<hi>見水賦湛靈源於疎勒注</hi>梁朝郗后之神<hi>梁畫曰髙祖郗后性妬忌及終化為龍入後宫井中</hi>
<pb n="KR3k0011_WYG_008-3a"/>
<hi>通夢于帝或見形光彩照灼帝體不安龍輒激水騰涌於是井上設衣服百味祠之故帝竟不立后</hi>獲羊<lb/>
既駭於季子<hi>國語曰季桓子穿井獲一土缶中有羊焉使問仲尼對曰木石之怪䕫魍魎水之怪</hi>
<hi>龍罔象土之怪曰墳羊又韓詩外傳曰魯哀公穿井得土羊公懼孔子聞之見公曰臣聞水之精為玉土之精</hi>
<hi>為羊是羊肝必土殺羊視之果然</hi>得人方驚於宋君<hi>吕氏春秋曰宋之丁氏家無井而出</hi>
<hi>汲常一人居外及其穿井告人曰吾穿井得一人聞於宋君君令人問之丁氏對曰得一人使非得一人於井</hi>
<hi>中也</hi>則有獲灌嬰之銘<hi>潯陽記曰湓城灌嬰所築孫權經此城自標井地令人掘之得故井</hi>
<hi>銘云穎陽侯所開三百年當塞後不滿百年當為應運者所開權欣悅以為已瑞井甚深大江中風浪此井輒</hi>
<hi>動</hi>解鮑照之謎<hi>鮑照井謎曰一八四八飛泉仰流解云一八四八五八也五八四十即井字</hi>
<pb n="KR3k0011_WYG_008-3b"/>
或能興於霧雹<hi>陳留風俗記曰雍丘縣夏后祠有神井能興霧雹</hi>或潜袪於疫<lb/>
癘<hi>桂陽列仙傳曰蘇躭啓母曰有賔來㑹躭當仙去違於供養仐年疫癘有此井水飲之可得無恙賣此水</hi>
<hi>過於供養</hi>飲牛見淳于之德<hi>東觀漢記曰淳于恭家井在門所隣兒飲牛恭惡不净多置器</hi>
<hi>在井上</hi>設器聞管寧之義<hi>高士傳曰管寧所居屯落㑹汲男女錯雜爭井喧閙寜患之乃</hi>
<hi>多買器分井旁汲以待之</hi>飲明義之甘<hi>見夏賦冷則飲明義之井注</hi>望甄官之氣<lb/>
<hi>吳志曰孫堅討董卓入洛屯軍城南望見甄官井上有五色氣使人入井得傳國璽</hi>太極則轆轤<lb/>
博山<hi>戴延之西征記曰太極殿上有井博山轆轤交龍負山於井又有金獅子在龍下</hi>九龍則<lb/>
蟾蜍含水<hi>魏畧曰明帝九龍殿前為玉井蟾蜍含受神龍吐水</hi>别有鹽煎天水<hi>十六</hi>
<pb n="KR3k0011_WYG_008-4a"/>
<hi>國春秋曰隴上少鹽唯天水一井常煮供州饗賜兵羌</hi>火熾臨卭<hi>見火賦臨卭之井注</hi>或視<lb/>
之而生子<hi>後漢書曰東沃沮耆老說海中女國有神井視之輒生子</hi>或穿之而得銅<lb/>
<hi>見錢賦龎儉鑿井注</hi>可用汲焉叶彼九三之象<hi>易井卦曰九三井渫不食為我心惻</hi>
<hi>可用汲王明並受其福</hi>鑿而飲也寧知堯舜之功<hi>逸士傳曰堯時有老人擊壤而</hi>
<hi>歌曰日出而作日入而息鑿井而飲耕田而食帝力何有於我哉</hi>至其北斗狗吠<hi>幽明録曰</hi>
<hi>王姥呉時人黄龍中年九嵗病死自朝至暮復蘇云見一老嫗挾將飛見北斗君有狗如獅子大深目伏井欄</hi>
<hi>中云此天公狗也</hi>東廂龍出<hi>凉州記曰慕容氏咸寧二年夜見龍出東廂井中行大殿前蟠臥旦</hi>
<hi>見其鱗甲足跡尚有濕處</hi>華林甃玉<hi>水經注曰華林園中有古井悉以珉玉為之繢石為口工作精</hi>
<pb n="KR3k0011_WYG_008-4b"/>
<hi>密</hi>陵雲投石<hi>朱超石與兄書曰陵雲臺上有竒井望之幽然以一石子擲之久方聞聲</hi>訪金<lb/>
墉之古製<hi>水經注曰南鄭大城内有小城還帶金墉有七十井皆漢高祖所修築</hi>窺江陵<lb/>
之潜室<hi>荆州記曰江陵縣有天井臺東臨天井井周二里許中有潜室人時見之輒有兵㓂</hi>鬱林<lb/>
有司命之名<hi>廣州記曰鬱林郡有古井名曰司命井</hi>豫章有洪涯之迹<hi>豫章</hi>
<hi>記曰獻源山有洪井飛流懸注其深無底舊說洪涯先生井也</hi>嘗聞弗鑿而自成<hi>典畧曰浪</hi>
<hi>井者弗鑿而成</hi>豈可為田而見塞<hi>淮南子曰解門以為薪塞井以為田雖有小利而所喪大</hi>
<hi>矣</hi>抱罋既說於漢隂<hi>莊子曰子貢過漢隂見一丈夫方將為圃畦鑿隧而入井抱罋而出</hi>
<hi>灌子貢曰有械於此後重前輕汲水若抽名曰桔槔日浸百畦用力寡而見功多子不欲乎圃者曰有機事必</hi>
<pb n="KR3k0011_WYG_008-5a"/>
<hi>有機心機心存乎胸中則道之所不載也</hi>灌韮亦聞於鄧析<hi>說苑曰衛有五大夫俱負缶入</hi>
<hi>井出而灌韮終日竟一區鄧析過下車教之曰為機重其後輕其前命曰桔槔終日溉韮百區不倦</hi>見華<lb/>
山之鳥巢<hi>異苑日蘭陵華山有井鳥巢其中金翅而黒色見則大水井不可窺窺者盈嵗輒死</hi>恠<lb/>
北宫之水溢<hi>漢書曰成帝北宫井水溢出</hi>試葛氏之雞毛<hi>葛洪方曰深井多有</hi>
<hi>毒氣五月五日以雞毛試投井中毛直下無毒若迴四邊不可食</hi>得於陵之螬實<hi>孟子曰陳</hi>
<hi>仲子居於陵井上有李螬食匍匐將食之三咽而後耳有聞目有見</hi>亦聞哭兹茅絰<hi>左傳曰楚</hi>
<hi>子伐蕭蕭大夫還無社與楚申叔展言展曰目於眢井而出之若為茅絰哭井則已明日蕭潰申叔視其井則</hi>
<hi>茅絰存焉號而出之</hi>冽彼寒泉<hi>易曰井冽/寒泉食</hi>或著法以投酒<hi>茅君内傳曰合</hi>
<pb n="KR3k0011_WYG_008-5b"/>
<hi>丹先清齊百日乃泥土釡齋日先投清酒五斛於流水中無流水即於井中</hi>或騁術而飛錢<lb/>
<hi>見錢賦仙翁見呼注</hi>已而究彼無禽<hi>易曰井泥不/食舊井無禽</hi>考兹射鮒<hi>易曰井谷</hi>
<hi>射鮒甕敝漏</hi>月支之涌酒泉<hi>漢書曰武帝立酒泉郡郡中有井水色白有酒氣故名焉</hi>少<lb/>
室之傳雲母<hi>嵩高記曰少室山有雲母井</hi>每見鼃休<hi>莊子曰塪井之鼃謂海之鼈曰</hi>
<hi>跳梁于井幹之上入休於缺甃之崖莫吾能若也</hi>嘗窺雀乳<hi>傅𤣥詩曰燕巢丘城側雀乳空井中</hi>
<hi>居不附龍鳯嘗畏蛇與蟲</hi>或說銅人之掩泉<hi>南康記曰雩都盤固山其峯有井大銅人常守</hi>
<hi>之五十年一涌水起數十丈銅人每以半掩之</hi>或謂金人之持杵<hi>荆州記曰衡陽益陽縣有</hi>
<hi>平岡岡上有金井數百所深者不測相傳有金人以杵撞地輒便成井故曰金井</hi>訝僵李之摧<lb/>
<pb n="KR3k0011_WYG_008-6a"/>
殘<hi>古詩曰種桃露井上李樹生桃傍蟲來食桃根李樹代桃僵</hi>見雙桐之繁茂<hi>魏明帝猛</hi>
<hi>虎行日雙桐生空井枝葉自相加通泉浸其根𤣥雲潤其柯</hi>斯金井之為功不能悉<lb/>
數<lb/>
　　　氷<lb/>
易曰履霜始凝馴致其道而至於堅氷<hi>易曰履霜堅氷隂始凝也馴致</hi>
<hi>其道至堅氷也</hi>爾其納於凌隂<hi>毛詩七月曰三/之日納於凌隂</hi>出于朝覿<hi>左傳曰申</hi>
<hi>豊曰古者日在北陸而藏氷西陸朝覿而出之其藏之也黑牡秬黍以享司寒其出之也桃弧棘矢以除其災</hi>
<hi>注十一月日在虚危春分之中奎星朝見東方</hi>冲冲以鑿<hi>見/詩</hi>峨峨斯積<hi>楚辭曰魂兮歸</hi>
<pb n="KR3k0011_WYG_008-6b"/>
<hi>來北方不可以止層氷峨峨飛雪千里</hi>洞清澈於玉壺<hi>鮑照詩曰直如朱絲䋲清如玉壺氷</hi>
想肌膚於姑射<hi>莊子曰藐姑射之山有神人焉肌膚若氷雪綽約若處子</hi>若夫得東<lb/>
風而自解<hi>禮記曰立春之日東風解凍</hi>當北陸而斯藏<hi>見上出于朝覿注</hi>王<lb/>
祥求魚而見臥<hi>晉書曰王祥事後母孝謹母冬月思鯉魚祥遂脫衣叩氷氷開有雙鯉躍出</hi>
子馮闕地而為牀<hi>左傳曰楚子使薳子馮為令尹遂以疾辭方暑闕地下氷而牀焉重繭衣</hi>
<hi>裘鮮食而寢楚子使醫視之復曰瘠則甚矣而血氣未動</hi>六尺積胡貉之地<hi>漢書晁錯上書</hi>
<hi>曰胡貉之地木皮三寸氷厚六尺</hi>五斛給汝南之喪<hi>八王故事曰汝南王葬詔賜氷五斛</hi>
室在宣陽之側<hi>陸機洛陽記曰氷室在宣陽門内天子用賜王公衆宮</hi>井鑿雲臺<lb/>
<pb n="KR3k0011_WYG_008-7a"/>
之傍<hi>戴延之西征記曰凌雲臺有氷井延之以六月持去今日猶堅</hi>至其梓愼曽占<hi>左傳</hi>
<hi>曰春無氷梓愼曰仐兹宋鄭其飢乎隂不勝陽也</hi>凌人是掌<hi>周禮曰凌人掌氷祭祀供氷鑑賔客</hi>
<hi>供氷大喪供夷盤氷</hi>懷疑每見於狐聽<hi>𫐠征記日狐聽氷河水無聲狐方行</hi>應候則<lb/>
聞於魚上<hi>禮曰立春後十日魚上氷</hi>自立冬而始結及仲冬而益壯<lb/>
<hi>禮曰孟冬之月水始氷地始凍仲冬之月氷益壯</hi>想慕容之涉海自叶威靈<hi>晉書</hi>
<hi>曰慕容皝上書曰正月十三日躬征郭逺假陛下天地之威將士竭命精誠感靈海為氷凌海行三百餘里</hi>
憶黄巾之渡河俄聞敗喪<hi>後漢書曰黄巾羣起青州刺史焦和恐賊乗兵渡河多作</hi>
<hi>陷氷丸投河中賊衆遂潰</hi>爾乃不礱自朗<hi>抱朴子曰五玉不染而堅寒氷不礱而朗</hi>向日<lb/>
<pb n="KR3k0011_WYG_008-7b"/>
方燃<hi>博物志曰削氷令圓舉以向日艾承其影則有火</hi>遇勁風而自合<hi>述征記曰北方</hi>
<hi>涉寒下雨勁風鼓之不得流便氷合合便厚數尺</hi>當白日而難全<hi>魏子曰居危殆之國治不</hi>
<hi>善之民是猶薄氷當白日藂毛遇猛火也</hi>王充一尺之說<hi>論衡曰夫燻一炬火爨一鑊氷終日</hi>
<hi>不熱也倚一尺氷置庖厨中終夜不寒也</hi>東門五寸之言<hi>晏子曰景公伐魯得東門無澤問曰</hi>
<hi>魯年穀何如對曰隂不凝陽氷厚五寸者寒温節也寒温節則政平政平則年穀熟請禮魯以息怨</hi>庾儵<lb/>
之賦寒井<hi>庾儵氷井賦曰余昔宅近南城有氷井方夏之月乃擕友生登而遊從彷徨徘徊凄其以</hi>
<hi>寒乃作寒井賦</hi>馬彪之詠長川<hi>司馬彪詩曰烈烈𤣥飈起粲粲繁霜凝勁風迴白雪長川激素</hi>
<hi>氷</hi>驗以一瓶之論<hi>淮南子曰見一葉之落知嵗時將暮觀瓶中之氷而知天下之寒以近論</hi>
<pb n="KR3k0011_WYG_008-8a"/>
<hi>遠者也</hi>誦兹七月之篇<hi>見上納於/凌隂注</hi>至夫斵彼積雪<hi>楚辭曰桂欋兮</hi>
<hi>蘭枻斵氷兮積雪</hi>生於寒水<hi>荀子曰氷生於水而寒於水</hi>思讐而常以在抱<lb/>
<hi>吳越春秋曰越王念復呉怨冬寒則抱氷夏熱則握火</hi>負重而那勝見履<hi>鄧析書曰明君</hi>
<hi>御民若乗奔而去轡履氷而負重</hi>既泮而男女始合<hi>風俗通曰周禮媒氏因三十之男二</hi>
<hi>十之女氷泮鳴雁於是乎合</hi>將釋而農桑並起<hi>家語曰霜降而婦功成娶者行焉氷泮而</hi>
<hi>農桑起㛰禮殺焉</hi>井怪琅邪之寒<hi>續漢書曰靈帝元和六年冬大寒東海東萊琅邪井中氷</hi>
<hi>厚尺餘大有年</hi>河訝滹沱之異<hi>東觀漢記曰光武自邯鄲避王郎兵南至豊曲陽吏言滹沱河</hi>
<hi>流澌無船不可渡左右皆怖上令王霸前視之實然霸念還言驚衆且白曰氷堅可渡上大笑曰果妄言也比</hi>
<pb n="KR3k0011_WYG_008-8b"/>
<hi>至河氷已合上乃渡未畢數車氷陷也</hi>雖非登廟之寳<hi>東晳集曰薄氷凝池非登廟之寳零</hi>
<hi>露垂珠非綴冕之飾必將採素璧於層山掇圓珠於重澗</hi>寔作羣臣之賜<hi>周禮凌人夏頒氷注</hi>
<hi>云賜羣臣</hi>開於春仲方祭韭而獻羔<hi>詩曰四之日其蚤獻羔祭韭謂開氷也</hi>祠<lb/>
以司寒必桃弧而棘矢<hi>見上出朝覿注</hi>
　　　火<lb/>
火之於人也尊而不親<hi>出禮記</hi>出内既觀於天象<hi>内音納左傳曰</hi>
<hi>古之火正或食於心或食於咮以出内火是故咮為鶉火心為太火又周禮司爟掌火之政令季春出火民咸</hi>
<hi>從之季秋内火民亦如之</hi>内外亦見於家人<hi>易曰風自火出家人王通曰内明而外齊也</hi>
<pb n="KR3k0011_WYG_008-9a"/>
司烜效官則取之陽燧<hi>周禮曰秋官司烜掌以火燧取火於日</hi>莊周著論<lb/>
或言其指薪<hi>莊子曰指窮為薪火傳也前火非後火故為薪而火傳</hi>爾其觀彼熒<lb/>
臺<hi>郡國志曰連澤府遙火山西有火井深不可見底炎氣上升常若徵電以草爨之則烟騰火發故名熒臺</hi>
取之然石<hi>拾遺記曰秦始皇世有宛渠之民乗蠡舟汎黒水而至於雍部始皇與之語及天地初開</hi>
<hi>之時了如親見又曰臣之國去咸池日沒之所九萬里日月之所不照以萬嵗為晝萬嵗為夜其晝則天豁然</hi>
<hi>中開濶數百丈萬嵗還合則為一日也夜則琢然石以代日光此石出於然山其土石皆有光明鑽斫則火出</hi>
<hi>火大如粟輝耀一室</hi>既不戢而自焚<hi>左傳曰兵猶火也不戢將自焚也</hi>亦禍發而<lb/>
必克<hi>隂符經曰火生於木禍發必克</hi>每見焚和<hi>莊子曰利害相摩火生甚多衆人焚和</hi>嘗<lb/>
<pb n="KR3k0011_WYG_008-9b"/>
聞燥物<hi>易曰燥萬物者莫熯乎火</hi>祓管仲於齊境<hi>吕氏春秋曰齊桓公使人告魯曰管</hi>
<hi>夷吾寡人之讐也願生得之魯君許諾乃使膠其目置之匣中至齊境桓公使以朝車迎之祓以爟火</hi>隨<lb/>
王莾於宣室<hi>漢書曰漢兵圍王莽城中少年房朱張魚等燒作室門呼曰反虜王莽何不出降火</hi>
<hi>及掖庭莾避火宣室前殿火輒隨之</hi>若夫牧童之燒秦冢<hi>三輔黄圖曰秦始皇葬驪山六</hi>
<hi>年之間為項籍所發牧童放羊而墮羊冢中然火求羊燒槨藏</hi>項羽之屠咸陽<hi>漢書曰項羽西</hi>
<hi>屠咸陽燒其宮室火三月不絶</hi>炎洲照灼<hi>十洲記曰火林山有火獸似鼠毛長二三寸績之可為火</hi>
<hi>浣布</hi>上郡熒煌<hi>古仐注曰宣帝地節元年上郡沙中夜有火如粟出不熱</hi>當畚挶以為<lb/>
備<hi>左傳曰宋災樂喜為司城火所未至撒小屋塗大屋陳畚挶具綆缶</hi>豈瓘斚之能禳<hi>左傳</hi>
<pb n="KR3k0011_WYG_008-10a"/>
<hi>曰裨竈言於子産曰宋衛陳鄭將同日火若我用瓘斚玉瓉鄭必不火子産弗與注天災流行非禳所息</hi>胡<lb/>
母之得子博<hi>鄧絜晉記曰胡母輔之過河南尹門下將飲酒使門卒王子博取火子博曰卒也惟</hi>
<hi>不乏吾事安能為人使輔之與語歎曰吾不及因言之於河南尹以為功曹</hi>孫登之訓嵇康<lb/>
<hi>晉書曰嵇康從孫登遊三年將别登曰子識火乎火生而有光而不用其光果然在於用光人生而有才而不</hi>
<hi>用其才果然在於用才故用光在乎得薪所以保其焰用才在於識真所以全其年今子多才寡識難乎免於</hi>
<hi>仐之世康不能用果遭非命</hi>至於崌山白首<hi>山海經曰崌山上有鳥焉其狀如鴞而赤身白</hi>
<hi>首名曰竊脂可以衛火崌音居</hi>符愚赤喙<hi>山海經曰符愚之山有鳥名□其狀如翠而赤喙可以衛</hi>
<hi>火</hi>伏鄭𤣥之先識<hi>鄭𤣥别傳曰𤣥年十七在家見大風起詣縣曰某時當有火災宜廣設禁</hi>
<pb n="KR3k0011_WYG_008-10b"/>
<hi>備火果起而不為害</hi>嘉韓康之幼慧<hi>晉書曰韓康伯家貧年數嵗天寒母為作襦令伯捉熨斗</hi>
<hi>而謂之曰且着襦尋當作複褌伯曰不復須母問其故對曰火在斗中而柄尚熱今既着襦下亦當暖</hi>祖<lb/>
瑩蔽牕而服勤<hi>後魏書曰祖瑩好學以晝繼夜父母恐其成疾禁之後然火讀書以衣破蔽塞</hi>
<hi>牕户恐為家人所覺</hi>管寧望島而來至<hi>𫝊子曰管寧嘗從海遇暴風餘船皆没莫知所適忽</hi>
<hi>望見火光趣之得島無居人又無火燼衆以為神光之祐</hi>驚此浣布<hi>見上炎洲照灼注</hi>戒兹<lb/>
燎原<hi>書曰若火之燎于原弗可嚮邇其猶可撲㓕</hi>或蕭芝共弊<hi>淮南子曰順風縱火紫芝</hi>
<hi>與蕭艾俱盡</hi>或玉石俱焚<hi>見/書</hi>彰孝感於君仲<hi>汝南先賢傳曰蔡君仲母終棺</hi>
<hi>在堂西舍失火君仲伏棺號哭火越向東家</hi>施至化於劉昆<hi>陳留耆舊傳曰劉昆為江陵令</hi>
<pb n="KR3k0011_WYG_008-11a"/>
<hi>民有火災昆向火叩頭即霈然而兩</hi>或以散陶安之冶<hi>列仙傳曰陶安公六安冶師也數行</hi>
<hi>火術火一旦散上紫色衝天須臾朱雀上冶上曰安公安公冶與天通七月七日迎汝以赤龍龍至安公騎之</hi>
<hi>東南而上</hi>或以燒子布之門<hi>吳志曰張昭字子布孫權以公孫淵稱蕃遣張彌許晏至遼東</hi>
<hi>拜淵為燕王昭諫權不從昭忿稱疾不朝權恨之土塞其門昭乂於内以土封之淵果殺彌晏權數慰謝昭固</hi>
<hi>不起權因出過其門呼昭昭辭病篤權燒其門欲以恐之昭更閉户權使人㓕火往問良久昭諸子扶昭起權</hi>
<hi>載以還官</hi>則有伊尹九變<hi>吕氏春秋曰伊尹說湯五味九沸九變火為之紀</hi>寗生五<lb/>
色<hi>列仙傳曰寗封子黄帝陶正掌火能作五色烟</hi>越王握之而報呉<hi>見氷賦思讐而常以</hi>
<hi>在抱注</hi>仙翁吐之而待客<hi>葛仙翁别傳曰公與客談話時天寒公謂客曰居貧不能得爐</hi>
<pb n="KR3k0011_WYG_008-11b"/>
<hi>火請作之因吐氣火赫然從口中出須臾火滿室客皆滅衣</hi>嘉叔度之不禁<hi>東觀漢記曰亷</hi>
<hi>范字叔度為蜀郡太守成都地迫屋狹百姓夜作以供衣食又禁火民覆蔽之失火者日屬范放令夜作但使</hi>
<hi>儲水百姓皆悅歌曰亷叔度來何暮不禁火民安作昔無襦今五袴</hi>笑阿奴之下䇿<hi>晉書周顗</hi>
<hi>弟嵩嘗因酒瞋目謂顗曰君才不及弟何乃横得盛名以所執蠟燭投之顗神色無忤徐曰阿奴火攻固出下</hi>
<hi>䇿</hi>宋姬毫社之妖<hi>左傳曰鳥鳴于毫社如曰譆譆甲午宋災伯姬卒待姆也注譆譆熱意也</hi>
閼伯商丘之職<hi>左傳唐虞之火正閼伯居商丘祀大火而火紀時焉相土因之故商主大火也</hi>
因彼錯木<hi>河圖曰伏義錯木作火</hi>生於積油<hi>博物志曰積油萬石則自然生火昔泰始</hi>
<hi>中武庫火積油所致</hi>日已出而宜息<hi>莊子曰堯讓位於許由許由曰日月出矣而爝火不息其</hi>
<pb n="KR3k0011_WYG_008-12a"/>
<hi>為光也不亦難乎</hi>金相守而斯流<hi>莊子曰木與火相摩則然金與火相守則流</hi>觀炎<lb/>
炎於燧木<hi>拾遺記曰燧明國不識四時晝夜有火樹名燧木屈盤萬頃有鳥鳴鴞啄樹則燦然火出</hi>
<hi>聖人感焉因取小枝以鑚火號燧人氏</hi>指赫赫於蕭丘<hi>抱朴子曰南海蕭丘之上有自生之</hi>
<hi>火春起秋㓕丘上純生一種木雖為火所著但小焦黑人或得以為薪者炊熟則灌㓕之用之不窮</hi>至其<lb/>
雨裏常燃<hi>山海經注曰火山國雖經霖雨火常燃火中有白鼠毛可作火浣布</hi>口中忽吐<lb/>
<hi>山海經曰厭火國人首獸身火出口中</hi>類既就燥<hi>易曰水流/濕火就燥</hi>味惟作苦<hi>書曰</hi>
<hi>火曰炎上炎上作苦</hi>智伯曽言於入夢<hi>瑣語曰智伯敗夢火見於西方乃出奔秦又夢火見</hi>
<hi>於南方遂奔楚</hi>曽子每聞於不舉<hi>莊子曰曾子居衛三日不舉火十年不製衣</hi>亦有<lb/>
<pb n="KR3k0011_WYG_008-12b"/>
望炎山之草木<hi>𤣥中記曰南方有炎火山四月生火十二月火滅火滅之後草木皆生枝條至</hi>
<hi>火然草木葉落如中國寒時也取此木以為薪燃之不盡以其皮績之為火浣布</hi>瞻夢澤之雲<lb/>
霓<hi>戰國䇿曰楚王遊雲夢野火之起也若雲霓</hi>憶田單之縱牛<hi>史記曰燕攻即墨田單乃</hi>
<hi>收城中牛千頭為繒衣畫以五色龍文束兵於角結火於尾穿城而出壯士銜枚隨牛而出所觸輒死壯士擊</hi>
<hi>之燕師大敗</hi>思江逌之放雞<hi>晉書曰殷浩北伐江逌為長史取數百雞以長繩連脚皆繫火</hi>
<hi>一時驅放過塹集敵營皆燃焉</hi>佛圖曽說於救燕<hi>晉書曰佛圖澄嘗與石季龍升中臺澄忽</hi>
<hi>驚曰變變幽州當火災乃取酒噀之久而笑曰救已得矣季龍遣驗幽州云邇日火從四門起西南有黒雲來</hi>
<hi>驟西㓕之雨頗有酒氣</hi>郭憲嘗聞於噀齊<hi>汝南先賢傳曰郭憲從南郊含酒東北三噀云</hi>
<pb n="KR3k0011_WYG_008-13a"/>
<hi>齊失火以厭之後齊果上火事</hi>樊英之神寧測<hi>樊英别傳曰英隱於壺山嘗有黒風從西方起</hi>
<hi>英謂學者曰成都市火甚盛因含水西向𠻳之後有客從蜀來云是日有大火黑雲平旦從東起須臾大雨火</hi>
<hi>遂㓕</hi>欒巴之術難躋<hi>列仙傳曰樂巴為尚書正㑹得酒西南噀云成都失火𠻳而作兩驛至果</hi>
<hi>如其言</hi>則有驚武庫之焚蕩<hi>晉書曰武庫火張華懼因此變作列兵固守然後救之故</hi>
<hi>累代之寳盡焚焉</hi>訝圓淵之照灼<hi>拾遺記曰岱山有圓淵千里孟夏月火常騰沸以金投之</hi>
<hi>則爛如土山人掘地得焦石如炭往往有火焉</hi>或涉之而不知<hi>列子曰趙襄子率徒十萬狩於</hi>
<hi>中山藉芿燔林煽赫百里有一人自石壁中出從燼上下衆謂鬼神襄子徐察之形色七竅人也氣息音聲人</hi>
<hi>也問奚道而處石奚道而入火其人曰奚物而謂石奚物而謂火芿音仍</hi>或處之而自若<hi>博物</hi>
<pb n="KR3k0011_WYG_008-13b"/>
<hi>志曰魏明世有焦先者裸而不衣處火不焦處寒不凍</hi>亦云燧人用之而紀物<hi>尚書</hi>
<hi>大傳曰燧人為燧皇以火紀物火陽尊故託燧皇於天</hi>炎帝以之而名官<hi>左傳曰郯子曰</hi>
<hi>炎帝以火紀故為火師而火名</hi>孝緒既云於徹屋<hi>梁書曰阮孝緒家貧無以㸑僮妾竊隣人</hi>
<hi>樵以繼火孝緒知之乃不食更令徹屋而炊</hi>古初亦聞乎伏棺<hi>郡國志曰長沙古初父喪</hi>
<hi>未葬鄰人火起初冐火伏棺上火乃㓕</hi>别有生彼老槐<hi>莊子曰老槐生火久血為燐人弗怪</hi>
<hi>也注燐野火</hi>出於槁竹<hi>淮南子曰槁竹有火弗鑚不燃土中有水弗掘無泉</hi>雀集公車<lb/>
<hi>魏略曰秦伯出獵至於咸陽有火流下化為白雀銜緑字青書集於公車</hi>烏流王屋<hi>史記曰武王渡</hi>
<hi>河而火自上復下至王屋流為烏其色赤</hi>行司爟之政令<hi>周禮曰司爟掌火之政令四時變國</hi>
<pb n="KR3k0011_WYG_008-14a"/>
<hi>火以救時疾注云春取榆栁之火夏取棗杏之火夏季取桑柘之火秋取柞楢之火冬取槐檀之火</hi>絶令<lb/>
丘之草木<hi>山海經曰令丘之山無草木其上多火</hi>憫池魚之及禍<hi>風俗通曰城門</hi>
<hi>失火禍及池魚案百家書宋城門失火汲取池中水以沃之魚悉露見但就取之注云一說司門尉姓池名魚</hi>
<hi>城門火救之燒死</hi>喜藏臺之為福<hi>韓詩外傳晉平公藏寳臺火公子晏束帛而賀曰王者藏</hi>
<hi>於天下諸侯藏於百姓農夫藏於囷庾商賈藏於篋匱今百姓乏於外而賦斂無已昔桀紂殘賊為天下戮今</hi>
<hi>皇天降火於藏臺是君之福也</hi>又聞燒木不死<hi>齊地記曰東武有勝火之木燒之不死亦無損</hi>
<hi>也</hi>灼獸不燃<hi>十洲記曰炎洲在南海中上有風生獸似豹青色大如貍積薪數車燒之不燃鐵鎚</hi>
<hi>鍜頭十數下乃死以口向風須臾復活以石上菖蒲塞鼻即死取其腦以菊花服之盡十斤得夀五百嵗</hi>舉<lb/>
<pb n="KR3k0011_WYG_008-14b"/>
於雍畤<hi>漢書曰秦以十月郊見通權火注權舉也凡祭通舉火者或以天子望拜或以衆祠各處欲其</hi>
<hi>一時饗祭須知早晚以火為節也</hi>照彼甘泉<hi>漢書曰孝文時匈奴侵暴北邊烽火通甘泉</hi>孫<lb/>
子用之而攻敵<hi>孫子曰火攻有五一曰火人二曰火積三曰火輜四曰火庫五曰火墜注云火</hi>
<hi>人謂近草則燒之火積燒其積聚火輜燒其輜重火庫燒敵兵庫火墜射火墜敵營</hi>赤松蹈之而<lb/>
成仙<hi>見玉賦赤松蹈火注</hi>糜竺之貨財殆盡<hi>搜神記曰糜竺嘗從洛歸路次見一新婦</hi>
<hi>求載既而謝曰我天使也當往燒東海糜家感君見載君便去我緩行日中必火發竺乃急行達家出財物日</hi>
<hi>中火大發</hi>獻之之神色恬然<hi>晉書曰王獻之初與兄徽之齊名時人莫能優劣嘗共在一室</hi>
<hi>忽火發徽之遽走出不遑取履獻之神氣恬然徐呼左右扶出以是方知徽之之劣</hi>猶有臨卭之<lb/>
<pb n="KR3k0011_WYG_008-15a"/>
井<hi>博物志曰臨卭有火井縱廣五尺深二三丈諸葛丞相往觀後火轉盛以盆著井上煮鹽得熱後人以家</hi>
<hi>燭投井中火即㓕迄今不復燃</hi>神丘之穴<hi>括地圖云神丘有火穴光照千里</hi>感通嘗見<lb/>
於鳥銜<hi>拾遺記曰郅竒字君珍喪親盡禮去墓百里夜行嘗有鳥銜火夾之</hi>焚燎忽驚於<lb/>
突決<hi>吕氏春秋曰燕雀處一屋之下自以為安竈突決火起棟將焚燕雀不知禍之將至也</hi>為子<lb/>
推而見禁<hi>見春賦魏武之令方傳注</hi>逼仲都而不熱<hi>見夏賦𤣥氷之丸注</hi>斯配<lb/>
禮而主夏實離象之餘烈也<hi>洪範五行傳曰南方火其性禮易曰離為火</hi>
　<lb/>
　<lb/>
<pb n="KR3k0011_WYG_008-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事類賦巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>事類賦卷十七</head> <lb/>
    <p>
<pb n="KR3k0011_WYG_017-1a"/>
欽定四庫全書<lb/>
　事類賦卷十七<lb/>
　　　　　　　　　　　　　宋　呉淑　撰<lb/>
　　飲食部<lb/>
　　　茶<lb/>
夫其滌煩療渇<hi>唐書曰常魯使西蕃烹茶帳中謂蕃人曰滌煩療渴所謂茶也蕃人曰我此亦</hi>
<hi>有命取以出指曰此壽州者此顧渚者此靳門者</hi>換骨輕身<hi>陶𢎞景雜録曰苦茶輕身換骨昔丹</hi>
<hi>丘子黄山君服之</hi>茶荈之利其功若神<hi>説文曰茶苦茶也即今之茶荈</hi>則有渠<lb/>
<pb n="KR3k0011_WYG_017-1b"/>
江薄片<hi>茶譜曰渠州薄片一斤八十枚</hi>西山白露<hi>茶譜曰洪州西山之白露</hi>雲垂綠<lb/>
脚<hi>茶譜曰袁州之界橋其名甚著不若湖州之研膏紫笋烹之有綠脚垂下</hi>香浮碧乳<hi>茶譜曰婺</hi>
<hi>州有舉岩茶斤片方細所出雖少味極甘芳煎如碧乳也</hi>挹此霜華<hi>茶譜曰傅巽七誨云蒲桃宛奈</hi>
<hi>齊柿燕栗常陽黄棃巫山朱橘南中茶子西極石蜜寒温旣畢應下霜華之茗</hi>却兹煩暑<hi>茶譜曰長</hi>
<hi>沙之石楠採牙為茶湘人以四月四日摘楊桐草搗其汁拌米而蒸猶餻麋之類必啜此茶乃去風也尤宜暑</hi>
<hi>月飲之</hi>清文旣傳於杜育<hi>杜育荈賦曰調神和内倦懈康除</hi>精思亦聞於<lb/>
陸羽<hi>荼譜曰唐陸羽著茶經三巻</hi>若夫擷此臯盧<hi>廣州記曰臯盧茗之別名葉大而澁</hi>
<hi>南人以為飲</hi>烹兹苦茶<hi>爾雅曰檟苦茶注樹小似梔子早採者為茶晩採者為茗荈蜀人名為苦</hi>
<pb n="KR3k0011_WYG_017-2a"/>
<hi>茶</hi>桐君之録尤重<hi>桐君録曰巴東有真香茗煎飲令人不眠又有白茶狀如梔子其色稍白</hi>
仙人之掌難踰<hi>茶譜曰當陽縣有溪山仙人掌茶李白有詩</hi>豫章之嘉甘露<lb/>
<hi>宋録曰新安王子鸞豫章王子尚詣曇濟道人於八公山濟設茶茗尚味之曰此甘露也何言茶茗</hi>王肅<lb/>
之貪酪奴<hi>楊衒之洛陽伽藍記曰王肅好魚彭城王勰嘗戯謂肅曰卿不重齊魯大邦而愛邾莒小</hi>
<hi>國肅對曰鄉曲所美不得不好勰復謂曰卿明曰顧我為卿設邾莒之飱亦有酪奴因此復號茗飲為酪奴時</hi>
<hi>給事中劉縞慕肅之風專習茗飲彭城王謂縞曰卿不慕王侯八珍而好蒼頭水戹彭城王家有吴妓以此言</hi>
<hi>戲之自是朝貴讌㑹雖設茗飲恥不復食後江表殘民逺來降者侍中元乂欲為之設茗先問卿於水戹多少</hi>
<hi>蕭正徳不曉乂意答下官雖生水郷立身以來未遭陽侯之難舉座笑焉又魏録曰琅玡土肅昔仕南朝好茗</hi>
<pb n="KR3k0011_WYG_017-2b"/>
<hi>飲蓴羮及過北又好羊肉酪漿嘗云羊陸産之宗魚水族之長羊比魯齊之大邦魚比邾莒之小國唯茗飲不</hi>
<hi>中與酪漿作奴</hi>待槍旗而採摘<hi>茶譜曰團黄有一旗二槍之號言一葉二牙也</hi>對鼎䥶<lb/>
以吹嘘<hi>左思嬌女詩曰吾家有好女皎皎常白晢小字為䊵素口齒自清歴貪走風雨中倐忽數百適</hi>
<hi>心為茶荈劇吹噓對鼎䥶</hi>則有療彼斛瘕<hi>續搜神記曰桓宣武有一督將因時行病後虛熱便</hi>
<hi>能飲複茗必一斛二斗乃飽裁減升合便以為大不足後有客造之更進五升乃大吐有一物出如升大有口</hi>
<hi>形質縮縐狀如牛肚客乃令置之於盆中以斛二斗複茗澆之此物噏之都盡而止覺小脹又増五升便悉混</hi>
<hi>然從口中涌出既吐此物病遂瘥或問之此何病荅曰此病名斛茗瘕</hi>困兹水厄<hi>世説曰晉王濛</hi>
<hi>好飲茶人至輒命飲之士大夫皆患之毎欲往候必云今日有水厄</hi>擢彼陰林<hi>陸羽茶經曰藝茶欲</hi>
<pb n="KR3k0011_WYG_017-3a"/>
<hi>茂法如種𤓰三嵗可採陽岸陰林紫者上綠者次</hi>得於爛石<hi>陸羽茶經曰上者生爛石中者生壊</hi>
<hi>櫟下者生黄土</hi>先火而造乗雷以摘<hi>茶譜曰蜀之雅州有蒙山山有五頂頂有茶園其中</hi>
<hi>頂曰上清峯昔有僧病冷且久嘗遇一老父謂曰蒙之中頂茶嘗以春分之先後多搆人力俟雷之發聲倂手</hi>
<hi>採摘三日而止若獲一兩以本處水煎服即能袪宿疾二兩當眼前無疾三兩固以換骨四兩即為地仙矣是</hi>
<hi>僧因之中頂築室以候及期獲一兩餘服未竟而病瘥時到城市人見容貎常若年三十餘眉毛緑色其後入</hi>
<hi>青城訪道不知所終今四頂茶園採摘不廢惟中頂草木繁密雲霧蔽虧鷙獸時出人跡稀到矣今蒙頂茶有</hi>
<hi>霧鋑牙籛牙皆云火前言造於禁火之前也</hi>呉主之憂韋曜初沐殊恩<hi>吳主曰孫</hi>
<hi>皓毎宴席飲無能否每率以七升為限雖不悉入口澆灌取盡韋曜飲酒不過二升初見禮異密賜茶茗以當酒至</hi>
<pb n="KR3k0011_WYG_017-3b"/>
<hi>於寵衰更見逼強輒以為罪</hi>陸納之待謝安誠彰儉徳<hi>晉書曰陸納為吴興太守</hi>
<hi>時衛將軍謝安常欲詣納納兄子俶怪納無所備不敢問乃私為具安既至納所設唯茶果而已俶遂陳盛饌</hi>
<hi>珍羞畢具及安去納杖俶四十云汝旣不能光益叔父奈何穢吾素業</hi>别有産於玉壘<hi>茶譜</hi>
<hi>曰玉壘關外寳唐山有茶樹産於懸崖笋長三寸五寸方有一葉兩葉</hi>造彼金沙<hi>茶譜曰湖州長</hi>
<hi>興縣啄木䫈金沙泉即毎嵗造茶之所也湖常二郡接界于此厥土有境㑹亭毎茶節二牧皆至焉斯泉也處</hi>
<hi>沙之中居常無水將造茶太守具儀注拜敕祭泉頃之發源其夕清溢造供御者畢水即微減供堂者畢水已</hi>
<hi>半之太守造畢即涸矣太守或還斾稽期則示風雷之變或見鷙獸毒蛇木魅焉</hi>三等為號<hi>茶譜</hi>
<hi>曰卭州之臨卭臨溪思安火井有早春火前火後嫩綠等上中下茶</hi>五出成花<hi>茶譜曰茶之别者枳</hi>
<pb n="KR3k0011_WYG_017-4a"/>
<hi>殻牙枸杞牙枇杷牙皆治風疾又有皂角牙槐牙栁牙乃上春摘其牙和茶作之五花茶者其片作五出花也</hi>
早春之來賔化<hi>茶譜曰涪州出三般茶賔化最上製于早春其次白馬最下涪陵</hi>横紋<lb/>
之以陽坡<hi>茶譜曰宣城縣有丫山小方餅横鋪茗牙裝面其山東為朝日所燭號曰陽坡其茶最勝</hi>
<hi>太守嘗薦于京洛人士題曰丫山陽坡横紋茶</hi>復聞㴩湖含膏之作<hi>茶譜曰義興有㴩湖</hi>
<hi>之含膏</hi>龍安騎火之名<hi>茶譜曰龍安有騎火茶最上言不在火前不在火後作也清明改火</hi>
<hi>故曰火</hi>柏巖兮鶴嶺<hi>茶譜曰福州柏巖極佳又洪州西山白露及鶴嶺茶極妙</hi>鳩阬兮<lb/>
鳯亭<hi>茶譜曰穆州之鳩阬極妙茶經曰生鳯亭山飛雲曲水二寺青峴啄木二嶺者與夀州同</hi>嘉雀<lb/>
舌之纖嫩翫蟬翼之輕盈<hi>茶譜曰蜀州雀舌烏觜麥顆盖取其嫩牙所造以其牙似</hi>
<pb n="KR3k0011_WYG_017-4b"/>
<hi>之也又有片甲者牙葉相把如片甲也蟬翼者其葉嫩薄如蟬翼也</hi>冬牙早秀<hi>茶譜曰蒙山有壓膏</hi>
<hi>露牙不壓膏露牙井冬牙言隆冬甲折也</hi>麥顆先成<hi>見上/注</hi>或重西園之價<hi>江氏</hi>
<hi>傳曰統遷愍懐太子洗馬上疏諫曰今西園賣醯麫茶菜藍子之屬虧敗國體</hi>或侔團月之形<lb/>
<hi>茶譜曰衡州之衡山封州之西郷茶研膏為之皆片團如月</hi>並明目而益思<hi>本草拾遺曰臯</hi>
<hi>盧苦平止渇除痰不睡利水道明目華陀食論曰苦茶久食益意思</hi>豈瘠氣而侵精<hi>唐新語曰</hi>
<hi>右補闕毋景博學有著述才性不飲茶著茶飲序曰釋滯消壅一日之利暫佳瘠氣侵精終身之累斯大獲益</hi>
<hi>則功歸茶力貽患則不謂茶災豈非福近易知禍逺難見者乎</hi>又有蜀岡牛嶺<hi>茶譜曰揚州禪</hi>
<hi>智寺隋之故宫寺枕蜀岡有茶園其味甘香如蒙頂也又歙州牛□嶺者尤好</hi>洪雅烏程<hi>茶譜曰眉</hi>
<pb n="KR3k0011_WYG_017-5a"/>
<hi>州洪雅丹陵昌合亦製餅茶法如蒙頂吴興記曰烏程縣西二十里有温山出御荈</hi>碧澗紀號<hi>茶譜</hi>
<hi>曰有小江園明月簝碧澗簝茱茰簝之名</hi>紫笋為稱<hi>茶譜曰蒙頂有研膏茶作片進之亦作紫笋</hi>
陟仙厓而花墜<hi>茶譜曰彭州蒲村堋口其園有仙厓石花等號</hi>服丹丘而翼生<lb/>
<hi>天台記曰丹丘出大茗服之生羽翼</hi>至於飛自獄中<hi>廣陵耆老傳曰晉元帝時有老姥毎旦擎</hi>
<hi>一器茗往市鬻之市人競買自旦至暮其器不減所得錢散路傍孤貧乞人人或執而繫之於獄夜擎所賣茗</hi>
<hi>器自牖飛去</hi>煎於竹裏<hi>茶譜曰唐肅宗嘗賜髙士張志和奴婢各一人志和配為夫妻名之曰漁</hi>
<hi>童樵青人問其故答曰漁童使捧釣収綸蘆中鼔枻樵青使蘇蘭薪桂竹裏煎茶</hi>效在不眠<hi>博物</hi>
<hi>志曰飲真茶令人少眠睡</hi>功存悦志<hi>神農食經曰茶茗宜久服令人有力悦志</hi>或言詩為<lb/>
<pb n="KR3k0011_WYG_017-5b"/>
報<hi>茶譜曰胡生者以釘鉸為業居近白蘋洲傍有古墳毎因茶飲必奠酹之忽夢一人謂之曰吾姓栁平生</hi>
<hi>善為詩而嗜茗感子茶茗之惠無以為報欲敎子為詩胡生辭以不能栁強之曰但率子意言之當有致矣生</hi>
<hi>後遂工詩焉時人謂之胡釘鉸詩栁當是栁惲也</hi>或以錢見遺<hi>異苑曰剡縣陳務妻少寡與二</hi>
<hi>子同居好飲茶家有古塚毎飲輒先祠之二子欲掘之母止之夜夢人致感云吾雖潛朽壤豈忘翳桑之報及</hi>
<hi>曉於庭中獲錢十萬似久埋者惟貫新耳</hi>復云葉如梔子花若薔薇<hi>茶經曰茶者南</hi>
<hi>方嘉木自一尺二尺至數十尺其巴川峽山有兩人合抱者伐而啜之樹如𤓰蘆葉如梔子花如白薔薇實如</hi>
<hi>栟櫚蒂如丁香根如胡桃其名一曰茶二曰檟三曰蔎四曰茗五曰荈注蔎音設</hi>輕飇浮雲之<lb/>
美霜笴竹籜之差<hi>茶經曰茶千類萬狀畧而言之有如胡人鞾者蹙縮然犎牛臆者亷譫然</hi>
<pb n="KR3k0011_WYG_017-6a"/>
<hi>浮雲出山者輪囷然輕飇拂水者涵澹然此茶之精好者也有竹籜者枝幹堅實艱於蒸搗故其形籭簁焉如</hi>
<hi>霜笴者莖葉凋沮易其狀貌故其形萎萃然此茶之瘠老者也自采至于封七經自胡鞾至霜笴八等籭簁音</hi>
<hi>離師</hi>唯芳茗之為用葢飲食之所資<lb/>
　　　酒<lb/>
魚麗于罶鰋鯉君子有酒㫖且有<hi>出詩</hi>若夫儀狄初制<hi>戰國</hi>
<hi>策曰帝女儀狄作酒而進扵禹孟子注儀狄造酒美而禹疏之</hi>少康造始<hi>世本曰儀狄始作酒醪變</hi>
<hi>五味少康作秫酒</hi>九投百品之精<hi>酒經曰空桑穢飯醖以稷麥以成醇醪酒之始也烏梅女</hi>
<hi>䴷甜醹九投澄清百品酒之終也䴷音晥醹音乳</hi>一宿三重之美<hi>説文曰酴酒母也醴酒一</hi>
<pb n="KR3k0011_WYG_017-6b"/>
<hi>宿熟也醪汁滓酒也酎三重之酒也醨薄酒也醑莤酒也酴音途莤音縮</hi>旣陰陽之相感<hi>春秋</hi>
<hi>緯曰凡黍為酒陽據隂乃能動故以麴釀黍為酒注麴陰也相得而沸是以動也</hi>亦吉凶之所<lb/>
起<hi>説文曰酒就也所以就人性之善惡也一曰造也吉凶所起造也</hi>挹此思柔<hi>詩云兕觥其觩</hi>
<hi>㫖酒思柔注云飲美酒思得柔順中和與共其樂兕觥罸爵也</hi>誦兹反恥<hi>詩曰凡此飲酒或醉或否</hi>
<hi>旣立之監或佐之史彼醉不臧不醉反恥注飲酒有醉有不醉者則立監使視之又佐之史使督酒令皆醉也</hi>
<hi>反恥未醉者恥罸之</hi>則有優韋曜而賜荈<hi>見茶賦吴主之優韋曜注</hi>為穆生而<lb/>
置醴<hi>漢書曰楚元王敬禮申公等穆生不嗜酒毎置酒嘗為穆生設醴及王戊即位常設後忘設焉穆生</hi>
<hi>退曰可以逝矣醴酒不設王之意怠不去楚人將鉗我於市遂稱疾卧</hi>定國數石而精明<lb/>
<pb n="KR3k0011_WYG_017-7a"/>
<hi>漢書曰于定國飲酒至數石不亂治獄益精明</hi>鄭𤣥一斛而温偉<hi>漢書曰大將軍袁紹總兵</hi>
<hi>冀州遣使要鄭𤣥大會賔客𤣥最後至乃起延升上坐身長八尺飲酒一斛秀眉明目容儀温偉</hi>三日<lb/>
僕射<hi>晉書曰周顗頻有酒失為僕射畧無醒日時人謂之三日僕射庾亮曰周侯末年可謂鳳徳之衰也</hi>
百錢阮子<hi>見錢賦或掛杖頭注</hi>陳諫毎唱於迴波<hi>唐書曰李景伯景龍中為諫議</hi>
<hi>大夫中宗嘗與幸臣貴戚内宴酒酣遞唱迴波樂甚喧雜失禮次至景伯歎曰迴波爾時酒巵微臣職在箴規</hi>
<hi>禮飲只合三爵君臣雜亂非宜席為之散時人稱之</hi>養性亦澆於壘塊<hi>世説曰王遜問王忱</hi>
<hi>阮籍何如司馬相如忱曰阮籍胸中壘塊故須澆之言同相如惟有酒異</hi>爾其樂兹在鎬<hi>詩曰</hi>
<hi>王在在鎬豈樂飲酒</hi>挹此如澠<hi>左傳曰晉侯與齊侯宴中行穆子相投壺晉侯先穆子曰有酒如淮</hi>
<pb n="KR3k0011_WYG_017-7b"/>
<hi>有肉如坻寡君中此為諸侯師中之齊侯舉矢曰有酒如澠有肉如陵寡人中此與君代興亦中之</hi>法鄭<lb/>
君之能釀<hi>抱朴子曰鄭君釀酒法酒成因以附子甘草内酒中曝令乾如雞子大一丸投一斗水立</hi>
<hi>成美酒</hi>憶劉伶之解酲<hi>世説曰劉伶病酒渇甚從婦求酒婦持器泣諫曰君飲酒太過非攝</hi>
<hi>生之道伶曰我不能自禁唯當祝鬼神誓之耳便可具酒肉從之伶跪而祝曰天生劉伶以酒為名一飲一石</hi>
<hi>五斗解酲婦人之言慎不可聴便飲酒御肉陶然復醉</hi>山濤旣聞於八斗<hi>晉書曰山濤飲</hi>
<hi>酒至八斗方醉帝欲試之以酒八斗飲之密益其酒濤極本量而止</hi>陸納才堪於二升<hi>晉書</hi>
<hi>曰陸納將為吳興往辭桓温因問温曰公至醉可飲㡬酒食肉多少温曰年大來飲三升便醉白肉不過十臠</hi>
<hi>卿復云何曰素不能飲止可二升肉亦不足言後同温閑日白有微禮方守逺郡欲與公一醉以展下情温欣</hi>
<pb n="KR3k0011_WYG_017-8a"/>
<hi>然納之時王坦之刁彞在座及受禮唯有酒一斗鹿肉一柈座客驚愕納徐曰明公近云飲酒三升納止可二</hi>
<hi>升今有一斗以備杯酌餘瀝温及賔客並嘆其率桓温更勅中厨設精饌酣宴極歡而罷</hi>陶侃則過<lb/>
限便止<hi>晉書曰陶侃毎飲酒有限常歡有餘而限已竭殷浩更勸少進侃悽然曰年少時常有酒失慈</hi>
<hi>父見約故不敢過</hi>孔顗則彌月不醒<hi>宋書曰孔顗為府長史雖醉日居多而曉明政事醒</hi>
<hi>時判決未嘗有壅衆咸云孔公一月二十九日醉勝世人二十九日醒也</hi>文舉嘲曹公之禁<lb/>
<hi>九州春秋曰曹公制酒禁而孔融書嘲之曰天有酒旗之星地列酒泉之郡人有㫖酒之徳故堯不千鍾無以</hi>
<hi>成其聖且桀紂以色亡國今令不禁婚姻也太祖外雖寛容之而内不能平</hi>簡雍譏先主之<lb/>
刑<hi>蜀志曰先主以天旱禁酒吏於人家索得釀具論者欲令與作酒者同罸簡雍從先主逰觀見一男子行</hi>
<pb n="KR3k0011_WYG_017-8b"/>
<hi>于道謂先主曰彼欲淫何以不縛先主曰卿何以知之對曰彼有其具與欲釀者同先主大笑而原欲釀者</hi>
伐木許許釃酒有藇<hi>出詩注釃所起切以筐曰釃以藪曰湑藇美貌</hi>傾荒外之<lb/>
樽<hi>神異經曰西北荒中有酒泉此酒美如肉清如鏡其上有玉樽取一樽復一樽與天地同休飲此酒不死</hi>
採海中之樹<hi>南史曰南海有頓遜國在海崎上有酒樹似安石榴採其花汁停瓮中數日成酒</hi>
三雅旣聞於劉表<hi>典論曰劉表有酒爵三大曰伯雅次曰仲雅小曰季雅伯雅容七升仲雅</hi>
<hi>六升季雅五升又設大鍼於杖端客有酒輒以劖之騐醉醒也</hi>百榼仍傳於子路<hi>見下唐堯</hi>
<hi>千鍾注</hi>賞鍾㑹之不拜<hi>世説曰鍾毓與鍾㑹少有令譽其父晝寢因共偷服散酒父時覺且</hi>
<hi>託寐以觀之毓拜而後飲㑹飲而不拜父問其故毓曰酒以成禮不敢不拜問㑹㑹曰偷酒非禮所以不拜</hi>
<pb n="KR3k0011_WYG_017-9a"/>
美孟嘉之得趣<hi>晉書曰孟嘉為桓温參軍嘉好酣飲愈多不亂温問嘉酒有何好而卿嗜之嘉</hi>
<hi>曰公未得酒中趣耳</hi>酌此中聖<hi>魏志曰徐邈為尚書郎時科禁酒而邈私飲至於沈醉校尉趙達問</hi>
<hi>以曹事邈曰中聖人達白太祖甚怒度遼鮮于輔進曰平日醉客謂酒清者為聖人濁者為賢人邈性修慎偶</hi>
<hi>醉言耳由是得罪後文帝幸許昌見邈問曰頗復中聖人否邈對曰昔子反斃於穀陽御叔罸於飲酒臣嗜同</hi>
<hi>二子不能自懲時復中之然宿瘤以醜見傳而臣以醉見識帝大笑顧左右曰名不虚立</hi>賜之上尊<lb/>
<hi>漢書曰成帝賜詔責丞相翟方進使尚書令賜上尊酒十石養牛一曰君審處焉方進即日自殺</hi>梁武<lb/>
之稱臧盾<hi>梁書曰梁武帝招延後進二十餘人置酒賦詩臧盾以詩不成罸酒一斗飲盡顔色不變</hi>
<hi>言笑自若蕭介染翰便成文無加㸃帝兩美之曰臧盾之飲蕭介之文席之美也</hi>謝奕之逼桓<lb/>
<pb n="KR3k0011_WYG_017-9b"/>
温<hi>晉書曰謝奕為桓温司馬謂之方外司馬因以酒逼桓温温走入南康主門避之奕遂引温一兵帥於㕔</hi>
<hi>事共飲曰失一老兵得一老兵亦何所怪</hi>行朱虚之軍法<hi>見劒賦朱虛一何壯注</hi>醉丞<lb/>
相之後園<hi>史記曰曹參代蕭何為丞相一遵何約束日夜飲醇酒卿大夫及賔客見參不視事皆欲</hi>
<hi>言至者參輒飲醉之終莫得言相舍後園近吏舍吏日夜歌呼從吏惡之乃請參逰園中聞吏醉歌呼幸召按</hi>
<hi>之乃反取酒張坐飲亦歌呼與相應和</hi>或投醪而感義<hi>黄石公記曰昔良將用兵有饋一簞</hi>
<hi>醪者使投之於河令將士近迎流飲之夫一簞醪不能味一河水三軍思為之死非滋味及之也</hi>或舉<lb/>
杯而殺人<hi>梁書曰邵陵王綸鎮郢州引呉興呉規為賔客張纉為湘州路經郢州綸餞之纉見規在</hi>
<hi>座忽舉杯曰呉規此酒慶汝得陪今宴規尋起還其子翁孺見父不悦問而知之翁孺因氣結是夜便卒規恨</hi>
<pb n="KR3k0011_WYG_017-10a"/>
<hi>纉悲兒憤哭兼至信次之間又殞規妻深痛夫子翌日又亡時人謂張纉一杯酒殺吴氏三人</hi>謝朏曾<lb/>
聞於指口<hi>齊書曰謝朏為吳興與弟蘥於征虜渚别指<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>口曰此中唯宜飲酒朏旣至郡致<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>數斛</hi>
<hi>酒遺書曰力飲此物勿預人事</hi>管仲嘗憂其棄身<hi>管子曰齊桓公飲管仲酒仲棄其半曰臣</hi>
<hi>聞酒入舌出舌出言失言失身棄臣以為棄身不如棄酒</hi>飲之孔偕<hi>詩曰酒旣和㫖飲酒孔偕</hi>樂<lb/>
此今夕<hi>詩曰樂酒今夕君子維宴</hi>營彼糟丘<hi>南史曰陳暄文才俊逸而沉湎過差兄子秀致</hi>
<hi>書諫止之暄復書曰速營糟丘吾將老焉</hi>溺滋窟室<hi>左傳曰鄭伯有嗜酒為窟室而夜飲酒擊鐘焉</hi>
<hi>朝至未已注窟室地室</hi>子良持鎗以乍進<hi>齊書曰髙帝幸東宫召諸王醼飲因逰𤣥圃園</hi>
<hi>長沙王晃捉華盖臨川王映執雉尾扇聞喜公子良持酒鎗南郡王行酒武帝與豫章王嶷及王敬則自捧肴</hi>
<pb n="KR3k0011_WYG_017-10b"/>
<hi>饌髙帝大飲賜武帝以下酒並大醉盡歡焉</hi>延之據鞍而自適<hi>宋書曰顔延之好騎馬遨</hi>
<hi>遊里巷遇舊知輒據鞍索酒得必傾盡欣然自得</hi>旣營度于五齊<hi>周禮曰酒正掌酒之政令</hi>
<hi>辨五齊之名一泛齊二醴齊三盎齊四緹齊五沈齊注泛者成而滓泛泛然如今宜成醪醴者成而汁滓相將</hi>
<hi>如今甜酒盎者成而翁翁然葱白色如今鄼白緹者成而紅赤如今下酒沈者成而滓沈如今造滑齊音薺緹</hi>
<hi>音體</hi>亦均調乎六物<hi>禮曰孟冬命有司秫稻必齊麴糵必時湛熾必潔水泉必香陶器必良火</hi>
<hi>齊必得兼用六物酒官監之無有差忒</hi>遺羊祜而弗疑<hi>晉書曰吴陸抗與羊祜推僑札之好</hi>
<hi>抗嘗遺祜酒祜飲之不疑抗有疾祜饋之藥抗亦推心服之于時以為華元子反復見於今</hi>折張昭<lb/>
而屢屈<hi>吴志曰孫權嘗命諸葛恪行酒至張昭前昭先有酒色不肯飲曰此非養老之禮也權曰卿其</hi>
<pb n="KR3k0011_WYG_017-11a"/>
<hi>能令張公辭屈乃當飲之耳恪難昭曰昔師尚父九十擁旄仗鉞猶未告老也今軍旅之事將軍在後酒食之</hi>
<hi>事將軍在先何謂不養老也昭卒無辭遂為盡爵</hi>嘉皇甫之質厚<hi>北齊書曰皇甫亮性質朴</hi>
<hi>純厚終無片言矯飾屬有勅下司各列勤惰亮三日不上省文宣親詰其故亮曰一日醉一日病酒文宣以其</hi>
<hi>實優容之</hi>鄙王琨之儉嗇<hi>齊書曰王琨儉于財用酒不過兩爵輒云此酒難遇</hi>則有眠<lb/>
畢卓之甕<hi>晉中興書曰大興末畢卓為吏部郎比舍郎釀酒熟卓因醉夜去其瓮間取酒飲之掌酒</hi>
<hi>者謂是盜執縳之郎往視之乃畢吏部也卓遂引主人讌於瓮側取醉而去</hi>入步兵之廚<hi>世説</hi>
<hi>曰阮籍聞步兵㕑有貯酒數百斛及善釀者乃求為步兵校尉</hi>飲瀛洲之玉膏<hi>見玉賦瀛洲酌</hi>
<hi>酒注</hi>挹南嶽之瓊酥<hi>南嶽夫人傳曰夫人設王子喬瓊酥綠酒</hi>亦聞醉裏遺冠<lb/>
<pb n="KR3k0011_WYG_017-11b"/>
<hi>韓子曰齊桓公飲酒醉遺其冠恥之三日不朝管仲曰此非有國之耻也公胡不雪之以政公曰善因發倉賜</hi>
<hi>貧窮論囹圄出薄罪處三日而民歌之曰公胡不復遺冠乎</hi>甕頭加帽<hi>後魏書曰阮孚性機辨好</hi>
<hi>酒貌短而秃周文帝偏所眷顧常于室内置酒十缾缾一斛上皆加帽欲戲孚孚適入見見即驚喜曰吾兄弟</hi>
<hi>輩甚無禮何為入王家匡坐相對宜早還宅也因持酒歸周文撫手大笑</hi>銀鍾之寵思話<hi>見琴</hi>
<hi>賦泉石方期于思話注</hi>縹醪之賜崔浩<hi>後魏書曰太宗引崔浩論事語至中夜太宗大悦賜</hi>
<hi>浩縹醪酒十斛水精戎鹽一兩曰朕味卿言若此鹽酒故與卿同其味也</hi>裴粲則勤以獻誠<lb/>
<hi>後魏書曰裴粲為中書令帝出洛濵粲再拜上夀酒帝曰昔北海入朝暫竊神器爾日卿戒之以酒今欲我飲</hi>
<hi>何粲曰北海志在沉湎故諫其所失陛下齊聖温克臣是以敢獻微誠帝為之飲</hi>陰鏗則仁而<lb/>
<pb n="KR3k0011_WYG_017-12a"/>
獲報<hi>梁書曰陰鏗常與賔友飲宴見行觴者因迴酒炙以授之衆座皆笑鏗曰吾儕終日酣飲而執爵者</hi>
<hi>不知其味非人情也及侯景之亂鏗嘗為賊擒或救之獲免鏗問之乃行觴者</hi>逢括頸於消難<lb/>
<hi>北齊書曰黄門郎司馬消難嘗過髙季式與之酣飲留宿重門並閉取車輪括消難頸又自以一輪括頸消難</hi>
<hi>不得已笑而從之</hi>見傾家之次道<hi>晉書曰何充字次道能飲酒雅為劉恢所貴恢毎云見次</hi>
<hi>道飲令人欲傾家釀言其能温克也</hi>復聞孔羣喻之糟肉<hi>世説曰鴻臚孔羣好飲酒王導</hi>
<hi>云卿常飲酒不見酒家覆瓿布乎不久糜爛羣曰公不見糟中肉乎乃更堪久羣常與親舊書云今年田得七</hi>
<hi>百石秫米不了麴糵事</hi>孫朝積年麴封<hi>列子曰子産之兄曰公孫朝聚酒千鍾積麴成封望</hi>
<hi>門百步糟漿之氣逆於人鼻方其荒于酒也不知政道之安危人理之悔吝室内之有無九族之親疎雖水火</hi>
<pb n="KR3k0011_WYG_017-12b"/>
<hi>兵刄交於前不知也</hi>顯父之餞百壺<hi>詩云韓侯出祖出宿于屠顯父餞之清酒百壺</hi>唐堯<lb/>
之舉千鍾<hi>孔叢子曰平原君與子髙飲強子髙飲酒曰有諺云堯飲千鍾孔子飲百觚子路嗑嗑尚</hi>
<hi>飲百榼古之賢聖無不能飲子何辭焉</hi>豈顧季鷹之身後<hi>世説曰張季鷹縱任不拘時人</hi>
<hi>號為江東步兵或謂曰卿乃縱適一時獨不為身後名也張答曰使我有身後名不如即時一杯酒</hi>且醉<lb/>
髙歡之手中<hi>後魏書曰齊神武帝嘗在司州饗朝士舉觴屬别駕宋游道曰飲髙歡手中酒者大</hi>
<hi>丈夫卿之為人合飲此酒</hi>應彼東風<hi>見風賦應類/聞於酒溢注</hi>醖兹狂藥<hi>晉書曰孫季舒</hi>
<hi>嘗與石崇飲傲慢過度崇欲奏之裴楷曰飲人狂藥責人正禮不亦乖乎崇乃止</hi>冬釀兮夏成<lb/>
<hi>周禮曰辨三酒之物一曰事酒二曰昔酒三曰清酒注云事酒如今之醳酒也昔酒久酒今之舊醳也清酒今</hi>
<pb n="KR3k0011_WYG_017-13a"/>
<hi>之冬釀夏成者</hi>汾清兮鄴酌<hi>北齊書曰武成親愛河南王瑜嘗在晉陽手勅之曰日飲汾清二杯</hi>
<hi>勸汝鄴酌兩盌</hi>亦云王瞻三術<hi>梁書曰王瞻為吏部尚書頗嗜酒毎飲或彌日而精神朗瞻不</hi>
<hi>廢簿領武帝每稱瞻有三術射棊酒也</hi>酆舒五罪<hi>左傳曰晉侯將伐潞酆舒大夫皆曰酆舒有三</hi>
<hi>雋才伯宗曰狄有五罪雋才雖多何補焉不禮一也嗜酒二也棄仲章而奪黎氏地三也虐我伯姬四也傷其</hi>
<hi>君目五也怙其雋才而不以茂徳兹益罪也</hi>漢有長樂之儀<hi>史記曰髙帝除秦苛法為簡易</hi>
<hi>羣臣飲酒爭功帝患之叔孫通知上益厭也説上願與諸弟子共起朝儀漢七年長樂宫成羣臣皆朝十月復</hi>
<hi>置法酒諸臣侍坐殿上皆伏以尊卑次第上夀觴九行謁者言罷酒御史執法舉不如儀者輒引去竟朝罷酒</hi>
<hi>無敢失禮者髙帝乃曰吾乃今日知為皇帝之貴也</hi>呉有釣臺之㑹<hi>呉志曰孫權於武昌臨釣</hi>
<pb n="KR3k0011_WYG_017-13b"/>
<hi>臺飲酒大醉令人以水灑羣臣曰今日酣飲醉墮臺中乃當止耳張昭正色不言出外車中坐權遣人呼昭還</hi>
<hi>謂曰為共作樂耳公亦何為怒乎昭對曰昔紂為糟丘酒池長夜之飲當時亦不以為惡也權黙然有慙色</hi>
一斗河東之賜<hi>後周書曰文帝聞韋敻養髙不仕辟之不能屈明帝即位禮敬逾重乃為詩以</hi>
<hi>貽之夐得帝詩願時朝謁帝大悦勅有司日給河東酒一斗號之曰逍遙公</hi>千日中山之醉<lb/>
<hi>博物志曰劉𤣥石曽于中山酒家沽酒酒家與千日酒飲之至家大醉其家不知以為死葬之後酒家計向千</hi>
<hi>日往視之云已葬于是開棺醉始醒俗云𤣥石飲酒一醉千日</hi>蘇微為之而成疾<hi>宋書曰衡</hi>
<hi>陽王義季素嗜酒畧少醒日文帝詰責曰將軍蘇微酖酒成疾旦夕待盡一門無此酣法汝于何得之</hi>慶<lb/>
封為之而易内<hi>傳曰齊慶封好田而嗜酒以其内實遷于盧蒲嫳氏易内而飲酒注内實寳物</hi>
<pb n="KR3k0011_WYG_017-14a"/>
<hi>妻妾也移而居嫳家</hi>至若老羌之渴<hi>拾遺記曰晉有羌人姚馥字世芬充廐圉每醉中好言王</hi>
<hi>者興亡之事常云九河之水不足以漬麴糵八藪之木不足以為蒸薪七澤之糜不足以充庖爼但言渇于酒</hi>
<hi>羣輩呼為渴羌後武帝授以朝歌守馥願且為馬圉時賜美酒以樂餘年帝曰朝歌紂之舊都地有酒池故使</hi>
<hi>老羌不復呼渴固辭遷酒泉太守地有清池其味若酒馥乘醉拜受焉</hi>次公之狂<hi>漢書曰平恩侯</hi>
<hi>許伯入第丞相以下皆賀司𨽻盖寛饒東鄉特坐許伯自酌曰葢君後至寛饒曰無多酌我我乃酒狂丞相魏</hi>
<hi>相笑曰次公醒而狂何乃酒也次公寛饒字</hi>倒山公之接離<hi>世説曰山季倫為荆州時出酣</hi>
<hi>暢人為之歌曰山公時一醉逕造髙陽池日暮倒載歸酩酊無所知時復乗驄馬倒著白接離</hi>脱相如<lb/>
之鷫鸘<hi>西京雜記曰相如還城都以鷫鸘裘就市陽昌鬻酒與卓文君為歡</hi>故其成禮而<lb/>
<pb n="KR3k0011_WYG_017-14b"/>
弗繼以淫<hi>傳曰陳公子完奔齊佽桓公酒樂公曰以火繼之辭曰臣卜其晝未卜其夜君子曰酒以</hi>
<hi>成禮不繼以淫義也</hi>無量而不及於亂<hi>論語曰夫子惟酒無量不及亂</hi>唯公榮而<lb/>
不與<hi>晉書曰王戎嘗如阮籍飲時兖州刺史劉昶字公榮在坐籍以酒少酌不及昶昶無恨色戎異之他</hi>
<hi>日問籍曰彼何如人答曰勝公榮不可不與飲減公榮則不敢不共飲唯公榮可不與飲</hi>獨崔暹而<lb/>
可勸<hi>後魏書曰静帝宴華林園謂神武曰自頃百司貪暴朝廷有公直彈劾無避者王可勸酒神武降階</hi>
<hi>跪言唯御史中尉崔暹一人謹奉明㫖敢以酒勸并臣所射賜物千段迄以迴賜帝美之</hi>禮成宴醧<lb/>
<hi>韓詩外傳曰夫飲之禮不脱屨而卽序者謂之禮跣而上坐者謂之宴能飲者飲之不能飲者已謂之醧齊顔</hi>
<hi>色均衆寡謂之沈閉門不出者謂之湎故君子可以宴可以醧不可以沈不可以湎醧衣遇反</hi>名稱聖<lb/>
<pb n="KR3k0011_WYG_017-15a"/>
賢<hi>魏畧曰太祖時禁酒而人竊飲之故難言酒以白酒為賢人清酒為聖人</hi>湛酒泉而在地<lb/>
瞻酒旗之麗天<hi>見上文舉嘲曹公之禁注</hi>味兼百末<hi>漢書曰百末㫖酒注百花末酒</hi>
價重千錢<hi>典論曰孝靈帝末百文酤酒酒一斗直千文</hi>嘗美味於酃湖<hi>湘州記曰</hi>
<hi>衡陽縣東有酃湖釀酒醇美所謂酃酒晉平呉始薦酃酒於廟是也</hi>酌不極於青田<hi>古今記曰</hi>
<hi>烏孫國有青田核得水則有酒味甚淳美飲盡更注水隨後成酒名青田酒</hi>復聞敗見宋樽<lb/>
<hi>王孫子新書曰楚莊王攻宋子重曰君㕑肉臭而不可食樽酒敗而不可飲而三軍之士皆有飢色欲以勝敵</hi>
<hi>不亦難乎莊王曰請有酒投之士有食饋之賢</hi>怪消秦獄<hi>東方朔别傳曰武帝幸甘泉長平阪道中</hi>
<hi>有蟲赤如肝頭目口齒悉具人莫知也時朔在屬車中令往視焉朔曰此為怪氣必秦獄處也上使按地圖果</hi>
<pb n="KR3k0011_WYG_017-15b"/>
<hi>秦獄地朔曰夫積憂者得酒而解乃取蟲置酒中立消後屬車上盛酒為此故也</hi>或以青州作<lb/>
號<hi>世説曰桓温有主簿善别酒輒令先嘗好者謂青州從事惡者謂平原督郵青州有齊郡言至臍平原有</hi>
<hi>革縣言至膈上住</hi>或以建康為目<hi>宋書曰顧憲之為建康令清儉強力為政甚得人和故都</hi>
<hi>下飲酒者醇㫖輒號為顧建康謂其清且美焉</hi>名傳上頓<hi>宋明帝文章志曰王耽嗜酒一醉或連日</hi>
<hi>不醒自號上頓時以大飲為上頓起於耽也</hi>味稱美䘵<hi>漢書曰酒者天之美祿帝王所以頤養天</hi>
<hi>下享祀祈福扶衰養疾百福之㑹</hi>阮孚以金貂相換<hi>見冠賦金貂換酒注</hi>淵明以<lb/>
葛巾見漉<hi>宋書曰陶潛好酒郡將候潛逢其酒熟取頭上葛巾漉酒畢還復著之</hi>亦云曲<lb/>
阿旣釃<hi>後漢書曰劉藻為平原别將辭孝文於洛水之南孝文曰與卿石頭相見藻對曰臣才非古人</hi>
<pb n="KR3k0011_WYG_017-16a"/>
<hi>度亦不留賊虜而陛下輒當釃曲阿之酒以待百姓帝大笑曰今未至曲阿且以河東數石賜卿</hi>邯鄲<lb/>
被圍<hi>淮南子曰楚㑹諸侯魯趙皆獻酒于楚王主酒吏求酒于趙趙不與吏怒乃以趙厚酒易魯薄者奏</hi>
<hi>之楚王以趙酒薄遂圍邯鄲故曰魯酒薄而邯鄲圍</hi>步白楊之野<hi>宋書曰袁粲為丹陽尹嘗步屧</hi>
<hi>白楊郊野間道遇一士大夫便呼與酣飲明日此人謂被知顧到門求進粲曰昨飲酒無偶聊相要耳竟不與</hi>
<hi>相見</hi>坐黄菊之籬<hi>見秋賦白衣/王𢎞之遺注</hi>髙允敗徳以為訓<hi>後魏書曰髙允</hi>
<hi>被勅論集往世酒之敗徳以為酒訓孝文覽而悦之</hi>元忠坐酌而自怡<hi>後魏書曰李元忠拜</hi>
<hi>南趙郡太守好酒無政績及莊帝崩棄官潛圖義舉㑹齊神武東出元忠便乗露車載濁酒以奉迎神武聞其</hi>
<hi>酒客未即見之元忠下車獨坐酌酒擘脯食之謂門者曰本言公招延雋傑今聞國士到門不能吐脯輟洗其</hi>
<pb n="KR3k0011_WYG_017-16b"/>
<hi>人可知還吾刺勿復通也門者以吿神武遽見之</hi>或取陶陶之樂<hi>劉伶酒徳頌曰捧罌承槽</hi>
<hi>銜杯潄醪奮髯箕踞枕麴籍糟無思無慮其樂陶陶</hi>或矜抑抑之儀<hi>詩曰其未醉止威儀抑抑</hi>
<hi>曰既醉止威儀怭怭注怭媟嫚</hi>及夫行車酌醴鳴鍾舉燧<hi>張衡西京賦曰酒車酌醴</hi>
<hi>方駕授饔升觴舉燧旣釂鳴鐘</hi>餔糟兮歠醨<hi>楚詞屈原曰衆人皆醉唯我獨醒漁父曰衆人皆醉</hi>
<hi>何不餔其糟而歠其醨</hi>舉白兮揚觶<hi>説苑曰魏文侯與大夫飲使公乗不仁為觴政曰飲若不</hi>
<hi>盡浮之大白文侯不盡公乗不仁舉白浮君禮射義曰孔子射於矍相之圃使公罔之裘序㸃揚觶而語又鄉</hi>
<hi>飲酒曰盥洗揚觶所以致潔也揚舉也觶角也</hi>髙昌洿林之貢<hi>梁四公記曰髙昌遣使獻蒲桃</hi>
<hi>乾凍酒帝命杰公迓之杰公謂其使曰蒲桃七是洿林三是無半凍酒非八風谷所凍者又無髙寧酒和之使</hi>
<pb n="KR3k0011_WYG_017-17a"/>
<hi>者曰其年風災蒲桃不熟故駁雜凍酒奉王命急故非時耳帝問杰公羣物之異對曰蒲桃洿林者皮薄味美</hi>
<hi>無半者皮厚味苦酒是八風谷凍成者終年不壊今嗅其氣酸髙寧酒滑而色淺故云然杰音竭</hi>西域<lb/>
蒲桃之味<hi>唐書曰蒲桃酒西域有之前代或有貢獻及破髙昌収馬乳蒲挑實於苑中種之并得其</hi>
<hi>酒法上自損益造酒酒成凡有八色芳香酷烈味兼醍盎頒賜羣臣京師識其味</hi>或以蟹螯俱<lb/>
執<hi>世説曰畢茂世嘗云一手持蟹螯一手持酒杯拍浮酒池中便足了一生</hi>或以彘肩並賜<lb/>
<hi>史記曰沛公先入關項羽至與沛公㑹謀因擊沛公樊噲即帶劒擁楯入項王曰壯士賜之巵酒則與斗巵酒</hi>
<hi>樊噲飲之王曰賜之彘肩則與一生彘肩噲覆楯于地抜劍切而啗之王曰壯士復飲乎曰臣死且不避巵酒</hi>
<hi>安足辭</hi>禮有生禍之語<hi>禮曰夫豢豕為酒非以為禍也而獄訟益繁則酒之流生禍也</hi>書<lb/>
<pb n="KR3k0011_WYG_017-17b"/>
著崇飲之㫖<hi>書酒誥曰文王誥教小子有正有事無彝酒自成湯至于帝乙成王畏相不敢自暇</hi>
<hi>自逸矧曰其敢崇飲</hi>邴原有廢業之憂<hi>魏志曰邴原初辭家求學原舊性能飲酒自行之後</hi>
<hi>八九年間酒不向口單步負笈至陳則師韓子助潁川則宗陳仲弓汝南則交范孟博涿郡則親盧士榦臨别</hi>
<hi>師友以原不飲酒㑹米肉送原原曰本能飲酒但以荒志廢業故斷之耳今當逺别因見貺餞可一飲讌于是</hi>
<hi>安坐飲酒終日不醉</hi>范泰述傷生之理<hi>宋書曰范泰初為太學博士外弟荆州刺史王忱請</hi>
<hi>為天門太守忱嗜酒醉輒累旬及醒則儼然端肅泰陳酒既傷生所宜深誡其言甚切忱嗟嘆久之曰見規者</hi>
<hi>衆未有若此者也</hi>茍忘濡首之戒<hi>易曰飲酒濡首不知節也</hi>將貽腐脅之斃<lb/>
<hi>晉書曰周顗善飲至一石過江毎稱無對後有舊對自北來顗欣然出酒二石對飲而罷明日顗如故視客巳</hi>
<pb n="KR3k0011_WYG_017-18a"/>
<hi>腐脅而死</hi>故三爵以退<hi>禮曰君子之飲酒也受一爵而色洒如也二爵而言言斯三爵油油以退</hi>
<hi>注洒肅敬貎言音誾言言和敬貎油油敬悦貎</hi>而百拜成禮<hi>禮曰一獻之禮賔主百拜終日飲酒</hi>
<hi>而不得醉焉</hi>所以喻之於兵而譬之於水也<hi>南史曰陳暄好酒沈湎兄子秀</hi>
<hi>致書諫之暄答書云吾嘗譬酒猶水也水可以濟舟亦可以覆舟故江諮議有言酒猶兵也兵可千日不用不</hi>
<hi>可一日不偹酒可千日不飲不可一飲不醉羙哉江公可與共論酒矣</hi>
　<lb/>
　<lb/>
　<lb/>
<pb n="KR3k0011_WYG_017-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事類賦卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>事類賦巻五</head> <lb/>
    <p>
<pb n="KR3k0011_WYG_005-1a"/>
欽定四庫全書<lb/>
　事類賦巻五<lb/>
　　　　　　　　　　　　　宋　呉淑　撰<lb/>
　　嵗時部第二<lb/>
　　　秋<lb/>
秋日凄凄百卉具腓<hi>詩曰秋日凄凄百卉具腓注腓病也</hi>溽暑䦨而清商<lb/>
至<hi>古詩曰曒曒忩中日照我室南端清商應秋至溽暑隨節闌</hi>鴻㕍來而𤣥鳥歸<hi>禮曰</hi>
<hi>八月白露之日鴻㕍來後五日𤣥鳥歸</hi>月下清吟賞袁宏之自適<hi>晉書曰袁宏孤</hi>
<pb n="KR3k0011_WYG_005-1b"/>
<hi>貧運租自業謝尚時鎮牛渚秋夜乘月泛江㑹宏在舫中諷詠遣問即其詠史之作尚迎舟與談申旦不寢自</hi>
<hi>此名譽日盛</hi>呉中歸思伏張翰之知機<hi>世説曰張翰字季鷹辟齊王冏東曹掾在</hi>
<hi>洛見秋風起因思呉中蓴菜羮鱸魚鱠曰人生貴適意耳何能從宦千里以要名乎遂命駕便歸俄而齊王敗</hi>
<hi>人皆謂見機而作</hi>爾其縮内在時<hi>淮南子曰孟秋/始縮仲秋始内</hi>貙膢是祭<hi>後漢</hi>
<hi>書曰申屠建等與御史大夫隗囂合欲以立秋日貙膢時共刼更始前書音義曰貙以立秋日祭獸王者亦此</hi>
<hi>日獵獸祭宗廟冀州北八月朝作飲食為膢其俗曰膢臘膢音婁</hi>其事言其性義<hi>月令注云</hi>
<hi>洪範五行傳曰西方金其性義其事言言曰從從作乂王者言從義和則神龜至</hi>藏帝藉於神<lb/>
倉<hi>禮曰九月藏帝藉於神倉袛敬必飭</hi>命樂正而習吹<hi>禮曰八月命樂正習吹注秋冬尚吹</hi>
<pb n="KR3k0011_WYG_005-2a"/>
<hi>故習之</hi>敕司爟而行火令<hi>周禮曰司爟掌行火之政令季秋内火注云九月昏心星伏在</hi>
<hi>戍使民内火爟音貫</hi>歌豳詩以迎寒氣<hi>周禮曰籥章氏掌仲秋擊土鼓吹豳詩以迎寒氣注</hi>
<hi>迎寒以夜求諸隂也</hi>白露斯零寒蟬則鳴<hi>禮曰立秋之日白露降後五日寒蟬鳴</hi>絡<lb/>
緯悲啼<hi>宋鮑照答湯惠休曰枯桑葉易零疲客心易驚今兹亦何早已聞絡緯鳴</hi>蟋蟀宵征<lb/>
<hi>楚辭曰悲哉秋之為氣也雁嗈嗈而南遊鵾鷄啁哳而悲鳴獨申旦而不寐哀蟋蟀之宵征</hi>於是行<lb/>
肅殺<hi>春秋感精符曰霜殺伐之表季秋霜始降鷹隼擊王者順天行誅以成肅殺之威</hi>務収成<lb/>
<hi>梁元帝纂要曰秋曰白藏亦曰収成</hi>既決獄而㫁刑<hi>尚書大傳曰天子以秋命三公將率選士</hi>
<hi>厲兵以征不義决獄訟㫁刑罰趣収斂以順天道以佐秋殺</hi>亦選將而厲兵<hi>禮曰天子迎秋</hi>
<pb n="KR3k0011_WYG_005-2b"/>
<hi>于西郊還乃賞軍帥武人于朝乃命將帥選士厲兵簡練傑俊專任有功以征不義詰誅暴慢以明好惡</hi>爾<lb/>
其天地始肅<hi>禮曰七月天地始肅禾乃登</hi>鷹隼方擊<hi>元命苞曰立秋鷹隼擊</hi>青<lb/>
女降霜<hi>見霜賦神為青女注</hi>司裘率職<hi>周禮曰司裘仲秋獻良裘季秋獻功裘</hi>見一<lb/>
葉而可知<hi>淮南子曰一葉落知天下秋</hi>觀萬物之成實<hi>淮南子曰春氣發而百草</hi>
<hi>生正得秋而萬實成</hi>其帝少昊其神蓐収<hi>出/禮</hi>嘗乘兑而執矩<hi>淮南子曰</hi>
<hi>西方帝少皥其佐蓐収執矩治秋其神為太白</hi>推巽廢而離休<hi>五行休王論曰立秋坤王兑相</hi>
<hi>乾胎坎沒艮死震囚巽廢離休</hi>見斗杓之西指<hi>鶡冠子曰斗杓西指天下皆秋</hi>識大火<lb/>
之斯流<hi>詩曰七月流火注流下也</hi>若其取柞楢之火<hi>鄒子曰秋取柞楢之火</hi>樹<lb/>
<pb n="KR3k0011_WYG_005-3a"/>
槐柘之木<hi>淮南子曰孟秋之月西宫神女白色白采撞白鍾其兵鉞八月宫尉其樹柘九月宫候其</hi>
<hi>樹槐</hi>壽星既見於南極<hi>禮曰秋分享壽星於南郊注南極老人星也</hi>日馭亦行<lb/>
於西陸<hi>易通綂圖曰日行西方白道曰西陸</hi>羣鳥由其養羞<hi>禮曰八月羣鳥養羞</hi>司<lb/>
矢以之獻箙<hi>周禮曰司弓矢中秋獻矢箙注箙盛矢器</hi>詔司馬而治兵<hi>周禮曰大</hi>
<hi>司馬仲秋教治兵</hi>命輶軒而採俗<hi>風俗通曰周秦常以八月遣輶軒使採異俗方言藏之秘</hi>
<hi>府</hi>若夫寅餞納日<hi>書曰分命和仲宅西曰昧谷寅餞納日平秩西成</hi>盛徳在金<lb/>
<hi>禮曰太史以先立秋三日謁于天子曰某日立秋盛徳在金立秋之日天子親率公侯大夫以迎秋于西郊</hi>
吟嘯成羣感李陵於塞上<hi>漢李陵與蘇武書曰窮秋九月塞外草衰胡笳互動牧馬</hi>
<pb n="KR3k0011_WYG_005-3b"/>
<hi>悲鳴吟嘯成羣邊聲四起</hi>應接不暇勞子敬於山隂<hi>世説曰王子敬云從山隂道上</hi>
<hi>行山川自相映發使人應接不暇若值秋冬之時尤難為懷</hi>可以修城郭<hi>淮南子曰西方之極</hi>
<hi>三色之山石城金室飲氣之民不死之野少皥蓐収之所司者萬二千里其令曰審用法誅必辜修城郭補决</hi>
<hi>竇擁溪谷守門閭</hi>可以謹門閭<hi>管子曰秋以庚辛之日發五政一禁博簺二無見五兵之刄三</hi>
<hi>慎旅農趍聚収四補缺拆修垣牆謹門閭五狥時五榖</hi>漢徹淋池之神物<hi>拾遺記曰漢武</hi>
<hi>嘗以季秋泛靈鶂舟于淋池以香金為鈎縮紐絲為綸丹鯉為餌釣得白蛟付太官為鮓肉紫骨青香美無倫</hi>
穆滿羽陵之蠧書<hi>穆天子傳曰仲秋甲戌天子東遊次雀梁蠧書于羽陵注謂暴書蠧蟲因</hi>
<hi>曰蠧書也</hi>望高丘之雲潛通吉夢<hi>元命苞曰堯為天子季秋下旬夢白帝遺以鳥喙子</hi>
<pb n="KR3k0011_WYG_005-4a"/>
<hi>其母曰扶始升高丘白帝上有雲如虎感巳生臯陶淮南子云臯陶鳥喙也</hi>㑹雕房之奕自<lb/>
叶祥符<hi>西京雜記曰賈佩蘭云在宫時八月四日出雕房北户竹林下圍棊勝者終年有福負者終年</hi>
<hi>疾病</hi>及夫草木黄落蟄蟲坯户<hi>禮曰秋分之節蟄蟲坯户</hi>見神龍之潛<lb/>
淵<hi>説文曰龍鱗蟲之長春分而登天秋分而潛淵</hi>識綵囊之盛露<hi>續齊諧記曰𢎞農鄧紹八</hi>
<hi>月朝入華山見一童子以五色綵囊盛取柏葉下露云赤松先生取以明目今八月朝作眼明囊象此也</hi>至<lb/>
若金氣方勁<hi>鮑照秋夕詩曰金氣方勁殺降陽微且殫</hi>清風戒寒<hi>國語曰駟見而隕霜火見</hi>
<hi>而清風戒寒</hi>嚴霜舉侯文之職<hi>見霜賦威主侯文注</hi>飛蟬集朱异之冠<lb/>
<hi>梁書曰朱异除中書郎時秋日始拜有飛蟬正集异武冠上時咸謂蟬珥之兆</hi>露始滋於園菊<lb/>
<pb n="KR3k0011_WYG_005-4b"/>
<hi>謝惠連擣衣詩曰衡紀無淹度晷運倐如催白露滋園菊秋風落庭槐</hi>風已敗於叢蘭<hi>文子</hi>
<hi>曰日月欲明浮雲蓋之叢蘭欲茂秋風敗之</hi>則有鷹祭鳥而無差<hi>禮曰七月鷹乃祭鳥</hi>
<hi>後五日天地始肅</hi>豺祭獸而靡失<hi>禮曰九月/豺乃祭獸</hi>西宫之鐘既撞<hi>見上</hi>
<hi>樹槐柘之木注</hi>蕭丘之火自息<hi>見火賦指赫/赫於蕭丘注</hi>露凝冷以凄清<hi>潘岳</hi>
<hi>秋興賦曰月膧朧以含光露凄清以凝冷</hi>蟬含風而蕭瑟<hi>謝惠連懷秋詩曰蕭瑟含風蟬寥唳</hi>
<hi>度雲雁</hi>若夫蒹葭蒼蒼白露為霜<hi>出/詩</hi>菊有黄華<hi>禮曰九月菊有黄花</hi>
雲見羣羊<hi>月令占候圖曰立秋坤卦用事晡時西南凉風至黄雲如羣羊宜粟榖</hi>木葉微<lb/>
脱<hi>謝希逸月賦曰洞庭始波木葉微脱</hi>綠草芸黄<hi>劉鑠詩曰昊天清且高秋氣發初凉白露下微</hi>
<pb n="KR3k0011_WYG_005-5a"/>
<hi>津明月流素光凝烟泛城闕凄風入軒房朱華先零落緑草就芸黄纎羅還笥篋輕紈改衣裳</hi>肅清景<lb/>
於素節<hi>陸機詩曰肅肅素秋節湛湛濃露凝</hi>循時令於白藏<hi>爾雅曰秋為白藏</hi>若<lb/>
乃雲漢靈匹見於七夕<hi>謝惠連七夕詩曰雲漢有靈匹彌年闕相從</hi>阮巷矜<lb/>
綈錦之衣<hi>竹林七賢論曰諸阮頗善居室内足於財唯籍一巷好酒而貧舊俗七月七日法當曝衣</hi>
<hi>諸阮庭中爛然莫非綈錦籍兄子咸時總角乃竪長竿標大布犢鼻褌於庭中曰未能免俗聊復然耳</hi>魏<lb/>
宫愴琉璃之筆<hi>風土記曰陸機書曰在平原嘗按行曹公器物書刀五枚瑠璃筆一枝景初二</hi>
<hi>年七月七日劉婕妤云見此使人悵然按魏武帝於漢為相不得有婕妤又景初是魏明帝年知此則文帝物</hi>
<hi>也與曹公器玩同處故致舛雜耳</hi>或張雲錦之帷<hi>漢武帝内傳曰七月七日掃除宫掖張雲</hi>
<pb n="KR3k0011_WYG_005-5b"/>
<hi>錦之帷燃九微燈夜二唱後西王母駕九色班龍上殿</hi>或履𤣥瓊之舄<hi>漢武帝内傳曰七月</hi>
<hi>七日西王母降武帝戴太真晨纓之冠履𤣥瓊鳯文之舄</hi>道武則參合分祥<hi>後魏書曰道武</hi>
<hi>帝七月七日生于參合殿</hi>漢帝則猗蘭告吉<hi>漢武帝故事曰景帝夢高祖謂已曰王美人生</hi>
<hi>子可名為彘以乙酉年七月七日旦生武帝於猗蘭殿洞㝠記曰景帝夢一赤彘從雲中下崇芳閣帝覺而坐</hi>
<hi>于閣上果見赤氣如林來蔽户牖乃改閣為猗蘭殿後王夫人生武帝據此則武帝初名彘也</hi>層城嬉<lb/>
戱<hi>輿地志曰齊武帝起層城觀七月七日宫人多登之穿針世謂之穿針樓</hi>開襟縫適<hi>西京雜記</hi>
<hi>曰漢綵女常以七月七日穿針於開襟樓</hi>西母則青鳥傍侍<hi>漢武故事曰七月七日上于承</hi>
<hi>華殿齋正中忽有一鳥從西方來集殿前東方朔曰此西王母欲來也有頃王母至有二青鳥夾侍王母傍</hi>
<pb n="KR3k0011_WYG_005-6a"/>
竇后則神光照室<hi>後漢書曰竇后少小頭秃不為家人所齒遇七夕人皆看織女獨不許后</hi>
<hi>出乃有神光照室為后之瑞</hi>亦有針穿七孔<hi>荆楚嵗時記曰七夕婦人結綵縷穿七孔針或</hi>
<hi>以金銀鍮石為針</hi>燈燃九微<hi>見上張雲/錦之帷注</hi>命五龍之駕<hi>列仙傳曰呉蔡經去</hi>
<hi>家時已老及還更少壯鬚髪皆黒語家中言七月七日王君當來可作數百斛飲擬之至期日王方平果來乘</hi>
<hi>羽車駕五龍聞金鼓簫管人馬之聲</hi>臨百子之池<hi>西京雜記曰戚夫人侍兒賈佩蘭云在宫時見</hi>
<hi>戚夫人侍高祖至七月七日臨百子池作于闐樂畢以五色縷相羈謂為連綬</hi>登舜山而騁望<lb/>
<hi>酉陽雜俎曰魏僕射収臨代七月七日登舜山徘徊顧眺謂主簿崔撫曰吾所經多矣于山川沃壤襟帶形勝</hi>
<hi>天下名州不能過此唯未審東陽何如耳</hi>待𤣥圃以裁詩<hi>晉潘尼七月七日侍皇太子宴𤣥圃</hi>
<pb n="KR3k0011_WYG_005-6b"/>
<hi>園詩曰商風初授辰火微流朱明送夏少昊迎秋嘉禾茂園芳草被疇于時我后以豫以遊</hi>晉宣曝<lb/>
書而迫遽<hi>王隠晉書曰魏武辟高祖高祖以祚將終不欲屈于曹氏辭以風痺不能起居魏武遣親</hi>
<hi>信令史微服于高祖門外樹隂下息時七月七日髙祖方曝書令史竊知還具以告乃重遣辟之勅行者曰若</hi>
<hi>復不動便可収之高祖懼而應命</hi>郝隆曬腹而逶迤<hi>世説曰郝隆七月七日見鄰人皆曝</hi>
<hi>曬衣服隆乃仰臥出腹云曬書</hi>陶安騎龍而遐騖<hi>見火賦散陶安之冶注</hi>子喬乘<lb/>
鶴而難追<hi>見山賦見王喬於緱氏注</hi>若其重陽令辰時惟九日<hi>齊民月令</hi>
<hi>曰重陽日必以餻酒登高眺逈以暢秋志採茱萸甘菊泛酒</hi>落孟嘉之帽<hi>王𨼆晉書曰孟嘉為</hi>
<hi>桓温叅軍九日温遊龍山僚屬畢集風吹嘉帽落不覺如厠孫盛時在坐温授紙筆命嘲之著嘉坐處嘉還見</hi>
<pb n="KR3k0011_WYG_005-7a"/>
<hi>之笑請紙作答了不容思</hi>傳長房之術<hi>續齊諧記曰汝南桓景隨費長房遊學長房謂曰九月九</hi>
<hi>日汝家有厄急去令家人各作絳囊盛茱萸以繫臂登高飲菊酒此禍可消景歸如言還見雞狗牛羊一時暴</hi>
<hi>死九日登高飲酒帶茱萸囊因此也</hi>白衣王𢎞之遺<hi>續晉陽秋曰陶潛嘗九月九日無酒宅邊</hi>
<hi>東籬下菊叢中摘盈把坐其側未幾望見白衣人至乃王𢎞送酒也便即酣飲</hi>黄菊魏文之錫<lb/>
<hi>魏文帝九日與鍾繇書云昔屈平念冉冉之將老思餐秋菊之落英輔體延年莫斯之貴謹奉一束以助彭祖</hi>
<hi>之術</hi>登高飈而為樂<hi>南齊書曰高祖以九月九日登高飈館館在孫陵寺岡世呼為九日臺</hi>
指戱馬而爰出<hi>南齊書曰宋武帝為宋公在彭城九月九日出項羽戯馬臺至今相承以為故</hi>
<hi>事</hi>三隥則山簡登躋<hi>襄陽記曰望楚山舊名馬鞍山宋武陵王駿為刺史改為望楚山後</hi>
<pb n="KR3k0011_WYG_005-7b"/>
<hi>遂龍飛人號為鳯嶺高處有三隥即劉𢎞山簡九日宴賞之所</hi>九井則仲文遊陟<hi>姑熟記縣</hi>
<hi>南十里有九井山即殷仲文九日從桓公九井賦詩之所</hi>耽靈運之吟思<hi>謝靈運九日從宋公</hi>
<hi>遊戯馬臺詩曰季秋邊朔苦旅雁違霜雪</hi>諷謝瞻之詩筆<hi>謝瞻九月從宋公戯馬臺詩曰風至</hi>
<hi>授寒服霜降百工休</hi>晉則執經以明道<hi>晉陽秋曰寧康三年九月九日上嘗講孝經謝安侍</hi>
<hi>坐陸納卞躭執讀謝石袁宏執經車𦙍王温摘句</hi>齊則講武以應祥<hi>南齊書曰南齊以九</hi>
<hi>月九日馬射或説秋金氣講習武事象漢立秋之禮</hi>斯九日之盛集見前賢之軌<lb/>
迹<lb/>
　　　冬<lb/>
<pb n="KR3k0011_WYG_005-8a"/>
冬終也萬物於是而終者也<hi>釋名曰冬終也萬物所以終成也</hi>若夫冬<lb/>
日烈烈飄風發發<hi>出詩</hi>履此𤣥英<hi>爾雅曰冬為𤣥英亦曰安寧</hi>感兹陽<lb/>
月<hi>爾雅曰十月為陽注純隂用事嫌于無陽故以名云</hi>知盛徳之在水<hi>禮曰太史以先立冬</hi>
<hi>三日謁于天子曰某日立冬盛徳在水天子乃齋立冬之日迎冬于北郊</hi>慨窮隂之殺節<hi>鮑照</hi>
<hi>舞鶴賦曰窮隂殺節急景凋年</hi>若乃地氣下降天氣上騰<hi>禮曰小雪之日天氣上騰</hi>
<hi>地氣下降</hi>水澤腹堅<hi>禮曰大寒之/日水澤腹堅</hi>閉塞而成<hi>禮曰十月天氣上騰地氣下降</hi>
<hi>閉塞而成冬</hi>既習射而角力<hi>禮曰小寒之日命將帥講武習射角力</hi>亦聴獄而<lb/>
論刑<hi>大戴禮曰季冬聴獄論刑</hi>爾其磬擊北宫<hi>淮南子曰冬至之日北宫御女黒色衣黒</hi>
<pb n="KR3k0011_WYG_005-8b"/>
<hi>采擊磬石</hi>禮成長樂<hi>史記曰漢高祖既定天下叔孫通定朝儀于是羣臣朝十月于長樂宫尊卑次</hi>
<hi>序諸侯王以下莫不震恐帝曰吾今日知皇帝之貴也</hi>方乘坎而執權<hi>前漢書曰魏相書云</hi>
<hi>顓頊乘坎執權司冬</hi>見冰凝而木落<hi>袁宏北征賦曰天高地凅木落冰凝</hi>魏則季冬<lb/>
而平夷唐則孟冬而磽确<hi>詩含神霧曰魏地處季冬之位土地平夷唐地處孟冬之</hi>
<hi>位得常山太岳之風音中羽其地磽确故其民儉而好畜</hi>燧竈必修<hi>管子曰以冬至之日始數四十</hi>
<hi>六冬盡春始教民鑚燧墐竈所以壽人也</hi>槐檀斯改<hi>鄒子曰冬取槐檀之火</hi>日馭行北<lb/>
<hi>續漢書曰日行北陸謂之冬</hi>斗杓指亥<hi>月令注孟冬之月日月會于析木而斗建亥位</hi>無祈<lb/>
寒而怨咨<hi>書曰夏暑雨小民惟曰怨咨冬祁寒小民亦惟曰怨咨</hi>蓋呼吸而藏内<lb/>
<pb n="KR3k0011_WYG_005-9a"/>
<hi>尚書大傳曰北方伏方也萬物之方伏也冬中也物方藏于中也陽盛則吁荼萬物而養之外隂盛則呼吸萬</hi>
<hi>物而藏之内故曰呼吸者隂陽之交接萬物之終始</hi>善巻方衣於皮毛<hi>高士傳曰舜以天下</hi>
<hi>讓善巻善巻曰予立宇宙之中冬則衣皮毛夏則衣絺葛何以天下為哉</hi>孝子更驚於梅柰<lb/>
<hi>齊書曰齊孝子王虛之庭中楊梅樹隆冬三實又每夜所居白光如燭墓左樹柰一冬再實時人咸以為孝感</hi>
<hi>所致</hi>或求堇而流漣<hi>晉書劉長盛母王氏盛冬思堇長盛時年九嵗乃于澤中慟哭聲不絶者</hi>
<hi>半日於是忽若有人云止聲長盛収淚視地便有堇生焉因得斛餘而歸</hi>或泣竹而悲慨<hi>見竹</hi>
<hi>賦孟宗之泣注</hi>至於應北陸而藏冰<hi>見冰賦出于朝覿注</hi>當南至而書雲<lb/>
<hi>見雲賦觀臺書啟閉之祥注</hi>循薙氏之去草<hi>周禮曰薙氏去草夏日至而夷之秋繩而芟之</hi>
<pb n="KR3k0011_WYG_005-9b"/>
<hi>冬日至而耜之若欲其化也則以水火變之注謂以火燒其所芟萌之草已而水之則其土亦和美矣</hi>美<lb/>
顔斐之致薪<hi>魏畧曰顔斐字文林為京兆尹課民當輸租時車牛各致薪兩束為冬寒冰炙筆硯</hi>
孝武嘗被於單衣<hi>商芸小説曰晉孝武帝即位時年十三四冬天晝日不著複衣但着單絹</hi>
<hi>裙衫五六重夜則累茵重蓐謝公云體宜令有常陛下晝過冷夜過熱非攝養之術帝曰夜靜故也謝公嘆曰</hi>
<hi>上明理不減先帝</hi>西華猶衣於練裙<hi>梁書曰任昉素清貧卒後其子西華冬日著葛帔練</hi>
<hi>裙道逄劉孝標孝標泫然矜之乃著廣絶交論譏其舊交也</hi>至有問來嵗之吉凶<hi>周禮</hi>
<hi>曰天府掌季冬陳玉以貞來嵗之美惡注云問事之正曰貞謂問於龜</hi>獻羣臣之夢寐<hi>周禮</hi>
<hi>曰吉夢季冬聘王夢獻吉夢于王王拜而受之注云聘問也獻羣臣之吉夢歸美焉</hi>詔司㓂而獻<lb/>
<pb n="KR3k0011_WYG_005-10a"/>
民數<hi>周禮曰小司寇孟冬祀司民獻民數于王王拜受之以圖國用而進退之注司民星軒轅角也</hi>命<lb/>
司空而論地事<hi>大戴禮曰司空司冬以制度地事准揆山林規表衍沃畜水行表灌浸以節四</hi>
<hi>時之事理地遠近以任民力以節民食</hi>嵗既暮而時既昏<hi>雪賦云嵗將暮時既昏寒風積</hi>
<hi>愁雲繁</hi>月窮紀而日窮次<hi>禮曰十二月日窮于次月窮于紀星周于天數將幾終嵗且更</hi>
<hi>始</hi>延年流血於决獄<hi>漢書曰嚴延年為河内太守冬月傳屬縣囚㑹府下流血數里河内</hi>
<hi>號為屠伯</hi>温舒頓足於用事<hi>漢書曰王温舒為河内守奏誅郡中豪猾千餘家大者族小者</hi>
<hi>死盡十二月郡中無犬吠之盜其失旁郡追求㑹春徵温舒頓足嘆曰嗟乎令冬日益展一月足吾事矣注云</hi>
<hi>立春後不行刑故云然</hi>盛吉書法以埀泣<hi>㑹稽典録曰盛吉為廷尉每至冬月罪囚當㫁</hi>
<pb n="KR3k0011_WYG_005-10b"/>
<hi>其妻執燭吉持丹筆相向埀泣</hi>虞經㫁囚而流涕<hi>後漢書曰虞詡祖父經為郡縣獄吏案法</hi>
<hi>平正務寛恕冬月上其状嘗流涕隨之嘗稱曰東海于公高為里門而其子定國卒至丞相吾决囚六十年矣</hi>
<hi>雖不及于公其庶幾乎子孫何必不為九卿邪故字詡曰升卿詡仕至尚書令又後漢傅賢亦冬至㫁獄流涕</hi>
此時令之攸遵而循酷之異致至若守闗梁而塞蹊徑<lb/>
<hi>禮曰十月命有司塞閉而成冬謹闗梁塞蹊徑</hi>謹蓋藏而閉門閭<hi>書大傳曰天子以冬命三</hi>
<hi>公謹蓋藏閉門閭固封境以佐冬固地藏也</hi>凌人斬冰<hi>周禮曰凌人掌冰正嵗十有二月令斬冰</hi>
<hi>三其凌注正嵗十二月謂夏之十二月三其凌為消釋度</hi>天子嘗魚<hi>禮月令十二月大寒之日天子</hi>
<hi>親徃嘗魚注云時魚潔美</hi>趙衰之賢同愛日<hi>見日賦比畏愛於衰盾注</hi>和叔之職<lb/>
<pb n="KR3k0011_WYG_005-11a"/>
在幽都<hi>書曰申命和叔宅朔方曰幽都平在朔易</hi>農既云其事畢<hi>崔實四民月令</hi>
<hi>曰十月農事畢五榖既登家備儲畜</hi>學方勤於嵗餘<hi>魏畧曰董遇好學人從學遇曰當先讀書</hi>
<hi>百遍義自見從者云苦難得暇日遇曰當以三餘冬嵗之餘夜與隂雨日之餘</hi>笑田夫之負暄<lb/>
<hi>見日賦還欣負暄注</hi>美掾吏之送徒<hi>後漢書曰鍾離意辟大司徒侯霸掾詔部送徒詣河内時</hi>
<hi>冬寒徒病不能行路過𢎞農輒移屬縣使作徒衣縣不得已與之上書言状意亦具以聞光武得奏以見霸曰</hi>
<hi>君所使掾何乃仁於用心誠良吏也</hi>歎黄香之無袴<hi>後漢書曰黄香身執勤苦冬無袴而親極</hi>
<hi>滋味</hi>偉王祥之得魚<hi>孝子傳曰王祥早失母後母憎而譛之祥孝彌謹盛寒河水堅氷網罟不</hi>
<hi>施母欲得生魚祥解褐扣冰求之冰忽小開有雙魚出遊祥埀綸而獲之于時謂至孝所致</hi>營窟攸<lb/>
<pb n="KR3k0011_WYG_005-11b"/>
居<hi>禮曰上古之人冬則居營窟夏則居橧巢</hi>㫖蓄以禦<hi>詩曰我有㫖蓄亦以禦冬</hi>以黄鍾<lb/>
為天綂<hi>感精符曰天綂者十一月建子天始施之端也注周以為正漢書記律以黄鍾為天綂</hi>謂<lb/>
良月為盈數<hi>左傳曰魯公叔出奔衛三年而復之使以十月入曰良月也就盈數焉</hi>苦志<lb/>
而越王抱冰<hi>呉越春秋曰越王念復呉怨臥則攻之以蓼足寒則漬之以水冬則抱冰</hi>勵俗<lb/>
而隱之披絮<hi>晉書曰呉隱之為牧守冬月無被嘗澣衣乃披絮勤苦同於貧庶也</hi>若乃周<lb/>
正在候履長伊始<hi>玉燭寳典曰建子周之正月冬至日極南影極長律當黄鍾其管最長故</hi>
<hi>有履長之賀</hi>閉蘆灰而潛應黄鍾<hi>太𤣥經曰調律者度竹為管蘆莩為灰列之九閉之</hi>
<hi>中漠然無動寂然無聲微風不起纎塵不形冬至夜半黄鍾以應</hi>獲寶鼎而自當天紀<lb/>
<pb n="KR3k0011_WYG_005-12a"/>
<hi>史記曰黄帝得寶鼎宛朐問於臾區對曰帝得寶鼎神筴是嵗己酉朔日冬至得天之紀終而復始於是黄帝</hi>
<hi>迎日推筴</hi>融風布序<hi>符瑞圖曰冬至/東北方融風至</hi>亞嵗迎祥<hi>宋書曰魏晉冬至日受萬</hi>
<hi>國及百寮稱賀因小㑹儀亞嵗朝曹植冬至獻襪履頌曰亞嵗迎祥履長納慶</hi>立以八神<hi>易通卦騐</hi>
<hi>曰冬至之日立八神樹八尺之表日中視其晷晷如度者則嵗美人和不即嵗惡人惑晷入則水晷退則旱進</hi>
<hi>二寸則月食進尺則日食注進謂長於度也</hi>成以三光<hi>易通卦騐曰冬至成天文注祭而成之所</hi>
<hi>以報也</hi>或以安形性而去聲色<hi>禮曰仲冬日短至隂陽爭諸生蕩君子齋戒處必掩</hi>
<hi>身無躁去聲色禁嗜慾安形性事欲靜以待隂陽之所定</hi>或以繕宫室而修囷倉<hi>禮曰</hi>
<hi>立冬築城郭造宫室修囷倉</hi>日軌巽維<hi>厯義疏云日之行天至於巽維東南角極之於此故曰冬</hi>
<pb n="KR3k0011_WYG_005-12b"/>
<hi>至</hi>風行廣莫<hi>考異郵曰冬至/風曰廣莫風</hi>動被水泉解兹麋角<hi>史記曰冬</hi>
<hi>至短極懸土炭炭重麋鹿解角蘭根出泉水涌以知日至要訣晷景孟康曰先至三日懸土炭於衡兩端輕重</hi>
<hi>適均冬至日陽氣至則炭重夏至日隂氣至則土重晉灼曰蔡邕律厯紀候鍾律權土炭冬至陽氣應黄鍾通</hi>
<hi>土炭輕而衡仰夏至隂氣應𬎼賓通土炭重而衡低進退先後五日之中</hi>或以合八能之士<lb/>
<hi>續漢書曰天子常以冬夏至日御前殿合八能之士陳八音聴樂均度晷景候鍾律權土炭傚隂陽也</hi>或<lb/>
以從五日之樂<hi>易通卦騐曰冬至之始人主與羣臣左右縱樂五日天下之衆亦家家縱樂五</hi>
<hi>日為迎日至之禮</hi>君道方長<hi>漢書曰冬至陽氣起君道長故賀夏至隂氣起君道消故不賀</hi>天<lb/>
地交讓<hi>神農書曰冬至隂陽合精天地交讓天為尸溼地為不凍君為不朝百官為不親事</hi>斯長<lb/>
<pb n="KR3k0011_WYG_005-13a"/>
至之令旦故時訓之攸尚復有嘉平之節<hi>史記曰秦惠文皇初臘始</hi>
<hi>皇更名嘉平</hi>祭本伊耆<hi>禮曰天子大蜡八伊耆氏始為蜡</hi>索饗有戴紀之記<lb/>
<hi>禮曰蜡索也嵗十二月合聚萬物而索饗之也</hi>問賀有徐氏之儀<hi>徐爰家儀曰蜡本施祭故</hi>
<hi>不賀其明日為小嵗賀稱初嵗福始罄無不宜正旦賀稱元正首慶百福惟新小嵗之賀既非大慶禮止門内</hi>
鳴楚鼓以逐疫<hi>荆楚嵗時記曰諺云臘鼓鳴春草生村人並擊細腰鼓戴胡頭及作金剛力士</hi>
<hi>以逐疫</hi>出土牛而應時<hi>續漢書曰十二月立土牛六頭於國都郡縣城外丑地送大寒</hi>蓋<lb/>
一日之澤<hi>禮曰百日之蜡一日之澤</hi>而百神是祠<hi>禮曰十二月天子蜡百神於南郊為</hi>
<hi>來年祈福於天宗注天宗日月星辰之屬也</hi>故其新故交接<hi>風俗通曰夏曰清祀殷曰嘉平</hi>
<pb n="KR3k0011_WYG_005-13b"/>
<hi>周曰大蜡漢曰臘臘者獵也因獵取獸以祭先祖或曰臘接也新故交接狎臘大祭以報功也漢火行衰於戍</hi>
<hi>故以戍為臘</hi>星囘嵗終<hi>司馬彪續漢書曰季冬星囘嵗終勞農享臘以送故也</hi>或游於<lb/>
魯觀<hi>禮曰孔子與於蜡賓事畢游于觀之上喟然而嘆曰大道之行也與三代之英丘未之逮也而有志</hi>
<hi>焉</hi>或祈彼天宗<hi>見上百神/是祠注</hi>於是先以大儺<hi>禮曰十二月命有司大儺</hi>
<hi>旁磔以送寒氣</hi>次之小嵗<hi>見問賀有徐/氏之儀注</hi>吹豳詩以愉樂<hi>周禮曰國祭蜡</hi>
<hi>則吹豳頌擊土鼓以息老物</hi>覽魏臺之訪議<hi>高堂隆魏臺訪議曰詔問何以用未祖丑臘臣隆對</hi>
<hi>曰案月令孟冬臘先祖五祀謂薦田獵所得禽獸左傳曰虞不臘矣唯見此二者而皆不書日聞先師説曰王</hi>
<hi>者各以其行之盛祖以其終臘若水始生於申盛於子終於辰水行之君以子祖辰臘之類是也土始於未盛</hi>
<pb n="KR3k0011_WYG_005-14a"/>
<hi>於戍終於辰魏土徳宜戍祖辰臘</hi>慕范喬之寛恕<hi>晉書曰范喬字伯孫喬邑人臘夕盜斫其</hi>
<hi>樹有告者喬佯不聞邑人愧而還柴喬曰取柴故與父母相懽耳何以愧乎遂不取</hi>識五倫之悲<lb/>
涕<hi>謝承後漢書曰第五倫母老不能之官每至臘日常悲戀埀淚</hi>長文有江源之政<hi>華陽</hi>
<hi>國志曰王長文字徳儁元康初守江源縣令縣収得盜馬及發塚賊長文引見誘慰時適臘晦皆遣歸家謂曰</hi>
<hi>教化不厚使汝等如此良吏之過蜡節慶祚肆汝就上下善相懽樂過節來還當為汝思他理羣吏惶怖爭請</hi>
<hi>不許尋有赦無不感恩</hi>何鳳有建安之治<hi>梁書曰何鳳為建安太守物不敢忤伏臘每放</hi>
<hi>囚還家依期而返</hi>景興慕子魚之徳<hi>世説曰王朗字景興中年以識度推伏華歆歆蜡日</hi>
<hi>嘗集子姪宴飲王亦斆之有人向張茂先稱此事張曰王之學華皆是形骸之外其去子魚所以更遠歆字子</hi>
<pb n="KR3k0011_WYG_005-14b"/>
<hi>魚</hi>魯公旌母師之禮<hi>列女傳曰魯之母師者魯九子之寡母也臘日休家作召諸子謂曰</hi>
<hi>婦人之義非有大故不出夫家然吾父母家幼初嵗時祀不理吾從汝謁徃監之慎房户之守吾夕而反於是</hi>
<hi>天隂還失早至閭外而止待夕而入魯大夫從臺上見而怪之使人問之對曰妾歸視私家諸奴孺子期夕而</hi>
<hi>反妾恐其酺歠醉飽人情公有也妾反早故止閭外盡期而入穆公聞之賜號母師</hi>斯清祀之嘉<lb/>
辰而前賢之遺美也<lb/>
　<lb/>
　<lb/>
　事類賦巻五<lb/>
</p>
<p>
</p>
  </div>
</body>
</text>
</TEI>
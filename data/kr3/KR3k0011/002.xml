<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>事類賦巻二</head> <lb/>
    <p>
<pb n="KR3k0011_WYG_002-1a"/>
欽定四庫全書<lb/>
　事類賦巻二<lb/>
　　　　　　　　　　　　　宋　呉淑　撰<lb/>
　　天部<lb/>
　　　星<lb/>
萬物之精上為列星<hi>出説文</hi>亦曰庶民之象<hi>尚書曰庶民惟星</hi>又<lb/>
為元氣之英<hi>三五厯曰星者元氣之英</hi>梁沛見曹公之起<hi>魏志曰桓帝時有黄</hi>
<hi>星見楚宋之分殷馗言後五十嵗當有真人起梁沛間其鋒不可當其後五十年曹公破袁紹天下莫敵矣</hi>
<pb n="KR3k0011_WYG_002-1b"/>
東井識漢祖之興<hi>漢書曰高祖初入闗五星聚於東井東井秦分</hi>認彴約兮攙<lb/>
搶<hi>爾雅云奔星為彴約彗星為攙搶注云彴約流星也彗亦為之孛言其形孛孛如掃彗</hi>瞻瑤光<lb/>
兮玉繩<hi>張平子西京賦曰上飛闥以仰眺睹瑤光與玉繩注瑤光北斗第七星玉繩玉衡北兩星</hi>歌<lb/>
既稱於重耀<hi>崔豹古今注曰漢明帝為太子時令樂人作歌詩曰星重耀太子比徳故云重也</hi>
𫝊常聞於夜明<hi>左傳云常星不見夜明也</hi>瞻彼服箱<hi>詩曰睆彼牽牛不以服箱</hi>識<lb/>
兹在户<hi>詩曰今夕何夕三星在户</hi>辰參既主其商晉<hi>左傳曰昔高辛氏有二子長曰</hi>
<hi>閼伯季曰實沈不相能也日尋干戈以相征討后帝不臧遷閼伯於商丘主辰商人是因故辰為商星遷實沈</hi>
<hi>於大夏主參唐人是因故參為晉星</hi>箕畢更占於風雨<hi>尚書曰星有好風星有好雨注箕星</hi>
<pb n="KR3k0011_WYG_002-2a"/>
<hi>好風畢星好雨</hi>為張華而曽坼<hi>晉書曰張華為司空中台星坼少子韙勸華遜位華云天道𤣥</hi>
<hi>遠當靜以待之俄為趙王倫所誅</hi>感仲弓而甞聚<hi>異苑曰陳仲弓從諸子姪造荀季和父子</hi>
<hi>於時徳星聚太史奏五百里内有賢人聚</hi>定之方中作於楚宫<hi>出詩注云定營室也</hi>宿<lb/>
離不忒<hi>禮曰宿離不忒無失經紀</hi>三五在東<hi>詩曰嘒彼小星三五在東</hi>子韋識宋<lb/>
公之徳<hi>吕氏春秋曰宋景公時熒惑守心公召子韋問焉子韋曰禍當君可移於相公曰相所以治國</hi>
<hi>家也曰可移於百姓公曰百姓死寡人將誰為君曰可移於嵗公曰嵗饑人餓必死子韋曰君有至徳之言三</hi>
<hi>天必三賞君是夜熒惑退三舍</hi>史墨知呉國之凶<hi>左傳曰昭三十二年呉伐越史墨曰不及</hi>
<hi>四十年越其有呉乎越得嵗而呉伐之必受其凶</hi>軒轅則大電繞樞<hi>世紀曰神農氏之末</hi>
<pb n="KR3k0011_WYG_002-2b"/>
<hi>少昊氏娶附寶見大電光繞北斗樞星照郊感附寶孕二十月生黄帝於壽丘</hi>白帝則華渚流<lb/>
虹<hi>河圖曰大星如虹下流華渚女節意感生白帝</hi>若夫觀有爛<hi>詩曰子興視夜明星有爛</hi>瞻<lb/>
嘒彼<hi>已見上注</hi>驚嚴光之共臥<hi>後漢書曰嚴光字子陵與光武為友後光武登阼忘之光</hi>
<hi>怨帝是時太史云天上有客星恨帝帝曰豈非朕故人嚴子陵乎遽命徴之夜與子陵共卧光以脚加帝腹太</hi>
<hi>史奏客星侵御座光縮脚客星尋退</hi>笑戴逵之求死<hi>孫氏晉陽秋曰㑹稽謝敷字慶緒隱若耶</hi>
<hi>山月犯少微星少微一云處士星時戴逵名著於敷時人憂之俄而敷死故㑹稽人士嘲逵呉中高士求死不</hi>
<hi>得</hi>息夫指之而獲罪<hi>漢書曰宜陵侯息夫躬免官就國未有第宅寄居丘亭姦人以為侯</hi>
<hi>家富常夜守之賈惠教躬祝盗方以桑東南指枝為匕畫北斗其上躬自被髪立庭中向北斗持匕招指祝盗</hi>
<pb n="KR3k0011_WYG_002-3a"/>
<hi>人有上書言躬怨恨候星宿視天子吉凶與巫共祝詛於是死獄中</hi>巫馬戴之而為治<hi>家語</hi>
<hi>曰巫馬期為單父令戴星出入以理人</hi>至於南箕翕舌<hi>詩曰維南有箕載翕其舌</hi>北斗<lb/>
挹漿<hi>詩曰維北有斗不可以挹酒漿</hi>向曙而猶能落落<hi>古詩曰兩頭纎纎月初生半黑半白</hi>
<hi>眼中睛腷腷膊膊雞初鳴磊磊落落向曙星</hi>拱北而常見煌煌<hi>論語曰為政以徳譬如北</hi>
<hi>辰居其所而衆星拱之詩曰明星煌煌</hi>騎尾已驚於傅説<hi>莊子曰夫道可傳而不可得得</hi>
<hi>而不可見𫝊説得之以相武丁奄有天下乘東維騎箕尾而比於列星</hi>䇿馬更見於王良<lb/>
<hi>史記曰漢中四星曰天駟旁一星曰王良王良䇿馬車騎滿野</hi>爾其耀連璧輝貫珠<hi>鈎命</hi>
<hi>决曰星纍纍若貫珠輝煥若連璧</hi>西陸為昴<hi>爾雅云西陸昴也注云西方之宿别名旄頭</hi>北<lb/>
<pb n="KR3k0011_WYG_002-3b"/>
陸為虛<hi>爾雅云北陸之虛虛也</hi>助夜明者天精<hi>孫氏瑞應圖曰景星者天精也狀如</hi>
<hi>半月生於晦朔助月為明王者不私人則見</hi>運中央者帝車<hi>天官星占曰北斗為帝車運於</hi>
<hi>中央</hi>北斗天官之喉舌<hi>後漢書曰李固對詔陛下有尚書猶天之有北斗北斗天之喉舌尚書陛</hi>
<hi>下之喉舌斟酌元氣運平四時出納王命所謂制氣之臣也</hi>東璧上帝之圖書<hi>星經曰東</hi>
<hi>璧天子圖書之秘府也明則圖書集道術行小人退君子入若不然天子好武賤文士賢人隱邪曲進</hi>至<lb/>
若爛然散錦<hi>庾闡詩曰𤣥景如映璧繁星如散錦</hi>燦兮連貝<hi>古辨異曰仰觀天形如車</hi>
<hi>蓋衆星纍纍如連貝</hi>周騰豫知其不出<hi>豫章烈士傳曰周騰字叔達為御史桓帝欲南郊平</hi>
<hi>明將出叔達仰首曰今宫中䇿馬星不動帝何出焉四更皇太子卒遂止</hi>京房自明於無罪<lb/>
<pb n="KR3k0011_WYG_002-4a"/>
<hi>謝承後漢書曰呉郡周厰師事京房房為石顯所譖繫獄謂厰曰吾死後四十日客星必入市即吾無辜之騐</hi>
<hi>也房死果如其言</hi>及夫隨二使之入蜀<hi>范曄後漢書曰和帝分遣使者二人各至州郡</hi>
<hi>觀採風謠二人當到益部投館吏李郃舍郃曰二君發京師時知朝廷遣二使使問何以知之郃云前有二星</hi>
<hi>向益州分野</hi>觀五老之遊河<hi>論語䜟曰仲尼曰吾聞堯與舜等遊首山觀河渚有五老遊河</hi>
<hi>一老曰河圖將來告帝期二老曰河圖將來告帝謀三老曰河圖將來告帝書四老曰河圖將來告帝圖五老</hi>
<hi>曰河圖將來告帝符龍銜玉苞金泥玉檢封盛書五老飛為流星上入昴</hi>職在保章<hi>周禮保章氏掌</hi>
<hi>天星以志星辰日月之變</hi>命之羲和<hi>尚書云乃命羲和欽若昊天厯象日月星辰敬授人時</hi>嵗<lb/>
則降靈於方朔<hi>漢武故事曰西王母使者至東方朔死上問使者對曰朔是木帝精為嵗星下</hi>
<pb n="KR3k0011_WYG_002-4b"/>
<hi>遊人中以觀天下非陛下臣也</hi>昴則淪精於蕭何<hi>春秋佐助期曰蕭何稟昴星而生</hi>亦<lb/>
聞咮謂之栁濁謂之畢<hi>出爾雅注咮朱鳥口也掩兎之畢或呼為濁故因星形以名之</hi>
既訝如雨<hi>左傳魯莊公七年夏四月辛夘夜常星不見夜中星隕如雨</hi>復驚隕石<hi>左傳</hi>
<hi>曰隕石於宋五隕星也</hi>瞻天錢於北落<hi>大象列星圖曰天錢十星在北落西</hi>指老人<lb/>
於南極<hi>史記曰南極老人星見則天下安</hi>又云房為天駟氐為天根<hi>爾雅</hi>
<hi>曰天駟房也天根氐也注龍為天馬故房四星謂之天駟角亢下繫於氐若木之有根</hi>大火中而<lb/>
寒暑退<hi>左傳曰火中寒暑乃退注云心以季夏昏中而暑退季冬旦中而寒退</hi>斗柄東而<lb/>
天地春<hi>鶡冠子曰斗柄指東而天下皆春</hi>河鼓謂之牽牛<hi>爾雅注云今荆楚人呼牽</hi>
<pb n="KR3k0011_WYG_002-5a"/>
<hi>牛星為擔鼓者擔者荷也</hi>織女謂之天孫<hi>星經曰織女天孫也</hi>梓慎識其淫枵<lb/>
<hi>左傳曰梓慎曰今兹宋鄭其饑乎嵗在星紀淫於𤣥枵以有時災隂不堪陽蛇乘龍龍宋鄭之星也鄭必饑𤣥</hi>
<hi>枵虛中也枵耗名也虛而耗不饑何為</hi>卜偃占其伏辰<hi>左傳曰晉侯伐虢問於卜偃曰吾其</hi>
<hi>濟乎對曰克之童謠曰丙之辰龍尾伏辰天交乎䇿焞焞火中成軍虢公其奔其九月十月之</hi>然而妖不<lb/>
勝徳亦何勞於具陳<lb/>
　　　風<lb/>
大塊噫氣其名為風<hi>莊子曰大塊噫氣其名為風是唯無作作則萬竅怒號噫衣介切</hi>
既破萌而開甲<hi>西京雜記曰董仲舒曰太平之世風不搖條開甲破萌而已</hi>亦養物<lb/>
<pb n="KR3k0011_WYG_002-5b"/>
以成功<hi>禮説曰風萌也養物成功所以八風象八卦也</hi>識樹頭之少女<hi>魏志管輅傳曰</hi>
<hi>輅過清河倪太守時大旱輅言樹上已有少女微風樹間又有隂鳥和鳴雨應至矣果如其言</hi>喜溪邊<lb/>
之鄭公<hi>地理志云射的山鄭𢎞於此遇仙人採樵常得便風世號樵風朝去暮來今猶如此</hi>若乃<lb/>
詠其凉<hi>詩曰北風其凉</hi>稱有隧<hi>詩曰大風有/隧貪人敗類</hi>入衿袖而留香<hi>王子</hi>
<hi>年拾遺記曰瀛州時有香風泠然而起張袖受之則歴紀不歇着肌膚必軟滑</hi>囘桂椒而振氣<lb/>
<hi>宋玉風賦曰邸萼葉以振氣徘徊於桂椒之間</hi>應廣莫以修刑<hi>易通卦騐曰冬至廣莫風至誅</hi>
<hi>有罪㫁大刑立春條風至赦小罪出稽留春分明庶風至正封疆修田疇立夏清明風至出幣帛禮諸侯夏至</hi>
<hi>景風至辯大將封有功立秋凉風至報土功祀四鄉秋分閶闔風至解懸垂琴瑟不張立冬不周風至修宫室</hi>
<pb n="KR3k0011_WYG_002-6a"/>
<hi>完邊城八風以時至則隂陽變化道成萬物得以育生王者當順八風行八政當八卦也</hi>則明庶而<lb/>
施惠<hi>春秋考異郵曰明庶風至明庶迎惠注云春分之候庶衆也陽以施惠迎衆物而生之</hi>待閶<lb/>
闔而藏庶物<hi>春秋考異郵曰閶闔風至當寒天収歛也注云秋分之候閶盛也時盛収物蓋藏之</hi>
<hi>閶或為當</hi>候不周而謹邊備<hi>上/見</hi>空穴潛應土囊暴起<hi>並見宋玉風賦</hi>
復有應尹喜之占<hi>神仙傳曰老子將去周出闗以升崑崙闗令尹喜占風逆知當有神人來</hi>
<hi>過乃掃道見老子老子知喜命應得道乃停闗下以長生之事授之</hi>被葛𤣥之指<hi>神仙傳曰葛𤣥</hi>
<hi>行過神廟乘車不下須臾有大風逐𤣥埃塵漲天𤣥大怒曰小邪敢爾卽舉手指風風便止</hi>乘之既<lb/>
聞於宗慤<hi>宋書曰宗慤字元幹少時從父徴士炳問慤所志答曰願乘長風破萬里浪</hi>御之<lb/>
<pb n="KR3k0011_WYG_002-6b"/>
亦傳於列子<hi>莊子曰列子御風泠然蓋旬有五日而後退</hi>賦宋玉之蘭臺<hi>宋玉</hi>
<hi>風賦曰楚襄王遊於蘭臺之宫宋玉景差侍風颯然而至王乃披襟而當之</hi>歌荆軻之易水<lb/>
<hi>史記曰荆軻入秦燕太子丹送别易水上歌曰風蕭蕭兮易水寒壯士一去兮不復還</hi>施晉武之<lb/>
瑠璃<hi>世説曰滿奮畏風在晉武帝坐北牕作瑠璃屏實密似疎奮有寒色帝笑奮答曰臣如呉牛見月而</hi>
<hi>喘</hi>置宋明之令史<hi>宋書曰明帝體肥憎風夏月常着小皮衣拜左右二人為司風令史風起</hi>
<hi>方面輒先啟聞</hi>南海何由而雀化<hi>風土記曰南中六月則有東南長風俗號黄雀風時海魚</hi>
<hi>變為黄雀因為名也</hi>佷山何神而薤靡<hi>荆山圖曰佷山縣山下有石牀傍生野薤人徃乞者</hi>
<hi>神許則風吹制其分齊隨偃而翦不得過越</hi>清清泠泠愈病析酲<hi>出宋玉風賦</hi>才<lb/>
<pb n="KR3k0011_WYG_002-7a"/>
驚虎嘯<hi>淮南子曰虎嘯而谷風至注虎陽獸也與風同類</hi>復訝鳶鳴<hi>禮記曲禮曰前有塵</hi>
<hi>埃則載鳴鳶注鳶鳴則風生</hi>騐烏鵲之移巢<hi>淮南子曰烏鵲識嵗之多風去喬木而巢扶枝</hi>
<hi>注扶旁也</hi>識鷄犬之無聲<hi>南越志曰熙安間多颶風颶者具四方之風也一曰懼風言怖懼也</hi>
<hi>常以六七月興未至時三日鷄犬為之不鳴颶音具</hi>若乃瞻臺上之銅烏<hi>述征記曰長安</hi>
<hi>宫南靈臺上有相風銅烏或云此烏遇千里風乃動</hi>搖厨中之翣脯<hi>帝王世記曰堯時厨中自</hi>
<hi>生肉脯薄如翣搖則風生使食物寒而不臭名曰翣脯</hi>既為天地之使<hi>河圖帝通紀曰風者</hi>
<hi>天地之使</hi>亦是隂陽之怒<hi>春秋元命苞曰隂陽怒為風</hi>來時而或能動揵<lb/>
<hi>宋玉風賦曰衝孔動揵</hi>求處而每因焚羽<hi>淮南畢萬術曰欲致疾風焚鷄羽</hi>啟金<lb/>
<pb n="KR3k0011_WYG_002-7b"/>
縢而明旦<hi>尚書金縢曰周公居東二年為詩以貽王名之曰鴟鴞秋大熟未獲天大雷電以風禾盡</hi>
<hi>偃大木斯㧞邦人大恐王與大夫盡弁以啟金縢之書乃得周公請代武王之説王執書以泣曰昔公勤勞王</hi>
<hi>家唯予冲人弗及知今天動威以彰周公之徳王出郊天乃雨反風禾則盡起</hi>識爰居之集魯<lb/>
<hi>國語曰海鳥曰爰居止於魯國東門之外臧文仲使國人祭之展禽曰今兹海其有灾乎夫廣川鳥獸常知避</hi>
<hi>其灾也是嵗也海多大風</hi>或徵自蚩尤<hi>史記曰蚩尤氏能徵風召雨與帝爭强帝滅之中冀</hi>或<lb/>
感由庶女<hi>史記曰庶女者齊之寡婦飬姑姑女利母財而殺母以告寡婦婦不能自解以寃告天而</hi>
<hi>大風襲於齊殿</hi>飛車初駭於竒肱<hi>帝王世紀曰竒肱民能為飛車從風遠行湯時西風吹竒</hi>
<hi>肱車至於豫州湯破其車不以示民十年東風至湯復作車遣賜之去玉門四萬里</hi>曲蓋始因於<lb/>
<pb n="KR3k0011_WYG_002-8a"/>
周武<hi>崔豹古今注曰武王伐紂大風折蓋太公因折蓋之形而製曲蓋</hi>至若稱離合<hi>陸機</hi>
<hi>要覽曰列子御風常以立春遊八荒立秋歸乎風穴是風至草木發生去則搖落謂之離合風</hi>號焚輪<lb/>
<hi>爾雅曰南風謂之凱風東風謂之谷風北風謂之涼風西風謂之泰風焚輪謂之頽扶搖謂之猋風與火為庉</hi>
<hi>迴風為飄日出而風為暴風雨土為霾隂而風為曀注頹暴風從上下也猋暴風從下上也庉炖炖熾盛也飄</hi>
<hi>旋風也</hi>穴在宜都<hi>盛𢎞之荆州記曰宜都佷山縣山有風穴口大數尺名曰風井夏則風出冬則</hi>
<hi>風入風出入之時吹拂左右常淨暑月經之凜然有衣裘想</hi>門傳九真<hi>交州記曰風山在九真郡</hi>
<hi>風門在山頂上常有風</hi>駭法獄之逢獸<hi>山海經曰法獄之山有獸/其名曰山<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>其行如風見</hi>
<hi>則天下大風<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>音暉</hi>驚鞠陵之見人<hi>山海經曰大荒之中有山曰鞠陵焉山有人名曰折丹處</hi>
<pb n="KR3k0011_WYG_002-8b"/>
<hi>東極以出入風注折丹神人也</hi>悠然偃草<hi>論語云君子之徳風也小人之徳草也草上之風必偃</hi>
颯爾袪塵<hi>王子年拾遺記曰崑山有四面風又有袪塵之風若衣服塵汙風至吹衣則淨</hi>常聞<lb/>
順物而布氣<hi>楊泉物理論曰風者隂陽亂氣激發而起者也怒則飛沙揚礫發屋㧞樹喜則不搖</hi>
<hi>枝動草順物布氣天地之性自然之理也</hi>亦復䁾目而胗脣<hi>宋玉風賦曰中脣為胗得目為</hi>
<hi>䁾</hi>爾其悠揚轉蕙<hi>楚辭曰光風/轉蕙泛崇蘭</hi>飄搖吹棘<hi>詩凱風自南吹彼棘心</hi>
號怒萬竅<hi>見上大塊噫氣注</hi>退飛六鷁<hi>左傳曰六鷁退飛過宋都風也</hi>扇授袁<lb/>
宏<hi>晉陽秋曰袁宏為東郡守謝安執宏手授扇宏曰謹當奉揚仁風慰彼黎庶</hi>衣飄賈謐<hi>晉書</hi>
<hi>曰賈謐家數有妖異飄風吹其朝服上數百尺大蛇出袂中後果及禍</hi>戒寒每當於火見<lb/>
<pb n="KR3k0011_WYG_002-9a"/>
<hi>國語曰火見而清風戒寒</hi>應類或聞於酒溢<hi>淮南子曰物類之相應𤣥妙深微論辨不能解</hi>
<hi>故東風至而酒沈溢注酒沈清酌酒也米物下沈木味酸酸風入酒故酢而沈者沸</hi>調調刁刁<hi>莊子</hi>
<hi>曰地籟則衆竅是已飄風則大和泠風則小和獨不聞之調調之刁刁乎</hi>羊角扶搖<hi>見下雖負大翼</hi>
<hi>注</hi>才能獵葉<hi>周生烈子曰夫獵/葉之風不應八節</hi>殊不鳴條<hi>鹽鐵論曰太平之時風不</hi>
<hi>鳴條</hi>雖負大翼<hi>莊子曰鵬之背若太山鵬翼若垂天之雲摶扶揺羊角而上者九萬里又曰風之積</hi>
<hi>也不厚則其負大翼也無力故九萬里則風斯在下矣扶揺羊角風也今旋風上如羖羊角</hi>詎能終<lb/>
朝<hi>老子曰飄風不終朝</hi>至於習習扇和<hi>詩曰習習谷風以隂以雨文選詩曰春風扇微和</hi>
依依解凍<hi>禮月令曰立春之日東風解凍</hi>當大麓之弗迷<hi>書曰納於大麓烈風雷雨</hi>
<pb n="KR3k0011_WYG_002-9b"/>
<hi>弗迷</hi>豈庶人之所共<hi>宋玉風賦曰此獨大王之風庶人安得而共之</hi>有虞興解慍<lb/>
之歌<hi>帝王世紀曰舜彈五絃琴歌南風曰南風之薰兮可以解吾民之慍兮</hi>黄帝得吹塵<lb/>
之夢<hi>潛夫論曰黄帝夢大風吹天下塵土得風后以為相</hi>亦復便人寧體<hi>宋玉風賦曰發</hi>
<hi>明耳目寧體便人</hi>動草搖枝<hi>見上順物/布氣注</hi>或歌豐沛以為樂<hi>漢書高祖</hi>
<hi>過沛擊筑自歌曰大風起兮雲飛揚威加海内兮歸故鄉安得猛士兮守四方</hi>或濟汾河而有<lb/>
詞<hi>漢武帝秋風詞曰秋風起兮白雲飛草木黄落兮鴈南歸汎樓船兮濟汾河横中流兮揚素波</hi>占已<lb/>
聞於師曠<hi>左傳曰楚侵鄭甚雨楚師多凍役徒幾盡晉人聞有楚師師曠曰不害吾驟歌北風又歌</hi>
<hi>南風南風不競</hi>塵或惡於元規<hi>晉書曰庾亮出鎮江州以帝舅故内執朝權王導不能平甞遇</hi>
<pb n="KR3k0011_WYG_002-10a"/>
<hi>西風起輒舉扇自蔽曰元規塵汚人</hi>奔厲而那堪㧞木<hi>黄帝風經曰調暢祥和天之喜氣也</hi>
<hi>折揚奔厲天之怒氣也漢書曰燕王都薊大風㧞宫中樹十六枚後王誅</hi>祥和而秪可披衣<lb/>
<hi>祥和已見上注宋玉風賦曰王乃披襟而當之</hi>蓋君聖而時若自均調而得宜<lb/>
<hi>尚書洪範曰聖時風若</hi>
　　　雲<lb/>
夫雲者蓋川澤之氣而隂陽之聚也<hi>説文曰雲山川氣也春秋元命包曰</hi>
<hi>隂陽聚為雲</hi>若乃凄然而興渰然而雨<hi>説文曰凄雨雲起也渰雨雲貌也詩曰有</hi>
<hi>渰淒淒興雨祁祁</hi>杳藹從龍<hi>易曰雲/從龍</hi>悠掦干吕<hi>東方朔十洲記曰天漢三年月</hi>
<pb n="KR3k0011_WYG_002-10b"/>
<hi>氏國獻神香使者曰國有常占東風入律十旬不休青雲干吕連月不散意中國將有好道君故捜竒異而貢</hi>
<hi>神香也</hi>瞻黄帝之花葩<hi>史記曰黄帝與蚩尤戰於涿鹿之野常有五色雲氣金枝玉葉止於</hi>
<hi>帝上有花葩之色因作華蓋也</hi>識漢皇之龍虎<hi>史記曰范増説項羽曰吾令人望沛公其上有</hi>
<hi>雲皆為龍虎成五采此天子氣也急擊勿失</hi>爾乃聚象於坎<hi>易曰坎為雲</hi>觀繇於<lb/>
需<hi>易曰雲上於天需君子以飲食宴樂</hi>或申歌於虞舜<hi>尚書大傳曰舜時卿雲見于時百工</hi>
<hi>和歌舜歌曰卿雲爛兮糾漫漫</hi>或為祥於慶都<hi>春秋合成圖曰堯母慶都生而神異常有黄雲</hi>
<hi>覆上</hi>白起薊生之迹<hi>搜神記曰薊子訓至洛見公卿數十處去後皆白雲起</hi>香隨王<lb/>
母之車<hi>漢武帝内傳曰帝於尋真之臺七月七日夜見西王母乘紫雲輦來至雲氣勃鬱盡為香氣</hi>
<pb n="KR3k0011_WYG_002-11a"/>
出符陽以聚散<hi>山海經曰符陽之上怪雲所出</hi>去蒼梧而巻舒<hi>古詩曰雲去蒼</hi>
<hi>梧野水還江漢流</hi>至若考西郊不雨之象<hi>易曰密雲不雨自我西郊</hi>閲南山<lb/>
朝隮之義<hi>詩曰薈兮蔚兮南山朝隮注薈蔚雲興貌</hi>蓋汾隂之寶鼎<hi>漢書曰武帝迎</hi>
<hi>汾隂鼎至甘泉宫黄雲蓋其上</hi>覆西方之隱士<hi>京房易飛候曰視西方有大雲五色其下賢人</hi>
<hi>隱也</hi>郁郁紛紛<hi>史記曰若煙非煙若雲非雲郁郁紛紛蕭索輪囷是謂卿雲</hi>非霧非塵<lb/>
<hi>魏武兵書節要曰孫子稱司雲氣非雲非煙非塵非霧形似禽獸客吉主人之忌</hi>山中草莽水<lb/>
上魚鱗<hi>吕氏春秋曰山雲草莽水雲魚鱗旱雲烟火雨雲水氣無不比類其所生以示人</hi>亦云<lb/>
帝鄉仙馭<hi>莊子曰華封人謂堯曰天下有道與物皆昌千嵗厭世去而上仙乘彼白雲至於帝鄉</hi>
<pb n="KR3k0011_WYG_002-11b"/>
高唐麗質<hi>宋玉髙唐賦叙曰楚襄王與宋玉遊雲夢之臺髙唐之觀上有雲氣須臾之間變化無窮</hi>
<hi>王曰此何氣也玉曰朝雲也昔者先王嘗遊高唐晝寢夢婦人曰妾巫山之女也為高唐之客聞君遊高唐願</hi>
<hi>薦枕席王因幸之去而辭曰妾在巫山之陽高唐之側朝為行雲暮為行雨朝朝暮暮陽臺之下旦朝視之如</hi>
<hi>言故為立廟號曰朝雲</hi>鳯翥鸞翔<hi>陸機浮雲賦曰若層臺高觀重樓叠閣或如鍾首之鬱律乍似</hi>
<hi>塞門之寥廓龍逸蛟起熊厲虎戰鸞翔鳯翥鴻鶴驚奮</hi>龍申蠖屈<hi>成公綏雲賦曰龍申蠖屈蜿蟬</hi>
<hi>逶迤連翻鳯飛虎轉相隨</hi>周則為瑞於觀河<hi>禮斗威儀曰周成王治平觀於河青雲浮于河</hi>
堯則呈祥於沈璧<hi>尚書中候曰堯沈璧於河白雲起迴風搖落</hi>至於濯魚待<lb/>
雨<hi>黄子發相雨書曰四方有濯魚雲疾者立雨遲者雨少難至江漢雲疾者即日雨</hi>燃石聞香<lb/>
<pb n="KR3k0011_WYG_002-12a"/>
<hi>王子年拾遺記曰爛石色紅似肺燒之有香煙聞數百里煙氣升天則成香雲香雲遍潤則成香雨</hi>金枝<lb/>
玉葉<hi>見黄帝花葩注</hi>繡文錦章<hi>成公綏雲賦曰或繡文錦章依微要𦕈綿邈凌虛輕翔漂渺</hi>
或見飛鳥或瞻羣羊<hi>京房易飛候曰凡候雨有黒雲如羣羊奔如飛鳥五日必雨</hi>保<lb/>
章騐吉凶之䘲<hi>周禮曰保章氏以五色雲物辯吉凶之䘲象占視日旁雲氣青為蟲白為兵赤</hi>
<hi>為旱黒為水黄為豐</hi>觀臺書啟閉之祥<hi>左傳曰凡分至啟閉必書雲物遂登觀臺以望而書</hi>
<hi>注分春秋分至冬夏至啟立春夏閉立秋冬</hi>别有縹緲赤繒翩翻白鵠<hi>易通卦騐</hi>
<hi>曰冬至陽雲出箕如樹木之狀立春青陽雲出房如積水春分正陽雲出張如積白鵠榖雨大陽雲出參如車</hi>
<hi>蓋立夏常陽雲出嘴如赤珠夏至少隂雲如水波莘莘立秋濁隂雲出如赤繪寒露正隂雲出如冠纓霜降太</hi>
<pb n="KR3k0011_WYG_002-12b"/>
<hi>隂雲出上如羊下如磻石</hi>露彼菅茅<hi>詩曰英英白/雲露彼菅茅</hi>見兹珠玉<hi>地圖曰望石氣</hi>
<hi>如浮雲者珠玉之精也</hi>蒸既潤礎<hi>淮南子曰山/雲蒸柱礎潤</hi>雨當待族<hi>莊子曰廣成子</hi>
<hi>謂黄帝曰汝治天下雲不待族而雨草木不待黄而落奚足語至道</hi>漢皇興豐沛之歌<hi>史記</hi>
<hi>曰高祖過沛擊筑自為歌曰大風起兮雲飛揚威加海内兮歸故鄉安得猛士兮守四方</hi>王母奏瑤<lb/>
池之曲<hi>穆天子傳曰天子觴西王母於瑤池之上王母為謠曰白雲在天丘陵自出道里悠遠山川間</hi>
<hi>之</hi>宋觀松上<hi>宋書曰大明八年宣太后陵前後數有光及五色雲芳香四滿又五彩雲在松上如</hi>
<hi>車蓋</hi>漢紀封中<hi>漢書郊祀志曰武帝封泰山夜有光晝有白雲起於封中</hi>驚林木之為<lb/>
狀見冠纓之儼容<hi>事見上赤繒白鵠注</hi>覩青天之樂廣<hi>晉書曰樂廣有風姿</hi>
<pb n="KR3k0011_WYG_002-13a"/>
<hi>衛瓘曰此人若披雲霧而覩青天</hi>見白日之姜公<hi>徐幹中論曰文王遇姜公於渭陽灼然如</hi>
<hi>披雲見白日</hi>映雉兎於晴碧<hi>呉範占候風氣秘訣曰有青雲如雉兎臨城營軍敗走</hi>駐<lb/>
車蓋於遙空<hi>魏文帝詩曰西北有浮雲亭亭似車蓋</hi>復有膚寸而合觸石<lb/>
而起<hi>公羊傳曰觸石而出膚寸而合不崇朝而徧雨乎天下者其㤗山之雲乎</hi>紀黄帝之官<lb/>
<hi>史記曰黄帝以雲紀官故為雲師而雲名以有景雲之瑞也</hi>美仲容之器<hi>顔延年五君詠阮咸</hi>
<hi>篇曰仲容青雲器</hi>白作湯祥<hi>春秋孔□圖曰湯/將興白雲入房</hi>黄為舜瑞<hi>春秋孔□</hi>
<hi>圖曰舜將興黄雲升於堂</hi>雖無出岫之心<hi>陶潛歸去來詞曰雲無心而出岫鳥倦飛而知還</hi>
亦有思山之意<hi>張孟陽詩曰流波戀舊浦行雲思故鄉</hi>觀其崔巍巃嵸狎<lb/>
<pb n="KR3k0011_WYG_002-13b"/>
獵參差<hi>淮南子曰周雲巃嵸成公綏雲賦曰舒則彌綸覆四海巻則消液入無形狎獵鱗次參差交錯</hi>
<hi>狀崔巍其不安吁可畏而欲落</hi>亂走丹虵<hi>兵書曰有雲如丹虵隨星後大戰殺將</hi>輕飄絳<lb/>
衣<hi>史記曰韓雲如布趙雲如牛楚雲如日宋雲如車魯雲如馬衛雲如犬周雲如輪秦雲如美人魏雲如鼠</hi>
<hi>齊雲如絳衣越雲如龍頭蜀雲如囷倉</hi>或見夾日之赤鳥<hi>左傳曰魯哀公五年有雲如衆</hi>
<hi>赤鳥夾日以飛三日楚使問周太史太史曰其當王身若禜之可移於令尹司馬王曰除心腹之疾而寘諸股</hi>
<hi>肱何益終不禜孔子曰楚昭王知天道矣不失國宜哉</hi>或觀圍軫之蒼霓<hi>春秋文耀鈎曰</hi>
<hi>楚有蒼雲如霓圍軫七蟠中有荷斧之人向軫而蹲於是楚唐史畫遺灰而雲滅故曰唐史之䇿上滅蒼雲宋</hi>
<hi>均注曰軫楚分也雲水氣灰火氣畫遺灰故雲滅也</hi>斯所以垂災異之譴警政令<lb/>
<pb n="KR3k0011_WYG_002-14a"/>
之虧豈徒誦漢武秋風之句翫湯休日暮之詩<hi>漢武帝秋風辭</hi>
<hi>曰秋風起兮白雲飛草木黄落兮鴈南歸湯休詩曰日暮碧雲合佳人殊未來</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0011_WYG_002-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事類賦卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>事類賦巻一</head> <lb/>
    <p>
<pb n="KR3k0011_WYG_001-1a"/>
欽定四庫全書<lb/>
　事類賦巻一<lb/>
　　　　　　　　　　　　　宋　呉淑　撰<lb/>
　　天部<lb/>
　　　天<lb/>
太初之始𤣥黄混并<hi>列子曰太易者未見氣也太初者氣之始也陳思王植魏徳論曰在</hi>
<hi>昔太初𤣥黄混并</hi>及一氣之肇判生有形於無形<hi>潘岳西征賦曰化一氣而</hi>
<hi>甄三才列子曰夫有形者生於無形</hi>於是地居下而隂濁<hi>徐整三五厯曰陽清為天隂濁</hi>
<pb n="KR3k0011_WYG_001-1b"/>
<hi>為地</hi>天在上而輕清<hi>易乾鑿度曰輕清者上為天重濁者下為地</hi>斯蓋羣陽之<lb/>
精<hi>春秋説題辭曰天羣陽之精合為太一分為殊名</hi>積氣而成<hi>列子曰天積氣爾日月星辰亦</hi>
<hi>氣之光耀者也</hi>澒洞蒼莽不可為象<hi>淮南子曰未有天地之時鴻濛澒洞莫知其門蒼莽</hi>
<hi>見下齊公仰視注張衡靈憲賦曰太素之前寂寞㝠黙不可為象</hi>溟涬濛鴻莫知其終<lb/>
<hi>帝系譜曰天地初起溟涬濛鴻注溟音莫鼎反涬音胡鼎反</hi>其氣皓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>爾雅曰夏為昊天注云言</hi>
<hi>其氣皓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>其體穹隆<hi>爾雅曰穹蒼蒼天也注云天形穹隆其色蒼蒼因以名云</hi>觀文以察<lb/>
時變<hi>易曰觀乎天文以察時變</hi>埀象而見吉凶<hi>易曰天垂象見吉凶聖人則之</hi>大哉<lb/>
乾元萬物資始<hi>出易</hi>定辰極於保斗<hi>桓譚新論曰通人掦子雲因衆儒之説以</hi>
<pb n="KR3k0011_WYG_001-2a"/>
<hi>天為常左旋日月星辰隨而東西乃圖畫形體行度參以四時厯數昏明晝夜欲為世人立紀律以垂法後嗣</hi>
<hi>余難之曰春秋晝夜欲等平旦日出於卯正東方暮日入於酉正西方今以天下人占視之此乃人之卯酉非</hi>
<hi>天卯酉天卯酉當北斗極北斗極天樞樞天軸也猶蓋有保斗矣蓋雖轉而保斗不移天亦轉周匝斗極常在</hi>
<hi>知為天之中也仰視之又在北不正在人上而春秋分時日出入乃在斗南如蓋轉則北道遠南道近彼晝夜</hi>
<hi>數何從等乎子雲無以解也後與子雲奏事坐白虎殿廊廡下以寒故背日曝背有頃日光去背不復曝焉因</hi>
<hi>以示子雲曰天即蓋轉而日西行其光影當照此廊下而稍東耳無乃是反應渾天家法焉子雲立壤其所作</hi>
<hi>則儒家以為天左轉非也</hi>騐日星於磨蟻<hi>論衡曰天門在西北又日月星辰隨天而西移行遲</hi>
<hi>天耳譬若磨石之上行蟻蟻行遲磨轉疾内雖異行外猶俱轉</hi>其運也轉如車轂<hi>渾天儀曰</hi>
<pb n="KR3k0011_WYG_001-2b"/>
<hi>天地各成氣而立載水而浮日月星辰繞地下故二十八宿半隱天轉如車轂之運</hi>其速也流如<lb/>
弩矢<hi>論衡曰天行三百六十五度凡積十三萬里也其行甚疾無以為騐儻與陶鈞之運弩矢之流相類</hi>
<hi>似乎</hi>半覆地上半居地下<hi>王蕃渾天説曰周天三百六十五度五百八十九分度之百四</hi>
<hi>十五東西南北展轉同規半覆地上半在地下故二十八舍半隱以儀准之其見常百八十二度有竒是以知</hi>
<hi>半覆地上半在地下也</hi>或似卵以含黄<hi>姚信昕天論曰若使天褁地如卵含黄地何所倚立</hi>
<hi>而自安渾天儀曰天如鷄子地如中黄居於天内天大地小表裏有水</hi>或若奩而抑水<hi>虞昺</hi>
<hi>穹天論曰天形穹隆如笠而冒地之表浮元氣之上譬覆奩以抑水而不沒者氣充其中也日繞辰極沒西而</hi>
<hi>還東不入地中也</hi>方既見於王克<hi>賀道養渾天記曰近世有四術一曰方天興於王充二曰</hi>
<pb n="KR3k0011_WYG_001-3a"/>
<hi>軒天起於姚信三曰穹天闔於虞昺皆臆㫁浮説不足觀也唯渾天之事徴騐不疑</hi>安亦聞於虞<lb/>
喜<hi>天文録曰古人言天地之形者有二一曰渾天二曰蓋天三曰宣夜宣夜之説未嘗見也後有虞昺作穹</hi>
<hi>天論虞喜作安天論姚信作昕天論</hi>洛下准之於地中<hi>益部耆舊傳曰漢武帝時洛下閎明</hi>
<hi>曉天文於地中轉渾天定時節</hi>耿詢測之於室裏<hi>隋書曰耿詢見故人高智寶以𤣥象直太</hi>
<hi>史詢從之受天文算術詢創意造渾天儀不假人力以水轉之施於闇室中外候天時合如符契</hi>悠哉<lb/>
博厚<hi>禮曰天地之道博也厚也</hi>倬彼昭囘<hi>詩曰倬彼雲/漢昭囘于天</hi>榆稱歴歴<hi>古樂</hi>
<hi>府詩曰天上何所有歴歴種白榆</hi>罔説恢恢<hi>老子曰天罔恢恢疎而不漏</hi>雪霜降而<lb/>
風雨施無非教也<hi>禮曰天有四時風雨霜露無非教也</hi>四時行而萬物茂<lb/>
<pb n="KR3k0011_WYG_001-3b"/>
復何言哉<hi>論語曰天何言哉四時行焉百物生焉</hi>懿彼秉陽<hi>禮曰天秉陽垂日星</hi>本<lb/>
乎親上<hi>易曰本乎天者親上</hi>著不息而行健<hi>禮曰著不息者天也易曰天行健</hi>列<lb/>
三光而成象<hi>易曰在天成象在地成形</hi>抑高見張弓之道<hi>老子曰天之道其猶</hi>
<hi>張弓乎高者抑之下者舉之</hi>臨下識覆盆之狀<hi>論衡曰天平與地無異若覆盆之狀</hi>若<lb/>
夫𤣥景映璧繁星貫珠<hi>鈎命決曰星纍纍若貫珠輝映如連璧</hi>究宣夜之<lb/>
説<hi>抱朴子曰宣夜之書亡而郄萌記先師相傳宣夜説云天了無質仰而瞻之高遠無極譬遠望黄山皆青</hi>
<hi>俯察千仞之谷而黝黒夫青㝠色黒非體也日月星象浮生空中行止皆積氣焉故七耀或徃或游逆順伏見</hi>
<hi>無常由無所根繫故各異也故辰極常居其所北斗不與衆星西沒焉七曜皆東行日行一度月行十三度遲</hi>
<pb n="KR3k0011_WYG_001-4a"/>
<hi>疾任性若綴附天體不得爾也</hi>習周髀之書<hi>楊泉物理論曰儒家立渾以追天形從車輪焉周髀</hi>
<hi>立蓋天言天氣循邊而行從磨石焉</hi>申須言之而盡妙<hi>左傳曰有星孛於大辰西及漢申須</hi>
<hi>曰彗所以除舊布新也天事常象今除於火火出必布焉諸侯其有火災乎</hi>禆竈論之而有<lb/>
餘<hi>左傳曰陳災鄭禆竈曰五年陳將復封封二十五年而遂亡子産問其故對曰陳水屬也水火妃也而楚</hi>
<hi>所相也今火出而火陳逐楚而建陳也妃以五成故曰五年嵗五及鶉火而後陳卒亡楚克有之天之道也故</hi>
<hi>曰二十五年</hi>亦聞九野為稱<hi>吕氏春秋曰天有九野中央曰鈞天東方曰蒼天東北曰變天</hi>
<hi>北方曰𤣥天西北曰幽天西方曰皓天西南曰朱天南方曰炎天東南曰陽天</hi>十端是紀<hi>春秋繁露</hi>
<hi>曰天有十端天為一端地為一端陽為一端隂為一端水為一端土為一端人為一端金為一端木為一端火</hi>
<pb n="KR3k0011_WYG_001-4b"/>
<hi>為一端凡十端天亦有喜怒之氣哀樂之心與人相副以類合之天人一也春喜氣故生秋怒氣故殺夏樂氣</hi>
<hi>故養冬哀氣故藏四者天人同有之</hi>為萬物之祖<hi>禮綂曰天地元氣之所生萬物之祖也</hi>用<lb/>
四時作吏<hi>淮南子曰四時天之吏日月天之使星辰天之期虹蜺彗星天之忌</hi>驚鄭國之<lb/>
再旦<hi>汲冡紀年曰懿王元年天再旦於鄭</hi>悟齊公之仰視<hi>説苑曰齊桓公問管仲曰王者</hi>
<hi>何貴對曰貴天桓公仰視天管仲曰所謂天者非謂蒼蒼莽莽之天也居人上者以百姓為天</hi>萇𢎞違<lb/>
之而支壞<hi>左傳曰女叔寛曰周萇𢎞齊高張皆將不免萇𢎞違天高子違人天之所壞不可支也衆</hi>
<hi>之所為不可奸也</hi>穆子夢之於壓己<hi>左傳曰初穆子去叔孫氏適齊娶於國氏生孟丙仲</hi>
<hi>壬夢天壓己弗勝顧見人黒面而上僂深目而猳喙號之曰牛助余乃勝之</hi>至若黄帝蓋象<lb/>
<pb n="KR3k0011_WYG_001-5a"/>
顓頊渾儀<hi>劉氏厯正問曰説云顓頊造渾儀黄帝為蓋天皆以天象蓋也</hi>可以表測<hi>易通</hi>
<hi>卦騐曰冬至之日樹八尺之表日中視其晷晷如度者嵗美人和不則嵗惡人惑</hi>誰能管窺<hi>漢書</hi>
<hi>東方朔答難曰以管窺天以蠡測海豈能考其文理通其條貫哉</hi>道悠乆而聞禮<hi>禮天地之</hi>
<hi>道博也厚也高也明也悠也乆也</hi>步艱難而見詩<hi>詩曰天步艱難之子不猶</hi>既居高<lb/>
而治下<hi>白虎通曰天之為言鎮也居高理下為人鎮也</hi>亦常正而無私<hi>中子曰天道無</hi>
<hi>私是以常正天道常正是以清明</hi>嘗論冒笠之象<hi>事具以奩抑水注</hi>寧知倚杵<lb/>
之期<hi>河圖挺佐輔曰百世之後地高天下不風不雨不寒不暑民復食土皆知其母不知其父如此千嵗</hi>
<hi>之後而天可倚杵洶洶隆隆曽莫知其始終</hi>仁已喻於放勛<hi>大戴禮曰放勛其仁如天其智</hi>
<pb n="KR3k0011_WYG_001-5b"/>
<hi>如神就之如日望之如雲</hi>高仍同於仲尼<hi>論語曰仲尼天也不可階而升也</hi>授之人<lb/>
時<hi>書曰乃命羲和欽若昊天歴象日月星辰敬授人時</hi>正以璿璣<hi>書曰在璿璣玉衡以齊七政</hi>
唐堯羲和之命<hi>書曰乃命羲和欽若昊天</hi>高辛重黎之司<hi>文曜鉤曰高辛受命</hi>
<hi>重黎説天文</hi>故王者被袞以象矣<hi>禮曰祭之日王被袞以象天</hi>燔柴而祭<lb/>
之<hi>禮曰燔柴於泰壇祭天也</hi>南郊就陽之位<hi>禮曰祭天於南郊就陽之義也</hi>圓丘父<lb/>
事之儀<hi>春秋感精符曰人主父天母地兄日姊月注云父天於圓丘母地於方澤兄日於東郊姊月於</hi>
<hi>西郊</hi>以災異而垂譴<hi>白虎通曰天所以有災變何所以譴告人君覺悟其過欲令悔慎思慮也</hi>
豈𤣥遠而難知<hi>晉書曰張華為司空時中台星坼少子韙勸華遜位華不從曰天道𤣥遠惟修</hi>
<pb n="KR3k0011_WYG_001-6a"/>
<hi>徳以應耳不如靜以待之以候天命</hi>故其徳表清明<hi>禮曰清/明象天</hi>道稱柔克<hi>書曰</hi>
<hi>沈潛剛克高明柔克</hi>瞻浩浩之元氣<hi>禮中庸曰淵淵其淵浩浩其天</hi>仰蒼蒼之正<lb/>
色<hi>莊子曰天之蒼蒼其正色邪其遠而望之無所至極邪</hi>虧以東南<hi>楚辭天問曰八柱何當東</hi>
<hi>南何虧注云言天有八山為柱皆何直東南不足誰能缺也</hi>奥以西北<hi>太𤣥經曰天以不見為𤣥</hi>
<hi>地以不形為𤣥人以心腹為𤣥天奥西北鬰化精也地奥黄泉隱營魄也人奥思慮含至精也</hi>街指畢<lb/>
昴<hi>漢書曰高帝七年月暈圍參畢七重占曰畢昴間天街也街北胡街南中國後果有平城之圍</hi>宫稱<lb/>
營室<hi>漢書曰營室為宗廟亦曰離宫</hi>難諶而靡常<hi>書曰天難諶命靡常</hi>無親而輔<lb/>
徳<hi>書曰皇天無親惟徳是輔</hi>常虧盈而益謙<hi>易曰天道虧盈而益謙</hi>每無為而成<lb/>
<pb n="KR3k0011_WYG_001-6b"/>
物<hi>禮曰無為而物成是天道也</hi>鄒衍曽談<hi>五經通義曰鄒衍大言天事謂之談天</hi>保章<lb/>
是職<hi>周禮保章氏掌天星以志星辰日月之變動觀天下之遷</hi>雨粟既見於神農<hi>周書</hi>
<hi>曰神農之時天雨粟神農耕而種之</hi>降種亦聞於后稷<hi>詩曰天降嘉種惟秬惟秠孔叢子曰</hi>
<hi>魏王問子順曰寡人聞昔者上天神異后稷為之降嘉穀周遂以興</hi>共工觸山而折柱<hi>列子</hi>
<hi>曰共工氏與顓頊爭帝怒觸不周之山折天柱絶地維故天傾西北日月星辰就焉地不滿東南百川水潦歸</hi>
<hi>焉</hi>女媧補闕而錬石<hi>列子曰天地亦物有不足故昔者女媧氏鍊五色石以補闕</hi>秦<lb/>
宓甞陳於辨對<hi>蜀志曰呉使張温來聘秦宓年十二在諸葛亮坐温曰何人亮曰學者温問曰</hi>
<hi>天有頭乎宓曰有詩云乃眷西顧天若無頭何以顧之又曰有耳乎曰有詩云鶴鳴九臯聲聞于天無耳何以</hi>
<pb n="KR3k0011_WYG_001-7a"/>
<hi>聞之天有足乎曰有詩云天步艱難若無足何以步天有姓乎曰有何姓曰姓劉何以知之曰其子姓劉故以</hi>
<hi>知之温大敬之</hi>裴楷亦昭於敏識<hi>晉書曰世祖登阼卜世數多少探䇿得一羣臣失色吏部</hi>
<hi>郎裴楷進曰天得一以清侯王得一為天下貞上大悦</hi>若夫域中為大<hi>老子曰域中有四大</hi>
<hi>道大天大地大王亦大</hi>得一而清<hi>老子曰天得一以清天無以清將恐裂</hi>立圓儀之<lb/>
八尺<hi>蔡邕天文志曰言天體者有三家一曰周髀二曰宣夜三曰渾天宣夜之學絶無師法周髀行數具</hi>
<hi>存騐之天狀多所違失故史官不用唯渾天近得其情今史官所用候臺銅儀則其法也立八尺圓儀具天地</hi>
<hi>之象以正黄道以步五緯精微深妙百世不易之道</hi>識太𤣥之九名<hi>太𤣥經曰九天一為中天</hi>
<hi>二為羡天三為從天四為更天五為睟天六為廓天七為減天八為沈天九為成天</hi>製既聞於陶<lb/>
<pb n="KR3k0011_WYG_001-7b"/>
景<hi>梁書曰陶𢎞景嘗造渾天象高三尺許地居中央天轉而地不動以機運之悉與天㑹</hi>妙或説<lb/>
於張衡<hi>張衡渾天儀曰赤道横帶天之腹去極九十一度十九分度之五黄道邪帶其腹出赤道表裏</hi>
<hi>各二十四度故夏至去極六十七度而强冬至去極百一十五度亦强也然則黄道邪截赤道者則秋分春分</hi>
<hi>之去極也今此春分去極九十度秋分去九十一度少者就夏歴晷景去極之法以為率也義熙起居注曰十</hi>
<hi>四年相國表曰間者平長安獲張衡所作渾儀土圭歴代寶器謹遣奉送歸之天府</hi>旋轉識彈丸<lb/>
之狀<hi>王蕃渾天説曰舊説天地之體狀如鳥卵天包地外猶殻之裹黄周圍如彈丸故曰渾天言其形渾</hi>
<hi>渾如也</hi>覆燾見欹蓋之形<hi>天文録曰天如欹車蓋南高北下</hi>爾其運以六<lb/>
氣<hi>左傳曰天有六氣降生五味注曰六氣謂隂陽風雨晦明</hi>承之八柱<hi>楚辭天問曰圓則九重孰</hi>
<pb n="KR3k0011_WYG_001-8a"/>
<hi>營度之惟兹何功孰初作之筦維焉繫天極焉加八柱何當東南何虧注曰筦轉也維綱也八柱何當言天有</hi>
<hi>八山為柱皆何所直</hi>既警晉而啟魏<hi>左傳曰天其或者大警晉也又曰晉侯賜畢萬魏卜偃曰</hi>
<hi>畢萬之後必大萬盈數也魏大名也以是始賞天啟之矣</hi>亦與唐而授楚<hi>史記曰叔虞母夢天</hi>
<hi>謂武王曰余命汝生子名虞余與之唐及生子有文在手曰虞因命之傳曰公孫歸父會楚子於宋宋人告急</hi>
<hi>於晉晉侯欲救之伯宗曰不可天方授楚未可與爭雖晉之强能違天乎</hi>故當欽若<hi>書曰乃命羲和</hi>
<hi>欽若昊天</hi>豈宜戱豫<hi>詩曰敬天之/怒無敢戱豫</hi>傳虞昺之妙識<hi>見冒笠之象</hi>伏<lb/>
姚信之精慮<hi>姚信昕天論曰冬至極低天運近南故日去人遠斗去人近北天氣至故氷寒也夏</hi>
<hi>至極起天運近北故斗去人遠日去人近南天氣至故烝熱也極之高時日所行地中淺故夜短天去地高故</hi>
<pb n="KR3k0011_WYG_001-8b"/>
<hi>晝長極之低時日所行地中深故夜長天去地下故晝短然則天行寒依於渾夏依於蓋也</hi>至若巫<lb/>
咸呌閽<hi>揚子云甘泉賦曰選巫咸兮呌帝閽開天庭兮延羣神注令巫祝呌天門也</hi>陶公擊<lb/>
門<hi>異苑曰陶侃夢飛翔冲天天門九重已入其八餘一門不得進以翼搏天一翅致折警而墜下左腋腫痛</hi>
<hi>其後威果振主欲有闚擬之志每思折翅之祥抑心而止</hi>詩稱雲漢<hi>詩曰倬彼雲漢昭囘于天</hi>柱<lb/>
識崑崙<hi>東方朔神異經曰崑崙有銅柱焉其高入天謂之天柱也</hi>聞湯王之仰䑛傳<lb/>
鄧后之曽捫<hi>後漢書曰和熹鄧皇后甞夢捫天天體蕩蕩正青滑如餹䬾有若鐘乳状乃仰𠻳飲</hi>
<hi>之以訊占夢占夢言堯夢攀天而上湯夢及天而䑛之此皆聖主之前占吉不可言也</hi>推耿洛于<lb/>
揚子<hi>揚子法言曰或問渾天曰洛下閎營之鮮於妄人度之耿中丞象之請問蓋天曰蓋哉蓋哉未幾也</hi>
<pb n="KR3k0011_WYG_001-9a"/>
<hi>注曰幾近也</hi>一渾蓋於靈恩<hi>儒者論天互執渾蓋二義論蓋不合渾論渾不合蓋崔靈恩立</hi>
<hi>義以渾蓋為一焉</hi>既識左旋<hi>白虎通曰天左旋地右周猶君臣隂陽相向也</hi>亦云周復<lb/>
<hi>吕氏春秋曰天道圓地道方聖人所以立天下天圓謂精氣圓通周復無雜故曰圓地方謂萬物殊形皆有分</hi>
<hi>職不能相為故曰方主執圓而臣處方方圓不易國乃昌</hi>甞聞不足而裂<hi>京房易傳曰地動隂</hi>
<hi>有餘天裂陽不足</hi>每為蓋高而跼<hi>詩曰謂天蓋高不敢不跼</hi>思真之論精微<lb/>
<hi>晉陽秋曰呉有葛道字思真改作渾天使地居中以機轉之天轉而地止</hi>道養之言委曲<hi>賀道</hi>
<hi>養渾天記曰昔言天體者有三渾儀莫知其始書璿璣玉衡以齊七政蓋渾體也二曰宣夜夏殷之法也三曰</hi>
<hi>周髀周人志周公所傳也</hi>或云歴於兩地<hi>姚信昕天論曰兩地之説下地則上地之根也天北</hi>
<pb n="KR3k0011_WYG_001-9b"/>
<hi>行乎兩地之間耳</hi>或云通於飛谷<hi>虞喜安天論曰古之遺語云日月行於飛谷謂在地中不</hi>
<hi>聞列星復流於地又飛谷一道何以容此且谷乎有水體日為火精氷炭不共器得無傷日之明</hi>斯皆臆<lb/>
度之謂豈見聞於耳目也<lb/>
　　　日<lb/>
日實也人君象之而臨極者也<hi>説文曰日實也不虧又君象也</hi>爾乃懸<lb/>
象著明<hi>易曰懸象著明莫大乎日月</hi>至陽之精<hi>劉向洪範傳曰日者照明之大表光景之</hi>
<hi>大紀羣陽之精衆貴之象也尸子曰日五色至陽之精象君徳也</hi>赫矣流珠之狀<hi>易參同契</hi>
<hi>曰日為流珠青龍之俱注曰日為陽陽精為流珠青龍東方少陽也</hi>皎然連璧之形<hi>易坤靈圖</hi>
<pb n="KR3k0011_WYG_001-10a"/>
<hi>曰至徳之萌日月若連璧也</hi>杲杲始出<hi>詩曰其雨其/雨杲杲出日</hi>旭旭初昇<hi>賈誼書曰</hi>
<hi>周文王問鬻子曰敢問君子將入其職則於其民何如對曰君子將入其職則於其民也旭旭然如日之始出</hi>
<hi>也既入其職則於其民也暵暵然如日之正中也既去其職於其民也暗暗然如日之已入也故君子將入而</hi>
<hi>旭旭者義先聞也既入而暵暵者民保其福也既去而暗者民失其教也文王曰受命矣暵音漢</hi>或委<lb/>
照於窮桑之邑<hi>尸子曰少昊金天氏邑於窮桑日五色互照窮桑</hi>或淪光於不<lb/>
夜之城<hi>解道康齊地記曰齊有不夜城蓋古者有日夜照於東境故萊子立此城以不夜為名</hi>既<lb/>
説有冠亦云抱珥<hi>雜占書曰日冠者如半暈也法當在日上有冠又有兩珥者尤吉</hi>神<lb/>
號鬱儀<hi>七聖紀曰鬱華赤文與日同居結隣黄文與月同居皆日月之精也又黄庭經曰鬱儀結隣善</hi>
<pb n="KR3k0011_WYG_001-10b"/>
<hi>相保注云鬱儀結隣日月之神也</hi>火傳陽燧<hi>莊子曰陽燧見日則燃為火注曰陽燧鑑也摩拭令</hi>
<hi>熱便置日中以艾就之火生</hi>行度惟一<hi>范子計然曰日行天日一度周而復始循環無端也</hi>在<lb/>
天無二<hi>禮曰天無二日土無二王</hi>或見踆烏<hi>淮南子曰日中有踆烏注云踆趾也謂三足烏</hi>
<hi>也</hi>或書王字<hi>帝王世紀曰漢文/帝時日中有王字</hi>既入而息<hi>逸士傳曰堯時有老人擊</hi>
<hi>壤而歌曰日出而作日入而息鑿井而飲耕田而食帝力何有於我哉</hi>在中為市<hi>易曰日中為市</hi>
<hi>致天下之民聚天下之貨</hi>升咸池而擢秀奄六螭而息轡<hi>淮南子曰日出於𤾉</hi>
<hi>谷浴於咸池拂於扶桑晨明登於扶桑之上爰始將行是謂朏明至於曲阿是謂朝明臨於曽泉是謂早食次</hi>
<hi>於桑野是謂晏食臻於衡陽是謂禺中對於昆吾是謂正中靡於鳥次是謂小還至於悲谷是謂晡時迴於女</hi>
<pb n="KR3k0011_WYG_001-11a"/>
<hi>紀是謂大遷經於隅泉是謂高舂頓於連石是謂下舂爰止羲和爰息六螭是謂懸車薄於虞泉是謂黄昏淪</hi>
<hi>於蒙谷是謂定昏日入崦嵫經細栁入虞泉之地曙於蒙谷之浦日西垂景在於樹端謂之桑榆注曰扶桑東</hi>
<hi>方之野也朏明將明也曲阿山谷也曽泉曽重也早食時在東方多水之地故曰曽泉昆吾南方之丘也鳥次</hi>
<hi>西南方之山也悲谷西南方之大壑也女紀西方之隂地也連音爛連石西北之山也六螭即六龍也日乘車</hi>
<hi>駕以六龍羲和御之薄於虞泉而迴也崦嵫音淹兹亦曰落棠山細栁西方之野也蒙谷蒙氾之水也</hi>𤣥<lb/>
端而朝<hi>禮曰𤣥端而朝日於東門之外</hi>東郊以祭<hi>禮月令季春月祀日於東郊</hi>掌十<lb/>
煇於眡䘲<hi>周禮春官曰眡䘲掌十煇之法以觀妖祥辨吉凶一曰䘲二曰象三曰鐫四曰監五曰闇</hi>
<hi>六曰瞢七曰彌八曰叙九曰隮十曰想注云妖祥善惡之徴也煇謂日光氣也䘲隂陽氣相䘲也象如赤雀也</hi>
<pb n="KR3k0011_WYG_001-11b"/>
<hi>鐫謂日旁氣四面反鄉如煇狀監雲氣臨日也闇日月蝕也瞢日月瞢瞢無光也彌者白虹彌天也叙者雲有</hi>
<hi>次序如山在日上也隮者升氣也想者輝光也</hi>夢三分於魏帝<hi>談藪曰魏文帝為王時夢日墜</hi>
<hi>地分為三分己得一分而内懷中</hi>既仲夏而永於火<hi>書曰日永星火以正仲夏注云永長</hi>
<hi>也謂夏至之日火蒼龍之中星舉中則七星見可知</hi>亦季冬而窮於次<hi>禮月令曰季冬日窮</hi>
<hi>於次月窮於紀</hi>徒聞鼔缶於大耋<hi>易曰日昃之離不鼔缶而歌則大耋之嗟凶</hi>詎見<lb/>
翻車之壯士<hi>李尤九曲歌曰年嵗晚暮日已斜安得壯士翻日車</hi>嘉黄琬之捷對<lb/>
<hi>後漢書曰黄琬祖父瓊為魏郡守時日食而京師不見瓊表日食之狀太后詔問曰食多少瓊乆而無對琬年</hi>
<hi>六嵗在傍謂瓊曰日食之餘如月之初遂用其言答詔</hi>偉晉明之幼慧<hi>劉昭幼童傳曰晉明</hi>
<pb n="KR3k0011_WYG_001-12a"/>
<hi>帝諱紀元帝子初元帝鎮揚州時中原喪亂有人從長安來帝問洛陽消息澘然流涕帝年數嵗問何故具以</hi>
<hi>東渡意告之因問帝汝意謂長安何如日遠答曰不聞人從日邊來只聞人從長安來居然可知帝異之明日</hi>
<hi>集羣臣宴㑹説以此答明帝又以為日近帝動容問何故異昨日之言答曰舉頭不見長安只見日以是知近</hi>
<hi>帝大悦</hi>或夾赤鳥而垂譴<hi>左傳曰哀公六年楚有雲如衆赤鳥夾日以飛三日楚子使問</hi>
<hi>周太史曰其當王身若禜之可移於令尹司馬王曰移腹心之疾置之股肱何益王弗禜而死孔子曰昭王其</hi>
<hi>不失國也宜哉</hi>或貫白虹而驚異<hi>戰國䇿曰聶政刺韓相荆軻刺秦王並白虹貫日</hi>爾<lb/>
乃觀五色<hi>易傳曰聖王在上則日光明五色備具又禮斗威儀曰正太平則日五色</hi>翫重光<lb/>
<hi>崔豹古今注曰漢明帝為太子樂人作歌詩四章一曰日重光云天子之徳光明如日太子比徳焉故云重也</hi>
<pb n="KR3k0011_WYG_001-12b"/>
對昆吾而臨鳥次入細栁而出扶桑<hi>昆吾鳥次見升咸池而擢秀注王充</hi>
<hi>論衡曰日出扶桑暮入細栁扶桑東方之地細栁西方之野</hi>為學聞師曠之喻<hi>説苑曰師</hi>
<hi>曠對晉平公曰少而學者如日出之光壯而學者如日中之光老而學者如秉燭之光</hi>入懷為漢<lb/>
武之祥<hi>史記曰漢景帝王夫人姙娠夢日入懷以生武帝</hi>比畏愛於衰盾<hi>左傳曰鄷</hi>
<hi>舒問於賈季曰趙衰趙盾孰賢對曰趙衰冬日之日也趙盾夏日之日也注曰冬日可愛夏日可畏</hi>識興<lb/>
亡於夏商<hi>王充論衡曰桀無道兩日並照在東者將起在西者將滅費昌問馮夷曰何者為殷何者</hi>
<hi>為夏馮夷曰西夏也東殷也於是費昌徙族歸殷</hi>若夫長留反景<hi>山海經曰長留之山其神</hi>
<hi>白帝少昊居之是神也主司反景注曰日西入則景反東照言司察之也</hi>都廣無晷<hi>淮南子曰都廣</hi>
<pb n="KR3k0011_WYG_001-13a"/>
<hi>衆帝所自上下日中無景蓋天地之中注云都廣南方山名也日中時直無晷故曰地中</hi>瞻寅賓以<lb/>
東出<hi>書曰寅賓出日平秩東作日中星鳥以殷仲春注云殷正也</hi>歴虞泉而西靡<hi>見咸</hi>
<hi>池擢秀注</hi>仰夫乆照<hi>易曰日月得/天而能乆照</hi>觀乎麗天<hi>易曰日月麗乎天</hi>同晷<lb/>
既聞於萬里<hi>漢書曰李尋上疏曰夫日者衆陽之長暉光所燭萬里同晷人君之表也故日將旦</hi>
<hi>清風發羣隂伏</hi>周圍亦説於三千<hi>徐整長厯曰日徑千里周圍三千里下於天七千里</hi>爾<lb/>
其升明星而景秀<hi>山海經曰明星山日月所出</hi>逼崦嵫而光戢<hi>見咸池擢</hi>
<hi>秀注</hi>揭之既見於仲尼<hi>莊子曰孔子圍於陳蔡太公任弔之曰子其意者飾智以驚愚修身</hi>
<hi>以明汚昭昭如揭日月而行故不免也</hi>捧之亦傳於程立<hi>魏志曰程立夢登太山捧日立</hi>
<pb n="KR3k0011_WYG_001-13b"/>
<hi>以白太祖太祖遂加日於立上因改名昱</hi>秦皇過海將觀其東出<hi>三齊畧曰秦始皇作</hi>
<hi>石橋於海上欲過海看日出處有神人驅石去不速神人鞭之皆流血今石橋猶赤色也</hi>周穆駕駿<lb/>
欲見其西入<hi>列子曰穆王駕八駿之乘西觀日所入處</hi>爾其晞光景之暆暆<lb/>
<hi>説文曰日行暆暆弋支切</hi>矚晷度之遲遲<hi>詩曰春日遲遲采繁祁祁</hi>為君父夫兄<lb/>
之象<hi>劉向洪範傳曰日者君父夫兄類中國之應也</hi>測寒暑隂陽之宜<hi>周禮地官曰大</hi>
<hi>司徒以土圭之法測土深正日影以求地中日南則景短多暑日北則景長多寒日東則景夕多風日西則景</hi>
<hi>朝多隂日至之景尺有五寸謂之地中天地之所合也</hi>豈見流金而鑠石<hi>楚辭曰十日並</hi>
<hi>出流金鑠石</hi>唯觀樹表而陳圭<hi>易通卦騐曰冬至之日樹八尺之表日中視其晷晷如度</hi>
<pb n="KR3k0011_WYG_001-14a"/>
<hi>者嵗美人和不則嵗惡人惑陳圭已見測寒暑隂陽注</hi>若乃陽事不得謫見於斯<lb/>
<hi>禮昏義曰男教不修陽事不得謫見於天日為之食</hi>庶人走嗇夫馳<hi>書曰乃季秋月朔辰弗集</hi>
<hi>於房瞽奏鼔嗇夫馳庶人走</hi>伐鼓用幣<hi>左傳魯昭公十七年日有食之祝史請用幣叔孫昭子曰</hi>
<hi>日有食之天子不舉伐鼓於社諸侯用幣於社伐鼓於朝</hi>擊橛縈絲<hi>公羊傳曰六月辛未朔日有食</hi>
<hi>之以朱絲縈社或曰脅之或曰為暗恐犯之故縈之社者土地之主日食者土地之精上敷於天而犯日故朱</hi>
<hi>絲縈之助陽抑隂穀梁傳曰天子救日置五麾陳五兵五鼓諸侯置三麾陳三兵三鼓大夫擊橛凡有聲皆陽</hi>
<hi>事也以厭隂氣</hi>共抑隂而助陽<hi>已見擊橛/縈絲注</hi>終更也而仰之<hi>論語曰君</hi>
<hi>子之過也如日月之食焉何損於明過也人皆見之更也人皆仰之</hi>是知火氣之精<hi>淮南子曰</hi>
<pb n="KR3k0011_WYG_001-14b"/>
<hi>積陽之氣生火火氣之精為日</hi>陽徳之母<hi>春秋内事曰日者陽徳之母也</hi>稱耀靈而號<lb/>
大明<hi>廣雅曰日名耀靈一名朱明一名東君一名大明一名陽烏</hi>照四方而臨下土<lb/>
<hi>孝經援神契曰日神五色明照四方詩曰日出東方照臨下土</hi>蝕因麟鬭<hi>淮南子曰麒麟鬬則日月</hi>
<hi>蝕注曰麒麟一角之獸故與日相符</hi>行同驥步<hi>王充論衡曰日晝行千里夜行千里騏驥晝行亦千</hi>
<hi>里然則日行舒疾與騏驥步相類</hi>揮戈既見於魯陽<hi>淮南子曰魯陽公與韓戰戰酣日暮</hi>
<hi>援戈而麾之日為之反三舍</hi>弃杖復聞於夸父<hi>山海經曰夸父逐日渴飲河渭不足北飲</hi>
<hi>大澤未至道渴而死弃其杖化為鄧林也</hi>羿曽見射<hi>淮南子曰堯時十日並出草木焦枯堯命羿仰</hi>
<hi>射十日中其九烏皆死墮羽翼</hi>羲甞為御<hi>廣雅曰日/御曰羲和</hi>或説再中<hi>漢書曰文帝時</hi>
<pb n="KR3k0011_WYG_001-15a"/>
<hi>新垣平上言日再中臣以候知之居頃之日果再中乃更十七午為後元年</hi>或云亭午<hi>纂要曰日</hi>
<hi>光曰景日影曰晷日氣曰晲日初出曰旭日昕曰晞日温曰煦在午曰亭在未曰昳日晚曰旰日將暮曰薄暮</hi>
美葵藿之傾依<hi>傳曰鮑牽為齊侯刖足仲尼聞之曰鮑莊子之智不及葵葵猶能衛其足注葵</hi>
<hi>傾葉向日自蔽其根潘岳閒居賦曰蘘荷依隂時霍向陽</hi>傷桑榆之遲暮<hi>劉休𤣥擬古詩曰願</hi>
<hi>垂薄暮景照妾桑榆時</hi>至若出蘇門<hi>山海經曰/日月所出</hi>升温源<hi>山海經曰日浴温源</hi>
<hi>谷上於扶桑一日方至一日方出皆載於烏注温源即陽谷也一日方至一日方出言交㑹相代也日中有三</hi>
<hi>足烏故云載於鳥</hi>乍喜披雲<hi>徐幹中論曰文王遇姜公於渭陽若披雲見白日</hi>還欣負<lb/>
暄<hi>列子曰宋有田夫曝日於野美之不識廣厦綿纊之屬謂其妻曰吾負日之暄以獻吾君獲重賞</hi>張<lb/>
<pb n="KR3k0011_WYG_001-15b"/>
重對漢明之問<hi>後漢書曰張重字仲篤明帝時舉孝亷帝曰何郡小吏答曰臣日南吏帝曰日</hi>
<hi>南郡人應向北看日答曰臣聞鴈門不見累鴈為門金城郡不見積金為郡臣雖居日南未曽向北看日</hi>宣<lb/>
父屈童子之言<hi>列子曰孔子晨遊見兩小兒爭辯而鬬孔子問其故一兒曰我以日始出時去</hi>
<hi>人近日中時去人遠一兒曰我以為日初出時遠而日中時近曰爾何以知之一兒曰日初出時大車輪及中</hi>
<hi>纔如盤蓋此不為遠者小近者大乎一兒曰日初出滄滄涼涼及其中如探湯此不為近者熱而遠者涼乎孔</hi>
<hi>子不能决兩兒笑曰丘孰為汝多知乎</hi>若夫浴甘泉<hi>山海經曰東南海之外甘泉之間有羲和</hi>
<hi>國有女子名羲和為帝俊之妻是生十日常浴日於甘泉郭璞注羲和能生日故日為羲和之子堯因是立羲</hi>
<hi>和之官以主四時</hi>出暘谷<hi>淮南子曰日出/暘谷浴於咸池</hi>既揚光於日觀<hi>應劭漢官</hi>
<pb n="KR3k0011_WYG_001-16a"/>
<hi>儀曰太山東南名曰日觀鷄鳴時見日</hi>亦分華於若木<hi>淮南子曰若木在建木西未有十日</hi>
<hi>其華照地</hi>及夫戴丹穴入太蒙<hi>爾雅曰岠齊州以南戴日為丹穴東至日所出為太平西</hi>
<hi>至日所入為太蒙注曰岠去也齊中也太蒙即蒙汜也</hi>迴女紀而大遷經離石而<lb/>
下舂<hi>並見升咸池而擢秀注</hi>斯皆光景之非盛未若比王道之當<lb/>
中<hi>揚子法言曰聖人之道譬猶日之中乎不及則未過則昃什一之税天下正也</hi>
　　　月<lb/>
惟彼隂靈<hi>謝莊月賦曰日以陽徳月以隂靈</hi>三五闕而三五盈<hi>禮曰天秉陽垂</hi>
<hi>日星地秉隂竅於山川播五行於四時和而后月生也是以三五而盈三五而闕</hi>流素彩而氷<lb/>
<pb n="KR3k0011_WYG_001-16b"/>
靜<hi>謝莊月賦曰連觀霜縞周除氷靜</hi>湛寒光而雪凝<hi>謝莊月賦曰柔祗雪凝</hi>顧兎<lb/>
騰精而夜逸<hi>楚辭天問曰夜光何得死而又育厥利維何而顧兎在腹</hi>蟾蜍絢彩以<lb/>
宵驚<hi>五經通義曰月中有兎有蟾蜍何月隂也蟾蜍陽也而與兎並明隂係於陽也春秋孔演圖曰蟾蜍</hi>
<hi>月精也</hi>容仙桂之託植<hi>虞喜安天論曰俗傳月中仙人桂樹今視其初生見仙人之足漸已</hi>
<hi>成形桂樹後生焉</hi>仰天星而助明<hi>孫氏瑞應書曰景星者天暒也狀如半月生於晦朔助月</hi>
<hi>為明王者不私人則見暒音精</hi>乍喜哉生<hi>書曰哉生明义曰哉生魄注云哉始也生明三日也生魄</hi>
<hi>十五日已後</hi>還欣始明<hi>詩推災度曰月三日成魄八日成光蟾蜍體就穴鼻始萌宋均注曰穴决</hi>
<hi>也决鼻兎也</hi>經八日而光就歴三月而時成<hi>白虎通曰月所以滿缺何歸功</hi>
<pb n="KR3k0011_WYG_001-17a"/>
<hi>於日也三日成魄八日成光禮曰月三日而成魄三月而成時</hi>吕錡射之而占姓<hi>左傳曰楚</hi>
<hi>晉將戰晉侯夢吕錡射中月退入於泥占之曰姬姓日也異姓月也必楚王也及戰射恭王中目吕錡死之</hi>
闞澤夢之而見名<hi>㑹稽先賢𫝊曰闞澤年十三夢見名字炳然在月中</hi>若夫西郊<lb/>
坎壇<hi>禮曰祭日於壇祭月於坎以别幽明以制上下</hi>秋分夕祭<hi>禮曰秋分之日祭夕月於西郊</hi>
𩔖在水故應於潮<hi>抱朴子曰月之精生水是以月盛而濤潮大</hi>義在隂故符<lb/>
於禮<hi>禮曰月者三日而成魄三月而成時是以有三讓建國必立三卿三賓者政教之本禮之大叅也注</hi>
<hi>云言禮者隂也大數取法於月也</hi>取象后妃<hi>漢書曰李尋上書曰月者衆隂之長后妃大臣諸侯</hi>
<hi>之象也</hi>視義卿士<hi>書曰卿/士惟月</hi>故以為上天之使<hi>淮南子曰月天之使也</hi>
<pb n="KR3k0011_WYG_001-17b"/>
人君之姊<hi>春秋感精符曰人主兄日姊月</hi>瞻瑞彩於重輪<hi>崔豹古今注曰漢明帝作</hi>
<hi>太子樂人歌四章以贊太子之徳其一曰日重光二曰月重輪三曰星重曜四曰海重潤</hi>共清光於<lb/>
千里<hi>謝莊月賦曰隔千里兮共明月</hi>爾其遊西園之飛蓋<hi>曹子建公讌詩曰清夜遊</hi>
<hi>西園飛蓋相追隨明月澄清景列宿正參差</hi>騁東鄙之妍詞<hi>謝莊月賦曰抽毫進牘以命仲</hi>
<hi>宣曰抽子秘思騁子妍詞仲宣跪而稱曰臣東鄙幽介長自丘樊</hi>㑹稽愛庭中之景<hi>晉書</hi>
<hi>曰㑹稽王道子庭中夜坐月色無玷嘆以為佳謝重率爾曰意謂不如微雲㸃綴道子曰卿居心不凈乃欲滓</hi>
<hi>穢太清</hi>陸機攬堂上之輝<hi>陸機詩曰安寢北堂上明月入我牖照之有餘輝攬之不盈手</hi>
圓光似扇<hi>班婕妤詩曰裁為合歡扇團團似明月</hi>素魄如圭<hi>江文通别賦曰秋露如珠</hi>
<pb n="KR3k0011_WYG_001-18a"/>
<hi>秋月如圭</hi>同盛衰於蛤蟹等盈闕於珠龜<hi>淮南子曰蛤蟹珠龜與月盛衰</hi>暈<lb/>
合而漢圍未解<hi>漢書曰高帝七年月暈圍參畢七重占曰畢昴間天街也街北胡也街南中國</hi>
<hi>也昴為匈奴參為趙畢為邊兵是嵗高祖自將至平城為冒頓所圍七日乃解</hi>影圓而虜騎初<lb/>
來<hi>漢書匈奴傳曰匈奴舉事常隨月盛壯以攻戰月虧則退兵</hi>若乃珥戴為瑞<hi>荆州占曰</hi>
<hi>月珥且戴不出百日主有大喜</hi>朏魄示冲<hi>謝莊月賦曰朏魄示冲説文曰朏月未盛之名也魄月始</hi>
<hi>生魄然也承大月二日承小月三日</hi>為地之理<hi>春秋感精符曰月者隂之精地之理</hi>作隂之<lb/>
宗<hi>皇甫謐年厯曰月羣隂之宗</hi>降祥符於漢室<hi>漢書曰元后母夢月入懷而生后</hi>通<lb/>
吉夢於呉宫<hi>搜神記曰孫堅妻懷權夢月入懷告堅曰妾昔懷䇿夢月入懷今又夢月堅曰子孫</hi>
<pb n="KR3k0011_WYG_001-18b"/>
<hi>興矣</hi>覩爪牙而為咎<hi>春秋考異郵曰諸侯謀叛則月生爪牙后族專政則日月並照</hi>見側<lb/>
匿而為凶<hi>尚書大傳曰晦而月見西方謂之朓朔而月見東方謂之側匿注曰朓條也條達行疾貌</hi>
<hi>側匿行遲貌</hi>觀其素景流天<hi>謝莊月賦曰白露/藹空素月流天</hi>方輝入户<hi>梁沈</hi>
<hi>約詠月詩曰月華臨靜夜夜靜滅氛埃方輝竟入户圓影隙中來</hi>婦順茍或不修<hi>禮昏義曰</hi>
<hi>男教不修陽事不得適見於天日為之食婦順不修隂事不得適見於天月為之食</hi>王后為之擊<lb/>
鼓<hi>荆州占曰月蝕后自擊鼓者三中良人諸御者官人擊□救之或云官人皆擊□</hi>物惟徐孺<lb/>
之説<hi>世説曰徐孺子年九嵗甞月下戯人語之若令月中無物當極明徐曰不爾譬人眼有瞳子無之何</hi>
<hi>必不暗也</hi>窟見揚雄之賦<hi>揚雄長楊賦曰西厭月窟東震日域注云窟月所出入也</hi>彌闗<lb/>
<pb n="KR3k0011_WYG_001-19a"/>
山而布影<hi>王褒闗山月詩曰闗山夜月明愁色照孤城半形同漢陣全影逐胡兵</hi>入廊櫳<lb/>
而積素<hi>謝惠連怨曉月賦曰墀除兮鏡鑑廊櫳兮澄澈</hi>厥御兮維何望舒兮纎<lb/>
阿<hi>淮南子曰月一名夜光月御曰望舒亦曰纎阿</hi>垂藹藹之澄輝<hi>月賦曰降澄輝之藹藹</hi>
㺯穆穆之金波<hi>漢書曰月穆穆以金波蓋光彩貌也</hi>聞感精之女狄<hi>遁甲開山</hi>
<hi>圖榮氏解曰女狄暮汲石紐山下泉水中得月精如鷄子愛而含之不覺呑遂有娠十四月生夏禹</hi>𫝊竊<lb/>
藥之嫦娥<hi>王充論衡曰羿請不死藥於西王母羿妻嫦娥竊以奔月托身於月是為蟾蜍</hi>皎兮<lb/>
麗天<hi>易曰日月麗乎天</hi>照然離畢<hi>詩曰月離於畢俾滂沱矣</hi>應魚腦而無差<lb/>
<hi>吕氏春秋曰月羣隂之宗月毁則魚腦滅</hi>騐階蓂而靡失<hi>帝王世紀曰堯時有草夾階而生毎</hi>
<pb n="KR3k0011_WYG_001-19b"/>
<hi>月朔日生一莢至月半則生十五莢至十六日後日落一莢至月晦而盡若月小餘一莢王者以是占厯唯盛</hi>
<hi>徳之君應和氣而生以為堯瑞名之蓂莢一名靈莢一名瑞草</hi>亦有畫蘆灰而暈缺<hi>淮南</hi>
<hi>子曰畫蘆灰而月暈闕許慎注曰月暈以蘆灰為環缺其一面則月暈亦闕於上</hi>捧隂燧而津<lb/>
流<hi>淮南子曰方諸見月則津而為水高誘注曰方諸隂燧大蛤也熟摩拭令熱以向月則水生也許慎注曰</hi>
<hi>諸珠也方名也以銅盤受之下水數升</hi>擣聞白兎<hi>傅𤣥擬天問曰月中何所有白兎擣藥</hi>喘<lb/>
見呉牛<hi>風俗通曰呉牛望是月則喘使之苦於日見月怖而喘焉</hi>乍認蛾眉遙驚玉<lb/>
鈎<hi>鮑昭翫月詩曰始見東南樓纎纎如玉鈎未映西北墀娟娟以蛾眉蛾眉蔽珠櫳玉鈎映綺窗三五二八</hi>
<hi>時千里與君同夜移衝漢落徘徊庭户中</hi>得不薦鳴琴而滅華燭翫清質之<lb/>
<pb n="KR3k0011_WYG_001-20a"/>
悠悠<hi>月賦曰去燭房即月殿芳酒登鳴琴薦又曰升清質之悠悠謝靈運怨曉月賦曰卧洞房兮當何悦</hi>
<hi>滅華燭兮翫曉月</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0011_WYG_001-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事𩔖賦卷一<lb/>
</p>
<p>
</p>
  </div>
</body>
</text>
</TEI>
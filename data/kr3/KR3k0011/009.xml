<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>事類賦巻九</head> <lb/>
    <p>
<pb n="KR3k0011_WYG_009-1a"/>
欽定四庫全書<lb/>
　事類賦巻九<lb/>
　　　　　　　　　　　　　宋　呉淑　撰<lb/>
　　寳貨部<lb/>
　　　金<lb/>
夫西南之美者有華山之金石焉<hi>出爾雅</hi>斯葢西方之行<lb/>
百陶不輕<hi>說文曰五金黄為長久埋不生衣百陶不輊從革不違西方之行也</hi>性惟從革<lb/>
<hi>書曰金曰從革注曰金可以改更</hi>才堪贖刑<hi>書曰金作贖刑</hi>責冶築鳬桃之業<lb/>
<pb n="KR3k0011_WYG_009-1b"/>
<hi>周禮曰攻金之工築氏執下齊冶氏執上齊鳬氏為聲㮚氏為量叚氏鎛器桃氏為仭金有六齊六分其金而</hi>
<hi>錫居一謂之鍾鼎之齊五分其金而錫居一謂之斧斤之齊四分其金而錫居一謂之戈㦸之齊三分其金而</hi>
<hi>錫居一謂之大刅之齊五分其金而錫居二謂之削殺之齊金錫半謂之鑒燧之齊注曰多錫為下齊少錫為</hi>
<hi>上齊鑒鏡也金多錫則刅白且明</hi>問銑盪鏐鈑之精<hi>爾雅曰黄金謂之盪其美者謂之鏐</hi>
<hi>鉼金謂之鈑絶澤謂之銑注云絶澤為美金最有光澤</hi>王陽則或聞能作<hi>漢書曰王陽好</hi>
<hi>車馬衣服及遷徙所載不過囊衣俗傳王陽能作黄金</hi>欒大則妄言可成<hi>漢書曰武帝即</hi>
<hi>位樂大曰臣之師曰黄金可成而河決可塞</hi>鄱陽投沙而乍得<hi>王隱晉書曰鄱陽樂安出</hi>
<hi>黄金鑿土十餘丈披沙所得大如豆小如梁米</hi>清河隱粟以方驚<hi>晉書曰清河王覃初為淸</hi>
<pb n="KR3k0011_WYG_009-2a"/>
<hi>河王世子所佩金鈴歘生隱起狀如麻粟者祖母陳大妃以為不祥毁而賣之占者以為金是晉行大興之祥</hi>
<hi>覃為皇裔是其瑞也毁而賣之則覃見廢不終之象也</hi>若夫陽邁竒光<hi>宋書曰南海扶南王</hi>
<hi>陽邁初在孕其母夢生兒有人以金席藉之其色光麗夷人謂金之精者為陽邁若中國云紫磨者因以為名</hi>
狼䐠夜市<hi>博物志曰狼䐠民與漢人交闗常夜市以鼻齅金知其好惡</hi>噬之得乾肉<lb/>
之象<hi>易噬嗑卦曰六五噬乾由得黄金</hi>斷之有同心之利<hi>易曰二人同心其利斷金</hi>
躍大冶者知其不祥<hi>莊子曰今大冶鑄金金踊躍曰我且必為鏌鎁大冶必以為不祥之</hi>
<hi>金</hi>雨櫟陽者稱其為瑞<hi>史記曰秦獻公十八年雨金櫟陽自以得金瑞故作鄜畤於櫟</hi>
<hi>陽祀白帝</hi>至於巴丘牛躍<hi>幽明録曰巴丘縣百金岡上有黄金潭潭上有瀨亦名黄金瀨古有</hi>
<pb n="KR3k0011_WYG_009-2b"/>
<hi>釣魚此潭獲一金鎖引之遂滿一船而有金牛出聲貌甚壯釣人駭懼牛因奮躍還潭</hi>林邑螢飛<lb/>
<hi>梁書曰林邑國有山赤色其中生金夜則出飛狀如螢火</hi>美陳翼之無取<hi>廬江七賢傳曰陳翼</hi>
<hi>字子初到覽鄉見馬傍有一人病呼曰我長安魏少公聞卿廬江樂來遊今病不能前翼迎歸養之有金十餅</hi>
<hi>素二十疋既死翼賣素買棺衾以金置棺下騎馬出入後其兄長公見馬告之吏捕翼翼其言棺下得金長公</hi>
<hi>叩頭謝以金十餅投其門翼送長安還之</hi>重王忳之不欺<hi>益部耆舊傳曰王忳字少林詣京師</hi>
<hi>於客舍見一生病甚因謂忳曰腰下有金十斤願以相與乞收葬骸骨未問姓名因絶忳賣金一斤以給棺絮</hi>
<hi>九斤置生腰</hi>既稱汝敦之婦<hi>列女傳曰廣漢汝婦者汝敦妻也敦以所受田地奴婢三百餘</hi>
<hi>萬悉讓兄嫂裁留園地數十畝起舍耕作上中得金一器敦以示妻妻曰本言讓先祖所有此獨非其有邪敦</hi>
<pb n="KR3k0011_WYG_009-3a"/>
<hi>曰固吾意也俱擔金送與兄嫂</hi>復歎樂羊之妻<hi>列女傳曰樂羊子出學其妻貞義截髪供其費</hi>
<hi>後羊子得遺金一餅以與貞義貞義曰君子不以利汙行羊子慙而棄之</hi>不疑豈盜於同舍<lb/>
<hi>漢書曰直不疑為郎其同舍郎有告歸誤持同舍郎金去意不疑不疑買金償之而告歸者來歸金亡者大慙</hi>
楊震自明於四知<hi>續漢書曰楊震為東萊太守道經昌邑初震舉王密茂才密時為令夜謁</hi>
<hi>見震懷金十斤遺震震曰故人知君君不知故人何也密曰暮夜無知者震曰天知神知子知我知已是四知</hi>
<hi>何謂不知密慙而出</hi>或以寵疏廣之告老<hi>漢書曰太子太傅疏廣及兄子少傅受乞骸骨</hi>
<hi>皆許之賜黄金二十斤皇太子賜以五十斤</hi>或以奬叔孫之制儀<hi>漢書曰叔孫通草創</hi>
<hi>朝儀拜太常賜金五百斤</hi>爾其登郭隗之臺<hi>新序曰燕昭王置千金於臺上以延天下之士</hi>
<pb n="KR3k0011_WYG_009-3b"/>
<hi>謂之黄金臺先禮郭隗於是樂毅自魏往鄒衍自齊往劇辛自趙往</hi>散竇嬰之廡<hi>史記曰呉楚反</hi>
<hi>孝景以竇嬰為大將軍賜金千金嬰陳之廊廡下軍吏過輒令自裁取無入家者</hi>書著三品<hi>書曰</hi>
<hi>淮海惟揚州厥貢惟金三品注曰金銀銅也</hi>詩稱大賂<hi>詩曰憬彼淮夷來獻其琛元龜象齒大賂</hi>
<hi>南金</hi>韋賢匪重於滿籝<hi>漢書曰韋賢少子𤣥成復以明經歴任至丞相故鄒魯諺曰遺子黄</hi>
<hi>金滿籝不如一經淳曰籝竹器受三斤</hi>陳平每聞於間楚<hi>史記曰漢王與陳平金四萬斤</hi>
<hi>以間疎楚君臣不問其出入</hi>利稱鼎耳<hi>易鼎卦曰六五鼎黄耳金鉉利貞</hi>巧聞瓦注<lb/>
<hi>莊子曰以瓦注者巧以鈎注者憚以黄金注者昬注曰重則心矜</hi>或服之而成仙<hi>神仙傳曰</hi>
<hi>容成公服三黄得仙謂雄黄雌黄黄金</hi>或遺之而得土<hi>蜀王本記曰秦王以金一笥遺蜀王</hi>
<pb n="KR3k0011_WYG_009-4a"/>
<hi>蜀以禮物荅而盡化為土秦王怒羣臣拜賀曰土者地也秦當得蜀矣</hi>獲蘇秦之舊宅<hi>郡國</hi>
<hi>志曰蘇秦宅在洛陽利仁里後魏高顯業每夜見赤光於光處掘得金百斤銘曰蘇家金業為之造寺</hi>得<lb/>
董卓之遺塢<hi>英雄記曰董卓塢有金二三萬斤</hi>陳爵則波底求樽<hi>論衡曰廬</hi>
<hi>江民小男曰陳爵陳挺相與浴湖崖有酒樽色正黄沒水中爵以為銅步水取之重不能舉挺往助之樽更沉</hi>
<hi>盤動入深淵中挺爵留顧見如錢等正黄數百千枚即共掇摭各得滿手歸示其家乃黄金也</hi>郭巨則<lb/>
地中得釡<hi>宋躬孝子傳曰郭巨河内温人也妻生男謀養子則不得營業妨於供養當殺而埋焉鍤</hi>
<hi>入地有黄金一釡上有鐵券曰黄金一釜賜孝子郭巨</hi>嘉邴原之見還<hi>邴原别傳曰原字根</hi>
<hi>矩以喪亂方熾遂往遼東時同郡劉舉亦在遼圖奪太守公孫度度掩捕其家而舉得免窘迫歸原東萊太守</hi>
<pb n="KR3k0011_WYG_009-4b"/>
<hi>太史子義素有義原以舉付之舉臨去以其手所仗劍金三餅與原原受金辭劍還謂度曰將軍平日與舉無</hi>
<hi>隙而欲殺之但恐其為蜂蠆爾今舉已去若必拘閉其家毒螫必滋甚矣度即出舉家原以金還之</hi>慕管<lb/>
寧之靡顧<hi>世說管寕華歆其園中鋤菜見地有片金管揮鋤與瓦石不異華捉而擲之</hi>則有<lb/>
應嫗探社<hi>後漢書曰中興初有應嫗者生四子而寡見神光照社試探之乃得黄金自是諸子宦學</hi>
<hi>並有才名至㻛七代通顯</hi>張氏得鉤<hi>幽明録曰長安有張氏者晝獨處室有鳩自入止於對牀張惡</hi>
<hi>之披懷祝曰鳩爾來為我禍耶止承塵為我福耶入我懷鳩飛入懷以手探之不知所在而得金帶鉤焉遂寳</hi>
<hi>之自是子孫盛昌</hi>齊王之遺孟子<hi>孟子曰齊王以兼金一百遺孟子注兼金好金也</hi>楚<lb/>
襄之聘莊周<hi>韓詩外傳曰楚襄王遣使者持金千斤白璧百雙聘莊子欲以為相莊子固辭</hi>及<lb/>
<pb n="KR3k0011_WYG_009-5a"/>
夫葬驪山而鴈成<hi>史記曰秦始皇葬驪山以黄金為鳬鴈</hi>懸咸陽而書就<lb/>
<hi>史記曰不韋乃使其客人人著所聞號吕氏春秋書成布咸陽市門懸千金其上有能増損一字者予千金</hi>
遺雷義以知亷<hi>謝承後漢書曰雷義字仲公常濟人死罪者後以金二斤謝之義不受金主候</hi>
<hi>義不在黙投於承塵上後葺治屋得金主已死義乃以付縣曹</hi>贈袁叔而為夀<hi>漢書曰董偃見</hi>
<hi>寵館陶公主安陵袁叔謂偃曰顧成廟逺無宿宮何不白主獻長門圍於上董君入白主獻之上大悅更名為</hi>
<hi>長門宮主大喜使董君以黄金百斤為袁叔夀</hi>或舉袖而不逆<hi>魏畧曰田豫為并州有胡密懷</hi>
<hi>金三十斤曰以此上公豫張袖受之荅其厚意胡去之後皆悉付外具狀以聞於是詔褒之曰昔魏絳開懷以</hi>
<hi>納戎今卿舉袖以受狄朕甚嘉馬</hi>或投園而靡受<hi>謝承後漢書曰張載字仲宗為廣陵太守</hi>
<pb n="KR3k0011_WYG_009-5b"/>
<hi>舉呉奉為孝亷載罷郡奉齎金為禮載不受奉以囊盛投載園中而逝載齎金至廣陵還奉</hi>攫之豈<lb/>
憚於市人<hi>列子曰齊人有欲金者清旦衣冠之市適鬻金者之所因攫其金而去吏捕得之問曰人</hi>
<hi>皆在焉子攫人之金何故對曰取之時不見人徒見金</hi>鑠之每聞於衆口<hi>論衝曰衆口鑠</hi>
<hi>金者在五行二曰火五事二曰言言與火宜故云鑠金</hi>亦聞埋於幕下<hi>唐書曰開元中杜暹</hi>
<hi>為監察御史往西覆屯蕃人賫金以遺暹暹固辭不受左右以不可失蕃人之情暹受而埋於幕下既出境乃</hi>
<hi>移牒令取之</hi>生自碑中<hi>魏志曰繁昌縣授禪石碑中生金表送上羣臣盡賀又王隱晉書曰永嘉</hi>
<hi>初陳國項縣賈逵石碑中生金人盜鑿取賣賣已復生此江東之瑞也晉金德元帝中興於江東故云江東之</hi>
<hi>瑞</hi>入夜方驚於白鼠<hi>白澤圖曰白鼠以昬時見於丘陵之間視所出入中有金</hi>積年<lb/>
<pb n="KR3k0011_WYG_009-6a"/>
或化於黄龍<hi>淮南子曰玦五百嵗生黄澒又五百嵗生黄金又千嵗為黄龍注玦美石</hi>當暑<lb/>
有衣裘之節<hi>韓詩外傳曰延陵季子遊於齊見遺金於路呼牧者取之牧者曰何子居之高而視</hi>
<hi>之下也類君子而言野也有君不臣有友不友當暑衣裘吾豈取金者乎季子知其賢請問姓名牧者曰子皮</hi>
<hi>相之士何足語姓字哉</hi>下聊見高士之風<hi>春秋後語曰秦圍趙邯鄲魏使將軍新垣衍入</hi>
<hi>邯鄲令趙尊秦為帝魯仲連說罷之邯鄲既存平原君欲封仲連仲連三辭不受平原君乃置酒以千金為仲</hi>
<hi>連夀仲連笑曰所貴於天下之士者為人排患釋難解紛而無取也則有取者乃商賈之人仲連不忍為遂辭</hi>
<hi>去</hi>别有積之巨萬<hi>隋書曰楊素嘗射為第一帝以外國所獻金精盤價直巨萬以賜之又漢</hi>
<hi>書梁孝王金以巨萬計</hi>賜之千鎰<hi>漢書曰文帝立以陳平為丞相賜金千鎰封三千户</hi>數王<lb/>
<pb n="KR3k0011_WYG_009-6b"/>
莾之既敗<hi>漢書曰王莽敗省中黄金萬斤為一匱者尚六十匱</hi>料梁王之已卒<hi>漢書</hi>
<hi>曰梁孝王死藏府餘黄金尚三十餘萬斤</hi>井邊之黄鳥初飛<hi>異苑曰永康王曠井上有一洗</hi>
<hi>浣石時見赤氣後有胡人寄宿忽求買之未及度錢子婦孫氏觀二黄鳥關於石上疾往掩取變成黄金胡人</hi>
<hi>不知索市愈急既得撞破石内正空二鳥處</hi>壁下之高冠乍出<hi>搜神記曰魏郡張巨賣宅</hi>
<hi>與程應舉家疾賣與何文文獨持大刀暮入北堂宿一更中有人丈餘高冠赤幘呼細腰曰何以有人氣荅曰</hi>
<hi>無文問細腰者曰高冠者誰荅曰金也在西屋壁下文掘得金三百斤</hi>亦云逐韓嫣之彈<lb/>
<hi>西京雜記曰韓嫣好彈常以金為丸一日所失者十餘長安為之語曰苦飢寒逐彈丸京師兒童每聞嫣出彈</hi>
<hi>輒隨往望丸所落而拾之</hi>獻梁冀之蛇<hi>張璠漢記曰永昌太守鑄黄金為蛇獻梁冀益州刺史种</hi>
<pb n="KR3k0011_WYG_009-7a"/>
<hi>暠發其事</hi>投烈女之瀨<hi>吳越春秋曰伍子胥伐楚還溧陽瀨水上欲報自殺婦人百金不知其家</hi>
<hi>投金瀨水中而去須臾一姥哭而來自言是女母取金而去</hi>雨仲孺之家<hi>述異記曰翁仲孺家</hi>
<hi>貧力作居渭川一旦天雨金十斛於其家由是與王侯爭富今秦中有雨金翁氏世世富</hi>季布之諾<lb/>
誠重<hi>漢書曰季布任俠有名楚人諺曰黄金百不如季布諾</hi>郭况之穴難加<hi>東觀漢記</hi>
<hi>曰京師號郭况家為金穴言其富貴</hi>復聞置在韀中<hi>後魏書曰叚暉自慕容璝歸魏太武人告</hi>
<hi>暉欲南奔云置金於馬韀中帝密遣視之果如告者斬之於市</hi>唾之盤裏<hi>𫐠異記曰南康雩都縣西</hi>
<hi>松江有石室名夢口穴嘗有船人遇一人通身黄衣□兩籠黄紙求寄載過至崖下此人唾盤上徑下崖直入</hi>
<hi>石中船主初甚忿之見其入石始知神異視盤上唾悉是黄金</hi>或戒貪而藏山<hi>淮南子曰舜藏</hi>
<pb n="KR3k0011_WYG_009-7b"/>
<hi>千金於嶄巖之山所以塞貪鄙之心也</hi>或施仁而贖子<hi>管子曰湯以歴山之金舜以莊山之</hi>
<hi>金贖民之賣子者</hi>或覩於北荒高闕<hi>東方朔神異經曰北荒中有二金闕高百丈</hi>或<lb/>
取於荆南麗水<hi>韓子曰荆南麗水之中生金</hi>入懷詎見於張奐<hi>續漢書曰</hi>
<hi>張奐遷安定屬國都尉羌豪感奐恩德上馬二十匹先零酋長上金渠八枚奐受之而召主簿於諸羗前以酒</hi>
<hi>酹地曰使馬如羊不以入廐金如粟不以入懷悉以還之</hi>投海但聞於甘始<hi>陳思王辯道論</hi>
<hi>曰甘陵甘始語余曰本師姓韓字世雅始常與師於南流作金前後數日投數萬斤金於海</hi>漢皇之<lb/>
重阿嬌<hi>漢武故事曰帝年數嵗長公主遍指侍者與作婦好不皆不肯後指陳后帝曰若得阿嬌作婦</hi>
<hi>當以金屋貯之</hi>勾踐之思范蠡<hi>國語曰范蠡乗輕舟以浮於五湖莫知其所終越王令工以良</hi>
<pb n="KR3k0011_WYG_009-8a"/>
<hi>金冩范蠡之狀而朝禮之</hi>斯生土之精剛誠汝漢之至美<hi>管子曰玉起於禺氏</hi>
<hi>山金起於漢汝珠起於赤野此寳相去各七千里上有丹砂下有黄金上有慈石下有銅金葛盧山發而出金</hi>
<hi>蚩尤取以為劍鎧雍狐山發而出金蚩尤取以為㦸</hi>
　　　玉<lb/>
古人有言曰君子於玉比德<hi>禮曰子貢問曰敢問君子貴玉而賤珉何也孔子曰</hi>
<hi>昔君子比德於玉焉温潤而澤仁也縝密以栗知也亷而不劌義也垂之如墜禮也叩之其聲清越以長其終</hi>
<hi>詘焉樂也瑕不掩瑜瑜不掩瑕忠也孚尹旁達信也氣如白虹天也精神見於山川地也圭璋特達德也天下</hi>
<hi>莫不貴者道也詩云言念君子温其如王故君子貴之也注曰粟堅貌劌傷也義者不茍傷孚尹讀如浮雲</hi>
<pb n="KR3k0011_WYG_009-8b"/>
若夫周官六器<hi>周禮曰玉作六器以禮天地四方蒼璧禮天黄琮禮地青珪禮東方赤璋禮南</hi>
<hi>方白琥禮西方𤣥璜禮北方</hi>大秦五色<hi>魏畧曰大秦國/出采玉五色</hi>趙之連城<hi>史記</hi>
<hi>曰趙惠文王得楚和氏璧秦昭王請以十五城易璧趙使藺相如奉璧入秦相如見秦無償城意乃謂秦王曰</hi>
<hi>璧有瑕請指示王使授璧相如持璧却立倚柱責秦欲以璧擊柱秦王恐碎璧不敢逼相如乃使人間道懷璧</hi>
<hi>歸趙</hi>晉之垂棘<hi>左傳曰晉荀息請以屈産之乗與垂棘之璧假道於虞以伐虢</hi>或瓘斚以<lb/>
禳<hi>左傳曰鄭裨竈言於子産曰宋衛陳鄭將同日火若我用瓘斚玉瓉鄭必不火子産弗與注天災流行非</hi>
<hi>禳祈所息</hi>或苕華是刻<hi>燉煌紀年曰桀伐岷山岷山女于桀二女曰琬曰琰桀愛二女無子刻其</hi>
<hi>名於苕華之玉苕是琬華是琰</hi>愛一環而韓子受賜<hi>左傳曰晉韓起聘于鄭宣子有環其</hi>
<pb n="KR3k0011_WYG_009-9a"/>
<hi>一在鄭商宣子謁諸鄭伯子産弗與子太叔子羽請與之子産曰僑聞君子非無賄之難而無令名之患僑聞</hi>
<hi>為國非不能事大字小之難無禮以定其位之患夫大國之人令於小國而皆獲其求將何以給之一共一否</hi>
<hi>為罪滋大韓宣子私覿於子産以玉與馬曰子命起舍夫玉是賜我玉而免吾死也敢不藉手以拜注宣子即</hi>
<hi>韓起也謁請也</hi>納十㲄而衛侯見釋<hi>左傳曰晉執衛侯歸之于京師王使醫衍酖衛侯寗</hi>
<hi>俞貨醫使薄其酖不死魯公為之納玉於王與晉侯皆十㲄王許之乃釋衛侯</hi>爾乃觀瑟彼<hi>詩曰</hi>
<hi>瑟彼玉瓚黄流在中</hi>翫温其<hi>詩曰言念君/子温其如玉</hi>偉祁子之不佩<hi>禮曰石駘仲卒</hi>
<hi>無適子有庶子六人卜所以為後者曰沐浴佩玉則兆五人者皆沐浴佩玉石祁子曰孰有執親之喪而沐浴</hi>
<hi>佩玉者乎不沐浴佩玉石祁子兆衛人以龜為有知也注曰駘仲衛大夫沐浴佩玉則兆言齊潔則得吉兆</hi>
<pb n="KR3k0011_WYG_009-9b"/>
美襄仲之見辭<hi>左傳曰秦伯使西乞術來聘襄仲辭玉曰君不忘先君之好照臨魯國重之以</hi>
<hi>大器寡君敢辭玉對曰不腆敝器不足辭也主人三辭賔曰寡君願徼福於周公魯公以事君不腆先君之敝</hi>
<hi>器使下臣致諸執事以為瑞節要結好命所以籍寡君之命結二國之好襄仲曰不有君子其能國乎注魯公</hi>
<hi>謂伯禽節信也</hi>虞卿受賜於趙國<hi>史記曰虞卿躡□擔簦一見趙王賜白璧一雙黄金五鎰</hi>
楚相加辱於張儀<hi>史記曰張儀已學而游諸侯常從楚相飲已而楚相亡璧門下意儀盜之</hi>
<hi>掠笞數百不服釋之</hi>贈之則報其繡叚<hi>張平子四愁詩曰美人贈我錦繡叚何以報之青玉</hi>
<hi>案</hi>沈之則係以朱絲<hi>左傳曰晉侯伐齊將濟河獻子以朱絲係玉二㲄而禱沈玉而濟注</hi>
<hi>雙玉曰㲄</hi>寧有餘而抵鵲<hi>鹽鐵論南越以孔雀珥門户崑山之傍以玉璞抵鳥鵲</hi>不蒙<lb/>
<pb n="KR3k0011_WYG_009-10a"/>
汙以投泥<hi>後魏書曰穆弼有風格善自位置高祖欲以弼為國子助教弼辭曰先臣以來蒙恩累世</hi>
<hi>比較徒流實用慙屈高祖曰朕欲勵胄子故屈卿耳以玉投泥豈能相汙弼曰既遇明時恥沉於泥滓</hi>至<lb/>
於温嶠鏡臺<hi>世說曰温嶠娶姑女下玉鏡臺一枚征劉聰所得</hi>胡綜如意<hi>胡綜别傳</hi>
<hi>曰呉時掘得銅印以琉璃為葢布雲母於其上又得白玉如意大帝以問綜綜曰秦皇以金陵有天子氣處處</hi>
<hi>埋寳物以當王氣此即是也</hi>著兹五德<hi>五經通義曰玉有五德温潤而澤似智銳而不害似仁抑</hi>
<hi>而不撓似義有瑕於内必見於外似信垂之如墜似禮</hi>班斯六瑞<hi>周禮以玉作六瑞以守邦國王</hi>
<hi>執鎮圭公桓圭諸侯信圭伯躬圭子榖璧男蒲璧</hi>堅而不蹙<hi>管子曰夫玉之所為貴者九德出焉</hi>
<hi>温潤以澤仁也鄰以理者智也堅而不蹙義也亷而不劌行也鮮而不垢潔也折而不撓勇也瑕適皆見精也</hi>
<pb n="KR3k0011_WYG_009-10b"/>
<hi>茂華光澤並通而不相陵容也叩之其音清搏徹逺純而不殺辭也是以人主貴之藏以為寳剖以為符瑞</hi>
廉而不劌<hi>見上君子於玉比德注</hi>白圭以夜光受賜<hi>史記曰鄒陽書曰白圭顯</hi>
<hi>於中山人惡之於魏文侯文侯賜以夜光之璧</hi>林囘雖千金必棄<hi>莊子曰孔子問子桑虖曰</hi>
<hi>吾見遂於魯伐樹於宋親而益疏何也對曰獨不聞假之亡與林囘棄千金之璧負赤子而趨彼以利合者迫</hi>
<hi>窮相棄天屬者迫窮相收注假國名</hi>罋不汲而自盈<hi>瑞應圖曰玉罋者聖人之應也不汲自盈</hi>
<hi>王者飲食有節則出</hi>管方吹而有異<hi>西京雜記曰髙祖初入咸陽周行庫藏見玉笛長二尺二</hi>
<hi>寸二十六孔吹之則見車馬山林隱嶙相次吹息不復見名曰昭華之琯</hi>斯皆攻以它山而<lb/>
使之成器者也<hi>詩曰它山之石可以攻玉禮曰玉不琢不成器</hi>若乃山𤣥表德<lb/>
<pb n="KR3k0011_WYG_009-11a"/>
<hi>禮曰天子佩白玉而𤣥組綬公侯佩山𤣥玉而朱組綬大夫佩水蒼玉而純組綬世子佩瑜玉而綦組綬士佩</hi>
<hi>瑜玫而緼組綬</hi>白虹象天<hi>見君子於/玉比德注</hi>先於駟馬<hi>老子曰雖有拱璧以先駟馬不</hi>
<hi>如坐進此道</hi>假夫許田<hi>左傳曰鄭伯以璧假許田為周公祊故也</hi>或食之以禦水<lb/>
<hi>周禮曰玉府王齋則共食玉注云玉是陽精之純者食之所以禦水氣</hi>或服之而成仙<hi>抱朴</hi>
<hi>子曰玉脂者生玉之山其膏流出萬年以上則凝而成脂鮮明如水精以無心草木和之須臾成水服之一井</hi>
<hi>得千嵗服𤣥眞者其命不極𤣥眞玉别名也服玉當得于闐白玉赤松子以𤣥蟲而漬玉為水服之故得乗烟</hi>
<hi>霞上下也</hi>賈害見虞叔之志<hi>左傳曰初虞叔有玉虞公求旃不獻既而悔之曰周諺有之匹</hi>
<hi>夫無罪懷璧其罪吾焉用此以其賈害乃獻之</hi>不貪知子罕之賢<hi>左傳曰宋人或得玉獻諸</hi>
<pb n="KR3k0011_WYG_009-11b"/>
<hi>子罕子罕弗受曰我以不貪為寳爾以玉為寳若以與我皆喪寳也不若人有其寳稽首而告曰小人懷璧不</hi>
<hi>可以越卿納此以請死也子罕寘諸其里使玉人為之攻之富而後使復其所</hi>爾其石變山中<lb/>
<hi>隋書曰王邵上表云稽覽圖史政道得則隂物變為陽物鄭𤣥云若葱變為韭是也謹按自六年以來山中石</hi>
<hi>變為玉石為隂玉為陽</hi>𤓰穨冢裏<hi>抱朴子曰呉時發廣陵大冢兵人共舉死人以倚壁有一玉長</hi>
<hi>一尺形似冬𤓰從人懷中穨出墮地</hi>火出夜山<hi>漢武内傳曰西王母云昌城玉蘂夜山出火</hi>膏<lb/>
流丹水<hi>山海經曰稷翼之山及鹿臺山上多白玉瑜次之山多嬰垣之玉泰昌之山洛水出焉其中多</hi>
<hi>藻玉密山之上丹水出焉其中多玉膏其源沸湯黄帝是食玉膏之出五色乃清五味乃馨堅立精密澤而有</hi>
<hi>光五色發作以和柔剛天地鬼神是食是饗君子服之以禦不祥</hi>燕人瑤罋之遺<hi>左傳曰燕</hi>
<pb n="KR3k0011_WYG_009-12a"/>
<hi>暨齊平燕人賂以瑤罋玉櫝斚耳注云斚耳玉斚</hi>子玉瓊弁之美<hi>左傳曰楚子玉自為瓊弁</hi>
<hi>玉纓未之服也先戰夢河神謂巳曰畀余賜汝孟諸之麋弗致也榮季曰死而利國猶或為之况瓊玉乎是糞</hi>
<hi>土也注云畀與也孟諸宋澤名多草薦曰麋</hi>劉聰汾水之祥<hi>趙書曰劉聰徙治平陽於汾水</hi>
<hi>中得白玉璽廣四寸高二分龍紐</hi>吕光于闐之市<hi>前凉雜録曰吕光稱王遣使市六璽於于</hi>
<hi>闐</hi>亦聞德推㫄達<hi>見上王/比德注</hi>質重方流<hi>顔延年贈王僧達詩曰玉水記方流</hi>
<hi>璿源載圓折</hi>潤木逾茂<hi>大載禮曰玉在山而木潤珠在淵而岸不枯珠者隂中之陽也故勝火玉</hi>
<hi>者陽中之隂也故勝水</hi>輝山更幽<hi>陸士衡文賦曰石韞玉而山輝水懐珠而川媚</hi>採於龍<lb/>
首出彼平丘<hi>山海經曰龍首之山苕水出焉其中多美玉放皋之山明水出焉其中多蒼玉平丘</hi>
<pb n="KR3k0011_WYG_009-12b"/>
<hi>在三桑東爰有遺玉</hi>常山有命<hi>晉書曰前燕常山大樹自拔根下得璧七十二光色精竒有異常玉</hi>
<hi>慕容雋以為岳神之命</hi>靈昌載浮<hi>晉書曰石季龍起河橋於靈昌津採石為中濟石無大小下輒</hi>
<hi>隨流用功五百餘萬而不成季龍遣使致祭沉璧于河俄而所沉璧浮于渚上</hi>或登臺而不取<lb/>
<hi>帝王世紀曰周武王伐殷為天子登臺見玉王曰誰之玉或曰諸侯之玉王不取反歸之天下聞之曰王廉於</hi>
<hi>財矣</hi>或破石而斯求<hi>論衝曰玉變為石珠變為礫毁謗使然也採王者破石拔玉選士者棄惡</hi>
<hi>取善</hi>别有瀛洲酌酒<hi>十洲記曰瀛洲有玉膏如酒名曰玉酒飲數升令人長生</hi>扶桑觀<lb/>
日<hi>梁四公記曰扶桑國使使貢觀日玉大如鏡方圓尺餘明徹如琉璃映日以觀見日中宫殿皎然分明</hi>
晉侯受之而容惰<hi>左傳曰天王使召武公内史過賜晉侯命受玉惰過曰晉侯其無後乎</hi>
<pb n="KR3k0011_WYG_009-13a"/>
邾子執之而禮失<hi>左傳曰邾隱公來朝子貢觀焉邾子執玉高其容仰公受玉卑其容俯子</hi>
<hi>貢曰以禮觀之二君者皆有死焉注云玉朝者之贄</hi>張伯懷之而見欺<hi>鍾離意别傳曰意為</hi>
<hi>魯相省視孔子教授堂男子張伯剗草階下土中得璧七枚懷藏其一以六白意意開解中素書文曰後世修</hi>
<hi>吾書董仲舒摸吾車拭吾履發吾笥㑹稽鍾離意璧有七張伯取其一意召問伯璧有七何藏一耶伯叩頭出</hi>
<hi>之</hi>亞父碎之而靡惜<hi>漢書高祖與項羽㑹於鴻門高祖歸去使張良獻玉斗於亞父范増</hi>
<hi>亞父撞碎之曰吾屬為虜矣</hi>或類彼珷玞<hi>戰國䇿曰骨疑象珷玞類玉</hi>或疑於燕<lb/>
石<hi>闕子曰宋之愚人得燕石於梧臺藏之以為大寳周客聞而觀焉主人齊七日端冕𤣥服以出華篋十重</hi>
<hi>緹巾十襲客見掩口胡盧而笑曰此燕石也與礫不殊主人大怒藏之愈密</hi>得楚山而被刑<lb/>
<pb n="KR3k0011_WYG_009-13b"/>
<hi>韓子曰楚人卞和得玉璞於楚山獻厲王使玉人相之曰石也王以和為謾刖右足及武王即位又獻之復相</hi>
<hi>曰石也刖其左足及文王即位和乃抱其璞而哭於楚山三日三夜泣盡繼之以血王使玉人治之得寳玉焉</hi>
<hi>名曰和氏之璧</hi>詣鄭人而求直<hi>文子曰鄭人謂玉未治者為璞周人謂鼠未腊者為朴周人懷</hi>
<hi>朴問鄭賈曰欲之乎出其朴視之乃鼠朴也</hi>斯皆眞偽混淆而不精識也亦<lb/>
有齊之甗磬<hi>左傳曰晉及齊戰于鞍齊師敗齊侯使賔媚人賂以紀甗玉磬與地不可則聽客之</hi>
<hi>所為</hi>魯之璠璵<hi>逸論語曰璠璵魯之寳也孔子曰美哉璠璵逺而望之煥若也近而視之瑟若也一</hi>
<hi>則理勝一則孚勝</hi>價踰十萬<hi>桓譚新論曰雒陽李幼賔有小玉檢衛謁者史子伯素好玉器見而</hi>
<hi>竒之使予報以三萬錢請買焉幼賔曰我與好事長者傳之已顧十萬非三萬錢主也予驚駭云我若於路見</hi>
<pb n="KR3k0011_WYG_009-14a"/>
<hi>此千錢亦不市也故知與不知相去甚逺</hi>名重五都<hi>尹文子曰魏田父於野得玉徑尺弗知其玉也</hi>
<hi>以告鄰人鄰人詐之曰此怪石也畜之弗利田父雖疑猶置於廡下其夜玉明照一室其家大怖遽棄之於野</hi>
<hi>鄰人盜之以獻魏王魏王召玉工相之玉工望玉再拜却立曰敢賀大王得天下之寳臣所未嘗見王問價工</hi>
<hi>曰此無價以當之五城之都僅可一觀王立賜獻者千金長食上大夫禄也</hi>辨其䚡理<hi>說文曰玉</hi>
<hi>石之美者五德潤澤以温仁之方也䚡理自外可以知中義之方也其聲舒揚專以逺聞智之方也不撓而折</hi>
<hi>勇之方也鋭廉而不劌絜之方也</hi>見此瑕瑜<hi>見君子於玉比德注</hi>想老聃之被褐<lb/>
<hi>老子曰被褐懷玉</hi>思穆滿之披圖<hi>穆天子傳曰天子大朝黄之山披圖視典問觀天子之寳</hi>
<hi>器玉果璿珠注云玉果玉如果者璿王類</hi>復聞執則不趨<hi>禮曰執玉不趨注云志重玉也</hi>受<lb/>
<pb n="KR3k0011_WYG_009-14b"/>
之以掬<hi>禮曰受珠玉者以掬</hi>釵留而閣號招靈<hi>洞冥記曰漢武元鼎元年起招靈閣</hi>
<hi>有一神女留玉釵與帝帝以賜趙婕妤至昭帝元鳳中升宮人猶見此釵共謀欲碎之明日視釵匣惟見白燕直</hi>
<hi>天後宫人常作玉釵因名玉燕釵言其吉祥</hi>玦見而山名奚禄<hi>隋䇿子曰奚禄山壞天賜</hi>
<hi>玉玦於羿遂殘其身以此為福而至於禍</hi>無故而豈可去身<hi>禮曰君子無故玉不去身</hi>待<lb/>
價而常宜韞櫝<hi>論語子貢曰有美玉於斯韞櫝而藏諸求善價而沽諸子曰沽之哉沽之哉我</hi>
<hi>待價者也</hi>觀其黒如純漆白若截肪<hi>王逸玉部論曰或問玉符曰赤如雞冠黄如蒸</hi>
<hi>粟白如脂肪黒如純漆玉之符也魏文帝與鍾繇書說玉亦云白如截肪黒譬如漆</hi>翫之碌碌<hi>老子</hi>
<hi>曰不欲碌碌如玉落落如石</hi>佩以將將<hi>詩曰將翺將/翔佩玉將將</hi>曽城是植<hi>淮南子曰</hi>
<pb n="KR3k0011_WYG_009-15a"/>
<hi>崑崙山曽城九重有珠樹玉樹</hi>海島斯藏<hi>後魏書曰崔挺為光州刺史掖縣有人年踰九十板輿造</hi>
<hi>州自稱少曽充使林邑得一美玉方一尺四寸甚有光彩藏於海島垂六十嵗欣逢明政今願奉之挺曰吾雖</hi>
<hi>德謝古人未能以玉為寳遣船隨取先潤果然訖不肯受乃表送都</hi>駭流虹之變化<hi>搜神記曰</hi>
<hi>孔子作春秋制孝經既成齊戒告天天降赤虹化為黄玉長三尺上有文</hi>訝積雪之消亡<hi>異苑</hi>
<hi>曰晉東瀛公驣鎮鄴大雪門前方數十步融液不積騰怪掘之得玉馬高一尺許口齒缺騰以馬者國姓為吉</hi>
<hi>瑞或謂馬無齒則不復食</hi>毁櫝中而咎罰焉避<hi>論語曰虎兕出於柙龜玉毁於櫝中是誰</hi>
<hi>之過歟</hi>獻闕下而詐諼以彰<hi>漢書曰文帝始幸雍新垣平使人持玉杯詣闕下獻之平</hi>
<hi>上言曰闕下有寳玉氣果有獻王杯者</hi>思滈池之反璧<hi>史記曰始皇三十六年有使者從闗</hi>
<pb n="KR3k0011_WYG_009-15b"/>
<hi>東夜過華隂平舒道有人持璧遮使者曰為吾遺滈池君因言曰今年祖龍死使者奉璧具以聞始皇使御府</hi>
<hi>視璧乃二十八年行渡江所沉璧也</hi>想磻谿之釣璜<hi>尚書中候曰太公即磻谿之水釣其涯得</hi>
<hi>玉璜刻曰姬受命吕佐之報在齊</hi>納懷曽聞於叔帶<hi>左傳曰襄公甍于楚宮叔仲帶竊其</hi>
<hi>拱璧以與御人納諸懷而從取之由是得罪</hi>壓紐更見於平王<hi>左傳曰楚其王無冢嫡有</hi>
<hi>寵子五人無適立焉乃大有事於羣望而祈曰請神擇於五人者使主社稷乃遍以璧見於羣望曰當璧而拜</hi>
<hi>者神所立也既乃與巴姬密埋璧於太室之庭使五人齊而長入拜康王跨之靈王肘加焉子干子晢皆逺之</hi>
<hi>平王弱抱而入再拜皆壓紐</hi>當入用之時氣騰光禄<hi>續漢書曰桓帝時光禄吏舍下</hi>
<hi>夜有青氣視之得玉鈎玦各一身中皆雕鏤</hi>及焚如之際火烈崑岡<hi>書曰火炎崑岡</hi>
<pb n="KR3k0011_WYG_009-16a"/>
<hi>玉石俱焚</hi>别有漢武樹之於前庭<hi>漢武故事曰上起神屋前庭植玉樹以珊瑚為枝碧</hi>
<hi>玉為葉華子青赤以珠玉為之空其中如小鈴鎗鎗有聲</hi>周成陳之於東序<hi>尚書顧命曰大</hi>
<hi>玉夷玉天球河圖在東序</hi>赤松服之而蹈火<hi>列仙傳曰赤松子者神農時雨師也服水玉教</hi>
<hi>神農能入火不燒</hi>羊公種之而娶婦<hi>搜神記曰羊公雍伯雒陽縣人性篤孝父母終葬無</hi>
<hi>終山遂居焉山高八十里上無水公汲水作義漿於阪頭行者皆飲之三年有一人就飲以石子一斗與之使</hi>
<hi>至高平好地有石處種之玉當生其中羊公未娶又語汝後當得好婦語畢不見種其石數嵗時時往視玉子</hi>
<hi>生人莫知有徐氏右北平著姓女甚有名時人求多不許公乃試求徐氏徐氏以為狂因戲云以白璧一雙來</hi>
<hi>當聽為婚公至所種石中得白璧五雙以贄徐氏徐氏大驚遂以女妻公天子異之拜為大夫於種玉處四角</hi>
<pb n="KR3k0011_WYG_009-16b"/>
<hi>作大石柱各一丈中央一頃地曰玉田</hi>虞舜之受昭華<hi>尚書大傳曰堯致舜天下贈以昭華</hi>
<hi>之玉</hi>齊侯之得龍輔<hi>左傳曰公賜公衍羔裘使獻龍輔於齊侯遂入羔裘齊侯喜與之陽穀注</hi>
<hi>云龍輔邑名陽穀齊邑</hi>賜虢公以五㲄<hi>左傳曰虢公晉侯朝王饗禮命之宥皆玉五㲄</hi>錫<lb/>
子家之雙琥<hi>左傳曰魯昭公疾徧賜大夫大夫不受賜子家子雙琥一環一璧輕服受之大夫皆</hi>
<hi>受其賜公薨子家子反賜於府人曰吾不敢逆君命也大夫皆反其賜注琥玉器輕服細好之服</hi>王莾<lb/>
潛姦於椎璏<hi>漢書曰王莾就國孔休守新都相休謁見莾莾進其玉具寳劍休不肯受莾因曰誠</hi>
<hi>見君面有瘢美玉可以㓕獻其璏耳即解其璏休復辭莾就椎碎之自褁以進休璏音衛</hi>宋人留情<lb/>
於刻楮<hi>列子曰宋人有為其君以玉為楮葉者三年而成鋒鎩莖葉毫芒繁澤亂之楮葉中不可别也</hi>
<pb n="KR3k0011_WYG_009-17a"/>
<hi>此人遂以巧食宋國</hi>莒僕竊之而來奔<hi>左傳曰莒太子以其寳玉來奔</hi>膠鬲索之<lb/>
而不與<hi>韓子曰周有玉版紂令膠鬲索之文王不予費仲來求因予之是膠鬲賢費仲無道也周惡賢</hi>
<hi>者之得志也故予費仲</hi>取其象德<hi>白虎通曰玉者象君子之德燥不輕濕不重是以人君寶之</hi>
非宜改步<hi>左傳曰季平子行東野還末至丙申辛于房陽虎將以璵璠斂仲梁懷弗與曰改步改玉</hi>
<hi>注云昭公之出季孫行君事佩璵璠祭宗廟及定公立復臣位改君步則亦當去璵璠</hi>既閱咸陽<lb/>
之宫<hi>西京雜記曰高祖初入咸陽宫周行庫藏金玉珍寶不可勝言其尤異者有青玉燈五枚燈高七尺</hi>
<hi>五寸作蟠螭以口含燈燈燃則鱗甲皆動煥爛盈室</hi>更覩𤣥菟之庫<hi>魏志曰漢時夫餘王葬用</hi>
<hi>玉押常豫以付𤣥莬郡王死則迎取以葬</hi>識白首之老翁<hi>吳氏本草曰白玉體如白首翁</hi>見<lb/>
<pb n="KR3k0011_WYG_009-17b"/>
紫衣之神女<hi>録異傳曰江巖常到呉採藥富春縣清泉山南見一美女紫衣踞石而歌有碣石之</hi>
<hi>音巖往未及數十步女輒不見如此數日巖乃破石得一紫玉廣長一尺</hi>斯天地精粹之徴<lb/>
不能悉數<hi>淮南子曰鍾山之玉炊以鑪炭三日三夜而色澤不變得天地之精也</hi>
　　　珠<lb/>
德至淵泉明珠出焉<hi>白虎通曰德至淵泉即江出大貝海出明珠</hi>衒光芒於<lb/>
照乗<hi>史記曰魏王與齊威王㑹田於郊魏王曰寡人國小尚有徑寸之珠照車前後各十二乗者十枚奈</hi>
<hi>何以萬乗國而無寳乎</hi>發晶熒於媚川<hi>陸士衡文賦曰水懷珠而川媚石韞玉而山輝</hi>出<lb/>
於赤野<hi>管子曰玉起於禺山珠起於赤野</hi>産自丹淵<hi>任子曰丹淵之珠沉於黄泥</hi>映<lb/>
<pb n="KR3k0011_WYG_009-18a"/>
秋波而圓折<hi>尸子曰凡水方折者有玉其圓折者有珠</hi>與夜月而虧全<hi>左太冲吳</hi>
<hi>都賦曰蚌蛤珠胎與月虧全</hi>若夫列淮夷之貢<hi>書曰徐州厥貢淮夷蠙珠暨魚</hi>挺霍<lb/>
山之美<hi>爾雅曰西方之美者有霍山之多珠玉焉</hi>識夫餘之似棗<hi>廣志曰夫餘地美珠</hi>
<hi>如酸棗</hi>見館陶之若李<hi>古今注曰章帝元和元年明珠出館陶大如李有明耀三年明月珠</hi>
<hi>出豫章海中大如雞子圍四寸八分</hi>或埋青蛉於地中<hi>博物志曰五月五日取青蛉頭正中</hi>
<hi>門埋皆成青珠</hi>或採赤蜯於泉底<hi>幽明録曰漢武幸河渚聞弦歌之音有老翁及年少數人</hi>
<hi>出皆長八九寸為帝奏樂老翁顧命取洞穴之寳一人受命下沒川底得一大珠徑數寸明耀絶世上問東方</hi>
<hi>朔朔曰河底有穴深數百丈中有赤蜯生此珠也</hi>漢武通夢於昆明<hi>三輔決錄曰昆明池</hi>
<pb n="KR3k0011_WYG_009-18b"/>
<hi>中有神泉通白虎原人釣魚綸絶而去夢於漢武帝求去鈎帝明日戲於池見大魚銜索帝取放之後三日池</hi>
<hi>邊得明珠一雙帝曰魚之報也</hi>馬援被讒於薏苡<hi>范曄後漢書曰馬援在交阯常餌薏苡實</hi>
<hi>及還載之一車後有上書譛之者以為前所載還皆明珠文犀也</hi>若夫却文襲之貢<hi>東觀</hi>
<hi>漢記曰永建四年漢陽太守文襲獻大珠順帝詔曰海内頗有災異而襲不推忠竭誠而獻明珠之瑞以求媚</hi>
<hi>令封珠却還</hi>納蘇則之詞<hi>魏志曰文帝問蘇則曰前西域通使燉煌獻徑寸大珠可復求市得</hi>
<hi>否則曰若陛下德流沙漠不求自至求而得之不足貴也帝黙然</hi>在易粟而猶可<hi>說苑曰墨</hi>
<hi>子謂滑釐曰今凶年有欲與子隋侯之珠者曰不得賣也以為飾又欲與子一鍾粟者得粟不得珠得珠不得</hi>
<hi>粟子將何擇滑釐曰粟可取也</hi>顧彈雀以非宜<hi>吕氏春秋曰以隋侯之珠彈千仞之雀世必笑</hi>
<pb n="KR3k0011_WYG_009-19a"/>
<hi>之所用重所要輕也</hi>王章之孤既採之而致富<hi>漢書成帝時王章死妻子皆徙合浦</hi>
<hi>其家屬採珠致産數百萬</hi>𢎞節之後亦賣之而被疑<hi>唐書曰貞觀中桂州都督李𢎞</hi>
<hi>節以清愼聞身歿之後其家賣珠上聞疑之將罪所舉者魏徴諫曰陛下言此人不清未見受財之所且清白</hi>
<hi>不渝者屈突通張道源而已今通子三人來選共有羸馬一疋道源兒子不能存立未見一言及之而𢎞節立</hi>
<hi>功大蒙賞賜妻子賣珠未為有罪雖疾惡情深亦好善不篤矣上善其言</hi>則有怒闇投而按<lb/>
劍<hi>史記曰鄒陽嶽中上呉王書曰明月之珠夜光之璧以闇投人於道路人無不按劍相眄者何則無因而</hi>
<hi>至前也</hi>感清節而還浦<hi>謝承後漢書曰孟嘗為合浦太守郡俗舊採珠以易米先時二千石</hi>
<hi>貪穢使人採珠積以自入珠忽徙去合浦無珠饑死者盈路孟嘗化行一年之間去珠復還</hi>哂楚人<lb/>
<pb n="KR3k0011_WYG_009-19b"/>
之賣櫝<hi>尸子曰楚人賣珠於鄭者為木蘭之櫝薰以桂椒綴以玫瑰輯以翡翠鄭人買其櫝而還其珠</hi>
<hi>此可謂善賣櫝矣未可謂善鬻珠也</hi>悞趙相之去婦<hi>謝承後漢書曰汝南李敬少時為趙相奴</hi>
<hi>於鼠穴中得繫珠及璫珥以問主簿對曰前相夫人常亡珠不知所在疑其子婦竊之因去婦敬送珠付前相</hi>
<hi>慚乃還去婦</hi>鍾離辭之而委地<hi>東觀漢記曰顯宗時鍾離意為尚書時交阯太守坐賍千</hi>
<hi>金徵還伏法以其資物頒賜羣臣意得珠璣悉以委地而不拜賜上怪問其故對曰臣聞孔子忍渴於盜泉之</hi>
<hi>水曽參迥車於勝母之閭惡惡名也此賍穢之物誠不敢拜帝嗟嘆曰清乎尚書之言乃更以庫錢三十萬賜</hi>
<hi>意</hi>黄向得之而歸主<hi>謝承後漢書曰豫章黄向晨步路中得珠琪一囊可直三百餘萬求</hi>
<hi>主還之主以半物謝向向委去不顧</hi>至於名傳火齊<hi>南史曰中天竺國出火齊珠狀如雲母色</hi>
<pb n="KR3k0011_WYG_009-20a"/>
<hi>如紫金列之則蟬翼積之則如紗縠之重㳫也</hi>價重木難<hi>廣志曰莫難珠其色黄生東夷又云木難</hi>
輦彼百斛<hi>盧綝四注起事曰張方刼帝西遷輦眞珠百斛餘</hi>遺之一簞<hi>左傳曰越圍呉</hi>
<hi>晉趙鞅使楚隆告于呉王曰今君在難無恤不敢憚勞非晉國之所能及也王曰寡人不能事越以為大夫憂</hi>
<hi>拜命之辱與之一簞珠注云簞小笥也</hi>張丑欺吏以出境<hi>戰國䇿曰張丑質於燕燕欲殺</hi>
<hi>之走出境境吏得丑丑曰燕所欲將殺我者人有言我有寳珠也王欲得之今我已失之矣而燕不信我且言</hi>
<hi>子之奪我珠而吞之王必且刳子之腹境吏恐而放之</hi>伍員行詐而度闗<hi>吳越春秋曰伍</hi>
<hi>員奔呉至昭闗闗吏欲執之伍員曰王所以索我者以我有美珠也今執我我將宫爾取之闗吏因捨焉</hi>亦<lb/>
有麻姑擲米<hi>神仙傳曰麻姑見蔡經母及經弟婦弟婦新産十數日麻姑望見之曰噫且止勿前</hi>
<pb n="KR3k0011_WYG_009-20b"/>
<hi>即求少許禾□以擲地視米墮地皆成珠方平笑曰姑固年少吾老矣不喜復作此䕫化也</hi>漢皋解<lb/>
佩<hi>列仙傳曰鄭交甫至漢皋臺下見二女佩兩珠大如荆雞卵二女解與之既行友顧二女不見佩珠亦失</hi>
或以照北荒之闕<hi>神異經曰西北荒中有二金闕上有明月珠徑三丈光照千里</hi>或以<lb/>
飾九華之葢<hi>洞㝠記曰帝起甘泉望風臺臺上得白珠如花一枝帝以飾九華之葢望之若照月</hi>
秦宓之薦定祖<hi>蜀志曰秦宓薦任定祖於劉焉曰爾欲剖蚌求珠今乃隨和炳然</hi>武子<lb/>
之稱衛玠<hi>衛玠别傳曰驃騎王武子君之舅也常與君同遊語人曰昨與吾甥並坐冏若明珠之在</hi>
<hi>我側朗然映人</hi>雖曰隂精<hi>後漢書曰珠蜯中隂精也玓瓅明珠色也璣珠不圓者也管子曰珠者隂</hi>
<hi>之陽也故勝火玉者陽之隂也故勝水其化如神故天子藏珠玉諸侯藏金石</hi>不能無纇<hi>淮南子曰</hi>
<pb n="KR3k0011_WYG_009-21a"/>
<hi>明月之珠不能無纇</hi>爾其翫兹鯨目<hi>裴氏廣州記曰鯨鯢目即明月珠故死不見有目精</hi>捋<lb/>
彼羊鬚<hi>幽明録曰洛下有田穴婦有殺夫推而下之久乃至底得一穴行數十里見人皆長三丈披羽</hi>
<hi>衣如此九處最晚所至告飢長人指中庭栢樹下有一羊令跪捋羊鬚三捋得三珠令食後所得者遂不飢復</hi>
<hi>尋穴行出交州還洛問張華云九處地仙名九館大夫羊為癡龍初一珠食之天地等夀次者延年後者療飢</hi>
<hi>而已</hi>魚雖聞於及禍<hi>吕氏春秋曰宋桓司馬有寳珠抵罪出亡王使人問珠之所因投之池中</hi>
<hi>於是竭池而求之魚得禍焉</hi>岸或為之不枯<hi>大戴禮曰玉居山而木潤淵生珠而岸不枯</hi>
秦冢徒懸於日月<hi>三秦記曰始皇冢中以夜明珠為日月殿懸明月珠晝夜光明</hi>大儒<lb/>
且解於裙襦<hi>莊子曰儒以詩禮發家大儒曰東方作矣事之何若小儒曰未解裙襦口中有珠詩</hi>
<pb n="KR3k0011_WYG_009-21b"/>
<hi>固有之曰青青之麥生陵之陂生不布施死何用含珠為</hi>亦聞朱仲出入於漢庭<hi>列仙</hi>
<hi>傳曰朱仲㑹稽販珠人也高后時募三寸珠乃詣闕上之珠好過度賜五百金魯元公主私以七百金從仲市</hi>
<hi>四寸珠景帝時復獻三寸珠數十枚去不知所之</hi>董偃優游於主第<hi>漢書曰董偃與母賣</hi>
<hi>珠為事偃十三隨母養館陶公主家左右言其姣好召見曰吾為養之得幸</hi>得鮫人之泣<hi>博物</hi>
<hi>志曰鮫人從水出寓人家積日賣綃將去從主人索一器泣而成珠滿盤以與主人</hi>伺驪龍之睡<lb/>
<hi>莊子曰河上有貧窮待纎蕭而食者其子投淵得千金之珠父謂其子曰取石來鍜之夫千金之珠必在九重</hi>
<hi>之淵驪龍頷下子能得珠者遭其睡使驪龍寤子尚奚有哉</hi>百琲獲季倫之賞<hi>拾遺記曰</hi>
<hi>石季倫所愛婢數十人季倫屑沉水香如塵末布象床上使踐之無迹則賜珠百琲有迹即節其飲食令體輕</hi>
<pb n="KR3k0011_WYG_009-22a"/>
<hi>故闔中相戲曰爾非細骨輕軀那得百琲眞珠</hi>一斛受孫權之賜<hi>蜀志曰宗預復聘呉孫權</hi>
<hi>握預手曰今君年長孤亦衰老恐不復相見遺預大珠一斛</hi>或涉海以遐求<hi>漢書曰武帝時</hi>
<hi>使使入海市明珠得之圓二寸已下</hi>或入闗而見棄<hi>列女傳曰珠崖令卒官妻息送喪還漢法</hi>
<hi>内珠入闗者死妻棄其係臂珠前妻子年九嵗好而取之置其母鏡奩中母不知也至闗吏搜索得珠劾問誰</hi>
<hi>當坐者前妻子初曰我當坐之繼母請吏曰幸無劾兒誠不知也妾當坐初又曰夫人哀初之孤欲以活初耳</hi>
<hi>因號泣傍人莫不酸鼻隕涕闗吏執筆不能就一字乃棄珠遣之</hi>亦有蒼梧作壟<hi>王子年拾</hi>
<hi>遺記曰舜葬蒼梧之野有鳥如雀名曰慿宵自丹州而來至蒼梧之野銜青沙珠積成壟阜名曰珠丘今蒼梧</hi>
<hi>之外採藥者時得青石潔如珠服之不死帶者身輕</hi>京洛揚灰<hi>後魏書曰尒朱世隆將敗洛中先謠</hi>
<pb n="KR3k0011_WYG_009-22b"/>
<hi>曰三月末四月初揚灰簸土覔珍珠</hi>楚王之問奚恤<hi>新序曰秦使使者往觀楚之寳器楚王召</hi>
<hi>子西而問焉曰吾和氏之璧隨侯之珠可以示諸子西對不知召奚恤而問焉對口國之寳器在賢臣珠玉玩</hi>
<hi>好之物非寳之重</hi>太叔之納桓魋<hi>左傳曰衛太叔疾出奔臣於宋向魋納美珠焉與之城鉏</hi>
<hi>宋求珠魋不與由是得罪注城鉏宋邑</hi>象罔之求赤水<hi>莊子曰黄帝遊赤水之北登于崑崙</hi>
<hi>之丘遺其𤣥珠使智索之弗得使離朱索之弗得使象罔索之乃得</hi>商丘之泳河隈<hi>列子曰子</hi>
<hi>華之門徒指河曲之隈謂商丘問曰彼中有寳珠泳可得也商丘開泳之既出果得珠</hi>復聞滋水<lb/>
魮魚<hi>山海經曰鳥鼠同穴之山滋水出焉西注于漢水多如魮之魚是生珠玉注亦蜯類魮音居脂反</hi>
瀛洲紺翼<hi>拾遺記曰瀛洲有鳥如鳯身紺翼丹名藏珠每鳴翔則吐新珠累斛仙人以飾仙裳輕而</hi>
<pb n="KR3k0011_WYG_009-23a"/>
<hi>耀於日月也</hi>曽城列樹<hi>淮南子曰曽城九重有珠樹在其西禹填鴻水以為山堙崑崙以為土中</hi>
<hi>立曽城九重其高萬一千里上有木禾禾長五丈五尺珠樹玉樹不死樹沙棠琅玕絳樹並在焉</hi>開明<lb/>
廣植<hi>山海經曰開明山北有珠樹</hi>成於咳唾<hi>莊子曰夫唾大者如珠小者如霧</hi>第其<lb/>
甲乙<hi>廣志曰有明珠稱夜光大徑寸出黄支有至圓珠置平處終日不得停今尚方名以甲乙為次第</hi>
蛇知隋氏之恩<hi>搜神記曰隋侯行見大蛇傷救而治之其後蛇銜珠以報之徑盈寸純白而夜</hi>
<hi>光可燭室故歴世稱隋珠焉</hi>鶴報噲參之德<hi>捜神記曰噲參養母至孝曽有𤣥鶴為戎人所</hi>
<hi>射窮而歸參參收養療治瘡愈放之後鶴夜到門外參乗燭視鶴雌雄雙至各銜明月珠報參</hi>復有綴<lb/>
衣致飾<hi>魏志曰東夷俗以纓珠為財貨或以綴衣為飾或以懸頸垂目不以金銀錦罽為珍</hi>照夜<lb/>
<pb n="KR3k0011_WYG_009-23b"/>
光明<hi>魏志曰大秦國出夜光珠墨子曰和氏之璧夜光之珠諸侯所寳</hi>嘗聞求火以向<lb/>
日<hi>唐書曰婆利東有羅刹國其人極陋朱髪黒身獸牙鷹爪與林邑作市以夜而來自掩其面其國出大珠</hi>
<hi>狀如水精日午時以珠承影取艾依之即火出</hi>更因買劍以傾城<hi>吳越春秋曰越王允常聘</hi>
<hi>歐冶子造五劍秦客薛燭善相劍示之燭曰雖傾城量珠玉猶未可與也</hi>飾首見步搖之狀<lb/>
<hi>釋名曰王后首飾曰副副覆也上有垂珠步則搖也</hi>褰簾聞佩玉之聲<hi>西京雜記曰昭陽殿</hi>
<hi>織珠為簾風至則鳴如珂珮之聲</hi>採濁水以無失<hi>抱朴子曰識珍者必拾濁水之明珠賞氣</hi>
<hi>者必採穢藪之芳蕙</hi>握靈蛇而自矜<hi>魏畧曰曹植與楊修書曰今世作者人人自謂握靈蛇之</hi>
<hi>珠家家自謂抱荆山之璧</hi>鳥集燕昭之館<hi>拾遺記曰燕昭王時有鳥白頭集王之所銜洞光之</hi>
<pb n="KR3k0011_WYG_009-24a"/>
<hi>珠圓徑一尺此珠色黒如漆而懸室内百神不能隱其精靈</hi>鳯儀少昊之庭<hi>拾遺記曰少昊</hi>
<hi>之時有鳯銜明珠至於庭少昊拾珠懐之照於天下</hi>斯九品之竒秘固希世而垂<lb/>
名者也<hi>沈懷逺南越志曰珠有九品大五分以上至一寸八九分尤為入品有光彩一邊小平似覆釜</hi>
<hi>者名璫珠璫珠之次為走珠走珠之次為滑珠滑珠之次為磥砢珠磥砢珠之次為官兩珠官兩珠之次為稅</hi>
<hi>珠稅珠之次為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>符珠磥音/來猥反砢音來可及<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音松</hi>
　<lb/>
　<lb/>
　<lb/>
<pb n="KR3k0011_WYG_009-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事類賦巻九<lb/>
</p>
<p>
</p>
  </div>
</body>
</text>
</TEI>
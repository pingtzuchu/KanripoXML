<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>事類賦巻三</head> <lb/>
    <p>
<pb n="KR3k0011_WYG_003-1a"/>
欽定四庫全書<lb/>
　事類賦巻三<lb/>
　　　　　　　　　　　　　宋　呉淑　撰<lb/>
　　天部<lb/>
　　　雨<lb/>
夫雨者蓋隂陽之和而宣天地之施者也<hi>春秋元命苞曰隂陽和而</hi>
<hi>為雨河圖帝通紀曰雨者天地之施也</hi>若乃渰然淒淒霈焉祁祁<hi>詩曰有渰淒淒</hi>
<hi>興雨祁祁</hi>納於大麓而弗迷<hi>書曰納於大麓烈風雷雨弗迷</hi>自我公田而及<lb/>
<pb n="KR3k0011_WYG_003-1b"/>
私<hi>詩曰雨我公田遂及我私</hi>五政無差<hi>管子曰春發五政一曰論孤幼赦有罪二曰賦爵列授禄</hi>
<hi>位三曰修溝洫復亡人四曰治封疆正阡陌五曰無殺麛卵無絶華萼五政得時春雨乃來</hi>十日為<lb/>
期<hi>論衡曰太平之世五日一風十日一雨</hi>未能破塊<hi>西京雜記曰董仲舒云太平之時雨不破</hi>
<hi>塊</hi>才堪濯枝<hi>周處風土記曰六月/有大雨名濯枝雨</hi>微若草間委露<hi>拾遺記曰</hi>
<hi>甘雨濛濛似露委草則滴瀝雨也</hi>密似空中散絲<hi>古詩云騰雲似灑烟密雨如散絲</hi>飲<lb/>
酒方觀於御叔<hi>左傳曰臧武仲如晉雨過御叔在其邑將飲酒曰焉用聖人我將飲酒而已</hi>
假蓋寧聞於仲尼<hi>家語曰孔子遇雨不假蓋於子夏䕶其短也</hi>若夫月方離<lb/>
畢<hi>詩曰月離于畢俾滂沱矣</hi>雲初觸石<hi>尚書大傳曰五嶽皆觸石而出雲不崇朝而雨</hi>紆灌<lb/>
<pb n="KR3k0011_WYG_003-2a"/>
壇之神馭<hi>博物志曰太公為灌壇令武王夢婦人當道夜哭問之曰吾是東海神女嫁於西海神童</hi>
<hi>今為灌壇令當道廢我行我行必有大風疾雨大風疾雨是毁君之徳也武王覺召太公問之果有疾雨暴風</hi>
<hi>從太公邑外而過</hi>儼高唐之麗質<hi>襄陽傳曰高唐神女朝為行雲暮為行雨</hi>雖潤不<lb/>
崇朝<hi>公羊傳曰觸石而起膚寸而合不崇朝而徧雨乎天下者唯太山之雲爾</hi>而暴難終日<lb/>
<hi>老子曰暴雨不終日</hi>爾其驂屏翳<hi>廣雅曰雨/師屏翳</hi>駕𤣥㝠<hi>風俗通曰雨師𤣥㝠</hi>歎<lb/>
室中之思婦<hi>詩曰我來自東零雨其濛鸛鳴於垤婦嘆于室</hi>集水上之焦明<hi>樂動</hi>
<hi>聲儀曰焦明至為雨備焦明水鳥也</hi>蜀道淋鈴<hi>明皇雜錄曰上初入斜谷屬霖雨涉塗於棧道聞鈴</hi>
<hi>聲與山相應上悼念貴妃因采其聲為雨淋鈴曲以寄恨</hi>周郊洗兵<hi>六韜曰文王問散宜生卜伐紂</hi>
<pb n="KR3k0011_WYG_003-2b"/>
<hi>吉乎曰不吉鑚龜龜不兆數蓍不交而折將行之日雨輜車至軫行之日幟折為三散宜生曰此卜四不祥不</hi>
<hi>可舉事太公進曰是非子之所知也祖行之日雨輜重車是洗濯甲兵也</hi>罷陛楯於秦殿<hi>史記</hi>
<hi>曰秦始皇時置酒而天雨陛楯者皆沾寒優旃見而哀之謂之曰汝欲休乎陛楯者皆曰幸甚優旃曰我即呼</hi>
<hi>汝汝疾應曰諾居有頃殿上上壽呼萬嵗優旃大呼曰陛楯郎郎曰諾優旃曰汝雖長何益乃雨立我雖短幸</hi>
<hi>休居於是使得半相代候</hi>奏簫鼔於劉城<hi>述異記曰廬山有康王谷北嶺上有一城號為劉城</hi>
<hi>天每欲雨輒山上有鼓角笳簫之聲村人以為候</hi>或以占中國之聖<hi>尚書大傳曰成王時</hi>
<hi>有越裳氏來朝曰乆矣天之無烈風淫雨也其意中國有聖人乎</hi>或以伐無道之邢<hi>左傳</hi>
<hi>曰衛旱卜有事於山川不吉寗莊子曰昔周饑克殷而年豐今邢方無道天其欲衛討邢乎從之師興而雨</hi>
<pb n="KR3k0011_WYG_003-3a"/>
及夫舟運庭中<hi>成公綏隂霖賦曰沉竈生鼃中庭運舟</hi>衣生堂上<hi>張孟陽詩曰雲</hi>
<hi>根臨八極雨足洒四溟堦下伏泉涌堂上水衣生</hi>喜甘泉之已飛<hi>劉楨詩曰和風從東來𤣥</hi>
<hi>雲起西山夜中發此氣明旦飛甘泉</hi>伊百榖而是仰<hi>左傳曰魯季武子如晉范宣子賦黍苗武</hi>
<hi>子曰小國之仰大國也如百榖之仰膏雨焉</hi>亦有洞中鞭石<hi>盛𢎞之荆州記曰佷山縣有一</hi>
<hi>山獨立峻絶西北有石穴以燭行百步許二大石其間相去一丈許俗名其一為陽石一為隂石水旱為災鞭</hi>
<hi>隂石則雨鞭陽石則晴</hi>鞍上飛雲<hi>宋永初山川記曰鄱陽長壽山形以馬白雲出於鞍中崇朝而</hi>
<hi>雨</hi>煩河伯之使<hi>神異經曰西海上有人焉乘白馬朱鬛白衣𤣥冠從十二童子馳馬西海上如</hi>
<hi>飛名曰河伯使者其所至之國雨水滂沱也</hi>藉無為之君<hi>遁甲開山圖曰鄭有不毛山上有無</hi>
<pb n="KR3k0011_WYG_003-3b"/>
<hi>為之君分布雲雨於九州之内</hi>則有諒輔聚艾<hi>後漢書曰諒輔仕郡為五官掾時夏大旱太守</hi>
<hi>自出禱山川連日而無所降輔乃自暴庭中慷慨咒曰輔為股肱不能進諫納忠和調隂陽至令天地否隔萬</hi>
<hi>物焦枯咎盡在輔今敢自祈請若至日中不雨乞以身塞無狀於是積薪聚艾茅以自環搆火將自焚未及中</hi>
<hi>時天雲晦合須臾澍雨</hi>戴封積薪<hi>謝承後漢書曰戴封字平仲遷西華令其年大旱禱請無獲乃</hi>
<hi>積薪坐其上以自焚火起而大雨遠邇歎服遷中山相</hi>漂麥已稱於高鳯<hi>後漢書曰高鳯</hi>
<hi>好學不休其家曝麥令鳯守鷄以竿授其手中鳯執竿讀書雨大至不覺執竿如故其妻還見麥流甚以為怒</hi>
<hi>鳯亦不愧</hi>流粟仍傳於買臣<hi>鄒子曰朱買臣孜孜修學不覺雨之流粟</hi>隨景山子<lb/>
行車<hi>謝承後漢書曰百里嵩宇景山為徐州刺史境遭旱嵩出巡處甘雨輒澍東海祝其合鄉等二縣父</hi>
<pb n="KR3k0011_WYG_003-4a"/>
<hi>老訴曰人等是公百姓獨不迂降乃迴赴之雨隨車而下</hi>折林宗之角巾<hi>後漢書曰郭林宗之</hi>
<hi>陳梁間行遇雨巾一角墊時人乃故折巾角以為林宗巾其見慕如此</hi>亦聞文侯期獵而<lb/>
守信<hi>戰國䇿曰魏文侯與虞人期獵是日天雨文侯將出左右諌止公曰吾與虞人期不可失乃徃魏於</hi>
<hi>是始强</hi>謝傅出行而致怒<hi>世説曰謝太傅安無嗔喜曽送兄征西葬還日暮遇雨馭人皆</hi>
<hi>醉公乃於車中手取車柱撞馭人聲色甚厲</hi>或勤閔而求<hi>榖梁傳曰春正月書不雨者勤雨也</hi>
<hi>夏四月又書不雨者閔雨也</hi>或霖淫為苦<hi>爾雅曰暴雨謂之涷小雨謂之霢霂乆雨謂之淫淫</hi>
<hi>雨謂之霖</hi>忤羅浮之神龜<hi>羅浮山記曰山有龜淵淵有神龜龜鼻貫銅環若有人穢此淵便即</hi>
<hi>澍雨</hi>鳴武昌之石鼓<hi>武昌記曰城西有石鼓山上有三石鼓鼔鳴天必雨也</hi>復見商<lb/>
<pb n="KR3k0011_WYG_003-4b"/>
羊奮躍<hi>家語曰齊有一足之鳥飛集殿前舒翅而跳齊侯異之訪諸孔子孔子曰此鳥名曰商羊昔童</hi>
<hi>兒有屈一脚振迅兩臂而跳且謠曰天將大雨商羊鼓舞急治溝渠修堤防果大霖雨諸國傷害人民唯齊有</hi>
<hi>備</hi>石燕飛翔<hi>湘州記曰霖陵山有石燕/遇風雨即飛還止為石</hi>玉女披衣<hi>王采安成</hi>
<hi>記曰萍鄉西城津有玉女岡天當雨輒先涌五色氣於石間俗為玉女披衣</hi>雷君出装<hi>易林變占</hi>
<hi>曰雷君出装隱隱西行霖雨不止流為江河</hi>認天河之浴豨<hi>黄子發雨書曰四方北斗中無</hi>
<hi>雲唯河中有雲三枚相連如浴豬豨三日大雨</hi>觀卯日之羣羊<hi>師曠占曰五夘日候西北有雲</hi>
<hi>如羣羊者雨至矣</hi>利物為神<hi>尸子曰神農治天下欲雨則至五日為行雨旬為谷雨旬五日為時</hi>
<hi>雨萬物咸利故謂之神雨</hi>零雲有香<hi>見雲賦燃石聞香注</hi>霈則喻宣尼之相魯<lb/>
<pb n="KR3k0011_WYG_003-5a"/>
<hi>鹽鉄論曰孔子大聖也甞居小位相魯三月不令而行不禁而止沛若時雨之灌萬物莫不興起也</hi>霖則<lb/>
為傅説之輔商<hi>尚書説命曰若嵗大旱用汝作霖雨</hi>又云欒巴噀酒<hi>神仙傳曰</hi>
<hi>欒巴蜀人徵尚書郎大朝得酒不飲西南噀之詔問巴巴曰臣本縣成都大火臣以酒為雨救之帝驛問咸云</hi>
<hi>雨從北來有酒氣</hi>樊英嗽水<hi>漢書曰樊英隱於壺山甞有暴風從西南起英謂學者曰成都市火</hi>
<hi>甚盛因含水西向嗽之乃命記其時日後有從蜀來者云是日大火有雲從東起須臾大雨火滅</hi>浮朱<lb/>
鼈於波上<hi>淮南子曰朱鼈浮於波上必大雨</hi>躍黒蜧於水底<hi>淮南子曰黒蜧神蚪</hi>
<hi>潛泉而居將雨則躍</hi>隂陽脗合而風多<hi>西京雜記董仲舒曰隂陽二氣之初蒸也若有若無</hi>
<hi>風多則合速故雨大而疎風少則合遲故雨細而密</hi>日月蔽虧而雲細<hi>京房易飛候曰有蒼</hi>
<pb n="KR3k0011_WYG_003-5b"/>
<hi>雲細如杼軸蔽日月五日必雨</hi>或因掩骼而降<hi>謝承後漢書曰周暢性仁慈為河南尹夏旱乆</hi>
<hi>禱無應因収塟洛城傍客死骸骨萬餘應時澍雨</hi>或為省寃而致<hi>東觀漢記曰永初二年三</hi>
<hi>月京師旱至五月和熹鄧太后幸雒陽省獄舉寃未還宫澍雨大降</hi>考於犧易悵西郊之<lb/>
未零<hi>易曰密雲不雨自我西郊</hi>翫彼麟經睠北陵而可避<hi>左傳曰殽有二陵夏</hi>
<hi>后臯之墓其北陵文王之所避風雨也</hi>
　　　霧<lb/>
夫霧者地氣發而天不應者也<hi>爾雅曰地氣發天不應曰霧</hi>爾其蒙<lb/>
冒霑濡<hi>釋名曰霧冒也氣蒙冒覆物也昏暗之時則為妖災明王聖主則為祥瑞霑濡見下置以文犀</hi>
<pb n="KR3k0011_WYG_003-6a"/>
<hi>注</hi>㝠㝠曉敷<hi>禮曰仲冬行夏/令則氛霧㝠㝠</hi>𤣥豹潛藏而炳蔚<hi>劉向列女傳曰</hi>
<hi>陶答子化陶三年名譽不興家富三倍其妻諫曰夫子能薄而官大是謂嬰害無功而家昌是謂積殃妾聞南</hi>
<hi>山有𤣥豹霧雨七日不下食者何也欲以澤其衣毛而成其文章故藏以遠害今君與此背得無後患乎</hi>騰<lb/>
蛇游泳而䊸餘<hi>韓子曰飛龍乘雲騰蛇游霧雲罷霧散與螾蟻同矣</hi>馬援既居於<lb/>
浪泊<hi>後漢書曰馬援南征交址斬徵側乃釃酒勞軍從容謂官屬曰吾從弟少游常哀吾慷慨多大志曰</hi>
<hi>士生一世但取衣食才足乘下澤車御欵段馬為郡掾吏守墳墓鄉里稱善人斯可矣當吾在浪泊西里間虜</hi>
<hi>未滅時下潦上霧毒氣薰蒸仰視飛鳶跕墮水中卧念少游平生時話何可得也</hi>欒巴方還於<lb/>
蜀都<hi>葛洪神仙傳曰欒巴為尚書郎正旦天大霧對坐不相見失巴所在後問其故乃是巴還成都與親</hi>
<pb n="KR3k0011_WYG_003-6b"/>
<hi>故别也</hi>劉猗之負國璽<hi>燕書烈祖後記曰元璽六年蔣幹遣侍中繆嵩太子詹事劉猗賫傳</hi>
<hi>國璽詣晉求救猗負之行數里黄霧四塞迷荒不得進乃還易取行璽始得去</hi>軒轅之得大魚<lb/>
<hi>帝王世紀曰黄帝時天大霧三日帝遊洛水之上見大魚殺五牲以醮之天乃甚雨七日七夜魚流始得圖書</hi>
<hi>焉今之河圖即其書也世傳大霧三日必有甚雨自此始也</hi>若夫祖和半天<hi>李先生傳曰先</hi>
<hi>生名曠字祖和南陽人劉備遣軍取先生先生起霧半天備騎自相殺先生乃入呉</hi>公超五里<hi>謝承</hi>
<hi>後漢書曰河南張楷字公超好道術居華隂能作五里霧時闗西人裴優亦能作三里霧</hi>占彼羣猾<lb/>
<hi>潛潭記曰大霧三十日羣猾起上下相蒙上少下多故羣猾起</hi>推其隱士<hi>京房妖占曰雲霧四起則</hi>
<hi>時多隱士</hi>觀雝丘之神井<hi>陳留風俗記曰雍丘縣有祠名夏后祠有神井能致霧雹</hi>識茂<lb/>
<pb n="KR3k0011_WYG_003-7a"/>
陵之芳氣<hi>漢武帝故事曰武帝塟茂陵芳香之氣異常積於墳埏之間如大霧</hi>且憂隂盛<lb/>
<hi>漢書曰成帝建始中黄霧四塞上問楊興等對曰隂盛侵陽之氣也</hi>俄聞雨至<hi>帝王世紀曰大霧三</hi>
<hi>日必有甚雨雨未降不可冒行也</hi>淮南被遷而不還<hi>史記曰漢文帝時淮南王長以罪遷</hi>
<hi>蜀袁盎諫曰王為人剛如有遇霧露行道死陛下有殺弟之名上弗聴長至雝病死</hi>雄鳴弗迷而<lb/>
遠逝<hi>魏畧曰劉雄鳴每出行霧中識道不迷時人因謂能為雲霧</hi>則有結同行而飲<lb/>
酒<hi>博物志曰王爾張衡馬均者昔俱冐霧行一人無恙一人病一人死無恙者飲酒病者食死者空腹</hi>逢<lb/>
仙客之乘龜<hi>王烈之安成記曰縣人謝廩行路中忽遇雲霧霧中有一人乘龜而行廩知神人拜</hi>
<hi>請求隨去人曰汝無仙骨</hi>嗟五侯之見封<hi>漢書曰王氏五侯同日俱封其日黄霧四塞</hi>憂<lb/>
<pb n="KR3k0011_WYG_003-7b"/>
漢高之被圍<hi>漢書曰高祖至平城為匈奴所圍七日天大霧漢使人還徃胡不覺後得免平城之</hi>
<hi>難</hi>譬諸善人<hi>抱朴子曰與善人遊如行/霧中雖不濡濕潛自有潤</hi>置以文犀<hi>抱朴</hi>
<hi>子曰通天犀角有白理如綿自本徹末者以此角大霧重露之夜置中庭終不沾濡</hi>宜都則飛烟<lb/>
縹緲<hi>宜都山川記曰丹山天晴時忽有霧起迴轉如烟不過再朝雨必降</hi>曲江則積素霏<lb/>
微<hi>湘州記曰曲江縣銀山常多素霧生</hi>或以困蚩尤之術<hi>志林曰黄帝與蚩尤戰於涿鹿</hi>
<hi>之野蚩尤作大霧彌三日軍人皆惑黄帝乃令風后法斗機作指南車以别四方遂擒蚩尤焉</hi>或以傳<lb/>
𤣥女之機<hi>黄帝𤣥女戰法曰黄帝與蚩尤九戰九不勝黄帝歸於太山三日三夜霧㝠有一婦人人首鳥</hi>
<hi>形黄帝稽首再拜伏不敢起婦人曰吾𤣥女也子欲何問黄帝曰小子欲萬戰萬勝遂得戰法焉</hi>識夏<lb/>
<pb n="KR3k0011_WYG_003-8a"/>
桀將亡之兆<hi>書中候曰桀無道地吐黄霧</hi>想伊尹既卒之時<hi>帝王世紀曰伊</hi>
<hi>尹卒年百有餘嵗天霧三日沃丁塟以天子之禮祀以太牢親臨喪三年以報大徳</hi>文王得姜公<lb/>
而共載<hi>中論曰文王遇姜公於渭陽執竿而釣文王得之灼若披雲而見白日霍若開霧而覩青天</hi>
衛瓘見樂廣而稱竒<hi>晉書曰衛瓘稱樂廣曰每見廣瑩然若披雲霧而覩青天</hi>亦有<lb/>
竟寧白樹<hi>伏候古今注曰漢元帝竟寧元年大霧樹皆白</hi>徳陽翳日<hi>宋書曰後漢正月朔</hi>
<hi>天子臨徳陽殿受賀舍利從南方來戯於殿前激水化成比目魚跳躍嗽水作霧翳日</hi>淮南仙客<lb/>
<hi>神仙傳曰淮南王聞有道術之士必卑辭厚幣以致之於是八公乃徃一人能坐致風雨立起雲霧</hi>東海<lb/>
竒術<hi>西京雜記曰東海人黄公立興雲霧坐成山河</hi>猛獸吐嗽以徃來<hi>東方朔十洲記</hi>
<pb n="KR3k0011_WYG_003-8b"/>
<hi>曰漢武天漢中西胡國獻猛獸使者曰猛獸生崑崙或生𤣥圃立起風雲吐嗽霧露百邪迸走因名猛獸</hi>鄧<lb/>
公呼吸而除疾<hi>蘇子曰蜀郡鄧公呼吸成霧</hi>斯輕霧之侵淫蓋騰水<lb/>
之上溢<hi>荘子曰騰水上溢故為霧</hi>
　　　露<lb/>
夫露者蓋隂陽之氣<hi>大戴禮曰露隂陽之氣也隂氣盛則凝為霜雪陽氣盛則散為雨露</hi>
神靈之精<hi>瑞應圖曰甘露者美露也神靈之精仁瑞之澤其凝如脂其甘如飴一名膏露一名天酒</hi>
淪軒轅之積粹<hi>禮斗威儀曰君治政則軒轅之精散為甘露</hi>含天乳之純英<lb/>
<hi>列星圖曰天乳一星在氐北主甘露占明潤則甘露降</hi>承以漢宫之仙掌<hi>漢武故事曰帝</hi>
<pb n="KR3k0011_WYG_003-9a"/>
<hi>作銅承露盤上有仙人掌擎玉盤以承雲表之露於其旁生芝草九莖莖如金葉朱實夜中有光上嘉之</hi>擢<lb/>
以魏室之金莖<hi>魏志曰明帝鑄承露盤莖長十二丈銅龍繞其根立於芳林園甘露乃降</hi>或<lb/>
感至孝於趙郡<hi>隋書曰李徳饒趙郡栢鄉人性至孝丁父憂單縗徒跣甘露降其樹白鳩巢其</hi>
<hi>廬</hi>或表善政於零陵<hi>謝承後漢書曰沈豐為零陵太守至官一年甘露降膏潤草木</hi>若<lb/>
夫色嫓渥丹<hi>拾遺記曰崑崙山有甘露望之色如丹著木石則皎然如霜雪</hi>味侔勺蜜<lb/>
<hi>論衡曰甘露味如蜜王者太平之應</hi>既號天酒<hi>東方朔神異經曰西北海外有人長二千里兩脚中</hi>
<hi>間相去一千里但日飲天酒五斗張華云天酒甘露也</hi>亦名隂液<hi>蔡邕月令章句曰露者隂液也</hi>
<hi>釋為露結為霜</hi>取自方諸<hi>淮南子曰方/諸取露於月</hi>飲聞姑射<hi>莊子曰姑射之山有神人</hi>
<pb n="KR3k0011_WYG_003-9b"/>
<hi>焉不食五榖吸風飲露</hi>承木蘭之曉墜<hi>楚辭曰朝飲木蘭之墜露夕餐秋菊之落英</hi>挹<lb/>
吉雲之五色<hi>洞㝠記曰東方朔遊吉雲之地漢武問之曰其國俗常以雲氣占吉凶苦樂之事吉則滿</hi>
<hi>室雲起五色照著於草木皆成五色露露味甘帝曰可得否朔乃東走至夕而還得𤣥黄青露盛之琉璃器以</hi>
<hi>授帝帝徧賜羣臣得露甞者老者皆少疾病皆愈</hi>湛湛露斯匪陽不晞<hi>出詩</hi>詎能<lb/>
綴冕<hi>束晳集曰薄氷凝池非宗廟之寶零露埀林非綴冕之飾</hi>猶堪飲龜<hi>洞㝠記曰元封二年</hi>
<hi>䣚過國獻能言龜東方朔曰唯承桂露以飲之</hi>履怵惕而見禮<hi>禮曰春雨露既濡君子履之必</hi>
<hi>有怵惕之心</hi>行厭浥而聞詩<hi>詩曰厭浥行露豈不夙夜謂行多露注道露多故不行喻</hi>
<hi>禮不足故婦人不肯行</hi>亦有其凝如脂其甘如飴<hi>晉中興書曰王者敬養耆老則</hi>
<pb n="KR3k0011_WYG_003-10a"/>
<hi>甘露降於松柏尊賢容衆則行葦受之甘露者仁澤也其凝如脂其美如飴</hi>享遐壽於搖山<lb/>
<hi>山海經曰諸沃之野搖山之民甘露是飲下壽者八百嵗</hi>零甘液於三危<hi>吕氏春秋曰伊尹説</hi>
<hi>湯曰水之美者有三危之露注三危者西極國也</hi>至若盛在囊中<hi>述征記曰八月一日作五</hi>
<hi>明囊盛取百草頭露洗眼眼明也</hi>取於雲表<hi>漢武故事曰帝作金莖擎玉杯以承雲表之露</hi>既<lb/>
溥博以増海<hi>張衡奏事曰飛塵増山霧露増海</hi>亦霑濡而潤草<hi>春秋元命苞曰</hi>
<hi>霜以殺木露以潤草</hi>若乃被蒹葭之蒼蒼<hi>詩曰蒹葭蒼蒼白露為霜</hi>零蔓草兮<lb/>
瀼瀼<hi>詩曰野有蔓草零露瀼瀼</hi>為瑞既聞於如雪<hi>宋書曰文帝元嘉中甘露頻降状如</hi>
<hi>細雪</hi>因寒常見於為霜<hi>詩含神霧曰陽/氣終白露為霜</hi>若夫貯之寶器<hi>拾遺</hi>
<pb n="KR3k0011_WYG_003-10b"/>
<hi>記曰崑崙甘露其味如飴人君聖徳則下</hi>承之瓊爵<hi>曹植魏徳論曰𤣥徳洞幽飛化上蒸甘露以降</hi>
<hi>蜜淳氷凝覩陽弗晞瓊爵是承獻之帝朝以明聖徵</hi>遠遊始訝於騰蛇<hi>説苑曰騰蛇遊於霧</hi>
<hi>露千里不止</hi>宵驚仍聞於白鶴<hi>周處風土記曰白鶴性警至八月露降流於草葉上滴滴</hi>
<hi>有聲則鳴</hi>子胥豫見其霑衣<hi>呉越春秋曰子胥諌呉王王怒胥暮歸舉衣出宫中曰宫中生</hi>
<hi>草棘霧露沾吾衣</hi>少孺假言於捕雀<hi>劉向説苑曰呉欲伐荆王令曰敢有諌者死舍人有</hi>
<hi>少孺子者欲諫懷彈於後園露沾其衣如是三朝王曰子求何苦露沾衣如是對曰園中有樹其端有蟬蟬高</hi>
<hi>居悲鳴吸風飲露不知螳螂在其後曲跗欲取之而螳螂又不知黄雀居其後延頸欲啄之然黄雀又不知臣</hi>
<hi>操彈丸在其下臣但捕其黄雀不覺露濕衣如此者為貪其利而不思後患王聞之遂不伐荆</hi>亦有著<lb/>
<pb n="KR3k0011_WYG_003-11a"/>
水凝素<hi>已見上色皎如霜注</hi>下地騰文<hi>江奄别賦曰日出天而耀景露下地而騰文</hi>傳<lb/>
美味於仙丘<hi>山海經曰仙丘降露仙人常飲之</hi>識運氣於崑崙<hi>徐整長厯曰北</hi>
<hi>斗當崑崙上氣運注天下春夏為露秋冬為霜</hi>爾其畢勒含丹<hi>洞㝠記曰畢勒國人長三寸有</hi>
<hi>翼善言語戯笑因名語國飲丹露為漿丹露者日初出有露汁如珠也</hi>揭雲布紫<hi>吕氏春秋曰和</hi>
<hi>之美者揭雲之露揭雲之露其色紫</hi>終陽氣而斯凝<hi>詩含神霧曰陽氣終白露凝為霜</hi>應<lb/>
立秋而下委<hi>易通卦騐曰立秋白露下</hi>唱薤歌以申哀<hi>古今注薤露喪歌也其一</hi>
<hi>章曰薤上露何易晞露晞明朝更復落人生一去何時歸</hi>宴諸侯而有禮<hi>詩湛露天子燕諸侯</hi>
<hi>也</hi>嘉零露之漙兮含滋廣被<hi>詩曰野有蔓草零露漙兮</hi>
<pb n="KR3k0011_WYG_003-11b"/>
　　　霜<lb/>
蒹葭蒼蒼白露為霜<hi>出詩</hi>物當収縮<hi>詩曰九月肅霜注肅縮也霜降而収縮萬</hi>
<hi>物也</hi>義取喪亡<hi>釋名曰霜喪也其氣慘毒物皆喪也考異郵曰霜之為言亡也物以終也</hi>庭樹<lb/>
槭以落<hi>潘岳秋興賦曰庭樹槭以灑落</hi>桑葉鬱其黄<hi>古艷歌曰秋霜白露下桑葉鬱為黄</hi>
非宜介樹<hi>唐書曰寧王憲疾時寒甚凝霜封樹或以為春秋雨木氷即此亦名樹介言象介胄也憲</hi>
<hi>歎曰此俗謂樹嫁者也諺曰樹嫁達官怕吾其死乎憲果薨</hi>無為檻羊<hi>後漢書曰光武崩廣陵王</hi>
<hi>荆作飛書與東海王疆搆逆曰當為秋霜無為檻羊注秋霜肅殺於物檻羊受制於人</hi>動感時之<lb/>
悽愴<hi>禮曰霜露既降君子履之必有悽愴之心非其寒之謂也注感親念時也</hi>増正月之憂<lb/>
<pb n="KR3k0011_WYG_003-12a"/>
傷<hi>詩曰正月繁霜我心憂傷注正月夏四月正陽之月</hi>爾其皎潔凝條<hi>何瑾悲秋夜賦曰霜</hi>
<hi>凝條而璀璀露霑葉兮泠泠</hi>紛披殺木<hi>春秋元命苞曰霜以殺木露以潤草</hi>皚然皓白<lb/>
<hi>説文曰皚霜雪之白皃</hi>凜乎慘毒<hi>慘毒已見義取喪亡注</hi>伯竒被逐以援<lb/>
琴<hi>琴操曰尹吉甫聴後妻之言疑其孝子伯竒遂逐之伯竒清朝履霜自傷無罪乃援琴而鼓之作履霜操</hi>
鄒衍遭讒而慟哭<hi>淮南子曰鄒衍事燕惠王盡忠左右譛之王繫之獄仰天而哭夏五月天</hi>
<hi>為之下霜</hi>既聞地升<hi>五經通義曰寒氣凝/以為霜從地升也</hi>還知露凝<hi>蔡邕月令章句</hi>
<hi>曰露凝為霜</hi>房星見而衣裘具<hi>國語曰駟見而霣霜霣霜而冬裘具注駟房星也</hi>百<lb/>
工休而膠漆停<hi>禮曰霜始降則百工休注膠漆之作停</hi>至於嵰州味甘<hi>見雪</hi>
<pb n="KR3k0011_WYG_003-12b"/>
<hi>賦西母貢嵰州之味注</hi>廣延色碧<hi>拾遺記曰廣延國有霜色紺碧</hi>鴻鴈厲翼而南<lb/>
飛<hi>五經鈎沈曰天霜樹落葉而鴻鴈南飛</hi>鷹隼順時而始擊<hi>感精符曰霜殺伐之表季</hi>
<hi>秋霜始降鷹隼擊王者順天行誅以成肅殺之威</hi>於是行冬令<hi>考異郵曰霜者隂精冬今也四</hi>
<hi>時代謝以霜収歛</hi>成婦功<hi>家語曰霜降而婦/功成嫁娶者行焉</hi>覆員嶠之寒蠶<hi>拾遺</hi>
<hi>記曰員嶠山名環丘有氷蠶以霜雪覆之然後作繭其色五采織為文錦入水不濡投火不燎唐堯之代海人</hi>
<hi>獻以為黼黻</hi>振豐山之洪鐘<hi>山海經曰豐山有九鐘霜降則鳴</hi>亦聞鷓鴣蔽<lb/>
葉<hi>古今注曰鷓鴣常向日而飛畏霜露夜棲以樹葉覆其背</hi>崑崙運氣<hi>見露賦識運氣於崑崙注</hi>
知馬蹄之所踐<hi>莊子曰馬蹄可以踐霜雪毛可以禦風寒</hi>思葛屨之曽履<hi>詩曰</hi>
<pb n="KR3k0011_WYG_003-13a"/>
<hi>紏紏葛屨可以履霜</hi>當隂氣之始凝<hi>大戴禮曰隂氣勝則凝而為霜</hi>至堅氷而馴<lb/>
致<hi>易曰履霜堅氷隂始凝也馴致其道至堅氷也</hi>或應候而挫物<hi>援神契曰霜以挫物</hi>或<lb/>
當春而大摯<hi>禮曰孟春行冬令則霜雪大摯注摯傷也</hi>若其神為青女<hi>淮南子曰</hi>
<hi>至秋三月青女乃出降以雪霜注曰青女天神青天玉女主雪霜也</hi>威立侯文<hi>漢書曰孫寶為京兆</hi>
<hi>尹以立秋日署侯文東部督郵入見勅曰今日鷹隼始擊當順天氣取奸惡以成嚴霜之詠</hi>故不殺<lb/>
知其失政<hi>考異記曰魯僖即位隕霜不殺草臣威疆也</hi>夏隕表其暴君<hi>命厯序曰</hi>
<hi>桀無道夏隕霜</hi>然則道義得則時令順夫復何云<lb/>
　　　雪<lb/>
<pb n="KR3k0011_WYG_003-13b"/>
雪之時義遠矣哉蓋隂氣之凝<hi>元命苞曰隂氣凝而為雪</hi>五榖之精<lb/>
<hi>汜勝之書曰取雪汁漬原蠶屎五六日待釋手援之和榖種之能禦旱故謂雪為五榖精也</hi>始布同<lb/>
雲之影<hi>詩曰上天同雲雨雪雰雰</hi>俄飄六出之霙<hi>韓詩外傳曰凡草木花多五出雪花</hi>
<hi>獨六出雪花曰霙音英</hi>謝女之風中絮起<hi>晉書曰太傅謝安因雪驟降欣然曰白雪紛紛</hi>
<hi>何所似兄子客兒曰撒鹽空中差可擬兄女道蘊曰未若栁絮因風起</hi>侍臣之衣上花明<lb/>
<hi>宋書曰大明中元日雪花降殿庭右將軍謝莊下殿雪集衣白上以為嘉瑞羣臣皆作雪花詩</hi>若夫雪<lb/>
苑創於梁王<hi>謝惠連雪賦曰梁王不悦遊於兎園俄而微霰零密雪下王乃歌北風於衛詩詠南</hi>
<hi>山於周雅授簡命於司馬大夫曰抽子袐思騁子妍詞侔色揣稱為寡人賦之</hi>雪宫建於齊國<lb/>
<pb n="KR3k0011_WYG_003-14a"/>
<hi>孟子曰齊宣王見孟子於雪宫王曰賢者亦有此樂乎孟子曰為人上而不與民同樂者非也</hi>應時而<lb/>
不必封條<hi>西京雜記曰董仲舒曰太平之世雪不封條可以彌毒害而已</hi>為瑞而每聞<lb/>
盈尺<hi>惠連雪賦曰盈尺則呈瑞於豐年袤丈則表沴於隂徳</hi>角哀道窮而併衣<hi>見琴</hi>
<hi>賦憐窮士之投楚注</hi>東郭履穿而留迹<hi>史記曰東郭先生乆待詔公車貧困饑寒履有上無</hi>
<hi>下行雪中足盡踐地道中人笑之</hi>武王之五車兩騎<hi>金匱曰武王伐紂都洛邑雨雪十餘日深</hi>
<hi>丈餘甲子平旦有五丈夫乘五車從兩騎止門外王使尚父謝五丈夫曰賓幸臨之失不先問方修法服太師</hi>
<hi>尚父使人持一器粥出進之曰先王之大夫在内方對王子寒故進熱粥尚父告武王曰客可見矣五車兩騎</hi>
<hi>四海之神與河伯雨師耳</hi>楚子之翠被豹舄<hi>左傳曰楚子次于乾谿雨雪王皮冠秦復陶翠</hi>
<pb n="KR3k0011_WYG_003-14b"/>
<hi>被豹舄執鞭以出注秦復陶秦遺羽衣也</hi>焦先露寢以自若<hi>高士傳曰焦先世莫知所出野</hi>
<hi>火燒其廬因露寢遭冬雪大至先袒卧不移人以為死就視如故</hi>袁安高卧而不出<hi>錄異</hi>
<hi>傳曰大雪丈餘洛陽令身出案行見民家皆除雪出至袁安門無有行路謂安已死令人除雪入户見安僵卧</hi>
<hi>問何不出安曰大雪人皆餓不宜干人</hi>至於王恭鶴氅<hi>晉書曰王恭衣鶴氅衣繞雪行時人</hi>
<hi>謂之神仙中人</hi>曹國麻衣<hi>詩曰蜉蝣掘閲麻衣如雪注麻衣深衣也</hi>麗見相如之賦<lb/>
<hi>見雪苑創於梁王注</hi>皓如姑射之肌<hi>莊子曰藐姑射之山有神人居焉肌膚若氷雪綽約若處</hi>
<hi>子</hi>楚客之歌陽春<hi>見歌賦楚/國陽春注</hi>周文之詠來思<hi>詩曰文王歌采薇以</hi>
<hi>遣帥也昔我徃矣楊栁依依今我來思雨雪霏霏</hi>曽子梁山之操<hi>琴操曰曽子耕太山下雨</hi>
<pb n="KR3k0011_WYG_003-15a"/>
<hi>雪不得歸思父母作梁山操</hi>穆滿黄竹之辭<hi>穆天子傳曰獵於鈃山北風雨雪有凍死人天</hi>
<hi>子作黄竹詩三章以哀民</hi>訪戴逵而乘興<hi>語林曰王子猷居山隂大雪夜開室命酌四望皎然</hi>
<hi>因詠招隱詩忽憶戴安道時在剡乘興棹舟經宿方至既造門而返或問之對曰乘興而來興盡而返何必見</hi>
<hi>戴</hi>葬滕文而弛期<hi>孟子曰滕文公卒葬有日矣天大雨雪至牛目羣臣請弛期太子不許惠</hi>
<hi>子諫曰昔王季葬渦山之尾欒水齧其墓見棺前和文王曰先君欲見羣臣百姓矣乃出為帳三日而後葬今</hi>
<hi>太子宜曰先君欲少留而撫社稷故使雪甚弛期而更為日此文王義也太子曰善</hi>訝雲南於五<lb/>
月<hi>廣志曰雲南郡四五月猶積雪皓然代郡隂山五月猶宿雪八月末復雪</hi>怪空桑於四時<lb/>
<hi>山海經曰由首之山小成之山空桑之山並冬夏有雪</hi>爾其𤣥隂晦<hi>司馬相如美人賦曰時既</hi>
<pb n="KR3k0011_WYG_003-15b"/>
<hi>西夕𤣥隂晦㝠涼風肅然素雪飄零</hi>朔風厲<hi>王韶之詠雪離合詩曰霰光集兮雪乃零散輝素兮被簷</hi>
<hi>庭曲室寒兮朔風厲川陸涸兮百籟鳴</hi>當空而初認散鹽<hi>見謝女風中絮起注</hi>入夜<lb/>
而猶能映字<hi>宋齊記曰孫康家貧常映雪讀書</hi>青雨廣延之國<hi>拾遺記曰廣延</hi>
<hi>國在扶桑常雨青雪氷霜之色皆如紺碧</hi>赤布河隂之地<hi>晉朝雜事曰太康七年河隂雨赤雪</hi>
<hi>二頃</hi>周王駭昆明之唱<hi>拾遺記曰周靈王起昆明之臺召諸方士有二人乘飛遊之輦上席</hi>
<hi>酣醉時赤旱地裂其一人能以歌召霜雪於是引氣一吸則雲起雪飛</hi>西母貢嵰州之味<lb/>
<hi>拾遺記曰穆王東至大㩬之谷西王母來進嵰州甜雪嵰州去玉門三千里地寒多雪露著木石之上皆融而</hi>
<hi>甘可以為菓注㩬音竒嵰音丘儼反</hi>亦嘗見蘇武之持節<hi>漢書曰蘇武持節使于匈奴單</hi>
<pb n="KR3k0011_WYG_003-16a"/>
<hi>于幽武置大窖中絶不與飲食天雨雪武卧齧雪與毡毛并咽之數日不死匈奴因以為神</hi>明漢女<lb/>
之無罪<hi>漢書曰漢女者居東海養姑姑女讒之於姑姑徑詣太守訴而殺之五月下雪</hi>悞晏子<lb/>
而流恩<hi>晏子春秋曰景公時雪三日公被狐白之裘晏子入公曰怪哉雨雪三日不寒晏子曰古之賢</hi>
<hi>君飽而知人饑温而知人寒公曰善乃脱裘發粟以與饑寒者</hi>感負薪而施惠<hi>孫子曰昔衛君</hi>
<hi>重裘累裀而坐見路有負薪而哭之者問何故也對曰雪下衣薄是以哭之於是衛君懼見於顔色曰為君而</hi>
<hi>不知民孰以我為君於是開府金出倉粟以賑貧窮</hi>豈獨獵鈃山而為藥<hi>見穆滿黄竹注</hi>
獲玉馬而稱瑞云爾而已哉<hi>見玉賦訝積雪之消亡注</hi>
　　　雷<lb/>
<pb n="KR3k0011_WYG_003-16b"/>
夫動萬物者莫疾乎雷者也<hi>易曰動萬物者莫疾乎雷</hi>若夫虩虩方<lb/>
來<hi>易曰震來虩虩</hi>虺虺未已<hi>詩曰曀曀其/隂虺虺其雷</hi>挺出萬物<hi>説文曰雷霆餘聲所</hi>
<hi>以挺出萬物</hi>震驚百里<hi>易曰振驚百/里不喪匕鬯</hi>既明罰而勅法<hi>易曰雷電噬嗑</hi>
<hi>先王以明罸勅法</hi>亦驚遠而懼邇<hi>易曰震驚百里驚遠而懼邇也</hi>若夫名之天<lb/>
皷<hi>河圖帝通紀曰雷天之皷也</hi>主以軒星<hi>合成圖曰軒轅星主雷雨之神</hi>騐雊雉之<lb/>
先覺<hi>洪範五行論曰正月雷微動而雊雉</hi>知玉虎之晨鳴<hi>河圖曰玉虎晨鳴雷聲也</hi>君<lb/>
子所以作樂崇徳<hi>易曰雷出地奮豫先王以作樂崇徳殷薦之上帝</hi>折獄致刑<lb/>
<hi>易曰雷電皆至豐君子以折獄致刑</hi>敬天之怒雖夜必興者也<hi>禮曰君子若有疾風</hi>
<pb n="KR3k0011_WYG_003-17a"/>
<hi>迅雷甚雨則必變雖夜必興衣服冠而坐注敬天之怒也</hi>爾其天地大駭<hi>荘子曰隂陽錯行天</hi>
<hi>地大駭於是有雷有電</hi>隂陽相薄<hi>榖梁傳曰隂陽相薄感而為雷激而為霆也</hi>或入夜<lb/>
推車<hi>搜神記曰義興人周永和出行田日暮道傍有女子留宿一更後有呼阿香者云官喚汝推雷車女</hi>
<hi>遂辭周云有官事須去俄而大雷既明周自異其處返尋惟見一新塜塜口有馬跡</hi>或先時奮鐸<lb/>
<hi>見春賦先雷振鐸注</hi>至夫地中為復<hi>易曰雷在地中復先王以至日閉闗商旅不行后不省方</hi>
澤中則隨<hi>易曰澤中有雷隨君子嚮晦入宴息</hi>納大麓兮弗迷<hi>書舜典曰納於大麓</hi>
<hi>烈風雷雨弗迷</hi>在南山而殷其<hi>詩曰殷其雷在南山之陽</hi>徒聞蓋醬之為忌<lb/>
<hi>風俗通曰雷不蓋醬俗説令人腹中雷鳴</hi>豈容掩耳而先知<hi>文子曰疾雷不及掩耳</hi>隱<lb/>
<pb n="KR3k0011_WYG_003-17b"/>
耳發聲<hi>洪範五行志曰春後十日雷乃發聲</hi>轟然急激<hi>爾雅曰疾雷為霆霓注云雷之急激</hi>
<hi>者為霹靂</hi>或以歌梁子之引<hi>琴操曰楚高梁子出游九臯之澤覽漸水之臺張罛置罟於荆</hi>
<hi>山臨曲池而漁疾風霣雹雷電晻㝠𤣥鶴翔其前白虎吟其後乃援琴作霹靂引</hi>或以破高禖<lb/>
之石<hi>晉朝雜事曰元康七年霹靂破城南高禖石賈后將誅應也高禖中宫求子祠也賈后妬忌將殺愍</hi>
<hi>懷故天怒</hi>則有蔡順環塜<hi>汝南先賢傳曰蔡順母平生畏雷自亡後每有雷震順輒環塜泣曰</hi>
<hi>順在此</hi>樊重置室<hi>荆州記曰湖陽縣樊重母畏雷為母立石室以避之悉以文石為階砌至今猶</hi>
<hi>存</hi>㑹稽曽擊於羊羣<hi>論衡曰建武四年夏六月雷擊㑹稽鄞縣羊五頭羊有何隂過而雷</hi>
<hi>之乎俗以為天取龍也殺人罰隂過與取龍吉凶不同非實道也</hi>臨賀嘗觀於斧迹<hi>孟奥</hi>
<pb n="KR3k0011_WYG_003-18a"/>
<hi>北征記曰臨賀有石方二丈石有磨刀斧迹甚新名雷公磨石</hi>既為長子<hi>洪範論曰雷於天地為長</hi>
<hi>子</hi>還喻人君<hi>洪範論曰夫雷人君象也入能除害出能興利</hi>觀繇嘗聞於噬嗑<lb/>
<hi>見上明罰勅法注</hi>考象亦著於經綸<hi>易曰雲雷屯君子以經綸</hi>撞八荒千里<lb/>
之鼓<hi>神異經曰八方之荒有石鼓其徑千里撞之其音即雷也天以此為喜怒之威</hi>為折衝拒<lb/>
難之臣<hi>京房易傳曰五星占云雷電殺人何雷天拒難折衝之臣也君承用節度即雷以節暴人威福</hi>
<hi>則雷電殺人</hi>亦有食飛魚而不懼<hi>山海經曰飛魚如豚赤文無羽食之辟兵不畏雷</hi>
服嘉榮而靡畏<hi>山海經曰半石山有草名曰嘉榮服之不畏霹靂</hi>去不祥而弗<lb/>
䕃<hi>淮南子曰䕃不祥之木為雷霆所撲</hi>指石室而云避<hi>孟奥北征記曰陵雲臺南角一百步</hi>
<pb n="KR3k0011_WYG_003-18b"/>
<hi>有白石室名避雷室</hi>至其成於積風<hi>物理論曰/積風成雷</hi>起自金門<hi>師曠占曰雷從</hi>
<hi>金門起上旬者田熟</hi>傷王裒之繞墓<hi>晉書曰晉人王裒母畏雷母終每天雷裒輒繞墓曰裒在</hi>
<hi>此</hi>嘉竺彌之伏墳<hi>孝子傳曰竺彌字道綸父生時畏雷每至天隂輒馳至墓伏墳哭有白兎</hi>
<hi>在其左右</hi>太初焦衣而自若<hi>世説曰夏侯𤣥甞倚柱讀書將暴雨霹靂破所倚柱衣服焦然</hi>
<hi>𤣥色無變讀書如故</hi>諸葛倚柱而無聞<hi>曹嘉之晉紀曰諸葛誕以氣邁稱甞倚柱讀書霹靂</hi>
<hi>震其柱誕自若</hi>亦云其聲出地<hi>易曰雷出/地奮豫</hi>其形連鼓<hi>古今注曰成帝建始</hi>
<hi>四年無雲而風天雷如擊連鼓音可四五刻隆隆如車聲不能絶</hi>擊東海之菑丘<hi>韓詩外傳</hi>
<hi>曰東海上有勇士曰菑丘訢以勇遊於天下過神淵飲馬馬沉訢去朝服㧞劒而入三日三夜殺二蛟龍而出</hi>
<pb n="KR3k0011_WYG_003-19a"/>
<hi>雷神隨而擊之十日十夜眇其左目</hi>感齊臺之庶女<hi>淮南子曰淮齊庶女寡養姑姑女殺母誣</hi>
<hi>之庶女以寃呌天雷電下擊景公臺</hi>至於碎滕放之石枕<hi>異苑曰滕放夏枕文石枕卧雷</hi>
<hi>震其枕四解傍人莫不怖懾而放獨自若</hi>震王導之栢樹<hi>世説曰郭璞嘗為王導作卦曰公有</hi>
<hi>震厄可命駕西出數里當得一柏樹截如公長至寢處災可消數日中果震柏樹粉碎</hi>既觀作解<lb/>
<hi>易曰雷雨作解君子赦過宥罪又曰天地解而雷雨作雷雨作而百果草木皆甲坼</hi>還聞奮豫<hi>見上</hi>
稟精已聞於黄帝<hi>河圖曰黄帝以雷精起</hi>感氣仍傳於子路<hi>論衡曰子</hi>
<hi>路感雷精而生尚剛好勇親涉衛難結纓而死孔子每聞雷鳴則中心惻怛</hi>仰乎一震之威<lb/>
無忘恐懼<hi>華陽國志曰曹公嘗與劉先主共坐從容謂先主曰天下英雄唯使君與操爾本初之徒</hi>
<pb n="KR3k0011_WYG_003-19b"/>
<hi>不足數也先主方食㑹雷大震失匕箸先主曰聖人言迅雷風烈必變良有以也一震之威乃可致此公亦悔</hi>
<hi>失言</hi>
　<lb/>
　<lb/>
　<lb/>
　<lb/>
　<lb/>
　事類賦巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>事類賦卷二十六</head> <lb/>
    <p>
<pb n="KR3k0011_WYG_026-1a"/>
欽定四庫全書<lb/>
　事類賦卷二十六<lb/>
　　　　　　　　　　　　　宋　吳淑　撰<lb/>
　　果部<lb/>
　　　桃<lb/>
果實多品惟桃可佳夭夭其色灼灼其華<hi>詩曰桃夭后妃之徳也桃</hi>
<hi>之夭夭灼灼其華</hi>或成仙而益壽<hi>神農經曰玉桃服之長生不死臨死服之其尸畢天地不</hi>
<hi>朽</hi>或制鬼而袪邪<hi>見春賦畫/雞索葦注</hi>或美后妃之徳<hi>見上</hi>或報瓊<lb/>
<pb n="KR3k0011_WYG_026-1b"/>
瑤之華<hi>詩曰投我以木桃報之以瓊瑤</hi>驚蟄應氣而斯盛<hi>易通卦驗曰驚蟄大壯初</hi>
<hi>九桃始華不華倉庫多火</hi>農人為候而無差<hi>崔實月令曰三月桃花盛農人候時而種</hi>陟<lb/>
雲臺而臨崖布綺<hi>列仙傳曰張陵弟子趙升就陵受學陵與諸弟子登雲臺山山絶崖有桃</hi>
<hi>樹大如臂陵曰得桃實者告以要道弟子無敢視者升從上自擲正中桃樹得桃滿懷而至</hi>遊武陵<lb/>
而夾岸舒霞<hi>陶潛桃源記曰晉太元中武陵人捕魚從溪而行忘路逺近忽逢桃花林夾兩岸芳</hi>
<hi>華鮮美落英繽紛林盡得山山有小口初極狹行四五步豁然開朗邑屋相連雞犬相聞男女衣著悉如外人</hi>
<hi>見漁父驚為設酒食云先世避秦難率妻子來此遂與外隔問今是何代不知有漢無論魏晉既出白太守遣</hi>
<hi>人隨往尋之迷不復得</hi>妬<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>常聞於武女<hi>妬記曰武陽女嫁阮宣武絶忌家有一株桃樹</hi>
<pb n="KR3k0011_WYG_026-2a"/>
<hi>華葉灼燿阮嘆美之即便大怒使奴取刀斫樹摧折其華</hi>愛惡潛移於子瑕<hi>韓子曰昔彌子</hi>
<hi>瑕有寵於衛君遊於果園食桃而甘以其半啖君君曰愛我哉忘其口而啖寡人及彌子瑕色衰愛弛得罪於</hi>
<hi>君曰是固嘗啖我以餘桃</hi>至若綏山刻木<hi>列仙傳曰葛由好刻木作羊賣之一旦騎羊上綏山</hi>
<hi>王侯追之皆得仙綏山多桃故諺曰得綏山一桃雖不得仙亦足以豪</hi>神荼索葦<hi>見春賦畫雞索</hi>
<hi>葦注</hi>犯上既戒於文侯<hi>新序曰魏文侯見箕季從者食其桃箕季禁之文侯曰箕季豈愛桃</hi>
<hi>哉是教我下無犯上也</hi>雪賤復聞於夫子<hi>韓子曰魯哀公賜孔子桃與黍孔子先飯黍而</hi>
<hi>後食桃公曰以黍雪桃爾對曰黍五榖之長桃六果之下君子不以貴雪賤</hi>神女嘗食於二<lb/>
郎<hi>幽明録曰劉晨阮肇共入天台迷不得返糧食乏盡得山上數桃啖之遂不饑下山一大溪邊二女姿質</hi>
<pb n="KR3k0011_WYG_026-2b"/>
<hi>妙絶因要還家勅婢云劉阮二郎向雖得瓊實猶尚虛弊可速作食遂停半年懷土而歸</hi>齊相亦殺<lb/>
乎三士<hi>晏子春秋曰公孫接田開疆古冶子事景公勇而無禮晏子言於公饋之二桃曰三子計功而</hi>
<hi>食公孫接田開疆先言功援桃而起古冶子又言其功令二子反桃二子慙而自殺古冶子曰恥人以夸其聲</hi>
<hi>不義也亦返其桃契領而死</hi>崑崙以霜實稱奇<hi>洛陽伽藍記曰景陽山百果園有仙人桃</hi>
<hi>其色赤表裏照徹得霜乃熟亦出崑崙山亦曰王母桃</hi>磅磄以寒英表異<hi>拾遺記曰磅磄</hi>
<hi>山去扶桑五萬里日所不及其地寒有桃千圍萬年一實</hi>旄榹異狀而同名<hi>爾雅曰旄冬桃</hi>
<hi>榹桃山桃</hi>侯白殊味而俱美<hi>晉宫闕記曰華林桃園七百三十株侯桃三株白桃三株</hi>别<lb/>
有綺葉金城之號紫文緗核之名<hi>西京雜記曰上林有秦桃櫻桃緗核桃綺</hi>
<pb n="KR3k0011_WYG_026-3a"/>
<hi>葉桃霜桃金城桃紫文桃</hi>雖云六果之下<hi>見上雪賤聞於夫子注</hi>誠為五木之<lb/>
精<hi>典術曰桃者五木之精其精生鬼門制百鬼故今作桃人著門以厭邪</hi>高丘飡膠而輕<lb/>
舉<hi>神仙傳曰高丘公服桃膠得仙</hi>師門食葩而道成<hi>列仙傳曰師門者嘯父弟子也能使</hi>
<hi>火食桃葩夏孔甲惡之殺而埋之野外山木皆焚孔甲禱未還而死</hi>復有棓羿之事<hi>淮南子曰</hi>
<hi>羿死於桃棓</hi>畏漢之情<hi>梅子曰王莽畏漢高神靈乃令虎賁㧞劍斬高廟桃湯赤鞭灑屋</hi>𤣥<lb/>
冬霜林之茂<hi>拾遺記曰漢明帝世有獻巨核桃者霜下結花隆暑方熟使植於霜林園俗謂相陵</hi>
<hi>誤也</hi>朱夏豆實之英<hi>大戴禮夏小正曰六月煮桃以為豆食</hi>至於漢皇罷種<lb/>
<hi>漢武故事曰王母出桃七枚以五與帝自啖其二帝留核欲種母曰此桃三千年一實非下土所植也</hi>方<lb/>
<pb n="KR3k0011_WYG_026-3b"/>
朔潛偷<hi>漢武故事曰東郡獻短人帝呼東方朔朔至短人指朔謂上曰王母種桃三千嵗一實此兒不</hi>
<hi>良已三偷之矣</hi>僵李傷嗟於見累<hi>見井賦僵李摧殘注</hi>土偶哀憐於載浮<lb/>
<hi>説苑曰孟嘗將入秦客有諫曰臣過淄水上見土偶人方與木梗人語木梗謂土偶曰今大雨至子必沮壞應</hi>
<hi>曰我沮乃反吾真耳今子東園之桃也刻子以為梗水流至必浮子泛泛乎不知所止矣孟嘗君乃不行</hi>樊<lb/>
氏競術於靈變<hi>神仙傳曰樊夫人與夫劉綱俱有道術各自言勝中庭有兩桃樹夫妻各呪其</hi>
<hi>一桃便鬭綱所呪桃走出籬外</hi>蔡誕託詐於仙遊<hi>抱朴子曰五原蔡誕入山而還欺家人云</hi>
<hi>到崑崙山有玉桃光明洞徹而堅湏玉井水洗之便軟可食</hi>亦有種别三名<hi>潘岳閒居賦曰</hi>
<hi>三桃表櫻胡之别</hi>實盈十斛<hi>𤣥中記曰木子之大者有積石泰山之桃實焉大如十斛器</hi>太<lb/>
<pb n="KR3k0011_WYG_026-4a"/>
清漬花而療疾<hi>太清卉木方曰酒漬桃花飲之除百疾好顏色</hi>抱朴服膠而絶<lb/>
穀<hi>抱朴子曰桃膠以桑木炭漬服之愈百病久服體有光能絶榖</hi>或呪之而頮面<hi>見春賦桃</hi>
<hi>花靦面注</hi>或出之而剖腹<hi>鍾離意别傳曰周書言秦史趙凱以私恨告園民吳且生盗食宗廟</hi>
<hi>御桃且生對曰民不敢食王曰剖其腹出其桃</hi>豈若饗碧實於西遊摽名仙籙<lb/>
<hi>尹喜内傳曰喜從老子西遊省太真王母共食碧桃之實</hi>
　　　李<lb/>
猗歟穠李果中之美仙縹神紅<hi>李尤果賦云仙李縹而神李紅</hi>冬華春<lb/>
子<hi>廣志曰鄴園有春李冬華春熟</hi>或傳芳於黄建<hi>廣志曰麥李細小有溝道有黄建李黄扁</hi>
<pb n="KR3k0011_WYG_026-4b"/>
<hi>李馬肝李䭞李䏎粘茹似䭞</hi>或衒名於青綺<hi>西京雜記曰上林苑有紫李青綺李</hi>武子<lb/>
㧞樹以責吝<hi>晉書曰何嶠性儉家有好李帝求之不過數十王武子因其出率少年將斧詣園飽</hi>
<hi>啖畢伐樹而去</hi>王戎鑽核而彰鄙<hi>晉書曰王戎有好李常賣恐人得種鑽其核</hi>玉華<lb/>
連理之奇<hi>唐書曰貞觀中玉華宮李連理隔澗合枝</hi>房陵朱仲之美<hi>任昉述異記曰</hi>
<hi>房陵定山有朱仲李三十六株潘岳□居賦曰房林朱仲之李</hi>安陽暉章之鮮茂<hi>述異記曰</hi>
<hi>魏文帝安陽殿前天降朱李八枚啖一數日不食今李種有安陽李大而甘者即其種也晉宮闕名曰暉章殿</hi>
<hi>前有嘉李</hi>中山杜陵之滑旨<hi>陸士衡果賦云中山之縹李述異記曰杜陵有金李李之大者</hi>
<hi>夏李小者鼠李</hi>或以顏子為稱<hi>西京雜記曰上林苑有顏淵李出魯國</hi>或以韓終<lb/>
<pb n="KR3k0011_WYG_026-5a"/>
見紀<hi>洞㝠記曰琳國有玉葉李五千年一熟仙人韓終服之一名韓終李</hi>有赤駁之狀有<lb/>
無實之稱<hi>爾雅曰休無實李座接慮李駁赤李</hi>或沈於寒冰<hi>魏文帝與吳質書曰浮甘</hi>
<hi>𤓰於清泉沈朱李於寒冰</hi>或報以瓊英<hi>見/詩</hi>邊春則見於方外<hi>山海經曰邊春</hi>
<hi>之山多李</hi>員丘則載彼仙經<hi>漢武内傳曰仙之上藥有員丘紅李</hi>著正冠之令<lb/>
範<hi>古樂府歌曰君子防未然不處嫌疑間𤓰田不納履李下不整冠</hi>振成蹊之美聲<hi>阮籍</hi>
<hi>詩曰嘉木下成蹊東園桃與李漢書曰李廣將軍恂恂如鄙人口不能出辭及死之日天下知與不知皆為流</hi>
<hi>涕諺曰桃李不言下自成蹊</hi>亦有飡𤣥雲而得道<hi>真人王襃内傳曰五雲丹山上有𤣥</hi>
<hi>雲李食之得仙</hi>食如瓶而有光<hi>漢武内傳曰李少君謂帝云鍾山之李大如瓶臣食之遂生奇</hi>
<pb n="KR3k0011_WYG_026-5b"/>
<hi>光</hi>螬而可咽者井上<hi>見井賦於/陵螬實注</hi>苦而不食者道傍<hi>晉書曰王</hi>
<hi>戎年始七嵗常與諸小兒戲道邊李樹子多折枝諸小兒競走取之唯戎不動人問之答曰樹在道邊而子多</hi>
<hi>必苦李也取之信然</hi>伯陽指之以定姓<hi>列仙傳曰老子母扶李樹而生老子老子生而能言</hi>
<hi>指李樹曰以此為姓</hi>僧孺辭之於先嘗<hi>齊書曰王僧孺少時有餽其父冬李先以一與之不</hi>
<hi>受曰大人未見不容先嘗</hi>斯朱李之為美冠衆果之鮮芳<lb/>
　　　梅<lb/>
詩云摽有梅其實七兮<hi>詩云</hi>伊梅柟之酸酢<hi>爾雅曰梅柟注似杏實酢</hi>
亦果中之嘉實既香口而是資<hi>詩義疏曰梅杏類也煮而乾為蘇置羮虀中可</hi>
<pb n="KR3k0011_WYG_026-6a"/>
<hi>含以香口</hi>亦和羮而取適<hi>書説命曰若作和羮爾惟鹽梅</hi>范汪啖之於盈斛<lb/>
<hi>語林曰范汪至能啖梅常置一斛奩須臾啖盡</hi>孫亮察之於漬蜜<hi>吳厯曰孫亮方出西苑食</hi>
<hi>生梅使黄門至中藏取蜜漬梅蜜中有鼠矢侍中請付獄推亮曰此易知耳令破鼠矢矢裏燥亮大笑曰久在</hi>
<hi>蜜中中當溼裏燥必黄門為構乃首服</hi>酸不及於百人<hi>淮南子曰百梅足以為百人酸一梅</hi>
<hi>不足以為百人酸注喻衆能濟少少不能有所成</hi>渇嘗止於三軍<hi>世説曰魏武帝行失道三</hi>
<hi>軍皆渇帝令曰前有大梅林饒子甘酸可以解渇士卒聞之皆水出</hi>越使申梁國之遺<hi>説苑</hi>
<hi>曰越使諸發執一枝梅遺梁王梁臣韓子顧左右曰惡有以一枝梅遺列國之君者乎</hi>陸凱寄江<lb/>
南之春<hi>荆州記曰陸凱與范曄相善自江南寄梅花一枝詣長安與曄并贈詩曰折梅逢驛使寄與隴</hi>
<pb n="KR3k0011_WYG_026-6b"/>
<hi>頭人江南無所有聊贈一枝春</hi>柳惲之射斯妙<hi>南史曰柳惲嘗與琅邪王瞻博射嫌其皮闊乃</hi>
<hi>樹梅帖烏珠之上發必命中</hi>壽陽之粧更新<hi>宋書曰武帝女壽陽公主人日臥於含章簷下</hi>
<hi>梅花落公主額上成五出之花拂之不去自後有梅花粧</hi>折靈山兮攀上林賞紫葉<lb/>
兮翫同心<hi>山海經曰靈山有木多梅西京雜記曰上林苑有朱梅同心梅紫蔕梅燕支梅麗枝梅紫</hi>
<hi>花梅候梅</hi>或以熟横公之魚<hi>神異經曰北方荒外有石湖焉方千里中有横公魚夜化為人</hi>
<hi>刺之不入煮之不死以熟梅二十七煮之而即熟可却邪病</hi>或以煮綺里之金<hi>抱朴子曰</hi>
<hi>綺里丹法以鉛百觔雄黄煮之皆成金太剛以猪膏煮之太柔以梅煮之</hi>五月之風表信<hi>風俗</hi>
<hi>通曰五月有落梅風江淮以為信風</hi>夏至之雨為淫<hi>周處風土記曰夏至之雨名為黄梅雨沾</hi>
<pb n="KR3k0011_WYG_026-7a"/>
<hi>衣服皆敗黦</hi>豈獨伯禹廟中生枝而事異<hi>風俗通曰夏禹廟中有梅梁忽一表</hi>
<hi>生枝葉</hi>㧕亦蘇躭園裏療病而功㴱<hi>桂陽先賢傳曰蘇躭後園梅樹下種藥可</hi>
<hi>治百病</hi>
　　　杏<lb/>
美此文杏<hi>西京雜記曰上林苑有文杏謂材有文彩</hi>稟精歲星<hi>典術曰杏木者歲星之精</hi>
結靈山之茂影<hi>山海經曰靈山之下其木多杏</hi>布魏郡之繁英<hi>盧毓冀州論曰</hi>
<hi>魏郡好杏地產不為無珍</hi>盧諶紀祭享之典<hi>盧諶祭法曰夏祠用杏</hi>師曠占豐<lb/>
儉之萌<hi>師曠占曰杏多實不蟲者來年秋善</hi>三𤣥是號<hi>南嶽夫人傳曰仙人有三𤣥紫杏</hi>
<pb n="KR3k0011_WYG_026-7b"/>
六出為名<hi>西京雜記曰上林苑蓬萊杏東海都尉于台獻一株花雜五色六出云是仙人所食者</hi>
耕沙識務農之節<hi>氾勝之書曰杏花如何可耕白沙</hi>糅麥知别味之精<lb/>
<hi>𤣥晏春秋曰衛倫過予言及於味稱魏故侍中劉子陽食餅知鹽生精味之至也予曰師曠識勞薪易牙别淄</hi>
<hi>澠子陽今之妙也定之何難倫因命僕取糧糗以進予嘗之曰麥也有杏李柰味三果之熟也不同子焉得兼</hi>
<hi>之倫笑而不言退而告人曰士安之識過劉氏吾家果實多故杏時將發故糅以杏汁李柰時將發又糅以李</hi>
<hi>柰汁故兼三味</hi>南海漂流療饑於舟子<hi>述異記曰杏園洲在南海中多杏云仙人種杏</hi>
<hi>處漢時常有人舟行遇風泊此洲五六月日食杏故免死又云洲中有冬杏</hi>牛山荒饉充食<lb/>
於黎甿<hi>嵩高山記曰嵩山東北有牛山其山多杏至五月爛然黄茂自中國喪亂百姓饑饉皆資此為</hi>
<pb n="KR3k0011_WYG_026-8a"/>
<hi>命人人充飽而杏不盡</hi>至於擅美含章<hi>洛陽宮殿簿曰含章殿前杏四株</hi>傳名顯<lb/>
陽<hi>洛陽宮殿簿曰顯陽殿前杏六株</hi>范蠡宅畔<hi>地志曰范蠡宅在湖中有海杏大如拳</hi>光<lb/>
武陵傍<hi>朱超石與兄書曰光武墳邊杏甚美今奉送其核</hi>貢西山於魏土<hi>王逸荔枝</hi>
<hi>賦曰魏土送西山之杏</hi>列仙祠於賴鄉<hi>述異記曰賴鄉老子祠有縹杏</hi>仲尼坐緇<lb/>
帷之側<hi>荘子曰孔子遊緇帷之林休坐杏壇之上弟子讀書絃歌皷琴</hi>董奉植廬山之<lb/>
陽<hi>潯陽記曰董奉居廬山為人治病得愈者令種杏五株今猶稱董先生杏</hi>又若張元以還<lb/>
主為廉<hi>後周書曰張元性廉潔南鄰有杏二樹杏熟多落元園中悉以還主</hi>馬暢以不恭<lb/>
為懼<hi>唐書曰馬暢燧之子暢以第中大杏饋竇文場文場以進徳宗徳宗未常見頗恠暢令中使就封杏</hi>
<pb n="KR3k0011_WYG_026-8b"/>
<hi>樹暢懼進宅廢為奉城園</hi>或飾之而為梁<hi>司馬相如長門賦曰飾文杏以為梁</hi>或則之<lb/>
而耕土<hi>汜勝之書曰杏始華榮輒耕輕土弱土望杏花落復耕之輒藺之此謂一耕而五也王元長策</hi>
<hi>秀才文曰杏花菖葉耕穫不忘</hi>五沃得種植之宜<hi>管子曰五沃之土其木宜杏</hi>三月<lb/>
辨田疇之度<hi>四民月令曰三月杏花盛可播白沙輕土之田</hi>冠郁棣以稱珍見<lb/>
閒居之麗賦<hi>潘岳閒居賦曰梅杏郁棣華實照爛</hi>
　　　柰<lb/>
惟此素柰果中之珍茂虎丘之嘉實<hi>虎丘山疏曰山下三面有春秋二柰</hi>
秀上林之晩春<hi>見上</hi>白花興謠既自於天公織女<hi>晉書曰成帝杜</hi>
<pb n="KR3k0011_WYG_026-9a"/>
<hi>后崩先是三吳女子相與簪白花望之如素柰謠言天公織女死為之著服至是而后崩</hi>𤣥雲在御<lb/>
更聞於南岳夫人<hi>南岳夫人傳曰夫人姓魏名華存季冬半夜有真人降夫人靖室設酒殽</hi>
<hi>陳𤣥雲紫柰</hi>若夫張掖稱奇<hi>廣志曰張掖有白柰酒泉有赤柰西方例多柰家以為脯數十</hi>
<hi>百斛以為蓄積</hi>𤓰州擅美<hi>張載詩曰三巴/黄甘𤓰州素柰</hi>實或丹而或白<hi>潘岳閒居</hi>
<hi>賦曰二柰耀丹白之色</hi>英半緑而半紫<hi>西京雜記曰上林苑有紫柰花紫緑柰花緑</hi>楊<lb/>
愔不顧因號為奇童<hi>三國典畧曰楊愔幼年家有柰樹實落於地羣兒咸爭愔獨坐不顧</hi>
<hi>季父暐見之謂賔客曰此兒恬裕有我風</hi>王祥守之乃成其孝子<hi>孝子傳曰王祥事後</hi>
<hi>母庭有柰樹始著子使守視祥晝驅鳥雀夜則驚鼠時雨忽至祥抱樹至曙母見惻然</hi>狀同日給<lb/>
<pb n="KR3k0011_WYG_026-9b"/>
之華<hi>杜恕篤論曰日給之花似柰柰實而日給虛虚僞之與真實相似也</hi>名記圓丘之異<lb/>
<hi>漢武故事曰上握蘭園之金精摘圓丘之紫柰</hi>潘尼有清渠之詠<hi>潘尼東武觀賦曰飛甘𤓰</hi>
<hi>於浚水投素柰於清渠</hi>盧諶有夏祠之制<hi>盧諶祭法曰夏祠法用白柰秋赤柰</hi>採崑<lb/>
崙之絶域<hi>拾遺記曰崑崙有柰冬生子碧色</hi>植華林之丹地<hi>晉宮閣名曰華林園</hi>
<hi>有白柰四百樹</hi>夏成者既嘉冬熟者尤貴<hi>曹植謝柰子表曰即夕殿中虎賁宣詔賜</hi>
<hi>臣等冬柰一奩詔使溫啖夜非食時而賜見及柰以夏熟今則冬至物以非時為珍恩以絶口為厚</hi>備四<lb/>
真之薦羞有三𤣥之芳旨<hi>南岳夫人傳曰夫人與王子喬四真人為宿主設三𤣥紫</hi>
<hi>柰</hi>
<pb n="KR3k0011_WYG_026-10a"/>
　　　棗<lb/>
棗實嘉果民之所資或美樲酸之實<hi>爾雅曰樲酸棗注云樹小實酢孟子</hi>
<hi>曰養其樲棘</hi>或稱還味之滋<hi>爾雅曰還味稔棗注還味短味也</hi>或食仁而却<lb/>
邪<hi>劉根别傳曰能常服棗核中仁百邪病不復干</hi>或茹葉而充饑<hi>東觀漢記曰馮愔反鄧禹</hi>
<hi>征之為愔所敗至高陵軍士饑餓皆食棗葉</hi>仲思紫實<hi>大業拾遺録曰信都獻仲思棗長四寸紫</hi>
<hi>色細文核肥有味</hi>周文弱枝<hi>潘岳閒居賦曰周文弱枝之棗</hi>晏子始稱於秦繆<lb/>
<hi>晏子春秋曰景公謂晏子曰東海之中有水而赤其中有棗花而不實何也晏子曰昔者秦繆公嘗乘龍治天</hi>
<hi>下以黄布裏蒸棗而投其布故水赤蒸棗故花而不實公曰吾佯問對曰嬰聞佯問者佯對之</hi>少君亦<lb/>
<pb n="KR3k0011_WYG_026-10b"/>
遇於安期<hi>史記曰李少君以却老方見上曰臣曾遊海上見安期生食臣棗棗大如𤓰</hi>七日<lb/>
聞之於仙傳<hi>漢武内傳曰七月七日西王母當下為帝設玉門之棗</hi>八月載之於<lb/>
毛詩<hi>詩曰八月剥棗十月穫稻</hi>觀其纂纂離離<hi>潘岳笙賦曰棗下纂纂朱實離離宛其落</hi>
<hi>矣化為枯枝</hi>新之㚄之<hi>禮曰棗曰新之爾/雅曰棗曰㚄之</hi>三星繁茂<hi>廣志曰官園有</hi>
<hi>三星棗</hi>五苑紛披<hi>韓子曰秦饑應侯謂王曰五苑之果蔬橡棗栗足以活民請發之</hi>安邑<lb/>
榖城之茂<hi>漢書曰安邑千樹棗與千户侯等廣志云東郡榖城紫棗長二寸</hi>信都梁國<lb/>
之宜<hi>廣志云信都大棗梁國夫人棗太白棗</hi>遵羊兮躗泄<hi>爾雅曰遵羊棗注實小而員紫</hi>
<hi>黒色今俗呼為羊矢棗又曰躗泄苦棗</hi>駢白兮蹙咨<hi>廣志曰駢白棗蹙咨棗此二者官園所種</hi>
<pb n="KR3k0011_WYG_026-11a"/>
伐東家而去婦<hi>漢書曰王吉東家有棗樹垂吉庭中吉婦取棗以啖吉吉乃去婦束家聞之欲</hi>
<hi>伐樹鄰里共止之因固請吉令還婦里中語曰束家有樹王陽去婦東家棗完去婦復還</hi>握錯金而<lb/>
示兒<hi>春秋繁露曰握棗與錯金以示嬰兒嬰兒必取棗而不取金故物之於人小者易知</hi>數十年<lb/>
仙童之顧<hi>東陽記曰信安縣有懸室坂晉時有民王質伐木至石室中見童子四人彈瑟而歌質因</hi>
<hi>留倚柯聽之童子以一物如棗核與質質含之便不復飢頃童子令其歸質承聲而去斧柯漼然爛盡既歸質</hi>
<hi>去家已數十年親舊零落無復昔時矣</hi>三千歲神女之期<hi>馬明生别傳曰明生少逢神女</hi>
<hi>還岱宗見安期生曰昔與女郎遊於安息西海之際食棗異美忽已三千年矣</hi>若夫曾晳嗜之<lb/>
而靡忘<hi>孟子曰曽晳嗜羊棗而曽子不忍食公孫丑問曰膾炙與羊棗孰美曰膾炙哉曰曽子何食膾</hi>
<pb n="KR3k0011_WYG_026-11b"/>
<hi>炙孟子曰膾炙同也羊棗獨也</hi>孟節含之而不食<hi>後漢書曰孟節能含棗核不食可至十年</hi>
既補中而助氣<hi>本草云凡棗九月採曝乾補中益氣</hi>亦安軀而益力<hi>神異經曰</hi>
<hi>北方荒中有棗其高五尺子長六七寸食之可以安體益氣力</hi>戴禮稱婦人之贄<hi>禮曰婦人</hi>
<hi>之贄脯脩棗栗</hi>周官設饋籩之實<hi>周禮曰饋食之籩其實棗</hi>或生於石虎園<lb/>
中<hi>陸劌鄴中記曰石虎園有西王母棗味絶美枝葉䓤茂四時不凋九月生花十二月熟</hi>或植於<lb/>
景陽山側<hi>洛陽伽藍記曰景陽山有百果園果别作一林林各有堂有仙人棗長五寸核細如針霜</hi>
<hi>降乃熟</hi>羊角崎廉<hi>鄴中記曰石虎園中有/羊角棗廣志有崎廉棗</hi>細腰擠白<hi>爾雅曰邊</hi>
<hi>要棗注細腰棗也又曰擠白棗注今棗白熟</hi>或蔭鄭街<hi>韓子曰子產治鄭桃棗之蔭於街者莫援</hi>
<pb n="KR3k0011_WYG_026-12a"/>
<hi>也</hi>或饒冀州<hi>魏志曰杜恕上疏曰冀州户口最大又有桑棗之饒國家徵求之府</hi>名擅雞<lb/>
心<hi>廣志曰棗有雞心狗牙獼猴細腰之名</hi>用比狐裘<hi>呂氏春秋曰棗棘之有裘狐之有食棘之</hi>
<hi>棗衣狐之裘先王固用非其有而已有之</hi>夏令鑽之而取火<hi>鄒子曰夏取棗杏之火</hi>春<lb/>
祀笮之而用油<hi>盧諶祭法曰春祀用棗油</hi>亦有茂韓國<hi>水經曰酸棗縣故城古韓</hi>
<hi>國昔天子建國名都或以山林故豫章以樹氏都酸棗以棘名邦</hi>盛高唐<hi>水經注曰高唐縣甘棗溝</hi>
<hi>水側多棗故俗取名焉</hi>美陶碩之守節<hi>謝承漢書曰河南陶碩鄉曲餉之無所受但食棗飲</hi>
<hi>水而已</hi>善程莫之居喪<hi>蔡邕奏事曰程莫年十四時祖父叔病物故莫抱伏叔尸號泣悲哀</hi>
<hi>舅哀其羸劣嚼棗肉以哺之莫見食歔欷不能呑咽</hi>植玉門於上苑<hi>西京雜記曰上林苑中有</hi>
<pb n="KR3k0011_WYG_026-12b"/>
<hi>玉門棗</hi>茂岐峯於北荒<hi>拾遺記曰北極有岐峯之陰多棗樹百尋其枝莖皆空實長尺核細</hi>
<hi>而柔百歲一實</hi>杜畿之直可尚<hi>杜氏新書曰杜畿為河東太守平虎將軍劉勲為太祖所親貴</hi>
<hi>震朝廷常從畿求大棗畿拒以他故後勲伏法太祖得其書嘆曰杜畿可謂不媚竈也</hi>孫程之謀<lb/>
亦臧<hi>東觀漢記曰中黄門孫程謀誅江京詐謂馬國曰天子與我棗脯使早食之乃與國等共立順帝</hi>
復有無實之稱<hi>爾雅云哲無實棗注不著子者</hi>太白之名<hi>廣志云梁國園出太白棗</hi>
或㗖馬而為脯<hi>史記曰楚莊之時有所愛馬㗖以棗脯</hi>或斫樹而同盟<hi>高士</hi>
<hi>傳曰胡昭與晉宣帝為布衣之交同郡周士欲殺帝昭止士士不肯昭泣以示誠士感其意乃止昭所棗樹共</hi>
<hi>士盟而别昭後見帝口終不言</hi>治中賦之而均士<hi>英雄記曰孔文舉為東萊賊所攻城欲破</hi>
<pb n="KR3k0011_WYG_026-13a"/>
<hi>而其治中左承祖以官棗賦戰士</hi>都尉樹之而有程<hi>淮南子曰十一月官都尉其樹棗</hi>
吐而死之鮑焦之介何甚<hi>風俗通曰鮑焦耕田而食穿井而飲於山中食棗或曰子</hi>
<hi>所植耶遂强吐立枯而死</hi>呼而問也曼倩之術何精<hi>東方朔傳曰武帝時上林獻棗</hi>
<hi>上以所持杖擊未央前殿檻呼朔曰叱叱先生來來先生知此筐中何物也朔曰上林獻棗四十九枚上曰何</hi>
<hi>以知之朔曰以呼朔者上也以杖擊檻兩木兩木林也來來者棗也叱叱者四十九枚上大笑賜帛十疋</hi>至<lb/>
於和飴蜜以同甘<hi>傅𤣥棗賦曰棐棐素華離離朱實脆如霜雪甘如含蜜</hi>與酢棃<lb/>
而並置<hi>應劭漢官儀曰光武封太山上壇見酢棃酸棗問其故言者曰百官上者所置上曰封禪大禮</hi>
<hi>千歲一㑹衣冠士大夫何故爾也</hi>上林有羣臣之獻<hi>西京雜記曰初修上林苑羣臣各獻</hi>
<pb n="KR3k0011_WYG_026-13b"/>
<hi>名果多製美名故有靑華棗赤心棗</hi>窟室有仙人之餌<hi>神仙傳曰李意其於城角中作一土</hi>
<hi>窟居其中冬夏單衣但飲酒食脯及棗或百日二百日不出</hi>既傷其念我弟兄<hi>傅𤣥歌詞</hi>
<hi>曰黄葉離高柯丹棗生自零不惜棗自零念我少弟兄</hi>亦歎其生於棘刺<hi>古詩曰甘𤓰抱</hi>
<hi>苦蒂美棗生棘刺</hi>安平地產不謂於無珍<hi>盧毓冀州論曰安平好棗地產不為無珍</hi>
房嵣燃膏亦稱其為異<hi>洞㝠記曰房嵣細棗出房嵣之山山臨碧海萬年一實笮之有</hi>
<hi>膏可用燃燈</hi>
　<lb/>
　事類賦卷二十六<lb/>
</p>
<p>
</p>
  </div>
</body>
</text>
</TEI>
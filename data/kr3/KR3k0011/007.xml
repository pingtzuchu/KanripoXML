<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>事類賦卷七</head> <lb/>
    <p>
<pb n="KR3k0011_WYG_007-1a"/>
欽定四庫全書<lb/>
　事類賦卷七<lb/>
　　　　　　　　　　　　　宋　呉淑　撰<lb/>
　　地部<lb/>
　　　山<lb/>
夫山者宣也宣氣生萬物者也<hi>出説苑</hi>爾其天孫日觀<hi>博物</hi>
<hi>志曰泰山一曰天孫言為天帝孫也主召人魂魄東方萬物始成知人生命之長短應劭漢官儀曰泰山東南</hi>
<hi>名曰日觀雞一鳴時見日始出</hi>終南太一<hi>五經要義曰太一山在扶風武功縣與終南山相連</hi>蓬<lb/>
<pb n="KR3k0011_WYG_007-1b"/>
萊九氣<hi>十洲記曰蓬萊山外則員海謂之溟海無風而洪波百丈上有九氣丈人九天真官</hi>崑崙<lb/>
五色<hi>博物志曰崑崙從廣萬一千里神物所集出五色雲氣五色流水其水東南為中國河</hi>天台<lb/>
赤城<hi>孫綽天台賦曰赤城霞起以建標瀑布飛流而界道</hi>龍門積石<hi>書曰浮于積石至于龍門</hi>
<hi>西河</hi>訪至道於崆峒<hi>莊子曰皇帝聞廣成子在崆峒之上徃問道焉</hi>識神人於姑<lb/>
射<hi>見冰賦想䏎膚于姑射注</hi>江郎之一子還家<hi>郡國志曰江郎山三峯上又各有巨石昔</hi>
<hi>山下民兄弟三人化于此晉永嘉之亂湛滿者亦居山側有一子仕宦不得歸禱于三石旬日中湛子出洛水</hi>
<hi>見三少年使閉目入車中怳然不知所之良乆至家</hi>林慮之雙童不食<hi>顔修内傳曰橋順二</hi>
<hi>子曰璋曰瑞師事仙人盧子基於隆慮山棲霞谷服飛龍藥一九千年不饑故魏武詩曰西山有雙童不飲亦</hi>
<pb n="KR3k0011_WYG_007-2a"/>
<hi>不食</hi>節彼南山<hi>詩曰節彼南/山維石巖巖</hi>始於一拳<hi>禮曰今夫山一拳石之多及其廣大</hi>
<hi>草木生之禽獸居之寶藏興焉</hi>庋懸之祭<hi>爾雅曰祭/山曰庋懸</hi>配林是先<hi>禮曰齊人將有</hi>
<hi>事於泰山必先有事於配林</hi>故梁為晉望<hi>爾雅曰梁/山晉望也</hi>岷實江源<hi>書曰岷山</hi>
<hi>導江</hi>聳香爐之秀出<hi>南雍州記云武當山山高隴峻若博山香爐廬山亦有香爐峯</hi>抗射<lb/>
的之高懸<hi>水經注云㑹稽有射的山遠望如射侯土人以占暗則米貴諺曰射的白斛一百射的𤣥</hi>
<hi>斛一千</hi>至若觸石吐雲<hi>説苑曰五嶽能大布雲雨焉能大斂雲雨焉觸石而出膚寸而合不</hi>
<hi>崇朝而雨天下</hi>含澤布氣<hi>春秋説題辭曰山之為言宣也含澤布氣調於百神者也</hi>鳴陳倉<lb/>
之寶雞<hi>三秦記曰太白山南有陳倉山山有石與雞不别趙高燒山雞飛去晨鳴山頭聲聞三十里或</hi>
<pb n="KR3k0011_WYG_007-2b"/>
<hi>謂是玉雞</hi>翔淳于之白雉<hi>武陵記曰淳于山與白雉山相近絶壑之半有白石雉遠望首尾可</hi>
<hi>長二丈伸足翔翼若虛中飜飛</hi>既含情於度木<hi>左傳曰山有木工則度之</hi>亦游心於<lb/>
覆簣<hi>論語曰譬如為山未成一簣止吾止也譬如平地雖覆一簣進吾徃也</hi>登宛委而得<lb/>
書<hi>呉越春秋曰禹傷父功不成登衡山血白馬而祭之夢赤繡文衣男子稱𤣥夷蒼水使者謂禹曰欲得我</hi>
<hi>山書者齊于黄帝之嶽禹乃退齋三日登宛委發石得金簡玉字之書言治水之要</hi>出器車而表<lb/>
瑞<hi>禮曰山出器車河出馬圖</hi>黄帝之游具茨<hi>陽城記曰黄帝登具茨之山升於洪隄之上受</hi>
<hi>神芝圖於黄蘆童子</hi>夏王之登㑹計<hi>呉越春秋曰禹巡越大㑹計治國之道更名茅山曰㑹計</hi>
爾其探禹穴<hi>水經注㑹稽山東有穴深不見底謂之禹穴東游者多探其穴</hi>紀秦功<hi>水經</hi>
<pb n="KR3k0011_WYG_007-3a"/>
<hi>注曰秦始皇登㑹稽山刻石紀功李斯所篆</hi>或形標九子<hi>九華山錄曰峯巒異狀其數有九故</hi>
<hi>號九子李白更號九華</hi>或禮視三公<hi>禮曰五嶽視三公四瀆視諸侯</hi>著屐嘗聞於<lb/>
靈運<hi>宋書曰謝靈運好登山嘗著木屐上山則去前齒下山則去後齒</hi>朽壤曽詢於伯<lb/>
宗<hi>左傳曰梁山崩晉侯召伯宗伯宗辟重曰避傳重人曰待我不如捷之速也問其所曰絳人也問絳事曰梁山</hi>
<hi>崩將召伯宗謀之問將若之何曰山有朽壤而崩可若何國主山川故山崩川竭君為之不舉降服乘縵徹樂</hi>
<hi>出次祝幣史辭以禮焉</hi>至若汶為天井<hi>河圖曰汶山之地為井絡天以㑹昌神以建福上為</hi>
<hi>天井</hi>岐為地乳<hi>河圖曰岐山在崑/崙東南為地乳</hi>維應桐柏<hi>河圖曰桐柏山為地穴上</hi>
<hi>為維星</hi>畢連鳥鼠<hi>河圖曰鳥鼠同穴山地之幹也上為掩畢星</hi>嘉無恤之臨代<lb/>
<pb n="KR3k0011_WYG_007-3b"/>
<hi>史記曰趙簡子謂諸子曰吾藏寶符于常山徃而得者立為後諸子競徃無所得無恤曰常山臨代代可取也</hi>
<hi>簡子曰是知符矣遂立之</hi>美仲尼之小魯<hi>孟子曰孔子登東山而小魯登太山而小天下</hi>或<lb/>
形類冠幘<hi>宣城圖經曰幘山層峯嵳峩狀如冠幘</hi>或狀同枹鼓<hi>隋圖經曰燕山在易</hi>
<hi>縣巖側有石鼓去地百餘丈望之若數百石囷左右梁貫之鼓東南有石人援桴同擊世云燕山石鼓鳴則有</hi>
<hi>兵</hi>感叱馭之忠臣<hi>漢書曰王陽為益州刺史行部至邛郲九折阪嘆曰奉先人遺體奈何數</hi>
<hi>乘此險後以病去及王遵為刺史至其阪問吏曰此非王陽所畏道邪遵叱其馭曰驅之王陽為孝子王遵為</hi>
<hi>忠臣</hi>識擣衣之玉女<hi>郡國志曰靈山昔有神女于此搗衣因號擣衣山山南絶巖有方石明瑩</hi>
<hi>謂之玉女擣練碪</hi>縣圃嘗留於穆滿<hi>淮南子曰崑崙山去地萬一千里上有層城九重或</hi>
<pb n="KR3k0011_WYG_007-4a"/>
<hi>上倍之是謂閬風或下倍之是謂縣圃穆天子傳曰天子至於崑崙丘季夏丁卯升於春山之上以望四野是</hi>
<hi>惟天下之髙山先王之所謂縣圃山海經曰實惟帝之平圃</hi>疎屬曽拘於貳負<hi>山海經曰</hi>
<hi>貳負之臣曰危與貳負殺窫窳帝乃梏之於疎屬之山挃其右足反縛兩手以髪繫之於山上盤石之下在開</hi>
<hi>題西北注漢宣帝時使人鑿上郡發盤石得一人跿裸被髪反縛械一足莫有識者劉子政按此言之宣帝大</hi>
<hi>驚時人爭學山海經</hi>則有石帆孤出<hi>夏侯爭先志曰㑹稽山有石帆山石危起若數百幅帆</hi>
砥柱分流<hi>水經注曰砥柱者禹治洪水山陵當水者鑿之故破山以通河河水分流包山見水中若</hi>
<hi>柱然故曰砥柱</hi>巨靈之擘太華<hi>郭縁生述征記曰華山與首陽本同一山河神巨靈擘開以通</hi>
<hi>河流故掌跡存焉</hi>共工之觸不周<hi>見天賦共工折柱注</hi>秦望則金簡玉書<lb/>
<pb n="KR3k0011_WYG_007-4b"/>
靈祕之所潛隱<hi>水經注曰㑹稽秦望山在州正南為衆峯之傑涉境便見呉越春秋稱山覆釡</hi>
<hi>盎盎中有金簡玉書黄帝之遺緘也人云金簡玉字之書夏禹發之得百川之理</hi>羅浮則璿房<lb/>
瓊室神仙之所嬉遊<hi>日南志曰羅浮山本蓬萊山一峯有璿房瓊室七十二所</hi>又聞<lb/>
嬴政曽驅<hi>見日賦秦皇過海注</hi>愚公欲徙<hi>列子曰太行王屋二山方七百里高萬仭北山</hi>
<hi>愚公者年且九十面山而居懲山北之塞出入之迃也聚室而謀曰吾與汝畢力平險可乎雜然相許其妻曰</hi>
<hi>以君之力曽不能損魁父之丘如太行王屋何且焉置土石雜曰投諸勃海之尾隱土之北遂率子孫荷擔者</hi>
<hi>三夫叩石墾壤運于勃海之尾隣人京城之孀妻者有遺男始齔徃助之寒暑易節始一反焉河曲智叟笑而</hi>
<hi>止之曰甚矣汝之不慧以殘年餘力曽不能毁山之一毛其如土石何北山愚公長息曰汝之心曽不若孀妻</hi>
<pb n="KR3k0011_WYG_007-5a"/>
<hi>弱子雖我之死有子存焉子又生孫孫又生子孫孫子子無窮匱也而山不加増何苦而不可乎河曲智叟無</hi>
<hi>以應操蛇之神聞之懼其不已告之于帝帝感其誠命夸娥氏二子負山一措朔東一措雍南</hi>覿修羊<lb/>
於華隂<hi>列仙傳曰修羊公者蜀人也于華隂山石室中有懸石榻臥其上石盡穿䧟</hi>見王喬<lb/>
於緱氏<hi>列仙傳曰王喬周靈王太子晉也好吹笙作鳯鳴遊伊洛之間浮丘公接以上嵩髙山三十餘</hi>
<hi>年後于山上見桓良曰告我家七月七日待我於緱氏山頭至日果乘白鶴駐山巔望之不得到舉手謝時人</hi>
<hi>數日而去</hi>指闕遠屬於牛頭<hi>晉書曰元帝渡江草創欲立石闕於宫門未定王導隨駕出宣</hi>
<hi>陽門乃遙指牛頭山南峯為天闕中宗從之</hi>積甲遙齊於熊耳<hi>東觀漢記曰赤眉初降輦</hi>
<hi>輸鎧甲兵弩積與熊耳山等</hi>至有羣玉册府<hi>穆天子傳曰癸巳至于羣玉之山四徹中繩先</hi>
<pb n="KR3k0011_WYG_007-5b"/>
<hi>王之所謂策府也注四徹中繩言皆平直也</hi>崑崙下都<hi>搜神記曰崑崙之山是惟帝之下都環以</hi>
<hi>炎火之山</hi>洞臺灊霍<hi>道經曰霍山下有洞臺方/二百里司命君之府也</hi>員嶠方壺<hi>列子</hi>
<hi>曰勃海之東有大海其中有山一曰代輿二曰員嶠三曰方壺四曰瀛洲五曰蓬萊其上有臺觀有金玉珠琅</hi>
<hi>之樹皆叢生實皆有滋味食之不死人皆仙聖一日一夜飛翔來徃也</hi>觴百神者帝臺<hi>山海</hi>
<hi>經曰鼓鍾之山帝臺之所以觴百神者也今名鍾山在陸渾縣</hi>迎四皓者高車<hi>高士傳曰高車</hi>
<hi>山上有四皓碑及祠皆漢惠帝所立也漢高后使張良詣南山迎四皓之處因名高車山</hi>及夫瞻挂<lb/>
鶴之悠揚<hi>臨海記曰郡西有白鶴山山上有池泉水懸溜遠望如倒挂白鶴因名挂鶴泉</hi>望盤<lb/>
龍之宛轉<hi>徐鉉釋問曰諸葛亮以為鍾山龍盤即蔣山也</hi>聞蘇門之清嘯<hi>十道志曰</hi>
<pb n="KR3k0011_WYG_007-6a"/>
<hi>蘇門山一曰蘇嶺即阮籍見孫登長嘯有鳯凰集登所隱之處故號登蘇門先生</hi>訪酉陽之逸<lb/>
典<hi>荆州記曰小酉山上石穴中有書千巻相傳秦人於此學因留之故梁湘東王云訪酉陽之逸典</hi>詠<lb/>
于言之飲宿<hi>李公緒趙記曰柏仁縣有于言山衛詩云出宿于干飲餞于言是也</hi>紀云亭<lb/>
之封禪<hi>後漢書曰光武封太山禪梁甫注云云亭亭肅然蒿里社首梁甫皆太山下小山也石閭在西</hi>
<hi>巖之下焉</hi>亦有蘭巖唳鶴<hi>神境記曰滎陽縣有蘭巖山峭㧞千丈傳云昔有夫婦隱此山數百</hi>
<hi>年化為雙鶴忽一旦一鶴為人所害其一鶴嵗常哀鳴至今響動巖谷莫知年嵗</hi>金華叱羊<hi>見石</hi>
<hi>賦初平叱羊注</hi>再成三襲<hi>爾雅釋山曰三/襲陟再成英</hi>朝陽夕陽<hi>爾雅曰山西曰夕陽</hi>
<hi>山東曰朝陽</hi>桂陽話石<hi>荆州記曰桂陽萬嵗山出靈壽草仙方云服之不死又有話石山石有聲</hi>
<pb n="KR3k0011_WYG_007-6b"/>
<hi>如人共語</hi>呉宫採香<hi>呉地記曰香山呉王遣美人採香于此山因以為名故有採香徑</hi>凜冽<lb/>
而風門激吹<hi>水經注曰北屈縣有風山上有穴如輪風氣蕭瑟不止當其衝所畧無生草葢衆風</hi>
<hi>之門也</hi>晶熒而火井揚光<hi>見火賦觀/彼熒臺注</hi>至其戴石為砠<hi>爾雅曰土</hi>
<hi>戴石為砠注云土山上有石者</hi>多草為岵<hi>爾雅釋山曰多草木岵無草木屺</hi>摘天柱之<lb/>
仙桃<hi>郡國志靈臺山天柱巖有一桃樹高五尺皮是桃心肉似柏張陵與王良趙升試法于此四百餘年</hi>
<hi>桃迄今不朽有小碑記之</hi>采華容之雲母<hi>荆南志曰華容方臺山山出雲母土人采之先候雲</hi>
<hi>所出之處於其下掘取無不大獲者徃徃有長五六尺可為屏風當掘時忌有聲不則所得麄惡矣</hi>尋謝<lb/>
敷之紫石<hi>孔靈符㑹稽記曰諸暨縣有鳥帶山其上多紫石世人莫知居士謝敷少時經始諸山徃</hi>
<pb n="KR3k0011_WYG_007-7a"/>
<hi>徃遷易功費千計生業將盡後遊此境夢山神語之曰當以五十萬相助旦見主人牀下有異石色甚明徹試</hi>
<hi>取瑩拭乃紫石因問所從來云出此山遂徃掘果得利不訾</hi>訪桓温之白紵<hi>宣城圖經曰白</hi>
<hi>紵山本名楚山桓温領妓遊此山奏樂好為白紵歌因改焉</hi>駭媧宫之臺榭<hi>南康記曰君山</hi>
<hi>翠麗鮮明遠若臺榭名曰媧宫風雨之後景氣明靜頗聞鼔吹之聲</hi>識仇池之樓櫓<hi>秦州記曰</hi>
<hi>仇池山本名仇維山形似覆囊上廣百頃壁立千仞自然樓櫓却敵分置均調竦起數丈有如人力</hi>亦有<lb/>
烏龍白騎<hi>湘州記曰汝城縣有烏龍白騎山有黒石如龍白石如馬</hi>紫蓋青泥<hi>荆州記曰</hi>
<hi>衡山三峯其一名紫蓋郡國志曰興州青泥嶺縣崖萬仞上多雲雨屢成泥淖遂以為名</hi>羊腸鳥翮<lb/>
<hi>郡國志曰羊腸塞在龍門西山海經曰大翮山小翮山有王仲廟仲字次仲秦始皇時變蒼頡舊文為今𨽻書</hi>
<pb n="KR3k0011_WYG_007-7b"/>
<hi>用之大嘉使徴不至始皇大怒檻車迫之次仲化為大鳥出于車外翻然高翔至于西門山落二翮因名之</hi>
馬鞍牛脾<hi>郡國志曰郴州馬嶺山本名牛脾山續南越志曰馬鞍山始皇時望氣者云南海有五色</hi>
<hi>氣遂發卒千人鑿以㫁山之岡阜今其山形如馬鞍因以名之又襄陽記曰楚山一名馬鞍山劉𢎞山簡九日</hi>
<hi>賞宴之所</hi>猿門聳㧞<hi>荆州記曰猿門山在涪縣上多猿其山二峯傑竪如門</hi>雁塞逶迤<lb/>
<hi>荆州記曰景山雁南翔北歸偏經其上人謂之雁塞山</hi>仙翁種玉<hi>見玉賦羊翁種之而娶婦注</hi>
烈女磨笄<hi>隋圖經曰磨笄山在懷戎縣昔趙襄子殺代王其夫人曰代已亡矣吾將何歸遂磨笄于</hi>
<hi>山而自殺代人名其山為磨笄山</hi>言聴蔡誕<hi>抱朴子曰蔡誕者自云被謫至崑崙問曰崑崙如何</hi>
<hi>答曰夫不問其高幾里要於仰視之去天不過十數里也</hi>約信安期<hi>列仙傳曰安期生瑯琊阜鄉人</hi>
<pb n="KR3k0011_WYG_007-8a"/>
<hi>皆言壽千秋秦始皇與語賜金璧數千萬出阜鄉亭皆委去留以赤玉舄一兩報曰後千秋求我蓬萊山下</hi>
見祝融之降崇聞鸑鷟之鳴岐<hi>國語曰夏之興也祝融降于嵩山周之興也鸑</hi>
<hi>鷟鳴于岐山注崇嵩字古通用耳</hi>復聞馬援壺頭<hi>武陵記曰壺頭山在縣東援所穿室也室</hi>
<hi>内有蛇如百斛船云是援之餘靈</hi>羊公峴首<hi>十道志曰羊祜嘗與從事鄒湛共登峴山埀泣曰自</hi>
<hi>有宇宙便有此山由來賢達勝士登此遠望如我與卿者多矣皆堙滅無聞念此使人悲傷我百年後魂魄猶</hi>
<hi>登此山也湛對曰公之徳冠四海道符前哲令聞令望當與此山俱𫝊若湛輩乃當如公語耳</hi>挹少室<lb/>
之石膏<hi>河圖云少室山有白玉膏服即成仙</hi>飲洞庭之美酒<hi>博物志曰洞庭君山帝之</hi>
<hi>二女居之曰湘夫人又荆州圖經云湘君所遊故曰君山也有道與呉包山潛通上有美酒數斗得飲者不死</hi>
<pb n="KR3k0011_WYG_007-8b"/>
<hi>漢武帝齋七日遣男女數十人至君山得酒欲引之東方朔曰臣識此酒請視之因一飲致盡帝欲殺之朔曰</hi>
<hi>殺朔若死此為不騐以其有騐殺亦不死乃赦之</hi>又若望朝霞於赤岸<hi>南兗州記曰𤓰</hi>
<hi>步山東五里有赤岸山南臨江中羅君章云赤岸若朝霞郭景純山賦云鼓洪濤於赤岸</hi>祝黄石於<lb/>
榖城<hi>見石賦祠彼榖城注</hi>雖陽岐之能買<hi>荆州記曰石首縣陽岐山無所出不足可書本</hi>
<hi>屬南平界范𤣥平記曰古老相承云胡伯始以本境縣無山買此山上計偕簿也</hi>豈北邙之可<lb/>
平<hi>魏志曰明帝欲平北邙使登臺可觀孟津卒毘諌曰天地之性高高下下令而反之既非其理加以損費</hi>
<hi>人功民不堪役帝乃止</hi>陳音以之而立號<hi>㑹稽記曰陳音山昔有善射者陳音越王使簡</hi>
<hi>士習射于郊外死因葬焉冡壁悉畫作騎射之象因以名山</hi>張嵊因之而得名<hi>宋書曰張</hi>
<pb n="KR3k0011_WYG_007-9a"/>
<hi>稷為剡令至嵊亭生子因名嵊字四山</hi>雲氣或成於宫闕<hi>袁崧後漢書曰光武封泰山雲</hi>
<hi>氣成宫闕</hi>風雨曽避於崤陵<hi>左傳曰秦穆公使孟明出師於東門之外蹇叔之子與師哭而</hi>
<hi>送之曰晉人禦師必於崤崤有二陵焉其南陵夏后臯之墓也其北陵文王之所避風雨也必死是間余収爾</hi>
<hi>骨焉</hi>若夫少室登仙之臺<hi>述征記曰少室山中多神藥漢武築登仙臺於其中</hi>句曲<lb/>
華陽之洞<hi>茅君内傳曰茅山一名句曲山秦時名為華陽洞天</hi>燕然勒銘<hi>後漢書曰竇憲</hi>
<hi>與單于戰於稽落山大破之憲遂登燕然山刻石勒碑令班固作銘</hi>祁連作冢<hi>漢書曰霍去病以驃</hi>
<hi>騎將軍擊匈奴至祁連山獲首虜三萬去病薨上悼之發屬國𤣥甲軍陣自長安至茂陵為冢象祁連山</hi>或<lb/>
功伐攸彰或靈仙所重若過之而身熱經之而頭痛<hi>漢書</hi>
<pb n="KR3k0011_WYG_007-9b"/>
<hi>曰杜欽説大將軍王鳯曰罽賓國道歴大頭痛山小頭痛山赤土身熱之阪</hi>徒為患於蠻貊<lb/>
而無資於財用<lb/>
　　　水<lb/>
夫潤萬物者莫潤乎水<hi>出易</hi>若乃翫文章於濉渙<hi>述異記濉渙二</hi>
<hi>水波若五色有文章故名繢水</hi>修祓除於溱洧<hi>見春賦翫兹溱洧注</hi>飲𤣥洲之似<lb/>
蜜<hi>魚龍河圖曰𤣥洲在北海中去南岸十萬里上有芝生𤣥澗澗水如蜜服之長生</hi>味晉安之<lb/>
如醴<hi>名山畧記曰僧權道人居晉安霍山晨出澗忽見白水異常飲之甘如醴水過甚迅以器取得少許</hi>
<hi>以餉陶晉安不復中飲權年百三十餘嵗後不知所終</hi>或見漸車<hi>詩曰淇水湯湯漸車帷裳注帷</hi>
<pb n="KR3k0011_WYG_007-10a"/>
<hi>裳即婦人之車也</hi>或稱濡軌<hi>詩曰有瀰濟盈/濟盈不濡軌</hi>歌屈原之濯纓<hi>楚詞</hi>
<hi>曰滄浪之水清可以濯吾纓滄浪之水濁可以濯吾足</hi>恥巢父之洗耳<hi>逸士傳曰堯讓天下于許</hi>
<hi>由由逃之巢父聞而洗耳于池濱樊竪字仲文方飲牛乃驅而還恥令牛飲其洗耳之下流</hi>若夫挹<lb/>
彼注兹<hi>詩曰泂酌彼行潦挹彼注兹</hi>泳之游之<hi>詩曰就其深矣方之舟之就其淺矣泳之</hi>
<hi>游之</hi>𫝊既聞於流惡<hi>左傳曰有汾/澮以流其惡</hi>詩亦言其樂饑<hi>詩曰泌之洋洋</hi>
<hi>可以樂飢</hi>象存習坎<hi>易曰水洊/至習坎</hi>性在乘衰<hi>淮南子曰水之性循勢而行乘衰而</hi>
<hi>流注衰下也</hi>湛靈源於疎勒<hi>後漢書曰耿恭為戊巳校尉以疎勒城旁有澗水可固乃據之</hi>
<hi>匈奴復來攻恭于城中穿井十五丈無水乃嘆曰昔貳帥將軍㧞佩刀刺山而泉湧乃整衣向井拜于是有飛</hi>
<pb n="KR3k0011_WYG_007-10b"/>
<hi>流奔出衆皆稱萬嵗因揚泉示虜虜以為神遂引去</hi>湧清流於貳師<hi>已見上注</hi>至於懷<lb/>
山襄陵<hi>書曰湯湯洪水方割蕩蕩懷山襄陵浩浩滔天</hi>浮天載地<hi>𤣥中記曰天下之多者水</hi>
<hi>焉浮天載地高下無不至萬物無不潤</hi>滿而後進<hi>揚子法言曰或問進曰水或曰為不捨晝夜歟</hi>
<hi>曰有是哉滿而後進者其水乎</hi>盈而不概<hi>孫卿子曰孔子見大水必觀焉曰夫水柔而無為也似徳</hi>
<hi>其浩浩乎不屈似有道其赴百仞之谷不懼似勇主量必平似法盈不求槩似正發源必東似志</hi>知檻<lb/>
汍之殊名<hi>爾雅曰檻泉正出湧出也沃泉縣出下出也汍泉穴出反出也</hi>涉冬春而凝<lb/>
泮<hi>淮南子曰夫水向冬則凝而為冰迎春則泮而為水</hi>量深淺而揭厲<hi>爾雅曰深則厲淺則</hi>
<hi>揭揭者揭衣也以衣涉水曰厲</hi>爾其流觱沸<hi>詩曰觱/沸檻泉</hi>道靈長<hi>郭景純江賦曰咨五</hi>
<pb n="KR3k0011_WYG_007-11a"/>
<hi>材之並用嘉水徳之靈長</hi>天齊之泉<hi>漢書曰秦始皇東游海上祠八神將一曰天主祠天齊天齊淵</hi>
<hi>水居臨菑南郊山下注云五泉並出</hi>帝臺之漿<hi>山海經曰高前之山其上有水焉甚寒而清帝臺之</hi>
<hi>漿水也</hi>驚迅湍於灧預<hi>䕫州圖經曰灧預在瞿唐口夏水迅激至為艱難諺曰灧預大如襆</hi>
<hi>瞿唐不可觸灧預大如馬瞿唐不敢下</hi>駭懸流於吕梁<hi>莊子曰孔子觀於吕梁懸水三十仞</hi>
<hi>流沬四十里黿鼉魚鼈不能游見一丈夫游之與齎俱入與汩偕出</hi>則有臭過椒蘭<hi>列子曰禹</hi>
<hi>治水土迷之一國無風雨霧露不生鳥獸有山名壺領頂有口若圓環名曰滋穴有水湧出名曰神瀵臭過椒</hi>
<hi>蘭味過醪醴</hi>利穿金石<hi>淮南子曰水之為物擊之無創射之不傷斬之不㫁焚之不然利穿金石</hi>
<hi>功濟天下</hi>河分簡絜<hi>見河賦簡/絜鈎盤注</hi>渠名鄭白<hi>漢書溝洫志曰鄭國韓之水工韓欲</hi>
<pb n="KR3k0011_WYG_007-11b"/>
<hi>疲秦無令東伐乃使國間説秦令鑿涇水自中山西邸瓠口為渠以溉田未就而詐覺秦欲殺國國曰臣為韓</hi>
<hi>延數嵗之命為秦建萬世之功遂成之名鄭國渠又漢太始二年趙大夫白公復奏穿秦渠傍引涇水注渭名</hi>
<hi>曰白渠民歌曰田於何所池陽谷口鄭國在前白渠起後舉鍤為雲决渠為雨涇水一石其泥數斗且<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>且糞</hi>
<hi>長我禾黍衣食京師億萬之口</hi>美君子之為交<hi>禮曰君子之接如水小人之接如醴君子淡以</hi>
<hi>成小人甘以壞</hi>歎小人之是溺<hi>禮曰小人溺於/水君子溺於口</hi>禮著淵泉<hi>禮中庸曰</hi>
<hi>溥博如天淵泉如淵</hi>祭名清滌<hi>禮曰祭宗廟/水曰清滌</hi>偉文公之獨見<hi>後漢書曰</hi>
<hi>任文公巴郡人為治中時天大旱白刺史曰五月一日當有大水宜為預備刺史不聴文公獨儲大船百姓或</hi>
<hi>信文公頗為防者至其月日中雲起須臾雨至晡時湔水涌起十餘丈突壞廬舍所害數千人</hi>美公沙<lb/>
<pb n="KR3k0011_WYG_007-12a"/>
之先識<hi>後漢書曰公沙穆鋭思河洛推步之術永壽元年大雨水三輔以東無不漂沒穆豫告百姓徙</hi>
<hi>居髙地故𢎞農人獨免</hi>異出兮同流<hi>見上瀵肥/斯異注</hi>載舟兮覆舟<hi>袁宏三國</hi>
<hi>名臣贊序曰江湖所以載舟亦所以覆舟仁義所以全身亦所以亡身</hi>美彼上善<hi>老子曰上善若</hi>
<hi>水水善利萬物而不爭</hi>嘉其至柔<hi>老子曰水天下之至柔馳騁天下之至剛</hi>感若思之<lb/>
置坐<hi>唐書曰孔若思常謂人仕至中郎足矣及遷庫部郎乃置一石止水于坐右示止足之意</hi>為左<lb/>
慈之逆流<hi>抱朴子曰左慈以氣禁水水為逆流一二丈禁水著中庭露之大寒不冰</hi>至於閲<lb/>
彼淪漣<hi>詩曰河水清且漣猗又清且淪猗</hi>乘之㳂泝<hi>尚書傳曰順流而下曰㳂詩注逆流</hi>
<hi>而上曰泝</hi>潤下潛滋<hi>書曰水/曰潤下</hi>朝宗遠騖<hi>詩曰沔彼流水朝宗于海</hi>歎逝者<lb/>
<pb n="KR3k0011_WYG_007-12b"/>
之如斯<hi>論語曰子在川上曰逝者如斯夫不舍晝夜</hi>處衆人之所惡<hi>老子曰水善利</hi>
<hi>萬物又不爭處衆人之所惡故幾於道</hi>美夫不雜則清莫動則平<hi>莊子曰水之性</hi>
<hi>不雜則清莫動則平</hi>五色不得不彰<hi>禮曰水無當於五色五色不得不彰</hi>百事不得<lb/>
不成<hi>淮南子曰天下之物莫柔弱于水上天則為雨露下地則為潤澤萬物不得不生百事不得不成</hi>
識武都之泥紫<hi>隴右記曰武都紫水有泥其色紫而粘貢之用封璽書故詔誥有紫泥之美</hi>
見豳土之蛇青<hi>唐書曰楊朝晟為邠州刺史奏方渠合水波皆賊路請城之軍次方渠無水師</hi>
<hi>徒囂然遽有青蛇埀高而立視其跡水隨而流築防環之遂為渟泉</hi>在成都者以錦為號<lb/>
<hi>華陽國志曰成都道西城故錦官也錦工織錦濯于江中則鮮明濯佗江則不如故名錦里城</hi>出房陵<lb/>
<pb n="KR3k0011_WYG_007-13a"/>
者以粉為名<hi>荆州記曰陽縣粉水源出房陵取其水為粉鮮潔異於餘水</hi>别有夫餘<lb/>
沈毛<hi>廣志曰弱水在夫餘北不勝毛羽</hi>襄城化血<hi>古今注曰漢安帝延平中河東水化為血</hi>
<hi>元初中潁川襄城水化為血不流</hi>范雲慕仁而不怠<hi>韶州圖經曰曲江縣修仁水北有三</hi>
<hi>楓亭五渡水齊范雲為始興至修仁水酌而飲之賦詩曰三楓何習習五渡何悠悠且飲修仁水不挹皆邪流</hi>
呉隱酌貪而愈潔<hi>晉書曰呉隱之為廣州州石門有貪泉傳曰飲者貪隱之酌而飲之為詩</hi>
<hi>曰嶺南有一水號曰貪泉深若使夷齊飲終當不易心</hi>新豐則時平乃清<hi>唐書新豐鸚鵡</hi>
<hi>谷水清世傳云谷水清天下平</hi>臨淄則世亂而竭<hi>述征記曰臨淄牛山下有女水齊人諺曰</hi>
<hi>世治則女水流世亂則女水竭慕容起時乾涸彌載及宋武北征乃激洪流</hi>淮為滸江為沱<lb/>
<pb n="KR3k0011_WYG_007-13b"/>
漢為潛洛為波<hi>爾雅釋水曰濟為濋汶為瀾洛為波漢為潛淮為滸江為沱濄為洵潁為沙汝</hi>
<hi>為濆</hi>美陳宣之納諌<hi>謝承後漢書曰建武中洛水出造津城門或欲築塞之陳宣諌曰昔王尊</hi>
<hi>正身金隄而水退况聖人也言未絶而水去</hi>韙王商之止訛<hi>漢書曰建始中京師民無故相</hi>
<hi>驚言大水至成帝召公卿議大將軍王鳯以為太后與上及後宫可御舟船令吏民上長安城以避水羣臣皆</hi>
<hi>從鳯議左將軍王商獨曰自古無道之國水猶不冐城郭今聖政和平上下相安何因當有大水一日暴至此</hi>
<hi>必訛言也不宜重驚百姓上乃止有頃長安中稍定問之果訛言也</hi>投舒姑而靈變<hi>宣城記曰</hi>
<hi>臨城縣蓋山有舒姑泉俗傳有舒氏女與父析薪女坐泉處忽牽挽不動父遽告家比還唯見清泉湛然母云</hi>
<hi>女好音樂乃作絃歌泉涌流雙鯉赴節</hi>汛滄浪而浩歌<hi>見上濯纓注</hi>或曰坳堂<lb/>
<pb n="KR3k0011_WYG_007-14a"/>
<hi>莊子曰水之積也不厚則其負火舟也無力覆杯水于坳堂之上則芥為之舟置杯焉則膠矣水淺而舟大也</hi>
或稱瀱汋<hi>爾雅釋水曰泉一見一否為瀐一有水一無水為瀱汋瀱居例切汋仕捉切</hi>味識<lb/>
淄澠<hi>列子曰白公問於孔子曰人可與微言乎孔子不應白公曰若以石投水如何孔子曰呉之善游者</hi>
<hi>能取之曰若以水投水如何孔子曰淄澠之合易牙嘗而知之白公曰人故不可與微言也</hi>鬬聞榖<lb/>
洛<hi>國語曰周靈王二十二年榖洛鬭毁王宫王欲壅之太子晉曰夫山土之聚也藪物之歸也川氣之通也</hi>
<hi>澤水之鍾也夫天地取于高歸於下今吾執政無乃實有所闕以滑二神王卒塞之王室大亂</hi>雖灌注<lb/>
於百川<hi>梁簡文帝海賦曰坎徳洊臻水源深博灌注百川控清引濁</hi>蓋權輿於一勺<lb/>
<hi>禮曰今夫水一勺之多及其不測黿鼉蛟龍魚鼈生焉貨財殖焉</hi>稽夫循而難毁<hi>淮南子曰</hi>
<pb n="KR3k0011_WYG_007-14b"/>
<hi>夫光可見而不可握水可循而不可毁</hi>親而不尊<hi>禮曰水之於人也親而不尊</hi>動則叶<lb/>
乎智者<hi>論語曰仁者樂山智者樂水智者動仁者靜</hi>靜則符乎聖人<hi>莊子曰水靜則</hi>
<hi>明燭須眉水靜猶明而况聖人之心靜乎</hi>或浸彼苞蕭<hi>詩曰冽彼下泉浸彼苞蕭</hi>或不流<lb/>
束薪<hi>詩曰揚之水不流束薪</hi>女媧之積蘆灰<hi>淮南子曰徃古之時四極廢九州裂水浩</hi>
<hi>漾而不息于是女媧積蘆灰以止淫水</hi>夏禹之鑿龍門<hi>淮南子曰古者水為民害禹鑿龍門</hi>
<hi>平水土民乃得而陸處</hi>及夫瞻瀏其<hi>詩曰瀏/其清矣</hi>觀毖彼<hi>詩曰毖彼泉水亦流于淇</hi>
𤣥灞素滻之名<hi>潘岳西征賦曰𤣥灞素滻湯井温谷</hi>温洛榮河之瑞<hi>易乾鑿度</hi>
<hi>曰盛徳之應洛水先温九日乃寒五日變為五色𤣥黄尚書中候曰堯修壇河洛榮光出河休氣四塞</hi>既<lb/>
<pb n="KR3k0011_WYG_007-15a"/>
近之而易溺<hi>禮曰夫水近於人而易以溺人</hi>亦翫之而多死<hi>左傳曰子産謂子太</hi>
<hi>叔曰唯有徳者能以寛服民其次莫如猛夫火烈人望而畏之故鮮死焉水懦弱民狎而翫之則多死焉故寛</hi>
<hi>為難也</hi>下令斯同<hi>管子曰錯國于不傾之/地下令于流水之源</hi>臣心是比<hi>漢書曰趙</hi>
<hi>昌佞謟奏尚書鄭崇與宗族通疑有姦上責崇曰君門如市人何以欲禁切主上對曰臣門如市臣心如水</hi>
任重致遠之功<hi>尚書大傳曰非水無以准萬里之平非水無以通遠任重也</hi>激濁揚<lb/>
清之美<hi>尸子曰水有四徳沐浴羣生通流萬物仁也揚清激濁蕩去滓穢義也柔而難犯弱而難勝勇</hi>
<hi>也導江疏河惡盈流謙智也</hi>承瓠葉以泉渟<hi>博物志曰庭州灞水以金銀銅鐵器盛水皆漏</hi>
<hi>唯匏葉則不漏</hi>發積籠而波委<hi>續述征記曰梁鄒城西有籠水云齊孝婦誠感神明涌泉發於</hi>
<pb n="KR3k0011_WYG_007-15b"/>
<hi>室内潛以績籠覆之由是無瓮汲之勞家人疑之時其出而搜其室試發此籠而泉遂涌流漂居宇故名曰籠</hi>
<hi>水</hi>至有䧟空桑之里<hi>吕氏春秋曰有洗氏女子採桑得嬰兒于空桑之中獻之其君命庖</hi>
<hi>人養之察其所以然曰其母伊水之上甞夢神告之曰臼出水而東走母明日視臼果出水告其鄰東走十里</hi>
<hi>而故邑盡為水身因化為空桑故命之曰伊尹</hi>化歴陽之都<hi>淮南子曰歴陽有老嫗常行仁義有</hi>
<hi>過之者謂曰此當沒為湖視東城門有血便走上山勿反顧也自此嫗數徃視門門吏問之嫗對如其言吏殺</hi>
<hi>雞以血塗門明日嫗早徃視門有血便走上山歴陽遂沒為湖</hi>桮浮曲岸<hi>見春賦秦昭之受水心注</hi>
月射方諸<hi>淮南子曰方諸見月則津而為水又畢萬術曰方諸取水注曰方諸形若桮無耳以五石</hi>
<hi>合治之十二月壬子夜半作之以承月水即來也</hi>詠鮑昭之九塗<hi>鮑照詩曰九塗平若水雙</hi>
<pb n="KR3k0011_WYG_007-16a"/>
<hi>闕似雲浮</hi>望馬氏之行車<hi>後漢書曰明徳馬后好儉常曰前過濯龍門見外家起居者車如流</hi>
<hi>水馬如龍顧視御者不及遠矣</hi>洛宜禾而渭宜黍<hi>此淮南子之文也</hi>方有玉而<lb/>
圓有珠<hi>尸子曰凡水方折者有玉圓折者有珠清水有黄金龍淵有玉英</hi>勺蠡而滄海<lb/>
寧測<hi>見天賦誰能管窺注</hi>决江則波臣有餘<hi>莊子曰貸粟於監河侯侯曰我將得邑金</hi>
<hi>貸子三百金可乎周曰昨見中道而呼者周顧視車轍中有鮒魚焉曰東海之波臣也若豈有斗升之水活我</hi>
<hi>哉周曰我且南遊説呉楚之王激西江之水而迎子可乎魚曰吾得斗升之水然活耳君乃言此曽不如早索</hi>
<hi>我於枯魚之肆</hi>斯流濕之為美豈獨薦獻於潢汚<hi>易水流濕火就燥左傳曰</hi>
<hi>筐筥錡釡之器潢汚行潦之水可以薦於鬼神可以羞於王公</hi>
<pb n="KR3k0011_WYG_007-16b"/>
　　　石<lb/>
易曰艮為山為小石<hi>出易</hi>斯蓋土之精而氣之核者也<hi>物理</hi>
<hi>論曰土精為玉石石氣之核也</hi>若夫落落之姿<hi>老子曰不欲碌碌如玉落落如石</hi>粼粼<lb/>
之質<hi>古詩曰粼粼水中石</hi>雖不可轉<hi>詩曰我心匪/石不可轉也</hi>有時而泐<hi>周禮曰石</hi>
<hi>有時而泐注曰泐解散也音勒</hi>司馬用之而為槨<hi>禮曰桓司馬自為石槨三年而不成夫子</hi>
<hi>曰若是其靡也死不如速朽之愈也</hi>樊重構之而作室<hi>荆州記曰樊重母畏雷為石室避之</hi>
認柳谷之馬牛<hi>魏畧曰梁州栁谷有石無故自崩有文如牛馬之状司馬氏得天下之應</hi>駭<lb/>
越王之履櫛<hi>荆州記曰興安縣水邊有平石其上有石櫛石履各一俗云越王渡溪脱履墮櫛於</hi>
<pb n="KR3k0011_WYG_007-17a"/>
<hi>此</hi>或形似芙蓉<hi>名山志曰芙蓉渚有聳石頭如初生芙蓉色青白</hi>或䃡名霹靂<lb/>
<hi>𤣥中記曰玉門西南有國國中有山石䃡數千枚名為霹靂䃡從春雷而䃡減至秋䃡盡䃡子林切</hi>爾乃<lb/>
補天五色<hi>見天賦女媧補闕注</hi>為山一巻<hi>禮曰今夫山一巻石之多及其廣大草木生之</hi>
<hi>禽獸居之寶藏興焉</hi>得董威之寢所<hi>晉陽秋曰董威潛遁去不知所之於其寢所得一石及詩</hi>
<hi>二首</hi>置趙岐之墓前<hi>後漢書曰趙岐曰吾死後置一圓石墓前刻曰漢有逸人姓趙名岐有志</hi>
<hi>無時命也如何</hi>泗濱有浮磬之美<hi>書曰泗/濱浮磬</hi>他山聞攻玉之堅<hi>詩曰</hi>
<hi>他山之石可以攻玉</hi>至若祠彼榖城<hi>史記曰張良見下邳圯上老人出一編書曰讀是則為王</hi>
<hi>者師後十三年見我濟北榖城山下黄石即我也良後果得黄石寶而祠之及死并葬黄石伏臘祠之</hi>燔<lb/>
<pb n="KR3k0011_WYG_007-17b"/>
於東郡<hi>史記曰始皇二十年星墜于東郡至地為石或刻其文曰始皇死而地分始皇盡誅石傍人燔</hi>
<hi>銷其石</hi>驚大秦之九色<hi>魏畧曰大秦國石為城郭出九色玉石</hi>翫沔陽之八<lb/>
陣<hi>梁州記曰沔陽城泝漢上十五里有諸葛武侯所鎮在漢水南背山向水門前累石以為陣水至壞其行</hi>
<hi>列水去輒復故也</hi>符吉夢於高琳<hi>後漢書曰高琳字季珉琳母嘗祓禊泗濱見一石光彩朗</hi>
<hi>潤遂持以歸是夜夢一人謂之曰此浮磬之精若能寶持必生令子俄而有姙及生子因名琳</hi>著咎徴<lb/>
於元進<hi>隋書曰帝令江都丞王世充擊劉元進有大星流墜于江都未及地而南逝磨拂竹木皆有聲</hi>
<hi>至呉都而隕元進惡之掘地入二丈得一石徑丈餘數日失石所在</hi>范文之刀𫝊魚化<hi>水經</hi>
<hi>注曰范文本日南西捲縣奴也為奴時牧羊於潤中得兩䱉魚欲私食之郎知詰文文詐云將礪石還非魚也</hi>
<pb n="KR3k0011_WYG_007-18a"/>
<hi>郎至魚所果見雨石文異之石有鐵文因入山中就石治鐵作雨刀舉刀向鄣呪曰鯉魚變化治石成刀斫石</hi>
<hi>鄣破者是有靈神文當治此因斫石鄣如龍淵干將之斬蘆芻遂君其地</hi>滕放之枕曽雷震<lb/>
<hi>見雷賦碎膝放之石枕注</hi>亦有灌之燃火<hi>異志曰豫章有石黄白色而理疎以水灌之便熱加</hi>
<hi>鼎於上炊足以熟冷則灌之雷煥以問張華華曰燃石也</hi>煎之取鹽<hi>華陽國志曰汶山有鹽石煎之</hi>
<hi>得鹽</hi>條支黒髮之騐<hi>洞㝠記曰元鼎中條支國貢異石以和九轉丹髪白者以此石拭之應石</hi>
<hi>而黒</hi>昆吾切玉之銛<hi>十洲記曰流州在西海中上有昆吾石治之成鐵作劍光明洞照如水精</hi>
<hi>状割玉如泥土</hi>復聞貢並鈆松<hi>書曰青州厥/貢鈆松怪石</hi>集同楛矢<hi>見箭賦藏陳庭</hi>
<hi>之楛矢注</hi>豈獨禦衝<hi>鮑照蕪城賦曰/製磁石以禦衝</hi>兼能欵梓<hi>樂資春秋傳曰秦人鄭容</hi>
<pb n="KR3k0011_WYG_007-18b"/>
<hi>為始皇使還至闗見華山上有素車白馬既而素車上人謂容曰吾華山使願託一牘書致鎬池君所子之咸</hi>
<hi>陽道過鎬池見一大梓樹下有文石取以欵樹當有應者即以書與之容如其言果有人從樹出受書去</hi>識<lb/>
辰韓之押頭<hi>魏志曰辰韓在馬韓之東兒生便以石押頭欲其扁今辰韓人頭皆扁</hi>見孫<lb/>
荆之礪齒<hi>晉書曰孫子荆謂王武子曰當枕流潄石王曰石非可潄流非可枕孫曰枕流欲洗其耳</hi>
<hi>潄石欲礪其齒</hi>秦政苛而流血<hi>見曰賦秦/皇過海注</hi>魏徳茂而連理<hi>拾遺記曰</hi>
<hi>泰山下有連理文石高十二丈魏明帝之始稍覺相近如雙闕土石隂類魏土徳之應也</hi>應祈嘗為<lb/>
於塗牛<hi>郡國志曰貴州有洞池下有石牛時出池間則嵗旱民殺牛祈雨以血和泥置石牛背祠畢便</hi>
<hi>雨</hi>莫逆或稱於投水<hi>史記曰以石投/水莫之逆也</hi>熊渠射虎<hi>韓詩外傳曰楚</hi>
<pb n="KR3k0011_WYG_007-19a"/>
<hi>熊渠子夜行見寢石以為伏虎射之飲羽晝視知其石也因復射之莫能入</hi>初平叱羊<hi>葛洪神仙</hi>
<hi>傳曰皇初平年十五家使牧羊有道士見其良謹將至金華居石室中四十餘年不念其家其兄初起行索初</hi>
<hi>平見道士引至山與弟語畢問平羊何在平與兄徃至山東見白石因叱之石皆起成羊數萬頭</hi>夜聞<lb/>
狗吠<hi>郡國志曰宋武北伐南讌至吠狗山夜聞狗吠明日視之見石狗焉</hi>秋觀雁翔<hi>潯陽記曰</hi>
<hi>廬山頂上有池中有三石雁霜降則飛</hi>臨川之廩<hi>臨川記曰石廩其中可容千斛廩口開則嵗儉</hi>
<hi>閉則年豐也</hi>鄱陽之倉<hi>鄱陽記曰錢倉石在饒州石形如倉囷昔漁人夜宿石上忽見石開窺其</hi>
<hi>石中有錢取之盈艇因名焉</hi>或高懸蜀鏡<hi>蜀本記曰武都丈夫化為女子顔色甚美好蓋山之</hi>
<hi>精也蜀王娶以為妻無幾物故於成都郭中葬之有石鏡一枚徑二丈高五尺</hi>或遠涉秦梁<hi>述征</hi>
<pb n="KR3k0011_WYG_007-19b"/>
<hi>記曰秦梁圮名也或云秦始皇遊過此水率百官已下人投一石以填之俄而梁成</hi>至夫山上望<lb/>
夫<hi>世説曰武昌北山上有望夫石狀若人立者傳云昔有貞婦其夫從役遠赴國難擕弱子餞送此山立望</hi>
<hi>化而為石</hi>牀頭化女<hi>幽明録曰陽美縣小吏呉龕嘗於溪中見五色浮石因取内牀頭至夜化成女</hi>
<hi>子</hi>既傳秦婦<hi>蜀記曰梓潼縣有五婦山昔秦遺蜀五美人蜀遣五丁迎之至此五丁踏地大呼五</hi>
<hi>女皆化為石</hi>復聞啟母<hi>淮南子曰禹娶塗山化為石在嵩山下禹曰歸我子石破北方而生啟</hi>
呑之既見於充宗<hi>西京雜記曰五鹿充宗授學於彌成子彌成子甞遇人以文石如卵授之</hi>
<hi>成子呑之遂聰悟後成子病吐出此石授充宗充宗呑之又為明學</hi>採之亦聞於石虎<hi>石虎</hi>
<hi>鄴中記曰榖城山上中有文石鮮明虎使採取以治宫室</hi>爾其王翦欣於超距<hi>史記曰王</hi>
<pb n="KR3k0011_WYG_007-20a"/>
<hi>翦擊荆荆兵數挑戰終不出乆之翦使人問軍中戯乎對曰方投石超距翦曰士卒可用矣</hi>高固勇<lb/>
於投人<hi>左傳曰齊高固入晉師磔石以投人</hi>鞭隂陽而應禱<hi>見雨賦洞中鞭石注</hi>坐<lb/>
嘉肺以臨民<hi>周禮曰大司冦以嘉石平罷民有罪者坐諸嘉石以肺石達窮民凡煢獨老幼欲復</hi>
<hi>於上而求達者立于肺石注嘉文石肺赤石</hi>又若乞子馬湖<hi>郡國志曰乞子石在馬湖南岸</hi>
<hi>東石腹中出一小石西石腹中懷一小石故僰人乞子於此有驗因號焉</hi>磨刀臨賀<hi>荆州記曰臨賀</hi>
<hi>有青石上有磨刀斧跡春夏明淨秋冬蕪穢云是雷公磨刀</hi>梁相之祥觀鵲化<hi>搜神記曰</hi>
<hi>張顥為梁相有鳥如山鵲飛翔入市市人擲之墮地化為圓石顥椎破之得金印文曰忠孝侯印</hi>竇后<lb/>
之吉聞燕墮<hi>西京雜記曰竇太后在家甞有白燕銜石大如指墮后績筐中后取石剖為二中有</hi>
<pb n="KR3k0011_WYG_007-20b"/>
<hi>文曰母天地后乃合之遂不復開後為皇后常并置璽櫝中號曰天璽也</hi>或得於到公之宅<lb/>
<hi>南史曰到溉山池有竒礓石長一丈六尺梁武賭得之即迎置華林宴居殿前移石三日都下傾城縱觀所謂</hi>
<hi>到公石也</hi>或感於道衡之坐<hi>唐書曰薛元超道衡孫也為中書舍人中書省有一大盤石初</hi>
<hi>道衡為内史侍郎甞踞而草制元超每見此石未嘗不泫然流涕</hi>稽夫吉則介如<hi>易曰介于</hi>
<hi>石不終日貞吉</hi>凶言困于<hi>易曰困于石據于蒺藜入于其宫不見其妻凶</hi>或煮之而為<lb/>
糧<hi>神仙傳曰白石生者常煮白石為糧常就白石居</hi>或洗之而上車<hi>周禮曰王行洗乘石</hi>
<hi>注云乘石王所登上車之石</hi>在零陵者飛燕<hi>顧凱之啟蒙記曰零陵郡有石燕得風雨則飛</hi>
<hi>如真燕</hi>置九疑者覆書<hi>呉越春秋曰禹按黄帝中經見聖人所記曰在乎九疑上東南號曰</hi>
<pb n="KR3k0011_WYG_007-21a"/>
<hi>宛委承以文玉覆以磐石其書金簡玉字禹乃退齋三日發石取書</hi>至其媯皓懷之而叩<lb/>
頭<hi>謝承後漢書曰呉郡媯皓父為南郡坐事繫獄皓懷小石至公卿門輒出石叩頭流血覆面父遂得免</hi>
張豐囊之以繫肘<hi>東觀漢記曰涿郡太守張豐舉兵反初豐好方術有道士言豐當為天子</hi>
<hi>以五綵囊盛石繫豐肘云有玉璽豐信之遂反既敗當斬猶曰肘有玉璽</hi>或以浮來而應䜟<lb/>
<hi>丹陽記曰晉惠永寧中湖孰縣湖中有大石去渚二百步浮來登岸百姓驚觀咸曰石來明年石冰入揚州</hi>
或以入用而去垢<hi>山海經曰錢來之山多洗石若澡冼可以磢去垢也</hi>别有宫亭<lb/>
星落<hi>尋陽記曰落星石在宫亭湖中周迴百餘步</hi>員嶠雲飛<hi>拾遺記曰員嶠山東有雲石廣</hi>
<hi>五百里駮落如錦扣之片片蓊然雲起</hi>便金蜀滅<hi>蜀王本紀曰秦惠王欲伐蜀以路不通乃刻五</hi>
<pb n="KR3k0011_WYG_007-21b"/>
<hi>石牛置金其後蜀人見之以為牛能大便金蜀王發卒千人使五丁力士拖牛成道於是秦遂伐蜀</hi>韞玉<lb/>
山輝<hi>陸機文賦曰水懷珠而川媚石韞玉而山輝</hi>驚孝子之取水<hi>蜀中記曰隗叔通僰</hi>
<hi>人也性至孝母每食必須江水水深難汲一旦水中石為之出叔通因之以汲今江中有石號孝子石</hi>感<lb/>
女郎之浣衣<hi>郡國志曰梁州女郎山張魯女浣衣於石上女便懷孕生二龍及女死將殯柩車忽</hi>
<hi>騰躍升此山遂葬焉其水旁浣衣石猶在謂之女郎山</hi>問公幹而其摽彌厲<hi>文士傳曰</hi>
<hi>魏文在東宫宴諸文學酒酣命甄后出拜衆皆伏唯劉楨仰觀之太祖聞之怒罰令徒作後太祖閲諸徒諸徒</hi>
<hi>咸敬而楨坐磨石不動太祖問石如何性楨對曰石出荆山懸崖之下彫之不増文磨之不加瑩太祖曰名豈</hi>
<hi>虛得也</hi>懼長房而其心不移<hi>神仙傳曰壺公内費長房於石室頭上有大石方數丈以</hi>
<pb n="KR3k0011_WYG_007-22a"/>
<hi>茅繩懸之諸蛇齧繩欲㫁長房不移公撫之曰子可教矣</hi>或以布帝臺之棊<hi>博物志曰桃林</hi>
<hi>休牛之山有石焉曰帝臺之棊也五色而文狀如鶉卵</hi>或以支大漢之機<hi>荆楚嵗時記曰</hi>
<hi>張騫尋河源得一石示東方朔朔曰此是天上織女支機石</hi>虞愿之來無輕雲之隱<lb/>
蔽<hi>齊書曰虞愿為晉平太守海邊有越王石嘗隱蔽雲霧相傳云清亷太守乃得見愿徃觀視清徹無隱蔽</hi>
陳總既至著髙文而禱祈<hi>王隱晉書曰陳總遷殿中侍御史遣詣終南山請雨總先</hi>
<hi>除小石祠唯存大石一所而祈之祈文曰峩峩大石佐岳通理含滋吐潤惠我四海</hi>以至言晉聞<lb/>
諸舊傳<hi>左傳曰石言於晉魏榆晉侯問於師曠曰石何故言對曰石不能言或憑焉不然民聴濫也抑</hi>
<hi>臣又聞之曰作事不時怨讟動於民則有非言之物而言</hi>隕宋見於前志<hi>左傳曰隕石于宋五</hi>
<pb n="KR3k0011_WYG_007-22b"/>
<hi>隕星也</hi>訝玉女之揜扉<hi>益州記曰龍磐山有石當中有户及扉若人掩閉傳云玉女房</hi>怪<lb/>
督郵之攘袂<hi>劉義慶幽明録曰宜都建平二郡之界有五六峯叅差互出上有竒石如二人像攘</hi>
<hi>袂相對俗謂二郡督郵爭界于此</hi>刻昆明而表竒<hi>西征雜記曰漢武昆明池養魚徃徃飛去</hi>
<hi>後刻石為鯨魚置水中魚乃不飛去每雷雨鯨常鳴吼</hi>擊臨平而記異<hi>見鼓賦聞臨平之擊</hi>
<hi>石注</hi>負之既見於申徒<hi>孫卿子曰負石而赴河行之難者也申徒狄能之</hi>銜之亦<lb/>
聞之精衛<hi>山海經曰發鳩之山有鳥狀如烏而文首白喙赤足名曰精衛其鳴自呼也炎帝之女遊</hi>
<hi>東海溺而不還常取西山木石以填海注發鳩山在上黨長子縣</hi>斯堅潤之竒姿亦美<lb/>
名之所萃<lb/>
<pb n="KR3k0011_WYG_007-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0011_WYG_007-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事類賦巻七<lb/>
</p>
<p>
</p>
  </div>
</body>
</text>
</TEI>
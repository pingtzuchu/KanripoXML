<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>事類賦卷二十九</head> <lb/>
    <p>
<pb n="KR3k0011_WYG_029-1a"/>
欽定四庫全書<lb/>
　事類賦卷二十九<lb/>
　　　　　　　　　　　　　宋　吳淑　撰<lb/>
　　鱗介部<lb/>
　　　魚<lb/>
魚麗于罶鰋鯉君子有酒多且旨若夫魴魚頳尾王室<lb/>
如燬<hi>並詩云</hi>或逢秋而憶鱸<hi>世説曰張翰字季鷹為齊王冏掾在洛見秋風起因思吳</hi>
<hi>中蓴菜羮鱸魚鱠遂命駕便歸俄而齊敗時人以為知機</hi>或當春而薦鮪<hi>禮曰季春薦鮪于寢</hi>
<pb n="KR3k0011_WYG_029-1b"/>
<hi>廟</hi>大盈一車<hi>孔叢子曰衛人釣于河得鰥其大盈車曰吾下一魴之餌鰥過而不視又以豚之半</hi>
<hi>則吞矣子思子曰噫鰥貪以餌死士貪以禄死</hi>廣文千里<hi>列子曰八紘之北有溟海其魚廣千里其</hi>
<hi>長稱焉</hi>爾乃昭帝之養昆明<hi>三輔故事曰武帝作昆明池以習水戰後昭帝於池中養</hi>
<hi>魚以給諸陵祠餘付長安市魚乃賤</hi>任子之蹲會稽<hi>莊子曰任公子蹲㑹稽釣東海朞年而大</hi>
<hi>魚食之公子得若魚浙河以東蒼梧以北無不厭若魚</hi>鄙奉車之不足<hi>魏志曰文帝東征吳</hi>
<hi>文徳郭后留譙時后從兄奉車都尉表欲遏水取魚后曰今奉車所不足豈此魚乎</hi>美弦章之見<lb/>
辭<hi>晏子春秋曰景公射質堂上唱善者一日弦章入公曰吾失晏子未嘗聞吾不善章曰臣聞君好臣服君</hi>
<hi>嗜臣食尺蠖食黄身黄食蒼身蒼君其食謟人言乎公曰善賜弦章魚五十乘弦章歸魚車塞途章撫其僕曰</hi>
<pb n="KR3k0011_WYG_029-2a"/>
<hi>曩之唱善者皆欲此魚也固辭不受</hi>加美名於孔鯉<hi>風俗通曰伯魚之生適有饋孔子魚者喜</hi>
<hi>以為瑞故名鯉字伯魚</hi>獻有餘於仲尼<hi>家語曰孔子之楚有漁者獻魚孔子不受漁者曰天</hi>
<hi>暑市逺吾無所鬻之棄之糞壤不若獻之君子孔子再拜而受掃地祭之</hi>陶朱則養之而富<lb/>
<hi>陶朱公養魚經曰威王聘朱公問曰公家累億金何術乎朱公曰夫治生之法有五水畜第一水畜魚也以六</hi>
<hi>畝地為池池中有九洲即求懐子鯉魚長三尺者二十頭牡鯉四以二月上旬庚日内池中所以養鯉者不相</hi>
<hi>食易長又貴也</hi>龍陽則棄之而悲<hi>戰國策曰魏王與龍陽君共船而釣龍陽君得十餘魚而</hi>
<hi>涕下曰臣之始得魚也臣甚嘉之後得大者令臣且欲稟前所得者今以臣之惡也而得為王拂枕席夫四海</hi>
<hi>之内其美人亦甚多聞臣之得幸於王也必搴裳而趨王視臣亦曩臣之所棄魚也王于是令四境之内敢有</hi>
<pb n="KR3k0011_WYG_029-2b"/>
<hi>言美人者族</hi>憂在脱淵<hi>老子曰魚不可脱于淵/國之利器不可以示人</hi>樂宜在藻<hi>見詩</hi>
形備丙丁<hi>爾雅曰魚枕謂之丁魚腸謂之乙魚尾謂之丙</hi>用稱鱻薧<hi>周禮曰䱷人掌辨魚</hi>
<hi>物為鱻薧以共王膳羞注鱻生也薧乾也鱻音鮮薧音槀</hi>宿沙善漁<hi>魯連子曰古善漁者宿沙習子</hi>
<hi>使魚生于山則十宿沙不得一魚焉宿沙非闇于漁道者彼山非魚之所生也</hi>詹何能釣<hi>淮南子曰</hi>
<hi>詹公能釣千歲之鯉</hi>考信及於中孚<hi>易中孚曰/信及豚魚</hi>美於牣於靈沼<hi>詩曰</hi>
<hi>王在靈沼於牣魚躍</hi>則有形侔刀劍<hi>爾雅曰鮤韈刀注今之鮆魚也亦呼為劍魚</hi>價貴<lb/>
牛羊<hi>洛陽伽藍記曰京師語曰伊洛鯉魴貴于牛羊</hi>化舒姑之泉<hi>見水賦舒姑靈變注</hi>歸<lb/>
青田之倉<hi>永嘉記曰青田谿冬天水熱如湯衆魚歸之名曰魚倉</hi>或釣于渭<hi>史記曰太</hi>
<pb n="KR3k0011_WYG_029-3a"/>
<hi>公望以漁釣干周西伯西伯獵遇太公于渭之陽載與俱歸</hi>或觀于棠<hi>左傳曰魯隱公將如棠觀</hi>
<hi>魚者臧僖伯諫曰凡物不足以講大事其材不足以備器用則君不舉焉山林川澤之實皂𨽻之事官司之守</hi>
<hi>非君所及也公曰吾將略地焉遂往陳魚而觀之僖伯稱疾不從</hi>掣三牽兩<hi>潘岳西征賦曰貫鰓</hi>
<hi>
                        <graphic n="KR1615" url="https://raw.githubusercontent.com/kanripo/KR-Gaiji/master/images/KR1615.png" mimeType="image/png"/>尾掣三牽兩</hi>析縷分芒<hi>張衡七辯曰鞏洛之鱒割以為□分芒析縷細亂䖟足</hi>夜飛嘗<lb/>
駭於文鰩<hi>左思三都賦曰文鰩夜飛而觸綸</hi>陵處亦驚於龍鯉<hi>山海經曰龍鯉</hi>
<hi>陵居狀如鯉郭璞江賦曰龍鯉一角</hi>緯書載其虎銜<hi>斗運樞曰四方煩擾小民失恩虎銜魚</hi>
時令標其獺祭<hi>禮曰雨水之日獺祭魚</hi>别有姜詩雙鯉<hi>東觀漢記曰姜詩性</hi>
<hi>至孝母常飲江水兒取水溺死恐母知詐云行學俄而涌泉出舎側日生鯉一雙</hi>楊震三鱣<hi>後漢</hi>
<pb n="KR3k0011_WYG_029-3b"/>
<hi>書曰楊震客于湖不答州郡禮命有鸛雀衘三鱣魚飛集講堂前都講取魚進曰鱣者卿大夫服之象也數三</hi>
<hi>者法三台也先生自此升矣</hi>或買之而啖茹<hi>詩疏曰鱮似魴而大頭魚之不美者故里語曰</hi>
<hi>買魚得鱮不如啖茹徐州謂之鰱</hi>或得之而忘筌<hi>見/莊</hi>躍武王之舟<hi>見舟賦白</hi>
<hi>魚瑞舟注</hi>入仲御之船<hi>晉書曰夏綂字仲御母病詣洛市藥㑹三月上已洛中王公已下並至浮</hi>
<hi>橋綂弗之顧大尉賈充怪而問之曰卿居海濵顧能水戲乎答曰可乃操拖正櫓折旋中流于是風波振駭俄</hi>
<hi>而白魚跳入船中者八九觀者皆悚懼</hi>琴高初見於涿水<hi>列仙傳曰琴髙以鼓琴為宋康</hi>
<hi>王舎人行涓彭之術後辭入涿水中取龍子與諸弟期潔齋于水㫄設祠屋果乘赤鯉來出祠中留一月復入</hi>
<hi>水</hi>務光始返於盧川<hi>符子曰務光自投盧川盧川之伯以赤鯉送之</hi>獲靈符者<lb/>
<pb n="KR3k0011_WYG_029-4a"/>
涓子<hi>列仙傳曰涓子齊人釣于河澤得鯉魚腹中符隱于宕山能致風雨</hi>寄丹書者葛𤣥<lb/>
<hi>神仙傳曰葛𤣥見賣大魚者謂曰暫煩此魚到河伯處乃以丹書紙内魚口有頃魚還躍岸上得書青黒色如</hi>
<hi>木葉</hi>莊周比之於貸粟<hi>莊子曰莊周家貧往貸粟於監河侯侯曰我將得邑金貸子三百金</hi>
<hi>可乎周忿然曰周昨來見道中有呼周者視車轍中有鮒魚焉曰我東海之波臣也君豈有升斗之水活我哉</hi>
<hi>周曰諾我且南遊説吳越之王激西江之水而迎子可乎鮒魚曰君言此不如早索我于枯魚之肆</hi>淳于<lb/>
笑之於祝田<hi>説苑曰楚將伐齊齊王使淳于髠求救於趙齎金百斤車馬十駟髠曰臣之鄰人祠</hi>
<hi>田以一篋飯與一鮒魚祝曰下田洿邪得榖百車臣笑其所祠者少所求者多王乃益齎黄金白璧車馬百駟</hi>
䱇則似蛇<hi>韓子曰䱇似蛇而漁者取䱇而畏蛇利之所在皆為賁育</hi>鰼聞有翼<hi>山海經曰</hi>
<pb n="KR3k0011_WYG_029-4b"/>
<hi>涿光之山囂水出焉多鰼鰼之魚如鵲而十翼可以御火</hi>陳囂遺之於竊盜<hi>後漢書曰會稽</hi>
<hi>陳囂少時於郭外水邊捕魚人有盜取之者囂見避之草中追以魚遺之盜慙不受自是無復盜其魚者</hi>王<lb/>
𢎞致之於親識<hi>宋書曰王𢎞之性好釣上虞江有一處名三石頭𢎞之常垂綸于此經過者不</hi>
<hi>識之或問漁師得魚賣不𢎞之曰亦不得得亦不賣日夕載魚入上虞郭經親故門各以一兩頭置門而去</hi>
林邑陵雲<hi>林邑國記曰飛魚翼如胡蟬沈泳海底飛則陵雲</hi>昆明刻石<hi>西京雜記曰昆</hi>
<hi>明池刻石為魚每雷雨魚嘗鳴吼鬐尾皆動漢代祈雨往往有驗</hi>入羽淵而遽化<hi>拾遺記曰</hi>
<hi>夏鯀理水無功沈于羽川化為𤣥魚大千尺後遂死横于河海之間後世以𤣥字合于魚字為鮌字</hi>厭武<lb/>
昌而不食<hi>吳志曰孫權時欲自建鄴徙都武昌建鄴人謠云寧飲建鄴水不食武昌魚寧還建鄴死</hi>
<pb n="KR3k0011_WYG_029-5a"/>
<hi>不止武昌居</hi>乞伏買之而盡放<hi>隋書曰乞伏慧為潭桂總管其俗輕剽慧躬行朴素以矯</hi>
<hi>之風化大洽曽見人以簺捕魚者出絹買而放之簺音賽</hi>王固祝之而不得<hi>梁書曰王固嘗</hi>
<hi>聘魏因宴饗昆明池魏人以南人嗜魚大設罟網固以佛法咒之一鱗不獲</hi>釋小傳單父之<lb/>
政<hi>淮南子曰季子治單父三年而巫馬期衣短褐易容貌往觀化焉夜見漁者得而釋之巫馬期問焉曰凡</hi>
<hi>子所為漁者欲得魚也今而釋之何也漁者對曰季子不欲人取小魚也所得者小魚是以釋之巫馬期歸以</hi>
<hi>報孔子曰季子之徳至矣注季子子賤</hi>貢大見王龔之徳<hi>後漢書曰陳蕃為郡法曹吏正</hi>
<hi>朝見太守王龔客有貢白魚於龔者龔曰汝南乃有此魚蕃曰魚大由明府之徳</hi>亦聞謝允致<lb/>
鯉<hi>續搜神記曰謝允從武當山還在桓宣武座有言及左元放為曹公致鱸魚者允便云此可得耳求大瓮</hi>
<pb n="KR3k0011_WYG_029-5b"/>
<hi>咸水朱書符投水中俄有鯉鼓鬐水中</hi>左慈化鱸<hi>後漢書曰左慈字元放曾在曹操座操曰恨少</hi>
<hi>吳松江鱸魚耳慈因求銅盤貯水以竹竿釣于盤中須臾引一鱸出操曰一魚不周乃更沈釣復引出皆長三</hi>
<hi>尺餘操使目前鱠之</hi>專諸奉炙<hi>金樓子曰專諸欲弑吳王僚學炙魚香聞數里僚索魚炙乃持刀置</hi>
<hi>魚腹中</hi>陳勝置書<hi>漢書曰陳勝舉大計欲威兵士乃以丹書曰陳勝王置所罾魚腹中兵買魚見</hi>
<hi>書大驚</hi>入舟豫知其解甲<hi>前凉錄金城太守胡朂叛張軌遣都䕶宗毅治中令狐瀏討之</hi>
<hi>濟河中流白魚入船瀏曰魚鱗物虜必解甲歸我矣朂果請降</hi>有録則比於負圖<hi>唐書曰開</hi>
<hi>元中衢州獲魚有銘獻之侍中裴光庭等奏曰魚龍為圖河洛所出比之盛時彼何足云</hi>周發曾傳<lb/>
於嗜鮑<hi>國語曰周文太子發嗜鮑魚太公為其傅曰鮑魚不登俎豆豈有非禮而可養太子</hi>漢武<lb/>
<pb n="KR3k0011_WYG_029-6a"/>
嘗聞於得珠<hi>見珠賦漢武通夢於昆明注</hi>既自適於濠梁<hi>莊子曰莊子與惠子</hi>
<hi>遊於濠梁之上莊子曰鯈魚出游從容是魚樂也惠子曰子非魚安知魚之樂莊子曰子非我安知我之不知</hi>
<hi>魚之樂</hi>亦相忘於江湖<hi>莊子曰泉涸魚相與處於陸相煦以濕相濡以沬不如相忘於江湖</hi>
<hi>也</hi>片則王餘雙稱比目<hi>博物志曰吳王食鱠有餘棄於江中化為魚名曰吳王餘鱠魚</hi>
<hi>左思三都賦曰雙則比目片則王餘</hi>或墜眼而為珠<hi>曹毘觀濤賦曰神鯨來往乘波躍鱗噴氣</hi>
<hi>霧合噫水成津骸喪成島嶼之墟目落為明月之珠</hi>或燃膏而作燭<hi>史記曰秦始皇冢中以魚</hi>
<hi>膏為燈燭</hi>祭而獲應者周平<hi>述異記曰關中有金魚神云周平王時十旬不雨祭此神俄生</hi>
<hi>涌泉魚躍降雨</hi>懸以示廉者羊續<hi>後漢書曰羊續好食生魚為南陽太守府丞侯儉貢鯉續</hi>
<pb n="KR3k0011_WYG_029-6b"/>
<hi>受而懸之一歲儉復致一枚續乃出所懸枯魚示之以杜其意</hi>鮒惟宜暑<hi>神異經曰東南海中有温</hi>
<hi>湖鮒魚生焉食之宜暑而避風寒</hi>儵可忘憂<hi>山海經曰帶山茈葫之水其中多儵魚其狀如雞而</hi>
<hi>赤毛三尾六足四首其音如鵲食之已憂圖讃曰汩和損平莫慘于憂詩詠萱草山經則儵</hi>長聞横<lb/>
海<hi>木𤣥虛海賦曰魚則横海之鯨突兀孤游巨鱗刺雲洪鬚挿天頭顱成嶽流膏為淵</hi>大記吞舟<lb/>
<hi>潘岳海賦曰魚則吞舟鯨鯢賈誼弔屈原文曰彼尋常之汙瀆安能容吞舟之巨魚</hi>或七日而逢<lb/>
尾<hi>𤣥中記曰東海有大魚行海者一日逢魚頭七日逢魚尾</hi>或一斤而千頭<hi>廣志曰武陽小</hi>
<hi>魚大如針號一斤千頭蜀人以為醬</hi>幸通水而相致<hi>淮南子曰欲致魚者先通水欲致鳥者先</hi>
<hi>樹木水積而魚聚木茂而鳥集</hi>無乾谷而見求<hi>淮南子曰上求材臣殘木上求魚臣乾谷</hi>亦<lb/>
<pb n="KR3k0011_WYG_029-7a"/>
有梁水之魴<hi>陸機詩疏義曰魴魚之美者也梁水魴特肥美故其鄉語曰居就梁水魴</hi>洞庭<lb/>
之鮒<hi>劉邵七華曰洞庭之鮒出于江岷紅腴青顱朱尾碧鱗</hi>應王祥之剖冰<hi>晉書曰王</hi>
<hi>祥性至孝早喪親繼母朱氏不慈欲譖之由是失愛於父母有疾衣不解帶湯藥親嘗母欲生魚時天氣寒冰</hi>
<hi>凍解衣將剖冰求之冰忽自解雙鯉躍出持之而歸</hi>感蔡仲之廬墓<hi>先賢傳曰蔡君仲至孝母</hi>
<hi>喪居墓側天下神魚四頭置墓前以祭</hi>楚國悟之而為治<hi>新序曰楚人有獻魚于王者曰</hi>
<hi>今日魚獲食之不盡賣之不售棄之又惜故來獻之左右曰鄙哉辭也楚王曰子不知漁者仁人也蓋聞囷倉</hi>
<hi>粟有餘者國有餓民後宮多幽女者下民多曠夫餘衍之畜於府庫者境内多貧乏之民皆失君之道故庖有</hi>
<hi>肥肉廐有肥馬民有飢色漁者知之其以喩寡人也於是乃遣使恤鰥寡故漁者獻餘魚而楚國賴之</hi>越<lb/>
<pb n="KR3k0011_WYG_029-7b"/>
王養之而致富<hi>吳越春秋曰越王棲㑹稽范蠡等曰㑹稽之山有魚池上下二處水中有三江</hi>
<hi>四瀆之流九溪六谷之廣上池宜于君王下池宜於民臣畜魚三年其利可以致千萬越國當富盈</hi>又有<lb/>
感王延之孝<hi>晉書曰王延性至孝繼母卜氏嘗盛冬思生魚敕延求而不獲杖之流血延尋汾叩</hi>
<hi>凌而哭忽有一魚長五尺躍出冰上延取以進母卜氏食之積日不盡于是心悟撫延如己生</hi>資陸政<lb/>
之養<hi>北史曰陸政性至孝其母吳人嗜魚北土魚少政求之常苦難得後宅忽出泉水生魚不絶得以供</hi>
<hi>膳時人因謂其泉為孝泉</hi>内藥則戲於湯中<hi>抱朴子曰取一把礬丸内一活魚口與無藥者</hi>
<hi>俱投沸膏中猛火之上其無藥湏臾熟可食其銜藥者浮戲瀺灂不死</hi>塗血則行於水上<lb/>
<hi>抱朴子曰南陽丹水有丹魚先夏至十日夜伺之魚夜浮水側則有赤光割取血以塗足可以步行水上</hi>若<lb/>
<pb n="KR3k0011_WYG_029-8a"/>
其噴水為雲<hi>王子年拾遺記曰瀛州一名魂州亦曰環洲洲㫄有洞淵其廣千里有魚焉其長千</hi>
<hi>丈鱗色爛斑鼻有角時鼔舞羣戯或有逺而望者見水間有五色雲上就之乃是此魚噴水為雲也</hi>吐氣<lb/>
成風<hi>嶺南異物志曰南方大魚聲為雷氣為風涎沫為霧</hi>介象釣之於殿前<hi>神女傳曰</hi>
<hi>介象與吳王共論鯔魚為上乃於殿前作方坎汲水滿之并求鈎起餌之須臾得魚王使鱠之</hi>王肅羮<lb/>
之於洛中<hi>洛陽記曰王肅初入國不食羊肉及酪等嘗飯鯽魚羮</hi>或螻蟻之所制<lb/>
<hi>莊子曰吞舟之魚蕩而失水則螻蟻能制之故鳥飛不厭高魚鼈不厭湥</hi>豈蹏涔之見容<hi>淮南</hi>
<hi>子曰牛蹏之涔不容鱣賄</hi>出丙穴而赴水<hi>水經曰丙穴出嘉魚常以二月出十月入穴出水泉</hi>
<hi>懸注魚自穴下透入水穴口向丙故曰丙穴</hi>度禹門而化龍<hi>水經曰鱣鯉出鞏穴三月則上</hi>
<pb n="KR3k0011_WYG_029-8b"/>
<hi>度龍門得度為龍矣否則㸃額而還</hi>或義不及賓<hi>易曰包有魚義不及賓也</hi>或功稱微<lb/>
禹<hi>左傳曰劉子曰美哉禹功明徳逺矣微禹吾其魚乎</hi>必芳其餌<hi>淮南子曰燿蟬者務明其火釣</hi>
<hi>魚者務芳其餌</hi>乃先於爼<hi>淮南子曰爼之先生魚豆之先黍羮此皆不決於耳目不適於口腹而先</hi>
<hi>王貴之先本後末也</hi>既見射而流血<hi>三齊記曰始皇祭青城山築石城入海三十里射魚水變</hi>
<hi>色如血者數里于今猶爾</hi>亦高飛而乘雨<hi>臨海異物志曰鳶魚似鳶鷰魚似鷰陰雨皆能飛高</hi>
<hi>丈餘</hi>爾其金韲玉膾<hi>大業拾遺録曰六年吳郡獻松江鱸魚乾膾鱸魚肉白如雪不腥所謂金</hi>
<hi>韲玉膾東南之嘉味也</hi>青鱸碧鱗<hi>見上洞庭/之鮒注</hi>有負函盛水之嗜<hi>隋書</hi>
<hi>曰虞孝仁性奢華常以駱駝負函盛水養魚而自給</hi>有當乳輟網之仁<hi>唐書曰太宗觀漁於</hi>
<pb n="KR3k0011_WYG_029-9a"/>
<hi>西宮見魚躍問其故漁者曰此當乳也於是中網而止</hi>復聞杜孝置筒而寄歸<hi>蕭廣</hi>
<hi>孝子傳曰巴郡杜孝役在成都母喜食生魚孝于官得生鮮截竹商盛魚二頭沈水中曰我母必得此魚其婦</hi>
<hi>出渚得之以進母</hi>張昭結網以供膳<hi>晉書曰張昭字徳明幼有孝性父熯常患渴嗜生魚</hi>
<hi>昭乃身自結網捕魚以供朝夕</hi>吳隱嫌其用意<hi>晉書曰吳隱之為廣州刺史帳下人進魚毎剔</hi>
<hi>去骨存肉𨼆之覺其用意罰而黜焉</hi>公儀辭其爭獻<hi>韓子曰公儀休相魯而嗜魚一邦皆爭買</hi>
<hi>魚而獻之公儀子不受</hi>効雙角於元海<hi>晉書曰五部單于左賢王豹妻呼延氏魏嘉平中祈</hi>
<hi>子於龍門俄而有一大魚頂有二角軒鬐躍鱗而至祭所久之乃去巫覡皆異之曰此嘉祥也其夜夢旦所見</hi>
<hi>魚變為人左手把一物大如半雞子光景非常授呼延曰此是日精服之生貴子寤而告豹豹曰吉徵也十三</hi>
<pb n="KR3k0011_WYG_029-9b"/>
<hi>月而生元海</hi>革陽喬於子賤<hi>説苑曰陽舒謂子賤曰吾少也賤不知理民之術有釣道二焉</hi>
<hi>夫投綸餌迎而吸之者陽喬也其為魚也薄而不美若存若亡若食若不食者魴也其為魚也厚味子賤曰善</hi>
鯨死而彗星乃出<hi>淮南子曰麒麟鬬則日月食鯨魚死而彗星出</hi>鱷去而潮人<lb/>
無患<hi>唐書曰韓愈為潮州刺史詢吏民疾苦皆曰郡西湫水有鱷魚卵而化食民畜産將盡愈往視之令</hi>
<hi>判官秦濟炮一豚一羊投之湫祝曰今潮州大海在其南鯨鵬之大蝦蟹之細無不容鱷魚約七日不徙則刺</hi>
<hi>史選材技壯夫操勁弓毒矢與鱷魚從事矣㕨之夕暴風雷起於湫中數日湫水盡涸徙於舊湫西六十里自</hi>
<hi>是潮人無鱷魚之患</hi>茍耕田而可種<hi>嶺表録異曰新瀧等州山田㨂荒平處以鋤鍬開為町疃</hi>
<hi>伺春雨丘中貯水即先買鯇魚子散於田内一二年後魚見長大食草根根並盡既為熟田又收魚利及種稻</hi>
<pb n="KR3k0011_WYG_029-10a"/>
<hi>且無稗草乃齊民之上術也</hi>奚臨河而見羡<hi>淮南子曰臨河羡魚不如歸家結網</hi>若乃<lb/>
林邑變鐵<hi>見山賦范文之刀魚化注</hi>流淵出瓊<hi>漢武内傳曰王母曰仙人上藥有流淵瓊</hi>
<hi>魚</hi>嬾婦羞聞於鯷類<hi>異物記曰蝦實四足而有魚名頭尾類鳀岐岐而行長自溪澗出入</hi>
<hi>深坑頂上有光迎風噴流云是嬾婦怨勤自投</hi>水君可駭於人形<hi>古今注曰水君狀如人乘</hi>
<hi>馬衆魚導從名魚伯大水有之漢末有人於河際見之人馬皆有鱗甲如大鯉魚但手足别耳目鼻與人不殊</hi>
<hi>見人良久入水而没</hi>既得書而加飯<hi>古詩曰客從逺方來遺我雙鯉魚呼兒烹鯉魚中有尺素</hi>
<hi>書長跪讀素書書中意何如上有加飱飯下有長相思</hi>亦通夢而延齡<hi>梁書曰南郡太守劉</hi>
<hi>之亨嘗夢二人姓李詣之乞命未之解也其明日仲夏有遺生鯉魚二頭者之亨曰夢中所感也放之又夢來</hi>
<pb n="KR3k0011_WYG_029-10b"/>
<hi>謝恩云當令君延算</hi>烹之則忌其屢擾<hi>老子曰治大國若烹小鮮注烹小鮮不可擾治大國</hi>
<hi>不可煩煩則人勞擾則魚漬</hi>致之則嫌其至清<hi>東方朔答客難曰水至清則無魚人至察</hi>
<hi>則無徒</hi>取澤戒竭<hi>説苑曰竭澤以取魚非不/得魚為明年無魚取也</hi>察淵惡明<hi>史記</hi>
<hi>曰吳王濞詐稱病不朝上責問吳使者使者對曰察見淵中魚不祥天子因賜吳王几杖老不朝</hi>斯足<lb/>
以驗人事制國經豈徒誦毛詩之九罭<hi>詩曰九罭之魚鱒魴</hi>觀天<lb/>
文之一星<hi>星經曰天魚一星在尾後河中星明則海出大魚</hi>
　<lb/>
　事類賦卷二十九<lb/>
</p>
<p>
</p>
  </div>
</body>
</text>
</TEI>
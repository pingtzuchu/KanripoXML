<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>事類賦卷三十</head> <lb/>
    <p>
<pb n="KR3k0011_WYG_030-1a"/>
欽定四庫全書<lb/>
　事類賦卷三十<lb/>
　　　　　　　　　　　　　宋　吳淑　撰<lb/>
　　蟲部<lb/>
　　　蟲<lb/>
伊微蟲之蠢動咸羣分而共處驗蟋蟀之秋吟<hi>古詩曰蟋蟀俟</hi>
<hi>秋吟蜉蝣出以陰</hi>侯莎雞之振羽<hi>見詩注云六月莎雞羽成而振迅之</hi>伊威在室<lb/>
蠨蛸在户<hi>詩注云伊威委黍蠨蛸長踦家無人則然</hi>或守𤓰以食<hi>見𤓰賦守有輿父注</hi>
<pb n="KR3k0011_WYG_030-1b"/>
或齧桑為蠧<hi>爾雅曰蠰齧桑注齧桑樹作孔入其中蠰尸讓切</hi>翫五色於蜋蜩<lb/>
<hi>爾雅曰蜩蜋注夏小正曰蜋蜩五采具</hi>憐五能於鼫鼠<hi>説文曰鼫五技鼠也能飛不過室能</hi>
<hi>綠不窮木能游不渡水能穴不掩身能走不先人</hi>喓喓草蟲趯趯阜螽<hi>詩云</hi>蟫魚<lb/>
喜衣書之際<hi>爾雅曰蟫白魚注衣書中蟲一名炳魚蟫音淫</hi>蠐螬游糞土之中<lb/>
<hi>爾雅曰蟦蠐螬注云在糞土中</hi>則有蚯蚓無心<hi>淮南子曰食水者善游能寒食土者無心不惠</hi>
蜂蠆有毒<hi>見蜂賦有毒而豈宜無備注</hi>螢出腐草<hi>禮曰腐草化為螢</hi>蝎生朽<lb/>
木<hi>爾雅曰蝤蠐蝎注在木中今雖通為蝎所在異</hi>法蛛蝥而結網<hi>帝王世記曰湯出見羅者</hi>
<hi>下車命解其三面而置其一面更教之祝曰昔蛛蝥作網今人學結欲左者左欲右者右欲高者髙欲下者下</hi>
<pb n="KR3k0011_WYG_030-2a"/>
<hi>吾取其犯命者</hi>憫飛蛾之赴燭<hi>宋書曰少帝失徳傳亮内懷憂懼直宿禁中睹夜蛾赴燭作感</hi>
<hi>物詩以寄意焉</hi>太宗吞蝗以彌災<hi>唐書曰貞觀中終南數縣蝗太宗至苑中見蝗撮數枚而</hi>
<hi>呪之曰百姓有過在余一人爾其有靈但當食我無害百姓將吞之侍臣恐致疾遽來諫止太宗曰所冀移災</hi>
<hi>朕躬何疾之避遂吞之自是蝗不為災</hi>楚王食蛭而蒙福<hi>賈誼書曰楚惠王食寒菹而得</hi>
<hi>蛭因遽吞之腹有疾而不能食令尹入問疾王曰吾食菹而得蛭不行其罪是法廢而威不立也譴而誅之恐</hi>
<hi>監食者皆死遂吞之令尹曰天道無親唯徳是輔王有仁徳疾不為傷王果疾愈</hi>莊周夢蝶<hi>莊子</hi>
<hi>曰昔周夢為胡蝶栩栩然蝶也俄而覺則瞿瞿然周也不知周之夢為胡蝶歟胡蝶之夢為周歟</hi>武子<lb/>
囊螢<hi>續晉陽秋曰車𦙍字武子好學不倦家貧不常得油夏月則練囊盛數十螢火以夜繼日焉</hi>蝸<lb/>
<pb n="KR3k0011_WYG_030-2b"/>
角戰于蠻觸<hi>莊子曰有國於蝸之左角者曰觸氏國於蝸之右角者曰蠻氏相與爭地而戰伏尸</hi>
<hi>數萬逐北旬有五日而後反</hi>蚊睫集乎焦螟<hi>列子曰江浦之間生麽蟲名曰焦螟羣飛而集</hi>
<hi>於蚊睫</hi>或前爪而後距<hi>淮南子曰凡有血氣之蟲含牙戴角前爪後距有角者觸有齒者噬</hi>
<hi>有毒者螫有蹄者趹喜而相戲怒而相害天之性也</hi>或胸鳴而股鳴<hi>周禮曰以注鳴者以㫄鳴</hi>
<hi>者以翼鳴者以股鳴者以胸鳴者謂之小蟲之屬注云注鳴精列屬㫄鳴蜩蜺屬異鳴發皇屬股鳴蚣蝑動股</hi>
<hi>屬胷鳴榮原屬</hi>有足無足<hi>爾雅曰有足謂之/蟲無足謂之豸</hi>紆行仄行<hi>周禮曰外骨内</hi>
<hi>骨卻行仄行連行䊸行注外骨龜屬内骨鼈屬卻行螾蚓之屬仄行蟹屬連行魚屬紆行蛇屬</hi>但見坯<lb/>
户<hi>禮曰仲秋蟄蟲坯户</hi>寧堪語冰<hi>莊子曰井蛙不可以語于海者拘于墟也夏蟲不可以語于冰</hi>
<pb n="KR3k0011_WYG_030-3a"/>
<hi>者馬於時也</hi>至於大螾為祥<hi>呂氏春秋曰黄帝時見大螾土氣勝故其色黄高誘注螾蚯蚓</hi>
螻蛄表瑞<hi>河圖曰黄帝起有大螻見又劉向别録曰鄒衍言黄帝土徳有螻蛄如牛</hi>蚊聚成<lb/>
雷<hi>漢書曰中山靖王曰衆喣漂山聚蚊成雷</hi>䖟飛附驥<hi>淮南子曰䖟附驥致千里而不飛無糗糧</hi>
<hi>之資而不飢</hi>杜伯則以尾螫人<hi>詩義/疏云</hi>縊女則吐絲自斃<hi>爾雅曰蜆</hi>
<hi>縊女注曰喜自經死異苑曰縊女吐絲自懸昔齊東郭姜既亂崔杼之室慶封殺其二子姜亦自經俗傳此婦</hi>
<hi>化為縊女</hi>又聞蛾子時術<hi>覓蟻賦時/術自資注</hi>尺蠖求伸<hi>易云</hi>入馬后之<lb/>
夢<hi>東觀漢記曰永平有司奏立長秋宫上未有所言皇太后曰馬貴人徳冠後宮遂登至尊先之數日夢有</hi>
<hi>小飛蟲萬數隨着身入皮膚中復飛去</hi>集王則之身<hi>齊書曰王敬則少時于草中射獵有蟲如</hi>
<pb n="KR3k0011_WYG_030-3b"/>
<hi>烏豆集其身摘去皆流血敬則惡之有道士卜曰封侯之瑞也敬則喜故出都自効</hi>蜉蝣之衣楚<lb/>
楚螽斯之羽詵詵<hi>並見詩</hi>亦聞馬蚿百足<hi>博物志曰馬蚿一名百足中斷</hi>
<hi>則頭尾各行</hi>藿蠋五采<hi>廣志曰藿蠋有五采者香槐蠋五采有角者甚臭</hi>蜣蜋轉丸<lb/>
<hi>莊子曰蛣蜣之智在於轉丸</hi>蝍蛆甘帶<hi>莊子曰人食芻豢麋鹿食薦蝍蛆甘帶天下孰知正味注</hi>
<hi>帶小蛇蝍蛆喜食其眼</hi>復有短狐含沙而射影<hi>陸機詩義曰蜮短狐也一名射影如</hi>
<hi>龜三足投人影則殺人南方人欲入水先以瓦石投水中令濁或含沙射人</hi>螳螂奮臂以當<lb/>
車<hi>韓詩外傳曰齊莊公出獵有螳螂舉足將摶其輪問其御曰此何蟲對曰此螳螂也為蟲知進而不知退</hi>
<hi>不量力而輕就敵公曰此為天下勇蟲矣廻車避之勇士歸焉</hi>塗青蚨而還錢<hi>見錢賦集此青</hi>
<pb n="KR3k0011_WYG_030-4a"/>
<hi>鳬注</hi>埋蜻蛉而變珠<hi>見珠賦埋蜻/蛉於地中注</hi>言道則愧乎醯雞<hi>莊子曰孔</hi>
<hi>子聞老聃之言出語顔回曰丘之於道也其猶醯雞歟注蟻蠓也</hi>為政則比夫蒲盧<hi>禮曰</hi>
<hi>夫政也者蒲盧也注蒲盧果羸也負桑蟲以為己子</hi>斯種類之繁夥豈可一二而<lb/>
陳諸<lb/>
　　　蟬<lb/>
伊齊女之微蟲兮亦含氣而游嬉<hi>古今注曰牛亨問董仲舒曰蟬為齊女何</hi>
<hi>答曰昔齊王后怨王而死尸變為蟬登庭樹嘒唳而鳴故曰齊女</hi>乘凉風以翾翥應白<lb/>
露而鳴嘶<hi>淮南子曰孟秋凉風至白露降寒蟬鳴</hi>雖么麽以無力<hi>援神契曰蟬無</hi>
<pb n="KR3k0011_WYG_030-4b"/>
<hi>力故不食</hi>亦采章而有緌<hi>禮曰蠶則績而蟹有匡范則冠而蟬有緌成人之兄死而子臯為之</hi>
<hi>衰</hi>美王充之不捕<hi>論衡曰王充為小兒不妄狎儕倫不掩雀捕蟬</hi>悟少孺之霑<lb/>
衣<hi>見露賦少孺假言于捕雀注</hi>咨商湯以見喻<hi>詩曰咨汝殷商如蜩如螗注蜩蟬也螗蝘</hi>
<hi>也</hi>搶榆枋而忽飛<hi>莊子曰鵬之翼若垂天之雲搏扶搖而上者九萬里蜩與鷽鳩笑之曰我</hi>
<hi>决起而飛搶榆枋而止奚以九萬里而南為</hi>無知雪之逺識<hi>鹽鐡論曰以所不覩而不信若</hi>
<hi>蟬不知雪也</hi>徒吸露而自資<hi>曹大家蟬賦曰吸清露於丹圍抗喬枝而理翮崇皇朝之輝光</hi>
<hi>映豹貂而灼灼</hi>朱异駭集冠之異<hi>見冠賦飛蟬欣于朱异注</hi>何戢矜畫扇之<lb/>
奇<hi>見扇賦何戢之玩蟬雀注</hi>既無口以能鳴亦不食而弗饑<hi>淮南子曰虵不</hi>
<pb n="KR3k0011_WYG_030-5a"/>
<hi>足而行魚無耳而聽蟬無口而鳴不食見上無力注</hi>或掇之而有道<hi>莊子曰仲尼見痀僂者承</hi>
<hi>蜩猶掇之也仲尼曰巧乎有道耶曰我有道也五六月累丸二而不墜則失者錙銖累三而不墜則失者十一</hi>
<hi>累五而不墜猶掇之也吾處身也若橛株枸執臂也若槁木之枝天地萬物之多而唯蜩翼之知吾不反不側</hi>
<hi>不以萬物易蜩之翼何為不得</hi>或粘之而靡遺<hi>傅咸粘蟬賦曰櫻桃為樹多蔭為果先熟種之</hi>
<hi>於㕔所之前時以盛暑逍遙其下有蟬鳴仰而見之故命粘取以弄小兒退惟當蟬之得意於斯樹也不知粘</hi>
<hi>之將至亦猶人之得意於富貴而不虞禍之將來也</hi>占妖言放逸之兆<hi>周書曰夏至五日蜩</hi>
<hi>始鳴不鳴貴臣放逸立杕之日寒蜩鳴人臣不力爭易通卦驗曰姤上九候蟬始鳴不鳴國多妖言</hi>體清<lb/>
虛識變之姿<hi>古今注曰貂蟬胡服也貂者取其有文而不煥外柔而易内剛而勁也蟬者取其清</hi>
<pb n="KR3k0011_WYG_030-5b"/>
<hi>虛而識時變也在外者有文而不自耀有武而不示人清虛自牧識時而動</hi>鳴不失時得仲<lb/>
夏季秋之節<hi>禮曰仲夏之月蜩始鳴季秋之月寒蟬鳴</hi>耀而見獲因明火振<lb/>
樹之機<hi>呂氏春秋曰耀蟬者務明其火振其樹若火不明雖振樹無益人有明徳則天下歸之若蟬歸</hi>
<hi>明火也</hi>
　　　蜂<lb/>
伊醜螸之纎蟲<hi>爾雅曰蜂醜螸</hi>有土木之殊類<hi>爾雅曰土蜂木蜂</hi>旣號<lb/>
蠓螉亦云蚴蜕<hi>方言曰蜂燕趙之間謂之蠓螉或謂之蚴蜕大者有蜜謂之壺蜂蚴蜕音幽税</hi>
當春和之生育以蠟蜜而塗器茍數蜂之可獲則舉羣<lb/>
<pb n="KR3k0011_WYG_030-6a"/>
而悉至<hi>博物志曰逺方諸山蜜蠟處以木為器閘小孔以蜜蠟塗器内外令遍春月蜂將生育時捕取</hi>
<hi>得三兩頭著器中蜂飛去尋將伴來經日漸益遂停器巾</hi>附賈萌之車上果見誅夷<lb/>
<hi>謝承後漢書曰豫章嚴豐字孟侯為郡主簿大守賈萌舉兵欲誅王莽有飛蜂附萌車衡豐諌以為不祥之徵</hi>
<hi>萌不從果見殺</hi>集袁氏之船中旋聞敗潰<hi>王隱晉書曰大尉陶侃表倉曹叅軍袁謙</hi>
<hi>為高涼太守未至百餘里浦中有蜜蜂蔽日而下集謙船上會得留郡文書賊欲乘虛攻郡謙欲速赴明早進西</hi>
<hi>南卒遇大風飛沙天地晦合不復得還浦遂没海中</hi>垂芒而常欲致螫<hi>孝經援神契曰蜂蠆</hi>
<hi>垂芒</hi>有毒而豈宜無備<hi>左傳曰邾人出師公卑邾不設備而禦之臧文仲曰國無小不可易</hi>
<hi>也君無謂邾小蜂蠆有毒而况國乎</hi>房納卵而不容<hi>淮南子曰蜂房不容鵠卵</hi>窠喻鐘<lb/>
<pb n="KR3k0011_WYG_030-6b"/>
而酷似<hi>江表録異曰宣歙間蜂結房於山林中其大如巨鐘以烟火逼散蜂母然後取之一房得蜂兒</hi>
<hi>數斗擇其未翅足者以盬酪炒之曝乾寄入京洛以為方物</hi>或以集巖壁以見采<hi>博物</hi>
<hi>志曰諸方山郡僻處出蜜蠟蜜蠟所著皆絶巖石壁非攀縁所及唯於山頂以籃輿自懸下乃得之蜂遂去不</hi>
<hi>還餘窠及蠟著石者有鳥形小於雀羣飛千數來啄之比冬都盡其處皆如磨洗至春蜂皆還洗處結窠如故</hi>
<hi>年年如此初無錯亂者人亦各占其平處謂之蠟寨鳥謂之靈雀捕之終不可得</hi>或以食田苗<lb/>
而作沴<hi>洪範五行傳曰秦昭王三十八年上郡大飢蜂食田苗</hi>結廬於逄山之側<lb/>
<hi>山海經曰平逄山有神如人二首名曰嬌蟲是長螌蟲寔惟蜜之廬郭璞注曰嬌為螌蟲之長廬蜂所舍蜜亦</hi>
<hi>蜂名螌音班</hi>逐賊於建安之地<hi>宣驗記曰元嘉元年建安郡山賊百餘人掩破郡治抄掠</hi>
<pb n="KR3k0011_WYG_030-7a"/>
<hi>百姓資產子女遂入佛啚搜掠財寳先是諸供養具别封置一室賊破户忽有蜜蜂數萬頭從衣簏出同時噬</hi>
<hi>螫羣賊身首腫痛眼皆盲合先諸所掠皆棄而走</hi>或記細腰之狀<hi>博物志曰細腰無雌蜂之</hi>
<hi>類也取桑蟲或阜螽子抱而成己子詩曰螟蛉有子果羸負之</hi>或駭若壺之異<hi>楚辭曰赤蟻若</hi>
<hi>象𤣥蜂若壺</hi>軍旅當誡於事先<hi>抱朴子曰軍行卒逢羣飛蜂及䖟蟲若密蜂尤多者備藏</hi>
<hi>伏之賊</hi>懷袖卒驚於意外<hi>晉書曰鄒湛對武帝曰猛獸在田荷戈而出凡人能之蜂蠆作</hi>
<hi>於懷袖勇夫為之驚駭出于意外故也</hi>或焚胡蘇而見殺<hi>見車賦然丘則剛金為輞注</hi>
或畫旌旗而表瑞<hi>見舟賦祥聞集蜂注</hi>吐口中而為戲仙客何神<lb/>
<hi>葛仙公别傳曰仙公與客對食客曰當請先生作一奇戲食未竟仙公即吐口中飯盡成飛蜂滿屋或集客身</hi>
<pb n="KR3k0011_WYG_030-7b"/>
<hi>莫不震肅但皆不螫良久仙公乃張口蜂飛入中悉復成飯</hi>綴衣上以興䜛伯奇何<lb/>
罪<hi>列女傳曰尹吉甫子伯奇至孝後母取蜂去毒繫於衣上伯奇前欲去之母便大呼曰伯奇牽我吉甫疑</hi>
<hi>之伯奇自死</hi>
　　　蟻<lb/>
伊𤣥駒之幽𤨏兮處蟄户而遊嬉<hi>廣志曰有飛蟻有木蟻古曰𤣥駒者也</hi>
抱兼弱之微識<hi>抱朴子曰雞有專棲之雄蟻有兼弱之智蜂有攻寡之計人相御役亦由是耳</hi>
以時術而自資<hi>禮學記曰蛾子時術之注蛾蚍蜉也微蟲耳時術其功乃復成大垤也蛾音蟻</hi>
體行磨以合度兮<hi>見天賦驗日星於磨蟻注</hi>性慕羶而弗違<hi>莊子曰羊肉不</hi>
<pb n="KR3k0011_WYG_030-8a"/>
<hi>慕蟻蟻慕羊肉羶也</hi>雖羅密而見獲<hi>應璩百一篇曰大魏乘衰敝復欲密其羅蚍蜉猶見得何</hi>
<hi>云鰌與蝦</hi>亦道在兮何虧<hi>莊子曰東郭子問莊子曰道安在莊子曰道在螻蟻</hi>薦爼豆<lb/>
以為醢<hi>周禮曰饋食之豆蜃蚔醢注云蜃蛤也蚔蟻子</hi>漏山阿而慎微<hi>鮑明逺詩曰蟻</hi>
<hi>壤漏山阿絲淚毁金骨</hi>黄既應於西魏赤亦象於南齊<hi>古今五行記曰後魏</hi>
<hi>顯宗天安元年兗州有黒蟻與赤蟻交鬬長六十步廣四寸赤蟻㫁頭而死黒主北赤主南時齊明帝殺少帝</hi>
<hi>子業而自立大為魏軍所破東魏孝静帝武定四年鄴下有黄蟻與黒蟻鬬黄蟻盡死時東魏戎衣色黒西魏</hi>
<hi>戎衣色黄既而高歡圍王壁五旬不㧞班師而薨</hi>爾乃辨其蚼蟓<hi>揚雄方言曰蚍蜉齊魯之</hi>
<hi>間謂之蚼蟓西南梁益之間謂之𤣥駒燕謂之蛾蛘楚郢以南蟻土謂之封</hi>分此蠬朾<hi>爾雅曰蚍</hi>
<pb n="KR3k0011_WYG_030-8b"/>
<hi>大螘小者螘蠬朾螘螱飛螘其子蚔注云蚍俗呼馬蚍蜉小螘齊人呼蟻蛘蠪虰赤駮螘蚔螘卵蠬音龍虰宜</hi>
<hi>耕切</hi>湯沃桓謙之怪<hi>異苑曰桓謙字敬祖太元中忽有人皆長寸餘悉被鎧持槊乘其裝馬從</hi>
<hi>塪中出縁機登䆴㝷飲食之所或有切肉輒來叢聚力所能勝者以槊刺取逕入穴蔣山道士朱應子令以沸</hi>
<hi>湯澆所入處寂不復出因掘之有斛許大蟻死在窟中謙後以門釁同滅</hi>火攻河内之兵<hi>古今</hi>
<hi>注曰牛亨問董仲舒曰蟻曰𤣥駒何也答曰河内人無何見有人馬數千萬騎皆大如黍米旋動往來從朝至</hi>
<hi>暮家人以火燒殺之人皆是蚊蚋馬皆成大蟻故今人呼蚊蚋曰黍民蟻曰𤣥駒</hi>得水既賞於<lb/>
隰朋<hi>韓子曰桓公伐孤竹行山中無水隰朋曰蟻冬居山之陽夏居山之陰蟻壤寸而有水乃掘之遂得</hi>
<hi>水</hi>習馬亦聞於王濟<hi>見馬賦習蟻/封而遂勝注</hi>或驗彼水災<hi>京房易占曰蟻</hi>
<pb n="KR3k0011_WYG_030-9a"/>
<hi>無故當道若門户城郭聚土水且傷人</hi>或占其雨至<hi>焦贑易林曰蟻封户穴大雨將集博物志</hi>
<hi>曰蟻知將雨</hi>冠山之鼇誠未足羡<hi>符子曰東海有鼇焉冠篷萊而浮游於滄海騰躍而</hi>
<hi>上則千雲之峯峻極于羣嶽沈没而下則隱天之丘潜蟜於重川有蚳蟻聞而悦之與羣蟻相要乎海畔欲觀</hi>
<hi>鼇焉月餘日向鼇潜未出羣蟻將反遇長風激浪崇濤萬仞羣蟻曰此將鼇之作也數日風止雷黙海中隱如</hi>
<hi>嶽峙蟻曰彼之冠山何異我之戴粒逍遙封壤之巔伏乎窟穴之下</hi>吞舟之鯨或云可制<lb/>
<hi>韓詩外傳曰夫吞舟之魚大矣蕩而失水則為螻蟻所制</hi>亦有處欄錡之石<hi>兩京記曰西京</hi>
<hi>化度廢寺有礓石徑二尺餘孔穴通連若欄錡樓臺之狀號曰蟻宫昔有見大蟻萬計羣聚皆金色因掘地及</hi>
<hi>泉得此石焉</hi>出崑崙之墟<hi>山海經曰朱蟻其狀如蟻郭璞曰蟻蚍蜉在崑崙之墟</hi>槊端<lb/>
<pb n="KR3k0011_WYG_030-9b"/>
刺肉<hi>見上湯沃桓謙之恠注</hi>硯裏觀魚<hi>纂異記曰有徐𤣥之者夜讀書忽見武士數百升於</hi>
<hi>牀縱獵於花氊之上又見數百人升案擕網罟之具漁於硯中得魚數百千明日掘得蟻穴盡焚之</hi>驚若<lb/>
象之尤異<hi>宋玉招䰟曰䰟兮䰟兮歸來南方不可以久處些赤蟻若象𤣥蜂若壺些</hi>聞鬬牛<lb/>
而靡虛<hi>世説曰殷仲堪父病虛悸聞牀下蟻動云是牛鬬</hi>潰金隄之千丈<hi>韓子曰千</hi>
<hi>丈之隄以螻蟻之穴而潰</hi>結喪車之四隅<hi>禮曰子張之喪公明儀為志焉楮幕丹質蟻結乎四</hi>
<hi>隅注畫楮幕四角文如蟻行相交結也</hi>摘典麗之辭既聞郭璞<hi>郭璞蚍蜉賦曰餙殷</hi>
<hi>人之喪輿在四隅而交結濟齊桓之窮師由山東之高垤感萌陽以潜步知將雨而封穴伊斯蟲之愚昧乃先</hi>
<hi>識而似哲</hi>悦幽閒之思更見應璩<hi>應璩與曹昭伯牋曰空城寥廓所聞者悲風所見者</hi>
<pb n="KR3k0011_WYG_030-10a"/>
<hi>鳥雀昔陳司空為邑宰所在幽閒獨坐愁思倖賴游蟻以娛其意以今況之知不虚矣</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0011_WYG_030-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　事類賦卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書小史卷四</head> <lb/>
    <p>
<pb n="KR3h0034_WYG_004-1a"/>
欽定四庫全書<lb/>
　書小史卷四<lb/>
　　　　　　　　　　　　　宋　陳思　撰<lb/>
　　傳<hi>魏</hi>　<hi>吳/</hi>　<hi>蜀/</hi>　<hi>晋</hi>
魏梁鵠字孟皇安定烏氏人舉孝㢘為郎少好書受學<lb/>
於師宜官以善八分知名靈帝重之亦在鴻都門下遷<lb/>
幽州刺史魏武甚愛其書嘗懸帳中又以釘壁以為勝<lb/>
宜官也庾肩吾云孟皇功盡筆力字入帳中時邯鄲淳<lb/>
<pb n="KR3h0034_WYG_004-1b"/>
亦得次仲法淳宜為小字鵠宜為大字不如鵠之用筆<lb/>
盡其勢也黄初中更脩夫子廟陳思王為文鵠八分書<lb/>
之入妙<lb/>
胡昭字孔明潁川人少而博學老而彌篤有夷皓之節<lb/>
甚能史書真行又妙衛桓云昭與鍾繇並師於劉徳昇<lb/>
俱善行草而胡肥鍾痩尺牘之迹動見模楷羊欣云胡<lb/>
得張芝骨索靖得其肉韋誕得其筋張華云胡昭善隷<lb/>
書華與荀朂共整理記籍又立書博士置弟子教習以<lb/>
<pb n="KR3h0034_WYG_004-2a"/>
鍾胡為法可謂宿士矣嘉平二年卒<lb/>
邯鄲淳字子淑潁川昆陽人官至給事中志行清潔才<lb/>
學通敏書則八體悉工師於曹喜尤精古文大篆八分<lb/>
隷書自杜林衛宏以來古文𣲖絶由淳復著太祖甚敬<lb/>
異之淳博聞古藝特善蒼雅許氏字指八體六書精究<lb/>
其理有名於時以書教諸皇子正始中又書古文篆隷<lb/>
三字石經於漢碑之西其文蔚煥三體復宣校之説文<lb/>
篆𨽻大同而古文小異衛恒云魏初傳古文者出於邯<lb/>
<pb n="KR3h0034_WYG_004-2b"/>
鄲淳蔡邕採斯喜之法為古今雜形然精宻閒理不如<lb/>
淳也梁鵠云淳得次仲法韋誕師淳而不及也袁昂云<lb/>
邯鄲淳書應規入矩方圓乃成<lb/>
韋誕字仲將京兆人官至侍中服膺於張芝兼邯鄲淳<lb/>
之法諸書並善尤精題署明帝時淩雲臺初成誤先釘<lb/>
榜而未題以籠盛誕轆轤長絙引之使就榜書之誕甚<lb/>
危懼乃戒子孫絶此楷書著之家令初青龍中洛陽許<lb/>
鄴三都宫觀始就令詔仲將大為題署以為永制以御<lb/>
<pb n="KR3h0034_WYG_004-3a"/>
給筆墨皆不任用因奏云蔡邕自矜能書兼斯喜之法<lb/>
非流紈綺素不妄下筆夫工欲善其事必先利其器若<lb/>
用張芝筆左伯紙及臣墨兼此三具又得臣手然後可<lb/>
以逞徑丈之勢方寸千言然草迹之妙亞乎索靖梁武<lb/>
帝評云韋誕書如龍威虎振劍拔弩張書賦云魏之仲<lb/>
將奮藻獨歩或迸泉湧溢或錯玉班賦蹟遺情忘契入<lb/>
神悞然而負才異履危懼膏明自煎鬂髪改素生非其<lb/>
代痛惜不遇<lb/>
<pb n="KR3h0034_WYG_004-3b"/>
韋康字元將誕之兄亦工書<lb/>
韋熊字少章誕之子善書時人云名父之子克有工事<lb/>
世所美焉張華云京兆韋誕子熊潁川鍾繇子㑹並善<lb/>
隷書<lb/>
鍾繇字元常潁川長社人才思通敏舉孝㢘為郎厯官<lb/>
侍中尚書僕射封東武亭侯魏國初建遷相國明帝即<lb/>
位遷太傅有脚疾乗輿上殿尤善書師曹喜蔡邕劉徳<lb/>
昇張懐瓘云真書絶妙乃過於師剛柔備焉㸃畫之間<lb/>
<pb n="KR3h0034_WYG_004-4a"/>
多有異趣可謂幽深無際古雅有餘秦漢以來一人而<lb/>
已雖古之善政遺愛結於人心未足多也梁武帝云鍾<lb/>
繇書如雲鵠㳺天羣鳬戲海行聞茂宻實亦難過庾肩<lb/>
吾云鍾繇書天然第一工夫次之妙盡許昌之碑<hi>受禪碑也</hi>
<hi>今在許昌</hi>窮極鄴下之牘<hi>賀魏武破陣表也</hi>虞世南云鍾繇師資徳<lb/>
昇馳騖曹蔡傚學而致一體真楷獨得其妍<lb/>
鍾㑹字士季繇之子官至司徒善書有父風稍備筋骨<lb/>
兼美行草尤工𨽻書美姿獨秀逸致飄然有凌雲之志<lb/>
<pb n="KR3h0034_WYG_004-4b"/>
亦所謂劒則干將莫邪焉㑹嘗詐為荀朂書就朂母鍾<lb/>
夫人取寶劒㑹兄弟以千萬造宅未移居朂乃潛畫繇<lb/>
形像於壁㑹兄弟入見感慟便廢宅朂書亦㑹之比也<lb/>
庾肩吾云士季之範元常猶子敬之禀逸少而工拙兼<lb/>
効真草皆成書賦云觀士季之軌轍審鍾家之超越將<lb/>
遺古而皆能與象賢而蹈拙如後生之可畏寔氣盖於<lb/>
前哲<lb/>
衞覬字伯儒河東安邑人官至侍中少夙成以才學稱<lb/>
<pb n="KR3h0034_WYG_004-5a"/>
尤工古文篆隷草體傷瘦筆力絶妙衞恒書勢云魏世<lb/>
傳古文者出於邯鄲淳伯儒嘗寫淳古文尚書還以示<lb/>
淳淳不能别卒諡敬侯<lb/>
張揖字敬仲清河人魏初為博士工楷書有名魏世與<lb/>
韋仲將相善書亦其亞揖嘗著埤蒼廣雅古今字詁綴<lb/>
拾遺漏增長事類抑亦於文為益者也然其字詁方之<lb/>
許篇古今體用或得或失<lb/>
劉廙字嗣恭安陽人官至黃門侍郎妙草書文帝器之<lb/>
<pb n="KR3h0034_WYG_004-5b"/>
命廙通草書<lb/>
杜畿字伯張京兆杜陵人官至尚書僕射子恕字務伯<lb/>
太和中為散騎黄門侍郎出為河東郡太守並善草隷<lb/>
虞松字叔茂㑹稽人官至中書令大司農善草書書賦<lb/>
云名微格髙復見叔茂體裁簡約肌骨豐嫮如空凝斷<lb/>
雲水泛連鷺<lb/>
宋翼鍾繇弟子也翼嘗作書平直相似狀如筭子繇叱<lb/>
之翼三年不敢見繇乃潛心改迹翼初書惡晉太康中<lb/>
<pb n="KR3h0034_WYG_004-6a"/>
有人於洛下破鍾繇墓翼得筆勢論讀之依此法學名<lb/>
遂大振<lb/>
呉皇象字休明廣陵江都人官至侍中工八分篆及章<lb/>
草章草師於杜度先是有張子並陳良甫並稱能書然<lb/>
陳恨瘦張恨峻休明斟酌其閒甚得其妙世謂沈著痛<lb/>
快張懐瓘云右軍隷書以一形而衆相萬字皆别休明<lb/>
章草雖相衆而形一萬字皆同各造其極八分雄逸力<lb/>
乃均於蔡邕而婉冶不逮通議傷於多肉矣書賦云廣<lb/>
<pb n="KR3h0034_WYG_004-6b"/>
陵休明樸質古情難以窮真非可學成似龍蠖啓伸盤<lb/>
復行<lb/>
張紘字子綱廣陵人喜文章善篆書官至侍御史嘗與<lb/>
孔融書自篆融遺子綱書云前勞手筆多為篆書毎舉<lb/>
篇見字欣然獨笑如復睹其人然融之此言不易於得<lb/>
也紘之小篆頗有聲譽<lb/>
張昭字子布彭城人容貎矜嚴有威風為孫權軍師少<lb/>
好學善隷書<lb/>
<pb n="KR3h0034_WYG_004-7a"/>
處士張宏字敬禮呉郡人篤學不仕嘗著烏巾時號張<lb/>
烏巾善篆隷其於飛白絶妙當時飄若逰雲激若驚電<lb/>
飛仙舞鶴之態盖有類焉自作飛白叙勢備其美也歐<lb/>
陽詢曰飛白張烏巾冠世其後逸少子敬亦稱妙絶<lb/>
賀劭字興伯呉興人官至太子太傅善章草書書賦云<lb/>
賀氏興伯同時共體瘦而不疎逸而寡禮等殊皇賀品<lb/>
類兄弟<lb/>
朱育山隂人㑹稽典録云育少好竒字凡所特達皆依<lb/>
<pb n="KR3h0034_WYG_004-7b"/>
體象類造作異字千名以上育後仕朝常在臺閣為東<lb/>
觀令遥拜清河太守加位侍中推刺占射文藝多通<lb/>
蜀諸葛亮字孔明瑯琊陽都人位至丞相其篆隷八分<lb/>
今法帖中有元莫大寂混合隂陽字殊工<lb/>
諸葛瞻字思逺亮之子也官至侍中僕射軍師將軍強<lb/>
識善書畫<lb/>
晉何曾字潁考陳郡陽夏人魏明帝時為黃門郎晉武<lb/>
帝即位官至太保乗輿上殿曾博聞好學工於藁草甚<lb/>
<pb n="KR3h0034_WYG_004-8a"/>
有古質乏於風味亦猶人則抱素木即對冰亦為時所<lb/>
珍<lb/>
荀朂字公曾潁川人在魏為大將軍掾入晉位至尚書<lb/>
令多材藝善書畫鍾㑹嘗詐作朂書取寶劒朂書亦㑹<lb/>
之比也<lb/>
楊肇字季初滎陽宛陵人官至折衝將軍荆州刺史工<lb/>
於草隷咸寧元年卒潘岳誄曰草隷兼善尺牘必珍足<lb/>
無輟行手不釋文翰動若飛紙落如雲亦猶甘茂不能<lb/>
<pb n="KR3h0034_WYG_004-8b"/>
自通借餘光於蘇代安仁之誄抑不其然書賦云季初<lb/>
則隱姓名展纎勁寫搨共傳賞能之盛猶踞牙鉤爪超<lb/>
越䧟穽<lb/>
嵇康字叔夜譙國銍人官至中散大夫竒才不羣美詞<lb/>
氣有風儀雖土木形骸不自藻飾人以為龍章鳯墨若<lb/>
髙逸之士雖在布衣有傲然之色故如臨不測之淵使<lb/>
人神清登萬仞之巖自然意逺所與神交者惟王戎山<lb/>
濤等為竹林七賢唐人評云嵇康書如抱琴半醉詠物<lb/>
<pb n="KR3h0034_WYG_004-9a"/>
緩行又若獨鶴歸林羣烏乍散書賦云叔夜才髙心在<lb/>
幽墳允文允武令望令聞精光照人氣格凌雲力舉巨<lb/>
石芳逾衆芬<lb/>
阮籍字嗣宗陳留尉氏人官至歩兵校尉博覽羣籍尤<lb/>
好莊老嗜酒能嘯善彈琴工行草書<lb/>
阮咸字仲容官至散騎侍郎與叔父籍為竹林之遊妙<lb/>
觧音律善彈琵琶工行草書<lb/>
王戎字濬仲瑯琊臨沂人官至侍中幼頴悟神彩秀朗<lb/>
<pb n="KR3h0034_WYG_004-9b"/>
善𨽻行書<lb/>
山濤字巨源河内懐人武帝時為侍中司徒有器量善<lb/>
正行書書賦云巨源正書樸畧仍餘染翰忘筌寄情得<lb/>
魚若㧞賢草澤匿銳茅廬<lb/>
劉伶字伯倫沛國人官至建威參軍善行草書<lb/>
向秀字子期河内懐人官至散騎常侍清悟有逺識雅<lb/>
好莊老之學善行書見七賢帖<lb/>
衞瓘字伯玉河東安邑人魏侍中覬之子仕魏為尚書<lb/>
<pb n="KR3h0034_WYG_004-10a"/>
郎入晉為尚書令明識清允尤善諸書引索靖為尚書<lb/>
郎號一臺二妙時議謂伯玉放手流便過索而法則不<lb/>
如之嘗云我得伯英之筋恒得其骨索靖得其肉伯玉<lb/>
採張芝法取父書參之遂至神妙天姿特秀若鴻鵠奮<lb/>
翼飄飄乎清風之上率情運用不以為艱章草入妙品<lb/>
衞恒字巨山瓘之仲子官至太子黃門侍郎善古文草<lb/>
隷章草其古文過於父袓體含風雅調合絲桐探異鈎<lb/>
深悠然獨徃博識古今文字得汲冡古文論楚事者最<lb/>
<pb n="KR3h0034_WYG_004-10b"/>
妙恒嘗翫之作四體書勢并造散隷書弟宣善篆及草<lb/>
名亞父兄宣弟庭亦工書恒子璪玠俱有書名家風四<lb/>
世不墜<lb/>
索靖字幼安燉煌龍勒人漢張伯英之離孫官至征西<lb/>
司馬少有出羣之量才藝絶人善章草及草書出於韋<lb/>
誕峻險過之有若山形中裂水勢懸流雪嶺孤松氷河<lb/>
危石其堅勁則古今不逮或云楷法過於衞瓘甚矜其<lb/>
書名其書曰銀鉤蠆尾武帝愛之王隱云索靖草書絶<lb/>
<pb n="KR3h0034_WYG_004-11a"/>
世學者如雲時論云精熟至極索不及張妙有餘姿張<lb/>
不及索袁昂云索靖書如遊飈忽舉鷙鳥乍飛又善八<lb/>
分亦韋鍾之亞也<lb/>
羊祜字叔子㤗山南城人漢蔡邕外孫博學能属文善<lb/>
書仕魏厯中書黃門侍郎武帝受禪以佐命功封鉅平<lb/>
郡公<lb/>
張華字茂先范陽人官至司空壯武公博渉羣書盈於<lb/>
萬卷髙才達識天文術數無所不精善章草書體勢尤<lb/>
<pb n="KR3h0034_WYG_004-11b"/>
古<lb/>
傅元字休奕北地泥陽人官至司隷校尉少孤貧博學<lb/>
善屬文尤精篆隷得鍾胡之法見重當時唐人評云𫝊<lb/>
元書如項羽投戈荆軻執㦸<lb/>
王允字信之官至衞將軍善草𨽻又張嘉善隷書羊欣<lb/>
云嘉師於鍾氏勝王羲之在臨川時也又皇甫定年七<lb/>
歳善史書從兄謐深竒之<lb/>
樂廣字彦輔南陽淯陽人累遷侍中河南尹有逺識喜<lb/>
<pb n="KR3h0034_WYG_004-12a"/>
談論善草書<lb/>
吕忱字伯雍任城人官至義陽王典祠令善書博識古<lb/>
今文字撰字林五篇萬二千八百餘字表上之字林則<lb/>
說文之流小篆亦許慎之亞也<lb/>
杜預字元凱京兆杜陵人漢齊相杜度即六世之祖也<lb/>
祖畿魏尚書僕射父恕幽州刺史並善行草書預博學<lb/>
通敏尚文帝妹官至鎮南將軍特進當陽侯父祖三世<lb/>
善章草書時人以衞瓘方之謂之杜衞二氏焉<lb/>
<pb n="KR3h0034_WYG_004-12b"/>
左思字太冲齊國臨淄人家世儒學少習鍾胡書及鼓<lb/>
琴遂善隷書<lb/>
陸機字士衡呉郡人官至後將軍少有異才善行書呉<lb/>
亡與弟雲俱入洛王僧䖍云陸機呉士書也無以校其<lb/>
多少<lb/>
陸雲字士龍機之弟官至大將軍司馬善行草書<lb/>
張越字仲治燉煌人官至太子舍人梁至刺史善草書<lb/>
張翰字季鷹呉郡人有清才善屬文工草書官至齊王<lb/>
<pb n="KR3h0034_WYG_004-13a"/>
冏大司馬覩天下方亂因秋風起思呉中菰葉蓴菜鱸<lb/>
魚遂命駕而歸人謂之見機書賦云季鷹有聲古貌磅<lb/>
礴雖無名驗攀附張索如凝隂斷雲垂翅一鶚<lb/>
成公綏字子安東郡白馬人累遷中書侍郎博渉經傳<lb/>
有俊才善隷書作隷書體一篇行於世<lb/>
蔡克字子尼陳留考城人官至成都王掾工草書書賦<lb/>
云子尼簡約片月孤峰千嵗之下森森古容<lb/>
劉琨字越石中山人官至太尉善行書書賦云越石偉<lb/>
<pb n="KR3h0034_WYG_004-13b"/>
度粃糠翰墨如不伐樹而愛人示問鼎而在徳<lb/>
盧諶字子諒范陽涿人為劉琨司空從事中郎琨敗為<lb/>
石季龍所得為侍中中書監善正書并草與崔悅齊名<lb/>
諶法鍾繇悅法衞瓘而俱習索靖之草皆盡其妙子偃<lb/>
孫邈並有書名<lb/>
辛謐字叔重隴西狄道人少有志尚博學善屬文工草<lb/>
隷書為時楷法召拜太子舍人諸王文學累徵不起永<lb/>
嘉末長安䧟沒於劉聰<lb/>
<pb n="KR3h0034_WYG_004-14a"/>
江瓊字孟琚仕晉為馮翊太守善蟲篆訓詁受學於衞<lb/>
覬永嘉亂棄官西投張軌子孫因居凉土世傳家業<lb/>
偽趙劉聦字元明元海之子幼聦慧好學善屬文工草<lb/>
隷<lb/>
劉曜字永明元海族子幼聪慧善屬文工草隷<lb/>
　<lb/>
　<lb/>
　<lb/>
<pb n="KR3h0034_WYG_004-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書小史卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書小史卷七</head> <lb/>
    <p>
<pb n="KR3h0034_WYG_007-1a"/>
欽定四庫全書<lb/>
　書小史卷七<lb/>
　　　　　　　　　　　　　宋　陳思　撰<lb/>
　　傳六<hi>梁</hi>　<hi>陳</hi>
梁蕭子雲字景喬晉陵人齊豫章王嶷第九子官至侍<lb/>
中少善書小篆草行諸體兼備張懐瓘云特妙飛白意<lb/>
趣飄然㸃畫之際有若鶱舉妍妙至精難與比肩但少<lb/>
乏古風抑居妙品歐陽詢云蕭侍中飛白輕濃得中如<lb/>
<pb n="KR3h0034_WYG_007-1b"/>
蟬翼掩素遊霧崩雲可得而語其真書少學子敬晩師<lb/>
元常得其體勢雖少乏力及其暮年筋骨亦備名葢當<lb/>
世舉朝效之梁髙祖雅重其書常論子雲書曰筆力勁<lb/>
駿心手相應巧踰杜度美過崔實當與元常並驅争先<lb/>
其見賞如此子雲出為東陽太守百濟國使人至建業<lb/>
求書逢子雲為郡維舟將發使人於渚次候之望船拜<lb/>
行前子雲遣問之荅曰侍中尺牘之美逺流海外今日<lb/>
所求惟在名迹子雲乃為停船三日書三十紙與之獲<lb/>
<pb n="KR3h0034_WYG_007-2a"/>
金貨數百萬書賦云景喬則潤色鍾門性情勵已豐媚<lb/>
輕巧纎曼旖旎詩雖易其國風賜豈賢於夫子猶鸞窺<lb/>
鏡而鼓翼虎不咥而履尾<lb/>
蕭特字世達子雲之子官至太子舎人海鹽令善草𨽻<lb/>
時人比之衛恒衛瓘武帝嘗使特書及奏帝曰子敬之<lb/>
迹不及逸少蕭特之書遂逼於父<lb/>
蕭㡬字德元齊曲江公遥欣之子年十嵗能屬文性温<lb/>
和與物無競清貧自立好學善草𨽻書累遷新安太守<lb/>
<pb n="KR3h0034_WYG_007-2b"/>
蕭確字仲正邵陵王綸之子官至廣州刺史永安侯有<lb/>
文才善行草尤工正書公家碑碣一皆使之初除祕書<lb/>
丞武帝曰為汝能文故有此授書賦云仲正則寛而壯<lb/>
賖而宻婆娑蹣跚綽約文質禀庭訓而微過任天然而<lb/>
自逸若衆山之連峰探仙洞而不一<lb/>
王彬字思文志之弟好文章習篆𨽻與志齊名時人為<lb/>
之語曰三真六草為天下寳尚齊髙帝女臨海長公主<lb/>
拜駙馬都尉天監中歴吏部尚書祕書監梁武帝云王<lb/>
<pb n="KR3h0034_WYG_007-3a"/>
彬放縱快利筆道流便<lb/>
王籍字文海僧祐之子好學有才氣官至佐唐侯相甚<lb/>
工草書筆勢遒放葢孔琳之流亞也書賦云文海𦂳快<lb/>
勢逸氣髙未忘俗格銳意操刀猶樂成名於朝野嗤遁<lb/>
迹於蓬蒿<lb/>
陸杲字明霞吳郡人官至光禄大夫揚州大中正好辭<lb/>
學工書畫其舅張融有髙名杲風韻舉止頗類時稱曰<lb/>
無對日下惟舅與甥書賦云陸杲迅熟騁㨗遺能任縱<lb/>
<pb n="KR3h0034_WYG_007-3b"/>
便無風稜如郊坰羽獵䎀狨奔騰<lb/>
陶𢎞景字通明丹陽秣陵人官至諸王府侍讀永明中<lb/>
辭禄遂止句曲山自號華陽隱居好著述明衆藝善書<lb/>
師祖鍾王采其氣骨雜以楊許之法然真書體勢歐虞<lb/>
徃徃得之嘗荅梁武帝論書啟云愚固博涉患未能精<lb/>
苦恨無書願作主書吏晚愛楷𨽻又羡典掌之人言人<lb/>
生數紀之内識解不能周流天壤區區惟恣五慾實可<lb/>
愧耻毎云得作才鬼猶勝頑仙武帝嘗欲徵用隱居畫<lb/>
<pb n="KR3h0034_WYG_007-4a"/>
二牛一以金龍頭牽之一則逶迤就水草梁武知其意<lb/>
不以官爵逼之朝廷有事多詢之號山中宰相書賦云<lb/>
通明髙爽𦂳宻自然擺闔宋文峻削阮研載窺逸軌不<lb/>
讓真仙猶龍髯鶴頸奮舉雲天<lb/>
阮研字文幾陳留人官至交州刺史善書其行草出於<lb/>
逸少精熟尤甚其勢若飛泉交注奔競不息張懐瓘云<lb/>
文幾與子雲齊名時稱蕭阮等各得右軍一體而此公<lb/>
筋力最優比之於勇則被堅執銳所向無前論之於談<lb/>
<pb n="KR3h0034_WYG_007-4b"/>
則緩頰朶頥離堅合異有李信王離之攻取無子貢魯<lb/>
連之變通可謂力過宏景雄葢子雲其𨽻則習於鍾公<lb/>
風致稍怯庾肩吾云阮研居今觀古盡窺衆妙之門雖<lb/>
師王祖鍾終成别搆一法亦有得矣書賦云文磯纎潤<lb/>
穩正利草輭媚横流姿容媚好若其抑阮褒殷庶㡬同<lb/>
塵似泉激溜於懸磴木垂條於晚春<lb/>
王僧孺字僧孺東海郯人官至北中郎諮議叅軍㓜聰<lb/>
慧及長篤愛墳籍工屬文善楷𨽻聚書至萬卷率多異<lb/>
<pb n="KR3h0034_WYG_007-5a"/>
本<lb/>
沈約字休文吳興武康人官至尚書令太子少傅博通<lb/>
典籍善屬文工草書<hi>見法帖</hi>
栁惲字文暢官至吳興太守好學善尺牘能鼓琴特窮<lb/>
其妙梁武帝云栁惲書縱横廓落大意不凡而德體未<lb/>
備<lb/>
任昉字彦昇樂安人官至吏部郎掌著作善草書家藏<lb/>
書萬卷書賦云體雜閒利覩夫彦昇搆牽掣而無法任<lb/>
<pb n="KR3h0034_WYG_007-5b"/>
胷懐而足慿猶注懸泉咽凝氷<lb/>
殷鈞字季和陳郡長平人好學有思理善𨽻書為當世<lb/>
楷法尤工行草南郡范雲樂安任昉並稱美之起家祕<lb/>
書郎鈞在職校定祕閣四部書更為目録又受詔科檢<lb/>
西省法書古迹别為品目官至國子祭酒書賦云季和<lb/>
慢速風規所屬圓轉頗通骨氣未足<lb/>
蕭賁字文煥竟陵王孫也官至河東太守㓜好學有文<lb/>
才能書畫嘗於扇上圗山水咫尺之間便覺萬里為遥<lb/>
<pb n="KR3h0034_WYG_007-6a"/>
矜慎不傳自娛而已<lb/>
傅昭字茂逺北地人官至祕書監善草書書賦云茂逺<lb/>
㨗銳足以自給彦和連環迅不可及如過雨之奔簷霤<lb/>
飛燎之赫原隰<lb/>
朱異字彦和吳郡人居貧以傭書自業寫畢便誦涉獵<lb/>
文史通雜藝博奕書筭尤善草書<lb/>
陸倕字佐公吳郡人慧曉之子官至太常卿少勤學能<lb/>
屬文善行草書<lb/>
<pb n="KR3h0034_WYG_007-6b"/>
庾詵字彦寳新野人㓜聰悟武帝詔以為黄門侍郎不<lb/>
起篤學經史百家無不該綜書射棊筭並一時之絶<lb/>
丁覘洪亭人頗善屬文殊工草𨽻顔氏家訓云孝元在<lb/>
荆州書記一皆委之軍府輕賤多未之重耻令子弟以<lb/>
為楷法云丁君十紙不敵王褒數字吾雅愛其手迹嘗<lb/>
所寳持孝元嘗遣典簽恵編送文章示蕭祭酒問云君<lb/>
王比賜書翰及寫詩筆殊為佳手姓名為誰都無聲問<lb/>
編以實答子雲歎曰此人後生無比遂不為世所稱亦<lb/>
<pb n="KR3h0034_WYG_007-7a"/>
是竒事於是聞者少復刮目稍仕尚書儀曺郎後為晉<lb/>
安王侍讀隨王東下及西臺陷沒簡牘湮散丁尋殁於<lb/>
揚州前所輕者後思一紙不可復得<lb/>
到沆字茂瀣齊御史中丞撝之子官至北中郎諮議叅<lb/>
軍美風神容止可觀善屬文工篆𨽻<lb/>
袁昻字千里陳郡陽夏人仕齊為祕書監黄門侍郎入<lb/>
梁官至中書監㓜以孝稱善書畫嘗著書評一卷<lb/>
劉慧斐字宣文彭城人少博學能屬文起家安成王法<lb/>
<pb n="KR3h0034_WYG_007-7b"/>
曺叅軍後不仕與處士張孝秀居東林寺相得甚歡尤<lb/>
明釋典工篆𨽻在山手寫經二千餘卷<lb/>
張孝秀字文逸南陽宛人為建安王别駕頃之遂去職<lb/>
歸廬山居東林寺性通率不好浮華博涉羣書專精釋<lb/>
典善談論攻𨽻書凡諸藝能莫不明習<lb/>
孔敬通官至東宫學士能一筆草書一行不斷婉約風<lb/>
流特出天性頃來莫有繼者又創為左右書當時座上<lb/>
酧荅無有識者庾元威見而喜之遂呼為衆中清閒法<lb/>
<pb n="KR3h0034_WYG_007-8a"/>
庾元威字少明善蟲篆及雜體書作書論一篇行於世<lb/>
徐僧權東海人官至梁東宫通事舎人領祕書以善書<lb/>
知名<lb/>
劉孝綽字孝綽齊司馬從事中郎繪之子㓜聰敏七嵗<lb/>
能屬文號為神童歴官祕書監善草𨽻自以書迹似父<lb/>
乃變為别體<lb/>
范懐約吳郡人官至東宫侍書善正行書梁武帝云范<lb/>
懐約真書有力而草行無功故知簡牘非易書賦云蠢<lb/>
<pb n="KR3h0034_WYG_007-8b"/>
蠢懐約任已作制若孤陋儒生辛勤一藝<lb/>
江蒨字彦標濟陽考城人官至光禄大夫善行書書賦<lb/>
云彦標氣懦任力或滯猶翮短風髙升沉靡制<lb/>
江禄字彦遐蒨之弟㓜篤學有文章工書善琴位至太<lb/>
子洗馬湘東王録事叅軍<lb/>
徐伯珍字文楚東陽人少孤貧學書無紙嘗以竹箭箬<lb/>
葉甘蕉及地上學書遂工楷𨽻<lb/>
顔協字子和瑯琊臨沂人為湘東王記室少博涉羣書<lb/>
<pb n="KR3h0034_WYG_007-9a"/>
工草𨽻飛白吳人范懐約能𨽻書協學其書殆過真也<lb/>
荆楚碑碣皆協所書時有㑹稽謝善勛能為八體六文<lb/>
方寸千言京兆韋仲善飛白並在湘東王府善勛為録<lb/>
事叅軍仲為中兵叅軍府中以協優於韋仲而减於善<lb/>
勛<lb/>
庾肩吾字慎之新野人官至度支尚書才華並秀草𨽻<lb/>
兼善張懐瓘云歴記專精遍採名法亦可謂贍聞之士<lb/>
也然志雖竒古而手不副情文勝質史是之謂乎自號<lb/>
<pb n="KR3h0034_WYG_007-9b"/>
𤣥靜先生撰書品論一卷書賦云肩吾通塞併之天性<lb/>
工歸文華拙見草正徒聞師阮何至遼夐使鉛刀之均<lb/>
鋒稱並利而則佞<lb/>
陳顧野王字希馮吳郡吳人官至黄門侍郎領大著作<lb/>
㓜好學長而徧覽經史精記黙識天文地理蓍龜占候<lb/>
蟲篆竒字無所不通尤善丹青時王褒能書俱為宣城<lb/>
王賓友人號二絶書賦云接武隨波雷同野王如異磽<lb/>
肥之挺質俱松栢之凌霜<lb/>
<pb n="KR3h0034_WYG_007-10a"/>
徐陵字孝穆東海人官至左光禄大夫太子少傅善正<lb/>
書書賦云孝穆鄙重剛毅任拙猶偏禆武夫膽勇智劣<lb/>
趙知禮字齊旦天水隴西人官至右衛將軍涉獵文史<lb/>
善書翰工楷𨽻<lb/>
張正見字見賾清河東武城人㓜好學有清才善行草<lb/>
書仕梁為彭澤令入陳遷尚書度支郎<lb/>
謝貞字元正㓜有至性年十三善左氏工草𨽻蟲篆後<lb/>
為南平王友掌書記<lb/>
<pb n="KR3h0034_WYG_007-10b"/>
周宏讓汝南人天嘉初為太常卿光禄大夫善草𨽻書<lb/>
賦云宏讓迅快放誕可觀利疾速著輕獧若巖居僻陋<lb/>
蔓木樛盤<lb/>
王克瑯琊人官至尚書僕射善草書書賦云名劣筆健<lb/>
乃逢王克通流未精疎快不忒猶腐儒宿士運用自得<lb/>
蔡景歴字茂世濟陽考城人官至度支尚書少俊爽有<lb/>
孝行家貧好學善尺牘工草𨽻<lb/>
蔡徵字希祥景歴之子官至中書令善草書書賦云翩<lb/>
<pb n="KR3h0034_WYG_007-11a"/>
翩濟陽茂世希祥任樸無聞適俗不忘父輕而迅子凛<lb/>
而强<lb/>
孫㻛字德璉吳郡人官至起部尚書少倜儻好謀略博<lb/>
涉經史尤便書翰<lb/>
毛喜字伯武滎陽陽武人官至光禄大夫領右驍衛將<lb/>
軍少好學善草𨽻陳武帝素知之書賦云快哉伯武心<lb/>
空手敏古風若遺令範惟允如平郊逸驥晚景飛隼<lb/>
蕭乾字思惕蘭陵人官至五兵尚書容止雅正性恬簡<lb/>
<pb n="KR3h0034_WYG_007-11b"/>
善草𨽻得叔父子雲之法<lb/>
蕭引字昇休官至正威將軍性聰敏博學能屬文善𨽻<lb/>
書為當時所重宣帝嘗披奏事指引署名曰此字筆勢<lb/>
翩翩似鳥之欲飛引謝曰此乃陛下假其毛羽耳又謂<lb/>
引曰我有所忿見卿輒意解何也引曰此自陛下不遷怒<lb/>
臣何預此恩<lb/>
江總字總持濟陽人官至尚書令善草書書賦云坡陁<lb/>
總持獨歩方外甘率性而衆異非接武於興㑹若時違<lb/>
<pb n="KR3h0034_WYG_007-12a"/>
隱淪卒不冠帶<lb/>
沈君理字仲倫吳興人官至侍中尚書右僕射善草書<lb/>
書賦云仲倫則快速無度馳突不疎尺題已終筆勢仍<lb/>
餘似逸籠檻之衆鳥恣飛鳴之所如<lb/>
蔡凝字子居濟陽考城人官至信威晉熈王府長史㓜<lb/>
聰悟美容止既長博涉經傳有文詞尤工草𨽻<lb/>
丁真善正書宣帝於太極殿内作鼎刻忠臣烈士名詔<lb/>
真書之<lb/>
<pb n="KR3h0034_WYG_007-12b"/>
謝嘏字含茂陳郡人官至侍中中書令風神清雅頗善<lb/>
屬文尤工行草書賦云含茂悠悠荐臻同德迫時季而<lb/>
陵替俱道喪於翰墨徒麋鹿為後先非勝負可差忒<lb/>
袁憲字德章陳郡人官至右僕射善草書書賦云德章<lb/>
率爾流浪急速骨氣乍髙風神入俗符縱志而失道等<lb/>
潰河與顛木<lb/>
賀朗㑹稽人官至祕書監善行書書賦云賀氏曰朗雖<lb/>
非動人不事筆力猶阻學貧若宦遊旅泊衣化風塵<lb/>
<pb n="KR3h0034_WYG_007-13a"/>
伏知道昌平人官至鎮北長史善草書書賦云知道則<lb/>
寛疎弛慢無可取則削凡常病窒塞猶岸陸縱獺艱辛<lb/>
騁力<lb/>
侯安都字成師始興曲江人官至侍中征北將軍涉獵<lb/>
書傳工𨽻書善騎射<lb/>
劉顗好文學工草書為司空功曺待詔文林館<lb/>
　<lb/>
　<lb/>
<pb n="KR3h0034_WYG_007-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書小史卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書小史卷八</head> <lb/>
    <p>
<pb n="KR3h0034_WYG_008-1a"/>
欽定四庫全書<lb/>
　書小史卷八<lb/>
　　　　　　　　　　　　　宋　陳思　撰<lb/>
　　傳七<hi>後魏</hi>　<hi>北齊/</hi>　<hi>後周/</hi>　<hi>隋</hi>
後魏崔恱字道儒清河東武城人善草𨽻與范陽盧諶<lb/>
並以博藝齊名故魏初重崔盧之書諶傳子偃偃傳子<lb/>
邈恱傳子潜潜傳子宏世不替業<lb/>
崔潜恱之子善𨽻草常為兄渾等誄手筆本草延昌初<lb/>
<pb n="KR3h0034_WYG_008-1b"/>
著作佐郎王遵業買書於市遇得之年將二百寳其書<lb/>
迹深藏秘之武定中遵業子松年將以遺黄門郎崔季<lb/>
舒人多摹搨之左光禄大夫姚元標以工書知名於時<lb/>
見潜書以為過於浩也<lb/>
崔宏字𤣥伯潜之子官至吏部尚書爵白馬公少有俊<lb/>
才尤善草𨽻為世模楷行押特盡精巧宏自非朝廷文<lb/>
誥四方書檄初不妄染故世無遺迹<lb/>
崔浩字伯淵宏之子官至司徒博覽經史𤣥象隂陽百<lb/>
<pb n="KR3h0034_WYG_008-2a"/>
家之言無不該覽太祖以其工書常置左右人多託寫<lb/>
急就章從少至老初不憚勞所書葢以百數浩書體勢<lb/>
及其先人而巧妙不如也世寳其迹多裁割綴連以為<lb/>
模楷<lb/>
崔簡<hi>一名覽</hi>字仲亮浩之弟好學少以善書知名道武初<lb/>
歴中書侍郎爵五等侯叅著作事<lb/>
崔衡字伯玉官至内秘書中散少以孝行著稱善𨽻札<lb/>
學崔浩頗亦相類當時詔命及御所覽書多其迹也<lb/>
<pb n="KR3h0034_WYG_008-2b"/>
盧𤣥字子真范陽涿人曽祖諶晉司空劉琨從事中郎<lb/>
祖偃父邈並仕慕容氏初諶父志法鍾繇書子孫傳業<lb/>
累世有能名至𤣥父邈以上兼善草迹𤣥子伯源習家<lb/>
法代京宫殿多其所題白馬公崔宏亦善書世傳衛瓘<lb/>
體魏初工書者崔盧二門<lb/>
盧晏博學善𨽻書有名於世位給事黄門侍郎<lb/>
江式字法安陳留濟陽人六世祖瓊字孟琚晉馮翊太<lb/>
守善蟲篆詁訓永嘉大亂瓊棄官投張軌子孫因居涼<lb/>
<pb n="KR3h0034_WYG_008-3a"/>
土世傳家業祖强字文威凉州平内徙代京上書三十<lb/>
餘法各有體例又獻經史諸子千餘卷擢拜中書博士<lb/>
式少專家學篆體尤工洛京宫殿諸門榜題皆式書也<lb/>
延昌中撰集字書號曰古今文字凡四十卷以許氏說<lb/>
文為本上篆下𨽻官至符節令兼著作郎<lb/>
江順和式兄之子官至征虜將亦工篆書<lb/>
盧魯元昌黎徒河人敏而好學寛和有雅度以工書有<lb/>
文才累遷中書監領秘書事賜爵襄城公善正𨽻書<lb/>
<pb n="KR3h0034_WYG_008-3b"/>
谷渾字元冲昌黎人道武時以善𨽻書為内侍左右太<lb/>
武時累遷侍中儀曺尚書賜爵濮陽公<lb/>
竇遵頓丘衛國人善楷篆北京諸碑及臺殿樓觀宫門<lb/>
題署多遵書位至濮陽太守<lb/>
竇僧演遵之子以善書拜庫部令<lb/>
崔挺字雙根博陵安平人少敦學業多所覽究舉秀才<lb/>
射策髙第拜中書博士轉中書侍郎以工書受勅於長<lb/>
安書文明太后父燕宣王碑賜爵泰昌子<lb/>
<pb n="KR3h0034_WYG_008-4a"/>
沈法㑹兖州人能𨽻書宣武在東宫𠡠法㑹侍書後以<lb/>
𨽻迹見知於閭里者甚衆未有如崔浩之妙<lb/>
劉芳字伯友彭城人官至安東將軍青州刺史善正書<lb/>
少時聰敏過人篤志墳典晝則傭書以自資給夜則讀<lb/>
誦終夕不寢嘗為諸僧寫經論筆迹稱善卷直一縑嵗<lb/>
中能入百餘疋如此數年頼以頗振著音義明辨疑者<lb/>
皆徃詢訪故時人號為劉石經撰急就篇續注音義三<lb/>
卷<lb/>
<pb n="KR3h0034_WYG_008-4b"/>
劉懋字仲華芳之從子官至太尉司馬聰敏好學博綜<lb/>
經史善草𨽻書識竒字<lb/>
郭祚字季祐太原晉陽人官至征西司馬將軍雍州刺<lb/>
史祚涉獵經史習崔浩尺牘文章見稱於世尤善行書<lb/>
栁僧習官至潁川太守敏於當世特善正書<lb/>
栁楷字士則河東解人善草書頗涉文史位撫軍司馬<lb/>
夏侯道遷譙國人歴華瀛二州刺史遍覽書史嫺習尺<lb/>
牘<lb/>
<pb n="KR3h0034_WYG_008-5a"/>
庾道頴川人歴覽史傳善草𨽻仕梁位右中郎將與夏<lb/>
侯道遷俱入魏後為饒安令卒<lb/>
曺世表字景昇魏大司馬休九世孫性雅正工尺牘涉<lb/>
獵羣書孝昌中為尚書右丞遷東南道行臺<lb/>
孫伯禮武邑人光禄大夫惠蔚之子善𨽻書位國子博<lb/>
士<lb/>
裴敬憲字孝虞河東聞喜人為太學博士少有志行學<lb/>
博才清工𨽻草解音律<lb/>
<pb n="KR3h0034_WYG_008-5b"/>
王世弼京兆覇城人官至中山内史平北將軍魁岸有<lb/>
壯氣善草𨽻書好窮墳典<lb/>
王由字茂道世弼之子位至東萊太守好學有文才尤<lb/>
善草𨽻書性方厚有名士風又工摹書為時人所服<lb/>
李苗字子宣梓潼涪人官至尚書左丞善屬文工尺牘<lb/>
蔣少遊樂安博昌人有才學敏慧機巧工畫善行草書<lb/>
及雕刻官至將作大匠太常少卿前將軍都水兼此四<lb/>
官<lb/>
<pb n="KR3h0034_WYG_008-6a"/>
劉仁之字山靜歴位衛將軍西兖州刺史少有操尚粗<lb/>
涉書史真草筆迹頗號工便<lb/>
李思穆官至營州刺史工草𨽻為當時所稱<lb/>
沈嵩官至司馬即文秀族子善行書<lb/>
吕溫字晞陽為上黨太守善𨽻書<lb/>
盧淵官至秘書監善正書傳鍾法有能名<lb/>
宇文忠之河南洛陽人官至右丞涉獵文史頗有筆札<lb/>
尤善行草<lb/>
<pb n="KR3h0034_WYG_008-6b"/>
北齊趙隱字彦深南陽宛人性聰敏善書計初為尚書<lb/>
令司馬子如賤客供寫書子如善其無誤用為書令史<lb/>
神武在晉陽索二史子如舉彦深後徵補大丞相功曺<lb/>
叅軍專掌機宻文翰多出其手稱為敏給累官至司徒<lb/>
張景仁濟北人㓜孤家貧以學書為業遂工草𨽻選補<lb/>
内書生與魏郡姚元標潁川韓毅同郡袁買奴滎陽李<lb/>
超等齊名世宗並引為賓客天保八年𠡠教太原王紹<lb/>
德書後主在東宫世祖選善書人性行淳謹者令侍書<lb/>
<pb n="KR3h0034_WYG_008-7a"/>
景仁遂被引擢後主登祚歴位至開府侍書如故尋除<lb/>
侍中封建安王自倉頡以來八體取進一人而已<lb/>
崔季舒字叔正挺之從子官至光禄大夫待詔文林館<lb/>
涉獵經史長於尺牘有當世才具<lb/>
杜弼字輔元中山曲陽人㓜聰敏為征虜府墨曺叅軍<lb/>
典管記弼長於𨽻札毎為時軰所推<lb/>
韓毅魯郡人工正書神武用為博士以教彭城景思王<lb/>
浟<lb/>
<pb n="KR3h0034_WYG_008-7b"/>
元行恭河南洛陽人美姿貌兼俊才善正行書位中書<lb/>
舍人待詔文林館<lb/>
李元䕶遼東襄平人少有武力仕齊位馬頭太守雖以<lb/>
將用自達然亦頗覽文史習於尺牘<lb/>
劉珉字仲寳彭城人官至三公郎中善行草書李嗣真<lb/>
云珉書如顛波赴海狂澗争流書賦云蕭條北齊浩汗<lb/>
仲寳劣充凡正備法緊草遐師右軍倏爾由道究千變<lb/>
而得一乗薄俗而居老如海岳髙深青分孤島<lb/>
<pb n="KR3h0034_WYG_008-8a"/>
劉元平珉之子髙道不仕贈貞範先生善行草書<lb/>
殷英童善楷𨽻書兼工畫<lb/>
後周黎景熈字季明河間鄚人從祖廣魏太祖時為尚<lb/>
書郎善古學從崔宏崔浩受學字義楷篆自是家傳其<lb/>
法季明亦傳習之頗與許氏小異周文徵入關令季明<lb/>
正定古今文字於東閤歴官至車騎將軍儀同三司<lb/>
趙文深字德本南陽宛人少學楷𨽻年十一獻書於魏<lb/>
帝後立義歸朝除丞相府法曹叅軍文深雅有鍾王之<lb/>
<pb n="KR3h0034_WYG_008-8b"/>
則筆勢可觀當時碑牓惟文深及兾雋而已太祖以𨽻<lb/>
書紕繆令文深與黎季明沈遐等依說文及字林刋定<lb/>
六體成一萬餘言行於世及隋文帝平江陵之後王褒<lb/>
入關貴游等翕然並學褒書文深之書遂被遐棄文深<lb/>
慙恨形於言色後知好尚難反亦改習褒書然竟無所<lb/>
成轉被譏議謂之學步邯郸焉至於碑牓餘人獨莫之<lb/>
逮王褒亦每推先之宫殿樓閣皆其迹也世宗令至江<lb/>
陵書景福寺碑漢南人士亦以為工梁主蕭詧觀而美<lb/>
<pb n="KR3h0034_WYG_008-9a"/>
之賞遺甚厚天和元年露寢等初成文深以題牓之功<lb/>
除趙興郡守<lb/>
趙仲將彦深之子官至給事黄門侍郎散騎常侍沉敏<lb/>
有父風溫良恭儉雖妻子亦未嘗怠慢終日儼然學涉<lb/>
羣書善草𨽻雖與弟書書字楷正云草不可不解若施<lb/>
之於人即似相輕易若當家卑㓜又恐其疑所在宜爾<lb/>
是以必湏𨽻筆<lb/>
冀雋字僧雋太原陽邑人性沉謹善𨽻書特工模寫太<lb/>
<pb n="KR3h0034_WYG_008-9b"/>
祖令雋偽為魏帝𠡠書與費士顯令將兵助太祖討侯<lb/>
莫陳說雋依舊𠡠模寫及代舎人主書等署與真無異<lb/>
顯嘗得魏帝𠡠書及見此𠡠不以為疑遂遣步騎一千<lb/>
授太祖節度尋徵教世宗及諸王𨽻書時俗入書學者<lb/>
亦行束修之禮謂之謝章雋以書字所興起自倉頡若<lb/>
同常俗未為合禮遂啟太祖釋奠倉頡及先聖先師官<lb/>
至驃騎大將軍開府儀同三司<lb/>
王褒字子淵瑯琊臨沂人官至司空博覽文史尤工屬<lb/>
<pb n="KR3h0034_WYG_008-10a"/>
文特善草𨽻梁國子祭酒蕭子雲褒之姑夫也褒以姻<lb/>
戚去來其家遂相模範俄而名亞子雲並見重於世雖<lb/>
風神不峻亦士君子之流也<lb/>
蕭撝字智遐蘭陵人梁武帝弟安成王秀之子也博觀<lb/>
經史雅好屬文侯景亂武陵王紀稱帝於蜀以撝為益<lb/>
州刺史周文伐蜀撝降歴少傅蔡陽郡公撝善草𨽻名<lb/>
亞於王褒<lb/>
蕭慨梁武帝弟司空鄱陽王恢之孫深沉有體表好學<lb/>
<pb n="KR3h0034_WYG_008-10b"/>
善草𨽻書歴著作佐郎待詔文林館終於司徒從事中<lb/>
郎<lb/>
竇慶扶風平陵人襲封陳公有姿儀性和厚工草𨽻<lb/>
竇璡慶之弟亦工草𨽻頗解音律官至潁川南郡扶風<lb/>
太守<lb/>
庾信字子山南陽新野人梁散騎常侍肩吾之子㓜而<lb/>
俊邁博覽羣籍善行書仕周位至驃騎將軍開府儀同<lb/>
三司<lb/>
<pb n="KR3h0034_WYG_008-11a"/>
栁宏字匡道官至御正下大夫少聰頴亦善草𨽻博涉<lb/>
羣書辭彩雅贍與𢎞農楊素為莫逆之交<lb/>
元禮少有志氣好弓馬嫻草𨽻有士君子之風累遷征<lb/>
東將軍<lb/>
顔之推字介瑯琊臨沂人協之子聰頴機悟博識有才<lb/>
辯工尺牘大象末為御史上士<lb/>
薛慎字伯䕶河東汾隂人好學能屬文善草書歴中大<lb/>
夫保定初出為湖州刺史<lb/>
<pb n="KR3h0034_WYG_008-11b"/>
隋楊素字處道𢎞農華隂人少落拓有大志不拘小節<lb/>
善屬文工草𨽻<lb/>
盧昌衡字子均范陽人官至祠部侍郎太子左庶子風<lb/>
神澹雅博涉經史工草行書書賦云昌衡跌宕率爾而<lb/>
作雖蔑法而或乖乃由衷而不怍似野筍成竹長風隕<lb/>
籜<lb/>
閻毗榆林盛樂人能篆書工草𨽻尤善畫為當時之絶<lb/>
周武帝時拜儀同三司隋文帝愛其才藝令侍東宫官<lb/>
<pb n="KR3h0034_WYG_008-12a"/>
至朝散大夫將作少監<lb/>
趙孝逸湯隂人官至四門助教深師右軍逸効大令甚<lb/>
有功業當平梁之後王褒入國舉朝貴胄皆師於褒惟<lb/>
孝逸與文深二人獨負二王之法俱入隋臨二王之迹<lb/>
人間徃徃為貨耳書賦云文深孝逸獨慕前蹤至師子<lb/>
敬如欲登龍有宋齊之面貌無孔薄之心胷<lb/>
釋智永㑹稽人師逺祖逸少工草𨽻妙傳家法嘗臨寫<lb/>
真草千文八百本散與人外江東諸寺各施一本今有<lb/>
<pb n="KR3h0034_WYG_008-12b"/>
存者猶直數萬錢住吳興永欣寺積年臨書所退筆頭<lb/>
置之大竹簏受一石餘而五簏皆滿人來覓書或求乞<lb/>
師者如市所居門限為之穿穴乃用鐵葉裹之人謂之<lb/>
鐵門限後取筆頭瘞之號退筆塚自製其銘張懐瓘云<lb/>
師逺祖逸少歴紀專精攝齊升堂真草惟命夷途良轡<lb/>
大海安流微尚有道之風半得右軍之肉兼能諸體於<lb/>
草最優氣調下於歐虞精熟過於羊薄<lb/>
釋智果㑹稽人工書銘石煬帝甚善之其為瘦健造次<lb/>
<pb n="KR3h0034_WYG_008-13a"/>
難類嘗謂永師曰和尚得右軍肉智果得其骨張懐瓘<lb/>
云夫字有萬象元鑑於心好其體質而布其意且筋骨<lb/>
藏於膚肉山水不厭髙深而此公稍乏清幽傷於淺露<lb/>
若吳人之戰輕進易退勇而非武虚張夸耀果𨽻行入<lb/>
能品時有僧休僧特與果俱師智永休困於肥鈍特傷<lb/>
於瘦怯皆不得中而智果差優書賦云智永智果禪林<lb/>
筆精天機淺而恐泥志業髙而克成或拘凝重蕭索家<lb/>
聲或利凡通周章擅名猶能作緇門之領袖為當代之<lb/>
<pb n="KR3h0034_WYG_008-13b"/>
凖繩並如君子勵躬於有道髙人保志而居貞<lb/>
釋敬脫善正書能用大筆寫方文字天然遒勁不加修<lb/>
飾當時謂之僧傑<lb/>
庾持字元德潁川鄢陵人篤志好學尤善書記以才藝<lb/>
聞名官至步兵校尉持善字書毎屬書好為竒字<lb/>
虞綽字士裕㑹稽餘姚人官至著作佐郎博學有俊才<lb/>
尤工草𨽻<lb/>
丁道䕶官至襄州刺史從事善正書蔡君謨云道䕶書<lb/>
<pb n="KR3h0034_WYG_008-14a"/>
兼後魏遺法隋唐之交善書者衆皆出一法道䕶所得<lb/>
最多<lb/>
虞世基字懋世㑹稽餘姚人博學有髙才兼善草𨽻官<lb/>
至内史侍郎<lb/>
房彦謙字孝冲清河人官至司𨽻刺史解屬文善草𨽻<lb/>
人有得其尺牘者皆寳玩之前後居官所得俸禄皆以<lb/>
周恤親友家無餘財嘗從容獨笑顧謂其子𤣥齡曰人<lb/>
皆因禄富我獨以官貧所遺子孫在於清白耳書賦云<lb/>
<pb n="KR3h0034_WYG_008-14b"/>
彦謙草力浮𦂳循常糟粕右軍之化依稀夫子之牆如<lb/>
益星榆之衆象無月桂之孤光<lb/>
史陵善正書筆法精妙不减歐虞張懐瓘云褚遂良嘗<lb/>
師受史陵然史亦有髙古傷於疎瘦<lb/>
　<lb/>
　<lb/>
　<lb/>
　書小史卷八<lb/>
</p>
<p>
</p>
  </div>
</body>
</text>
</TEI>
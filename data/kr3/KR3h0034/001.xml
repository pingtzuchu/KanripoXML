<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書小史卷一</head> <lb/>
    <p>
<pb n="KR3h0034_WYG_001-1a"/>
欽定四庫全書<lb/>
　書小史卷一<lb/>
　　　　　　　　　　　　　宋　陳思　撰<lb/>
　　紀<lb/>
太昊伏犧氏燧人氏之子也因風而生故為風姓以木<lb/>
王天下始畫八卦造書契代結繩因獲景龍之瑞其制<lb/>
儀象布政令紀官皆以龍於是始為龍書唐韓晉公滉<lb/>
嘗獲齊竟陵王子良龍書千五字置於招隠寺乃其遺<lb/>
<pb n="KR3h0034_WYG_001-1b"/>
法<lb/>
炎帝神農氏姜姓以火徳王始為耒耜以教民稼穡作<lb/>
陶冶斧斤民用以利嘗百草以濟民病因上黨羊頭山<lb/>
始生嘉禾八穗帝異之乃作穗書用頒政令<lb/>
黄帝少典之子姓公孫名軒轅號有熊氏命倉頡沮誦<lb/>
造書字以正名百物由是古文滋生是時景雲常見郁<lb/>
郁紛紛帝因為雲書以紀職又嘗逰元扈之上靈龜負<lb/>
圖而臻文章之繁充自此始帝嘉其感應作書以冩其<lb/>
<pb n="KR3h0034_WYG_001-2a"/>
状後世有龜書焉<lb/>
少昊金天氏名摰字青陽黄帝之子也姬姓少昊之立<lb/>
鳳鳥適至故以鳥紀官作鸞鳳書其文章衣服皆以為<lb/>
象<lb/>
顓頊高陽氏黄帝之孫昌意之子也靜淵以有謀疏通<lb/>
而知事作科斗書因科斗之名故飾之以形頭麄尾細<lb/>
腹状團圓如水中之科斗魯恭王時壊孔子宅於壁中<lb/>
得所藏書皆科斗文字令古文是也<lb/>
<pb n="KR3h0034_WYG_001-2b"/>
帝嚳高辛氏黄帝之曾孫也生而神靈自言其名日月<lb/>
所照風雨所至莫不從服以人事紀官象仙人形書其<lb/>
車器衣服皆為之後代因之遂作此體<lb/>
帝堯陶唐氏名放勲姓伊耆帝嚳之子也因軒轅靈龜<lb/>
負圖遂作龜書象龜之形焉<lb/>
帝禹夏后氏名文命姒姓黄帝元孫顓頊之孫鯀之子<lb/>
也舜授禹以位於是大朝天下諸侯因九牧貢金鑄鼎<lb/>
象物故作鐘鼎書象鐘鼎形象<lb/>
<pb n="KR3h0034_WYG_001-3a"/>
周武王名發姬姓帝嚳之後文王之子也率脩文王緒<lb/>
業時殷紂無道武王東觀兵至於盟津渡河中流白魚<lb/>
躍八王舟中武王俯取以祭凡厥符瑞史臣曰佚紀之<lb/>
文字作為魚書體魚之首骨為乙尾翼為丙盖是則焉<lb/>
初文王時赤雀銜書集户至武王又感丹烏流室以此<lb/>
二瑞故作鳥書勢若翔羽<lb/>
穆王名滿昭王之子時西域化人來王與之遊而得八<lb/>
駿之乗乃西遊見王母於瑤池之上樂而忘返聞徐偃<lb/>
<pb n="KR3h0034_WYG_001-3b"/>
王得諸侯遂長驅而歸後登趙州贊皇山大篆吉日癸<lb/>
巳四字於山<lb/>
漠孝武皇帝姓劉氏諱徹景帝中子也能文辭詩賦初<lb/>
六國時各以異體之書僭為符信而芝草芝英等書興<lb/>
焉秦焚儒典其文煨燼至帝産靈芝於宣房既作芝房<lb/>
之歌因述芝英之書焉<lb/>
孝元皇帝名奭宣帝太子也好儒多材藝善史書<hi>史書周宣</hi>
<hi>王太史籀所作大篆也十五篇教學童之書</hi>洞曉音律窮極要妙<lb/>
<pb n="KR3h0034_WYG_001-4a"/>
後漢肅宗孝章皇帝諱烜顯宗第五子也少寛容好儒<lb/>
術初史游作草書惟君長告令臣下用之建初中杜度<lb/>
善草帝貴其迹詔上章表令作草體始號章草今法帖<lb/>
中有章帝草書辰宿列張等數十字存焉<lb/>
恭宗孝安皇帝諱祐肅宗孫也年十歲好學史書和帝<lb/>
常稱之<lb/>
孝靈皇帝諱宏肅宗元孫也帝好學善書自作皇羲篇<lb/>
五十章始置鴻都門學生勅州郡王公舉召能為尺牘<lb/>
<pb n="KR3h0034_WYG_001-4b"/>
辭賦及工書鳥篆者相課試至千人熹平中詔諸儒正<lb/>
五經文字命蔡邕等書刻石立於太學<lb/>
魏太祖武皇帝姓曹氏諱操字孟徳沛國譙人也多材<lb/>
藝自作兵書十餘萬言尤工章草雄逸絶倫張華云漢<lb/>
世安平崔瑗崔瑗子實𢎞農張芝芝弟昶善草書而武<lb/>
帝亞焉<lb/>
文皇帝諱丕字子桓武帝太子也善飛白書時於宫中<lb/>
戲為之<lb/>
<pb n="KR3h0034_WYG_001-5a"/>
高貴鄉公諱髦字彦士文帝孫東海定王霖子也少好<lb/>
學夙成工草𨽻<lb/>
吳大帝姓孫諱權字仲謀吳郡富春人性度宏朗仁而多智<lb/>
善行草書南齊王僧䖍常得大帝及景帝歸命侯法書<lb/>
上之齊高帝<lb/>
後主諱皓字元宗大帝權之孫太子和之子也善行𨽻<lb/>
書梁庾肩吾云魏武筆墨雄贍孫皓體裁綿宻李嗣真<lb/>
云孫皓呉人酣暢驕其家室雖欲矜豪亦復平矣<lb/>
<pb n="KR3h0034_WYG_001-5b"/>
晉景皇帝姓司馬氏諱師字子元河内温縣人宣帝長<lb/>
子也沈毅有大略少流美譽善正書<lb/>
文皇帝諱昭字子上景帝之母弟也善正書書賦云挹<lb/>
子元之瓌蹟高子上之雄神量藴文儒才苞古真或寄<lb/>
詞達禮任道懐仁或仰則鍾繇平視衛臻如晴郊駟馬<lb/>
維岳降神<lb/>
武皇帝諱炎字安世文帝長子也寛惠仁厚深沈有度<lb/>
量善行草書<lb/>
<pb n="KR3h0034_WYG_001-6a"/>
東晉元皇帝名睿字景文宣帝曾孫瑯琊恭王覲之子<lb/>
東朝中興之主也沈敏有度量善正行書當東遷謠曰<lb/>
五馬浮渡江一馬化為龍書賦云逮乎龍化東遷景文<lb/>
興嗣天然俊傑毫翰英異元帝之用筆可觀世踰<hi>劉超</hi>之<lb/>
呈規仰似如發硎刃虎駿鶚眙懦夫喪精劍客得志<lb/>
明皇帝諱紹字道㡬元帝長子也㓜而聰哲有對日之<lb/>
竒雅好文詞善書畫<lb/>
成皇帝諱衍字世根明帝長子也少聰敏及長留心萬<lb/>
<pb n="KR3h0034_WYG_001-6b"/>
㡬務在簡儉善草書書賦云成帝則生知草意頴悟通<lb/>
諳光使畏魄青疑過藍勁力外爽古風内含若雲開而<lb/>
乍睹晴日泉湧而懸歸碧潭<lb/>
康皇帝諱岳字世同成帝母弟也善行草書書賦云康<lb/>
帝則㓜少閒慢逈出凡境駟馬安車不尚馳騁<lb/>
哀皇帝諱丕字千齡成帝長子也善行書<lb/>
簡文皇帝諱昱字道萬元帝少子也㓜而岐嶷為元帝<lb/>
所愛及長尤愛𤣥言留心典籍工行草書<lb/>
<pb n="KR3h0034_WYG_001-7a"/>
孝武皇帝諱曜字昌明簡文帝第三子也善行草書書<lb/>
賦云真率孝武不規不矩氣有餘高體無所主若露滋<lb/>
蔓草風送驟雨<lb/>
宋高祖武皇帝姓劉氏諱裕字徳輿彭城人性嚴整有<lb/>
法度帝素拙於書劉穆之曰此雖小事然宣被四逺願<lb/>
公少復留意帝既不能措意又禀分有在穆之乃曰公<lb/>
但縱筆為大字一字徑尺亦無嫌大既足有所包且其<lb/>
勢亦美武帝從之一紙不過六七字便滿書賦云宋武<lb/>
<pb n="KR3h0034_WYG_001-7b"/>
徳輿法含古初見答道和之啓未披有位之書觀其逸<lb/>
毫巨麗載兆虎變高躅莫究其涯雄風於焉已扇猶金<lb/>
玉鑛璞包露貴賤<lb/>
文皇帝諱義隆武帝第三子也聰明仁厚雅重文儒博<lb/>
涉經史善隷書及行草張懐瓘云規模大令自謂不减<lb/>
於師時論以為天然勝羊欣而功夫恨少是亦可尚道<lb/>
心雖微探索幽深若泠泠水行有巖石間真聲爾李嗣<lb/>
真云放逸屈摺頗効康昕量其直置孤梗是謝靈運之<lb/>
<pb n="KR3h0034_WYG_001-8a"/>
流書賦云皇矣文帝天知正𨽻舉已達於縱横攀王媚<lb/>
於𦂳細向專精而習熟㡬可與之興替尚瞻擊水之鵬<lb/>
摶且並聞天之鶴唳<lb/>
孝武皇帝諱駿字休龍文帝第三子也少機頴讀書七<lb/>
行俱下才藻甚美善正行草書書賦云孝武則武威戡<lb/>
難翰墨馳聲雖禀訓而已高恨一簣而未成徒忌人之<lb/>
賢已冀及父之令名與思話而雄强追彦琳而愧恥若<lb/>
夷狄之佳麗慕容顔於桃李<lb/>
<pb n="KR3h0034_WYG_001-8b"/>
明皇帝諱彧字休景文帝第十一子也善行書書賦云<lb/>
太宗徽音用壯之心遺棄鄙野不無高深快突俗工匠<lb/>
古鄰今冠柤梨之下果怯鸞鳳之珍禽<lb/>
齊太祖高皇帝姓蕭氏諱道成字紹伯南蘭陵人姿表<lb/>
英異龍顙鐘聲鱗文遍體敦樸尚古善屬文工真行草<lb/>
書篤好不已祖述子敬稍乏筋骨與王僧䖍賭書畢帝<lb/>
曰誰為第一僧䖍對曰臣書臣中第一陛下書帝中第<lb/>
一帝笑曰卿可謂善自謀矣張懐瓘云高帝與簡穆賭<lb/>
<pb n="KR3h0034_WYG_001-9a"/>
書亦猶驅雞之搏貍稍不自量也書賦云齊高則文武<lb/>
英威時來運歸挺生紹伯墨妙翰飛觀乎吐納僧䖍擠<lb/>
排子敬昂藏鬱拔勝草負正猶力稽牛刀水展龍性<lb/>
世祖武皇帝諱賾字宣述高帝長子也剛毅有斷工行<lb/>
草書帝欲擅書名故王僧䖍不敢顯其迹嘗用拙筆書<lb/>
以此見容書賦云世祖宣逺象賢豈敢仰英規而無功<lb/>
超筆力而有膽莫顧程式率由胷襟能騁逸氣未忘童<lb/>
心若横波束薪泛濫淺深<lb/>
<pb n="KR3h0034_WYG_001-9b"/>
廢帝鬱林王名昭業字元尚文惠太子長子也美容止<lb/>
好隷書武帝特所鍾愛勅皇孫手書不得妄出以貴之<lb/>
嘗謂武帝曰臣書固應勝江夏王帝答曰闍黎第一法<lb/>
身第二法身昭業小名闍黎江夏王鋒小名也<lb/>
梁高祖武皇帝姓蕭氏名衍字叔達南蘭陵人也性嚴<lb/>
整勤學博文好草書張懐瓘云状貌雖古但乏於筋骨<lb/>
無竒姿異態稍减於齊高矣帝尤好圖書搜訪天下大<lb/>
有所獲書賦云梁則高祖叔達恢宏厥躬冺規矩合童<lb/>
<pb n="KR3h0034_WYG_001-10a"/>
蒙文勝質而辭寡明察衆而理窮猶巧匠琢玉心愜雕<lb/>
蟲<lb/>
太宗簡文皇帝諱綱字世讃武帝第三子也㓜聰睿六<lb/>
歲能屬文及長氣宇寛宏讀書十行俱下博綜羣言善<lb/>
談𤣥理工行書書賦云簡文慕鍾不瑕有害慠景喬而<lb/>
含古<hi>蕭子雲</hi>肩邵陵而去泰<hi>邵陵王綸</hi>侯景將亂帝數夢秦王<lb/>
焚天下書既而内府書畫數百函後果煨滅於侯景<lb/>
世祖孝元皇帝諱繹字世誠武帝第七子也聰悟俊朗<lb/>
<pb n="KR3h0034_WYG_001-10b"/>
天才英發博極羣書工書善畫嘗自圖宣尼像為之贊<lb/>
而書之時人謂之三絶嘗權衡蕭子雲書比二王則若<lb/>
牡雞仰於威鳳子貢賢於仲尼書賦云孝元不拘快利<lb/>
睢盱習寛踈於一體加𦂳薄而小殊名畫記云承聖末<lb/>
魏師襲荆州城陷帝將降聚其古畫法書及典籍十四<lb/>
萬卷遣後閤舎人高善寳焚之帝欲投火俱焚宫嬪牽<lb/>
衣得免呉越寳劍並将斫柱令折乃嘆曰蕭世誠一至<lb/>
此乎文武之道今夜窮矣周将于瑾於煨燼中捃拾遺<lb/>
<pb n="KR3h0034_WYG_001-11a"/>
逸得書畫四千餘卷歸於長安<lb/>
陳高祖武皇帝姓陳氏諱霸先字興國吴興長城人也<lb/>
少倜儻有大志及長涉獵史籍善行草書書賦云爰及<lb/>
陳氏霸先創業盤桓有威牢落無法等王師憑怒挫衂<lb/>
攻刼<lb/>
文皇帝諱蒨字子華始興昭烈王之長子也少沉敏有<lb/>
識量美容儀留意經史善行草書<lb/>
後主諱叔寳字元秀宣帝長子也善行草書陳室富有<lb/>
<pb n="KR3h0034_WYG_001-11b"/>
書畫隋文帝即位以晉王廣為元帥平之命元帥記室<lb/>
㕘軍裴矩高熲收其書畫得八百餘卷於東京觀文殿<lb/>
起二臺東曰妙楷藏自古法書西曰寳躅收自古名畫<lb/>
隋煬皇帝姓楊氏諱廣高祖第二子也少敏慧好學善<lb/>
屬文好飛白書大業記云煬帝將幸江都宫女半不隨<lb/>
駕爭泣留帝言遼東小國不足煩大駕願擇將征之攀<lb/>
車惜留指血染鞅帝意不回因飛白題二十字賜宫嬪<lb/>
曰我夢江都好征遼亦偶然但留顔色在離别只今年<lb/>
<pb n="KR3h0034_WYG_001-12a"/>
二王書録曰大業末帝幸江都秘府圖書多将從行中<lb/>
道船没大半淪棄其間得存所餘無㡬弑逆之後並歸<lb/>
宇文化及至聊城為竇建徳所破並皆亡失<lb/>
唐高祖神堯大聖大光孝皇帝姓李氏諱淵字叔徳隴<lb/>
西成紀人也性寛仁善書師王褒得其妙故有梁朝風<lb/>
格尤善行草工而且疾結字不拘常體而筆迹韻美可<lb/>
愛常一日注授千許人吏案遇得好紙筆筆若飛食頃<lb/>
而訖得官人等並不取告符乞寳神筆之迹遂各分所<lb/>
<pb n="KR3h0034_WYG_001-12b"/>
授官而去書賦云我巨唐之膺休一六合而闡幽武功<lb/>
定文徳修高祖運龍爪陳睿謀自我雄其神貌冠梁代<lb/>
之徽猷<lb/>
太宗文武大聖大廣孝皇帝諱世民高祖次子也聰明<lb/>
英武有大志兼資文武博通羣書善屬文工𨽻書飛白<lb/>
行草得二王法尤善臨古帖殆於逼真貞觀初鋭意臨<lb/>
翫右軍真蹟人間購募殆盡嘗自書真草屏風以示羣<lb/>
下為一時之絶𨽻書師虞世南嘗患於戈法一日書遇<lb/>
<pb n="KR3h0034_WYG_001-13a"/>
戩字空其落於世南因取筆填之俄而魏鄭公奏事帝<lb/>
出書示之曰朕近學虞世南似盡其法卿看之鄭公曰<lb/>
天筆所臨萬象不能逃其形非小臣所可擬倫今仰窺<lb/>
聖作惟戩字戈法頗逼其真既而舞蹈慶謝上深歎鄭<lb/>
公髙其藻識然益加工焉太宗嘗讌三品已上於𤣥武<lb/>
門帝操筆作飛白書賜羣臣或乘酒争取於帝手唯常<lb/>
侍劉泊登御座引手得之御史請劾罪以死帝曰昔聞<lb/>
媫好辭輦今見常侍登牀竟釋其罪<lb/>
<pb n="KR3h0034_WYG_001-13b"/>
髙宗天皇大聖大宏孝皇帝諱治字為善太宗第九子<lb/>
也善正書飛白龍朔中上自為書與遼東諸將謂許敬<lb/>
宗曰許圉師嘗自愛書可於朝堂開示圉師見甚驚喜<lb/>
私謂從官曰圉師見古跡多矣晋魏已後惟稱二王然<lb/>
逸少多力而醜子敬妍而少力今觀聖跡兼絶二王鳳<lb/>
翥鸞迴實古今書聖帝甞飛白書賜宰臣人各六字戴<lb/>
至徳曰泛洪源俟舟檝郝處俊曰飛九霄假六翮李敬<lb/>
元曰資啓沃罄丹誠崔知悌曰竭忠節贊皇猷皆見意<lb/>
<pb n="KR3h0034_WYG_001-14a"/>
於辭<lb/>
中宗孝和大聖大昭孝皇帝諱顯髙宗第七子也善飛<lb/>
白書嘗寫昇中述志碑額今見存焉<lb/>
睿宗元貞大聖大興孝皇帝諱且髙宗第八子也性淳<lb/>
和長而温恭好學通詁訓工草𨽻書中宗嘗為武后追<lb/>
福脩聖善寺制度竒麗為都城之最寺内立碑中宗製<lb/>
文睿宗書之書賦云睿宗垂文規模尚古飛五雲而在<lb/>
天運三光以窺户<lb/>
<pb n="KR3h0034_WYG_001-14b"/>
𤣥宗至道大聖大明孝皇帝諱隆基睿宗第三子也孝<lb/>
友慈仁善騎射通音律歴象之學好圗畫工八分章草<lb/>
豐茂英特初張説為麗正殿學士獻詩明皇自於綵牋<lb/>
上八分書讚曰徳重和鼎功逾濟川詞林秀發翰苑光<lb/>
鮮開元中御注御書道徳經詔列郡咸建石臺譙郡太<lb/>
守趙冬曦請置聖祖降生之地書賦云開元應乾神武<lb/>
聦明風骨巨麗碑版峥嶸思如泉而吐鳳筆為海而吞<lb/>
鯨<lb/>
<pb n="KR3h0034_WYG_001-15a"/>
順宗至徳宏道大聖大安孝皇帝諱誦徳宗長子也寛<lb/>
仁喜學藝善𨽻書徳宗工為詩每賜大臣方鎮詩制必<lb/>
命寫之<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0034_WYG_001-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書小史卷一<lb/>
</p>
<p>
</p>
  </div>
</body>
</text>
</TEI>
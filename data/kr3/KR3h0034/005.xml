<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書小史卷五</head> <lb/>
    <p>
<pb n="KR3h0034_WYG_005-1a"/>
欽定四庫全書<lb/>
　書小史卷五<lb/>
　　　　　　　　　　　　　宋　陳思　撰<lb/>
　　傳四<hi>晉</hi>
東晉王導字茂宏瑯琊臨沂人官至丞相諡曰文獻公<lb/>
少有風鑒識量清逺善草隷元明二帝並工書者推奬<lb/>
於茂宏王僧䖍云導書甚有楷法師學鍾衞好愛無厭<lb/>
喪亂狼狽猶懐鍾尚書宣示帖衣帶過江後在右軍處<lb/>
<pb n="KR3h0034_WYG_005-1b"/>
借王敬仁敬仁死其母見脩平生所愛遂以入棺王愔<lb/>
云王導行草見重當世書賦云業盛瑯琊茂宏厥初衆<lb/>
能之一乃草其書將以潤色前範遺芳後車風稜載蓄<lb/>
髙利有餘類賈勇之武士等相驚之戲魚<lb/>
王恬字敬豫𨗳之子官至後將軍㑹稽内史性簡傲多<lb/>
技藝奕棊為中興第一草隷當時無與為比尤長於臨<lb/>
傚率性而運則復非工時有張翼善隷書尤善仿傚而<lb/>
劣於敬豫也<lb/>
<pb n="KR3h0034_WYG_005-2a"/>
王洽字敬和恬之弟官至中書令理識明敏書兼諸法<lb/>
於草尤工落簡揮毫有郢匠成風之勢雖卓然孤秀未<lb/>
至運用無方從兄右軍云弟書遂不减吾飾之過也王<lb/>
僧䖍云洽與右軍書俱變古形不爾至今猶法鍾張<lb/>
王劭字敬倫洽之弟官至車騎將軍善草書<lb/>
王薈字敬文𨗳幼子官至散騎常侍善行書<lb/>
王廙字世將瑯琊臨沂人官至平南將軍荆州刺史工<lb/>
草隷飛白祖述張衞遺法亦好索靖之風嘗得索七月<lb/>
<pb n="KR3h0034_WYG_005-2b"/>
二十六日書一紙毎寶玩之遭喪亂乃四疊綴於衣中<lb/>
以過江王僧䖍云王平南廙是右軍叔自過江東右軍<lb/>
之前惟廙為最畫為晉明帝師書為右軍法其飛白志<lb/>
氣極古垂鵰鶚之翅羽類旌旗之卷舒時人云王廙飛<lb/>
白右軍之亞也<lb/>
劉超字世踰瑯琊臨邑人官至衞尉零陵忠侯善正書<lb/>
超筆蹟與元帝相類自職居近宻遂絶其與外交書書<lb/>
賦云體大法殊實推世踰禀天然而自强亂帝札而見<lb/>
<pb n="KR3h0034_WYG_005-3a"/>
拘猶朝廷宿舊年徳相趨<lb/>
陶侃字士衡秣陵人官至侍中大將軍事元明二帝性<lb/>
聰敏善正書逺近書疏莫不手答筆翰如流書賦云雍<lb/>
容士衡季孟公旅肌骨閒媚精神慢舉如辭山登朝混<lb/>
迹雜處<lb/>
顧榮字彦先呉郡人官至驃騎將軍善草書書賦云彦<lb/>
先尚質無而不有猶崆峒之上世俗誰偶<lb/>
紀瞻字思逺丹陽秣陵人官至車騎將軍好讀書手自<lb/>
<pb n="KR3h0034_WYG_005-3b"/>
抄寫妙觧音律善行書<lb/>
卞壼字望之濟隂寃句人官至侍中驃騎大將軍善草<lb/>
書書賦云望之之草𦂳古而老落紙筋槃分行羽抱如<lb/>
充仞多士交速雜寶<lb/>
應詹字思逺汝南南頓人官至鎮南大將軍㓜孝以學<lb/>
藝文章稱善草書書賦云思逺則藁草懸觧筆墨無在<lb/>
真率天然忘情罕逮猶羣雀之飛廣厦小魚之戲大海<lb/>
熊逺字孝文豫章人官至大將軍長史善正書書賦云<lb/>
<pb n="KR3h0034_WYG_005-4a"/>
孝文剛斷謹正援毫古雖拙利今稱且高如貴胄之躍<lb/>
駿武賁之操刀<lb/>
郄鑒字道徽髙平金鄉人官至太宰草書卓絶古而且<lb/>
勁書賦云道徽之豐茂宏麗下筆而剛决不滯揮翰墨<lb/>
而厚寔深沉等漁父之乗流鼓枻<lb/>
郄愔字方回鑒之子官至司空善衆書張懐瓘云雖齊<lb/>
名庾翼不可同年其法遵於衞氏尤長於章法濃纎得<lb/>
衷意態無窮筋骨亦贍若鴻鵠奮六翮飄然逰乎太虚<lb/>
<pb n="KR3h0034_WYG_005-4b"/>
王僧䖍云郄愔章草亞於右軍梁武帝云郄愔書得意<lb/>
甚熟而取妙特難踈散風氣一無雅素<lb/>
郄曇字重煕愔之弟官至北中郎將善草書書賦云宻<lb/>
壯竒姿撫蹟重煕若投石㧞距怒目揚眉<lb/>
郄超字景興愔之子官至中書郎臨海太守善行草書<lb/>
王僧䖍云郄超草書亞於二王𦂳媚過於其父骨力不<lb/>
及也書賦云景興當年曷云世乏正草輕利脫略古法<lb/>
郄儉之字處約曇之子官至太子率更令善草書<lb/>
<pb n="KR3h0034_WYG_005-5a"/>
郄恢字道允儉之之弟官至鎮軍將軍善正行書書賦<lb/>
云處約道允家之後俊狂草勢而兄優謹正書而弟潤<lb/>
俱始登於學次慙一虧於九仭<lb/>
庾亮字元規潁川鄢陵人明穆皇后之兄官至太尉美<lb/>
姿容善談論工行草書王僧䖍云庾亮書亦能入録<lb/>
庾懌字叔豫亮之弟官至衛尉將軍善正行書書賦云<lb/>
遺古效鍾叔豫髙蹤雖稳宻而傷浮淺猶葉公之愛畫<lb/>
龍<lb/>
<pb n="KR3h0034_WYG_005-5b"/>
庾氷字季堅亮之弟官至中書監以雅素垂風兄亮常<lb/>
以為庾氏之寶善書<lb/>
庾翼字稚恭明穆皇后之弟官至車騎將軍荆州刺史<lb/>
善草隷章草少與羲之齊名殊為世重兄亮亦有書名<lb/>
曾就右軍求書逸少荅云稚恭在彼豈復假此王僧䖍<lb/>
云庾翼書少時與右軍齊名右軍後進内外宗尚翼猶<lb/>
不忿在荆州與都下書云小兒輩乃賤家雞而愛野雉<lb/>
皆學逸少書湏吾還當比之右軍嘗以章草答亮亮以<lb/>
<pb n="KR3h0034_WYG_005-6a"/>
示翼翼乃大服因與右軍書云吾昔有伯英章草十紙<lb/>
因喪亂遺失嘗歎妙迹永絶今見足下答家兄書煥若<lb/>
神明頓還舊觀書賦云積薪之美更覽稚恭名齊逸少<lb/>
墨妙所宗善草則鷹摶隼擊工正則劔鍔刀鋒愧時譽<lb/>
之未盡覺知音而罕逢<lb/>
庾准字彦祖亮之孫官至豫州刺史西中郎將善草書<lb/>
書賦云荒蕪快利彦祖為容似較狡兔於大野任平陂<lb/>
之所從<lb/>
<pb n="KR3h0034_WYG_005-6b"/>
范汪字元平順陽人官至安北將軍贈散騎常侍善正<lb/>
書有謝瓜啓傳於世書賦云順陽筆精吾見元平近瞻<lb/>
元常<hi>鍾繇</hi>俯視國明<hi>張澄</hi>利且掩薄能多似生如班翰之運<lb/>
斧之棟梁以經營<lb/>
范寗字武子汪之子官至中書侍郎善正書書賦云武<lb/>
子正筆頗全古質去凡忘情任樸不失猶髙人之與釋<lb/>
子志由道而秉律<lb/>
劉惔字真長沛郡人官至丹陽尹善行草書書賦云真<lb/>
<pb n="KR3h0034_WYG_005-7a"/>
長則草含稚恭<hi>庾翼</hi>之厚爽正邇越石<hi>劉琨</hi>之覊束輕浮森<lb/>
峭穠媚藻縟落衆木於秋杪狎羣鷗於水曲<lb/>
孔偘字敬思㑹稽人官至大司農善行書<lb/>
孔愉字敬康㑹稽人官至車騎將軍善草書書賦云敬<lb/>
思敬康二孔殊芳思行則輕利峭峻類驚虬逸駿康草<lb/>
則古質欝紆如落翮摧枯<lb/>
丁潭字世康㑹稽人官至散騎常侍善正草書書賦云<lb/>
若夫返古不忘吾推世康似無逸少如禀元常猶落太<lb/>
<pb n="KR3h0034_WYG_005-7b"/>
階之蓂莢掇祕府之芸芳<lb/>
孔廞字季舒㑹稽人官至光禄大夫工書書賦云季舒<lb/>
纎勁循古有禮遇稀難評唯署一啓<lb/>
謝尚字仁祖陳郡陽夏人官至散騎常侍博綜衆藝善<lb/>
草書書賦云謝氏三昆尚草特峻猶注飛㵎之瀑溜投<lb/>
全牛之虚刅<lb/>
謝安字安石尚之從弟位至太傅和粹通敏姿容溫雅<lb/>
人皆比之王𨗳謂文雅過之學草正於右軍右軍云卿<lb/>
<pb n="KR3h0034_WYG_005-8a"/>
是觧書者然知觧書為難張懐瓘云安石尤善行書亦<lb/>
猶衞洗馬風流名士海内所瞻王僧䖍云謝安亦入能<lb/>
流殊亦自重乃為子敬書嵇中散詩得子敬書有時裂<lb/>
作校紙書譜云謝安素善尺牘而輕子敬之書子敬嘗<lb/>
作佳書與之謂必存録安輙題後答之甚以為恨<lb/>
謝奕字無奕安之兄官至安西將軍善行書書賦云逹<lb/>
士逸蹟乃推無奕毫翰云為任興所適<lb/>
謝萬字萬石安之弟官散騎常侍亦工書<lb/>
<pb n="KR3h0034_WYG_005-8b"/>
王珣字元琳洽之子官至給事黄門侍郎善行書<lb/>
王珉字季琰珣之弟官至中書令工𨽻書及行草時謂<lb/>
小王之亞也自𨗳至珉三世善書時人方之杜衞二氏<lb/>
王僧䖍云珉筆力過於子敬書舊品云嘗書四疋素自<lb/>
朝操筆至暮便竟首尾如一又無誤字子敬嘗戲云弟<lb/>
書如騎騾駸駸恒欲度驊騮前斯可謂弓善矢良兵利<lb/>
馬疾穿圍破的難與争鋒書賦云繩繩宜爾傑出季琰<lb/>
露鋒芒而豁懐傍禮樂而無檢猶摶扶摇而坐致超峻<lb/>
<pb n="KR3h0034_WYG_005-9a"/>
極而非險<lb/>
王廞字伯輿即𨗳孫薈子官至司徒左長史善行書書<lb/>
賦云温温伯輿亦扇其風風流之表軒冕之中骨體慢<lb/>
正精彩冲融已髙天然恨乏其功如承奕葉之貴胄備<lb/>
風訓之神童<lb/>
王曠羲之父也官至淮南太守善行𨽻書<lb/>
王羲之字逸少瑯琊臨沂人官至右軍將軍㑹稽内史<lb/>
少有美譽善書為古今之冠草隷八分飛白章行備精<lb/>
<pb n="KR3h0034_WYG_005-9b"/>
諸體自成一家之法千變萬化得之神功自非造化發<lb/>
靈豈能登峰造極其所措意皆自然萬象無以加也然<lb/>
剖析張公之草而濃纎折衷乃愧其精熟損益鍾君之<lb/>
隷雖還用增華而古雅不逮至研精體勢則無所不工<lb/>
所謂氷寒於水亦猶雅頌得所鍾鼓云乎羲之隷行草<lb/>
章草飛白五體俱入神品八分入妙有子七人獻之最<lb/>
知名元之凝之徽之操之並工草隷梁武帝評云王羲<lb/>
之書如龍跳天門虎卧鳳閣故厯代寶之永以為訓<lb/>
<pb n="KR3h0034_WYG_005-10a"/>
王元之羲之長子善草書<lb/>
王凝之羲之次子官至左將軍㑹稽内史工草隷<lb/>
王徽之字子猷凝之弟官至黄門侍郎善正草書<lb/>
王操之字子重徽之弟歴侍中尚書豫章太守善正行<lb/>
草書<lb/>
王渙之徽之弟善行草書<lb/>
王獻之字子敬逸少第七子清峻有美譽尤善草隷兼<lb/>
妙丹青㓜學父書次習於張邇後改變制度别創其法<lb/>
<pb n="KR3h0034_WYG_005-10b"/>
率爾師心𡨕合天矩至於行草興合若孤峰四絶逈出<lb/>
天殊其峭峻不可量也子敬七八歳時學書右軍潛從<lb/>
後掣其筆不脫乃嘆曰此兒當有大名遂書樂毅論一<lb/>
篇與之學後題書賜官奴竟能極小真書窮微入聖筋<lb/>
骨𦂳宻不减於父故人謂之小聖官奴即子敬小字也太<lb/>
元中新起太極殿謝安欲使子敬題榜以為萬世寶而<lb/>
難言之乃說韋仲將題凌雲臺事子敬揣知其㫖乃正<lb/>
色曰仲將魏之大臣寧有此事使其若此知魏徳之不<lb/>
<pb n="KR3h0034_WYG_005-11a"/>
長安遂不之逼也子敬隷行草章草飛白五體俱入神<lb/>
品八分入能品或謂子敬為小令非也子敬為中書令<lb/>
太元十一年卒於官年四十三族弟珉代居之至十三<lb/>
年而卒年三十八時謂子敬為大令珉為小令<lb/>
王濛字仲祖太原晉陽人官至長山令哀靖皇后父也<lb/>
追贈光禄大夫善隷書法於鍾氏狀貌似而筋骨不備<lb/>
衞臻陶侃並其亞也王僧䖍云王濛書可比庾翼書賦<lb/>
云奥若太原之英二子間生仲祖慕元常之則懐祖<hi>王述</hi>
<pb n="KR3h0034_WYG_005-11b"/>
通文獻<hi>王𨗳</hi>之情方言慕而我愧比叔文<hi>謝藻</hi>而此榮習所<lb/>
通而不及恭放之<hi>溫放之</hi>而先鳴結束體正肆力專成猶<lb/>
猶棟梁富於合抱乃匠斵而未精<lb/>
王修字敬仁濛之子官至著作郎善隷書嘗求右軍書<lb/>
乃寫東方朔畫像讃與之殆欲窮其妙而未盡其美子<lb/>
敬毎省修書云咄咄過人始王𨗳愛鍾氏書喪亂狼狽<lb/>
猶衣帶盛尚書宣示帖過江後以與右軍右軍借敬仁<lb/>
及敬仁亡其母見此書平生所好乃遂與入棺殷仲堪<lb/>
<pb n="KR3h0034_WYG_005-12a"/>
書亦敬仁之亞也<lb/>
王述字懐祖太原人官至中書令藍田使善草書書賦<lb/>
云髙利迅薄連屬欹傾猶鳥避羅而勢側泉激石而分<lb/>
横<lb/>
王坦之字文度述之子官至侍中中書令善行書<lb/>
王允之字深猷官至衞將軍㑹稽内史善草行書<lb/>
謝藻字叔文㑹稽人官至中書侍郎善正書書賦云叔<lb/>
文法鍾纎薄精練用筆雖巧結字未善似漸陸之遵鴻<lb/>
<pb n="KR3h0034_WYG_005-12b"/>
等窺巢之乳燕<lb/>
謝璠伯官至散騎常侍善草書<hi>見法帖</hi>
戴逵字安道譙郡銍人隠居不仕㓜有巧慧聰悟博學<lb/>
能鼓琴工書畫總角時以雞子汁溲白瓦屑作鄭𤣥碑<lb/>
自書刻之文既竒麗書亦妙絶<lb/>
戴顒字仲若逵之子隠遯有髙名亦不仕隠居桐廬父<lb/>
善琴書顒並傳其業<lb/>
李充字宏度江夏鍾武人衞夫人之子累遷中書侍郎<lb/>
<pb n="KR3h0034_WYG_005-13a"/>
善楷書妙恭鍾索世咸重之<lb/>
李式字景則即充從兄衞夫人之猶子官至侍中善草<lb/>
隷甚佳其叔母善書右軍云李式是平南之流<hi>平南將軍王廙</hi>
<hi>也</hi>亦可比庾翼弟定子公府能名同式<lb/>
張澄字國明呉郡人官至光禄大夫善正書王僧䖍云<lb/>
張澄書當時亦呼有意書賦云國明勵躬鍾氏餘風壯<lb/>
麗纎薄守雌知䧺如道門之子仙路時通<lb/>
張彭祖澄之子官至龍驤將軍善隷書張懐瓘云右軍<lb/>
<pb n="KR3h0034_WYG_005-13b"/>
毎見彭祖縑素尺牘輙存而玩之夷齊雖賢若仲尼不<lb/>
言未能髙舉亦猶彭祖附青雲之士不冺於世也<lb/>
荀輿字長允潁隂人官至國子助教工隷書章草嘗寫<lb/>
狸骨方一紙右軍見以為絶倫後擬傚數十通云此乃<lb/>
天然功弗可及也庾肩吾云荀輿狸骨方學而難逮墨<lb/>
妙至此時人不稱猶伯樂之顧則價增十倍然觀其意<lb/>
趣不先於衞夫人當是右軍中年所賞若暮齒而見應<lb/>
不至歎服也<lb/>
<pb n="KR3h0034_WYG_005-14a"/>
劉召字彦祖彭城人官至御史中丞累遷侍中善小篆<lb/>
妙工飛白雖不及張宏亦一時之冠也作飛白書勢一<lb/>
篇時有栁詳亦善飛白彦祖之亞也<lb/>
張翼字君祖下邳人官至東海太守尤善草隷劣於王<lb/>
恬時穆帝令翼寫王右軍手表帝自批後右軍殆不能<lb/>
别久乃悟云小人幾欲亂真書賦云君祖馳馭藝忝令<lb/>
譽窮正驗草而罕逮其能作偽亂真而未可為據正企<lb/>
鍾而悠邈草師王而莫著<lb/>
<pb n="KR3h0034_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書小史卷五<lb/>
</p>
<p>
</p>
  </div>
</body>
</text>
</TEI>
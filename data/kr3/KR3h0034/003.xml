<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書小史卷三</head> <lb/>
    <p>
<pb n="KR3h0034_WYG_003-1a"/>
欽定四庫全書<lb/>
　書小史卷三<lb/>
　　　　　　　　　　　　　明　陳思　撰<lb/>
　　傳三<hi>三代</hi>　<hi>秦/</hi>　<hi>漢</hi>
倉頡黄帝時史官也首有四目通於神明仰視奎星圜<lb/>
曲之勢俯察龜文鳥迹之象愽採衆美合而為字是曰<lb/>
古文孝經援神契曰奎主文章倉頡放象是也皇甫謐<lb/>
曰黄帝史倉頡造文字記言行策藏之名曰書契<lb/>
<pb n="KR3h0034_WYG_003-1b"/>
仙人務光湯之師也湯以天下讓務光辭往清泠之陂<lb/>
植薤而食清風時至見其積葉交偃象而為倒薤篆以<lb/>
寫紫經三卷王愔文字志云垂支濃直若薤葉也或云<lb/>
出扶風曹喜<lb/>
周史佚文王時太史也尤善為竒字文王之時周家忠<lb/>
厚仁及草木有虎不害名曰騶虞白質元章馴於靈囿<lb/>
騶虞義獸也不踐生草仁之至也於是佚軌則前皇錯<lb/>
綜而為虎書<lb/>
<pb n="KR3h0034_WYG_003-2a"/>
史籕周宣王時為史官善書師模倉頡古文始籕以為<lb/>
聖迹湮滅失其真本今所傳者纔髣髴而已故損益而<lb/>
廣之或同或異謂之為篆篆者𫝊也𫝊其物理施之無<lb/>
窮亦曰史書加之銛利鉤殺自然機發信為質文之權<lb/>
輿非至精孰與于此今妙迹雖絶於世考其遺法肅若神<lb/>
明又作籕文其狀雅正體則石鼓文存焉允所謂楷𨽻<lb/>
曽高字書淵藪故使小學者漁獵其中矣書賦云籕之<lb/>
狀也若生動而神憑通自然而無涯逺則虹紳結落邇<lb/>
<pb n="KR3h0034_WYG_003-2b"/>
則瓊樹離披<lb/>
孔子陬人字仲尼魯襄公二十二年生六經之文皆孔<lb/>
子手書遭秦焚燼後世不復見至漢魯共王壊孔子舊<lb/>
宅得古文論語皆科斗文字葢孔子門人所録也今𫝊<lb/>
於世者惟比干墓銅盤吳延陵季子墓碑存焉碑凡十<lb/>
字與古文字異而迹類大篆唐開元中明皇以延陵碑<lb/>
字湮泐敕翰林書人殷仲容脩正厥迹由是世得𫝊之<lb/>
<hi>大厯四年潤州牧蕭定得其摹本以江左張從申善書因命勒石并書文記復立丹陽縣季子廟</hi>
<pb n="KR3h0034_WYG_003-3a"/>
司馬子韋宋太史也景公時熒惑失度公懼脩徳熒惑<lb/>
退舎於是子韋作轉宿書象蓮花未開形<lb/>
秦李斯楚上蔡人少從荀卿學帝王術西入秦為丞相<lb/>
呂不韋舍人不韋賢之任為郎因得説秦王王説之聴<lb/>
用其計竟并天下位至丞相斯妙篆始省改之以為小<lb/>
篆著倉頡七篇畫如鐵石字若飛動作楷𨽻之祖為不<lb/>
易之法其銘題鐘鼎及作符印至今用焉今㤗山嶧山<lb/>
秦望山等碑皆斯遺迹斯雖草創遂造其極矣書賦云<lb/>
<pb n="KR3h0034_WYG_003-3b"/>
斯之法也馳妙思而變古立後學之宗祖如殘雪滴溜<lb/>
映朱檻而垂氷蔓木含芳貫緑林以直繩<lb/>
趙高仕秦為中軍府令善史書教始皇少子胡亥書及<lb/>
獄律法令取史籕大篆或頗省改為小篆作爰厯篇六<lb/>
章立於太學<lb/>
胡母敬本櫟陽獄吏為太史令博識古今文字亦與程<lb/>
邈李斯省改大篆著博學篇七章並能覃思舊章稽<lb/>
合衆訓<lb/>
<pb n="KR3h0034_WYG_003-4a"/>
程邈字元岑下邽人始為衙縣獄吏得罪始皇幽繫雲<lb/>
陽獄中覃思十年變大篆益小篆方圓而為𨽻書三千<lb/>
字奏上始皇善之出為御史衛恒曰秦既用篆奏事繁<lb/>
多篆字難成即令𨽻人佐書故曰𨽻書漢因行之甄鄷<lb/>
定六書四曰佐書是也秦造𨽻書以赴急速惟官司刑<lb/>
獄用之餘尚用篆焉<lb/>
羽人王次仲上谷人少有異志小年入學屢有靈竒年<lb/>
未弱冠變倉頡書為今𨽻書始皇時官務繁多得次仲<lb/>
<pb n="KR3h0034_WYG_003-4b"/>
文簡略赴急速之用甚喜遣使命召之三徴不至始皇<lb/>
大怒制檻車送之於道化為大鳥出在檻外翻然長引<lb/>
至於西山落二翮于山上今為大翮小翮山山上立祠<lb/>
水旱祈焉<lb/>
漢蕭何沛人善籕篆何作未央宫制度宏壯覃思三月<lb/>
以題其額觀者如流何便禿筆書時謂之蕭籕焉八體<lb/>
有署書亦何所定題蒼龍白虎二闕<lb/>
司馬相如字長卿成都人善詞賦工筆札辨六律測尋<lb/>
<pb n="KR3h0034_WYG_003-5a"/>
二氣文帝時令長卿采日辰之禽屈伸其體升降其勢<lb/>
象四時之氣為氣候時書王融云後漢東陽公徐安于<lb/>
搜諸史籍得十二時書皆像神形也<lb/>
董仲舒廣川人武帝時言灾異作草藁未上<hi>顔師古曰所作起草</hi>
<hi>為藁也</hi>主父偃竊而奏之<lb/>
嚴延年字次卿東海下邳人官至河南太守雅工史書<lb/>
規模於趙高時稱其妙<lb/>
史㳺元帝時官至黄門令善草書王愔云漢元帝時史<lb/>
<pb n="KR3h0034_WYG_003-5b"/>
游作急就章解散𨽻體麤書之漢俗簡堕漸以行之是<lb/>
也此乃存字之梗槩損𨽻之規矩縱任奔逸赴速急就<lb/>
因草創之義謂之草書唯君長告令用之臣下則不許<lb/>
即今章草書也<lb/>
王尊字子贛<hi>音貢</hi>涿郡高陽人官至東郡太守竊學問能<lb/>
史書<hi>即籕書竒字也</hi>
張敞字子高河東平陽人官至京兆尹善古文𫝊之子<lb/>
吉吉𫝊其出杜鄴鄴𫝊子林吉子竦字伯松王莽時至<lb/>
<pb n="KR3h0034_WYG_003-6a"/>
郡守封侯博學文雅過於子高自三代以來古文之學<lb/>
盖絶子高精勤習之其後有杜林衛宏為之嗣焉<lb/>
陳遵字孟公京兆杜陵人哀帝時為河南太守善𨽻書<lb/>
與人尺牘主皆藏之以為榮<lb/>
杜鄴字子夏魏郡繁陽人官至凉州刺史少孤其母張<lb/>
敞女鄴壯從敞子吉學問得其家書初鄴從張吉學吉<lb/>
子竦又㓜孤從鄴學問亦著於世尤長小學<hi>顔師古曰小學謂文</hi>
<hi>字之學也周禮八歳入小學保氏教國子以六書故因名云</hi>
<pb n="KR3h0034_WYG_003-6b"/>
李長成帝時為將作大匠善古文作元尚篇皆倉頡中<lb/>
正字<lb/>
揚雄字子雲成都人雄博學多識竒字劉芬侯芭皆從<lb/>
學雄以為史篇莫善於倉頡作訓纂始李斯作倉頡篇<lb/>
趙高作爰厯篇胡母敬作博學篇漢興閭里書師合之<lb/>
揔謂之倉頡篇斷六十字為一章凡五十五章至平帝<lb/>
元始中召天下通小學者以百數各令記字于未央庭<lb/>
中雄取其有用者作倉頡訓纂篇三十四章以續倉頡<lb/>
<pb n="KR3h0034_WYG_003-7a"/>
重復之字天鳳五年卒<lb/>
爰禮沛人善古文孝平時召禮等百餘人説文字於未<lb/>
央庭中以禮為小學元士<lb/>
後漢杜林字伯山扶風茂陵人凉州刺史鄴之子歴位<lb/>
大司空有雅材尤工古文過於鄴也故世言小學由杜<lb/>
公嘗於西河得漆書古文尚書一卷寶玩無已每困阨<lb/>
自以為不能濟于亂世嘗抱經歎曰古文之學將絶於<lb/>
此初衛宏長於古學方造林未見則闇然而伏及㑹面<lb/>
<pb n="KR3h0034_WYG_003-7b"/>
林以漆書示宏曰常以此道將絶於此何意東海衛君<lb/>
復能𫝊之是道不墜于地矣光武建武中卒<lb/>
衛宏字敬仲東海人官至給事中脩古學善屬文作尚<lb/>
書訓指師於杜林後之學古文者皆祖于杜林衛宏也<lb/>
曹喜字仲則扶風平陵人工篆𨽻明帝建初中為秘書<lb/>
郎善草懸針垂露之法後世行之衛恒云曹喜善篆小<lb/>
異於李斯邯鄲淳師焉略究其妙韋誕師淳而不及也<lb/>
班固字孟堅扶風安陵人官至中郎將九歲能屬文好<lb/>
<pb n="KR3h0034_WYG_003-8a"/>
古工篆李斯曹喜之法悉能究之昔李斯作倉頡篇趙高<lb/>
作爰厯篇胡母敬作博學篇漢興閭里書師合之揔謂<lb/>
倉頡篇斷六十字為一章凡五十五章至平帝元始中<lb/>
徴天下通小學者於未央庭中揚雄取其有用者作訓<lb/>
纂篇三十四章以訓纂續倉頡也孟堅乃復續十三章<lb/>
至和帝永初中賈魴又撰異字取孟堅所續而廣之為<lb/>
三十四章用訓纂之末字以為篇目故曰滂喜篇言滂<lb/>
沲太盛也凡一百二十三章文字備矣<lb/>
<pb n="KR3h0034_WYG_003-8b"/>
賈逵字景伯扶風平陵人善書明帝時為郎與班固並<lb/>
校秘書撰諸經解學者宗之<lb/>
杜度字伯度京兆杜陵人章帝時為齊相善章草雖史<lb/>
游始作草書傳不紀其能又光武朝劉睦善草書史皆<lb/>
絶其迹創其神妙其惟杜公韋誕云杜氏傑有骨力而<lb/>
書字㣲痩若霜林無葉瀑水迸飛崔氏法之書體甚濃<lb/>
結字工巧時有不及張芝喜而學焉轉精其巧可謂草<lb/>
聖超前絶後獨步無雙張芝自謂上比崔杜不足下方<lb/>
<pb n="KR3h0034_WYG_003-9a"/>
羅趙有餘蕭子良云伯度本名操為魏武帝諱為度庾<lb/>
肩吾云杜度濫觴于草書書賦云草分章體肇起伯度<lb/>
時君重而立名自我行而作故製波循利創質畜怒<lb/>
賈魴善𨽻書撰滂喜篇以倉頡為上篇訓纂為中篇滂<lb/>
喜為下篇故謂之三倉説文曰魴以三倉之書皆為𨽻<lb/>
字𨽻字始廣而篆籕轉微矣<lb/>
徐幹字伯張扶風平陵人官至班超軍司馬邉境稱為<lb/>
名將善章草書班固與超書稱之曰因得伯張書藁筆<lb/>
<pb n="KR3h0034_WYG_003-9b"/>
勢殊工知識讀之莫不歎息實亦藝由己立名自人成<lb/>
者也後有蘇班亦平陵人五歲能書甚為伯張稱歎<lb/>
許慎字叔重汝南召陵人官至太尉南閣祭酒少好古<lb/>
學師於賈逵喜正文字尤善小篆規模李斯甚得其妙<lb/>
作説文解字十四篇萬五百餘字慎後疾篤令子冲詣<lb/>
闕上之安帝末卒<lb/>
崔瑗字子玉安平人官至濟北相文章葢世善小篆章<lb/>
草師於杜度媚趣過之㸃畫精微神變無礙利金百鍊<lb/>
<pb n="KR3h0034_WYG_003-10a"/>
美玉天姿可謂氷寒於水袁昻云崔瑗書如危峰阻石<lb/>
孤松一枝王隠謂之草賢庾肩吾云崔瑗擅名北中迹<lb/>
罕南度世有得其摹本者王子敬見之稱美以為張伯英<lb/>
極似之然伯英祖述于崔其骨力精熟則過也其遺迹<lb/>
絶少小篆則有張平子碑存焉瑗以順帝漢安二年卒<lb/>
崔實字子真瑗之子也博學有俊才桓帝時官至五原<lb/>
太守常與諸博士正定五經子真母劉氏博通墳籍動<lb/>
見儀則非惟實天性才敏亦由訓𨗳之功其草雅有父<lb/>
<pb n="KR3h0034_WYG_003-10b"/>
風張茂先甚稱之<lb/>
羅暉字叔景京兆杜陵人少脩名節為功曹㑹計吏轉<lb/>
羽林監善草書著聞三輔張伯英與同郡太僕朱賜書<lb/>
云上比崔杜不足下方羅趙有餘賜亦杜陵人時稱工<lb/>
書<lb/>
趙襲字元嗣京兆長安人官至燉煌太守與羅暉並以<lb/>
能草見重關西矜巧自與衆頗惑之張伯英素相友善<lb/>
靈帝時卒<lb/>
<pb n="KR3h0034_WYG_003-11a"/>
劉徳昇字君嗣潁川人桓靈之時以造行書擅名雖以<lb/>
草創亦豐贍妍美風流婉約獨步當時胡昭鍾繇並師<lb/>
其法世謂鍾善行押書是也而胡書體肥鍾書體瘦並<lb/>
各有徳昇之美也<lb/>
蔡邕字伯喈陳留圉人官至左中郎將封髙陽鄉侯博學<lb/>
好著述能畫工書創造飛白妙有絶倫尤得八分之精<lb/>
微體法百變窮靈盡妙獨步古今篆𨽻絶世中歲之積<lb/>
筆力未精及其暮年方窮其妙動合神功建寧中校書<lb/>
<pb n="KR3h0034_WYG_003-11b"/>
東觀奏求正定六經文字靈帝許之邕乃自書丹於碑<lb/>
使工鑴刻立於太學門外於是後儒晩學咸取正焉梁<lb/>
武帝云蔡邕書骨氣洞達爽爽如有神力書賦云伯喈<lb/>
三體八分二篆棨㦸彎<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>星流電轉纎逾植髪峻極層<lb/>
巘<lb/>
師宜官南陽人靈帝好書徴天下工書於鴻都門至數<lb/>
百人八分稱宜官為最大則一字徑丈小字方寸千言<lb/>
甚矜其能而性嗜酒或時至酒家因書其壁以售之觀<lb/>
<pb n="KR3h0034_WYG_003-12a"/>
者雲集沽酒多售則鏟滅之宜官後為袁術將今鉅鹿<lb/>
宋子有耿球碑是術所立宜官書也<lb/>
張芝字伯英燉煌酒泉人㓜而高操博學好古經明行<lb/>
修朝廷以有道徴不就故時稱張有道性嗜書凡家之<lb/>
衣帛皆書而後練張懐瓘云章草師于杜度崔瑗龍驤<lb/>
豹變青出于藍又創為今草天縱尤異率意超曠若清<lb/>
澗長源流而無限縈迴岸谷任于造化至于交龍駭獸<lb/>
奔騰拏攫之勢心手隨變窈𡨕不知其所以然也精熟<lb/>
<pb n="KR3h0034_WYG_003-12b"/>
神妙冠絶古今韋仲將謂之草聖豈徒言哉伯英嘗自<lb/>
云上比崔杜不足下方羅趙有餘誠則尊師之辭其心<lb/>
肺間語也又善𨽻書以獻帝初平中卒李嗣真云伯英<lb/>
章草似春虹飲澗落霞浮浦又如渥霧沾濡繁霜摇落<lb/>
張昶字文舒伯英季弟也為黄門侍郎善八分𨽻書章<lb/>
草家風不墜奕葉清華書類伯英時人謂之亞聖雖筋<lb/>
骨不及而妍華過之八分碑今在華隂建安十一年卒<lb/>
李嗣真云文舒西嶽碑文但覺妍冶殊無骨氣<lb/>
<pb n="KR3h0034_WYG_003-13a"/>
毛宏字文雅河南陽武人工書服膺梁鵠研精八分成<lb/>
一家法獻帝時為郎中教於秘書八分皆𫝊宏法以建<lb/>
安末卒<lb/>
左伯字子邕東萊人特工八分名與毛宏等列小異於<lb/>
邯鄲淳亦擅名漢末又能作紙漢興用紙代簡至和帝<lb/>
時蔡倫工為之而子邕尤得其妙故蕭子良答王僧虔<lb/>
書云子邕之紙妍妙輝光仲將之墨一㸃如漆伯英之<lb/>
筆窮神盡思妙物逺矣邈不可追然子邕之八分亦猶<lb/>
<pb n="KR3h0034_WYG_003-13b"/>
恒山之文皮即東北之美者也<lb/>
張超字子並河間鄚人留侯之後有文才官至别部司<lb/>
馬工章草擅名一時字勢甚峻吳人以皇象方之范曄<lb/>
云超之草書妙絶時人史筆稱載遂得宣聲後葉庾肩<lb/>
吾云子並崔家州里頗相倣傚可謂醬醎於鹽氷寒於<lb/>
水<lb/>
姜詡梁宣田彦和皆伯英弟子並善草書<lb/>
孫敬字文寶家貧好學少時嘗畫地學書遂工篆𨽻<lb/>
<pb n="KR3h0034_WYG_003-14a"/>
傳奕善𨽻札家貧傭書後有金帛洛陽咸稱善書而得<lb/>
富也<lb/>
唐綜魯人當漢魏之交夢蛇繞身寤而狀之而為蛇書<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0034_WYG_003-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書小史卷三<lb/>
</p>
<p>
</p>
  </div>
</body>
</text>
</TEI>
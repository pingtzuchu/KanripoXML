<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雜學辨附錄</head> <lb/>
    <p>
<pb n="KR3a0045_WYG_002-1a"/>
欽定四庫全書<lb/>
　雜學辨附錄<lb/>
　　　　　　　　　　　　　宋　朱子　撰<lb/>
　　記疑<lb/>
　偶得雜書一編不知何人所記意其或出於吾黨而<lb/>
　於鄙意不能無所疑也懼其流傳乆遠上累師門因<lb/>
　竊識之以俟君子考焉淳熙丙申三月乙卯<lb/>
先生言於上曰先聖後聖若合符節非傳聖人之道傳<lb/>
<pb n="KR3a0045_WYG_002-1b"/>
聖人之心也非傳聖人之心也傳己之心也己之心無<lb/>
異聖人之心廣大無垠萬善皆備欲傳聖人之道擴充<lb/>
此心焉耳<lb/>
　愚謂此言務為高遠而實無用力之地聖賢所以告<lb/>
　其君者似不如是也夫學聖人之道乃能知聖人之<lb/>
　心知聖人之心以治其心而至於與聖人之心無以<lb/>
　異焉是乃所謂傳心者也豈曰不傳其道而傳其心<lb/>
　不傳其心而傳己之心哉且既曰己之心矣則又何<lb/>
<pb n="KR3a0045_WYG_002-2a"/>
　傳之有况不本於講明存養之漸而直以擴充為言<lb/>
　則亦將以何者為心之正而擴充之耶夫進言於君<lb/>
　而其虚夸不實如此是不惟不能有所禆補而適所<lb/>
　以啓其談空自聖之弊後之學者尤不可以不戒也<lb/>
某初見先生即誨之曰人之所以靈於萬物者何也謂<lb/>
之心如何是心謂之性如何是性宜思之<lb/>
　愚謂此固窮理之事然非所以語初學者<lb/>
某問楊文靖公云聞之伊川不偏之謂中不易之謂庸<lb/>
<pb n="KR3a0045_WYG_002-2b"/>
如何先生曰是非先生之言不然則初年之説也昔伊<lb/>
川親批吕與叔中庸説曰不倚之謂中其言未瑩吾親<lb/>
問伊川伊川曰中無倚著某未達先生曰若説不倚須<lb/>
是有四旁方言不倚得不倚者中立不倚也<lb/>
　愚謂不偏者明道體之自然即無所倚著之意也不<lb/>
　倚則以人而言乃見其不倚於物耳故程子以不偏<lb/>
　名中而謂不倚者為未瑩今以不倚者之未瑩乃欲<lb/>
　舉不偏者而廢之其亦誤矣<lb/>
<pb n="KR3a0045_WYG_002-3a"/>
問要看喜怒哀樂未發才看便是已發如何見得中曰<lb/>
且只靜觀<lb/>
　愚謂此問甚切惜乎答之不善也蓋曰靜觀則固為<lb/>
　已發而且與之為二矣程子使人涵養於未發之前<lb/>
　而不使人求中於其間其㫖深矣<lb/>
問伊川先生答鮮于侁之問曰若顔子而樂道則不足<lb/>
為顔子如何曰心上一毫不畱若有心樂道即有著矣<lb/>
　愚按程子之言但謂聖賢之心與道為一故無適而<lb/>
<pb n="KR3a0045_WYG_002-3b"/>
　不樂若以道為一物而樂之則心與道二而非所以<lb/>
　為顔子耳某子之云乃老佛緒餘非程子之本意也<lb/>
自得處豈得分毫進若見則便見明道云才説明日便<lb/>
是悠悠學者拈起一處思量須是要便見若悠悠即玩<lb/>
矣若未有見又且放過<lb/>
　愚謂學固欲其自得而自得誠不可以分毫論然欲<lb/>
　其自得則必其積累漸漬然後有以浹洽而貫通焉<lb/>
　爾孟子所謂深造之以道者此也今欲自得而責其<lb/>
<pb n="KR3a0045_WYG_002-4a"/>
　便見則無乃狂躁急迫之甚且未知其所見者又果<lb/>
　何事也耶程子之言乃因學如不及而言初不為見<lb/>
　處發也又曰若未有見又且放過則其進退遲速無<lb/>
　所據矣其誤後學亦甚矣哉<lb/>
到恍然神悟處不是智力求底道理學者安能免得不<lb/>
用力<lb/>
　恍然神悟乃異學之語儒者則惟有窮理之功積習<lb/>
　之乆觸類貫通而黙有以自信耳<lb/>
<pb n="KR3a0045_WYG_002-4b"/>
問未見天下歸仁且非禮勿視聽言動當自有見否曰<lb/>
固是然要便見天下歸仁進學在致知涵養在敬不可<lb/>
偏廢<lb/>
　愚按天下歸仁程子述孔顔之意亦曰天下皆稱其<lb/>
　仁而已乃謂躬行實履之效非語其見處也必若以<lb/>
　見處言則如問者之言猶為未遠而所謂須要便見<lb/>
　者則其狂躁而迫切也甚矣進學涵養乃程子語然<lb/>
　程子所謂致知正欲其即事窮理而積累貫通非欲<lb/>
<pb n="KR3a0045_WYG_002-5a"/>
　其恍然神悟而便見天下歸仁也<lb/>
問思慮紛擾如何曰人心本無思慮多是憶既往與未<lb/>
來事<lb/>
　愚謂心之有思乃體之有用所以知來藏往周流貫<lb/>
　徹而無一物之不該也但能敬以操之則常得其正<lb/>
　而無紛擾之患今患其紛擾而告以本無則固不盡<lb/>
　乎心之體用且夫本無之説又惡能止其紛擾之已<lb/>
　然哉<lb/>
<pb n="KR3a0045_WYG_002-5b"/>
問浩然之氣塞乎天地之間曰孟子且如此説耳論其<lb/>
洞達無間又豈止塞乎天地而已哉<lb/>
　愚嘗深患近世學者躐等之弊發言立論不問其理<lb/>
　之當否而惟恐其説之不高今讀此書乃知前輩之<lb/>
　言既有以啓之者矣養氣之説學者且當熟講其方<lb/>
　而實用力焉至於事皆合義而無不慊於心則是氣<lb/>
　浩然充塞天地蓋不待言而自喻矣今不論此而遽<lb/>
　為浩蕩無涯之説以求出乎孟子之上其欺已而誣<lb/>
<pb n="KR3a0045_WYG_002-6a"/>
　人亦甚矣哉<lb/>
知性即明死生之説性猶水也<lb/>
　愚謂性即理也其目則仁義禮智是已今不察此而<lb/>
　曰知性即明死生之説是以性為一物而往來出没<lb/>
　乎生死之間也非釋氏之意而何哉<lb/>
某問如何是萬物皆備於我先生正容曰萬物皆備於<lb/>
我某言下有省<lb/>
　愚觀古今聖賢問答之詞未有如此之例其學者亦<lb/>
<pb n="KR3a0045_WYG_002-6b"/>
　未有如此遽有得者此皆習聞近世禪學之風而慕<lb/>
　效之不自知其相率而陷於自欺也<lb/>
學者須是下學而上達<hi>云云</hi>
　愚謂此理固然然未嘗告以下學之方而遽為此説<lb/>
　便有使人躐等欲速而不安於下學之意<lb/>
某人自言初疑逝者如斯夫每見先達必問人皆有説<lb/>
以相告及問先生則曰若説與公只説得我底公却自<lb/>
無所得某遂心服一二年間才見即問先生但曰理是<lb/>
<pb n="KR3a0045_WYG_002-7a"/>
如此其後某人有詩云云至此方有所得<lb/>
　愚謂川上之歎聖人有感於道體之無窮而語之以<lb/>
　勉人使汲汲於進學耳然先儒不明其所感之意故<lb/>
　程子特發明之而不暇及乎其他傳者不深考遂以<lb/>
　聖人此言專為指示道體而發則已誤矣今若以其<lb/>
　正而言之則問者本無可疑而告者但當告以汲汲<lb/>
　進學之意若循其誤而言之則學者每見必問才見<lb/>
　即問其躐等甚矣告者乃不之抑而反引之於恍惚<lb/>
<pb n="KR3a0045_WYG_002-7b"/>
　不可測知之境其凌節亦甚矣且某人者自謂有得<lb/>
　而所為詩語乃老佛陳腐之常談而已惡在其有得<lb/>
　耶<lb/>
或問儒佛同異先生曰公本來處還有儒佛否<lb/>
　愚謂天命之性固未嘗有儒佛也然儒佛是非之理<lb/>
　則已具矣必以未嘗有者為言則奚獨儒佛也固亦<lb/>
　未嘗有堯桀也然堯之所以為堯桀之所以為桀則<lb/>
　豈可以莫之辨哉今某子之言乃如此是欲以夫本<lb/>
<pb n="KR3a0045_WYG_002-8a"/>
　來無有者混儒佛而一之也此禪學末流淫遁之常<lb/>
　談俗學之士從風而靡有不足怪獨某子自謂親承<lb/>
　有道而立言如此則為不可解耳<lb/>
或問立則見其參於前在輿則見其倚於衡先生曰參<lb/>
前倚衡非有物也謂之無則不可某人亦有詩云參倚<lb/>
前衡豈易陳只今便了乃相親昔人求劒尋舟跡大似<lb/>
子張書在紳<lb/>
　愚謂孔子答子張以忠信篤敬而有參前倚衡之説<lb/>
<pb n="KR3a0045_WYG_002-8b"/>
　蓋欲其力行二語造次不忘若曰坐見於牆食見於<lb/>
　羮云耳而近世説者展轉<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>妄至於如此亦可歎巳<lb/>
　且其所謂只今便了乃相親者竊取異學鄙俚之常<lb/>
　談可羞甚矣乃敢下視前賢肆其譏侮不亦無忌憚<lb/>
　之甚哉<lb/>
或云天下歸仁只是物物皆歸吾仁先生指窻問曰此<lb/>
還歸仁否或人黙然某人有詩云大海因風起萬漚形<lb/>
軀雖異暗周流風漚未狀端何若此處應須要徹頭<lb/>
<pb n="KR3a0045_WYG_002-9a"/>
　愚按天下歸仁説已見前今且以所謂物物皆歸吾<lb/>
　仁者論之則指窻之問亦應之曰此若不歸吾仁則<lb/>
　必無故而戕敗之矣大凡義理莫不如此皆有體驗<lb/>
　之實若但如此詩之説則近世禪學之下者類能言<lb/>
　之豈孔顔所以相傳之實學哉<lb/>
顔子聞天下歸仁又問克己之目請事斯語所以游泳<lb/>
此理也<lb/>
　愚謂天下歸仁者克己之效問目請事乃其用功之<lb/>
<pb n="KR3a0045_WYG_002-9b"/>
　實也某子之言失其序矣<lb/>
問盡心知性知天是知之存心養性事天是養之先生<lb/>
曰不然昔嘗問伊川造得到後還要涵養否伊川曰造<lb/>
得到後更説甚涵養盡心知性知之至也知之至則心<lb/>
即性性即天天即性性即心所以生天生地<hi>此言天之形體</hi>化<lb/>
育萬物其次則欲存心養性以事天<lb/>
　愚按問者之言於孟子之文義得之矣某子所引程<lb/>
　子之言乃聖人之事非為衆人設也程子所謂造得<lb/>
<pb n="KR3a0045_WYG_002-10a"/>
　到者正謂足目俱到無所不盡耳而某子乃獨以知<lb/>
　之為説而又通之衆人豈其本發問之時所謂造得<lb/>
　到者已如今之所謂而程子不之察耶若使程子於<lb/>
　此如孔子於子張之問達也則所以告之者必不然<lb/>
　矣又云心即性性即天天即性性即心此語亦無倫<lb/>
　理且天地乃本有之物非心所能生也若曰心能生<lb/>
　天之形體是乃釋氏想澄成國土之餘論張子嘗力<lb/>
　排之矣<lb/>
<pb n="KR3a0045_WYG_002-10b"/>
先生之門人甲有詩云誰道堅高不易知生來頃刻未<lb/>
嘗離乙答之云若道堅高不易知須知此語已成非饒<lb/>
君向知此端的未免猶為我與伊先生以乙之言為是<lb/>
　愚按堅高云者顔子形容夫子之道不易窺測之辭<lb/>
　爾非有一物頑然而堅嶢然而高也今甲已失之而<lb/>
　乙又甚焉且皆儇淺無稽絶不類儒者氣象某子乃<lb/>
　不以甲為非而又以乙為是亦不可曉也已<lb/>
　雜學辨附録<lb/>
</p>
<p>
</p>
  </div>
</body>
</text>
</TEI>
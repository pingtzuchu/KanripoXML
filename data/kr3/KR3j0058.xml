<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>日損齋筆記</head>
    <p>
<pb n="KR3j0058_WYG_001-1a"/>
欽定四庫全書<lb/>
　日損齋筆記　　　　　　　元　黄溍　撰<lb/>
　　辯經六則<lb/>
鶴山魏氏曰朱文公以十為河圖九為洛書引邵子之<lb/>
説為據而邵子不過曰圓者河圖之數方者洛書之文<lb/>
戴九履一之圖其象圓五行生成之圖其象方是九圓<lb/>
而十方也安知邵子不以九為圖十為書乎朱子雖力<lb/>
攻劉氏而猶曰易範之數誠相表裏又曰安知圖之不<lb/>
<pb n="KR3j0058_WYG_001-1b"/>
為書書之不為圖則朱子尚有疑於此也朱子發張文<lb/>
饒精通邵學皆以九為圖十為書朱以列子為證張以<lb/>
邵子為主嘗以乾鑿度及張平子傳所載太一下行九<lb/>
宫法考之即所謂戴九履一者則是圖相傳已久安知<lb/>
非河圖也鶴山素尊信文公之學獨於此圖書之辯不<lb/>
能無異論然而又曰靖士蔣得之云當以先天圖為河<lb/>
圖生成數為洛書亦是一説又若有取焉往年閩人吳<lb/>
蟾者來京師自言從謝疊山得異人所授河圖朝野諸<lb/>
<pb n="KR3j0058_WYG_001-2a"/>
公多傳之而秘不輕出其詳雖莫得聞大抵亦是以八<lb/>
卦為河圖未必不與蔣説同所自出也按孔安國尚書<lb/>
顧命傳曰伏羲氏王天下龍馬出河遂則其文以畫八<lb/>
卦謂之河圖王肅曰河圖八卦也王充論衡亦曰伏羲<lb/>
王河圖從河水中出易卦是也伏羲得之非作之則以<lb/>
八卦為河圖自昔已然鶴山之説似不可不考也<lb/>
尚書古文益稷篇在治忽今文作采政忽史記作來始<lb/>
滑漢書作七始詠采與在滑與忽音相近來與采始與<lb/>
<pb n="KR3j0058_WYG_001-2b"/>
治七與在詠與忽文相近政與治義相近諸儒皆隨字<lb/>
解之獨鄭𤣥忽作曶而謂曶者臣見君所秉君亦有焉<lb/>
是以曶為笏也其説尤異<lb/>
禮記曰文王舍伯邑考而立武王帝王世紀謂文王囚<lb/>
羑里時伯邑考已為紂所殺則是伯邑考既死武王不<lb/>
得不立非舍也史記云文王崩太子發立豈伯邑考未<lb/>
死文王已舍之而立武王為太子耶<lb/>
禮記曰凡祭宗廟之禮羊曰柔毛鷄曰翰音註謂異其<lb/>
<pb n="KR3j0058_WYG_001-3a"/>
名所以别於人用也而今之致餼於人者反借以為雅<lb/>
稱是以鬼事人也世之好用古語而不詳其文義若此<lb/>
類者極多此特其一耳<lb/>
春秋左氏傳聲子襪而登席杜預曰襪足衣也<lb/>
程泰之演繁露曰戰國策已稱人主為陛下據大戴禮<lb/>
成王冠周公使祝雍祝王有陛下永永與天無極則陛<lb/>
下之稱周初已有之或謂家語載成王冠頌葢曰率爾<lb/>
祖考永永無極疑大戴所記出於秦漢以後之所増飾<lb/>
<pb n="KR3j0058_WYG_001-3b"/>
然則戰國䇿所稱又安知非後人所増飾耶<lb/>
　　辯史十六則<lb/>
史記黄帝幼而徇齊家語大戴記並作叡齊司馬真曰<lb/>
徇亦作濬葢以徇與濬音相近濬與叡文相近而言也<lb/>
又曰濬當讀為迅則又因裴駰訓徇為疾而以迅為疾<lb/>
義相近而言也去古既逺經史中魯魚亥豕若此者不<lb/>
一學者必欲以意強通之豈闕疑之義乎<lb/>
太史公以百家言黄帝其文不雅馴擇其言尤雅者著<lb/>
<pb n="KR3j0058_WYG_001-4a"/>
為本紀書首故取公孫卿獲寳鼎迎日推䇿之説而不<lb/>
取其仙登于天之語直書曰黄帝崩葬橋山乃於封禪<lb/>
書備述卿言黄帝騎龍上天至武帝問黄帝冢則又稱<lb/>
或對曰黄帝已仙羣臣葬其衣冠或者疑辭也其敘事<lb/>
可謂婉而直微而顯矣<lb/>
史記書軒轅與炎帝戰于阪泉之野諸侯咸尊軒轅為<lb/>
天子代神農氏是為黄帝審如其説則以征伐得天下<lb/>
自黄帝始湯之放桀何以謂予恐來世以台為口實仲<lb/>
<pb n="KR3j0058_WYG_001-4b"/>
虺作誥何以不引阪泉之事為言乎孔子序書斷自唐<lb/>
虞而下繫易稱黄帝堯舜垂衣裳而天下治學者考信<lb/>
於六藝而闕其所不知可也<lb/>
史記武帝紀及封禪書所載黄錘史寛舒封禪書註引<lb/>
徐廣曰錘丈恚反錘縣黄縣皆在東萊武帝紀註引韋<lb/>
昭曰黄錘人姓名一以為地名一以為人名前後自相<lb/>
矛盾漢書郊祀志註引孟康曰二人皆方士顔師古曰<lb/>
錘直垂反其不取徐廣之説葢以一人不應係兩縣也<lb/>
<pb n="KR3j0058_WYG_001-5a"/>
然寛舒之名數見於後而無所謂黄錘者又似可疑耳<lb/>
漢書沛公引兵至薛秦泗川守壯兵敗於薛走至戚沛<lb/>
公左司馬得殺之顔師古曰得者司馬之名今按史記<lb/>
本文云沛公左司馬得泗川守壯殺之師古葢因班孟<lb/>
堅刪去泗川守壯四字而誤以得字屬於上文小司馬<lb/>
索隱知其誤而疑左司馬當有名遂以為曹無傷無傷<lb/>
之名僅見於沛公入闗之後而前無所考姑存其闕文<lb/>
可也<lb/>
<pb n="KR3j0058_WYG_001-5b"/>
漢髙帝紀吾以布衣提三尺取天下謂三尺劒也杜周<lb/>
傳三尺安出哉謂以三尺竹簡書法律也王充論衡凡<lb/>
引髙帝語却皆有劒字作文而好用歇後語以為竒者<lb/>
不可不知也<lb/>
漢文帝紀年有後元景帝有中元有後元葛勝仲曰謂<lb/>
之後則疑若有極乃不諱避何耶按劉貢甫兩漢刋誤<lb/>
元鼎四年方得寶鼎無縁先三年而稱之封禪書云後<lb/>
三年有司言元宜以天瑞命不宜以一二數自元鼎以<lb/>
<pb n="KR3j0058_WYG_001-6a"/>
前之元皆有司所追命也由是言之則所謂中元後元<lb/>
者豈亦後來之追命乎宜其無所諱避也然以漢書武<lb/>
帝紀考之元鼎元年得鼎汾水上四年得鼎后土祠旁<lb/>
應劭於元年注曰得寳鼎故因是改元貢甫因封禪書<lb/>
後三年之語不取應劭之説而謂四年方得鼎似當考<lb/>
也<lb/>
漢元朔元年有司奏古者諸侯貢士一適謂之好徳再<lb/>
適謂之賢賢三適謂之有功乃加九錫然則九錫者先<lb/>
<pb n="KR3j0058_WYG_001-6b"/>
王賞功之常典耳後世顧假以為簒語何也<lb/>
漢㳺俠傳茂陵守令尹公註謂守者未真為之或以為<lb/>
宋之權行守試即其遺制非也傳稱門下掾説尹公曰<lb/>
一旦真令至復單車歸為府吏葢宋之時暫權攝者也<lb/>
若夫權行試守皆正除之官特以是别賢序之崇卑而<lb/>
已其所謂行尤與漢不同臣賀以太僕行御史大夫事<lb/>
張湯韓安國皆以御史大夫行丞相事宋制必繼禄官<lb/>
髙於所任之職事乃<hi>缺</hi>行也<lb/>
<pb n="KR3j0058_WYG_001-7a"/>
資治通鑑綱目考亭朱子續經之筆也其推蜀繼漢本<lb/>
於習鑿齒絀周存唐本於沈既濟而感興詩第六章第<lb/>
七章皆不及之葢天理之在人心初無間於古今先儒<lb/>
所見適與前人暗合而非有所祖述學者誦感興詩則<lb/>
不可不與史氏所記並觀也<lb/>
僧瑩湘山野録卷首書真宗即位之次年賜李繼遷姓<lb/>
名進封西平王按宋實録繼遷以太宗淳化二年賜姓<lb/>
趙名保吉授銀州管内觀察使封天水郡侯以其叛服<lb/>
<pb n="KR3j0058_WYG_001-7b"/>
不常所賜姓名兩經削奪至道三年真宗即位因其歸<lb/>
順仍呼之曰趙保吉非賜姓名也其授夏州刺史定難<lb/>
軍節度使銀綏宥静等州觀察處置押蕃落等使但加<lb/>
食邑而不進封制下於是年十二月甲辰亦非次年咸<lb/>
平六年繼遷陷西涼府為潘羅支所殺終其身未嘗封<lb/>
王也其子徳明既立奉表納欵乃以景徳三年封西平<lb/>
王大詔令及今新修宋史所載並同而野録無一與之<lb/>
合繼遷建節之制見於實録及大詔令者本云先帝早<lb/>
<pb n="KR3j0058_WYG_001-8a"/>
深注意方議推恩值軒鼎之俄成築韓壇而未暇逮眇<lb/>
躬之纂位俄封䟽以貢珍彰厥逺圖冠于當代宜伸懋<lb/>
賞式勸忠勲野録所記既多異詞且易推恩二字曰真<lb/>
封以實其封王之説皆未可盡據李氏續通鑑長編及<lb/>
陳均編年備要乃獨有取焉其書太祖開寳九年十月<lb/>
壬子夜之事亦是捨正史而取野録筆削之意莫得而<lb/>
詳也<lb/>
周公謹齊東野語曰禮家如聚訟雖兄弟不容茍同其<lb/>
<pb n="KR3j0058_WYG_001-8b"/>
大者無如天地之祭東坡主合祭潁濱主分祭朝廷迄<lb/>
從合祭之説以至于今按宋史郊議始於神宗元豐元<lb/>
年至六年乃罷合祭哲宗元祐七年詔復行合祭以伸<lb/>
始見之禮俟親行北郊則修元豐六年之制仍集官詳<lb/>
議以聞禮部尚書蘇軾主合祭從之者五人樞宻都承<lb/>
㫖劉安世主分祭從之者四十人請以十月神州地祇<lb/>
之祭易夏至方丘之祭者三人請上不親祠而通爟火<lb/>
於禁中望拜者一人遂再令詳言安世等復執前議蘇<lb/>
<pb n="KR3j0058_WYG_001-9a"/>
轍時為門下侍郎請降㫖罷議而安世議狀竟不得上<lb/>
二蘇之主合祭固未嘗不同也其後合祭罷於紹聖三<lb/>
年而北郊亦未及行至徽宗政和三年以後凡四祭地<lb/>
謂朝廷從合祭之説以至於今尤非也<lb/>
齊東野語卷首記孝宗善政史闕不載者十餘事其一<lb/>
曰淳熙中張説為樞宻都承㫖奏請置酒延諸侍從上<lb/>
許之説退約客獨兵部侍郎陳良祐不至説殊不平上<lb/>
遣中使賜以上罇珍膳説因附奏臣奉㫖集客而良祐<lb/>
<pb n="KR3j0058_WYG_001-9b"/>
不至是違聖意也已而上命再賜説復附奏良祐迄不<lb/>
肯來夜漏將上忽報中批陳良祐除諫議大夫坐客皆<lb/>
愕然按宋實録陳獻肅公良翰傳載此事甚具非良祐<lb/>
也良祐亦同時從官公謹誤以良翰為良祐而不知良<lb/>
翰傳未嘗不載也且説為都承㫖亦非淳熙中葢説以<lb/>
隆興初為樞宻副都承㫖乾道初落副字而良翰之除<lb/>
大坡在五年十二月八年説已為簽樞累進知院事淳<lb/>
熙元年即罷去矣記一事而三失焉於秉史筆者毋責<lb/>
<pb n="KR3j0058_WYG_001-10a"/>
可也<lb/>
靖康元年宗忠簡公留守京城岳忠武王飛時𨽻麾下<lb/>
犯法當斬忠簡見而竒之曰此將材也遂釋不斬而留<lb/>
之軍前㑹金人犯氾水乃授以五百騎俾為踏白使已<lb/>
而凱旋補為統領尋遷統制飛由是知名此事與漢王<lb/>
陵之於張蒼滕公之於韓信暴勝之之於王訢大扺相<lb/>
類漢史備著三人之事以彰其竒遇飛孫珂撰飛行實<lb/>
乃獨諱而不録幸忠簡家𫝊今行于世而新史得以備<lb/>
<pb n="KR3j0058_WYG_001-10b"/>
著之<lb/>
嘉熙四年庚子六月吳公淵自隆興改知鎮江是嵗大<lb/>
侵明年辛丑改元淳祐公力行荒政分置粥塲以哺兩<lb/>
淮流移之人先曽祖戸部公時客吳公所從吳公親行<lb/>
視諸場識汪公立信於稠人之中而竒之亟言於吳公<lb/>
公與語大悦即令授館而禮遇焉供張服御之盛比它<lb/>
重客有加人咸驚訝既而立信與先戸部相繼登丁未<lb/>
庚戌第寳祐三年乙卯吳公以觀文殿學士開閫京湖<lb/>
<pb n="KR3j0058_WYG_001-11a"/>
辟立信幹辦公事先戸部準備差遣五年丁巳正月一<lb/>
日吳公拜㕘知政事請致仕未報而沒于江陵府治閫<lb/>
檄立信同先戸部䕶送歸𦵏宣城而先戸部為撰行狀<lb/>
上于史官其後立信入躋從班出專方面名位略與吳<lb/>
公等人始服公有知人之明而不知立信實先戸部之<lb/>
所舉新史於立信傳雖備著其事而不能詳先戸部之<lb/>
名誤以夢炎為應炎是猶可諉曰庶官名不登於史册<lb/>
無所於考乃以七年丁未取進士則題名有記亦弗之<lb/>
<pb n="KR3j0058_WYG_001-11b"/>
考而旁采傳聞之異辭以七年為六年則嵗在丙午又<lb/>
以為見吳公之次年則嵗在壬寅殊不思兩年皆非策<lb/>
士之嵗後之秉史筆者所宜考焉<lb/>
開慶元年七月朱公貔孫由史館校勘授武學博士而<lb/>
曽先祖戸部府君由添差通判慶元軍府事授武學教<lb/>
諭實與公並命同一告詞是年十一月貔孫除監察御<lb/>
史而先戸部奉勑兼樞宻院編修官後九十年是為今<lb/>
至正九年獲觀公家所述公年譜乃以武學為太學葢<lb/>
<pb n="KR3j0058_WYG_001-12a"/>
不詳當時典故而疑武學為武官故以意擅改之云耳<lb/>
殊不知國子太學博士正録武學博士諭皆師儒之清<lb/>
選也間嘗録家藏先世所被告命歸之以補其闕而訂<lb/>
其訛近閲新宋史貔孫本𫝊乃止據其家傳作太學博<lb/>
士告詞首云勑史館校勘朱貔孫等古者文武同方云<lb/>
云尤足驗其為武學而非太學也謹識于此以俟後之<lb/>
秉史筆者刋正焉<lb/>
　　雜辨十三則<lb/>
<pb n="KR3j0058_WYG_001-12b"/>
許由事不見於經故司馬子長揚子雲皆以為疑或曰<lb/>
堯始讓四岳四岳舉舜乃讓於舜春秋左氏傳云許太<lb/>
岳之後四岳即許由也按周武王封伯夷之裔孫文叔<lb/>
於許為四岳之嗣則四岳在唐虞時未嘗封許安得預<lb/>
以為氏乎大扺莊子多寓言如必欲旁引曲證以實其<lb/>
説所謂子州支父石戸之農者又為誰乎姑闕其疑可<lb/>
也<lb/>
鄧名世上進姓氏辨證有兩繆姓謂音穆者為宋穆公<lb/>
<pb n="KR3j0058_WYG_001-13a"/>
之後音謬者秦繆公之後按史記秦本紀前書繆公後<lb/>
書穆公二字葢通用而秦穆公之見於詩書春秋𫝊皆<lb/>
正作穆未聞穆可讀如繆也繆固有兩音一與謬同秦<lb/>
繆可音謬安知宋繆之不音謬乎古人固有以紕繆之<lb/>
繆為諡如漢之張勃晉之何曽者若唐皮日休追咎秦<lb/>
伯舍重耳置夷吾而作秦穆公諡繆論乃後世文人出<lb/>
竒立説以寓褒貶云爾非有其實也安可遂以為據乎<lb/>
漢有謬忌字正作繆又非可與宋秦二君之諡混為一<lb/>
<pb n="KR3j0058_WYG_001-13b"/>
而忌之名亦辨證所不及辨證之可疑多此類漢翟方<lb/>
進汝南人而謂方進之翟音狄汝南之翟音宅何其自<lb/>
相矛盾也<lb/>
漢因秦官置御史大夫掌副丞相所居曰寺亦謂之憲<lb/>
臺朱博傳但稱御史府而後人多引博故事稱柏臺烏<lb/>
臺葢御史有兩丞其一在蘭臺謂之中丞其後大夫廢<lb/>
遂獨存與尚書謁者並為三臺齊有都水臺隋有司𨽻<lb/>
臺唐御史臺嘗改憲臺又改肅政臺而門下為東臺中<lb/>
<pb n="KR3j0058_WYG_001-14a"/>
書為西䑓秘書為麟䑓不專以御史所居官置為䑓也<lb/>
若夫所謂大行䑓者自魏晉至隋唐皆有之其官有令<lb/>
僕尚書丞郎郎官猶夫今之行省而所謂外䑓者漢以<lb/>
稱州郡唐以稱三司監院之帶御史者宋之監司既不<lb/>
帶御史人以其掌糾察之任亦循習呼之曰外䑓云<lb/>
千字文篇首曰勑周興嗣次韻世言此時未以詔命為<lb/>
勑當是誤以梁字為勑也程泰之考古編力辨其非引<lb/>
南史賈希鏡傳勑許郭子既以帝命為勑而興嗣傳云<lb/>
<pb n="KR3j0058_WYG_001-14b"/>
勑制寺碑尤可為證按漢書馮異傳以詔勑戰攻宣秉<lb/>
傳勑賜尚書祿董宣傳勑強項令出然則以詔命為勑<lb/>
自漢已然泰之特以興嗣傳切近可證而但引南史耳<lb/>
米元章自書其姓名及所用圖記米或為芉芾或為黻<lb/>
黻與芾猶可通用芉乃楚姓米氏自出西域米國胡<lb/>
人入中國者因以為姓唐有回紇米懷玉五代有沙陀<lb/>
米至誠非若樓之與婁邵之與召同所祖也姓固不可<lb/>
改字音之相近者寧可混而一之耶或曰山谷極稱引<lb/>
<pb n="KR3j0058_WYG_001-15a"/>
初平初起豈皇與黄可混為一姓乎是不然所謂金<lb/>
華仙伯金華牧羊客者葢言其先金華人耳非指初平<lb/>
初起為同姓也然他傳記初平初起亦皆作黄而山谷<lb/>
則自謂七世以上失其譜於金華之族尚莫適相通葢<lb/>
未嘗以初平與初起混皇黄為一姓也<lb/>
俗呼人之婦翁曰嶽丈曰泰山説者以為泰山有丈人<lb/>
峯故有是稱然古者通謂尊長曰丈人非特婦翁也或<lb/>
又以為張説因東封而其壻躐遷五品故稱之曰泰山<lb/>
<pb n="KR3j0058_WYG_001-15b"/>
其説尤鑿按漢郊祀志大山川有嶽山小山川有嶽壻<lb/>
山嶽而有壻則嶽可以謂之婦翁矣世俗之稱謂未必<lb/>
不以是又因嶽山而轉為泰山耳<lb/>
龔頤正續釋常談最號詳博按酒二字出儀禮注乃遺<lb/>
而弗及葢其所釋者當時南方之常談耳<lb/>
檠者定弓體之器周禮弓人注音景漢書蘇武注又音<lb/>
巨京反蘇文忠詩云大弧一弛何縁彀已覺翻翻不受<lb/>
檠陸放翁曰檠作平聲押用漢註也燈檠亦謂之檠音<lb/>
<pb n="KR3j0058_WYG_001-16a"/>
與漢注同李義山詩云九枝燈檠夜珠圓漢地理志朝<lb/>
鮮民飲食以籩豆顔師古曰若今之檠音其敬反韻書<lb/>
檠字注曰有足以几物也義山以檠為去聲葢本於此<lb/>
又與前二音不同<lb/>
范元實詩眼曰予誦少㳺詞杜䳌聲裏斜陽暮山谷曰<lb/>
既云斜陽又云暮即重出也欲改斜陽為簾櫳予曰既<lb/>
云孤館閑春寒似無簾櫳山谷曰亭傳雖未必有簾櫳<lb/>
有亦無害予曰此詞本模寫牢落之狀若云簾櫳恐損<lb/>
<pb n="KR3j0058_WYG_001-16b"/>
初意山谷曰極難得好字當徐思之寳祐間外舅王君<lb/>
仲芳隨宦至郴陽親見其石刻乃杜䳌聲裏斜陽樹一時<lb/>
傳録者以樹字與英宗廟諱同音故易以暮葢其詞一<lb/>
經元祐名公品題雖有知者莫敢改也外舅每為人言<lb/>
而為之永歎或曰傳録者既以廟諱同音而為之諱少<lb/>
㳺安得不諱乎是不然陸放翁引北史齊神武相魏時<lb/>
法曹辛子炎讀署為樹神武怒其犯諱<hi>缺</hi>之則二字<hi>缺</hi>
不<hi>原缺</hi>今皆諱避則以為一音矣由是言之則樹字本<lb/>
<pb n="KR3j0058_WYG_001-17a"/>
不必避禮部韻略諱而不收者失於不考也況當時諸<lb/>
公詩篇中所用樹字不一而足以大蘇集中所載而言<lb/>
則庭下梧桐樹及樹頭初日掛銅鉦闇風驚樹擺琅玕<lb/>
孤城吹角烟樹裏清風欲發鴉翻樹詩句作於熙寧元<lb/>
祐紹聖元符間未嘗以為諱何獨疑少游之不避耶<lb/>
陶靖節詩曰昔在黄子廉彈冠佐名州湯伯記註云三<lb/>
國志黄葢傳曰南陽太守子廉之後劉潛夫詩話亦云<lb/>
子廉之名僅見葢傳按後漢尚書令黄香之孫守亮字<lb/>
<pb n="KR3j0058_WYG_001-17b"/>
子廉為南陽太守註及詩話舉其孫而遺其祖豈弗深<lb/>
考歟子廉乃守亮之字亦非名也<lb/>
趙與旹賓退録曰諺謂物多為無萬數漢成帝紀語也<lb/>
按繹山碑云世無萬數則秦時已有此語矣<lb/>
漢有兩韓信同為髙祖將兩張禹俱明經兩京房俱治<lb/>
易兩王商皆成帝時由外戚輔政兩杜子夏皆附王氏<lb/>
北斗垣内星南斗二十八宿之一宿羽流列祠為二斗<lb/>
非也南斗於次為星紀在正北人以其見必於南故謂<lb/>
<pb n="KR3j0058_WYG_001-18a"/>
之南斗以别北斗耳若所謂斗覆為豐年者乃天市垣<lb/>
之斗斛星又非此二斗也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0058_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　日損齋筆記<lb/>
</p>
<p>
</p>
  </div>
<div>
<head>日損齋筆記附録</head> <lb/>
    <p>
<pb n="KR3j0058_WYG_002-1a"/>
欽定四庫全書<lb/>
　日損齋筆記附録<lb/>
　　大元故翰林侍講學士中奉大夫知制誥同修國<lb/>
　　史同知經筵事贈中奉大夫江西等處行中書省<lb/>
　　叅知政事䕶軍追封江夏郡公諡文獻黄公神道<lb/>
　　碑<lb/>
至正十七年閏月丙午翰林侍講學士中奉大夫知制<lb/>
誥同脩國史同知經筵事金華黄公年八十有一薨於<lb/>
<pb n="KR3j0058_WYG_002-1b"/>
家是月己未其孤梓與門人劉㳙王禕朱世濂傅藻等<lb/>
葬于所居義烏縣東北三里崇徳鄉東埜之原明年以<lb/>
門人翰林國史院編修官同郡宋濂之狀至京師屬臨<lb/>
川危素銘其神道之碑素宦學京師辱公為知己公入<lb/>
直翰林素為供奉同日命下及遷宣文閣授經郎從公<lb/>
於經<hi>缺</hi>有詔修后妃功臣傳素復為供奉從公於史館<lb/>
居則同巷嘗舉酒相屬曰我死子其銘吾墓嗚呼孰知<lb/>
卒承公千載之託哉公諱溍字晉卿姓黄氏世居婺至<lb/>
<pb n="KR3j0058_WYG_002-2a"/>
集賢校理文節公著于分寧集賢之從父昉生景珪家<lb/>
浦江景珪生琳娶宗忠簡公之女弟始徙義烏琳生中<lb/>
輔力學尚氣節秦丞相檜枋國殺議巳者獨奮然題樂<lb/>
府太平樓上有䃺劒欲斬佞臣頭之語人至今誦之晩<lb/>
以轉運使薦當官命垂下而卒中輔生紹祖紹祖生伯<lb/>
信迪功郎累贈朝散郎於公為髙祖曽祖夢炎淳祐十<lb/>
年進士仕至朝散大夫行太常丞兼樞宻院編修官兼<lb/>
權左曹郎官以朝請大夫致仕祖堮以進納恩補承節<lb/>
<pb n="KR3j0058_WYG_002-2b"/>
郎以公貴贈嘉議大夫禮部尚書上輕車都尉追封江<lb/>
夏郡侯父鑄以朝請府君遺澤補將仕郎累贈中奉大<lb/>
夫江淛等處行中書省叅知政事䕶軍追封江夏郡公<lb/>
初朝請之外孫女王氏歸淛西提舉常平茶鹽司幹辦<lb/>
公事<hi>缺</hi>公應復實生㕘政府君及禮部府君以疾廢故<lb/>
朝<hi>缺</hi>以為其後妣童氏公之在妊二十四月始生母夢<lb/>
大星煜煜然墜于懐生甫睟即自免乳祖妣徐氏撫之<lb/>
比成童不妄出門能倍誦書詩迨學為文下筆頃刻數<lb/>
<pb n="KR3j0058_WYG_002-3a"/>
百言著弔諸葛忠武侯辭前太學内舍劉君應龜太常<lb/>
公之外孫也見而歎曰吾鄉以文鳴者喻叔竒兄弟耳<lb/>
稍加工其不與之抗衡乎因留受業弱冠遊虎林故都<lb/>
之文獻具在咸得徵焉大理卿牟公巘期公甚逺歸從<lb/>
僊華山隠者方君鳯逰為歌詩相倡和絶無仕進意其<lb/>
友葉君謹翁力挽之出大徳五年春舉校官七年舉憲<lb/>
史皆中其選已而復退隠于家延祐元年貢舉法行縣<lb/>
長吏強起就試作太極賦𫝊于世明年殿試對策以用<lb/>
<pb n="KR3j0058_WYG_002-3b"/>
真儒行仁義為言賜同進士出身授將仕郎台州路寧<lb/>
海縣丞縣地瀕于鹽塲而亭戸恃其不統于有司厲民<lb/>
為甚編甿之𨽻漕司洎財賦府者尤為横暴公皆痛繩<lb/>
以法吏因以利害白弗顧也有後母與僧通而酖殺其<lb/>
夫者反誣夫前妻子所為獄將成公變衣冠隂察之具<lb/>
知其姦偽卒直其寃逺近以為神明巡兵捕盜販者急<lb/>
遂沈鹽于河帥衆以拒官兵怒為取它私販事以實之<lb/>
民有在盜籍者謀乃劫殺未行邑大姓執之以圖中賞<lb/>
<pb n="KR3j0058_WYG_002-4a"/>
格初無獲財之左驗事皆久不決公為之疏剔以其獄<lb/>
上各論如本條免死者三十餘人部使者董公士恒行<lb/>
縣廉知治狀事悉諉焉公為黜其以賄敗者軍百戸一<lb/>
人縣吏二人在官無禄者四十餘人愚民愬昬田鬭訟<lb/>
下其獄多至數千百公録其當問者一經論定翕然畏<lb/>
服不敢重有詞世以法家自名者有弗如也嵗大旱禱<lb/>
于龍湫大雨境内有年踰再期㑹有詔改鹽法江浙行<lb/>
省丞制遷石堰西塲監運命仍舊階石堰視諸塲為尤<lb/>
<pb n="KR3j0058_WYG_002-4b"/>
難居是官者常以稱盤折閲及不能檢防私鬻被譴公<lb/>
規措有法無毫分入於吏議閲四載以功超一資升從<lb/>
仕郎紹興路諸暨州判官新作捕盜司巡海官船例以<lb/>
三載一新費出于官而責足于民有餘則㧾其事者私<lb/>
焉公蒞是役撙節浮螙還其餘錢争歡呼而去姦民以<lb/>
偽鈔鉤結黨與脅攘人財官若吏聴其謀挾之以往鄰<lb/>
境諸縣株連所及民之破産者數百家府俾公鞫治官<lb/>
吏除名同謀者各杖之百捕盜卒隂寘偽鈔板於良民<lb/>
<pb n="KR3j0058_WYG_002-5a"/>
家乃白于官往索之惡少年持梃從者幾百人公遇諸<lb/>
野詰傔人曰弓卒額止三十安得此曹耶可縛送于州<lb/>
皆相率遁去有盜繫錢唐縣獄逰民賂獄吏私縱之假<lb/>
署文牒發來為之鄉導逮捕二十餘家公疑而訊焉悉<lb/>
得其情以正盜宜傅重議持偽文書來又非州民俱械<lb/>
送錢唐誣者自明奉省檄監税杭州僅三閲月増課錢<lb/>
十二萬緡至順二年用馬文貞公之薦召為應奉翰林<lb/>
文字同知制誥兼國史院編修官進階儒林郎扈從至<lb/>
<pb n="KR3j0058_WYG_002-5b"/>
開平恭紀行詩十有二篇世盛傳之丁外憂去官服闋<lb/>
轉承直郎國子博士未始以師道自居輕納人拜所親<lb/>
厚者業成而仕皆有聞于時時欲移禮殿四配位東坐<lb/>
西嚮學官或議分置於左右同列不敢争公獨面折之<lb/>
其人恚甚且坐堂上以危言相加御史斥其無禮乃克<lb/>
如公言居六年請補外換奉政大夫江淛等處儒學提<lb/>
舉年六十有七不俟引年亟上納祿之請俄有㫖纂修<lb/>
遼金宋史丁内憂不赴服除以中順大夫秘書少監致<lb/>
<pb n="KR3j0058_WYG_002-6a"/>
仕居四年中書右丞朶爾直班公令中書左丞相太平<lb/>
公力薦之命落致仕仍舊階拜翰林直學士知制誥同<lb/>
修國史至正七年六月至上京中書傳㫖兼經筵官召<lb/>
見慈仁殿上語朶爾直班曰文臣年老正宜在朕左右<lb/>
八年夏升侍講學士中奉大夫知制誥同修國史同知<lb/>
經筵事修后妃功臣傳數被金幣之賜上章求歸田里<lb/>
不俟報而行上聞之遣使者追及武林驛敦促還職十<lb/>
年夏始得謝南還江淛丞相達世貼睦邇承制起公<lb/>
<pb n="KR3j0058_WYG_002-6b"/>
商議中書省事以疾力辭其薨也士林為之傷悼所著<lb/>
文集三十三卷義烏志七卷筆記一卷公娶王氏累封<lb/>
江夏郡夫人先一年卒子男一人梓也杭州路同知海<lb/>
鹽州事女一人適惠州儒學正陳克讓孫男四人瑄琛<lb/>
瑭珣公天資介直博極羣書而約之於至精有問經史<lb/>
疑難古今因革與夫制度名物之屬旁引曲證亹亹不<lb/>
能休至於剖析異同讞決是非多儒先之所未發見諸<lb/>
論著壹根本乎六藝而以羽翼聖道為先務然其為體<lb/>
<pb n="KR3j0058_WYG_002-7a"/>
布置謹嚴援㨿精切俯仰雍容不大聲色譬之澄湖不<lb/>
波一碧萬頃黿鼉蛟龍潛伏而不動淵然之色自不可<lb/>
犯凡典冊詔令銘述功徳多以命公它求文者日盈于<lb/>
門力麾之而弗去雖絶域殊邦亦皆知所寶愛性篤孝<lb/>
親沒營冢域於三釡山有乳虎馴狎之異月且望必展<lb/>
省大暑寒不易先世遺文嵗久頗有殘缺極力㨿訪補<lb/>
綴成編在州縣清白自將所至無圭田<hi>缺</hi>産以佐其費<lb/>
在朝不事造請逢覃官者一減資者五銓曹或失於收<lb/>
<pb n="KR3j0058_WYG_002-7b"/>
敘亦不自言與人交無鉤距不事矯飾以為容悦而誠<lb/>
意且獨懇至然剛中少容觸物或弦急霆震一旋踵間<lb/>
煦如陽春曽不少留凝焉素寡嗜欲甫四十即獨榻處<lb/>
外及登法從蕭然不異布衣時遇佳山水則觴詠終日<lb/>
忘去世之議者謂公操行孤潔類陳履常文辭嚴簡類<lb/>
王介甫筆札俊逸類薛嗣通第非真知者未數數然也<lb/>
銘曰<lb/>
黄出春申著于金華或徙豫章蔚乎名家定居烏傷當<lb/>
<pb n="KR3j0058_WYG_002-8a"/>
宋中世故笏有傳在其來裔仁宗御極拔擢俊英公起<lb/>
南土對策明廷精敏之才小試州縣供奉詞林陶鑄時<lb/>
彦迺柄文鐸蚤縣其車召還經幄載筆石渠皇眷甚隆<lb/>
宦情彌薄掛冠歸休翶翔寥廓維昔文節學行允臧代<lb/>
序雖逺聲華相望老成淪亡公則蓍蔡文獻之承來者<lb/>
攸賴八十考終是為歸全述銘著徳東埜之阡中奉大<lb/>
夫㕘議中書省事兼經筵官臨川危素撰<lb/>
　　請諡文移<lb/>
<pb n="KR3j0058_WYG_002-8b"/>
太常博士傅亨嘗謂天啟文明之運時生純徳之賢擅<lb/>
一代之文章為諸儒之軌範既有功於名教宜加贈以<lb/>
褒崇切見故翰林侍講學士中奉大夫同知制誥兼修<lb/>
國史同知經筵事黄溍天資端介徳操剛方早擢秀於<lb/>
儒林遂登名於科第初任將仕郎寧海縣丞陞從仕郎<lb/>
諸暨判官擢儒林郎翰林應奉除承直郎國子博士遷<lb/>
奉政大夫江淛儒學提舉不俟引年自行致仕授中順<lb/>
大夫祕書少監居閑未久今上以史事特召為翰林直<lb/>
<pb n="KR3j0058_WYG_002-9a"/>
學士兼經筵官未幾陞中奉大夫侍講學士同知經筵<lb/>
事屢蒙召見殿庭賜以樽酒金織絹段寵遇優渥蹟公<lb/>
之筮仕州縣則民庶懐徳而詠仁入教成均則士類樂<lb/>
育而從化至於供奉翰苑職典祕書侍講讀多獻納之<lb/>
功知經筵有規諫之益三考鄉薦於行省繼知貢舉於<lb/>
㑹闈主文既公得士為盛言性理探程朱之奥妙論著<lb/>
述繼韓柳之雄深徳業昭著文章炳煥太極一賦為治<lb/>
朝之大雅古文諸作垂弈世之宏規四方學者覩之若<lb/>
<pb n="KR3j0058_WYG_002-9b"/>
星鳯仰之若山斗年既老耄優㳺鄉里文墨自娱多所<lb/>
撰述至正十七年冬十二月翰林修撰曽堅出使江淛<lb/>
還言本職已於是年閏九月初五日病終于家亨以匪<lb/>
材親侍几杖詩書之澤久承指授道徳之腴每霑膏馥<lb/>
知其博極天下之書洞達古今之制為搢紳所推許為<lb/>
學者之依歸如蒙轉呈移文合于部分比依翰林侍講<lb/>
學士袁桷鄧文原例依上褒封贈諡仍付翰林國史院<lb/>
為之立傳甚愜公議今將翰林國史院編修官門人宋<lb/>
<pb n="KR3j0058_WYG_002-10a"/>
濂所撰行狀録連在前合行移闗請照驗轉呈施行<lb/>
　　諡議<lb/>
乾坤清淑之氣在上者為日月星辰在下者為山川草<lb/>
木賦於人者為道徳文章則又贊天地之化育歴萬古<lb/>
而不朽也皇元龍興朔方聖神繼作天下混一其賢才<lb/>
之盛興起一時以文章道徳黼黻皇猷為當世之儒宗<lb/>
者未嘗無其人焉迺若故翰林侍講學士中奉大夫同<lb/>
知制誥兼修國史同知經筵事黄公負端介之資抱髙<lb/>
<pb n="KR3j0058_WYG_002-10b"/>
逺之志早奮跡於儒科繼登明於法從試郡邑有惠愛<lb/>
之政教成均得養育之方其在翰林屢蒙眷遇掌絲綸<lb/>
而𢎞帝制修紀傳而寓王法其學術之精㣲道徳之崇<lb/>
邃六經羣史窮其淵源諸子百氏究其根柢故我國家<lb/>
典冊詔令及勲賢碑銘必命公為之海内冠帶之士以<lb/>
至浮屠老氏之流凡以文為請者嵗無虚日每出一篇<lb/>
家傳人誦書善真草或得之者不啻隨珠趙璧其文章<lb/>
根本乎六經而能羽翼乎聖人之道謹嚴精宻紆徐而<lb/>
<pb n="KR3j0058_WYG_002-11a"/>
不煩山髙水深金鏘玉戞皆雍容自然追配漢唐諸作<lb/>
為學者之模範有元以來其如公者葢不可多數也天<lb/>
下學者僉無間言蹟公之行業想公之儀刑書之史冊<lb/>
銘之奉常允符公議易名定諡國有彛章謹按諡法博<lb/>
聞多見曰文學該古訓曰獻請諡曰文獻前應奉翰林<lb/>
文字承事郎同知制誥兼國史院編修官新除文林郎<lb/>
太常博士傅亨謹議<lb/>
</p>
<p>
</p>
  </div>
<div> <lb/>
    <p>
<pb n="KR3j0058_WYG_003-1a"/>
日損齋筆記後序<lb/>
剛也不敏獲受經於宋太史先生之門研窮義理之餘<lb/>
先生出一編書示剛曰此黄文獻公之所著筆記也公<lb/>
於天下之書無不讀而要之於至理間嘗侍函丈共讀<lb/>
新脩宋史無一傳無訛者非官制地里即嵗月事實甚<lb/>
至連氏名亦或舛誤觀公辯駁之精若此則其平昔考<lb/>
古之學為何如哉覽此記之大略<hi>原缺</hi>知之矣雖中有<lb/>
一二條摘書其事而不置品評似若無所繫者而洪文<lb/>
<pb n="KR3j0058_WYG_003-1b"/>
敏公作容齋五筆凡四十七卷亦往往有如此者或公<lb/>
别自有見今不敢略去汝其受而藏之剛退而伏讀焉<lb/>
見其文婉而義深諦玩日不釋手初公之為此書隨筆<lb/>
而録未及詮次剛因忘其僭踰以𩔖相從分而為三曰<lb/>
辯經曰辯史曰雜辯既已繕書成卷又以讀其書者不<lb/>
可不詳知公之為人遂以中書㕘議危公太樸所撰神<lb/>
道碑及太常博士傅公子通定諡等文以附其後共為<lb/>
一書夫雜著之有其書尚矣自漢以下各統萃羣見而<lb/>
<pb n="KR3j0058_WYG_003-2a"/>
發一義故博雅可觀者衆至唐而纂述者為尤盛惜乎<lb/>
多雜於龎誕虚誑而閭巷淫䙝荒穢不經之語亦厠其<lb/>
中而大雅君子有所不道逮宋而文奎啓宿諸老奮興<lb/>
見於論述灼可以詔後學而𫝊來世若陳后山之談叢<lb/>
沈存中之筆談宋次道之春明退朝録孫君孚之談圃<lb/>
洪景盧之隨筆史慶長之學齋佔畢或發明經中奥㫖<lb/>
或紀事足以補史氏之闕逸嗚呼盛哉公之此書葢可<lb/>
與之並傳者也公之所著有詩文三十三卷義烏志七<lb/>
<pb n="KR3j0058_WYG_003-2b"/>
卷並已刻梓流布於士林間而筆記獨未逺行乃命工<lb/>
而刋之于梓功告完遂以平昔所聞次第序之於末簡<lb/>
至於是書所以有功於學者先生於前序中已備論之<lb/>
矣里後學瀟溪劉剛再拜謹書<lb/>
</p>
<p>
</p>
  </div>
        </body>
</text>\m</TEI>
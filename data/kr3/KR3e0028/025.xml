<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證類本草卷二十五</head> <lb/>
    <p>
<pb n="KR3e0028_WYG_025-1a"/>
欽定四庫全書<lb/>
　證類本草卷二十五<lb/>
　　　　　　　　　　　　宋　唐慎㣲　撰<lb/>
　米榖部中品總二十三種<lb/>
　　二種神農本經<lb/>
　　一十六種名醫别録<lb/>
　　一種今附<hi>皆醫家嘗用有效注云今附</hi>
　　三種新補<lb/>
<pb n="KR3e0028_WYG_025-1b"/>
　　一種新分條<lb/>
　　　凡墨蓋子以下並唐慎㣲續證類<lb/>
　　生大豆<hi>先附大豆黄卷條下今分條櫓豆附</hi>　赤小豆<lb/>
　　大豆黄卷　　　　　　　酒<hi>甜糟社壇餘胙酒續注</hi>
　　粟米<hi>粉泔糗績注</hi>　　　　　　秫米<lb/>
　　粳米　　　　　　　　　青梁米<lb/>
　　黍米　　　　　　　　　丹黍米<hi>秬黍續注</hi>
　　白梁米　　　　　　　　黄梁米<lb/>
<pb n="KR3e0028_WYG_025-2a"/>
　　蘖米　　　　　　　　舂杵頭穅<hi>自萆部今移</hi>
　　小麥<hi>麪麩麥苗續注</hi>　　　　　大麥<hi>麩續注</hi>
　　麴<hi>新補</hi>　　　　　　　　穬麥<lb/>
　　蕎麥<hi>新補</hi>　　　　　　　藊<hi>音/扁</hi>豆<hi>葉附</hi>
　　豉　　　　　　　　　菉豆<hi>今附</hi>
　　白豆<hi>新補</hi>
<pb n="KR3e0028_WYG_025-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_025-3b"/>
生大豆味甘平塗癰腫煑汁飲殺鬼毒止痛逐水脹除<lb/>
胃中熱痺傷中淋露下瘀血散五藏結積内寒殺烏頭<lb/>
毒乆服令人身重炒為屑味甘主胃中熱去腫除痺消<lb/>
榖止腹脹生大山平澤九月採<hi>惡五參龍膽得前胡烏果杏仁牡蠣良今按陳</hi>
<hi>藏器本草云大豆炒令黒煙末斷及熱投酒中主風痺癱緩口噤産後諸風食罷生服半兩去心胷煩熱熱風</hi>
<hi>恍惚明目鎮心温補乆服好顔色變白去風不忘煑食寒下熱氣腫壓丹石煩熱汁解諸藥毒消腫大豆炒食</hi>
<hi>極熱煑食之及作豉極冷黄卷及醬平牛食温馬食冷一體之中用之數變臣禹錫等謹按蜀本注云煑食之</hi>
<hi>主温毒水腫陳藏器云穭音吕豆味甘温無毒炒令黒及熱投酒中漸漸飲之去賊風風痺婦人産後冷血堪</hi>
<pb n="KR3e0028_WYG_025-4a"/>
<hi>作醬生田野小黒爾雅云戎菽一名驢豆一名䝁豆孟詵云大豆寒和飯擣塗一切毒腫療男女隂腫以綿裹</hi>
<hi>内之殺諸藥毒謹按煑飲服之去一切毒氣除胃中熱痺腸中淋露下淋血散五藏結積内寒和桑紫灰汁煑</hi>
<hi>之下水鼓腹脹其豆黄主濕痺膝痛五藏不足氣胃氣結積益氣潤肌膚末之收成煉猪膏為丸服之能肥健</hi>
<hi>人又卒失音生大豆一升青竹筭子四十九枚長四寸闊一分和水煑熟日夜二服差又每食後淨磨拭吞雞</hi>
<hi>子大令人長生初服時似身重一年已後便覺身輕又益陽道日華子云黒豆調中下氣通闗脉制金石藥毒</hi>
<hi>治牛馬温毒</hi>
圖經曰<hi>大豆黄卷及生大豆生泰山平澤今處處有之黄卷是以生豆為蘖待其芽出便暴乾取用方</hi>
<hi>書名黄卷皮今蓐婦藥中用之大豆有黑白二種黒者入藥白者不用其緊小者為雄豆入藥尤佳豆性本平</hi>
<pb n="KR3e0028_WYG_025-4b"/>
<hi>而修治之便有數等之效煑其汁甚涼可以壓丹石毒及解諸藥毒作腐則寒而動氣炒食則熱投酒主風作</hi>
<hi>豉極冷黄卷及醬皆平牛食之温馬食之涼一體而用别大抵宜作藥使耳殺烏頭毒尤勝仙方修製黄末可</hi>
<hi>以辟穀度饑嵗然多食令人體重乆則如故矣古方有紫湯破血去風除氣防熱産後兩日尤宜服之烏豆五</hi>
<hi>升選擇令淨清酒一斗半炒豆令煙向絶投於酒中看酒赤紫色乃去豆量性服之可日夜三盞如中風口噤即</hi>
<hi>如雞屎白二升和熬投酒中神驗江南人作豆豉自有一種刀豆甚佳古今方書用豉治病最多葛洪肘後方</hi>
<hi>云療傷寒有數種庸人不能分别令取一藥兼療若初覺頭痛肉熱脉洪起一二日便作此加減葱豉湯葱白</hi>
<hi>一虎口豉一升綿裹以水三升煑取一升頓服取汗若不汗更作加葛根三兩水五升煑取二升分再服必得</hi>
<hi>汗即差不汗更作加麻黄三兩去節諸名醫方皆用此更有加減法甚多今江南人凡得時氣必先用此湯服</hi>
<pb n="KR3e0028_WYG_025-5a"/>
<hi>之往往便差</hi>
　唐本云<hi>煑食之主温毒水腫復有白大豆不入藥用也</hi>
食療云<hi>㣲寒主中風脚弱産後諸疾若和甘草煑湯飲之去一切熱毒氣善治風毒脚氣煑食之主心</hi>
<hi>痛筋攣膝痛脹滿殺烏頭附子毒大豆黄屑忌猪肉小兒不得與炒豆食之若食了忽食猪肉必壅氣致死半</hi>
<hi>有八九十嵗已上不畏</hi>
千金方<hi>治頭項强不得顧視蒸大豆一升令變色内囊中枕之</hi>
又方<hi>治喉痺卒不語煑大豆汁含之</hi>
又方<hi>從髙墜下頭破腦出血中風口噤豆一升熬去腥勿使大熟杵末蒸之氣遍令甑下盆中以酒一升</hi>
<pb n="KR3e0028_WYG_025-5b"/>
<hi>淋之温服一升覆取汗傅膏瘡上</hi>
又方<hi>中惡大豆二七枚雞子黄酒半升和頓服</hi>
又方<hi>治身腫浮烏豆一升水五升煮取三升汁去滓内酒五升更取三升分温三服不差再合服之</hi>
又方<hi>治頭風頭痛大豆三升炒令無聲先以盛一斗二升瓶一隻盛九升清酒乗豆熱即投於酒中密泥</hi>
<hi>封之七日温服之</hi>
又方<hi>治口喎大豆麪三升炒令焦酒三升淋取汁頓服日一服</hi>
又方<hi>令髪鬢烏黒醋煑大豆黒者去豆煎令稠傅髪</hi>
又方<hi>被打頭青腫豆黄末傅之</hi>
<pb n="KR3e0028_WYG_025-6a"/>
肘後方<hi>治卒風不得語煑豆煎汁如飴含之亦濃煑飲之佳</hi>
又方<hi>治腸痛如打豆半升熬令焦酒一升煑之合沸熟取醉</hi>
又方<hi>從早夜連時不得眠暮以新布火炙以熨目并蒸大豆更番囊盛枕枕冷後更易熱終夜常枕熱豆</hi>
<hi>即立愈證如前</hi>
又方<hi>治涓渇得効取烏豆置牛膽中隂乾百日吞之即差</hi>
又方<hi>治腰脅卒痛背痛大豆二升酒三升煑取二升頓服佳</hi>
又方<hi>礬石中毒豆汁解之良</hi>
又方<hi>隂痒汗出嚼生大豆黄傅之佳</hi>
<pb n="KR3e0028_WYG_025-6b"/>
經驗方<hi>治小兒大人多年牙齒不生用黑豆三十粒牛糞火内燒令煙盡細研入麝香少許一處研匀</hi>
<hi>先以針挑不生齒處令血出用末少許揩不得見風忌酸鹹物</hi>
又方<hi>治秋夏之交露坐夜乆腹中痞如羣石在腹方大豆半升生薑八分水二升煎取一升已來頓服差</hi>
又方<hi>治赤痢臍下痛黒豆茱茰子二件剉摩吞嚥之宜良</hi>
又方<hi>治破傷風神効黒豆四十箇硃砂二十文同研為末以酒半盞已上調一字下</hi>
食醫心鏡<hi>治風毒攻心煩躁恍惚大豆半升淨淘以水二升煑取七合去滓食後服</hi>
又方<hi>大豆末理胃中熱去身腫除痺消殼止脹大豆一升熬令熱杵末飲服之</hi>
又方<hi>主姙娠腰中痛大豆一升以酒三升煑取七合去滓空心服之</hi>
<pb n="KR3e0028_WYG_025-7a"/>
又方<hi>治産後風虚五緩六急手足頑痺頭旋眼眩血氣不調大豆一升炒令熟熱投三升酒中密封隨性</hi>
<hi>飲之</hi>
廣利方<hi>治脚氣衝心煩悶亂不識人大豆一升水三升濃煑取汁頓服半升如未定可更服半升即定</hi>
又方<hi>治蛇咬方取黒豆葉剉杵傅之日三易良</hi>
傷寒類要<hi>辟温病以新布盛大豆一斗内井中一宿出服七粒佳</hi>
子母秘録<hi>主産後中風困篤或背强口噤或但煩熱苦渴或身頭皆重或身痒極嘔逆直視此皆虚</hi>
<hi>熱中風大豆三升熬令極熟候無聲器盛以酒五升沃之熱投可得二升盡服之温覆令少汗出身潤即愈産</hi>
<hi>後得依常稍服之以防風氣又消結血</hi>
<pb n="KR3e0028_WYG_025-7b"/>
又方<hi>治小兒斑瘡豌豆瘡熟煑大豆取汁服之佳</hi>
又方<hi>治小兒湯火瘡水煑大豆汁塗上易差無斑</hi>
又方<hi>治小兒尿灰瘡黒豆皮熟嚼傅之</hi>
楊氏産乳<hi>療有孕月數未足子死腹中不出母欲悶絶取大豆三升以醋煑濃汁三升頓服立出</hi>
産書<hi>治産後猶覺有餘血水氣者宜服豆淋酒黒豆五升熬之令煙絶出於甆器中以酒一升沃之</hi>
又方<hi>治胞衣不下以大豆大半升醇酒三升煑取折半分三服</hi>
博物志云<hi>左元亮荒年法擇大豆麄細調匀必生熟挼之令有光煖氣徹豆則内先下食一日以冷</hi>
<hi>水頓服訖其魚肉菜菓不得復經口渇即飲水慎不可煖飲初小困十數月後體力壯健不復思食</hi>
<pb n="KR3e0028_WYG_025-8a"/>
抱朴内篇云<hi>相國張公文蔚莊在東都栢坡莊内有䑕狼穴養四子為蛇所吞鼠狼雄雌情切乃</hi>
<hi>於穴外坌土恰容蛇頭俟其出穴果入所坌處出頭度其回轉不及當腰咬斷而劈蛇腹㘅出四子尚有氣置</hi>
<hi>於穴外㘅豆葉嚼而傅之皆活</hi>
衍義曰<hi>生大豆有緑褐黒三種亦有大小兩等其大者出江浙湖南北黒小者生他處今用小者力更</hi>
<hi>佳炒熟以棗肉同搗之為麨代糧又治産後百病血熱并中風疾痱止痛背强口噤但煩熱瘈瘲若渇身背腫</hi>
<hi>劇嘔逆大豆五升急水淘淨無灰酒一斗熬豆令㣲煙出傾入酒瓶中沃之經一日已上服酒一升取差為度</hi>
<hi>如素不飲酒即量多少服若口噤即加獨活半斤㣲㣲搥破同沃仍増酒至一斗二升暑月旋作恐酸壊又可</hi>
<hi>作為脯食之</hi>
<pb n="KR3e0028_WYG_025-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_025-9b"/>
赤小豆味甘酸平無毒主下水排癰腫膿血寒熱熱中<lb/>
消渴止洩利小便吐逆卒澼下脹滿<hi>陶隱居云大小豆共條猶如葱薤義</hi>
<hi>也以大豆為蘖牙生便乾之名為黄卷用之亦熬服食所須煑大豆主温毒水腫味效復有白大豆不入藥小</hi>
<hi>豆性逐津液乆服令人枯燥矣唐本注云别録云業名藿止小便數去煩熱今按陳藏器本草云赤小豆和桑</hi>
<hi>根白皮煑食之主温氣痺腫小豆和通草煑食之當下氣無限名脫氣丸驢食脚輕人食體重臣禹錫等謹按</hi>
<hi>蜀本注云病酒熱飲汁即愈藥性論云赤小豆使味甘能消熱毒癰腫散惡血不盡煩滿治水腫皮肌脹滿將</hi>
<hi>薄塗癰腫上主小兒急黄爛瘡取汁令洗之不過三度差能令人美食末與雞子白調塗熱毒癰腫差通氣健</hi>
<hi>脾胃陳士良云赤小豆㣲寒縮氣行風抽肌肉乆食瘦人堅筋骨療水氣解小麥熱毒日華子云赤豆粉治煩</hi>
<pb n="KR3e0028_WYG_025-10a"/>
<hi>解熱毒排膿補血脉解油衣粘綴甚妙葉食之明目</hi>
圖經曰<hi>赤小豆舊與大豆同條蘇恭分之今江淮間尤多種蒔主水氣脚氣方最急用其法用此豆五</hi>
<hi>合葫一頭生薑一分並碎破商陸根一條切同水煑豆爛湯成適寒温去葫等細嚼豆空腹食之旋旋啜汁令</hi>
<hi>盡腫立消便止韋宙獨行方療水腫從脚起入腹則殺人亦用赤小豆一斗煑令極爛取汁四五升温漬膝以</hi>
<hi>下若已入腹但服小豆勿雜食亦愈李絳兵部手集方亦著此法云曽得効昔有人患脚氣用此豆作袋置足</hi>
<hi>下朝夕展轉踐踏之其疾逐愈亦主丹毒小品方以赤小豆末和雞子白如泥塗之塗之不已逐手即消也其</hi>
<hi>遍體者亦遍塗如上法又諸腫毒欲作癰疸者以水和塗便可消散毒氣今人往往用之有効</hi>
　食療云<hi>和鯉魚爛煑食之甚治脚氣及大腹水腫別有諸治具在魚條中散氣去闗節煩熱令人</hi>
<pb n="KR3e0028_WYG_025-10b"/>
<hi>心孔開止小便數菉亦者並可食暴痢後氣滿不能食煑一頓服之即愈</hi>
千金方<hi>主産後不能食煩滿方小豆三七枚燒作屑篩冷水頓服之佳</hi>
肘後方<hi>辟溫病取小豆新布囊盛之置井中三日出舉家服男十枚女二十枚</hi>
又方<hi>治腸痔大便常血小豆一升苦酒五升煑豆熟出乾復内法酒中候酒盡止未酒服方寸匕日三度</hi>
又方<hi>舌上忽出血如簪孔小豆一升杵碎水三升和攪取汁飲</hi>
又方<hi>産後心悶目不開生赤小豆杵末東流水服方寸匕不差更服</hi>
梅師方<hi>治熱毒下血或因食熱物發動以赤小豆杵末水調下方寸匕</hi>
又方<hi>治婦人乳腫不得消小豆莽草等分為末苦酒和傅之佳</hi>
<pb n="KR3e0028_WYG_025-11a"/>
孫真人云<hi>赤白豆合魚鮓食之成消渴小豆醬合魚鮓食之成口瘡</hi>
食醫心鏡<hi>理脚腫滿轉上入腹殺人豆一升水五升煑令極熟去豆適寒温㓎脚冷即重煖之</hi>
又方<hi>主小便數小豆葉一斤於䜴汁中煑調和作羮食之煑粥亦佳</hi>
廣利方<hi>治小兒火丹熱如火遶腰即損人救急杵赤小豆末和雞子白傅之乾即易</hi>
必効方<hi>治水榖痢小豆一合和蠟三兩頓服愈</hi>
又方<hi>治卒下血小豆一升擣碎水三升絞汁飲之</hi>
小品<hi>治痘初作以小豆末醋傅之亦消</hi>
産寳<hi>治難産方赤小豆生吞七枚出若是女二七枚佳</hi>
<pb n="KR3e0028_WYG_025-11b"/>
産書云<hi>下乳汁煑赤小豆取汁飲即下</hi>
修真秘㫖云<hi>理淋方椎赤小豆三合慢火炒熟為末煅葱一莖細剉煖酒調二錢匕服男子女人</hi>
<hi>熱淋血淋並療</hi>
衍義曰<hi>赤小豆食之行小便乆則虚人令人黒瘦枯燥闗西河北京東西多食之花治宿酒渇病</hi>
大豆黄卷味甘平無毒主濕痺筋攣膝痛五藏胃氣結<lb/>
積益氣止毒去黒皯潤澤皮毛<lb/>
圖經曰<hi>文具生大豆條下</hi>
　唐本注云<hi>以大豆為芽蘖生便乾之名為黄卷用亦服食</hi>
<pb n="KR3e0028_WYG_025-12a"/>
食療云<hi>卷糵長五分者破婦人惡血良</hi>
食醫心鏡<hi>理乆風濕痺筋攣膝痛除五藏胃氣結聚益氣上毒去黒志面䵟潤皮毛宜取大豆黄卷</hi>
<hi>一升熬令香為末空心暖酒下一匙</hi>
酒味苦甘辛大熱有毒主行藥勢殺百邪惡毒氣<hi>陶隱居云</hi>
<hi>大寒凝海惟酒不冰以其性熱獨冠羣物藥家多有以行其勢人飲之使體弊神惽是其有毒故也昔三人晨</hi>
<hi>行觸霧一人健一人病一人死健者飲酒病者食粥死者空腹此酒勢辟惡勝於作食唐本注云酒有葡萄秫</hi>
<hi>黍秔粟麴蜜等作酒醴以麴為而葡萄蜜等獨不用麴飲葡萄酒能消痰破癖諸酒醇醨不同惟米酒入藥用</hi>
<hi>臣禹錫等謹按陳藏器云酒本功外殺百邪去惡氣通血脉厚腸胃潤皮膚徹石氣消憂發怒宣言暢意書曰</hi>
<pb n="KR3e0028_WYG_025-12b"/>
<hi>若作酒醴爾惟麴糵蘇恭乃廣引葡萄蜜等為之此乃以偽亂真味非酒本稱至於入藥更亦不堪凡好酒欲</hi>
<hi>熟皆能候風潮而轉此是合隂陽矣又云諸米酒有毒酒漿照人無影不可飲酒不可合乳飲之令人氣結白</hi>
<hi>酒食牛肉令腹内生蟲酒後不得卧黍稷食猪肉令人患大風凡酒忌諸甜物又云甜糟味鹹温無毒主温中</hi>
<hi>冷氣消食殺腥去草菜毒藏物不敗糅物能軟潤皮膚調腑藏三嵗已下有酒以物承之堪磨風瘙止嘔噦及</hi>
<hi>煎煑魚菜取臘月酒糟以黄衣和粥成之孟詵云酒味苦主百邪毒行百藥當酒卧以扇扇或中惡風乆飲傷</hi>
<hi>神損壽謹按中惡疰忤熱煖薑酒一椀服即止又通脉養脾氣扶肝陶隱居云大寒凝海惟酒不冰量其熱性</hi>
<hi>故也乆服之厚腸胃化筋初服之時甚動氣痢與百藥相宜秪服丹砂人飲之即頭痛吐熱又服丹石人胷背</hi>
<hi>急悶熱者可以大豆一升熬令汗出簸去灰塵投二升酒中乆時頓服之少頃即汗出差朝朝服之甚去一切</hi>
<pb n="KR3e0028_WYG_025-13a"/>
<hi>風婦人産後諸風亦可服之又熬雞屎如豆淋酒法件名曰紫酒卒不語口偏者服之甚效昔有人常服春酒</hi>
<hi>令人肥白矣陳士良云凡服食丹砂北庭石亭脂鐘乳石諸礜石生薑並不可長乆以酒下遂引石藥氣入四</hi>
<hi>肢滯血化為癰疽日華子云酒通血脉厚腸胃除風及下氣又云社壇餘胙酒治孩兒語遲以少許喫吐酒噴</hi>
<hi>屋四角辟蚊子又云糟罯撲損瘀血浸洗凍瘡及𫝊蛇蜂叮毒又云糟下酒暖開胃下食暖水藏温腸胃消宿</hi>
<hi>食禦風寒殺一切蔬菜毒多食㣲毒</hi>
　食療云<hi>紫酒治角弓風薑酒主偏風中惡桑椹酒補五藏明耳目葱豉酒解煩熱補虚勞蜜酒療</hi>
<hi>風疹地黄牛膝虎骨仙靈脾通草大豆牛蒡枸杞等皆可和釀作酒在别方蒲桃子釀酒益氣調中耐飢强志</hi>
<hi>取藤汁釀酒亦佳狗肉汁釀酒大補</hi>
<pb n="KR3e0028_WYG_025-13b"/>
外臺秘要<hi>治水下或不下則滿溢下之則虚竭虚竭還腹十無一活以桑椹并心皮兩物細剉重煑</hi>
<hi>煎取四斗以釀米四升釀酒一服一升</hi>
又方<hi>治痔下部齧方掘地作小坑燒今赤酒沃中杵吳茱茰三升内中極熱板覆開小孔子以下部坐上</hi>
<hi>冷乃下不過三度良</hi>
又方<hi>治牛馬六畜水穀度病酒和麝香少許灌之</hi>
千金方<hi>斷酒方以酒七升著瓶中硃砂半兩細研著酒中緊閉塞瓶口安猪圈中任猪搖動經七日頓</hi>
<hi>飲之</hi>
又方<hi>正月一日酒五升淋碓頭杵下取飲</hi>
<pb n="KR3e0028_WYG_025-14a"/>
又方<hi>治耳聾酒三升漬牡荆子一升碎之浸七日去滓任性飲盡三十年聾差</hi>
肘後方<hi>鬼擊之病得之無漸卒著人如刀刺狀胷脇腹内病結切痛不可抑按或吐血鼻血出或下血</hi>
<hi>一名鬼打以淳酒吹兩鼻内</hi>
又方<hi>中風體角弓反張四肢不隨煩亂欲死清酒五升雞屎白一升杵末合和之搗千遍乃飲大人服一</hi>
<hi>升日三少小五合差</hi>
又方<hi>人體上先有瘡因乗馬馬汗馬毛入瘡中或為馬氣所蒸皆致腫痛煩熱入腹則殺人多飲醇酒以</hi>
<hi>醉即愈</hi>
經騐後方<hi>孫真人催産以鐵器燒赤淬酒喫便令分解</hi>
<pb n="KR3e0028_WYG_025-14b"/>
梅師方<hi>治虎傷人瘡但飲酒常令大醉當吐毛出</hi>
又方<hi>治産後有血心煩腹痛清酒一升生地黄汁和煎二十沸分三服</hi>
孫真人<hi>空腹飲酒醉必患嘔逆</hi>
又方<hi>治風癬煖酒以蜜中攪之飲一杯即差</hi>
又方<hi>治腰膝疼痛乆不已糟底酒摩腰脚及痛處筋攣處</hi>
廣利方<hi>治蛇咬瘡煖酒淋洗瘡上日三易</hi>
兵部手集<hi>治蜘咮遍身成瘡取上好春酒飲醉使人飜不得一向叫恐酒毒腐人須㬰蟲於肉中小</hi>
<hi>如米自出</hi>
<pb n="KR3e0028_WYG_025-15a"/>
傷寒類要<hi>天行病毒攻手足疼痛欲斷作坑令深三尺大小容足燒令中熱以酒灌坑中著屐踞坑</hi>
<hi>上衣壅勿令泄氣</hi>
衍義曰<hi>酒吕氏春秋曰儀狄造酒戰國䇿曰帝女儀狄造酒進之於禹然本草中已著酒名信非儀狄</hi>
<hi>明矣又讀素問首言以妄為常以酒為醬如此則酒自黄帝始非儀狄也古方用酒有醇酒春酒社壇餘胙酒</hi>
<hi>糟下酒白酒清酒好酒美酒葡萄酒秫黍酒秔酒蜜酒有灰酒新熟無灰酒地黄酒今有糯酒煑酒小豆<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>酒</hi>
<hi>香藥<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>酒鹿頭酒羔兒等酒今江浙湖南北又以糯米粉入衆藥和合為麴曰餅子酒至於官務中亦用四洩</hi>
<hi>酒更别中國不可取以為法今醫家所用酒正宜斟酌但飲家惟取其味不顧入藥如何爾然乆之未見不作</hi>
<hi>疾者蓋此物損益兼行可不慎歟漢賜丞相上樽酒糯為上稷為中粟為下者今入藥佐使專以糯米用清水</hi>
<pb n="KR3e0028_WYG_025-15b"/>
<hi>白麪麴所造為正古人造麴未見入諸藥合和者如此則功力和厚皆勝餘酒今人又以麥糵造者蓋止是醴</hi>
<hi>爾非酒也書曰若作酒醴爾為麴糵酒則須用麴醴故用糵蓋酒與醴其氣味甚相遼治療豈不殊也</hi>
粟米味鹹㣲寒無毒主養腎氣去胃脾中熱益氣陳者<lb/>
味苦主胃熱消渴利小便<hi>陶隱居云江東所種及西間皆是其粒細於梁米熟舂令</hi>
<hi>白亦以當白梁呼為白梁粟陳者謂經三五年者或呼為粢用粢米以作粉尤解煩悶服食家亦將食之唐本</hi>
<hi>注云粟類多種而並細於諸粱北土常食與粱有别陶云當白粱又云或呼為粢粢則是稷稷乃穄音祭之異</hi>
<hi>名也其米泔汁主霍亂卒熱心煩渇飲數升立差臭泔止消渇尤良米麥麨味甘苦寒無毒主寒中除熱渴解</hi>
<hi>煩消石氣蒸米麥熬磨作之一名糗也臣禹錫等謹按孟詵云粟米陳者止痢甚壓丹石熱顆粒小者是今人</hi>
<pb n="KR3e0028_WYG_025-16a"/>
<hi>間多不識耳其粱米粒麄大隨色别之南方多畬田種之極易舂粒細香羙少虚怯秪為灰中種之又不鋤治</hi>
<hi>故也得北田種之若不鋤之即草翳死若鋤之即難春都由土地使然耳但取好地肥瘦得所由熟犁又細鋤</hi>
<hi>即得滑實陳藏器云粉解諸毒主卒得鬼打水攪服之亦主熱腹痛鼻衂並水煑服之秔粟總堪為粉粟强浸</hi>
<hi>米至敗者損人又云泔主霍亂新研米清水和濾取汁服亦主轉筋入腹胃冷者不宜多食酸泔洗皮膚瘡疥</hi>
<hi>服主五野雞病及消渴下□酸者殺蟲及惡瘡和臭樗皮煎服主疳痢樗皮一名武目樹又云糗一名<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>昌少</hi>
<hi>切味酸寒和水服之解煩熱止洩實大腸壓石熱止渴河東人以麥為之麄者為乾糗糧東人以粳米為之炒</hi>
<hi>乾磨成也陳士良云粳粟米五榖熱中最硬得漿水即易化解小麥虚</hi>
圖經曰<hi>文具青粱米條下</hi>
<pb n="KR3e0028_WYG_025-16b"/>
　千金方<hi>治反胃食即吐擣粟米作粉和水丸如梧桐子大七枚爛煑内醋中細吞之得下便已麪</hi>
<hi>亦得用之</hi>
食醫心鏡<hi>主脾胃氣弱食不消化嘔逆反胃湯飲不下粟米半升杵如粉水和丸如梧子煑令熟㸃</hi>
<hi>少鹽空心和汁吞下</hi>
又方<hi>主消渴口乾粟米炊飯食之良</hi>
又方<hi>主胃中熱消渴利小便以陳粟米炊飯食</hi>
兵部手集<hi>治孩子赤丹不止研粟米傅之</hi>
姚和衆<hi>小孩初生七日助穀神以導達腸胃研粟米煑粥飲厚薄如乳每日研與半粟殻</hi>
<pb n="KR3e0028_WYG_025-17a"/>
子母秘録<hi>治小兒重舌用粟哺之</hi>
産寳方<hi>粢米粉熬令黒以雞子白和如泥以塗帛上貼之帛作穴以洩癱毒氣易之効</hi>
博物志云<hi>鴈食足重不能飛</hi>
丹房鏡源云<hi>禾草灰抽錫暈</hi>
衍義曰<hi>粟米利小便故益脾胃</hi>
秫米味甘㣲寒止寒熱利大腸療漆瘡<hi>陶隱居云此人以作酒及煑糖</hi>
<hi>者肥軟易消方藥不正用惟嚼以塗漆及釀諸藥膠唐本注云此米功用是酒<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>也今大都呼粟糯為秫稻秫</hi>
<hi>為糯矣北土亦多以粟秫釀酒而汁少於黍米粟秫應有别功但本草不載凡黍稷粟<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>秔糯此三榖之秈音</hi>
<pb n="KR3e0028_WYG_025-17b"/>
<hi>仙秫也臣禹錫等謹按顔師古刋謬正俗云今之所謂秫米者似黍米而粒小者耳亦堪作酒孟詵云秫米其</hi>
<hi>性平能殺瘡疥毒熱擁五藏氣動風不可常食北人往往有種者代米作酒耳又生擣和雞子白傅毒腫良根</hi>
<hi>煑作湯洗風又米一石麴三斗和地黄一斤茵蔯蒿一斤炙令黄一依釀酒法服之治筋骨攣急日華子云無</hi>
<hi>毒犬咬凍瘡並嚼傅</hi>
圖經<hi>文具黍米條下</hi>
　聖惠方<hi>治食鴨肉成病胷滿面赤不下食用秫米汁服一中盞</hi>
肘後方<hi>卒得浸淫瘡有汁多發於心不早治周身則殺人熬<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>米令黄黒杵以傅之</hi>
梅師方<hi>治姙娠忽下黄水如膠或如小豆汁秫米黄耆各一兩細剉以水七升煎取三升分服</hi>
<pb n="KR3e0028_WYG_025-18a"/>
食醫心鏡<hi>主寒熱利大腸治漆瘡秫米飯食之良</hi>
衍義曰<hi>秫米初擣出淡黄白色經乆色如糯用作酒者是此米亦不堪為飯最粘故宜酒</hi>
粳米味甘苦平無毒主益氣止煩止洩<hi>陶隱居云此即人常所食米但</hi>
<hi>有白赤小大異族四五種猶同一類也前陳廩米亦是此種以廩軍人故曰廪爾唐本注云傳稱食廩為禄廩</hi>
<hi>倉也前陳倉米曰廪字誤作廩即廩軍米也若廩軍新米亦為陳乎臣禹錫等謹按蜀本云斷下痢和胃氣長</hi>
<hi>肌肉温中孟詵云粳米平主益氣止煩洩其赤則粒大而香不禁水停其黄緑即實中又水漬有味益人都大</hi>
<hi>新熟者動氣經再年者亦發病江南貯倉人皆多收火稻其火稻宜人温中益氣補下元燒之去芒春舂米食</hi>
<hi>之即不發病耳又云倉粳米炊作乾飯食之止痢又補中益氣堅筋通血脉起陽道北人炊之甕中水浸令酸</hi>
<pb n="KR3e0028_WYG_025-18b"/>
<hi>食之煖五藏六腑氣乆陳者蒸作飯和醋封毒腫立差又研服之去卒心痛曰粳米汁主心痛止渇斷熱毒痢</hi>
<hi>若常食乾飯令人熱中脣口乾不可和食耳食之令人卒心痛即急燒倉米灰和蜜漿服之不爾即死不可與</hi>
<hi>馬肉同食之發痼疾日華子云補中壯筋骨補腸胃</hi>
圖經<hi>文具稻米條下</hi>
　食療<hi>云淮泗之間米多京都襄州土粳米亦香堅實又諸處雖多但充飢而已</hi>
外臺秘要<hi>蛟龍子生在芹菜上食之入腹變成龍子須慎之錫粳米杏仁乳餅煑粥食之三升日三</hi>
<hi>服吐出蛟龍子有兩頭開皇元年賈橋有人吐出蛟龍大驗無所忌</hi>
肘後方<hi>若遇荒年穀貴無盡以充糧應須藥濟命者粳米一升酒三升漬之出暴乾之又漬酒次出稍</hi>
<pb n="KR3e0028_WYG_025-19a"/>
<hi>食地消飲辟三十日足一斗三升辟周年</hi>
又方<hi>小兒新生三日應開腸胃助穀神辟米濃作汁飲如乳酪與兒大豆許數合飲之頻與三豆許二七</hi>
<hi>日可與哺慎不得取次與雜藥紅雪少少得也</hi>
食醫心鏡<hi>止煩斷下利平胃氣溫中長肌粳米飯及粥食之</hi>
衍義曰<hi>粳米白晩米為第一早熟米不及也平和五藏補益胃氣其功莫逮然稍生則復不益脾過熟</hi>
<hi>則佳</hi>
<pb n="KR3e0028_WYG_025-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_025-20b"/>
青粱米味甘㣲寒無毒主胃痺熱中消渴止洩痢利小<lb/>
便益氣補中輕身長年<hi>陶隱居云凡云粱米皆是粟類惟其牙頭色異為分别爾青粱</hi>
<hi>出此今江東少有汜音泛勝之書云粱是秫粟今俗用則不爾唐本注云青粱殻穗有毛粒青米亦㣲青而細</hi>
<hi>於黄白粱也榖粒似青稞而少麄夏月食之極為清涼但以味知色惡不如黄白粱故人少種之此榖早熟而</hi>
<hi>收少也作餳清白勝餘米臣禹餳等謹按孟詵云青粱米以純苦酒一斗漬之三日出百蒸百暴好裹藏之逺</hi>
<hi>行一飡十日不飢重飡四百九十日不飢又方以米一斗赤石脂二斤合以水漬之令足相淹置於暖處一三</hi>
<hi>日去清白衣擣為丸如李大日服三丸不飢謹按靈寳五符經中白鮮米九蒸九暴作辟榖糧此文用青粱米</hi>
<hi>未見有别用處其米㣲寒常作飯食之温於黄白米體性相似日華子云健脾治洩精醋拌百蒸百暴可作糗</hi>
<pb n="KR3e0028_WYG_025-21a"/>
<hi>糧</hi>
圖經曰<hi>粱米有青粱黄粱白粱皆粟類也舊不著所出州土陶隱居云青粱出北方黄粱出青冀州白</hi>
<hi>粱處處皆有蘇恭云黄粱出蜀漢商浙間亦種之今惟京東西河陕間種蒔皆白粱耳青黄乃稀有青梁殻穗</hi>
<hi>有毛粒青米亦㣲青而細於黄白米也黄粱穗大毛長殻米俱麄於白粱而收子少不耐水旱襄陽有竹根者</hi>
<hi>是也白粱穗亦大毛多而長榖麄扁長不似粟圓也大抵人多種粟而少種粱以其損地力而收獲少而諸梁</hi>
<hi>食之比他穀最益脾胃性亦相似耳粟米比粱乃細而圓種類亦多功用則無别矣其泔汁及米粉皆入藥近</hi>
<hi>世作英粉乃用粟米浸累日令敗研澄取之今人用去疿瘡尤佳</hi>
　外臺秘要<hi>主消渴煑汁飲之差</hi>
<pb n="KR3e0028_WYG_025-21b"/>
食醫心鏡<hi>主胃脾熱中除渴止痢利小便益氣力補中輕身長年以粱米炊飯食之</hi>
衍義曰<hi>青黄白粱米此三種食之不及黄粱青白二種性皆微涼獨黄粱性甘平豈非得土之中和氣</hi>
<hi>多邪今黄白二種西洛間農家多種為飯尤佳餘用則不相宜然其粒尖小於他穀收實少故農種者亦稀白</hi>
<hi>色者味淡</hi>
黍米味甘温無毒主益氣補中多熱令人煩<hi>陶隱居云黍北間及</hi>
<hi>江北皆種此其苗如蘆而異於粟粒亦大粟而多是秫今人又呼秫粟為黍非也北人作黍飯方藥釀黍米酒</hi>
<hi>則皆用秫黍也又有穄米與黍米相似而粒殊大食不宜人言發宿病唐本注云黍有數種已備注前條今此</hi>
<hi>通論丹黒黍米耳亦不似蘆雖似粟而非粟也穄即稷也其擇後條臣禹錫等謹按孟詵云黍米性寒患鼈瘕</hi>
<pb n="KR3e0028_WYG_025-22a"/>
<hi>者以新熟赤黍米淘取泔汁生服一升不過三兩度愈謹按性寒有少毒不堪乆服昬五藏令人好睡仙家重</hi>
<hi>此作酒最勝餘糧又燒為灰和油塗杖瘡不作瘢止痛不得與小兒食之令不能行若與小猫犬食之其脚便</hi>
<hi>踻曲行不正緩人筋骨絶血脈</hi>
　食療云<hi>合葵菜食之成痼疾於黍米中雜乾脯通食禁云牛肉不得和黍米白酒食之必生寸白</hi>
<hi>蟲</hi>
千金方<hi>治人六畜天行時氣病豌豆瘡方濃煑黍穰汁洗之一莖是穄穰則不差瘡若黒者杵蒜封之</hi>
<hi>亦可煑乾芸臺洗之</hi>
又方<hi>小兒鵝口不能飲乳以黍米汁𫝊之</hi>
<pb n="KR3e0028_WYG_025-22b"/>
又方<hi>姙娠尿血黍穰莖燒灰酒服方寸匕</hi>
肘後方<hi>食苦瓠中毒煑黍穰汁解之飲數升止</hi>
又方<hi>治湯火所灼未成瘡黍米女貞等分各熬令焦杵下以雞子白傅之</hi>
經驗方<hi>治四十年心痛不差黍米淘汁温服隨多少</hi>
孫真人<hi>黍米肺之榖也肺病宜食生益氣</hi>
又方<hi>黍米合葵食之成癎</hi>
食醫心鏡<hi>益氣安中補不足宜脈不可乆食多熱令人煩悶白黍飯食之</hi>
<pb n="KR3e0028_WYG_025-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_025-23b"/>
丹黍米味苦㣲温無毒主欬逆霍亂止洩除熱止煩渴<lb/>
<hi>陶隱居云此即赤黍米也亦出北間江東時有種而非土所宜多入神藥用又黒黍名秬共釀酒祭祀用之臣</hi>
<hi>禹錫等謹按爾雅云秬黒黍秷一稃二米釋曰按詩生民云誕降嘉種維秬維秠李巡云黒黍一名秬黍秬即</hi>
<hi>墨黍之大名也秠是黒黍中一稃有二米者别名為秠若然秬秠皆黒黍矣而春官鬯人注云釀秬為酒秬如</hi>
<hi>黒黍一秠二米言如者以黒黍一米者多秬為正二米則秬中之異故言如以明秬有二等則一米者亦可為</hi>
<hi>汁又云秠即皮其稃亦皮也秠稃古今語之異耳漢和帝時任城縣生黒黍或三四實實二米得黍三斛八㪷</hi>
<hi>是也日華子云赤黍米温下氣止欬嗽除煩止渴退熱不可合蜜并葵同食</hi>
圖經曰<hi>丹黍米舊不載所出州土陶隱居云出北間江東亦時有種而非土所宜今京東西河陜間皆</hi>
<pb n="KR3e0028_WYG_025-24a"/>
<hi>種之然有二種米粘者為秫可以釀酒不粘者為黍可食如稻之有粳糯耳謹按爾雅云虋赤苗秬黒黍秠一</hi>
<hi>稃二米釋者引生民詩云誕降嘉種維秬維秠維糜與虋同維芑虋即嘉榖赤苗者李巡云秬即黒黍之大者</hi>
<hi>名也秠是黒黍中一稃有二米者别名為秠若然秬秠皆黒黍矣周禮鬯人注亦以一秠二米者為秬一米者</hi>
<hi>為黒黍後漢和帝時任城縣生黒黍或三四實實二米得三斛八斗是也古之定律以上黨黒牡秬黍之中者</hi>
<hi>累之以生律度量衡後之人取此黍定之終不能協律一説秬黍之中者乃一稃二米之黍也此黍得天地中</hi>
<hi>和之氣乃生蓋不常有有則一穗皆同二米米粒皆匀無大小得此然後可以定䭚律古今所以不能協聲律</hi>
<hi>者以無此黍也他黍則不然地有腴瘠嵗有凶穰則米之大小不常何由知其中者此説為信然矣今上黨民</hi>
<hi>間或值豐嵗往往得二米者皆如此説但稀闊而得之故不以充貢耳此人謂秫為黄米亦謂之黄糯釀酒比</hi>
<pb n="KR3e0028_WYG_025-24b"/>
<hi>糯稻差劣也</hi>
　食醫心鏡<hi>主除煩熱主泄痢并渴丹黍米飯食之</hi>
傷寒類要<hi>傷寒後男子隂昜米三兩煑薄飲酒和飲之發汗出愈隨人加減</hi>
子母秘録<hi>小兒鵝口不乳丹黍米汁傅之</hi>
衍義曰<hi>丹黍米黍皮赤其米黄惟可為糜不堪為飯粘着難解然亦動風</hi>
白梁米味甘㣲寒無毒主除熱益氣<hi>陶隱居云今處處有襄陽竹根者最</hi>
<hi>佳所以夏月作粟飡亦以除熱唐本注云白粱穗大多毛且長諸粱都相似而白粱榖麄扁長不似粟圓也米</hi>
<hi>亦白而大食之香美為黄粱之亞矣陶云竹根竹根乃黄粱非白粱也然粱雖粟類細論則别謂作粟飡殊乖的</hi>
<pb n="KR3e0028_WYG_025-25a"/>
<hi>稱也臣禹錫等謹按孟詵云白粱米患胃虚并嘔吐食及水者用米汁二合生薑汁一合服之性㣲寒除胷膈</hi>
<hi>中客熱移五藏氣續筋骨此北人長食者是亦堪作粉</hi>
圖經<hi>文具青粱米條下</hi>
　千金方<hi>主霍亂不吐白粱米五合水一升和之頓服如粥食</hi>
肘後方<hi>手足怱發疣取粱粉鐵鐺熬令赤以塗之以衆人唾和塗上厚一寸即消</hi>
食醫心鏡<hi>冶虚熱益氣和中止煩滿以白粱米炊飯食之</hi>
衍義<hi>文已具青粱米條下</hi>
黄粱米味甘平無毒主益氣和中止洩<hi>陶隱居云黄粱出青冀州此間</hi>
<pb n="KR3e0028_WYG_025-25b"/>
<hi>不見有爾唐本注云黄粱出蜀漢商浙間亦種之穗大毛長穀米俱麄於白粱而收子少不耐水旱食之香美</hi>
<hi>逾於諸粱人號為竹根黄而淘注白粱云襄陽竹根者是此乃黄粱非白粱也臣禹錫等謹按日華子云去客</hi>
<hi>風治頑痺</hi>
圖經<hi>文具青粱米條下</hi>
　外臺秘要<hi>小兒面身生瘡如火燒以一升末蜜水和傅之差為度</hi>
又方<hi>治霍亂煩燥以黄粱米粉半升水一升半和絞如白飲頓服糯米亦得</hi>
肘後方<hi>治霍亂吐下後大渴多飲則殺人黄粱米五升水一斗煑取三升清澄稍稍飲之</hi>
食醫心鏡<hi>主益氣和中止洩痢去當風卧濕遇冷所中等病以作飲食之</hi>
<pb n="KR3e0028_WYG_025-26a"/>
兵部手集<hi>治孩子赤丹不止土共黄米粉雞子白和傅之</hi>
衍義<hi>文已具青粱米條下</hi>
糵米味苦無毒主寒中下氣除熱<hi>陶隱居云此是以米為糵爾非别米名也</hi>
<hi>米其米脂傅面亦使皮膚悦澤為熱不及麥漿也唐本注云糵者生不以理之名也皆當以可生之物為之陶</hi>
<hi>稱以米為糵其米豈更能生乎止當取糵中之米耳按食經稱用稻糵稻即穬榖之名明非米作臣禹錫等謹</hi>
<hi>按日華子云糵米溫能除煩消宿食開胃又名黄子可作為醋</hi>
　唐本餘<hi>取半生者作之</hi>
衍義曰<hi>糵米此則粟糵也今榖神散中用之性又溫於大麥糵</hi>
<pb n="KR3e0028_WYG_025-26b"/>
舂杵頭細糠主卒噎<hi>陶隱居云食卒噎不下刮取含之即去亦是舂擣義爾天下事理多</hi>
<hi>有相影會如此也自<graphic n="KR1181" url="https://raw.githubusercontent.com/kanripo/KR-Gaiji/master/images/KR1181.png" mimeType="image/png"/>部今移臣禹錫等謹按日華子云平治噎煎湯呷</hi>
　聖惠方<hi>治膈氣咽喉噎塞飲食不下用碓觜上細糠蜜丸如彈子大非時含一丸嚥津</hi>
子母秘録<hi>令易産以糠燒末服方寸匕</hi>
丹房鏡源<hi>糠火力倍常</hi>
莊子云<hi>瞽者愛其子不免以糠枕枕之以損其目</hi>
衍義<hi>文已附陳廩米條下</hi>
<pb n="KR3e0028_WYG_025-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_025-27b"/>
小麥味甘㣲寒無毒主除熱止躁渇咽乾利小便養肝<lb/>
氣主漏血唾血以作麴溫消榖止痢以作麪溫不能消<lb/>
熱止煩<hi>陶隠居云小麥合湯皆完用之熱家療也作麪則溫明穬麥亦當如此今服食家噉麪不及大</hi>
<hi>穬麥猶勝於米爾唐本注云小麥湯用不許皮坼云圻則溫明麪不能消熱止煩之小麥麪止痢中胃主小兒</hi>
<hi>癎消食痔又有女麴黄蒸女麴完小麥為之一名䴷音桓子黄蒸磨小麥為之一名黄衣並消食止洩痢下胎</hi>
<hi>破冷血也今按陳藏器本草云小麥秋種夏熟受四時氣足自然兼有寒温麪熱麩冷宜其然也河渭已西白</hi>
<hi>麥麪凉以其春種闕二時氣使之然也臣禹錫等謹按蜀本云以作麨㣲寒主消渇止煩以作麴止痢養胃主</hi>
<hi>小兒癎消食痔蕭炳云麥醤和鯉魚食之令人口瘡藥性論云小麥臣有小毒能殺腸中蚘蟲熬末服陳藏器</hi>
<pb n="KR3e0028_WYG_025-28a"/>
<hi>云麩味甘寒無毒和麪作麪止洩利調中去熱徤人蒸熱袋盛熨人馬冷失腰脚和醋蒸抱所傷折處止痛散</hi>
<hi>血人作麪第三磨者凉為近麩也小麥皮寒肉熱又云麥苗味辛寒無毒主酒癖目黄消酒毒暴熱麥苗上黒</hi>
<hi>黴名黒奴主熱煩解丹石天行熱毒又云麪味甘溫補虚實人膚體厚腸胃强氣力除擁熱小動風氣又云女</hi>
<hi>麴一名䴷子按䴷子與黄蒸不殊黄蒸溫補消諸生物北人以小麥南人以秔米皆六七月作之蘓又云磨破</hi>
<hi>之又當完作之亦呼為黄衣塵緑者佳孟詵云小麥平服之止渇又作麪有熱毒多是陳裛之色作粉補中益</hi>
<hi>氣和五藏調脉又炒粉一合和服斷下痢又性主傷折和醋蒸之裹所傷處便定重者再蒸裹之甚良日華子</hi>
<hi>云麪飬氣補不足助五藏乆食實人又云麥黄暖溫中下氣消食除煩麩涼治時疾熱瘡湯火瘡爛撲損傷折</hi>
<hi>瘀血醋炒貼罯麥苗凉除煩悶解時疾狂熱消酒毒退胷膈熱患黄疸大絞汁服并利小腸作虀喫甚益顔色</hi>
<pb n="KR3e0028_WYG_025-28b"/>
圖經曰<hi>麥有大麥小麥穬麥蕎麥舊不若所出州土蘇云大麥出關中今南北之人皆能種蒔屑之作</hi>
<hi>麪平胃主渇消食水漬之生芽為糵化宿食破冷氣主心腹脹滿今醫方用之最多穬麥有二種一種類小麥</hi>
<hi>一種類大麥皆比大小麥差大凡麥秋種冬長春秀夏實其四時中和之氣故為五榖之貴大小麥地暖處亦</hi>
<hi>可春種之至夏便收然比秋種者四氣不足故有毒小麥性寒作麪則溫而有毒作麴則平胃止痢其皮為麩</hi>
<hi>性復寒調中去熱亦猶大豆作醤䜴性便不同也蕎麥實腸胃益氣力人不宜多食亦能動風氣令人昏眩也</hi>
<hi>藥品不甚用之</hi>
　食療云<hi>平養肝氣汁飲服之甚人云麪有熱毒者為多是陳黦之色又為磨中石末在内所以有</hi>
<hi>毒但杵食之即良又宜作粉食之補中益氣和五藏調經絡續氣脉</hi>
<pb n="KR3e0028_WYG_025-29a"/>
聖惠方<hi>治煩熱少睡多渇用小麥作飯水淘食之</hi>
又方<hi>主婦人乳臃不消右用白麪半斤炒令黄色用醋煑為糊塗於乳匕即消</hi>
外臺秘要<hi>治痢色白不消者為寒下方好麪炒右一味擣節煑米粥内麪方寸匕又云此療瀉百行</hi>
<hi>師不救者</hi>
千金方<hi>治黄疸取小麥苗杵絞取汁飲六七合晝夜三四飲之三四日便愈</hi>
又方<hi>治火瘡熬麪入梔子仁未和油傅已成瘡者篩白糖灰粉之或摻差</hi>
肘後方<hi>主食過飽煩悶但欲卧而腹脹熬□令㣲香杵服方寸匕以大麥生麪佳無麪以糵亦得</hi>
又方<hi>一切傷折寒食蒸餅不限多少末酒服之驗</hi>
<pb n="KR3e0028_WYG_025-29b"/>
經驗方<hi>治鼻衂以冷水調麵漿服之立差</hi>
又方<hi>治吹妳以水調麪煑如糊欲熟即投無灰酒一盞共攪之極熱令如稀粥可飲即熱喫仍令人徐徐</hi>
<hi>枝之藥行即差</hi>
梅師方<hi>治頭上皮虚腫薄如蒸餅状如襄水以口嚼麪傅之差</hi>
孫真人<hi>麥心之穀也心病宜食主除熱止渇利小便養心氣</hi>
又方<hi>治酒黄取小麥三升杵和少水取汁服五合</hi>
又方<hi>治黄疸皮膚眼睛如金色小便赤取小麥杵取汁服一合</hi>
食醫心鏡<hi>主消渇口乾小麥用炊作飯及煑粥食之</hi>
<pb n="KR3e0028_WYG_025-30a"/>
兵部手集<hi>治嘔噦麪醋和作彈丸二三十箇以沸湯煑别盛漿水二㪷已來彈丸湯内漉出於漿中</hi>
<hi>令外熱氣稍减乘熱吞三兩箇其噦定即不用吞餘者加至七八丸尚未定晩後飰前再作吞之</hi>
鬼遺方<hi>治金瘡腹腸出不能内之小麥五升水九升煑取四升去滓綿濾使極冷令人含噀之瘡腸漸</hi>
<hi>漸入冷噀其背不宜多人見不欲傍人語又不須令病人知腸不即入取病人卧席四角合病人舉搖稍須臾便腸</hi>
<hi>自入十日中食不飽數食須使少勿使驚即殺人</hi>
别説云<hi>謹按小麥即今人所磨為麪日常食者八九月種夏至前熟一種春種作麪不及經年者良大</hi>
<hi>麥今以粒皮似稻者為之作飰滑飼馬良穬麥今以似小麥而大粒色青黄作麪脆食之多脹人京東西河北</hi>
<hi>近京又呼為黄顆關中又有一種青顆北近道者粒㣲小色㣲青專以飼馬未見入藥用然大麥穬麥二種其</hi>
<pb n="KR3e0028_WYG_025-30b"/>
<hi>名差互今之穬麥與小麥相似而差大宜謂之大麥今之大麥不與小麥相似而其皮礦脆宜謂之穬麥用此</hi>
<hi>恐傳記因俗而差之爾不可不審也</hi>
衍義曰<hi>小麥暴淋煎湯飲為麪作糊入藥水調治人中暑馬病肺卒熱亦以水調灌愈生嚼成筋可以</hi>
<hi>粘禽蟲</hi>
大麥味鹹溫㣲寒無毒主消渴除熱益氣調中又云令<lb/>
人多熱為五榖長<hi>蜜為之使陶隠居云今稞麥一名麰音牟麥似穬麥惟皮薄爾唐本注云</hi>
<hi>大麥出關中即青稞麥是形似小麥而大皮厚故謂大麥味不似穬麥也大麥麪平胃主渇消食療服臣禹錫</hi>
<hi>等謹按藥性論云大麥糵使味甘無毒能消化宿食破冷氣去心腹脹滿孟詵云大麥乆食之頭髪不白和針</hi>
<pb n="KR3e0028_WYG_025-31a"/>
<hi>沙沒石子等染髪黒色暴食之亦稍似脚弱為下氣及腰腎故乆服甚宜人熟即益人帶生即冷損人陳土良</hi>
<hi>云大麥補虚劣壮血脉益顔色實五藏化榖食乆飲令人肥白滑肌膚為麪勝小麥無躁熱又云糵㣲暖乆食</hi>
<hi>消腎不可多食日華子云麥糵溫中下氣開胃止霍亂除煩消痰破癥結能催生落胎</hi>
圖經<hi>文具小麥條下</hi>
　陳藏器云<hi>不動風氣調中止泄令人肥健大麥穬麥本經前後兩出蘇云青稞麥是大麥本經</hi>
<hi>有條粳一稃二米亦如大穬兩麥蘓云稻是榖之通名則穬是麥之皮號麥之穬猶米之興稻本經於米麥條</hi>
<hi>中重出皮殻兩件者但為有殻之與無殻也蘇云大麥是青稞穬麥如大麥如此則與米注不同自相矛楯愚</hi>
<hi>謂大麥是麥米穬麥是麥榖與青稞種子不同青稞似大麥天生皮肉相離秦隴已西種之令人将當本麥米</hi>
<pb n="KR3e0028_WYG_025-31b"/>
<hi>糶之不能分也</hi>
聖惠方<hi>治姙娠欲去胎以麥糵三兩水一盞半煎至一盞分溫三服</hi>
外臺秘要<hi>治姙娠得病去胎方麥糵一升和蜜一升服之即下神驗</hi>
孫真人<hi>麥芒入目煑大麥汁洗之</hi>
兵部手集<hi>治産後腹中皷脹不通轉氣急坐卧不安供奉輔大初與崔家方以麥糵米一合和酒服</hi>
<hi>食良乆通轉崔郎中云祌驗</hi>
傷寒類要<hi>治諸黄杵苗汁服之</hi>
又方<hi>蠼螋尿瘡嚼大麥以傅之曰三上</hi>
<pb n="KR3e0028_WYG_025-32a"/>
衍義曰<hi>大麥性平涼有人患纒喉風食不能下將此麪作稀糊令嚥之既滑膩容易下嚥以助胃氣此</hi>
<hi>恤下之主作麨以賜臣下作糵造餳</hi>
麴味甘大暖療藏腑中風氣調中下氣開胃消宿食主<lb/>
霍亂心膈氣痰逆除煩破癥結及補虚去冷氣除腸胃<lb/>
中塞不下食令人有顔色六月作者良陳乆者入藥用<lb/>
之當炒令香六畜食米脹欲死者煑麴汁灌之立消落<lb/>
胎并下鬼胎又神麴使無毒能化水穀宿食癥氣健脾<lb/>
暖胃<hi>新補見陳藏器孟詵蕭炳陳士良日華子</hi>
<pb n="KR3e0028_WYG_025-32b"/>
　雷公云<hi>麴凡使擣作未後掘地坑深二尺用物裹内坑中至一宿明出焙乾用</hi>
千金方<hi>治産後運絶麴末水服方寸匕不差更服即差</hi>
又方<hi>治小腹堅大如盤胷中滿能食而不消麴末服方寸匕日三</hi>
肘後方<hi>治赤白痢下水榖食不消以麴熬粟米粥飯方寸匕日四五止</hi>
又方<hi>姙娠卒胎動不安或腰痛胎轉搶心下血不止生麴半餅碎末水和絞取汁服二升</hi>
古今録驗<hi>治狐刺取麴末和獨頭蒜杵如帽簮頭内瘡孔中蟲出愈</hi>
子母秘録<hi>姙娠胎動上廹心痛如折以生麴半餠碎水和絞取汁服</hi>
傷寒類要<hi>治傷寒飲食勞復以麴一餅煑取汁飲之</hi>
<pb n="KR3e0028_WYG_025-33a"/>
楊氏産乳<hi>療胎上迫心痛兼下血取麵半餅搗碎水和絞取汁</hi>
梁簡文帝<hi>勸醫文麥麴止河魚之腹疾</hi>
賈相公<hi>進醫牛經牛生衣不下取六月六麴末三合酒一升灌便下</hi>
蜀本云<hi>溫消榖止痢平胃主小兒癎消食痔</hi>
穬麥味甘㣲寒無毒主輕身除熱乆服令人多力健行<lb/>
以作糵溫消食和中<hi>陶隠居云此是今馬所食者性乃熱而云微寒恐是作屑與合殻異</hi>
<hi>也服食家並食大穬二麥令人輕徤唐本注云穬麥性寒陶云性熱非也復云作屑與合殻異此皆江東少有</hi>
<hi>故斟酌言之臣禹錫等謹按蕭炳云穬麥補中不動風氣先患冷氣人即不相當大麥之類西川人種食之山</hi>
<pb n="KR3e0028_WYG_025-33b"/>
<hi>東河北人正月種之名春穬形狀與大麥相似孟詵云穬麥主輕身補中不動痰日華子云作餅食不動氣若</hi>
<hi>暴食時間似動氣多食即益人</hi>
圖經<hi>文具小麥條下</hi>
蕎麥味甘平寒無毒腸胃益氣力乆食動風令人頭胘<lb/>
和猪肉食之患熱風脫人眉鬚雖動諸病猶挫丹石能<lb/>
鍊五藏滓穢續精食作飯與丹石人食之良其飯法可<lb/>
蒸使氣餾於烈日中暴令口開使春取人作飯葉作茹<lb/>
食之下氣利耳目多食即㣲洩燒其穰作灰淋洗六畜<lb/>
<pb n="KR3e0028_WYG_025-34a"/>
瘡并驢馬躁蹄<hi>新補見陳藏器孟詵蕭炳陳士良日華子</hi>
圖經<hi>文具小麥條下</hi>
　孫真人<hi>蕎麥合猪羊肉食成風癩</hi>
兵部手集<hi>孩子赤丹不止蕎麥麪醋和傅之差</hi>
又方<hi>治小兒油丹赤腫蕎麥麪醋和傅之良</hi>
楊氏産乳<hi>瘡熱油赤腫取蕎麥麪醋和塗之</hi>
丹房鏡源<hi>蕎麥灰煑粉霜</hi>
<pb n="KR3e0028_WYG_025-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_025-35b"/>
藊<hi>音扁</hi>豆味甘㣲温主和中下氣<lb/>
葉主霍亂吐下不止<hi>陶隱居云人家種之於籬捋其莢蒸食甚美無正用取其豆者葉乃</hi>
<hi>單行用之患寒熱病者不可食唐本注云此北人名鵲豆以其黒而白間故也臣禹錫等謹按孟詵云藊豆療</hi>
<hi>霍亂吐痢不止末和醋服之下氣又吐痢後轉筋生擣葉一把以少酢浸汁服之立差其豆如菉豆餅食亦可</hi>
<hi>藥性論云白藊豆亦可單用主解一切草木毒生嚼及煎湯服取效日華子云平無毒補五藏葉傅蛇蟲咬</hi>
圖經曰<hi>藊豆舊不著所出州土今處處有之人家多種於籬籓間蔓延而上大葉細花花有紫白二色</hi>
<hi>莢生花下其實亦有黒白二種白者溫而黒者小冷入藥當用白者主行風氣女子帶下兼殺一切草木及酒</hi>
<hi>毒亦解河㹠毒花亦主女子赤白下乾末采飲和服葉主吐痢後轉筋生擣研以少酢浸取汁飲之立止黒色</hi>
<pb n="KR3e0028_WYG_025-36a"/>
<hi>者亦名鵲豆以其黑間而有白道如鵲羽耳</hi>
　食療云<hi>㣲寒主嘔逆乆食頭不白患冷氣人勿食其葉治瘕和醋煑理轉筋葉汁醋服効</hi>
衍義曰<hi>藊豆有黒白鵲三等皆於豆脊有白路白者治霍亂筋轉</hi>
豉味苦寒無毒主傷寒頭痛寒熱瘴氣惡毒煩躁滿悶<lb/>
虚勞喘吸兩脚疼冷又殺六畜胎子諸毒<hi>陶隱居云豉食中之常用春夏</hi>
<hi>大氣不和蒸炒以酒漬服之至佳依康伯法先以醋酒溲蒸暴燥以麻油和又蒸暴之凡三過乃末椒薑屑合</hi>
<hi>和以進食勝今作油豉也患脚人常將其酒浸以滓傅脚皆差好者出襄陽錢塘香美而濃取中心者彌善臣</hi>
<hi>禹錫等謹按藥性論云豆䜴得醯良殺六畜毒味苦甘主下血痢如刺者豉一升水漬纔令相淹煎一兩沸絞</hi>
<pb n="KR3e0028_WYG_025-36b"/>
<hi>汁頓服不差可再服又傷寒暴痢腹痛者豉一升薤白一握切以水三升先煑薤内豉更煑湯色黒去豉分為</hi>
<hi>二服不差再服熬末能止汗主除煩躁治時疾熱病發汗又治隂莖上瘡痛爛豉一分蚯蚓濕泥二分水研和</hi>
<hi>塗上乾易禁食熱酒菜蒜又寒熱風胷中瘡生者可擣為丸服良陳藏器云蒲州豉味鹹無毒主解煩熱熱毒</hi>
<hi>寒熱虚勞調中發汗通闗節殺腥氣傷寒鼻塞作法與諸豉不同其味烈陜州又有豉汁經年不敗大除煩熱</hi>
<hi>入藥並不如今之豉心為其無鹽故也孟詵云豉能治乆盜汗患者以一升㣲炒令香清酒三升漬滿三日取</hi>
<hi>汁冷暖任人服之不差更作三兩劑即止日華子云治中毒藥蠱氣瘧疾骨蒸并治犬咬</hi>
圖經<hi>文具大豆黄卷條下</hi>
　食療云<hi>陜府豉汁甚勝於常豉以大豆為黄蒸每一㪷加鹽四升椒四兩春三日夏兩日冬五日</hi>
<pb n="KR3e0028_WYG_025-37a"/>
<hi>即成半熟加生薑五兩既潔且精勝埋於馬糞中黄蒸以好豉心代之</hi>
聖惠方<hi>治口舌生瘡胷膈疼痛用焦豉細末含一宿便差</hi>
外臺秘要<hi>治蟲刺螫人方好豉心以足為限但覺刺即熟嚼豉以傅之少頃見豉中毛即差不見又</hi>
<hi>嚼傅之晝夜勿絶見毛為度</hi>
千金方<hi>治酒病豉葱白各半升水二升煑取一升頓服</hi>
又方<hi>治喉痺卒不語煑豉汁一升服覆取汗亦可末桂著舌下漸咽</hi>
又方<hi>治被歐傷瘀血聚腹滿䜴一升水三升煑三沸分服不差再作</hi>
又方<hi>四肢骨破及筋傷蹉跌以水二升豉三升漬之攪取汁飲止心悶</hi>
<pb n="KR3e0028_WYG_025-37b"/>
又方<hi>蠼螋尿瘡杵豉傅之</hi>
又方<hi>治發背癰腫已潰未潰方香豉三升少與水和熟擣成泥可腫處作餅子厚三分已上有孔勿覆孔</hi>
<hi>上布豉餅以艾烈其上炙之使温温而熱勿令著肉如熱痛即急易之患當減快得分穗一日兩度炙之如先</hi>
<hi>有瘡孔中汁出即差</hi>
肘後方<hi>中緩風四肢不收者豉二升水九升煑取二升分為三服日二作亦可酒漬飲之</hi>
葛氏方<hi>治重下此即赤白痢也熬䜴令小焦擣服一合日三無此又豉熬令焦水一升淋取汁令服冷</hi>
<hi>則酒淋日一服愈</hi>
又方<hi>舌上出血如針孔取豉三升水三升煑之沸去滓服一升日三</hi>
<pb n="KR3e0028_WYG_025-38a"/>
梅師方<hi>治傷寒汗出不解已三四日胷中悶吐方䜴一升鹽一合水四升煎取一升半分服當吐</hi>
又方<hi>辟温疫法熬豉和白术浸酒常服之</hi>
又方<hi>治傷寒服藥搶心煩熱以豉一升梔子十四枚剉水三升煎取一升分三服</hi>
孫真人<hi>治頭風痛以豉湯洗頭避風即差</hi>
食醫心鏡<hi>主風毒脚膝攣急骨節痛豉心五升九蒸九暴以酒一㪷取浸經宿空心隨性緩飲之</hi>
又方<hi>小兒寒熱惡氣中人以濕豉為丸如雞子大以摩腮上及手足心六七遍又摩心臍上旋旋摩之了</hi>
<hi>破豉丸看有細毛弃道中即差</hi>
勝金方<hi>治小兒頭上生惡瘡以黄泥聚䜴煨熟冷後取出豆豉為末以蓴菜油傅之差</hi>
<pb n="KR3e0028_WYG_025-38b"/>
王氏博濟<hi>治藏毒下血不止用豉大蒜等分一處杵匀九如梧子大每服鹽湯下二十丸血痢亦治</hi>
簡要濟衆<hi>主傷寒後毒氣攻手足及身體虚腫豉酒方豉五合㣲炒以酒一升半同煎五七沸任性</hi>
<hi>稍熱服之</hi>
姚和衆<hi>治小兒丹毒破作瘡黄水出焦炒豉令煙絶為末油調傅之</hi>
傷寒類要<hi>治傷寒熱病後攻目生翳者燒豉二七枚末以管吹之</hi>
子母秘録<hi>華他安胎豉汁服之妙</hi>
又方<hi>治隋胎血下盡煩滿豉一升水三升三沸煑末鹿角服方寸匕</hi>
楊氏産乳<hi>療惡瘡熬豉為末傅之不過三四次</hi>
<pb n="KR3e0028_WYG_025-39a"/>
茆亭客話<hi>蝦蟇小者有毒主人小便秘澁臍下重疼痛至死者以生豉一合投新汲水半椀浸令水</hi>
<hi>濃頓飲之愈</hi>
菉豆味甘寒無毒主丹毒煩熱風疹藥石發動熱氣奔<lb/>
㹠生研絞汁服亦煑食消腫下氣壓熱解石用之勿去<lb/>
皮令人小壅當是皮寒肉平圓小緑者佳又有稙<hi>音陟</hi>豆<lb/>
苗子相似主霍亂吐下取葉𢷬絞汁和少醋温服子亦<lb/>
下氣<hi>今附臣禹錫等謹按孟詵云菉豆平調食法依<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>炙食之佳謹按補益和五藏安精神助十二經脉</hi>
<hi>此最為良今人食皆撻去皮即有少擁氣若愈病功在皮故不可去又研汁煑飲服之治消渴又去浮風益氣</hi>
<pb n="KR3e0028_WYG_025-39b"/>
<hi>力潤皮肉可常食之日華子云菉豆冷益氣除熱毒風厚腸胃作枕明目治頭風頭痛</hi>
白豆平無毒補五藏益中助十二經脉調中暖腸胃葉<lb/>
利五藏下氣嫰者可作菜食生食之亦佳可常食<hi>新補見孟</hi>
<hi>詵及日華子</hi>
　孫真人食忌<hi>白豆味鹹腎之穀腎病宜食煞鬼氣</hi>
　<lb/>
　<lb/>
　證類本草卷二十五<lb/>
</p>
<p>
</p>
  </div>
</body>
</text>
</TEI>
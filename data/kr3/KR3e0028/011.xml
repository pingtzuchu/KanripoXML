<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證類本草卷十一</head> <lb/>
    <p>
<pb n="KR3e0028_WYG_011-1a"/>
欽定四庫全書<lb/>
　證類本草卷十一<lb/>
　　　　　　　　　　　　宋　唐慎微　撰<lb/>
　草部下品之下總一百五種<lb/>
　　一十八種神農本經<lb/>
　　一十八種名醫别録<lb/>
　　二十四種唐本先附<hi>注云唐附</hi>
　　一十七種今附<hi>皆醫家嘗用有效注云今附</hi>
<pb n="KR3e0028_WYG_011-1b"/>
　　一十一種新補<lb/>
　　六種新定<lb/>
　　一十一種陳藏器餘<lb/>
　　　凡墨蓋子已下並唐慎微續證類<lb/>
　　何首烏<hi>今附</hi>　　商陸<hi>章柳/根也</hi>　　威靈仙<hi>今附</hi>
　　牽牛子　　　萞<hi>音萆</hi>麻子<hi>葉附唐附</hi>蒴藋<lb/>
　　天南星<hi>今附</hi>　　羊蹄<hi>酸模續注</hi>　　菰根<lb/>
　　萹蓄　　　　狼毒　　　　狶<hi>音喜</hi>薟<hi>音杴唐附</hi>
<pb n="KR3e0028_WYG_011-2a"/>
　　馬鞭草　　　苧根　　　　白頭翁<lb/>
　　甘焦根<hi>芭蕉油續注</hi>蘆根<hi>葦笋等附</hi>　　鬼臼<lb/>
　　角蒿<hi>唐附䕲蒿續注</hi>　馬兠零<hi>今/附</hi>　　仙茅<hi>今附</hi>
　　羊桃　　　　鼠尾草　　　女青<lb/>
　　故麻鞋㡳<hi>唐附</hi>　劉寄奴草<hi>唐/附</hi>　骨碎補<hi>今附</hi>
　　連翹　　　　續隨子<hi>今附</hi>　　敗蒲蓆<hi>編薦索續注</hi>
　　山豆根<hi>石鼠腸附今附</hi>三白草<hi>唐/附</hi>　　䕡<hi>音/閭</hi>茹<hi>音如</hi>
　　蛇苺<hi>音毎</hi>　　　金星草<hi>新/定</hi>　　葎草<hi>唐附</hi>
<pb n="KR3e0028_WYG_011-2b"/>
　　鶴蝨<hi>唐附</hi>　　　地菘<hi>今/附</hi>　　　雀麥<hi>唐附</hi>
　　甑𢃄灰<hi>唐附</hi>　　赤地利<hi>唐附</hi>　　烏韮<lb/>
　　白附子　　　紫葛<hi>唐附</hi>　　　獨行根<hi>唐附</hi>
　　猪膏苺<hi>唐附</hi>　　鹿霍　　　　蚤<hi>音/早</hi>林<hi>紫何車也</hi>
　　石長生　　　烏蘝<hi>音斂</hi>苺<hi>唐附</hi>　陸英<lb/>
　　預知子<hi>今附</hi>　　葫蘆芭<hi>新定</hi>　　弓弩絃<lb/>
　　木賊<hi>新定</hi>　　　藎<hi>音/燼</hi>草　　　蒲公草<hi>唐附</hi>
　　糓精草<hi>今附</hi>　　牛扁<hi>音/褊</hi>　　　苦芺<hi>音襖</hi>
<pb n="KR3e0028_WYG_011-3a"/>
　　昨葉何草<hi>唐附</hi>　酢漿草<hi>唐/附</hi>　　蒻頭<hi>今附</hi>
　　夏枯草　　　鷰蓐草<hi>新補</hi>　　鴨跖草<hi>新補</hi>
　　山慈菰<hi>新補</hi>　　<graphic n="KR1342" url="https://raw.githubusercontent.com/kanripo/KR-Gaiji/master/images/KR1342.png" mimeType="image/png"/>
                    <hi>音/垻</hi>實<hi>唐/附</hi>　　赤車使者<hi>唐附</hi>
　　狼䟦子　　　屋逰　　　　地錦<hi>新定</hi>
　　敗舡茹<hi>音如</hi>　　燈心草<hi>今/附</hi>　　五毒草<hi>新補</hi>
　　鼠麴草<hi>祈補</hi>　　列當<hi>今附</hi>　　　馬勃<lb/>
　　屐<hi>音劇</hi>屧<hi>音/變</hi>鼻䋲<hi>唐/附</hi>質汗<hi>今/附</hi>　　　水蓼<hi>唐附</hi>
　　蕕草<hi>新補</hi>　　　敗芒箔<hi>新/補</hi>　　狗舌草<hi>唐附</hi>
<pb n="KR3e0028_WYG_011-3b"/>
　　海金沙<hi>新定</hi>　　萱草<hi>新/補</hi>　　　格注草<hi>唐附</hi>
　　雞窠中草<hi>新補</hi>　雞冠子<hi>新/補</hi>　　地椒<hi>新定</hi>
　　草三稜<hi>今附</hi>　　合明草<hi>新/補</hi>　　鹿藥<hi>今附</hi>
　　敗天公<lb/>
　　　一十一種陳藏器餘<lb/>
　　毛茛　　　　䕃命　　　　毒菌<lb/>
　　草禹餘粮　　鼠蓑草　　　㢘薑<lb/>
　　草石𧖟　　　漆姑草　　　麂目<lb/>
<pb n="KR3e0028_WYG_011-4a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-4b"/>
何首烏味苦澀微温無毒主瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>消癰腫療頭面風瘡<lb/>
五痔止心痛益血氣黒髭鬢恱顔色乆服長筋骨益精<lb/>
髓延年不老亦治婦人産後及𢃄下諸疾本出順州南<lb/>
河縣今嶺外江南諸州皆有蔓紫花黄白葉如薯蕷而<lb/>
不光生必相對根大如拳有赤白二種赤者雄白者雌<lb/>
一名野苗一名交藤一名夜合一名地精一名陳知白<lb/>
春夏採臨用之以苦竹刀切米泔浸經宿暴乾木杵<lb/>
臼𢷬之忌鐡<hi>今附臣禹鍚等謹按日華子云味甘乆服令人有子治腹藏宿疾一切冷氣攻腸風</hi>
<pb n="KR3e0028_WYG_011-5a"/>
<hi>此藥有雌雄雄者苗葉黄白雌者赤黄色凡修合藥須雌雄相合喫有驗其藥本草無名因何首烏見藤夜交</hi>
<hi>便即採食有功因以採人為名耳又名桃柳藤</hi>
圖經曰<hi>何首烏本出順州南河縣嶺外江南諸州亦有勝今在處有之以西洛嵩山及南京柘城縣者為</hi>
<hi>春生苗葉葉相對如山芋而不光澤其莖蔓延竹木牆壁間夏秋開黄白花似葛勒陀結子有稜似蕎麥而細</hi>
<hi>小纔如粟大秋冬取根大者如拳各有五稜瓣似小甜𤓰此有二種赤者雄白者雌採時乗濕以布帛拭去土</hi>
<hi>後用苦竹刀切米泔浸一宿暴乾忌鐡以木臼杵𢷬之一云春採根秋採花九蒸九暴乃可服此藥本名交藤</hi>
<hi>因何首烏服而得名何首烏者順州南河縣人祖能嗣本名田兒生而閹弱年五十八無妻子一日醉卧野中</hi>
<hi>見田中藤兩本異生苗蔓相交乆乃解解合三四田兒心異之掘根持問郷人無能名者遂暴乾𢷬末酒服七</hi>
<pb n="KR3e0028_WYG_011-5b"/>
<hi>日而思人道百日而舊疾皆愈十年而生數男後改名能嗣又與子庭服皆夀百六十嵗首烏服藥亦年百三</hi>
<hi>十嵗唐元和七年僧文象遇茅山老人遂傳其事李翔因著方録云又叙其苗如水藁光澤形如桃竹葉其背</hi>
<hi>偏獨單皆生个相對有雌雄者雌者苗色黄白雄者黄赤其生相逺夜則苗蔓交或𨼆化不見春末夏中初秋</hi>
<hi>三時候晴明日兼雌雄採之列日暴乾散服酒下良採時盡其根葉潤以布帛拭去泥土勿損皮密器貯之每</hi>
<hi>月再暴丸服偶日二四六八日是服訖以衣覆汗出導引尤忌猪羊血其叙頗詳故載之</hi>
　經驗方<hi>何首烏新採者去皮土後用銅竹刀薄切片上甑如炊飰蒸下用甆石鍋忌鐵旁更别燒</hi>
<hi>一鍋常滿添水候藥甑氣上逐旋以熱水從上淋下勿令滿溢直候首烏絶無氣味然後取下一匙頭汁白湯</hi>
<hi>亦可此是藥之精英與常不同治骨軟風腰膝疼行履不得遍身瘙痒首烏大而有花紋者同牛膝剉各一斤</hi>
<pb n="KR3e0028_WYG_011-6a"/>
<hi>以好酒一升浸七宿暴乾於木臼内擣末蜜丸每日空心食前酒下三五十丸</hi>
又方<hi>治諸處皮裏面痛首烏末薑汁調成膏痛處以帛子裹之用火炙鞋底熨之妙</hi>
斗門方<hi>治瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>或破不破以至下胷前者皆治之用九真藤取其根如雞卯大洗生嚼常服又取葉𢷬</hi>
<hi>覆瘡上數服即止其藥乆服黒髪延年或取其頭獲之九數者服之乃仙矣其葉如杏其根亦類<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>子用之如</hi>
<hi>神又堪為利術伏沙子自有法一名何首烏又名赤葛</hi>
王氏博濟<hi>治疥癬滿身作瘡不可治者何首烏艾等分以水煎令濃於盆内洗之甚能解痛生肌肉</hi>
何首烏傳<hi>昔何首烏者順州南河縣人祖名能嗣父名延秀能嗣常慕道術隨師在山因醉夜卧山</hi>
<hi>野忽見有藤二株相去三尺餘苗蔓相交乆而方解解了又交驚訝其異至旦遂掘其根歸問諸人無識者後</hi>
<pb n="KR3e0028_WYG_011-6b"/>
<hi>有山老忽來示之荅曰子既無嗣其藤乃異此恐是神仙之藥何不服之遂杵為末空心酒服一錢服數月似</hi>
<hi>強健因此常服又加二錢服之經年舊疾皆痊髪烏容少數年之内即有子名延秀秀生首烏首烏之名因此</hi>
<hi>而得生數子年百餘嵗髪黒有李安期者與首烏郷里親善竊得方服其夀至長遂叙其事何首烏味甘生温</hi>
<hi>無毒茯苓為使治五痔腰膝之病冷氣心痛積年勞瘐痰癖風虛敗劣長筋力益精髓壯氣駐顔黒髪延年婦</hi>
<hi>人惡血痿黄産後諸疾赤白𢃄下毒氣入腹乆痢不止其功不可具述一名野苗二名交藤三名夜合四名地</hi>
<hi>精五名首烏本出䖍州江南諸道皆有之苗葉有光澤又如桃李葉惟苗赤根逺不過三尺春秋可採日乾去</hi>
<hi>皮為末酒下最良有疾即用茯苓湯下為使常杵末新甕器盛服之忌猪肉血無鱗魚觸藥無力此藥形大如</hi>
<hi>拳連珠其中有形鳥獸山岳之状珍也掘得去皮生喫得味甘甜休粮讃曰神効助道著在仙書雌雄相交夜合</hi>
<pb n="KR3e0028_WYG_011-7a"/>
<hi>晝踈服之去穀日居月諸返老還少變安病軀有緑者遇傳之勿泄最尔自如明州刺史李逺傳録經驗何首</hi>
<hi>烏所出順州南河縣韶州潮州㤙州賀州廣州四會縣潘州已上出處為上邕州晋興縣桂州康州春州勤州</hi>
<hi>髙州循州已上所出次之其仙草五十年者如拳大號一山奴服之一年髭鬢青黒一百年如椀大號山哥服之</hi>
<hi>年顔色紅恱一百五十年如盆大號山伯服之一年齒落重生二百年如斗栲栳大號山翁服之一年顔如童</hi>
<hi>子行及奔馬三百年如三斗栲栳大號山精服之一年延齡純陽之體乆服成地仙</hi>
衍義曰<hi>何首烏兼黑髭鬢與蘿蔔相惡令人髭鬢早白治腸風熱多用</hi>
<pb n="KR3e0028_WYG_011-8a"/>
</p>
<p>
<pb n="KR3e0028_WYG_011-9a"/>
商陸味辛酸平有毒主水脹疝瘕痺熨除癰腫殺鬼精<lb/>
物療匈中邪氣水腫痿痺腹滿洪直䟽五藏散水氣如<lb/>
人形者有神一名葛根一名夜呼生咸陽川谷<hi>陶𨼆居云近道</hi>
<hi>處處有方家不甚乾用療水腫切生根雜生鯉魚煑作湯道家乃散用及煎釀皆能去尸蟲見鬼神其實亦入神</hi>
<hi>藥花名蕩花尤良唐本注云此有赤白二種白者入藥用赤者見鬼神甚有毒但貼腫外用若服之傷人乃至</hi>
<hi>痢血不已而死也今注商陸一名白昌一名當陸臣禹錫等謹按蜀本圖經云葉大如牛舌而厚脆有赤花者</hi>
<hi>根赤白花者根白今所在有之二月八月採根日乾爾雅云遂薚馬尾注廣雅曰馬尾商陸本草云别名薚今</hi>
<hi>闗西亦呼為薚江東呼為當陸釋文云如人形者有神藥性論云當陸使忌犬肉味甘有大毒能瀉十種水</hi>
<pb n="KR3e0028_WYG_011-9b"/>
<hi>病喉痺不通薄切醋熬喉腫處外傅之差日華子云白章陸味苦冷得大蒜良通大小腸㵼蠱毒墮胎恊腫毒</hi>
<hi>傅惡瘡赤者有毒</hi>
圖經曰<hi>商陸俗名章柳根生咸陽山谷今處處有之多生於人家園圃中春生苗髙三四尺葉青如牛</hi>
<hi>舌而長莖青赤至柔脆夏秋開紅紫花作朶根如蘆菔而長八月九月内採根暴乾其用歸表舌方術家多用</hi>
<hi>之亦可單服五月五日採根竹<graphic n="KR1237" url="https://raw.githubusercontent.com/kanripo/KR-Gaiji/master/images/KR1237.png" mimeType="image/png"/>盛掛屋東北角隂乾百日擣篩井華水調服云神仙所秘法喉中卒被毒氣攻痛</hi>
<hi>者切根炙令熱隔布熨之冷輙易立愈其花主人心惛塞多忘喜誤取花隂乾百日擣末日暮水服方寸匕卧</hi>
<hi>思念所欲事即扵眼中自覺爾雅謂之遂薚廣雅謂之馬尾易謂之莧陸皆謂此商陸也然有赤白二種花赤</hi>
<hi>者根赤花白者根白赤者不入藥服食用白者又一種名赤葛苗葉絶相𩔖不可用服之傷筋消腎須細辨之</hi>
<pb n="KR3e0028_WYG_011-10a"/>
　雷公云<hi>凡使勿用赤葛縁相似其赤葛花莖有消筋腎之毒故勿餌章陸花白年多後仙人採之</hi>
<hi>用作脯可下酒也每修事先以銅刀刮去上皮了薄切以東流水浸兩宿然後漉出架甑蒸以豆葉一重了與</hi>
<hi>章陸一重如斯蒸從午至亥出仍去豆葉暴乾了細剉用若無豆葉只用豆代之</hi>
外臺秘要<hi>治水氣商陸根白者去皮切如小豆許一大盞以水三升煑取一升已上爛即取粟米一</hi>
<hi>大盞煑成粥仍空心服若一日兩度服即恐利多每日服一頓即微利不得雜食</hi>
又方<hi>治瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>喉痺卒攻痛擣生章陸根捻作餅/子置瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>上以艾炷扵藥上炙三四壮</hi>
千金髄<hi>治水氣浮腫白商陸六兩取汁半合和酒半升看大小相度與服當利下水差</hi>
又方<hi>卒暴癥腫中有物如石痛刺啼呼若不治百日死多取商陸根擣汁或蒸之以布藉腹上安藥勿覆</hi>
<pb n="KR3e0028_WYG_011-10b"/>
<hi>冷復易晝夜勿息</hi>
經驗方<hi>治水疾樟柳根去麄皮薄切暴乾為末用黄顙魚三頭大蒜三瓣菉豆一合以水一大碗同煮</hi>
<hi>豆爛為度将豆任意先吃了却以汁調藥末一錢七其水化為清氣消</hi>
梅師方<hi>治水腫不能服藥商陸一升羊肉六兩以水一斗煑取六升去滓和肉葱䜴作臛如常法食之商陸白者妙</hi>
孫真人食忌<hi>主一切熱毒腫章陸根和鹽少許𫝊之日再易</hi>
又方<hi>主瘡中毒切章陸根多熱布裹熨之冷即易</hi>
斗門方<hi>治脚軟用章柳根細切如小豆大煑令熟更入菉豆同爛煑為飯每日如此修事服餌以差為度其功最妙</hi>
張文仲<hi>治石癰堅如石不作膿者生章陸根擣擦之燥即易取軟為度</hi>
<pb n="KR3e0028_WYG_011-11a"/>
</p>
<p>
<pb n="KR3e0028_WYG_011-12a"/>
</p>
<p>
<pb n="KR3e0028_WYG_011-13a"/>
威靈仙味苦温無毒主諸風宣通五藏去腹内冷滯心<lb/>
膈痰水乆積癥瘕痃癖氣塊膀胱宿膿惡水腰膝冷疼<lb/>
及療折傷一名能消乆服之無温疫瘧出商州上洛山<lb/>
及華山并平澤不聞水聲者良生先於衆草莖方數葉<lb/>
相對花淺紫根生稠密嵗乆益繁冬月丙丁戊巳日採<lb/>
忌茗<hi>今附臣禹鍚等謹按蜀本云九月末至十一月採隂乾餘月並不堪採</hi>
圖經曰<hi>威靈仙出商州上洛山及華山并平澤今陜西州軍等及河東河北京東江湖州郡或有之初</hi>
<hi>生比衆草最先莖使如釵股四稜葉似柳葉作層每層六七葉如車輪有六層至七層者七月内生花淺紫或</hi>
<pb n="KR3e0028_WYG_011-13b"/>
<hi>碧白色作穗似莆臺子亦有似菊花頭者實青根稠宻多鬚似穀每年似朽敗九月採根隂乾仍以丙丁戊巳</hi>
<hi>日採以不聞水聲者佳唐正元中嵩陽子周君巢作威靈仙傳云先時商州有人重病足不履地者數十年良</hi>
<hi>醫殫技莫能療所親置之道傍以求救者遇一新羅僧見之告曰此疾一藥可活但不知此土有否因為之入</hi>
<hi>山求索果得乃威靈仙也使服之數日能歩履其後山人鄧思齊知之遂傳其事崔元亮海上方著其法云採</hi>
<hi>得隂乾月餘擣篩温清酒和二錢匕空腹服之如人本其性殺藥可加及六錢匕利過兩行則减之病除乃停服</hi>
<hi>性甚善不觸諸藥但惡茶及麪湯以甘草梔子代飲可也</hi>
　唐本云<hi>腰腎脚膝積聚腸内諸冷病積年不差者服之無不立效出商州洛陽縣九月末至十二</hi>
<hi>月採隂乾餘月並不堪採毎年傍引年年深轉荗根苗漸多經數年亦折敗</hi>
<pb n="KR3e0028_WYG_011-14a"/>
千金方<hi>治腰脚痛威靈仙為末空心温酒調下錢匕逐日以微利為度</hi>
經驗方<hi>治大腸乆冷威靈仙蜜丸桐子大於一更内生薑湯下十丸至二十丸</hi>
又方<hi>治腰脚威靈仙一斤洗乾好酒浸七日為末麵糊丸桐子大以浸藥酒下二十丸</hi>
集驗方<hi>治腎蔵風壅積腰膝沉重威靈仙末蜜和丸桐子大初服温酒下八十丸平明微利惡物如青</hi>
<hi>囊疹即是風毒積滯也如未利夜再服一百丸取下後喫粥藥補之一月仍常服温補藥孫兆放枚丸同</hi>
崔氏海上集<hi>威靈仙去衆風通十二經脉此藥朝服暮效疎宣五蔵冷膿宿水變病㣲利不㵼入</hi>
<hi>服此四肢輕健手足温暖並得清涼時商州有人患重足不履地經十年不差忽遇新羅僧見云此疾有藥可</hi>
<hi>理遂入山求之遣服數日平復後留此藥名而去此藥治丈夫婦人中風不語手足不隨口眼喎邪筋骨節風</hi>
<pb n="KR3e0028_WYG_011-14b"/>
<hi>胎風頭風暗風心風風狂人傷寒頭痛鼻清涕服經二度傷寒即止頭旋目眩白癜風極治大風皮膚風痒大</hi>
<hi>毒又熱毒風瘡深治勞疾連腰骨節風遶腕風言語澁滯痰積宣通五藏腹内宿滯心頭痰水膀胱宿膿口中</hi>
<hi>涎水好喫茶滓手足頑痺冷熱氣壅腰膝疼痛乆立不得浮氣瘴氣憎寒壯熱頭痛充甚攻耳成膿而聾乂衝</hi>
<hi>眼赤大小腸秘服此立通飲食即佳黄疸黒疸面無顔色瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>遍項産後秘澁㮣腰痛曽經損墜心痛注氣膈</hi>
<hi>氣冷氣攻衝腎藏風壅腹肚脹滿頭面浮腫注毒脾肺氣痰熱欬𠻳氣急坐卧不安疥癬等瘡婦人月水不來</hi>
<hi>動經多日血氣衝心隂汗盜汗鵶臭穢甚氣息不堪勤服威靈仙更用熱湯盡日頻洗朝以苦唾調藥塗身上</hi>
<hi>内外每日一次塗之當得平愈核子無章令毋含藥灌之痔疾秘澁氣痢絞結並皆治之威靈仙一味洗焙為</hi>
<hi>末以好酒和令微温入在竹筒内牢塞口九蒸九暴如乾添酒洒之以白蜜和為丸如桐子大每服二十至三</hi>
<pb n="KR3e0028_WYG_011-15a"/>
<hi>十丸湯酒下</hi>
衍義曰<hi>威靈仙治腸風根性快多服䟽人五藏真氣</hi>
<pb n="KR3e0028_WYG_011-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-16b"/>
牽牛子味苦寒有毒主下氣療脚滿水腫除風毒利小<lb/>
便<hi>陶隠居云作藤生花状如藊豆黄色子作小房實黒色形如楝子核比来服之以療脚滿氣急得小便利無</hi>
<hi>不差此藥始出田野人牽牛易藥故以名之又有一種草葉上有三白㸃俗因以名三白草其根以療脚下氣</hi>
<hi>亦甚有驗唐本注云此花似旋葍花作碧色又不黄不似藊豆其三白草有三黒㸃非白也古人秘之隠黒為</hi>
<hi>白爾雅不見但聞而傳之謂實白㸃今注此藥蔓生花如鼓子花而稍大作碧色子有黄殻作小房實黒稍類</hi>
<hi>蕎麥比来服之以療脚腫滿氣急利水道無不差者臣禹鍚等謹按蜀本圖經云苗蔓生花碧色子若喬麥三</hi>
<hi>稜黒色九月已後収子所在有之藥性論云牽牛子腫使味甘有小毒能治痎癖氣塊利大小便除水氣虚</hi>
<hi>落胎日華子云味苦㿌得青木香乾薑良取腰痛下冷膿㵼蠱毒藥并一切氣壅滯</hi>
<pb n="KR3e0028_WYG_011-17a"/>
圖經曰<hi>牽牛子舊不著所出州土今處處有之二月種子三月生苗作藤蔓遶籬牆髙者或三二丈其</hi>
<hi>葉青有三尖角七月生花微紅帯碧色似鼔子花而大八月結實外有白皮裹作毬毎毬内有子四五枚如蕎</hi>
<hi>麥大有三稜有黒白二種九月後収之又名金鈴段成式酉陽雜爼云盆甑草即牽牛子也秋節後斷之状如</hi>
<hi>盆甑其中子似龜蔓如山芋即此也</hi>
　雷公云<hi>草金零牽牛子是也凡使其藥秘末即有實冬収之凡用㬠乾却入水中淘浮者去之取</hi>
<hi>沉者㬠乾拌酒蒸從已至未㬠乾臨用舂去黒皮用</hi>
食療<hi>云多食稍冷和山茱萸服之去水病</hi>
聖惠方<hi>治水氣遍身浮腫氣促坐卧不得用牽牛子二握兩微炒擣細末烏牛尿浸一宿平旦入葱白一</hi>
<pb n="KR3e0028_WYG_011-17b"/>
<hi>煎十餘沸去滓空心分為二服水從小便中下</hi>
肘後方<hi>治風毒脚氣若脛已滿捻之沒指者取牽牛子擣蜜丸如小豆大毎服五丸生薑湯下取令小</hi>
<hi>便利亦可止</hi>
斗門方<hi>治風氣所攻藏府積滯用牽牛子以童子小便浸一宿後長流水上洗半日却用生絹袋盛掛</hi>
<hi>於當風處令好乾毎日鹽湯下三十粒極能搜風亦善消虚腫久服令人體清爽</hi>
王氏愽濟<hi>治三焦氣不順<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>膈壅塞頭昏目眩涕唾痰涎精神不爽利膈丸牽牛子四兩半生半熟</hi>
<hi>不蛀皂荚塗酥炙二兩為末生薑自然汁煑糊丸如桐子大毎服二十丸荆芥湯下</hi>
又方<hi>治産前滑胎牽牛子一兩赤土少許研令細毎覺轉痛頻煎白榆皮湯調下一錢匕</hi>
<pb n="KR3e0028_WYG_011-18a"/>
又方<hi>治男子婦人五般積氣成聚熟牽牛一斤生𢷬未八両餘滓於新瓦上炒令香熟放冷再摘取四両</hi>
<hi>熟末十二両拌令匀煉蜜和丸如桐子大患積氣至重者三五十丸煎陳橘皮生薑湯下臨臥空心服之如一</hi>
<hi>更至三更已来藥行時効應未動再與二十丸投之轉下積聚之物常服十丸至十五丸行氣甚妙小兒十五</hi>
<hi>已下至七嵗已上服五丸至七丸年及五十已上不請服</hi>
簡要濟衆<hi>治大便澁不通牽牛子半生半熟𢷬為散每服二錢煎薑湯調下如未通再服改以熱茶</hi>
<hi>調下量虚實無時候加減服</hi>
衍義曰<hi>牽牛子諸家之說紛紛不一陶隠居尤甚言花狀如藊豆殊不相當花朶如䜴子花但碧色日</hi>
<hi>出開日西合今注又謂其中子類蕎麥亦非也蓋直如木猴梨子但黒色可微炒𢷬取其中粉一両别以麵炒</hi>
<pb n="KR3e0028_WYG_011-18b"/>
<hi>去皮尖者桃仁末半兩以熟蜜和丸如梧桐子温水服三二十丸治大腸風秘壅熱結澁不可乆服亦行脾腎</hi>
<hi>氣故也</hi>
<pb n="KR3e0028_WYG_011-19a"/>
</p>
<p>
<pb n="KR3e0028_WYG_011-20a"/>
萞<hi>音萆</hi>麻子味甘辛平有小毒主水癥水研二十枚服之<lb/>
吐惡沫加至三十枚三日一服差則止又主風虚寒熱<lb/>
身體瘡癢浮腫尸疰惡氣笮取油塗之<lb/>
葉主脚氣風腫不仁𢷬蒸傅之<hi>曺本注云此人間所種者葉似大䐂葉而甚大</hi>
<hi>其子如蜱音卑又名萆麻今胡中来者莖赤樹髙丈餘子大如皂莢核用之益良油塗葉炙熱熨顖音信上止</hi>
<hi>衂尤驗也唐本先附臣禹鍚等謹按蜀本圖經云樹生葉似大麻大數倍子殻有刺實大於巴豆青黄色班夏</hi>
<hi>用莖葉秋收子冬採根日乾胡中来者莖子更倍大所在有之又云葉似葎草而厚大莖赤有節如甘蔗日華</hi>
<hi>子云治水脹腹滿細研水服壮人可五粒催生傅産人手足心産後速拭去瘡痍疥癩亦可研傳</hi>
<pb n="KR3e0028_WYG_011-20b"/>
圖經曰<hi>萞麻子舊不著所出州郡今在處有之夏生苗葉似葎草而厚大莖赤有節如甘蔗髙丈許秋</hi>
<hi>生細花隨便結實殻上有刺實類巴豆青黄班褐形如牛蜱故名夏採莖葉秋採實冬採根日乾胡中来者莖</hi>
<hi>子更大崔元亮海上方治難産反胞衣不下取萞麻子七枚研如膏塗脚心底子及衣纔下便速洗去不爾腸</hi>
<hi>出即用此膏塗頂腸當自入</hi>
　雷公云<hi>凡使匆用黒天赤利子縁在地蔞上生是類両頭尖有毒藥中不用其萆麻子形似巴豆</hi>
<hi>節節有黄黒斑㸃凡使先須和皮用鹽湯煑半日去皮取子研過用</hi>
外臺秘要<hi>治半身不遂失音不語取萆麻子油一升酒一斗銅鉢盛油著酒中一日煑之令酒油熟</hi>
<hi>服之</hi>
<pb n="KR3e0028_WYG_011-21a"/>
又方<hi>治水氣取萆麻子去皮研令熱水解得三合清旦一頓服之盡日中當下青黄水</hi>
千金方<hi>治嶺南脚氣從足至膝脛腫滿連骨疼者萆麻子葉切蒸薄裏二三易即消</hi>
肘後方<hi>治一切毒腫疼痛不可忍者擣萆麻子傅之差</hi>
又方<hi>産難取萆麻子二枚両手各把一枚須臾立下</hi>
經驗後方<hi>治風疾鼻榻萆麻不拘多少去皮拍為一片用黄連等分搥碎二件用水一處浸七宿後</hi>
<hi>空心日午卧時只用浸者水吞下一片水盡旋添勿令乾服両月後喫大蒜猪肉試驗如不發動便是效也若</hi>
<hi>發動時依前法再服直候不發效如只腿脹用針出毒物累有神</hi>
修真秘㫖<hi>治小兒丹瘤萞麻子五箇去皮研入麪一匙水調塗之甚效</hi>
<pb n="KR3e0028_WYG_011-21b"/>
杜壬<hi>治厲風手指攣曲節間痛不可忍漸至漸落方萆麻一両去皮黄連一両剉如豆以小瓶子入水一</hi>
<hi>升同浸春夏三日秋冬五日後取萆麻子一枚擘破面東以浸藥水平旦時一服漸加至四五枚微利不妨瓶</hi>
<hi>中水少更添忌動風食累用得效</hi>
又方<hi>治咽中瘡腫萆麻子一枚去皮朴硝一錢同研新汲水作一服連進二三服效</hi>
初虞世<hi>治湯火傷神妙萆麻子蛤粉等分末研膏湯損用油調塗火瘡用水調塗</hi>
衍義曰<hi>萞麻子作朶生從下旋旋開花而上從下結子宛如牛身之蜱取子炒熟去皮爛嚼臨睡服三</hi>
<hi>二枚漸加至十數枚治瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>必效</hi>
蒴藋味酸温有毒主風瘙癮疹身痒濕痺可作浴湯一<lb/>
<pb n="KR3e0028_WYG_011-22a"/>
名蓳草一名芨生田野春夏採葉秋冬採莖根<hi>今附陶隠居云</hi>
<hi>田野墟村中甚多絶療風痺痒痛多用薄洗不堪入服亦有酒漬根梢飲之者唐本注云此陸英也剰出此條</hi>
<hi>爾雅云芨蓳草郭注云烏頭苗也檢三蓳别名又無此者蜀人謂烏頭苗為蓳草陶引此條不知所出處藥對</hi>
<hi>及古方無蒴藋惟言陸英也今注蒴藋條唐本編在狼䟦子之後而與陸英條注觧並云剩出一條今詳陸英</hi>
<hi>味苦寒無毒蒴藋味酸温有毒既此不同難謂一種蓋其類爾今但移附陸英之下臣禹鍚等謹按日華子云</hi>
<hi>味苦涼有毒治瘑㿗風痺並煎湯浸并葉用</hi>
圖經<hi>文具陸英條下</hi>
　雷公云<hi>凡使之春用隔年花藥夏用根秋冬並揔用作煎只取根用銅刀細切於柳木臼中擣取</hi>
<pb n="KR3e0028_WYG_011-22b"/>
<hi>自然汁緩緩於鍋子中煎如稀餳任用也</hi>
外臺秘要<hi>治卒暴癥腹中有物堅如石痛欲死取蒴藋根一小束洗瀝去水細孹以酒二升清三宿</hi>
<hi>煖温服五合至一升日三若欲速得服於熱灰中温令藥味出服之此方無毒已愈十六人神驗藥盡腹作服</hi>
<hi>之</hi>
又方<hi>治腰痛方蒴藋葉火燎厚鋪牀上趂熱卧眠於上冷復易之冬月取根舂碎熬及熱凖前用并治風</hi>
<hi>温濕冷痺及産婦患傷冷腰痛不得動亦用</hi>
又方<hi>治下部閉不通取蒴藋根一把擣汁水和絞去滓強人服一升數用之并治脚氣</hi>
千金方<hi>治嶺南脚氣從足至膝脛腫骨疼者蒴藋根碎和酒醋共三分根一分合蒸熟風裹腫上一二</hi>
<pb n="KR3e0028_WYG_011-23a"/>
<hi>日即消亦治不仁</hi>
又方<hi>治頭風取蒴藋根二升酒二升煑服之</hi>
梅師方<hi>治水腫坐卧不得頭面身體悉腫取蒴藋根刮去皮𢷬汁一合和酒一合煖空心服當微吐利</hi>
又方<hi>治一切疹用煑蒴藋湯和少酒塗無不差姚氏方同</hi>
孫真人食忌<hi>主卒脚腫漸上以蒴藋莖葉埋熱灰中令熱傅腫上差即易</hi>
斗門方<hi>治瘧疾用蒴藋一大握炙令黄色以水濃煎一盞欲發前服</hi>
張文仲<hi>治手足怱生疣日蒴藋赤子按使壊疣目上令赤塗之差</hi>
又方<hi>治熊傷人瘡蒴藋一大把剉碎以水一升漬須臾取汁飲餘滓以封裹瘡</hi>
<pb n="KR3e0028_WYG_011-23b"/>
子母秘録<hi>治小兒赤逰行於身上下至心即死蒴藋煎汁洗之</hi>
衍義曰<hi>蒴藋與陸英既性味及出産處不同治療又别自是二物断無疑焉况蒴藋花白子初青如菉</hi>
<hi>豆顆毎朶如盞面大又平生有一二百子十月方熟紅豈得言剰出此條孟浪之甚也</hi>
<pb n="KR3e0028_WYG_011-24a"/>
</p>
<p>
<pb n="KR3e0028_WYG_011-25a"/>
天南星味苦辛有毒主中風除痰麻痺下氣破堅積消<lb/>
癰腫利胷膈散血墮胎生平澤處處有之葉似蒻葉根<lb/>
如芋二月八月採之<hi>今附臣禹錫等謹按陳藏器云天南星主金瘡傷折瘀血取根碎傳</hi>
<hi>傷處生安東山谷葉如荷獨莖用根最良口華子云味辛烈平畏附子乾薑生薑著撲損瘀血主蛇蟲咬疥癬</hi>
<hi>惡瘡入藥炮用又名鬼蒟蒻</hi>
圖經曰<hi>天南星本經不載所出州土云生平澤今處處有之二月生苗似荷梗莖髙一尺以上葉如蒟</hi>
<hi>蒻両枝相抱五月開花似蛇頭黄色土月結子作穂似石榴子紅色根似芋而圓二月八月採根亦與蒟蒻根</hi>
<hi>相𩔖人多悞採莖班花紫是蒟蒻一說天南星如本草所說即虎掌也小者名由跋後人採用乃别立一名爾</hi>
<pb n="KR3e0028_WYG_011-25b"/>
<hi>今天南星大者四邉皆有子採時盡削去之又陳藏器云半夏髙一二尺由䟦髙一二寸此正誤相反言也今</hi>
<hi>由䟦苗髙一二尺莖似蒟蒻而無班根如雞卯半夏髙一二寸亦有盈尺者根如小指正圓也江南呉中又有</hi>
<hi>白蒟蒻亦曰鬼芋根都似天南星生下平澤極多皆雜採以為天南星了不可辨市中所収往往是也但天南</hi>
<hi>星小柔膩肌細炮之易裂差可辨爾古方多用虎掌不言天南星天南星近出唐世中風痰毒方中多用之續</hi>
<hi>傳信方治風痛用天南星躑躅花並生時同擣羅作餅子甑上蒸四五遍以稀葛囊盛之候要即取倍擣為末</hi>
<hi>蒸餅丸如梧桐子温酒下三丸腰脚骨痛空心服手臂痛食後服大良</hi>
　經驗方<hi>治急中風目瞑牙噤無門下藥者用此末子以中指□末揩齒三二十揩大牙左右其口</hi>
<hi>自開始得下藥名開闗㪚天南星摀為末白龍腦二件各等分研自五月五日午時合患者只一字至半錢</hi>
<pb n="KR3e0028_WYG_011-26a"/>
又方<hi>治小兒走馬疳蝕透損骨及小攻蝕必效方天南星三箇當心作坑子安雄黄一塊在内用麵裹燒候</hi>
<hi>雄黄作汁以盞子合定出火毒去麵研為末入麝香少許拂瘡驗</hi>
又方<hi>治婦人一切風吹頭目痛天南星一箇掘地坑子火燒令赤安於坑中以醋一盞以盞蓋之不令透</hi>
<hi>氣候冷取出為末每服一字以酒調下重者半錢七</hi>
又方<hi>治驚風墜涎天南星一箇重一両換酒浸七伏時取出於新瓦上周迴炭火炙令乾裂置於濕地去</hi>
<hi>火毒用甆器合盛之冷𢷬末用朱砂一分研同拌毎服半錢荆芥湯調下毎日空心午時進一二服</hi>
勝金方<hi>治吐血天南星一両剉如豆大以爐灰汁浸一愈宿取出洗净焙乾𢷬末用酒磨自然銅下一錢</hi>
十全博救方<hi>治欬嗽天南星一箇大者炮令裂為末毎服一大錢水一盞生薑三片煎至五分温</hi>
<pb n="KR3e0028_WYG_011-26b"/>
<hi>服空心日午臨卧時各一服</hi>
集效方<hi>治吐㵼不止或取轉多四肢發厥虚風不省人事服此四肢漸暖神識便省回陽散天南星為</hi>
<hi>末每服三錢入京棗三枚同煎八分温服未省再服</hi>
初虞世<hi>治破傷風入瘡強直防風天南星等分為末以醋調作靨貼上</hi>
譚氏方<hi>治小兒牙闗不開天南星一箇煨熱紙裹斜角末要透氣於細處剪雞頭大一竅子透氣於鼻</hi>
<hi>孔中牙闗立開</hi>
<pb n="KR3e0028_WYG_011-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-27b"/>
羊蹄味苦寒無毒主頭秃疥瘙除熱女子隂蝕浸淫疸<lb/>
痔蟲一名東方宿一名連蟲陸一名鬼目一名蓄生陳<lb/>
留川澤<hi>陶隠居云令人呼名秃菜即使蓄音之訛詩云言採其蓄又一種極相似而味醋呼為酸摸根</hi>
<hi>亦療疥也唐本注云實味苦澁平無毒主赤白雜痢根味辛苦有小毒萬畢方云療蠱毒今山野平澤處處有</hi>
<hi>之臣禹錫等謹按蜀本圖經云生下濕地髙者三四尺葉狭長莖節間紫赤花青白色子三稜夏中即枯又有</hi>
<hi>一種莖葉俱細節間生子若茺蔚子療痢乃佳今所在有之日華子云羊蹄根治癬殺一切蟲腫毒醋摩貼葉</hi>
<hi>治小兒疳蟲殺胡夷魚鮭魚擅胡魚毒亦可作菜食陳藏噐云酸摸葉酸羙小兒折食其英根主暴熱腹脹生</hi>
<hi>𢷬絞汁服當下痢殺皮膚小蟲葉似羊蹄是山大黄一名當藥爾雅云須<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蕪注云似羊蹄而細味酸可食日</hi>
<pb n="KR3e0028_WYG_011-28a"/>
<hi>華子云酸摸味酸凉無毒治小兒壯熱生山崗狀似羊蹄葉而小黄</hi>
圖經曰<hi>羊蹄秃菜也生陳留川澤今所在有之生下濕地春生苗髙三四尺葉狹長頗似萵苣而色深莖</hi>
<hi>節間紫赤花青白成穂子三稜有若茺蔚夏中即枯根似牛蒡而堅實今人生採根醋摩塗癬速效亦煎作丸</hi>
<hi>服之甚可以新採羊蹄根不限多少𢷬研絞取汁一大升白蜜半斤同熬如稠餳煎更用防風末六両搜和令</hi>
<hi>可丸大如梧子用栝樓甘草酒下三二十丸日二三次佳謹按詩小雅言采其蓫陸璣云蓫今人謂之羊蹄似</hi>
<hi>蘆菔而莖赤可取為茹滑而美也多啖令人下氣幽州人謂之蓫字或作蓄並耻六切乂有一種極相類而葉</hi>
<hi>黄味酢名酸摸爾雅所謂須薞音孫蕪郭璞云薞似羊蹄葉細味酢可食一名蓚音修是也</hi>
　食療<hi>主痒不冝多食</hi>
<pb n="KR3e0028_WYG_011-28b"/>
聖惠方<hi>治<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>瘍風用羊蹄菜根於生鐡上以好醋磨旋旋刮取塗扵患上未差更入硫黄少許同磨塗</hi>
<hi>之</hi>
又方<hi>治大便卒澁結不通用羊蹄根一両剉水一大盞煎取六分去滓温温頓服</hi>
外臺秘要<hi>治疥方𢷬羊蹄根和猪脂塗上或著鹽少許佳</hi>
千金方<hi>喉痺卒不語羊蹄獨根者勿見風日及婦人雞犬以三年醋研和如泥生布拭喉令赤𫝊之</hi>
千金翼<hi>治漏瘤瘡濕癬痒浸淫日廣痒不可忍搔之黄水出差後復發取羊蹄净去上細切𢷬以大酢</hi>
<hi>和净洗傅上一時間以冷水洗之日一傅差若為末傅之妙</hi>
斗門方<hi>治腸風痔㵼血羊蹄根葉爛蒸一碗来食之立差</hi>
<pb n="KR3e0028_WYG_011-29a"/>
簡要濟衆<hi>治癬瘡久不差羊蹄根𢷬絞取汁用調膩粉少許如膏塗傅癬上三五遍即差如乾即脂</hi>
<hi>調和傅之</hi>
衍義曰<hi>羊蹄經不言根圖經加根字處處有葉如菜中菠薐但無岐而色差青白葉厚花與子亦相似</hi>
<hi>葉可方擦䃋石器根取汁塗疥癬子謂之金蕎麥燒煉者用以制鉛汞又剉根研絞汁取三二匙水半盞煎一</hi>
<hi>二拂温温空肚服治産後風邪殊驗</hi>
<pb n="KR3e0028_WYG_011-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-30b"/>
菰根大寒主腸胃痼熱消渇止小便利<hi>陶隠居云菰根亦如蘆根冷利</hi>
<hi>復甚也今按别本注云菰蔣草也江南人呼為茭草秣馬甚肥味甘無毒臣禹錫等謹按蜀本圖經云生水中</hi>
<hi>葉似蔗荻乆根盤厚夏月生苗細堪噉名菰菜三年已上心中生臺如藕白軟中有黒脉堪噉名菰首也爾雅</hi>
<hi>云出隧蘧蔬釋曰菌類也一名出隧一名蘧蔬廣雅云朝生形如鬼蓋郭云似土菌生菰草中今江東啖之甜</hi>
<hi>滑者氈氍㲣者說文云菰蔣也張揖云氍㲣毛席取其音同孟詵云菰菜利五藏邪氣酒皶面赤白癩歷瘍日</hi>
<hi>赤等效然滑中不可多食熱毒風氣卒心痛可鹽醋煮食之又云茭首寒主心<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中浮熱風食之發冷氣滋人</hi>
<hi>齒傷陽道令下焦冷滑不食甚好陳藏器云菰菜味甘無毒去煩熱止渇除目黄利大小便止熱痢雜鯽魚為</hi>
<hi>羮聞胃口解酒毒生江東池澤菰葑上如菌葑是菰根嵗乆浮在水上者主火燒瘡燒為灰和雞子白塗之吕</hi>
<pb n="KR3e0028_WYG_011-31a"/>
<hi>氏春秋曰菜之美者越路之菌是也晉張翰見秋風起思之又云菰首生菰蒋草心至秋如小兒臂故云菰首</hi>
<hi>煑食之止渇甘冷雜蜜食之發痼疾無别功更有一種小者孹肉如墨名烏鬱人亦食之止小兒水利日華子</hi>
<hi>云茭首微毒多食發氣并弱陽葉利五藏食巴豆人不可食</hi>
圖經曰<hi>菰根舊不著所出州土今江湖陂澤中皆有之即江南人呼為茭草者生水中葉如蒲葦輩刈</hi>
<hi>以秣馬甚肥春亦生笋甜美堪噉即菰菜也又謂之茭白其嵗乆者中心生白臺如小兒臂謂之菰手今人作</hi>
<hi>菰首非是爾雅所謂蘧蔬注云似土菌生菰草中正謂此也故南方人至今謂菌為菰亦縁此義也其臺中有</hi>
<hi>墨者謂之茭鬱其根亦如蘆根冷利更甚二浙下澤處菰草最多其根相結而生乆則并土浮扵水上彼人謂</hi>
<hi>之菰葑刈去其葉便可耕蒔其苗有莖梗者謂之菰蒋草至秋結實乃彫胡米也古人以為美饌今饑嵗人猶</hi>
<pb n="KR3e0028_WYG_011-31b"/>
<hi>採以當粮西京雜記云漢太液池邉皆是彫胡紫蘀緑節蒲叢之類菰之有米者長安人謂為彫胡葭蘆之米</hi>
<hi>解葉者紫籜菰之有首者謂之緑節是也然則彫胡諸米今皆不貴大扺菰之種類皆極冷不可過飡甚不益</hi>
<hi>人惟服金石人相冝耳</hi>
　陳藏器云<hi>茭首主心胷中浮熱動氣不中食之發冷滋牙齒傷陽道令下焦冷不食為妙</hi>
食療云<hi>若丹石熱發和鯽魚煑作羮食之三両頓即便差耳</hi>
外䑓秘要<hi>治湯火所灼末成瘡取菰蔣根燒取灰用雞子黄和封之</hi>
廣濟方<hi>治毒蛇嚙方菰蒋草根灰取以封之其草似鷰尾是</hi>
子母秘録<hi>小兒風瘡乆不差燒菰蒋節末以傅上</hi>
<pb n="KR3e0028_WYG_011-32a"/>
衍義曰<hi>菰根蒲類四時取根𢷬絞汁用河朔邉人止以此苗飼馬曰菰蔣及作薦花如葦結青子細若</hi>
<hi>青麻黄長㡬寸彼人収之合粟為粥食之甚濟饑此杜甫所謂願作冷秋菰者是也為其皆生水中及岸際多</hi>
<hi>食令人利</hi>
<pb n="KR3e0028_WYG_011-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-33b"/>
萹<hi>音褊</hi>蓄味苦平無毒主浸淫疥瘙疽痔殺三蟲療女子<lb/>
隂蝕生東萊山谷五月採隂乾<hi>陶隠居云處處有布地生花節間白葉細緑人</hi>
<hi>亦呼為萹竹煑汁與小兒飲療蚘蟲有驗臣禹錫等謹按蜀本圖經云葉如竹莖有節細如釵股生下濕地今</hi>
<hi>所在有二月八月採苗日乾爾雅云竹萹蓄釋云李巡云一物二名也孫炎引詩衛風云菉竹猗猗郭云似小</hi>
<hi>蔾赤莖節好生道傍可食又殺蟲陶注本草謂之萹竹是也藥性論云萹竹使味甘煑汁與小兒服主蚘蟲等</hi>
<hi>咬心心痛面青口中沫出臨死者取十斤細剉以水一石煎去滓成煎如飴空心服蟲自下皆盡止主患痔疾</hi>
<hi>者常取葉𢷬汁服效治熱黄取汁頓服一升多年者再服之根一握洗去土𢷬汁服之一升效丹石毒發衝目</hi>
<hi>腫痛又傳熱腫惡</hi>
<pb n="KR3e0028_WYG_011-34a"/>
圖經曰<hi>萹蓄亦名萹竹出東萊山谷今在處有之春中布地生道傍苗似瞿麥葉細緑如竹赤莖如釵</hi>
<hi>股莭間花出甚細微青黄色根如蒿根四月五月採苗隂乾謹按爾雅云竹萹蓄郭璞注云似小棃赤莖節好</hi>
<hi>生道傍可食又殺蟲衛詩緑竹猗猗說者曰緑王芻也竹萹竹也即謂此篇蓄也方書亦單用治蟲葛洪小兒</hi>
<hi>蚘方煑汁令濃飲之即差</hi>
　食療云<hi>蚘蟲心痛面青口中沫出臨水取葉十斤細切以水三石三斗煑如餳去滓通寒温空心</hi>
<hi>服一升蟲即下至重者再服仍通宿勿食来日平明服之患治常取萹竹葉煑汁澄清常用以作飯又患熱黄</hi>
<hi>五痔𢷬汁頓服一升重者再服丹石發衝眼目腫痛取根一握洗𢷬以少水絞取汁服之若熱腫處𢷬根莖傅</hi>
<hi>之</hi>
<pb n="KR3e0028_WYG_011-34b"/>
外臺秘要<hi>治痔發疼痛擣萹竹萹服一升一兩服立差若未差再服效</hi>
千金翼<hi>治外痔擣萹竹絞取汁搜麵作餺飥空心喫日三度常喫</hi>
肘後方<hi>惡瘡連痂痒痛擣萹竹封痂落即差</hi>
良醫心鏡<hi>治小兒蟯蟲攻下部痒取萹竹葉一握切以水一升煎取五合去滓空腹飲之蟲即下用</hi>
<hi>其汁煑粥亦佳</hi>
又方<hi>治霍亂吐痢不止萹竹䜴汁中以五味調和煑羮食之佳</hi>
楊氏産乳<hi>治蟲状如蝸牛食下部痒取萹竹一把水二升煑熟五嵗兒空腹服三五合隔宿食明早</hi>
<hi>服之尤佳</hi>
<pb n="KR3e0028_WYG_011-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-35b"/>
狼毒味辛平有大毒主欬逆上氣破積聚飲食寒熱水<lb/>
氣脅下積癖惡瘡鼠瘻疸蝕鬼精蠱毒殺飛鳥走獸一<lb/>
名續毒生秦亭山谷及奉髙二月八月採根隂乾陳而<lb/>
沈水者良<hi>大豆為之使惡麥句薑陶隠居云秦亭在隴西亦出宕昌乃言止有數畝地生蝮蛇食其根故</hi>
<hi>為難得亦用大山者今用出漢中及建平云與防葵同根類但置水中沉者便是狼毒浮者則是防葵俗用稀</hi>
<hi>亦難得是療腹内要藥爾唐本注云此物與防葵都不同類生處又别狼毒今出秦州成州秦亭故在二州之</hi>
<hi>界其太山漢中亦不聞有且秦隴寒地元無蝮蛇復云數畝地生蝮蛇食其根謬矣今按别本注云與麻黄橘</hi>
<hi>皮呉茱萸半夏枳實為六陳也乂按狼毒葉似商陸反大黄莖葉上有毛根皮黄肉白以實重者為良輕者力</hi>
<pb n="KR3e0028_WYG_011-36a"/>
<hi>劣秦亭在隴西奉髙乃泰山下縣亦出宕昌及漢中建平舊經陶云與防葵同根以置水中浮者即是防葵沉</hi>
<hi>者即是狼毒春夏採者輕虚得水乃浮爾按此與防葵全别生處不同故不可将為比類臣禹錫等謹按蜀本</hi>
<hi>圖經云根似𤣥參浮虚者為劣也藥性論云狼毒使味苦辛有毒治痰飲癥瘕亦殺鼠</hi>
圖經曰<hi>狼毒生秦亭山谷及奉髙今陕西州郡及遼石州亦有之苗葉似商陸及大黄莖葉上有毛四</hi>
<hi>月開花八月結實根皮黄肉白二月八月採隂乾以陳而沉水者良葛洪治心腹相連常脹痛者用狼毒二両</hi>
<hi>附子半両𢷬篩蜜丸如桐子大一日服一丸二日二丸三日三丸再一丸至六日又三丸自一至三常服即差</hi>
<hi>千金療惡疾以狼毒秦芁分両等𢷬末酒服方寸匕日二常服之差</hi>
　聖惠方<hi>治乾癰積年生痂搔之黄水出每逢隂雨即痒用狼毒末塗之</hi>
<pb n="KR3e0028_WYG_011-36b"/>
集效方<hi>治藏腑内一切蟲病川狼毒杵末毎服一大錢用錫一皂了入沙糖少許以水同化臨卧空腹</hi>
<hi>服之服時先喫微緊食藥一服来日早取下蟲效</hi>
<pb n="KR3e0028_WYG_011-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-37b"/>
狶<hi>音喜</hi>薟<hi>音杴</hi>味苦寒有小毒主熱䘌煩滿不能食生𢷬汁<lb/>
服三四合多則令人吐<hi>唐本注云葉似酸漿而狭長花黄白色一名火薟田野皆識之</hi>
<hi>今按别本注云三月四月採苗葉暴乾唐本先附臣禹錫等謹按蜀本圖經云髙二尺許子青黄夏採葉用所</hi>
<hi>在下濕地有之</hi>
圖經曰<hi>狶薟俗呼火杴草本經不著所出州郡今處處有之春生苗葉似芥菜而狭長文麄莖髙二三</hi>
<hi>尺秋初有花如菊秋末結實頗似鶴蝨夏採葉暴乾用近世多有單服者云甚益元氣蜀人服之法五月五日</hi>
<hi>六月六日九月九日採其葉去根莖花實净洗暴乾入甑中層層洒酒與蜜蒸之又暴如此九過則已氣味極</hi>
<hi>香美熬𢷬篩蜜丸服之云治肝腎風氣四肢麻痺骨間疼腰膝無力者亦能行大腸氣諸州所說皆云性寒有</hi>
<pb n="KR3e0028_WYG_011-38a"/>
<hi>小毒與本經意同惟文州髙郵軍云性熱無毒服之補虚安五藏生毛髪兼主風温瘡肌肉頑痺婦人乆冷尤</hi>
<hi>宜服用之去麄莖留枝葉花實蒸暴雨說不同豈單用葉乃寒而有毒并枝花實則熱而無毒乎抑繫土地所</hi>
<hi>産而然邪</hi>
　成訥云<hi>江陵府節度使進狶薟丸方臣有弟訮年三十一中風牀枕五年冇醫不差有道人鍾針</hi>
<hi>者因覩此患曰可餌狶薟丸必愈其藥多生沃壤髙三尺許節葉相對其葉當夏五月已来収毎去地五寸剪</hi>
<hi>刈以温水洗泥土摘其葉及枝頭凡九蒸九暴不必大燥但取蒸為度仍熬搗為末丸如桐子大空心温酒或</hi>
<hi>米飲下二三十丸服之二千丸所患忽加不得憂慮是藥攻之力服至四千丸必得復故五千丸當復丁壯臣</hi>
<hi>依法修合與訮服果如其言鍾針又言此藥與本草所述功效相異盖出處盛在江東彼土人呼猪為狶呼臭</hi>
<pb n="KR3e0028_WYG_011-38b"/>
<hi>為薟氣縁此藥如猪薟氣故以為名但經蒸暴薟氣自泯毎當服復須喫飯三五匙壓之五月五日採者佳奉</hi>
<hi>宣付醫院詳録</hi>
張詠云<hi>知益州進狶薟丸表臣因換龍興觀掘得一碑内說修養氣術并藥方二件依方差人訪問採</hi>
<hi>覔其草頗有異金稜銀線素根紫荄對節而生蜀號火杴莖葉頗同蒼耳誰知至賤之中乃有殊常之效臣自</hi>
<hi>喫至百服眼目輕明即至千服鬚鬢烏黒筋力校徤效驗多端臣本州有都門衙羅宇一曽因中風墜馬失音</hi>
<hi>不語臣與十服其病立痊又和尚智嚴年七十怱患徧風口眼喎邪時時吐涎臣與十服亦便得差今合一百</hi>
<hi>劑差職員史元奏進</hi>
<pb n="KR3e0028_WYG_011-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-39b"/>
馬鞭草主下部䘌瘡<hi>陶隠居云村墟陌甚多莖似細辛花紫色葉微似蓬蒿也唐本注云</hi>
<hi>苗似狼牙及茺蔚抽三四穗紫花似車前穗類鞭鞘故名馬鞭都不似蓬蒿也今按陳藏器本草云馬鞭草主</hi>
<hi>癥癖血瘕乆瘧破血作煎如糖酒服若云似馬鞭鞘亦未近之其節生紫花如馬鞭節臣禹鍚等謹按蜀本云</hi>
<hi>味苦微寒無毒又圖經云生濕地花白色抽三四穂以上八月採苗日乾所在皆有之藥性論云馬鞭草亦可</hi>
<hi>單用味苦有毒生𢷬水煎去滓成煎如飴空心酒服一匕主破腹中惡血皆下殺蟲良日華子云味辛凉無毒</hi>
<hi>通月經治婦人血氣肚脹月候不匀似益母草莖圖并葉用</hi>
圖經曰<hi>馬鞭草舊不載所出州土今衡山廬山江淮州郡皆有之春生苗似狼牙亦類益母而莖圖髙</hi>
<hi>三二尺抽三四穗子七月八月採苗葉日乾用味甘苦微寒有小毒或云子亦通用古方多用之葛氏治卒大</hi>
<pb n="KR3e0028_WYG_011-40a"/>
<hi>腹水病用馬鞭草鼠尾草各十斤水一石煑取五斗去滓再煎令稠厚以粉和丸一服二三大豆許加四五豆</hi>
<hi>神良</hi>
　聖惠方<hi>治白癩用馬鞭草不限多少為末毎服食前用荆芥薄荷湯調下一錢匕</hi>
又方<hi>治婦人月水滯澁不快通結成瘕塊肋脹大欲死用焉鞭草根苗五斤剉細水五斗煎至一斗去滓</hi>
<hi>别於浄噐中熬成膏毎食前温酒調下半匙</hi>
外臺秘要<hi>治蠼螋尿馬鞭草爛𢷬以封之乾復更易差</hi>
千金方<hi>食魚鱠及牛肉在匈膈不化必成癥瘕𢷬馬鞭草汁飲之一升生薑水亦得即消</hi>
又方<hi>治喉痺躁腫連頰吐氣數者名馬喉痺馬鞭草一握勿見風截去両頭擣取汁服之</hi>
<pb n="KR3e0028_WYG_011-40b"/>
集驗方<hi>治男子隂腫大如升核痛人所不能治者擣馬鞭草塗之</hi>
<pb n="KR3e0028_WYG_011-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-41b"/>
苧根寒主小兒赤丹其漬苧汁療渇<hi>陶隠居云即今續苧爾又有山苧亦</hi>
<hi>相似可入用也唐本注云别録云根安胎貼熱丹毒腫有效漚苧汁主消渇也今按陳藏器本草云苧破血漬</hi>
<hi>苧與産婦温服之将苧麻與産婦枕之止血暈産後腹痛以苧安腹上則止蠶咬人毒入肉取苧汁飲之今以</hi>
<hi>苧近蠶種則蠶不生也臣禹錫等謹按蜀本注云苗髙丈已来南人剥其皮為布二月八月採江左山南皆有</hi>
<hi>之藥性論云苧麻根使味甘平主懐姙安胎日華子云味甘滑冷無毒治心膈熱漏胎下血産前後心煩悶天</hi>
<hi>行熱疾大渇大狂服金石藥人心熱罯毒箭蛇蟲咬</hi>
圖經曰<hi>苧根舊不載所出州土今閩蜀江淅多有之其皮可以績布苗髙七八尺葉如楮葉面青背白</hi>
<hi>有短毛夏秋間著細穂青花其根黄白而輕虚二月八月採乂有一種山苧亦相似謹按陸璣草木䟽云苧一</hi>
<pb n="KR3e0028_WYG_011-42a"/>
<hi>科數十莖宿根在地中至春自生不須栽種荆楊間嵗三刈官令諸園種之嵗再刈便剥去其皮以竹刮其表</hi>
<hi>厚處自脫得裹如筯煑之用緝今江浙閩中尚復如此孕婦胎損方所須又主白丹濃煑水浴之日三四差韋</hi>
<hi>宙療癰疽發背初覺未成膿者以苧根葉熟擣傅上日夜數易之腫消則差矣</hi>
　聖惠方<hi>治姙娠胎動欲墮腹痛不可忍者用苧根二兩剉銀五両酒一盞水一大盞同煎去滓不</hi>
<hi>不訃時候分温作二服</hi>
外臺秘要<hi>備急治白丹苧根三斤小豆四升以水二三斗煑以浴三四遍浸洗妙</hi>
肘後方<hi>丹者惡毒之瘡五色無常苧根三升水三斗煑浴毎日塗之</hi>
又方<hi>胎動不安取苧根如足大指者一尺哎咀以水五升煑取三升去滓服</hi>
<pb n="KR3e0028_WYG_011-42b"/>
斗門方<hi>治五種淋用苧麻根兩莖打碎以水一椀半煎取半椀煑服即通大妙</hi>
梅師方<hi>治諸癰疽發背或發乳房初起微赤不急治之即死速消方𢷬苧根傅之數易</hi>
又方<hi>治姙娠忽下黄汁如膠或如小豆汁苧根切二升去黒皮以銀一斤水九升煎取四升毎服入酒半</hi>
<hi>升或一升煎藥取一升分作二服</hi>
衍義曰<hi>苧根如蕁麻花如白楊而長成穂生每一朶凡數十穂青白色</hi>
<pb n="KR3e0028_WYG_011-43a"/>
</p>
<p>
<pb n="KR3e0028_WYG_011-44a"/>
白頭翁味苦温有小毒主治温瘧狂昜<hi>音羊</hi>寒熱癥瘕積<lb/>
聚癭氣逐血止痛療金瘡鼻衂一名野丈人一名胡王<lb/>
使者一名奈何草生髙山山谷及田野四月採<hi>陶隠居云處處</hi>
<hi>有近根處有白茸狀似人白頭故以為名方用亦療毒痢唐本注云其葉似芍藥而大抽一莖莖頭一花紫色</hi>
<hi>似木槿花實大者如雞子白毛寸餘皆披下以纛頭正似白頭老翁故名焉今言近根有白茸陶似不識大常</hi>
<hi>所貯蔓生者乃是女萎其白頭翁根甚療毒痢似續断而扁今按别本注云今處處有其苗有風則静無風而</hi>
<hi>摇與赤箭獨活同也又今驗此草叢生狀如白薇而柔細稍長葉生莖頭如杏葉上有細白毛近根者有白茸</hi>
<hi>舊經陶注則未述其莖葉唐注又云葉似芍藥實大如雞子白毛寸餘此皆誤矣臣禹鍚等謹按蜀本圖經云</hi>
<pb n="KR3e0028_WYG_011-44b"/>
<hi>有細毛不滑澤花蘂黄今所在有之二月採花四月採實八月採根皆日乾藥性論云白頭翁使味甘苦有小</hi>
<hi>毒止腹痛及赤毒痢治齒痛主項下瘤<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>又云胡王使者味苦有毒主百骨節痛豚實為使日華子云得酒良</hi>
<hi>治一切風氣及暖腰膝明目消贅子功用同上莖葉同用</hi>
圖經曰<hi>白頭翁生蒿山山谷今近京州郡皆有之正月苗作叢狀如白薇而柔細稍長葉生莖端上有</hi>
<hi>細白毛而不滑澤近根有白茸正似白頭老翁故名焉根紫色深如蔓菁二月三月開紫花黄蘂五月六月結</hi>
<hi>實其苗有風則静無風而摇與赤前獨活同七月八月採根隂乾用今俗醫用合補下藥服之大驗亦衝人</hi>
　外臺秘要<hi>治隂痢白頭翁根生者不限多少擣之隨偏腫處以𫝊之一宿當作瘡二十日愈</hi>
肘後方<hi>小兒禿取白頭翁根𢷬傅一宿或作瘡二十日愈</hi>
<pb n="KR3e0028_WYG_011-45a"/>
衍義曰<hi>白頭翁生河南洛陽界其新安土山中性温止腹痛煖腰膝唐本注及藥性論甚詳陶隠居失</hi>
<hi>於不審宜其排叱也新安縣界兼山野中屢嘗見之正如唐本注所說至今本處山中人賣白頭翁丸言服之</hi>
<hi>夀考又失古人命名之意</hi>
<pb n="KR3e0028_WYG_011-46a"/>
</p>
<p>
<pb n="KR3e0028_WYG_011-47a"/>
甘蕉根大寒主癰腫結熱<hi>陶𨼆居云本出廣州今都下東間並有根葉無異惟子不</hi>
<hi>堪食爾根擣傅熱腫甚良又有五葉苺生人籬援間作藤俗人呼為籠<graphic n="KR1181" url="https://raw.githubusercontent.com/kanripo/KR-Gaiji/master/images/KR1181.png" mimeType="image/png"/>取其根擣傅癰癤亦効唐本注云五</hi>
<hi>葉即烏薟草也其甘蕉根味甘寒無毒擣汁服主産後血脹悶傅腫去熱毒亦効嶺南者子大味甘冷不益人</hi>
<hi>北間但有花汁無實今注此藥本出廣州然有數種其子性冷子益人故不備載按此花葉與芭蕉相似而極</hi>
<hi>大子形圓長及生青熟黄南人皆食之而多動氣疾其根擣傅熱腫尤良臣禹錫等謹按蜀本圖經云俗為芭</hi>
<hi>蕉多生江南葉長丈許闊二尺餘莖虚軟根可生用不入方藥藥性論云甘蕉君擣傳一切癰腫上乾即更上</hi>
<hi>無不差者日華子云生芭蕉根治天行熱狂煩悶消渇患癰毒并金石發熱悶口乾人並絞汁服及梳頭長益</hi>
<hi>髪腫毒逰風風疹頭痛并研罯傅又云芭蕉油令無毒治頭風熱并女人髪落止煩渇及湯火瘡</hi>
<pb n="KR3e0028_WYG_011-47b"/>
圖經曰<hi>甘蕉根舊不著所出州郡陶𨼆居云本出廣州江東並有根葉無異惟子不堪食今出二廣閩</hi>
<hi>中川蜀者有花閩廣者實極羙可取他處雖多而作花亦少近嵗都下往往種之甚盛皆芭蕉也蕉𩔖亦多此</hi>
<hi>云甘蕉乃是有子者葉大扺與芭蕉相類但其卷心中抽<graphic n="KR1520" url="https://raw.githubusercontent.com/kanripo/KR-Gaiji/master/images/KR1520.png" mimeType="image/png"/>作花初生大蕚如倒垂菡萏有十數層層皆作瓣</hi>
<hi>漸大則花出瓣中極繁盛紅者如火炬謂之紅蕉白者如蠟色謂之水蕉其花大𩔖象牙故謂之牙蕉其實亦</hi>
<hi>有青黄之别品𩔖亦多食之大甘美亦可暴乾寄逺北人得之以為珍果閩人灰揑其皮令鍚滑績以為布如</hi>
<hi>古之鍚衰焉其根極冷𢷬汁以傅腫毒蓐婦血妨亦可飲之又芭蕉根性亦相𩔖俚醫以治時疾狂熟及消渇</hi>
<hi>金石𤼵動躁熱並可飲其汁又芭蕉油治暗風癎病凡暈悶欲絶者飲之得吐便差極有竒効取之用竹筒挿</hi>
<hi>皮中如取漆法</hi>
<pb n="KR3e0028_WYG_011-48a"/>
　食療<hi>主黄疸子生食大寒止渇潤肺發冷病蒸熟暴之令口開春取仁食之甘寒通血脉和骨髓</hi>
百一方<hi>發背欲死芭蕉擣根塗之</hi>
子母秘録<hi>治小兒赤遊行扵上下至心即死搗芭蕉根汁煎塗之</hi>
衍義曰<hi>芭蕉三年已上即有花自心中出一莖止一花全如蓮花葉亦相似但其色微黄緑從下脫葉</hi>
<hi>花心但向上生常如蓮様然未嘗見其花心剖面視之亦無蘂悉是葉但花頭常下垂每一朶自中夏開直至</hi>
<hi>中秋後方盡凡三葉開則三葉脫落北地惜其種人故少用縷其苗為布取汁婦人塗髪令黒餘說如經</hi>
<pb n="KR3e0028_WYG_011-49a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-49b"/>
蘆根味甘寒主消渇客熱止小便利<hi>陶隠居云當掘取甘辛者其露出及</hi>
<hi>浮水中者並不堪用也唐本注云此草根療嘔逆不下食胃中熱傷寒患者彌良其花名蓬蕽音農水煑汁服</hi>
<hi>主霍亂大善用有驗也臣禹鍚等謹按藥性論云蘆根使無毒能解大熱開胷治噎噦不止日華子云治寒熱</hi>
<hi>時疾煩悶懐孕人心熱并㵼痢人渇</hi>
圖經曰<hi>蘆根舊不載所出州土今在處有之生下濕陂澤中其状都似竹而葉抱莖生無枝花白作穂</hi>
<hi>若芽花根亦若竹根而節踈二月八月日乾用之當掘取小㡳甘辛者其露出其浮水中者並不堪用謹按爾</hi>
<hi>雅謂蘆根為葭華郭璞云蘆葦也葦即蘆之成者謂䈴為薕與亷同薕似<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>音桓而細長髙數尺江東人呼為</hi>
<hi>薕藡與荻同音謂菼他敢切為薍五患切亂似葦而小中實江東呼為烏蓲音丘又或謂之荻荻至秋堅成即</hi>
<pb n="KR3e0028_WYG_011-50a"/>
<hi>謂之<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>其華皆名苕徒周切其萌笋皆名虇音綣若然所謂蘆葦通一物也所謂薕今作蒹者是也所謂菼人</hi>
<hi>以當薪爨者是也今人罕能别蒹菼與蘆葦又北人以葦與蘆為二物水傍下濕所生者皆名葦其細不及指</hi>
<hi>人家池圃所植者為蘆其簳差大深碧色者謂之碧蘆亦難得然則本草所用蘆今北地謂葦者皆可通用也</hi>
<hi>古方多單用葛洪療嘔噦切根水煑頓服一升必效方以童子小便煑服不過三升差其蓬茸主卒得霍亂氣</hi>
<hi>息危急者取一把煑濃汁頓服二升差兼主魚蟹中毒毒服之尤佳其笋味小苦堪食法如竹笋但極冷耳</hi>
　唐本<hi>餘生下濕地莖葉似竹花若荻花二月八月採根日乾用之</hi>
雷公云<hi>凡使須要逆水蘆其根逆水生并黄泡肥厚者味甘採得後去節鬚并土赤黄了細剉用</hi>
聖惠方<hi>治食馬肉中毒痒痛蘆根五兩切以水八升煑取二升分為三服</hi>
<pb n="KR3e0028_WYG_011-50b"/>
千金方<hi>治乾嘔噦若手足厥冷蘆根三斤濃煑汁飲之</hi>
肘後方<hi>食鱸魚肝鯸鮧魚中毒剉蘆根煑汁一二升飲之</hi>
梅師方<hi>食狗肉不消心下堅或腹脹口乾怱發熱妄語煑蘆根飲之</hi>
金匱玉函方<hi>治五噎心膈氣帯煩悶吐逆不下食蘆根五兩剉以水三大盞煑取二盞去滓不計</hi>
<hi>時温服</hi>
<pb n="KR3e0028_WYG_011-51a"/>
</p>
<p>
<pb n="KR3e0028_WYG_011-52a"/>
鬼臼味辛温微温有毒主殺蠱毒鬼疰精物辟惡氣不<lb/>
詳逐邪解百毒療欬嗽喉結風邪煩惑失魄妄見去目<lb/>
中膚翳殺大毒不入湯一名爵犀一名馬目毒公一名<lb/>
九臼一名天臼一名解毒生九真山谷及寃句二月八<lb/>
月採根<hi>畏垣衣陶隠居曰鬼臼如射干白而味甘温有毒主風邪鬼疰蠱毒九臼相連有毛者良一名</hi>
<hi>九臼生山谷八月採隂乾又似鈞吻今馬目毒公如黄精根白處似馬眼而柔潤鬼臼似射干木輩有兩種出</hi>
<hi>錢塘近道者味甘上有叢毛最勝出㑹稽呉興者乃大味苦無叢毛不如略乃相似而乖異毒公今方家多用</hi>
<hi>鬼臼少用毒公不知此那復頓爾乖越也唐本注云此藥生深山巖石之隂葉如萞麻重樓輩生一莖葉端一</hi>
<pb n="KR3e0028_WYG_011-52b"/>
<hi>葉亦有兩岐者年長一莖莖枮為一臼假令生来二十年則有二十臼豈惟九臼耶根肉皮鬚並似射干今俗</hi>
<hi>用皆是射干及江南别迭一物非真者今荆州當陽縣硖州逺安縣襄州荆山縣山中並有之極難得也臣禹</hi>
<hi>鍚等謹按蜀本圖經云花生莖間赤色今出硖州襄州深山二月八月採根日乾用之藥性論云鬼臼使味苦</hi>
<hi>能主尸疰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>勞疾傳尸瘦疾主辟邪氣逐鬼</hi>
圖經曰<hi>鬼臼生九真山谷反寃句今江寧府滁舒商齊枕襄峡州荆門軍亦有之多生深山巖石之隂</hi>
<hi>葉似萞麻重樓輩初生一莖端一葉亦有兩岐者年長一莖莖枯為一臼二十年則二十臼也花生莖間赤色</hi>
<hi>二月開後結實根肉皮鬚並似射干俗用皆是射干當細别之七月八月採根暴乾用古方治五尸鬼疰百毒</hi>
<hi>惡氣方用之一說鬼臼生深山隂地葉六出或五出如鴈掌莖端一葉如繳盖旦時東向及暮則西傾盖隨日</hi>
<pb n="KR3e0028_WYG_011-53a"/>
<hi>出没也花紅紫如荔枝正在葉下常為葉所蔽未常見日一年生一葉既枮則為一臼及八九年則八九臼矣</hi>
<hi>然一年一臼生而一臼腐盖陳新相易也故俗人名曰害母草如芋魁烏頭輩亦然新苗生則舊苗死前年之</hi>
<hi>魁腐矣而本草注謂全似射干今射干體狀雖相似然臼形淺薄大異鬼臼鬼臼如八九天南星側比相疊而</hi>
<hi>色理正如射干要者當使人求苗採之市中不復有也</hi>
角蒿味辛苦平有小毒主甘濕<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>諸惡瘡有蟲者<hi>唐本注云</hi>
<hi>葉似白蒿花如瞿麥紅赤可愛子似王不留行黒色作角七月八月採唐本先附臣禹錫等謹按蜀本圖經云</hi>
<hi>葉似蛇牀青蒿等子角似蔓菁實黒細秋熟所在皆有之陳藏器云䕲蒿味辛温無毒主破血下氣煑食之似</hi>
<hi>小薊生髙崗宿根先扵百草一名莪蒿爾雅云莪蘿注<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蒿也釋曰詩小雅云菁菁者莪陸機云莪蒿也一名</hi>
<pb n="KR3e0028_WYG_011-53b"/>
<hi>蘿蒿生澤田漸洳處葉似邪蒿而細科生三月中莖可食又可蒸香美味頗似蔞蒿是也</hi>
　雷公云<hi>凡使勿用紅蒿并邪蒿二味真似角蒿只是上香角短採得並扵槐砧上細剉用之</hi>
外臺秘要<hi>凡齒斷宣露多是疳角蒿取灰夜塗斷上使戒油<graphic n="KR1401" url="https://raw.githubusercontent.com/kanripo/KR-Gaiji/master/images/KR1401.png" mimeType="image/png"/>沙糖乾棗切忌之</hi>
千金方<hi>治口中瘡乆不差入胷中並生瘡角蒿灰塗之一宿効口中若有汁吐之</hi>
宫氣方<hi>治小兒口瘡角蒿灰貼瘡妙</hi>
衍義曰<hi>角蒿莖葉如青蒿開淡紅紫花花大約徑三四分花罷結角子長二寸許微彎苗契角治口齒</hi>
<hi>絶勝</hi>
<pb n="KR3e0028_WYG_011-54a"/>
</p>
<p>
<pb n="KR3e0028_WYG_011-55a"/>
馬兠鈴味苦寒無毒主肺熱欬嗽痰結喘促血痔瘻瘡<lb/>
生闗中藤繞樹而生子狀如鈴作四五瓣<hi>令附臣禹鍚等謹按藥性</hi>
<hi>論云馬兠鈴平能主肺氣上急坐息不得主欬逆連連不可日華子云治痔瘻瘡以藥扵鉼中燒熏病處入藥</hi>
<hi>炙用是土青木香獨行根子越州七八月採</hi>
圖經曰<hi>馬兠鈴生闗中今河東河北江淮䕫浙州郡亦有之春生苗如藤蔓葉如山芋葉六月開黄紫</hi>
<hi>花頗類枸杞花七月結實棗許大如鈴作四五瓣其根名雲南根似木香小指大赤黄色亦名土青木香七月</hi>
<hi>八月採實暴乾主肺病三月採根治氣下膈止刺痛</hi>
　雷公云<hi>凡使採得後去葉并蔓了用生絹袋盛扵東屋角畔懸令乾了劈作片取向裏子去革膜</hi>
<pb n="KR3e0028_WYG_011-55b"/>
<hi>並令净用子勿令去革膜不盡用之并皮</hi>
聖惠方<hi>治五種蠱毒用兠鈴根三兩為末分為三貼以水一盞煎五分去滓頓服當吐蠱出未快再服</hi>
<hi>以快為度</hi>
又方<hi>草蠱術在西凉更西方及嶺南人若行此毒入人咽刺痛欲死者用兠鈴苗一兩為末以温水調下</hi>
<hi>一錢匕即消化蠱出效</hi>
外臺秘要<hi>崔氏蛇蠱食飲中得之咽中如有物嚥不下吐不出悶心熱服兠鈴即吐出人服麝香一</hi>
<hi>錢匕即吐蠱毒</hi>
簡要濟衆<hi>治肺氣喘𠻳兠鈴二兩只用裏面子去殻酥半兩入椀内拌和匀慢火炒乾甘草一兩炙</hi>
<pb n="KR3e0028_WYG_011-56a"/>
<hi>二味為末毎服一錢水一盞煎六分温呷或以藥末含嚥津亦得</hi>
衍義曰<hi>馬兠鈴蔓生附木而上葉脫時鈴尚垂之其状如馬項鈴故得名然熟時則自拆拆開有子全</hi>
<hi>者採得時</hi>
<pb n="KR3e0028_WYG_011-57a"/>
</p>
<p>
<pb n="KR3e0028_WYG_011-58a"/>
仙茅味辛温有毒主心腹冷氣不能食腰脚風冷攣痺<lb/>
不能行丈夫虚勞老人失溺無子益陽道乆服通神強<lb/>
記助筋骨益肌膚長精神明目一名獨茅根一名茅𤓰<lb/>
子一名婆羅門參仙茅傳云十斤乳石不及一斤仙茅<lb/>
表其功力爾生西域及大庾嶺亦云忌鐡及牛乳二月<lb/>
八月採根<hi>今附臣禹錫等謹按日華子云治一切風氣延年益夀補五勞七傷開胃下氣益房事彭</hi>
<hi>祖單服法以米泔浸去赤汁出毒後無妨損</hi>
圖經曰<hi>仙茅生西域及大庾嶺今蜀川江湖兩浙諸州亦有之葉青如茅而軟復稍闊面有縱理又似</hi>
<pb n="KR3e0028_WYG_011-58b"/>
<hi>椶櫊至冬盡枮春初乃生三月有花如梔子黄不結實其根獨莖而直傍有短細根相附肉黄白外皮稍麄褐</hi>
<hi>色二月八月採根暴乾用衡山出者花碧五月結黒子謹按續傳信方叙仙茅云主五勞七傷明目益筋力宣</hi>
<hi>而復補本西域道人所傳開元元年婆羅門僧進此藥明皇服之有効當時禁方不傳天寳之亂方書流散上</hi>
<hi>都不空三藏始得此方傳與李勉司徒路嗣恭尚書齊杭給事張建封僕射服之皆得力路公乆服金石無効</hi>
<hi>其得此藥其益百倍齊給事守縉雲日少氣力風疹繼作服之遂愈八九月時採得竹刀子刮去黒皮切如豆</hi>
<hi>粒米泔浸兩宿隂乾𢷬篩熟蜜丸如梧子每旦空肚酒飲任使下二十丸禁食牛乳及黒牛肉大減藥力也續</hi>
<hi>傳信方偽唐筠州刺史王顔所著皆因國書編録其方當時盛行故今江南但呼此藥為婆羅門參</hi>
　海藥<hi>云生西域麄細有筋或如筆管有節文理其黄色多涎梵云呼為阿輸乾陁味甘微温有小毒</hi>
<pb n="KR3e0028_WYG_011-59a"/>
<hi>主風補暖腰脚清安五藏強筋骨消食乆服輕身益顔色自武城来蜀中諸州皆有葉似茅故名曰仙茅味</hi>
<hi>辛平宣而復補無大毒有小熱有小毒主丈夫七傷明耳目益筋力填骨髓益陽不倦用時竹刀切糯米泔浸</hi>
雷公云<hi>凡採得後用清水洗令浄刮上皮扵槐砧上用銅刀切豆許大却用生稀布袋盛於烏豆水中</hi>
<hi>浸一宿取出用酒濕拌了蒸從巳至亥取出暴乾勿犯鐡班人鬚鬢</hi>
羊桃味苦寒有毒主熛熱身暴赤色風水積聚惡瘍除<lb/>
小兒熱去五藏五水大腹利小便益氣可作浴湯一名<lb/>
鬼桃一名羊腸一名萇楚一名御弋一名銚<hi>音姚</hi>弋生山<lb/>
林川谷及生田野二月採隂乾<hi>陶隠居云山野多有甚似家桃又非山桃子小</hi>
<pb n="KR3e0028_WYG_011-59b"/>
<hi>細苦不堪噉花甚赤詩云隰有萇楚者即此也方藥亦不復用唐本注云此物多生溝渠隍壍之間人取煑以</hi>
<hi>洗風癢及諸瘡腫極效劒南人名細子根也臣禹鍚等謹按蜀本圖經云生平澤中葉花似桃子細如棗核苗</hi>
<hi>長弱即蔓生不能為樹今處處有多生溪澗今人呼為細子根似牡丹療腫爾雅云萇楚銚弋郭云今羊桃也</hi>
<hi>釋云葉似桃花白子如小麥亦似桃陸機云葉長而狹華紫赤色其枚塟弱過一尺引蔓于草上今人以為汲</hi>
<hi>灌重而善沒不如楊柳也近下根刀切其皮著熱灰中脫之可韜筆管也</hi>
　陳藏器<hi>云味甘無毒主風熱羸老浸酒服之生蜀川谷中草髙一尺葉長小亦云羊桃根也</hi>
肘後方<hi>治傷寒毒攻手足痛煑羊桃汁漬之雜少鹽䜴尤好</hi>
<pb n="KR3e0028_WYG_011-60a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-60b"/>
鼠尾草味苦微寒無毒主鼠瘻寒熱下痢膿血不止白<lb/>
花者主白下赤花者主赤下一名葝<hi>音勍</hi>一名陵翹生平<lb/>
澤中四月採葉七月採花隂乾<hi>陶隠居云田野甚多人採作滋染皂又用療下</hi>
<hi>瘻當濃煑取汁令可丸服之今人亦用作飲臣禹鍚等謹按蜀本圖經云所在下濕地有之葉如蒿莖端夏生</hi>
<hi>四五穗穗若車前有赤白二種花七月採苗日乾用之爾雅云葝鼠尾釋曰可以染皂草也一名鼠尾陳藏器</hi>
<hi>云鼠尾草平主諸痢煑汁服亦末服紫花莖葉堪染皂一名烏草又名水青也</hi>
圖經曰<hi>鼠尾草舊不載所出州土云生平澤中今所在有之惟黔中人採為藥苗如蒿夏生莖端作四</hi>
<hi>五穗穗若車前花有赤白二色爾雅謂葝鼠尾云可以染皂草也四月採葉七月採花隂乾古治痢多用之姚</hi>
<pb n="KR3e0028_WYG_011-61a"/>
<hi>氏云濃煑汁如薄餄飲五合日三赤下用赤花白下用白花差</hi>
　聖惠方<hi>治久赤白痢不差羸瘦用鼠尾草𢷬為末毎服一錢不計時候以粥飲調下</hi>
女青味辛平有毒主蠱毒逐邪惡氣殺鬼温瘧辟不祥<lb/>
一名雀瓢虵銜根也生朱崖八月採隂乾<hi>陶隠居云若是蛇銜根不</hi>
<hi>應獨生朱崖俗用是草葉别是一物未詳孰是術云𢃄此屑一兩則疫癘不犯彌宜識真者唐本注云此草即</hi>
<hi>雀瓢也葉似蘿摩兩葉相對子似瓢形大如棗許故名雀瓢根似白薇生平澤莖葉並臭其蛇銜根都非其類</hi>
<hi>又别録去葉嫩時似蘿摩圖端大莖實黒莖葉汁黄白亦與前說相似若是蛇銜根何得苗生益州根在朱崖</hi>
<hi>相去萬里餘也别録云雀瓢白汁主蟲蛇毒即女青苗汁也臣禹鍚等謹按藥性論云女青使味苦無毒能治</hi>
<pb n="KR3e0028_WYG_011-61b"/>
<hi>温瘧寒熱蛇銜為便</hi>
圖經<hi>文具蛇銜條下</hi>
　肘後方<hi>辟瘟病正月上寅日𢷬女青末三角絳囊盛繫前帳中大吉</hi>
子母秘録<hi>治小兒卒腹皮青黒赤不能喘息即急用此方并治吐痢卒死用女青末内口中酒服亦</hi>
<hi>治大人</hi>
紫靈南君<hi>南岳夫人内傳治卒死𢷬女青屑一錢安喉中以水或酒送下立活也</hi>
故麻鞋底水煑汁服之解紫石英發毒又主霍亂吐下<lb/>
不止及解食牛馬肉毒腹脹吐痢不止者<hi>今按陳藏器本草云故麻</hi>
<pb n="KR3e0028_WYG_011-62a"/>
<hi>鞋底主消渇煮汁服之鞋網繩如棗大婦人内衣有血者手大鈎頭棘針二七枚三物並燒作灰以猪脂調傅</hi>
<hi>狐刺瘡出蟲唐本先附臣禹鍚等謹按陳藏器云破草鞋和人亂髪燒作灰醋和傅小兒熱毒逰腫</hi>
　陳藏器<hi>云取麻鞋尖頭二七為灰嵗朝井華水服之人主遺溺又故麻鞋底燒令赤投酒煑粟榖</hi>
<hi>汁中服之主霍亂轉筋</hi>
外臺秘要<hi>近效尿牀取麻鞋網𢃄及鼻根等唯不用㡳須七量以水七升煑取二升分再服之</hi>
又方<hi>治蜈蚣螫人麻鞋履底炙以揩之即差</hi>
千金方<hi>肛脫出以炙麻履底令人頻按永差又故麻鞋底鼈頭各一枚燒鱉頭𢷬為末傅肛門将履底</hi>
<hi>按入即不出也</hi>
<pb n="KR3e0028_WYG_011-62b"/>
經驗方<hi>治鼻塞燒麻鞋灰吹鼻中立通一名千里馬麻鞋名也</hi>
廣利方<hi>治鼻衂血鞋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>作灰吹鼻孔中立效</hi>
<pb n="KR3e0028_WYG_011-63a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-63b"/>
劉寄奴草味苦温主破血下脹多服令人痢生江南<hi>唐本</hi>
<hi>注云莖似艾蒿長三四尺葉似蘭革尖長子似稗而細一莖上有數穗葉互生今按别本注云昔人将此草療</hi>
<hi>金瘡止血為要藥産後餘疾下血止痛極効唐本先附臣禹錫等謹按蜀本圖經云葉似菊髙四五尺花白實</hi>
<hi>黄白作穗蒿之類也今出越州夏収苗日乾之日華子云劉寄奴無毒治心腹痛下氣水脹血氣通婦人經脈</hi>
<hi>癥結止霍亂水㵼又名劉寄奴六七八月採</hi>
圖經曰<hi>劉寄奴草生江南今河中府孟州漢中亦有之春生苖莖似艾蒿上有四稜髙三二尺已来葉</hi>
<hi>青似柳四月開碎小黄白花形如瓦松七月結實似黍而細一莖上有數穗互生根淡紫色似萵苣六月七月</hi>
<hi>採苗花子通用也</hi>
<pb n="KR3e0028_WYG_011-64a"/>
　雷公云<hi>採得後去莖葉只用實凡使先以布拭上薄殻皮全净拌酒蒸從巳至申出暴乾用之</hi>
經驗方<hi>治湯火瘡至妙劉寄奴𢷬末先以糯米漿雞翎掃湯著處後摻藥末在上並不痛亦無痕大凡</hi>
<hi>湯著處先用鹽末摻之䕶肉不壊然後藥末傅之</hi>
<pb n="KR3e0028_WYG_011-65a"/>
</p>
<p>
<pb n="KR3e0028_WYG_011-66a"/>
</p>
<p>
<pb n="KR3e0028_WYG_011-67a"/>
骨碎補味苦温無毒主破血止血補傷折生江南根著<lb/>
樹石上有毛葉如菴䕡江西人呼為胡孫薑一名石菴<lb/>
䕡一名骨碎布<hi>今附臣禹鍚等謹按蜀本藥性論云骨碎補使能主骨中毒氣風血疼痛五勞</hi>
<hi>六極石手不収上熱下冷悉能主之陳藏器云骨碎補似石韋而一根餘葉主扵木嶺南䖍吉亦有本名猴薑</hi>
<hi>開元皇帝以其主傷折補骨碎故作此名耳日華子云猴薑平治惡瘡蝕爛肉殺蟲是樹上寄生草似薑細長</hi>
圖經曰<hi>骨碎補生江南今淮浙陕西夔路州郡亦有之根生大木或石上多在背隂處引根成條上有</hi>
<hi>黄毛及短葉附之又有大葉成枝面青緑色青黄㸃背青白色有赤紫㸃春生葉至冬乾黄無花實惟根入藥</hi>
<hi>採無時削去毛用之本名胡孫薑唐明皇以其主折傷有竒效故作此名蜀人治閃折筯骨傷損取根𢷬汁煑</hi>
<pb n="KR3e0028_WYG_011-67b"/>
<hi>黄米粥和之裏傷處良又用治耳聾削作細條火炮乘熱塞耳亦入婦人血氣藥用又名石毛薑</hi>
　雷公云<hi>凡使採得後先用銅刀刮去上黄赤毛盡便細切用蜜拌令潤架柳甑蒸一日後出暴乾</hi>
<hi>用又乾寧記云去毛細切後用生蜜拌蒸從己至亥凖前暴乾𢷬末用炮猪腎空心喫治耳鳴亦能止諸雜痛</hi>
靈死方<hi>治虚氣攻牙齒痛血出牙斷痒痛骨碎補二兩細剉炒令黒色杵末依常盥潄後揩齒根下良</hi>
<hi>乆吐出臨卧用後唾嚥之無妨</hi>
衍義曰<hi>骨碎補苗不似薑薑苗如葦稍此物苗毎一大葉兩邊小葉槎牙兩相對葉長有尖瓣餘如經</hi>
<pb n="KR3e0028_WYG_011-68a"/>
</p>
<p>
<pb n="KR3e0028_WYG_011-69a"/>
</p>
<p>
<pb n="KR3e0028_WYG_011-70a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-70b"/>
連翹味苦平無毒主寒熱鼠瘻瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>癰腫惡瘡癭瘤結<lb/>
熱蠱毒去白蟲一名異翹一名蘭華一名折根一名軹<lb/>
一名三㢘生太山山谷八月採隂乾<hi>陶隠居云處處有今用莖連花實也</hi>
<hi>唐本注云此物有兩種大翹小翹大翹葉狭如水蘇花黄可愛生下濕地著子似椿實之未開者作房翹出衆</hi>
<hi>草其小翹生崗原之上葉花實皆似大翹而小細山南人並用之今京下惟用大翹子不用莖花也臣禹錫等</hi>
<hi>謹按蜀本云連翹微寒圖經云苗髙三四尺今所在下濕地有採實日乾用之爾雅云連異翹釋曰連一名異</hi>
<hi>翹郭云一名連苕又名連草藥性論云連翹使一名旱連子主通利五淋小便不通除心家客熱日華子云通</hi>
<hi>小腸排膿治瘡癤止痛通月經所在有獨莖稍開三四黄花結子内有房瓣子五月六月採</hi>
<pb n="KR3e0028_WYG_011-71a"/>
圖經曰<hi>連翹生泰山山谷今近京及河中江寧府澤潤淄兖鼎岳利州南康軍皆有之有大翹小翹二</hi>
<hi>種生下濕地或山崗上葉青苗而狭長如榆葉水蘇輩莖赤色髙三四尺許花黄可愛秋結實似蓮作房翹出</hi>
<hi>衆草以此得名根黄如蒿根八月採房隂乾其小翹生崗原之上葉花實皆似大翹而細南方生者葉狭而小</hi>
<hi>莖短纔髙一二尺花亦黄實房黄黒内含黒子如粟粒亦名旱連草南人用花葉中品鱧朋亦名旱連人或以</hi>
<hi>此當旱連非也爾雅謂之連一名異翹一名連苕又名連草今南方醫家說云連翹盖有兩種一種似椿實之</hi>
<hi>未開者殻小堅而外完無附蕚剖之則中解氣甚芬馥其實纔乾振之皆落不著莖也一種乃如菡蓞殻柔外</hi>
<hi>有跗蕚抱之無解脈亦無香氣乾之雖乆著莖不脫此甚相異也今如菡蓞者江南下澤間極多如椿實者乃</hi>
<hi>自蜀中来用之亦勝江南者㩀本草言則蜀中来者為甚然未見其莖葉如何也</hi>
<pb n="KR3e0028_WYG_011-71b"/>
　集驗方<hi>洗痔以連翹煎湯洗訖又上飛録礬入麝香貼之</hi>
衍義曰<hi>連翹亦不至翹出衆草下濕地亦無太山山谷間甚多今止用其子拆之其間片片相比如翹</hi>
<hi>應以此得名爾治心經客熱最勝尤宜小兒</hi>
<pb n="KR3e0028_WYG_011-72a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-72b"/>
續隨子味辛温有毒主婦人血氣月閉癥瘕痃癖瘀血<lb/>
血蠱毒鬼疰心腹痛冷氣脹滿利大小腸除痰飲積聚<lb/>
下惡滯物莖中白汁剥人面皮去䵟<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>生蜀郡及處處<lb/>
有之苗如大㦸一名拒冬一名千金子<hi>今附臣禹鍚等謹按蜀本云積</hi>
<hi>聚痰飲不下食嘔逆及腹内諸疾研碎酒服之不過三切顆當下惡物日華子云宣一切宿滯治肺氣水氣傅一</hi>
<hi>惡瘡疥癬單方日服十粒㵼多以酸漿水并薄醋粥喫即止一名萻薩豆千兩金葉汁傅白癈面皯</hi>
圖經曰<hi>續隨子生蜀郡及處處有之今南中多有北土差少苗如大㦸初生一莖莖端生葉葉中復出</hi>
<hi>數莖相續花亦類大㦸自葉中抽<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而生實青有殻人家園亭多種以為飾秋種冬長春秀夏實故又名拒冬</hi>
<pb n="KR3e0028_WYG_011-73a"/>
<hi>實入藥採無時下水最速然有毒損人不可過多崔元亮海上方治蛇咬腫毒悶欲死用重臺六分續隨子七</hi>
<hi>顆去皮二物𢷬篩為散酒服方寸匕兼唾和少許傅咬處立差莖中白汁剥人面去䵟<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>甚效</hi>
　斗門方<hi>治水氣用聫歩一兩去殻研以紙裹用物壓出油重研末分作七服毎治一人只用一服</hi>
<hi>丈夫生餅子酒下婦人荆芥湯下凡五更服之至晚自止後以厚朴湯補之頻喫益善仍不用喫鹽醋一百日</hi>
<hi>差聮歩續隨子是也</hi>
敗蒲席平主筋溢惡瘡<hi>陶隠居云燒之蒲席惟船家用狀如蒲帆爾人家所用席皆是</hi>
<hi>莞音逭草而薦多是蒲方家有用也唐本注云席薦一也皆人卧之以得人氣為佳也青齊間人謂蒲薦為蒲</hi>
<hi>席亦曰蒲盖音合謂藁作者為薦爾山南江左機上織者為席席下重厚者為薦如經所說當以人卧乆者為</hi>
<pb n="KR3e0028_WYG_011-73b"/>
<hi>佳不論薦席也臣禹錫等謹按藥性論云敗蒲席亦可單用主破血從髙墜下損瘀在腹刺痛此蒲合臥破敗</hi>
<hi>者良取以蒲黄赤芍藥當歸大黄朴消煎服血當下陳藏器云編薦索主霍亂轉筋燒作黒灰服二指撮酒服佳</hi>
　聖惠方<hi>治霍亂轉筋垂死敗蒲席一握細切漿一盞煑汁温温頓服</hi>
外臺秘要<hi>治墜下瘀血在腹肚取敗蒲灰二錢酒服</hi>
千金方<hi>五色丹俗名遊腫若犯多致死不可輕之蒲席燒灰和雞子白塗之</hi>
勝金方<hi>治婦人血奔以舊敗席燒灰酒調下二錢匕</hi>
<pb n="KR3e0028_WYG_011-74a"/>
</p>
<p>
<pb n="KR3e0028_WYG_011-75a"/>
山豆根味甘寒無毒主解諸藥毒止痛消瘡脛毒人及<lb/>
馬急黄𤼵熱欬嗽殺小蟲生劒南山谷蔓如豆<hi>今附</hi>
圖經曰<hi>山豆根生劒南山谷今廣西亦有以忠萬州者佳苗蔓如豆根以此為名葉青經冬不凋八月</hi>
<hi>採根用今人寸截含以解咽喉腫痛極妙廣南者如小槐髙尺餘石䑕食其根故嶺南人捕石鼠破取其腸胃</hi>
<hi>暴乾解毒攻熱甚效</hi>
　經驗方<hi>備急治一切疾患山豆根方右用山人豆根不拘多少依下項治療一名解毒二名黄結</hi>
<hi>三名中藥患蠱毒宻遺人和水研已禁聲服少許不止再服患痜瘡以水研傅瘡上患喉痛含一片細嚥津患五</hi>
<hi>種痔水研服患齒痛含一片於痛處患麩豆等瘡水研服少許患頭風搗末油調塗之患赤白痢搗末蜜丸空</hi>
<pb n="KR3e0028_WYG_011-75b"/>
<hi>心煎水下二十丸三服自止患腹脹滿喘悶搗末少許煎水調一盞差患瘡癬搗末臘月指脂調塗之患頭上</hi>
<hi>白屑搗末油浸塗如是孩兒即乳汁調半錢患中宿冷蟲寸白蟲每朝空心熱酒調三錢其蟲自出患五般急</hi>
<hi>黄空心以水調二錢患蠱氣酒下二錢患霍亂橘皮湯下三錢患熱腫水研濃汁塗乾即更塗女人患血氣腹</hi>
<hi>腫以末三錢熱酒下空心服之卒患腹痛水研半盞入口差蜘蛛咬唾和塗之狗咬蚍蜉瘡蛇咬並水研傅之</hi>
三白草味甘辛寒有小毒主水腫脚氣利大小便消痰<lb/>
破癖除積聚消丁腫生池澤畔<hi>唐本注云葉如水葒亦似蕺又似□□葉上有</hi>
<hi>三黒㸃髙尺許根如芹根黄白色而麄大今按陳藏器本草云三白草𢷬絞汁服令人吐逆除胷膈熱疾亦主</hi>
<hi>瘧及小兒痞蒲按此草初生無白入夏葉端半白如粉農人候之蒔田三葉白草便秀故謂之三白若云三黒</hi>
<pb n="KR3e0028_WYG_011-76a"/>
<hi>㸃古人秘之據此即為未識妄為之注爾其葉如薯蕷亦不似水葒唐本先附臣禹錫等謹按蜀本圖經云出</hi>
<hi>襄州二月八月採根用之</hi>
<pb n="KR3e0028_WYG_011-77a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-77b"/>
䕡<hi>音閭</hi>茹<hi>音如</hi>味辛酸寒微寒有小毒主蝕惡肉敗瘡死肌<lb/>
殺疥蟲排膿惡血除大風熱氣善忘不樂去熱痺破癥<lb/>
瘕除息肉一名屈据一名離婁生代郡川谷五月採根<lb/>
隂乾黒頭者良<hi>甘草為之使惡麥門冬陶隠居云今第一出髙麗色黄初斷時汁出凝黒如漆</hi>
<hi>故云漆頭次出近道名草䕡茹色白皆燒鐡爍頭令黒以當漆頭非真也葉似大㦸花黄二月便生根亦療瘡</hi>
<hi>臣禹錫等謹按蜀本圖經云葉有汁根如蘿蔔皮黄肉白所在有之</hi>
圖經曰<hi>䕡茹生代郡川谷今河陽淄齊州亦有之二月生苗葉似大㦸而花黄色根如蘿蔔皮赤黄肉</hi>
<hi>白初斷時汁出凝黒如漆三月開淺紅花亦淡黄色不著子陶隠居謂出髙麗者此近之也四月五月採根隂</hi>
<pb n="KR3e0028_WYG_011-78a"/>
<hi>乾漆頭者良又有一種草䕡茹色白採者燒鐡爍頭令黒以當漆頭非真也然古方有用兩種者姚僧垣治癰疽</hi>
<hi>生臭惡肉以白䕡茹散傅之看肉盡便停但傅諸膏藥若不生肉又傅黄耆散惡肉仍不盡者可以黍頭赤皮</hi>
<hi>䕡茹為散用半錢匕和白䕡茹散三錢合傅之差使赤白皆可用也</hi>
　聖惠方<hi>治綏疽用蔄茹一兩𢷬為散不計時候温水調下二錢匕</hi>
傷寒類要<hi>治傷寒毒攻咽喉腫真䕡茹爪甲大内口中嚼汁嚥當微覺為佳候</hi>
素問注云<hi>䕡茹主散惡血</hi>
衍義曰<hi>䕡茹治疥馬疥尤善服食方用者至少</hi>
蛇苺<hi>音苺</hi>汁大寒主胷腹大熱不止<hi>陶隠居云田野亦多子赤色極似苺而不</hi>
<pb n="KR3e0028_WYG_011-78b"/>
<hi>堪服人亦無服此為藥者療溪毒射工傷寒大熱甚良臣禹鍚等謹按蜀本圖經云生下濕處莖端三葉花黄</hi>
<hi>子亦若覆盆子根似敗醤二月八月採根四月五月収子所在有之日華子云味甘酸冷有毒通月經㶸瘡腫</hi>
<hi>傅蛇蟲咬</hi>
　食療云<hi>主胷胃熱氣有蛇殘不得食主孩子口噤以汁含口中死亦再活</hi>
用後方<hi>治毒攻手足腫痛蛇苺汁服三合日三水漬烏梅令濃納崖蜜飲之</hi>
傷寒類要<hi>治天行熱盛口中生瘡飲蛇苺自然汁𢷬絞一斗煎取五升稍稍飲之</hi>
衍義曰<hi>蛇苺今田野道傍處處有之附地生葉如覆盆子但光潔而小微有縐紋花黄比蒺蔾花差大</hi>
<hi>春末夏初結紅子如荔枝色餘如經</hi>
<pb n="KR3e0028_WYG_011-79a"/>
</p>
<p>
<pb n="KR3e0028_WYG_011-80a"/>
金星草味苦寒無毒主癰疽瘡毒大解硫黄及丹石毒<lb/>
發背癰腫結核用葉和根酒煎服之先服石藥悉下又<lb/>
可作末冷水服及塗發背瘡腫上殊效根碎之浸油塗<lb/>
頭大生毛髪西南州郡多有之而以戎州者為上喜生<lb/>
隂中石上净處及竹箐中不見日處或大木下或古屋<lb/>
上此草惟單生一葉色青長一二尺至冬大寒葉背生<lb/>
黄星㸃子兩行相對如金色因得金星之名其根盤屈<lb/>
如竹根而細折之有筋如猪馬騣凌冬不凋無花實五<lb/>
<pb n="KR3e0028_WYG_011-80b"/>
月和根採之風乾用<hi>新定</hi>
圖經曰<hi>金星草生闗陜川蜀及潭婺諸州皆有又名金釧草味苦性寒無毒葉青多生背隂石上净處</hi>
<hi>或竹箐中少日色處或生大木下及背隂多年瓦屋上初出深緑色葉長一二尺至深冬背上生黄星㸃子兩</hi>
<hi>兩相對色如金因以為名無花實凌冬葉不凋其根盤屈如竹根而細折之有筋如猪髪五月和根採之風乾</hi>
<hi>觧硫黄及丹石毒冶發背癰腫結核用葉半斤和根剉以酒五升銀器中煎取二升五更初頓服丹石毒悉下</hi>
<hi>又𢷬末冷水服方寸匕及塗發背瘡上亦效彼人用之往往皆驗根又主生毛髪搥碎浸油塗頭良南人多用</hi>
<hi>此草末以水一升煎取半更入酒半升再煎數沸温服取下毒黒汁未下再服但是瘡腫皆可服之然性至冷</hi>
<hi>服後下痢須補治乃平復老年不可輙服</hi>
<pb n="KR3e0028_WYG_011-81a"/>
　經驗方<hi>治五毒發背金星草和根净洗慢火焙乾枰四兩入生甘草一錢𢷬末分作四服每服用</hi>
<hi>酒一升已来煎三二沸後更以冷酒三二升相和入缾器内封却時時飲服忌生泠油膩毒物</hi>
衍義曰<hi>金星草丹石毒發於背及一切癰腫毎以根葉一分用酒一大盞煎汁服不惟下所服石藥兼</hi>
<hi>毒去瘡愈如不欲酒将末一二錢新汲水調服以知為度</hi>
<pb n="KR3e0028_WYG_011-82a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-82b"/>
葎草味甘苦寒無毒主五淋利小便止水痢除瘧虚熱<lb/>
渇煑汁及生汁服之生故墟道傍<hi>唐本注云葉似单麻而小薄蔓生有細刺</hi>
<hi>俗名葛葎蔓古方亦時用之今按别本注云云水苺草四月五月採莖葉暴乾唐本先附臣禹錫等謹按蜀本</hi>
<hi>圖經云蔓生葉似大麻花黄白子若大麻子俗名葛勒蔓夏採葉用所在墟野處多有之</hi>
圖經曰<hi>葎草舊不著所出州土云生故墟道傍今處處有之葉如萞麻而小薄蔓生有細刺花黄白子</hi>
<hi>亦類麻子四月五月採莖葉暴乾用俗名葛葎蔓又名葛勒蔓唐韋宙獨行方主癩遍體皆瘡者用葎草一檐</hi>
<hi>以水二石煑取一石以漬瘡不過三作乃愈而本經亦闕主疥功用又韋丹主膏淋搗生汁三升酢二合相和</hi>
<hi>空腹頓服當溺如白汁又主乆痢成疳取乾蔓𢷬篩量多少管吹榖道中不過三四差已若神</hi>
<pb n="KR3e0028_WYG_011-83a"/>
衍義曰<hi>葎草葛勒蔓也治傷寒汗後虚熱剉研取生汁飲一合愈</hi>
<pb n="KR3e0028_WYG_011-84a"/>
</p>
<p>
<pb n="KR3e0028_WYG_011-85a"/>
鶴虱味苦平有小毒主蚘蟯用之為散以肥肉臛汁服<lb/>
方寸匕亦丸散中用生西戎<hi>唐本注云子似蓬蒿子而細合葉莖用之胡名鵠虱</hi>
<hi>今按别本注云心痛以淡醋和半匕服之立差出波斯者為□今上黨亦有力勢薄於波斯者唐本先附臣禹</hi>
<hi>錫等謹按日華子云凉無毒殺五藏蟲止瘧及傅惡瘡上</hi>
圖經曰<hi>鶴虱生西戎今江淮衡湘間皆有之春生苗葉皺似紫蘇大而尖長不光莖髙一尺許七月生</hi>
<hi>黄白花似菊八月結實子極尖細乾即黄黒色採無時南人呼其葉為火杴謹按稀薟音杴即火杴也雖花</hi>
<hi>實相類而别是一物不可雜用也殺蟲方中此為最要古今録驗療蚘咬心痛取鶴蝨十兩擣篩蜜和丸如梧</hi>
<hi>子以蜜湯空腹吞四十丸日増至五十丸忌酒肉韋雲患心痛十年不差於雜方内見合服便愈李絳兵部手</hi>
<pb n="KR3e0028_WYG_011-85b"/>
<hi>集方治小兒蚘蟲嚙心腹痛亦單用鶴蝨細研以肥猪肉汁下五嵗一服二分蟲出便止餘以意増減</hi>
　外臺秘要<hi>延年治蛔蟲吐水心痛鶴蝨三兩為末蜜丸平旦漿水服二十丸</hi>
千金方<hi>治蟲咬心痛鶴虱一兩為末空心温醋下蟲當出</hi>
沈存中筆談<hi>地松即天名精鶴虱是實</hi>
地菘味鹹主金瘡止血解惡蟲蛇螫毒挼以傅之生人<lb/>
家及路傍隂處所在有之髙二三寸葉似菘葉而小<hi>今附</hi>
<hi>臣禹鍚等謹按本經草部上品天名精唐注云南人名為地菘又尋所主功状與此正同及據陳藏器解分合</hi>
<hi>陶蘇二說亦以天名精為地菘則今此條不當重出雖陳藏器拾遺别立地菘條此乃藏器自成一書務多條</hi>
<pb n="KR3e0028_WYG_011-86a"/>
<hi>目爾解紛拾遺亦自差互後人即不當仍其謬而重有新附也今補注立例無所刋削故且存而注之</hi>
　陳藏器<hi>似天門冬苗出江南</hi>
外臺秘要<hi>治惡瘡𢷬地菘汁服之日三四服差</hi>
聖惠方<hi>治風毒瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>赤腫地菘/𢷬傅瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>上乾易之</hi>
雀麥味甘平無毒主女人産不出煑汁飲之一名蘥一<lb/>
名鷰麥生故墟野林下葉似麥<hi>今注苗似小麥而弱實似穬麥而細生嶺南在</hi>
<hi>處亦有唐本先附</hi>
　外臺秘要<hi>治齒<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>并蟲積年不差從少至老方雀麥一名牡栳草俗名牛星草一味苦瓠葉三</hi>
<pb n="KR3e0028_WYG_011-86b"/>
<hi>十枚浄洗取草剪長二寸廣一寸厚五分以瓠葉作五裹子以三年酢漬之至日中以兩裹火中炮令熱内口</hi>
<hi>中齒外邊熨之冷更易取銅器貯水水中解裹洗之即有蟲長三分老者黄色少者白色多即三二十枚少即</hi>
<hi>一二十枚此一方甚妙</hi>
子母秘録<hi>姙娠胎死腹中若胞衣不下上搶心雀麥一把水五升煑二升汁服</hi>
衍義曰<hi>雀麥今謂之鷰麥其苗與麥同但穗細長而疎唐劉夢得所謂莬葵鷰麥動摇春風者也</hi>
甑帶灰主腹脹痛脫肛煑汁服主胃反小便失禁不通<lb/>
及淋中惡尸疰金瘡刃不出<hi>今按别本注云江南以蒲為甑帶取乆用者燒灰入</hi>
<hi>藥味辛温無毒甑帶乆被蒸氣故能散氣通氣以灰封金瘡上血止痛出刃唐本先附臣禹鍚等謹按蜀本云</hi>
<pb n="KR3e0028_WYG_011-87a"/>
<hi>取用乆敗爛者也</hi>
　外臺秘要<hi>治眯目水服灰一錢匕</hi>
又方<hi>小兒大便失血甑帶灰塗乳上與飲之差</hi>
肘後方<hi>治草芒沙石眯目不出方甑帶灰調水飲之即出</hi>
子母秘録<hi>治小兒夜啼甑帶懸户上</hi>
又方<hi>治小兒臍風瘡乆不差燒甑帶灰傅上</hi>
<pb n="KR3e0028_WYG_011-88a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-88b"/>
赤地利味苦平無毒主赤白冷熱諸痢斷血破血帶下<lb/>
赤白生肌肉所在山谷有之<hi>唐本注云葉似蘿摩蔓生根皮赤黒肉黄赤二月八</hi>
<hi>月採根日乾唐本先附臣禹錫等謹按蜀本圖經云蔓生繞草木上花子皆青色根若菝葜皮紫赤色也</hi>
圖經曰<hi>赤地利舊不載所出州土云所在山谷有之今惟出華山春夏生苗作蔓繞草木上莖赤葉青</hi>
<hi>似蕎麥葉七月開白花亦如蕎麥根若菝葜皮黒肉黄赤八月内採根晒乾用亦名山蕎麥此下又有赤車使</hi>
<hi>者條云似香葇蘭香葉莖赤根紫赤色生溪谷之隂出者襄州八月九月採根日乾古方治大風濕痺等赤車使</hi>
<hi>酒主之今人稀用赤根冇識之者因附見於此</hi>
　雷公云<hi>凡採得後細剉用藍葉并根並剉唯赤地利細剉了用生絹袋盛同蒸一伏時去藍暴乾</hi>
<pb n="KR3e0028_WYG_011-89a"/>
<hi>用</hi>
聖惠方<hi>治火燒瘡滅瘢方用赤地利二兩𢷬末生油調塗之</hi>
外臺秘要<hi>治小兒面及身上生瘡如火燒赤地利𢷬末敷之良</hi>
烏韮味甘寒無毒主皮膚往来寒熱利小腸膀胱氣療<lb/>
黄疸金瘡内塞補中益氣好顔色生山谷石上<hi>陶隠居云垣衣</hi>
<hi>亦名烏韮而為療則非是此種類也唐本注云此物即石衣也亦曰石苔又名石髮生巖石隂不見日處與卷</hi>
<hi>栢相類也今按陳藏器本草去烏韮燒灰沐髪令黒生大石及木間隂處青翠茸茸者似苔而非苔也臣禹錫</hi>
<hi>等謹按日華子云石衣澁冷有毒垣衣為使燒灰沐頭長髪此即是隂濕處山石上苔長者可四五寸又名烏</hi>
<pb n="KR3e0028_WYG_011-89b"/>
<hi>韮</hi>
　蘇云<hi>石苔非也</hi>
白附子主心痛血痺面上百病行藥勢生蜀郡三月採<lb/>
<hi>陶隠居云此物乃言出芮芮乆絶俗無復真者今人乃作之獻用唐本注云此物本出髙麗今出涼州已西形</hi>
<hi>似天雄本經出蜀郡今不復有涼州者生沙中獨莖似鼠尾草葉生穗間臣禹錫等謹按蜀本云味甘辛温又</hi>
<hi>圖經云葉細周匝生於穗間出砂碃下濕地日華子云無毒止中風失音一切冷風氣面皯瘢疵入藥炮用新</hi>
<hi>羅出者佳</hi>
　海藥云<hi>按南州記云生東海又新羅國苗與附子相似大温有小毒主治疥癬風瘡頭面痕隂囊</hi>
<pb n="KR3e0028_WYG_011-90a"/>
<hi>下濕腿無力諸風冷氣入面脂皆好也</hi>
<pb n="KR3e0028_WYG_011-91a"/>
</p>
<p>
<pb n="KR3e0028_WYG_011-92a"/>
紫葛味甘苦寒無毒主癰腫惡瘡取根皮𢷬為末醋和<lb/>
封之生山谷中不入方用<hi>唐本注云苗似蔔萄根紫色大者徑二三寸苗長丈許唐</hi>
<hi>本先附臣禹錫等謹按蜀本圖經云蔓生葉似蘡薁根皮肉俱紫色所在山谷有之今出台州二月八月採根</hi>
<hi>皮日乾日華子云味苦滑冷主癰緩攣急并熱毒風通小腸紫葛有二種此即是藤生者</hi>
圖經曰<hi>紫葛舊不載所出州土云生山谷今惟江寧府台州有之春生冬枯似葡萄而紫色長丈許大</hi>
<hi>者徑二三寸葉似蘡薁根皮俱紫色三月四月採根皮日乾</hi>
　經效方<hi>治産後血氣衝心煩渇紫葛三兩以水二升煎取一升去滓呷之</hi>
又方<hi>治金瘡生肌破血補損用紫葛二兩細剉以順流水三大盞煎取一盞半去滓食前分温三服酒煎</hi>
<pb n="KR3e0028_WYG_011-92b"/>
<hi>亦妙</hi>
獨行根味辛苦冷有毒主鬼疰積聚諸毒熱腫蛇毒水<lb/>
摩為泥封之日三四立差水煑一二兩取汁服吐蠱毒<lb/>
<hi>唐本注云蔓生葉似蘿摩其子如桃李枯則頭四開懸草木上其根扁長尺許作葛根氣亦似漢防己生古隄</hi>
<hi>城傍山南名為土青木香療丁腫大效一名兠零根今按别本注云不可多服吐痢不止唐本先附臣禹錫等</hi>
<hi>謹按蜀本圖經云蔓生葉似蘿摩而圓且澁花青白色子名馬兠零十月已後頭開四系若囊中實似榆莢二</hi>
<hi>月八月採根日乾所在平澤草木叢林中有日華子云無毒治血氣</hi>
衍義曰<hi>獨行根苗蔓生子則馬兠鈴也根扁其噢稍似葛根細𢷬水調傅丁腫後有馬兠鈴條</hi>
<pb n="KR3e0028_WYG_011-93a"/>
豬膏苺<hi>音毎</hi>味辛苦平無毒主金瘡止痛斷血生肉除諸<lb/>
惡瘡消浮腫𢷬封之湯漬散傅並良<hi>唐本注云葉似蒼耳莖圓有毛生下</hi>
<hi>濕地所在皆有一名虎膏一名狗膏生平澤今按别本注云又療虎及狗咬瘡至良唐本先附臣禹錫等謹按</hi>
<hi>蜀本圖經云葉似蒼耳兩枝相對莖葉俱冇毛黄白色五月六月採苗日乾之陳藏器云豬膏草有小毒主乆</hi>
<hi>瘧痰癊生𢷬絞汁服得吐出痰亦碎傅蜘蛛咬蟲蠶咬蠼螋溺瘡似荏葉有毛蘇云無毒誤耳</hi>
鹿藿味苦平無毒主蠱毒女子腰腹痛不樂腸癰瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>
瘍氣生汶山山谷<hi>陶隠居云方藥不復用人亦罕識葛根之苗也一名鹿藿唐本注云此草</hi>
<hi>所在有之苗似豌豆有蔓而長大人取以為菜亦微有豆氣名為鹿豆也臣禹錫等謹按蜀本圖經云山人謂</hi>
<pb n="KR3e0028_WYG_011-93b"/>
<hi>之鹿豆亦堪生噉今所在有五月六月採苗日乾之爾雅云蔨鹿藿其實莥釋曰蔨一名鹿霍其實名莥郭云</hi>
<hi>鹿豆也葉似大豆根黄而香蔓延生</hi>
　梁簡文帝勸醫文<hi>鹿藿止救頭痛之疴</hi>
<pb n="KR3e0028_WYG_011-94a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-94b"/>
蚤<hi>音早</hi>休味苦微寒有毒主驚癎摇頭弄舌熱氣在腹中<lb/>
癲疾癰瘡隂蝕下三蟲去蛇毒一名蚩休生山陽川谷<lb/>
及寃句<hi>唐本注云今謂重樓者是也一名重䑓南人名草甘遂苗似王孫鬼臼等有二三層根如肥大</hi>
<hi>昌蒲細肌脆白醋摩療癰腫傳蛇毒有效臣禹錫等謹按蜀本圖經云葉似鬼臼牡䝉輩年乆者二三重根似</hi>
<hi>紫參皮黄肉白五月採根日乾用之日華子云重䑓根冷無毒治胎風搐手足能吐㵼瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>根如尺二蜈蚣又</hi>
<hi>加肥紫昌蒲又名蚤休螫休也</hi>
圖經曰<hi>蚤休即紫河車也俗呼重樓金線生山陽川谷及寃句今河中河陽華鳳文州及江淮間亦有</hi>
<hi>之苗葉似王孫鬼臼等作二三層六月開黄紫花蘂赤黄色上有金絲垂下秋結紅子根似肥薑皮赤肉白四</hi>
<pb n="KR3e0028_WYG_011-95a"/>
<hi>月五月採根日乾用</hi>
衍義曰<hi>蚤休無旁枝止一莖挺生髙尺餘顛有四五葉葉有岐似虎杖中心又起莖亦如是生葉惟根</hi>
<hi>入藥用</hi>
石長生味鹹苦微寒有毒主寒熱惡瘡大熱辟鬼氣不<lb/>
祥下三蟲一名丹草生咸陽山谷<hi>陶隠居云俗中雖時有採者方藥亦不復</hi>
<hi>用近道亦有是細細草葉花紫色爾南中多生石巖下葉似蕨而細如龍鬚草大黒如光漆髙尺餘不與餘草</hi>
<hi>雜也唐本注云今市人用<graphic n="KR2332" url="https://raw.githubusercontent.com/kanripo/KR-Gaiji/master/images/KR2332.png" mimeType="image/png"/>音零筋草為之葉似青葙云莖細勁紫色今太常用者是也臣禹錫等謹按藥性論</hi>
<hi>石長生皮臣亦云石長生也味酸魅有小毒治疥癬逐諸風治百邪鬼</hi>
<pb n="KR3e0028_WYG_011-95b"/>
　唐本餘<hi>下三蟲謂長蟲赤蟲蟯蟲也苗髙尺許用莖葉五月六月採</hi>
烏蘞<hi>音斂</hi>苺味酸苦寒無毒主風毒熱腫遊丹蛇傷𢷬傅<lb/>
并飲汁<hi>唐本注云蔓生葉似白蘞生平澤今按别本注云四月五月採隂乾唐本先附臣禹錫等謹按</hi>
<hi>蜀本云或生人家籬墻間俗呼為籠草取根𢷬以傅癰腫多效又圖經云蔓生莖端五葉花青白色俗呼為五</hi>
<hi>葉苺所在有之夏採苗用之陳藏器云五葉有五椏子黒一名烏蘝草即烏蘞苺是也</hi>
　陶云<hi>五葉苺生人家籬墻間𢷬傅瘡腫蛇蟲咬處</hi>
<pb n="KR3e0028_WYG_011-96a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-96b"/>
陸英味苦寒主骨間諸痺四肢拘攣疼酸膝寒痛隂痿<lb/>
短氣不足脚腫生熊耳川谷及寃句立秋採<hi>唐本注云此即蒴藋</hi>
<hi>是也後人不識浪出蒴藋條此葉似芹及接骨花亦一類故芹名水英此名陸英接骨樹名木英此三英也花</hi>
<hi>葉並相似臣禹錫等謹按藥性論云陸英一名蒴藋味苦辛有小毒能将風毒脚氣上衝心煩悶絶主水氣虚</hi>
<hi>腫風瘙皮肌惡痒煎取湯入少酒可浴之妙</hi>
圖經曰<hi>陸英生熊耳川谷反寃句蒴藋不載所出州土但云生田野今所在有之春抽苗莖有節節間</hi>
<hi>生枝葉大似水芹及接骨春夏採葉秋冬採根莖或云即陸英也本經别立一條陶隠居亦以為一物蘇恭云</hi>
<hi>藥對及古方無蒴藋惟言陸英明非别物今注以性味不同疑非一種謂其類耳然亦不能細别再詳陸英條</hi>
<pb n="KR3e0028_WYG_011-97a"/>
<hi>不言所用蒴藋條云用葉根莖蓋一物而所用别故性味不同何以明之蘇恭云此葉似芹及接骨花亦一類</hi>
<hi>故芹名水英此名陸英接骨名木英此三英花葉並相似又按爾雅云華荂音敷也華荂榮也木謂之華草謂</hi>
<hi>之榮不榮而實者謂之秀榮而不實者謂之英然則此物既有英名當是其花耳故本經云陸英立秋採立秋</hi>
<hi>正是其花時也又葛氏方有用蒴藋者有用蒴藋根者有用葉者三用名别正與經載三時所採者相㑹謂陸</hi>
<hi>英為花無疑也</hi>
<pb n="KR3e0028_WYG_011-98a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-98b"/>
預知子味苦寒無毒殺蟲療蠱治諸毒傳云取二枚綴<lb/>
衣領上遇蠱毒物則聞其有聲當便知之有皮殻其實<lb/>
如皂莢子去皮研服之有效<hi>今附臣禹錫等謹按日華云盍合子温治一切風補</hi>
<hi>五勞七傷其功不可備述并治痃癖氣塊天行温疾消宿食止煩悶利小便催生解毒藥中惡失音髪落傅一</hi>
<hi>切蛇蟲蠶咬雙仁者可帶單方服治一切病毎日取仁二七粒患者服不過三千粒永差又名仙沼子聖知子</hi>
<hi>預知子聖先子</hi>
圖經曰<hi>預知子舊不載所出州土今淮蜀漢黔壁諸州有之作蔓生依大木上葉緑有三角面深背淺</hi>
<hi>七月八月有實作房初生青至熟深紅色每房有子五七枚如皂莢子斑褐色光潤如飛蛾舊說取二枚綴衣</hi>
<pb n="KR3e0028_WYG_011-99a"/>
<hi>領上遇蠱毒物則側側有聲當便知之故有此名今蜀人極貴重云亦難得採無時其根味苦性極冷其效愈</hi>
<hi>扵子山民目為聖無憂冬月採隂乾石臼内𢷬末篩凡中蠱毒則水煎三錢匕温服立巳</hi>
<pb n="KR3e0028_WYG_011-100a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-100b"/>
葫蘆巴主元臟虚冷氣得附子硫黄治腎虚冷腹脅脹<lb/>
滿面色青黒得蘹香子桃仁治膀胱氣甚效出廣州并<lb/>
黔州春生苗夏結子子作細莢至秋採今人多用嶺南<lb/>
者<hi>新定今據廣州所供圖盡収附草部下品之末而或者云葫蘆巴蕃蘿蔔子也當附蘆菔之次此世俗相</hi>
<hi>傳之謬未知審的不可依據至如舊說蘇合香附子屎豈可附于獸部又補骨脂徐表南州記云是韮子也亦</hi>
<hi>不附于菜部今之所附亦其比也</hi>
圖經曰<hi>葫蘆巴生廣州或云種出海南諸蕃蓋其國蘆菔子也舶客将種蒔於嶺外亦生然不及蕃中</hi>
<hi>來者真好春生苖夏結子作莢至秋採之今醫方治元藏虚冷氣為最要然本經不著唐以前方亦不見者蓋</hi>
<pb n="KR3e0028_WYG_011-101a"/>
<hi>是出甚近也與附子茴香硫黄桃仁尤相宜兼治膀胱冷氣</hi>
衍義曰<hi>葫蘆巴本經云得蘹香子桃仁治膀胱氣甚效嘗合椎桃仁麩炒各等分半以酒糊丸半為散</hi>
<hi>每服五七十丸空心食前鹽酒下散以熱米飲調下與丸子相間空心服日各一二服</hi>
弓弩弦主難産胞不出<hi>陶隠居云産難取弓弩弦以縛腰及燒弩牙令赤内酒中飲之</hi>
<hi>皆取發放快速之義也臣禹錫等謹按藥性論云弓弩弦微寒藥對云平</hi>
　聖恵方<hi>耳中有物不可出用弓弩弦長三寸打散一頭塗好膠拄著耳中物處停之令相著徐徐</hi>
<hi>引出但取䓤管鬭於耳門内噏之即出為妙</hi>
千金方<hi>治婦人始覺有孕要轉女為男取弓弩絃一枚縫袋盛帶婦人左臂</hi>
<pb n="KR3e0028_WYG_011-101b"/>
續十全方<hi>弓弩絃燒灰為末用酒服二錢匕主易生</hi>
産寳論<hi>云滑胎易産弓弩弦縛心下立差</hi>
房屋經<hi>憂姙娠欲得男女覺有孕未滿月以弓弩絃為𢃄縛腰中滿三月解却轉女為男宫中秘法不</hi>
<hi>傳出</hi>
<pb n="KR3e0028_WYG_011-102a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-102b"/>
木賊味甘微苦無毒主目疾退翳膜又消積塊益肝膽<lb/>
眀目療腸風止痢及婦人月水不斷得牛角䚡麝香治<lb/>
休息痢歴乆不差得禹餘粮當歸芎藭療崩中赤白得<lb/>
槐鵝桑耳腸風下血服之效又與槐子枳實相宜主痔<lb/>
疾出血出秦隴華成諸郡近水地苗長尺許叢生毎根<lb/>
一<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>無花葉寸寸有節色青凌冬不凋四月採用之<hi>新定</hi>
圖經曰<hi>木賊生秦隴同華間味微苦無毒主明目療風止痢所生山谷近水地有之獨莖苗如箭苛無</hi>
<hi>葉長一二尺青色經冬不枯寸寸冇節採無時今醫用之最多甚治腸痔多年不差下血不止方木賊枳殻各</hi>
<pb n="KR3e0028_WYG_011-103a"/>
<hi>二兩乾薑一兩大黄一分四味並剉一處於銚子内炒黒色存三分性𢷬羅温粟米飲調食前服一錢匕甚效</hi>
　廣利方<hi>治㵼血不止木賊十二分切以水一升入合煎取八合去滓空心温分二服如人行五里</hi>
<hi>再服</hi>
衍義曰<hi>木賊細剉微微炒𢷬為末沸湯㸃二錢食前服治小腸膀胱氣緩緩服必效</hi>
藎<hi>音燼</hi>草味苦平無毒主乆欬上氣喘逆乆寒驚悸痂疥<lb/>
白秃瘍氣殺皮膚小蟲可以染黄作金色生青衣川谷<lb/>
九月十月採<hi>畏鼠婦陶隠居云青衣在益州西唐本注云此草葉似竹而細薄莖亦圓小生平澤</hi>
<hi>溪澗之側荆襄人煑以染黄色極鮮好洗瘡有效俗名菉蓐草爾雅云所謂王芻者也臣禹錫等謹按爾雅疏</hi>
<pb n="KR3e0028_WYG_011-103b"/>
<hi>云菉鹿蓐也今呼鴟脚莎詩衛風云瞻彼淇澳菉竹猗猗是也藥性論云藎草使治一切惡瘡</hi>
<pb n="KR3e0028_WYG_011-104a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-104b"/>
蒲公草味甘平無毒主婦人乳癰腫水煑汁飲之及封<lb/>
之立消一名搆耨草<hi>唐本注云葉似苦苣花黄斷有白謹汁人皆噉之唐本先附臣禹錫等</hi>
<hi>按蜀本圖經云花如菊而大莖葉斷之俱有白汁堪生食生平澤田園中四月五月採之</hi>
圖經曰<hi>蒲公草舊不著所出州土今處處平澤田園中皆有之春初生苗葉如苦苣有細刺中心抽一</hi>
<hi>莖莖端出二花色黄如金錢斷其莖有白汁出人亦噉之俗呼為蒲公草語訛為僕公罌是也水煑汁以療婦</hi>
<hi>人乳癰又𢷬以傅瘡皆佳又治惡刺及狐尿刺摘取根莖白汁塗之惟多塗立差止此方出孫思邈千金方其</hi>
<hi>序云余以貞觀五年七月十五日夜以左手中指背觸著庭木至曉遂患痛不可忍經十日痛日深瘡日髙大</hi>
<hi>色如熟小豆色嘗聞長者之論有此方遂依治之手下則愈痛亦除瘡亦即差未十日而平復楊炎南行方亦</hi>
<pb n="KR3e0028_WYG_011-105a"/>
<hi>著其效云</hi>
　梅師方<hi>治産後不自乳兒畜積乳汁結作癰取蒲公草𢷬傅腫上日三四度易之</hi>
衍義曰<hi>蒲公草今地丁也四時常有花花罷飛絮絮中有子落處即生所以寺院間亦有者盖因風而</hi>
<hi>来也</hi>
<pb n="KR3e0028_WYG_011-106a"/>
</p>
<p>
<pb n="KR3e0028_WYG_011-107a"/>
榖精草味辛温無毒主療喉痺齒風痛及諸瘡疥飼馬<lb/>
主蟲顙毛焦等病二月三月於榖田中採之一名戴星<lb/>
草花白而小圓似星故有此名爾<hi>今附臣禹錫等謹按日華子云涼餧飼馬</hi>
<hi>肥二三升於田中生白花者結水銀成沙子</hi>
圖經曰<hi>榖精草舊不載所出州土今處處有之春生於榖田中葉莖俱青根花並白色二月三月内採</hi>
<hi>花用一名戴星草以其葉細花白而小圓似星故以名爾又有一種莖梗差長有節根微赤出秦隴間古方稀</hi>
<hi>用今口齒藥多使之</hi>
　陳藏器<hi>云味甘平亦入馬藥用之白花細葉</hi>
<pb n="KR3e0028_WYG_011-107b"/>
集驗方<hi>治偏正頭痛榖精草一兩為末用白麪調攤紙花子上貼痛處乾又換</hi>
<pb n="KR3e0028_WYG_011-108a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-108b"/>
牛扁<hi>音褊</hi>味苦微寒無毒主身皮瘡熱氣可作浴湯殺牛<lb/>
蝨小蟲又療牛病生桂陽川谷<hi>陶隠居云今人不復識此牛疫代代不無用之</hi>
<hi>既要牛醫家應用而亦無知者唐本注云此藥似三堇石龍芮等根如秦芁而細生平澤下濕地田野人名為</hi>
<hi>牛扁療牛虱甚效太常貯名扁特或名扁毒臣禹錫等謹按蜀本圖經云葉似石龍芮附子等今出寕州二月</hi>
<hi>八月採根日乾</hi>
圖經曰<hi>牛扁出桂陽川谷今潞州寧州亦有之葉似三堇石龍芮等根如秦芁而細多生平澤下濕地</hi>
<hi>二月八月採以日乾今亦稀用按本經云殺牛蝨小蟲蘇恭注云太常貯名扁特今潞州止一種名便特六月</hi>
<hi>有花八月結實採其根𢷬末油調殺蟣蝨根苗主療大都相似疑此即是牛扁但扁便不同豈聲近而字訛乎</hi>
<pb n="KR3e0028_WYG_011-109a"/>
<hi>今以附之</hi>
苦芺<hi>音<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>微寒主面目通身漆瘡<hi>陶隠居云處處有之傖士莖切人取莖生食之</hi>
<hi>五月五日採暴乾燒作灰以療金瘡甚驗唐本注今人以為漏蘆非也臣禹錫等謹按蜀本圖經有云子若猫</hi>
<hi>薊莖圓無刺五月採苗堪生噉所在下濕地有之藥性論云苦芺草亦可單用味苦無毒日華子云冷治丹毒</hi>
　食療云<hi>苦芺微寒生食治漆瘡五月五日採暴乾作灰傅面目通身漆瘡不堪多食爾</hi>
<pb n="KR3e0028_WYG_011-110a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-110b"/>
酢漿草味酸寒無毒主惡瘡瘑瘻𢷬傅之殺諸小蟲生<lb/>
道傍<hi>唐本注云葉如細蓱叢生莖頭有三葉一名醋母草一名鳩酸草今按别本注云生隂濕處俗為小</hi>
<hi>酸茅食之解熱渇四月五月採隂乾唐本先附臣禹錫等謹按蜀本圖經云葉似水萍兩葉並大葉同枝端黄</hi>
<hi>色實黒生下濕地夏採葉用之</hi>
圖經曰<hi>酢漿草俗呼為酸漿舊不載所出州土云生道傍今南中下濕地及人家園圃中多有之北地</hi>
<hi>亦或有生者葉如水萍叢生莖端有三葉葉間生細黄花實黒夏月採葉用初生嫩時小兒多食之南人用揩</hi>
<hi>鍮石噐令白如銀</hi>
昨葉何草味酸平無毒主口中乾痛水榖血痢止血生<lb/>
<pb n="KR3e0028_WYG_011-111a"/>
上黨屋上如蓬初生一名瓦松夏採日乾<hi>唐本注云葉似蓬髙尺餘</hi>
<hi>逺望如松裁生年乆瓦屋上今按别本注云今處處有皆入藥用生眉髪膏為要爾唐本先附臣禹錫等謹按</hi>
<hi>圖經云六月七月採苗日乾之</hi>
　聖惠方<hi>治頭風白屑用瓦松暴乾燒灰淋汁熱洗頭不過六七度</hi>
<pb n="KR3e0028_WYG_011-112a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-112b"/>
蒻<hi>音弱</hi>頭味辛寒有毒主癰腫風毒摩傅腫上𢷬碎以灰<lb/>
汁煑成餅五味調和為茹食性冷主消渇生㦸人喉出<lb/>
血生呉蜀葉似由䟦半夏根大如椀生隂地雨滴葉下<lb/>
生子一名蒟蒻又有斑杖苗相似至秋有花直出生赤<lb/>
子其根傅癰腫毒甚好根如蒻頭毒猛不堪食<hi>今附臣禹錫等</hi>
<hi>謹按日華子云斑杖者虎杖之别名即前條虎杖是也</hi>
圖經<hi>文具天南星條下</hi>
<pb n="KR3e0028_WYG_011-113a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-113b"/>
夏枯草味苦辛寒無毒主寒熱瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>鼠瘘頭瘡破癥散<lb/>
癭結氣脚腫濕痺輕身一名夕句一名乃東一名燕面<lb/>
生蜀郡川谷四月採<hi>土𤓰為之使唐本注云此草生平澤葉似旋復首春即生四月穗出</hi>
<hi>其花紫白似丹參花五月梗枯處處有之</hi>
圖經曰<hi>夏枯草生蜀郡川谷今河東淮浙州郡亦有之冬至後生葉似旋復三月四月開花作穂紫白</hi>
<hi>色似丹參花結子亦作穗至五月枯四月採</hi>
　簡要濟衆<hi>治肝虚目睛疼冷涙不止筋脉痛及眼羞明怕日補肝散夏枯草半兩香附子一兩</hi>
<hi>共為末毎服一錢入茶調下無時候服</hi>
<pb n="KR3e0028_WYG_011-114a"/>
衍義曰<hi>夏枯草今又謂之鬱臭自秋便生經冬不瘁春初開白花中夏結子遂枯古方凡燒灰合緊面藥</hi>
<hi>生嫩時作菜食之須浸漏洗淘去苦水治瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>鼠</hi>
鷰蓐草無毒主眠中遺溺不覺燒令黒研水進方寸匕<lb/>
亦主噦氣此鷰窠中草也<hi>新補見陳藏噐日華子</hi>
　千金方<hi>治婦人無故尿血胡鷰窠中草燒末用酒服半錢亦治丈夫</hi>
孫真人食忌<hi>主卒患腰惡瘡若先發於心已有汁者以胡鷰窠末和水塗之治不可遲徧身即害</hi>
<hi>人死</hi>
鴨跖草味苦寒無毒主寒熱瘴瘧痰飲丁腫肉癥澁滯<lb/>
<pb n="KR3e0028_WYG_011-114b"/>
小兒丹毒發熱狂癎大腹痞滿身面氣腫熱痢蛇犬咬<lb/>
癰疽等毒和赤小豆煑下水氣濕痺利小便生江東淮<lb/>
南平地葉如竹髙一二尺花深碧有角如鳥觜北人呼<lb/>
為鷄舌草亦名鼻斫草呉人呼為跖跖斫聲相近也一<lb/>
名碧竹子花好為色<hi>新補見陳藏器日華子</hi>
山慈菰根有小毒主癰腫瘡瘘瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>結核等醋摩傅之<lb/>
亦剥人面皮除皯䵴生山中濕地一名金燈花葉似車<lb/>
前根如慈菰零陵間又有團慈菰根似小蒜所主與此<lb/>
<pb n="KR3e0028_WYG_011-115a"/>
畧同<hi>新補見陳藏器及日華子</hi>
　經驗方<hi>貼瘡腫以山慈菰一名鹿蹄草取莖葉𢷬為膏入蜜貼瘡口上候清血出效</hi>
<pb n="KR3e0028_WYG_011-116a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-116b"/>
苘<hi>音項</hi>實味苦平無毒主赤白冷熱痢散服飲之吞一枚<lb/>
破癰腫<hi>唐本注云一作䔛字人取皮為索者也今按别本注云今人作布及索䔛麻也實似大麻子熱</hi>
<hi>結癰腫無頭吞之則為頭易穴九月十月採實隂乾唐本先附臣禹錫等謹按蜀本圖經云樹生髙四尺葉似</hi>
<hi>苧花黄實殻如蜀葵子黒古方用根八月採實</hi>
圖經曰<hi>苘實舊不載所出州土今處處有之北人種以績布及打繩索苗髙四五尺或六七尺葉似苧</hi>
<hi>而薄花黄實帶殻如蜀葵中子黒色九月十月採實隂乾用古方亦用根</hi>
　楊氏産乳<hi>治赤白痢䔛麻子一兩炒令香熟為末以蜜漿下一錢不過再服</hi>
赤車使者味辛苦温有毒主風冷邪疰蠱毒癥瘕五藏<lb/>
<pb n="KR3e0028_WYG_011-117a"/>
積氣<hi>唐本注云苗似香葇蘭香葉莖赤根紫赤色生溪谷之隂出襄州八月九月採根日乾唐本先附臣</hi>
<hi>禹錫等謹按蜀本圖經云根紫如舊根生荆州襄州山谷二月八月採藥性論云赤車使者有小毒能治惡風</hi>
<hi>冷氣服之恱澤皮肌好顔色</hi>
圖經<hi>文具赤地利條下</hi>
　雷公云<hi>赤車使者元名小錦枝凡使並麄𢷬用七嵗童子小便拌了蒸令乾更晒毎修事五兩用</hi>
<hi>小兒溺一溢為度</hi>
狼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>子有小毒主惡瘡蝸疥殺蟲魚<hi>陶隠居云出交廣形扁扁爾𢷬以雜</hi>
<hi>米投水中魚無大小皆浮出而死人用苦酒摩療疥亦效唐本注云此今京下呼黄環子為之亦謂度</hi>
<pb n="KR3e0028_WYG_011-117b"/>
<hi>各一名就葛陶云出交廣今交廣送入太常正是黄環子非餘物爾今按别本注云味苦寒藤生花紫色</hi>
屋遊味甘寒主浮熱在皮膚往来寒熱利小腸膀胱氣<lb/>
生屋上隂處八月九月採<hi>陶隠居云此瓦屋上青苔衣剥取煑服之今按别本注云</hi>
<hi>無毒主小兒癎熱時氣煩悶止渇臣禹錫等謹按蜀本圗經云古瓦屋北隂青苔衣也</hi>
<pb n="KR3e0028_WYG_011-118a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-118b"/>
地錦草味辛無毒主通流血脈亦可用治氣生近道田<lb/>
野出滁州者尤良莖葉細弱蔓延于地莖赤葉青紫色<lb/>
夏中茂盛六月開紅花結細實取苗子用之絡石注有<lb/>
地錦是藤蔓之類雖與此名同而其類全别<hi>新定</hi>
圖經曰<hi>地錦草生滁州及近道田野中味辛無毒主通流血脈亦治氣其苗葉細弱作蔓遍地莖赤葉</hi>
<hi>青赤中夏茂盛八月開紅花細實今醫家取苗子用之本經絡石條注中有地錦與此同名而别是一類也</hi>
　經驗方<hi>治藏毒赤白地錦草採得後洗暴乾為末米飲下一錢立效</hi>
敗舩茹<hi>音如</hi>平主婦人崩中吐痢血不止<hi>陶隠居云此是大䡢歩興切䐥</hi>
<pb n="KR3e0028_WYG_011-119a"/>
<hi>他盍切刮竹茹以程直萌切漏處者取乾煑之亦燒作屑服之</hi>
　千金方<hi>治婦人遺尿不知出時舩故茹為末酒調服三錢</hi>
子母秘録<hi>治無故遺血溺船中故竹茹乾末酒服三錢匕日三服</hi>
燈心草味甘寒無毒根及苗主五淋生煑服之生江南<lb/>
澤地叢生莖圓細而長直人将為席敗席煑服更良<hi>今附</hi>
　經驗方<hi>治小兒夜啼用燈心燒灰塗乳上與喫</hi>
勝金方<hi>治破傷多用燈心草爛嚼和唾貼之用帛裹血立止</hi>
又方<hi>治小蟲蟻入耳挑不出者以燈心浸油鈎出蟲</hi>
<pb n="KR3e0028_WYG_011-119b"/>
衍義曰<hi>燈心草陕西亦有蒸熟乾則拆取中心穰然燈者是謂之熟草又有不蒸但生乾剥取者為生</hi>
<hi>草入藥宜用生草</hi>
五毒草味酸平無毒根主癰疽惡瘡毒腫赤白遊疹蠱<lb/>
蠶蛇犬咬並醋摩傅瘡上亦𢷬莖葉傅之恐毒入腹亦<lb/>
煑服之生江東平地花葉如蕎麥根緊硬似狗脊一名<lb/>
五蕺一名蛇㒺又别有蠶罔草如苧麻與蕺同名也<hi>新補見陳</hi>
<hi>藏噐</hi>
鼠麴草味甘平無毒調中益氣止洩除痰壓時氣去熱<lb/>
<pb n="KR3e0028_WYG_011-120a"/>
𠻳雜米粉作糗食之甜美生平崗熟地髙尺餘葉有白<lb/>
毛黄花荆楚嵗時記云三月三日取鼠麴汁蜜和為粉<lb/>
謂之龍舌䉽以壓時氣山南人呼為香茅取花雜櫸皮<lb/>
染褐至破猶鮮江西人呼為鼠耳草<hi>新補見陳藏器日華子</hi>
列當味甘温無毒主男子五勞七傷補腰腎令人有子<lb/>
去風血煑及浸酒服之生山南巖石上如藕根初生掘<lb/>
取隂乾亦名栗當一名草蓯蓉<hi>今附</hi>
圖經<hi>文具肉蓯蓉條下</hi>
<pb n="KR3e0028_WYG_011-120b"/>
　食醫心鏡<hi>主興陽事栗當二斤一名列當𢷬篩畢以酒一斗浸經宿遂性飲之</hi>
馬勃味辛平無毒主惡瘡馬疥一名馬屁生園中乆腐<lb/>
處<hi>陶隠居云俗人呼為馬□勃紫色虚軟状如狗肺彈之粉出傅諸瘡用之甚良也臣禹錫等謹按蜀本圖</hi>
<hi>經云此馬屁菌也虚軟如紫䋈彈之紫塵出生濕地及腐木上夏秋採之</hi>
衍義曰<hi>馬勃此唐韓退之所謂牛溲馬勃俱収並蓄者也有大如斗者小亦如升杓去膜以蜜揉拌少</hi>
<hi>以水調呷治喉閉咽痛</hi>
屐<hi>音劇</hi>屧<hi>音/燮</hi>鼻繩灰水服主噎哽心痛胷滿<hi>今按别本注云屐屧江南</hi>
<hi>有之北人不識以桐木為屐及屧也用蒲為莫用麻穿其鼻也乆著脚者堪入藥用唐本先附臣禹錫等謹按</hi>
<pb n="KR3e0028_WYG_011-121a"/>
<hi>蜀本圖經云取著經乆逺欲爛斷者水服之良</hi>
質汗味甘温無毒主金瘡傷折瘀血内損補筋肉消惡<lb/>
血下血氣婦人産後諸血結腹痛内冷不下食並酒消<lb/>
服之亦傅病處出西蕃如凝血蕃人煎甘草松淚檉乳<lb/>
地黄并熱血成之<hi>今附</hi>
　陳藏噐<hi>云蕃人試藥取兒斷一足以藥内口中以足蹋之當時能走者至良</hi>
水蓼主蛇毒𢷬傅之絞汁服止蛇毒入内心悶水煑漬<lb/>
捋脚消氣腫<hi>唐本注云葉似蓼莖赤味辛生下濕水傍今按别本注云生於淺水澤中故名水蓼</hi>
<pb n="KR3e0028_WYG_011-121b"/>
<hi>其葉大於家蓼水按食之勝於蓼子唐本先附臣禹錫等謹按日華子云水蓼味辛冷無毒</hi>
　集驗方<hi>治脚痛成瘡先剉水蓼煑湯令温熱得所頻頻淋洗瘡乾日安</hi>
衍義曰<hi>水葒子不拘多少㣲炒一半餘一半生用同為末好酒調二錢日三服食後夜卧各一服治瘰</hi>
<hi>
                        <graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>破者亦治又水蓼大率與水紅相似但枝低耳今造酒取以水浸汁和麵作麴亦假其辛味</hi>
蕕草味甘大寒無毒主濕痺消水氣合赤小豆煑食之<lb/>
勿與鹽主脚氣頑痺虚腫小腹急小便赤澁𢷬葉傅毒<lb/>
腫又絞取汁服之主消渇生水田中似結縷葉長馬食<lb/>
之爾雅云蕕蔓于注云生水中江東人呼為莤證俗云<lb/>
<pb n="KR3e0028_WYG_011-122a"/>
蕕水草也<hi>新補見陳藏噐</hi>
衍義曰<hi>蕕草爾雅曰酋音猶蔓于左傳亦曰一薰一蕕十年尚猶有臭者是此草</hi>
敗芒箔無毒主産婦血滿腹脹痛血渇惡露不盡月閉<lb/>
止好血下惡血去鬼氣疰痛癥結酒煑服之亦燒為末<lb/>
酒下彌乆著煙者佳今東人作箔多草為之爾雅云芒<lb/>
似茅皮可為索<hi>新補見陳藏噐</hi>
狗舌草味苦寒有小毒主蠱疥瘙瘡殺小蟲<hi>唐本注云葉似車前</hi>
<hi>無文理抽莖花黄白細叢生渠壍濕地今按别本注云疥瘙風瘡並皆有蟲為末和塗之即差四月五月採莖</hi>
<pb n="KR3e0028_WYG_011-122b"/>
<hi>暴乾唐本先附</hi>
<pb n="KR3e0028_WYG_011-123a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-123b"/>
海金沙主通利小腸得梔子馬牙消蓬沙共療傷寒熱<lb/>
狂出黔中郡七月収採生作小株才髙一二尺收時全<lb/>
科於日中暴之令小乾紙襯以杖擊之有細沙落紙上<lb/>
旋収之且暴且擊以沙盡為度用之或丸或散<hi>新定</hi>
圖經曰<hi>海金沙生黔中山谷湖南亦有初生作小株髙一二尺七月採得日中暴令乾以紙襯擊取其</hi>
<hi>沙落紙上旋暴旋擊沙盡乃止主通利小腸亦入傷寒狂熱藥今醫治小便不通臍下滿悶方海金沙一兩臘</hi>
<hi>面茶半兩二味𢷬研令細毎服三錢煎生薑甘草湯調下服無時未通再服</hi>
<pb n="KR3e0028_WYG_011-124a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-124b"/>
萱草根凉無毒治沙淋下水氣疰酒疸黄色通身者取<lb/>
根𢷬絞汁服亦取嫩苗煑食之又主小便赤澁身體煩<lb/>
熱一名鹿葱花名宜男風土記云懐姙婦人佩其花生<lb/>
男也<hi>新補見陳藏噐日華子</hi>
圖經曰<hi>萱草俗謂之鹿葱處處田野有之味甘而無毒主安五藏利心志令人好歡樂無憂輕身眀目</hi>
<hi>五月採花八月採根用今人多採其嫩苗及花跗作葅云利胷膈甚佳</hi>
　嵇康養生論云<hi>合歡蠲忿萱草忘憂</hi>
衍義曰<hi>萱草根洗浄研汁一大盞生薑汁半盞相合時時細呷治大熱衂血</hi>
<pb n="KR3e0028_WYG_011-125a"/>
格注草味辛苦温有大毒主蠱疰諸毒疼痛等生齊魯<lb/>
山澤<hi>唐本注云葉似蕨根紫色若紫草根一株有二十許二月八月採根五月六月採苗日乾唐本先附</hi>
　唐本餘<hi>注云圖經出齊州兖州山谷間</hi>
雞窠中草主小兒白秃瘡和白頭翁花燒灰臘月猪脂<lb/>
傅之瘡先以酸泔洗然後塗之又主小兒夜啼安席下<lb/>
勿令母知<hi>新補見陳藏噐日華子</hi>
　千金方<hi>治産後遺尿故雞窠中草燒作末酒下一錢即差</hi>
雞冠子涼無毒止腸風㵼血赤白痢婦人崩中帶下入<lb/>
<pb n="KR3e0028_WYG_011-125b"/>
藥炒用<hi>新補見陳藏噐日華子</hi>
地椒味辛温有小毒主淋煠腫痛可作殺蛀蠱藥出上<lb/>
黨郡其苗覆地蔓生莖葉甚細花作小朶色紫白因舊<lb/>
莖而生<hi>新定</hi>
草三稜根味甘平温無毒療産後惡血通月水血結墮<lb/>
胎破積聚癥瘕止痛利氣一名雞爪三稜生蜀地二月<lb/>
八月採<hi>今附</hi>
合明草味甘寒無毒主暴熱淋小便赤澁小兒瘈病明<lb/>
<pb n="KR3e0028_WYG_011-126a"/>
目下水止血痢𢷬絞汁服生下濕地葉如四出花向夜<lb/>
即葉合<hi>新補見陳藏噐日華子</hi>
鹿藥味甘温無毒主風血去諸冷益老起陽浸酒服之<lb/>
生姑臧已西苗根並似黄精根鹿好食<hi>今附</hi>
敗天公平主鬼疰精魅<hi>陶隠居云此人所戴竹笠之敗者也取上竹燒酒服之</hi>
　　　一十一種陳藏噐餘<lb/>
毛茛釣吻注陶云鈎吻或是毛茛蘇云毛莨是有毛石<lb/>
龍芮也百一方云菜中有水茛葉圓而光有毒生水旁<lb/>
<pb n="KR3e0028_WYG_011-126b"/>
蟹多食之蘇云又注似水茛無毛其毛莨似龍芮而有<lb/>
毒也<lb/>
䕃命鈎吻注陶云有一物名隂命赤色著木懸其子生<lb/>
海中有毒又云海薑生海中赤色状如龍芮亦大毒應<lb/>
是此也今無的識之者<lb/>
毒菌地漿注陶云山中多有毒菌地漿解之地生者為<lb/>
菌木生者為檽江東人呼為蕈爾雅云中<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>菌注云地<lb/>
蕈子也或云地雞亦云麞頭夜中光者有毒煑不熟者<lb/>
<pb n="KR3e0028_WYG_011-127a"/>
有毒煑訖照人無影者有毒有惡蟲鳥從下過者有毒<lb/>
欲爛無蟲者有毒冬春無毒及秋夏有毒者為蛇過也<lb/>
草禹餘粮注陶公云南人又呼平澤中一藤如菝葜為<lb/>
餘粮言禹採此當粮根如盞連綴半在土上皮如茯苓<lb/>
肉赤味澁人取以當榖不飢調中止洩健行不睡云昔<lb/>
禹㑹諸侯棄粮於地化為此草故名餘粮今多生海畔<lb/>
山谷<lb/>
鼠蓑草莎草注陶云别有鼠蓑草治體異此有名無用<lb/>
<pb n="KR3e0028_WYG_011-127b"/>
條有蓑草味苦寒主温瘧寒熱酸斯利氣生淮南山谷<lb/>
即此也<lb/>
㢘薑杜若注陶云若似㢘按亷薑熱主胃中冷吐水不<lb/>
下食似薑生嶺南劒南人多食之<lb/>
草石蠶蟲石蠶注陶云今俗用草根黒色按草石蠶生<lb/>
髙山石上根如箸上有毛節如蠶葉似卷柏山人取浸<lb/>
酒除風破血主溪毒煑食之本經從蟲部出復有蟲石<lb/>
蠶已出拾遺<lb/>
<pb n="KR3e0028_WYG_011-128a"/>
漆姑草杉木注淘云葉細細多生石間按漆姑草如鼠<lb/>
跡大生堦墀間隂處氣辛烈主漆瘡挼研傅之熱更易<lb/>
亦主溪毒瘡蘇云此蜀羊泉羊泉是大草非細者乃同<lb/>
名耳<lb/>
麂目荳蔲注陶云麂目小冷按麂目云出嶺南如麂目<lb/>
食之發冷痰餘别無功<lb/>
梨豆蚺虵注陶云虵膽如梨豆生江南蔓如葛子如皂<lb/>
莢子作狸首文故名棃豆爾雅云慮渉子人炒食之一<lb/>
<pb n="KR3e0028_WYG_011-128b"/>
名虎渉别無功<lb/>
諸草有毒𤓰兩蔕兩鼻害人𤓰瓠正苦有毒簷溜滴著<lb/>
菜有毒堇黄花害人芹赤葉害人菰首蜜食下痢生葱<lb/>
不得雜白犬肉食之令人九竅流血食戎葵并鳥肉令<lb/>
人面無顔色食葵發狂犬咬食葫葱青魚令人腹生蟲<lb/>
薤不得和牛肉食成癥瘕痼疾婦人姙娠食乾薑令胎<lb/>
肉消生葱和雞子食變𠻳蓼虀食生食令氣奪之令隂<lb/>
痿九月食霜下𤓰血必冬發三月不得食陳葅夏熱病<lb/>
<pb n="KR3e0028_WYG_011-129a"/>
發惡瘡瓠牛踐苖子即苦<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_011-129b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　證類本草卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證類本草卷十六</head> <lb/>
    <p>
<pb n="KR3e0028_WYG_016-1a"/>
欽定四庫全書<lb/>
　證類本草卷十六<lb/>
　　　　　　　　　　　　宋　唐慎㣲　撰<lb/>
　獸部上品總二十種<lb/>
　　六種神農本經<hi>白字</hi>
　　四種名醫别録<hi>墨字</hi>
　　三種唐本先附<hi>注云唐附</hi>
　　一種今附<hi>醫家嘗用有効注云今附</hi>
<pb n="KR3e0028_WYG_016-1b"/>
　　一種新補<lb/>
　　五種陳藏器餘<lb/>
　　　凡墨蓋子已下並唐慎㣲續證類<lb/>
　　龍骨<hi>白龍骨齒角吉第紫稍花等附</hi>　　　　麝香<lb/>
　　牛黄　　　　熊脂<hi>膽附</hi>　　　象牙<hi>齒睛等附今附象膽續注</hi>
　　白膠　　　　阿膠　　　　羊乳<lb/>
　　牛乳　　　　酥　　　　　酪<hi>唐附</hi>
　　醍醐<hi>唐附</hi>　　　馬乳　　　　乳腐<hi>新補</hi>
<pb n="KR3e0028_WYG_016-2a"/>
　　底野迦<hi>唐附</hi>
　　　五種陳藏器餘<lb/>
　　蔡苴机　　　猪朽骨　　　烏氊<lb/>
　　海獺　　　　土撥䑕<lb/>
<pb n="KR3e0028_WYG_016-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_016-3b"/>
龍骨味甘平㣲寒無毒主心腹鬼疰精物老魅欬逆洩<lb/>
痢膿血女子漏下癥瘕堅結小兒熱氣驚癎療心腹煩<lb/>
滿四肢痿枯汗出夜卧自驚恚怒伏氣在心下不得喘<lb/>
息腸癰内疽隂蝕止汗縮小便溺血飬精神定魂魄安<lb/>
五藏<lb/>
白龍骨療夢寐洩精小便洩精<hi>臣禹錫等謹按洩精通用藥云白龍骨平㣲寒</hi>
齒主小兒大人驚癎癲疾狂走心下結氣不能喘息諸<lb/>
痙殺精物小兒五驚十二癎身熱不可近大人骨間寒<lb/>
<pb n="KR3e0028_WYG_016-4a"/>
熱又殺蠱毒<hi>得人參牛黄良畏石膏臣禹錫等謹按驚邪通用藥及藥對云龍齒平</hi>
角主驚癎瘈<hi>天曳切</hi>瘲<hi>子用切</hi>身熱如火腹中堅及熱洩乆<lb/>
腹輕身通神明延年生晉地川谷及太山巖水岸土穴<lb/>
中死龍處採無時<hi>畏乾漆蜀椒理石陶隠居云今多出梁益間巴中亦有骨欲得脊腦作白</hi>
<hi>地錦文䑛之著舌者良齒小強猶有齒形角強而實又有龍腦肥軟亦断痢云皆是龍蛻非實死也比來巴中</hi>
<hi>數得龍胞吾自親見形體具存云療産後餘疾正當末服之唐本注云龍骨今並出晉地生硬者不好五色具</hi>
<hi>者良其青黄赤白黒亦應隨色與腑藏相㑹如五芝五石英五石脂等軰而本經不論莫知所以臣禹錫等謹</hi>
<hi>按藥對云龍角平吳氏云龍骨色青白者善又云齒神農季氏大寒藥性論云龍骨君忌魚有小毒逐邪氣安</hi>
<pb n="KR3e0028_WYG_016-4b"/>
<hi>心神止冷痢及下膿血女子崩中帶下止夢泄精夜夢鬼交治尿血虚而多夢紛紜加而用之又云龍齒君鎮</hi>
<hi>心安䰟魄齒角俱主小兒大熱日華子云龍骨徤脾澀膓胃止寫痢渇疾懐孕漏胎腸風下血崩中帶下鼻洪</hi>
<hi>吐血止汗又云龍齒澀凉治煩悶癲癎熱狂辟鬼魅</hi>
圖經曰<hi>龍骨并齒角出晉地川谷及泰山巖水岸土穴中死龍處今河東州郡多有之或云是龍蛻實</hi>
<hi>非死骨得脊腦作白地錦文䑛之著舌者良齒小強猶有齒形角強而實採無時李肇國史補云春水時至魚</hi>
<hi>登龍門蛻其骨甚多人採以為藥而有五色者本經云出晉地龍門又是晉地豈令所謂龍骨者乃此魚之骨</hi>
<hi>乎或云骨有雄雌細文而廣者是雌麄文而狹者是雄凡入藥五色具者尤佳黄白色者次黒色者下皆不得</hi>
<hi>經落不净處則不堪用骨齒醫家常用角亦稀使惟深師五邪凡用龍角又云無角用齒千金方治心有兼用</hi>
<pb n="KR3e0028_WYG_016-5a"/>
<hi>龍齒龍角者韋丹療心熱風癎取爛龍角濃研取汁食上服二大合日再然則龍角有爛者此物大抵世所稀</hi>
<hi>有孫光憲北夢𤨏言云石晉時鎮州接邢䑓界嘗鬬殺一龍鄉豪有曹寛者見之取其雙角角前有一物如藍</hi>
<hi>色文如亂錦人莫之識曹寛未經年為宼所殺鎮帥俄亦被誅又云海上人言龍每生二卵一為吉弔多與鹿</hi>
<hi>㳺或於水邊遺瀝值流槎則粘著木枝如蒲搥状其色㣲青黄復似灰色號紫稍花坐湯多用之延齡至實方</hi>
<hi>治聾無問年月者取吉吊脂每日㸃半杏仁許入耳中便差云此物福建州甚為難得其脂須琉璃瓶子盛更</hi>
<hi>以樟木合重貯之不爾則透氣失之矣又篋中方女經積年不通必治之用龍胎瓦松景天三物各少許都以</hi>
<hi>水兩盞煎取一盞去滓分温二服少頃腹中轉動便下龍胎古今方不見用者人亦鮮識本方注云此物出蜀</hi>
<hi>中山間大類乾魚鱗投藥煎時甚腥臊方家稀所聞見雖並非要藥然昔人曽用世當有識者因附於此以示</hi>
<pb n="KR3e0028_WYG_016-5b"/>
<hi>廣記耳</hi>
雷公云<hi>剡州生者倉州太原者上其骨細文廣者是雌骨麄文狹者是雄骨五色者上白色者中黒色</hi>
<hi>者次黄色者稍得經落不净之處不用婦人採得者不用夫使先以香草煎湯浴過兩度𢷬研如粉用絹袋子</hi>
<hi>盛粉末了以鷰子一隻擘破腹去腸安骨末袋於鷰腹内懸於井面上一宿至明去鷰子并袋子取骨粉重研</hi>
<hi>萬下其効神妙但是丈夫腹空心益腎藥中安置圖龍骨氣入腎藏中也</hi>
聖惠方<hi>治小兒臍瘡乆不差用龍骨燒灰細研𫝊之</hi>
外䑓秘要<hi>療傷寒已八九日至十餘日太煩渇熱盛而三焦有瘡䘌者多下或張口吐舌呵吁目爛</hi>
<hi>口鼻生瘡吟語不識人除熱毒止痢龍骨半斤碎以水一斗煑取四升沉之井底令冷服五合漸漸進之恣意</hi>
<pb n="KR3e0028_WYG_016-6a"/>
<hi>飲尤宜者少</hi>
千金方<hi>婦人無故尿血龍骨一兩以酒調方寸匕空心日三</hi>
又方<hi>治好志乆服聦明益智龍骨逺志等分右三味為末食後酒服方寸匕日三服</hi>
肘後方<hi>治熱病不觧而下痢欲死龍骨半斤𢷬研水一斗煑取五升候極冷稍飲得汗即愈</hi>
又方<hi>治老瘧末龍骨方寸匕先發一時酒一升半煑取三沸及熱盡服温覆取汗即効</hi>
又方<hi>若乆下痢經時不止者此成休息龍骨四兩如小豆大碎以水五升煑取二升半令冷分為五服</hi>
<hi>又以米飲和丸服十丸</hi>
經騐方<hi>暖精氣益元陽白龍骨逺志等分為末煉蜜為丸如桐子大空心卧時冷水下三十丸</hi>
<pb n="KR3e0028_WYG_016-6b"/>
梅師方<hi>治失精暫睡即泄白龍骨四分韭子五合右件為散子空心酒調方寸匕服</hi>
又方<hi>治熱病後下痢膿血不止不能食白龍骨末米飲調方寸匕服</hi>
又方<hi>治鼻衂出血多敗胃欲死龍骨研細吹入鼻取虫凡衂者並吹</hi>
廣利方<hi>治鼻中衂血及咯吐血不止五色龍骨作末吹入紅豆許於鼻中立止</hi>
又方<hi>治心熱風癎爛龍角濃煎汁食上服一合日冄服</hi>
姚和衆<hi>治小兒因痢脫肛白龍骨粉撲之</hi>
姚氏方<hi>治小便出血末龍骨二方寸匕水調温服之日二服差</hi>
楊文公談苑<hi>澤州山中多龍骨盖龍蛻於土中崖崩多得之體骨頭角皆全</hi>
<pb n="KR3e0028_WYG_016-7a"/>
衍義曰<hi>龍骨諸家之說紛然不一旣不能指定俱是臆度西京潁陽縣民家忽崖壤得龍骨一副皮體</hi>
<hi>頭角悉具不知其蛻也其斃也若謂蛻斃則是有形之物而又生不可得見死方可見謂其化也則其形獨不</hi>
<hi>能化然西域記中</hi>
<pb n="KR3e0028_WYG_016-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_016-8b"/>
麝香味辛温無毒主辟惡氣殺鬼精物温瘧蠱毒癎痓<lb/>
去三蟲療諸凶邪鬼氣中惡心腹暴痛脹急痞滿風毒<lb/>
婦人産難堕胎去面䵴<hi>音孕</hi>目中膚翳乆服除邪不夢寤<lb/>
魘寐通神仙生中䑓川谷及益州雍州山中春分取之<lb/>
生者益良<hi>陶隱居云麝形似麞常食栢葉又噉蛇五月得香往往有蛇皮骨故麝香療蛇毒今以蛇</hi>
<hi>蛻皮裹麝香彌香則是相使也其香正在麝隂莖前皮内别有膜裹之今出隨郡義陽晉熈諸蠻中者亞之出</hi>
<hi>益州者形扁仍以皮膜裹之一子真香分揉汝救切作三四子刮取血膜雜以餘物大都亦有精麄破看一片</hi>
<hi>毛共在裏中者為勝彼人以為誌若於諸羌夷中得者多真好燒當門沸良乆即好今惟得活者自看取之必</hi>
<pb n="KR3e0028_WYG_016-9a"/>
<hi>當全真爾生香人云是精溺凝作之殊不爾麝夏日食蛇蟲多至寒香滿人春患急痛自以脚剔音楊出之著</hi>
<hi>屎溺中覆之皆有常處人有遇得乃至一斗五升也用此香乃勝殺取者帶麝非但香亦辟惡以真者一子置</hi>
<hi>頸間枕之辟惡夢及尸疰鬼氣臣禹錫等謹按抱朴子云辟蛇法入山以麝香丸著足爪中皆有効又麝香及</hi>
<hi>野猪皆啖蛇故以厭之藥性論云麝香以禁食大蒜味苦辛除百邪魅鬼疰心痛小兒驚癎客忤鎮心安神以</hi>
<hi>當門子一粒丹砂相似細研熟水灌下止小便利能蝕一切癰瘡膿入十香丸令入百毛九竅皆香療鬼疰腹</hi>
<hi>痛段成式酉陽雜俎云水麝臍中惟水<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>一滴於斗水中用麗衣至敗其香不歇每取以針刺之捻以真雄黄</hi>
<hi>則合香氣倍於肉麝天寳初虞人獲詔養之日華子云辟邪氣殺鬼毒蠱氣瘧疾催生堕胎殺藏府蟲制蛇蠶</hi>
<hi>咬沙蝨溪瘴毒吐風痰内子宫暖水藏止冷帶疾</hi>
<pb n="KR3e0028_WYG_016-9b"/>
圖經曰<hi>麝香出中䑓山谷及益州雍州山中今陕西益利河東諸路山中皆有之而秦州文州諸蠻中</hi>
<hi>尤多形似麞而小其香正在隂前皮内别有膜裹之春分取之生者益良此物極難得真蠻人採以一子香刮</hi>
<hi>取皮膜雜内餘物裹以四足膝皮共作五子而土人買得又復分糅一為二三其偽可知惟生得之乃當全真</hi>
<hi>耳蘄光山中或時亦有然其香絶小一子纔若彈丸往往是真香蓋彼人不甚能作偽耳一說香有三種第一</hi>
<hi>生香麝子夏食蛇蟲多至寒則香滿入春急痛目以爪剔出之落處逺近草木皆焦黄此極難得今人帶真香</hi>
<hi>過困中𤓰果皆不實此其驗也其次臍香乃捕得殺取者又其次心結香麝被大獸捕逐驚畏失心狂走巔墜</hi>
<hi>崖谷而斃人有得之破心見血流出作塊者是也此香乾燥不可用又有一種水麝其香更竒好臍中皆水瀝</hi>
<hi>一滴於斗水中用灌衣其衣至斃而香不歇唐天寳初虞人常獲一水麝詔養於囿中每取以針刺其臍捻以</hi>
<pb n="KR3e0028_WYG_016-10a"/>
<hi>真雄黄則其創復合其香氣倍於肉麝近嵗不復聞有之爾雅謂麝為麝父</hi>
雷公云<hi>凡使多有偽者不如不用其香有三等一者名遺香是麝于臍閉滿其麝自於石上用蹄尖彈</hi>
<hi>臍落處一里草木不生並焦黄人若收得此香價與明珠同也二名□香採得甚堪用三名心結香被大獸驚</hi>
<hi>心破了因兹狂走雜諸羣中遂亂投水被人收得擘破見心流在脾上結作一人乾血塊可隔山澗早聞之香</hi>
<hi>是香中之次也凡使麝香並用子日聞之不用若細研篩用之也</hi>
食療<hi>作末服之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>諸毒熱煞蛇毒除驚怖恍惚蠻人常食似麞肉而腥氣蠻人云食之不畏蛇毒故也臍</hi>
<hi>中有香除百病治一切悪氣疰病研了以水服之</hi>
經驗後方<hi>治瘧麝香少許研墨書額上去邪辟魔</hi>
<pb n="KR3e0028_WYG_016-10b"/>
又方<hi>冶䑕咬人麝香封上用帛子繋之</hi>
廣利方<hi>治中惡客忤垂死麝香一錢重研和醋二合服之即差</hi>
又方<hi>治小兒客忤須強欲死麝香少許細研乳汁調塗口中</hi>
又方<hi>治蠶咬人麝香細研蜜調塗之差</hi>
又方<hi>治小兒驚啼發歇不定用真好麝香研細每服清水調下一字日二服量兒大小服</hi>
續十全方<hi>令易産麝香一錢研水調之服立差</hi>
楊氏産乳<hi>療中水氣已服藥末平除冝單服麝香如大豆三枚細研妳汁調分為四五服</hi>
楊文公談苑<hi>公常言商汝山多羣麝所遺糞常就一處雖逺逐食必還走之不敢遺跡他所慮為</hi>
<pb n="KR3e0028_WYG_016-11a"/>
<hi>人獲人反以是求得必掩羣而取之麝絶變其臍每為人所逐勢急即投巖舉介剔裂其香就縶而死猶拱四</hi>
<hi>足保其臍李商隱詩云投巖麝退香許渾云尋麝採生香</hi>
狐剛子粉圖云<hi>将麝香一臍安於枕合中枕之亦能除邪辟惡</hi>
衍義曰<hi>麝每糞時須聚於一所人見其所聚糞及有遺麝氣逐為人獲亦物之一病爾此獵人云餘如</hi>
<hi>經</hi>
<pb n="KR3e0028_WYG_016-12a"/>
</p>
<p>
<pb n="KR3e0028_WYG_016-13a"/>
牛黄味苦平有小毒主驚癎寒熱熱盛狂痓除邪逐鬼<lb/>
療小兒百病諸癎熱口不開大人狂癲又堕胎乆服輕<lb/>
身増年令人不忘生晉地平澤於牛得之即隂乾百日<lb/>
使時燥無令見日月光<hi>人參為之使得牡丹菖蒲利耳目惡龍骨地黄龍膽蜚蠊畏牛</hi>
<hi>膝陶隠居云舊云神牛出入鳴吼者有之伺其出角上以盆水承而吐之即堕落水中今人多皆就膽中得之</hi>
<hi>多出梁益一子如雞子黄大相重疊藥中之貴莫復過此一子及三二分好者直五六千至一萬唐夲注云牛</hi>
<hi>黄今出萊州宻州淄州青州舊州戎州牛有黄者必多吼喚喝迫而得之謂之生黄最佳黄有三種散黄粒如</hi>
<hi>麻豆慢黄若雞卵中黄糊在肝膽圓黄為塊形有大小並在肝膽中多生於<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>  時牛其吳牛未聞有黄也臣</hi>
<pb n="KR3e0028_WYG_016-13b"/>
<hi>禹錫等謹按藥性論云牛黄君惡常山畏乾漆味甘能辟邪魅安魂定魄小兒夜啼主卒中惡吳氏云牛黄無</hi>
<hi>毒牛出入呻者有之夜光走角中牛死入膽中如雞子黄日華子云牛黄凉療中風失音口噤驚悸天行時疾</hi>
<hi>健忘虚乏</hi>
圖經曰<hi>牛黄出晉地平澤令出登萊州它處或有不甚佳丸牛有黄者毛皮光澤眼如血色時復鳴吼</hi>
<hi>又好照水人以盆水承之伺其吐出乃喝迫即堕落水中既得之隂乾百日一子如雞子黄大其重疊可掲折</hi>
<hi>輕虚而氣香者佳然此物多偽今人試之皆揩摩手甲上以透甲黄者為真又云此有四種喝迫而得者名生</hi>
<hi>黄其殺死而在角中得者名角中黄心中剥得者名心黄初在心中如漿汁取得便投水中霑水乃硬如碎蒺</hi>
<hi>䔧或皂莢子是也肝膽中得之者名肝黄大抵皆不及喝迫得者最勝凡牛之入藥者水牛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛黄牛取乳及</hi>
<pb n="KR3e0028_WYG_016-14a"/>
<hi>造酥酪醍醐等然性亦不同水牛乳凉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛乳温其肉皆寒也其自死者皆不可食其酥以合諸膏摩風腫踠</hi>
<hi>趺血瘀則牛酥為強醍醐尤佳又有底野迦是西戎人用諸膽和合作之状似乆壊丸藥赤黒色今南海或有</hi>
<hi>之又中品有牛角䚡用水牛黄牛乆在糞土中爛白者主赤白下燒灰末服之沙牛角䚡主下閉血瘀女子帶</hi>
<hi>下並燒灰酒服崔元亮海上方治□痺腫塞欲死者取沙牛角燒刮取灰細篩和酒服棗許大水調亦得又小</hi>
<hi>兒飲乳不快覺似喉痺者亦取此灰塗乳上嚥下即差黄牛膽以丸藥令方臘日取其汁和天南星末却内皮</hi>
<hi>中置當風處踰月取以合凉風丸殊有竒効黄犍牛烏牯牛溺並主水腫利小便楊炎南行方療脚氣小腹脹</hi>
<hi>小便澁取烏牯牛溺一升一日分服腹消乃止下水腫取黄犍牛溺一飲三升不覺更加服老小减半亦可牛</hi>
<hi>屎燒灰傅炙瘡不差者口中涎主反胃老牛涎沫主噎口中齝  草絞汁主噦自餘齒髄心肝腎食之皆有益</hi>
<pb n="KR3e0028_WYG_016-14b"/>
<hi>方書鮮用又馬乳驢乳羊乳大抵功用相近而驢馬乳冷利羊乳温補馬乳作酪彌佳耳又下條敗鼓皮主蠱</hi>
<hi>毒古方亦單用燒灰服之並牛之類用之者稀故但附於其末</hi>
雷公云<hi>凡使有四件第一是生神黄賺得者次有角黄是取之者又有心黄是病死後識者剥之擘破</hi>
<hi>取心其黄在心中如濃黄醤汁採得便投於水中黄霑水復便如碎蒺䔧子許如豆者硬如帝珠子次有肝黄</hi>
<hi>其牛身上光眼如血色多翫弄好照水自有夜光恐瞿人或有人别採之可有神妙之事凡用須先單𢷬細研</hi>
<hi>如塵却絹裹又用黄犍牛皮裹安於井而上去水三四尺已來一宿至明方取用之</hi>
聖惠方<hi>初生兒至七日口噤以牛黄少許細研淡竹瀝調下一字灌之更以猪乳㸃口中差</hi>
又方<hi>治小兒腹痛夜啼用牛黄如小豆大乳汁化服又臍下書田字差</hi>
<pb n="KR3e0028_WYG_016-15a"/>
廣利方<hi>治孩子驚癎不知迷悶嚼舌仰目牛黄一大豆研和蜜水服之</hi>
姚和衆<hi>治小孩初生三日去驚邪辟惡氣牛黄一大豆許細研以赤蜜酸棗許熟研以綿蘸之令兒吮</hi>
<hi>之一日令盡</hi>
衍義曰<hi>牛黄亦有駱駞黄皆西戎所出也駱駞黄極易得醫家當審别考而用之為其形相亂也黄牛</hi>
<hi>黄輕鬆自然㣲香以此為異蓋又有犛音狸牛黄堅而不香</hi>
<pb n="KR3e0028_WYG_016-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_016-16b"/>
熊脂味甘㣲寒㣲温無毒主風痺不仁筋急五藏腹中<lb/>
積聚寒熱羸瘦頭瘍白秃面皯皰食飲吐嘔乆服強志<lb/>
不肌輕身長年生雍州山谷十一月取<hi>陶隱居云此脂即是熊白是背</hi>
<hi>上膏寒月則有夏月則無其腹中肪及身中膏煎取可作藥而不中噉今東西諸山縣皆有之自是非易得物</hi>
<hi>爾痐疾不可食熊肉令終身不除愈唐本注云熊膽味苦寒無毒療時氣熱盛變為黄疸署月乆痢疳䘌心痛</hi>
<hi>注忤腦療諸聾血療小兒客忤脂長髪令黒恱澤人面酒鍊服之差風痺凡言膏者皆脂消已後之名背上不</hi>
<hi>得言膏左傳義云膏盲者乃是鬲盲文誤有此名陶言背膏同於舊説也臣禹錫等謹按藥性論云熊膽臣惡</hi>
<hi>防己地黄主小兒五疳殺蟲治惡瘡又云熊脂君能治面上䵟<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>及治瘡日華子云無白凉無毒治風補虚損</hi>
<pb n="KR3e0028_WYG_016-17a"/>
<hi>殺勞蟲脂強心腦髄去白秃風屑療頭旋并髪落掌食可禦風寒此是八珍之數膽治疳瘡耳鼻瘡及諸疳疾</hi>
圖經曰<hi>熊脂并膽出雍州山谷今雍洛河東及懐衞山中皆有之熊形類犬豕而性輕㨗好攀縁上髙</hi>
<hi>木見人則顛倒自投地而下冬多入穴而藏蟄始春而出脂謂之熊白十一月取之須其背上者寒月則有夏</hi>
<hi>月則無其腹中肪及它處脂煎鍊亦可作藥而不中噉膽隂乾用然亦多為欲試之取票顆許滴水中一道若</hi>
<hi>線不散者為真其足蹯為食珍之真古人最重之然胹之難熟多食之令人耐寒腦髄作油摩頭可去白屑有</hi>
<hi>痼疾者不可食熊令人終身不愈熊惡塩食之則死</hi>
雷公云<hi>凡收得後煉過就器中安生椒每一斤熊脂入生椒十四箇煉了去脂革并椒入瓶中收任用</hi>
食療<hi>熊脂㣲寒甘滑冬中凝白時取之作生無以偕也脂入枝白髪膏中用極良脂與猪脂相和燃燈烟</hi>
<pb n="KR3e0028_WYG_016-17b"/>
<hi>入人目中令失光明縁熊脂烟損人眼光肉平味甘無毒主風痺筋骨不仁若腹中有積聚寒熱者食熊肉永</hi>
<hi>不除差其骨煑湯浴之主歴節風亦主小兒客忤膽寒主時氣盛熱疳䘌小兒驚癎十月勿食傷神小兒驚癎</hi>
<hi>瘈瘲熊膽兩大豆許和乳汁及竹瀝服並得去心中涎良</hi>
聖惠方<hi>治小兒疳瘡蟲蝕鼻用熊膽半分湯化調塗於鼻中熊掌得酒醋水三件煑熟即腹大如皮毬</hi>
<hi>食之耐風寒</hi>
外䑓秘要<hi>療蜎心痛熊膽如大豆和水服大効</hi>
又方<hi>五十年痔不差塗熊膽取差乃止神効一切方不及</hi>
千金翼<hi>療髪黄熊脂塗髪梳之散頭入牀底伏地一食頃即出便盡黒不過一升脂驗</hi>
<pb n="KR3e0028_WYG_016-18a"/>
食醫心鏡<hi>療脚氣風痺不仁五緩筋急熊肉半斤於䜴汁中和薑椒葱白塩醬作腌腊空腹食之</hi>
又方<hi>主中風心肺風熱手足不随及風痺不仁筋脉五緩恍惚煩燥熊肉一斤切如常法調和作腌腊空</hi>
<hi>腹食之</hi>
斗門方<hi>治水弩射人用熊膽塗之更以雄黄同用酒磨服之即愈</hi>
楊氏産乳<hi>療白秃瘡及髪中生癬取熊白傅之</hi>
抱朴子<hi>熊夀五百嵗能化為狐狸</hi>
<pb n="KR3e0028_WYG_016-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_016-19b"/>
象牙無毒主諸鐡及雜物入肉刮取屑細研和水傅瘡<lb/>
上及雜物刺等立出　齒主癎病屑為末炙令黄飲下<lb/>
　肉味淡不堪噉多食令人體重主秃瘡作灰和油塗<lb/>
之　睛主目疾和乳滴目中<lb/>
胷前小横骨令人能浮水作灰酒服之身有百獸肉皆<lb/>
自有分段惟鼻是其本肉餘並雜肉<hi>今附臣禹錫等謹按日華子云象牙</hi>
<hi>平治小便不通生煎服之小便多燒灰飲下膽明目及治疳蹄底似犀可作帶南海藥譜云象膽以清水和塗</hi>
<hi>瘡腫上並差又口臭每夜和水研少許綿裹貼齒根上每夜含之平明煖水洗口如此三五度差</hi>
<pb n="KR3e0028_WYG_016-20a"/>
圖經曰<hi>象牙舊不著所出州郡爾雅云南方之羙者有梁山之犀象焉今多出交阯潮循州亦有之彼</hi>
<hi>人捕得爭食其肉云肥堪作炙或曰象有十二種肉配十二辰属惟鼻是其肉又膽不附肝随月在諸肉間淳</hi>
<hi>化中上苑一馴象斃太宗命取膽不獲使問徐鉉鉉曰當在前左足既而剖足果得又問其故鉉曰象膽随四</hi>
<hi>時今其斃在春故知左足也世傳荆蠻山中亦有野象盖左氏傳所謂楚師燧象以奔吳軍是其事也然楚粤</hi>
<hi>之象皆青惟西竺弗林大食諸國乃多白象樊綽雲南記平居誨于闐行程記皆言其事象牙主諸物刺人肉</hi>
<hi>刮取屑細研和水傅瘡上刺立出因中刺則水調飲之舊牙梳屑尤佳齒及肉目睛等醫方亦或有用者</hi>
陳藏器云<hi>肉味鹹酸不堪噉膽主目疾和乳滴目中序云家膽擇粘</hi>
海藥<hi>謹按内典云象出西國有二牙者味寒主風癎熱骨蒸勞諸瘡等並皆宜生屑入藥琥珀竹膏真珠</hi>
<pb n="KR3e0028_WYG_016-20b"/>
<hi>犀角牛黄等良西域重之用飾牀坐中國貴之以為笏崑崙諸國有象生於山谷每遇觧牙人不可取崑崙以</hi>
<hi>白木前為牙而用易之酉陽雜爼云生文理必國富又云龍興象六十嵗骨方足</hi>
肘後方<hi>治箭并針折在肉中細刮象牙屑以水和傅上即出</hi>
簡要濟衆<hi>主小兒誤為諸骨及魚骨刺入肉不出水煑白梅肉爛研後調象牙末厚𫝊骨刺處自軟</hi>
太平廣記<hi>安南有象能知人曲直有鬬訟者行立而齅之有理者則遇無理者以鼻卷之鄭空數丈</hi>
<hi>以牙接而刺之以水洗牙飲之愈疾象膽随四時在四腿春在前左夏在前右如龜定體鼻端有爪可拈針肉</hi>
<hi>有十二般惟鼻是本肉胷前小骨灰之酒服可令人能浮水出没食其肉令人體重古訓云象孕五嵗始産</hi>
衍義曰<hi>象牙取口两邊各出一牙下垂夾鼻者非口内食齒齒别入藥今為象笏者是牙也</hi>
<pb n="KR3e0028_WYG_016-21a"/>
白膠味甘平温無毒主傷中勞絶腰痛羸瘦補中益氣<lb/>
婦人血閉無子止痛安胎療吐血下血崩中不止四肢<lb/>
酸疼多汗淋露折<hi>音舌</hi>跌<hi>音迭</hi>傷損乆服輕身延年一名鹿<lb/>
角膠生雲中煑鹿角作之<hi>得火良畏大黄陶隱居云今人少復煑作惟合角弓猶言</hi>
<hi>用此膠爾方藥用亦稀道家時須之作白膠法先以米潘汁漬七日令軟然後煑煎之如作阿膠爾又一法即</hi>
<hi>細剉角與一片乾牛皮角即消爛矣不爾相毆百年無一熟也唐本注云麋角鹿角但煑濃汁重煎即為膠矣</hi>
<hi>何至使爛也求爛亦不難當是未見煑膠謬為此説也臣禹錫等謹按藥性論云白膠又名黄明膠能主男子</hi>
<hi>腎藏氣氣衰虚勞損婦人服之令有子能安胎去冷治漏下赤白主吐血</hi>
<pb n="KR3e0028_WYG_016-21b"/>
圖經<hi>文具阿膠條下</hi>
食療<hi>傅腫四邉中心留一孔子其腫即頭自開也治咳嗽不差者黄明膠炙令半焦為末每服一錢匕人</hi>
<hi>參末二錢匕用薄鼓湯二盞八分葱少許入銚子煎一兩沸後傾入盞遇咳嗽時呷三五口後依前温暖却准</hi>
<hi>前咳嗽時喫之也又止吐血咯血黄明膠一兩切作小片子炙令黄新綿一兩燒作灰細研每服一錢匕新米</hi>
<hi>飲調下不計年嵗深逺並宜食後卧時服</hi>
外䑓秘要<hi>療虚勞尿精乾膠三两炙𢷬末酒二升和温服</hi>
又方<hi>治凡腫已潰未潰者以膠一片水漬令軟納納然腫之大小貼當頭上開孔若已潰還合者膿當被</hi>
<hi>膠急嘬之膿背出盡未有膿者腫當自消矣</hi>
<pb n="KR3e0028_WYG_016-22a"/>
又方<hi>療尿血膠三兩炙以水二升煑取一升四合分再服</hi>
又方<hi>補虚勞益髄長肌恱顔色令人肥徤鹿角膠炙𢷬為末以酒服方寸匕日三服</hi>
千金方<hi>治耳中有物不可出以麻䋲剪令頭散傅好膠著耳中物上粘之令相著徐徐引之令出</hi>
肘後方<hi>姙娠卒下血以酒煑膠二两消盡頓服</hi>
斗門方<hi>治肺破出血怱嗽血不止者用海犀膏一大片於火上炙令焦黄色後以酥塗之又炙再塗令</hi>
<hi>通透可碾為末用湯化三大錢匕放冷服之即血止水膠是也大驗</hi>
又方<hi>治湯火瘡用水煎膠令稀稠得所待冷塗瘡</hi>
譚氏小兒方<hi>療小兒面上瘡豆子瘢法黄明膠慢火炙為末温酒調服一錢已出者服之無瘢未</hi>
<pb n="KR3e0028_WYG_016-22b"/>
<hi>出服之瀉下又治小兒火燒瘡㓕瘢㾗黄明膠小雞翎掃之</hi>
<pb n="KR3e0028_WYG_016-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_016-23b"/>
阿膠味甘平㣲温無毒主心腹内崩勞極洒洒<hi>音蘚</hi>如瘧<lb/>
状腰腹痛四肢酸疼女子下血安胎丈夫小腹痛虚勞<lb/>
羸瘦隂氣不足脚酸不能乆立飬肝氣乆服輕身益氣<lb/>
一名傅致膠生東平郡煑牛皮作之出東阿<hi>畏大黄得大良陶隱</hi>
<hi>居云出東阿故日阿膠也今東都下亦能作之用皮亦有老少膠則有清濁凡三種清薄者盡用厚而清者名</hi>
<hi>為盆覆膠作藥用之皆火炙凡散須極燥入湯㣲炙爾濁黒者可膠物不入藥用用一片鹿角即成膠不爾不</hi>
<hi>成也今按陳藏器本草云阿井水煎成膠人間用者多非真也凡膠俱能療風止洩補虛驢皮膠主風為最臣</hi>
<hi>禹錫等謹按藥性論云阿膠君主堅筋骨益氣止痢薯藾為之使</hi>
<pb n="KR3e0028_WYG_016-24a"/>
圖經曰<hi>阿膠出東平郡煑牛皮作之出東阿故名阿膠今鄲州皆能作之以阿縣城北井水作煑為真</hi>
<hi>造之阿井水煎烏驢皮如常煎膠法其井官禁真膠極難得都下貨者甚多恐非真尋方書所說所以勝諸膠</hi>
<hi>者大抵以驢皮得阿井水乃佳耳廣濟方療灘緩風及諸風手脚不遂腰脚無力者驢皮膠炙令㣲起先煑葱</hi>
<hi>豉粥二升别貯又以水二升煑香豉二合去滓内膠更煑大七沸膠烊如餳頓服之及煖喫煎葱豉粥任意多</hi>
<hi>少如冷喫令人嘔逆頓服三四劑即止禁如藥法又膠之止洩得蠟黄連尤佳續傳信方著張仲景調氣方云</hi>
<hi>治赤白痢無問逺近小腹病痛不可忍出入無常下重痛悶每發面青手足俱變者黄連一两去毛好膠手許</hi>
<hi>大碎蠟如彈子大三味以水一大升先煎膠令散次下蠟又煎令散即下黄連未攪相和分為三服惟須熱喫</hi>
<hi>冷即難喫神妙此膠功用皆謂今之阿膠也故陳藏器云諸膠皆能療風止洩補虚而驢皮膠主風為最又今</hi>
<pb n="KR3e0028_WYG_016-24b"/>
<hi>時方家用黄明膠多是牛皮本經阿膠亦用牛皮是二皮亦通用然今牛皮膠制作不甚精但以膠物者不堪</hi>
<hi>藥用之當以鹿角所煎者而鹿角膠本經自謂之白膠云出雲中今處處皆得其法可以作之但功倍勞於牛</hi>
<hi>膠故鮮有真者非自製造恐多偽耳</hi>
雷公云<hi>凡使先於猪脂内浸一宿至明出於桞木火上炙待泡了即碾用</hi>
聖惠方<hi>治姙娠尿血用阿膠炒令黄燥為散每食前以粥飲調下二錢匕</hi>
梅師方<hi>姙娠無故卒下血不止取阿膠三两炙𢷬末酒一升半煎令消一服愈又一方以阿膠二两擣</hi>
<hi>末生地黄半斤𢷬取汁以清酒三升絞汁分三服</hi>
楊氏産乳<hi>療姙娠血痢阿膠二两以酒一升半煑取一升頓服</hi>
<pb n="KR3e0028_WYG_016-25a"/>
宋王㣲<hi>桃飴賛云阿膠續氣</hi>
羊乳温補寒冷虚乏<hi>陶隱居云牛乳羊乳實為補潤故北人皆多肥徤唐本注云北人肥</hi>
<hi>徤不噉鹹腥才士使然何闗飲乳陶以未達故屢有此言臣禹錫等謹按藥性論云羊乳臣味甘無毒潤心肺</hi>
<hi>治消渇孟詵云羊乳治卒心痛可温服之日華子云羊乳利大腸含療口瘡小兒驚癎疾</hi>
陳藏器<hi>補虚小兒含之主口瘡不堪入藥為其羶</hi>
食療<hi>補肺腎氣如小腸亦主消渇治虚勞益精氣合脂作羮食補腎虚亦主女子與男子中風蚰蜒入耳</hi>
<hi>以羊乳灌耳中即成水又主小兒口中爛瘡取<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>羊□乳含五六日差</hi>
外䑓秘要<hi>主小兒噦羊乳一升煎减半分五服牛乳亦得</hi>
<pb n="KR3e0028_WYG_016-25b"/>
千金方<hi>小兒舌腫羊乳汁飲之差</hi>
又方<hi>主乾嘔取羊乳一盃空心飲之</hi>
千金翼<hi>漆瘡羊乳傅之</hi>
經驗方<hi>治蜘蛛咬遍身生絲羊乳一件飲之貞元十年崔真外從質云目擊有人被蜘蛛咬腹大如孕</hi>
<hi>婦其家棄之乞食於道有僧遇之教飲羊乳末幾日而平</hi>
牛乳㣲寒補虚羸止渇<hi>陶隱居云<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛為佳不用新飲者唐本注云水牛乳造石蜜須</hi>
<hi>之言作酪濃厚味勝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛乳性平生飲令人痢熟飲令人口乾㣲似温也臣禹錫等謹按蜀本云牛乳味</hi>
<hi>甘無毒孟詵云牛乳寒患熱風人宜服之日華子云黄牛乳髄冷潤皮膚飬心肺觧熱毒</hi>
<pb n="KR3e0028_WYG_016-26a"/>
圖經<hi>文具牛黄條下</hi>
陳藏器<hi>黄牛乳生服利人下熱氣冷補潤膚止渇和酥一煎三五沸食之去冷氣痃癖羸瘦凡服乳必煑</hi>
<hi>二沸停冷啜之熱食即壅不欲頓服欲得漸消與酸物相反令人腹中結癥凡以乳及溺屎去病黒牛勝黄牛</hi>
食療<hi>患冷氣人不宜服之烏牛乳駱寒主熱毒止渇除胷中熱</hi>
聖惠方<hi>主小兒煩熱噦方以牛乳二合薑汁一合銀器中慢火煎過五六沸一歳兒飲半合量兒大小</hi>
<hi>加减服之</hi>
孫真人<hi>合生魚食作瘕</hi>
食醫心鏡<hi>主消渇口乾牛乳㣲寒補虛羸</hi>
<pb n="KR3e0028_WYG_016-26b"/>
廣利方<hi>消渇心脾中熱下焦虛冷小便多漸羸瘦生牛羊乳渇即飲之三四合</hi>
太平廣記<hi>貞觀中太宗苦於氣痢衆醫不効詔問殿庭左右有能治其疾者當重賞之有術士進以</hi>
<hi>乳汁煎華撥服之立差</hi>
酥<hi>音蘇</hi>㣲寒補五藏利大腸主口瘡<hi>陶隠居云酥出外國亦從益州來本是牛</hi>
<hi>羊乳所為作之自有法佛經稱乳成酪酪成酥成醍醐醍醐色黄白作餅甚甘肥亦時至江南唐本注云酥<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    </hi>
<hi>有酪作之其性猶與酪異今通言功是陶之未達然酥  牛酥羊酥而牛酥勝羊酥其犛  牛復優於牛家也</hi>
<hi>臣禹錫等謹按蜀本云酥味甘孟詵云寒主胷中熱補五藏利膓胃日華子云牛酥凉益心肺止渇嗽潤毛髪</hi>
<hi>除肺痿心熱并吐血</hi>
<pb n="KR3e0028_WYG_016-27a"/>
圖經<hi>文具牛黄條下</hi>
陳藏器<hi>酥堪合諸膏摩風腫踠趺血痰</hi>
食療<hi>寒除胷中熱補五藏利腸胃水牛酥功同寒與羊酪同功羊酥真者勝牛酥</hi>
聖惠方<hi>主蜂螫人以酥𫝊之愈</hi>
又方<hi>主惡蟲咬以酥和塩傅之</hi>
酪味甘酸寒無毒主熱毒止渇觧散發利除胷中虚熱<lb/>
身面上熱瘡肌瘡<hi>唐本注云按牛羊馬水牛乳並爾言驢乳尤冷不堪作酪也臣禹錫等謹</hi>
<hi>按日華子云牛酪冷止煩渇熱悶心膈熱痛</hi>
<pb n="KR3e0028_WYG_016-27b"/>
圖經<hi>文具牛黄條下</hi>
食療<hi>寒主熱毒止渇除胃中熱患冷人勿食羊乳酪</hi>
千金翼<hi>療丹瘾疹方酪和塩熱煑以摩之手下消</hi>
孫真人食忌<hi>患痢人不可食</hi>
廣利方<hi>療蚰蜒入耳以牛酪灌耳中須臾蟲出入腹即飲酪二升自消為黄水</hi>
陳藏器<hi>濕酪止渇味酸寒無毒主馬黒汗和水灌之差為度乾酪強於濕酪牛者為上</hi>
醍醐味甘平無毒主風邪痺氣通潤骨髄可為摩藥性<lb/>
冷利功優於酥生酥中<hi>唐本注云此酥之精液也好酥一石有三四升醍醐熟抨  耕</hi>
<pb n="KR3e0028_WYG_016-28a"/>
<hi>鍊貯器中待凝穿中至底便津出得之陶云黄白為餅此乃未達之言唐本先附臣禹錫等謹按蜀本云一説</hi>
<hi>在酥中盛冬不凝盛夏不融者是也日華子云醍醐止驚悸心熱顛疼明目傅腦頂心</hi>
圖經<hi>文具牛黄條下</hi>
陳藏器<hi>性滑以物盛之皆透惟雞子殻及葫瓢盛之不出</hi>
雷公云<hi>是酪之漿凡用以綿重濾過於銅器中沸三两沸了用</hi>
食療<hi>平主風邪通潤骨髄性冷利乃酥之本精液也</hi>
聖惠方<hi>治中風煩熱皮膚瘙痒用醍醐四两每服酒調下半匙</hi>
食醫心鏡<hi>治一切肺病咳𠻳膿血不止好酥五斤鎔三遍停取凝當出醍醐服一合差</hi>
<pb n="KR3e0028_WYG_016-28b"/>
又方<hi>主補虚去風濕痺醍醐二大两燧酒一杯和醍醐一匙服之</hi>
衍義曰<hi>醍醐作酪時上一重凝者為酪而駱面上其色如油者為醍醐熬之即出不可多得極甘羙雖</hi>
<hi>如此取之用處亦少惟潤食瘡痂最相宜</hi>
馬乳止渇<hi>陶隐居云今人不甚服當縁難得也唐本注云馬乳與驢乳性同冷利止渇療熱馬乳作</hi>
<hi>酪惟應酷冷江南之馬乳今俱合是冷委言之驢乳療㣲熱黄小兒中熱驚熱服之亦利胡言馬酪性温飲之</hi>
<hi>消肉多以物類自相制伏不拘冷熱也臣禹錫等謹按蜀本云馬乳味甘又消渇通用藥云馬乳冷蘂性論云</hi>
<hi>馬乳無毒</hi>
陳藏器<hi>味甘治熱性冷利</hi>
<pb n="KR3e0028_WYG_016-29a"/>
孫真人<hi>合生魚食則作<graphic n="KR1742" url="https://raw.githubusercontent.com/kanripo/KR-Gaiji/master/images/KR1742.png" mimeType="image/png"/>
                    </hi>
食醫心鏡<hi>馬乳飲之止渇</hi>
乳腐㣲寒潤五藏利大小便益十三經脈㣲動氣細切<lb/>
如豆麵拌醋漿水煑二十餘沸治赤白痢小兒患服之<lb/>
彌佳<hi>新補見孟詵及蕭炳</hi>
疷野迦味辛苦平無毒主百病中惡客忤邪氣心腹積<lb/>
聚出西戎<hi>唐本注云彼人云用諸膽作之状似乆壊丸藥赤黒色胡人時将至此甚珍貴試用有效</hi>
<hi>唐本先附</hi>
<pb n="KR3e0028_WYG_016-29b"/>
　　　五種陳藏器餘<lb/>
蔡苴机屎主蛇虺毒兩頭麋屎也出永昌郡取屎以傅<lb/>
瘡愽物志云蔡余義獸似鹿兩頭其胎中屎四時取之<lb/>
未知今有此物否蔡苴机余義也范曄後漢書云雲陽<lb/>
縣有神鹿兩頭能食毒草華陽國志曰此鹿出雲陽南<lb/>
郡熊舎山即此余義也<lb/>
諸朽骨主骨蒸多取净洗刮却土氣於釡中煑之取桃<lb/>
栁枝各五十煑枯棘鍼三斗煑減半去滓以酢漿水和之<lb/>
<pb n="KR3e0028_WYG_016-30a"/>
煑三五沸将出令患者散髮正坐以湯從頂淋之准熱為<lb/>
佳若心悶可進少冷飰當大汗去惡氣汗乾可粉身食<lb/>
䜴粥羸者少與又東牆腐骨醋磨塗痕得滅及除癧<lb/>
瘍風瘡癬白爛東牆牆之東最向陽也<lb/>
烏氊無毒主火燒生瘡令不著風水止血除賊風燒<lb/>
為灰酒下二錢匕主産後血下不止久臥吸人脂血令<lb/>
人無顔色上氣<lb/>
海獺味鹹無毒主人食魚中毒魚骨傷人痛不可<lb/>
<pb n="KR3e0028_WYG_016-30b"/>
忍及鯁不下者取皮煑汁服之海人亦食其肉似<lb/>
獺大如犬脚下有皮如人胼拇毛著水不濡海中<lb/>
魚獺海牛海馬海驢等皮毛在陸地皆候風潮<lb/>
猶能毛起博物志有此説也<lb/>
土撥鼠味甘平無毒主野雞瘻瘡肥美煑食<lb/>
之宜人生西蕃山澤穴土為窠形如獺夷人掘<lb/>
取食之魏略曰大秦國出辟毒鼠近似此也<lb/>
　證類本草卷十六<lb/>
</p>
<p>
</p>
  </div>
</body>
</text>
</TEI>
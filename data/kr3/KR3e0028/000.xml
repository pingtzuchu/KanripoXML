<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>證類本草</head>
    <p>
<pb n="KR3e0028_WYG_000-1a"/>
欽定四庫全書　　　　子部五<lb/>
　證類本草　　　　　　醫家類<lb/>
　　提要<lb/>
　　　　<hi>臣</hi>等謹案證類本草三十卷宋唐慎㣲撰案<lb/>
　　　　陳振孫書録觧題載此書三十卷多大觀本<lb/>
　　　　草晁公武讀書志則作証類本草三十二卷<lb/>
　　　　亦題唐慎㣲撰是宋時已有兩本矣玉海載<lb/>
　　　　紹興二十七年八月十五日王繼先上校定<lb/>
<pb n="KR3e0028_WYG_000-1b"/>
　　　　大觀本草三十二卷釋音一卷詔秘書省修<lb/>
　　　　潤付胄監鏤板行之則南宋且有官本然皆<lb/>
　　　　未見其原刋今行於世者亦有兩本一為明<lb/>
　　　　萬厯丁丑翻刻元大徳壬寅宗文書院本前<lb/>
　　　　有大觀二年仁和縣尉艾晟序稱其書三十<lb/>
　　　　一卷目録一卷集賢孫公得其本而善之命<lb/>
　　　　官校正鏤板以廣其傳慎㣲不知何許人傳<lb/>
　　　　其書者失其邑里族氏故不載焉陳氏所見<lb/>
<pb n="KR3e0028_WYG_000-2a"/>
　　　　葢此本故題曰大觀本草一為明成化戊子<lb/>
　　　　翻刻金泰和甲子晦明軒本前有宋政和六<lb/>
　　　　年提舉醫學曺孝忠序稱欽奉玉音使臣楊<lb/>
　　　　戬總工刋寫繼又命孝忠校正潤色之其改<lb/>
　　　　稱政和本草葢由于此實一書也書末又有<lb/>
　　　　金皇統三年翰林學士宇文虚中跋稱慎㣲<lb/>
　　　　字審元成都華陽人治病百不失一為士人<lb/>
　　　　療病不取一錢但以名方秘籙為請以此士<lb/>
<pb n="KR3e0028_WYG_000-2b"/>
　　　　人尤喜之毎於經史諸書中得一藥名一方<lb/>
　　　　論必録以告遂集為此書尚書左丞蒲傳正<lb/>
　　　　欲以執政恩例奏與一官拒而不受又稱元<lb/>
　　　　祐間虚中為兒童時見慎㣲治其父風毒預<lb/>
　　　　期某年月日再發緘方以俟臨期服之神驗<lb/>
　　　　則慎㣲始末虚中述之甚明葢靖康以後内<lb/>
　　　　府圖籍悉入於金故陳振孫未見此本不知<lb/>
　　　　慎㣲何許人而晁公武所云三十二卷者殆<lb/>
<pb n="KR3e0028_WYG_000-3a"/>
　　　　合目録計之亦未見政和所刻也然考趙與<lb/>
　　　　旹賔退録則稱唐慎㣲蜀州晉原人世為醫<lb/>
　　　　深於經方元祐間蜀帥李端伯招之居成都<lb/>
　　　　嘗著証類備急本草三十二卷艾晟序其書<lb/>
　　　　謂慎㣲不知何許人故為表出蜀州今為崇<lb/>
　　　　慶府云云所序履貫小異豈虚中兒時見之<lb/>
　　　　但知其寄籍歟大徳中所刻大觀本作三十<lb/>
　　　　一卷與艾晟所言合泰和中所刻政和本則<lb/>
<pb n="KR3e0028_WYG_000-3b"/>
　　　　以第三十一卷移於三十卷之前合為一卷<lb/>
　　　　已非大觀之舊又有大定己酉麻革序及劉<lb/>
　　　　祁跋並稱平陽張存恵増入㓂宗奭本草衍<lb/>
　　　　義則益非慎㣲之舊然考大徳所刻大觀本<lb/>
　　　　亦增入宗奭衍義與泰和本同葢元代重刻<lb/>
　　　　又從金本録入也今以二本互校大徳本於<lb/>
　　　　朱書墨葢<hi>案原本毎條稱墨葢以下為慎㣲所續其式如今刻工所稱之魚尾</hi>
　　　　較為分明泰和本則多與條例不相應然刋<lb/>
<pb n="KR3e0028_WYG_000-4a"/>
　　　　刻清整首末序跋完具則泰和本為勝今以<lb/>
　　　　泰和著録大徳本則附見其名於此不别存<lb/>
　　　　目焉乾隆　十　年　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3e0028_WYG_000-5a"/>
重修證類本草序<lb/>
自古人俞穴鍼石之法不大傳而後世亦鮮有得其妙<lb/>
者遂專用湯液丸粒理疾至於刳膓剖臆刮骨續筋之<lb/>
神竒以為别術所得終非神農家事維聖哲審證以制<lb/>
方因方而見藥故方家言盛行而神農之經不可一朝<lb/>
而舍也其書大抵源於神農氏自神農氏而下名本草<lb/>
者固非一家又有所謂唐本蜀本者迄於有宋政和間<lb/>
天子留意生人乃命宏儒名醫詮定諸家之說為之圖<lb/>
<pb n="KR3e0028_WYG_000-5b"/>
繪使人驗其草木根莖花實之微與夫玊石金土蟲魚<lb/>
飛走之狀以辯其藥之真贗而易知為之類例使人别<lb/>
其物産風氣之殊宜君臣佐使之異用甘辛鹹苦酸之<lb/>
異味温凉寒熱緩急有毒無毒之不同而易見其書始<lb/>
大備而加察焉行於中州者舊有解人龐氏本兵煙蕩<lb/>
析之餘所存無㡬故人罕得恣窺今平陽張君魏卿惜<lb/>
其寖遂湮墜乃命工刻梓實因龐氏本仍附以冦氏衍<lb/>
義比之舊本益備而加察焉書成過余屬為序引余謂<lb/>
<pb n="KR3e0028_WYG_000-6a"/>
人之所甚重者生也衛生之資所甚急者藥也藥之考<lb/>
訂使無以乙亂丙誤用妄投之失者神農家書也開卷之<lb/>
際指掌斯見政如止水鑑形洪鐘荅響顧安所逃遯其<lb/>
形聲哉養老慈㓜之家固當家置一本况業醫者之流<lb/>
乎然其論者自梁陶𨼆居唐宋以來諸人備矣余言其<lb/>
贅乎世固有無用之學無益之書余特嘉張君愛物之<lb/>
周用心之勤能為是大有益之書以暨羣生以圖永久<lb/>
非若世之市兒販夫僥倖目前規規然専以利為也故<lb/>
<pb n="KR3e0028_WYG_000-6b"/>
喜聞而樂道之君諱存恵字魏卿歳己酉孟秋朢日貽<lb/>
溪麻革信之序<lb/>
<pb n="KR3e0028_WYG_000-7a"/>
政和新修經史證類備用本草序<lb/>
成周六典列醫師於天官聚毒藥以共醫事蓋雖治道<lb/>
緒餘仁民愛物之意寓焉聖人有不能後也國朝闡神<lb/>
農書康濟斯民嘉祐中兩命儒臣圖經補注訓義剖治<lb/>
亦已詳矣而重熈累洽文物滋盛士之聞見益廣視前<lb/>
世書猶可緝熈而賡續者蜀人唐慎微近以醫術稱因<lb/>
本草舊經衍以證類醫方之外旁摭經史至仙經道書<lb/>
下逮百家之說兼收並録其義明其理博覽之者可以<lb/>
<pb n="KR3e0028_WYG_000-7b"/>
洞逹臣因侍燕閒親奉玊音以謂此書寔可垂濟廼詔<lb/>
節使臣楊戩總工刋冩繼又命臣校正而潤色之臣仰<lb/>
惟睿聖當天慈仁在宥誕振三墳躋民壽域肇設學校<lb/>
俾革俗弊復詔天下進以竒方善術将為聖濟經以幸<lb/>
天下萬世臣以匪才叨列是職兢臨淵谷而證類本草<lb/>
誠為治病之總括又得以釐而正之榮幸深矣謹奉明<lb/>
詔欽帥官聨朝夕講究刪繁緝紊務底厥理諸有援引<lb/>
誤謬則㫁以經傳字畫鄙俚則正以字說餘或訛戾殽<lb/>
<pb n="KR3e0028_WYG_000-8a"/>
互繕録之不當者又復隨筆刋正無慮數千遂完然為<lb/>
成書凡六十餘萬言請目以政和新修經史證類備用<lb/>
本草云政和六年九月一日提舉醫學曹孝忠謹序<lb/>
</p>
<p>
</p>
  </div>
</body>
</text>
</TEI>
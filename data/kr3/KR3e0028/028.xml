<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證類本草卷二十八</head> <lb/>
    <p>
<pb n="KR3e0028_WYG_028-1a"/>
欽定四庫全書<lb/>
　證類本草卷二十八<lb/>
　　　　　　　　　　　　宋　唐慎㣲　撰<lb/>
　菜部中品總一十三種<lb/>
　　五種神農本經<lb/>
　　五種名醫别録<lb/>
　　二種唐本先附<hi>注云唐附</hi>
　　一種唐慎㣲續補<hi>墨蓋子下是</hi>
<pb n="KR3e0028_WYG_028-1b"/>
　　　凡墨蓋子已下並唐慎㣲續證類<lb/>
　　蓼實<hi>馬蓼附水蓼赤蓼續注</hi>　　　葱實<hi>白根汁附</hi>
　　韭<hi>子根附</hi>　　　　　　　薤<lb/>
　　菾<hi>音甜</hi>菜　　　　　　　假蘇<hi>荆芥也</hi>
　　白蘘荷　　　　　　　蘇<hi>紫蘇也</hi>
　　水蘇　　　　　　　　香薷<lb/>
　　薄荷<hi>唐附胡菝蕳續注</hi>　　　　秦荻梨<hi>唐附五辛菜續注</hi>
　　醍醐菜<lb/>
<pb n="KR3e0028_WYG_028-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_028-2b"/>
蓼實味辛温無毒主明目温中耐風寒下水氣面目浮<lb/>
腫癰瘍葉歸舌除大小腸邪氣利中益志○馬蓼去腸<lb/>
中蛭蟲輕身生雷澤川澤<hi>陶隱居云此類又多人所食有二種一是紫蓼相似而紫</hi>
<hi>色名香蓼亦相似而香並不甚辛而好食一是青蓼人家常有其葉有圓者尖者以圓者為勝所用即是此乾</hi>
<hi>之以釀酒主風冷大良為蓼生下濕地莖班葉大有黑㸃亦有兩三種其最大者名蘢薣音鼔即是葒草已在</hi>
<hi>上卷中品唐本注云爾雅云葒一名蘢薣大者名蘬丘軌切則最大者不名蘢薣陶誤呼之又有水蓼葉大似</hi>
<hi>馬蓼而味辛主被蛇傷擣傅之絞取汁服小蛇毒入腹心悶者又水煑漬脚捋之消脚氣腫生下濕水傍今按</hi>
<hi>陳藏器本草云蓼主痃癖每日取一握煑服之人霍亂轉筋多取煑湯及熱将脚葉擣傅狐刺瘡亦主小兒頭</hi>
<pb n="KR3e0028_WYG_028-3a"/>
<hi>瘡又云蓼蕺俱弱陽人為蝸牛蟲所咬毒徧身者以蓼子浸之立差不可近隂令弱也諸蓼並冬死惟香蓼宿</hi>
<hi>根重生人為生菜最能入腰脚也臣禹錫等謹按蜀本圖經云蓼類甚多有紫蓼赤蓼青蓼馬蓼水蓼香蓼木</hi>
<hi>蓼等其類有七種紫赤二蓼葉小狹面厚青香二蓼葉亦相似而俱薄馬水二蓼葉俱闊大上有黒㸃木蓼一</hi>
<hi>名天蓼蔓生葉似柘葉諸蓼花背紅白子皆赤黒木蓼花黄白子皮青滑爾雅云薔虞蓼釋曰薔一名虞蓼即</hi>
<hi>蓼之生水澤者也周頌良耜云以薅荼蓼毛傳曰蓼水草是也藥性論云蓼實使歸鼻除腎氣兼能去<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>瘍葉</hi>
<hi>主邪氣又云食之多發心痛令人寒熱損骨髓小兒頭瘡擣末和白蜜又和雞子白塗上蟲出不作瘢若霍亂</hi>
<hi>轉筋取子一把香䜴一升先切葉以水三升煑取二升内豉汁中更煑取一升半分三服又與大麥麪相宜孟</hi>
<hi>詵云蓼子多食令人吐水亦通五藏擁氣損陽氣日華子云水蓼性冷無毒蛇咬擣傅根莖並用又云赤蓼暖</hi>
<pb n="KR3e0028_WYG_028-3b"/>
<hi>暴脚軟人燒灰淋汁浸持以蒸桑葉罯立愈</hi>
圖經曰<hi>蓼實生雷澤川澤今在處有之蓼類甚多有紫蓼赤蓼一名紅蓼青蓼香蓼馬蓼水蓼木蓼等</hi>
<hi>凡七種紫赤二種葉俱小狹而厚青香二種葉亦相似白而俱薄馬水二種葉俱闊大上有黒㸃此六種花皆黄</hi>
<hi>子皆青黒木蓼一名天蓼亦有大小二種蔓生葉似柘葉花黄白子皮青滑陶隱居以青蓼入藥然其蓼但堪</hi>
<hi>食又以馬蓼為葒草已見上條餘亦無用蘇恭以水蓼亦入藥水煑將脚者多生水澤中周頌所謂以薅大羔</hi>
<hi>切茶蓼爾雅所謂薔虞蓼是也又三茅君傳有作白蓼醬方白蓼藥譜無聞疑即青蓼也或云紅蓼亦可作醬</hi>
　聖惠方<hi>治肝虚轉筋用赤蓼莖葉切三合水一盞酒三合煎至四合去滓温分二服</hi>
又方<hi>治熱<graphic n="KR2109" url="https://raw.githubusercontent.com/kanripo/KR-Gaiji/master/images/KR2109.png" mimeType="image/png"/>心悶用濃煑蓼汁一大盞分為二服飲之</hi>
<pb n="KR3e0028_WYG_028-4a"/>
外臺秘要<hi>治夏月<graphic n="KR2109" url="https://raw.githubusercontent.com/kanripo/KR-Gaiji/master/images/KR2109.png" mimeType="image/png"/>死取濃煑汁三升灌之</hi>
經驗方<hi>治脚痛成瘡先剉水蓼煑湯令温熱得所頻頻淋洗候瘡乾自安</hi>
孫真人食忌<hi>二月勿食水蓼食之傷腎合魚鱠食之則令人隂冷疼氣欲絶</hi>
斗門方<hi>治血氣攻心痛不可忍以蓼根細剉酒浸服之差</hi>
古今録驗<hi>治霍亂轉筋取蓼一手把去兩頭以水二升半煑取一升半頓服之</hi>
文選<hi>習蓼蟲之忘辛是知物莫辛於蓼也</hi>
衍義曰<hi>蓼實即神農本經第十一卷中水蓼之子也彼言蓼則用莖此言實即用子故此復論子之功</hi>
<hi>故分為二條春初以葫蘆盛水浸濕髙掛於火上晝夜使煖遂生紅芽取以為蔬以備五辛盤又一種水紅與</hi>
<pb n="KR3e0028_WYG_028-4b"/>
<hi>此相類但苗莖髙及丈取子㣲炒碾為細末薄酒調二三錢服治瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>乆則効効則已</hi>
<pb n="KR3e0028_WYG_028-5a"/>
</p>
<p>
<pb n="KR3e0028_WYG_028-6a"/>
葱實味辛温無毒主明目補中不足其莖葱白平可作<lb/>
湯主傷寒寒熱出汗中風面目腫傷寒骨肉痛喉痺不<lb/>
通安胎歸目除肝邪氣安中利五藏益目睛殺百藥毒<lb/>
○葱根主傷寒頭痛○葱汁平温主溺血解藜蘆毒<hi>唐本</hi>
<hi>注云葱有數種山葱曰茖葱療病以胡葱主諸惡蛓七吏切狐尿刺毒山溪中沙蝨射工等毒煑汁浸或擣傅</hi>
<hi>大效亦兼小蒜茱茰輩不獨用也其人間食葱又有二種有凍葱即經冬不死分莖栽蒔而無子也又有漢葱</hi>
<hi>冬即葉枯食用入藥凍葱最善氣味亦佳臣禹錫等謹按蜀本圖經云葱有冬葱漢葱胡葱茖葱凡四種冬葱</hi>
<hi>夏衰冬盛莖葉俱軟美山南江左有之漢葱冬枯其莖實硬而味薄胡葱莖葉麄短根若金䔲能療腫毒茖葱</hi>
<pb n="KR3e0028_WYG_028-6b"/>
<hi>生於山谷不入藥用爾雅云茖山葱釋曰説文云葱生山中者名茖細莖大葉者是也孟詵云葱温根主瘡中</hi>
<hi>有水風腫疼痛者冬葱最善宜冬月食不宜多虚人患氣者多食發氣上腫人五藏閉絶虚人胃開骨節出汗</hi>
<hi>故温爾日華子云葱治天行時疾頭痛熱狂通大小腸霍亂轉筋及賁豚氣脚氣心腹痛目眩及止心迷悶取</hi>
<hi>其莖葉用鹽研罯蛇蟲傷并金瘡氷風□腫煨砑罯傳中射工溪毒鹽研罯𫝊子温中補不足益精明目根殺</hi>
<hi>一切魚肉毒不可以蜜同食</hi>
圖經曰<hi>葱實本經不載所出州土今處處有之葱有數種入藥用山葱胡葱食品用凍葱漢葱山葱生</hi>
<hi>山中細莖大葉食之香美於常葱一名茖古百切葱爾雅所謂茖山葱是也胡葱類食葱而根莖皆細白又云</hi>
<hi>莖葉微短如金燈者是也舊别有條云生蜀郡山谷似大蒜而小形圓皮赤稍長而䬽凍葱冬夏常有但分莖</hi>
<pb n="KR3e0028_WYG_028-7a"/>
<hi>栽蒔而無子氣味最佳亦入藥用一名冬葱又有一種樓葱亦冬葱類也江南人呼龍角葱言其苗有八角故</hi>
<hi>云爾淮楚間多種之漢葱莖實硬而味薄冬即葉枯凡葱皆能殺魚肉毒食品所不可闕也唐韋宙獨行方主</hi>
<hi>水病兩足腫者剉葱葉及莖煑令爛漬之日三五作乃佳煨葱治打撲損見劉禹錫傳信方云得於崔給事取</hi>
<hi>葱新折者便入煻灰火煨承熱剥皮擘開其間有涕便將罯損處仍多煨取續續易熱者崔云頃在澤潞與李</hi>
<hi>抱真作判官李相方以毬杖按毬子其軍將以杖相格便乗勢不能止因傷李相拇指并爪甲擘裂遽索金瘡</hi>
<hi>藥裹之强坐頻索酒喫至數盞已過量而面色愈青忍痛不止有軍吏言此方遂用之三易而色却赤斯須云</hi>
<hi>已不痛凡十數度用熱葱并涕纒裹其指遂畢席笑語又葱花亦入藥見崔元亮海上方治脾心痛痛則腹脹</hi>
<hi>如錐刀刺者吳茱茰一升葱花一升以水一大升八合煎七合去滓分三服立效</hi>
<pb n="KR3e0028_WYG_028-7b"/>
　食療<hi>葉温白平主傷寒壯熱出汗中風面目浮腫骨節頭疼損髪鬢葱白及鬚平通氣主傷寒頭痛</hi>
<hi>又治瘡中有風水腫疼取青葉乾薑黄蘗相和煑作湯浸洗之立愈冬月食不宜多只可和五味用之上衝人</hi>
<hi>五藏閉絶虚人患氣者多食發氣為通和關節出汗之故也少食則得可作湯飲不得多食恐挍氣上衝人五</hi>
<hi>藏悶絶切不得與蜜相和食之促人氣殺人又止血衂利小便</hi>
外臺秘要<hi>治腸痔大便常血取葱白三五斤煑作湯盆中坐立差</hi>
又方<hi>治大小腸不通擣葱白以酢和封小腹上</hi>
又方<hi>治急氣淋隂腎腫泥葱半斤煨過爛擣貼臍上</hi>
千金方<hi>治中惡葱心黄良刺鼻孔中血出</hi>
<pb n="KR3e0028_WYG_028-8a"/>
肘後方<hi>腦骨破及骨折葱白細研和蜜厚封損處立差</hi>
經驗方<hi>治小便淋澁或有血以赤根樓葱近根截一寸許安臍中上以艾炙七壮</hi>
梅師方<hi>治胎動不安以銀器煑葱白羮服之</hi>
又方<hi>治警金瘡出血不止取葱炙令熱挼取汁傅瘡上即血止</hi>
又方<hi>治霍亂後煩躁卧不安稳葱白二十莖大棗二十枚以水三升煎取二升分服</hi>
孫真人食忌<hi>正月勿多食生葱食之發面上遊風若燒葱和蜜食殺人</hi>
食醫心鏡<hi>主赤白痢以葱一握細切和米煑粥空心食之</hi>
又方<hi>理眼暗補不足葱實大半升為末每度取一匙頭水二升煑取一升半濾取滓葺米煑粥食良乆食</hi>
<pb n="KR3e0028_WYG_028-8b"/>
<hi>之又擣葱實丸蜜和如梧子大食後飲汁服一二十丸日二三服亦甚明目</hi>
又方<hi>主傷寒寒熱骨節碎痛出汗治中風面目浮腫喉咽不通安胎歸目除肝藏邪氣安中利五藏益目</hi>
<hi>睛殺百藥葉作羮粥煠作虀食之良</hi>
勝金方<hi>治鼻衂血以葱白一握擣裂汁投酒少許抄三兩滴入鼻内差</hi>
兵部手集<hi>治蜘蛛齒徧身成瘡青葱葉一莖去小尖頭作孔以蚯蚓一條入葱葉中緊揑兩頭勿</hi>
<hi>令通氣但揺動即化為水㸃咬處即差</hi>
杜壬<hi>治喉中瘡腫葱鬚隂乾為末蒲州膽礬一錢葱末二錢研匀一字入竹管中吹病處</hi>
傷寒類要<hi>治婦人姙娠七月若傷寒壯熱赤斑變為黒斑溺血以葱一把水二升煑令熱服之取汁</hi>
<pb n="KR3e0028_WYG_028-9a"/>
<hi>食葱令盡</hi>
楊氏産乳<hi>主胎動五六箇月困篤難較者葱白一大握水三升煎取一升去滓頓服</hi>
又方<hi>主胎動腰痛搶心或下血取葱白不限多少濃煑汁飲之</hi>
三洞要録<hi>神仙消金玉漿法葱者菜之伯雖臭而有用消金王錫石也又以冬至日取葫蘆盛葱汁</hi>
<hi>根莖埋於庭中到夏至發之盡為水以漬金玉銀青石各三分日消矣曝令乾如飴可作粮乆服神仙亦曰金</hi>
<hi>漿也</hi>
衍義曰<hi>葱實葱初生名葱針至夏則有花於秋月植作高溝隴旋壅起以備冬用白葱葱其實一也又</hi>
<hi>有龍角葱每莖上出岐如角皮赤者名樓葱可煎湯㳿下部子皆辛色黑有皺紋作三瓣此物大抵以發散為</hi>
<pb n="KR3e0028_WYG_028-9b"/>
<hi>功多食昏人神</hi>
<pb n="KR3e0028_WYG_028-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_028-10b"/>
韭味辛㣲酸温無毒歸心安五藏除胃中熱利病人可<lb/>
久食○子主夢泄精溺白○根主養髪<hi>陶隱居云韭子入棘刺諸丸主</hi>
<hi>漏精用根入生髮膏用葉以煑鮓魚鮓斷卒下痢多驗但此菜殊辛臭蜼煑食之便出猶竒薰灼不知葱薤熟</hi>
<hi>即無氣最是養性所忌也今按陳藏器本草云韭温中下氣補虚調和藏腑令人能食益陽止洩白膿腹冷痛</hi>
<hi>並煑食之葉及根生擣絞汁服解藥毒療狂狗咬人欲發者亦殺諸蛇虺蝎惡蟲毒取根擣和醬汁灌馬鼻蟲</hi>
<hi>顙又擣根汁多服主胷痺骨痛不可觸者俗云韭葉是草鍤乳言其宜人信然也臣禹錫等謹按爾雅云藿山</hi>
<hi>韭釋曰説文云菜名一種而乆者故謂之韭山中生者名藿韓詩云六月食鬰及薁是也孟詵云熱病後十日</hi>
<hi>不可食熱韭食之即發困又胷痺心中急痛如錐刺不得俛仰白汗出或痛徹背上不治或至死可取生韭或</hi>
<pb n="KR3e0028_WYG_028-11a"/>
<hi>根五斤洗擣汁灌少許即吐胷中惡血蕭炳云韭子合龍骨服甚補中小兒初生與韭根汁灌之即吐出惡水</hi>
<hi>令無病日華子云韭熱下氣補虚和腑藏益陽止泄精尿血暖腰膝除心腹痼冷胷中痺冷痃癖氣及腹痛等</hi>
<hi>食之肥白人中風失音研汁服心脾骨痛甚生研服蛇犬咬并惡瘡擣傅多食昏神暗目酒後尤忌不可與蜜</hi>
<hi>同食又云子暖腰膝治鬼交甚效入藥炒用</hi>
圖經曰<hi>韭舊不著所出州土今處處有之謹按許慎説文解字云菜名一種而乆者故謂之韭故圃人</hi>
<hi>種蒔一嵗而三四割之其根不傷至冬壅培之先春而復生信乎一種而乆者也在菜中此物最温而益人宜</hi>
<hi>常食之易稽覽圖云政道得則隂物變為陽鄭康成注云若葱變為韭是也然則葱冷而韭温可驗矣又有一</hi>
<hi>種山韭形性亦相類但根白葉如燈心苗爾雅所謂藿羊六切山韭韓詩云六月食鬰及薁皆謂此也山中往</hi>
<pb n="KR3e0028_WYG_028-11b"/>
<hi>往有之而人多不識耳韭子得桑螵蛸龍骨主漏精葛洪孫思邈皆有方崔元亮海上方治腰脚韭子一升揀</hi>
<hi>擇蒸兩炊已來暴乾簸去黒皮炒令黄擣成粉安息香二大兩水煑一二百沸訖緩火炒令赤色二物相和擣</hi>
<hi>為丸如乾入蜜亦得每日空服以酒下三十丸以來訖以飯三五匙壓之大佳根亦入藥用</hi>
　陳藏器<hi>注云取子生吞三十粒空心鹽湯下止夢泄精及溺白大效</hi>
食療<hi>亦可作葅空心食之甚驗此物煠熟以鹽醋空心喫一煠可十頓已上甚治胷膈咽氣利胷膈甚驗</hi>
<hi>初生孩子可搗根汁灌之即吐出胷中惡血永無諸病五月勿食韭若值時饉之年可與米同地種之一畝可</hi>
<hi>供十口食</hi>
聖惠方<hi>治虚勞腎損夢中泄精用韭子二兩㣲炒為散食前酒下二錢匕</hi>
<pb n="KR3e0028_WYG_028-12a"/>
外臺秘要<hi>治虚勞尿精新韭子二升十月霜後採好酒八合漬一宿明但日色好童子向南擣一萬</hi>
<hi>杵平旦温酒服方寸匕日再服立差佳</hi>
千金方<hi>治百蟲入耳擣韭汁灌耳中即差</hi>
又方<hi>治喉腫不下食以韭一把擣熬傅之冷即易之</hi>
肘後方<hi>卧忽不寤勿以火照之殺人但痛嚙拇指甲際而唾其面則活取韭擣汁吹鼻孔冬月用韭根</hi>
<hi>取汁灌於口中</hi>
又方<hi>卒上氣鳴息便欲絶擣韭絞汁飲一升愈</hi>
又方<hi>男女夢與人交精便泄出此内虚邪氣感發熬韭子搗末酒漬稍稍服</hi>
<pb n="KR3e0028_WYG_028-12b"/>
經驗方<hi>治五般瘡癬以韭根炒有性旋擣末以猪脂油調傅之三度差</hi>
食醫心鏡<hi>止水穀痢作羮粥煠炒任食之</hi>
又方<hi>韭能充肝氣</hi>
又云<hi>正月之節食五辛以辟厲氣蒜葱韭薤薑</hi>
又方<hi>卒中惡擣韭汁灌鼻中</hi>
斗門方<hi>治漆咬用韭葉研傅之食醫心鏡同</hi>
子母秘録<hi>治小兒患黄擣韭根汁滴兒鼻中如大豆許</hi>
又方<hi>治小兒腹脹韭根擣汁和猪脂煎服一合</hi>
<pb n="KR3e0028_WYG_028-13a"/>
又方<hi>卒刺手水腫擣韭及藍置上以火炙熱徹即差</hi>
黄帝云<hi>霜韭凍不可生食動宿飲令人必吐水出五月勿食損人嗞味令人乏氣力</hi>
秦運副云<hi>有人消渴引飲無度或令食韭苗其渴遂止法要日喫三五兩或炒或作羮無入鹽極効</hi>
<hi>但喫得十斤即佳過清明勿喫入醬無妨</hi>
衍義曰<hi>韭春食則香夏食則臭多食則昏神子止精滑甚良未出糞土為韭黄最不益人食之即滯氣</hi>
<hi>蓋唅噎鬰結之氣故如是孔子曰不時不食正為此輩花食之動風</hi>
<pb n="KR3e0028_WYG_028-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_028-14b"/>
薤味辛苦温無毒主金瘡瘡敗輕身不飢耐老歸於骨<lb/>
菜芝也除寒熱去水氣温中散結利病人諸瘡中風寒<lb/>
水腫以塗之生魯山平澤<hi>陶隱居云葱薤異物而今共條本經既無韭以其同類故</hi>
<hi>也今亦取為副品種數方家多用葱白及葉中涕名葱苒音冉無復用實者葱亦有寒熱白冷青熱傷寒湯不</hi>
<hi>得令有青也熊消桂為水亦化五石仙方所用薤又温袖仙方及服食家皆須之偏入諸膏用不可生噉葷辛</hi>
<hi>為忌唐本注云薤乃是韭類葉不似葱今云同類不識所以然薤有赤白二種白者補而美赤者主金瘡及風</hi>
<hi>苦而無味今别顯條於此也今按陳藏器本草云薤調中主久痢不差腹内常惡者但多煑食之赤痢取薤致</hi>
<hi>黄蘖煑服之差臣禹錫等謹按蜀本圖經云形似韭而無實山薤一名勤莖葉相似體性亦同葉皆冬枮春秋</hi>
<pb n="KR3e0028_WYG_028-15a"/>
<hi>分蒔爾雅云<graphic n="KR3686" url="https://raw.githubusercontent.com/kanripo/KR-Gaiji/master/images/KR3686.png" mimeType="image/png"/>山䪥釋曰説文云䪥葉也生山中者名/<graphic n="KR3686" url="https://raw.githubusercontent.com/kanripo/KR-Gaiji/master/images/KR3686.png" mimeType="image/png"/>又云䪥鴻薈釋曰䪥一名鴻薈孟詵云薤療諸瘡中</hi>
<hi>風水腫生擣熱塗上或煑之白色者最好雖有辛不葷五藏學道人長服之可通伸安魂魄益氣續筋力日華</hi>
<hi>子云輕身耐寒調中補不足食之能止乆痢冷瀉肥健人生食引涕唾不可與牛肉同食令人作㣲瘕四月不</hi>
<hi>可食也</hi>
圖經曰<hi>薤生魯山平澤今處處有之似韭而葉闊多白無實人家種者有赤白二種赤者療瘡生肌白</hi>
<hi>者冷補皆春分蒔之至冬而葉枯爾雅云䪥與薤同鴻薈鳥外切又云<graphic n="KR3686" url="https://raw.githubusercontent.com/kanripo/KR-Gaiji/master/images/KR3686.png" mimeType="image/png"/>目盈切山䪥山䪥莖葉亦與家薤相</hi>
<hi>類而根長葉差大莖若鹿葱體性亦與家薤同然今少用薤雖辛而不葷五藏故道家長餌之兼補虚最宜人</hi>
<hi>凡用葱薤皆去青留白云白冷而青熱也故斷赤下方取薤白同黄蘗煑服之言其性冷而解毒也唐韋宙獨</hi>
<pb n="KR3e0028_WYG_028-15b"/>
<hi>行方主霍亂乾嘔不息取薤一虎口以水三升煑取半頓服不過三作即已又卒得胷痛差而復發者取薤根</hi>
<hi>五斤擣絞汁飲之立止</hi>
食療<hi>輕身耐老療金瘡生肌肉生擣薤白以火封之更以火就炙令熱氣徹瘡中乾則易之白色者最好</hi>
<hi>雖有辛氣不葷人五藏又發熱病不宜多食三月勿食生者又治寒熱去水氣温中散結氣可作羮又治女人</hi>
<hi>赤白帶下學道人長服之可通神安魂魄益氣續筋力骨骾在咽不去者食之即下</hi>
肘後方<hi>救死或先病或常居寢卧奄息而絶皆是中惡以薤汁鼻中灌</hi>
又方<hi>手指赤隨月生死以生薤一把苦酒中煮沸熟出以傅之即愈</hi>
葛氏方<hi>治疥瘡煮薤葉洗亦佳擣如泥傅之亦得</hi>
<pb n="KR3e0028_WYG_028-16a"/>
又方<hi>諸魚骨骾小嚼薤白令柔以䋲繫中吞薤到骾處引之骾即隨出</hi>
又方<hi>悮吞釵取薤白曝令萎黄煮使熟勿切食一大束釵即隨出</hi>
又方<hi>若已中水及惡露風寒腫痛杵薤以傅上炙熱搨瘡上便愈</hi>
又方<hi>虎犬咬人杵汁傅又飲一升日三差</hi>
又方<hi>食鬰肉脯此並有毒杵汁服二三升</hi>
梅師方<hi>有傷手足而犯惡露殺人不可治以薤白爛擣以帛囊之著煻火使薤白極熱去白以薤傅瘡</hi>
<hi>以帛急裹之冷即易亦可搗作餅子以艾炙之使熱氣入瘡中水下差</hi>
又方<hi>炙瘡腫痛薤白切一升猪脂一斤細切以苦酒浸經宿㣲火煎三上三下去滓傅上</hi>
<pb n="KR3e0028_WYG_028-16b"/>
食醫心鏡<hi>主赤白痢下薤白一握切煮作粥食之</hi>
又方<hi>治諸瘡敗能生肌輕身不飢耐老宜心歸骨菜芝也除寒熱去氣温中散結氣利病人諸瘡中風寒</hi>
<hi>水腫生杵傅之骾骨在咽煮食佳作羮粥食之煠作虀葅炒食並得黄帝云薤不可共牛肉食之成瘕疾冬月</hi>
<hi>勿食生薤多涕唾</hi>
范汪<hi>治目中風腫痛取薤白截仍以膚上令遍膜皆差頭卒痛者止之</hi>
又方<hi>産後諸痢宜煮薤白食之惟多益好用肥羊肉去脂作炙食之或以羊腎脂炒虀白食尤佳</hi>
楊氏産乳<hi>療疳痢薤白二握生擣如泥以粳米粉二物蜜調相和捏作餅炙取熟與喫不過三兩服</hi>
衍義曰<hi>薤葉如金燈葉差狹而更光故古人言薤露者以其光滑難竚之義千金治肺氣喘急用薤白</hi>
<pb n="KR3e0028_WYG_028-17a"/>
<hi>亦取其滑泄也與蜜同擣塗湯火傷其効甚速</hi>
菾<hi>音甜</hi>菜味甘苦大寒主時行壯熱解風熱毒<hi>陶隱居云即今以作</hi>
<hi>鮓蒸者菾作甜音亦作忝時行熱病初得便擣汁皆飲得除差唐本注云此菜似升麻苗南人蒸缹音缶食之</hi>
<hi>大香美今按别本注云夏月以其菜研作粥解熱又止熱毒痢搏𫝊炙瘡上痛易差又按陳藏器本草云菾菜</hi>
<hi>擣絞汁服之主冷熱痢又止血生肌人及禽獸有傷折傅之立愈又收取子以醋浸之揩面令潤澤有光臣禹</hi>
<hi>錫等謹按蜀本圖經云髙三四尺莖若蒴藋有細稜夏盛冬枯孟詵云菾菜又擣汁與時疾人服差子煮半生</hi>
<hi>擣取汁含治小兒熱陳士良云菾菜葉似紫菊而大花白食之宜婦人日華子云甜菜冷無毒炙作熟水飲開</hi>
<hi>胃通心膈</hi>
<pb n="KR3e0028_WYG_028-18a"/>
</p>
<p>
<pb n="KR3e0028_WYG_028-19a"/>
假蘇味辛温無毒主寒熱鼠瘻瘰癧生瘡破結聚氣下<lb/>
瘀血除濕痺一名鼠蓂一名薑芥生漢中川澤<hi>陶隱居云方藥</hi>
<hi>亦不復用唐本注云此藥即菜中荆芥是也薑荆聲訛耳先居草部中今分别之録在菜部也今按陳藏器本</hi>
<hi>草云荆芥去邪除勞渴出汗除冷風煑汁服之擣和醋傅丁腫臣禹錫等謹按蜀本注引吴氏本草云名荆芥</hi>
<hi>葉似落藜而細蜀中生噉之藥性論云荆芥可單用治惡風賊風口面喎邪遍身□痺心虚忘事益力添精主</hi>
<hi>辟邪毒氣除勞乆食動渴疾治丁腫取一握切以水五升煮取二升冷分二服主通利血脉傳送五藏不足氣</hi>
<hi>能發汗除冷風又擣末和醋封毒腫孟詵云荆芥多食熏人五藏神陳士良云荆芥主血勞風氣壅滿背脊疼</hi>
<hi>痛虚汗理丈夫脚氣筋骨煩疼及隂陽毒傷寒頭痛頭旋目眩手足筋急本草呼為假蘇假蘇又别按假蘇葉</hi>
<pb n="KR3e0028_WYG_028-19b"/>
<hi>銳圓多野生以香氣似蘇故呼為蘇日華子云荆芥利五藏消食下氣醒酒作菜生熟食并煎茶治頭風并出</hi>
<hi>汗豉汁煎治暴傷寒</hi>
圖經曰<hi>假蘇荆芥也生漢中川澤今處處有之葉似落藜而細初生香辛可噉人取作生菜古方稀用</hi>
<hi>近世醫家治頭風虚勞瘡疥婦人血風等為要藥並取花實成穗者暴乾入藥亦多單用効甚速又以一物治</hi>
<hi>産後血暈築心眼倒風縮欲死者取乾荆芥穗擣篩每用末二錢匕童子小便一酒盞調熱服立效口噤者挑</hi>
<hi>齒閉者灌鼻中皆效近世名醫用之無不如神云醫官陳巽處江左人謂假蘇荆芥實兩物假蘇葉銳圓多野</hi>
<hi>生以香氣似蘇故名之蘇恭以本經一名薑芥薑荆聲近便為荆芥非也又有胡荆芥俗呼新羅荆芥石荆芥</hi>
<hi>體性相近入藥亦同</hi>
<pb n="KR3e0028_WYG_028-20a"/>
　陳藏器<hi>一名薑芥即今之荆芥是也薑荆語訛耳按張鼎食療云荆芥一名析蓂本經既有荆芥</hi>
<hi>又有析蓂如此二種定非一物析蓂是大薺大薺是葶藶子陶蘇大誤與假蘇又不同張鼎亦誤爾荆芥本功</hi>
<hi>外去邪除勞渴主丁腫出汗除風冷煮汁服之杵和酢傅丁腫新注云産後中風身强直取末酒和服差</hi>
食療<hi>性温辟邪氣除勞傳送五藏不足氣助脾胃多食熏五藏神通利血脉發汗動渇疾又杵為末醋和</hi>
<hi>封風毒腫上患丁腫荆芥一把水五升煮取三升冷分二服</hi>
經驗方<hi>産後中風眼反折四肢搐搦下藥可立待應效如聖散荆芥穗子為末酒服二錢匕效集驗方</hi>
<hi>同</hi>
經驗後方<hi>治一切風口眼偏斜青荆芥一斤青薄荷一斤一處砂盆内研生絹絞汁於瓷器内看厚</hi>
<pb n="KR3e0028_WYG_028-20b"/>
<hi>薄煎成膏餘滓三分去一分漉滓不用將二分滓日乾為末以膏和為丸如梧桐子大每服二十丸早至暮可</hi>
<hi>三服忌動風物</hi>
孫真人<hi>荆芥動渴疾</hi>
<pb n="KR3e0028_WYG_028-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_028-21b"/>
白襄荷㣲温主中蠱及瘧<hi>陶隱居云今人乃呼赤者為蘘荷白者為覆葅葉同一種</hi>
<hi>爾於人食之赤者為勝藥用白者中蠱者服其汁并卧其葉即呼蠱主姓名亦主溪毒沙蝨輩多食損藥勢又</hi>
<hi>不利脚人家種白蘘荷亦云辟蛇唐本注云根主諸惡瘡殺蠱毒根心主稻麥芒入日中不出者以汁注目中</hi>
<hi>即出臣禹錫等謹按蜀本圖經云葉似初生甘焦根似薑牙其葉冬枯藥性論云白蘘荷亦可單用味辛有小</hi>
<hi>毒</hi>
圖經曰<hi>白蘘荷舊不著所出州土今荆襄江湖間多種之北地亦有春初生葉似甘蕉根似薑而肥其</hi>
<hi>根堪為葅其性好隂在木下生者尤美潘岳閒居賦云蘘荷依隂時藿向陽是也宗□荆楚嵗時記曰仲冬以</hi>
<hi>鹽藏蘘荷以備冬儲又以防蠱史遊急就篇云蘘荷冬日藏其来逺矣干寳搜神記云其外姊夫蒋士先得疾</hi>
<pb n="KR3e0028_WYG_028-22a"/>
<hi>下血言中蠱家人密以蘘荷置其席下忽大笑曰蠱我者張小也乃收小小走自此解蠱藥多用之周禮蔗氏</hi>
<hi>以嘉草除蠱毒宗□以謂嘉草即蘘荷是也陳藏器云蘘荷茜根為主蠱之最然有赤白二種白者入藥昔人</hi>
<hi>呼為覆葅赤者堪噉及作梅果多用之古方亦乾末水服主喉痺</hi>
　雷公云<hi>凡使勿用革牛草真相似其革牛草腥澁凡使自蘘荷以銅刀刮上麄皮一重了細切入</hi>
<hi>砂盆中研如膏只收取自然汁煉作煎却於辛盆器中攤令冷如乾膠煎刮取研用</hi>
聖惠方<hi>治風冷失聲咽喉不利以蘘荷根二兩研絞取汁酒一大盞相和令勻不計時候温服半錢肘</hi>
<hi>後方同</hi>
外臺秘要<hi>喉中及口舌生瘡爛酒漬蘘荷根半日含潄其汁差</hi>
<pb n="KR3e0028_WYG_028-22b"/>
肘後方<hi>治傷寒時氣温病頭痛壯熱脈盛可取生蘘荷根葉合搗絞汁服三四升已</hi>
又方<hi>治卒吐血亦治蠱毒及痔血婦人患腰痛向東者蘘荷根一把搗絞汁三升服之</hi>
經騐方<hi>治月信滯蘘荷根細切煎取二升空心酒調服</hi>
梅師方<hi>治卒中蠱毒下血如雞肝晝夜不絶藏腑敗壞待死葉密安病人席下亦自説之勿令病人知</hi>
<hi>覺令病者自呼蠱姓名</hi>
又方<hi>治喉中似物吞吐不出腹脹羸瘦取白蘘荷根絞汁服蠱立出</hi>
荆楚嵗時記<hi>蔣士先得疾下血言蠱密以根布席下忽自笑曰蟲食我者張小也乃收小小走</hi>
衍義曰<hi>白蘘荷八九月間淹貯之以備冬月作蔬果治療秖用白者</hi>
<pb n="KR3e0028_WYG_028-23a"/>
</p>
<p>
<pb n="KR3e0028_WYG_028-24a"/>
蘇味辛温主下氣除寒中其子尤良<hi>陶隱居云葉下紫色而氣甚香其無</hi>
<hi>紫色不香似荏者多野蘇不堪用其子主下氣與橘皮相宜同療今注今俗呼為紫蘇臣禹錫等謹按爾雅云</hi>
<hi>蘇桂荏釋曰蘇荏類之草也以其味辛類荏故因名桂荏也藥性論云紫蘇子無毒主上氣欬逆治冷氣及腰</hi>
<hi>脚中濕風結氣將子研汁煑粥良長服令人肥白身香和髙良薑橘皮等分蜜丸空心下十丸下一切宿冷氣</hi>
<hi>及脚濕風葉可生食與一切魚肉作羮良孟詵云紫蘇除寒熱治冷氣日華子云紫蘇補中益氣治心腹脹滿</hi>
<hi>止霍亂轉筋開胃下食并一切冷氣止脚氣通大小腸子主調中益五藏下氣止霍亂嘔吐反胃補虚勞肥健</hi>
<hi>人利大小便破㿂結消五膈止𠻳潤心肺消痰氣</hi>
圖經曰<hi>蘇紫蘇也舊不著所出州土今處處有之葉下紫色而氣甚香夏採莖葉秋採實其莖并葉通</hi>
<pb n="KR3e0028_WYG_028-24b"/>
<hi>心經益脾胃煑飲尤勝與橘皮相宜氣方中多用之實主上氣欬逆研汁煑粥尤佳長食之令人肥健若欲宣</hi>
<hi>通風毒則單用莖去節大良謹按爾雅謂蘇為桂荏蓋以其味辛而形類荏乃名之然而蘇有數種有水蘇白</hi>
<hi>蘇魚蘇山魚蘇皆是荏類水蘇别條見下白蘇方莖圖葉不紫亦甚香實亦入藥魚蘇似茵蔯大葉而香吳人</hi>
<hi>以煑魚者一名魚<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>生山石間者名山魚蘇主休息痢大小溲頻數乾末术飲調服之效又蘇主雞瘕本經不</hi>
<hi>著南齊褚澄善醫為吳郡太守百姓李道念以公事到郡澄見謂曰汝有重病答曰舊有冷病至今五年衆醫</hi>
<hi>不差澄為診曰汝病非冷非熱當是食白瀹雞子過多所致令取蘇一升煑服仍吐一物如升涎裹之能動開</hi>
<hi>看是雞鶵羽翅爪距具足能行走澄曰此未盡更服所餘藥又吐得如向者雞十三頭而病都差當時稱妙一</hi>
<hi>説乃是用蒜煑服之</hi>
<pb n="KR3e0028_WYG_028-25a"/>
　雷公云<hi>凡使勿用薄荷根莖真似紫蘇莖但葉不同薄荷莖性燥紫蘇莖和凡使刀刮上青薄皮</hi>
<hi>剉用也</hi>
聖惠方<hi>治風順氣利腸以紫蘇子一升㣲炒杵以生絹袋盛内於三斗漬酒中浸三宿少少飲之</hi>
又方<hi>治脚氣及風寒濕痺四肢攣急脚踵不可踐地用紫蘇二兩杵碎水二升研取汁以蘇子汁煑粳米</hi>
<hi>二合作粥和葱豉椒薑食之</hi>
外臺秘要<hi>治夢失精以子一升熬杵為末酒服方寸匕日再服</hi>
斗門方<hi>治失血紫蘇不限多少於大鍋内水煎令乾後去滓熬膏以赤豆炒熟杵為末調煎為丸如梧</hi>
<hi>子大酒下三十丸至五十丸常服差</hi>
<pb n="KR3e0028_WYG_028-25b"/>
金匱方<hi>治食蟹中毒紫蘇煑汁飲之三升以子汁飲之亦治凡蟹未經霜者多毒</hi>
丹房鏡源<hi>紫蘇油柔硃金潤入石</hi>
衍義曰<hi>蘇此紫蘇也背面皆紫者佳其味㣲辛甘能散其氣香令人朝暮湯其汁飲為無益醫家以謂</hi>
<hi>芳草致豪貴之疾者此有一焉脾胃寒人飲之多泄滑往往人不覺子治肺氣喘急</hi>
<pb n="KR3e0028_WYG_028-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_028-26b"/>
水蘇味辛㣲温無毒主下氣殺榖除飲食辟口臭去毒<lb/>
辟惡氣久服通神明輕身耐老主吐血衂血血崩一名<lb/>
雞蘇一名勞祖一名芥蒩<hi>音祖</hi>一名芥苴<hi>七余切</hi>生九真池<lb/>
澤七月採<hi>陶隱居云方藥不用俗中莫識九真遼逺亦無能訪之唐本注云此蘇生下濕水側苗似</hi>
<hi>旋復兩葉相當大香馥青濟河間人名為水蘇江左名為薺薴吳㑹謂之雞蘇主吐血衂血下氣消穀大效而</hi>
<hi>陶更於菜部出雞蘇誤矣今以雞蘇之二名復中吐血衂血血崩六字也臣禹錫等謹按蜀本圖經云葉似白</hi>
<hi>薇葉相當花生節間紫白色味辛而香六月採莖葉日乾陳藏器云薺薴葉上有毛稍長氣臭除蟻瘻按碎傅</hi>
<hi>之亦主冷氣洩痢可為生菜除胄間酸水孟詵云雞蘇一名水蘇熟擣生葉緜裹塞耳療聾又頭風目眩者以</hi>
<pb n="KR3e0028_WYG_028-27a"/>
<hi>清酒煑汁一升服産後中風服之彌佳可燒作灰汁及以煑汁洗頭令髪香白眉不生又收訖釀酒及漬酒常</hi>
<hi>服之佳日華子云雞蘇暖治肺瘻崩中帶下血痢頭風目眩産後中風及血不止又名臭蘇青白蘇</hi>
圖經曰<hi>九蘇生九真池澤今處處有之多生水岸傍苗似旋復兩葉相當大香馥青齊間呼為水蘇江</hi>
<hi>左名為薺薴吳㑹謂之雞蘇南人多以作菜主諸氣疾及脚腫江北甚多而人不取食又江左人謂雞蘇水蘇</hi>
<hi>是兩種陳藏器謂薺薴自是一物非水蘇水蘇葉有鴈齒香薷氣辛薺薴葉上有毛稍長氣臭主冷氣洩痢可</hi>
<hi>為生菜除胃間酸水亦可擣傅蟻螻亦有石上生者名石薺薴紫花細葉髙一二尺味辛温無毒主風血冷氣</hi>
<hi>并瘡疥痔漏下血並煑汁服山中人多用之</hi>
　梅師方<hi>治吐血及下血并婦人漏下雞蘇莖葉煎取汁飲之</hi>
<pb n="KR3e0028_WYG_028-27b"/>
又方<hi>治鼻衂血不止生鷄蘇五合香豉二合合杵研搓如棗核大内鼻中止</hi>
又方<hi>卒漏血欲死煑一升服之</hi>
衍義曰<hi>水蘇氣味與紫蘇不同辛而不和然一如蘇但面不紫及周圍搓牙如鴈齒香少</hi>
<pb n="KR3e0028_WYG_028-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_028-28b"/>
香薷<hi>音柔</hi>味辛㣲温主霍亂腹痛吐下散水腫<hi>陶隱居云家家有此</hi>
<hi>惟葉生食十月中取乾之霍亂煑飲無不差作煎除水腫尤良臣禹錫等謹按蕭炳云今新定新安有石上者</hi>
<hi>彼人名石香葇細而辛更絶住孟詵云香葇温又云香戎去熱風生菜中食不可多食卒轉筋可煑汁頓服半</hi>
<hi>升止又乾末止鼻衂以水服之日華子云無毒下氣除煩熱療嘔逆冷氣</hi>
圖經曰<hi>香薷音柔舊不著所出州土陶隱居云家家有之今所在皆種但北土差少似白蘇而葉更細</hi>
<hi>十月中採乾之一作香葇俗呼香葺霍亂轉筋煑飲服之無不差者若四肢煩冷汗出而渴者加蓼子同切煑</hi>
<hi>飲胡洽治水病洪腫香葇煎取乾香葇五十斤一物剉内釡中以水淹之水出香葇上一寸煑使氣力都盡清</hi>
<hi>澄之嚴火煎令可丸一服五丸如梧子日漸増之以小便利好夀春及新安有彼間又有一種石上生者莖葉</hi>
<pb n="KR3e0028_WYG_028-29a"/>
<hi>更細而辛香彌甚用之尤佳彼人謂之石香薷本經出草部中品云生蜀郡陵榮資簡州及南中諸山岩石縫</hi>
<hi>中生二月八月採苗莖花實俱亦主調中温胃霍亂吐瀉今人罕用之故但附於此</hi>
　雷公<hi>云凡採得去根留葉細剉曝乾勿令犯火服至十兩一生不得食白山桃也</hi>
外臺秘要<hi>治水病洪腫氣脹不消食乾香薷五十斤焙用濕者亦得細剉内釡中水浸之出香薷上</hi>
<hi>數寸煑使氣盡去滓清澄之漸㣲火煎令可丸服五丸如梧子大日三稍加之以小便利為度</hi>
千金方<hi>治口臭香薷一把以水一斗煑取三升稍稍含之</hi>
肘後方<hi>舌上忽出血如饡孔者香薷汁服一升日三服</hi>
食醫心鏡<hi>主心煩去熱取煎湯作羮煑粥及生食並得</hi>
<pb n="KR3e0028_WYG_028-29b"/>
子母秘録<hi>小兒白秃髪不生汁出慘痛濃煑陳香薷汁少許脂和胡粉傅之</hi>
衍義曰<hi>香薷生山野荆湖南北二川皆有兩京作圃種暑月亦作蔬菜治霍亂不可闕也用之無不效</hi>
<hi>葉如茵蔯花茸紫在一邊成穗凡四五十房為一穗如荆芥穗别是一種香餘如經</hi>
<pb n="KR3e0028_WYG_028-30a"/>
</p>
<p>
<pb n="KR3e0028_WYG_028-31a"/>
薄荷味辛苦温無毒主賊風傷寒發汗惡氣心腹脹滿<lb/>
霍亂宿食不消下氣煮汁服亦堪生食人家種之飲汁<lb/>
發汗大解勞乏<hi>唐本注云莖葉似荏而尖長根經冬不死又有蔓生者功用相似唐本先附臣</hi>
<hi>禹錫等謹按藥性論云薄荷使能去憤氣發毒汗破血止痢通利闗節尤與薤作葅相宜新病差人勿食令人</hi>
<hi>虚汗不止陳士良云吳菝<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>能引諸藥入榮衛療隂陽/毒傷寒頭痛四季宜食又云胡菝<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>主風氣壅併攻胷</hi>
<hi>膈作茶服之立效俗呼為新羅菝<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>日華子云治中風失音吐痰除賊風療心腹脹下氣消宿食及頭風等</hi>
圖經曰<hi>薄荷舊不著所出州土而今處處皆有之莖葉似荏而尖長經冬根不死夏秋採莖葉暴乾古</hi>
<hi>方稀用或與薤作虀食近世醫家治傷風頭腦風通闗格及小兒風涎為要切之藥故人園庭間多蒔蒔之又</hi>
<pb n="KR3e0028_WYG_028-31b"/>
<hi>有胡薄荷與此相類但味少甘為别生江浙間彼人多以作茶飲之俗呼新羅薄荷近京僧寺亦或植一二本</hi>
<hi>者天寳方名連錢草者是石薄荷生江南山石上葉㣲小至冬而紫色此一種不聞有别功用凡新大病差人</hi>
<hi>不可食薄荷以其能發汗恐虚人耳字書作瓊<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    </hi>
　食療<hi>平解勞與薤相宜發汗通利闗節杵汁服去心藏風熱</hi>
外臺秘要<hi>治蜂螫挼貼之差</hi>
經驗方<hi>治水入耳以汁㸃立效</hi>
食醫心鏡<hi>煎豉湯湲酒和飲煎茶生食之並宜</hi>
衍義曰<hi>薄荷世謂之南薄荷為有一種龍腦薄荷故言南以别之小兒驚風壯熱須此引藥猫食之即</hi>
<pb n="KR3e0028_WYG_028-32a"/>
<hi>醉物相感爾治骨蒸熱勞用其汁與衆藥熬為膏</hi>
秦荻梨味辛温無毒主心腹冷脹下氣消食人所噉者<lb/>
生下濕地所在有之<hi>唐本先附臣禹錫等謹按孟詵云秦荻梨於生菜中最香美甚血氣</hi>
<hi>又末之和酒服療卒心痛悒悒塞滿氣又子末和大醋封腫氣日三易陳藏器云五辛菜味辛温嵗朝食之助</hi>
<hi>發五藏氣常食温中去惡氣消食下氣荆楚嵗時記亦作此説熱病後不可食之損目</hi>
　食醫心鏡<hi>秦荻梨取和醬醋食之理心腹冷脹下氣消食空腹食之最佳</hi>
醍醐菜<lb/>
雷公云<hi>凡使勿用諸件草形似牛皮蔓搯之有乳汁出香甜入頂採得用苦竹刀細切入砂盆中研如</hi>
<pb n="KR3e0028_WYG_028-32b"/>
<hi>膏用生稀絹裹挼取汁出暖飲</hi>
千金方<hi>治傷中崩絶赤醍醐杵汁拌酒煎沸空心服一盞</hi>
又方<hi>治月水不利以葉絞汁和酒煎服一盞</hi>
　<lb/>
　<lb/>
　<lb/>
　<lb/>
　證類本草卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證類本草卷十二</head> <lb/>
    <p>
<pb n="KR3e0028_WYG_012-1a"/>
欽定四庫全書<lb/>
　證類本草卷十二<lb/>
　　　　　　　　　　　　宋　唐慎微　撰<lb/>
　本草上品總七十二種<lb/>
　　一十九種神農本經<lb/>
　　六種名醫别録<lb/>
　　一種唐本先附<hi>註云唐附</hi>
　　二種今附<hi>皆醫家嘗用有効註云今附</hi>
<pb n="KR3e0028_WYG_012-1b"/>
　　一種新補<lb/>
　　一種新定<lb/>
　　七種新分條<lb/>
　　一種唐慎微續補<hi>墨蓋子下是</hi>
　　八種海藥餘<lb/>
　　二十六種陳藏器餘<lb/>
　　　凡墨蓋子已下並唐慎微續證類<lb/>
　　桂　　　　　牡桂　　　　菌桂<lb/>
<pb n="KR3e0028_WYG_012-2a"/>
　　松脂<hi>實葉根節等附松黄松脂唐注五粒松續注</hi>　槐實<hi>枝皮根等附</hi>
　　槐膠<hi>新定</hi>　　　槐花<hi>新/補</hi>　　　枸杞<hi>葉上蟲窠續注</hi>
　　栢實<hi>葉皮側栢等附</hi>　茯苓<hi>茯神附</hi>　　琥珀<lb/>
　　瑿<hi>元附琥珀下今新分條</hi>榆皮<hi>花附</hi>　　　酸棗<lb/>
　　蘖木<hi>根附</hi>　　　楮實<hi>葉皮莖白汁等附榖紙續注</hi>
　　乾漆<hi>生漆附</hi>　　五加皮　　　牡荆實<lb/>
　　蔓荆實　　　辛夷　　　　桑上寄生<lb/>
　　杜仲　　　　楓香脂<hi>皮附唐附</hi>　女貞實<hi>枸骨冬青續注</hi>
<pb n="KR3e0028_WYG_012-2b"/>
　　木蘭　　　　蕤核　　　　丁香<hi>今附母丁香續注</hi>
　　沉香　　　　薰陸香　　　鷄舌香<lb/>
　　藿香　　　　詹糖香　　　檀香<lb/>
　　乳香<hi>已上七種元附沉香下今各分條</hi>　　　蘇合香<hi>獅子屎續注</hi>
　　金櫻子<hi>今附自草部今移</hi>　　　　　降真香<lb/>
　　　八種海藥餘<lb/>
　　藤黄　　　　返魂香　　　海紅豆<lb/>
　　落鴈木　　　䔋木　　　　柵木皮<lb/>
<pb n="KR3e0028_WYG_012-3a"/>
　　無名木皮　　奴會木<lb/>
　　　二十六種陳藏器餘<lb/>
　　乾陀木皮　　含水藤中水　臯蘆葉<lb/>
　　蜜香　　　　阿勒勃　　　鼠藤<lb/>
　　浮爛囉勒　　靈夀木皮　　綟木<lb/>
　　斑珠藤　　　阿月渾子　　不彫木<lb/>
　　曼逰藤　　　龍手藤　　　放杖木<lb/>
　　石松　　　　牛妳藤　　　震燒木<lb/>
<pb n="KR3e0028_WYG_012-3b"/>
　　木麻　　　　帝休　　　　河邊木<lb/>
　　檀桓　　　　木蜜　　　　朗榆皮<lb/>
　　那耆悉　　　黄屑<lb/>
<pb n="KR3e0028_WYG_012-4a"/>
</p>
<p>
<pb n="KR3e0028_WYG_012-5a"/>
</p>
<p>
<pb n="KR3e0028_WYG_012-6a"/>
桂味甘辛大熱有小毒主温中利肝肺氣心腹寒熱冷<lb/>
疾霍亂轉筋頭痛腰痛出汗止煩止唾欬𠻳鼻齆能墮<lb/>
胎堅骨節通血脈理疏不足宣導百藥無所畏乆服神<lb/>
仙不老生桂陽二月八月十月採皮隂亁<hi>得人参麥門冬甘草大黄</hi>
<hi>黄芩調中益氣淂柴胡紫石英亁地黄療吐逆陶隱居云按本經惟有菌牡二桂而桂用體大同小異今俗用</hi>
<hi>便有三種以半卷多脂者单名桂入藥最多所用悉與前説相應仙經乃並有三桂常服食以葱涕合和雲母</hi>
<hi>葵化為水者正是此種爾今出廣州者好湘州始興桂陽縣即是小桂亦冇而不如廣州者交州桂州者形段</hi>
<hi>小多脂肉亦好經云桂葉如柏葉澤黒皮黄心赤齊武帝時湘州送樹以植芳林苑中今東山有桂皮氣粗相</hi>
<pb n="KR3e0028_WYG_012-6b"/>
<hi>類而葉殊鼻亦能凌冬恐或是牡桂時人多呼丹桂正謂皮赤爾北方今重此毎食輙須之蓋禮所云薑桂以</hi>
<hi>為芬芳唐本注菌桂葉似柿葉中有縱文三道表裏無毛而光澤牡桂葉長尺許陶云小桂或言其葉小者陶</hi>
<hi>引經云似柏葉騐之殊不相類不知此言從何所出今按桂冇二種惟皮稍不同若菌桂老皮堅板無肉全不</hi>
<hi>堪用其小枝薄卷及二三重者或名菌桂或名筒桂其牡桂嫩枝皮名為肉桂亦云桂枝其老者名木桂亦名</hi>
<hi>大桂得人参等良本是菌桂剩出单桂條陶為深誤也今按陳藏器本草云菌桂牡桂桂心已上三色並同是</hi>
<hi>一物按桂林桂嶺因桂為名今之所生不離此郡從嶺以南際海盡有桂樹惟栁象州最多味既辛烈皮又厚</hi>
<hi>堅土人所採厚者必嫩薄者必老以老薄者為一色以厚嫩者為一色嫩既辛香兼又筒卷者必味淡自然板</hi>
<hi>薄板薄者即牡桂也以老大而名焉筒桂者即箘桂也以嫩而易卷古方有筒桂字似菌字後人誤而書之習</hi>
<pb n="KR3e0028_WYG_012-7a"/>
<hi>而成俗至於書傳亦復因循桂心即是削除皮上甲錯取其近裏辛而有味臣禹錫等謹按蜀本注云按此冇</hi>
<hi>三種菌桂葉似柿葉牡桂葉似枇杷葉此乃云葉如柏葉蘇以桂葉無似栢葉者乃云陶為深誤剩出此條今</hi>
<hi>㨿陶注云菌桂正圓如竹三重者良牡桂皮薄色黄多脂肉氣如木蘭味亦辛此桂則是半卷多脂者此云仙</hi>
<hi>經有三桂以葱涕合和雲母蒸化為水服之此則有三種明矣陶又云齊武帝時湘州得樹以植芳林苑中陶</hi>
<hi>隐居雖是梁武帝時人實生自宋孝武建元三年厯齊為諸王侍讀故得見此樹而言也蘇恭但只有知二種</hi>
<hi>亦不能細尋事跡而云陶為深誤何臆斷之甚也抱朴子云桂可以竹瀝合餌之亦可以龜腦和服之藥性論</hi>
<hi>云桂心君亦名紫桂殺草木毒忌生葱味苦辛無毒主治九種心痛殺三蟲主破血通利月閉治軟脚痺不仁</hi>
<hi>治胞衣不下除欬逆結氣擁痺止腹内冷氣痛不可忍主下痢治鼻息肉白華子云桂心治一切風氣補五勞</hi>
<pb n="KR3e0028_WYG_012-7b"/>
<hi>七傷通九竅利關節益精明目暖腰膝破痃癖㿂瘕消瘀血治風痺骨節攣縮續筋骨生肌肉</hi>
圖經曰<hi>菌桂生交阯山谷牡桂生南海山谷桂生桂陽舊經載此三種之異性味功用亦别而爾雅但</hi>
<hi>言梫木桂一種郭璞云南人呼桂厚皮者為木桂蘇恭以謂牡桂即木桂及单名桂者是也今嶺表所出則有</hi>
<hi>筒桂肉桂桂心官桂板桂之名而醫家用之罕有分别者舊説菌桂正圓如竹有二三重者則今所謂筒桂也</hi>
<hi>筒菌字近或傳寫之誤耳或云即肉桂也牡桂皮薄色黄少脂肉氣如木蘭味亦相類削去皮名桂心今所謂</hi>
<hi>官桂疑是此也桂是半卷多脂者今所謂板桂疑是此也今觀賔宜韶欽諸州所圈上者種類亦各不同然皆</hi>
<hi>題曰桂無復别名参考舊注謂菌桂葉似柿葉中有三道文肌理緊薄如竹大枝小枝皮俱是筒與今賔州所</hi>
<hi>出者相類牡桂葉狹於菌桂而長數倍其嫩枝皮半卷多紫與今宜州韶州相類彼上人謂其皮為木蘭皮肉</hi>
<pb n="KR3e0028_WYG_012-8a"/>
<hi>為桂心此又有黄紫兩色益可騐也桂葉如栢葉而澤黒皮黄心赤今欽州所出者葉宻而細亦恐是其類但</hi>
<hi>不作栢葉形為疑耳皮厚者名木桂即板桂是也蘇恭以牡桂與单名桂為一物亦未可據其木俱髙三四丈</hi>
<hi>多生深山蠻洞中人家園圃亦有種者移植扵嶺北則氣味殊少辛辣固不堪入藥也三月四月生花全類茱</hi>
<hi>茰九月結實今人多以装綴花果作筵具其葉甚香可用作飲香尤佳二月八月採皮九月採花並隂亁不可</hi>
<hi>近火中品又有天竺桂云生西胡國功用似桂不過烈今亦稀有故但附於此張仲景治傷寒用桂枝湯甲乙</hi>
<hi>經治隂受病發痺内熨方用醇酒二十斗蜀椒一斗乾薑一斗桂一斗凡四物㕮咀著清酒中綿絮一斤細白</hi>
<hi>布四丈皆并内酒中置馬矢煴中善封塗勿使泄氣五日五夜出而綿絮暴亁復漬之以盡其汁毎漬必脺其</hi>
<hi>日乃出布綿乾之并用滓與絮復布為中其布長六七尺為六七中即用之生桑炭炙中以熨寒痺所刺之處</hi>
<pb n="KR3e0028_WYG_012-8b"/>
<hi>令熱入至於病所寒復炙巾以熨之三十徧而止汗出炙巾以拭身亦三十遍而止起布内無見風每刺必熨</hi>
<hi>如此病已矣此所謂内熨也又治躄筋急亦以白酒和桂塗之續傳信方造桂漿法夏月飲之觧煩渇益氣消</hi>
<hi>痰桂末一大两白蜜一升以水二斗先煎取一斗待冷入新瓷瓶中後下二物攪二三百轉令匀先以油单一</hi>
<hi>重覆上加紙七重以䋲封之每日去紙一重七日開之藥成氣香味美格韻絶髙今人亦多作故并著其法</hi>
　雷公云<hi>凡使勿薄者要紫色厚者去上麄皮取心中味辛者使毎斤大厚紫桂只取得五兩取有</hi>
<hi>味厚處生用如末用即用重宻熟絹并紙裹勿令犯風其州土只有桂草元無桂心用桂草煮丹陽木皮遂成</hi>
<hi>桂心凡使即单𢷬用之</hi>
聖惠方<hi>治風頭痛毎欲天隂雨風先發者用桂心一兩為末以酒調如膏用傅項上并額角</hi>
<pb n="KR3e0028_WYG_012-9a"/>
又方<hi>治九種心痛妨悶用桂心一分為末以酒一大盞煎至半盞去滓稍熱服立効</hi>
又方<hi>治寒疝心痛四肢逆冷全不欲食用桂心一兩去皮𢷬羅為㪚不計時候熱酒調下一錢匕</hi>
又方<hi>治産後惡血衝心痛氣悶欲絶用桂心三兩𢷬羅為㪚狗膽汁和丸如櫻桃大不訃時候用熱酒磨</hi>
<hi>下二丸</hi>
外臺秘要<hi>療小兒睡中遺尿不自覺桂木雄雞一肝等分𢷬丸服如小豆大温水下日二</hi>
千金方<hi>治中風面目相引偏僻牙車急舌不可轉桂心以酒煮取汁故布蘸㯓病上正即止左喎㩉左</hi>
<hi>右喎㩉左常用大效</hi>
又方<hi>大治失音末桂著舌下斬嚥汁</hi>
<pb n="KR3e0028_WYG_012-9b"/>
又方<hi>治卒中惡心痛桂心八分㕮咀以水四升煮取一升分二服</hi>
肘後方<hi>治卒心痛桂心八両㕮咀水四升煮取一升分三服</hi>
又方<hi>治心腹俱脹痛短氣欲死或已絶桂二両切以水一升二合煮取八合去滓頓服無桂用亁薑亦得</hi>
又方<hi>治中風四肢逆冷吐清水宛轉啼呼者取二両㕮咀以水三升煮取二升去滓適寒温盡服</hi>
又方<hi>治反腰有血痛𢷬桂篩三升許以苦酒和塗痛上乾復塗</hi>
葛氏方<hi>治卒吐血桂屑方寸匕晝夜含二十許服亦療下血大神騐千金方同</hi>
又方<hi>治産後腹中瘕痛末桂温酒服方寸匕日三子母秘録同</hi>
孫真人食忌<hi>治中風失音方桂一尺以水三升煎取一升服取汗</hi>
<pb n="KR3e0028_WYG_012-10a"/>
又方<hi>治唾血取桂心𢷬作末以水下方寸匕</hi>
梅師方<hi>蜀椒閉口者有毒誤食之便氣欲絶或下白沫身體冷急煎桂汁服之多飲冷水一二升忽食</hi>
<hi>飲吐漿煎濃䜴汁服之</hi>
又方<hi>治卒外腎偏腫疼痛方桂心末和水調方寸匕塗之</hi>
又方<hi>治産後血泄不禁止餘血彌痛兼塊桂心乾薑等分為末空心酒調服方寸匕</hi>
斗門方<hi>治中風失音用桂心一両去其麄皮近人身體懐之至両時辰許為末分為三服毎服用水二</hi>
<hi>盞煎取一盞服之差大妙聖惠方同</hi>
姚和衆方<hi>治小兒臍腫取桂心炙令熱熨之日可四五度</hi>
<pb n="KR3e0028_WYG_012-10b"/>
抱朴子云<hi>桂可以合葱涕蒸作水亦可以竹<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>合餌之亦可以龜腦和而服之七年能步行水上長</hi>
<hi>生不死又云趙他子服桂二十年足下毛生日行五百里力舉千斤</hi>
衍義曰<hi>桂大熱素問云辛甘發㪚為陽故漢張仲景桂枝湯治傷寒表虚皆須此藥是專用辛甘之意</hi>
<hi>也本草第一又云療寒以熱藥故知三種之桂不取菌桂牡桂者蓋此二種性亡温而已不可以治風寒之病</hi>
<hi>獨有一字桂本經言甘辛大熱此正合素問辛甘發散為陽之説尤知菌牡二桂不及也然本經止言桂仲景</hi>
<hi>又言桂枝者蓋亦取其枝上皮其木身麄厚處亦不中用諸家之説但各執已見終無證據今又謂之官桂不</hi>
<hi>知縁何而立名慮後世為别物故書之又有桂心此則諸桂之心不若一字桂也</hi>
牡桂味辛温無毒主上氣欬逆結氣喉痺吐吸心痛脅<lb/>
<pb n="KR3e0028_WYG_012-11a"/>
風脅痛温筋通脈止煩出汗利關節補中益氣乆服通<lb/>
神輕身不老生南海山谷<hi>陶隐居云南海郡即是廣州今俗用牡桂状似桂而扁廣</hi>
<hi>殊薄皮色黄指肉甚少氣如木蕳味亦類桂不知當是别樹為復猶是桂生有老宿者爾亦所未究唐本注云</hi>
<hi>爾雅云梫音寝木桂古方亦用木桂或云牡桂即今木桂及单名桂者是也此桂花子與菌桂同惟葉倍長大</hi>
<hi>小枝皮俱名牡桂然大枝皮肉理麄虚如木肉少味薄不及小枝皮肉多半卷中必皺起味辛美一名肉桂一</hi>
<hi>名桂枝一名桂心出融州桂州交州甚良臣禹錫等謹按蜀本圖經云葉狹長於菌桂葉一二倍其嫩枝皮半</hi>
<hi>卷多紫肉中皺起肌理虚軟謂之桂枝又名肉桂削去上皮名曰桂心藥中以此為善其厚皮者名曰木桂二</hi>
<hi>月八月採皮日亁之爾雅疏云梫一名木桂郭云今南人呼桂厚皮者名木桂桂樹葉似枇杷而大白華華而</hi>
<pb n="KR3e0028_WYG_012-11b"/>
<hi>不著子叢生巖嶺枝葉冬夏常青間無雜木本草謂之牡桂是也藥性論云牡桂君味甘辛能去冷風疼</hi>
<hi>痛</hi>
圖經<hi>文具桂條下</hi>
　經騐後方<hi>治大人小兒喫雜菓子多腹脹氣急方取肉桂碾末飯丸如菉豆大小兒熟水下五</hi>
<hi>丸大人十丸未痊再服</hi>
菌桂味辛温無毒主百病養精神和顔色為諸藥先聘<lb/>
通便乆服輕身不老面生光華媚好常如童子生交阯<lb/>
桂林山谷巖崖間無骨正圓如竹立秋採<hi>陶隠居云交阯屬交州桂</hi>
<pb n="KR3e0028_WYG_012-12a"/>
<hi>林屬廣州而蜀都賦云菌桂臨崖俗中不見正圓如竹者惟嫩枝破卷成圓猶依桂用非真菌桂也仙經</hi>
<hi>乃有用菌桂云三重者良則明非今桂矣必當别是一物應更研訪唐本注云菌者竹名古方用筒桂者</hi>
<hi>是故云三重者良其筒桂亦有二三重卷者葉似柿葉中三道文肌理緊薄如竹大枝小枝皮俱是菌然</hi>
<hi>大枝皮不能重卷味極淡薄不入藥用今惟出韶州臣禹錫等謹按蜀本圖經云葉似柿葉而尖梜光净</hi>
<hi>花白蕊黄四月開五月結實樹皮青黄薄卷若筒亦名筒桂厚硬味薄者名板桂又不入藥用三月七月</hi>
<hi>採皮曰乾</hi>
圖經<hi>文具桂條下</hi>
　列仙傳<hi>范蠡好食桂飲水討藥人世世見之又曰桂父象林人常服桂皮葉以龜腦和服之</hi>
<pb n="KR3e0028_WYG_012-12b"/>
韓終采藥詩<hi>闇河之桂實大如栗得而食之後天而老</hi>
别説云<hi>謹按諸家所説桂之異同幾不可用考今交廣商人所販及醫家見用唯陳藏噐一説最近然</hi>
<hi>筒厚實氣味重者宜入治藏及下焦藥輕薄者宜入治頭目發㪚藥故本經以菌桂飬精神以牡桂利關節仲</hi>
<hi>景傷寒論發汗用桂枝桂枝者枝條非身榦也取其輕薄而能發㪚今又有一種栁桂乃桂之嫩小枝條也尤</hi>
<hi>宜入治上焦藥用也</hi>
<pb n="KR3e0028_WYG_012-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-13b"/>
松脂味苦甘温無毒主疽惡瘡頭瘍白禿疥瘙風氣安<lb/>
五藏除熱胃中伏熱咽乾消渇及風痺死肌錬之令白<lb/>
其赤者主惡痺乆服輕身不老延年一名松膏一名松<lb/>
肪生太山山谷六月採<lb/>
松實味苦温無毒主風痺寒氣虚羸少氣補不足九月<lb/>
採隂乾<lb/>
松葉味苦温主風濕瘡生毛髮安五藏守中不饑延年<lb/>
<hi>臣禹錫等謹按日華子云松葉無毒</hi>
<pb n="KR3e0028_WYG_012-14a"/>
松節温主百節乆風風虚脚痺疼痛<lb/>
松根白皮主辟榖不饑<hi>陶隠居云採鍊松脂法並在服食方中以桑灰汁或酒煑軟挼</hi>
<hi>内寒水中數十過白滑則可用其有自流出者乃勝扵鑿樹及煑用膏也其實不可多得惟葉止是斷穀所宜</hi>
<hi>細切如粟以水及麵飲服之亦有隂乾𢷬為屑丸服者人患惡病服此無不差比来苦脚弱人醸松節酒亦皆</hi>
<hi>愈松栢皆有脂潤又凌冬不彫理為佳物但人多輕急近易之耳唐本注云松花名松黄拂取似蒲黄正爾酒</hi>
<hi>服身輕療病云勝皮葉及脂其子味甚甘經直云味苦非也松取枝燒其上下承取汁名<graphic n="KR2215" url="https://raw.githubusercontent.com/kanripo/KR-Gaiji/master/images/KR2215.png" mimeType="image/png"/>音詣主馬牛瘡疥</hi>
<hi>佳樹皮緑衣名艾蒳合和諸香燒之其烟團聚青白可愛也臣禹錫等謹按藥性論松脂使味甘平殺蟲用之</hi>
<hi>主耳聾牙有蛀孔少許咬之不落蟲自死能貼諸瘡膿血煎膏生肌止痛抽風蕭炳云又有五葉者一叢五葉</hi>
<pb n="KR3e0028_WYG_012-14b"/>
<hi>如釵名五粒松道家服食絶粒子如巴豆新羅徃徃進之日華子云松脂潤心肺下氣除邪煎膏治瘻爛排膿</hi>
<hi>又云松葉暖無毒炙罯凍瘡風濕瘡佳又云松節無毒治脚軟骨節風又云松根白皮味苦温無毒補五勞益</hi>
<hi>氣</hi>
圖經云<hi>松脂生泰山山谷今處處有之其用以通明如薰陸香顆者為勝道人服餌或合茯苓松栢實</hi>
<hi>菊花作丸皆先鍊治其法用大釡加水置甑用白茅藉甑底又加黄砂於茅上厚寸許可矣然後布松栢于上</hi>
<hi>炊以桑薪湯減即添熱水常令滿候松脂盡入釡中乃出之投於冷水既疑又蒸如此三過其白如玉然後入</hi>
<hi>藥亦可单服其實及根白皮古亦有服食法但今松實多作菓品餘不聞堪入藥其花上黄粉名松黄山人及</hi>
<hi>時拂取作湯㸃之甚佳但不堪停久故鮮用寄逺燒其枝上下承取汁<graphic n="KR2224" url="https://raw.githubusercontent.com/kanripo/KR-Gaiji/master/images/KR2224.png" mimeType="image/png"/>名松<graphic n="KR2215" url="https://raw.githubusercontent.com/kanripo/KR-Gaiji/master/images/KR2215.png" mimeType="image/png"/>音詣主牛馬瘡皮上緑衣名</hi>
<pb n="KR3e0028_WYG_012-15a"/>
<hi>艾蒳香用合諸香燒之其烟不㪚方書言松為五粒字當讀為鬛音之誤也言毎五鬛為一葉或有兩鬛七鬛</hi>
<hi>者松嵗久則實繁中原雖有然不及塞上者佳好也中品有墨條不載所出州郡然亦出於松故附見於此</hi>
聖惠方<hi>絶榖昇仙不食法取松實𢷬為膏酒調下三錢日三則不饑渇飲水勿食他物百日身輕日行</hi>
<hi>五百里</hi>
又方<hi>服松葉令人不老身生緑毛輕身益氣乆服不已絶榖不肌渇松葉不以多少細切更研每日食前</hi>
<hi>以酒調下二錢亦可粥汁服之初服稍難乆自便矣</hi>
又方<hi>治牙齗厯蟲齒根暗黒用松節燒灰揩之神効</hi>
又方<hi>治一切瘻煉成松脂末填瘡孔令滿日三四度用之</hi>
<pb n="KR3e0028_WYG_012-15b"/>
又方<hi>神仙餌松實用七月取松實過時即落難収去木皮𢷬如膏每服如鷄子大日三服服及百日身輕</hi>
<hi>三百日日行五百里絶穀乆服昇仙渇即飲水亦可以鍊了松脂同服之</hi>
外臺秘要<hi>集騐療齲齒取松脂鋭如錐絍齲孔内須臾齲蟲縁松脂出梅師方同</hi>
又方<hi>治惡風疾松脂煉投冷水中二十徧蜜丸服二兩饑即服之日三鼻柱斷離者二百日差斷塩及房</hi>
<hi>室</hi>
又方<hi>療<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>節諸風百節酸痛不可忍松脂三十斤煉五十徧不能五十徧亦可二十徧用以煉酥三升温</hi>
<hi>和松脂三升熟攪令極稠旦空腹以酒服方寸匕日三數食麪粥為佳慎血腥生冷酢物果子一百日差</hi>
又方<hi>松節酒主<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>節風四肢疼痛如觧落松脂二十斤酒五斗漬三匕日服一合日五六服</hi>
<pb n="KR3e0028_WYG_012-16a"/>
千金方<hi>治脚氣十二風痺不能行服更生散數劑及衆療不得力服此一劑更能行逺不過兩劑松葉</hi>
<hi>酒松葉六十斤細剉㕮咀以水四石煮取四斗九升以醸五斗米如常法别煑松葉汁以漬米并饙飯泥釀封</hi>
<hi>頭七日發澄飲之取醉得此酒力者甚衆</hi>
又方<hi>治<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>節風松葉𢷬取一升以酒三升浸七日服一合日三服</hi>
又方<hi>治口喎青松葉一斤𢷬令汁出清洒一升浸一宿近火一宿初服半升漸至一升頭面汗即止</hi>
又方<hi>治三年中風不軟者松葉一斤細切之以酒一斗煑取三升頓服汗出立差</hi>
千金翼<hi>治蟲食齒根齒黒者以松木灰揩之末雄黄塗齗上百日神効</hi>
梅師方<hi>治耳久聾松脂三兩煉巴豆一兩相和熟𢷬可丸通過以薄綿裹内耳孔中塞之日一度易</hi>
<pb n="KR3e0028_WYG_012-16b"/>
孫尙藥<hi>治脚轉筋疼痛攣急者松節一兩細剉如米粒乳香一錢右件藥用銀石器内慢火炒令焦只</hi>
<hi>㽞一二分性出火毒研細每服一錢至二錢熱木𤓰酒調下應是筋病皆治之</hi>
兵部手集<hi>療刺入肉悶疼百理不差方松脂流出如細乳頭香者傅瘡上以帛裹三五日當有根出</hi>
<hi>不痛不痒不覺自落</hi>
鬼遺方<hi>治疥癬松膠香研細約酌入少輕粉衮令勻凡疥癬上先用油塗了錯末一日便亁頑者三兩度</hi>
傷寒類要<hi>治天行辟瘟方切松葉如米酒服方寸匕日三辟五年瘟</hi>
抱朴子<hi>趙瞿病癩<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>年醫不差家乃賫粮棄送於山穴中瞿自怨不幸悲嘆涕泣經月有仙人經穴見</hi>
<hi>之哀之具問其詳瞿知其異人也叩頭自陳乞命于是仙人取囊中藥賜之教其服百餘日瘡愈顔色悦肌膚</hi>
<pb n="KR3e0028_WYG_012-17a"/>
<hi>潤仙人再過視之瞿謝活命之恩乞遺其方仙人曰此是松脂彼中極多汝可鍊服之長服身轉輕力百倍登</hi>
<hi>危渉險終日不困年百嵗齒不堕髪不白夜卧常見有光大如鏡</hi>
列仙傳<hi>偓佺好食松實能飛行健走及馬以松子遺堯堯不能服松者樠松也</hi>
野人閒話<hi>伏虎尊師萹煉松脂法十斤松脂五度以水煮過令苦味盡取得後每一斤煉了松脂入</hi>
<hi>四兩茯苓末每晨水下一刀圭即終年不食而復延齡身輕清爽</hi>
衍義曰<hi>松黄一如蒲黄但其味差淡治産後壮熱頭痛頬赤口乾唇焦多煩燥渇昏悶不爽松花川芎</hi>
<hi>當歸石膏蒲黄五物等同為末每服二錢水二合紅花二撮同煎七分去滓粥後温温細呷松子多海東水今</hi>
<hi>關右亦有但細小味薄與栢子仁同治虚秘</hi>
<pb n="KR3e0028_WYG_012-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-18b"/>
槐實味苦酸鹹寒無毒主五内邪氣熱止涎唾補絶傷<lb/>
五痔火瘡婦人乳瘕子藏急痛以七月七日取之𢷬取<lb/>
汁銅器盛之日煎令可作丸大如鼠屎内竅中三易乃<lb/>
愈又墮胎乆服明目益氣頭不白延年<lb/>
枝主洗瘡及隂囊下濕痒<lb/>
皮主爛瘡<lb/>
根主喉痺寒熱生河南平澤可作神燭<hi>景天為之使陶隠居云槐子以</hi>
<hi>相連多者為好十月已日採之新盆盛合泥百日皮爛為水核如大豆服之令腦滿髮不白而長生今處處有</hi>
<pb n="KR3e0028_WYG_012-19a"/>
<hi>此云七月取其子未堅故𢷬絞取汁唐本注云别録云八月斷槐大枝使生嫩蘖煮汁醸酒療大風瘻痺甚効</hi>
<hi>槐耳味苦辛平無毒主五痔心痛婦人隂中瘡痛槐樹菌也當取堅如桑耳者枝炮熨止蝎毒臣禹錫等謹按</hi>
<hi>爾雅云櫰槐大葉而黒守宫槐葉晝聶宵炕釋曰櫰槐一也大葉而黒名櫰不爾即名槐又曰槐葉畫合夜開</hi>
<hi>者别名守宫槐聶合也炕張也藥性論云槐子臣主治大熱難産皮煑汁淋隂囊墜腫氣痛又云槐白皮味苦</hi>
<hi>無毒能主治口齒風疳<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>血以煎漿水煑含之又煎淋浴男子隂疝卵腫陳藏器云槐實本功外殺蟲去風合</hi>
<hi>房折取隂乾煮服味一如茶明目除熱淚頭腦心胷間熱風煩悶風眩欲倒心頭吐涎如醉瀁瀁如船車上者</hi>
<hi>花堪染黄子上房七月収之染皂木為灰長毛髮日華子云槐子治丈夫女人隂瘡濕痒催生吞七粒又云槐</hi>
<hi>皮平治中風皮膚不仁喉痺浸洗五痔並一切惡瘡婦人産門痒痛及湯火瘡煎膏止痛長肉消癰腫</hi>
<pb n="KR3e0028_WYG_012-19b"/>
圖經曰<hi>槐實生河南平澤今處處有之其木有極髙大者謹按爾雅槐有數種葉大而黒者名櫰槐晝</hi>
<hi>合夜開者名守宫槐葉細而青緑者但謂之槐其功用不言有别四月五月開花六月七月結實七月七日採</hi>
<hi>嫩實𢷬取汁作煎十月採老實入藥皮根採無時今醫家用槐者最多春採嫩枝煆為黒灰以揩齒去蚛燒青</hi>
<hi>枝取瀝以塗癬取花之陳久者篩末飲服以治下血折取嫩房角作湯以當茗主頭風明目補腦煮白皮汁以</hi>
<hi>治口齒及下血水吞黒子以變白髮木上耳取末服方寸匕治大便血及五痔脫肛等皆常用有殊效者葛洪</hi>
<hi>著扁鵲明目使髮不落方十月上巳日取槐子去皮内新瓷中封口三七日初服一枚再二枚至十日十枚還</hi>
<hi>從一枚始大良劉禹錫傳信方著硤州王及郎中槐湯炙痔法以槐枝濃煎湯先洗痔便以艾炙其上七壮以</hi>
<hi>知為度及早充西川安撫使判官乗騾入駱谷及宿有痔疾因此大作其状如胡𤓰貫於膓頭熱如煻灰火至</hi>
<pb n="KR3e0028_WYG_012-20a"/>
<hi>驛僵仆主郵吏云此病某曽患来須灸即差乃命所使作槐湯洗熱𤓰上令用艾灸至三五壮怱覺一道熱氣</hi>
<hi>入膓中因大轉瀉先血後穢一時至痛楚瀉後遂失胡𤓰所在登騾而馳</hi>
　雷公云<hi>凡採得後去單子升五子者只取兩子三子者凡使用銅鎚槌之令破用烏牛乳浸一宿</hi>
<hi>蒸過用</hi>
食療<hi>主邪氣産難絶傷春初嫩葉亦可食主瘾疹牙齒諸風疼</hi>
外臺秘要<hi>療蛔蟲心痛取槐樹上木耳燒灰末如棗許正發和水服若不止飲熱水一升蛔蟲出</hi>
千金方<hi>療胎赤眼取槐木枝如馬鞭大長二尺作二段齊頭用油一匙置銅鉢中且使童子一人以其</hi>
<hi>木研之至瞑止令仰卧以塗向眼眥日三度差</hi>
<pb n="KR3e0028_WYG_012-20b"/>
又方<hi>療痔七月七日採槐子熟𢷬絞取汁肉銅器中盛宅中髙門上曝之二十日已上煎成取糞大内穀</hi>
<hi>榖道中日二亦主瘻百種瘡</hi>
又方<hi>古方明目黑髪槐子於牛膽中漬隂乾百日食後吞一枚十日身輕三十日白髪黒百日内通神</hi>
又方<hi>治九種心痛當太嵗上取新生槐枝一握去两頭水三大升煎取一升頓服</hi>
又方<hi>治鼻氣窒塞以水五升煑槐葉取三升下葱䜴調和再煎飲</hi>
千金翼<hi>治蠼螋瘡槐白皮醋浸半日洗之及諸惡瘡</hi>
肘後方<hi>治内瘻用槐白皮𢷬丸綿裹内下部中得効</hi>
又方<hi>療膓痔毎大便常下血槐樹上木耳取末飲服方寸匕日三服</hi>
<pb n="KR3e0028_WYG_012-21a"/>
百一方<hi>治中風身直不得屈伸反覆者取槐皮黄白者切之以酒或水六升煮取二升去滓適寒温稍</hi>
<hi>稍服之</hi>
經騐方<hi>治野鷄痔用槐栁枝煎湯洗痔上便以火灸之七壮</hi>
又方<hi>治下血槐花荆芥穗等分為末酒調下一錢匕</hi>
梅師方<hi>治崩中或赤白不問年月逺近取槐枝燒灰食前酒下方寸匕</hi>
又方<hi>治痔有蟲咬穀道痒或下膿血多取槐白皮濃煮汁安盆坐湯之虚其穀道令臾煖良乆欲大便當</hi>
<hi>蟲出不過三度即愈如用末綿裹内下部</hi>
食醫心鏡<hi>治野鷄痔下血膓風明目方嫩槐葉一斤蒸如造炙法取葉碾作末如茶法煎呷之</hi>
<pb n="KR3e0028_WYG_012-21b"/>
廣利方<hi>治姙娠難産令易方水吞槐子七枚即出</hi>
廣濟方<hi>療牙齒疼痛取槐樹白皮一握切以駱一升煮去滓用塩少許適寒温含之日二易之</hi>
必効方<hi>療隂瘡及濕痒槐樹北面不見日處一大握水二升煮取一升洗之三五徧冷復煖苦涉逺恐</hi>
<hi>衝風即以米粉粉之即効</hi>
張文仲<hi>療腸痔方槐樹上耳𢷬末末飲服方寸匕日三又槐白皮一搪剉以水煮令濃脫衣入水中坐</hi>
<hi>冷更易不過三用蟲出止</hi>
傷寒類要<hi>大熱心悶者槐子燒末酒服方寸匕</hi>
子母秘録<hi>日月米足而欲産者槐樹東枝令孕婦手把即易産</hi>
<pb n="KR3e0028_WYG_012-22a"/>
産寳<hi>療崩中不止不問年月逺近方槐耳燒作灰為止以酒服方寸匕</hi>
太清草木方<hi>槐者虚星之精以十月上已日採子服之去百病長生通神</hi>
衍義曰<hi>槐實止言實今當分為二實本出夾中若𢷬夾作煎者當言夾也夾中子大如豆堅而紫色者</hi>
<hi>實也今本條不析出夾與夾中子蓋其用各别皆疏𨗳風熱</hi>
槐膠主一切風化涎治肝藏風筋脈抽掣及急風口噤<lb/>
或四肢不収頑痺或毒風周身如蟲行或破傷風口眼<lb/>
偏斜腰脊强硬任作湯㪚丸煎雜諸藥用之亦可水煮<lb/>
和諸藥為丸及作湯下藥<hi>新定</hi>
<pb n="KR3e0028_WYG_012-22b"/>
槐花味苦平無毒治五痔心痛眼赤殺腹藏蟲及熱治<lb/>
皮膚風并腸風瀉血赤白痢並炒服葉平無毒煎湯治<lb/>
小兒驚癎壮熱疥癬及丁腫皮莖同用<hi>新補見日華子</hi>
圖經<hi>文具槐實條下</hi>
　簡要濟衆<hi>治婦人漏下血不絶槐花鵝不以多少燒作灰細研食前温酒服二錢匕</hi>
衍義曰<hi>槐花今染家亦用収時折其未開花煮一沸出之釡中有所澄下稠黄滓渗漉為餅染色更鮮</hi>
<hi>明治膓風熱瀉血甚佳不可過劑日</hi>
<pb n="KR3e0028_WYG_012-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-23b"/>
枸杞味苦寒根大寒子微寒無毒主五内邪氣熱中消<lb/>
渇周痺風濕下胷脅氣客熱頭痛補内傷大勞嘘吸堅<lb/>
筋骨强隂利大小膓乆服堅筋骨輕身不老耐寒暑一<lb/>
名杞根一名地骨一名枸忌一名地輔一名羊乳一名<lb/>
却暑一名仙人杖一名西王母杖生常山平澤及諸丘<lb/>
陵阪岸冬採根春夏採葉秋採莖實隂亁<hi>陶隠居云今出堂邑而石</hi>
<hi>頭烽火樓下最多其葉可作羮味小苦俗諺云去家千里勿食蘿摩枸杞此言其補益精氣强盛隂道也蘿摩</hi>
<hi>一名苦丸葉厚大作藤生摘之有白乳汁人家多種之可生噉亦蒸煮食也枸杞根實為服食家用其説甚美</hi>
<pb n="KR3e0028_WYG_012-24a"/>
<hi>仙人之杖逺有㫖乎臣禹錫等謹按爾雅疏云杞一名枸檵郭曰有枸杞也詩四牡云集于苞杞陸機云一名</hi>
<hi>苦杞一名地骨春生作羮茹微苦其莖似苺子秋熟正赤莖葉及子服之輕身益氣爾抱朴子云家柴一名托</hi>
<hi>盧或名天精或名却老或名地骨藥性論云枸杞曰子葉同説味甘平能補益精諸不足易顔色變白明日安</hi>
<hi>神令人長夀葉和羊肉作羮益人甚除風明目若渇可煮作飲代茶飲之白色無刺者良與乳酪相惡發熱諸</hi>
<hi>毒煩悶可單煮汁觧之能消熱麪毒又根皮細剉麪拌熟煮吞之主治腎家風良又益精氣法取葉上蟲窠子</hi>
<hi>暴亁為末入乾地黄中為丸益陽事主患眼風障赤膜昏痛取葉搗汁注以中妙日華子云地仙苗除煩益志</hi>
<hi>補五勞七傷壮心氣去皮膚骨節間風消熱毒散瘡腫即枸杞也</hi>
圖經曰<hi>枸杞生常山平澤及丘陵阪岸今處處有之春生苗葉如石榴葉而軟薄堪食俗呼為甜菜其</hi>
<pb n="KR3e0028_WYG_012-24b"/>
<hi>莖幹髙三五尺作叢六月七月生小紅紫花随便結紅實形微長如棗核其根名地骨春夏採葉秋採莖實冬</hi>
<hi>採根謹按爾雅云杞枸檵郭璞云今枸杞也詩小雅四牡云集于苞杞陸機疏云一名苦杞一名地骨春生作</hi>
<hi>羮茹微苦其莖似苺子秋熟正赤莖葉及子服之輕身益氣淮南枕中記著西河女子服枸杞法正月上寅採</hi>
<hi>根二月上夘治服之三月上辰採莖四月上已治服之五月上午採葉六月上未治服之七月上申採花八月</hi>
<hi>上酉治服之九月上戌採子十月上亥治服之十一月上子採根十二月上丑治服之又有并花實根莖葉作</hi>
<hi>煎及卑笮子汁煎膏服之其功並等今人相傳謂枸杞與枸棘二種相類其實形長而枝無刺者真枸杞也圓</hi>
<hi>而有刺者枸棘也枸大不堪入藥而下品溲音搜疏條注李當之云子似枸杞冬月熟色赤味甘苦蘇菾云形</hi>
<hi>似空疏木髙大許白皮其子七月八月熟似枸杞子味甘而兩兩相並今注云雖相似然溲疏有刺枸杞無刺</hi>
<pb n="KR3e0028_WYG_012-25a"/>
<hi>以此為别是二物相似而二物又有刺溲疏亦有巨骨之名如枸杞謂之地骨當亦相類用之宜細辨耳或云</hi>
<hi>溲疏以髙大為别是不然也今枸杞極有髙大者其入藥乃神良世傳蓬萊縣南丘村多枸杞髙者一二丈其</hi>
<hi>根蟠結甚固故其鄉人多夀考亦飲食其水土之品使然耳潤州州寺大井旁生枸杞亦嵗乆故上人目為枸</hi>
<hi>杞井云飲其水甚益人溲疏生熊耳川谷及田野丘墟地四月採古今方書觧見用者當亦難别耳又按枸杞</hi>
<hi>一名仙人杖而陳藏器拾遺别有兩種仙人杖一種是枯死竹竿之色黒者一種是菜類并此為三物而同一</hi>
<hi>名也陳子昻觀玉萹云余從補闕喬公北征夏四月次于張掖河洲草木無他異惟有仙人杖徃徃叢生予昔</hi>
<hi>嘗餌之此役也息意滋味成人有薦嘉蔬者此物存焉因為喬公唱言其功時東莱王仲烈亦同旅聞之喜而</hi>
<hi>甘心食之旬有五日行人有自謂知藥者謂喬公曰此白棘也仲烈遂疑日吾亦怪其味甘喬公信是言乃譏</hi>
<pb n="KR3e0028_WYG_012-25b"/>
<hi>予予因作觀玊萹按此仙人杖作菜茹者葉似苦苣白棘不類何因相似而致疑如此或曰喬公所謂白棘當</hi>
<hi>是枸棘枸棘是枸杞之有刺者而木經無白棘之别名又其味苦仙人杖味甘設疑為枸棘枸棘亦非甘物乃</hi>
<hi>知草木之類多而難識使人惑疑似之言以真為偽失青黄甘苦之别而至于是宜乎子昻論著之詳也</hi>
　雷公云<hi>凡使根掘得後使東流水浸以物刷上土子然後待乾破去心用熟甘草湯浸一宿然後</hi>
<hi>焙乾用其根若似物命形状者上春食葉夏食子秋冬食根并子也</hi>
食療<hi>寒無毒葉及子並堅筋能老除風補益筋骨能益人去虚勞根主去骨熱消渇葉和羊肉作羮尤善</hi>
<hi>益人代茶法煮汁飲之益陽事能去眼中風痒赤膜𢷬葉汁㸃之良又取洗去泥和麪拌作飲煮熟吞之去腎</hi>
<hi>氣尤良又益精氣</hi>
<pb n="KR3e0028_WYG_012-26a"/>
聖惠方<hi>枸杞子酒主補虚長肌肉益顔色肥健人能去勞熱用生枸杞子五升好酒二斗研榒勿碎浸</hi>
<hi>七日漉去滓飲之初以三合為始後即任性飲之外臺秘要同</hi>
千金方<hi>治齒疼煮枸杞汁含之</hi>
又方<hi>治肝虚或當風眼淚等新病方枸杞子取肥者二升𢷬破内絹袋置礶中以酒一升浸訖蜜封勿泄</hi>
<hi>氣三七日每日飲之任性勿醉</hi>
又方<hi>治虚勞客熱用枸杞根末調服有固疾人不淂喫</hi>
肘後方<hi>治大赫瘡此患急宜防毒氣入心腹飲枸杞汁至差</hi>
又方<hi>療目熱生膚赤白眼𢷬枸杞子汁洗日五七度</hi>
<pb n="KR3e0028_WYG_012-26b"/>
又方<hi>犬食馬肉生狂方忽鼻頭燥眼赤不食避人藏深皆欲發狂便宜枸杞子汁煮粥飼之即不狂若不</hi>
<hi>肯食糜以塩塗其鼻既䑛之則欲食矣</hi>
經騐方<hi>金髄煎枸杞子不計多少逐日旋採摘紅熟者去嫩蒂子揀令㓗净便以無灰酒於净器浸之</hi>
<hi>須是瓮用酒浸以兩月為限用蠟紙封閉𦂳蜜無令透氣候日數足漉出於新竹器内盛貯旋於沙盆中研令</hi>
<hi>爛細然汶以細布濾過候研濾皆畢去滓不用即并前漬藥酒及濾過藥汁攪勻量銀鍋内多少升斗作畨次</hi>
<hi>慢火熬成膏切須不住手用物攪恐粘底不勻候稀稠得所待冷用净瓶器盛之勿令泄氣每早辰温酒下二</hi>
<hi>大匙頭夜卧服之百日中身輕氣壮積年不廢可以羽化</hi>
經騐後方<hi>治五勞七傷庶事衰弱枸杞葉半斤切粳米二合以䜴汁中相和煑作粥以五味末葱白</hi>
<pb n="KR3e0028_WYG_012-27a"/>
<hi>等調和食之</hi>
又方<hi>變白輕身枸杞子二升十月壬癸日採採時面東𢷬生地黄汁三升以好酒二升扵甆瓶内浸二十</hi>
<hi>一日了開封添地黄汁同浸攪之却以紙三重封其頭了更浸候至立春前三十日開瓶空心煖飲一盃至立</hi>
<hi>春後髭鬢却黒勿食蕪㳿葱服之耐老輕身無比</hi>
孫真人偹急方<hi>治滿齒口有血枸杞和根苖煎湯食後喫又治骨䐬風經騐後方同</hi>
兵部手集<hi>療眼暴赤痛神効枸杞汁㸃眼立騐</hi>
沈存中方<hi>陕西枸杞長一二丈具圍數寸無刺根皮如厚朴甘美異于諸處生子如櫻桃全少核暴</hi>
<hi>乾如餅極爛有味</hi>
<pb n="KR3e0028_WYG_012-27b"/>
外臺秘要<hi>療眼暴天行腫痒痛地骨皮三斤水三斗煮取三升絞去滓更内塩一兩煎取二升傅目</hi>
<hi>或加乾薑二兩</hi>
治疽<hi>凡患癱疽惡瘡出膿血不止者取地骨皮不拘多少净洗先刮上面簏皮㽞之再刮取細白穣取麄</hi>
<hi>皮同地骨皮一處煎湯淋洗病令膿血净以細穣貼之立効有一朝士腹腎間病疽經嵗不差又燒灰傅貼之初</hi>
<hi>淋洗出血一二升其家人輩懼欲止病者曰疽似少寛更林之再用五升許血漸淡遂止以細穣貼之次日結</hi>
<hi>痂遂愈</hi>
别説云<hi>枸棘亦非甘物今按諸文所説名極多故使人疑然此物用甚衆花小而紅紫色採時七月上</hi>
<hi>申日圖經所説實形長而枝無刺者真枸杞也此别是一種類必多根而致疑又有根去上浮麄皮一重近白</hi>
<pb n="KR3e0028_WYG_012-28a"/>
<hi>者一重色微紫極薄隂乾治金瘡有神騐</hi>
衍義曰<hi>枸杞當用梗地地骨當用根皮枸杞子當用其紅實是一物有三用其皮寒根大寒子微寒亦</hi>
<hi>三等此正是孟子所謂性由杞栁之杞後人徒勞分别又謂之枸棘此强生名耳凡杞未有無棘者雖大至有</hi>
<hi>成架然亦有棘但此物小則多刺大則少刺還如酸棗及棘其實皆一也今人多用其子直為補腎藥是曽未</hi>
<hi>考䆒經意當更量其虚實冷熱用之</hi>
<pb n="KR3e0028_WYG_012-29a"/>
</p>
<p>
<pb n="KR3e0028_WYG_012-30a"/>
栢實味甘平無毒主驚悸安五藏益氣除風濕痺療恍<lb/>
愡虚損吸吸厯節腰中重痛益血止汗乆服令人潤澤<lb/>
美色耳目聰明不饑不老輕身延年生太山山谷栢葉<lb/>
尤良　栢葉味苦微温無毒主吐血衂血痢血崩中赤<lb/>
白輕身益氣令人耐寒暑去濕痺生肌四時各依方面<lb/>
採隂亁　栢白皮主火灼爛瘡長毛髮<hi>牡蠣及桂𤓰子為之使畏菊花</hi>
<hi>羊蹄諸石及麪麴陶隠居云栢葉實亦為服餌所重服餌别有法栢處處有當以太山為佳並忌取塜墓上者</hi>
<hi>雖四時俱有秋夏為好其脂亦入用此云惡麯人有以醸酒無妨恐酒米相和異单用也唐本注云栢枝節煮</hi>
<pb n="KR3e0028_WYG_012-30b"/>
<hi>以醸酒主風痺厯節風燒取<graphic n="KR2215" url="https://raw.githubusercontent.com/kanripo/KR-Gaiji/master/images/KR2215.png" mimeType="image/png"/>療瘑疥及癩瘡良今子仁惟出陕州宜州為勝太山無復採者臣禹錫等謹按</hi>
<hi>蜀本圖經云此用偏葉者今所在皆有八月収子葉餘採無時藥性論云栢子仁君惡菊花畏羊蹄草味甘辛</hi>
<hi>能治腰腎中冷膀胱冷膿宿水興陽道益夀去頭風治百邪鬼魅主小兒驚癎又云側栢葉君與酒相宜止尿</hi>
<hi>血味苦辛性澁能治冷風厯節疼痛日華子云栢子仁治風潤皮膚此是側栢子入藥微妙用又云栢葉炙罯</hi>
<hi>凍瘡燒取汁塗頭黒潤潤鬢髮又云白皮無毒</hi>
圖經曰<hi>栢實生泰山山谷今處處有之而乾州者最佳三月開花九月結子候成熟収採蒸暴乾春礧</hi>
<hi>取熟仁子用其葉名側栢宻州出者尤佳雖與他栢相類而其葉皆側向而生功効殊别採無時張仲景方療</hi>
<hi>吐血不止者栢葉湯煮之青栢葉一把乾薑三斤阿膠一挺炙三味以水二升煮一升去滓别絞馬通汁一升</hi>
<pb n="KR3e0028_WYG_012-31a"/>
<hi>相和合煎取一升綿濾一服盡之山東醫工亦多用側栢然云性寒止痛其方採葉入白中濕𢷬令極爛如泥</hi>
<hi>冷水調作膏以治大人及小兒湯湯火燒塗傅扵傷處用帛子繫定三兩日瘡當歛仍滅瘢又取葉焙乾為末</hi>
<hi>與川黄連二味同煎為汁服之以療男子婦人小兒大腹下黑血茶脚色或膿血如定色所謂蟲痢者治之有</hi>
<hi>殊效又能殺五藏蟲道家多作栢葉湯常㸃益人古栢葉尤辛今益州諸葛孔明廟中有大栢木相傳是蜀世</hi>
<hi>所植故人多採収以作藥其味甘香扵常栢也</hi>
　雷公云<hi>凡使先以酒浸一宿至明漉出㬠乾却用黄精自然汁於日中煎手不住攪若天乆隂即</hi>
<hi>扵鐺中著水用瓶器盛栢子仁著火緩緩煮成煎為度每煎三両栢子仁用酒五兩浸乾為度</hi>
又云<hi>凡使勿用花栢葉并叢栢葉有子圓葉其有子圓葉成片如大片雲母葉葉皆側葉上有微赤毛若</hi>
<pb n="KR3e0028_WYG_012-31b"/>
<hi>花栢葉其樹濃葉成孕無子叢栢葉其樹緑色不入藥中用若修事一斤先揀去兩畔并心枝了用濡泔浸七</hi>
<hi>日後漉出用酒拌蒸一伏時却用黄精自然汁浸了焙乾又浸又焙待黄精汁乾盡然後用之如修事一斤用</hi>
<hi>黄精自然汁十二兩</hi>
聖惠方<hi>治時氣瘴疫用社中西南栢樹東南枝暴乾𢷬羅為末以水調下一錢匕日三四服肘後方同</hi>
又方<hi>治大風疾令眉鬢再生用側栢葉九蒸九曝𢷬羅為末煉蜜為丸如梧桐大日三服夜一服熟水下</hi>
<hi>五丸十丸百日即生</hi>
又方<hi>治憂恚嘔血煩滿少氣胸中疼痛用栢葉𢷬羅為㪚不計時候以粥飲調下二錢七</hi>
又方<hi>小兒躽啼驚癎腹滿不乳食大便青白色用栢子仁末温水調下二錢</hi>
<pb n="KR3e0028_WYG_012-32a"/>
經騐後方<hi>治霍亂轉筋先以煖物裹脚然後以栢樹木細剉煮湯淋之</hi>
又方<hi>小兒洞下痢煮栢葉服之</hi>
梅師方<hi>治中熱油及火燒瘡以栢白皮猪脂煎塗瘡上鬼遺方同</hi>
孫真人食忌<hi>生髮方取側柏葉隂乾作末和油塗之</hi>
孫真人枕中記<hi>採松柏注甞以三月四月採新生松葉可長二四寸許並花蕊取隂乾細𢷬為</hi>
<hi>末其栢葉取深山巖谷中採當年新生可長三二寸者隂乾細𢷬為末用白蜜丸如小豆大常以月一十五日</hi>
<hi>日未出時燒香東向手持藥八十一丸以酒下服一年延十年命服二年延二十年命欲淂長肌肉加大麻巨</hi>
<hi>勝欲心力壮健者加茯苓人參此藥除百病益元氣添五藏六腑清明耳目强壮不衰老延年益夀神騐用七</hi>
<pb n="KR3e0028_WYG_012-32b"/>
<hi>月七日露水丸之更佳服時乃呪曰神仙真藥體合自然服藥入腹天地同年呪訖服藥斷諸雜肉五辛最切</hi>
<hi>忌慎之</hi>
姚氏方<hi>治鼠瘻腫核痛未成膿以栢葉傅著腫上熬塩著腫上熨令熱氣下即消</hi>
抱朴子<hi>漢成帝時獵者於終南山見一人無衣服身皆生黒毛跳坑越澗如飛乃宻伺其所在合圍取</hi>
<hi>得乃是一婦人問之言我是秦之宫人關東賊至秦王出降驚走入山饑無所食泊欲餓死有一老公教我吃</hi>
<hi>松栢葉實初時苦澀後稍便喫遂不復饑冬不寒夏不熱此女是秦人至成帝時三百餘載也</hi>
列仙傳<hi>赤松子好食栢實齒落更生</hi>
别説云<hi>謹按陶隠居説栢忌取塜墓上者今云出乾州者最佳則乾州栢葉茂大者皆是乾陵所出他</hi>
<pb n="KR3e0028_WYG_012-33a"/>
<hi>處皆無大者但取其州土所宜子實氣味豐美可也乾陵之栢異于他處其木未有無文理者而其文多為菩</hi>
<hi>薩雲氣人物鳥獸状極分明可觀有盜得一株徑尺者可直萬錢關陕人家多以為貴宜其子實最佳也又以</hi>
<hi>其枝節燒油膏傅惡瘡乆不差有蟲者牛馬畜産有瘡疥名為重病以傅之三五次無不愈也</hi>
衍義曰<hi>栢取㶆以療馬瘑疥今未見用松㶆者老人虚秘栢子仁大蔴子仁松子仁等分同研溶白蠟</hi>
<hi>丸桐子大以少黄丹湯服二三十丸食前嘗官陕西每登髙望之雖千萬株皆二西指蓋此木為至堅之木不</hi>
<hi>畏霜雪得木之正氣他木不逮也所以受金之正氣所制故西向之</hi>
<pb n="KR3e0028_WYG_012-34a"/>
</p>
<p>
<pb n="KR3e0028_WYG_012-35a"/>
茯苓味甘平無毒主胷脅逆氣憂恚驚邪恐悸心下結<lb/>
痛寒熱煩滿欬逆口焦舌乾利小便止消渇好睡大腹<lb/>
淋<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>膈中痰水水腫淋結開胸腑調藏氣伐腎邪長隂<lb/>
益氣力保神守中乆服安魄養神不饑延年一名茯菟<lb/>
其有抱根者名茯神　茯神平主辟不祥療風眩風虚<lb/>
五勞口乾止驚悸多恚怒善忘開心益智安魂魄養精<lb/>
神生太山山谷大松下二月八日採隂乾<hi>馬間為之使得甘草防風</hi>
<hi>芍藥紫石英麥門冬共療五藏惡白歛畏牡䝉地榆雄黄秦艽龜甲陶𨼆居云按藥無馬間或是馬莖聲相近</hi>
<pb n="KR3e0028_WYG_012-35b"/>
<hi>故也今出鬱州彼土人乃假研松作之形多小虚赤不佳自然成者大如三四升器外皮黒細皺内堅白形如</hi>
<hi>鳥獸龜鼈者良作丸㪚者皆先煮之兩三沸乃切暴乾白色者𥙷赤色者利俗用甚多仙經服食亦為至要云</hi>
<hi>其通神而致靈和魂而煉魄明竅而益肌厚膓而開心調中而理胃上品仙藥也善能斷穀不肌為藥無巧蛀</hi>
<hi>嘗掘地得昔人所埋一塊計應三十許年而色理無異明其真全不朽矣其有銜松根對度者為茯神是其次</hi>
<hi>茯苓後結一塊也仙方惟云茯苓而無茯神為療既同用之亦應無嫌唐本注云李氏本草云馬刀為茯苓使</hi>
<hi>無名馬間者間字草書似刀子寫人不識訛為間爾陶不悟云是馬莖謬矣今太山亦有茯苓白實而理小而</hi>
<hi>不復採用第一出華山形極麄大雍州南山亦有不如華山者今注馬間當是馬蘭二注皆恐非也臣禹錫等</hi>
<hi>謹按蜀本圖經云生枯松𣗳下形塊無定以似人龜鳥形者佳今所在有大松處皆有惟華山最大范子云茯</hi>
<pb n="KR3e0028_WYG_012-36a"/>
<hi>苓出嵩髙三輔淮南子云下有茯苓上有菟絲注云茯苓千嵗松脂也菟絲生其上而無根一名女蘿也術云</hi>
<hi>茯苓者松脂入地千嵗為茯苓望松樹赤者下有之</hi>
<hi>誌云茯神松汁所作勝茯苓或白松根茯苓貫著之生朱提漢陽縣藥性論云茯苓臣忌米醋能開胃止嘔逆</hi>
<hi>善安心神主肺痿痰壅治小兒驚癎療心腹脹滿婦人熱淋赤者破結氣又云茯神君朱甘無毒主驚癎安神</hi>
<hi>定志補勞之主心下急痡堅滿人虚而小腸不利加而用之其心名黄松節偏治中偏風口面喎斜毒風筋攣</hi>
<hi>不語心神驚掣虚而健忘日華子云茯苓補五勞七傷安胎暖腰膝悶心益智止健忘忌醋及酸物</hi>
圖經曰<hi>茯苓生泰山山谷今泰華嵩山皆有之出大松下附根而生無苗葉花實作塊如拳在土底大</hi>
<hi>者至數斤似人形龜形者佳皮黒肉有赤白二種或云是多年松脂流入土中變成或云假松氣于本根上生</hi>
<pb n="KR3e0028_WYG_012-36b"/>
<hi>今柬人採之法山中古松乆為人斬伐者其枯折槎枿枝葉不復上生者謂之茯苓撥見之即於四面丈餘地</hi>
<hi>内以鉄頭錐刺地如有茯苓則錐岡不可校於是掘土取之其撥大者茯苓亦大皆自作塊不附著根上其抱</hi>
<hi>根而輕虚者為茯神然則假氣而生者其説勝矣二月八月採者良皆隂乾史記龜䇿傳云茯靈在菟絲之下</hi>
<hi>状如飛鳥之形新雨己天清静無風以夜捐或作燒菟絲去之即簼燭此地簼音溝籠也蓋然大而籠罩其上</hi>
<hi>也火滅即記其處以新布四丈環置之明乃掘取入地四尺至七尺得矣此類今固不聞有之神仙方多单餌</hi>
<hi>之其法取白茯苓五斤去黒皮𢷬篩以熟絹囊盛于三斗米下蒸之米熱即止暴乾又蒸如此三過乃取牛乳</hi>
<hi>二斗和合著銅器中微火煮如膏収之毎食以竹刀割取随徃任飽服之則不饑如欲食先煮葵菜汁飲之任</hi>
<hi>食無礙又茯苓蘇法云取白茯苓三十斤山之陽者甘美山之隂美味苦去皮薄切暴乾蒸之以湯淋去苦味</hi>
<pb n="KR3e0028_WYG_012-37a"/>
<hi>淋之不止其汁當甜乃暴乾篩末用酒三石蜜三升相和内末其中并置大瓮攪之百匝封之勿洩氣冬五十</hi>
<hi>日夏二十五日蘇自浮出酒上掠取之其味極甘美以作餅大如手掌空室中隂乾色赤如棗饑時食一枚酒</hi>
<hi>送之終日不須食自飽此名神仙度世之法又服食法以合白菊花或合桂心或合末丸散自任皆可常服補</hi>
<hi>益殊勝或云茯苓中有赤筋最能損目若乆服者當先杵末水中飛澄熟挼去盡赤滓方可服若合他藥則不</hi>
<hi>須爾凡藥有茯苓皆忌米醋舊説琥珀是千年茯苓所化一名江珠張茂先云今益州永昌出琥珀而無茯苓</hi>
<hi>又云燒蜂窠所作三説張皆不能辨按南蠻地志云林邑多琥珀云是松脂所化又云楓脂為之彼人亦不復</hi>
<hi>知地中有琥珀則傍無草木入土淺者五尺深者或八九尺大者如斛削去皮初如桃膠乆乃堅凝其方人以</hi>
<hi>為枕然古今相傳是松類故附於茯苓耳</hi>
<pb n="KR3e0028_WYG_012-37b"/>
　雷公云<hi>凡採淂後去皮心神了𢷬令細扵水盆中攪令濁浮者去之是茯苓筋若誤服之令人眼</hi>
<hi>中童子并黒睛㸃小兼盲目甚記之</hi>
聖惠方<hi>治面皯皰及産婦黒皰如雀卵色用白茯苓末蜜和傅之</hi>
肘後方<hi>姚氏療䵟茯苓末白蜜和塗上滿七日即愈</hi>
經騐後方<hi>養老延年服茯苓方華山挺子茯苓研削如棗許大令四方有角安於新甆瓶内以好酒</hi>
<hi>浸以一重紙封其頭後一百日開其色當如餳糖可日食一塊百日後肌體潤澤服一年後可夜視物乆乆食</hi>
<hi>之腸化為筋可延年耐老面若童顔</hi>
孫真人枕中記<hi>茯苓乆服百日百病除二百日夜晝不眠二年後役使鬼神四年後玊女来侍</hi>
<pb n="KR3e0028_WYG_012-38a"/>
抱朴子<hi>任子季服茯苓十八年玉女從之能隠能彰不食榖炙瘢滅面生光玉澤</hi>
宋玉微<hi>茯苓讚皓苓下居䑣紛上薈中状鷄鳬具客龜蔡神侔少司保延幼艾終志不移柔紅可佩</hi>
神仙服茯苓法<hi>白茯苓去皮酒浸十五日漉出為㪚毎服三錢水調下日三</hi>
衍義曰<hi>茯苓乃樵斫訖多年松根之氣所生此蓋根之氣味噎鬱未絶故為是物然亦由土地所宜與</hi>
<hi>不宜其津氣盛者方發泄於外結為茯苓故不抱根而成物既離其本體則有茯之義茯神者其根但有津氣</hi>
<hi>而不甚盛故止能伏結於本根既不離其本故曰茯神此物行水之功多益心脾不可闕也或日松既樵矣而</hi>
<hi>根尚能生物乎荅曰如馬屁菌五芝木耳石耳之類皆生於枯木石糞土之上精英未淪安得不為物也其上</hi>
<hi>有菟絲下有茯苓之説甚為輊信</hi>
<pb n="KR3e0028_WYG_012-38b"/>
琥珀味甘平無毒主安五藏定魂魄殺精魅邪鬼消瘀<lb/>
血通五淋生永昌<hi>陶隠居云舊説云是松脂淪入地千年所化今燒之亦作松氣俗有琥珀</hi>
<hi>中有一蜂形色如生愽物志又云燒蜂窠所作恐非實此或當蜂為松脂所粘因墜地淪没爾亦有煮卵鷄子</hi>
<hi>及青魚枕作者並非眞惟以拾芥為騐俗中多𢃄之辟惡刮屑服療瘀血至騐仙經無正用惟曲晨丹所須以</hi>
<hi>赤者為勝今並從外國来而出茯苓處永無不知出琥珀處復有茯苓與否今按陳藏器本草云琥珀止血生</hi>
<hi>肌合金瘡和大黄鼈甲作散子酒下方寸匕下惡血婦人腹内血盡即止宋髙祖時寕州貢琥珀枕碎以賜軍</hi>
<hi>士傳金瘡漢書云出罽賔國初如桃膠凝乃成焉臣禹錫等謹按蜀本注云又據一説楓脂入地千年變為琥</hi>
<hi>珀乃知非因燒蜂窠成也蜂窠既燒安有蜂形在其間不獨自松脂變也松脂獨變安有楓脂所成者覈其事</hi>
<pb n="KR3e0028_WYG_012-39a"/>
<hi>而言則琥珀之為物乃是木脂入地千年者所化也但餘木不及楓松有脂而多經年嵗故不自其下掘得也</hi>
<hi>藥性論云琥珀君治百邪産後血瘀痛日華子云療蠱毒壮心明目摩瞖止心痛癲邪破結癥</hi>
圖經曰<hi>文具茯苓條下</hi>
　海藥<hi>是海松木中津液初若桃膠後乃凝結温主止血生肌鎮心明目破癥瘕氣塊産後血暈悶絶</hi>
<hi>兒枕痛等並宜餌此方琥珀一兩鼈甲一兩京三稜一兩延胡索半兩没藥半兩大黄六銖熬𢷬為散空心酒</hi>
<hi>服三錢七日再服校量神騐莫及産後即減大黄凡騐真假于手心熟磨吸得芥為真復有南珀不及舶上来</hi>
<hi>者</hi>
雷公云<hi>凡用紅松脂石珀水珀花珀物象珀瑿珀琥珀紅松脂如琥珀只是濁太脆文横水珀多無紅</hi>
<pb n="KR3e0028_WYG_012-39b"/>
<hi>色如淺黄多麄皮皺石珀如石重色黄不堪用花珀文似新馬尾松心文一路赤一路黄物象珀具内自有物</hi>
<hi>命動此使有神妙瑿珀其珀是衆珀之長故號曰瑿珀琥珀如血色熟扵布上拭吸得芥子者真也夫入藥中</hi>
<hi>用水調則栢子未安扵甆鍋子中安琥珀扵未中了下火煮從已至申别有異光别𢷬如粉重篩用</hi>
外臺秘要<hi>治魚骾骨横喉中六七日不出琥珀硃一物貫串着䋲推令前入至骾所又復推以牽引</hi>
<hi>出矣若水晶珠亦得更無堅物磨令滑用之</hi>
又方<hi>療從髙墜下若為重物所損傷淂瘀血刮琥珀屑酒服方寸匕取蒲黄二三匕服日四五服差</hi>
鬼遺方<hi>治金瘡弓弩箭中悶絶無所識琥珀研如粉以童子小便調一錢三服差</hi>
通典<hi>南蠻海南林邑國秦象郡林邑縣多出琥珀松脂淪入地下及傍不生草木深八九尺大如斛削去</hi>
<pb n="KR3e0028_WYG_012-40a"/>
<hi>皮成馬初如桃膠凝成乃堅復光彩甚麗</hi>
别説云<hi>謹按諸家所説茯苓琥珀雖小有異同皆云松脂入地所化但今産茯苓處未嘗有琥珀採茯</hi>
<hi>苓時當尋大松摧折或因斫伐而根瘢不朽斫之津潤如生者則附近掘取之蓋松木折不再抽芽其根不死</hi>
<hi>津液下流故生茯苓茯神因用治心腎通津液也若琥珀即是松樹枝節榮盛時為炎日所灼流脂出樹身外</hi>
<hi>口漸厚大因堕土中其津潤嵗久乃為土所滲泄而光瑩之體獨存今可拾芥尚有粘性故其中有蚊蟲之類</hi>
<hi>此未入土時所粘着者二物皆自松出而所禀各異茯苓生成於隂者也琥珀生於陽而成於隂故皆治榮而</hi>
<hi>安心利水也觀下條松脂所圍之形則可悉其理矣</hi>
衍義曰<hi>琥珀今西戎亦有之其色差淡而明澈南方者色深而重濁彼土人多碾為物形若謂千年茯</hi>
<pb n="KR3e0028_WYG_012-40b"/>
<hi>苓所化則其間有沾著蜾嬴蜂蟻宛然完具者是極不然也地理誌云林邑多琥珀實松脂所化耳此説為勝</hi>
<hi>但土地有所宜不宜故有能化有不能化者張茂先又為燒蜂窠所作不知得扵何處以手摩熱可以拾芥餘</hi>
<hi>如經</hi>
瑿<hi>烏兮切</hi>味甘平無毒古来相傳云松脂千年為茯苓又<lb/>
千年為琥珀又千年為瑿然二物燒之皆有松氣為用<lb/>
與琥珀同補心安神破血尤善状似𤣥玉而輕出西戎<lb/>
来而有茯苓處見無此物今西州南三百里磧中得者<lb/>
大則方尺黒潤而輕燒之腥臭髙昌人名為木瑿謂𤣥<lb/>
<pb n="KR3e0028_WYG_012-41a"/>
玊為石瑿洪州土石間得者燒作松氣破血生肌與琥<lb/>
珀同見風坼破不堪為器量此二種及琥珀或非松脂<lb/>
所為也有此差舛今畧論也<hi>新見唐本</hi>
陳藏器<hi>蘓於琥珀注後出瑿功状按瑿本功外小兒𢃄之辟惡磨滴目瞖赤障等</hi>
太平廣記<hi>梁四公子傳曰交河之間平磧中掘深一丈下有瑿珀黒逾純漆或大如車輪末服之攻</hi>
<hi>婦人小膓癥瘕諸疾</hi>
<pb n="KR3e0028_WYG_012-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-42b"/>
榆皮味甘平無毒主大小便不通利水道除邪氣腸胃<lb/>
邪熱氣消腫性滑利乆服輕身不饑其實尤良療小兒<lb/>
頭瘡痂疕花主小兒癎小便不利傷熱一名零榆生潁<lb/>
川山谷二月採皮取白暴乾八月採實並勿令中濕濕<lb/>
則傷人<hi>陶隠居云此即今榆樹剥取皮刮除上赤皮亦可臨時用之性至滑利初生莢仁以作糜根令</hi>
<hi>人多睡嵇公所謂榆令人瞑也㫁穀乃屑其皮并檀皮服之即令人不饑唐本注云榆三月實熟尋即落矣今</hi>
<hi>稱八月採實恐本經誤也今按陳藏器本草云榆荚主婦人𢃄下和牛肉作羮食之四月収實作醤似蕪荑殺</hi>
<hi>蟲以陳者良嫩葉作羮食之壓丹石消水腫江東有刺榆無大榆皮入用不滑刺榆秋實故陶錯誤也臣禹錫</hi>
<pb n="KR3e0028_WYG_012-43a"/>
<hi>等謹按爾雅疏云榆之類有十種葉皆相似皮及木理異爾而刺榆有針刺如柘其葉如榆[卄瀹]為蔬美滑于白</hi>
<hi>榆詩云山有樞是也藥性論云榆白皮滑能主利五淋治不眠療齁取白皮隂乾後焙杵為末毎日朝夜用水</hi>
<hi>五合末二錢煎如膠服差孟誅云生皮主暴患赤腫以皮三兩𢷬和三年醋滓封之日六七易亦治女人妬乳</hi>
<hi>腫服丹石人採葉生服一兩頓佳子醤食能助肺殺諸蟲下氣令人能食消心腹間惡氣卒心痛食之良日華</hi>
<hi>子云榆白皮通經脈延傅癬</hi>
圖經曰<hi>榆皮生潁川山谷今處處有之三月生莢仁古人採以為糜羮今無復食者惟用陳老實作醤</hi>
<hi>耳然榆之類有十數種葉皆相似但皮及木理有異耳白榆先生葉却著莢皮白色剥之刮去上麄皺中極滑</hi>
<hi>白即爾雅所謂榆白粉也此皮入藥令孕婦滑胎方多用之小兒白秃髮不生𢷬末苦酒調塗之刺榆有針刺</hi>
<pb n="KR3e0028_WYG_012-43b"/>
<hi>如柘則古人所茹者云美扵白榆爾雅所謂樞荎詩唐風云山有樞是也二月採皮取白暴乾四月採實並勿</hi>
<hi>令中濕榆皮荒嵗農人食之以當粮不損人</hi>
　食療<hi>生榆皮利小便主石淋又取葉煮食之時復食一頓尤良髙昌人多𢷬白皮為末和菜葅食之</hi>
<hi>甚美令人能食仙家長服服丹石人亦食之取利關節故也又榆仁可作醤食之亦甚香美有少辛味能助肺</hi>
<hi>氣殺諸蟲下氣令人能食又心腹間惡氣内消之塵者尤良又塗諸瘡癬妙又卒患冷氣心痛食之差并主小</hi>
<hi>兒癎小便不利</hi>
外臺秘要<hi>治渇小便利非淋方榆皮二片去黒皮以水一㪷煮取五升一服三合日三服</hi>
千金方<hi>五色丹俗名油腫若犯多致死不可輕之以榆白皮末和鷄子白傅之</hi>
<pb n="KR3e0028_WYG_012-44a"/>
千金髓<hi>火灼爛瘡榆白皮熟嚼封之差</hi>
偹急方<hi>療身體暴腫滿榆皮𢷬屑随多少雜米作粥食小便利</hi>
子母秘録<hi>療姙娠胎死腹中或母病欲下胎榆白皮煑汁服二升</hi>
又方<hi>小兒白秃瘡𢷬榆白皮末醋和塗之蟲當出</hi>
楊氏産乳<hi>療身體及頭悉生瘡取榆白皮炒令黄搗為㪚以好苦酒和塗上又以綿裹覆上蟲出即</hi>
<hi>差</hi>
嵇叔夜<hi>養生論云榆令人瞑</hi>
别説云<hi>謹按榆白皮焙乾為末婦人姙娠臨月旦三服方寸匕令産極易産下兒身尚皆塗之信其騐</hi>
<pb n="KR3e0028_WYG_012-44b"/>
<hi>也又濕搗治如糊用粘瓦石極有力京東西北人以石為確觜毎用此以膠之</hi>
衍義曰<hi>榆皮今初春先生荚者是去上皺澁乾枯者将中間嫩處剉乾磑為粉當歉嵗農将以代食葉</hi>
<hi>青嫩時收貯亦用以為羮茹嘉祐年過豐沛人缺食鄉民多食此</hi>
<pb n="KR3e0028_WYG_012-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-45b"/>
酸棗味酸平無毒主心腹寒熱邪結氣聚四肢酸疼濕<lb/>
痺煩心不得眠臍上下痛血轉乆洩虚汗煩渇補中益<lb/>
肝氣堅筋骨助隂氣令人肥健乆服安五藏輕身延年<lb/>
生河東川澤八月採實隂乾四十日成<hi>惡防已陶隠居云今出東山間</hi>
<hi>云即是山棗樹子似武昌棗而味極酸東人噉之以醒睡與此療不得眠正反矣唐本注云此即樲音貳棗實</hi>
<hi>也樹大如大棗實無常形但大棗中味酸者是本經惟用實療不得眠不言用仁今方用其仁補中益氣自補</hi>
<hi>中益肝已下此為酸棗仁之功能又於下品白棘條中復云用其實今醫以棘實為酸棗大誤今注陶云醒睡</hi>
<hi>而經云療不得眠蓋其子肉味酸食之使不思睡核中仁服之療不得眠正如麻黄發汗根節止汗也此乃棘</hi>
<pb n="KR3e0028_WYG_012-46a"/>
<hi>實更非他物若謂是大棗味酸者今非也酸棗小而圓其核中仁微扁大棗仁大而長不類也臣禹錫等謹按</hi>
<hi>蜀本圖經云今河東及滑州以其木為車軸及匙筯等木甚細理而硬所在有之八月採實曝乾藥性論云酸</hi>
<hi>棗仁主筋骨風炒末作湯服之陳藏器云按酸棗既是棗中之酸更無佗異此即真棗何復名酸既云其酸又</hi>
<hi>云其小今棗中酸者未必即小小者未必即酸雖欲為棗生文展轉未離扵棗若道棗中酸者棗條無令睡之</hi>
<hi>功道棗子不酸今人有衆呼之目棗棘一也酸甜兩焉縱令以棗當之終其非也嵩陽子曰余家于滑臺今酸</hi>
<hi>棗縣即滑之屬邑也其地名酸棗焉其樹髙數丈徑團一二尺木理極細堅而且重其樹皮亦細文似蛇鱗其</hi>
<hi>棗圓小而味酸其核微圓其仁稍長色赤如丹此醫之所重居人不易得今市之賣者皆棘子為之又云山棗</hi>
<hi>樹如棘子如生棗裹有<graphic n="KR1802" url="https://raw.githubusercontent.com/kanripo/KR-Gaiji/master/images/KR1802.png" mimeType="image/png"/>如骨其肉酸滑好食山人以當果五代史後唐刋石藥騐云酸棗仁睡多生便不得</hi>
<pb n="KR3e0028_WYG_012-46b"/>
<hi>睡炒熟日華子云酸棗仁治臍下滿痛</hi>
圖經曰<hi>酸棗生河東川澤今近京及西北州郡皆有之野生多在坡坂及城壘間似棗木而皮細其木</hi>
<hi>心赤色莖葉俱青花似棗花八月結實紫紅色似棗而圓小味酸當月採實取<graphic n="KR1802" url="https://raw.githubusercontent.com/kanripo/KR-Gaiji/master/images/KR1802.png" mimeType="image/png"/>中仁隂乾四十日成爾雅辨</hi>
<hi>棗之種類曰實小而酸曰樲棗孟子曰養其樲棘趙岐注所謂酸棗是也一説惟酸棗縣出者為真其木髙數</hi>
<hi>丈徑圍一二尺木理極細堅而且重邑人用為車軸及匕筯其皮亦細文似蛇鱗其核仁稍長而色赤如丹亦</hi>
<hi>不易得今市之貨者皆棘實耳用之尤宜詳辨也本經主煩心不得眠今醫家兩用之睡多生使不得睡炒熟</hi>
<hi>生熟便爾頓異而胡洽治振悸不淂眠有酸棗仁湯酸棗仁二升茯苓白术人參甘草各二兩生薑六兩六物</hi>
<hi>切以水八升煮取三升分四服深師主虚不得眠煩不可寕有酸棗仁湯酸棗仁二升蝭母乾薑茯苓芎窮各</hi>
<pb n="KR3e0028_WYG_012-47a"/>
<hi>二兩甘草一兩灸並切以水一斗先煮棗减二升後内五物煮取三升分服一方更加桂一兩二湯酸棗並生</hi>
<hi>用療不得眠豈便以煮湯為熟乎</hi>
　雷公云<hi>酸棗仁凡使採得後㬠乾取葉重拌酸棗仁蒸半日了去尖皮了任研用</hi>
食療<hi>酸棗平主寒熱結氣安五藏療不得眠</hi>
聖惠方<hi>治膽虚睡卧不安心多驚悸用酸棗仁一兩炒令香熟𢷬細為㪚毎服二錢竹葉湯調下不計</hi>
<hi>時候服</hi>
又方<hi>治夜不眠睡用酸棗仁半兩炒黄研末以酒三合浸汁先以粳米三合煮作粥臨熟下棗仁汁更煮</hi>
<hi>三五沸空心食之</hi>
<pb n="KR3e0028_WYG_012-47b"/>
又方<hi>治骨蒸勞心煩不得眠卧用酸棗仁一兩水二大盞半研絞取汁下米二合煑粥候熟下地黄汁一</hi>
<hi>合更漸煮過不計時候食之</hi>
外臺秘要<hi>療齒蟲腐爛棘鍼二百枚即是棗樹棘朽落地者以水二升煎取一升含之日四五度即</hi>
<hi>差</hi>
又方<hi>療刺在人肉中不出酸棗仁核燒末水服之立便得出</hi>
簡要濟衆<hi>治膽風毒氣虚實不調昏沉睡多酸棗仁一兩生用金挺臈荼二兩以生薑汁塗炙令微</hi>
<hi>燋𢷬羅為㪚毎服二錢水七分煎六分無時温服</hi>
衍義曰<hi>酸棗微熱經不言用仁仍療不得眠天下皆有之但以土産宜與不宜嵩陽子曰酸棗縣即滑</hi>
<pb n="KR3e0028_WYG_012-48a"/>
<hi>之属邑其木髙數丈味酸醫之所重今市人賣者皆棘子此説未盡殊不知小則為棘大則為酸棗平地則易</hi>
<hi>長居崖塹則難生故棘多生崖塹上乆不樵則成幹人方呼為酸棗更不言棘徒以世人之意如此在物則曷</hi>
<hi>若是也其實一本以其不甚為世所須及礙塞行路故成大木者少多為人樵去然此物繞及三尺便開花結</hi>
<hi>子但窠小者氣味薄木大者氣味厚又有此别今陕西臨潼山野所出者亦好亦土地所宜也並可取仁後有</hi>
<hi>白棘條乃是酸棗未長大時枝上刺也及至長成其刺亦少實亦大故棗取大木刺取小窠也亦不必强分别</hi>
<hi>爾</hi>
<pb n="KR3e0028_WYG_012-49a"/>
</p>
<p>
<pb n="KR3e0028_WYG_012-50a"/>
蘗木<hi>黄蘗也三</hi>味苦寒無毒主五藏腸胃中結熱黄疸腸痔<lb/>
止洩痢女子漏下赤白隂陽蝕瘡療驚氣在皮間肌膚<lb/>
熱赤起目熱赤痛口瘡乆服通神　根一名檀桓主心<lb/>
腹百病安魂魄不饑渇乆服輕身延年通神生漢中山<lb/>
谷及永昌<hi>惡乾漆陶隠居云今出邵陵者輕薄色深為勝出東山者厚而色淺其根於道家入术芝</hi>
<hi>品今人不知取服之又有一種小樹状如石榴其皮黄而苦俗呼為子蘗亦主目癢又榴種小樹多刺皮亦黄</hi>
<hi>亦主口瘡唐本注云子蘗二名山石一子似女貞皮白不黄亦名小蘗所在有今云皮黄恐謬矣按今俗用子</hi>
<hi>蘗皆多刺小樹名刺蘗非小蘗也今按陳藏器本草云蘗皮主熱瘡皰起蟲瘡痢下血殺蛀蟲煎服主消渇臣</hi>
<pb n="KR3e0028_WYG_012-50b"/>
<hi>禹錫等謹按蜀本圖經云黄蘗樹髙數丈葉似吳茱茰亦如紫椿皮黄其根如松下茯苓今所在有本出房商</hi>
<hi>合等州山谷皮緊厚二三分鮮黄者上二月五月採皮日乾藥性論云黄蘗使平主男子隂痿治下血如鷄鴨</hi>
<hi>肝片及男子莖上瘡屑末𫝊之日華子云安心除勞治骨蒸洗肝明目多淚口乾心熱殺疳蟲治蚘心痛疥癬</hi>
<hi>蜜炙治鼻洪膓風瀉血後分急熱腫痛身皮力微次于根</hi>
圖經曰<hi>蘗木黄蘗也生漢中山谷及永昌今處處有之以蜀中者為佳木髙數丈葉類茱茰及椿根葉</hi>
<hi>經冬不凋皮外白裏深黄色根如松下茯苓作結塊五月六月採皮去皺麄暴乾用其根名檀桓淮南萬畢術</hi>
<hi>曰蘗令面悅取蘗三寸上𤓰三枚大棗七枚和膏湯洗面乃塗藥四五日光澤矣唐韋宙獨行方治卒消渇小</hi>
<hi>便多黄蘗一斤水一升煮三五沸渇即飲之恣意飲數日便止别有一種多刺而小細葉若名刺蘗不入藥用</hi>
<pb n="KR3e0028_WYG_012-51a"/>
<hi>又下品有小蘗條木如石榴皮黄子赤如梅杞两頭尖人剉以染黄今醫家亦稀用</hi>
　雷公曰<hi>凡使用刀削上麄皮了用生蜜水浸半日漉出㬠乾用蜜塗文武火炙令蜜盡為度凡修</hi>
<hi>事五兩用蜜三兩</hi>
外臺秘要<hi>口中及舌生瘡爛剉黄蘗含之</hi>
千金方<hi>活小兒重舌以黄蘗苦竹<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>浸<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>㸃舌上</hi>
肘後方<hi>咽喉卒腫食飲不通黄蘗𢷬傅腫上冷復易之用苦酒和未佳</hi>
又方<hi>傷寒時氣温病毒攻手足腫疼痛欲㫁亦治毒攻隂腫細剉黄蘗五斤以水三升煮漬之傷寒類要</hi>
<hi>同</hi>
<pb n="KR3e0028_WYG_012-51b"/>
葛氏方<hi>男子隂瘡損爛水煮黄蘗和白蜜塗之</hi>
又方<hi>卒喉痺取黄蘗片切含之又黄蘗一斤㕮咀酒一斗煮二沸去滓恣飲便愈</hi>
又方<hi>食自死六畜肉中毒黄蘗末服方寸匕未觧再服之</hi>
經騐方<hi>治嘔血黄蘗好者以蜜塗之乾杵為末用麥門冬熱水調下一錢匕立差</hi>
梅師方<hi>治癰疽發背或發乳房初起微赤不急治之即殺人𢷬黄蘗末和雞子白塗之</hi>
簡要濟衆<hi>治吐血熱極方黄蘗二兩塗蜜於慢火上炙燋𢷬末毎服二錢温糯米飲調下</hi>
十全慱救<hi>治小兒熱瀉用黄蘗削皮後焙杵為末用薄米飲為丸如粟大毎服十丸米飲下</hi>
深師方<hi>療傷寒熱病口瘡黄蘗皮削去上麄皮取裏好處薄削以崖蜜漬之一宿唯欲令濃含其汁良</hi>
<pb n="KR3e0028_WYG_012-52a"/>
<hi>乆吐更含若胷中熱有瘡時飲三五合尤佳聖惠方同</hi>
子母秘要録<hi>小兒臍瘡不合黄蘗末塗之</hi>
衍義曰<hi>蘗木今用皮以蜜勻炙與青黛各一分同為末入生龍腦一字研勻治心脾熱舌類生瘡當糝</hi>
<hi>瘡上有涎即吐又張仲景蘗皮湯無不騐傷寒論中已著</hi>
<pb n="KR3e0028_WYG_012-53a"/>
</p>
<p>
<pb n="KR3e0028_WYG_012-54a"/>
楮實味甘寒無毒主隂痿水腫益氣充肌膚明目乆服<lb/>
不饑不老輕身生少室山一名榖實所在有之八月九<lb/>
月採實日乾四十日成<lb/>
葉味甘無毒主小兒身熱食不生肌可作浴湯又主惡<lb/>
瘡生肉<lb/>
樹皮主逐水利小便<lb/>
莖主癮疹痒單煮洗浴<lb/>
皮間白汁療癬<hi>陶隠居云此即今榖音構樹也仙方採𢷬取汁和丹用亦乾服使人通神見鬼</hi>
<pb n="KR3e0028_WYG_012-54b"/>
<hi>南人呼穀紙亦為楮紙武陵人作榖皮衣又甚堅好爾臣禹錫等謹按蜀本圖經云樹有二種取有子葉似葡</hi>
<hi>萄者佳八月採實所在皆識也蘗性論穀木皮亦可單用味甘平無毒能治水腫氣滿葉乾炒末搜麪作䬪飥</hi>
<hi>食之主水痢段成式酉陽雜爼云構穀田乆廢必生構葉有瓣曰楮無曰構日華子云楮實壮筋骨助陽氣</hi>
<hi>補虚勞助腰膝益顔色皮斑者是楮皮白者是榖又云楮葉凉無毒治刺風身痒此是斑穀樹又云穀樹汁傅</hi>
<hi>蛇蟲蜂犬咬能合朱砂為團名曰五金膠漆</hi>
圖經曰<hi>楮實生少室山今所在有之此有二種一種皮有斑花文謂之斑榖今人用為冠者一種皮無</hi>
<hi>花枝葉大相類但取其葉似葡萄葉作瓣而有子者為佳其實初夏生如弹丸青緑色至六七月漸深紅色乃</hi>
<hi>成熟八月九月採水浸去皮穣取中子曰乾仙方單服其實正赤時収取中子隂乾篵末水服二錢匕益乆乃</hi>
<pb n="KR3e0028_WYG_012-55a"/>
<hi>佳俗謂之穀一説穀田乆廢必生構葉有瓣曰楮無曰構詩小雅云爰有樹檀其下惟榖陸機疏云幽州謂之</hi>
<hi>榖桑或日楮桑荆揚交廣謂之榖江南人績其皮以為布又𢷬以為紙長數丈光澤甚好又食其嫩芽以當菜</hi>
<hi>茹主四肢風痺赤白痢下其葉主鼻洪小品云鼻衂數升不斷者取楮葉𢷬取汁飲三升不止再一飲神良乆</hi>
<hi>衂亦差紙亦入藥見劉禹錫傳信方治女子月經不絶来無時者取案紙三十張燒灰以清酒半升和調服之</hi>
<hi>頓定如冬月即煖酒服蓐中血暈服之立騐已斃者去板齒灌之經一日亦活今楮紙用之最慱或用其灰止</hi>
<hi>金創出血甚効楮布不見有之醫方但貴楮實餘亦稀用俚俗或取其木枝中白汁塗癬甚効楊炎南行方治</hi>
<hi>瘴痢無問老少日夜百餘度者取乾楮葉三兩熬𢷬為末煎烏梅湯服方寸七日再服取羊肉裹末内榖道痢</hi>
<hi>出即止</hi>
<pb n="KR3e0028_WYG_012-55b"/>
　雷公云<hi>凡使採得後用水浸三日将物攪旋投水浮者去之然後曬乾却用酒浸一伏時了便蒸</hi>
<hi>從巳至亥出焙令乾用</hi>
聖惠方<hi>治癬濕痒用楮葉半斤細切𢷬爛傅癬上</hi>
外臺秘要<hi>近効天行後兩脅脹滿臍下如水腫以榖枝汁随意服愈</hi>
又方<hi>有人虚肥積年氣上如水病面腫脚不腫榖楮葉八兩以水一斗煮取六升去滓内未煮粥喫</hi>
又方<hi>㸃眼瞖取楮白皮暴乾合作一䋲子如釵股大燒作灰待冷細研如麪毎㸃于腎上日三五度漸消</hi>
又方<hi>頭風白屑如麩糠方竪截楮木作枕六十日一易新者</hi>
肘後方<hi>治卒風不得語剉榖枝葉酒煮熟皮中沫出随多少飲之</hi>
<pb n="KR3e0028_WYG_012-56a"/>
又方<hi>治少小鼻衂小勞輙出楮樹葉取汁飲三升不止四五飲良此方乆衂亦差</hi>
經騐後方<hi>煉穀子煎法取穀子五升六月六日採以水一石煮取五升去滓微火煎如餳即堪用</hi>
廣利方<hi>治蝎螫人痛不止亏榖樹白汁塗之立差</hi>
子母秘録<hi>小兒赤白痢渇及淂水喫又嘔逆方炙構葉令香黄以飲漿半升浸構葉使水緑色然後</hi>
<hi>去葉以木𤓰一箇切内葉汁中煮三二沸去木𤓰使煖細細服渇停</hi>
抱朴子<hi>楮實赤者服之老者成少令人夜應徹視見鬼神道士梁頓年七十乃服之更少壮到百四十</hi>
<hi>嵗能夜出行及走馬</hi>
楊堯輔<hi>説患人耽睡𢷬花穀葉服騐</hi>
<pb n="KR3e0028_WYG_012-56b"/>
修真秘㫖<hi>服構實者輙為骨軟疾</hi>
丹房鏡源<hi>構汁□藥炒子</hi>
<pb n="KR3e0028_WYG_012-57a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-57b"/>
乾漆味辛温無毒有毒主絶傷補中續筋骨填髄腦安<lb/>
五藏五緩六急風寒濕痺療欬𠻳消瘀血痞結腰痛女<lb/>
子疝瘕利小腸去諸蟲<lb/>
生漆去長蟲乆服輕身耐老生漢中川谷夏至後採乾<lb/>
之<hi>半夏為之使畏雞子今又忌油脂陶隠居云今梁州漆最勝益州亦有廣州漆性急易燥其諸處漆桶上</hi>
<hi>盖裹自然有乾者状如蜂房孔孔隔者為佳生漆毒烈人以鷄子和服之去蟲猶有齧腸胃者皆  人乃致死</hi>
<hi>外氣亦能使身肉瘡腫自别有療法仙方用蟹消之為水鍊服長生臣禹錫等謹按蜀本注云按漆性並急凡</hi>
<hi>耳時須荏油解破淳者難者可重重别制誠之上等清漆色黑如瑿若鐡石者好黄嫩若蜂窠者不佳圖經云</hi>
<pb n="KR3e0028_WYG_012-58a"/>
<hi>樹髙二丈餘皮白葉似椿㮙皮似槐花子若牛李木心黄六月七月刻取滋汁出金州者最善也藥性論云乾</hi>
<hi>漆臣味辛醎能殺三蟲主女人經脈不通日華子云治傳屍勞除風入藥須𢷬碎炒熟不爾損人腸胃若是濕</hi>
<hi>漆煎乾更好或毒發飲鐡漿并黄櫨汁及甘豆湯喫蟹並可剉</hi>
圖經云<hi>乾漆生漆出漢中川谷今蜀漢金峡㐮歙州皆有之木髙二三丈皮白葉似椿花似槐子若牛</hi>
<hi>李木心黄六月七月以竹筒釘入木中取之崔豹古今注曰以剛斧砍其皮開以竹管承之汁滴則成漆是也</hi>
<hi>乾漆舊云用漆桶中自然乾者状如蜂房孔孔隔者今多用筒子内乾者以黒如瑿堅若鐡石為佳漆葉中藥</hi>
<hi>見華陀傳彭城樊阿少師事佗求服食法陀以漆葉青青黏散方云服之去二蟲利五藏輕身益氣使人頭不</hi>
<hi>白阿從其言年五百餘嵗漆葉所在皆有之黏生豐沛彭城及朝歌一名地節一名黄芝主理五臟益精氣本</hi>
<pb n="KR3e0028_WYG_012-58b"/>
<hi>出于迷人入山者見仙人服之以告陀陀以為佳語阿阿秘之近者人見阿之壽而氣力强盛怪之以問所服</hi>
<hi>食阿因醉亂誤説人服多騐其後無復有人識青黏或云即黄精之正葉者神仙方乃有单服淳漆法傳扵世</hi>
<hi>云</hi>
　外臺秘要<hi>療蛔蟲心痛惡心吐水乾漆熬𢷬蜜和丸服十五丸日再服</hi>
經騐方<hi>治婦人不曽生長血氣藏腑疼痛不可忍及治丈夫元氣小腸氣撮痛者並宜服二聖丸乾漆</hi>
<hi>一兩為末濕漆一兩先将濕漆入銚子内熬如一食飯間已来住火與乾漆末一處拌和丸如半皂子大毎服</hi>
<hi>一丸温酒吞下無時如元氣小腸膀胱氣痛牙関緊急但幹開牙關温酒化一丸灌下必安怕漆人不可服</hi>
簡要濟衆<hi>治九種心痛及腹脅積聚滯氣筒子乾漆二兩𢷬碎炒烟出細研醋煮麺糊和丸梧桐子</hi>
<pb n="KR3e0028_WYG_012-59a"/>
<hi>大毎服五丸至七丸熱酒下醋湯亦得無時服</hi>
杜壬<hi>治小兒胃寒蟲上諸證危惡與癎相似乾漆𢷬炒烟盡白蕪夷等分為細末米飲調下一字至一錢</hi>
席延賔<hi>治女人經血不行及諸癥瘕等病室女病瘕丸乾漆一兩為麄末炒令烟盡牛膝末一兩以生</hi>
<hi>地黄汁一升入銀器中熬俟可丸丸如梧子大毎服一丸加至三五丸酒飲下以通利為度</hi>
抱朴子<hi>内篇淳漆不枯者服之通神長生法或以大蟹投其中或以雲母水或以玊水合之服丸蟲悉</hi>
<hi>下惡血從鼻出一年六甲行厨至也</hi>
淮南子<hi>漆見蟹而不乾</hi>
衍義曰<hi>乾漆苦濕漆藥中未見用凡用者皆乾漆耳其濕者在燥熱及霜冷時則難乾得隂濕雖寒月</hi>
<pb n="KR3e0028_WYG_012-59b"/>
<hi>亦易乾亦物之性也若霑漬人以油治之凡騐漆惟稀者以物蘸起細而不斷㫁而急収使又塗扵乾竹上䕃</hi>
<hi>之速乾者並佳餘如經</hi>
<pb n="KR3e0028_WYG_012-60a"/>
</p>
<p>
<pb n="KR3e0028_WYG_012-61a"/>
五加皮味辛苦温微寒無毒主心腹疝氣腹痛益氣療<lb/>
躄小兒不能行疽瘡隂蝕男子隂痿囊下濕小便餘瀝<lb/>
女人隂痒及腰脊痛兩脚疼痺風弱五緩虚羸補中益<lb/>
精堅筋骨强志意久服輕身耐老一名犲漆一名犲節<lb/>
五葉者良生漢中及寃句五月七月採莖十月採根隂<lb/>
乾<hi>逺志為之使畏蛇皮𤣥參陶隠居云今近道處處有東國彌多四葉者亦好煮根莖酿酒主益人通家用</hi>
<hi>此作灰亦以煮石與地榆並有秘法臣禹錫等謹按蜀本圖經云樹生小叢赤蔓莖間有刺五葉生枝端根若</hi>
<hi>荆根皮黄黒肉白骨硬今所在有之藥性論云五加皮有小毒能破逐惡風血四肢不遂賊風傷人軟脚䐴公</hi>
<pb n="KR3e0028_WYG_012-61b"/>
<hi>對切腰主多年瘀血在皮肌治痺濕内不足主虚羸小兒三嵗不能行用此便行走日華子云明目下氣治中</hi>
<hi>風骨節攣急捕五勞七傷葉治皮膚風可作蔬菜食</hi>
圖經曰<hi>五加皮生漢中及寃句今江淮湖南州郡皆有之春生苗莖葉俱青作叢赤莖又似藤蔓髙三</hi>
<hi>五尺上有黒刺葉生五釵作簇者良四葉二葉者最多為次毎二葉下生一刺三四月開白花結細青子至六</hi>
<hi>月漸黒色根若荆根皮黄黒内白骨堅硬五月七月採莖十月採根隂乾用蘄州人呼為木骨一説今所用</hi>
<hi>乃有數種京師北地者侯并類秦皮黄蘗輩枝直如板而色白絶無氣味療風痛頗效餘不入用吴中乃剥野</hi>
<hi>椿根為五加皮柔韌而無味殊為乖失今江淮間所生乃為真者類地骨輕脱芬香是也其苗莖有刺類薇薇</hi>
<hi>長者至丈餘葉五出如桃花香氣如橄㰖春時結實如豆粒而扁春青得霜乃紫黒吳中亦多俗名為追風使</hi>
<pb n="KR3e0028_WYG_012-62a"/>
<hi>亦曰刺通剥取酒漬以療風乃不知其為五加皮也江淮吴中徃徃以為藩籬正似薔薇金櫻輩一如上所説</hi>
<hi>但北間多不可用此種耳亦可以釀酒飲之治風痺四肢攣急</hi>
陳藏器序<hi>五加皮花者治眼臃人𢷬末酒調服行正</hi>
雷公曰<hi>今五加皮其樹木是白楸樹其上有葉如蒲葉者其葉三花是雄五葉花是雌剥皮陰乾陽人使陰陰人使陽</hi>
外臺秘要<hi>治服諸藥石後或熱噤多向冷地卧又不得食諸熱麪酒等方五加皮二两以水四升煑</hi>
<hi>取二升半候石發之時便服未定更服</hi>
楊氏産乳<hi>療竈丹從两脚赤如火燒五加葉根燒作灰五两取煆鐵家槽中水和塗之</hi>
東華真人煑石經<hi>舜常登蒼梧山曰厥金玊之香草朕用偃息正道此乃五加也又異名曰</hi>
<pb n="KR3e0028_WYG_012-62b"/>
<hi>金鹽昔西域真人王屋山人王常言何以得長久何不食石蓄金鹽母何以得長壽何不食石用玉豉玉豉者</hi>
<hi>即地榆也玉加地榆皆是煑石而餌得長生之藥也昔尹公度聞孟綽子董士固共相與言曰寜得一把五加</hi>
<hi>不用金玊滿車寜得一觔地榆安用明月寳珠</hi>
魯定公<hi>母單服五加酒以致不死臨隠去佯託死時人自莫之悟耳張子聲楊建始王叔才于世彦等</hi>
<hi>皆服此酒而房室不絶得壽三百年有子二十人世世有得服五加酒散而獲延年不死者不可勝計或只為</hi>
<hi>散以代湯茶而餌之驗亦然也大王君謂五加云盖天有五車之星精也金應五湖人應五徳位應五方物應五</hi>
<hi>車故青精入莖則有東方之液白氣入節則有西方之津赤氣入華則有南方之光𤣥精入根則有北方之<graphic n="KR0961" url="https://raw.githubusercontent.com/kanripo/KR-Gaiji/master/images/KR0961.png" mimeType="image/png"/>
                    </hi>
<hi>黄煙入皮則有戊戊之靈五神鎮生相轉育成用之者真仙服之者友嬰也</hi>
<pb n="KR3e0028_WYG_012-63a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-63b"/>
牡荆實味苦温無毒主除骨間寒熱通利胃氣止欬逆<lb/>
下氣生河間南陽寃句山谷或平夀都鄉髙岸上及田<lb/>
野中八月九月採實陰乾<hi>得木栢實青蒩共療頭風防風為之使惡石膏陶隐居云</hi>
<hi>河間寃句平夀並在北南陽在西論蔓荆即應是今作杖棰之荆而復非見其子殊細正如小麻子色青黄荆</hi>
<hi>子實小大如此也牡荆子及出北方如烏豆大正圓黑仙術多用牡荆今人都無識之者李當之藥録乃注溲</hi>
<hi>疏下云溲疏一名陽攎一名牡荆一名空疏皮白中空時有節子似枸杞子赤色味甘苦冬月熟俗仍無識者</hi>
<hi>當此實是真非人籬域陽攎也按如此説溲疏主療與牡荆都不同其形類乖異恐乖實理而仙方用牡荆云</hi>
<hi>能通神見鬼非惟其實乃枝葉並好又云有荆樹必枝枝相對此是牡荆有不對者即非牡荆既為牡荆不應</hi>
<pb n="KR3e0028_WYG_012-64a"/>
<hi>有子如此並莫詳虚實須臾博訪乃詳之爾唐本注云此即作棰杖荆是也實細黄色莖勁作樹不為蔓生故</hi>
<hi>稱之為牡非無實之謂也按漢書郊祀志以牡荆莖為幡竿此則明蔓不堪為竿今所在皆有此荆既非本經</hi>
<hi>所載按今生處乃是蔓荆將以附此條後陶為誤矣别録云荆葉味苦平無毒主久痢霍亂轉筋血淋下部瘡</hi>
<hi>溼䘌薄脚主脚氣腫滿其根味甘苦平無毒水煑服主心風頭風肢體諸風解肌發汗有青赤二種以青者為</hi>
<hi>佳出類聚方今人相承多以牡荆為蔓荆此極誤也今按陳藏器本草云荆木取莖截於火上燒以物承取瀝</hi>
<hi>飲之去心悶煩熱頭風旋目眩心頭瀁瀁欲吐卒失音小兒心熱驚癎止消渴除痰唾令人不睡</hi>
圖經曰<hi>牡荆生河間南陽寃句山谷或平夀都鄉髙岸上及田野中今眉州蜀州及近京亦有之此即</hi>
<hi>作箠杖者俗名黄荆是也枝莖堅勁作科不為蔓生故稱牡葉如篳麻更踈瘦花紅作穂實細而黄如麻子大</hi>
<pb n="KR3e0028_WYG_012-64b"/>
<hi>或云即小荆也八月九月採實陰乾此有青赤二種以青者為佳謹按陶隠居登真隠訣云荆木之華葉通神</hi>
<hi>見鬼精注云尋荆有三種直云荆木即是今可作箠杖者葉香亦有花子子不入藥方衡則用牡荆牡荆子入</hi>
<hi>藥北方人畧無識其木者六甲陰符説一名羊櫨一名空疏理白而中虚㫁植即生今羊櫨斫植亦生而花實</hi>
<hi>微細藥家所用者天監三年上將合神仙飯奉勅論牡荆白荆花白多子子麄大厯厯踈生不過三两莖多不</hi>
<hi>能圓或褊或異或多似竹節葉與餘荆不殊蜂多採牡荆牡荆汁冷而甜餘荆被燒則煙火氣苦牡荆體慢汁</hi>
<hi>實煙火不入其中主治心風第一于時即逺近尋覔遂不值猶用荆葉今之所有者云崔元亮集驗方治腰脚</hi>
<hi>蒸法取荆葉不限多少蒸令熟熱置於瓮中其下著火温之以病人置於葉中剰著葉盖須臾當汗出藥中旋</hi>
<hi>旋喫飰稍倦即止便以綿衣盖避風仍進葱豉酒及豆酒並得以差為度又取此荆莖條截於火上燒之两頭</hi>
<pb n="KR3e0028_WYG_012-65a"/>
<hi>以器承取瀝汁飲之主心悶煩熱頭風旋目眩心中瀁瀁欲吐卒失音小兒心熱驚癎止消渴除痰令人不睡</hi>
聖惠方<hi>治溼瘑瘡方用荆枝燒瀝塗之効</hi>
外臺秘要<hi>頭風頭痛取荆瀝不限多少服集驗方同</hi>
千金方<hi>療九竅出血方荆葉搗取汁酒和服二合</hi>
又方<hi>治心虚驚悸不定羸瘦方荆瀝二升以火煎至一升六合分服四合日三夜一集騐方同</hi>
千金翼<hi>治喉腫瘡方取荆瀝稍稍嚥之</hi>
肘後方<hi>治日卒痛燒荆木出黄汁傅之</hi>
又方<hi>姚氏下赤白痢五六年者燒大荆如臂取瀝服五六合即得差</hi>
<pb n="KR3e0028_WYG_012-65b"/>
又方<hi>蛇毒荆葉袋盛薄瘡腫上</hi>
深師方<hi>療瘡方荆木燒取汁傅之差</hi>
姚和衆<hi>小兒通耳方取蟲食荆子中白粉和油滴耳中日再之</hi>
<pb n="KR3e0028_WYG_012-66a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-66b"/>
蔓荆實味苦辛微寒平温無毒主筋骨間寒熱濕痺拘<lb/>
攣明目堅齒利九竅去白蟲長蟲主風頭痛腦鳴目淚<lb/>
出益氣乆服輕身耐老令人光澤脂緻<hi>音雉</hi>小荆實亦等<lb/>
<hi>惡鳥頭石膏陶隠居云小荆即應是牡荆牡荆子大扵蔓荆子而反呼為小荆恐或以樹形為言復不知蔓荆</hi>
<hi>樹若髙大爾唐本注云小荆實今人呼為牡荆子者是也其蔓荆子大故呼牡荆子為小荆實亦等者言其功</hi>
<hi>用與蔓荆同也蔓荆苗蔓生故名蔓荆生水濵葉似杏葉而細莖長丈餘花紅白色今人誤以小荆為蔓荆遂</hi>
<hi>将蔓荆子為牡荆子也臣禹錫等謹按蜀本注云今據陶匪惟不别蔓荆亦不知牡荆爾以理非之即蔓生者</hi>
<hi>為蔓荆作樹生者為牡荆蔓生者大如梧子樹生者細如麻子則牡荆為小荆明矣圖經云蔓荆蔓生水濵苗</hi>
<pb n="KR3e0028_WYG_012-67a"/>
<hi>莖蔓延春因舊枝而生小葉五月葉成如杏葉六月有花淺紅色蕊黄九月有實黒斑大如梧子而虚經冬則</hi>
<hi>葉凋藥性論云蔓荆子臣治賊風能長髭髪日華子云利關節治赤眼癎疾注云海塩亦有大如豌豆蒂有小</hi>
<hi>輕軟蓋子六七八月採</hi>
圖經曰<hi>蔓荆實舊不載所出州土今近京及秦隴明越州多有之苗莖髙四尺對節生枝初春因舊枝</hi>
<hi>而生葉類小棟至夏盛茂有花作穗淺紅色蕊黄白色花下有青蕚至秋結實斑黒如梧子許大而輕虚八月</hi>
<hi>九月採一説作蔓生故名蔓荆而今所有並非蔓也</hi>
　唐本注<hi>長鬚髮</hi>
雷公云<hi>凡使去蔕子下白膜一重用酒浸一伏時後蒸從己至未出㬠乾用</hi>
<pb n="KR3e0028_WYG_012-67b"/>
衍義曰<hi>蔓荆實諸家所觧蔓荆牡荆紛糺不一經既言蔓制明知是蔓生即非髙木也既言牡荆則自</hi>
<hi>是木上生者况漢書郊祀志所言以牡荆莖為幡竿故知蔓荆即子大者是又何疑焉後條有欒荆此即便是</hi>
<hi>牡荆也子青色如茱茰不合更立欒荆條故文中云本草不載亦無别名但有欒花功用又别㫁無疑焉注中</hi>
<hi>妄稱石荆當之其説轉見穿鑿</hi>
<pb n="KR3e0028_WYG_012-68a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-68b"/>
辛夷味辛温無毒主五藏身體寒熱風頭腦痛面䵟温<lb/>
中解肌利九竅通鼻塞涕出治面腫引齒痛眩冒身兀<lb/>
兀如在車船之上者生鬚髮去白蟲乆服下氣輕身明<lb/>
目増年耐老可作膏藥用之去心及外毛毛射人肺令<lb/>
人欬一名辛矧一名侯桃一名房木生漢中川谷九月<lb/>
採實暴乾<hi>芎藭為之使惡五石脂畏昌蒲蒲黄黄連石膏黄環陶隠居云今出丹陽近道形如桃子</hi>
<hi>小時氣辛香即離騷所呼辛夷者唐本注云此是樹花未開時收之正月二月好採今見用者是其九月採實</hi>
<hi>者恐誤其樹大連合抱髙數仭葉大扵柿葉所在皆有實臭不任藥也方云去毛用其心然難得而滋人面此</hi>
<pb n="KR3e0028_WYG_012-69a"/>
<hi>用花開者易得而且香也今按陳藏器本草云辛夷今時所用者是未發花時如小桃子有毛未坼時取之所</hi>
<hi>云用花開者及在二月此殊誤爾此花江南地暖正月開北地寒二月開初發如□北人呼為木筆其花最早</hi>
<hi>南人呼為迎春臣禹錫謹按蜀本本圖經云樹髙數仭葉似柿葉而狭長正月二月花似著毛小桃色白而蒂</hi>
<hi>紫花落而無子夏杪復著花如小筆又有一種三月花開四月花落子赤似相思子花葉與無子者同取花欲</hi>
<hi>開者勝所在山谷皆有此二種今羌中有樹髙三四丈花葉一如圖經所説但樹身經二尺許去根三尺以上</hi>
<hi>便有枝柯繁茂可曖正月二月花開紫白色花落復生葉至夏初還生花如小筆經秋厯冬葉花漸大如有毛</hi>
<hi>小桃至来年正月二月始開初是與元府進来其樹纔可三四尺有花無子謂之木筆花樹種經二十餘載方</hi>
<hi>結實以此推之即是年嵗淺者無子非有二種也其花開早晚應各随其土風爾藥性論云辛夷臣能治面生</hi>
<pb n="KR3e0028_WYG_012-69b"/>
<hi>䵟皰面脂用主光澤日華子云通關脈明日治頭痛㬝寒體噤瘙痒入藥微炙已開者劣謝者不佳</hi>
圖經曰<hi>辛夷生漢中川谷今處處有之人家園庭亦多種植木髙數丈葉似柿葉長正月二月生花似</hi>
<hi>著毛小桃子色白𢃄紫花落無子至夏復開花初出如筆故北人呼為木筆花又有一種枝葉並相類但嵗一</hi>
<hi>開花四月花落時有子如相思子或云都是一種經一二十年老者方結實耳其花開早晩亦随南北節氣寒</hi>
<hi>温九月採實暴乾用或云用花藻縮者良已開者劣謝者不佳</hi>
　雷公云<hi>凡用之去麄皮拭上赤肉毛了即以芭蕉水浸一宿漉出用漿水煮從己至未出焙乾用</hi>
<hi>若治眼目中患即一時去皮用向裏實者</hi>
屈平九歌<hi>乘赤豹兮從文貍辛夷車兮結桂旗注辛夷香草也言山鬼出入乘赤豹從神貍結桂與</hi>
<pb n="KR3e0028_WYG_012-70a"/>
<hi>辛夷以為車旗言有香潔也</hi>
衍義曰<hi>辛夷先花後葉即木筆花也最先春以其花未開時其花苞有毛光長如筆故取象曰木筆有</hi>
<hi>紅紫二本一本如桃花色者一本紫者今入藥當用紫色者仍須未開時收取入藥當去毛苞</hi>
<pb n="KR3e0028_WYG_012-71a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-71b"/>
桑上寄生味苦甘平無毒主腰痛小兒背强<hi>巨兩切</hi>癰腫<lb/>
安胎充肌膚堅髮齒長鬚眉主金瘡去痺女子崩中内<lb/>
傷不足産後餘疾下乳汁其實明目輕身通神一名寄<lb/>
消一名寓木一名宛童一名蔦<hi>音鳥又音吊</hi>生𢎞農川谷桑<lb/>
樹上三月三日採莖葉隂乾<hi>陶隠居云桑上者名桑上寄生爾詩人云施音異扵</hi>
<hi>松上方家亦有用楊上楓上者則各随其樹名之形類猶是一般但根津所因處為異法生樹枝間寄根在皮</hi>
<hi>節之内葉圓青赤厚澤易折傍自生枝節冬夏生四月花白五月實赤大如小豆今處處皆有以出彭城為勝</hi>
<hi>俗呼為續㫁用之按本經續㫁别在上品藥主療不同豈只是一物市人混雜無識者服食方是桑檽與此又</hi>
<pb n="KR3e0028_WYG_012-72a"/>
<hi>不同唐本注云此多生槲櫸栁水楊楓等樹上子黄大如小棗子惟虢州有桑上者子汁甚黏核大似小豆葉</hi>
<hi>無隂陽如細栁葉而厚晚莖麄短江南人相承用為續㫁殊不相關且寄生實九月始熟而黄今稱五月實赤</hi>
<hi>大如小豆蓋陶未見也臣禹錫等謹按蜀本注云按諸樹多有寄生莖葉並相似云是鳥鳥食一物子糞落樹</hi>
<hi>上感氣而生葉如桷而厚軟莖如槐而肥脆今處處有方家惟須桑上者然非自採即難以别可㫁莖而視之</hi>
<hi>以色深黄者為騐圖經葉似龍膽而厚闊莖短似雞脚作樹形三月四月花黄赤色六月七月結子黄緑色如</hi>
<hi>小豆以汁稠粘者良也藥性論云桑寄生臣能令胎牢固主懐姙漏血不止日華子云助筋骨益血脈探人多</hi>
<hi>在櫸樹上収呼為桑寄生在桑上者極少縱有形與櫸樹上者亦不同次即楓樹上力同攑樹上者黄色七月</hi>
<hi>八月採</hi>
<pb n="KR3e0028_WYG_012-72b"/>
圖經曰<hi>寄桑生出𢎞農山谷桑上今處處有之云是鳥烏食物子落枝節問感氣而生葉似橘而厚軟</hi>
<hi>莖似槐枝而肥脆三四月生花黄白色六月七月結實黄色如小豆大三月三日採莖葉隂乾凡槲攑栁水楊</hi>
<hi>楓等上皆有寄生惟桑上者堪用然殊難辨别醫家非自採不敢用或云㫁其莖而視之其色深黄並實中有</hi>
<hi>汁稠粘者為真謹按爾雅寓木宛童郭璞云寄生一名蔦詩頍弁云蔦與女蘿陸機疏云葉似當盧子如覆盆</hi>
<hi>赤黒甜美而中品有松蘿條即女蘿也詩所謂蔦與女蘿施于松上是也舊云生熊耳川谷松上五月採隂乾</hi>
<hi>古方入吐膈藥今醫家鮮用亦不復採之但附于此</hi>
　雷公曰<hi>凡使在樹上自然生獨枝樹是也採得後用銅刀和根枝莖細剉隂乾了任用勿令見火</hi>
衍義曰<hi>桑寄生新舊書云今處處有之從官南北實處處難得豈嵗嵗窠斫摘踐之苦而不能生邪抑</hi>
<pb n="KR3e0028_WYG_012-73a"/>
<hi>方宜不同也若以為鳥食物子落枝節間感氣而生則麥當生麥穀當生穀不當但生此一物也又有扵桑骨</hi>
<hi>細枝上生者如何得子落枝節間由是言之自是感造化之氣同是一物古人當耳惟取桑上者寔假其氣耳</hi>
<hi>又云今醫家觧州此極誤矣今醫家非不用也第以難得真桑上者嘗得真桑寄生下嚥必騐如神向承乏吴</hi>
<hi>山有求藥扵諸邑者乃遍令人搜箇卒不可得遂以實告甚不樂蓋不敢以偽藥罔人鄰邑有人偽以佗木寄</hi>
<hi>生送之服之逾月而死哀哉</hi>
<pb n="KR3e0028_WYG_012-74a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-74b"/>
杜仲味辛甘平温無毒主腰脊痛補中益精氣堅筋骨<lb/>
强志除隂下痒濕小便餘瀝脚中酸疼不欲踐地乆服<lb/>
輕身耐老一名思仙一名思仲一名木綿生上虞山谷<lb/>
及上黨漢中二月五月六月九月採皮<hi>惡蛇蜕皮𤣥參陶隠居云上虞</hi>
<hi>上虞在豫州虞虢之虞非㑹稽山虞縣也今用出建平宜都者状如厚朴折之多白絲為佳用之薄削去上皮</hi>
<hi>横理切令絲㫁也臣禹錫等謹按蜀本圖經云生深山大谷樹髙數丈葉似辛夷折其皮多白綿者好今所在</hi>
<hi>大山皆有藥性論云杜仲味苦能治腎冷□公對切腰痛也腰病人虚而身强有風也腰不利加而用之日華</hi>
<hi>子云暖治腎勞腰脊攣入藥炙用</hi>
<pb n="KR3e0028_WYG_012-75a"/>
圖經曰<hi>杜皆生上虞山谷及上黨漢中今出商州成州峡州近處大山中亦有之木髙數丈葉如辛夷</hi>
<hi>亦類柘其皮類厚朴折之内有白絲相連二月五月六月九月採皮用江南人謂之檰初生葉嫩時採食主風</hi>
<hi>毒脚氣及乆積風冷腸痔下血亦宜乾末作湯謂之檰芽花實苦澁亦堪入藥末作履亦主益脚篋中方主腰</hi>
<hi>痛補腎湯杜仲一大斤五味子半大升二物切分十四劑毎夜取一劑以水一大升浸至五更煎三分或一濾</hi>
<hi>取汁以羊腎三四枚切下之再煮三五沸如作羮法空腹頓服用塩酢和之亦淂此亦見崔元亮海上方但崔</hi>
<hi>方不用五味子耳</hi>
　雷公云<hi>凡使先須削去麄皮用酥蜜和作一兩炙之盡為度炙乾了細剉用凡修事一斤酥二兩</hi>
<hi>蜜三兩二味相和令一處用也</hi>
<pb n="KR3e0028_WYG_012-75b"/>
聖惠方<hi>治卒患腰脚疼痛補腎杜仲一兩去麄皮炙微黄剉以水二大盞煎至一盞去滓用羊腎二對</hi>
<hi>細切去脂膜入藥中煮次入薤白七莖塩花椒薑醋等如作羮喫空腹食之</hi>
肘後方<hi>腰背痛杜仲一斤切酒二升漬十日服三合</hi>
勝金方<hi>治婦人胎藏不安并産後諸疾宜服杜仲丸瓦上乾扵木白中𢷬為末煮棗為丸如弹子大毎</hi>
<hi>服一丸爛嚼以糯米飲下</hi>
<pb n="KR3e0028_WYG_012-76a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-76b"/>
楓香脂味辛苦平無毒主癮疹風痒浮腫齒痛一名白<lb/>
膠香其樹皮味辛平有小毒主水腫下水氣煮汁用之<lb/>
所在大山皆有<hi>唐本注云樹髙大葉三角商洛之間多有五月斫樹為坎十一月採脂唐本先</hi>
<hi>附臣禹錫等謹案蜀本楓香爵皮其三條主治稍異注云按王茂廣軒轅本紀云黄帝殺蚩尤扵黎山之丘擲其</hi>
<hi>械扵大荒之中宋山之上其械化為楓木之林爾雅楓欇欇似白楊而有岐其脂入地千年為琥珀圖經云樹</hi>
<hi>髙大木肌理便葉三角而香草木疏云説文云相木厚葉弱枝善搖一名欇欇郭云葉圓而岐有脂今之楓香</hi>
<hi>是也南方草木状曰楓香樹子大如鴨卵二月花發乃連著實八九月熟暴乾可燒惟九貞郡有之陳藏器云</hi>
<hi>楓皮本功外性澁能止水痢蘇云下水腫水腫非澁藥所療蘇為誤爾又云有毒轉明冇謬水煎止下痢為最</hi>
<pb n="KR3e0028_WYG_012-77a"/>
<hi>日華子云楓皮止霍亂刺風冷風煎湯浴之</hi>
圖經曰<hi>楓香脂舊不載所出州郡云所在大山皆有今南方及闕陕多有之似白楊甚髙大葉圓而作</hi>
<hi>岐有三角而香二月有花白色乃連著實大如鴨卵八月九月熟暴乾可燒南方草木状曰楓實惟九真有之</hi>
<hi>用之有神乃難得之物其脂為白膠香五月斫為坎十一月採之其皮性澁止水痢水煎飲之爾雅謂楓為攝</hi>
<hi>攝言天風則鳴攝攝也説文觧字云楓木厚葉弱枝善摇漢宮殿中多植之至霜後葉丹可愛故騷人多稱之</hi>
<hi>任昉述異記曰南中有楓子鬼楓木之老者為人形亦呼為靈楓蓋瘤癭也至今越中有得之者以雕刻鬼神</hi>
<hi>可致靈異下沈香條有楓香云療風癮疹癢毒與此相類即一物也</hi>
　簡要濟衆<hi>治吐血不止白膠香不以多少細研為散毎服二錢新汲水調下</hi>
<pb n="KR3e0028_WYG_012-77b"/>
陶隠居云<hi>楓樹上菌食之令人笑不止以地漿解之</hi>
通興南蠻記<hi>楓脂謂之琥珀在地上傍不生草木深忽八九尺大如斛削去皮成焉初如排膠成</hi>
<hi>乃堅</hi>
宋齊丘化書<hi>云老楓化為羽人</hi>
衍義曰<hi>楓香與松脂皆可亂乳香尤宜區别楓香微黄白色燒之尤見真偽兼能治風癮疹痒毒水煎</hi>
<hi>熱渫洗</hi>
<pb n="KR3e0028_WYG_012-78a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-78b"/>
女貞實味苦甘平無毒主補中安五藏飬精神除百疾<lb/>
乆服肥徤輕身不老生武陵川谷立冬採<hi>陶隠居云葉茂盛凌冬不</hi>
<hi>凋皮青肉白與秦皮為表裏其樹以冬生而可愛諸處時有仙經亦服食之俗方不復用市人亦無識者唐本</hi>
<hi>注云女貞葉似枸骨及冬青樹等其實九月熟黒似牛李子陶云與秦皮為表裏誤矣然秦皮葉細冬枯女貞</hi>
<hi>葉大冬茂殊非類也臣禹錫等謹按蜀本圖經云樹髙數丈花細青白色採實日乾今山南江南皆有之陳藏</hi>
<hi>器云女貞似枸骨按枸骨樹如杜仲皮堪浸酒補腰脚令健枝葉燒灰淋取汁塗白癡風亦可作稠煎傅之木</hi>
<hi>肌白似骨故云枸骨詩義疏云木杞其樹似栗一名枸骨理白滑其子為木䖟子可合藥木䖟在葉中卷葉如</hi>
<hi>子羽化為䖟非木子又云冬青其葉堪染緋子浸酒去風血補益木肌白有丈作衆齒笏冬月青翠故名冬青</hi>
<pb n="KR3e0028_WYG_012-79a"/>
<hi>江東人呼為凍生李邕又云出五臺山葉似椿子赤如郁李微酸性熱與此亦小有異同當是兩種冬青日華</hi>
<hi>子云冬青皮凉無毒去血補益肌膚</hi>
圖經曰<hi>女貞實生武陵川谷今處處有之山海經云泰山多真木是此木也其葉似枸骨及冬青木極</hi>
<hi>茂盛凌冬不凋花細青白色九月而實成似牛李子立冬採實暴乾其皮可以浸酒或云即今冬青木也而冬</hi>
<hi>青木肌理白文如象齒道家取以為簡其實亦浸酒去風補血其葉燒灰面膏塗之治癉瘃殊效兼滅瘢疵又</hi>
<hi>李邕云五臺山冬青葉似椿子如郁李微酸性熱與此小有同異當是别有一種耳又嶺南有一種女真花極</hi>
<hi>繁茂而深紅色與此殊異不聞中藥品也狗骨木多生江浙間木體白似骨故以名南人取以旋作合器甚佳</hi>
<hi>詩小雅云南山有狗陸機云山木其状如獹一名狗骨理白可為函板者是此也皮亦堪浸酒補腰膝燒其枝</hi>
<pb n="KR3e0028_WYG_012-79b"/>
<hi>禁為灰淋汁塗白癜風亦可作煎傅之</hi>
<pb n="KR3e0028_WYG_012-80a"/>
</p>
<p>
<pb n="KR3e0028_WYG_012-81a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-81b"/>
木蘭味苦寒無毒主身大熱在皮膚中去面熱赤皰酒<lb/>
皶惡風癲疾隂下痒濕明耳目療中風傷寒及癰疽水<lb/>
腫去臭氣一名林蘭一名杜蘭皮似桂而香生零陵山<lb/>
谷及泰山十二月採皮隂乾<hi>陶𨼆居云零陵諸處皆有状如楠𣗳皮甚薄而味辛</hi>
<hi>香今益州有皮厚狀如厚朴而氣味為勝今東人皆以山桂皮當之亦相類道家用合香亦好唐本注云木蘭</hi>
<hi>似菌桂葉其葉氣味辛香不及桂也臣禹錫等謹按蜀本云經云𣗳髙數仭葉似菌桂葉有三道縱文皮如板</hi>
<hi>桂有縱横文今所在有三月四月採皮隂乾</hi>
圖經曰<hi>木蘭生零陵山谷及泰山今湖嶺蜀川諸州皆有之木髙數丈葉似□桂葉亦有三道縱文皮</hi>
<pb n="KR3e0028_WYG_012-82a"/>
<hi>如板桂有縱横文香味劣扵桂此與桂枝全别而韶州所生乃云與桂同是一種取外皮為木蘭中肉為桂心</hi>
<hi>蓋是桂中之一種耳十一月十二月採隂乾用任昉述異記云木蘭川在潯陽江中多木蘭又七里州中有魯</hi>
<hi>班刻木蘭舟至今在州中今詩家云木蘭舟出于此</hi>
　外臺秘要<hi>療面上鈹皯皯黯方木蘭皮一斤細切以三年酢漿漬之日日出于日中晒搗末漿</hi>
<hi>水服方寸匕日二</hi>
子母秘録<hi>療小兒重舌木蘭皮一尺廣四寸削去麄皮用醋一升漬取汁注重舌上</hi>
<pb n="KR3e0028_WYG_012-83a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-83b"/>
蕤核味甘温微寒無毒主心腹邪結氣明目目赤痛傷<lb/>
淚出目腫眥爛<graphic n="KR1604" url="https://raw.githubusercontent.com/kanripo/KR-Gaiji/master/images/KR1604.png" mimeType="image/png"/>鼻破心下結痰痞氣乆服輕身益氣<lb/>
不饑生函谷川谷及巴西<hi>陶隠居云今從北方来云出彭城間形如烏豆大圓而扁</hi>
<hi>有文理状似胡桃桃核今人皆合殻用為分兩此乃應破取人秤之醫方椎以療眼仙䋏以合守中丸也臣禹</hi>
<hi>錫等謹按蜀本圖經云樹生葉細似狗杞而狭長花白子附莖生紫赤色大如五味子莖多細刺六月熟今出</hi>
<hi>雍州五月六月採日乾藥性論云蕤人使一名曰堪能治鼻衂</hi>
圖經曰<hi>蕤核生函谷川谷及巴西今河東亦有之其木髙五七尺莖間有刺葉細似枸杞而尖長花白</hi>
<hi>子紅紫色附枝莖而生類五味子六月成熟五月六月採實去核殻隂乾古今方惟用治眼劉禹錫傳信方所</hi>
<pb n="KR3e0028_WYG_012-84a"/>
<hi>著法最竒云眼風痒或生翳或赤眥一切皆主之宣州黄連𢷬篩末蕤核仁去皮碾為膏縁此性稍濕末不得</hi>
<hi>故耳與黄連等分和合取無蚛病乾棗二枚割頭少許留之去却核以二物滿填于中却取所割下棗頭依前</hi>
<hi>合定以少綿裹之惟薄綿為佳以大茶撓量水半椀于銀器中文武火煎取一雞子以来以綿濾待冷㸃眼萬</hi>
<hi>萬不失前後試騐數十人皆應今醫家亦多用得效故附也</hi>
　雷公云<hi>凡使光湯浸去皮尖擘作兩片用芒硝木通草二味和蕤仁同水煮一伏時後瀝出去諸</hi>
<hi>般藥取蕤仁研成膏任加减入藥中使毎修事四兩用芒硝一兩木通草七兩</hi>
陳藏器<hi>蕤子生熟足睡不眠</hi>
<pb n="KR3e0028_WYG_012-85a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-85b"/>
丁香味辛温無毒主温脾胃止霍亂擁脹風毒諸腫齒<lb/>
疳䘌能發諸香其根療風熱毒腫生交廣南蕃二月八<lb/>
月採<hi>今注按廣州送丁香圖樹髙丈餘葉似櫟葉花圓細黄色凌冬不凋醫家所用惟用根子如釘長三</hi>
<hi>四分紫色中有麄大如山茱茰者俗呼為母丁香可入心腹之藥爾以舊本丁香根注中有不入心腹之用六</hi>
<hi>字恐其根必是有毒故云不入心腹也又按陳藏器本草云丁香扵其母丁香主變白以生薑汁研㧞去白鬚</hi>
<hi>塗孔中即異常黒也今附臣禹錫等謹按蜀本注云母丁香擊之則順理而析兩向療嘔逆甚騐藥性論云丁</hi>
<hi>香臣能主冷氣腹痛日華子云治口氣反胃鬼疰蠱毒及療腎氣賁㹠氣隂痛壮陽暖腰膝治冷氣殺酒毒消</hi>
<hi>痃癖除冷勞</hi>
<pb n="KR3e0028_WYG_012-86a"/>
圖經曰<hi>丁香出交廣南蕃今惟廣州有之木類桂髙丈餘葉似櫟凌冬不凋花圓細黄色其子出枝蕊</hi>
<hi>上如釘子長三四分紫色其中有麄大如山茱茰者謂之母丁香二八月採子及根又云盛冬生花子至次年</hi>
<hi>春採之</hi>
　海藥<hi>按山海經云生東海及崑崙國二月三月花開紫白色至七月方始成實大者如巴豆謂之母</hi>
<hi>丁香小者實謂之丁香主風疳<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>骨<graphic n="KR3421" url="https://raw.githubusercontent.com/kanripo/KR-Gaiji/master/images/KR3421.png" mimeType="image/png"/>勞臭治氣烏髭髮殺蟲療五痔辟惡去邪治妳頭花止五色毒痢正氣</hi>
<hi>止心腹痛樹皮亦能治齒痛</hi>
雷公云<hi>凡使有雄雌雄顆小雌顆大似檈棗核方中多使雌力大膏煎中用雌若欲使雄須去丁蓋乳</hi>
<hi>子發人背癰也</hi>
<pb n="KR3e0028_WYG_012-86b"/>
聖惠方<hi>治桑蠍蜇人用丁香末蜜調塗之</hi>
千金方<hi>治乾霍亂不吐不下方丁香十四枚末以沸湯一升和之頓服不差更作服</hi>
梅師方<hi>治乳頭裂破搗丁香末傅之</hi>
又方<hi>治妬乳乳癰取丁香𢷬末水調方寸匕服</hi>
又方<hi>治崩中晝夜不止取丁香二兩以酒二升取半分服外臺秘要方同</hi>
簡要濟衆<hi>治傷寒咳噫不止及噦逆不定丁香一兩乾湯柿蔕一兩焙乾擣羅為散毎服一錢煎人參</hi>
<hi>下無時服</hi>
衍義曰<hi>丁香日華子云治口氣此正是御史所含之香治胃寒及脾胃冷氣不和有大者名母丁香氣</hi>
<pb n="KR3e0028_WYG_012-87a"/>
<hi>味尤佳為末縫紗囊如小指實末内陰中主隂冷病中病便已</hi>
<pb n="KR3e0028_WYG_012-88a"/>
</p>
<p>
<pb n="KR3e0028_WYG_012-89a"/>
沉香微温療風水毒腫去惡氣<hi>陶隠居云此香合香家要用不主入藥惟療惡</hi>
<hi>核毒腫道方頗自用處唐本注云沉香青桂鷄骨馬蹄煎香等同是一樹葉似橘葉花白子似㯽榔大如桑椹</hi>
<hi>紫色而味辛樹皮青色木似櫸桞臣禹錫等謹按陳藏器云沉香枝葉並似椿蘇云如橘恐未是也其枝節不</hi>
<hi>朽最緊實者為沉香浮者為煎香以次形如鷄骨者為鷄骨香如馬蹄者為馬蹄香細枝未爛緊實者為青桂</hi>
<hi>香其馬蹄鷄骨只是煎香蘇乃重云深覺煩長並堪熏衣去臭餘無别功又杜衡葉一名馬蹄香即非此者與</hi>
<hi>前香别也南越志云交州有蜜香樹欲取先斷其根經年後外皮朽爛木心與節堅厚沉水者為沉香浮水面</hi>
<hi>平者為鷄骨最粗者為棧香日華子云沉香味辛熱無毒調中補五藏益精壯陽暖腰膝去邪氣止轉筋吐瀉</hi>
<hi>冷氣破癥癖冷風麻痺骨節不任濕風皮膚痒心腹痛氣痢</hi>
<pb n="KR3e0028_WYG_012-89b"/>
圖經曰<hi>沉香青桂香鷄骨香馬蹄香棧香同是一本舊不著所出州土今惟海南諸國及交廣崖州有</hi>
<hi>之其木類椿櫸多節葉似橘花白子似㯽榔大如桑椹紫色而味辛交州人謂之蜜香欲取之先斷其積年老</hi>
<hi>木根經年其外皮幹俱朽爛其木心與枝節不壞者即香也細枝緊實未爛者為青桂堅黒而沉水為沉香半</hi>
<hi>浮半沉與水面平者為鷄骨最粗者為棧香又云棧香中形如鷄骨者為鷄骨香形如馬蹄者為馬蹄香然今</hi>
<hi>人有得沉香竒好者徃徃亦作鷄骨形不必獨是棧香也其又粗不堪藥用者為生結黄熟香其實一種有精</hi>
<hi>粗之異耳並採無時嶺表録異云廣管羅州多棧香如柜桞其花白而繁皮堪作紙名為香皮紙灰白色有文</hi>
<hi>如魚子䏼其理慢而弱沾水即爛不及楮紙亦無香氣又云與沉香鷄骨黄熟雖同是一木而根幹枝節各有</hi>
<hi>分别者是也然此香之竒異最多品故相丁謂在海南作天香傳言之盡矣云四香凡四十二狀皆出於一本</hi>
<pb n="KR3e0028_WYG_012-90a"/>
<hi>木體如白楊葉如冬青而小又叙所出之地云竇化高雷中國出香之地也北海南者優劣不侔甚矣旣所禀</hi>
<hi>不同復售者多而取者連是以黄熟不待其稍成棧沉不待似是盖趨利戕賊之深也非同瓊管黎人非時不</hi>
<hi>妄翦伐故木無天扎之患得必異香皆其事也又薰陸香形似白膠出天竺單于二國南方草木状如薰陸出</hi>
<hi>大秦國其木生於海邊沙上盛夏木膠出沙上夷人取得賣與賈客乳香亦其類也廣誌云南波斯國松木脂</hi>
<hi>有紫赤如櫻桃者名乳香蓋薰陸之類也今人無復别薰陸者通謂乳香為薰陸耳治腎氣補腰膝霍亂吐下</hi>
<hi>衝惡中邪氣五疰治血止痛等藥及膏煎多用之然至枯難研用時以繒袋掛於牕隙間良久取研之乃不粘</hi>
<hi>又鷄舌香出崑崙及交愛以南枝葉及皮並似栗花如梅花子似棗核此雄者也雄者著花不實採花釀之以</hi>
<hi>成香按諸書傳或云是沉香木花或云草花蔓生實熟貫之其說無定今醫家又一說云按三者故事尚書郎</hi>
<pb n="KR3e0028_WYG_012-90b"/>
<hi>口含鷄舎香以其奏事荅對欲使氣芬芳也而方家用鷄舌香療口臭者亦縁此義耳今人皆於乳香中時時</hi>
<hi>得木實似棗核者以為鷄舌香堅頑枯燥絶無氣味燒亦無香不知縁何得香名無復有芬芳也又葛稚川百</hi>
<hi>一方有治暴氣刺心切痛者研鷄舌香酒服當差今治氣藥借鷄舌香名方者至多亦以鷄舌香善療氣也或</hi>
<hi>取以療氣及口臭則甚乖疎又何謂也其言有採花釀成香者今不復見果有此香海商亦當見之不應都絶</hi>
<hi>京下老醫或有謂鷄舌香與丁香同種花實叢生其中心最大者為鷄舌香擊破有觧理如鷄舌此乃是母丁</hi>
<hi>香療口臭最良治氣亦效蓋出陳氏拾遺亦未知的否千金療瘡癰連翹五香湯方用丁香一方用鷄舌香以</hi>
<hi>此似近之抱扑子云以鷄舌黄連乳汁煎注之諸有百疹之在目愈而更加精明倍常又有詹糖香出交廣以</hi>
<hi>南木似橘煎枝葉以為香徃徃以其皮及蠧屑和之難得淳好者唐方多用今亦稀見又下蘇合香條云生中</hi>
<pb n="KR3e0028_WYG_012-91a"/>
<hi>䑓川谷蘇恭云此香從西域及崑崙來紫色與真紫檀相似而堅實極芬香其香如石燒之灰白者好今不復</hi>
<hi>見此等廣南雖有此而類蘇木無香氣藥中但用如膏油者極芬烈耳陶隠居以為是獅子矢亦是指此膏油</hi>
<hi>者言之耳然獅子矢今内帑亦有之其臭極甚燒之可以辟邪惡固知非此也梁書云天竺出蘇合香是諸香</hi>
<hi>汁煎之非自然一物也又云大秦國採得蘇合香先煎其汁以為香膏乃賣其滓與諸人是以展轉來達中國</hi>
<hi>者不大香也然則廣南貨者其經煎鍊之餘乎今用膏油乃其合治成者耳或云獅子矢亦是西國草木皮汁</hi>
<hi>所為胡人欲貴重之故飾其名耳又有檀香木如檀生南海消風熱腫毒主心腹痛霍亂中惡鬼氣殺蟲有數</hi>
<hi>種黄白紫之異今人盛用之真紫檀舊在下品亦主風毒蘇恭云出崑崙盤盤國雖不生中華人間徧有之檀</hi>
<hi>木生江淮及河朔山中其木作斧柯者亦檀香類但不香耳至夏有不生者忽然葉開當有大水農人候之以</hi>
<pb n="KR3e0028_WYG_012-91b"/>
<hi>測水旱號為水檀又有一種葉亦相類髙五六尺生高原地四月開花正紫亦名檀根如葛極生瘡疥殺蟲有</hi>
<hi>小毒也</hi>
　海藥<hi>沉香按正經生南海山谷味苦温無毒主心腹痛霍亂中惡邪鬼疰清人神並宜酒煮服之諸</hi>
<hi>瘡腫宜入膏甲當以水試乃知子細没者為沉香浮者為檀似鷄骨為鷄骨香似馬蹄者為馬蹄香似牛頭者</hi>
<hi>為牛頭香枝條細實者為青桂粗重者為棧香已上七件並同一樹梵云波津亦此香也</hi>
雷公云<hi>沉香凡使須要不枯者如觜角硬重沉於水下為上也半沉者次也夫入丸散中用須候衆藥</hi>
<hi>出即入拌和用之</hi>
通典<hi>海南林邑國秦象郡林邑縣出沉香沉木土人斷之積以嵗年朽爛而心節獨在置水中則沉故名</hi>
<pb n="KR3e0028_WYG_012-92a"/>
<hi>曰沉香次不沉者曰棧香海南北嵩國出好棧香藿香及硫黄其霍香樹生千歲根本甚大伐之四五年木皆</hi>
<hi>朽散唯中節堅貞芬香獨存取以為香</hi>
楊文公談苑<hi>嶺南雷州及海外瓊崖山中多香樹山中夷民斫採賣與人其一樹出香三等曰沉</hi>
<hi>香棧香黄熟香沉棧皆二品曰熟結生結熟結者樹自枯爛而得之生結者伐仆之久爛脫而剔取黄熟其破</hi>
<hi>者為黄散香夷民以香樹為槽以飼鷄狗</hi>
别說云<hi>謹按沉香種類極多除掌氏補注及圖經所載多件外又有如龍鱗麻葉竹葉之類不啻一二</hi>
<hi>十品要之可入藥者為沉而其中無空心者可用若雖沉水而有空心則是鷄骨也謂中空而有朽路若鷄骨</hi>
<hi>中血眼而軟嫩也</hi>
<pb n="KR3e0028_WYG_012-92b"/>
衍義曰<hi>沉香木嶺南諸郡悉有之旁海諸州尤多交榦連枝崗嶺相接千里不絶葉如冬青大者合數</hi>
<hi>人抱木性虛柔山民或以構茅廬或為橋梁或為飯甑尤佳有香者百無一二蓋木得水方結多在折枝枯榦</hi>
<hi>中或為沉或為煎或為黄熟自枯死者謂之水盤香今南恩高竇等州惟産生結香蓋山民入山見香木之曲</hi>
<hi>榦斜枝必以刀斫成坎經年得雨水所漬遂結香復以鋸取之刮去白木其香結為斑㸃遂名鷓鴣斑燔之極</hi>
<hi>清烈沉之良者惟在瓊崖等州俗謂之角沉黄沉乃枯木中得者宜入藥用依木皮而結者謂之青桂氣尤清</hi>
<hi>在土中歲久不待刓剔而成者謂之龍鱗亦有削之自卷咀之柔韌者謂之黄蠟沉尤難得也然經中止言療</hi>
<hi>風水毒腫去惡氣餘更無治療今醫家用以保和衛氣為上品藥須極細為佳今人故多與烏藥磨服走散滯</hi>
<hi>氣獨行則勢弱與他藥相佐當緩取放有益無損餘藥不可方也薰陸香木葉類棠梨南印度界阿吒釐國出</hi>
<pb n="KR3e0028_WYG_012-93a"/>
<hi>今謂之西香南畨者更佳此即今人謂之乳香為其垂滴如乳鎔塌在地者謂之塌香皆一也</hi>
薫陸香微温療風水毒腫去惡氣伏尸<hi>陶隠居云此合香家要用不正</hi>
<hi>入藥唐本注云形似白膠出天竺單于國臣禹錫等謹按南方草木状云出大秦在海邊自有大樹生扵沙中</hi>
<hi>盛夏樹膠流出沙上夷人採取之賣與賈人注南方異物志同其異者惟云状如桃膠</hi>
圖經<hi>文具沈香條下</hi>
　唐本<hi>薰陸香微温去惡氣惡瘡出天竺國及耶鄲似松脂黄白色天竺者多白耶鄲者夹緑色香不</hi>
<hi>甚</hi>
梅師方<hi>治齒蟲痛不可忍嚼薰陸香咽其汁立差</hi>
<pb n="KR3e0028_WYG_012-93b"/>
鷄舌香微温療風水毒腫去惡氣療霍亂心痛<hi>陶隠居云此皆</hi>
<hi>合香家要用不正入藥唐本注云雞舌樹葉及皮並似栗花如梅花子似棗核此雄樹也不入香用其雄樹雖</hi>
<hi>花不實採花釀之以成香出崑崙及交愛以南臣禹錫等謹按藥性論云鷄舌香使味辛無毒入吹鼻散子中</hi>
<hi>用殺腦疳入諸香中令人身香齊民要術云俗人以其似丁子故為丁子香</hi>
圖經<hi>文具沈香條下</hi>
　外臺秘要<hi>療齲齒方煮雞舌香汁含之差</hi>
又方<hi>療脣舌忽生瘡鷄舌香末以綿裹含之差</hi>
抱朴子<hi>雞舌香黄連乳汁煎治目中之病應劭漢官侍中年老口臭帝賜鷄舌香含之</hi>
<pb n="KR3e0028_WYG_012-94a"/>
沈存中筆談<hi>子集靈苑方論雞舌香以為丁香母蓋出陳氏拾遺今細考之尚未然按齊民要術</hi>
<hi>云鷄舌香世以其似丁子故一名丁子香即今丁香是也日華子云雞舌香治口氣所以三省故事郎官日含</hi>
<hi>鷄舌香欲其奏事對荅其氣芬芳此正謂丁香治口氣至今方書為然又古方五香連翹湯用鷄舌香千金五</hi>
<hi>香連翹湯無雞舌香却有丁香此最為明騐新補本草又出丁香一條蓋不曽深考也今世所用雞舌香乃乳</hi>
<hi>香中得之大如山茱茰剉開中如柿核略無氣味用以治疾殊乖謬</hi>
<pb n="KR3e0028_WYG_012-95a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-95b"/>
藿香微温療風水毒腫去惡氣療霍亂心痛<hi>臣禹錫等謹按南州</hi>
<hi>異物志云藿香出海邊國形去都梁可著衣服中南方香草木状云味辛榛生吏民自種之五六月採暴之乃芬</hi>
<hi>出交阯九眞諸國日華子云味辛</hi>
圗經曰<hi>藿香舊附五香條不著所出州土今嶺南郡多有之人家亦多種植二月生苗莖梗甚宻作叢</hi>
<hi>葉似桑而小薄六月七月採之暴乾乃芬香須黄色然後可収又金樓子及俞益期錢皆云扶南國人言衆香</hi>
<hi>共是一木根便是梅檀節是沉水花是鷄舌葉是藿香膠是薰陸詳本經所以與沉香等共條蓋義出于此然</hi>
<hi>義出于此然今南中所有乃是草類南方草木状云霍香榛生吏民自種之正相符合也范曄和香方云零藿</hi>
<hi>虚燥古人乃以合薰香本經注霍亂心痛故近世醫方治脾胃吐逆為最要之藥</hi>
<pb n="KR3e0028_WYG_012-96a"/>
　别說云<hi>謹按藿香圖經云二月生苗舊雖附五香條中今詳枝梗殊非木類恐當移入草部爾又</hi>
<hi>雞舌香補注引藥性論及齊民要術圖經引三省故事及千金皆謂是母丁香又引地朴子用入眼方則其說</hi>
<hi>自相矛盾苦藥性論謂入香中令人身香及為丁子香則可以禹母丁香若抱朴子為可入眼則丁香恐非冝</hi>
<hi>入眼苦含香者則丁香含之口中熱臭不可近蓋嘗試之若以乳香中所揀者含之雖無舌味却得口中無臭</hi>
<hi>以其無味故有諸淡利九竅之理諸方多用治小兒驚癎亦欲達九竅也又下條丁香注所說用丁香白當用</hi>
<hi>母者然未知其果否也又薰陸乳香圖經有云今人無復别者今按西出天竺單丁南出波斯等國西来者色</hi>
<hi>黄白南来者色赤紫圖經稱木生海邊沙上盛夏木膠出則是日久相重疊者不成乳頭雜以土石其成乳者</hi>
<hi>是薰陸之乳頭也今松脂楓脂中亦皆如是者多矣</hi>
<pb n="KR3e0028_WYG_012-96b"/>
詹糖香微温療風水毒腫去惡氣伏尸<hi>陶隠居云此香皆合香家要用</hi>
<hi>不正入藥惟療惡核毒腫詹糖出晉安岑州上真淳者難得多以其皮及蠧虫屎雜之惟軟者為佳餘香無臭</hi>
<hi>偽而有精麄爾唐本注云詹糖樹似橘煎枝為香似沙糖而黑出交廣以南云詹糖香治惡瘡去惡氣生晉安</hi>
圖經<hi>文具沉香條下</hi>
檀香<hi>陶隠居云白檀消熱腫臣禹錫等謹按陳藏器云主心腹霍亂中惡鬼氣殺蟲白檀樹如擅出海南</hi>
<hi>日華子云檀香熱無毒治痛霍亂腎氣腹痛濃煎服水磨傅外腎并腰腎痛處</hi>
圖經<hi>文具沉香條下</hi>
乳香微温療風水毒腫去惡氣療風癮疹痒毒<hi>日華子云味辛</hi>
<pb n="KR3e0028_WYG_012-97a"/>
<hi>熱微毒下氣益精補腰膝治腎氣止霍亂衝惡中邪氣心腹痛疰氣煎膏止痛長肉入丸散微炒殺毒得不粘</hi>
<hi>陳藏噐云蓋薰陸之類也其性温療耳聾中風口噤婦人血氣能發酒理風冷止大腸洩澼療諸瘡令内消</hi>
圖經<hi>文具沉香條下</hi>
　海藥云<hi>乳頭香謹按廣志云生南海是波斯松樹脂也紫赤如櫻桃者為上仙方多用辟榖兼療</hi>
<hi>耳聾中風口噤不語善治婦人血氣能發粉酒紅透明者為上</hi>
簡要濟衆<hi>催生方乳香一分黄明者細研為末取母猪血和冷匀丸梧桐子大每服五丸酒下</hi>
博濟方<hi>治子死腹中黄明乳香以端午日午時或嵗除夜収猪心血相和研為丸如雞頭大以紅絹袋</hi>
<hi>盛掛扵門上如患者令酒磨下一丸</hi>
<pb n="KR3e0028_WYG_012-97b"/>
又方<hi>治急慢驚風乳香半兩甘遂半兩同研細毎服半錢用乳香湯調下或小便調妙</hi>
靈苑方<hi>治甲疽胬肉裹甲膿血疼痛不差凡此疾須剔香末去肉中甲不治亦愈或已成瘡不差用此法乳</hi>
<hi>膽<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>燒研等分傅之肉消愈</hi>
沈存中<hi>乳香即薰陸香也如乳頭者為乳香塌地者為塌香</hi>
丹房鏡原<hi>乳香亞銅</hi>
　降真香出黔南伴和諸雜香燒烟直上天召鶴得盤<lb/>
旋於上<hi>海藥云徐表南州記云生南海山又云生大秦國味温平無毒主天行時氣宅舍怪異並燒悉</hi>
<hi>騐又按仙傳云燒之或引薦降醮星辰燒此香甚為第一度籙燒之功力極騐小兒𢃄之能辟邪惡之氣也</hi>
<pb n="KR3e0028_WYG_012-98a"/>
蘇合香味甘温無毒主辟惡殺鬼精物温<graphic n="KR1211" url="https://raw.githubusercontent.com/kanripo/KR-Gaiji/master/images/KR1211.png" mimeType="image/png"/>蠱毒癎痓<lb/>
去三蟲除邪令人無夣魘乆服通神明輕身長年生中<lb/>
臺川谷<hi>陶隠居俗傳云是獅子屎外國説不爾今皆從西域来眞者雖别亦不復入藥惟供合好香爾</hi>
<hi>唐本注云此香從西域及崑崙来紫赤色與紫真檀相似堅實極芬香惟重如石燒之灰白者好云是獅子屎</hi>
<hi>此是胡人誑言陶不悟之猶以為疑也臣禹錫等謹按梁書云中天竺國出蘇合蘇合是諸香汁煎之非自然</hi>
<hi>一物也又云大秦人採蘇合先煎其汁以為香膏乃賣其滓與諸人是以展轉来達中國不大香也陳藏器云</hi>
<hi>按獅子屎赤黒色燒之去鬼氣服之破宿血殺蟲蘇合香色黄白二物相似而不同人云獅子屎是西國草木</hi>
<hi>皮汁所為胡人将来欲人貴之飾其名爾</hi>
<pb n="KR3e0028_WYG_012-98b"/>
圖經<hi>文具沈香條下</hi>
　唐本餘<hi>除鬼魅</hi>
<pb n="KR3e0028_WYG_012-99a"/>
</p>
<p>
<pb n="KR3e0028_WYG_012-100a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-100b"/>
金櫻子味酸澁平温無毒療脾洩下痢止小便利澁精<lb/>
氣久服令人耐老輕身方術多用云是今之刺梨子形<lb/>
似榅桲而小色黄有刺花白在處有之<hi>臣禹錫等謹按蜀本云術多用</hi>
<hi>言是今之刺榆子形如榅桲而小今醫家用之甚騐雷公炮灸論云林檎向裏子名金櫻子與此同名而已醫</hi>
<hi>方中亦用林檎子者日華子云金櫻花平止冷熱痢殺寸白蚘蟲等和鐵粉研拔白髪傅之再出黒者亦可染</hi>
<hi>髮又云金櫻束行根平無毒治寸白蟲剉二兩入糯米三十粒水二升煎五合空心服須㬰瀉下神騐又云皮</hi>
<hi>平無毒炒止瀉血及崩中𢃄下</hi>
圖經曰<hi>金櫻子舊不載所出州土云在處有之今南中州郡多有而以江西劔南嶺外者為勝叢生郊</hi>
<pb n="KR3e0028_WYG_012-101a"/>
<hi>野中大類薔薇有刺四月開白花夏秋結實亦有刺黄赤色形似小石榴十一月十二月採江南蜀中人熬作</hi>
<hi>煎酒服云補治有殊效宜州所供云本草謂之營實其注稱白花者善即此也今按諸郡所述與營實殊别也</hi>
<hi>洪州昌州皆能煮其子作煎寄至都下服食家用和雞頭實作水陸丹益氣補真甚佳</hi>
　孫真人食忌<hi>金櫻子煎經霜後以竹夹子摘取扵大木臼中轉杵却刺勿損之擘為兩片去</hi>
<hi>其子以水淘洗過闌𢷬入大鍋以水煎不得絶火煎約水耗半取出澄濾過仍熏煎似稀錫毎服取一匙用煖</hi>
<hi>酒一盞調服其功不可具載</hi>
沈存中<hi>金櫻子止遺泄取其温且澁世之用者待紅熟取汁熬膏大誤也紅熟則失却本性今取半黄</hi>
<hi>時採用妙</hi>
<pb n="KR3e0028_WYG_012-101b"/>
衍義曰<hi>金櫻子經九月十月熟時採不爾復令人利</hi>
　　　八種海藥餘<lb/>
藤黄謹按廣志云出鄂岳等州諸山崖其樹名海藤花<lb/>
有蕊散落石上彼人收之謂沙黄就樹採者輕妙謂之<lb/>
臈草酸澁有毒主蚛牙蛀齒㸃之便落據今所呼銅黄<lb/>
謬矣蓋以銅藤語訛也按此與石類採無異也畵家及<lb/>
丹竈家並時用之<lb/>
返魂香謹按漢書云漢武帝時西國進返魂香武王内<lb/>
<pb n="KR3e0028_WYG_012-102a"/>
傳云聚窟洞中上有返魂香採其根於釜中以水煮候<lb/>
成汁方去滓重火錬之如漆候凝則香成也西國便云<lb/>
其香名有六帝曰六名何一名返魂一名驚精一名廻<lb/>
生一名震壇一名人馬精一名節死香燒之一豆許凡<lb/>
有疫死者聞香再活故曰返魂香也<lb/>
海紅豆謹按徐表南州記云生南海人家園圃中大樹<lb/>
而生葉圓有英微寒有小毒主人黒皮䵟<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>花癬頭面<lb/>
遊風宜入面藥及藻豆近右蜀中種亦成也<lb/>
<pb n="KR3e0028_WYG_012-103a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_012-103b"/>
落鴈木謹按徐表南州記云生南海山野中藤蔓而生<lb/>
四面如刀削代州鴈門亦有藤蘿髙丈餘鴈過皆綴其<lb/>
中故曰落鴈木又云鴈㘅至代州鴈門皆放落而生以<lb/>
此為名蜀中雅州亦出味平温無毒主風痛傷折脚氣<lb/>
腫腹滿虛脹以粉木同煑汁蘸洗並立效又主婦人隂<lb/>
瘡浮疱以椿木同煮之妙也<lb/>
圖經曰<hi>落鴈木生雅州味甘性平無毒治産後血氣痛并折傷内損等疾其苗作蔓纒遶大木苗葉形</hi>
<hi>色大都似茶無花實彼上人四月採苗入藥用</hi>
<pb n="KR3e0028_WYG_012-104a"/>
䔋木謹按蜀記云生南中八郡樹髙數十餘丈闊四五<lb/>
圍葉似飛鳥翼皮中亦有麵彼人作餅食之廣志云作<lb/>
飯餌之輕滑美好白勝桄榔麵味平温無毒主補虛冷<lb/>
消食彼人呼為䔋麵也<lb/>
柵木皮謹按廣志云生廣南山野郊漢爾雅注云柵木<lb/>
如桑樹味苦温無毒主霍亂吐瀉小兒吐乳暖胃正氣<lb/>
並宜煎服無名木皮謹按徐表南州記云生廣南山谷<lb/>
大温無毒主隂腎痿弱囊下濕癢並宜煎取其汁小浴<lb/>
<pb n="KR3e0028_WYG_012-104b"/>
極妙也其實號無名子波斯家呼為阿月渾状若榛子<lb/>
味辛無毒主腰冷隂腎虛弱房中術使用者衆得木香<lb/>
山茱茰良也<lb/>
奴㑹木謹按拾遺云生西國諸戎大小如苦藥子味辛<lb/>
平無毒主治小兒無辜疳冷虛渇脱肛骨立瘦損脾胃<lb/>
不磨劉五娘方用為煎治孩子瘦損也<lb/>
　　　二十六種陳藏器餘<lb/>
乾陀木皮味平無毒主破宿血婦人血閉腹内血塊酒<lb/>
<pb n="KR3e0028_WYG_012-105a"/>
煎服之生安南皮厚堪染者葉如櫻桃<lb/>
　海藥云<hi>按西域記云生西國彼人用染僧褐故名乾陀褐色也樹大皮厚味平温主癥瘕氣塊温</hi>
<hi>腹暖胃止嘔逆並良也</hi>
含水藤中水味甘平無毒主止渇潤五藏山行無水處<lb/>
㫁之淂水可飲清美去濕痺煩熱生嶺南葉似狗蹄煮<lb/>
汁服之主天行時氣𢷬葉傅中水爛瘡皮皸劉欣期交<lb/>
州記亦載之也<lb/>
　海藥云<hi>謹按交州記云生嶺南及諸海山谷状若葛葉似枸杞多在路行人乏水處便喫此藤故</hi>
<pb n="KR3e0028_WYG_012-105b"/>
<hi>以為名主煩渇心躁天行疫氣瘴癘丹石發動亦宜服之</hi>
臯蘆葉味苦平作飲止渇除痰不睡利水明目出南海<lb/>
諸山葉似茗而大南人取作當茗極重之廣州記曰新<lb/>
平縣出臯蘆臯蘆茗之别名也葉大而澁又南越志曰<lb/>
龍川縣出臯蘆葉似茗味苦澁土人為飲南海謂之過<lb/>
羅或曰物羅皆夷語也<lb/>
　海藥云<hi>謹按廣州記云出新平縣状若茶樹闊大無毒主煩渴熱悶下痰通小膓淋止頭痛彼人</hi>
<hi>用代茶故人重之如蜀地茶也</hi>
<pb n="KR3e0028_WYG_012-106a"/>
蜜香味辛温無毒主臭除鬼氣生交州大樹節如沉香<lb/>
異物志云蜜香蟲名又云樹生千嵗斫仆之四五嵗乃<lb/>
徃㸔已腐敗惟中節堅貞是也樹如椿按法華經注云<lb/>
木蜜香蜜也樹形似槐而香伐之五六年乃取其香<lb/>
圖經<hi>文具沉香條下</hi>
　海藥云<hi>謹按内典云状若槐樹異物志云其葉如椿交州記云樹似沉香無異主辟惡去邪鬼尸</hi>
<hi>注心氣生南海諸山中種之五六年便有香也</hi>
阿勒勃味苦大寒無毒主心膈間熱風心黄骨蒸寒熱<lb/>
<pb n="KR3e0028_WYG_012-106b"/>
殺三蟲生佛逝國似皂莢圓長味甜好喫一名婆羅門<lb/>
皂莢也<lb/>
　海藥云<hi>按異域記云主熱病及下痰殺蟲通經絡子療小兒疳氣凡用先炙令黄用</hi>
鼠藤味甘温無毒主丈夫五勞七傷腰脚痛冷隂痿小<lb/>
便數白益陽道除風氣補衰老好顔色取根及莖細剉<lb/>
濃煮服之訖取微汗亦浸酒如藥酒法性極温服訖稍<lb/>
令人悶無苦生南海海畔山谷作藤遶樹莖葉滑净似<lb/>
枸杞花白有節心虛苖頭有毛南人皆識其藤有鼠咬<lb/>
<pb n="KR3e0028_WYG_012-107a"/>
痕者良但須嚼嚥其汁騐也<lb/>
　海藥云<hi>謹按廣州記云生南海山谷藤蔓而生鼠愛食此故曰鼠藤咬處即人用入藥彼人食之</hi>
<hi>如喫甘蔗味甘美主腰脚風冷大補水藏好顔色長筋骨並剉濃煎服之亦取汁浸酒更妙</hi>
浮爛囉勒味酸平無毒主一切風氣開胃補心除冷痺<lb/>
和調藏腑生康國似厚朴也<lb/>
靈夀木根皮味苦平止水作杖令人延年益夀生劔南<lb/>
山谷圓長皮紫漢書孔光年老賜靈杖顔注曰木似竹<lb/>
有節長不過八九尺圍可三四寸自然有合杖之制不<lb/>
<pb n="KR3e0028_WYG_012-107b"/>
須削理也<lb/>
綟木味甘温無毒主風血羸瘦補腰脚益陽道宜浸酒<lb/>
生林漢山谷木文側故曰綟木<lb/>
斑珠藤味甘温無毒主風血羸瘦婦人諸疾浸酒服之<lb/>
生山谷中不凋子如珠而斑冬取之<lb/>
阿月渾子味辛温澁無毒主諸痢去冷氣令人肥徤生<lb/>
西國諸蕃云與胡榛子同樹一歳榛子二歲渾子也<lb/>
不彫木味苦温無毒主調中補衰治腰脚去風氣却老<lb/>
<pb n="KR3e0028_WYG_012-108a"/>
變白生太白山巖谷樹髙二三尺葉似槐莖赤有毛如<lb/>
棠梨<lb/>
曼逰藤味甘温無毒乆服長生延年去乆嗽出犍為牙<lb/>
門山谷如寄生著大樹春華色紫葉如栁張司空云蜀<lb/>
人謂之沉蘤藤亦治癬<lb/>
龍手藤味甘温無毒主偏風口喎手足癱緩補虚益陽<lb/>
去冷氣風痺斟酌多少以醇酒浸近火令温空心服之<lb/>
取汗出安荔浦山石上向陽者葉如龍手因以為名採<lb/>
<pb n="KR3e0028_WYG_012-108b"/>
之無時也<lb/>
放杖木味甘温無毒主一切風血理腰脚輕身變白不<lb/>
老浸酒服之生温括睦婺山中樹如木天蓼老人服之<lb/>
一月放杖故以為名也<lb/>
石松味苦辛温無毒主人乆患風痺脚膝疼冷皮膚不<lb/>
仁氣力衰弱乆服好顔色變白不老浸酒良生天台山<lb/>
石上如松髙一二尺也<lb/>
牛妳藤味甘温無毒主荒年食之令人不饑取藤中粉<lb/>
<pb n="KR3e0028_WYG_012-109a"/>
食之如薥根令人髮落牛好食之生深山大如樹<lb/>
震燒木主火驚失心煮服之又取掛門户間大厭火災<lb/>
此霹靂木也<lb/>
木麻味甘無毒主養血婦人月閉風氣羸瘦癥瘕久服令人<lb/>
有子生江南山谷林澤葉似胡麻相對山人取以用釀酒也<lb/>
帝休主不愁𢃄之愁自銷矣生少室嵩髙山<lb/>
山海經曰少室山有木名帝休其枝五衢黄花黑實服之不<lb/>
愁今嵩山應有此木人未識固可求之亦如萱草之忘憂也<lb/>
<pb n="KR3e0028_WYG_012-109b"/>
河邊木令飲酒不醉五月五日取七寸投酒中二徧飲之<lb/>
必能飲也<lb/>
檀桓味苦寒無毒主長生神仙去萬病末為㪚飲服方<lb/>
寸匕盡一枝有騐此百嵗蘖之根如天門冬長三四尺<lb/>
别在一旁以小根綴之一名檀桓芝靈寳方亦云<lb/>
才蜜味甘平無毒止渇除煩潤五藏利大小便去膈上<lb/>
熱功用如蜜樹生南方枝葉俱可噉亦煎食如飴今人<lb/>
呼白石木蜜子名枳椇味甜本經云木蜜非此中汁如<lb/>
<pb n="KR3e0028_WYG_012-110a"/>
蜜也崔豹古今注云木蜜生南方合體甜軟可噉味如<lb/>
蜜老枝煎取倍甜止渇也<lb/>
朗榆皮味甘寒無毒主下熱淋利水道令人睡生山中<lb/>
如榆皮有滑汁秋生莢如北榆陶公只見榆作注謂南<lb/>
土無榆也<lb/>
那耆悉味苦寒無毒主結熱濕黄大小便澁赤<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>毒諸熱<lb/>
明目取汁洗目主赤爛熱障生西南諸國一名龍花也<lb/>
黄屑味苦寒無毒主心腹痛霍亂破血酒煎服之主酒<lb/>
<pb n="KR3e0028_WYG_012-110b"/>
疸目黄及野雞病熱痢下血水煮服之從西南来者<lb/>
作屑染黄用之樹如檀<lb/>
　<lb/>
　<lb/>
　<lb/>
　<lb/>
　<lb/>
　證類本草卷十二<lb/>
</p>
<p>
</p>
  </div>
</body>
</text>
</TEI>
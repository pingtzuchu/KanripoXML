<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證類本草卷二十四</head> <lb/>
    <p>
<pb n="KR3e0028_WYG_024-1a"/>
欽定四庫全書<lb/>
　證類本草卷二十四<lb/>
　　　　　　　　　　　　宋　唐慎㣲　撰<lb/>
　米榖部上品總七種<lb/>
　　三種神農本草<lb/>
　　二種名醫别錄<lb/>
　　一種新補<lb/>
　　一種新分條<lb/>
<pb n="KR3e0028_WYG_024-1b"/>
　　　凡墨蓋子已下並唐慎㣲續證類<lb/>
　　胡麻<hi>葉附</hi>　　　　　　　　青蘘<hi>音蘘</hi>
　　麻蕡<hi>音墳子附</hi>　　　　　　　胡麻油<hi>元附胡麻條下今分</hi>
　　白麻油<hi>新補</hi>　　　　　　　灰藋<hi>自草部今移</hi>
<pb n="KR3e0028_WYG_024-2a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_024-2b"/>
胡麻味甘平無毒主傷中虚羸補五内益氣力長肌肉<lb/>
填髓腦堅筋骨療金瘡止痛及傷寒温瘧大吐後虚熱<lb/>
羸困乆服輕身不老明耳目耐飢渴延年以作油㣲寒<lb/>
利大腸胞衣不落生者摩瘡腫生秃髪一名巨勝一名<lb/>
狗蝨一名方莖一名鴻藏葉名青蘘生上黨川澤<hi>陶隠居云</hi>
<hi>八穀之中惟此為良淳黒者名巨勝巨者大也是為木勝木生大宛故名胡麻又莖方名巨勝莖圓名胡麻服</hi>
<hi>食家常九蒸九暴熬𢷬餌之斷榖長生充飢雖易得俗中學者猶不能常服而况餘藥耶蒸不熟令人髪落其</hi>
<hi>性與茯苓相宜俗方用之甚少時以合湯丸耳唐本注云此麻以角作八稜者為巨勝四稜者名胡麻都以烏</hi>
<pb n="KR3e0028_WYG_024-3a"/>
<hi>者良白者劣耳生嚼塗小兒頭瘡及浸淫惡瘡大効臣禹錫等謹按吳氏云胡麻一名方莖神農雷公甘平無</hi>
<hi>毒秋採青蘘一名夢神抱朴子云巨勝一名胡麻餌食之不老耐風濕廣雅云狗蝨巨勝藤苰胡麻也藥性論</hi>
<hi>云葉𢷬汁沐浴甚良又牛傷熱𢷬汁灌之立差又患崩中血凝疰者生取一升𢷬内熱湯中絞取半升立愈巨</hi>
<hi>勝者仙經所重白蜜一升子一升合之名曰靜神丸常服之治肺氣潤五臟其功至多亦能休糧填人骨髓甚</hi>
<hi>有益于男子患人虚而吸吸加胡麻用陳藏噐云花隂乾漬取汁溲麪至韌易滑陳士良云胡麻人生嚼塗小</hi>
<hi>頭瘡亦療婦人隂瘡初食利大小腸乆食即否去陳畱耐寒新日華子云胡麻補中益氣養五臟治勞氣産後羸困</hi>
<hi>暑止心驚子利大小腸催生落胞逐風温氣逰風頭風補肺氣潤五臟填精髓細研塗髪長頭白蜜蒸為丸服</hi>
<hi>治百病葉作湯沐潤毛髪滑皮膚益血色</hi>
<pb n="KR3e0028_WYG_024-3b"/>
圖經曰<hi>胡麻巨勝也生上黨川澤青蘘音箱巨勝苗也生中原川谷今並處處有之皆園圃所種稀復</hi>
<hi>野生苗梗如麻而葉園銳光澤嫰時可作蔬道家多食之謹按廣雅云狗蝨巨勝也藤苰胡麻也陶隠居云其</hi>
<hi>莖方者名巨勝圓者名胡麻蘇恭云其實作角八稜者名巨勝六稜四稜者名胡麻如此巨勝胡麻為二物矣</hi>
<hi>或云本生胡中形體類麻故名胡麻又八榖之中最為食大勝故多巨勝如此似一物二名也然則仙方乃有服</hi>
<hi>胡麻巨勝二法功用小别疑本一物而種之有二如天雄附子之類故葛稚川亦云胡麻中有一葉兩荚者為巨</hi>
<hi>勝是也食其實當九蒸暴熬擣之可以斷榖又以白蜜合丸曰靜神丸服之益肺潤五藏壓取油主天行熱秘腸</hi>
<hi>結服一合則快利花隂乾漬汁溲麪至粘而滑葉可沐頭令髪長一説今人用胡麻葉如荏而狭尖莖方髙四</hi>
<hi>五尺黄花生子成房如胡麻角而小嫰葉可食甚甘滑利大腸皮亦可作布類大麻色黄而脆俗亦謂之黄麻</hi>
<pb n="KR3e0028_WYG_024-4a"/>
<hi>其實黒色如韭子而粒細味苦如膽杵末略無膏油又世人或以為胡麻乃是今之油麻以其本出大宛而謂</hi>
<hi>之胡麻也皆以烏者良白者劣本草注服胡麻油須生笮者其蒸炒作者正可食及燃耳不入藥用又序例謂</hi>
<hi>細麻即胡麻也形扁扁爾其方莖者名巨勝其說各異然胡麻今服食家最為要藥乃爾差誤豈復得效也</hi>
　新注云<hi>胡麻白大豆棗三物同九蒸九暴作團食令人不飢延年斷榖又合蒼耳子為散服之治風癩</hi>
雷公云<hi>凡使有四件八稜者兩頭尖色紫黑者又呼胡麻並是誤也其巨勝有七稜色赤味澁酸是真</hi>
<hi>又呼烏油麻作巨勝亦誤若修事一斤先以水淘浮者去之沈者漉出令亁以酒拌蒸從巳至亥出攤晒亁于</hi>
<hi>臼中春令麄皮一重盡拌小豆相對同炒小豆熟即出去小豆用之上有薄皮去留用力在彼殻也</hi>
食療<hi>潤五藏主火灼山田種為四稜土地有異功力同休糧人重之填骨髓補虚氣</hi>
<pb n="KR3e0028_WYG_024-4b"/>
聖惠方<hi>治五藏虚損羸瘦益氣力堅筋骨巨勝蒸暴各九遍每取二合用湯浸布裹挼去皮再研水濾</hi>
<hi>取汁煎飲和粳米煮粥食之</hi>
外臺秘要<hi>治手脚酸疼兼㣲腫烏麻五升熬碎之酒一升浸一宿隨多少飲之</hi>
又方<hi>沸湯所淋火燒爛瘡杵生胡麻如泥厚封之</hi>
千金方<hi>常服明目洞視胡麻一石蒸之三十遍末酒服每日一升</hi>
又方<hi>治腰脚疼痛胡麻一升新者熬令香杵篩日服一小升計服一斗即永差酒飲羮汁蜜湯皆可服之佳</hi>
又方<hi>治白髪還黒烏麻九蒸暴末之以棗膏丸服之</hi>
肘後方<hi>治隂痒生瘡嚼胡麻傅之</hi>
<pb n="KR3e0028_WYG_024-5a"/>
又方<hi>治齒痛胡麻五升水一升煮取五升含漱吐之莖葉皆可用之姚云神良不過二劑腫痛即愈</hi>
經驗後方<hi>治暑毒救生散新胡麻一升㣲炒令色黒取出攤冷碾末新汲水調三錢又或丸如彈子</hi>
<hi>新水化下凡着熱外不得以冷物逼外得冷即死</hi>
梅師方<hi>治蚰蜒入耳胡麻杵碎以袋盛之為枕</hi>
孫真人<hi>胡麻三升去黄黒者㣲熬令香杵為末下白蜜三升和調煎杵三百杵如梧桐子大丸旦服三</hi>
<hi>十丸腸化為筋年若過四十已上服之効</hi>
修真秘㫖<hi>神仙服胡麻法服之能除一切痼病至一年面光澤不飢三年水火不能害行及奔馬乆</hi>
<hi>服長生上黨者尤佳胡麻三升淨淘入甑蒸令氣遍出日亁以水淘去沬却蒸如此九度以湯脫去皮簸令淨</hi>
<pb n="KR3e0028_WYG_024-5b"/>
<hi>炒令香杵為末蜜丸如彈子大每温酒化下十丸忌毒魚生菜等</hi>
丹房鏡源云<hi>巨勝煮丹砂</hi>
梁簡文帝勸醫文<hi>胡麻止救頭痛今人云灰滌菜者恐未是蓋今之藜也又韓保云灰滌菜</hi>
<hi>愈謬矣</hi>
神仙傳<hi>魯支生篇魯女生服胡麻餌朮絶榖八十餘年甚少壮一日行三百里走及麞鹿</hi>
本事詩云<hi>胡麻好種無人種正是歸特君不歸俗傳云胡麻夫婦同種即生而茂熟故詩句不取他</hi>
<hi>物惟以胡麻為興也</hi>
續齊諧記<hi>漢明帝永平十五年有劉晨阮肇二人入天台山採藥迷失道路忽逢一溪過之</hi>
<pb n="KR3e0028_WYG_024-6a"/>
<hi>過過二女以劉阮姓名呼之如舊識耳曰郎等來何晚耶遂邀之過家設胡麻飯以延之故唐詩有云御羮和</hi>
<hi>石髓香飯進胡麻</hi>
衍義曰<hi>胡麻諸家之説参差不一是今脂麻更無他義蓋其種出于大宛故言胡麻今胡地所出者皆</hi>
<hi>肥大其紋鵲其色紫黒故如此區别取油亦多故詩云松下飯胡僧此乃是所食之榖無疑與白油麻為一等</hi>
<hi>如川大黄當歸川升麻上黨人參齊州半夏之類不可與他土者更為二物蓋特以其地之所宜立名也是知</hi>
<hi>胡麻與白油麻為一物嘗官于順安軍雄霸州之間備見之又二條皆言無毒治療大同今之用白麻油世不</hi>
<hi>可一日闕也然亦不至於大寒宜兩審之</hi>
青蘘<hi>音箱</hi>味甘寒無毒主五藏邪氣風寒濕痺益氣補腦<lb/>
<pb n="KR3e0028_WYG_024-6b"/>
髓堅筋骨乆服耳目聰明不飢不老增夀巨勝苗也生<lb/>
中原川谷<hi>陶隠居云胡麻葉也甚肥滑亦可以沐頭但不知云何服之仙方並無用此法正當陰亁</hi>
<hi>𢷬為丸散爾既服其食故不復假苗五符巨勝丸方亦云葉名青蘘本經在草部上品中既堪噉今從胡麻條</hi>
<hi>下</hi>
圖經曰<hi>文具胡麻條下</hi>
　食療<hi>生杵汁沐頭髪良牛傷熱亦灌之立愈</hi>
衍義曰<hi>青蘘音箱即油麻葉也陶隠居云亦曰胡麻葉也胡地脂麻鵲色子頗大日華子云葉作湯沐</hi>
<hi>潤毛髪胡是今人所取胡麻葉以湯浸之良乆涎出湯遂稠黄色婦人用之梳髪由是言之胡麻與白油麻今</hi>
<pb n="KR3e0028_WYG_024-7a"/>
<hi>之所謂脂麻者是矣青蘘即其葉無疑</hi>
<pb n="KR3e0028_WYG_024-8a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_024-8b"/>
麻蕡<hi>音墳</hi>味辛平有毒主五勞七傷利五藏下血寒氣破<lb/>
積止痺散膿多食令見鬼狂走乆服通神明輕身一名<lb/>
麻勃此麻花上勃勃者七月七日採良<lb/>
麻子味甘平無毒主補中益氣中風汗出逐水利小便<lb/>
破積血復血脈乳婦産後餘疾長髪可為沐藥乆服肥<lb/>
健不老神仙九月採入土者損人生太山川谷<hi>畏牡蠣白薇惡</hi>
<hi>茯苓陶隠居云麻蕡即牡麻牡麻則無實今人作布及履用之麻勃方藥亦少用術家合人參服令逆知未來</hi>
<hi>事其子中人合丸藥并釀酒大善然而其性滑利麻根汁及煮服之亦主瘀血石淋唐本注云蕡即麻實非花</hi>
<pb n="KR3e0028_WYG_024-9a"/>
<hi>也爾雅云蕡枲實禮云苴麻之有蕡者注云有子之麻為苴皆謂子爾陶以一名麻勃謂勃勃然如花者即以</hi>
<hi>為花重出子條誤矣既以麻蕡為米之上品今用花為之花豈堪食乎根主産難衣不出破血壅脹帶下崩中</hi>
<hi>不止者以水煮服之効漚麻汁主消渴擣葉水絞取汁下服五合主蚘蟲擣傅蠍毒効今按陳藏器本草云麻子</hi>
<hi>氣利小便去風痺皮頑炒令香𢷬碎小便浸取汁服婦人倒産吞二七枚即正麻子去風令人心歡壓為油可</hi>
<hi>以油物早春種為春麻子小而有毒晚春種為秋麻子入藥佳臣禹錫等謹按爾雅云黂枲實釋曰枲麻也黂</hi>
<hi>麻子也儀禮注苴麻之盛子者也一名荸一名麻母藥性論云麻花白麻是也味苦㣲熱無毒方用能治一百</hi>
<hi>一十種惡風黒色遍身苦痒逐諸風惡血主女人經候不通䗪蠱為使又葉沐髪長潤青麻湯淋瘀血又主下</hi>
<hi>血不止麻青根一十七枚洗去土以水五升煮取三升冷分六服又云大麻人使治大腸風熱結澁及熱淋又</hi>
<pb n="KR3e0028_WYG_024-9b"/>
<hi>子二升大豆一升熬令香𢷬末蜜丸日二服令不歛耐老益氣子五升研同葉一握𢷬相和浸三日去滓沐髪</hi>
<hi>令白髪不生補下瞧主治渴又子一升水二升煮四五沸去滓冷服半升日一服差陳士良云大麻人主肺藏</hi>
<hi>潤五藏利大小便疎風氣不宜多食損血脉滑精氣痿陽氣婦人多食發帶疾日華子云大麻補虚勞逐一切</hi>
<hi>風氣長肌肉益毛髪去皮膚頑痺下水氣及下乳止消渴催生治横逆産</hi>
圖經曰<hi>麻黂麻子生泰山川谷今處處有皆田圃所蒋續其皮以為布者麻蕡一名麻勃麻上花勃勃</hi>
<hi>者七月七日採蔴九月採入土者不用陶隠居以麻蕡為牡麻牡麻則無實蘇恭以為蕡即實非花也又引爾</hi>
<hi>雅蕡枲實及禮云苴麻之有蕡者皆謂蕡為子也謂陶重出子條為誤按本經麻蕡主七傷利五藏多食令人</hi>
<hi>狂走觀古今方書用麻子所治亦爾又麻花非所食之物如蘇之論似當矣然朱字云麻蕡味辛麻子味甘此</hi>
<pb n="KR3e0028_WYG_024-10a"/>
<hi>又似二物疑本草與爾雅禮記有稱謂不同者耳又古方亦有用麻花者云味苦主諸風及女經不利以䗪蟲</hi>
<hi>為使然則蕡也子也花也其三物乎其葉與桐葉合𢷬浸水沐髪令長潤青皮淋湯濯瘀血根煮汁冷服主下</hi>
<hi>血不止今用麻人極難去殻醫家多以水浸經三兩日令殻破暴亁新瓦上擂取白用農家種麻法擇其子之</hi>
<hi>有斑文者謂之雌麻云用此則結實繁它子則不然葛洪主消渴以秋麻子一升水三升煮三四沸飲汁不過</hi>
<hi>五升便差唐韋宙獨行方主踠折骨痛不可忍用大麻根及葉𢷬取汁一升飲之非時即煮亁麻汁服亦同亦</hi>
<hi>主撾打瘀血心腹滿氣短皆效箧中方單服大麻人酒治骨髓風毒疼痛不可運動者取大麻人水中浸取沈</hi>
<hi>者一大升漉出暴亁于銀噐中旋旋炒直須慢火待香熟調匀即入木臼中令兩人更互𢷬一二熬令及萬杵</hi>
<hi>看極細如白粉即止平分為十貼每用一貼取家釀無灰酒一大瓷湯碗以砂盆栁木槌子㸃酒研磨粉旋濾</hi>
<pb n="KR3e0028_WYG_024-10b"/>
<hi>取白酒直令磨粉盡餘殻即去之都合酒一處煎取一半待冷熱得所空腹頓服日服一貼藥盡全差輕者止</hi>
<hi>於四五帖則見効大抵甚者不出十貼必失所苦耳其效不可勝紀雜他物而用者張仲景治脾約大便秘小</hi>
<hi>便數麻子丸麻子二升芍藥半斤厚朴一尺大黄枳實各一斤杏仁一升六物熬𢷬篩蜜丸大如梧桐子以漿</hi>
<hi>水飲下十丸食後服之日三不知益加之唐方七宣麻仁丸亦此類也</hi>
　唐本餘<hi>主五勞麻子寒肥健人不老</hi>
食療云<hi>㣲寒治大小便不通髪落破血不飢能寒取汁煮粥去五藏風潤肺治闗節不通髪落通血脉</hi>
<hi>治氣青葉甚長髪研麻子汁沐髪即生長麻子一升白羊脂七兩蠟五兩白蜜一合和杵蒸食之不飢洞神經</hi>
<hi>又取大麻日中服子末三升東行茱茰根剉八升漬之平旦服之二升至夜虫下要見鬼者取生麻子昌蒲鬼</hi>
<pb n="KR3e0028_WYG_024-11a"/>
<hi>臼等分杵為彈子大每朝向日服一丸服滿百日即見鬼</hi>
聖惠方<hi>治生眉毛用七月烏麻花隂乾為末生烏麻油浸每夜傅之</hi>
又方<hi>主姙娠心痛煩悶用麻子一合研水一盞煎取六分去滓非時温服</hi>
外臺秘要<hi>治瘰癧七月七日出時収麻花五月五日收葉二件作炷子于癧上炙百壮佳</hi>
又方<hi>治虚勞下焦虚熱骨節煩疼肌肉急小便不利大便數少吸吸口燥少氣淋石熱大麻仁五合研水</hi>
<hi>二升煮去半分服四五劑差</hi>
又方<hi>治嘔麻仁三兩杵熬以水研取汁着少鹽喫立効李諫議嘗用極妙</hi>
千金方<hi>治髪落不生令長麻子一升熬黑壓油以𫝊頭長髪妙</hi>
<pb n="KR3e0028_WYG_024-11b"/>
又方<hi>治風癲及百病麻仁四升水六升猛火煑令牙生去滓煎取七升旦愈空心服或發或不發或多言語勿怪  但人摩手足須定凡進三劑</hi>
又方<hi>主産後血不去麻子五升酒一升漬一宿明旦去滓温服一升先食不差夜再服一升不吐不下不得與男子通一月将養如初</hi>
肘後方<hi>葛氏大便不通研麻子相和為粥食</hi>
又方<hi>治淋下血麻根十枚水五升煮取二升一服血止神驗</hi>
又方<hi>大渇日飲數㪷小便赤澁者麻子一升水三升煮三四沸取汁飲之無限日期過九升麻子愈</hi>
又方<hi>卒被毒箭麻仁數升杵飲汁差</hi>
食醫心鏡<hi>治風水腹大臍腰重痛不可轉動冬麻子半升碎水研濾取汁米二合以麻子汁煮作稀粥著葱椒薑䜴空心食之</hi>
又方<hi>主五淋小便赤少莖中疼痛冬麻子一升杵研濾取汁二升和米三合煮粥著葱椒及熟煮空心服之</hi>
<pb n="KR3e0028_WYG_024-12a"/>
又方<hi>主姙娠損動後腹痛冬麻子一升杵碎熬以水二升煮取汁熱沸分為三四度</hi>
新續十全方<hi>令易産大麻根三莖水一升煎取半升頓服立産衣不下服之亦下</hi>
子母秘録<hi>産後穢汚不盡腹滿麻子三兩酒五升煮取二升分温二服當下惡物</hi>
又方<hi>治小兒赤白痢多體弱不堪大困重者麻子三合妙令香熟末服一錢匕蜜漿水和服立効</hi>
又方<hi>治小兒疳瘡嚼麻子傅之日六七度</hi>
周禮典枲職疏<hi>枲麻也案喪服傳云牡麻者枲麻也則枲是雄麻對苴是麻之有蕡者也毛詩九月菽苴</hi>
<hi>疏云謂採麻實以供羮食</hi>
詩云<hi>桃之夭夭有蕡其實蕡即實也麻蕡則知麻實也非花也麻亦花而後有實也</hi>
<pb n="KR3e0028_WYG_024-12b"/>
龍魚河圖曰<hi>嵗暮夕四更中取二七豆子二七麻子家人頭少許髪合麻子豆著井中祝勅并吏其家</hi>
<hi>竟年不遭傷寒辟五温鬼</hi>
衍義曰<hi>大麻子海東來者最勝大如蓮實出毛羅搗其次出上郡北地大如豆南地者子小去殻法取</hi>
<hi>麻子帛包之沸湯中浸湯冷出之垂井中一夜勿令著水次日日中暴乾就新瓦上按上殻簸揚取仁粒粒皆</hi>
<hi>完張仲景麻仁丸是用此大麻子</hi>
胡麻油㣲寒利大腸胞衣不落生者摩瘡腫生秃髪<lb/>
<hi>陶隠居云胡麻油生笮者若蒸炒正可供作食及燃爾不入藥用也藥性論云胡麻生油塗頭生毛髪陳</hi>
<hi>藏噐云胡麻油大寒主天行熱秘腸内結熱服一合取利為度食油損聲令體重生油殺蟲摩惡瘡</hi>
<pb n="KR3e0028_WYG_024-13a"/>
圖經曰<hi>文具胡麻條下</hi>
　食療云<hi>主瘖瘂塗之生毛髪</hi>
野人閒話<hi>昇遐篇以麻油傅兩足繒帛裹之可日行萬里</hi>
<pb n="KR3e0028_WYG_024-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_024-14b"/>
白油麻大寒無毒治虚勞滑腸胃行風氣通血脉去頭<lb/>
浮風潤肌食後生噉一合終身不輟與乳母食其孩子<lb/>
永不病生若客熱可作飲汁服之停乆者發霍亂又生<lb/>
嚼傅小兒頭上諸瘡良乆食抽人肌肉生則寒炒則熱<lb/>
又葉搗和漿水絞去滓沐髪去風潤髪其油冷常食所<lb/>
用也無毒發冷疾滑骨髓發藏腑渴困脾藏殺五黄下<lb/>
三膲熱毒氣通大小腸治蛔心痛傅一切瘡疥癬殺一<lb/>
切蟲取油一合雞子兩顆芒消一兩攪服之少時即瀉治<lb/>
<pb n="KR3e0028_WYG_024-15a"/>
熱毒甚良治飲食物須逐日熬熟用經宿即動氣有牙<lb/>
齒并脾胃疾人切不可喫陳者煎膏生肌長肉止痛消<lb/>
癰腫補皮裂<hi>新補見孟詵及陳藏器陳士良日華子</hi>
圖經曰<hi>油麻本經舊不著條然古醫方多用之無毒滑腸胃行風氣乆食消人肌肉生則寒炒熟則熱</hi>
<hi>仙方蒸以辟穀壓笮為油大寒發冷疾滑精髓發臟渴令人脾困然治癰疽熱病近効方婆羅門僧療大風疾</hi>
<hi>并壓丹石熱毒熱風手脚不遂用消石一大兩生烏麻油二大升合内鐺中以土墼蓋口以紙泥固濟勿令氣</hi>
<hi>出細進火煎之其藥未熟時氣腥候香氣發即熟更以生油麻油二大升和合又㣲火煎之以意斟量得所即</hi>
<hi>内不津器中服法患大風者以大為使在室中重作小紙條屋子外燃火令患人在紙屋中發汗日服一大合</hi>
<pb n="KR3e0028_WYG_024-15b"/>
<hi>病人力壮日二服服之三七日頭面疱瘡皆滅若服諸丹石藥熱發不得食熱物著厚衣臥厚床者即兩人共</hi>
<hi>服一劑服法同前不用火為使忌氣二七日若丹石發即不用此法但取一匙内口中待消嚥汁熱除忌如藥</hi>
<hi>法劉禹錫傳信方蚰蜒入耳以油麻油作煎餅枕卧須臾蚰蜒自出面差李元淳尚書在河陽日蚰蜒入耳無</hi>
<hi>計可為半月後腦中洪洪有聲腦悶不可徹至以頭自撃門柱奏疾状危極因發御糖如厚蜜者徤中湯多用</hi>
<hi>之其凝强及牽白者不入藥今酒麴糖用蘖猶同是米麥而為中土之異糖當以和潤為優酒以醺亂為劣也</hi>
<hi>臣禹錫等謹按蜀本圖經云飴即軟糖也北人謂之餳粳米粟米大麻白术黄精枳音止椇音矩子等並堪作</hi>
<hi>之惟以糯米作者入藥孟銑云餳糖補虚止渇徤脾胃氣去留血補中白者以蔓菁汁頓服之日華子云益氣</hi>
<hi>力消痰止嗽并潤五藏</hi>
<pb n="KR3e0028_WYG_024-16a"/>
　食療<hi>主吐血徤脾凝强者為良主打損瘀血熬令焦和酒服之能下惡血又傷寒大毒嗽于蔓</hi>
<hi>菁薤汁中煮一沸頓服之</hi>
外臺秘要<hi>誤吞錢取飴糖一斤漸漸盡食之鐶及釵便出</hi>
肘後方<hi>魚骨哽在喉中衆治不能去飴糖丸如雞子黄大吞之不出大作丸用妙</hi>
衍義曰<hi>飴糖即餳是也多食動脾氣今醫家用以和藥糯與粟米作者佳餘不堪用蜀黍米亦可造不</hi>
<hi>思食人用食之亦使脾胃氣和唐白樂天詩一拚膠牙錫者是此</hi>
灰藋味甘平無毒主惡瘡蟲蠶蜘蛛等咬𢷬碎和油傅<lb/>
之亦可煮食亦作浴湯去疥癬風瘙燒為灰口含及内<lb/>
<pb n="KR3e0028_WYG_024-16b"/>
齒孔中殺齒<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>甘瘡取灰三四度淋取汁蝕息肉除白<lb/>
癜風黑子面䵟著肉作瘡子炊為飯香滑殺三蟲生熟<lb/>
地葉心有白粉似藜而藜心赤莖大堪杖亦殺蟲人食<lb/>
為藥不如藋藋也<hi>新補見陳藏噐</hi>
　雷公<hi>金鎖天時呼為灰藋是金鎖葉撲蔓翠上往往有金星堪用也若白青色是忌女莖不入用也</hi>
<hi>若使金鎖大葉莖髙至二尺五寸妙也若長若短不中使凡用勿令犯水先去根日亁用布拭上肉毛令盡細</hi>
<hi>剉焙亁用之</hi>
　證類本草卷二十四<lb/>
</p>
<p>
</p>
  </div>
</body>
</text>
</TEI>
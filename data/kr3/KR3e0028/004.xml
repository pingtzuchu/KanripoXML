<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證類本草卷四</head> <lb/>
    <p>
<pb n="KR3e0028_WYG_004-1a"/>
欽定四庫全書<lb/>
　證類本草卷四<lb/>
　　　　　　　　　　　　宋　唐慎㣲　撰<lb/>
　玉石部中品總八十七種<hi>金銀鐵鹽土等附</hi>
　　一十六種神農本經<lb/>
　　七種名醫别録<lb/>
　　七種唐本先附<hi>注云唐附</hi>
　　八種今附<hi>皆醫家嘗用有效注云今附</hi>
<pb n="KR3e0028_WYG_004-1b"/>
　　三種新補<lb/>
　　一種新分條<lb/>
　　三種圖經餘<lb/>
　　一種唐慎㣲續添<hi>墨葢子下是</hi>
　　一種唐本餘<lb/>
　　四十種陳藏器餘<lb/>
　　　凡墨葢子已下並唐慎㣲續證類<lb/>
　　雄黄　　　　　　　　　石硫黄<lb/>
<pb n="KR3e0028_WYG_004-2a"/>
　　雌黄　　　　　　　　　食鹽<hi>自米部今移</hi>
　　水銀　　　　　　　　　石膏<hi>玉火石附</hi>
　　金屑　　　　　　　　　銀屑<lb/>
　　生銀<hi>今附朱砂銀續注</hi>　　　　　靈砂<lb/>
　　水銀粉<hi>新補</hi>　　　　　　　磁石<hi>磁石毛續注</hi>
　　𤣥石　　　　　　　　　綠鹽<hi>唐附</hi>
　　凝水石　　　　　　　　陽起石<lb/>
　　孔公孽　　　　　　　　殷孽<lb/>
<pb n="KR3e0028_WYG_004-2b"/>
　　蜜陀僧<hi>唐附</hi>　　　　　　　鐵精<hi>鐵爇淬鐵水針砂鍛鑕下鐵屑</hi>
　　<hi>刀刃犂鑱尖續注</hi>　　　　　　　鐵漿<hi>元附鐵精下新分條</hi>
　　秤錘<hi>今附鐵杵故鋸鑰匙續注</hi>　　　　鐵華粉<hi>今附</hi>
　　生鐵　　　　　　　　　鐵粉<hi>今附</hi>
　　鐵落　　　　　　　　　鋼鐵<lb/>
　　鐵　　　　　　　　　　石腦<lb/>
　　理石　　　　　　　　　珊瑚<hi>唐附</hi>
　　石蠏<hi>今附浮石續注</hi>　　　　　　長石<lb/>
<pb n="KR3e0028_WYG_004-3a"/>
　　馬銜<hi>今附</hi>　　　　　　　　礪石<hi>新補</hi>
　　石花<hi>唐附</hi>　　　　　　　　桃花石<hi>唐附</hi>
　　光明鹽<hi>唐附</hi>　　　　　　　石牀<hi>唐附</hi>
　　膚青　　　　　　　　　馬腦<hi>新補</hi>
　　太隂𤣥精<hi>今附鹽精附</hi>　　　　車轄<hi>今附</hi>
　　石蛇<hi>圖經餘</hi>　　　　　　　黒羊石<hi>圖經餘</hi>
　　白羊石　　　　　　　　銀膏<hi>唐本餘</hi>
　　　四十種陳藏器餘<lb/>
<pb n="KR3e0028_WYG_004-3b"/>
　　天子耤田三推犂下土　　社壇四角土<lb/>
　　土地　　　　　　　　　市門土<lb/>
　　自然灰　　　　　　　　鑄鍾黄土<lb/>
　　戸垠下土　　　　　　　鑄鏵鉏孔中黄土<lb/>
　　甆塸中裏白灰　　　　　彈丸土<lb/>
　　執日取天星上土　　　　太甑中蒸土<lb/>
　　蚡糞壤堆上土　　　　　塜上土及塼石<lb/>
　　桑根下土　　　　　　　春牛角上土<lb/>
<pb n="KR3e0028_WYG_004-4a"/>
　　土蜂窠上細土　　　　　載鹽車牛角上土<lb/>
　　驢溺泥土　　　　　　　故鞋底下土<lb/>
　　鼠壤土　　　　　　　　屋内墉下蟲塵土<lb/>
　　鬼屎　　　　　　　　　寡婦牀頭塵土<lb/>
　　牀四脚下土　　　　　　瓦甑<lb/>
　　甘土　　　　　　　　　二月上壬日取土<lb/>
　　柱下土　　　　　　　　胡鷰窠内土<lb/>
　　道中熱塵土　　　　　　正月十五日燈盞<lb/>
<pb n="KR3e0028_WYG_004-4b"/>
　　仰天皮　　　　　　　　蟻穴中出土<lb/>
　　古塼　　　　　　　　　富家中庭土<lb/>
　　百舌鳥窠中土　　　　　猪槽上垢及土<lb/>
　　故茅屋上塵　　　　　　諸土有毒<lb/>
<pb n="KR3e0028_WYG_004-5a"/>
</p>
<p>
<pb n="KR3e0028_WYG_004-6a"/>
雄黄味苦甘平寒大温有毒主寒熱䑕瘻惡瘡疽痔死<lb/>
肌療疥蟲<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>瘡自痛鼻中息肉及絶筋破骨百節中大<lb/>
風積聚癖氣中惡腹痛鬼疰殺精物惡鬼邪氣百蟲毒<lb/>
勝五兵殺諸蛇虺毒解藜蘆毒恱澤人面錬食之輕身<lb/>
神仙餌服之皆飛入人腦中勝鬼神延年益夀保中不<lb/>
飢得銅可作金一名黄食石生武都山谷燉煌山之陽<lb/>
採無時<hi>陶𨼆居云鍊服之法皆在仙經中以銅為金亦出黄白術中晉末已來氐𦍑中紛擾此物絶不</hi>
<hi>復通人間時有三五兩其價如金合丸皆用石門始興下石黄之好者爾始以齊初凉州互市㣲有所得將至都</hi>
<pb n="KR3e0028_WYG_004-6b"/>
<hi>余最先見於使人陳典籖處檢獲見十餘片伊輩不識此是何等見有挾雄黄或謂是丹砂示吾吾乃示諸并</hi>
<hi>又屬覓於是漸漸而來好者作雞冠色不臭而堅實若黯黒及虚軟者不好也武都氐𦍑是為仇池宕昌亦有</hi>
<hi>與仇池正同而小劣燉煌在凉州西數千里所出者未嘗得來江東不知當復云何此藥最要無所不入唐本</hi>
<hi>注云出石門名石黄者亦是雄黄而通石黄食石而石門者最為劣爾宕昌武都者為佳塊方數寸明澈如雞</hi>
<hi>冠或以為枕服之辟惡其青黒堅者不入藥用若火飛之而療瘡亦無嫌又云惡者名熏音訓黄用熏瘡疥故</hi>
<hi>名之無别熏黄也貞觀年中以宕州新出有得方數尺者但重脆不可全致之爾臣禹錫等謹按呉氏云雄黄</hi>
<hi>神農苦山隂有丹雄黄生山之陽故曰雄是丹之雄所以名雄黄也本經云黄水出零陽縣西北連巫山溪出</hi>
<hi>雄黄頗有神異採常以冬月祭祀鑿石深數丈方得故溪水取名馬抱朴子云雄黄當得武都山所出者純而</hi>
<pb n="KR3e0028_WYG_004-7a"/>
<hi>無雜其赤如雞冠光明曄曄者乃可用耳其但純黄似雌黄色無光者不任作仙藥可以合理病藥耳藥性論</hi>
<hi>云雄黄金苖也殺百毒又名黄石味辛有大毒能治尸疰辟百邪鬼魅殺蠱毒人佩之鬼神不能近入山林虎</hi>
<hi>狼伏渉川濟毒物不敢傷蕭炳去雄黄君陳藏器云按石黄今人敲取中精明者為雄黄外黒者為熏黄主惡</hi>
<hi>瘡殺蠱熏瘡疥蟣蝨及和諸藥熏嗽其武都雄黄燒不臭熏黄中者燒則臭以此分别之蘇云通名未之是也</hi>
<hi>日華子云雄黄㣲毒治疥癬風邪癲癎嵐障一切蛇蟲犬獸傷咬乆服不飢通赤亮者為上驗之可以㶸蟲死</hi>
<hi>者為真臭氣少細嚼口中含湯不激辣者通用</hi>
圖經曰<hi>雄黄生武都山谷燉煌山之陽今階州山中有之形塊如丹砂明澈不挾石其色如雞冠者為</hi>
<hi>真有青黒色而堅者名熏音訓黄有形色似真而氣臭者名臭黄並不入服食藥只可療瘡疥耳其臭以醋洗</hi>
<pb n="KR3e0028_WYG_004-7b"/>
<hi>之便可斷氣足以亂真用之尤宜細辨又階州接西戎界出一種水窟雄黄生於山巖中有水泉流處其石名</hi>
<hi>青煙石白鮮石雄黄出其中其塊大者如胡桃小者如粟豆上有孔竅其色深紅而㣲紫體極輕虚而功用勝</hi>
<hi>於常雄黄丹竈家尤所貴重或云雄黄金之苖也故南方近金坑治處時或有之但不及西來者真好耳謹按</hi>
<hi>雄黄治瘡瘍尚矣周禮瘍醫几療痬以五毒攻之鄭康成注云今醫方有五毒之藥作之合黄堥音武置石膽</hi>
<hi>丹沙雄黄礬石礠石其中燒之三日三夜其煙上著以雞羽掃取之以注創惡肉破骨則盡出故翰林學士楊</hi>
<hi>億嘗筆記直史館楊萬年少時有瘍生於頰連齒輔車外腫若覆甌内潰出膿血不輟吐之痛楚難忍療之百</hi>
<hi>方彌年不差人語之依鄭法合燒藥成注之創中少頃朽骨連兩牙潰出遂愈後便安寧信古方攻病之速也</hi>
<hi>黄堥若今市中所貨有葢瓦合也近世合丹藥猶用黄瓦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亦名黄堥事出於古也</hi>
<pb n="KR3e0028_WYG_004-8a"/>
雷公云<hi>凡使勿用黒雞黄珀死黄夾膩黄其臭黄真似雄黄只是臭不堪用時人以醋洗之三兩度便</hi>
<hi>無臭氣勿誤用也次有夾膩黄亦似雄黄其内一重黄一重石不堪用次有黒雞黄亦似雄黄如烏雞頭上冠</hi>
<hi>也凡使要似鷓鴣鳥肝色為上凡修事先以甘草紫背天葵地膽碧稜花四件並細剉毎件各五兩雄黄叄兩</hi>
<hi>下東流水入垍堝中煮三伏時漉出搗如粉水飛澄去黑者㬠乾再研方入藥用其内有刼鐵石是雄黄中有</hi>
<hi>又號赴矢黄能刼於鐵並不入藥用</hi>
聖惠方<hi>治傷寒狐惑毒蝕下部肛外如<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>痛痒不止以雄黄半兩先用瓶子一箇口稍大者内入灰上</hi>
<hi>如装香火將雄黄燒之候煙出當病處熏之</hi>
外臺秘要<hi>治骨蒸極熱以一兩和小便一升研如粉乃取黄理石一枚方圓可一尺以炭火燒之三</hi>
<pb n="KR3e0028_WYG_004-8b"/>
<hi>食頃極熱濃雄黄汁於石上恐大熱不可近宜著一片薄氈置石上令患人脫衣坐石上冷停以衣被圍遶身</hi>
<hi>勿令藥氣泄出經三五度差</hi>
又方<hi>被毒箭搗為末傅之沸汁出愈亦療蛇咬毒</hi>
千金方<hi>治婦人始覺有姙養胎轉女為男以一兩絡囊盛帯之</hi>
又方<hi>治耳聾以雄黄硫黄等分為末綿裹塞耳中</hi>
又方<hi>卒中鬼撃及刀兵所傷血漏腹中不出煩溝欲絶雄黄粉酒服一刀圭日三服化血為水</hi>
又方<hi>治癥瘕積聚去三尸益氣延年却老以雄黄二兩細研為末丸度水飛過却入新净竹筒内盛以蒸</hi>
<hi>餅一塊塞筒口蒸七度用好粉脂一兩為丸如菉豆大日三服酒下七丸十丸三年後道成益力不飢玉女來</hi>
<pb n="KR3e0028_WYG_004-9a"/>
<hi>侍</hi>
肘後方<hi>金瘡血内漏以雄黄末如大豆内瘡中又服五錢匕血皆化為水卒以小便服之</hi>
經驗方<hi>治馬汗入肉雄黄白礬等分更用烏梅三箇槌碎巴豆一箇合研為細末以半錢匕油調傅患</hi>
<hi>處</hi>
斗門方<hi>辟魔以一塊帯頭上妙</hi>
愽濟方<hi>治偏頭疼至靈散雄黄細辛等分研令細毎用一字已下左邊疼嗅入右鼻右邊疼嗅入左鼻</hi>
<hi>立効</hi>
續十全方<hi>治纏喉風雄黄一塊新汲水磨急灌吐下差</hi>
<pb n="KR3e0028_WYG_004-9b"/>
集驗方<hi>治卒魘雄黄搗為末細篩以管吹入鼻孔中</hi>
傷寒類要<hi>治小腹痛滿不得小便及療天行病雄黄細研蜜丸如棗核内溺孔中</hi>
又方<hi>殺齒蟲以末如棗塞牙間</hi>
抱朴子<hi>餌之法或以蒸煮或以酒服或以消石化為水乃凝之或以猪脂裹蒸之於赤土下或以松脂</hi>
<hi>和之或以三物煉之引之如布白如氷服之皆令人長生百病除三尸下瘢痕㓕白髪黒墮齒生十年玉女來</hi>
<hi>侍可使鬼神又云玉女常以黄土為誌大如黍米在鼻上是真玉女無此誌者鬼試人也帯雄黄入山林即不</hi>
<hi>畏蛇若蛇中人以少許末傅之登時愈蛇雖多種唯蝮蛇及青金蛇中人為至急不治一日即死人不曉治之</hi>
<hi>方術者為二蛇中人即以刀急割瘡肉投地其肉沸如火炙須臾盡燋而人得活也此蛇七月八月毒盛之時</hi>
<pb n="KR3e0028_WYG_004-10a"/>
<hi>不得囓人其毒不泄乃以牙刺大竹木即亦燋枯</hi>
太平廣記<hi>劉無名成都人也志希延生謂古方草木之藥但愈疾得效見火輙為灰燼日不能固豈</hi>
<hi>有延生之力哉乃入霧中山嘗遇人教服雄黄凡三十餘年一旦有二人赤巾朱服徑詣其室劉問何人對曰</hi>
<hi>我泰山直事追攝子耳不知子以何術我已三日冥期廹促而無計近子將欲隂符譴責以稽延獲罪故見形</hi>
<hi>相問劉曰余無他術但冥心至道不視聲利靜處幽山志希度世而已二使曰子之黄光照灼於頂迨髙數尺</hi>
<hi>得非雄黄之功乎今子三尸已去而積功未著大限既盡將及死期豈可苟免劉聞其語心魂憂迫不知所為</hi>
<hi>二使謂之曰岷峨青城神仙之府可以求真師訪尋要道我聞鈆汞朱髓可致沖天此非髙真上仙須得修煉</hi>
<hi>之㫖復入青城北崖之下見一洞行數里忽覺平愽殆非人世遇神仙居其間云青城劉真人劉祈叩再三具</hi>
<pb n="KR3e0028_WYG_004-10b"/>
<hi>述所值鬼使追攝之由願示要道以㧞沉淪賜度生死之苦真人指一巖室使栖止其中復令齋心七日乃視</hi>
<hi>其陽爐隂鼎柔金煉化水玉之方伏汞鍊鈆成朱髄之訣孤剛於隂長生皆得此道亦名金液九丹之經丹分</hi>
<hi>三品以鈆為君以汞為臣八石為使黄茅為田君臣相得運火功全七日為輕氷二七日變紫鋒三七日五彩</hi>
<hi>具内赤土黄狀如䆫廛復運火二年日周六百再經四時重履長至初則十月離胞胎已成初品即能乾汞成</hi>
<hi>銀凡而服之可以袪疫二年之外服者延年益筭白髪返黒三年之後服之刀圭散居名山周逰四海為初品</hi>
<hi>地仙服之半劑變化萬端坐在立去駕馭飛龍白日昇天大都此藥經十六節已為中品便能使人長生藥成</hi>
<hi>之日五金八石黄牙諸物與君臣二藥不相雜亂子曰功畢名上品還丹謹而藏之勿示非人世有其人視形</hi>
<hi>氣功行合道依而傳之劉受丹訣還霧中山築室修煉三年乃成開成二年猶駐於蜀自述無名傳以示後人</hi>
<pb n="KR3e0028_WYG_004-11a"/>
<hi>入青城山去不知所終矣</hi>
太上八帝𤣥經<hi>小丹法相雄黄栢子拘魂制魄方栢子細篩去滓松脂十斤以松栢子雄黄各</hi>
<hi>二斤色如赤李合藥白中復搗如蒸藥一日如餌正坐北向平旦頓服五丸百日之後與神人交見</hi>
明皇雜録<hi>有黄門奉使交廣囘周顧謂曰此人腹中有蛟龍上驚問黄門曰卿有疾否曰臣馳馬大</hi>
<hi>庾嶺時當大熱困且渴遂飲水覺腹中堅痞如石周遂以消石及雄黄煮服之立吐一物長數寸大如指視之</hi>
<hi>鱗甲具投之水中俄頃長數尺復以苦酒沃之如故以器覆之明日已生一龍矣上甚訝之</hi>
唐書<hi>甄立言究習方書仕唐為太常丞有道人心腹滿煩彌二歳立言診曰腹有蠱誤食髪而然令餌雄</hi>
<hi>黄一劑少頃吐一蛇如人小指惟無目燒之有髪氣乃愈</hi>
<pb n="KR3e0028_WYG_004-11b"/>
寳藏論<hi>雄黄若以草藥伏住者熟鍊成汁胎色不移者將制諸藥成汁并添得者上可服食中可㸃銅</hi>
<hi>成金下可變銀成金</hi>
丹房鏡源<hi>雄黄子年化為黄金</hi>
衍義曰<hi>雄黄非金苖今有金窟處無雄黄金條中言金之所生處處皆有雄黄豈處處皆得也别法治</hi>
<hi>蛇咬焚之燻蛇逺去又武都者鐫磨成磨形終不免其臭唐甄立言仕為太常丞有道人病心腹懣煩彌二嵗</hi>
<hi>診曰腹有蠱誤食髪而然令餌雄黄一劑少頃吐一蛇如拇指無目燒之有髪氣乃愈此殺毒蠱之驗也</hi>
<pb n="KR3e0028_WYG_004-12a"/>
</p>
<p>
<pb n="KR3e0028_WYG_004-13a"/>
石硫黄味酸温太熱有毒主婦人隂蝕疽痔惡血堅筋<lb/>
骨除頭秃療心腹積聚邪氣冷癖在脅欬逆上氣脚冷<lb/>
疼弱無力及鼻衂惡瘡下部<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>瘡止血殺疥蟲能化金<lb/>
銀銅鐵竒物生東海牧羊山谷中及太山河西山礬石<lb/>
液也<hi>陶𨼆居云東海郡屬北徐州而箕山亦有今第一出扶南林邑色如鵝子初出殻名崑崙黄次出外</hi>
<hi>國從蜀中來色深而煌煌俗方用之療脚弱及痼冷甚良仙經頗用之所化竒物並是黄白術及合丹法此云</hi>
<hi>礬石液今南方則無礬石恐不必爾臣禹錫等謹按吳氏云硫黄一名石留黄神農黄帝雷公鹹有毒醫和扁</hi>
<hi>鵲苦無毒或生易陽或河西或五色黄是潘水石液也燒令有紫焰者八月九月採治婦人血結藥性論云石</hi>
<pb n="KR3e0028_WYG_004-13b"/>
<hi>硫黄君有大毒以黒錫煎湯解之及食宿冷猪肉味甘太陽之精鬼熖居焉伏鍊數般皆傳於作者能下氣治</hi>
<hi>脚弱腰腎乆冷除冷風頑痺又云生用治疥癬及療寒熱欬逆鍊服主虚損泄精蕭炳云硫黄臣日華子云石</hi>
<hi>亭脂曽青為使畏細辛飛亷鐵壯陽道治痃癖冷氣補筋骨勞損風勞氣止嗽上氣及下部痔瘻惡瘡疥癬殺</hi>
<hi>腹藏蟲邪魅等煎餘甘子汁以禦其毒也</hi>
圖經曰<hi>石硫黄生東海牧羊山谷中及泰山河西山礬石液也今惟出南海諸蕃嶺外州郡或有而不</hi>
<hi>甚佳以色如鵝子初出殻者為真謂之崑崙黄其赤色者名石亭能青色者號冬結石半白半黒名神驚石並</hi>
<hi>不堪入藥又有一種土硫黄出廣南及榮州溪澗水中流出其味辛性熱腥臭主治疥瘡殺蟲毒又可煎鍊成</hi>
<hi>汁以模䥱作器亦如鵝子黄色謹按古方書朱有服餌硫黄者本經所說功用止於治瘡蝕及積聚冷氣脚弱</hi>
<pb n="KR3e0028_WYG_004-14a"/>
<hi>等而近世遂火鍊治為常服丸散觀其製鍊服食之法殊無本源非若乳石之有論議節庾故服之其效雖緊</hi>
<hi>而其患更速可不戒之</hi>
海藥<hi>謹按廣州記云生崑崙日脚下顆塊瑩浄無夾石者良主風冷虚憊腎冷止氣腿膝虚羸長肌膚益</hi>
<hi>氣力遺精痔漏老人風秘等並宜燒鍊服仙方謂之黄<graphic n="KR1504" url="https://raw.githubusercontent.com/kanripo/KR-Gaiji/master/images/KR1504.png" mimeType="image/png"/>砂能壊五全亦能造作金色人能制伏歸本色服而</hi>
<hi>能除萬病如有發動宜以猪肉鴨羮餘甘子湯並觧之蜀中雅州亦出老膩甚好功力不及舶上來者</hi>
雷公云<hi>凡使勿用青赤色及半白半青半赤半黒者自有黄色内瑩净似物命者貴也凡用四兩先以</hi>
<hi>龍尾篙自然汁一鎰東流水三鎰紫背天葵汁一鎰粟遂子莖汁四件合之攪令勻一垍堝用六一泥固濟底</hi>
<hi>下將硫黄碎之入於堝中以前件藥汁漸漸添入火煮之汁盡為度了再以百部末十兩栁䖵末二斤一簇草</hi>
<pb n="KR3e0028_WYG_004-14b"/>
<hi>二斤細剉之以東流水井藥等同煮硫黄二伏時日滿去諸藥取出用熟甘草湯洗了入鉢中研二萬匝方用</hi>
聖惠方<hi>治諸瘡弩肉如蛇出數寸用硫黄一兩細研於肉上薄塗之即便縮</hi>
外臺秘要<hi>千金療小兒聤耳硫黄末以粉耳中日一夜一差止</hi>
肘後方<hi>女子隂瘡末硫黄傅之差止</hi>
經驗方<hi>大治元藏氣發乆令腹痛虚瀉諸病大效玉粉丹生硫黄五兩青鹽一兩已上衮細研以蒸餅</hi>
<hi>為丸如菉豆大每服五丸熱酒空心服以食壓之</hi>
梅師方<hi>治隂生濕疱瘡取石硫黄研如粉傅瘡上日三度</hi>
愽濟方<hi>治隂陽二毒傷寒黒龍丹舶上硫黄一兩以栁木槌研三兩日巴豆一兩和殻記箇數用二升</hi>
<pb n="KR3e0028_WYG_004-15a"/>
<hi>鐺子一口先將硫黄鋪鐺底次用巴豆安硫黄上以米飲醋半升已來澆之盞子盞合令緊密更以醋紙周囬</hi>
<hi>濟縫勿令透氣縫紙乾更以醋濕之文武火熬常著人守之候裏面巴豆作聲約可一半為度急將鐺子離火</hi>
<hi>便入白中急待令細再以醋兩茶脚洗鐺中藥入臼旋入去皮蒸餅擣凡如雞頭大若是隂毒用椒四十九粒</hi>
<hi>葱白三莖水一盞煎至六分帯熱吞下一元陽毒用豆豉四十九粒葱白二莖水一盞同煎吞下不得嚼破患</hi>
<hi>經五六日方可服之食前喫切在度其病勢可下即與雖及日數病未傳入或未及其日病先在臓亦不可拘</hi>
<hi>制矣有孕婦人亦許服或吐或瀉為候不可喫熱食或覺心頭空以温白粥或服調氣湯散補之合時忌婦人</hi>
<hi>猫狗見</hi>
孫尚藥<hi>治氣虚傷冷暴作水瀉日夜三二十行腹痛不止夏月路行備急朝真丹硫黄二兩牛角研令</hi>
<pb n="KR3e0028_WYG_004-15b"/>
<hi>極細枯白礬半兩同細研勻水浸蒸餅去水氣了和丸如梧桐子大朱砂為衣每服十五丸至二十丸温米飲</hi>
<hi>鹽湯下</hi>
玉函方<hi>玉方平通靈玉粉散治腰膝暖水藏益顔色其功不可具載硫黄半斤桑柴灰五斗淋取汁煮</hi>
<hi>三伏時以鐵匙抄於火上試之伏火即止候乾以大火煅之如未伏更煮以伏為度煅了研為散穿地坑一尺</hi>
<hi>二寸投水於中待水清取水和硫末水不得多於垍堝中煎熬令如膏及用鐵錢一面不著火上以細砂隔紙</hi>
<hi>慢炒出硫黄於紙上堝之自然如玉色光彩射人此號為玉粉散細研即和以飯丸如麻子大空心每日鹽湯</hi>
<hi>下十丸散服亦鹽湯調兩字極有效驗余鄉人王昭遂合服之年九十顔貎如童夜視細字力倍常人</hi>
太清服鍊靈砂法<hi>石硫黄本出波斯國南明之境棄純陽火石之精氣而結成質性通流含</hi>
<pb n="KR3e0028_WYG_004-16a"/>
<hi>其猛毒藥品之中號為將軍功能破邪歸正返滯還清挺立陽精消隂化魄</hi>
丹房鏡源<hi>石硫黄可乾汞訣曰此硫黄見五全而黒得水銀而赤又曰黄牙</hi>
青霞子<hi>硫黄散癖</hi>硫黄水<hi>秦始皇被神女唾之生瘡驚歸謝之神女出温泉立愈</hi>
衍義曰<hi>石硫黄今人用治下元虚冷元氣將絶乆患寒泄脾胃虚弱垂命欲盡服之無不効中病當便</hi>
<hi>已不可盡劑世人葢知用而為福不知用亦為禍此物損益兼行若俱棄而不用當倉卒之間又可闕乎或更</hi>
<hi>以法製拒火而又常服者是亦弗思也在本朝則不言如此服良但專治婦人不知者往往更以酒服其可得</hi>
<hi>乎或臓中乆冷服之先利如病勢危急可加丸數服少則不効仍如附子乾薑桂</hi>
<pb n="KR3e0028_WYG_004-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-17b"/>
雌黄味辛甘平大寒有毒主惡瘡頭秃痂疥殺毒蟲蝨<lb/>
身癢邪氣諸毒蝕鼻中息肉下部<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>瘡身面白駮散皮<lb/>
膚死肌及恍惚邪氣殺蜂蛇毒錬之乆服輕身増年不<lb/>
老令人腦滿生武都山谷與雄黄同山生其隂山有金<lb/>
金精熏則生雌黄採無時<hi>陶隠居云今雌黄出武都仇池者謂武都仇池黄色小赤</hi>
<hi>扶南林邑者謂崑崙黄色如金而似雲母甲錯畫家所重依此言既有雌雄之名又同山之隂陽於合藥便當</hi>
<hi>以武都為勝用之既稀又賤於崑崙者仙經無單服法雌以合丹砂雄黄共飛鍊為丹爾金精是雌黄銅精是</hi>
<hi>空青而服空青反勝於雌黄其義難了臣禹錫等謹按藥性論云雌黄君不入湯服</hi>
<pb n="KR3e0028_WYG_004-18a"/>
圖經曰<hi>雌黄生武都山谷與雄黄同山其隂山有金金精熏則生雌黄今出階州以其色如金又似雲</hi>
<hi>母甲錯可析者為佳其夾石及黒如鐵色者不可用或云一塊重四兩者柝之可得千重此尤竒好也採無時</hi>
雷公云<hi>凡使勿悞用夾石黄黑黄珀熟等雌黄一塊重四兩按乾寜記云指開拆得千重軟如爛金者</hi>
<hi>上凡修事勿令婦人雞犬新犯淫人有患人不男人非形人以及刑獄地臭穢已上並忌若犯觸者雌黄黒如</hi>
<hi>鐵不堪用也反損人夀几修事四兩用天碧枝和陽草粟遂子草各五兩三件乾濕加一倍用甆堝子中煮三</hi>
<hi>伏時了其色如金汁一垜在堝底下用東流水猛投於中如此淘三度了去水取出拭乾却於臼中搗篩過研</hi>
<hi>如塵可用之</hi>
聖惠方<hi>治烏癩瘡殺蟲用雌黄研如粉以醋并雞子黄打令勻塗於瘡上乾即更塗</hi>
<pb n="KR3e0028_WYG_004-18b"/>
又方<hi>治婦人乆冷血氣攻心疼痛不止以葉子黄一兩細研醋一升煎似稠糊丸如小豆大每服無時醋</hi>
<hi>湯下五丸</hi>
又方<hi>治乆心痛時發不定多吐清水不下飲食以雌黄二兩細研好醋二升慢火煎成膏用乾蒸餅丸如</hi>
<hi>梧桐子大每服七丸薑湯下</hi>
百一方<hi>天行病小腹滿不得小便細末雌黄蜜丸如棗核大内溺孔中令入半寸亦以竹管柱隂冷痛</hi>
<hi>治之通</hi>
經驗方<hi>縮小便以顆塊雌黄一兩半研如粉乾薑半兩切碎入鹽四大錢同炒令乾蒸餅入水為丸如</hi>
<hi>菉豆大毎服十丸至二十丸空心鹽湯下</hi>
<pb n="KR3e0028_WYG_004-19a"/>
斗門方<hi>治肺勞咳嗽以雌黄一兩入瓦合内不周濟坐合子於地上用灰焙之周匝令實可厚二寸以</hi>
<hi>炭一斤簇定預以火煅之三分去一退火待冷出研如麪用糖酥為丸如粟大每日空心杏仁湯下三丸差</hi>
勝金方<hi>治乆嗽暴嗽勞嗽金粟丸葉子雌一兩研細用紙筋泥囤濟小合子一箇令乾匆令泥厚將藥</hi>
<hi>入合子内水調赤石脂封合子口更以泥封之候乾坐合子於地上上面以未入窑瓦坯子彈子大擁合之令</hi>
<hi>作一夫子上用炭十斤簇定頂上著火一熨斗籠起令火從上漸熾候火消三分去一看瓦坯通赤則去火候</hi>
<hi>冷開合子取藥當如鏡面光明紅色入乳鉢内細研湯浸蒸餅心為丸如粟米大每服二丸五丸甘草水服服</hi>
<hi>後睡良乆妙</hi>
寳藏論<hi>雌黄伏住火胎色不移鞲鎔成汁者㸃銀成金㸃銅成銀</hi>
<pb n="KR3e0028_WYG_004-19b"/>
丹房鏡源<hi>黄背隂者雌也純柔者亦可乾永舶上噀血者上湖南者次青者本性葉子上者可轉硫</hi>
<hi>黄伏粉霜記之不可悞使</hi>
青霞子<hi>云雌黄辟邪去惡</hi>
衍義曰<hi>雌黄入藥散稀服石者宜審諦治外功多方七㸃化術多用亦未聞其終始如何畫工或用之</hi>
<pb n="KR3e0028_WYG_004-20a"/>
</p>
<p>
<pb n="KR3e0028_WYG_004-21a"/>
</p>
<p>
<pb n="KR3e0028_WYG_004-22a"/>
食鹽味鹹温無毒主殺鬼蠱邪疰毒氣下部<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>瘡傷寒<lb/>
寒熱吐胸中痰癖止心腹卒痛堅肌骨多食傷肺喜欬<lb/>
<hi>陶𨼆居云五味之中惟此不可闕有東海北海鹽及河東鹽池梁益鹽井交廣有南海鹽西羌有山鹽胡中有</hi>
<hi>樹鹽而色類不同以河東者為勝東海鹽官鹽白草粒細北海鹽黄草粗粗以作魚鮓及鹹葅乃言北勝而藏</hi>
<hi>蘭必用鹽官者蜀中鹽小淡廣州鹽鹹苦不知其為療體復有優劣否西方北方人食不耐鹹而多夀少病好</hi>
<hi>顔色東方南方人食絶欲鹹而少夀多病便是損人則傷肺之效矣然以浸魚肉則能經乆不敗以沾布帛則</hi>
<hi>易致朽爛所施處各有所宜也今注唐本元在米部今移臣禹錫等謹按蜀本云多食令人失色膚黒損筋力</hi>
<hi>也藥性論云鹽有小毒能殺一切毒氣鬼疰氣主心痛中惡或連腰臍者盟如雞子大青布裹燒赤内酒中頓</hi>
<pb n="KR3e0028_WYG_004-22b"/>
<hi>服當吐惡物主小兒卒不尿安鹽於臍中炙之面上五色瘡鹽湯綿沒楬瘡上日五六度易差又和槐白皮切</hi>
<hi>蒸治脚氣又空心揩齒少時吐水中洗眼夜見小字良治婦人隂處疼痛者鹽青布裹熨之主鬼疰尸疰下部</hi>
<hi>蝕瘡炒鹽布裹坐熨之兼主火灼瘡陳藏器云按鹽本功外除風邪吐下惡物殺蟲明目去皮膚風毒調和腑</hi>
<hi>臓消宿物令人壯徤人卒小便不通炒鹽内臍中即下陶公以為損人斯言不當且五味之中以鹽為主四海</hi>
<hi>之内何處無之惟西南諸夷稍少人皆燒竹及水鹽當之日華子云暖火嵗及霍亂心痛金瘡明目止風淚邪</hi>
<hi>氣一切蟲傷瘡腫消食滋五味長肉補皮膚通大小便小兒疝氣并内腎氣以葛袋盛於户口懸之父母用手</hi>
<hi>撚抖盡即疾當愈</hi>
圖經曰<hi>食鹽舊不著所出州郡陶𨼆居云有東海北海鹽及河東鹽池梁益有鹽井交廣有南海鹽西</hi>
<pb n="KR3e0028_WYG_004-23a"/>
<hi>羌有山鹽胡中有木鹽而色類不同以河東者為勝河東鹽今解州安邑兩池所種鹽最為精好是也又有并州兩監末鹽乃刮鹹煎鍊不甚</hi>
<hi>佳其鹹盖下品所著鹵鹹生河東鹽池者謂此也下品又有大鹽生邯鄲及河東池澤蘇恭云大鹽即河東印鹽人之常食者形粗於末鹽乃</hi>
<hi>似今解鹽也解人取鹽於池傍耕地沃以池水每鹽南風急則宿皆成鹽滿畦彼人謂之種鹽東海北海南海</hi>
<hi>鹽者今滄密楚秀温台明泉福廣瓊化諸州官塲煮海海南海鹽者今滄密楚秀温台明泉福廣瓊化諸州官</hi>
<hi>塲煮海水作之以給民食者又謂之澤鹽醫方所謂海鹽是也其煮鹽之器漢謂之牢盆今或鼓鐵為之或編</hi>
<hi>竹為之上下周以蜃灰廣文深尺平底寘於竈皆謂之鹽盤南越志所謂織篾為鼎和以牡礪是也然後於海</hi>
<hi>濵掘池為坑上布竹木覆以蓬茅又積沙於其上毎潮汐種沙鹵鹹淋於坑中水退則以火炬照之鹵氣衝火</hi>
<hi>皆㓕因取海鹵注盤中煎之頃刻而就管子曰齊有渠展之鹽代葅薪煮海水征積之十月始生至于正月成三</hi>
<pb n="KR3e0028_WYG_004-23b"/>
<hi>萬是也葅薪謂以茅葅燃火也梁益鹽井者今歸州及四川諸郡皆有鹽井汲其水以煎作鹽如煮海法但以</hi>
<hi>食其方之民耳西羌山鹽胡中木鹽者即下條云光明鹽生鹽州下品有戍鹽生胡鹽山及西羌北地酒泉福</hi>
<hi>禄城東南角北海青南海赤者是也然𦍑胡之鹽種類自多陶注又云虜中鹽有九種白鹽食鹽常食煮黒鹽</hi>
<hi>柔鹽赤鹽駮鹽臭鹽馬齒鹽之類今人不能徧識醫家治眼及補下藥多用靑鹽疑此即戎鹽而本經云北海</hi>
<hi>青南海赤今青鹽從西羌來者形塊方稜明瑩而青黒色最竒北胡來者作大塊而不光瑩又多孔竅若蜂窠</hi>
<hi>狀色亦淺於西鹽彼人謂之鹽枕入藥差劣北胡又有一種鹽作片屑如碎白石彼人亦謂之青鹽緘封於匣</hi>
<hi>中與鹽枕並作禮贄不知是何色類又階州出一種石鹽生山石中不由煎鍊自然成鹽色甚明瑩彼人甚貴</hi>
<hi>之云即光明鹽也醫方所不用故不能盡分别也又通泰海州並有停户刮鹹煎鹽輸官如并州夫鹽之類以</hi>
<pb n="KR3e0028_WYG_004-24a"/>
<hi>供給江湖極為饒衍其味乃優於并州末鹽也濵州亦有人尸煎鍊草土鹽其色最粗黑不堪入藥但可嘬馬</hi>
<hi>耳又下有録鹽條云光明鹽<graphic n="KR1504" url="https://raw.githubusercontent.com/kanripo/KR-Gaiji/master/images/KR1504.png" mimeType="image/png"/>砂青銅屑釀之為塊緑色真者出焉耆國水中石下取之狀若扁青空青今不</hi>
<hi>聞識此者醫方亦不用唐栁栁州纂救三死治霍亂鹽湯方云元和十一年十月得乾霍亂上不可吐下不可</hi>
<hi>利出冷汗三大斗辭氣即絶河南房偉傳此湯入口即吐絶氣復通其法用鹽一大匙熬令黄童子小便一升</hi>
<hi>二物温和服之少頃吐下即愈劉禹錫傳信方著崔中丞鍊鹽黒丸方鹽一升擣末内粗甆瓶中實築泥頭訖</hi>
<hi>初以煻火燒漸漸加炭火勿令服破候赤徹鹽如水汁即去火其鹽冷即凝破瓶取之豉一升熬焦桃仁一大</hi>
<hi>兩和麩熬令熟巴豆二大兩去心膜紙中熬令油出須生熟得所熟即少力生又損人四物各用研𢷬成熟藥</hi>
<hi>秤量蜜和丸如梧子每服三丸皆平旦時服天行時氣豉汁及茶下並得服後多喫茶汁行藥力心痛酒下入</hi>
<pb n="KR3e0028_WYG_004-24b"/>
<hi>口便止血痢飲下初變水痢後便止鬼瘧茶飲下骨熱白蜜湯下忌冷漿水合藥乆則丸稍加令大凡服藥後</hi>
<hi>吐痢勿怪服藥二日忌口兩日吐痢苦多即煎黄連汁服止之平旦服藥至小食時已來不吐痢者或遇殺藥</hi>
<hi>人即更服一兩丸投之其藥冬中合臘月尤佳甆合子中盛貯以臘紙封之勿令洩氣清河崔能云合得一劑</hi>
<hi>可救百人天行時氣卒急覓諸藥不得又恐過時或敵在道途或在村落無諸藥可永但將此藥一刀圭即</hi>
<hi>大黄朴消數兩曽試有效宜行於閭里間及所使輩若小兒女子不可服多被攪作耳唐方又有藥鹽法出於</hi>
<hi>張文仲唐之士大夫多作之</hi>
食療<hi>蠼螋尿瘡鹽三升水一斗煮取六升以綿浸湯淹瘡上又治一切氣及脚氣取鹽三升蒸候熱分裹</hi>
<hi>近壁脚踏之令脚心熱又和槐白皮蒸用亦治脚氣夜夜與之良又以皂筴兩挺鹽半兩同燒令通赤細研夜</hi>
<pb n="KR3e0028_WYG_004-25a"/>
<hi>夜用楷齒一月後有動者齒及血<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>齒並差其齒牢固</hi>
聖惠方<hi>治小兒臍風濕以鹽二兩䜴二合相和爛搗捏作餅子如錢大安新瓦上炙令熱以熨臍上差</hi>
<hi>亦用黄藥末傅之</hi>
又方<hi>治肝藏氣虚風冷摶於筋徧體轉筋入腹不可忍熱湯三斗入鹽半斤稍熱漬之効</hi>
外臺秘要<hi>治胸心痰飲傷寒熱病瘴瘧須吐者以鹽末一大匙以水或煖湯送下須臾則吐吐不快</hi>
<hi>明旦更服服甚良</hi>
又方<hi>治天行後兩脇脹滿熬鹽熨之如小便澀亦用熨臍下</hi>
又方<hi>療風身體如蟲行鹽一斗水一石煎减半澄清温洗浴三四度亦療一切風</hi>
<pb n="KR3e0028_WYG_004-25b"/>
千金方<hi>治齒齗宣露毎旦捻鹽内口中以熱水含徧齒百徧不過五日齒即牢密</hi>
又方<hi>治逆生以鹽塗兒足底又可急爪搔之并以鹽摩産婦腹上</hi>
千金翼<hi>凡諸瘡癬初生或始痛痒以單方救不差嚼鹽塗之妙</hi>
肘後方<hi>治中風但腹中切痛以鹽半斤熬令水盡著口中飲熱湯二升得吐愈</hi>
又方<hi>齒疼齗間出血極驗以鹽末每夜厚封齒齗上有汁瀝盡乃卧其汁出時仍叩齒勿住不過十夜疼</hi>
<hi>血止更乆尤佳長忌猪魚油菜等</hi>
又方<hi>卒得風覺耳中恍恍者急取鹽五升甑蒸使熱以耳恍之冷復易</hi>
又方<hi>治耳卒疼痛以鹽蒸熨之</hi>
<pb n="KR3e0028_WYG_004-26a"/>
又方<hi>手足怱生疣目以鹽傅疣上令舌舐之不過三度</hi>
又方<hi>治金瘡中風煎鹽令熱以匙抄瀝却水熱瀉瘡上令更著一日許勿住取差大效</hi>
又方<hi>治赤白乆下穀道疼痛不可忍宜服温湯熬鹽熨之又炙枳實熨之妙</hi>
經驗方<hi>治蚯蚓咬濃作鹽湯浸身數徧差浙西軍將張詔為此蟲所咬其形如大風眉鬢皆落毎夕蚯</hi>
<hi>蚓鳴于體有僧教以此方愈</hi>
梅師方<hi>治心腹脹堅痛悶不安雖未吐下欲死以鹽五合水一升煎令消頓服自吐下食出即定不吐</hi>
<hi>更服</hi>
又方<hi>治金中經脈傷皮及諸大脈血出多心血冷則殺人宜炒鹽三撮酒調服之</hi>
<pb n="KR3e0028_WYG_004-26b"/>
又方<hi>治蜈蚣咬人痛衣止嚼鹽沃上及以鹽湯浸瘡極妙其蜈蚣有赤足者螯人黄足者痛甚</hi>
又方<hi>治熱病下部有<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>蟲生瘡熬鹽綿裹熨之不過三度差</hi>
孫真人食忌<hi>主眯眼者以少鹽并䜴置水視之立出</hi>
又方<hi>主卒喉中生肉以綿裹筋頭柱鹽揩日六七度易</hi>
又方<hi>主卒中尸遁其狀腹脹氣急衝心或塊起或牽腰脊者是服鹽湯取吐</hi>
食醫心鏡<hi>鹽主殺鬼蠱氣下部<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>瘡傷寒寒熱吐胸中痰癖止心腹卒痛堅肌骨黄帝云食甜𤓰更</hi>
<hi>食鹽成霍亂又主大小膓不通取鹽和苦酒傅臍中乾即易</hi>
廣利方<hi>治氣林臍下切痛以鹽和醋調下</hi>
<pb n="KR3e0028_WYG_004-27a"/>
集驗方<hi>主毒箭以鹽貼瘡上灸鹽三十壯差</hi>
范汪方<hi>主轉筋以鹽一升水一升半作湯洗漬之</hi>
又方<hi>主目中淚出不得開即刺痛方以鹽如大豆許内目中習習去鹽以冷水數洗目差</hi>
産寳方<hi>治姙娠心腹痛不可忍以一斤鹽燒令赤以三指取一撮酒服差</hi>
子母秘録<hi>小兒撮口鹽䜴臍上灸之</hi>
後魏李孝伯傳<hi>鹽九種各有所宜白鹽主上所自食黒鹽治腹脹氣滿末之以酒服六銖</hi>
素問<hi>鹽勝血發渴之證</hi>
丹房鏡源<hi>鹽消作汁拒火之力</hi>
<pb n="KR3e0028_WYG_004-27b"/>
衍義曰<hi>食鹽素問曰鹹走血故東方食魚鹽之人多黒色走血之驗故可知矣病𠻳及水者宜全禁之</hi>
<hi>北狄用以淹尸取其不壞也至今如此若中蚯蚓毒當以鹽洗沃亦宜湯化飲汁其燒剥金銀鎔汁作藥仍須</hi>
<hi>解州池鹽為佳齒縫中多出血常以鹽湯𠻳即已益齒走血之驗也</hi>
<pb n="KR3e0028_WYG_004-28a"/>
</p>
<p>
<pb n="KR3e0028_WYG_004-29a"/>
水銀味辛寒有毒主疹瘻痂<hi>音加</hi>瘍<hi>音羊</hi>白禿殺皮膚中蝨<lb/>
墮胎除熱以傅男子隂隂消無氣殺金銀銅錫毒鎔化<lb/>
還復為丹乆服神仙不死一名汞生符陵平土出於丹<lb/>
砂<hi>畏慈石陶隱居云今水銀有生熟此云生符陵平土者是出朱砂腹中亦别出沙地皆青白色</hi>
<hi>最勝出於丹砂者是今燒粗末朱砂所得色小白濁不及生者甚能消化金銀使成泥人以鍍物是</hi>
<hi>還復為丹事出仙經酒和日暴服之長生燒時飛著金上灰名汞粉俗呼為水銀灰最能去蝨唐本</hi>
<hi>注云水銀出於朱砂皆因熱氣未聞朱砂腹中自出之者火燒飛取人皆解法南人蒸取之</hi>
<hi>得水銀雖少而朱砂不損但色少變黑爾今按陳藏器本草云水銀本功外利水道去熱毒入耳能</hi>
<pb n="KR3e0028_WYG_004-29b"/>
<hi>食腦至盡入肉令百節攣縮到隂絶陽人患瘡疥多以水銀塗之性滑垂直入肉冝謹之昔北齊徐王療攣躄</hi>
<hi>病以全物火炙熨之水銀得金當出蝕金候金色白者是也如此數度並差也臣禹錫等謹按廣雅云水銀謂</hi>
<hi>之澒紅董切藥性論云水銀君殺金銅毒妊女也有大毒朱砂中液也此還丹之元母神仙不死之藥伏錬五</hi>
<hi>金為泥生能墮治主療瘑疥等縁殺蟲日華子云水銀無毒治天行熱疾催生下死胎治惡瘡除風安神鎮心</hi>
<hi>鎔金燒粉人多患風或大段使作須飲酒并肥猪肉及服鐵漿可禦其毒</hi>
圖經曰<hi>水銀生符陵平土今出秦州商州道州郡武軍而秦州乃果自西羌界經云出於丹砂者乃是</hi>
<hi>山石中採粗次朱砂作爐置砂於中下承以水上覆以盆器外加火煅養則煙飛於上水銀溜於下其色小白</hi>
<hi>濁陶𨼆居云符陵平土者是出朱砂腹中亦别出沙地皆青白色今不聞有此至於一山自拆裂人採得砂石</hi>
<pb n="KR3e0028_WYG_004-30a"/>
<hi>皆大塊如升斗碎之乃可燒煅故西來水銀極多於南方者謹按廣雅水銀謂之澒丹竈家乃名汞葢字亦通</hi>
<hi>用耳其鑪葢上灰亦名澒粉是也又飛煉水銀為輕粉醫家下膈最為要藥服者忌血以其本出於丹砂故也</hi>
雷公云<hi>凡使勿用草中取者并舊朱<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>中者勿用經别藥制過者勿用在屍過者半生半死者其水銀</hi>
<hi>若在朱砂中産出者其水銀色微紅收得後用胡蘆收之免遺失若先以紫背天葵并夜交藤自然汁二味同</hi>
<hi>煮一伏時其毒自退若修十兩用前二味汁各二鎰和煮足為度</hi>
聖惠方<hi>誤吞金銀鐶子釵子以半兩吞之再服即出</hi>
經驗後方<hi>治心風秘水銀一兩藕節八箇先研藕節令細次入水銀同研成砂子丸如雞頭大每服</hi>
<hi>二丸磨刀水下一二服差</hi>
<pb n="KR3e0028_WYG_004-30b"/>
梅師方<hi>治胎死腹中不出其母氣絶以水銀二兩吞之立出</hi>
又方<hi>治難産以水銀二兩先煮之後服立差</hi>
又方<hi>治痔榖道中蟲痒不止以水銀棗膏各二兩同研相和撚如棗形狀薄綿片裹内下部明日蟲出若</hi>
<hi>痛者如粉三大分作丸</hi>
漢武帝内傳曰<hi>封君達隴西人初服黄連五十餘年入烏峯山服水銀百餘年還鄉里如二十</hi>
<hi>者常乗音牛故號青牛道士</hi>
太清服錬靈砂法<hi>汞禀五陽神之靈精㑹符合為一體故能輕飛𤣥化感遇萬靈</hi>
丹房鏡源<hi>可以勾金可為涌泉匱葢藉死水銀之氣也</hi>
<pb n="KR3e0028_WYG_004-31a"/>
衍義曰<hi>水銀入藥雖各有法極須審謹有毒故也婦人多服絶娠今人治小兒驚熱涎潮往往多用經</hi>
<hi>中無一字及此亦宜詳諦得鈆則凝得硫黄則結併棗肉研之則散别法煅為膩粉粉霜唾研斃虱筒得之則</hi>
<hi>明灌屍中則令尸後腐以金銀銅鐵置其上則浮得紫河車則伏唐韓愈云太學博士李干遇信安人方士栁</hi>
<hi>賁能燒水銀為不死藥以鈆滿一鼎按中為空實以水銀葢封四際燒為丹砂服之下血比四年病益急乃死</hi>
<hi>余不知服食說自何世起殺人不可計而世慕尚之一至此其惑也在文書所記及耳聞傳者不說念直取目</hi>
<hi>見親與之㳺而以藥敗者六十公以為世誡工部尚書歸登自說既服水銀得病苦有燒鐵杖自顛貫其下推</hi>
<hi>而為火射竅節以出狂痛號呼乞絶其茵蓆得水銀發且止唾血十數年以斃殿中御史李虚中疽發其背死</hi>
<hi>刑部尚書李遜謂余曰我為藥誤遂死刑部侍郎李建一旦無病死工部尚書孟簡邀我於萬州屏人曰我得</hi>
<pb n="KR3e0028_WYG_004-31b"/>
<hi>秘藥不可獨不死今遺子一器可用棗肉為丸服之别一年而病後冇人至訊之曰前所服藥誤方且下之下</hi>
<hi>則平矣病二嵗卒東川節度御史大夫盧坦溺血肉痛不可忍乞死金吾將軍李道古以栁責得罪食賁藥五</hi>
<hi>十死海上此可為誡者也蘄不死乃速得死謂之智可不可也五榖三性鹽醘果蔬人所常御人相厚勉必曰</hi>
<hi>强食今惑者皆曰五榖令人天當務减節臨死乃悔嗚呼哀也已今有水銀燒成丹砂醫人不曉研為藥衣或</hi>
<hi>入藥中豈不逹誤可不謹哉</hi>
<pb n="KR3e0028_WYG_004-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-32b"/>
石膏味辛甘㣲寒大寒無毒主中風寒熱心下逆氣驚<lb/>
喘口乾舌焦不能息腹中堅痛除邪鬼産乳金瘡除時<lb/>
氣頭痛身熱三膲大熱皮膚熱腸胃中隔氣解肌發汗<lb/>
止消渴煩逆腹脹㬥氣喘息咽熱亦可作浴湯一名細<lb/>
石細理白澤者良黄者令人淋生齊山山谷及齊盧山<lb/>
魯䝉山採無時<hi>雞子為之使惡莽草馬目毒公陶𨼆居云三郡之山即青州徐州也今出錢塘</hi>
<hi>縣皆在地中雨後時時自出取之如棊子白徹最佳彭城者亦好近道多有而大塊用之不及彼仙經不須此</hi>
<hi>唐本注云石膏方解石大體相似而以未破為異今市人皆以方解石代石膏未見有真石膏也石膏生於石</hi>
<pb n="KR3e0028_WYG_004-33a"/>
<hi>傍其方解石不因石而生端然獨處大者如升小者若拳或在土中或生溪水其上皮隨土及水苔色破之方</hi>
<hi>解大者方尺今人以此為石膏療風去熱雖同而解肌發汗不如真者臣禹錫等謹按藥性論云石膏使惡巴</hi>
<hi>豆畏鐵能治傷寒頭痛如裂壯熱皮如火燥煩渴解肌出毒汗主通胃中結煩悶心下急煩燥治脣口乾焦和</hi>
<hi>葱煎茶去頭痛蕭炳云石膏臣陳藏器云陶云出錢塘縣中按錢塘在平地無石膏陶為錯注蘇又注五石脂</hi>
<hi>云五石脂中又有石膏似骨如玉堅潤服之勝鍾乳與此石膏乃是二物同名耳不可混而用之日華子云治</hi>
<hi>天行熱狂下乳頭風旋心煩燥揩齒益齒通亮理如雲母者上又名方解石</hi>
圖經曰<hi>石膏生齊山山谷及齊盧山魯蒙山今汾孟號耀州與元府亦有之生於山石上色至瑩白其</hi>
<hi>黄者不堪此石與方解石絶相類今難得真者用時惟取未破者以别之其方解石不附石而生端然獨處外</hi>
<pb n="KR3e0028_WYG_004-33b"/>
<hi>皮有土及水苔色破之皆作方稜石膏自然明瑩如玉此為異也採無時方解石舊出下品本經云生方山陶</hi>
<hi>𨼆居以為長石一名方石療體相似疑是一物蘇恭云療熱不减石膏若然似可通用但主頭風不及石膏也</hi>
<hi>又今南方醫家著一説云按本草石膏方解石大體相似但方解石不因石端然獨處又云今市人皆以解方</hi>
<hi>石代石膏未見有真石膏也又陶𨼆居謂石膏皆在地中雨後時時自出取之皆如棊子此又不附石生也二</hi>
<hi>説相反未知孰是今詳石膏既與方解石肌理形段剛柔皆同但以附石不附石豈得功力頓異至於雌黄雄</hi>
<hi>黄之類亦有端然獨處者亦有附石而生者不聞别有名號功力相異也但意今之所用石膏方解者自是方</hi>
<hi>解石石膏乃别是一物爾今石膏中時時有瑩徹可愛有縱理而不方解者好事者或以為石膏然據本草又</hi>
<hi>名長石又有議者以謂青石間往往有白脈貫徹類肉之有膏肪者為石膏此又本草所謂理石也然不知石</hi>
<pb n="KR3e0028_WYG_004-34a"/>
<hi>膏定是何物今且依市人用方解石然博物者亦宜堅考其實也今密州九仙山東南隅地中出一種石青白</hi>
<hi>而脆撃之内有火謂之玉火石彼土醫人常用之云味甘㣲辛温療傷寒發汗止頭目昏眩痛功與石膏等彼</hi>
<hi>土人或以當石膏故以附之</hi>
雷公云<hi>凡使勿用方解石方解石雖白不透明其性燥若石膏出剡州茗山縣義情山其色瑩浄如水</hi>
<hi>精性良善也凡使之先於石臼中搗成粉以密物羅過生甘草水飛過了水澄令乾重研用之</hi>
外臺秘要<hi>蒸病五曰内蒸所以言内者必外寒内熱把手附骨而熱也其根在五臟六腑之中必因</hi>
<hi>患後得之骨肉自消食飲無味或皮燥而無光蒸盛之時四肢漸細足跌腫起石膏十兩研如乳粉法水和服</hi>
<hi>方寸匕日再以體凉為度</hi>
<pb n="KR3e0028_WYG_004-34b"/>
肘後方<hi>葛氏療小便卒大數非淋令人瘦以石膏半斤搗碎水一斗煮取五升稍飲五合</hi>
梅師方<hi>治熱油湯火燒瘡痛不可忍取石膏搗末細研用傅瘡愈</hi>
子母祕録<hi>治乳不下以石膏三兩水二升煮之二沸三日飲令盡妙</hi>
太上八帝𤣥變經<hi>石膏發汗</hi>
丹房鏡源<hi>石膏桂州者可結汞</hi>
别說云<hi>謹按陶說出錢塘山中雨後時時自出今錢塘人乃鑿山以取之甚多搗為末作齒藥貨用浙</hi>
<hi>人呼為寒水石然入藥最勝他處者今既鑿山石而取乃是因石而生即石膏也陳藏器謂錢塘縣在平地無</hi>
<hi>石膏乃知陳不識錢塘明矣</hi>
<pb n="KR3e0028_WYG_004-35a"/>
衍義曰<hi>石膏二書紛辨不决未悉厥理詳本經元無方解石之說正縁唐本注石膏方解石大體相似</hi>
<hi>因此一說後人遂惑經曰生齊山山谷及齊盧山魯䝉山採無時即知他處者為非今圖經中又以汾州者編</hi>
<hi>入前後人都不詳經中所言細理白澤者良故知不如是則非石膏也下有理石條中經云如石膏順理而細</hi>
<hi>又白澤者有是則石膏也無是則非石膏也仍須是經中所言州土者方可入藥餘皆偏見可略不取仲景白</hi>
<hi>虎湯中服之如神新校正仲景傷寒論後言四月已後天氣熱時用白虎者是也然四方氣候不齊又嵗中氣</hi>
<hi>運不一方所既異雖其說甚雅當此之時亦宜兩審若傷寒熱病或大汗後脈洪大口舌燥頭痛大渇不已或</hi>
<hi>著暑熱身痛倦息白虎湯服之無不効</hi>
<pb n="KR3e0028_WYG_004-36a"/>
</p>
<p>
<pb n="KR3e0028_WYG_004-37a"/>
金屑味辛平有毒主鎮精神堅骨髄通利五臟除邪毒<lb/>
氣服之神仙生益州採無時<hi>陶𨼆居云金之所生處處皆有梁益寧三州多有出</hi>
<hi>水沙中作屑謂之生金辟惡而有毒不鍊服之殺人建平晉安亦有金砂出石中燒鎔鼓鑄為碢雖被火亦未</hi>
<hi>熟猶須更鍊髙麗扶南及西域外國成器皆鍊熟可服仙經以醢蜜及猪肪牡荆酒輩鍊餌柔軟服之神仙亦</hi>
<hi>以合水銀作丹砂外醫方都無用者當是慮其有毒故也仙方名金為木真今注醫家所用皆鍊熟金薄及以</hi>
<hi>水煎金器取汁用之固無毒矣按陳藏器拾遺云嶺南人云生金是毒蛇屎此有毒常見人取金掘地深丈餘</hi>
<hi>至紛子石石皆一頭黒焦石下有金大者如指小猶麻豆色如桑黄咬時極軟即是真金夫匠竊而吞者不見</hi>
<hi>有毒其麩金出水沙中氈上淘取或鵝鴨腹中得之即便打成器物亦不重鍊煎取金汁便堪鎮心此乃藏器</hi>
<pb n="KR3e0028_WYG_004-37b"/>
<hi>傳聞之言全非按據皇朝收復嶺表詢其事於彼人殊無蛇屎之事入藥當必用熟金恐後人覽藏器之言惑</hi>
<hi>之故此明辨臣禹錫等謹按藥性論云黄金屑金薄亦同主小兒驚傷五藏風癎失志鎮心安魂魄楊損之云</hi>
<hi>百鍊者堪生者殺人水飲合膏飲之即不録日華子云金平無毒畏水銀鎮心益五藏添精補髓調利血脈</hi>
圖經曰<hi>金屑生益州銀屑生永昌陶𨼆居注云金之所生處處皆有梁益寜三州多有出水沙中作屑</hi>
<hi>謂之生金而銀所出處亦與金同但皆生石中耳蘇恭以為銀之與金生不同處金又出水中陳藏器云生金</hi>
<hi>是毒蛇屎嘗見人取金掘地深丈餘至紛子石石皆一頭黑焦石下有金大者如指小猶若麻豆色如桑黄咬</hi>
<hi>時極軟即是真金麩金出水沙中氈上淘取或鵝鴨腹中得之今注以陳說為非是然今饒信南劍登州出金</hi>
<hi>採得金亦多端或有若山石狀者或有若米豆粒者若此類未經火皆可為生金其銀在鑛中則與銅相雜土</hi>
<pb n="KR3e0028_WYG_004-38a"/>
<hi>人採得之必以鈆再三煎錬方成故不得為生銀也故下别有生銀條云出饒州樂平諸坑生銀鑛中狀如硬</hi>
<hi>錫文理粗錯自然者真今坑中所得乃在土石中滲溜成條若絲髪狀土人謂之老翁鬚似此者極難得方書</hi>
<hi>用生銀必得此乃真耳金屑古方不見用者銀屑惟葛洪治癰腫五石湯用之今人彌不用惟作金銀薄入藥</hi>
<hi>甚便又金石凌紅雪紫雪輩皆取金銀取汁此亦通用經錬者耳</hi>
海藥云<hi>按廣州記云出大食國彼方出金最多凡是貨易並使金錢性多寒生者有毒熟者無毒主癲</hi>
<hi>癎風熱上氣咳𠻳傷寒肺損吐血骨蒸勞極渇主利五臟邪氣補心並入薄為丸散服異志云金生麗水山海</hi>
<hi>經說諸山出金極多不能備録蔡州出𤓰子金雲南山出顆塊金在山石間採之黔南遂府吉州水中並産麩</hi>
<hi>金又嶺表録此云廣州洽涯縣冇金池彼中居人怱有養鵝鴨常於屎中見麩金片遂多養收屎淘之日得一</hi>
<pb n="KR3e0028_WYG_004-38b"/>
<hi>兩或半兩因而至富矣</hi>
淮南子<hi>陽燧見日然而為火許慎記云陽燧金也取金極無縁者熟摩令熱日中時日下以艾承之則</hi>
<hi>然得火也</hi>
太清服錬靈砂法<hi>金所禀於中宫隂已之魄性本剛服之傷損肌</hi>
寳藏論<hi>凡金有二十件雄黄金雌黄金曽青金硫黄金土中金生鐵金熟鐵金生銅金鍮石金砂子金</hi>
<hi>土碌砂子金金母砂子金白錫金黒鈆金朱砂金已上十五件惟秪有還丹金水中金𤓰子金青麩金草砂金</hi>
<hi>等五件是真金餘金並皆是假</hi>
丹房鏡源<hi>楚金出漢江五溪或如𤓰子形雜衆金帯青色若天生牙亦曰黄牙若制水銀朱砂成器</hi>
<pb n="KR3e0028_WYG_004-39a"/>
<hi>為利術不堪食内有金氣毒也</hi>
青霞子<hi>金液還丹論金末増年又黄金破冷除風</hi>
衍義曰<hi>金屑不曰金而更加屑字者是已經磨屑可用之義如玉漿之義同二經不解屑為未盡葢須</hi>
<hi>烹錬鍜局為薄方可研屑入藥陶𨼆居云凡用銀屑以水銀和成泥若非銀屑成薄焉能以水銀和成泥也獨</hi>
<hi>不言金屑亦其闕也生金有毒至於殺人仍為難解有中其毒者惟鷓鴣肉可解若不經鍛屑則不可用顆塊</hi>
<hi>金即穴山或至百十尺見伴金石其石褐色一頭如火燒黑之狀此定見金也其金色深赤黄麩金即在江沙</hi>
<hi>水中淘汰而得其色淺黄此等皆是生金也得之皆當銷錬麩金耗折少塊金耗折多入藥當用塊金色既深</hi>
<hi>則金氣足餘更防罨製成及㸃化者如此焉得更有造化之氣也若本朝張永徳字抱一并州人五代為潞帥</hi>
<pb n="KR3e0028_WYG_004-39b"/>
<hi>淳化二年改并州初寓雌陽有書生鄰居卧病永徳療之獲愈生一日就永徳求汞五兩即置鼎中煮成中金</hi>
<hi>永徳懇求藥法生曰君當貴吾不吝此慮損君福鍛工畢升言祥符年嘗在禁中為方士王㨗鍛金以鐵為金</hi>
<hi>凡百餘兩為一餅輻解為八段謂之鴉觜金初自冶中出色尚黒由是言之如此之類乃是水銀及鐵用藥製</hi>
<hi>成非造化所成功治焉得不差殊如惠民局合紫雪用金葢假其自然金氣耳然惡錫又東南方金色深西南</hi>
<hi>方金色淡亦土地所宜也入藥故不如色深者然得餘甘子則體柔亦相盛爾</hi>
<pb n="KR3e0028_WYG_004-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-40b"/>
銀屑味辛平有毒主安五藏定心神止驚悸除邪氣久<lb/>
服輕身長年生永昌採無時<hi>陶𨼆居云銀之所出處亦與金同但皆是生石中錬</hi>
<hi>餌法亦相似今醫方士鎮心丸用之不可生服爾為屑當以水銀研令消也永昌本屬益州今屬寜州仙經又</hi>
<hi>有服錬法此當無正主療故不為本草所載古者名金為黄金銀為白金銅為赤金今銅有生熟錬熟者柔赤</hi>
<hi>而本草並無用今銅青及大錢皆入方用並是主銅應在下品之例也唐本注云銀之與金生不同處金又兼</hi>
<hi>出水中方家用銀屑當取見成銀薄以水銀消之為泥合消石及鹽研為粉燒出水銀淘去鹽石為粉極細用</hi>
<hi>之乃佳不得已磨取屑爾且銀所在皆有而以虢州者為勝此外多錫穢為劣高麗作帖者云非銀鉚所出然</hi>
<hi>色青不如虢州者又有黄銀本經不載俗云為器辟惡乃為瑞物臣禹錫等謹按藥性論云銀屑君銀薄同主</hi>
<pb n="KR3e0028_WYG_004-41a"/>
<hi>定志去驚癎小兒癲疾狂走之病</hi>
圖經<hi>文具金屑條下</hi>
海藥云<hi>謹按南越志云出波斯國有天生藥銀波斯國用為試藥指鐶大寒無毒主堅筋骨鎮心明目</hi>
<hi>風熱癲疾等並入薄於瓦散服之又燒朱粉甕下多年沉積有銀號盃鈆銀光軟甚好與波斯銀功力相似秪</hi>
<hi>是難得今時燒煉家毎一斤生鈆只煎得一二銖山海經云東北樂平郡黨少山出銀甚多黔中生銀體骨硬</hi>
<hi>不堪入藥又按唐頁觀政要云十年有理書御史權萬紀奏曰宣饒二州諸山極有銀坑採之甚是利益太宗</hi>
<hi>曰朕貴為天子無所乏少何假取乎是知彼處出銀也</hi>
子母秘録<hi>妊娠卒腰背痛如折銀一兩水三升煎取二升飲之</hi>
<pb n="KR3e0028_WYG_004-41b"/>
太上八帝𤣥變經<hi>銀屑益夀</hi>
青霞子<hi>金液還丹論銀破冷除風</hi>
衍義曰<hi>銀屑金條中已解屑義銀本出於礦須煎錬而成故名熟銀所以於後别立生銀條也其用與</hi>
<hi>熟銀大同世有術士能以朱砂而成者有鈆汞而成者有焦銅而成者何復更有造化之氣豈可更入藥既有</hi>
<hi>此類不可不區别其生銀即是不自礦中出而特然自生者又謂之老翁鬚亦取像而言之耳然銀屑經言有</hi>
<hi>毒生銀經言無毒釋者漏略不言葢生銀已生發於外無藴鬱之氣故無毒礦銀尚藴蓄於石中鬱結之氣全</hi>
<hi>未敷暢故言有毒亦惡錫</hi>
<pb n="KR3e0028_WYG_004-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-42b"/>
生銀寒無毒主熱狂驚悸發癎恍惚夜卧不安讝<hi>音詹</hi>語<lb/>
邪氣鬼祟服之明目鎮心安神定志小兒諸熱丹毒並<lb/>
以水磨服功勝紫雪出饒州樂平諸坑生銀鑛中狀如<lb/>
硬錫文理粗錯自然者真<hi>今附臣禹錫等謹按陳藏器云生銀味辛日華子云冷㣲</hi>
<hi>毒畏石亭脂磁石治小兒衝惡熱毒煩悶並水磨服忌生血又云朱砂銀冷無毒畏石亭脂磁石鐵延年益色</hi>
<hi>鎮心安神止驚悸辟邪治中惡蠱毒心熱煎煩憂忘虚劣忌一切血</hi>
圖經<hi>文具金屑條下</hi>
雷公云<hi>金銀銅鐵器凡使在藥中用時即渾安置於藥中借氣生藥力而已勿誤入藥中用消人脂也</hi>
<pb n="KR3e0028_WYG_004-43a"/>
千金翼<hi>治身有赤疵常以銀揩令熱不乆漸漸消</hi>
抱朴子<hi>銀但不及金玉可以地仙也服之法麥漿化之亦可以朱草酒餌之亦可以龍膏錬之然三服</hi>
<hi>輙大如彈丸者又非清貧道士所能得也</hi>
太清服錬靈砂法<hi>銀禀西方辛隂之神結精而為質性戾服之傷肝</hi>
寳藏論<hi>大銀有一十七件真水銀銀白錫銀曽青銀土碌銀丹陽銀生鐵銀生銅銀硫黄銀砒霜銀雄</hi>
<hi>黄銀雌黄銀鑰石銀惟冇至藥銀山澤銀革砂銀母砂銀黑鉛銀五件是真外餘則假銀坑内石縫間有生銀</hi>
<hi>迸出如布線土人曰老翁鬚是正生銀也</hi>
丹房鏡源<hi>銀生洛<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>盧氏縣褐色石打破内即白生於鉛坑中形如笋子此有變化之道亦曰自然</hi>
<pb n="KR3e0028_WYG_004-43b"/>
<hi>牙亦曰生鉛又曰自然鉛可為利術不堪食鉛内銀性有毒可用結砂子</hi>
衍義<hi>文具銀屑條下</hi>
靈砂味甘性温無毒主五藏百病養神安魂魄益氣明<lb/>
目通血脈止煩滿益精神殺精魅惡鬼氣乆服通神明<lb/>
不老輕身神仙令人心靈一名二氣砂水銀一兩硫黄<lb/>
六銖細研先炒作青砂頭後入水火既濟爐抽之如束<lb/>
針絞者成就也惡磁石畏鹹水茅亭話<hi>楊子度餌猢猻靈砂輙㑹人語</hi>
<hi>然可教好事者知之多以靈砂飼猢猻鸚鵡犬鼠等教之</hi>
<pb n="KR3e0028_WYG_004-44a"/>
青霞子<hi>靈砂若草伏得住火成汁不折可療風冷用作母砂子匱為銀若把五金折不成汁不堪</hi>
水銀粉味辛冷無毒畏磁石石黄通大腸轉小兒疳并<lb/>
瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>殺瘡疥癬蟲及鼻上酒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>風瘡燥痒又名汞粉輕<lb/>
粉峭粉忌一切血<hi>新補見陳藏器及日華子</hi>
圖經<hi>文具水銀條下</hi>
經驗方<hi>治小兒喫泥及䑋肚膩粉一分用沙糖搜和丸如麻子大空心米飲下一丸良乆瀉出泥土差</hi>
孫用和<hi>治虚風不一散膩粉一兩用湯煎五度如麻脚熳火上焙乾麝香半兩細研如粉毎服一字温</hi>
<hi>水調但是風臨時服半錢或一錢匕看虚實加减</hi>
<pb n="KR3e0028_WYG_004-44b"/>
又方<hi>治血痢膩粉五錢定粉三錢同研勻用水浸蒸餅心少許和為丸如菉豆大毎服七丸或十丸艾一</hi>
<hi>枝水一盞煎湯下艾湯多亦妙</hi>
衍義曰<hi>水銀粉下涎藥并小兒涎潮瘈瘲多用然不可常服及過多多則其損兼行若兼驚則尤須審</hi>
<hi>謹葢驚為心氣不足不可下下之裏虚驚氣入心不可治若其人本虚便須禁此一物謹之至也</hi>
<pb n="KR3e0028_WYG_004-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-45b"/>
磁石味辛鹹寒無毒主周痺<hi>臣禹錫等謹按蜀本注云凡痺隨血脈上下不能左</hi>
<hi>右去者為周痺</hi>風濕肢節中痛不可持物洗洗酸濟除大熱煩<lb/>
滿及耳聾養腎藏强骨氣益精除煩通闗節消癰腫鼠<lb/>
瘻頸核喉痛小兒驚癎錬水飲之亦令人有子一名𤣥<lb/>
石一名處石生太山川谷及慈山山隂有鐵處則生其<lb/>
陽採無時<hi>柴胡為之使殺鐵毒惡牡丹莽革是黄石脂陶𨼆居云今南方亦有好者能懸吸針虚連</hi>
<hi>三四為佳殺鐵毒消金仙經丹方黄白術中多用之臣禹錫等謹按蜀本注云吸鐵虚連十數針乃至一二斤</hi>
<hi>刀器廽轉不落南州異物志云漲海﨑頭水淺而多磁石外徼人乗舶皆以鐵鐷錮之至此闗以磁石不得過</hi>
<pb n="KR3e0028_WYG_004-46a"/>
<hi>吳氏云磁石一名磁君藥性論云磁石臣味鹹有小毒能補男子腎虚風虚身强腰中不利加而用之陳藏器</hi>
<hi>云磁石毛味鹹温無毒主補絶傷益陽道止小便白數治腰脚去瘡瘻長肌膚令人有子宜入酒出相州北山</hi>
<hi>磁石毛鐵之母也取鐵如母之招子焉本經有磁石不言毛毛石功狀殊也又言磁石寒此彌誤也日華子云</hi>
<hi>磁石味甘澀平治眼昏筋骨羸弱補五勞七傷除煩躁消腫毒小兒誤吞鐵針等即細末筋肉莫令斷與磁石</hi>
<hi>同下之</hi>
圖經曰<hi>磁石生泰山山谷及慈山山隂有鐵處則生其陽今慈州徐州及南海傍山中皆有之慈州者</hi>
<hi>嵗貢最佳能吸鐵虚連十數針或一二斤刀器回轉不落者尤真採無時其石中有孔孔中黄赤色其上有細</hi>
<hi>毛性温功用更勝謹按南州異物志云漲海崎頭水淺而多磁石徼外大舟以鐵鐷錮之者至此多不得過以</hi>
<pb n="KR3e0028_WYG_004-46b"/>
<hi>此言之海南所出尤多也按磁石一名𤣥石而此下自有𤣥石條云生泰山之陽山隂有銅銅者雌鐵者雄主</hi>
<hi>療頗亦相近而寒温銅鐵畏惡乃别蘇㳟以為鐵液也是磁石中無孔光澤純黒者其功劣於磁石又不能懸</hi>
<hi>針今北蕃以磁石作禮物其塊多光澤又吸針無力疑是此石醫方罕見</hi>
雷公云<hi>凡使勿誤用𤣥中石并中麻石此石之二真相似磁石只是吸鐵不得中麻石心有赤皮粗是</hi>
<hi>鐵仙石也誤服之令人有惡瘡不可療夫欲驗者一斤磁石四面只吸鐵一斤者此名延年沙四面只吸得鐵</hi>
<hi>八兩者號曰續夫石四面只吸得五兩已來者號曰磁石若夫修事一斤用五花皮一鎰地揄一鎰故綿十</hi>
<hi>五兩三件並細剉以槌於石上碎作二三十塊子將磁石於甆孔子中下草藥以東流水煮三日夜然後漉出</hi>
<hi>拭乾以布裹之向大石上再槌令細了却入乳鉢中研細如塵以水沉飛過了又研如粉用之</hi>
<pb n="KR3e0028_WYG_004-47a"/>
聖惠方<hi>治小兒誤吞針用磁石如棗核大磨令光鑚作竅絲穿令含針自出</hi>
外臺秘要<hi>療丁腫取磁石搗為粉釅酢和封之立㧞根出差</hi>
錢相公篋中方<hi>療誤吞錢以磁石棗許大一塊含之立出</hi>
鬼遺方<hi>治金瘡腸出欲入之磁石滑石各三兩為末以白米飲調方寸匕服日再服</hi>
沈存中筆談<hi>磁石指南</hi>
丹房鏡源<hi>磁石四兩恊物上者伏丹砂養汞去銅暈軟硬汞堅頑之物服食不可長乆多服必有大</hi>
<hi>患</hi>
青霞子<hi>磁石毛治腎之疾</hi>
<pb n="KR3e0028_WYG_004-47b"/>
衍義曰<hi>磁石毛輕紫石上皹澁可吸連針鐵俗謂之熁之鐵石養益腎氣補填精髓腎虚耳聾目昏皆用</hi>
<hi>入藥須燒赤醋焠其𤣥石即磁石之黒色者也多滑淨其治體大同小異不可不分而為二也磨針鋒則能指</hi>
<hi>南然常偏東不全南也其法取新纊中獨縷以半芥子許蠟綴于針腰無風處垂之則針常指南以針横貫燈</hi>
<hi>心浮水上亦指南然常偏丙位葢丙為大火庚辛金受其制故如是物理相感爾</hi>
<pb n="KR3e0028_WYG_004-48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-48b"/>
𤣥石味鹹温無毒主大人小兒驚癎女子絶孕小腹冷<lb/>
痛少精身重服之令人有子一名𤣥水石一名處石生<lb/>
太山之陽山隂有銅銅者雌𤣥者雄<hi>惡松脂柏實菌桂陶𨼆居云本經磁</hi>
<hi>石一名𤣥石别録各一種今按其一名處石既同療體又相似而寒温銅鐵及畏惡有異俗方既不復用之亦</hi>
<hi>無識其形者不知與磁石相類否唐本注云此孔中黄也但不能拾針療體如經劣於磁石磁石中有細孔孔</hi>
<hi>中黄赤色初破好者能連十針一斤鐵刀亦被廻轉其無孔光澤純黑者𤣥石也不能懸針</hi>
圖經<hi>文具磁石條下</hi>
緑鹽味鹹苦辛平無毒主目赤淚出膚瞖眵暗<hi>唐本注云以光</hi>
<pb n="KR3e0028_WYG_004-49a"/>
<hi>明鹽<graphic n="KR1216" url="https://raw.githubusercontent.com/kanripo/KR-Gaiji/master/images/KR1216.png" mimeType="image/png"/>砂赤銅屑瓌之為瑰絲色真者出唐耆國水中石下取之狀苦扁青空青為眼藥之要  本先附</hi>
圖經<hi>文具食塩條下</hi>
　海藥<hi>謹按古今録云波斯國在石上生味鹹混主明目消瞖㸃眼及小兒無辜□氣方家少見用也</hi>
<hi>按舶上將來謂之石緑裝色乆而不變中國以銅䤃造者不堪入藥色亦不乆</hi>
後魏李孝伯云<hi>赤鹽臭鹽馬齒鹽駁鹽並非食鹽胡鹽治目痛已上自唐本注此並是緑鹽説</hi>
<pb n="KR3e0028_WYG_004-50a"/>
</p>
<p>
<pb n="KR3e0028_WYG_004-51a"/>
凝水石味辛甘寒大寒無毒主身熱腹中積聚祁氣皮<lb/>
中如火燒煩滿水飲之除時氣熱盛五藏伏熱胃中熱<lb/>
煩滿止渴水腫小腹痺乆服不飢一名白水石一名寒<lb/>
水石一名凌水石色如雲母可析者良塩之精也生常<lb/>
山山谷又中水縣及邯鄲<hi>解巴豆毒畏地榆陶𨼆居云常山即恒山属井州中水縣</hi>
<hi>属河間郡邯鄲即趙郡並屬冀州域此處地皆鹹茵故云塩精而碎之亦似朴消此石末置水中夏月能為水</hi>
<hi>者佳唐本注此石有兩種有縱理横理色清明者為佳或云縱理為寒水石横理為凝水石今出同州韓城色</hi>
<hi>青黄理如雲母為良出登城者斜理文色白為劣也臣禹錫等謹按吳氏云神農辛岐伯醫和扁鵲甘無毒季</hi>
<pb n="KR3e0028_WYG_004-51b"/>
<hi>氏大寒或生邯鄲採無時如雲母色藥性論云寒水石能壓丹石毒風去心煩渴悶解傷寒復勞</hi>
圖經曰<hi>凝水石即寒水石也生常山山谷又出中水縣及邯鄲今河東汾隰州及徳順軍亦有之此有</hi>
<hi>兩種冇縱理者冇横理者色清明如雲母可柝投水中與水同色具水凝動者為佳或曰縱理者為寒水石横</hi>
<hi>理者為凝水石三月採又有一種冷油石全與此柏之類但投沸油鐺中油即冷者是也此石有毒若誤用</hi>
<hi>令腰以下不能舉</hi>
　雷公云<hi>凡使先須用生薑自然汁煑汁盡為度細研成粉用每修十兩用薑汁一鎰</hi>
經騐方<hi>治小兒丹毒皮膚熱赤用寒水石半兩白土一分搗羅為末用米醋調傅之愈</hi>
集騐方<hi>治風熱心躁口乾狂言渾身壯熱及中諸毒龍腦甘露丸寒水石半斤燒半日净地坑内盆合</hi>
<pb n="KR3e0028_WYG_004-52a"/>
<hi>四面濕上擁起俟經宿取出入甘草末天竺黄各二兩龍腦二分糯米膏丸彈子大家水磨下</hi>
傷寒類要<hi>治肉癉其人小便白以凝水石主之也</hi>
丹房鏡源<hi>凝水石可作油衣可食制丹砂為匱伏𤣥精</hi>
衍義曰<hi>凝水石又謂之寒水石紋理通徹人或磨刻為枕以備暑月之用入藥須燒過或市人先入膩</hi>
<hi>粉中以亂真不可不察也陶𨼆居言夏月能為水者佳如此則舉世不能得似乎失言</hi>
<pb n="KR3e0028_WYG_004-53a"/>
</p>
<p>
<pb n="KR3e0028_WYG_004-54a"/>
陽起石味鹹㣲温無毒主崩中漏下破子藏中血癥瘕<lb/>
結氣寒熱腹痛無子隂痿不起補不足療男子莖頭寒<lb/>
隂下濕痒去臭汗消水腫乆服不肌令人有子一名白<lb/>
石一名石生一名羊起石雲母根也生齊山山谷及琅<lb/>
邪或雲山陽起採無時<hi>桑蜾蛸為之使惡澤瀉菌桂雷丸蛇蛻皮畏莵絲陶隱居</hi>
<hi>云此所出即與雲母同而甚似雲母但厚實耳今用乃出益州與礬石同處色小黄黑即礬石雲母根未知何</hi>
<hi>者是俗用乃稀仙經亦服之唐本注云此石以白色紋理似殷孽仍夾帶雲母滋潤者為良故本經一名白石</hi>
<hi>今有用純黑如炭者誤矣雲母條中既云黑者名雲膽又名地涿服之損人黑陽起石必為惡矣經言生齊山</hi>
<pb n="KR3e0028_WYG_004-54b"/>
<hi>齊山在齊州厯城西北五六里採訪無陽起石陽起石乃齊山西北六七里盧山出之本經云或雲山雲盧字</hi>
<hi>訛矣今泰山沂州惟有黑者其白者獨出齊州也臣禹錫等謹按吴氏云陽起石神農扁鵲酸無毒桐君雷公</hi>
<hi>岐伯鹹無毒季氏小寒或生太山楊損之云不入湯藥性論云陽起石惡石葵忌羊血味甘平主補腎氣精乏</hi>
<hi>腰疼膝冷濕痺能煖女子子宮乆冷冷癥寒瘕止月水不定蕭炳云陽起石臣南海藥譜陽起石惟太山所出</hi>
<hi>黄者絶佳邢州鵲山出白者亦好日華子云治帶下温疫冷氣補五勞七傷合藥時燒後水緞用凝白者為上</hi>
圖經曰<hi>陽起石生齊山川谷及琅邪或雲山陽起石今惟出齊州他處不復有或云邢州鵲山亦有之</hi>
<hi>然不甚好今齊州城西惟一土山石出其中彼人謂之陽起山其山常有温暖氣雖盛冬大雪徧境獨此山無</hi>
<hi>積白葢石氣熏蒸使然也山惟一宂官中常禁閉至初冬則州發丁夫遣人監視取之嵗月積乆其宂益深鑱</hi>
<pb n="KR3e0028_WYG_004-55a"/>
<hi>鑿他石得之甚艱以色白肌理瑩明若狼牙者為上亦有挾他石作塊者不堪每歲採擇上供之餘州中貨之</hi>
<hi>不爾市賈無由得也貨者雖多而精好者亦難得舊説是雲母根其中猶挾帶雲母今不復見此色古服食方</hi>
<hi>不見用者今補下藥多使之採無時</hi>
　丹房鏡源<hi>陽起石可為外匱</hi>
青霞子<hi>陽起治腎之疾</hi>
衍義曰<hi>陽起石如狼牙者佳其外色不白如薑石其大塊者亦内白治男子婦人下部虛冷腎氣乏絶</hi>
<hi>子藏乆寒須水飛研用凡石藥冷熱皆有毒正宜斟酌</hi>
孔公孽味辛温無毒主傷食不化邪結氣惡瘡疽瘻痔<lb/>
<pb n="KR3e0028_WYG_004-55b"/>
利九竅下乳汁男子隂瘡女子隂蝕及傷食病常欲眠<lb/>
睡一名通石殷孽根也青黄色生梁山山谷<hi>木蘭為之使惡細辛</hi>
<hi>陶𨼆居云梁山属溤翊郡此即今鍾乳牀也亦出始興皆大塊打破之几鍾乳之類三種同一體從石室上汁</hi>
<hi>溜積乆盤結者為鍾乳牀即此孔公孽也其次以小巃嵸者為殷孽今人呼為孔公孽殷孽復溜輕好者為鍾</hi>
<hi>乳雖一類而療體為異貴賤懸殊此二孽不堪丸散為人皆擣末酒漬飲之甚療脚弱其前諸療恐冝水煑</hi>
<hi>湯也按今三種同根而所生各處當是隨其土地為勝爾唐本注云此孽次於鍾乳如牛羊角者中尚孔通故</hi>
<hi>名通石本經誤以為殷孽之根陶依本經以為今人之誤其實是也臣禹錫等謹按蜀本云凡鍾乳之類有五</hi>
<hi>種一鍾乳二殷孽三孔公孽四石牀五石花雖同一體而主療冇異此二孽止可酒浸不堪入丸散藥用然甚</hi>
<pb n="KR3e0028_WYG_004-56a"/>
<hi>療脚弱脚氣石花石牀顯在後條吴氏云孔公孽神農辛歧伯鹹扁鵲酸無毒色青黄藥性論云孔公孽忌羊</hi>
<hi>血味甘冇小毒主治腰冷膝痺毒風男女隂蝕瘡治人常欲多睡能使喉聲圓亮日華子云孔公孽味耳暖治</hi>
<hi>治結此即殷孽牀也</hi>
圖經<hi>文具石鍾乳條下</hi>
　青霞子<hi>孽輕身充肌</hi>
殷孽味辛温無毒主爛傷瘀血洩痢寒熱䑕瘻癥瘕結<lb/>
氣脚冷疼弱一名薑石鍾乳根也生趙國山谷又梁山<lb/>
及南海採無時<hi>惡防己畏术陶𨼆居云趙國属冀州此即今人所呼孔公孽大如牛羊角長一</hi>
<pb n="KR3e0028_WYG_004-56b"/>
<hi>二尺左右亦出始興唐本注云此即石堂下孔公孽根也盤結如薑故名薑石俗人乃以孔公孽為之誤兩臣</hi>
<hi>禹錫等謹按口華子云殷孽治筋骨弱并痔瘻等疾及下乳汁</hi>
圖經<hi>文具石鍾乳條下</hi>
<pb n="KR3e0028_WYG_004-57a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-57b"/>
蜜陀僧味鹹辛平有小毒主乆痢五痔金瘡面上瘢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
面膏藥用之<hi>唐本注云形似黄龍齒而堅重亦有白色者作理石文出波斯國一名没多僧並胡</hi>
<hi>言也唐本先附臣禹錫等謹按蜀本注云五庤謂牡痔酒痔腸痔血痔氣痔日華子云味甘平無毒鎮心補五</hi>
<hi>藏治驚癎嗽嘔及吐痰等</hi>
圖經曰<hi>蜜陀僧本經不載所出州土注云出波斯國今嶺南閩中銀銅治處亦有之是銀鈆脚其初採</hi>
<hi>礦時銀銅相雜先以鉛同煎鍊銀隨鈆出又採山木葉一燒灰閒地作鑪填灰其中謂之灰池置銀鈆於灰上更</hi>
<hi>加火大鍛鈆滲灰下銀住灰上罷火候冷出銀其灰池感鈆銀氣置之積乆成此物今之用者往往是此未必</hi>
<hi>胡中來也形似黄龍齒而堅重者佳</hi>
<pb n="KR3e0028_WYG_004-58a"/>
　雷公云<hi>時呼蜜陀僧凡使搗令細於甆堝中安置了用重紙袋盛栁蚛末焙蜜陀僧堝中次下東</hi>
<hi>流水浸令滿著火煑一伏時足去栁末紙袋取蜜陀僧用</hi>
聖惠方<hi>治䵟<graphic n="KR0845" url="https://raw.githubusercontent.com/kanripo/KR-Gaiji/master/images/KR0845.png" mimeType="image/png"/>斑㸃方用蜜陀僧二兩細研以人乳調塗面每夜用之</hi>
又方<hi>赤白痢所下不多遍數不减用蜜陀僧三兩燒令黄色研如粉每服醋茶調下一錢匕日三服</hi>
外䑓秘要<hi>令面生光方以蜜陀僧用乳煎塗面佳兼治療鼻皰</hi>
譚氏小兒方<hi>療豆瘡瘢面黶以蜜陀僧細研水調夜塗之明旦洗去平復矣</hi>
别説云<hi>今考市中所貨乃是用小甆瓶實鈆丹鍛成者塊大者尚有小瓶形狀銀治所出最良而罕有</hi>
<hi>貨者外國者未嘗見之通治口瘡最騐</hi>
<pb n="KR3e0028_WYG_004-58b"/>
衍義曰<hi>蜜陀僧堅重雄破如金色者佳</hi>
鐡精平㣲温主明目化銅療驚悸定心氣小兒風癎隂<lb/>
㿉脱肛<hi>陶𨼆居云鐡落是染皂鐡漿生鐵是不破鑐音柔鎗音錚釡之類鋼鐡是雜錬生鍒作刀䥥者</hi>
<hi>鐡精出鍛竈中如塵紫色輕者為佳亦以摩瑩銅器用之唐本注云單言鐡者鍒鐡也鐡落是鍛家燒鐡赤沸</hi>
<hi>砧上鍛之皮甲落者夫諸鐡療病並不入丸散皆煑取漿用之若以漿為鐡落鋼生之汁復謂何等落是鐡皮</hi>
<hi>滋液黑於餘鐡陶謂可以染皂云是鐡漿誤矣又鐡屑炒使極熱用投酒中飲酒療賊風痓又裹以熨液療胡</hi>
<hi>臭有騐今按陳蔵器本草云凡言鐡療病不入丸散皆煑漿用之按今針砂鐡精俱堪染皂鐡並入丸散臣禹</hi>
<hi>錫等謹按陳藏器云鐡漿取諸鐡於器中以水浸之經乆色青沬出即堪染帛成皂兼解諸物毒入腹服之亦</hi>
<pb n="KR3e0028_WYG_004-59a"/>
<hi>鎮心明日主癲癎發熱急黄狂走六畜癲狂人為蛇犬虎狼毒惡蟲等齧服之毒不入内也又云鐡爇主惡瘡</hi>
<hi>蝕<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>金瘡毒物傷皮肉止風水不入入水不爛手足<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>/折瘡根結筋瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>毒腫染髭髪令永黒並及熱未凝塗</hi>
<hi>之少當乾硬以竹木爇火於刀斧刄上燒之津出如漆者是也一名刀㷐江東人多用之防水項邊<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>子以桃</hi>
<hi>核燒熏之又云殺蟲立効又云淬鐡水味辛無毒主小兒甘毒飲一合此打鐡器時堅鐡槽中水又云針砂性</hi>
<hi>年無毒堪染白為皂及和没食子染鬚至黑飛為粉功用如鐡粉錬鐡粉中亦别須之針是其真鋼砂堪用人</hi>
<hi>多如雜和之謬也又云銀鑕下鐡屑味辛平無毒主鬼打鬼疰邪氣水漬攪令沫出澄清去滓及暖飲一二盏</hi>
<hi>又云刀刄味辛平無毒主蛇咬毒入腹者取兩刀於水中相摩飲其汁又兩刀於耳門上相磨敲作聲主百蟲</hi>
<hi>入耳聞刀聲即自出也日華子云鐡屑治驚邪癲癎小兒客忤消食及冷氣並煎汁服之也又云黎鑱尖浸水</hi>
<pb n="KR3e0028_WYG_004-59b"/>
<hi>名為鐵精可制朱砂石亭脂水銀毒</hi>
圖經<hi>文具鐡條下</hi>
　聖惠方<hi>隂脱鐡精羊脂二味攪令稠布裹炎熟熨推内之差</hi>
又方<hi>食中有蠱毒令人腹内堅痛面目青黄淋露骨立病變無常用爐中鐡精細研搗雞肝和為丸如梧</hi>
<hi>桐子大任金前後酒下五丸</hi>
百一方<hi>産後隂下脱鐡精粉椎内之</hi>
又方<hi>蛇骨刺人毒痛以鐡精精如大豆以管吹瘡内</hi>
子母秘録<hi>療隂腫鐡精粉傅之</hi>
<pb n="KR3e0028_WYG_004-60a"/>
姚和衆<hi>治小兒因痢肛門脱以鐡精粉療之</hi>
太清服煉靈砂法<hi>云鐡性堅服之傷肺</hi>
鐡漿鐡法中陶為鐡落是鐡漿蘇云非也按鐡漿取諸<lb/>
鐡於器中以水浸之經乆色青沫出即堪染皂兼解諸<lb/>
毒入腹服之鎮心主癲癎發熱急狂走六畜癲狂人<lb/>
為蛇犬虎狼毒刺惡蟲等嚙服之毒不入内<hi>見陳藏噐</hi>
圖經<hi>文具鐡條下</hi>
　外䑓秘要<hi>療漆瘡以鐡漿洗之隨手差頻為之妙</hi>
<pb n="KR3e0028_WYG_004-60b"/>
梅師方<hi>治時氣病骨中熱生疱瘡碗豆瘡欽鐡漿差</hi>
秤錘主賊風止産後血瘕腹痛及喉痺熱塞並燒令赤<lb/>
投酒中及熱飲之時人呼血瘕為兒枕産後即起痛不<lb/>
可忍無錘用斧<hi>今附臣禹錫等謹按陳藏器云秤錘味辛温無毒日華子云銅秤錘平治産難</hi>
<hi>并横逆産酒淬服陳蔵器云鐡杵無毒主婦人横産無杵用斧並燒令赤投酒中飲之自然順生杵擣藥者是</hi>
<hi>也又云故鋸無毒主誤吞竹木入喉咽出入不得者燒令赤漬酒中及熱飲並得日華子云鑰匙治婦人血噤</hi>
<hi>失音衝惡以生薑醋小便煎服弱房人煎湯服亦得</hi>
圖經<hi>文具鐡條下</hi>
<pb n="KR3e0028_WYG_004-61a"/>
　聖惠方<hi>治婦人血瘕痛用古秤錘或大斧或鐡杵以炭火燒赤内酒中三升已來稍稍飲之</hi>
外䑓秘要<hi>療姙娠卒下血燒秤錘令赤内酒中沸定出飲之</hi>
千金方<hi>姙娠脹滿及姙娠卒下血燒令赤投酒中服</hi>
産寳<hi>治胞衣不出燒鐡杵鐡錢令赤投酒飲之</hi>
鐡華粉味鹹平無毒主安心神堅骨髓強志力除風邪<lb/>
養血氣延年變白去百病隨所冷熱合和諸藥用棗膏<lb/>
為丸作鐡華粉法取鋼鍛作葉如笏或團平面磨錯令<lb/>
光净以塩水灑之於醋甕中隂處埋之一百日鐡上衣<lb/>
<pb n="KR3e0028_WYG_004-61b"/>
生鐡華成矣刮取更細𢷬篩入乳鉢研如麵和合諸藥<lb/>
為丸散此鐡之精華功用強於鐡粉也<hi>今附臣禹錫等謹按日華子云</hi>
<hi>鐡條粉止驚悸虛癎鎮五藏去邪氣強志壯筋骨治徤忘冷氣心痛痃癖癥結脱肛痔瘻宿食等及傅竹木刺</hi>
<hi>其所造之法與華粉同惟懸於醤瓿上就潤地及刮取霜時研淘去麄汁鹹味烘乾</hi>
圖經<hi>文具鐡條下</hi>
　經騐後方<hi>治心虛風邪精神恍惚徤忘以經使鏵鐡四斤於炭火内燒令通赤投於醋中如此</hi>
<hi>七徧即堪打碎如碁子大以水二斗浸經二七日每於食後服一小盏</hi>
<pb n="KR3e0028_WYG_004-62a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-62b"/>
生鐡㣲寒主療下部及脱肛<hi>臣禹錫等謹按日華子云生鐡鍛後漉淘去麄赤汁</hi>
<hi>烘乾用治癎疾鎮心安五藏能黒鬢髪治癬及惡瘡疥蜘蛛咬蒜摩生油傅並得今注解在鐡精條</hi>
圖經<hi>文具鐡條下</hi>
　千金方<hi>治耳聲燒鐡令赤投酒中飲之仍以磁石塞耳中日一易夜去之旦别著</hi>
肘後方<hi>治熊虎所傷毒痛煑生鐡令有味以洗之</hi>
又方<hi>若被打瘀血在骨節及脇外不去以鐡一斤酒三升煑取一并服之</hi>
集騐方<hi>治脱肛厯年不愈以生鐡二斤水一斗煑取五升出鐡以汁洗之日再</hi>
子母秘録<hi>治小兒卒得熛瘡一名爛瘡燒鐡淬水中二七偏以浴兒三二徧起作螵瘡漿</hi>
<pb n="KR3e0028_WYG_004-63a"/>
鐡粉味鹹平無毒主安心神堅骨髄除百病變白潤肌<lb/>
膚令人不老體徤能食乆服令人身重肥黑合和諸藥<lb/>
各有所主其造作粉飛錬有法文多不載人多取雜鐡<lb/>
作屑飛之令體重真綱則不爾其針砂市人錯鍒鐡為<lb/>
屑和砂飛為粉賣之飛錬家亦莫辨也<hi>取綱鐡為粉勝之今附</hi>
圖經<hi>文具鐡條下</hi>
鐡落味辛甘平無毒主風熱惡瘡瘍疽瘡痂疥氣在皮<lb/>
膚中除胷膈中熱氣食不下止煩去黑子一名鐡液可<lb/>
<pb n="KR3e0028_WYG_004-63b"/>
以染皂生牧羊平澤及祊<hi>音伻</hi>城或析城採無時<hi>臣禹錫等謹按</hi>
<hi>日華子云鐡液治心驚邪一切毒蛇蟲及蠶漆咬瘡腸風痔瘻脱肛時疾熱狂并染鬚髪今注解在鐡精條</hi>
圖經<hi>文具鐡條下</hi>
<pb n="KR3e0028_WYG_004-64a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-64b"/>
鋼鐡味甘無毒主金瘡煩滿熱中胷膈氣塞食不化一<lb/>
名跳<hi>音條</hi>鐡<hi>今注解在鐡精條</hi>
圖經<hi>文具鐡條下</hi>
<pb n="KR3e0028_WYG_004-65a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-65b"/>
鐡主堅肌耐痛<hi>臣禹錫等謹枝詳定本草云作熱鐡日華子云鐡味辛平有毒畏磁石灰炭等</hi>
<hi>能制石亭脂毒今注解在鐡精條</hi>
圖經曰<hi>鐡本經云鐡落出牧羊平澤及祊音伻城或析城諸鐡不著所出州郡亦當同處耳今江南西</hi>
<hi>蜀有爐冶處皆有之鐡落者鍜家燒鐡赤沸砧上打落細皮屑俗呼為鐡花是也初錬去鑛用以鑄䥱器物者</hi>
<hi>為生鐡再三蛸拍可以作鍱者為鑐鐡亦謂之熟鐡以生柔相雜和用以作刀劒鋒刄者為鋼鐡鍛竈中飛出</hi>
<hi>如塵紫色而輕虛可以瑩磨銅器者為鐡精作針家磨鑢細末謂之針砂取諸鐡於器中水浸之經乆色青沫</hi>
<hi>出可以染皂者為鐡漿以鐡拍作片段置醋槽中樍乆衣生刮取之為鐡莘粉入火飛錬者為鐡粉作鐡華粉</hi>
<hi>自有法文多不載諸鐡無正入丸散者惟煑汁用之華粉則研治極細合和諸藥又馬衘秤錘車轄及柞鋸等</hi>
<pb n="KR3e0028_WYG_004-66a"/>
<hi>皆燒以淬酒用之刀斧刄磨水作藥使俗俗用有效故載之</hi>
别説云<hi>謹按鐡漿即是以生鐡漬水服餌者日取飲旋入新水日乆鐡上生黄膏則力愈勝令人肌體</hi>
<hi>輕健唐太妃所服者乃此也若以染皂者為漿其酸苦臭澀安可近况為服食也</hi>
石腦味甘温無毒主風寒虛損腰脚疼痺安五藏益氣<lb/>
一名石飴餅生名山土石中採無時<hi>陶隠居云此石亦鍾乳之類形如曽</hi>
<hi>青而白色黑斑軟易破今茅山東及西平山並有鑿土龕取之俗方不見用仙經有劉君導仙散用之又真誥</hi>
<hi>曰李整採服療風痺虛損而得長生唐本注云隋時有化公者所服亦名石腦出徐州宋里山初在爛石中入</hi>
<hi>土一丈已下得之大如雞卵或如棗許觸著即散如麵黄白色土人號為握雪礜石云服之長生與李整相㑹</hi>
<pb n="KR3e0028_WYG_004-66b"/>
<hi>今附下品條中臣禹錫等謹按蜀本云今據下品握雪礜石主療與此不同蘇妄引握雪礜石注為之</hi>
圖經<hi>文具石鍾乳條下</hi>
理石味辛甘寒大寒無毒主身熱利胃解煩益精明目<lb/>
破積聚去三蟲除榮衛中去來大熱結熱解煩毒止消<lb/>
渴及中風痿痺一名立制石一名肌石如石膏順理而<lb/>
細生漢中山谷及盧山採無時<hi>滑石為之使惡麻黄陶𨼆居云漢中属梁州盧</hi>
<hi>山属青州今出寜州俗用亦稀仙經時須亦呼為長理石石膽一名立制今此又名立制疑必相亂類唐本注</hi>
<hi>云此石夾兩石間如石脈打用之或在土中重疊而生皮黄赤肉白作針理文全不似石膏漢中人取酒漬服</hi>
<pb n="KR3e0028_WYG_004-67a"/>
<hi>之療廦令人肥悦市人或刮削去皮以代寒水石并以當礜石並是假偽今盧山亦無此物見出襄州西汎水</hi>
<hi>側也</hi>
圖經<hi>文具長石條下</hi>
　丹房鏡源<hi>長理石可食</hi>
衍義曰<hi>理石如長石但理石如石膏順理而細其非順理而細者為長石治療亦不相遼</hi>
<pb n="KR3e0028_WYG_004-68a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-68b"/>
珊瑚味甘平無毒主宿血去目中瞖鼻衂末吹鼻中生<lb/>
南海<hi>唐本注云似玉紅潤中多有孔亦有無孔者又從波斯國及師子國來唐本先附臣禹錫等謹按日</hi>
<hi>華子云鎮心止驚明目</hi>
圖經曰<hi>珊瑚生南海注云又從波斯國及師子國來今廣州亦有云生海底作枝柯状明潤如紅玉中</hi>
<hi>多有孔亦有無孔者枝柯多者更難得採無時謹按海中經曰取珊瑚先作鐡綱沉水底珊瑚貫中而生歲髙</hi>
<hi>三二尺有枝無葉因絞網出之皆摧折在網中故難得完好者不知今之取者果爾否漢積翠池中有珊瑚髙</hi>
<hi>一丈二尺一本三柯上有四百六十三條云是南越王趙佗所獻夜有光景晉石崇家有珊瑚髙六七尺今並</hi>
<hi>不聞有此髙大者</hi>
<pb n="KR3e0028_WYG_004-69a"/>
陳藏器云<hi>珊瑚生石巖下刺刻之汁流如血以金投之為丸名金漿以玉投之為玉膸乆服長生</hi>
海藥<hi>按晉列傳云石崇金谷園珊瑚樹皮加苑生藥味甘平無毒主消宿血氣癎等疾按其主治與金相</hi>
<hi>似也</hi>
錢相公篋中方<hi>治七八歲小兒眼有麩瞖末堅不可妄𫝊藥冝無珊瑚散細研如粉每日少少</hi>
<hi>㸃之三日立愈</hi>
異物志云<hi>出波斯國為人間至貴之寳也</hi>
衍義曰<hi>珊瑚治瞖目今人用為㸃眼筋有一等細油色有細縱文可愛又一種如鈆丹色無縱紋為下</hi>
<hi>入藥用紅油色者嘗見一本髙尺許兩枝直上分十餘岐將至其顛則交合連理仍紅潤有縱紋亦一異也波</hi>
<pb n="KR3e0028_WYG_004-69b"/>
<hi>斯國海中有珊瑚洲海人乗大舶墮鐡網水底珊瑚所生磐石上白如菌一歲而黄三歲赤枝<graphic n="KR1520" url="https://raw.githubusercontent.com/kanripo/KR-Gaiji/master/images/KR1520.png" mimeType="image/png"/>交錯髙三四</hi>
<hi>尺鐡發其根繋網舶上絞而出之失時不取則腐</hi>
<pb n="KR3e0028_WYG_004-70a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-70b"/>
石蠏味鹹寒無毒主青肓目淫膚瞖及丁瞖漆瘡生南<lb/>
海又云是尋常蠏爾年月深乆水沫相著因化成石每<lb/>
遇海潮即飄出又一般入洞穴年深者亦然皆細研水<lb/>
飛過入諸藥相佐用之㸃目良<hi>今附臣禹錫等謹按日華子云石蠏凉觧一切</hi>
<hi>藥毒并蠱毒催生落胎療血暈消癰治天行熱疾並熟水磨服也又云浮石平無毒止渴治淋殺野獸毒</hi>
圖經曰<hi>石蟹出南海今嶺南近海州郡皆有之體質石也而都與蟹相似或云是海蟹多年水沫相著</hi>
<hi>化而為石每海潮風飄出為人所得又一種入洞穴年深者亦然醋磨傅癰腫亦解金石毒採無時</hi>
衍義曰<hi>石蟹直是今之生蟹更無異處但冇泥與麄石相着凡用須去其泥并麄石止用蟹磨合他藥</hi>
<pb n="KR3e0028_WYG_004-71a"/>
<hi>㸃目中須水飛又云浮石水飛治目中瞖今皮作家用之磨皮土垢無出此石石蟹條中云浮石平無毒止渴</hi>
<hi>治淋殺野獸毒合於此條收入</hi>
<pb n="KR3e0028_WYG_004-72a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-72b"/>
長石味辛苦寒無毒主身熱胃中結氣四肢寒厥利小<lb/>
便通血脈明目去瞖眇下三蟲殺蠱毒止消渴下氣除<lb/>
脅肋肺間邪氣乆服不飢一名方石一名土石一名直<lb/>
石理如馬齒方而潤澤玉色生長子山谷及太山臨淄<lb/>
採無時<hi>陶隠居云長子縣属上黨郡臨淄縣属青州俗方及仙經並無用此者唐本注云此石状同石</hi>
<hi>膏而厚大縱理而長文似馬齒今均州遼坂山有之土人以為理石者是長石也</hi>
國經曰<hi>長石生長子山谷及泰山臨淄今惟潞州有之文如馬齒方面潤澤玉色此石頗似石膏但厚</hi>
<hi>大縱理而長為别耳採無時謹按本經理石長石二物二條其味與功効亦别又云理石如石膏順理而細陶</hi>
<pb n="KR3e0028_WYG_004-73a"/>
<hi>隠居云理石亦呼為長理石蘇恭云理石皮黄赤肉白作斜理不似石膏市人制去皮以代寒水石并當礜石</hi>
<hi>今靈寳丹用長理石為一物醫家相承用者乃似石膏與今潞州所出長石無異而諸郡無復出理石醫方亦不</hi>
<hi>見單用往往呼長石為長理石又市中所貨寒水石亦有帶黄赤皮者不知果是理石否</hi>
馬銜無毒主難産小兒癎産婦臨産時手持之亦煑汁<lb/>
服一盞此馬勒口鐡也本經馬條注中已略言之<hi>今附臣禹</hi>
<hi>錫等謹按本經難産遍用藥云馬衘平日華子云古舊鋌者好或作醫工針也今據本經馬條注中都無説馬</hi>
<hi>衘之事不知此經所言何謂今姑存之云</hi>
圖經<hi>文具鐡條下</hi>
<pb n="KR3e0028_WYG_004-73b"/>
　聖惠方<hi>治馬病痺喉中深腫連頰壯熱吐氣數者用馬衘一具水三大盞煎取一盞半分為三服</hi>
礪石無毒主破宿血下石淋除癥結伏鬼物惡氣一名<lb/>
磨石燒赤熱投酒中飲之即今磨刀石取垽傅蠼螋溺<lb/>
瘡有效又不欲人蹋之令人患帶下未知所由又有越<lb/>
砥石極細磨汁滴目除障闇燒赤投酒中破血瘕痛功<lb/>
状極同名又相近應是礪矣禹貢注云砥細於礪皆磨<lb/>
石也<hi>新補見陳藏器</hi>
石花味甘温無毒酒漬服主腰脚風冷與殷孽同一名<lb/>
<pb n="KR3e0028_WYG_004-74a"/>
乳花<hi>唐本注云三月九月採之乳水滴水水散如雪霜云者出乳穴堂中唐本先附臣禹錫等謹按日華子</hi>
<hi>云石花治腰膝及壯筋骨助陽此即洞中石乳滴下凝結者</hi>
圖經<hi>文具石鍾乳條下</hi>
衍義曰<hi>石花白色圓如覆大馬杓上有百十枝每枝各槎牙分歧如鹿角上有細文起以指撩之錚錚</hi>
<hi>然有聲此石花也多生海中石上世方難得家中自有一本後又於大相國宮中見一本然其體甚脆不禁觸</hi>
<hi>撃本條所注皆非是</hi>
<pb n="KR3e0028_WYG_004-75a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-75b"/>
桃花石味甘温無毒主大腸中冷膿血痢乆服令人肌<lb/>
熱能食<hi>唐本注云出申州鍾山縣似赤石脂但䑛之不著舌者為其唐本先附臣禹錫等謹按蜀本云</hi>
<hi>令人肥悦能食南海藥譜云其状亦似紫石英若桃花其潤目丸而重日之可愛是也</hi>
圖經曰<hi>桃花石本經不載所出州士注云出申州鍾山縣今信州亦有之形塊似赤石脂紫石英軰其</hi>
<hi>色似桃花光潤而體重以䑛之不著舌者為佳採無時陶𨼆居解赤石脂云用義陽者状如㹠腦色鮮紅可愛</hi>
<hi>蘇恭以為非是即桃花石也乆服肥人土人亦以療痢然則功用亦不相逺矣</hi>
衍義曰<hi>桃花石有赤自兩笄有赤地淡白㸃如桃花片者有淡白地有淡赤㸃如桃花片者人往往鐫</hi>
<hi>磨為器用今人亦罕服食</hi>
<pb n="KR3e0028_WYG_004-76a"/>
光明塩味鹹甘平無毒主頭面諸風目赤痛多眵<hi>音蚩</hi>淚<lb/>
生塩州五原塩池下鑿取之大者如升皆正方光徹一<lb/>
名石塩<hi>唐本先附臣禹錫等謹按蜀本注云亦呼為聖石</hi>
圖經<hi>文具食塩條下</hi>
石牀味甘温無毒酒漬服與殷孽同一名乳牀一名逆<lb/>
石<hi>唐本注云陶謂孔公孽即乳牀非也二孽在上牀花在下性體雖同上下有别鍾乳水下凝橨生如笋状</hi>
<hi>漸長乆與上乳相接為柱也出鍾乳堂中採無時唐本先附臣禹錫等謹按日華子云石筍即是石乳下凝滴</hi>
<hi>長者與石花功同一名石牀</hi>
<pb n="KR3e0028_WYG_004-76b"/>
膚青味辛鹹平無毒主蠱毒及蛇菜肉諸毒惡瘡不可<lb/>
乆服令人瘦一名推青一名推石生益州川谷<hi>陶隠居云俗方</hi>
<hi>及仙經並無用此者亦相與不復識</hi>馬腦味辛寒無毒主辟惡熨目赤爛<lb/>
紅色似馬腦亦美石之類重寳也生西國玉石間來中<lb/>
國㸔皆以為器亦云馬腦珠是馬口中吐出多是胡人<lb/>
謬言以貴之耳<hi>新補見陳藏器</hi>
　陳藏器<hi>馬腦出日本國用砑木不熱為上砑木熱非真也</hi>
衍義曰<hi>馬腦非石非玉自是一類有紅白黑色三種亦有其紋如纒絲者出西裔者佳彼土人以小者</hi>
<pb n="KR3e0028_WYG_004-77a"/>
<hi>碾為好玩之物大者碾為器今古方入藥絶可用此物西方甚重故佛經多言之其馬口吐出既知謬言不合</hi>
<hi>編入</hi>
<pb n="KR3e0028_WYG_004-78a"/>
</p>
<p>
<pb n="KR3e0028_WYG_004-79a"/>
太隂𤣥精味鹹温無毒主除風冷邪氣濕痺益精氣婦<lb/>
人痼冷漏下心腹積聚冷氣止頭疼解肌其色青白龜<lb/>
背者良出解縣<hi>今附</hi>
圖經曰<hi>太陰𤣥精出解縣今解池及通泰州積塩倉中亦有之其色青白龜背者佳採無時解池又有</hi>
<hi>塩精味更鹹苦青黑色大者三二寸形似鐡鏵觜三月四月採亦主除風冷無毒又名泥精盖𤣥精之類也古</hi>
<hi>方不見用者近世補藥及治傷寒多用之其著者治傷寒三日頭痛壯熱四肢不利正陽丹太隂𤣥精消石硫</hi>
<hi>黄各二兩碙砂一兩四物都細研入甆瓶子中固濟以火半斤於瓶子周一寸熁之約近半日侯藥青紫色住</hi>
<hi>火待冷取出用臘月雪水拌令勻濕入甆鑵子中屋後北隂下隂乾又入地埋二七日取出細研以麵糊和為</hi>
<pb n="KR3e0028_WYG_004-79b"/>
<hi>丸如雞頭實大先用熱水浴後以艾湯研下一丸以衣葢汗出為差</hi>
　唐本餘<hi>近地亦有色赤青白片大不佳</hi>
沈存中云<hi>大滷之地即生隂精石</hi>
衍義曰<hi>太隂𤣥精石合他藥塗大風疾别有法隂證傷寒指甲面色青黑六脈沉細而疾心下脹滿結</hi>
<hi>硬燥渴虚汗不止或時狂言四肢逆冷咽喉不利腹疼亦須佐他藥兼之圖經本草已冇法惟出解州者良</hi>
車轄無毒主喉痺及喉中熱塞燒令赤投酒中及熱飲<lb/>
之<hi>今附</hi>
圖經<hi>文具鐡條下</hi>
<pb n="KR3e0028_WYG_004-80a"/>
　聖惠方<hi>治姙娠咳嗽以車釭一枚燒令赤投酒中侯冷飲之</hi>
外䑓秘要<hi>治小兒大便失血出車釭一枚燒令赤内水中服之差</hi>
<pb n="KR3e0028_WYG_004-81a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-81b"/>
圖經曰<hi>石蛇出南海水傍山石間其形盤屈如蛇也無首尾内空紅紫色又似車螺不知何物所化大</hi>
<hi>抵與石蠏同類功用亦相近尤能解金吾毒以左盤者良採無時味鹹性平無毒</hi>
衍義曰<hi>石蛇本經不收始自開寳本草添附其色如古墻上土盤結如楂梨大中空兩頭巨細一等無</hi>
<hi>葢不收石蠏同類蠏則真蠏也蛇非真蛇今人用之絶少</hi>
<pb n="KR3e0028_WYG_004-82a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-82b"/>
圖經曰<hi>黒半石生兖州宫山之西味淡性熱解藥毒春中掘地採之以黒色有墻壁光瑩者為上</hi>
<pb n="KR3e0028_WYG_004-83a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_004-83b"/>
圖經曰<hi>白羊石生兖州白羊山味淡其性熱用即大熱生用即凉解衆藥毒春中掘地採之以白瑩者</hi>
<hi>為良</hi>
　　　一種唐本餘<lb/>
銀膏味辛大寒主熱風心虛驚癎恍惚狂走膈上熱頭<lb/>
面熱風衝心上下安神定志鎮心明目利水道治人心<lb/>
風健忘其法以白錫和銀薄及水銀合成之亦甚補牙<lb/>
齒缺落又當凝硬如銀合錬有法<lb/>
　　　四十種陳藏器餘<lb/>
<pb n="KR3e0028_WYG_004-84a"/>
天子藉田三推犂下土無毒主驚悸癲邪安神定魄強<lb/>
志入官不懼利見大官宜婚市王者所封五色土亦其<lb/>
次焉已前主病正爾水服餘皆藏寳<lb/>
社稷四角土牧宰臨官自取以塗門户主盜不入境今<lb/>
郡縣皆有社壇也<lb/>
土地主歛萬物毒人患發背者掘地為孔一頭傍通取<lb/>
風以穴大小可腫處仰卧穴上令癰入穴孔中噏之作<lb/>
三五箇覺熱即易仍以物藉他處又人卒患急黄熱盛<lb/>
<pb n="KR3e0028_WYG_004-84b"/>
欲死者於沙土中掘坎斜埋患人令頭出土上灌之乆<lb/>
乃出曽試有効當是土能收攝熱也又人患丹石發腫<lb/>
以腫處於濕地上臥熨之地熱易之<lb/>
市門土無毒主婦人易産取土臨月帶之又臨月産時<lb/>
取一錢匕末酒服之又捻為丸小兒於苦瓠中作白龍<lb/>
乞兒此法崔知悌方文多不録<lb/>
自然灰主白癜風<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>瘍重淋取汁和醋先以布揩白癜<lb/>
風破傅之當為創勿怪能軟瑠璃玉石如泥至易雕刻<lb/>
<pb n="KR3e0028_WYG_004-85a"/>
及澣衣冷白洗惡瘡疥癬騐於諸灰生海中如黄土南<lb/>
中異物志云自然灰生南海畔可澣衣石得此灰即爛<lb/>
可為器今馬腦等形質異者先以此灰埋之令輭然後<lb/>
雕刻之也<lb/>
鑄鍾黄土無毒主卒心痛疰忤惡氣置酒中温服之彌<lb/>
佳也戸垠下土無毒主産後腹痛末一錢匕酒中熱服<lb/>
之户者門之别名也新注云和雄雀糞煖酒服方寸匕<lb/>
治吹妳切<lb/>
<pb n="KR3e0028_WYG_004-85b"/>
鑄鏵鉏孔中黄土主丈夫隂囊濕癢細末摸之亦去隂<lb/>
汗最佳<lb/>
甆塸中裏白灰主遊腫醋磨傅之甆器物初燒時相隔<lb/>
皆以灰為泥然後燒之塸甆也但看裏有即收之<lb/>
彈丸土無毒主難産末一錢錢熱酒調服之大有功効<lb/>
也<lb/>
執日取天星上土和栢葉薫草以塗門戸方一尺盜賊<lb/>
不來抱朴子亦云有之<lb/>
<pb n="KR3e0028_WYG_004-86a"/>
大甑中蒸土一兩碩熱坐臥其上取病處熱徹汗徧身<lb/>
乃隨疾服藥和䑕壤用亦得<lb/>
蚡䑕壤堆上土苦酒和為泥傅腫極効又云鬼疰氣痛<lb/>
取土以秫米甘汁捜作餅燒令熱以物裹熨痛處凡蚡<lb/>
䑕是野田中尖觜䑕也<lb/>
塜上土及磚石主温疫五月一日取之瓦器中盛埋之<lb/>
著門外堦下合家不患時氣又正月朝早将物去塜頭<lb/>
取古磚一口将呪要斷一年無時疫安大門也<lb/>
<pb n="KR3e0028_WYG_004-86b"/>
桑根下土捜成泥餅𫝊風腫上仍灸三二十壯取熱通<lb/>
瘡中又人中惡風水肉腫一箇差以土埦灸二百壮當<lb/>
下黄水即差也<lb/>
春牛角上土收置戸上今人宜田<lb/>
土蜂窠上細土主腫毒醋和為泥傅之亦主蜘蛛咬土<lb/>
蜂者在地土中作窠者是<lb/>
載塩車牛角上土主惡瘡黄汁出不差漸𦙍者取土封<lb/>
之即止牛角謂是車邊脂角也好用<lb/>
<pb n="KR3e0028_WYG_004-87a"/>
驢溺泥土主蜘蛛咬先用醋泔汁洗瘡然後泥傅之黑<lb/>
驢彌佳浮汁洗之更好<lb/>
故鞋底下土主人適他方不伏水土刮取末和水服之<lb/>
不伏水土與諸病有異即其状也<lb/>
䑕壤土主中風筋骨不隨冷痺骨節疼手足拘急風掣<lb/>
痛偏枯死肌多收取暴乾用之<lb/>
屋内壖下蟲塵土治惡瘡乆不差乾傅之亦消調塗之<lb/>
鬼屎主人馬反花瘡刮取和油塗之生隂濕地如屎亦<lb/>
<pb n="KR3e0028_WYG_004-87b"/>
如地錢黄白色<lb/>
寡婦牀頭塵土主人耳上月割瘡和油塗之効也<lb/>
牀四脚下土主猘犬咬人和成泥傅瘡上灸之一七壯<lb/>
瘡中得大毛者愈猘犬狂犬也<lb/>
瓦甑主魘寐不寤覆人面疾打破之覺好魘及無夢取<lb/>
火燒死者灰著枕中履中即止<lb/>
甘土無毒主去油垢水和塗之洗膩服如灰及主草葉<lb/>
諸菌毒熱湯末和之出安西及東京龍門土底澄取之<lb/>
<pb n="KR3e0028_WYG_004-88a"/>
二月上壬日取土泥屋四角大宜蠶也<lb/>
柱下土無毒主腹痛暴卒者末服方寸匕<lb/>
胡鷰窠内土無毒主風瘙瘾疹末以水和傅之又巢中<lb/>
草主卒溺血燒為灰飲服又主惡刺瘡及浸淫瘡遍身<lb/>
至心者死亦用之<lb/>
道中熱塵土主夏中熱暍死取土積死人心其死非為<lb/>
遇熱赤可以蓼汁灌之<lb/>
正月十五日燈盞令人有子夫婦共於富家局㑹所盜<lb/>
<pb n="KR3e0028_WYG_004-88b"/>
之勿令人知之安臥牀下當月有娠<lb/>
仰天皮無毒主卒心痛中惡取人膏和作丸服之一七<lb/>
丸人膏者人垢汗也揩取仰天皮者是中庭内停汚水<lb/>
後乾地皮也取卷起者一名掬天皮亦主人馬反花瘡<lb/>
和油塗之佳<lb/>
蟻穴中出土取七枚姤粒和醋搽狐刺瘡<lb/>
古塼熱燒之主下部乆患白痢膿泄下以物裹上坐之<lb/>
入秋小腹多冷者亦用此古塼煑汁服之主噦氣又令<lb/>
<pb n="KR3e0028_WYG_004-89a"/>
患處熨之三五度差又主婦人帶下五色俱治之取黄<lb/>
塼石燒令㣲赤熱以麵五味和作煎餅七箇安塼上以<lb/>
黄苽蔞𫝊麵上又以布兩重患冷病人坐上令藥氣入<lb/>
腹如熏之有蟲出如蠶子不過三五度差<lb/>
富家中庭土七月丑日取之泥竈令人富勿令人知<lb/>
百舌鳥窠中土末和釅醋傅蚯蚓及諸惡蟲咬瘡<lb/>
猪槽上垢及土主難産取一合和麵半升烏豆二十顆<lb/>
煑取汁服之<lb/>
<pb n="KR3e0028_WYG_004-89b"/>
故茅屋上塵無毒主老嗽取多年煙火者拂取上塵和<lb/>
石黄欵冬花婦人月經衣帶為末以水和塗于茅上待<lb/>
乾内竹筒子中燒一頭以口噏之入咽喉數數咽之無<lb/>
不差也<lb/>
諸土有毒怪曰羵羊掘土見之不可觸已出上土部土<lb/>
有氣觸之令人面黄色上氣身腫掘土處謹之多斷地<lb/>
脈古人所忌地有仰穴令人移也<lb/>
　證類本草卷四<lb/>
</p>
<p>
</p>
  </div>
</body>
</text>
</TEI>
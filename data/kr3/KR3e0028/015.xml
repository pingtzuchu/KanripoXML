<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證𩔖本草卷十五</head> <lb/>
    <p>
<pb n="KR3e0028_WYG_015-1a"/>
欽定四庫全書<lb/>
　證𩔖本草卷十五<lb/>
　　　　　　　　　　　宋　唐慎㣲　撰<lb/>
　人部總二十五種<lb/>
　　一種神農本經<hi>白字</hi>
　　四種名醫别錄<hi>墨字</hi>
　　一種今附<hi>醫家嘗見有效注云今附</hi>
　　八種新分條<lb/>
<pb n="KR3e0028_WYG_015-1b"/>
　　一種唐慎㣲續補<hi>墨蓋子下是</hi>
　　一十種陳藏器餘<lb/>
　　　凡墨蓋子已下並唐慎㣲續證𩔖<lb/>
　　髪髲　　　　亂髪　　　　人乳汁<lb/>
　　頭垢　　　　人牙齒<hi>齒垽續注元附天靈蓋條下今分條</hi>
　　耳塞<hi>元附天靈蓋條下今分條</hi>　　　　　人屎<hi>東向厠圊溺坑中青泥附</hi>
　　人溺　　　溺白垽　　　婦人月水<lb/>
　　浣禈汁　　人精<lb/>
<pb n="KR3e0028_WYG_015-2a"/>
　　懐姙婦人爪甲<hi>已上六種並元附人屎條下今分條</hi>
　　天靈蓋<hi>今附</hi>　　人髭<lb/>
　　　一十種陳藏器餘<lb/>
　　人血　　　　人肉　　　　人胞<lb/>
　　婦人褌襠　　人膽　　　　男子隂毛<lb/>
　　死人枕　　　夫衣帶　　　衣中故絮<lb/>
　　新生小兒臍中屎<lb/>
髮髲<hi>音被</hi>味苦温小寒無毒主五瘵闗格不通利小便水<lb/>
<pb n="KR3e0028_WYG_015-2b"/>
道療小兒癎大人痓仍自還神化合雞子黄煎之消為<lb/>
水療小兒驚熱<hi>陶隱居云李云是童男髮神化之事未見别方今俗中嫗母為小兒作雞子煎</hi>
<hi>用髮雜熬良乆得汁與兒服去痰熱療百病而用髮皆取其父梳頭亂者爾不知此髮髲審是何物且髲字書</hi>
<hi>記所無或作蒜音人今呼班髮為蒜髪書家亦呼亂髮為鬈恐髲即舜音也童男之理未或全明唐本注云此</hi>
<hi>髪髲根也年乆者用之神効即髪字誤矣既有亂髪及頭垢則闕髲明矣又頭垢功劣於髮髲猶去病用陳乆</hi>
<hi>者梳及船茹敗夫翁蒲席皆此例甄立言作總音總亦無髮也字書無髲字但有髮鬈鬈髪美貎作丘槯  有聲</hi>
<hi>質則髲為真者也臣禹錫等謹按蜀本云本經云仍自還神化李云神化之事未見别方按異苑云人髮變為</hi>
<hi>鱓魚神化之異應此者也日華子云髪温止血悶血暈金瘡傷風血痢入藥燒灰勿令絶過煎膏長肉消瘀血</hi>
<pb n="KR3e0028_WYG_015-3a"/>
<hi>也</hi>
　陳藏器云<hi>生人髪掛菓樹上烏鳥不敢來食其實又人逃走取其髪於緯車上却轉之則迷亂</hi>
<hi>不知所適矣</hi>
雷公云<hi>凡使之是男子年可二十已來無疾患顔貎紅白於頂心剪下者髪是凡於丸散膏中先用苦</hi>
<hi>參水浸二宿漉出入瓶子以火服之令通赤放冷研用</hi>
肘後方<hi>治石淋燒灰水服之良</hi>
傷寒類要<hi>治黄取燒灰水服一寸七日三</hi>
衍義曰<hi>髮髲與亂髪自是兩等髪髲味苦即陳舊經年嵗者如橘皮皆橘也而取其陳者狼毒麻黄吳</hi>
<pb n="KR3e0028_WYG_015-3b"/>
<hi>茱茰半夏枳實之類皆須陳者謂之六陳入藥更良敗蒲亦然此用髲之義耳今人又謂之頭髲其亂髮條中</hi>
<hi>自無用髲之義此二義甚明亦不必如此過為搜索右以亂髮如雞子大無油器中熬燋黑就研為末以好酒</hi>
<hi>一盞沃之何首烏末二錢同匀攪候温嚾之下咽過一二刻再嚾治破傷風及沐髪中風極效</hi>
亂髪㣲温主欬嗽五淋大小便不通小兒驚癎止血鼻<lb/>
衂燒之吹内立已<hi>陶隱居云此常人頭髮爾與髪髲療體相似唐本注云亂髪灰療轉胞小</hi>
<hi>便不通赤白痢哽噎鼻衂癰腫狐尿刺尸疰丁腫脊疸雜瘡古方用之也臣禹錫等謹按藥性論云亂髪使味</hi>
<hi>苦能消瘀血闗格不通利水道</hi>
　外臺秘要<hi>治霍亂煩噪燒亂髮如雞子大塩湯三升和服之下止再服</hi>
<pb n="KR3e0028_WYG_015-4a"/>
千金方<hi>小兒驚啼燒亂髮灰酒調服之</hi>
又方<hi>治無故遺血亂髪及爪甲燒灰酒服方寸匕</hi>
肘後方<hi>治黄疸燒亂髪灰水調服一錢匕日三服秘方</hi>
又方<hi>女勞疸身目皆黄發熱惡寒小腹滿急小便難内大熱大勞交按後入水所致亂髮如雞子大猪脂</hi>
<hi>半斤煎合盡分二服</hi>
經驗方<hi>孫真人催胎衣不下亂髪頭髲結撩喉口中</hi>
又方<hi>孩子熱瘡亂髮一團梨許大雞子黄煑熟二物相和於銚子内炭火上熬初甚乾少頃髮燋遂有液</hi>
<hi>出旋取置一甆盞中以液盡為度取此液傅熱瘡上即以苦參粉粉之予在朗州生子在蓐中便有熱瘡出於</hi>
<pb n="KR3e0028_WYG_015-4b"/>
<hi>臋腿間初以他藥傅無益加劇蔓延半身狀候至重盡夜啼號不乳不睡予閲本草見髪髲云合雞子黄煎之</hi>
<hi>消為水治小兒驚癎熱注云今俗中嫗母為小兒作雞子煎用髮雜熬良乆得汁令小兒服去痰熱治百病凡</hi>
<hi>用髮皆取梳頭亂者又檢雞子云治火瘡因而用之果驗已後用之無不差矣</hi>
梅師方<hi>治鼻中出血眩冒欲死燒亂髮細研水服方寸匕須臾更吹鼻中</hi>
斗門方<hi>治汁血用頭髮灰一字吹入鼻中即止</hi>
簡要濟衆<hi>治小兒重舌欲死以亂髮灰細研以半錢傅舌下日不住用之</hi>
姚氏<hi>治食中誤吞髮繞喉不出取已頭亂髮燒作灰服一錢匕水調</hi>
又方<hi>治大小便不通燒亂髮末三指撮投半升水中一服孫真人同</hi>
<pb n="KR3e0028_WYG_015-5a"/>
子母秘録<hi>治尸疰燒亂髮如雞子大為末水服之差</hi>
又方<hi>治小兒鷰口兩角生瘡燒亂髮和猪脂塗之</hi>
又方<hi>治小兒斑瘡豌豆瘡髪灰飲汁服三錢匕</hi>
産書<hi>治大小便利血灰研如粉飲下方寸匕</hi>
服氣精義方<hi>劉君安曰欲髮不脫梳頭滿千遍</hi>
蘇學士云<hi>亂髮露蜂房蛇蛻皮各燒灰每味取一錢匕酒調服治瘡口乆不合神驗燒灰須畧存性</hi>
老唐云<hi>取自已亂頭髮洗淨乾每一兩入椒五十粒泥封固入爐大火一煆如黒糟細研酒服一錢匕</hi>
<hi>鬚髮長黒</hi>
<pb n="KR3e0028_WYG_015-5b"/>
衍義<hi>文具髮髲條下</hi>
人乳汁主補五藏令人肥白悅澤<hi>陶隠居云張倉常服人乳故年百歳餘肥</hi>
<hi>白如瓠唐本注云别録云首生男乳療目赤痛多淚觧獨肝牛肉毒今豉濃汁服之神效又取和雀屎去目赤</hi>
<hi>努肉臣禹錫等謹按蜀本云人乳味甘平無毒日華子云人乳冷益氣治瘦悴悅皮膚潤毛髮㸃眼止淚并療</hi>
<hi>赤目使之明潤也</hi>
　聖惠方<hi>治卒中風不語舌根強硬陳醤五合三年者妙人乳汁五合二件相和研以生布故取汁</hi>
<hi>不計時候少少與服良乆當語</hi>
千金方<hi>治月經不通飲人乳汁三合</hi>
<pb n="KR3e0028_WYG_015-6a"/>
金匱方<hi>噉蛇牛肉殺人何以知之噉蛇者毛髪向後順者是也食之欲死飲人乳汁一升立愈</hi>
衍義曰<hi>人乳汁治目之功多何也人心生血肝藏血肝受血則能視蓋水入於經則其血乃成又曰上</hi>
<hi>則為乳汁下則為月水故知乳汁則血也用以㸃眼豈有不相宜者血為隂故其性冷藏寒人如乳餅酪之類</hi>
<hi>不可多食雖曰牛羊乳然亦不出乎隂陽造化爾西戎更以馳馬乳為酥酪老人患口瘡不能食欲人熱乳良</hi>
頭垢主淋閉不通<hi>陶隱居云術云頭垢浮針以肥膩故爾今當用悅澤人者其垢可丸又主</hi>
<hi>噎亦療勞傷臣禹錫等謹按藥性論云頭垢治噎酸漿水煎膏用之立愈日華子云温治中蠱毒及蕈毒米飲</hi>
<hi>或酒化下並得以吐為度</hi>
　外臺秘要<hi>傷寒病欲令不勞復頭垢燒水丸如梧桐子大飲服一丸</hi>
<pb n="KR3e0028_WYG_015-6b"/>
千金方<hi>治百邪鬼魅水服頭垢一小豆大故膩頭巾無毒天行勞復渇浸取汁煖服一升</hi>
又方<hi>主食自死鳥獸肝中毒取故頭巾垢一錢匕熱湯中煖服之三年頭<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>主卒心痛沸湯取汁飲以頭</hi>
<hi>
                        <graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>於閑處捥覆之同時/開愈頭<graphic n="KR1326" url="https://raw.githubusercontent.com/kanripo/KR-Gaiji/master/images/KR1326.png" mimeType="image/png"/>即縛髻帛也</hi>
肘後方<hi>大咬人重發瘡以頭垢少許内瘡中以熱牛屎傅之</hi>
葛稚川<hi>胎<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>脣以頭垢傳之</hi>
梅師方<hi>治馬肝殺人取頭垢一分熟水調下</hi>
錢相公篋中方<hi>治蜈蚣咬人以頭垢膩和苦參末酒調傅之</hi>
劉涓子<hi>治竹木刺有肉中不出以頭垢塗之即出</hi>
<pb n="KR3e0028_WYG_015-7a"/>
傷寒類要<hi>傷寒天行病後勞復含頭垢如棗核大一丸</hi>
服氣精義云<hi>劉君安燒已髪合頭垢等分合服如大豆許三丸名曰還精令頭不白</hi>
人牙齒平除勞治瘧蠱毒氣入藥燒用<hi>齒垽温和黒蝨研塗出箭頭并</hi>
<hi>悪刺破癰腫</hi>
　葛稚川<hi>治乳癰取人牙齒燒灰細研酥調貼癰上</hi>
李世勣<hi>治箭頭不出及惡刺以齒垽和黒蝨研塗之</hi>
耳塞温治顛狂鬼神及嗜酒又名腦膏泥丸脂<hi>已上二種新分</hi>
<hi>條見日華子</hi>
<pb n="KR3e0028_WYG_015-7b"/>
人屎寒主療時行大熱狂走觧諸毒宜用絶乾者𢷬末<lb/>
沸湯沃服之<lb/>
東向圊<hi>音青</hi>厠溺坑中青泥療喉痺消癰腫若已有膿即<lb/>
潰<hi>陶隠居云交廣俚黯人用焦銅為箭鏃射人纔傷皮便死惟飲糞汁即差而射猪狗不死以其食糞故也</hi>
<hi>時行大熱飲糞汁亦愈今近城寺别塞空甖口内糞倉中積年得汁甚黒而苦名為黄龍湯療温病垂死皆差</hi>
<hi>唐本注云人屎主諸毒卒惡熱黄悶欲死者新者最效湏與水和服之其乾者燒之奎絶水漬飲汁名破棺湯</hi>
<hi>主傷寒熱毒水漬飲彌善破丁腫開以新者封之一日根爛臣禹錫等謹按日華子云糞清冷臘月截淡竹去</hi>
<hi>青皮浸滲取汁治天行熱狂熱疾中毒并惡瘡蕈毒取汁服浸皂莢甘惡治天行熱疾</hi>
<pb n="KR3e0028_WYG_015-8a"/>
　外臺秘要<hi>治小兒隂瘡燒灰傅之差</hi>
又方<hi>治骨蒸熱非其人莫浪傅取屎乾者燒令外黒内水中澄清每旦服一小升薄晩小便服一小升以</hi>
<hi>差為度既常服新作大坑燒三升夜以水三升清之稍稍减服小便用童子者佳</hi>
千金方<hi>治産後隂下脫人屎炒令赤以酒服方寸匕日三</hi>
又方<hi>治山中樹木菌毒以糞汁服之</hi>
又方<hi>治蛇咬以屎厚傅上後帛裹之即消</hi>
又方<hi>治人癲狂不識人燒屎灰以酒服之</hi>
又方<hi>治鬼䑛頭取兒糞臘月猪脂和傅</hi>
<pb n="KR3e0028_WYG_015-8b"/>
肘後方<hi>治發背欲死燒屎作灰醋和如泥傅腫處乾即易良</hi>
斗門方<hi>治熱病及時疾心躁狂亂奔走状似癲癎言語不定人不得汗及時疾不知人事者以人中黄</hi>
<hi>不限多少入大鑵内以泥固濟大火煆半日去火候冷取出於地上以盆蓋之又半日許細研如麪新汲水調</hi>
<hi>下三錢或未退再作差</hi>
姚氏方<hi>毒箭有三種交廣夷州用燋銅作箭鏃嶺北諸處以蛇毒螫物汁著筒中漬箭鏃此二種纔傷</hi>
<hi>皮便洪膿沸爛而死若中之便飲屎汁并以傅之亦可療惟此最妙又一種用射芮以塗箭鏃人中之亦困若</hi>
<hi>著實處不死近腹亦宜急療今葛氏方是茴射者耳</hi>
又方<hi>食鬱肉漏脯此並有毒燒屎灰酒服方寸匕</hi>
<pb n="KR3e0028_WYG_015-9a"/>
傷寒類要<hi>治天行病六七日熱盛心煩狂見鬼者絞人屎汁飲數合</hi>
又方<hi>治温病勞復及食勞燒屎灰酒服方寸匕</hi>
博物志<hi>楓樹上生菌人食即令人笑不止飲土漿屎汁愈</hi>
衍義曰<hi>人屎用乾陳者為味於隂地浄黄土中作五大寸小坑将末二兩匙於坑中以新汲水調勻良</hi>
<hi>乆俟澄清與時行大熱狂渇須水人飲之愈今世俗謂之地清然飲之勿極意恐過多耳又治一切癰癖熱毒</hi>
<hi>瘇膿血未潰疼痛不任用乾未麝香各半錢同研細抄一豆大津唾貼瘡心醋麪錢子貼定膿潰出去藥</hi>
人溺療寒熱頭疼温氣童男者尤良<hi>陶隠居云若人初得頭痛直飲人尿</hi>
<hi>數升亦多愈合葱豉作湯彌佳唐本注云屎主卒血攻心裌打内有療血煎服之一服一升又主癥積滿腹諸</hi>
<pb n="KR3e0028_WYG_015-9b"/>
<hi>諸藥不差者服之皆下血片塊二十日即出也亦主乆嗽上氣失聲尿坑中竹本主小兒齒不生正旦刮塗之</hi>
<hi>即生日華子云小便凉止勞渇嗽潤心肺療血悶熱狂撲損瘀血運絶及困乏揩洒皮膚治皸裂能潤澤人蛇</hi>
<hi>犬等咬以熱尿淋患處難産及胞衣不下即取一升用薑葱各一分煎三兩沸乗熱飲便下吐血鼻洪和生薑</hi>
<hi>一分絞汁并壮健丈夫小便一升乗熱頓飲差令按陳藏器本草云溺寒主明目益聲潤飢膚利大腸推陳致</hi>
<hi>新去欬嗽肺痿鬼氣痓病彌乆停臭者佳恐冷當以熱物和温服乆臭溺浸蜘蛛咬於夫甕中坐浸仍取烏雞</hi>
<hi>屎炒浸酒服不爾恐毒入口中涎及唾取平明未語者塗癬疥良</hi>
　楊氏産乳<hi>療傷胎血結心腹痛取童子小便日服三升差</hi>
衍義曰<hi>人溺須童子者産後温一盃飲壓下敗血悪物有飲過七日者過多恐乆逺血藏寒今人發帶</hi>
<pb n="KR3e0028_WYG_015-10a"/>
<hi>病人亦不覺氣血虚無熱者尤不宜多服此亦性寒故治熱勞方中亦用</hi>
溺白垽<hi>魚靳切</hi>療鼻衂湯火灼瘡<hi>唐本注云溺白垽燒研末主賢脣瘡臣禹錫等</hi>
<hi>謹按日華子云人中白凉治傳尸熱勞肺痿心隔熱鼻洪吐血羸瘦渇疾是積尿垽入藥</hi>
　經驗方<hi>治血汗鼻衂五七日不住立效以人中白不限多少刮在新瓦上用火逼乾研入麝香少</hi>
<hi>許用酒下</hi>
又方<hi>秋石還元丹大補暖悅色進食益下元乆服去百疾強骨髄補精血開心益志煉人中白方男子小</hi>
<hi>便十石更多不妨先置大鍋竈一副扵空室内鍋上用深瓦甑接鍋口令髙用紙䈥杵石灰泥却甑縫并鍋口</hi>
<hi>勿令通風候乾下小便只可於鍋中及七八分已來竈下用焰火煑專令人看之若涌出即添冷小便柴小勿</hi>
<pb n="KR3e0028_WYG_015-10b"/>
<hi>令涌出候乾細研入好合子内如法固濟入炭爐中煆之旋取三二兩再研如粉煑棗瓤為丸如菉豆大每服</hi>
<hi>六七丸漸至十五丸空心温酒鹽湯下乆服臍下常如火暖諸般冷疾皆愈乆年冷勞虛憊甚者服之皆壮盛</hi>
<hi>其藥未常近火收或時復養火三五日功效大也</hi>
婦人月水觧毒箭并女勞復<hi>新補見陶隠居</hi>
　陳藏器云<hi>經衣主驚瘡血涌出取衣熱炙熨之又燒末傅虎狼傷瘡燒末酒服方寸匕日三主</hi>
<hi>箭鏃入腹</hi>
梅師方<hi>治丈夫熱病差後交接復發忽卵縮入腸腸中絞痛欲死燒女人月經赤衣為灰熟水調方寸</hi>
<hi>匕服</hi>
<pb n="KR3e0028_WYG_015-11a"/>
又方<hi>治剥馬被骨刺破毒欲死以月水傅瘡口立效</hi>
孫真人<hi>治霍亂困篤取童女月經衣和血燒灰和酒服方寸匕</hi>
又方<hi>治聚血兼箭鏃在胷喉燒婦人月經衣酒服</hi>
又方<hi>治馬血入瘡中以婦人月經血塗之</hi>
扁鵲云<hi>治隂陽易傷寒燒婦人月經衣熟水服方寸匕</hi>
博物志<hi>交州夷人以焦銅為鏃毒藥於鏃鋒上中人即沸爛須臾骨壊以月水屎汁觧之</hi>
浣禈<hi>音昆</hi>汁觧毒箭并女勞復亦善扶南國舊有竒術能<lb/>
令斫不入惟以月水塗刀便死此是汚穢壞神氣也<lb/>
<pb n="KR3e0028_WYG_015-11b"/>
人合藥所以忌觸之此既一種物故從屎溺之例<hi>新補見陶</hi>
<hi>隠居</hi>
人精和鷹屎亦㓕瘢<hi>新補見陶隠居</hi>
　千金方<hi>去面上靨人精和鷹屎白𫝊之一日愈白宻亦得</hi>
肘後方<hi>治瘤人精一合半合亦得青竹筒盛火上燒炮之以器承取汁宻置器中數𫝊瘤上良</hi>
又方<hi>治湯火灼令不通又速愈瑕㾗以人精和鷹屎日日𫝊上痕自落</hi>
孫真人<hi>治金瘡血出不止以精塗之</hi>
懐姙婦人𤓰甲取細末置目中去瞖障<hi>新補見陳藏器臣禹錫等謹按</hi>
<pb n="KR3e0028_WYG_015-12a"/>
<hi>日華子云手爪甲平催生</hi>
　葛稚川<hi>治忍小便胞轉自取爪甲燒灰水服</hi>
又方<hi>治婦人淋自取𤓰甲燒灰水服亦治尿血</hi>
衍義曰<hi>人指甲治鼻衂細細刮取俟血稍定去淤血於所衂鼻中搐之立愈獨不可備則衆人取之甚</hi>
<hi>善衂藥并法最多或效或不效故須博採以備道途田野中州</hi>
天靈蓋味鹹平無毒主傳尸尸疰鬼氣伏連乆瘴勞瘧<lb/>
寒熱無時者此死人頂骨十字觧者燒令黒細研白飲<lb/>
和服亦合諸藥為散用之方家婉其名爾<hi>今附臣禹錫等謹按日華</hi>
<pb n="KR3e0028_WYG_015-12b"/>
<hi>子云天靈蓋治肺痿乏力羸瘦骨蒸勞及盜汗等入藥酥炙用</hi>
　陳藏器云<hi>彌腐爛者入用有一片如三指闊此骨是天生天賜蓋押一身之骨未合即未有只</hi>
<hi>有顧門取得後用煻灰火罨一夜待腥穢氣出盡却用童兒溺於甍鍋子中煑一伏時滿漉出扵屋下掘一坑</hi>
<hi>可深一尺置天靈蓋於中一伏時其藥魄歸神妙陽人使隂隂人使陽</hi>
外䑓秘要<hi>治犬咬衆治不差毒攻人煩亂喚已作犬聲者燒灰為末以水服方寸匕可立止</hi>
梅師方<hi>諸犬咬瘡不差吐白沫者為毒入心咡喚似犬聲以髑髏骨燒灰研以東流水調方寸匕</hi>
别說云<hi>謹按天靈蓋神農本經人部惟髪髲一物外餘皆出後世醫家或禁術之流竒怪之論殊非仁</hi>
<hi>人之用心世稱孫思邈有大功於世以殺命治命尚有隂責况於是也近數見醫家用以治傳尸病未有一効</hi>
<pb n="KR3e0028_WYG_015-13a"/>
<hi>者信本經不用未為害也殘忍傷神又不急於取効苟有可易仁者冝盡心焉苟不以是說為然决為庸人之</hi>
<hi>所惑亂設云非此不可是不得已則冝以年深塵泥所漬朽者為良以其絶屍氣也</hi>
　人髭唐李勣嘗疾醫侯之云得鬚灰服之方止太宗<lb/>
遂自剪髭燒灰賜服之復令𫝊癰瘡立愈故白樂<lb/>
天云剪鬚燒藥賜功臣<lb/>
仁宗皇帝賜吕夷簡古人有語髭可治疾今朕剪髭與<lb/>
之合藥表朕意<lb/>
　　　一十種陳藏器餘<lb/>
<pb n="KR3e0028_WYG_015-13b"/>
人血主羸病人皮肉乾枯身上麩片起又狂犬咬寒熱<lb/>
欲發者並刺熱血飲之<lb/>
人肉治瘵疾<lb/>
人胞主血氣羸瘦婦人勞損面䵟皮黒腹内諸病漸瘦<lb/>
悴者以五味和之如䭔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音甲餅也</hi>法與食之勿令知婦人<lb/>
胞衣變成水味辛無毒主小兒丹毒諸熱毒發寒熱不<lb/>
歇狂言妄語頭上無辜髪立虚痞等此人産後時衣埋<lb/>
地下七八年化為水清澄如真水南方人以甘草升麻<lb/>
<pb n="KR3e0028_WYG_015-14a"/>
和諸藥鑵盛埋之三五年後撥去取為藥主天行熱病<lb/>
立效<lb/>
　梅師方<hi>治草蠱其状入咽刺痛欲死者取胞衣一具切曝乾為末熟水調一錢匕最療蛇蠱蜣蜋</hi>
<hi>草毒等</hi>
婦人裩襠主隂易病當隂上割取燒灰服方寸匕童女<lb/>
裩益佳若女患隂易即須男子裩也隂易病者人患時<lb/>
行病起後合隂陽便即相著甚於本病其候小便赤澁<lb/>
寒熱甚者是服此便通利不爾灸隂二七壮又婦人裩<lb/>
<pb n="KR3e0028_WYG_015-14b"/>
主胞衣不出覆井口立下取本婦人者即佳<lb/>
人膽主鬼氣尸疰伏連<lb/>
男子隂毛主蛇咬口含二十條嚥其汁蛇毒不入腹内<lb/>
死人枕及蓆患疣拭之二七遍令爛去疣嘗有嫗人患<lb/>
滯冷積年不差徐嗣伯為侯曰此尸疰也當以死人枕<lb/>
煑服之乃愈於是往古塜中取枕枕已一邊腐缺嫗服<lb/>
之即差張景年十五嵗患腹脹面黄衆藥不能治以問<lb/>
徐嗣伯嗣伯曰此石蚘耳極難療當取死人枕煑服之<lb/>
<pb n="KR3e0028_WYG_015-15a"/>
得大蚘䖝頭堅如石者五六升病即差沈僧翼患眼痛<lb/>
又多見鬼物嗣伯曰邪氣入肝可覓死人枕煑服之竟<lb/>
可埋枕於故處如其言又愈王晏問曰三病不同皆用<lb/>
死人枕而俱差何也答曰尸疰者鬼氣也伏而未起故<lb/>
令人沉滯得死人枕治之魂氣飛越不復附體故尸疰<lb/>
自差石蚘者醫療既癖蚘䖝轉堅世間藥不能遣所以<lb/>
須鬼物馳之然後乃散故令煑死人枕服夫邪氣入肝<lb/>
故使眼痛而見魍魉須邪物以鈎之故用死人枕之氣<lb/>
<pb n="KR3e0028_WYG_015-15b"/>
因不去之故令埋於塜間也<lb/>
夫衣帶主難産臨時取五寸燒為末酒下裩帶最佳<lb/>
孫真人<hi>治金瘡未愈而交接血出不止取與交婦人衣帶二寸燒研末水服之</hi>
衣中故綿絮主卒下血及驚瘡出血不止取一握煑汁<lb/>
温服之新綿一兩燒為黒末酒下主五野雞病<lb/>
新生小兒臍中屎主悪瘡食瘜肉除面印字盡候初生<lb/>
取胎中屎也初生臍主瘧燒為灰飲下之<lb/>
　證類本草卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證類本草卷二十六</head> <lb/>
    <p>
<pb n="KR3e0028_WYG_026-1a"/>
欽定四庫全書<lb/>
　證類本草卷二十六<lb/>
　　　　　　　　　　　　宋　唐慎㣲　撰<lb/>
　米榖下品總一十八種<lb/>
　　一種神農本經<lb/>
　　五種名醫别錄<lb/>
　　一種今附<hi>皆醫家嘗用有效注云今附</hi>
　　一十一種陳藏器餘<lb/>
<pb n="KR3e0028_WYG_026-1b"/>
　　　凡墨蓋子已下並唐慎㣲續證類<lb/>
　　醋　　　　　　　　　稻米<hi>稻穏稻稈續注</hi>
　　稷米<hi>彫胡烏米續注</hi>　　　　　腐婢<lb/>
　　醤　　　　　　　　　陳廩米<lb/>
　　甖子栗<hi>今附</hi>
　　一十一種陳藏噐餘<lb/>
　　師草實　　　　　　　　寒食飯<lb/>
　　□米　　　　　　　　　狼尾草<lb/>
<pb n="KR3e0028_WYG_026-2a"/>
　　胡豆子　　　　　　　東廧<lb/>
　　麥苗　　　　　　　　糟筍中酒<lb/>
　　社酒　　　　　　　　蓬草子<lb/>
　　寒食麥仁粥<lb/>
醋味酸温無毒主消癰腫散水氣殺邪毒<hi>陶隠居云醋酒為用無所</hi>
<hi>不入逾乆逾良亦謂之醯以有苦味俗呼為苦酒丹家又加餘物謂為華池左味但不可多食之損人肌藏唐</hi>
<hi>本注云醋有數種此言米醋苦蜜醋麥醋麯醋桃醋葡蔔大棗蘡薁音燠等諸雜果醋及糟糠等醋㑹意者亦</hi>
<hi>極酸烈止可噉之不可入藥也臣禹錫等謹按陳藏噐云醋破血運除癥塊堅積消食殺惡毒破結氣心中酸</hi>
<pb n="KR3e0028_WYG_026-2b"/>
<hi>水痰飲多食損筋骨然藥中用之當取二三年米酢良蘇云葡萄大棗皆堪作醋猶不入藥况于果乎孟詵云</hi>
<hi>醋多食損人胃消諸毒氣能治婦人産後血氣運取美清醋熱煎稍稍含之即愈又人口有瘡以黄蘗皮醋漬</hi>
<hi>含之即愈又牛馬疫病和灌之服諸藥不可多食不可蛤肉同食相反又江外人多為米醋北人多為糟醋發</hi>
<hi>諸藥不可同食研青禾香服之止卒心痛血氣等又大黄塗腫米醋飛丹用之日華子云醋治産後婦人并傷</hi>
<hi>損及金瘡血運下氣除煩破癥結治婦人心痛血氣藥力殺一切魚肉菜毒又云米醋功用同醋多食不益男</hi>
<hi>子損人顔色</hi>
　食療<hi>治痃癖醋煎大黄生者甚劾用米醋佳小麥醋不及糟多妨忌大麥醋㣲寒餘如小麥也氣滯</hi>
<hi>風壅手臂脚膝痛炒醋糟裹之三兩易當差食多損腰肌藏</hi>
<pb n="KR3e0028_WYG_026-3a"/>
外臺秘要<hi>治轉筋取故綿以釀醋浸甑中蒸及熱用裹病人脚冷更易勿停差止</hi>
又方<hi>治風毒腫白虎病以三年釅醋五升熱煎三五沸切葱白二三升煮一沸許漉出布帛熱裹當病上</hi>
<hi>熨之差為度</hi>
又方<hi>
                        <graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>瘍風醋磨硫黄傅之止</hi>
又方<hi>主狐臭以三年釅醋和石灰傅之</hi>
千金方<hi>治耳聾以醇醋微火炙附子削令尖塞耳効</hi>
又方<hi>治鼻血出不止以醋和胡粉半棗許服</hi>
又方<hi>治舌腫以醋和釡底墨厚傅舌上下脱皮更傅須臾即消若洗決出血汁竟知彌佳</hi>
<pb n="KR3e0028_WYG_026-3b"/>
又方<hi>蠼螋尿以醋和粉傅之</hi>
又方<hi>治霍亂心腹脹痛煩滿短氣未得吐下飲好若酒三升小老羸者可飲一二升</hi>
又方<hi>治身體手足卒腫大醋和蚯蚓屎傅之</hi>
又方<hi>治單服硫黄發為癰以醋和䜴研如膏傅癰上燥則易之</hi>
肘後方<hi>治癰已有膿當壞以苦酒和雀屎傅癰頭上如小豆大即穿</hi>
又方<hi>齒痛潄方大醋一升煮枸杞白皮一升取半升含之即差</hi>
又方<hi>治面多䵟黯或似雀卵色者苦酒煮术常以拭面即漸漸除之</hi>
經驗後方<hi>治汗不溜瘦却腰脚并耳聾米醋浸荆三稜夏浸四日冬浸六日杵為末醋調下三錢</hi>
<pb n="KR3e0028_WYG_026-4a"/>
食醫心鏡<hi>醋主消癰腫散水氣殺邪氣扁鵲云多食醋損人骨能理諸藥毒熱</hi>
又方<hi>治蠍螫人以醋磨附子傅之</hi>
錢相公篋中方<hi>治百節蚰蜒并蟻入耳以苦醋注之起行即出</hi>
又方<hi>治蜈蚣蛛蜘毒以醋磨生鐵傅之</hi>
北夢鎖言<hi>云有少年眼中常見一鏡子趙卿詐之曰來晨以魚鱠奉候及期延于闑内從容乆飢候</hi>
<hi>客退方得攀接俄而臺上施一甌芥醋更無他味少年飢甚聞芥醋香輕啜之逡巡再啜遂覺胸中豁然眼花</hi>
<hi>不見卿云君喫魚鱠太多疥醋不快故權誑而愈其疾也</hi>
又云<hi>孫光憲家婢抱小兒不覺落炭火上便以醋泥傅之無㾗</hi>
<pb n="KR3e0028_WYG_026-4b"/>
子母秘錄<hi>治姙娠月未足胎死不出醋煮大豆服三升死兒立便分解如末下再服又云醋二升格</hi>
<hi>口灌之</hi>
丹房鏡源<hi>米醋煮四黄花諸藥丹砂膽礬味蜀本醋酒有數種此米醋也</hi>
衍義曰<hi>醋米糟為之乞鄰者是此物然有米醋麥醋棗醋米醋最釅入藥多用穀氣全也故勝糟醋産</hi>
<hi>婦房中常得醋氣則為佳酸益血也磨雄黄塗蜂躉亦取其收而不散也今人食酸則齒軟謂其水生木水氣</hi>
<hi>弱木氣盛故如是造靴皮須得此而紋皺故知其性收斂不負酸收之説</hi>
<pb n="KR3e0028_WYG_026-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_026-5b"/>
稻米味苦主温中令人多熱大便堅<hi>陶隠居云道家方藥有俱用稻米粳</hi>
<hi>米此則兩物矣云稻米白如霜又江東無此皆通呼粳為稻爾不知其色類復云何也唐本注云稻者䊯榖通</hi>
<hi>名爾雅云稌音渡稻也粇者不糯之稱一曰秈氾勝之曰粇稻秫稻三月種粇稻四月種秫稻即並稻也今陶</hi>
<hi>為二事深不可解也今按李含光音義云按字書解粳字云稻也解稻字云稻屬也不粘解粢音慈字稻餅也</hi>
<hi>明稻米作粢盖糯米耳其細穅白如雪粒大小似秔米曰體性粘滯為異然今通呼粇糯榖為稻所以惑之新</hi>
<hi>舊注殆是臆説今此稻米即糯米也又檢粇糯二字同音盖古人當分别二米為殊爾臣禹錫等謹按爾雅云</hi>
<hi>稌稻釋曰别二名也郭云今沛國呼稌詩周頌云豐年多黍多稌禮記内則云牛宜梌豳風七月云十月穫稻</hi>
<hi>是一物也説文云沛國謂稻為糯秔稌屬也字林云糯粘稻也秔稻不粘者然秔糯甚相類粘不粘為異耳依</hi>
<pb n="KR3e0028_WYG_026-6a"/>
<hi>説文稻即糯也江東呼<graphic n="KR2009" url="https://raw.githubusercontent.com/kanripo/KR-Gaiji/master/images/KR2009.png" mimeType="image/png"/>乃亂切顔師古刋謬正俗云/本草所謂稻米者今之<graphic n="KR2009" url="https://raw.githubusercontent.com/kanripo/KR-Gaiji/master/images/KR2009.png" mimeType="image/png"/>米耳陶以糯為秫不知稻是</hi>
<hi>
                        <graphic n="KR2009" url="https://raw.githubusercontent.com/kanripo/KR-Gaiji/master/images/KR2009.png" mimeType="image/png"/>故説之不曉許氏説文解字曰秫稷之粘者稻稌也沛國謂稻為稌又急就篇云稻黍秫稷左太冲蜀都賦</hi>
<hi>云粳稻漠漠益知稻即稬共粳並出矣然後以稻是有芒之榖故于後或通呼粳<graphic n="KR2009" url="https://raw.githubusercontent.com/kanripo/KR-Gaiji/master/images/KR2009.png" mimeType="image/png"/>總謂之稻孔子曰食夫稻</hi>
<hi>周官有稻人之職漢置稻田使者此並指屬稻稬之一色所以後人混稬不知稻本是稬耳陳藏噐云糯米性</hi>
<hi>㣲寒姙身與雜肉食之不利子作糜食一斗主消渴乆食之令人身軟黍米及糯飼小猫犬令脚屈不能行緩</hi>
<hi>人筋故也又云稻穰主黄病身作金色煮汁浸之又稻榖芒炒令黄細研作末酒服之孟詵云糯米寒使人多</hi>
<hi>睡發風動氣不可多食又霍亂後吐逆不止清水研一碗飲之即止陳士良云糯米能行榮衛中血乆食發心</hi>
<hi>悸又癰疽癤癤中痛不可合酒共食醉難醒解芫菁毒蕭炳云糯米擁諸經絡氣使四肢不收發風昬昬主痔</hi>
<pb n="KR3e0028_WYG_026-6b"/>
<hi>疾駱駝脂作煎餅服之空腹與服勿令病人知日華子云糯米凉無毒補中益氣止霍亂服一合以水研服煮</hi>
<hi>粥稻穩治蠱毒濃煎汁服稻稈治黄病通身煮汁服</hi>
圖經曰<hi>稻米有秔與糯同稻有糯稻舊不載所出州土今有水田處皆能種之秔糯既通為稻而本經</hi>
<hi>以秔為粳米糯為稻米者謹按爾雅云稌音度稻釋曰别二名也郭璞云沛國呼稌詩頌云多黍多稌禮記内</hi>
<hi>則云牛宜稌豳詩云十月穫稻是一物也説文解字云沛國謂稻為糯秔稌屬也字林云糯粘稻也秔稻不粘</hi>
<hi>者今人呼之者如字林所説也本經稱號者如説文所説也前條有陳廩米即秔米以廩軍人者是也入藥最</hi>
<hi>多稻稈灰亦主病見劉禹錫傳信方云湖南李從事治馬墜撲損用稻稈燒灰用新熱酒未壓者和糟入鹽和</hi>
<hi>合淋前灰取汁以淋痛處立差直至背損亦可淋用好漕淋灰亦得不必新壓酒也糯米性寒作酒則熱糟乃</hi>
<pb n="KR3e0028_WYG_026-7a"/>
<hi>温平亦如大豆與䜴醤不同之類耳</hi>
　唐本云<hi>無毒</hi>
外臺秘要<hi>治渴方糯米二升淘取泔飲液則定若不渴不須一方渴者服當飽研糯米取白汁恣飲</hi>
<hi>之以差為度</hi>
梅師方<hi>治霍亂心悸熱心煩渴以糯米水清研之冷熟水混取米泔汁任意飲之</hi>
孫真人<hi>糯米味甘脾之榖脾病宜食益氣止泄</hi>
食醫心鏡<hi>糯米飯食之主温中令人多熱利大便</hi>
簡要濟衆<hi>治鼻衂不止服藥不應獨聖散糯米㣲炒黄為末每服二錢新汲水調下</hi>
<pb n="KR3e0028_WYG_026-7b"/>
靈苑方<hi>治金瘡水毒及竹木簽刺癰疽熱毒等糯三升㨂去粳米入甆盆内於端午前四十九日以冷</hi>
<hi>水浸之一日兩度換水輕以手淘轉運去水勿令攬碎浸至端午日取出隂乾生絹袋盛掛通風處旋取少許</hi>
<hi>炒令燋黒碾為末冷水調如膏藥隨大小裹之瘡口外以絹帛包定更不惡動直候瘡愈若金瘡悞犯生水磨</hi>
<hi>口作膿紅腫漸甚者急以藥膏裹定一二食乆其腫處已消更不作膿直至瘡合若癰疽毒瘡初發纔覺焮腫</hi>
<hi>赤熱急以藥膏貼之明日揭看腫毒一夜便消喉閉及咽喉腫痛吒腮並用藥貼項下及腫處亁即換之常令</hi>
<hi>濕為妙惟金瘡及水毒不可換恐傷動瘡口</hi>
傷寒類要<hi>治天行熱病手腫欲脱者以稻穰灰汁漬之佳</hi>
楊氏産乳<hi>療霍亂心煩悶亂渴不止糯米三合以水五升細研和蜜一合研濾取汁分兩服</hi>
<pb n="KR3e0028_WYG_026-8a"/>
博物志<hi>馬食榖足重不行</hi>
衍義曰<hi>稻米今造酒者是此水田米皆謂之稻前既言粳米即此稻米乃糯稻無疑温故可以為酒酒</hi>
<hi>為陽故多熱又令人大便堅非糯稻孰能與于此西域記大竺國土溽熱稻嵗四熟亦可驗矣</hi>
<pb n="KR3e0028_WYG_026-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_026-9b"/>
稷米味甘無毒主益氣補不足<hi>陶隠居云稷米亦不識書多云黍與稷相似又</hi>
<hi>有稌音渡亦不知是何米詩云黍稷稻梁禾麻菽麥此即八榖也俗人莫能證辨如此榖稼尚弗能明而况芝</hi>
<hi>英乎按氾勝之種植書有黍即如前説無稷有稻猶是粳穀梁是秫禾即是粟董仲舒云禾是粟苗麻是胡麻</hi>
<hi>枲是大麻菽是大豆大豆有兩種小豆小名荅丁合切有三四種麥有大小穬穬即宿麥亦謂種麥如此諸榖</hi>
<hi>之限也菰米一名彫胡可作餅又漢中有一種名枲梁粒如粟而皮黒亦可食釀為酒甚消玉又有烏禾生野</hi>
<hi>中如薭歩賣切荒年代糧而殺蟲煮以沃地螻蚓皆死薭亦可食凡此之類復有數種耳唐本注云吕氏春秋</hi>
<hi>云飯之美者有陽山之穄髙誘曰闗西謂之麋糞州謂之䵖廣雅云䵖穄也禮記云祭宗廟稷曰明粢穆</hi>
<hi>天子傳云赤烏之人獻穄百載音在説文云稷□榖長田正也自商以來周弃主之此官名非榖號也又按先</hi>
<pb n="KR3e0028_WYG_026-10a"/>
<hi>儒以為粟類或言粟之上者爾雅云粢稷也傳云粢盛解云黍稷為粢氾勝之種植書又不言稷陶云八榖者</hi>
<hi>黍稷稻粢木麻菽麥俗人尚不能辨况芝英乎即有稷米明非粟也本草有稷不載穄稷即稷也今楚人謂之</hi>
<hi>稷闗中謂之糜呼其米為黄米與黍為仙秫故其苗與黍同類陶引詩云稷恐與黍相似斯並得之矣儒家但</hi>
<hi>説其義而不知其實也尋鄭𤣥注禮王𤓰云是菝葜謂租為梨之不臧者周官瘍人主祝藥云祝當為注義如</hi>
<hi>附著此尺有所短耳臣禹錫等謹按陳藏噐云彫胡是菰蔣草米古今所貴彫胡性冷止渴内則云魚宜菰枲</hi>
<hi>梁按枲梁亦梁之類消玉未聞按縻穄一物性冷塞北最多廣雅云穄也如黍黒色稗有二種一黄白一紫黑</hi>
<hi>其紫黑者芑有毛北人呼為烏禾又云五榖燒作灰爇主惡瘡疥癬蟲瘻疽螫毒塗之和松脂雄黄燒灰更良</hi>
<hi>作法如甲煎為之孟詵云稷益諸不足山東多食服丹石人發熱食之熱消也發三十六種冷病氣八榖之中</hi>
<pb n="KR3e0028_WYG_026-10b"/>
<hi>最為下苗黍乃作酒此乃作飯用之殊途不與匏子同食令冷病發發即黍釀汁飲之即差日華子云稷米冷</hi>
<hi>治熱壓丹石毒多食發冷氣能解苦匏毒不可與川附子同服</hi>
圖經云<hi>稷米今所謂穄米也舊不著所出州土今出粟米處皆能種之書傳皆稱稷為五榖之長五榖</hi>
<hi>不可遍祭故祀其長以配社吕氏春秋云飯之美者有陽山之穄髙誘云闗西謂之糜冀州謂之䵖皆一</hi>
<hi>物也廣雅解云如黍黒色稗有二種一黄白一紫黑其紫黒者其芑有毛北人呼為烏禾是也今人不甚珍此</hi>
<hi>惟祀事則用之農家種之以備他榖之不熟則為粮耳</hi>
　食療<hi>黍之莖穗人家用作提拂以将掃地食苦匏毒煮汁飲之即止又破提拂煮取汁浴之去浮腫</hi>
<hi>又和小豆煮服之最下小便</hi>
<pb n="KR3e0028_WYG_026-11a"/>
外臺秘要<hi>治脚氣衝心悶洗脚漬脚湯以糜穰一石内釜中多煮取濃汁去滓内椒目一升更煎十</hi>
<hi>餘沸漬脚三兩度如冷温漬洗差</hi>
食醫心鏡<hi>益氣力安中補不足利冐宜脾稷米飯食之良</hi>
曹子建<hi>七啟芳菰精稗注云菰稗草名其實如細米可以為飯</hi>
衍義曰<hi>稷米今謂之穄米先謂米熟又其香可愛故取以供祭祀然發故疾只堪為飯不粘着其味淡</hi>
<pb n="KR3e0028_WYG_026-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_026-12b"/>
腐婢味辛平無毒主㾬<hi>音皆</hi>瘧寒熱邪氣洩痢隂不起止<lb/>
消渴病酒頭痛生漢中即小豆花也七月採隂<lb/>
乾<hi>陶隱居云花用異實故其類不得同品方家都不用之今自可依其所主以為療也但未解何故有腐婢</hi>
<hi>之名本經不云是小豆花後醫顯之耳未知審是否今海邊有小樹状似梔子莖條多曲氣作腐臭土人呼為</hi>
<hi>腐婢用療瘧有劾亦酒漬皮療心腹恐此當是真若爾此條應在木部下品卷中唐本注云腐婢山南相承以</hi>
<hi>為葛花本經云小豆花陶復稱海邊小樹未知孰是然葛花消酒大勝豆花葛根亦能消酒小豆全無此効校</hi>
<hi>量葛豆二花葛為真也今按别本注云小豆花亦有腐氣經云痛酒頭痛即明其療同矣葛根條中見其花并</hi>
<hi>小豆花乾未服方寸匕飲多不如醉唐註證葛花是腐婢非也陶云海邊有小樹土人呼為腐婢其如經稱小</hi>
<pb n="KR3e0028_WYG_026-13a"/>
<hi>豆花是腐婢二家所説證據並非臣禹錫等謹按藥性論云赤小豆花名腐婢能消酒毒明目散氣滿不能食煮一</hi>
<hi>頓服之又下水氣并治小兒丹毒熱腫</hi>
圖經云<hi>腐婢小豆花也生漢中今處處有之陶𨼆居以為海邊有小木状似梔子氣作臭腐土人呼為</hi>
<hi>腐婢疑是此蘇恭云山南相承呼為葛花是也今注云小豆花乃有腐氣按夲經云主病酒頭痛海邊小木自</hi>
<hi>主瘧及心腹痛葛花不言主酒病注云并小豆花末服方寸匕飲酒不知醉然則三物皆有腐婢名是異類同</hi>
<hi>名耳本經此類甚多也一説赤小豆花亦主酒病</hi>
　外臺秘要<hi>治渴小便利復非淋小豆藿一把搗取汁頓服</hi>
食醫心鏡<hi>主㾬瘧寒熱邪氣泄痢隂氣不足止渴及病酒頭痛以小豆花于䜴中煮五味調和作羮食之</hi>
<pb n="KR3e0028_WYG_026-13b"/>
别說云<hi>謹按腐婢今既收在此乃是小豆花設有别物同名自從所説不必多辨外臺小豆治失血尤</hi>
<hi>多功用殊勝</hi>
醬味鹹酸冷利主除熱止煩滿殺百藥熱湯及火毒<hi>陶隠</hi>
<hi>居云醬多以豆作純麥者少今此當是豆者亦以乆乆者彌好又有魚醤肉醬皆呼為醢不入藥用唐本注云</hi>
<hi>又有榆仁醤亦辛美利大小便蕪荑醤大美殺三䖝雖有少臭亦辛好也臣禹錫等謹按日華子云醤無毒殺</hi>
<hi>一切魚肉菜蔬蕈毒并治蛇蟲蜂躉等毒</hi>
　食療<hi>主火毒殺百䖝發小兒無辜小麥醬不如豆又榆仁醤亦辛美殺諸䖝利大小便心腹惡氣不</hi>
<hi>宜多食又蕪荑醤功力强于榆仁醤多食落髪□雄兎及鱧魚醤皆不可多食為陳乆故也</hi>
<pb n="KR3e0028_WYG_026-14a"/>
聖惠方<hi>治飛蛾入耳醤汁灌入耳即出又撃銅噐于耳傍</hi>
千金方<hi>治指掣痛以醤清和蜜任多少温傅之愈</hi>
肘後方<hi>湯火燒灼未成瘡豆醤汁傅之</hi>
楊氏産乳<hi>姙娘不得豆醤合雀肉食之令兒面黒</hi>
衍義曰<hi>醤聖人以謂不得即不食意欲五味和五藏悅而受之此亦安樂之一端</hi>
陳廩米味鹹酸温無毒主下氣除煩渴調胃止洩<hi>陶隠居云</hi>
<hi>此今乆入倉陳赤者湯中多用之以作醋勝于新粳米也臣禹錫等謹按陳士良云陳倉米平胃口止洩瀉</hi>
<hi>煖脾去憊氣宜作湯食日華子云陳倉米補五藏澁腸胃</hi>
<pb n="KR3e0028_WYG_026-14b"/>
　陳藏器云<hi>和馬肉食之發痼疾凡熱食即熱冷食即冷假以火氣也體自温平吳人以粟為良</hi>
<hi>漢地以粳為善亦猶吳紵鄭縞盖貴逺賤近之義焉確論其功粟居前也</hi>
食療<hi>炊作亁飯食之止痢補中益氣堅筋骨通血脉起陽道又毒腫惡瘡乆陳者蒸作飰和酢封腫上立</hi>
<hi>差卒心痛研取汁服之北人炊之于氣甆中水浸令酸食之煖五藏六腑之</hi>
食醫心鏡<hi>除煩熱下氣調胃止泄痢作飯食之</hi>
衍義曰<hi>陳廩米今經與諸家注説皆不言是秔米為復是粟米然秔粟二米陳者性皆冷頻食之令人</hi>
<hi>自利與經所説稍戾煎煮亦無膏膩入藥者今人多用新粟米至如春杵頭細糠又復不言新陳秔粟然皆不</hi>
<hi>及新稻粟二糠陳則氣味已腐敗</hi>
<pb n="KR3e0028_WYG_026-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_026-15b"/>
甖子粟味甘平無毒主丹石發動不下食和竹瀝煮作<lb/>
粥食之極美一名象榖一名米囊一名御米花紅白色<lb/>
似髇<hi>音哮</hi>箭頭中有米亦名囊子<hi>今附臣禹錫等謹按陳藏噐云甖子粟嵩陽子曰</hi>
<hi>其花四葉有淺紅暈子也</hi>
圖經曰<hi>甖子粟舊不著所出州土今處處有之人家園庭中多蒔以為飾花有紅白二種㣲腥氣</hi>
<hi>其實作瓶子似髇音哮箭頭中有米極細種之甚難圃人隔年糞地九月布子渉冬至春始生苗極繁茂</hi>
<hi>矣不爾種之多不出出亦不茂俟其缾焦黄則採之主行風氣驅逐邪熱治反胃胸中疾滯及丹石發動</hi>
<hi>亦可合竹瀝作粥大良然性寒利大小腸不宜多食食過度則動膀胱氣耳南唐食醫方療反胃不下飲</hi>
<pb n="KR3e0028_WYG_026-16a"/>
<hi>食甖粟粥法白甖粟米二合人參末三大錢生山芋五十長細切研三物以水一升二合煮取六合入生薑汁</hi>
<hi>及鹽花少許攪勻分二服不計早晚食之亦不妨别服湯丸</hi>
衍義曰<hi>甖子粟其花亦有多葉者其子一甖數千萬粒大小如葶藶子其色白隔年種則佳研子以水</hi>
<hi>煎仍加蜜為甖粟湯服石人甚宜飲</hi>
　　　一十一種陳藏器餘<lb/>
師草食味甘平無毒主不飢輕身出東海洲島似大麥<lb/>
秋熟一名禹餘糧非石之餘糧也<lb/>
　海藥<hi>其實如毬子八月收之彼常食之物主補虚羸乏損温腸胃止嘔逆乆食健人一名然穀中國</hi>
<pb n="KR3e0028_WYG_026-16b"/>
<hi>人未曾見也</hi>
寒食飯主滅瘢㾗有舊瘢及雜瘡並細研傅之飯灰主<lb/>
病後食療<lb/>
　外臺秘要<hi>治蛟龍瘕寒食餳二升每服五合一日三服遂吐出蛟龍有兩頭及尾也</hi>
□米味甘寒無毒主利腸胃益氣力乆食不飢去熱益<lb/>
人可為飯生水田中苗子似小麥而小四月熟爾雅云<lb/>
守田似燕麥可食一名守氣也<lb/>
狼尾草子作黍食之令人不飢似茅作穗生澤地廣志<lb/>
<pb n="KR3e0028_WYG_026-17a"/>
云可作黍爾雅云孟狼尾今人呼為狼茅子蒯草子亦<lb/>
堪食如秔米苗似茅<lb/>
胡豆子味甘無毒主消渴勿與鹽煮食之苗似豆生野<lb/>
田間米中往往有之<lb/>
東廧味甘平無毒益氣輕身乆服不飢堅筋骨能步行<lb/>
生河西苗似蓬子似葵可為飯魏書曰東廧生焉九月<lb/>
十月熟黄志曰東廧之子似葵青色并凉間有之河西<lb/>
人語貸我東廧償爾田梁廧<hi>疾羊切</hi>
<pb n="KR3e0028_WYG_026-17b"/>
麥苗味辛寒無毒主蠱煮取汁細絹濾服之穏<hi>與本切</hi>即<lb/>
芒粃也<lb/>
糟筍中酒味鹹平無毒主噦氣嘔逆小兒乳和少牛乳<lb/>
飲之亦可單服少許磨癧瘍風此糟筍節中水也<lb/>
社酒噴屋四壁去蚊子内小兒口中令速語此祭祀社<lb/>
餘者酒也<lb/>
蓬草子作飯食之無異粇米儉年食之也<lb/>
寒食麥人粥有小毒主咳嗽下熱氣調中和杏仁作之<lb/>
<pb n="KR3e0028_WYG_026-18a"/>
佳也<lb/>
千金方<hi>治蛟龍病寒食强餳開皇六年有人正月食芹得之其病發似癎面色青黄服寒食强餳二年</hi>
<hi>日三吐出蛟龍有兩頭可驗</hi>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_026-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　證類本草卷二十六<lb/>
</p>
<p>
</p>
  </div>
</body>
</text>
</TEI>
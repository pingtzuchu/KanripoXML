<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>證類本草卷二十三</head> <lb/>
    <p>
<pb n="KR3e0028_WYG_023-1a"/>
欽定四庫全書<lb/>
　證類本草卷二十三<lb/>
　　　　　　　　　　　　宋　唐慎微　撰<lb/>
　果部三品總五十三種<lb/>
　　九種神農本經<lb/>
　　一十五種名醫别録<lb/>
　　二種唐本先附<hi>注云唐附</hi>
　　一十四種今附<hi>皆醫家嘗用有效注云今附</hi>
<pb n="KR3e0028_WYG_023-1b"/>
　　一十三種陳藏器餘<lb/>
　　　凡墨蓋子已下並唐慎微續證類<lb/>
　<hi>上品</hi>豆蔲<hi>豆蔲花山薑/花枸櫞續注</hi>　　　　藕實莖<hi>石蓮子附荷鼻花葉續注</hi>
　　橘柚<hi>自木部今移核筋膜續注</hi>　　　　大棗<hi>生棗及葉附</hi>
　　仲思棗<hi>今附苦棗續注</hi>　　　　　葡萄<lb/>
　　栗軌　　　　　　　　　蓬蘽<hi>力軌切</hi>
　　覆盆子<hi>苺子續注</hi>　　　　　　芰<hi>音/枝</hi>實<hi>菱角也</hi>
　　橙子<hi>今附</hi>　　　　　　　　櫻桃<lb/>
<pb n="KR3e0028_WYG_023-2a"/>
　　雞頭實<lb/>
　<hi>中品</hi>梅實<hi>葉根核/仁續注</hi>　　　　　　木𤓰<hi>榠橿續注</hi>
　　杮<hi>蒂續注</hi>　　　　　　　　芋<hi>葉續注</hi>
　　烏芋<hi>茨菰鳬茨續注</hi>　　　　　　枇杷葉<hi>子續注</hi>
　　茘枝子<hi>今附</hi>　　　　　　　乳柑子<hi>今附</hi>
　　石蜜<hi>乳糖也唐附</hi>　　　　　　甘蔗<hi>音柘</hi>
　　沙糖<hi>唐附</hi>　　　　　　　　椑<hi>音/卑</hi>杮<hi>今附</hi>
　<hi>下品</hi>桃核仁<hi>花梟毛<graphic n="KR1500" url="https://raw.githubusercontent.com/kanripo/KR-Gaiji/master/images/KR1500.png" mimeType="image/png"/>皮/葉膠實附</hi>　　　杏核仁<hi>花實附</hi>
<pb n="KR3e0028_WYG_023-2b"/>
　　安石榴<hi>根殻附</hi>　　　　　　梨<hi>鹿梨附</hi>
　　林檎<hi>今附</hi>　　　　　　　　李核仁<hi>根實附</hi>
　　楊梅<hi>今附</hi>　　　　　　　　胡桃<hi>今附</hi>
　　獼猴桃<hi>今附</hi>　　　　　　　海松子<hi>今附</hi>
　　奈　　　　　　　　　　菴羅果<hi>今附</hi>
　　橄欖<hi>音覽核中仁附今附</hi>　　　　　榅桲<hi>今附</hi>
　　榛子<hi>今附</hi>
　　　一十三種陳藏器餘<lb/>
<pb n="KR3e0028_WYG_023-3a"/>
　　靈牀上果子　　　　　無漏子<lb/>
　　都角子　　　　　　　文林郎子<lb/>
　　木威子　　　　　　　摩厨子<lb/>
　　懸鈎　　　　　　　　鈎栗<lb/>
　　石都念子　　　　　　君遷子<lb/>
　　韶子　　　　　　　　棎子<lb/>
　　諸果有毒<lb/>
<pb n="KR3e0028_WYG_023-4a"/>
</p>
<p>
<pb n="KR3e0028_WYG_023-5a"/>
<hi>上品</hi>豆蔲味辛温無毒主温中心腹痛嘔吐去口臭氣生<lb/>
南海<hi>陶隱居云味辛烈者為好甚香可常含之其五和糝素感切中物皆宜乆亷薑温中下氣益智熱枸</hi>
<hi>音矩櫞音㳂温甘蕉麂音几目並小冷爾唐本注云豆蔲苗似山薑花黄白苗根及子赤似杜若枸櫞性冷陶</hi>
<hi>云温誤爾今注此草豆蔲也下氣止霍亂臣禹錫等謹按蜀本圖經云苗似杜若春花在□端如芙蓉四房生</hi>
<hi>於莖下白色花開即黄根似髙良薑實若龍眼而無鱗甲中如石榴子莖葉子皆味辛而香十月收今苑中亦</hi>
<hi>種之藥性論云草豆蔲可單用能主一切冷氣陳藏器云山薑味辛温去惡氣温中中惡霍亂心腹冷痛功用</hi>
<hi>如薑南人食之根及苗並如薑而大作樟木臭又有㺐子薑黄色𦂳辛辣破血氣殊强此薑又云枸櫞生嶺南</hi>
<hi>大葉甘橘屬也子大如盞味辛酸性温皮去氣除心頭痰水無别功日華子云豆蔲花熱無毒下氣止嘔逆除</hi>
<pb n="KR3e0028_WYG_023-5b"/>
<hi>霍亂調中補胃氣消酒毒又云山薑花暖無毒調中下氣消食殺酒毒</hi>
圖經曰<hi>豆蔲即草豆蔲也生南海今嶺南皆有之苗似蘆葉似山薑杜若軰根似髙良薑花作穗嫩葉</hi>
<hi>卷之而生初如芙蓉穗頭深紅色葉漸展花漸出而色漸淡亦有黄白色者南人多採以當果實尤貴其嫩者</hi>
<hi>并穗入鹽同淹治疊疊作朶不散落又以木槿花同浸欲其色紅耳其作實者若龍眼子而鋭皮無鱗甲中子</hi>
<hi>若石榴瓣候熟採之暴乾根苗微作樟木氣其山薑花莖葉皆薑也但根不堪食亦與豆蔲花相似而微小耳</hi>
<hi>花生葉間作穗如麥粒嫩紅色南人取其木大開者謂之含胎花以鹽水淹藏入甜糟中經冬如琥珀色香辛</hi>
<hi>可愛用其鱠醋最相宜也又以鹽殺治暴乾者煎湯服之極能除冷氣止霍亂消酒食毒甚佳</hi>
　雷公云<hi>几使須去蒂并向裏子後取皮用茱萸同於鍋内緩炒待茱萸微黄黒即去茱萸取草豆</hi>
<pb n="KR3e0028_WYG_023-6a"/>
<hi>蔲皮及子杵用之</hi>
千金方<hi>治心腹脹滿短氣以草豆蔲一兩去皮為末以木𤓰生薑湯下半錢</hi>
海藥云<hi>豆蔲生交趾其根似益智皮殻小厚核如石榴辛且香蒳草樹也葉如芄蘭而小三月採其葉</hi>
<hi>細破隂乾之味近苦而有甘</hi>
衍義曰<hi>豆蔲草豆蔲也氣味極辛微香此是對肉豆蔲而名之若作果則味不和不知前人之意編入</hi>
<hi>果部有何意義性温而調散冷氣力甚速花性熱淹置京師然味不甚美微苦必為能消酒毒故為果花乾則</hi>
<hi>色淡紫</hi>
<pb n="KR3e0028_WYG_023-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-7b"/>
藕實莖味甘平寒無毒主補中養神益氣力除百疾乆<lb/>
服輕身耐老不飢延年一名水芝丹一名蓮生汝南池<lb/>
澤八月採<hi>陶隱居云此即今蓮子八月九月取堅黒者乾擣破之花及根並入神仙用今云莖恐即</hi>
<hi>是根不爾不應言甘也宋帝時太官作血䘓音勘庖人削藕皮誤落血中遂皆散不凝醫乃用藕療血多効也</hi>
<hi>唐本注云别録云藕主熱渴散血生肌乆服令人心歡臣禹錫等謹按蜀本圖經云此生水中葉名荷圓徑尺</hi>
<hi>餘爾雅云荷芙蕖其莖茄其葉蕸其本蔤其華菡蓞其實蓮其根藕其中的的中薏是也爾雅釋曰芙蕖其總</hi>
<hi>名也别名芙蓉江東人呼荷菡蓞蓮葉也的蓮實也薏中心也郭云蔤莖下白蒻在泥中者今江東人呼荷華</hi>
<hi>為芙蓉北方人便以藕為荷亦以蓮為荷蜀人以藕為茄或用其母為華名或用根子為母葉號此皆名相錯</hi>
<pb n="KR3e0028_WYG_023-8a"/>
<hi>習俗傳誤失其正體也陸璣疏曰蓮青皮裏白子為的的中有青為薏味甚苦故里語云苦如薏是也藥性論</hi>
<hi>云藕汁亦單用味甘能消瘀血不散節擣汁主吐血不止口鼻並皆治之孟詵云藕生食之主霍亂後虚渴煩</hi>
<hi>悶不能食其産後忌生冷物惟藕不同生冷為能破血故也又蒸食甚補五藏實下膲與蜜同食令人腹藏肥</hi>
<hi>不生諸蟲亦可休粮仙家有貯石蓮子及乾藕經千年者食之至妙矣又云蓮子性寒主五藏不足傷中氣絶</hi>
<hi>利益十二經脈血氣生食微動氣蒸食之良又熟去心為末蠟蜜和丸日服三十丸令人不飢此方仙家用爾</hi>
<hi>又雁腹中者空腹食十枚身輕能登髙涉逺雁食糞於田野中經年尚生又或於山巖之中止息不逢隂雨經</hi>
<hi>乆不壞又諸鳥猿猴不食藏之石室内有得三百餘年者逢此食永不老矣其房荷葉皆破血陳藏器云藕實</hi>
<hi>蓮也本功外食之宜蒸生則脹人腹中薏令人吐食當去之經秋正黒者名石蓮入水必沈惟煎鹽鹵能浮之</hi>
<pb n="KR3e0028_WYG_023-8b"/>
<hi>石蓮山海間經百年不壞取得食之令髪黒不老藕本功外消食止洩除煩解酒毒壓食及病後熱渴又云荷</hi>
<hi>鼻味苦平無毒主安胎去惡血留好血血痢煑服之即荷葉蔕也又葉及房主血脹腹痛産後胎衣不下酒煑</hi>
<hi>服之又主食野菌毒水煑服之鄭𤣥云芙蕖之莖曰荷的中薏食之令人霍亂陳士良云蓮子心生取為末以</hi>
<hi>米飲調下二錢療血渴疾産後渴疾服之立愈日華子云藕温止霍亂開胃消食除煩止悶口乾渴疾止怒令</hi>
<hi>人喜破産後血悶生研服亦不妨擣罯金瘡并傷折止暴痛蒸煑食大開胃節冷解熱毒消瘀血産後血悶合</hi>
<hi>地黄生研汁熱酒并小便服並得又云蓮子温并石蓮益氣止渴助心止痢治腰痛治泄精安心多食令人喜</hi>
<hi>又名蓮的蓮子心止霍亂又云蓮花暖無毒鎮心輕身益色駐顔入香甚妙忌地黄蒜又云荷葉止渴落胞殺</hi>
<hi>簟毒并産後口乾心肺燥煩悶入藥炙用之</hi>
<pb n="KR3e0028_WYG_023-9a"/>
圖經曰<hi>藕實莖生汝南池澤今處處有之生水中其葉名荷謹按爾雅及陸璣疏謂荷為芙蕖江東呼</hi>
<hi>荷其莖茄其葉蕸加蕸二音或作葭其本蔤士筆切莖下白蒻音若在泥中者其華未發為菡蓞已發為芙蓉</hi>
<hi>其實蓮蓮謂房也其根藕幽州人謂之光旁至深益大如人臂其中的蓮中子謂青皮白子也中有青長二分</hi>
<hi>為薏中心苦者是也凡此數物今人皆以中藥藕生食其莖主霍亂後虚渴煩悶不能食及解酒食毒花鎮心</hi>
<hi>益顔色入香尤佳荷葉止渴殺蕈毒今婦人藥多有用荷葉者葉中蔕謂之荷鼻主安胎去惡血留好血實主</hi>
<hi>益氣其的至秋來皮黒而沈水者謂之石蓮陸璣云可磨為豉如米飯輕身益氣令人强徤醫人炒末以止痢</hi>
<hi>治腰痛又治噦逆以實仁六枚炒赤黄色研末冷熱水半盞和服便止惟苦薏不可食能令霍亂大抵功用主</hi>
<hi>血多效乃因宋太官作血䘓庖人削藕皮誤落血中遂散不凝自此醫家方用主血也</hi>
<pb n="KR3e0028_WYG_023-9b"/>
　聖惠方<hi>治時氣煩渴用生藕汁一中盞入生蜜一合令匀分為二服</hi>
又方<hi>治食蟹中毒以生藕汁或煑乾蒜汁或冬𤓰汁並佳</hi>
又方<hi>治撲打墜損惡血攻心悶亂疼痛以火乾荷葉五斤燒令煙盡細研食前以童子熱小便一小盞調</hi>
<hi>三錢匕日三服</hi>
又方<hi>益耳目補中聰明强志蓮實半兩去皮心細研先煑令熟次以粳米三合作粥候熟入蓮實攪勻食</hi>
<hi>之</hi>
千金方<hi>治墜馬積血心腹唾血無數乾藕根末酒服方寸匕日三</hi>
肘後方<hi>今易産蓮華一葉書人字吞之立産</hi>
<pb n="KR3e0028_WYG_023-10a"/>
經驗後方<hi>主吐血咯血以荷葉焙乾為末米湯下二錢匕</hi>
梅師方<hi>治産後餘血不盡奔上衝心煩悶腹痛以生藕汁二升飲之</hi>
孫真人<hi>蓮子不去心食成霍亂</hi>
食醫心鏡<hi>藕實味甘平無毒主補中養神益氣力除百病乆服令人歡心止渴去熱輕身耐老不飢</hi>
<hi>延年其根止熱渴破留血生肌乆服令人悦澤矣</hi>
救急方<hi>治産後血不盡疼悶心痛荷葉熬令香為末煎水下方寸匕</hi>
集驗方<hi>治漆瘡取蓮葉乾者一斤水一斗煑取五升洗瘡上日再差</hi>
詩疏<hi>的五月中生蓮脆至秋來皮黒的成可食可摩以為飯如粟飯輕身養氣令人强徤又可為粥</hi>
<pb n="KR3e0028_WYG_023-10b"/>
唐書<hi>姜撫言服常春藤使白髪還鬚則長生可致藤生太湖最良終南往往有之不及也帝遣使者至太</hi>
<hi>湖多取以賜中朝老臣又言終南山有旱藕餌之延年狀類葛粉帝作湯餅賜大臣右驍衛將軍甘守誠能詩</hi>
<hi>藥石曰常春者千歳藟也旱藕牡蒙也方家乆不用撫易名以神之</hi>
太清諸草木方<hi>七月七日採蓮花七分八月八日採根八分九月九日採實九分隂乾擣篩服</hi>
<hi>方寸匕令人不老</hi>
華山記<hi>華山頂有池生千葉蓮花服之羽化</hi>
衍義曰<hi>藕實就蓬中乾者為石蓮子取其肉於砂盆中乾擦去浮上赤色留青心為末少入龍腦為湯</hi>
<hi>㸃寧心志清神然亦有粉紅千葉白千葉者皆不實如此是有四等也其根惟白蓮為佳今禁中又生碧蓮亦</hi>
<pb n="KR3e0028_WYG_023-11a"/>
<hi>一瑞也</hi>
<pb n="KR3e0028_WYG_023-12a"/>
</p>
<p>
<pb n="KR3e0028_WYG_023-13a"/>
橘柚味辛温無毒主胷中瘕熱逆氣利水穀下氣止嘔<lb/>
欬除膀胱留熱停水五淋利小便主脾不能消穀氣衝<lb/>
胷中吐逆霍亂止洩去寸白乆服去臭下氣通神輕身<lb/>
長年一名橘皮生南山川谷生江南十月採<hi>陶隱居云此是説其</hi>
<hi>皮之功爾以東橘為好西江亦有而不如其皮小冷療氣乃言勝橘北人亦用之並以陳者為良其肉味甘酸</hi>
<hi>食之多痰恐非益也今此雖用皮既是果𩔖所以猶冝相從柚子皮乃可服而不復入藥用此應亦下氣唐本</hi>
<hi>注云柚皮厚味甘不如橘皮味辛而苦其肉亦如橘有甘有酸酸者名胡甘今俗人或謂橙為柚非也按吕氏</hi>
<hi>春秋云果之美者有雲夢之柚郭璞云柚似橙而大於橘孔安國云小曰橘大曰柚皆為甘也今注自木部今</hi>
<pb n="KR3e0028_WYG_023-13b"/>
<hi>移臣禹錫等謹按藥性論云橘皮臣味苦辛能治胷膈間氣開胃主氣痢消痰涎治上氣欬嗽陳藏器云橘柚</hi>
<hi>本功外中實冷酸者聚痰甜者潤肺皮堪入藥子非宜人其類有朱柑乳柑黄柑石柑沙柑橘𩔖有朱橘乳橘</hi>
<hi>塌橘山橘黄淡子此輩皮皆去氣調中實總堪食就中以乳柑為上本經合入果部宜加實字入水部非也嶺</hi>
<hi>南有柚大如冬𤓰孟詵云橘止泄痢食之下食開胃膈痰實結氣下氣不如皮穰不可多食止氣性雖温止渴</hi>
<hi>又乾皮一斤擣為末蜜為丸毎食前酒下三十丸治下□冷氣又取陳皮一斤和杏仁五兩去皮尖熬加少蜜</hi>
<hi>為丸毎日食前飲下三十丸下腹臟間虚冷氣脚氣衝心心下結硬悉主之日華子云橘味甘酸止消渴開胃</hi>
<hi>除胷中膈氣又云皮暖消痰止𠻳破□瘕痃癖又云核治腰痛膀胱氣腎冷炒去殻酒服良橘囊上筋膜治渴</hi>
<hi>及吐酒炒煎湯飲甚驗也又云柚子無毒治姙孕人喫食少并口淡去胃中惡氣消食去腸胃氣解酒毒治飲</hi>
<pb n="KR3e0028_WYG_023-14a"/>
<hi>酒人口氣</hi>
圖經曰<hi>橘柚生南山川谷及江南今江浙荆襄湖嶺皆有之木髙一二丈葉與枳無辨刺出於莖間夏</hi>
<hi>初生白花六月七月而成實至冬而黄熟乃可噉舊説小者為橘大者為柚又云柚似橙而實酢大於橘孔安</hi>
<hi>國注尚書厥包橘柚郭璞注爾雅柚條皆如此説又閩中嶺外江南皆有柚北橘黄白色而大襄唐間柚色青</hi>
<hi>黄而實小皆味酢皮厚不堪入藥今醫方乃用黄橘青橘兩物不言柚豈青橘是柚之類乎然黄橘味辛青橘</hi>
<hi>味苦本經二物通云味辛又云一名橘皮又云十月採都是今黄橘也而今之青橘似黄橘而小與舊説大小</hi>
<hi>苦辛不類則别是一種耳收之並去肉暴乾黄橘以陳乆者入藥良古今方書用之最多亦有單服者取陳皮</hi>
<hi>擣末蜜和丸食前酒吞三十丸梧子大主下焦積冷亦可并杏子仁合丸治腸間虚冷脚氣衝心心下結硬者</hi>
<pb n="KR3e0028_WYG_023-14b"/>
<hi>悉主之而青橘主氣滯下食破積結及膈氣方用之與黄橘全别凡橘核皆治腰及膀胱腎氣炒去皮酒服之</hi>
<hi>良肉不宜多食令人痰滯又乳柑橙子性皆冷並其類也多食亦不宜人今人但取其核作塗面藥餘亦稀用</hi>
<hi>故不悉載又有一種枸音矩亦音鉤櫞音㳂如小𤓰狀皮若橙而光澤可愛肉甚厚切如蘿蔔雖味短而香氛</hi>
<hi>大勝柑橘之類置衣笥中則數日香不歇古作五和糝素感切所用陶隱居云性温宜人今閩廣江西皆有彼</hi>
<hi>人但謂之香櫞子或將至都下亦貴之</hi>
　雷公曰<hi>凡使勿用抽皮皺子皮其二件用不得凡修事須去白膜一重細剉用鯉魚皮裹一宿至</hi>
<hi>明出用其橘皮年深者最妙</hi>
肘後方<hi>治卒失聲聲咽不出橘皮五兩水三升煑取一升去滓蝢服</hi>
<pb n="KR3e0028_WYG_023-15a"/>
又方<hi>治食魚中毒濃煑橘皮飲汁</hi>
經驗後方<hi>治膈下冷氣及酒食飽滿常服青橘皮四兩鹽一兩分作四分一分無用湯浸青橘皮一</hi>
<hi>宿漉出去穰又用鹽三分一處拌和勻候良乆銚子内炒微焦為末毎服一錢半茶末半錢水一盞煎至七分</hi>
<hi>候温常服不用入茶沸湯㸃亦妙</hi>
又方<hi>治婦人産後氣逆以青橘皮為末葱白童子小便煎服之</hi>
食醫心鏡云<hi>主胷中大熱下氣消痰化食橘皮半兩微熬作末如茶法煎呷之</hi>
又方<hi>治卒食噎以陳皮一兩湯浸去穰焙為末以水一大盞煎取半盞熱服</hi>
又方<hi>治吹奶不痒不痛腫硬如石以青橘皮一兩湯浸去穰焙為末非時温酒下神驗</hi>
<pb n="KR3e0028_WYG_023-15b"/>
孫尚藥方<hi>治諸吃噫橘皮二兩湯浸去瓤剉以水二升煎之五合通熱頓服更加枳殻一兩去瓤炒</hi>
<hi>同煎之服效</hi>
集驗方<hi>治腰痛不可忍橘子人炒研為末毎服一錢酒一盞煎至七分和滓空心服</hi>
列子<hi>吳楚有大木名櫾碧樹而冬生實丹而味酸食皮汁止憒厥之疾</hi>
尚書注<hi>小曰橘大曰柚揚州者為善故錫貢也</hi>
衍義曰<hi>橘柚自是兩種故曰一名橘皮是元無柚字也豈有兩等之物而治療無一字别者即知柚一</hi>
<hi>字為誤後人不深求其意謂柚字所惑妄生分别亦以過矣且青橘與黄橘治療尚别矧柚為别種也郭璞云</hi>
<hi>柚似橙而大於橘此即是識橘柚者也今若不如此言之恐後世亦以柚皮為橘皮是貽無窮之患矣去古既</hi>
<pb n="KR3e0028_WYG_023-16a"/>
<hi>逺後之賢者亦可以意逆之耳橘惟用皮與核皮天下甚所須也仍湯浸去穰餘如經與注核皮二者須早收</hi>
<hi>為佳有人患氣嗽將期或教以橘皮生薑焙乾神麴等分為末丸桐子大食後夜卧米飲服三五十丸兼舊患</hi>
<hi>膀胱縁服此偕愈然亦取其陳皮入藥此六陳中一陳也腎疰腰痛膀胱氣痛微炒核去殻為末酒調服愈</hi>
<pb n="KR3e0028_WYG_023-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-17b"/>
大棗味甘平無毒主心腹邪氣安中養脾助十二經平<lb/>
胃氣通九竅補少氣少津液身中不足大驚四肢重和<lb/>
百藥補中益氣强力除煩悶療心下懸腸癖乆服輕身<lb/>
長年不飢神仙一名乾棗一名美棗一名良棗八月採<lb/>
暴乾<lb/>
三歳陳核中仁燔<hi>音煩</hi>之味苦主腹痛邪氣<lb/>
生棗味甘辛多食令人多寒熱羸瘦者不可食<lb/>
葉覆麻黄能令出汗生河東平澤<hi>殺烏頭毒陶隱居云舊云河東猗氏縣棗</hi>
<pb n="KR3e0028_WYG_023-18a"/>
<hi>特異今青州出者形大核細多膏甚甜鬱州𤣥市亦得之而鬱州者亦好小不及爾江東臨沂金城棗形大而</hi>
<hi>虚少脂好者亦可用南棗大惡殆不堪噉道家方藥以棗為佳餌其皮利肉補虚所以合湯皆擘之也唐本注</hi>
<hi>云别録云棗葉散服使人瘦乆即嘔吐揩熱疿瘡良臣禹錫等謹按孟詵云乾棗温主補虚液强志三年陳者</hi>
<hi>核中仁生惡氣卒疰忤又療耳聾鼻塞不聞音聲香臭者取大棗十五枚去皮核草麻子三百顆去皮二味和</hi>
<hi>擣綿裹塞耳鼻日一度易二十餘日聞聲及香臭先治耳後治鼻不可並塞之又方巴豆十粒去殻生用松脂</hi>
<hi>同擣綿裹塞耳又云洗心腹邪氣和百藥毒通九竅補不足氣生者食之過多令人腹脹蒸煑食補腸胃肥中</hi>
<hi>益氣第一青州次蒲州者好諸處不堪入藥小兒患秋痢與蟲棗食良日華子云乾棗潤心肺止嗽補五藏治</hi>
<hi>虚勞損除腸胃癖氣和光粉燒治疳痢牙齒有病人切忌啖之凡棗亦不宜合生葱食又云棗葉温無毒治小</hi>
<pb n="KR3e0028_WYG_023-18b"/>
<hi>兒壯熱煎湯浴和葛粉裛疿子佳及治熱瘤也</hi>
圖經曰<hi>大棗乾棗也生棗並生河東今近北州郡皆有而青晉絳州者特佳江南出者堅燥少脂謹按</hi>
<hi>棗之類最多郭璞注爾雅棗壺棗云今江東呼棗大而鋭上者為壺壺猶瓠也邊腰棗云子細腰今謂之鹿盧</hi>
<hi>棗櫅子兮切白棗云即今棗子白乃熟樲酸棗云木小實酢者遵羊棗云實小而圓紫黒色今俗呼之為羊矢</hi>
<hi>棗洗大棗云今河東猗氏縣出大棗子如雞卵蹶泄苦棗云子味苦者晢無實棗云不著子者還味稔而審切</hi>
<hi>棗云還味短味也而酸棗自見别條其餘種煩非一今園圃皆種蒔之亦不能盡别其名又其極美者則有水</hi>
<hi>菱棗御棗之類皆不堪入藥蓋肌實輕虚暴服之則枯敗惟青州之種特佳雖晉絳大實亦不及青州者之肉</hi>
<hi>厚也並八月採暴乾南郡人煑而後暴及乾皮簿而皺味更甘於它棗謂之天蒸棗然不堪入藥又有仲思棗</hi>
<pb n="KR3e0028_WYG_023-19a"/>
<hi>大而長有一二寸者正紫色細文小核味甘重北齊時有仙人仲思得之因以為名隋大業中信都郡嘗獻數</hi>
<hi>顆近世稀復有之又廣州有一種波斯棗木無旁枝直聳三四丈至巔四向共生十餘枝葉如㯶櫚彼土亦呼</hi>
<hi>為海㯶本三五年一著子都類北棗但差小耳舶商亦有攜本國生者至南海與此地人食之云味極甘似此</hi>
<hi>中天蒸棗之類然其核全别兩頭不尖雙卷而圓如小塊紫礦種之不生疑亦蒸熟者近亦少有將來者</hi>
　食療云<hi>棗和桂心白𤓰仁松樹皮為丸乆服香身并衣亦香軟棗温多食動風發冷風并欬嗽</hi>
聖惠方<hi>令髪易長東行棗根三尺横安甑上蒸之兩頭汗出收之傅髪即長</hi>
又方<hi>治傷中筋脈急上氣欬嗽用棗二十枚去核以酢四兩微火煎入棗肉中泣盡酥常含一枚微微嚥</hi>
<hi>之</hi>
<pb n="KR3e0028_WYG_023-19b"/>
外臺祕要<hi>痔發疼痛肥大棗一枚剥去皮取水銀掌中以唾研令極熟傅棗瓤上内下部差</hi>
肘後方<hi>主下部蟲痒蒸大棗取膏以水銀和捻長三寸以綿裹宿内下部中明日蟲皆出</hi>
梅師<hi>治姙娠四五月忽腹絞痛以棗十四枚燒令焦為末以小便服</hi>
孫真人<hi>云脾病宜食</hi>
又方<hi>生棗食之令人氣滿脹作寒熱</hi>
服氣精義云<hi>常含棗核受氣令口行津液佳令人受氣生津液</hi>
何晏九州論曰<hi>安平好棗中山好栗魏郡好杏河内好稻真定好梨</hi>
吳氏本草<hi>棗主調中益脾氣令人好顔色美志氣</hi>
<pb n="KR3e0028_WYG_023-20a"/>
神異經曰<hi>北方荒中有棗林焉其高五丈敷張枝條一里餘子長六七寸圍過其長熟赤如朱乾之</hi>
<hi>不縮氣味甘潤殊於常棗食之可以安軀益氣力</hi>
衍義曰<hi>大棗今先青州次晉州此二等可熬暴入藥益脾胃為佳餘止可充食用又云御棗甘美輕脆</hi>
<hi>後衆棗熟以其甘故多主蟲今人所謂撲落酥者是又有牙棗先衆棗熟亦甘美但微酸尖長此二等止堪㗖</hi>
<hi>不堪收暴今人將乾棗去核於鐺鍋中微火緩逼乾為末量多少入生薑末為湯㸃服調和胃氣又將煑棗肉</hi>
<hi>和治脾胃丸藥尤佳又青州棗去皮核焙乾為棗直達都下為竒果</hi>
仲思棗味甘温無毒主補虚益氣潤五藏去痰嗽冷氣<lb/>
乆服令人肥健好顔色神仙不飢形如大棗長一二寸<lb/>
<pb n="KR3e0028_WYG_023-20b"/>
正紫色細文小核味甘重北齊時有仙人仲思得此棗<lb/>
因以為名隋大業中信都郡獻數顆又有千年棗生波<lb/>
斯國亦稍温補非此之儔也<hi>今附臣禹錫等謹按爾雅云棗壺棗邊要棗櫅白棗</hi>
<hi>樲酸棗楊徹齊棗遵羊棗洗大棗煑填棗蹶泄苦棗晢無實棗還味稔棗釋曰壺棗者棗形似壺也郭云今江</hi>
<hi>東呼棗大而鋭上者為壺壺猶瓠也邊大而腰細者名邊要棗郭云子細腰今謂之鹿盧棗棗子白熟者名櫅</hi>
<hi>樹小而實酢者名樲棗遵一名羊棗郭云實小而圓紫黒色今俗呼之為羊矢棗洗最大之棗名也郭云今河</hi>
<hi>東猗氏縣出大棗子如雞卵蹶泄者味苦之棗名也晢者無實之棗名也還味者短味也収煑並未詳陳士良</hi>
<hi>云苦棗大寒無毒棗中苦者是也人多不食主傷寒熱伏在臟腑狂蕩煩滿大小便秘澀取肉煑研為蜜丸藥</hi>
<pb n="KR3e0028_WYG_023-21a"/>
<hi>佳今處處有之</hi>
<pb n="KR3e0028_WYG_023-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-22b"/>
葡萄味甘平無毒主筋骨濕痺益氣倍力强志令人肥<lb/>
健耐飢忍風寒乆食輕身不老延年可作酒逐水利小<lb/>
便生隴西五原燉煌山谷<hi>陶隱居云魏國使人多齎來狀如五味子而甘美可作酒</hi>
<hi>云用其藤汁殊美好北國人多肥健耐寒蓋食斯乎不植淮南亦如橘之變於河北矣人説即此間蘡於乘切</hi>
<hi>薁於六切恐如彼之枳類橘耶唐本注云蘡薁與葡萄相似然蘡薁是千歳蔂葡萄作酒法總收取子汁釀之</hi>
<hi>自成酒蘡薁山葡萄並堪為酒陶云用藤汁為酒謬矣臣禹錫等謹按蜀本圖經云蔓生苗葉似蘡薁而大子</hi>
<hi>有紫白二色又有似馬乳者又有圓者皆以其形為名又有無核者七月八月熟子釀為酒及漿别有法謹按</hi>
<hi>蘡薁是山葡萄亦堪為酒孟詵云葡萄不問土地但收之釀酒皆得美好或曰子不堪多食令人卒煩悶眼闇</hi>
<pb n="KR3e0028_WYG_023-23a"/>
<hi>根濃煑汁細細飲之止嘔噦及霍亂後惡心姙孕人子止衝心飲之即下其胎安藥性論云葡萄君味甘酸除</hi>
<hi>腸間水氣調下治淋通小便段成式酉陽雜俎云葡萄有黄白黒三種成熟之時子實逼側也</hi>
圖經曰<hi>葡萄生隴西五原燉煌山谷今河東及近京州郡皆有之苗作藤蔓而極長大盛者一二本綿</hi>
<hi>被山谷間花極細而黄白色其實有紫白二色而形之圓鋭亦二種又有無核者皆七月八月熟取其汁可以</hi>
<hi>釀酒謹按史記云大宛以葡萄為酒富人藏酒萬餘石乆者十數歳不敗張騫使西域得其種而還種之中國</hi>
<hi>始有蓋北果之最珍者魏文帝詔羣臣説葡萄云醉酒宿醒掩露而食甘而不飴酸而不酢冷而不寒味長汁</hi>
<hi>多除煩解悁他方之果寧有匹之者今太原尚作此酒或寄至都下猶作葡萄香根苖中空相通圃人將慎之</hi>
<hi>欲得厚利暮溉其根而晨朝水浸子中矣故俗呼其苗為木通逐水利小腸尤佳今醫家多暴收其實以治時</hi>
<pb n="KR3e0028_WYG_023-23b"/>
<hi>氣發瘡疹不出者研酒飲之甚效江東出一種實細而味酸謂之蘡薁子</hi>
衍義曰<hi>葡萄先朝西夏持師子来獻使人兼齎葡萄遺州郡比中國者皆相似最難乾不乾不可收仍</hi>
<hi>酸澌不可食李白所謂胡人歳獻葡萄酒者是此瘡疱不出食之盡出多食皆昏人眼波斯國所出大者如雞</hi>
<hi>卵</hi>
<pb n="KR3e0028_WYG_023-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-24b"/>
栗味鹹温無毒主益氣厚腸胃補腎氣令人耐飢生山<lb/>
隂九月採<hi>陶隱居云今㑹稽最豐諸暨音既栗形大皮厚不美剡時冉切及始豐皮薄而甜相傳有</hi>
<hi>人患脚弱往栗樹下食數升便能起行此是補腎之義然應生噉之若餌服故宜蒸暴之唐本注云栗作粉勝</hi>
<hi>於菱芡音儉嚼生者塗瘡上療筋骨斷音段碎疼痛腫瘀血有效其皮名扶擣為散蜜和塗内令急縮毛殻療</hi>
<hi>火丹療毒腫實飼孩兒令齒不生樹白皮水煑汁主溪毒臣禹錫等謹按蜀本圖經云樹髙二三丈葉似櫟花</hi>
<hi>青黄色似胡桃花實犬者如拳小如桃李又有板栗佳栗二樹皆大又有茅栗似板栗而細其樹雖小然葉與</hi>
<hi>諸栗不殊惟春生夏花秋實冬枯今所在有之孟詵云栗子生食治腰脚蒸炒食之令氣擁患風水氣不宜食</hi>
<hi>又樹皮主癉瘡毒謹按宜日中暴乾食即下氣補益不爾猶有木氣不補益就中吳栗大無味不如北栗也其</hi>
<pb n="KR3e0028_WYG_023-25a"/>
<hi>上薄皮研和蜜塗面展皺又殻煑汁飲之止反胃消渴今所食生栗可於熱灰火中煨令汗出食之良不得通</hi>
<hi>熱熱則擁氣生即發氣故火煨殺其木氣耳陳士良云栗有數種其性一類三類一毬其中者栗榍也理筋骨</hi>
<hi>風痛日華子云栗榍生食破冷痃癖日生喫七箇又生嚼罯可出箭頭亦罯惡刺并傅瘰癧腫毒痛樹皮煎汁</hi>
<hi>治沙蝨溪毒殻煑治瀉血</hi>
圖經曰<hi>栗舊不著所出州土但云生山隂今處處有之而兖州宣州者最勝木極類櫟花青黄色似胡</hi>
<hi>桃花實有房彚若拳中子三五小者若桃李中子惟一二將熟則罅拆子出凡栗之種類亦多詩云樹之莘音</hi>
<hi>榛栗陸璣疏云栗五方皆有之周秦吳揚特饒吳越被城表裏皆栗惟濮陽及范陽栗甜美而且味長他方者</hi>
<hi>悉不及也倭韓國諸島上栗大如雞子亦短味不美桂陽有莘而叢生實大如杏子中仁皮子形色與栗無異</hi>
<pb n="KR3e0028_WYG_023-25b"/>
<hi>也但差小耳又有奥栗皆與栗同子圓而細或云即莘也今此色惟江湖有之又有茅栗佳栗其實更小而木</hi>
<hi>與栗不殊但春生夏花秋實冬枯為異耳栗房當心一子謂之栗楔治血尢效今衡山合活血丹用之果中栗</hi>
<hi>最有益治腰脚宜生食之仍畧暴乾去其木氣惟患風水氣不宜食以其味鹹故也殻煑汁飲止反胃及消渴</hi>
<hi>木皮主瘡毒醫家多用</hi>
　外臺祕要<hi>治小兒疳瘡栗子嚼傅之</hi>
肘後方<hi>丹者惡毒之瘡五色無常治之及栗皮有刺者洗之佳</hi>
又方<hi>治熊虎爪甲所傷嚼栗傅之</hi>
經驗後方<hi>治腎虚腰脚無力生栗袋盛懸乾毎日平明喫十餘顆次喫猪腎粥</hi>
<pb n="KR3e0028_WYG_023-26a"/>
孫真人云<hi>栗味鹹腎病宜食</hi>
勝金方<hi>治馬汗入肉血瘡用栗肉嚼傅之</hi>
衍義曰<hi>栗欲乾莫如曝欲生收莫如潤沙中藏至春末夏初尚如初收摘小兒不可多食生者難化熟</hi>
<hi>即滯氣膈食生蟲往往致小兒病人亦不知所謂補腎氣者以其味鹹又滯其氣爾湖北路有一種栗頂起末</hi>
<hi>尖謂之旋栗圖經引詩言莘音榛栗者謂其象形也</hi>
<pb n="KR3e0028_WYG_023-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-27b"/>
蓬蘽<hi>力軌切</hi>味酸鹹平無毒主安五藏益精氣長隂令堅<lb/>
强志倍力有子又療暴中風身熱大驚乆服輕身不老<lb/>
一名覆盆一名陵蘽一名隂蘽生荆山平澤及寃句<hi>陶隱</hi>
<hi>居云李云即是人所食苺音茂爾今注是覆盆苗莖也陶言蓬蘽是根名乃昌容所服以易顔者蓋根苗相近</hi>
<hi>爾李云苺也按切韻苺是覆盆草也又蘽者藤也今據蓬蘽之名明其藤蔓也唐本注云蓬蘽覆盆一物異名</hi>
<hi>本謂實而非根此亦誤矣亦如蜀漆與常山異條芎藭與蘼蕪各用今此附入果部者蓋其子是覆盆也臣禹</hi>
<hi>錫等謹按陳士良云諸家本草皆説是覆盆子根今觀採取之家按草本類所説自有蓬蘽似蠶苺子紅色其</hi>
<hi>葉似野薔薇有刺食之酸甘恐諸家不識誤説是覆盆也</hi>
<pb n="KR3e0028_WYG_023-28a"/>
圖經曰<hi>蓬蘽覆盆苗莖也生荆山平澤及寃句覆盆子舊不著所出州土今並處處有之而秦吳地尤</hi>
<hi>多苗短不過尺莖葉皆有刺花白子赤黄如半彈丸大而下有莖承如杮蔕狀小兒多食其實五月採其苗葉</hi>
<hi>採無時江南人謂之苺然其地所生差晚三月始有苗八九月花開十月而實成功用則同古方多用亦笮其</hi>
<hi>子取汁合膏塗髪不白按葉絞汁滴目中去膚赤有蟲出如絲線便效昌容服之以易顔其法四五月候甘實</hi>
<hi>成採之暴乾擣篩水服三錢匕安五藏益精强志倍力輕體不老乆乆益佳崔元亮海上方著此三名一名西</hi>
<hi>國草一名畢㮙伽一名覆盆子治眼暗不見物冷淚漫流不止及青盲天行目暗等取西國草日暴乾擣令極</hi>
<hi>爛薄綿裹之以飲男乳汁中浸如人行八九里乆用㸃目中即仰卧不過三四日視物如少年禁酒油麵</hi>
　陳藏器云<hi>變白不老佛説云蘇蜜那花㸃燈正言此花也笮取汁合成膏塗髪不白食其子令</hi>
<pb n="KR3e0028_WYG_023-28b"/>
<hi>人好顔色葉挼絞取汁汁滴目中去膚赤有蟲出如絲線其類有三種四月熟甘美如覆盆子者是也餘不堪</hi>
<hi>入藥今人取茅苺當覆盆誤矣</hi>
唐本餘<hi>耐寒濕好顔色</hi>
衍義曰<hi>蓬蘽非覆盆也自别是一種雖枯敗而枝梗不散今人不見用此即賈山策中所言者是此也</hi>
覆盆子味甘平無毒主益氣輕身令髪不白五月採<hi>陶隱</hi>
<hi>居云蓬蘽是根名方家不用乃昌容所服以易顔者也覆盆是實名李云是苺子乃似覆盆之形而以津汁為</hi>
<hi>味其核微細藥中用覆盆子小異此未詳孰是唐本注云覆盆蓬蘽一物異名本謂實非根也李云苺子近之</hi>
<hi>矣其根不入藥用然生處不同沃地則子大而甘瘠地則子細而酸此乃子有甘酸根無酸味陶景以根酸子</hi>
<pb n="KR3e0028_WYG_023-29a"/>
<hi>甘將根入果重出子條味為孟浪今注蓬蘽乃覆盆之苗也覆盆乃蓬蘽之子也陶注唐注皆非今用覆盆子</hi>
<hi>補虚續絶强隂健陽悦澤肌膚安和藏腑温中益力療勞損風虚補肝明目臣禹錫等謹按蜀本注李云是蓬</hi>
<hi>蘽子也陶云蓬蘽子津味與覆盆子小異而云味審乃慎之至也蘇云覆盆蓬蘽一物也而云剰出此條者亦</hi>
<hi>非也今據蓬蘽即苺也按切韻苺音荗其子覆盆也又按蘽者藤也今此云覆盆子則不言其蔓藤也前曰蓬</hi>
<hi>蘽則不言其子實也猶如芎藭與蘼蕪異條附子與烏頭殊用藥性論云覆盆子臣微熱味甘辛能主男子腎</hi>
<hi>精虚竭女子食之有子主隂痿能令堅長孟詵云覆盆子味酸五月於麥田中得之良採得及烈日晒乾免爛</hi>
<hi>不堪江東亦有名懸鈎子大小形異氣味功力同北土即無懸鈎南地無覆盆是土地有前後生非兩種物耳</hi>
<hi>陳藏器云笮取汁合成膏塗髪不白食其子令人好顔色葉挼絞取汁滴目中去膚赤有蟲出如絲線陳士良</hi>
<pb n="KR3e0028_WYG_023-29b"/>
<hi>云蓬蘽似蠶苺大覆盆小其苗各别日華子云苺子安五藏益顔色養精氣長髪强志療中風身熱及驚又有</hi>
<hi>樹苺即是覆盆子</hi>
圖經<hi>文具蓬蘽條下</hi>
　雷公曰<hi>凡使用東流水淘去黄葉并皮蔕盡子用酒蒸一宿以東流水淘兩遍又晒乾方用為妙</hi>
<hi>也</hi>
衍義曰<hi>覆盆子長條四五月紅熟秦州甚多永興華州亦有及時山中人採來賣其味酸甘外如荔枝</hi>
<hi>櫻桃許大軟紅可愛失採則就枝生蛆益腎藏小便服之當覆其溺器如此取名食之多熱收時五大分熟便</hi>
<hi>可採烈日曝仍須薄綿蒙之今人取汁作煎為果仍少加蜜或熬為稀湯㸃服治肺虚寒採時着水則不堪煎</hi>
<pb n="KR3e0028_WYG_023-30a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-30b"/>
芰<hi>音支</hi>實味甘平無毒主安中補五臟不飢輕身一名菱<lb/>
<hi>音陵陶隱居云廬江間最多皆取火燔以為米充粮今多蒸暴蜜和餌之斷穀長生水族中又有菰音孤首性</hi>
<hi>冷恐非上品被霜後食之令隂不强又不可雜白蜜食令生蟲也唐本注云芰作粉極白潤宜人臣禹錫等謹</hi>
<hi>按蜀本圖經云生水中葉浮水上其花黄白色實有二種一四角一兩角孟詵云菱實仙家蒸作粉蜜和食之</hi>
<hi>可休粮水族之中此物最不能治病又云令人臟冷損陽氣痿莖可少食多食令人腹脹滿者可煖酒和薑飲</hi>
<hi>一兩盞即消矣</hi>
圖經曰<hi>芰菱實也舊不著所出州土今處處有之葉浮水上花黄白色花落而實生漸向水中乃熟實</hi>
<hi>有二種一種四角一種兩角兩角中又有嫩皮而紫色者謂之浮菱食之尤美江淮及山東人曝其實人以為</hi>
<pb n="KR3e0028_WYG_023-31a"/>
<hi>米可以當粮道家蒸作粉蜜漬食之以斷穀水果中此物最治病解丹石毒然性冷不可多食</hi>
　食療<hi>神仙家用發冷氣人含吳茱茰嚥其津液消其腹脹矣</hi>
周禮疏<hi>屈到嗜芰即菱角也</hi>
衍義曰<hi>芰今世俗謂之菱角所在有煑熟取仁食之代粮不益脾又有水菱亦芰也但大而脆可生食</hi>
<hi>和合治療未聞其用有人食生芰多則痢乆難化是亦性冷</hi>
橙子皮味苦辛温作醬醋香美散腸胃惡氣消食去胃<lb/>
中浮風氣其瓤味酸去惡心不可多食傷肝氣又以瓤<lb/>
洗去酸汁細切和鹽蜜煎成膏食之去胃中浮風其樹<lb/>
<pb n="KR3e0028_WYG_023-31b"/>
亦似橘樹而葉大其形圓大於橘而香皮厚而皺八月<lb/>
熟<hi>今附臣禹錫等謹按陳士良云橙子暖無毒行風氣發虚熱療癭氣發瘰癧殺魚蟲毒不與猪肉同食發</hi>
<hi>頭旋惡心</hi>
圖經<hi>文具橘柚條下</hi>
　食療<hi>温去惡心胃風取其皮和鹽貯之又瓤去惡氣和鹽蜜細細食之</hi>
衍義曰<hi>橙子皮今人止為果或取皮合湯待賓未見入藥宿酒未醒食之速醒</hi>
<pb n="KR3e0028_WYG_023-32a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-32b"/>
櫻桃味甘主調中益脾氣令人好顔色美志<hi>陶隱居云此即今朱</hi>
<hi>櫻味甘酸可食而所主又與前櫻桃相似恐醫家濫載之未必是今者爾又胡頺子凌冬不彫子亦應益人或</hi>
<hi>云寒熱病不可食唐本注云葉擣傅蛇毒絞葉汁服防蛇毒内攻臣禹錫等謹按孟詵云櫻桃熱益氣多食無</hi>
<hi>損又云此名櫻非桃也不可多食令人發闇風東行根療寸白蚘蟲陳士良云櫻桃平無毒日華子云櫻桃微</hi>
<hi>毒多食令人吐</hi>
圖經曰<hi>櫻桃舊不著所出州土今處處有之而洛中南都者最勝其實熟時深紅色者謂之朱櫻正黄</hi>
<hi>明者謂之蠟櫻極大者有若彈丸核細而肉厚甚難得也食之調中益氣美顔色雖多無損但發虚熱耳惟有</hi>
<hi>間風人不可噉噉之立發其葉可擣傅蛇毒亦絞汁服東行根亦殺白寸蚘蟲其木多隂最先百果而熟故古</hi>
<pb n="KR3e0028_WYG_023-33a"/>
<hi>多貴之謹按唐傳引吳晉本草曰櫻桃一名朱茱一名麥甘酣今本草無此名乃知有脱漏多矣又爾雅云楔</hi>
<hi>吉黠切荆桃郭璞云今之櫻桃而孟詵以為櫻非桃類未知何據</hi>
　食療<hi>云温多食有所損令人好顔色美志此名櫻桃俗名李桃亦名柰桃者是也甚補中益氣主水</hi>
<hi>穀痢止泄精東引根治蚘蟲</hi>
司馬相如賦<hi>山朱櫻即櫻桃也</hi>
禮記<hi>謂之含桃</hi>
爾雅<hi>謂之荆桃</hi>
衍義曰<hi>櫻桃孟詵以為櫻非桃類然非桃類蓋以其形肖桃故曰櫻桃又何疑焉謂如木猴梨胡桃之</hi>
<pb n="KR3e0028_WYG_023-33b"/>
<hi>類亦取其形相似爾古謂之唅桃可薦宗廟禮云先薦寢廟者是此唐王維詩云纔是寢園春薦後非干御苑</hi>
<hi>鳥銜殘小兒食之纔過多無不作熱此果在三月末四月初間熟得正陽之氣先諸果熟性故熱今西洛一種</hi>
<hi>紫櫻至熟時正紫色皮裏間有細碎黄㸃此最珍也今亦上供朝廷藥中不甚須</hi>
<pb n="KR3e0028_WYG_023-34a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-34b"/>
雞頭實味甘平無毒主濕痺腰脊膝痛補中除暴疾益<lb/>
精氣强志令耳目聰明乆服輕身不飢耐老神倍一名<lb/>
雁喙實一名芡<hi>音儉</hi>生雷澤池澤八月採<hi>陶隱居云此即今蒍音葦子形</hi>
<hi>上花似雞冠故名雞頭仙方取此并蓮實合餌能令小兒不長正爾食之亦當益人唐本注云此實去皮作粉</hi>
<hi>與菱音陵粉相似益人勝菱臣禹錫等謹按蜀本圖經云此生水中葉大如荷皺而有刺花子若拳大形似雞</hi>
<hi>頭實若石榴皮青黒肉白如菱米也孟詵云雞頭作粉食之甚妙是長生之藥與小兒食不能長大故駐年耳</hi>
<hi>生食動風冷氣蒸之於烈日晒之其皮即開亦可舂作粉陳士良云此種雖生於水面有軟根名䓈菜主小腹</hi>
<hi>結氣痛宜食日華子云雞頭開胃助氣根可作蔬菜食</hi>
<pb n="KR3e0028_WYG_023-35a"/>
圖經曰<hi>雞頭實生雷池今處處有之生水澤中葉大如荷皺而有刺俗謂之雞頭盤花下結實其形類</hi>
<hi>雞頭故以名之其莖<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>之嫰者名蘤<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>人採以為菜茹八月採實服餌家取其實并中子擣爛暴乾再擣下篩</hi>
<hi>熬金櫻子煎和丸服之云補下益人謂之水陸丹經傳謂其子為芡</hi>
　經驗後方<hi>治益精氣强志意聰明耳目以雞頭實三合煑令熟去殻研如膏入粳米一合煑粥</hi>
<hi>空心服之</hi>
淮南子云<hi>雞頭已瘻頸疾幽人謂之雁頭</hi>
莊子<hi>徐無鬼篇有雞雍疏云雞雍雞頭草也服之延年</hi>
周禮<hi>加籩之實菱芡栗脯</hi>
<pb n="KR3e0028_WYG_023-35b"/>
衍義曰<hi>雞頭實今天下皆有之河北㳂溏其居人採得春去皮搗仁為粉蒸摶作餅可以代粮食多不</hi>
<hi>益脾胃氣兼難消化</hi>
<pb n="KR3e0028_WYG_023-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-36b"/>
<hi>中品</hi>梅實味酸平無毒主下氣除熱煩滿安心肢體痛偏<lb/>
枯不仁死肌去青黒誌惡疾止下痢好唾口乾生漢中<lb/>
川谷五月採火乾<hi>陶隱居云此亦是今烏梅也用當去核微熬之傷寒煩熱水漬飲汁生梅</hi>
<hi>子及白梅亦應相似今人多用白梅和藥以㸃誌蝕惡肉也服黄精人云禁食梅實唐本注云别録云梅根療</hi>
<hi>風痺出土者殺人梅實利筋脈去痺臣禹鍚等謹按藥性論云梅核仁亦可單用味酸無毒能除煩熱蕭炳云</hi>
<hi>今人多用煙熏為烏梅孟詵云烏梅多食損齒又刺在肉中嚼白梅封之刺即出又大便不通氣奔欲死以烏</hi>
<hi>梅十顆置湯中須臾桵去核杵為丸如棗大内下部少時即通謹按擘破水漬以少蜜相和止渴霍亂心腹不</hi>
<hi>安及痢赤治瘧方多用之陳藏器云梅實本功外止渴令人膈上熱烏梅去痰主瘧瘴止渴調中除冷熱痢止</hi>
<pb n="KR3e0028_WYG_023-37a"/>
<hi>吐逆梅葉搗碎湯洗衣易脱也嵩陽子云清水揉梅葉洗蕉葛衣經夏不脆余試之驗日華子云梅子暖止渴</hi>
<hi>多啖傷骨蝕脾胃令人發熱根葉煎濃湯治休息痢并霍亂又云白梅暖無毒治刀箭止血研傅之又云烏梅</hi>
<hi>暖無毒除勞治骨蒸去煩悶澀腸止痢消酒毒治偏枯皮膚麻痺去黒㸃令人得睡又入建茶乾薑為丸止休</hi>
<hi>息痢大驗也</hi>
圖經曰<hi>梅實生漢中川谷今襄漢川蜀江湖淮嶺皆有之其生實酸而損齒傷骨發虚熱不宜多食之</hi>
<hi>服黄精人尤不相宜其葉煑濃汁服之已休息痢根主風痺出土者不可用五月採其黄實火熏乾作烏梅主</hi>
<hi>傷寒煩熱及霍亂躁渴虚勞瘦羸産婦氣痢等方中多用之南方療勞瘧劣弱者用烏梅十四枚豆豉二合桃</hi>
<hi>柳枝各一虎口握甘草三寸長生薑一塊以童子小便二升煎七合温服其餘藥使用之尤多又以鹽殺為白</hi>
<pb n="KR3e0028_WYG_023-37b"/>
<hi>梅亦入除痰藥中用又下有楊梅條亦生江南嶺南其木若茘枝而葉細隂厚其實生青熟紅肉在核上無皮</hi>
<hi>殻南人淹藏以為果寄至北方甚多今醫方鮮用故附於此</hi>
　聖惠方<hi>主傷寒下部生<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>瘡用烏梅肉三兩炒令燥杵為末煉蜜丸如梧桐子大以石榴根皮煎</hi>
<hi>湯食前服十丸</hi>
又方<hi>治痰厥頭痛以十箇取肉鹽二錢酒一中盞合煎至七分去滓非時温服吐即佳</hi>
又方<hi>治痢下積乆不差腸垢已出以二十箇水一盞煎取六分去滓食前分為二服肘後方同</hi>
又方<hi>治瘡中新胬肉出杵肉以蜜和捻作餅子如錢許大厚以貼瘡差為度</hi>
外臺祕要<hi>治下部蟲齧杵梅桃葉一斛蒸之令極熱内小器中大布上坐蟲死</hi>
<pb n="KR3e0028_WYG_023-38a"/>
肘後方<hi>治心腹俱脹痛短氣欲死或已絶烏梅二七枚水五升煑一沸内大錢二七枚煑取二升半强</hi>
<hi>人可頓服羸人可分之再服</hi>
又方<hi>治傷寒以三十枚去核以豉一升苦酒三升煑取一升半去滓服</hi>
又方<hi>治手指忽腫痛名為伐指以烏梅仁杵苦酒和以指漬之須臾差</hi>
葛氏<hi>治赤白痢下部疼重以二十枚打碎水二升煑取一升頓服</hi>
又方<hi>治折傷以五斤去核飴五升合煑稍稍食之漸漸自消</hi>
經驗方<hi>治馬汗入肉用烏梅和核爛杵為末以頭醋和為膏先將瘡口以針刺破但出淡血有紅血出</hi>
<hi>用帛拭乾以膏傅上以帛繫定</hi>
<pb n="KR3e0028_WYG_023-38b"/>
梅師<hi>治傷寒四五日頭痛壯熱胷中煩痛烏梅十四箇鹽五合水一升煎取一半服吐之</hi>
簡要濟衆<hi>治消渴止煩悶以烏梅肉二兩微炒為末毎服二錢水二盞煎取一盞去滓入豉二百粒</hi>
<hi>煎至半盞去滓臨卧時服</hi>
鬼遺方<hi>治一切瘡肉出以烏梅燒為灰杵末傳上惡肉立盡極妙</hi>
吳氏本草<hi>梅核明目益氣不飢</hi>
毛詩疏云<hi>梅暴乾為脂羮臛虀中又含可以香口</hi>
魏文帝<hi>與軍士失道大渴而無水遂下令曰前有梅林結子甘酸可以止渴</hi>
衍義曰<hi>梅實食梅則津液泄水生木也津液泄故傷齒腎属水外為齒故也王叔和曰膀胱腎合為津</hi>
<pb n="KR3e0028_WYG_023-39a"/>
<hi>慶此語雖鄙然理存焉燻之為烏梅曝乾藏宻器中為白梅</hi>
<pb n="KR3e0028_WYG_023-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-40b"/>
木𤓰實味酸温無毒主濕痺邪氣霍亂大吐下轉筋不<lb/>
止其枝亦可煑用<hi>陶隱居云山隂蘭亭尤多彼人以為良果最療轉筋如轉筋時但呼其名</hi>
<hi>及書上作木𤓰字皆愈亦不可解俗人柱木𤓰杖云利筋脛又有榠音㝠櫨音摣大而黄可進酒去痰又樝子</hi>
<hi>澀斷痢禮云樝梨曰攢之鄭公不識樝乃云是梨之不臧者然古亦以樝為果今則不入例爾臣禹錫等謹按</hi>
<hi>蜀本注其樹枝狀如柰花作房生子形似栝樓火乾甚香爾雅云楙木𤓰注云實如小𤓰酢可食然多食亦不</hi>
<hi>益人又爾雅云樝似梨而酢澀陳藏器云木𤓰本功外下冷氣强筋骨消食止水痢後渴不止作飲服之又脚</hi>
<hi>氣衝心取一顆去子煎服之嫩者更佳又止嘔逆心膈痰唾又云按榠樝一名蠻樝本功外食之去惡心其氣</hi>
<hi>辛香置衣箱中殺蟲魚食之止心中酸水水痢樝子本功外食之去惡心酸咽止酒痰黄水小於榅桲而相似</hi>
<pb n="KR3e0028_WYG_023-41a"/>
<hi>北土無之中都有鄭注禮云樝梨之不臧者為無功也孟詵云木𤓰謹按枝葉煑之飲亦治霍亂不可多食損</hi>
<hi>齒及骨又臍下絞痛木𤓰一兩片桑葉七片大棗三枚碎之以水二升煑取半升頓服之差又云樝子平損齒</hi>
<hi>及筋不可食亦主霍亂轉筋煑汁食之與木𤓰功稍等餘無有益人處江外常為果食日華子云木𤓰止吐㵼</hi>
<hi>賁㹠及脚氣水腫冷熱痢心腹痛療渇嘔逆痰唾等根治脚氣又云榠樝平無毒消痰解酒毒及治咽酸煨食</hi>
<hi>止痢浸油梳頭治髪赤并白</hi>
圖經曰<hi>木𤓰舊不著所出州土陶隱居云山隂蘭亭尤多今處處有之而宣城者為佳其木狀若柰花</hi>
<hi>生於春末而深紅色其實大者如𤓰小者如拳爾雅謂之楙郭璞云實如小𤓰酢可食不可多亦不益人宣州</hi>
<hi>人種蒔尤謹遍滿山谷始實成則鏃紙花薄其上夜露日暴漸而變紅花文如生本州以充上貢焉又有一種</hi>
<pb n="KR3e0028_WYG_023-41b"/>
<hi>榠樝木葉花實酷類木𤓰陶云大而黄可進酒去痰者是也欲辨之看蔕間别有重蔕如乳者為木𤓰無此者</hi>
<hi>為榠樝也木𤓰大枝可作杖策之云利筋脈根葉煑湯淋足脛可以已蹷又截其木乾之作桶以濯足尤益道</hi>
<hi>家以榠樝生壓汁合和甘松𤣥參末作濕香云甚爽神</hi>
　雷公云<hi>凡使勿誤用和圓子蔓子土伏子其色様外形真似木𤓰只氣味効并向裏子各不同若</hi>
<hi>木𤓰皮薄微赤黄香甘酸不澀調榮衛助穀氣向裏子頭尖一面方是真木𤓰若和圓子色微黄蔕間麤子小</hi>
<hi>圓味澁微鹹傷人氣蔓子顆小亦似木𤓰味絶澁不堪用土伏子似木𤓰味絶澁子如大様油麻又苦澁不堪</hi>
<hi>用若餌之令人目澁目赤多赤筋痛凡使木𤓰勿令犯鐵用銅刀削去硬皮并子薄切於日中㬠却用黄牛乳</hi>
<hi>汁拌蒸從巳至未其木𤓰如膏煎却於日中薄攤晒乾用也</hi>
<pb n="KR3e0028_WYG_023-42a"/>
食療<hi>云主嘔啘風氣又吐後轉筋煑汁飲之甚良脚膝筋急痛煑木𤓰令爛研作漿粥樣用裹痛處冷即</hi>
<hi>易一宿三五度熱裹便差煑木𤓰時入一半酒同煑之</hi>
毛詩<hi>投我以木𤓰報之以瓊琚注云木𤓰楙木也可食之木</hi>
衍義曰<hi>木𤓰得木之正故入筋以鈆霜塗之則失錯味受金之制故如是今人多取西京大木𤓰為佳</hi>
<hi>其味和羮至熟止青白色入藥絶有功勝宣州者味淡此物入肝故益筋與血病腰腎脚膝無力此物不可闕</hi>
<hi>也</hi>
<pb n="KR3e0028_WYG_023-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-43b"/>
杮味甘寒無毒主通鼻耳氣腸澼不足<hi>陶隱居云杮有數種云今烏杮</hi>
<hi>火熏者性熱斷下又療狗齧瘡火煏皮逼切者亦好日乾者性冷麤心杮尤不可多食令人腹痛生杮彌冷又</hi>
<hi>有椑音卑色青惟堪生噉性冷復甚於杮散石熱家噉之亦無嫌不入藥用唐本注云别録云火杮主殺毒療</hi>
<hi>金療火瘡生肉止痛軟熟杮解酒熱毒止口乾壓胃間熱臣禹錫等謹按孟詵云杮寒主補虚勞不足謹按乾</hi>
<hi>杮厚腸胃澁中健脾胃氣消宿血又紅杮補氣續經脈氣又醋杮澁下焦健脾胃氣消宿血作餅及餻與小兒</hi>
<hi>食治秋痢又研杮先煑粥欲熟即下柿更一兩沸與小兒飽食并奶母喫亦良又乾肺二斤酥一斤蜜半升先</hi>
<hi>和酥蜜鐺中消之下柿煎十數沸不津器貯之毎日空腹服三五枚療男子女人脾虚腹肚薄食不消化面上</hi>
<hi>黒㸃乆服甚良陳藏器云杮本功外日乾者温補多食去面皯除腹中宿血剡縣火乾者名烏杮人服藥口苦</hi>
<pb n="KR3e0028_WYG_023-44a"/>
<hi>及欲吐逆食少許立止蔕煑服之止噦氣黄柿和米粉作糗蒸與小兒食之止下痢飲酒食紅柿令人心痛直</hi>
<hi>至死亦令易醉陶云解酒毒失矣日華子云柿冷潤心肺止渴澁腸療肺痿心熱嗽消痰開胃亦治吐血又云</hi>
<hi>乾柿平潤聲喉殺蟲火杮性暖功用同前</hi>
圖經曰<hi>杮舊不著所出州土今南北皆有之柿之種亦多黄柿生近京州郡紅杮南北通有朱柿出華</hi>
<hi>山似紅杮而皮薄更甘珍椑音卑杮出宣歙荆襄閩廣諸州但可生噉不堪乾諸柿食之皆美而益人椑杮更</hi>
<hi>壓丹石毒耳其乾柿火乾者謂之烏杮出宣州越州性甚温人服藥口苦欲逆食少許當止兼可斷下日乾者</hi>
<hi>為白柿入藥微冷又黄杮可和米粉作糗小兒食之止痢又以酥蜜煎乾柿食之主脾虚薄食柿蔕煑飲亦止</hi>
<hi>噦木皮主下血不止暴乾更焙篩末米飲和二錢匕服之不以上衝下脱兩服可止又有一種小柿謂之軟棗</hi>
<pb n="KR3e0028_WYG_023-44b"/>
<hi>俚俗暴乾貨之謂之牛奶柿至冷不可多食几食杮不可與蟹同令人腹痛大㵼其枯葉至滑澤古人取以臨</hi>
<hi>書俗傳杮有七絶一壽二多隂三無鳥巢四無蟲蠧五霜葉可翫六嘉實七落葉肥大</hi>
　聖惠方<hi>治耳聾鼻塞以乾杮三枚細切粳米三合豉少許煑粥空心食之</hi>
産寳<hi>治産後或患欬逆氣亂心煩乾柿一箇碎之以水十分煑熱呷</hi>
衍義曰<hi>柿有著蓋柿於蔕下别生一重又牛心肺如牛之心蒸餅杮如今之市買蒸餅華州有一等朱</hi>
<hi>杮北諸品中最小深紅色又一種塔杮亦大於諸杮性皆凉不至大寒食之引痰極甘故如是去皮掛大木株</hi>
<hi>上使風日中自乾食之多動風火乾者味不佳生則澁以温水養之需澁去可食逮至自然紅爛澁亦自去乾</hi>
<hi>則性平</hi>
<pb n="KR3e0028_WYG_023-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-45b"/>
芋味辛平有毒主寛腸胃充肌膚滑中一名土芝<hi>陶隱居云</hi>
<hi>錢塘最多生則有毒薟音杴不可食性滑下石服餌家所忌種芋三年不採成梠音吕芋又别有野芋名老芋</hi>
<hi>形葉相似如一根並殺人人不識而食之垂死者佗人以土漿及糞汁與飲之得活矣唐本注云芋有六種有</hi>
<hi>青芋紫芋真芋白芋連禪芋野芋其青芋細長毒多初煑要須灰汁易水煑熟乃堪食爾白芋真芋連禪芋紫</hi>
<hi>芋毒少並正爾蒸煑噉之又宜冷噉療熱止渴其真白連禪三芋兼肉作羮大佳蹲䲭之饒蓋謂此也野芋大</hi>
<hi>毒不堪噉也臣禹錫等謹按孟詵云芋白色者無味紫色者破氣煑汁飲之止渴十月後曬乾收之冬月食不</hi>
<hi>發病佗時月不可食又和鯽魚鱧魚作曤良乆食令人虚勞無力又煑汁洗膩衣白如玉亦可浴去身上浮風</hi>
<hi>慎風半日陳藏器云芋本功外食之令人肥白小者極滑吞之開胃及腸閉産後煑食之破血飲其汁止血渴</hi>
<pb n="KR3e0028_WYG_023-46a"/>
<hi>芋有八九種功用相似野芋生溪潤非人所種者根葉相類耳取根醋摩傅蟲瘡疥癬入口毒人又有天荷亦</hi>
<hi>相似而大也日華子云芋冷破宿血去死肌其中有數種有芽芋紫芋園圃中種者可食餘者有大毒不可容</hi>
<hi>易食薑芋辛辣以生薑煑又換水煑方可食和魚煑甚下氣調中補虚葉裹開了廱瘡毒止痛又云芋葉冷無</hi>
<hi>毒除煩止㵼療姙孕心煩迷悶胎動不安又鹽研傅蛇蟲咬并癰腫毒及罯傅毒箭</hi>
圖經曰<hi>芋本經不著所出州土陶隱居注云錢塘最多今處處有之閩蜀淮甸尤殖此種類亦多大抵</hi>
<hi>性效相近蜀川出者形圓而大狀若蹲䲭謂之芋魁彼人蒔之最盛可以當粮食而度饑年左思三都賦所謂</hi>
<hi>徇蹲䲭之沃則以為濟世陽丸是也江西閩中出者形長而大葉皆相類其細者如卵生於大魁傍食之尤美</hi>
<hi>不可過多乃有損也凡食芋並須圉圃蒔者其野芋有大毒不可輒食食則殺人惟土漿及糞汁解之説文解</hi>
<pb n="KR3e0028_WYG_023-46b"/>
<hi>字云齊人謂芋為梠陶云種芋三年不採成莒二音相近蓋南北之呼不同耳古人亦單用作藥唐韋宙獨行</hi>
<hi>方療癖氣取生芋子一斤壓破酒五升漬二七日空腹一枚神良</hi>
　唐本云<hi>多食動宿冷其葉如荷葉而長根類於薯蕷而圓圖經云其類雖多葉蓋相似葉大如扇</hi>
<hi>廣尺餘白芋毒微青芋多子真芋連禪芋紫芋並毒少而根俱不堪生噉蒸煑冷噉大治煩熱止渴今畿縣徧</hi>
<hi>有諸山南江左惟有青白紫三芋而已</hi>
食療<hi>煑汁浴之去身上浮氣浴了慎風半日許</hi>
史記<hi>蜀車氏云汶山之下沃野有蹲䲭至死不飢注蹲䲭大芋也</hi>
沈存中筆談<hi>處士劉湯隱居王屋山嘗於齋中見一大蜂屑于蛛蝄蛛縛之為蜂所螫墜地俄頃</hi>
<pb n="KR3e0028_WYG_023-47a"/>
<hi>蛛鼓腹欲烈徐徐行入草嚙芋梗微破以瘡就嚙處磨之良乆腹漸消輕躁如故自後人有為蜂螫者挼芋梗</hi>
<hi>傅之則愈</hi>
衍義曰<hi>芋所在有之江浙二川者最大而長京洛者差圓小而惟東西京者佳他處味不及也當心出</hi>
<hi>苗者為芋頭四邊附芋頭而生者為芋子八九月已後可食至時掘出置十數日却以好土勻埋至春猶好生</hi>
<hi>則辛而延多食滯氣困脾唐杜甫詩曰園收芋栗末全貧者是此以粳擦蜂螫處愈</hi>
<pb n="KR3e0028_WYG_023-48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-48b"/>
烏芋味苦甘微寒無毒主消渴痺熱温中益氣一名藉<lb/>
姑一名水萍二月生葉如芋三月三日採根暴乾<hi>陶隱居云</hi>
<hi>今藉姑生水田中葉有椏烏牙切狀如澤㵼不正似芋其根黄似芋子而小煑之亦可噉疑其有烏者根極相</hi>
<hi>似細而美葉乖異狀如莧草呼為<graphic n="KR1856" url="https://raw.githubusercontent.com/kanripo/KR-Gaiji/master/images/KR1856.png" mimeType="image/png"/>茨恐此也唐本注云此草一名槎牙一名茨菰音孤主百毒産後血悶攻</hi>
<hi>心欲死産難衣不出擣汁服一升生水中葉似錍音兮切箭鏃澤㵼之類也千金方云下石淋臣禹錫等謹按</hi>
<hi>孟詵云茨菰不可多食吳人常食之令人患脚又發脚氣癱緩風損齒令人失顔色皮肉乾燥卒食之令人嘔</hi>
<hi>水又云<graphic n="KR1856" url="https://raw.githubusercontent.com/kanripo/KR-Gaiji/master/images/KR1856.png" mimeType="image/png"/>茨冷下丹石消風毒除胷中實熱氣可作粉食明耳目止渴消疸黄若先有冷氣不可食令人腹脹</hi>
<hi>氣滿小兒秋食臍下當痛日華子云<graphic n="KR1856" url="https://raw.githubusercontent.com/kanripo/KR-Gaiji/master/images/KR1856.png" mimeType="image/png"/>茨無毒消風毒除胷胃熱治黄疸開胃下食服金石藥人食之良又云</hi>
<pb n="KR3e0028_WYG_023-49a"/>
<hi>茨菰冷有毒葉研傅蛇蟲咬多食發虚熱及腸風痔瘻崩中帶下瘡癤煑以生薑禦之佳懐孕人不可食又名</hi>
<hi>鷰尾草及烏芋矣</hi>
圖經曰<hi>烏芋今<graphic n="KR1856" url="https://raw.githubusercontent.com/kanripo/KR-Gaiji/master/images/KR1856.png" mimeType="image/png"/>茨也舊不著所出州土苗似龍鬚而細正青色根黒如指大皮厚有毛又有一種皮</hi>
<hi>薄無毛者亦同田中人並食之亦以作粉食之厚人腸胃不飢服丹石人尤宜蓋其能解毒耳爾雅謂之芍</hi>
衍義曰<hi>烏芋今人謂之葧臍皮厚色黒肉破白者謂之猪葧臍皮薄澤色淡紫肉軟者謂之羊葧臍正</hi>
<hi>二月人採食之此二等藥罕用荒歳人多採以充粮</hi>
<pb n="KR3e0028_WYG_023-50a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-50b"/>
枇杷葉味苦平無毒主卒啘不止下氣<hi>陶隱居云其葉不暇煑但嚼食</hi>
<hi>亦差人以作飲則小冷唐本注云用葉須火炙布拭去毛不爾射人肺令欬不已又主欬逆不下食今注實味</hi>
<hi>甘寒無毒多食發痰熱臣禹錫等謹按蜀本圖經云樹髙丈餘葉大如驢耳背有黄毛子毬生如小季黄色味</hi>
<hi>甘酸核大如小栗皮肉薄冬花春實四月五月熱淩冬不凋生江南山南今處處有孟詵云枇杷温利五臟乆</hi>
<hi>食亦發熱黄子食之潤肺熱上膲若和熱炙肉及熱麵食之令人患熱毒黄病藥性論云枇杷葉使味甘能主</hi>
<hi>胃氣冷嘔噦不止日華子云枇杷子平無毒治肺氣潤五臟下氣止吐逆并渴疾又云葉療婦人産後口乾</hi>
圖經曰<hi>枇杷葉舊不著所出州郡今襄漢吳蜀閩嶺皆有之木高丈餘葉作驢耳形皆有毛其本隂密</hi>
<hi>婆娑可愛四時不彫盛冬開白花至三四月而成實故謝瞻枇杷賦云禀金秋之青條抱東陽之和氣肇寒葩</hi>
<pb n="KR3e0028_WYG_023-51a"/>
<hi>之結霜成炎果乎纎露是也其實作毬如黄梅皮肉甚薄味甘中核如小栗四月採葉暴乾治肺氣主渇疾用</hi>
<hi>時須火炙布拭去上黄毛去之難盡當用粟稈作刷刷之乃盡人以作飲則小冷其木白皮止吐逆不下食</hi>
　雷公云<hi>凡使採得後秤濕者一葉重一兩乾者三葉重一兩者是氣足堪用使麤布拭上毛令盡</hi>
<hi>用甘草湯洗一遍却用綿再拭令乾毎一兩以酥一分炙之酥盡為度</hi>
食療<hi>卒嘔啘不止不欲食又煑汁飲之止渴偏理肺及肺風瘡胷面上瘡</hi>
孫真人<hi>咳嗽以葉去毛煎湯服之</hi>
衍義曰<hi>枇杷葉江東西湖南北二川皆有之以其形如枇杷故名之治肺熱𠻳有功花白最先春也子</hi>
<hi>大如彈丸四五月熟色若黄杏微有毛肉薄性亦平與葉不同有婦人患肺熱乆嗽身如炙肌瘦將成肺癆以</hi>
<pb n="KR3e0028_WYG_023-51b"/>
<hi>枇杷葉木通欵冬花紫菀杏仁桑白皮各等分大黄減半各如常製治訖同為末蜜丸如櫻桃大食後夜卧各</hi>
<hi>含化一丸未終一劑而愈</hi>
<pb n="KR3e0028_WYG_023-52a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-52b"/>
茘枝子味甘平無毒止渴益人顔色生嶺南及巴中其<lb/>
樹髙一二丈葉青隂淩冬不凋形如松子大殻朱若紅<lb/>
羅紋肉青白若水精甘美如蜜四五月熟百鳥食之皆<lb/>
肥矣<hi>今附</hi>
圖經曰<hi>茘枝子生嶺南及巴中今泉福漳嘉蜀渝涪州興化軍及二廣州郡皆有之其品閩中第一蜀</hi>
<hi>川次之嶺南為下扶南記云此木以茘枝為名者以其結實時枝弱而蔕牢不可摘取以刀斧劙音利取其枝</hi>
<hi>故以為名耳其木髙二三丈自徑尺至於合抱頗類桂木冬青之屬葉蓬蓬然四時榮茂不凋其木性至堅勁</hi>
<hi>工人取其根作節音槽及彈棊局木之大者子至百斛其花青白狀若冠之蕤纓實如松花之初生者殻若羅</hi>
<pb n="KR3e0028_WYG_023-53a"/>
<hi>文初青漸紅肉淡白如肪玉味甘而多汁五六月盛熟時彼方皆燕㑹其下以賞之賓主極量取噉雖多亦不</hi>
<hi>傷人少過度則飲蜜漿一盃便解茘枝始傳於漢世初惟出嶺南後出蜀中蜀都賦所云旁挺龍目側生茘枝</hi>
<hi>是也蜀中之品在唐尤盛白居易圖序論之詳矣今閩中四郡所出特竒而種類僅至三十餘品肌肉甚厚甘</hi>
<hi>香瑩白非廣蜀之比也福唐歳貢白暴茘枝并蜜煎茘枝肉俱為上方之珍果白暴須佳實乃堪其市貨者多</hi>
<hi>用雜色茘枝乆鹽梅暴之成而皮深紅味亦少酸殊失本真凡經暴皆可經歳好者寄至都下及關陜河外諸</hi>
<hi>處味猶不歇百果流布之盛皆不及此又有焦核茘枝味更甜美或云是木生背陽結實不完就者白暴之尤</hi>
<hi>佳又有緑色蠟色皆其品之竒者本土亦自難得其蜀嶺茘枝初生亦小酢肉薄不堪暴花及根亦入藥崔元</hi>
<hi>亮海上方治喉痺腫痛以茘枝花并根共十二分以水三升煑去滓含細細嚥之差止</hi>
<pb n="KR3e0028_WYG_023-53b"/>
　陳藏器<hi>味酸子如卵廣州記云茘枝精者子如雞卵大殻朱肉白核如雞舌香廣記曰茘枝冬青</hi>
<hi>實如雞子核黄黒似熟蓮子實白如肪脂甘而多汁美極益人也</hi>
海藥云<hi>謹按廣州記云生嶺南及波斯國樹似青木香味甘酸主煩渴頭重心躁背膊勞悶並宜食之</hi>
<hi>嘉州已下渝州並有其實熱甘美茘枝熟人未採則百蟲不敢近人才採之烏鳥蝙蝠之類無不殘傷故採茘</hi>
<hi>枝者日中而衆採之茘枝子一日色變二日味變三日色味俱變古詩云色味不踰三日變員安字茘枝詩云</hi>
<hi>香味三日變今瀘渝人食之多則發熱瘡</hi>
食療<hi>微温食之通神益智健氣及顔色多食則發熱</hi>
衍義曰<hi>茘枝藥品中今未見惟崔元亮方中收之果實中為上品多食亦令人發虚熱此物喜雙實尤</hi>
<pb n="KR3e0028_WYG_023-54a"/>
<hi>可愛本朝有蔡君謨茘枝譜其説甚詳唐杜牧詩云乙騎紅塵妃子笑無人知是茘枝來此是川蜀茘枝亦可</hi>
<hi>生置之長安也以核慢火中燒存性為末新酒調一枚末服治心痛及小腸氣</hi>
乳柑子味甘大寒主利腸胃中熱毒解丹石止暴渴利<lb/>
小便多食令人脾冷發痼癖大腸洩又有沙柑青柑山<lb/>
柑體性相類惟山柑皮療咽喉痛效餘者皮不堪用其<lb/>
樹若橘樹其形似橘而圓大皮色生青熟黄赤未經霜<lb/>
時尤酸霜後甚甜故名柑子生嶺南及江南<hi>今附臣禹錫等謹按</hi>
<hi>蕭炳云出西戎者佳日華子云冷無毒皮炙作湯可解酒毒及酒渴多食發隂汗</hi>
<pb n="KR3e0028_WYG_023-54b"/>
圖經<hi>文具橘柚條下</hi>
　陳藏器<hi>産後肌浮柑皮為末酒下</hi>
聖惠方<hi>治酒毒或醉昬悶煩渴要易醒方取柑皮二兩焙乾為末以三錢匕水一中盞煎三五沸入鹽</hi>
<hi>如茶法服妙</hi>
食療<hi>寒堪食之其皮不任藥用食多令人肺燥冷中發痃癖</hi>
經驗方<hi>獨醒錫柑子皮去瓤不計多少焙乾為末入鹽㸃半錢</hi>
衍義曰<hi>乳柑子今人多作橘皮售於人不河不擇也柑皮不甚苦橘皮極苦至熟亦苦若以皮緊慢分</hi>
<hi>别橘與柑又縁方宜各不同亦互有緊慢者脾腎冷人食其肉多致藏寒或洩利</hi>
<pb n="KR3e0028_WYG_023-55a"/>
石蜜<hi>乳糖也</hi>味甘寒無毒主心腹熱脹口乾渴性冷利出<lb/>
益州及西戎煎煉沙糖為之可作餅塊黄白色<hi>唐本注云用水</hi>
<hi>牛乳米粉和煎乃得成塊西戎來者佳江左亦有殆勝蜀者云用牛乳汁和沙糖煎之並作餅堅重今注此石</hi>
<hi>蜜其實乳糖也前卷已有石蜜之名故注此條為乳糖唐本先附臣禹錫等謹按孟詵云石蜜治目中熱膜明</hi>
<hi>目蜀中波斯者良東吳亦有並不如兩處者此皆煎甘蔗汁及生乳汁則易細白耳和棗肉及苣蕂末丸毎食</hi>
<hi>後含一兩丸潤肺氣助五藏津</hi>
圖經<hi>文具甘蔗條下</hi>
衍義曰<hi>石蜜川浙最佳其味厚其他次之煎鍊成入銅錫噐達京都至夏月及乆隂雨多自消化土人</hi>
<pb n="KR3e0028_WYG_023-55b"/>
<hi>先以竹葉及紙裹外用石夾埋之仍不得見風遂免今人謂乳糖其作餅黄白色者今人又謂之捻糖易消化</hi>
<hi>入藥至少</hi>
<pb n="KR3e0028_WYG_023-56a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-56b"/>
甘蔗<hi>音柘</hi>味甘平無毒主下氣和中助脾氣利大腸<hi>陶隱居云</hi>
<hi>今出江東為勝廬陵亦有好者廣州一種數年生皆如大竹長丈餘取汁以為沙糖甚益人又有荻蔗節疎而</hi>
<hi>細亦可噉也今按别本注云蔗有兩種赤色名崑崙蔗白色名荻蔗出蜀及嶺南為勝並煎為沙糖今江東甚</hi>
<hi>多而劣於蜀者亦甚甘美時用煎為稀沙糖也今㑹稽作乳糖殆勝於蜀去煩止渴解酒毒臣禹錫等謹按蜀</hi>
<hi>本圖經云葉似荻高丈許有竹荻三蔗竹蔗莖麤出江南荻蔗莖細出江北霜下後收莖笮其汁為沙糖錬沙</hi>
<hi>糖和牛乳為石蜜並好日華子云冷利大小腸下氣痢補脾消痰止渴除心煩熱作沙糖潤心肺殺蟲解酒毒</hi>
<hi>臘月窖糞坑中患天行熱狂人絞汁服甚良也</hi>
圖經曰<hi>甘蔗舊不著所出州土陶隱居云今江東者為勝廬陵亦有好者廣州一種數年生者如大竹</hi>
<pb n="KR3e0028_WYG_023-57a"/>
<hi>長丈餘今江浙閩廣蜀川所生大者亦髙丈許葉有二種一種似荻節疎而細短謂之荻蔗一種似竹粗長笮</hi>
<hi>其汁以為沙糖皆用竹蔗泉福吉廣州多作之錬沙糖和牛乳為石蜜即乳糖也惟蜀川作之荻蔗但堪噉或</hi>
<hi>云亦可煎稀糖商人販貨至都下者荻蔗多而竹蔗少也</hi>
　食療<hi>主補氣兼下氣不可共酒食發痰</hi>
外臺祕要<hi>主發熱口乾小便澀取甘蔗去皮盡令喫之咽汁若口痛搗取汁服之</hi>
肘後方<hi>主卒乾嘔不息甘蔗汁温令熱服半升日三又以生薑汁一升服並差</hi>
梅師方<hi>主胃及朝食暮吐暮食朝吐旋旋吐者以甘蔗汁七升生薑汁一升二味相和分為三服</hi>
食醫心鏡<hi>理正氣止煩渇和中補脾利人腸解酒毒削甘蔗去皮食後喫之</hi>
<pb n="KR3e0028_WYG_023-57b"/>
張協都蔗賦云<hi>挫斯蔗而療渇若漱醴而含蜜</hi>
衍義曰<hi>甘蔗今川廣湖南北二浙江東西皆有自八九月已堪食收至三四月方酸壞石蜜沙糖霜皆</hi>
<hi>自北出惟川浙者為勝</hi>
沙糖味甘寒無毒功體與石蜜同而冷利過之笮<hi>音詐</hi>甘<lb/>
蔗汁煎作蜀地西戎江東並有之<hi>唐本先附臣禹錫等謹按孟詵云沙糖多</hi>
<hi>食令人心痛不與鯽魚同食成疳蟲又不與葵同食生流澼又不與笋同食使笋不消成癥身重不能行履耳</hi>
圖經<hi>文具甘蔗條下</hi>
　食療云<hi>主心熱口乾多食生長蟲消肌肉損齒發疳<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>不可長食之</hi>
<pb n="KR3e0028_WYG_023-58a"/>
子母祕録<hi>治腹𦂳白糖以酒二升煑服不過再差</hi>
衍義曰<hi>沙糖又次石蜜蔗汁清故費煎錬致紫黒色治心肺大腸熱兼噉駞馬今醫家治暴熱多以此</hi>
<hi>物為先導小兒多食則損齒土制水也及生蟯蟲祼蟲属土故名甘遂生</hi>
椑<hi>音卑</hi>柿味甘寒無毒主壓石藥發熱利水解酒熱乆食<lb/>
令人寒中去胃中熱生江淮南似柿而青黒閒居賦云<lb/>
梁侯烏椑之柿是也<hi>今附臣禹錫等謹按日華子云椑柿止渇潤心肺除腹臟冷熱作漆</hi>
<hi>甚妙不宜與蟹同食令人腹疼并大㵼矣</hi>
圖經<hi>文具柿條下</hi>
<pb n="KR3e0028_WYG_023-59a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-59b"/>
<hi>下品</hi>桃核仁味苦甘平無毒主瘀血血閉瘕邪氣殺小蟲<lb/>
止欬逆上氣消心下堅除卒暴擊血破癥瘕通月水止<lb/>
痛七月採取仁隂乾<lb/>
桃花殺疰惡鬼令人好顔色味苦平無毒主除水氣破<lb/>
石淋利大小便下三蟲悅澤人面三月三日採隂乾<lb/>
桃梟味苦㣲温主殺百鬼精物療中惡腹痛殺精魅五<lb/>
毒不祥一名桃奴一名梟景是實著樹不落實中者正<lb/>
月採之<lb/>
<pb n="KR3e0028_WYG_023-60a"/>
桃毛主下血<graphic n="KR1742" url="https://raw.githubusercontent.com/kanripo/KR-Gaiji/master/images/KR1742.png" mimeType="image/png"/>寒熱積聚無子帶下諸疾破堅閉刮取<lb/>
毛用之<hi>臣禹錫等謹按本經月閉通用藥云桃毛平</hi>
桃蠧殺鬼邪惡不祥食桃樹蟲也<lb/>
莖白皮味苦辛無毒除邪鬼中惡腹痛去胃中熱<lb/>
葉味苦辛平無毒主除尸蟲出瘡中蟲<lb/>
膠鍊之主保中不飢忍風寒<lb/>
實味酸多令人有熱生太山川谷<hi>陶隠居云今處處有京口者亦好當取解</hi>
<hi>核種之為佳又有小桃其仁不堪用桃仁作酪乃言冷桃膠入仙家用三月三日採花亦供丹方所須方言服</hi>
<pb n="KR3e0028_WYG_023-60b"/>
<hi>三樹桃花盡則面色如桃花仁亦無試之者服水人云禁食桃也唐本注云桃膠味苦平無毒主下石淋破血</hi>
<hi>中惡疰忤花主下惡氣消腫滿利大小腸臣禹錫等謹按藥性論云桃仁使桃符主中惡孟銑云桃仁温殺三</hi>
<hi>䖝止心痛又女人隂中生瘡如蟲齩疼痛者可生𢷬葉綿裹内隂中日三四易差又三月三日採花曬亁杵末</hi>
<hi>以水服二錢匕小兒半錢治心腹痛又秃瘡收未開花隂乾與桑椹赤者等分作末以猪脂和先取灰汁洗去</hi>
<hi>瘡痂即塗藥又云桃能發丹石不可食之生者尤損人又白毛主惡鬼邪氣膠亦然又桃符及奴主精魅邪氣</hi>
<hi>符煮汁飲之奴者丸散服之桃仁每夜嚼一顆和蜜塗手面良日華子云桃熱㣲毒益色多食令人生熱樹</hi>
<hi>上自乾者治肺氣腰痛除鬼精邪氣破血治心痛酒磨暖服之又云桃葉暖治惡氣小兒寒熱客忤桃毛療崩</hi>
<hi>中破癖氣桃蠧食之肥恱人顔色也</hi>
<pb n="KR3e0028_WYG_023-61a"/>
圖經曰<hi>桃核仁并花實等生泰山今處處皆有之京東陕西出者尤大而美大都佳果多是圃人以他</hi>
<hi>木接根上栽之遂至肥羙殊失本性此等藥中不可用之當以一生者為佳七月採核破之取仁陰乾今都下</hi>
<hi>市賈多取炒貨之云食之亦益人然亦多雜接實之核為不堪也千金方桃仁煎療婦人産後百病諸氣取桃</hi>
<hi>仁一千二百枚去雙仁尖皮熬𢷬令極細以清酒一斗半研如麥粥法以極細為佳内小項瓷瓶中宻以麪封</hi>
<hi>之内湯中煮一復時藥成温酒和服一匙日再其花三月三日採隂乾太清卉木方云酒漬桃花飲之除百疾</hi>
<hi>益顔色崔元亮海上方治面上瘡黄水出并眼瘡二月五日收取桃花不計多少細末之食後以水半盞調服</hi>
<hi>方寸匕日三甚良其實已乾著水上經冬不落者名桃梟正月採之以中實者良胡洽治中惡毒氣蠱疰有桃</hi>
<hi>奴湯是此也其實上毛刮取之以治女子崩中食桃木䖝名桃蠧食之恱人顔色莖白皮中惡方用之葉多用</hi>
<pb n="KR3e0028_WYG_023-61b"/>
<hi>作湯導藥標嫰者名桃心尤勝張文仲治天行有支太醫桃葉湯熏身法水一石煮桃葉取七㪷以為鋪席自</hi>
<hi>圍衣被葢上安桃湯于牀簀下乘熱自熏停少時當雨汗汗遍去湯待歇速粉之并炙大椎則愈陳廩丘蒸法</hi>
<hi>經云連發汗汗不出者死可蒸之如中風法以問張苗苗曾有疲極汗出卧單簟中冷但苦寒倦四日凡八過</hi>
<hi>發汗汗不出燒地桃葉蒸之則得大汗被中傅粉極燥便差後用此發汗得出蒸發者燒地良乆掃除去火可</hi>
<hi>以水小洒取蠶沙若桃葉栢葉糖及麥麩皆可趣用易得者牛馬糞亦可用但臭耳取桃葉欲落時可益收亁</hi>
<hi>之以此等物著火處令厚二三寸布席上坐温覆用此出汗若過熱當審細之息大熱者重席汗出周身便止</hi>
<hi>温粉粉之勿令過此法舊云出阮河南也桃皮亦主病集驗肺熱悶不止胸中喘急悸寒熱往來欲死不堪服</hi>
<hi>藥泄胸中喘氣用桃皮芫花各一升二物以水四升煮取一升五合去滓以故布手中内汁中薄胸温四肢不</hi>
<pb n="KR3e0028_WYG_023-62a"/>
<hi>盈數刻即歇又必効方生蠱毒用火㦸桃白皮東引者以大火烘之斑猫去足翅熬三物等分𢷬篩為散以冷</hi>
<hi>水服半方寸匕其毒即出不出更一服蠱並出此李饒州法云奇效若以酒中得則以酒服以食中得以飲服</hi>
<hi>之桃膠入服食藥仙方著其法取膠二十斤絹袋盛濼木灰汁一石中煮三五沸并袋出掛髙處候亁再煮如</hi>
<hi>此三度土暴乾篩末蜜和空腹酒下梧桐子大二十丸乆服當仙去又主石淋古今錄驗著其方云服桃木膠</hi>
<hi>如棗大夏以冷水三合冬以湯三合和為一服日三當下石石盡即止其實亦可可多食善令人熱發</hi>
　雷公云<hi>凡使須撣去皮渾用白术烏豆二味和桃仁同于垍堝子中煮一伏時後漉出用手擘作</hi>
<hi>兩片其心黄如金色任用之花勿使千葉者能使人鼻衂不止目黄凡用揀令淨以絹袋盛于簷下懸令亁去</hi>
<hi>塵了用鬼髑髏勿使乾桃子其鬼髑髏只是十葉桃花結子在樹上不落者亁然于十一月内採得可為神妙凡</hi>
<pb n="KR3e0028_WYG_023-62b"/>
<hi>修事以酒拌蒸從巳至未焙以銅刀切焙取肉用</hi>
聖惠方<hi>補心虛治健忘令耳目聰明用戊子日取東引桃枝二寸枕之千金翼同</hi>
又方<hi>治伏梁氣在心下結聚不散用桃奴三兩為末空心温酒調二錢匕</hi>
又方<hi>治小兒中蠱毒令腹内堅痛面目青黄淋露骨立病變無常方以樹樹寄生二兩末如茶㸃服日四五服</hi>
外臺秘要<hi>治霍亂腹痛吐痢取桃葉三升切以水五升煮取一升三合分温二服</hi>
又方<hi>治虚熱渴桃膠如彈丸含之佳</hi>
又方<hi>治骨蒸桃仁一百二十枚去皮雙仁留尖杵和為丸平旦井花水頓服令盡服訖量性飲酒令醉仍</hi>
<hi>須喫水能多最精隔日又服一劑百日不得食肉</hi>
<pb n="KR3e0028_WYG_023-63a"/>
又方<hi>治偏風半身不遂及癖疰方桃仁一千七百枚去雙仁尖皮以好酒一斗三升浸經二十一日出日</hi>
<hi>乾杵令細作丸每服二十丸還将桃酒服之</hi>
又方<hi>治三蟲絞葉取汁一升飲</hi>
又方<hi>酒漬桃花飲之除百病好容色又桃仁服之長生</hi>
千金方<hi>治風項强不得顧視穿地作坑燒令通赤以水洒之令冷内生桃葉鋪其席下卧之今項在藥</hi>
<hi>上以衣著項邊令氣上蒸病人汗出良乆差</hi>
又方<hi>治喉閉煮桃皮汁三升服之</hi>
又方<hi>治産後遍身如果粒熱如火者以桃仁研臘月猪脂調傅上日易</hi>
<pb n="KR3e0028_WYG_023-63b"/>
又方<hi>治少小聤耳桃仁熟末以榖裹塞耳</hi>
又方<hi>人有食桃病時已晚無復校就桃樹開得梟桃澆服之暫吐病即愈</hi>
千金翼<hi>延年去風令光潤桃仁五合去皮用粳米飯漿研之令細以漿水杵取汁令桃仁盡即休㣲温</hi>
<hi>用洗面極妙</hi>
又方<hi>以五月五日取東向桃枝日未出時作三寸朩人著衣帶中令人不忘</hi>
肘後方<hi>尸生鬼注病者葛云即是五尸之一注又挟諸鬼邪為祟其病變動及有二十六種至九十九</hi>
<hi>種大畧使人寒淋瀝沈沈黙黙不的知其所苦而無處不惡累年積月漸就頓滯以至于死死後復傳傍人乃</hi>
<hi>至滅門覺如此病者便宜急治桃仁五十枚碎研以水煮取四升一服盡當吐吐病不盡三兩日不吐再服也</hi>
<pb n="KR3e0028_WYG_023-64a"/>
又方<hi>卒心痛東引桃枝一把切以酒一升煎取半升頓服大効</hi>
又方<hi>治卒心痛桃仁七枚去皮尖熟研水一合頦服良亦可治三十年患</hi>
又方<hi>治卒得咳嗽桃仁三升去皮杵著器中密封之蒸一次日乾絹袋盛以内二斗酒中六七日可飲四五合稍増至一升</hi>
葛氏<hi>卒中瘑瘡瘑瘡常對在兩脚杵桃葉以苦酒和傅皮亦得</hi>
又方<hi>治小兒卵□杵桃仁傳之亦治婦人隂腫瘙痒</hi>
又方<hi>治痬痔大腸常血杵桃葉一斛蒸之内小口器中以下部榻上坐蟲自出</hi>
又方<hi>治胎下血不出取桃樹上乾不落桃子燒作灰和水服差又産後隂腫痛燒桃仁傅之</hi>
又方<hi>下部瘡已决洞者桃皮葉杵水漬令濃去滓著盆中漬之有蟲出</hi>
<pb n="KR3e0028_WYG_023-64b"/>
梅師方<hi>治諸蟲入耳取桃葉熱挼塞兩耳出</hi>
又方<hi>治熱病後下部生瘡濃煮桃白皮如稀餳内少許熊膽研以綿蘸藥内下部瘡上</hi>
又方<hi>治狂狗咬人取桃白皮一握水三升煎取一升服</hi>
孫真人<hi>桃味辛肺病宜食又桃味酸無毒多食令人有熱</hi>
又方<hi>主大小腸並不通桃葉取汁和服半斤冬用桃樹皮</hi>
又方<hi>主卒患瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>子不痛方取樹皮貼上炙二七壯</hi>
又方<hi>主卒得惡瘡不識者取桃皮作屑内瘡中</hi>
又方<hi>凡人好魘桃仁熬去皮尖三七枚以小便下之</hi>
<pb n="KR3e0028_WYG_023-65a"/>
又方<hi>備急鬼疰心痛桃仁一合爛研煎湯喫</hi>
食醫心鏡<hi>主上氣咳嗽胸隔痞滿氣喘桃仁三兩去皮尖以水一升研取汁和粳米二合煮粥食之</hi>
又方<hi>主傳尸鬼氣咳嗽痃癖注氣血氣不通日斬消瘦桃仁壹兩去皮尖杵碎以水一升半煮著米煮粥</hi>
<hi>粥空心食之</hi>
又方<hi>凡風勞毒腫疼攣痛或牽引小腹及腰痛桃仁一升去皮尖者熬令黒煙出熱研𢷬如脂膏以酒三</hi>
<hi>升攪令相和一服取汗不過三差</hi>
傷寒類要<hi>治黄疸身眼皆如金色不可使婦人雞犬見以取東引桃根切細如筋若釵股以下者一握</hi>
<hi>水一大升煎取一小升適温空腹頓服後三五日其黄離離如薄雲散惟服最後差百日方平復身黄散後可</hi>
<pb n="KR3e0028_WYG_023-65b"/>
<hi>時時飲一盞清酒則眼中易散不飲則散遲則散遲忌食熱麪猪魚等徐之才家秘方</hi>
又方<hi>治天行<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>下部瘡濃煎桃枝如之糖以通下部中若口中生瘡含</hi>
又方<hi>治温病令不相染方桃樹蟲矢末水服方寸匕</hi>
又方<hi>凡天時疫癘者常以東行桃枝細剉煑浴佳</hi>
又方<hi>小兒傷寒若得時氣桃葉三兩杵和水五升煮十沸取汁日五六遍淋之後燒雄鼠糞二枚服妙</hi>
子母秘録<hi>治隂腫桃仁擣傅之</hi>
又方<hi>小兒瘡初起膘漿似火瘡名爛瘡杵桃仁面脂傅上</hi>
又方<hi>小兒濕癬桃樹青皮為末和醋傅上</hi>
<pb n="KR3e0028_WYG_023-66a"/>
崔氏<hi>主鬼疰心腹痛不可忍取東引桃枝削去蒼皮取白皮一握水二升煮取半升服令盡差如未定再服</hi>
修真秘㫖<hi>食桃訖入水浴令人成淋病</hi>
抱撲子<hi>桃膠以桑灰漬之服百病愈又服之身輕有光明在晦夜之地四月斷縠</hi>
荆楚嵗時記<hi>謝道通登羅浮山見數童子以朱書桃板貼户上道通還以紙寫之貼户上鬼見畏之</hi>
宋王㣲<hi>桃飴越地通天液首化玉體貌定仙人知暍日胡不廕年</hi>
宋齊丘化書<hi>李接桃而本强者其實毛</hi>
周禮<hi>戎右掌戎車之兵革使詔贊王鼔傳王命于陳中會同充革車盟則以玉敦辟盟遂役之贊牛耳桃茢注</hi>
<hi>鬼所畏也茢苕菷所以掃不祥</hi>
<pb n="KR3e0028_WYG_023-66b"/>
毛詩<hi>園有桃其實之殽今深山大谷之民熟以為飯</hi>
典術曰<hi>桃者五木之精也今之作桃符著門上厭邪氣此仙木也</hi>
家語<hi>孔子侍坐于哀公賜之桃與黍焉哀公曰請用孔子先黍而後食桃左右皆掩口而笑公曰黍者所以雪</hi>
<hi>桃非為食之也</hi>
東京賦云<hi>度朔作梗守以曹鬰壘神荼副焉對操索葦注上古有神荼與鬰壘兄弟二人桃樹下閲</hi>
<hi>百鬼無道理者縳以葦索而飼虎今人作桃符板云左神荼右鬰壘者以此</hi>
治瘧<hi>用桃仁一百箇去皮尖于乳鉢中細研成膏不得犯生水候成膏入黄丹三錢丸如梧桐子大每服</hi>
<hi>三丸當發日面北用温酒吞下如不飲酒井花水亦得五月五日午時合忌雞犬婦人見</hi>
<pb n="KR3e0028_WYG_023-67a"/>
衍義曰<hi>桃核仁桃品亦得京畿有油桃光小于衆桃不益脾有小㸃斑而光如塗油山中一種正是月</hi>
<hi>令中桃始華者但多子少不堪啗惟堪取仁唐文選謂山桃發紅蕚者是矣又太原有僉桃色深黄西京有崑</hi>
<hi>崙桃肉深紫紅色此二種尤甘又餅子桃如今之者走餅子如此數種入藥惟以山中自生者為正葢取其</hi>
<hi>泄為用不取肥好者如傷寒八九日間發熱如狂大解小腹滿痛有瘀血用桃仁三十箇湯去皮尖麩炒赤色</hi>
<hi>别研䗪虫三十枚去翅水蛭二十枚各炒川大黄一兩同為末與桃仁同搗令勻煉蜜丸如小豆大每服二十</hi>
<hi>丸桃仁湯下利下瘀血惡物便愈未差再服</hi>
<pb n="KR3e0028_WYG_023-68a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-68b"/>
杏核仁味甘苦溫冷利有毒主欬逆上氣雷鳴喉痺下<lb/>
氣産乳金瘡寒心賁豚驚癎心下煩熱風氣去來時行<lb/>
頭痛解肌消心下急殺狗毒五月採之其兩仁者殺人<lb/>
可以毒狗<lb/>
花味苦無毒主補不足女子傷中寒熱痺厥逆<lb/>
實味酸不可多食傷筋骨生晉山川谷<hi>得大良惡黄芩黄耆葛根解錫</hi>
<hi>毒畏蘘草陶隠居云處處有藥中多用之湯浸去尖皮熬令黄臣禹錫等謹按藥性論云杏仁能治腹痺不通</hi>
<hi>發汁主温病治心下氣滿痛除心腹煩悶療肺氣咳𠻳上氣喘促入天門冬煎潤心肺可和酪作湯益潤身氣</hi>
<pb n="KR3e0028_WYG_023-69a"/>
<hi>宿即動冷氣孟詵云杏熱面皯者取仁去皮擣和鷄子白夜卧塗面明早以煖清酒洗之大患卒瘂取杏仁三</hi>
<hi>分去皮尖熬别杵桂一分和如泥取李核大綿裹含細細咽之日五夜三謹按心腹中結伏氣杏仁稱皮桂心</hi>
<hi>訶梨勒皮為丸空心服三十丸無忌又燒令煙盡研如泥綿裹内女子隂中瘡蠱疽陳藏器云杏仁本功外殺</hi>
<hi>蟲燒令煙未盡細研如脂粉裹内<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>齒孔中亦主産門中蟲瘡癢不可忍者去仁及諸畜瘡中風取仁去皮熬</hi>
<hi>令亦和桂末研如泥綿裹如指大含之利喉咽去喉痺痰唾嗽嗽喉中熱結生瘡杏酪濃煎如膏服之閏五藏</hi>
<hi>去痰𠻳生熟喫俱得丰生半熟殺人日華子云杏熟有毒不可多食傷神</hi>
圖經曰<hi>杏核仁生晉川山谷今處處有之其實亦數種黄而圓者名金杏相傳云種出濟南郡之分流</hi>
<hi>山彼人謂之漢帝杏今近都多種之熟最早其扁而青黄者名木杏味酢不及金杏杏子入藥今以東來者為</hi>
<pb n="KR3e0028_WYG_023-69b"/>
<hi>勝仍用家園種者也杏不堪入藥五月採破核去雙仁者古方有單服杏仁修治如法自朝蒸之至午而止便</hi>
<hi>以慢火㣲烘至七日乃收貯之每旦腹空時不約多少任意取之積乆不止駐顔延年云是夏姬法然杏仁能</hi>
<hi>使人血溢少悞之必出血不已或至委頓故近人少有服者又有杏酥法去風虚除百病擣爛杏仁三石以好</hi>
<hi>酒二石研濾取汁一石五斗入白蜜一斗五升攪匀封於新瓮中勿洩氣三十日看酒上酥出即掠取内甆器</hi>
<hi>中貯之取其酒滓團如梨大置空屋中作格安之候成飴脯狀旦服一枚以前酒下其酒任性飲之杏花乾之</hi>
<hi>亦入藥杏枝主墮傷取一握水一大升煑半下酒三合分再服大枚其實不可多食傷神損筋骨劉禹錫傳信</hi>
<hi>方治𠻳補肺丸杏仁二大升山者不中揀却雙仁及陳歇以童子小便一斗㓎之春夏七日秋冬二七日并皮</hi>
<hi>尖於砂盆子中研細濾取汁煑令魚眼沸候軟如麪糊即成仍特以栁枝攪勿令著底後即以馬尾羅或麄布</hi>
<pb n="KR3e0028_WYG_023-70a"/>
<hi>下之口暴通丸即丸服之時食前後總須服三十丸五十丸任意茶酒下忌白水粥只是為米泔耳自初沒至</hi>
<hi>成常以紙葢之以畏塵土也知無馬尾羅即以麄布袋下之如取棗穰法</hi>
　雷公云<hi>凡使須以沸湯浸少時去皮膜去尖擘作兩片用白大石并烏豆杏仁二件於鍋子中下</hi>
<hi>東流水煑從巳至午其杏仁色褐黄則去尖然用每脩一斤用白大石一斤烏頭三合水旋添勿令闕免反血</hi>
<hi>為妙也</hi>
食療云<hi>主熱風頭痛又燒令煙盡去皮以亂髪裹之咬於所患齒下其痛便止熏諸蟲出并去風便差</hi>
<hi>重者不過三度</hi>
外臺秘要<hi>治偏風半身不遂兼失音不語生吞杏仁七枚不去皮尖日起從一七漸加至七七枚七</hi>
<pb n="KR3e0028_WYG_023-70b"/>
<hi>七日周而復始食後即以竹瀝下之任意多少日料一升取盡</hi>
又方<hi>治耳聾以杏仁七枚去皮拍碎為三分以綿襄於中著顆鹽如小豆許以器盛於飯甑中蒸之候飯</hi>
<hi>熟出裹令患人側卧和綿捻一裹以油法滿入耳中乆又以一裹依前法</hi>
千金方<hi>治<graphic n="KR2098" url="https://raw.githubusercontent.com/kanripo/KR-Gaiji/master/images/KR2098.png" mimeType="image/png"/>𠻳旦夕加重増寒壯熱少喜多嗔忽進退面色不潤積漸少食狀若肺脈强緊浮者杏仁</hi>
<hi>半斤去皮尖入於瓶内童子小便二斗浸七日了漉出去小便以煖水淘過於沙盆内研成泥别入甆瓶中以</hi>
<hi>小便三升煎之如膏量其輕重食上熟水下一錢匕婦人室女服之更妙</hi>
又方<hi>主卒中風頭面腫杵杏仁如膏傅之</hi>
又方<hi>治一切風虚常患頭痛欲破者杏仁去皮尖乾暴為末水九升研濾如作粥法緩火煎令如麻腐</hi>
<pb n="KR3e0028_WYG_023-71a"/>
<hi>起取和羮粥酒内一匙服之每食前不限多少服七日後大汗出慎風冷猪魚雞蒜大酢一劑後諸風減差春</hi>
<hi>夏恐酢少作服之秋九月後煎之此法神妙可深秘之</hi>
又方<hi>治鼻中生瘡杵杏仁乳汁和傅之</hi>
又方<hi>治頭面風眼瞤鼻塞眼暗冷泪杏仁三升為末水煑四五沸洗頭冷汗盡三度差</hi>
又方<hi>治破傷風腫厚傅杏仁膏燃燭遙炙</hi>
又方<hi>治疳蟲蝕鼻生瘡燒杏核壓取油𫝊之</hi>
又方<hi>治喉痺杏仁熬熟杵丸如彈子含嚥其汁為末帛裹含之亦得</hi>
又方<hi>治痔榖道痛取杏仁熬重杵膏傅之</hi>
<pb n="KR3e0028_WYG_023-71b"/>
又方<hi>治小兒大人欬逆七氣杏仁三升去皮尖炒令黄杵如膏蜜一升分為三分内杏仁杵令得所更内</hi>
<hi>一分杵如膏又内一分杵熟止先食含之嚥汁</hi>
又方<hi>治諸牙齗疼杏仁一百枚去皮兩仁以鹽方寸匕水一升煑令沫出含之未盡吐却更含之三度差</hi>
肘後方<hi>治穀道赤痛熬杏仁杵作膏𫝊之良</hi>
又方<hi>箭鏑及諸刀刄在喉咽胷隔諸隠處不出杵杏仁傅之</hi>
梅師方<hi>治食狗肉不消心下堅或服口乾怱發熱妄語方杏仁一升去皮水三升煎沸去滓取汁為三</hi>
<hi>服下肉為度</hi>
又方<hi>主耳中汁出或痛有濃水熬杏仁令赤黑為末傅綿裏内耳中日三四度易之或亂髪裹塞之亦妙</hi>
<pb n="KR3e0028_WYG_023-72a"/>
又方<hi>狗咬去皮尖杵傅之之研汁飲亦佳矣</hi>
孫真人方<hi>欲好聲杏仁一升熬去皮煎酥一兩蜜少許為丸如梧桐子大空心米湯下十五丸</hi>
又方<hi>杏味苦心病宜服</hi>
又方<hi>杏核仁傷筋損神其仁作湯如白酥不解食之令氣壅身熱</hi>
食醫心鏡<hi>主氣喘促浮腫小浸澀杏仁一兩去尖皮熬研和米煑粥極熟空心喫二合</hi>
又方<hi>主五痔下血不止去尖皮及雙仁水三升研濾取汁煎減半投米煑粥停冷空心食之</hi>
又方<hi>能下氣主嗽除風去野雞病杏仁一兩去皮尖雙仁搥碎水二升研濾取汁於鐺中煎以杓攪勿住</hi>
<hi>手候三分減二冷呷之不熟及熱呷即令人吐</hi>
<pb n="KR3e0028_WYG_023-72b"/>
勝金方<hi>治乆患肺氣喘息至効杏仁去皮尖二兩量子小便浸一日一換夏月一日三四換浸半月取</hi>
<hi>焙乾爛硏令極細每服一棗大尊荷一葉蜜一雞頭大水一中盞同煎取七分食後温服甚者不過三劑差水</hi>
<hi>不發動忌腥物</hi>
廣利方<hi>治眼中生弩肉用生杏仁七枚去皮細嚼吐於掌中及熱以綿裹筋頭將㸃弩肉上不過四五</hi>
<hi>度差</hi>
子母秘録<hi>治小兒臍赤用杏仁杵如脂内體中相和傅臍腫上</hi>
必効方<hi>治金瘡中風角弓反張以杏仁碎之蒸令濕絞取䐗服一小升兼以瘡上摩効</hi>
又方<hi>治狐尿刺螫痛杏仁細研煑一兩沸承熱以浸螫處數數易之</hi>
<pb n="KR3e0028_WYG_023-73a"/>
塞上方<hi>治墜馬撲損瘀血在内煩悶取東引杏枝三兩細剉微熬好酒二升煎十餘沸去滓分為二服</hi>
<hi>空心如人行三四里再服</hi>
傷寒類要<hi>治溫病食勞以杏仁五兩酢二升煎取一升服之取汗差</hi>
産寳方<hi>治卒不得小便杏仁二七枚去皮尖炒黄米飲服之差</hi>
潞公藥準<hi>治咽喉滓痛失音不語杏仁桂心各一兩同研匀用半熟蜜和如櫻桃大新綿裹非時含</hi>
<hi>此嚥津大効</hi>
修真秘㫖云<hi>杏不用多食令人目盲</hi>
又方<hi>服杏仁者往往二三年或瀉或臍中出物皆不可治</hi>
<pb n="KR3e0028_WYG_023-73b"/>
左慈秘訣<hi>杏金丹本出渾皇子亦名草金丹方服之壽二千二百年不死只是以杏仁成丹輕重如</hi>
<hi>金軟而可食因此立名從三皇後有得法者服之無有不得刀奚仲吕望彭祖皆煉之彭祖日寧可見此方不</hi>
<hi>用封王寧可見此藥不用封侯老子曰草金丹是衆仙秘要服皆得力只為作之者難世俗之人皆不信有神</hi>
<hi>騐將聖人妄説作之者不肯精心潔淨浪有惡物觸犯藥即不成徒勞損廢又其益矣其造不得盲聾瘖啞犬</hi>
<hi>病及惡心人女子小人知見丹亦不成丹成無忌只是夏姬服之壽年七百乃仙去煉草金丹法從寅月修杏</hi>
<hi>樹人罕到者良又以寅月钁斸樹下地開圖陽氣通暢至二月草生以鋤除草恐損地力至三月離樹五步作</hi>
<hi>畦龍淘成擬引天之暴雨以須逺栽棘遍欄勿使人跡畜獸殘踏只亢旱即泉源水洒潤其樹下初春有霜雪</hi>
<hi>即樹下燒火以救之恐損花苞蕚至五月杏熟收取當月旬内自落者去核取仁六斗以熱湯退皮去雙仁取</hi>
<pb n="KR3e0028_WYG_023-74a"/>
<hi>南流石三石和研取汁兩石八斗去滓并小美者亦得取新鐵釡受三石已来作竈須具五嶽三台形用硃砂</hi>
<hi>圖畫之其竈通四脚去地五寸著燎不得絶稠恐下灰不得其釡用酥三斤以糠火及炭然釡少少磨二斤酥</hi>
<hi>盡即内汁釡中釡上安盆盆上鑽孔用筝絃懸車轄至釡底其孔以紙纒塞勿冷泄氣初著糠火并乾牛糞火</hi>
<hi>一日三勤車轄以衮其汁五日有露液生十日白霜起又二日白霜盡即有花出若見此候即知丹霜成開盆</hi>
<hi>用炭火炙乾以雄雞拂掃取以棗肉和為九如梧桐子大釡中獨角成者為上其釡口次也丹滓亦能治泠疾</hi>
<hi>服丹法如人喫一斗酒醉即喫五升喫一升者只喫半升下藥取滿日空心煖酒服三丸至七日宿疾除愈聲</hi>
<hi>喑盲攣跛疝氣野雞癭氣風癎痃氣瘡腫萬病皆除愈頭白却黒齒落更生張先即云二兩為一劑一劑延八</hi>
<hi>十年兩劑延二百四十年三劑通靈不死若為天仙一萬年永忌房室若為地仙五千年三年忌房室若為室</hi>
<pb n="KR3e0028_WYG_023-74b"/>
<hi>仙一千五百年百日忌房室陳居士上表十月已後泥壚造為雷息之特亦不用車馬轟闐聲何以十月造天</hi>
<hi>雷二月起八月息初造丹時祭五嶽神仙地祇亦取童子看火候二十四氣五星五行隂陽十二時取此氣候</hi>
<hi>用火丹乃成矣聖所服皆致長生乆壽世人不能常服或言此藥無效若精心確志必就神仙長年矣</hi>
衍義曰<hi>杏核仁大傷人量所傷大小爛嚼沃破處以帛繋定至差無苦又湯去皮研一二以水一升半</hi>
<hi>浸復絞取稠汁又生蜜四兩甘草一莖約一錢銀石器中漫火熬成稀膏甆器盛食後夜卧入少酥沸湯㸃一</hi>
<hi>匙匕服治肺燥喘熱大腸秘潤澤五藏如無上證更入鹽㸃尤佳杏實本經別無治療日華子言多食傷神有</hi>
<hi>數種皆熱小兒尤不可食多至瘡癰及上膈熱煞蓄為乾果其深赭色核大而𥚹者為金杏此等須接其他皆</hi>
<hi>不逮也如山杏輩只可收仁人有白杏至熟色青白或㣲黄其味甘淡而不酸</hi>
<pb n="KR3e0028_WYG_023-75a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-75b"/>
安石榴味甘酸無毒主咽燥渇損人肺不可多食酸實<lb/>
殻療下痢止漏精東行根療蚘蟲寸白<hi>陶隠居云石榴以花亦可愛故</hi>
<hi>人多植之尤為外國所重入藥維根殻而已其味有甜酸藥家用酸者子為服食者所忌臣禹錫等謹按蜀本</hi>
<hi>圖經云子味甘酸其酸者尤能止痢藥性論云石榴皮使味酸無毒能治筋骨風腰脚不遂行歩攣急疼痛主</hi>
<hi>澁腸止赤白下痢一方取汁主目淚下治渇精根青者入染鬚方用陳藏器云石榴本功外東引根及皮主蚘</hi>
<hi>蟲煎服子止渇花葉乾之為末和鐵丹服之一年變毛髪色黒如漆鐵丹飛鐵為丹亦鐵粉之屬是也孟詵云</hi>
<hi>石榴溫多食損齒令黒皮炙令黄杵末以棗肉為丸空腹三丸日二服治赤白痢腹痛者取醋者一枚并子擣</hi>
<hi>汁頓服段成式酉陽雜爼云石榴甜者謂之天漿能理乳石毒</hi>
<pb n="KR3e0028_WYG_023-76a"/>
圖經曰<hi>安石榴舊云著所出州土或云本生西域陸機與弟雲書云張騫為漢使外國十八年得塗林</hi>
<hi>安石榴是也今處處有之一名丹若廣雅謂之若榴木不甚髙大枝柯附幹自地便生作叢種極易息折其條</hi>
<hi>盤上中便生花有黄赤二色實亦有甘酢二種甘者可食酢者入藥多食其實則損人肺東行根幷殻入殺蟲</hi>
<hi>及染鬚髪口齒等藥其花百葉者主心熱吐血及衂血等乾之作末吹鼻中立差崔元亮海上方療金瘡刀斧</hi>
<hi>傷破血流以石灰一升石榴花半斤擣末取少許傅上擦少時血斷便差又治寸白蟲取醋石榴根切一升東</hi>
<hi>南引者良水一升三合煑取入藥去滓著少米作稀粥空腹食之即蟲下又一種山石榴形頗相類而絶小不</hi>
<hi>作房生青齋間甚多不入藥但蜜漬以當果或寄京下甚美</hi>
　雷公云<hi>凡使皮葉根勿令犯鐵若使石榴殻不計乾濕先用漿水浸一宿至明漉出其水如墨汁</hi>
<pb n="KR3e0028_WYG_023-76b"/>
<hi>若使枝根葉並用漿水浸一宿方可用</hi>
肘後方<hi>治赤白痢下水榖宿食不消者為寒可療酸石榴皮燒赤為末服方寸匕</hi>
百一方<hi>治丁腫以針刺四畔用榴末着瘡上以麫圍四畔炙以痛為度内末傅上急裹經宿連根自出</hi>
經驗方<hi>治腸滑久痢神妙無比以石榴一箇劈破炭火簇燒令煙盡急取出不令作白灰用甆瓶葢一</hi>
<hi>宿出火毒為末用醋石榴一瓣水一盞煎湯服二錢瀉亦治</hi>
孫真人云<hi>食之損肺</hi>
又方<hi>治耳聾法以八九月取石榴一開上作孔如毬子大留<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子内米醋滿石榴中却以<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子葢子然後</hi>
<hi>溲麵裹却石榴無令醋出糠灰火中燒麪熟藥成入少黒李子仙沼子末取水滴㸃耳内不得輙轉腦中痛勿</hi>
<pb n="KR3e0028_WYG_023-77a"/>
<hi>驚如此三夜又㸃刷耳依前法佳</hi>
又方<hi>糞前有血令人靣色黄石榴皮杵末茄子枝湯下</hi>
斗門方<hi>治女子血脈不通用根東生者取一握炙乾濃煎一大盞服之差婦人赤白帶下同治</hi>
廣利方<hi>治吐血衂血以百葉石榴花作末吹在鼻中差</hi>
十全方<hi>治寸白蟲以醋石榴東引根一握淨洗細剉用水三升煎取半碗已下去滓五更初溫服淨至</hi>
<hi>明取下蟲一大團永絶根本一日喫粥補</hi>
古今録驗<hi>治冷熱不調或下帶水或赤白青黄者酸石榴子五枚合效舂絞取二升汁每服五合至</hi>
<hi>二升盡即斷小兒以意服之二三合</hi>
<pb n="KR3e0028_WYG_023-77b"/>
衍義曰<hi>安石榴有酸淡兩種旋開單葉花旋結實實中子紅孫枝甚多秋後經雨則自圻裂道家謂之</hi>
<hi>三尸酒云三尸得此果則醉河隂縣最多又有一種子白瑩澈如水晶者味亦甘謂之水晶石榴惟酸石榴皮</hi>
<hi>合斷下藥仍須者木所結及收之陳乆者佳㣲炙為末以燒粟米飯為丸梧桐子大食前熱米飲下三十至五</hi>
<hi>十丸以知為度如寒消加附子赤石脂各一倍</hi>
<pb n="KR3e0028_WYG_023-78a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-78b"/>
梨味甘㣲酸寒多食令人寒中金瘡乳婦尤不可食<hi>陶隠</hi>
<hi>居云梨種復殊多病皆冷利俗人以為快果不入藥用食之多損人也唐本注云梨削貼湯火瘡不煉止痛易</hi>
<hi>産只主熱𠻳止渇葉主霍亂吐痢不止煑汁服之今按别本注云梨有數種其消梨味甘寒無毒主客熱中風</hi>
<hi>不語人療傷寒熟發解石熱氣驚邪嗽消渇利大小便又有青梨茅梨等並不任用又有桑梨惟堪蜜煑食主</hi>
<hi>口乾生食不益人冷中不可多食臣禹錫等謹按孟詵云梨除客熱止心煩不可多食又卒欬𠻳以一顆刺作</hi>
<hi>五十孔每孔内以椒一粒以麪裹於熱火灰中煨令熟出停冷去椒食之又方去核内酥蜜麪裹燒令熱食之</hi>
<hi>又取梨肉内酥中煎停冷食之又擣汁一升酥一兩蜜一兩地黄汁一升緩火煎細細含咽凡治嗽皆須待冷</hi>
<hi>喘息定後方食熱食之反傷奚令嗽更極不可救如此者可作羊肉湯餅飽食之便卧少時又胷中痞寒熱結</hi>
<pb n="KR3e0028_WYG_023-79a"/>
<hi>者可多食好生梨即通卒閤風失音不語者生擣汁一合頓服之日再服止日華子云梨冷無毒消風療欬嗽</hi>
<hi>氣喘熱狂又除賊風胷中熱結作漿吐風痰</hi>
圖經曰<hi>梨舊不著所出州上今處處皆有而種類殊别醫家相承用乳梨鵝梨乳梨出宣城皮厚而肉</hi>
<hi>實其味極長鵝梨出近京州郡及北都皮薄而漿多味差短於乳梨其香則過之欬𠻳熱風痰實藥多用之其</hi>
<hi>餘水梨消梨紫煤梨赤梨甘棠禦兒梨之類甚多俱不聞入藥也梨葉亦主霍亂吐下煑汁服亦可作煎治不</hi>
<hi>徐王效驗方主小兒腹痛大汗出名白寒疝濃煑梨葉七合以意消息可作三四服飲之大良崔元亮海上方</hi>
<hi>療嗽單驗方取好梨去核擣汁一茶碗着椒四十粒煎一沸去滓即内黒餳一大兩消訖細細含嚥立定又治</hi>
<hi>卒患赤目弩肉坐卧痛者取好梨一顆擣絞取汁黄連三枝碎之以綿裹漬令色變仰卧注目中又有紫花梨</hi>
<pb n="KR3e0028_WYG_023-79b"/>
<hi>療心熱唐武宗有此疾百醫不效青城山邢道人以此梨絞汁而進帝疾遂愈後復求之苦無此梨常山忽有</hi>
<hi>一株因緘實以進帝多食之解煩躁殊效嵗乆木枯不復有種者今人不得而用之又江寧府信州出一種小</hi>
<hi>梨名鹿梨葉如茶根如小指大彼處人取其皮治瘡癬及疥癩云甚效八月採近處亦有但採其實作乾不聞</hi>
<hi>入藥</hi>
　食療云<hi>金瘡及産婦不可食大忌</hi>
聖惠方<hi>治小兒心藏風熱昏懵躁悶不能食用梨三枚切以水二升煑取汁一升去滓入粳米一合煑</hi>
<hi>粥食之</hi>
梅師方<hi>治霍亂心痛利無汗方取梨葉枝一大握水一升煎取一升服又云正月二月勿食梨</hi>
<pb n="KR3e0028_WYG_023-80a"/>
錢相公<hi>療蠼螋尿瘡黄水出嚼梨汁傅之乾即易</hi>
又方<hi>小兒寒疝腹痛大汗出濃煑梨葉汁七合頓服以意消息可作三四度飲之</hi>
又方<hi>治中木毒取梨葉一把熟杵以酒一盞攪服之</hi>
北夢鎻言<hi>有一朝士見梁奉御診之曰風疾已深請速歸去朝士復見鄜州馬醫趙鄂者復診之言</hi>
<hi>疾危與梁所說同矣曰只有一法請官人試喫消梨不限多少咀齕不及絞汁而飲倒家旬日唯喫消梨頓爽</hi>
<hi>矣</hi>
莊子<hi>譬猶櫨梨橘柚耶其味相反而皆可於口</hi>
魏文詔曰<hi>真定郡梨甘若蜜脆若蓤可以解煩渇</hi>
<pb n="KR3e0028_WYG_023-80b"/>
衍義曰<hi>梨多食則動脾少則不及病用梨之意須當斟酌惟病酒煩渇人甚之甚佳終不能却疾</hi>
<pb n="KR3e0028_WYG_023-81a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-81b"/>
林檎味酸甘溫不可多食發熱澀氣令人好睡發冷痰<lb/>
生瘡癤脈閉不行其樹似柰樹其形圓如柰六月七月<lb/>
熟今在處有之<hi>今附臣禹錫等謹按孟詵云林檎主止消渇陳士良云此有三種大長者為柰</hi>
<hi>圓者林檎夏熟小者味澀為梣秋熟日華子云林檎無毒下氣治霍亂肚痛消痰</hi>
圖經曰<hi>林檎舊不著所出州土今在處有之或謂之來禽木似柰實比柰差圓六七月熟亦有甘酢二</hi>
<hi>種甘者早熟而味肥美酢者差晩須熟爛乃堪噉病消渇者宜食之亦不可多反令人心中主冷痰今俗問醫</hi>
<hi>人亦乾之入治傷寒藥謂之林檎散</hi>
食療云<hi>溫主穀痢洩精東行根治白蟲蚘蟲消渇好□不可多食又林檎味苦澀平無毒食之閉百脉</hi>
<pb n="KR3e0028_WYG_023-82a"/>
食醫心鏡<hi>治水痢以十枚半熟者以水一升煎取一分和林檎空心食</hi>
子母秘録<hi>治小兒痢林檎構子杵取汁服以意多與服之差</hi>
又方<hi>小兒閃癖頭髪堅黄瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>羸瘦杵林檎末以和醋傅上癖和移處就傅之</hi>
<pb n="KR3e0028_WYG_023-83a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-83b"/>
李核仁味苦平無毒主僵仆躋瘀血骨痛<lb/>
根皮大寒主消渴止心煩逆奔氣<lb/>
實味苦除痼熱調中<hi>陶隠居云李類又多京口有麥李麥秀時熟小而甜肥核不入藥今</hi>
<hi>此用姑熟所出南居李解核如杏子者為佳凡實熟食之皆好不可合雀肉食又不可臨氷上噉之李皮水煎</hi>
<hi>含之療齒痛佳今按别本注云李類甚多有緑李黄李紫李生李水李並堪食味極甘美其中仁不入藥用有</hi>
<hi>野李味苦名郁李子核仁入藥用之臣禹錫等謹按爾雅云休無實李座接慮李駁赤李釋曰李之無實者名</hi>
<hi>休郭云一名趙李座接慮李郭云今之麥李與麥同熟因名云李之子赤者名駁藥性論云李核仁臣治女子</hi>
<hi>小腹腫滿主踒折骨疼肉傷利小腸下水氣除腫滿又云李根皮使若李者入用味鹹治脚下氣主熱毒煩躁</hi>
<pb n="KR3e0028_WYG_023-84a"/>
<hi>根煑汁主消渇孟詵云李主女人卒赤白下取李樹東面皮去皺皮炙令黄香以水三升煑汁去滓服之日再</hi>
<hi>驗謹按生子亦去骨節間勞熱不可多食臨水食令人發痰瘧又牛李有毒煑汁使濃含之治<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>齒脊骨有痺</hi>
<hi>蟲可後灌此汁更空腹服一盞其子中仁主豉脹研和麫作餅子空腹食之少頃當寫矣日華子李溫無毒益</hi>
<hi>氣多食令人虚熱人云李樹根涼無毒主赤白痢濃煎服苦平無毒治小兒壯熱痁疾驚癎作浴湯</hi>
圖經曰<hi>李核仁舊不著所出州上今處處有之李之類甚多見爾雅者有休無實李李之無實者一名</hi>
<hi>趙李李座祖和切接慮李即今之麥李細實有溝道與麥同熟故名之駁赤李其子赤者是也又有青李緑李</hi>
<hi>赤李房陵李朱仲李馬汗李黄李散見書傳美其味之可食陶隠居云皆不入藥用用姑熟所出南居李解核</hi>
<hi>如杏子者為佳今不復識此醫家但用核若杏子形者根皮亦入藥用崔元亮海上方治面䵟黒子取李核中</hi>
<pb n="KR3e0028_WYG_023-84b"/>
<hi>仁去皮細研以雞子白和如稀餳塗至晚每以沃漿洗之後塗胡粉不過五六日有效慎風</hi>
　孫真人<hi>肝病宜食</hi>
食醫心鏡<hi>李味酸無毒主除固熱調中黄帝云李不可和蜜食食之損五藏</hi>
衍義曰<hi>李核仁其窠大者髙及丈今醫家少用實合漿水食令人霍亂澁氣而然今畿内小窑鎮一種</hi>
<hi>最佳堪入貢又有御李子如櫻桃許大紅黄色先諸李熟此李品甚多然天下皆有之所以比賢士大夫盛徳</hi>
<hi>及天下者如桃李無處不芬芳也别本注云有野李味苦名郁李子核仁入藥止自是郁李仁別是一種在木</hi>
<hi>部中第十四卷非野李也</hi>
楊梅味酸溫無毒主去痰止嘔噦消食下酒乾作屑臨<lb/>
<pb n="KR3e0028_WYG_023-85a"/>
飲酒時服方寸匕止吐酒多食令人發熱其樹若荔枝<lb/>
樹而葉細隂青其形似水楊子而生青熟紅肉在核上<lb/>
無皮殻生江南嶺南山谷四月五月採<hi>今附臣禹錫等謹按孟詵云楊</hi>
<hi>梅和五藏能滌腸胃除煩憤惡氣切不可多食甚能捐齒反筋亦能治痢燒灰服之日華子云楊梅熱㣲毒療</hi>
<hi>嘔逆吐酒皮根煎湯洗惡瘡疥癬忌生葱</hi>
圖經<hi>文具梅實條下</hi>
　陳藏器<hi>止渇張司空云地瘴無不生楊梅者信然矣</hi>
食療<hi>溫和五藏腹胃除煩憤惡氣去痰實亦不可乆食損齒及筋也甚能斷下痢又燒為灰亦斷下痢甚</hi>
<pb n="KR3e0028_WYG_023-85b"/>
<hi>酸美小有勝白梅又白梅未乾者常含一枚嚥其液亦通利五藏下少氣若多食之損人筋骨其酸醋之物自</hi>
<hi>是土使然若南方人北居杏亦不食比地人南住梅乃噉多豈不是地氣鬰蒸令人煩憤好食斯物也</hi>
經驗後方<hi>主一切傷損不可者瘡止血生肌無瘢痕絶妙和鹽核杵之如泥成挺子竹筒中收遇破</hi>
<hi>即填小可即傅之此藥之功神聖</hi>
宋齊丘化書<hi>梅接杏而本强者其實甘</hi>
<pb n="KR3e0028_WYG_023-86a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-86b"/>
胡桃味甘平無毒食之令人肥徤潤肌黒髪取瓤燒令<lb/>
黒末斷煙和松脂研傅瘰<graphic n="KR0659" url="https://raw.githubusercontent.com/kanripo/KR-Gaiji/master/images/KR0659.png" mimeType="image/png"/>瘡又和胡粉為泥拔白鬚<lb/>
髪以内孔中其毛皆黒多食利小便能脫人眉動風故<lb/>
也去五痔外青皮染髭及帛皆黒其樹皮止水痢可染<lb/>
褐仙方取青皮壓油和詹糖香塗毛髪色如漆生北土<lb/>
云張騫從西域將來其木舂斫皮中出水承取沐頭至<lb/>
黒<hi>今附臣禹錫等謹按孟詵云胡桃不可多食動痰飲除風令人能食不得併漸漸食之通經脈潤血脈黒</hi>
<hi>鬢髪又服法初日一顆五日加一顆至二十顆止之常服骨肉細膩光潤能養一切老痔疾日華子云潤肌肉</hi>
<pb n="KR3e0028_WYG_023-87a"/>
<hi>益髪食酸齒齗細嚼解之</hi>
圖經曰<hi>胡桃生北上今陕洛間多有之大株厚葉多隂實亦有房秋冬熟時採之性熱不可多食補下</hi>
<hi>方亦用之取肉合破故紙擣篩蜜丸朝服梧桐子大三十丸又療壓樸損傷擣肉和酒溫頓服便差崔元亮海</hi>
<hi>上方療石淋便中有石子者胡桃肉二斤細米煑漿粥一升相和頓服即差實上青皮染髪及帛皆黒其木皮</hi>
<hi>中水舂斫取沐頭至黒此果本出羌胡漢張騫使西域還始得其種植之秦中後漸生東土故曰陳倉胡桃薄</hi>
<hi>皮多肌隂平胡桃大而皮肥急搯則碎江表亦嘗有之梁沈約集有謝賜樂逰園胡桃啓乃其事也今京東亦</hi>
<hi>有其種而實不佳南方則無</hi>
　孫真人<hi>食動疾吐水</hi>
<pb n="KR3e0028_WYG_023-87b"/>
梅師方<hi>治火燒瘡取胡桃穰燒令黒杵如脂傅瘡上</hi>
衍義曰<hi>胡桃發風陕洛之間甚多外有青皮包之胡桃乃核也核中穰為胡桃肉須如此説用時須以</hi>
<hi>湯剥去肉上薄皮過夏至則不堪食有人患酒楂風鼻上赤將橘子核㣲炒為末每用一錢匕研胡桃肉一箇</hi>
<hi>同以溫酒調服以知為度</hi>
獮猴桃味酸甘寒無毒止暴渇解煩熱冷脾胃動洩辟<lb/>
壓丹石下石淋熱壅反胃者取汁和生薑汁服之一名<lb/>
藤梨一名木子一名獼猴梨生山谷藤生著樹葉圓有<lb/>
毛其形似雞卵大其皮褐色經霜始甘美可食枝葉殺<lb/>
<pb n="KR3e0028_WYG_023-88a"/>
蟲煑汁飼狗療瘑也<hi>今附</hi>
　陳藏器<hi>味鹹溫無毒主骨節風癱緩不随長年變白野雞肉痔病調中下氣皮中作紙藤中汁至</hi>
<hi>滑下石淋主胃開取汁和生薑汁服之佳</hi>
食療<hi>候熟收之取瓤和蜜煎作煎去人煩熱乆食亦得令人冷能止消渇</hi>
衍義曰<hi>獼猴桃今永興軍南山甚多食之解實熱過多則令人藏毒洩十月爛熟色淡縁生則甚酸子</hi>
<hi>繁細其色如芥子枝條柔弱髙二三丈多附木而生淺山傍道則有存者深山則多為猴所食</hi>
海松子味甘小溫無毒主骨節風頭眩去死肌變白散<lb/>
水氣潤五藏不飢生新羅如小栗三角其中仁香美東<lb/>
<pb n="KR3e0028_WYG_023-88b"/>
夷食之當果與中土松子不同<hi>今附臣禹錫等謹按日華子云松子逐風痺寒</hi>
<hi>氣虚羸少氣補不足潤皮膚肥五藏東人以代麻腐食用</hi>
　海藥云<hi>去皮食之甚香美與雲南松子不同雲南松子似巴豆其味不厚多食發熱毒松子味甘</hi>
<hi>美大溫無毒主諸風溫腸胃乆服輕身延年不老味與卑占國偏桃仁相似其偏桃仁用與北桃仁無異是也</hi>
柰味苦寒多食令人臚<hi>音閭</hi>脹病人尤甚<hi>陶隠居云江南乃有而北國最</hi>
<hi>豐皆作脯不宜人有林檎相似而小亦恐非益人也今注有小毒主耐飢益心氣臣禹錫等謹按孟詵云柰主</hi>
<hi>補中應諸不足氣和脾卒患食後氣不通生擣汁服之日華子云柰冷無毒治飽食多肺壅氣服</hi>
圖經<hi>文具林檎條下</hi>
<pb n="KR3e0028_WYG_023-89a"/>
　食醫心鏡<hi>柰子味苦寒澁無毒主忍飢益心氣多食虚脹</hi>
菴羅果味甘溫食之止渇動風氣天行病後及飽食後<lb/>
俱不可食之又不可同大蒜辛物食令人患黄病樹生<lb/>
狀若林檎而極大<hi>今附臣禹錫等謹按陳士良云㣲寒無毒主婦人經脈不通丈夫營衛中</hi>
<hi>血脈不行乆食令人不肌葉似茶葉可以作湯療渇疾</hi>
衍義曰<hi>菴羅果西<graphic n="KR0982" url="https://raw.githubusercontent.com/kanripo/KR-Gaiji/master/images/KR0982.png" mimeType="image/png"/>甚多亦梨之類也其狀亦梨先諸梨熟七夕前後已堪㗖色黄如鵝梨纔熟便鬆</hi>
<hi>軟入藥絶希用</hi>
<pb n="KR3e0028_WYG_023-90a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-90b"/>
橄<hi>音敢</hi>欖<hi>音/覽</hi>味酸甘溫無毒止消酒療鯸<hi>音/侯</hi>鮐<hi>音怡</hi>毒人悞<lb/>
食此魚肝迷悶者可煑汁服之必解其木作檝撥著魚<lb/>
皆浮出故知物有相畏如此也<lb/>
核中仁研傅唇吻燥痛其樹似木槵子樹而髙端直其<lb/>
形似生訶子無稜瓣生嶺南八月九月採又有一種名<lb/>
次斯橄欖色類亦相似其形核作二瓣可以蜜漬食之<lb/>
生邕州<hi>今附臣禹錫等謹按孟詵云橄欖主鯸鮐毒汁服之中此魚肝子毒人立死惟此木能解生嶺</hi>
<hi>南山谷樹大數圍實長寸許其子先生者向下後生者漸髙八月熟蜜藏極甜日華子云橄欖開胃下氣止瀉</hi>
<pb n="KR3e0028_WYG_023-91a"/>
圖經曰<hi>橄欖生嶺南今閩廣諸郡皆有之木似朩槵而髙且端直可愛秋晚實成南人尤重之咀嚼之</hi>
<hi>滿口香乆不歇生噉及煑飲並解諸毒人誤食鯸鮐肝至迷悶者飲其汁主差山野中生者子繁而木峻不可</hi>
<hi>梯縁但刻其根下方寸許内鹽於中一夕子皆落木亦無損其枝節間有脂膏如桃膠南人採得并其皮葉煎</hi>
<hi>之如黒餳謂之欖糖用膠船著水益乾牢於膠漆邕州又有一種波斯橄欖與此無異但其核作三瓣可蜜漬</hi>
<hi>食之</hi>
皆陳藏器云<hi>樹大圓實長寸許南方人以為果生實味酸南州異物志曰橄欖子縁海浦嶼間生</hi>
<hi>實大如軸頭皆反垂向下實先生者向下後生者漸髙南方草木狀曰橄欖子大如棗八月熟生交趾</hi>
海藥<hi>謹按異物志云生南海浦嶼間如髙丈餘其實如棗二月有花生至八月乃熟甚香橄欖木髙大難</hi>
<pb n="KR3e0028_WYG_023-91b"/>
<hi>採以鹽擦木身則其實自落</hi>
衍義曰<hi>橄欖味澁食乆則甘嚼汁嚥治魚鯁</hi>
<pb n="KR3e0028_WYG_023-92a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0028_WYG_023-92b"/>
榲桲味甘甘㣲溫無毒主溫中下氣消食除心間醋水<lb/>
去臭辟衣魚生北土似樝子而小<hi>今附臣禹錫等謹按陳土良云發毒熱秘</hi>
<hi>大小腸聚胷中痰壅不宜多食澁血脈日華子云除煩渇治氣</hi>
圖經曰<hi>榲桲舊不著所出州土今□陕有之沙苑出者更佳其實大扺類樝但膚慢而多毛味尤甘治</hi>
<hi>胷膈中積食去醋水下氣止渇欲卧噉一兩枚而寢生熟皆宜樝子處處有之孟州特多亦主霍亂轉筋並煑</hi>
<hi>汁飲之可敵木𤓰常食之亦去心間醋痰皮擣可傅瘡上黄水實初無時其氣芬馥人將致衣笥中亦香</hi>
　陳藏器云<hi>樹如林檎花白緑色</hi>
衍義曰<hi>榲桲食之須凈去上浮毛不爾損人肺花亦香白色果中惟此多生蟲少有不蚛者圖經言欲</hi>
<pb n="KR3e0028_WYG_023-93a"/>
<hi>卧敢一兩枚而□如此恐太多痞塞胃腕</hi>
榛子味甘平無毒主益氣力寛肌胃令人不肌健行生<lb/>
遼東山谷樹髙丈許子如小栗軍行食之當粮中土亦<lb/>
有鄭注禮云榛似栗而小關中鄜坊甚多<hi>今附臣禹錫等謹按日華</hi>
<hi>子云新羅榛子肥白仁止飢調中開胃甚驗</hi>
圖經<hi>文其栗條下</hi>
　　　　一十三種陳藏器餘<lb/>
靈牀上果子主人夜卧讝語食之差也<lb/>
<pb n="KR3e0028_WYG_023-93b"/>
無漏子味甘溫無毒主溫中益氣除痰𠻳補虚損好顔<lb/>
色令人肥健生波斯國如棗一云波斯棗<lb/>
　海藥<hi>樹若栗木其實如橡子有三角消食止欬嗽虚羸恱人乆服無損也</hi>
都角子味酸澁平無毒乆食益氣止洩生南方樹髙丈<lb/>
餘子如卵徐表南州記云都角樹二月花花蓮著實也<lb/>
　海藥云<hi>謹按徐表南州記云生廣南山谷二月開花至夏末結實如卵主益氣安神遺洩痔溫腸</hi>
<hi>乆服無所損也</hi>
文林郎味甘無毒主水痢去煩熱子如李或如林檎生<lb/>
<pb n="KR3e0028_WYG_023-94a"/>
渤海間人食之云其樹從河中浮來拾得人身是文林<lb/>
郎因以此為名也<lb/>
　海藥云<hi>又南山亦出彼人呼榲桲是味酸香㣲溫無毒主水瀉服虚煩熱並宜生食散酒氣也</hi>
木威子味酸平無毒主心中惡水水氣生嶺南山谷<lb/>
樹葉似<hi>闕</hi>子如橄欖而堅亦似棗也<lb/>
摩厨子味甘香平無毒主益氣潤五藏乆服令人肥健<lb/>
生西域及南海子如𤓰可為茹異物志云木有摩厨生<lb/>
自斯調厥汁肥潤其澤如膏馨香異常可以煎熬彼州<lb/>
<pb n="KR3e0028_WYG_023-94b"/>
之人仰以為儲斯調國名也<lb/>
　食療云<hi>謹按異物志云生西域二月開花四月五月結實如𤓰許益氣安神飬血生肌乆服健人</hi>
<hi>也</hi>
懸鈎根皮味苦平無毒主子死腹中不下破血殺蟲毒<lb/>
卒下血婦人赤帶下乆患痢不問赤白膿血腹痛並濃<lb/>
煑服之子如梅酸美人食之醒酒止渇除痰唾去酒毒<lb/>
莖上有刺如鈎生江淮林澤取莖燒為末服之亦主喉<lb/>
中塞也<lb/>
<pb n="KR3e0028_WYG_023-95a"/>
鈎栗味甘平主不飢厚腸胃令人肥健子似栗而圓小<lb/>
生江南山谷樹大數圉冬月不凋一名巢鈎子又有雀<lb/>
子小圓黒味甘乆食不飢生髙山子小圓黒又有櫧<hi>音諸</hi>
子小於橡子味苦澀止洩痢破血食之不飢令健行木<lb/>
皮葉煑取汁與産婦飲之止血皮樹如栗冬月不凋生<lb/>
江南子能除惡血止渇也<lb/>
石都念子味酸小溫無毒主痰嗽噦氣生嶺南樹髙丈餘<lb/>
葉如白楊花如蜀葵正赤子如小棗蜜漬為粉甘美益<lb/>
<pb n="KR3e0028_WYG_023-95b"/>
人隋朝植於西苑也<lb/>
君遷子味甘平無毒主止渇去煩熱令人潤澤生海南<lb/>
樹髙丈餘子中有汁如乳汁吳都賦云平仲君遷<lb/>
　海藥云<hi>謹按劉斯交州記云其實中有乳汁甜美香好㣲寒無毒主消渇煩熱鎮心乆服輕身亦</hi>
<hi>得恱人顔色也</hi>
韶子味甘溫無毒主暴痢心腹冷生嶺南子如栗皮肉<lb/>
核如荔枝廣志云韶葉似栗有刺斫皮内白脂如豬味<lb/>
甘酸亦云核如荔枝也<lb/>
<pb n="KR3e0028_WYG_023-96a"/>
探子味甘澁平無毒生食主水痢熟者和蜜食之去𠻳<lb/>
子似梨生江南吳都賦云棎榴禦霜是也<lb/>
諸果有毒桃杏仁雙有毒五月食未成核果令人發癰<lb/>
節及寒熱又秋夏果落地為惡蟲縁食之令人患九漏<lb/>
桃花食之令人患淋李仁不可和雞子食之患内結不<lb/>
消<lb/>
　<lb/>
　<lb/>
<pb n="KR3e0028_WYG_023-96b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　證類本草卷二十三<lb/>
</p>
<p>
</p>
  </div>
</body>
</text>
</TEI>
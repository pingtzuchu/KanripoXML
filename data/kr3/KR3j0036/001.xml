<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>西溪叢語卷上</head>
    <p>
<pb n="KR3j0036_WYG_001-1a"/>
欽定四庫全書<lb/>
　西溪叢語卷上　　　　　　宋　姚寛　撰<lb/>
周易遯卦肥遯無不利肥字古作<graphic n="KR1446" url="https://raw.githubusercontent.com/kanripo/KR-Gaiji/master/images/KR1446.png" mimeType="image/png"/>與古蜚字相似即<lb/>
　今之飛字後世遂改為肥字九師道訓云遁而能飛<lb/>
　吉孰大焉張平子思𤣥賦云欲飛遁以保名註引易<lb/>
　上九飛遯無不利謂去而遷也曺子建七啓云飛遯<lb/>
　離俗程氏易傳引漸上九鴻漸于陸為鴻漸于逵以<lb/>
　小狐汔濟汔當為訖豈未辨證此耶<lb/>
<pb n="KR3j0036_WYG_001-1b"/>
論語云觚不觚觚哉觚哉太平御覽引此注云孔子曰<lb/>
　削觚而志有所念觚不時成故曰觚哉觚哉觚小器<lb/>
　耳心不專一尚不時成況於大事乎觚木簡也史游<lb/>
　急就章云急就竒觚與衆異注云觚者學書之牘或<lb/>
　以記事削木為之或六靣或八靣靣皆可書觚者稜<lb/>
　也有稜角也<lb/>
許氏説文<graphic n="KR2202" url="https://raw.githubusercontent.com/kanripo/KR-Gaiji/master/images/KR2202.png" mimeType="image/png"/>音呼介切忽也引孟子孝子之心不若是<lb/>
　<graphic n="KR2202" url="https://raw.githubusercontent.com/kanripo/KR-Gaiji/master/images/KR2202.png" mimeType="image/png"/>今所傳孟子曰為不若是恝趙岐注云恝無愁貌<lb/>
<pb n="KR3j0036_WYG_001-2a"/>
　公明高以為孝子不得意於父母自當愁怨豈可恝<lb/>
　恝然無憂哉許氏説文用古文纂集成之引用<graphic n="KR2202" url="https://raw.githubusercontent.com/kanripo/KR-Gaiji/master/images/KR2202.png" mimeType="image/png"/>字<lb/>
　恐為正也<lb/>
舊於㑹稽得一石碑論海潮依附隂陽時刻極有理不<lb/>
　知其誰氏復恐遺失故載之觀古今諸家海潮之説<lb/>
　者多矣或謂天河激湧<hi>葛洪潮説</hi>亦云地機翕張<hi>見洞正二真經</hi>
　盧肇以日激水而潮生封演云月周天而潮應挺空<lb/>
　入漢山湧而濤隨<hi>施師謂為僧隱之言</hi>析木大梁月行而水大<lb/>
<pb n="KR3j0036_WYG_001-2b"/>
　<hi>見竇叔蒙濤志</hi>源殊𣲖異無所適從索隱探微宜伸確論大<lb/>
　中祥符九年冬奉詔按察嶺外嘗經合浦郡<hi>廉州</hi>㳂南<lb/>
　溟而東過海康<hi>雷州</hi>歴陵水<hi>化/州</hi>渉恩平<hi>思/州</hi>住南海<hi>懭州</hi>迨<lb/>
　由龍川<hi>惠州</hi>抵潮陽<hi>潮/州</hi>洎出守㑹稽<hi>越/州</hi>移蒞勾章<hi>明州</hi>已<lb/>
　上諸郡俱㳂海濵朝夕觀望潮汐之候者有日矣<hi>汐潮</hi>
　<hi>退也</hi>得以求之刻漏究之消息<hi>消進息退</hi>十年用心頗有凖<lb/>
　的大率元氣嘘翕天隨氣而漲斂溟渤往來潮隨天<lb/>
　而進退者也以日者衆陽之母隂生於陽故潮附之<lb/>
<pb n="KR3j0036_WYG_001-3a"/>
　於日也月者太隂之精水乃隂類故潮依之於月也<lb/>
　是故隨日而應月依隂而附陽盈於朔望消於朏<hi>敷尾</hi>
　<hi>切</hi>魄虚於上下弦息於輝朒<hi>女六切朔而日見東方也</hi>故潮有小<lb/>
　大焉今起月朔夜半子時潮平於地之子位四刻一<lb/>
　十六分半月離於日在地之辰次日移三刻七十二<lb/>
　分對月到之位以日臨之次潮必應之過月望復東<lb/>
　行潮附日而又西應之至後朔子時四刻一十六分<lb/>
　半日月潮水俱復㑹於子位其小盡則月離於日在<lb/>
<pb n="KR3j0036_WYG_001-3b"/>
　地之辰次日移三刻七十三分半對月到之位以日<lb/>
　臨之次潮必應之至後朔子時四刻一十六分半日<lb/>
　月潮水亦俱復㑹於子位是知潮常附日而右旋以<lb/>
　月臨子午潮必平矣月在卯酉汐必盡矣或遲速消<lb/>
　息之小異而進退盈虚終不失其期也或問曰四海<lb/>
　潮平皆有漸惟浙江濤至則亘如山岳奮如雷霆水<lb/>
　岸横飛雪崖傍射澎騰奔激吁可畏也其漲怒之理<lb/>
　可得聞乎曰或云夾岸有山南曰龕北曰赭二山相<lb/>
<pb n="KR3j0036_WYG_001-4a"/>
　對謂之海門岸狹勢逼湧而為濤耳若言狹逼則東<lb/>
　溟自定海<hi>縣名屬四明</hi>吞餘姚奉化二江<hi>江以縣為名一屬㑹稽一𨽻四</hi>
　<hi>明</hi>侔之浙江尤甚狹逼潮來不聞濤有聲也今觀浙<lb/>
　江之口起自纂風亭<hi>地名屬㑹稽</hi>北望嘉興大山<hi>屬秀州</hi>水<lb/>
　濶二百餘里故海商舶船畏避沙潬不由大江<hi>水中沙為</hi>
　<hi>潬徒旱切</hi>惟泛餘姚小江易舟而浮運河達于杭越矣葢<lb/>
　以下有沙潬南北亘連隔礙洪波蹙遏潮勢夫月離<lb/>
　震兑他潮始生惟浙江潮水不同月經乾㢲潮來已<lb/>
<pb n="KR3j0036_WYG_001-4b"/>
　半濁浪堆滯後水益來於是溢於沙潬猛怒頓湧聲<lb/>
　勢激射故起而為濤耳非江山淺逼使之然也<lb/>
段成式酉陽雜爼有諾臯記又有支諾臯意義難解春<lb/>
　秋左氏傳襄公十八年秋齊侯伐我北鄙中行獻子<lb/>
　将伐齊夢與厲公訟弗勝公以戈擊之首墜於前跪<lb/>
　而戴之奉之以走見梗陽人巫臯他日見諸道與之<lb/>
　言同巫曰今兹主必死若有事於東方則可以逞獻<lb/>
　子許諾疑此事也晁伯宇談助云靈竒秘要辟兵法<lb/>
<pb n="KR3j0036_WYG_001-5a"/>
　正月上寅日禹歩取寄生木三呪曰喏臯敢告日月<lb/>
　震雷令人無敢見我我為大帝使者乃斷取五寸隂<lb/>
　乾百日為簮二七循頭還着令人不見晁説非也<lb/>
昔楚襄王與宋玉遊高唐之上見雲氣之異問宋玉玉<lb/>
　曰昔先王夢遊高唐與神女遇玉為高唐之賦先王<lb/>
　謂懷王也宋玉是夜夢見神女寤而白王王令玉言<lb/>
　其状使為神女賦後人遂云襄王夢神女非也古樂<lb/>
　府詩有之夲自巫山來無人覩容色惟有楚懐王曽<lb/>
<pb n="KR3j0036_WYG_001-5b"/>
　言夢相識李義山亦云襄王枕上元無夢莫枉陽臺<lb/>
　一片雲今文選夲玉王字差誤<lb/>
古文篆者黄帝史衙人蒼頡所作也蒼頡姓侯剛氏衙<lb/>
　音語<lb/>
杜甫詩丹青引學書須學衛夫人但恨無過王右軍衛<lb/>
　夫人名鑠字茂漪即廷尉展之弟恒之從妹汝隂太<lb/>
　守李矩之妻中書郎李充之母王逸少師善鍾法能<lb/>
　正書入妙能品王子敬年五歲已有書意夫人書大<lb/>
<pb n="KR3j0036_WYG_001-6a"/>
　雅吟賜之<lb/>
杜甫詩雨抛金鎖甲苔臥綠沉槍薛倉舒注杜詩引車<lb/>
　頻秦書云苻堅造金銀綠沉細鎧金為綖以縲之綠<lb/>
　沉精鐡也北史隋文帝嘗賜張奫綠沉甲獸文貝装<lb/>
　武庫賦云綠沉之槍唐鄭槩聮句有亭亭孤笋緑沉<lb/>
　槍之句續齊諧記云王敬伯夜見一女命婢取酒提<lb/>
　一綠沉漆榼王羲之筆經有又以綠沉漆竹管見遺<lb/>
　亦可愛翫蕭子雲詩云綠沉弓項縱紫艾刀横㧞恐<lb/>
<pb n="KR3j0036_WYG_001-6b"/>
　綠沉如今以漆調雌黄之類若調綠漆之其色深沉<lb/>
　故謂之綠沉非精鐡也<lb/>
李義山代魏宫私贈詩云來時西館阻佳期去後漳河<lb/>
　隔夢思知有宓妃無限意春松秋菊可同時代元城<lb/>
　吳令質暗為答云背闕歸藩路欲分水邉風日半西<lb/>
　曛襄王枕上元無夢莫枉陽臺一片雲第一篇注云<lb/>
　黄初三年已隔存歿追逮其意何必同時按此詩當<lb/>
　是四年作甄后黄初二年郭后有寵后失意帝大怒<lb/>
<pb n="KR3j0036_WYG_001-7a"/>
　六月遣使賜死葬于鄴洛神賦云黄初三年朝京師<lb/>
　還濟洛川李善云三年立植為鄄城王四年徙封雍<lb/>
　丘其年朝京師又文紹云三年行幸許又曰四年三<lb/>
　月還雒陽並云四年朝此云三年誤矣怨盛年之不<lb/>
　當李善云謂少壮之時不能得當君王之意此言微<lb/>
　感甄后之情黄初二年植與諸侯就國監國謁者灌<lb/>
　均奏植醉酒悖慢刼脅使者有司請治罪故貶爵安<lb/>
　鄉侯改封鄄城侯後求見帝黄初四年來朝帝責之<lb/>
<pb n="KR3j0036_WYG_001-7b"/>
　置西館未許朝上責躬詩裴鉶傳竒載感甄賦之因<lb/>
　文字淺俗不可信元微之代曲江老人百韻有班女<lb/>
　恩移趙思王賦感甄何也李善注感甄賦云東阿玉<lb/>
　漢末求甄后逸女不遂太祖囘與五官中郎将植殊<lb/>
　不平晝思夜想㤀寝與食黄初中入朝帝示植玉縷<lb/>
　金帶枕植見之不覺泣下時已為郭后讒死帝意亦<lb/>
　悟因令太子留宴飲以枕賚植植還度轘轅将息洛<lb/>
　水上忽見女子來自云我夲託心君王其心不遂此<lb/>
<pb n="KR3j0036_WYG_001-8a"/>
　枕是我嫁時從嫁前與五官中郎将今與君王遂用<lb/>
　薦枕席歡情交集又云豈不欲常見但為郭后以糠<lb/>
　塞口令被髪掩靣羞将此形貌重覩君王耳言訖遂<lb/>
　不復見所在遣人獻珠於王王答以玉佩悲喜不能<lb/>
　自勝因作感甄賦後明帝見之改為洛神賦云孔融<lb/>
　傳云初曹操攻屠鄴城袁氏婦子多見侵掠而操子<lb/>
　丕納袁熈妻甄氏魏略云鄴城破文帝入紹舍后脇<lb/>
　伏姑膝上帝令舉頭就視見其顔色非常太祖聞其<lb/>
<pb n="KR3j0036_WYG_001-8b"/>
　意為迎取之<lb/>
李太白過彭蠡湖詩云水碧或可採金膏秘莫言余将<lb/>
　振衣去羽化出囂煩江文通擬王徴君詩云水碧騐<lb/>
　未黷金膏靈詎緇翰曰水碧水玉也金膏仙藥也又<lb/>
　擬郭璞云傲睨摘木芝凌波採水碧謝靈運入彭蠡<lb/>
　湖口作雲物多珍怪異人祕精魂金膏滅明光水碧<lb/>
　輟流温注云水碧水玉也此江中有之然皆滅其明<lb/>
　光止其溫潤穆天子傳河伯示汝黄金之膏山海經<lb/>
<pb n="KR3j0036_WYG_001-9a"/>
　云耿山多水碧又云柴桑之山潯陽水其下多碧多<lb/>
　冷石赭未知何物余常見墨子道書大藥中有水脂<lb/>
　碧者當是洪炎雜家引舊説云宫亭湖中有孤石介<lb/>
　立周圍一里竦直百丈上有玉膏可採梅聖俞聽潘<lb/>
　歙州話廬山詩云絶頂水底花開謝向淵腹風力豈<lb/>
　能加日氣豈能<graphic n="KR2789" url="https://raw.githubusercontent.com/kanripo/KR-Gaiji/master/images/KR2789.png" mimeType="image/png"/>攬之不可得滴瀝空在掬豈非水<lb/>
　碧耶予久遊廬山不聞有此<lb/>
柳子厚詩云漁翁夜傍西巖宿曉汲清湘燃楚竹烟消<lb/>
<pb n="KR3j0036_WYG_001-9b"/>
　日出不見人欵乃一聲山水綠欵音襖乃音靄相應<lb/>
　之聲也今人誤以二字合為一劉言史瀟湘游云夷<lb/>
　女采山蕉緝紗浸江水野花滿鬢妝色新閒歌曖廼<lb/>
　深峽裏曖廼知從何處生當時泣舜斷腸聲此聲同<lb/>
　而字異也曖廼即欵乃字<lb/>
李義山崇讓宅讌詩風過廻塘萬竹悲洛陽有崇讓坊<lb/>
　有河陽節度使王茂先宅李即茂先之壻韋氏述征<lb/>
　記云此坊出大竹及桃<lb/>
<pb n="KR3j0036_WYG_001-10a"/>
離騷九歌章句名曰九而載十一篇何也曰九以數名<lb/>
　之如七啓七發非以其章名或云國殤禮魂不在數<lb/>
　若除國殤禮魂只二十三篇韓文公云屈原離騷二<lb/>
　十五王逸云漁父以上二十五合國殤禮魂也劉淵<lb/>
　林注魏都賦引九章之辭曰蔀也必獨立引卜居之<lb/>
　辭曰横江潭而漁今閲二篇又無是一句信有闕文<lb/>
　淵林出漢後何為獨見全書也嘗有䇿問云蕭統文<lb/>
　選載九歌無國殤禮魂晁無咎謂大招古奥疑原作<lb/>
<pb n="KR3j0036_WYG_001-10b"/>
　今起離騷經逺遊天問卜居漁父大招而云九章九<lb/>
　歌又十八則原賦存者二十四篇耳惜哲盡敘原意<lb/>
　末云鸞鳳之高翔見盛徳而後下與賈誼弔屈原文<lb/>
　云鳳凰翔於千仞兮覽徳輝而下之斷章趣同将誼<lb/>
　效之也抑固二十五篇之一未可知也若如文選去<lb/>
　國殤禮魂以大招惜哲補則二十五篇似為足矣横<lb/>
　江潭而漁揚雄答客難有之如賈逵班固於離騷經<lb/>
　嘗以所見改易無疑則九章卜居如王逸輩或有改<lb/>
<pb n="KR3j0036_WYG_001-11a"/>
　易未可知也書之闕文未易深攷<lb/>
杜甫野航恰受兩三人晉郭翻乘小舟歸武昌安西将<lb/>
　軍庾亮造之以其船狹小就引大船翻曰使君不以<lb/>
　鄙賤而猥辱臨之此固野人之船也<lb/>
李商隐詩云何人書破蒲葵扇記看南塘移樹時蒲葵<lb/>
　棕櫚也晉陽秋謝太傅鄉人有罷中宿縣詣安安問<lb/>
　歸資答曰唯有五萬蒲葵扇安乃取其中者執之其<lb/>
　價數倍又王羲之見老姥持六角扇賣之因書其扇<lb/>
<pb n="KR3j0036_WYG_001-11b"/>
　各五字老姥初有難色羲之謂曰但云右軍書以求<lb/>
　百金姥從之人競買之乃二事誤用也<lb/>
杜甫洗兵馬左太冲魏都賦云洗兵海島刷馬江州六<lb/>
　韜武王問太公雨輜車至軫何也云洗甲兵也魏武<lb/>
　兵要曰大将将行雨濡衣冠是謂洗兵<lb/>
海上人云蛤蜊文蛤皆一潮生一暈<lb/>
趙純師孟云澶淵之役班師留兵器於開徳府謂之御<lb/>
　前甲仗庫著令監官四員兩員宗室庫内有張承業<lb/>
<pb n="KR3j0036_WYG_001-12a"/>
　財計書李克用兵法此書今亡<lb/>
真贗贗偽也韓非子云宋人求饞鼎魯人云真也齊人<lb/>
　曰贗也<lb/>
夏歸藏云士無兼年之食遇天飢妻子非妻子也大夫<lb/>
　無兼年之食遇飢與䘮臣妾非其有也國無兼年之<lb/>
　食遇天飢百姓非所有也戒之哉<lb/>
綢繆兩字而有數義詩云綢繆牖户注云纒綿也王粲<lb/>
　云綢繆清燕娛五臣云綢繆親重貌吳質答東阿王<lb/>
<pb n="KR3j0036_WYG_001-12b"/>
　書云是何慰喻之綢繆乎注云綢繆殷勤之意也<lb/>
老杜送孔巢父幾歲寄我空中書用史宗引小兒騰空<lb/>
　覺脚下有波濤寄書事乃蓬萊仙人也洪慶善云空<lb/>
　中書乃鴈足書非也<lb/>
酒謂之歡伯焦貢易林坎之兑遯之未濟辭云酒為歡<lb/>
　伯除憂來樂福喜入門與君相索伯音博協音也王<lb/>
　琪君玉金陵飲酒詩云蜀江雪浪來天際一𣲖泉舂<lb/>
　寳釵碎葢謂水碓舂金釵糯也金釵乃糯米之名詩<lb/>
<pb n="KR3j0036_WYG_001-13a"/>
　載荆公集中非是<lb/>
杜牧之詩云娉娉嫋嫋十三餘荳蔲梢頭二月初不解<lb/>
　荳蔲之義閲夲草荳蔲花作穗嫩葉卷之而生初如<lb/>
　芙蓉穗頭深紅色葉漸展花漸出而色微淡亦有黄<lb/>
　白色似山薑花花生葉間南人取其未大開者謂之<lb/>
　含胎花言尚小如姙身也<lb/>
東坡和陶詩云再遊蘭亭黙數永和攷蘭亭之㑹自右<lb/>
　軍謝安凡四十二人後大歷中朱迪呂謂吳筠章八<lb/>
<pb n="KR3j0036_WYG_001-13b"/>
　元等三十七人經蘭亭故池聮句有賞是文辭㑹歡<lb/>
　同癸丑年之句必有此事也<lb/>
陶淵明閒情賦必有所自乃出張衡同聲歌云邂逅承<lb/>
　際㑹偶得充後房情好新交接飂慄若探湯願思為<lb/>
　莞席在下蔽匡牀願為羅衾幬在上衛風霜<lb/>
東坡濁醪有妙理賦云濁者以飲吾僕清者以飲吾友<lb/>
　僕謂我也或以為奴僕誤矣<lb/>
吳越春秋云吳國西子被殺杜牧之詩云西子下姑蘇<lb/>
<pb n="KR3j0036_WYG_001-14a"/>
　一舸逐鴟夷東坡詞云五湖聞道扁舟歸去仍攜西<lb/>
　子予問王性之性之云西子自下姑蘇一舸自逐范<lb/>
　蠡遂為兩義不可云范蠡将西子去也嘗疑之别無<lb/>
　所據因觀唐景龍文館記宋之問分題得浣紗篇云<lb/>
　越女顔如花越王聞浣紗國微不自寵獻作吳宫娃<lb/>
　山藪半潛匿苧羅更蒙遮一行霸勾踐再笑傾夫差<lb/>
　艶色奪常人效顰亦相誇一朝還舊都靚粧尋若耶<lb/>
　鳥驚入松蘿魚畏沉荷花始覺冶容妾方悞群心邪<lb/>
<pb n="KR3j0036_WYG_001-14b"/>
　此詩云復還㑹稽又與前不同當更詳考<lb/>
蔡中郎石經漢靈帝熹平四年邕以古文篆𨽻三體書<lb/>
　五經刻石於太學至魏正始中又為一字石經相承<lb/>
　謂之七經正字唐志又有今字論語二卷豈邕五經<lb/>
　之外復有此乎隋經籍志凡言一字石經皆魏世所<lb/>
　為有一字論語二卷不言作者之名遂以為邕所作<lb/>
　恐唐史誤北齊遷邕石經于鄴都至河濵岸崩石沒<lb/>
　于水者幾半隋開皇中又自鄴運入長安尋兵亂廢<lb/>
<pb n="KR3j0036_WYG_001-15a"/>
　棄唐初魏鄭公鳩集所餘十不獲一而傳拓之夲猶<lb/>
　存祕府當時一字石經猶數十卷三字石經止數卷<lb/>
　而已由是知漢石經之亡久矣魏石經近世猶存堙<lb/>
　滅殆盡往年洛陽守因閲營造司所棄碎石識而取<lb/>
　之凡得尚書論語儀禮合數十段又有公羊碑一段<lb/>
　在長安其上馬日磾等所正定之夲據洛陽記日磾<lb/>
　等題名夲在禮記而日磾乃在公羊碑益知非邕所<lb/>
　為也尚書論語之文今多不同非孔安國鄭康成所<lb/>
<pb n="KR3j0036_WYG_001-15b"/>
　傳之夲也獨公羊當時無他夲故其文與今文無異<lb/>
　然皆殘缺已甚宋敏求洛陽記云漢靈帝詔諸儒正<lb/>
　定五經刋石熹平四年蔡邕與五官中郎将堂谿典<lb/>
　光祿大夫馬日磾議郎張訓韓説太史令單颺等奏<lb/>
　定六經刋於碑後諸儒晩學咸取正焉及碑始立其<lb/>
　觀視及筆冩者車乘日千餘兩填塞街衢其碑為古<lb/>
　文篆𨽻三體立太學門外又云魏正始中立篆𨽻古<lb/>
　文三字石經又刋文帝典論六碑附其次於太學又<lb/>
<pb n="KR3j0036_WYG_001-16a"/>
　非前所謂一字石經也又晉石經𨽻書至東魏孝静<lb/>
　遷于鄴世所傳一字石經即晉𨽻書又非魏碑也今<lb/>
　漢碑不存晉魏石經亦繆謂之蔡邕字矣唐秘書省<lb/>
　内有蔡邕石經數十段後魏末自洛陽徙至東宫又<lb/>
　移将作内坊貞觀四年魏徵奏於京師祕書内省置<lb/>
　武后復徙於祕書省未知其一字與三字也<lb/>
左氏荘公寤生驚姜氏故名曰寤生遂惡之杜預曰寐<lb/>
　寤而荘公已生故驚而惡之甚言其生之易也據風<lb/>
<pb n="KR3j0036_WYG_001-16b"/>
　俗通不舉寤生子俗説兒墮地未可開目便能視者<lb/>
　謂之寤生子妨父母鄭武公老終天年姜氏亦然豈<lb/>
　有妨父母乎其説與杜預異<lb/>
紹興府軒亭臨街大樓五通神據之土人敬事翟公㢲<lb/>
　帥越盡去其神改為酒樓神座下有一大酒字亦非<lb/>
　偶然目為和㫖樓取食貨志酒酤在官和㫖便人<lb/>
昔張敏叔有十客圖㤀其名予長兄伯聲嘗得三十客<lb/>
　牡丹為貴客梅為清客蘭為幽客桃為妖客杏為豔<lb/>
<pb n="KR3j0036_WYG_001-17a"/>
　客蓮為溪客木犀為巖客海棠為蜀客躑躅為山客<lb/>
　梨為淡客瑞香為閨客菊為夀客木芙蓉為醉客酴<lb/>
　醿為才客臘梅為寒客瓊花為仙客素馨為韻客丁<lb/>
　香為情客葵為忠客含笑為佞客楊花為狂客玫瑰<lb/>
　為刺客月季為癡客木槿為時客安石榴為村客鼔<lb/>
　子花為田客棣棠為俗客曼陀羅為惡客孤燈為窮<lb/>
　客棠梨為鬼客<lb/>
襄漢隠者躬耕數畝因古冢為亭往來題詩甚富一日<lb/>
<pb n="KR3j0036_WYG_001-17b"/>
　柱間得一絶相傳吕公作也冡上為亭鬼莫嗔冢頭<lb/>
　人即冢中人憑欄莫起存亡意除却虚空總是塵<lb/>
長兄伯聲云洛中董氏蓄雷琴一張中題云山虚水深<lb/>
　萬籟蕭蕭古無人蹤惟石嶕嶢状其聲也其外漆下<lb/>
　隠有朱書云洛水多清泚崧高有白雲聖朝容隐逸<lb/>
　時得詠南薫此詩今見宋之問集<lb/>
滕達道蓄雷威琴中題云石山孫枝様剪伏羲将扶大<lb/>
　隐永契神機徐浩書字類石經今歸居氏矣<lb/>
<pb n="KR3j0036_WYG_001-18a"/>
嘗見一琴中題云唐大歷三年仲夏十二日西蜀雷威<lb/>
　於雜花亭合<lb/>
莫承之琴池之側有𨽻字云中平四年逐客蔡邕吳中<lb/>
　斷<lb/>
李㢲伯云先公得雷威琴錢氏物也中題云嶧陽孫枝<lb/>
　匠成雅器一聽秋堂三月㤀味故號忘味云為當代<lb/>
　第一<lb/>
長兄伯聲云昔至澠邑獲一古琴中題云合雅大樂成<lb/>
<pb n="KR3j0036_WYG_001-18b"/>
　文正音徽絃一泛山水俱深雷威斷歐陽詢書陜郊<lb/>
　處士魏野家藏後歸澠人温氏予得之喜而不寐野<lb/>
　嘗有詩云棊退難饒客琴生却問兒聲又過㤀味云<lb/>
欈李僧智和蓄一琴雲和様天池上題云南溟夷島産<lb/>
　木有堅如石文横銀屑者夷名曰伽陀羅余愛其堅<lb/>
　又貴其異遂用作此臨岳製五行行七字下横四字<lb/>
　李陽冰書後智和云没官廼入樂府遂入禁中或云<lb/>
　蔡叔羽以錢五萬得之妄矣<lb/>
<pb n="KR3j0036_WYG_001-19a"/>
伊南田户店篔簹谷隠士趙彥安獲一琴斷文竒古真<lb/>
　虵蚹也聲韻雄逺中題云霧中山三字人莫曉也後<lb/>
　得蜀郡草堂閒話中載云雷氏斷琴多在峨睂無為<lb/>
　霧中三山方知為雷琴矣<lb/>
何都廵出古鏡背龜紐以蓮葉承之左右彈琴仙人一<lb/>
　鳳凰對舞蔕有銘云對鳳凰舞鑄黄金蔕隂陽各有<lb/>
　配日月恒相㑹白玉芙蓉匣翠羽瓊瑶帶同心人心<lb/>
　相親照心照膽保千春<lb/>
<pb n="KR3j0036_WYG_001-19b"/>
李晦之一鏡背有八柱十二獸面微凸蔕有銘云尚方<lb/>
　佳貢大毋傷左龍右虎辟牛羊朱鳥𤣥武順隂陽子<lb/>
　孫備具居中央長保二親樂富昌<lb/>
近見一鏡如鐘様鼻有大環有𨽻字云一生有十口前<lb/>
　牛無角後走有口十三字下有一虎其字恐甲午字<lb/>
　謎也<lb/>
近得一夾鏡大鼻叩之中虚有冠劒四人一題忠臣伍<lb/>
　子胥一吳王一越王一范蠡又二婦人云越王二女<lb/>
<pb n="KR3j0036_WYG_001-20a"/>
　皆小𨽻字製作竒古沈存中云夾鏡最難得<lb/>
宣和貴人家有寫唐㑹要一軸係第七卷後題行官楊<lb/>
　小瑛書字畫頗佳其議山陵疏中稱虞世南者至再<lb/>
　上疏則不稱姓止云世南<lb/>
李商隠有當句對詩云密邇平陽接上蘭秦樓鴛瓦漢<lb/>
　宫盤池光不定花光亂日氣初涵露氣乾亦有當句<lb/>
　對而兩句不對者如陸龜蒙詩云但説漱流并枕石<lb/>
　不辭蟬腹與龜腸<lb/>
<pb n="KR3j0036_WYG_001-20b"/>
齊斧虞喜志林齊側階切凡師出齊戒入廟受斧故云<lb/>
　齊也陳琳云腰領不足以膏齊斧服䖍注云易䘮其<lb/>
　資斧張晏云斧鉞也以整齊天下應劭云齊利也蕭<lb/>
　斧或云越斧也淮南子云磨蕭斧以伐朝菌蕭之義<lb/>
　未詳太平御覽引漢書王莽傳䘮其齊斧音齊<lb/>
劉夢得詩有盃前膽不豩趙勰有吞船酒膽豩禮部韻<lb/>
　唐韻並無集韻在山字韻音呼關切頏也<lb/>
魚皆逆水上近有詞云江水東流郎又西問尺素何由<lb/>
<pb n="KR3j0036_WYG_001-21a"/>
　到似非也古樂府緩聲歌云思東流之水必有西上<lb/>
　之魚<lb/>
大木百圍生逺籟朱絃三嘆有遺音東坡介甫皆有此<lb/>
　句<lb/>
東坡詩云仙人拊我頂結髮授長生李太白詩也<lb/>
梁昭明淵明集敘曰自衒自媒者士女之醜行此二句<lb/>
　出陳思王求自試表李善注云越絶書范蠡自楚之<lb/>
　越越王與言盡日大夫石賈進曰衒士不信客歷諸<lb/>
<pb n="KR3j0036_WYG_001-21b"/>
　侯無因自致非真賢也<lb/>
李商隠燒香曲云八蠶蠒綿小分炷獸焰微紅隔雲母<lb/>
　左太沖呉都賦云鄉貢八蠶之綿注云有蠶一歲八<lb/>
　育雲南志云風土多暖至有八蠶言蠶養至第八次<lb/>
　不中為絲只可作綿故云八蠶之綿<lb/>
劉向别錄云讎挍書一人持夲一人讀對若怨家故曰<lb/>
　讎書<lb/>
世傳樊川别集為杜牧之詩乃許渾詩渾有丁卯集烏<lb/>
<pb n="KR3j0036_WYG_001-22a"/>
　絲欄上夲者唐彦猷家有數十首皆樊川外集中詩<lb/>
　也丁卯乃潤州城南橋名渾居此橋謂之丁卯荘故<lb/>
　基尚在<lb/>
杜甫詩云弩影落杯中風俗通應彬為汲令請主簿杜<lb/>
　宣賜酒壁上有懸赤弩照於杯中形如蛇宣惡之謂<lb/>
　蛇入腹遂病後至其故處知弩影遂解與廣客事相<lb/>
　類梁簡文卧疾詩云沉痾類弩影<lb/>
劉禹錫龍墀遥望麴塵絲使麴塵字者極多禮記月令<lb/>
<pb n="KR3j0036_WYG_001-22b"/>
　薦鞠衣于上帝告桑事注云如鞠塵色周禮内司服<lb/>
　鞠衣鄭司農云鞠衣黄桑服也色如鞠塵象桑葉始<lb/>
　生乃知用麴蘖字非是<lb/>
杜甫月詩云塵匣元開鏡風簾自上鈎乃用沈雲卿月<lb/>
　詩臺前疑掛鏡簾外自懸鈎又云春水船如天上坐<lb/>
　沈云人如天上坐魚似鏡中懸又云嫩蘂濃花滿目<lb/>
　斑沈云園花瑇瑁斑雖一字亦有所夲也<lb/>
山谷題牧䕶歌後云向常問南方衲子牧䕶是何種語<lb/>
<pb n="KR3j0036_WYG_001-23a"/>
　皆不能説後見劉夢得作夔州刺史樂府有牧䕶歌<lb/>
　似是賽神語亦不可解及來黔中聞賽神者夜歌聽<lb/>
　説儂家牧䕶末云奠酒燒錢歸去雖長短不同要皆<lb/>
　自敘五七十語乃知蘇溪夔州故作此歌學巴人曲<lb/>
　猶石頭學魏伯陽作參同契也予長兄伯聲嘗攷火<lb/>
　祅字其畫從夭胡神也音醯堅切教法佛經所謂摩<lb/>
　醯首羅也夲起大波斯國號蘇魯支有弟子名𤣥真<lb/>
　習師之法居波斯國大總長如火山後行化於中國<lb/>
<pb n="KR3j0036_WYG_001-23b"/>
　宋次道東京記寜逺坊有祅神廟注云四夷朝貢圖<lb/>
　云康國有神名祅畢國有火祅祠疑因是建廟或傳<lb/>
　晉戎亂華時立此又據杜預左傳注云睢受汴東經<lb/>
　陳留梁譙彭城入泗此水次有祅神皆社祠之葢殺<lb/>
　人而用祭也此即火祅之神其來葢久至唐貞觀五<lb/>
　年有傳法穆䕶何祿将祅教指闕聞奏勑令長安崇<lb/>
　化坊立祅寺號大秦寺又名波斯寺至天寳四年七<lb/>
　月勑波斯經教出自大秦傳習而來久行中國爰初<lb/>
<pb n="KR3j0036_WYG_001-24a"/>
　建寺因以為名将以示人必循其夲其兩京波斯寺<lb/>
　宜改為大秦寺天下諸州郡有者凖此武宗毁浮圖<lb/>
　籍僧為民㑹昌五年勑大秦穆䕶火祅等六十餘人<lb/>
　並放還俗然而根株未盡宋公言祅立廟出於胡俗<lb/>
　而未必究其即波斯教法也又嘗見官品令有祅正<lb/>
　祅法初來以鴻臚寺為禮逺令邸後世因用以僧尼<lb/>
　𨽻焉設官來歷如此祅之有正想在唐室始段成式<lb/>
　酉陽雜爼孝億國界三千餘里舉俗事祅不識佛法<lb/>
<pb n="KR3j0036_WYG_001-24b"/>
　有祅祠三千餘所又銅馬俱在德建國烏滸河中灘<lb/>
　流中有火祅祠相傳祅神夲自波斯國乘神通來因<lb/>
　立祅祠祠内無像於大屋下置小廬舍向西人向東<lb/>
　禮神有一銅馬國人言自天而下屈前足在室中後<lb/>
　足入土自古數有穿視竟不及其蹄西夷以五月為<lb/>
　歲每歲自烏滸河中有馬出其色如金與此銅馬嘶<lb/>
　鳴相應俄復入水近有大食不信入祅祠将壞之忽<lb/>
　有火燒其兵遂不敢毁則祅教流行外域延入中國<lb/>
<pb n="KR3j0036_WYG_001-25a"/>
　蔓衍如此康國葢在西朝貢圖之言與此合也教坊<lb/>
　記曲名有牧䕶字已播在唐樂府崇文書有牧䕶詞<lb/>
　乃李燕撰六言文字記五行災福之説則後人因有<lb/>
　作語為牧䕶者不止巴人曲也祅之教法葢逺而穆<lb/>
　䕶所傳則自唐也蘇溪作歌之意正謂旁門小道似<lb/>
　是而非者因以為戲非效參同契之比山谷葢未深<lb/>
　攷耳且祅有祠廟因作此歌以賽神固未知劉作歌<lb/>
　詩止效巴人之語亦自知其源委也<lb/>
<pb n="KR3j0036_WYG_001-25b"/>
元豐初盧秉提㸃兩浙刑獄㑹朝廷議鹽法秉謂自錢<lb/>
　塘縣楊村場上流接睦歙等州與越州錢清塲等水<lb/>
　勢稍淡以六分為額楊村下接仁和縣湯村為七分<lb/>
　鹽官場為八分並海而東為越州餘姚縣石堰場明<lb/>
　州慈谿縣鳴鶴場皆九分至岱山昌國又東南為温<lb/>
　州雙穟南天富北天富十分著為定數葢自岱山及<lb/>
　二天富皆取海水煉鹽所謂熬波也自鳴鶴西南及<lb/>
　湯村則刮鹻以淋鹵以分計之十得六七鹽官湯村<lb/>
<pb n="KR3j0036_WYG_001-26a"/>
　用鐵盤故鹽色青白而鹽官鹽色或少黑由曬灰故<lb/>
　也湯村及錢清場織竹為盤塗以石灰故色少黄竹<lb/>
　勢不及鐵則黄色為嫩青白為上色黑多鹵或又有<lb/>
　泥石不宜久停若石堰以東雖用竹盤而鹽色光白<lb/>
　以近海水鹹故爾後來法雖小變公私所便大抵不<lb/>
　易盧法<lb/>
秦誓文有三夲傳於世岐陽告巫咸朝那告大沈要册<lb/>
　告亞駞岐陽之石在鳳翔府署朝那之石在南京蔡<lb/>
<pb n="KR3j0036_WYG_001-26b"/>
　挺家亞駞之石在洛陽劉忱家其言述秦穆公與楚<lb/>
　成王遂及熊相背十八世詛盟之罪以史記世家考<lb/>
　之秦十八世當惠文王與楚懐王同時縱横爭霸此<lb/>
　詛政為懷王也懐王十一年李兌約五國以伐秦懐<lb/>
　王為從長<hi>史記云蘓秦約六國伐秦懐王為長是年魏韓趙燕楚擊秦齊獨後時蘇秦已死戰</hi>
　<hi>國䇿云李兌明甚</hi>秦逆擊之皆引而歸今文云熊相率諸侯<lb/>
　之兵以臨加我是也後五年懷王忿張儀之詐發兵<lb/>
　攻秦敗於藍田文又云悉興其衆以偪我邊境是也<lb/>
<pb n="KR3j0036_WYG_001-27a"/>
　惠王後十三年王遣庶長章拒楚師明年大敗之丹<lb/>
　陽遂取楚漢中地六百里文又云克劑楚師復畧我<lb/>
　邊城是也或以為熊商時商與相聲相近而事非是<lb/>
　或以為頃襄時頃襄王横立乃在秦昭王九年歴惠<lb/>
　文武王至昭王是時楚已失郢微弱已甚秦何所畏<lb/>
　而詛之哉或以熊相芈姓元和姓纂有熊相宜僚又<lb/>
　有熊相祈為懐王将然亦非是熊相疑懐王名史記<lb/>
　世家作槐當時脱誤遂不可考今存古夲隨字辨釋<lb/>
<pb n="KR3j0036_WYG_001-27b"/>
　錄之於後文秦嗣王敢用吉玉宣璧使其宗祝邵<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
　布愍告于不<hi>讀作丕</hi>顯大沈久湫<hi>久讀作故湫音子由反亞駞即滹沱河也</hi>
　<hi>在并州巫咸在解州鹽池西南久湫在安定郡即朝那湫也以下字多假借</hi>㠯底楚王熊<lb/>
　相之多辠昔我先君穆公及楚成王是<hi>王之望讀作寔</hi>繆<hi>勠</hi>
　力同心兩邦若壹䋖㠯婚姻袗<hi>音之忍反</hi>㠯齊盟曰葉萬<lb/>
　子孫毋相為不利親印<hi>仰</hi>大沈久湫而質焉今楚王<lb/>
　熊相康<hi>庸</hi>囘無道淫失<hi>佚/</hi>甚<hi>音/耽</hi>亂宣奓<hi>古侈/字</hi>競從<hi>縱</hi>
　變輸<hi>渝</hi>盟刺内之<graphic n="KR0767" url="https://raw.githubusercontent.com/kanripo/KR-Gaiji/master/images/KR0767.png" mimeType="image/png"/>
                    <hi>古則字/下同</hi>虣<hi>音薄/報反</hi>䖈不姑<hi>巫咸亞駞並作</hi>
<pb n="KR3j0036_WYG_001-28a"/>
　<hi>辜字</hi>刑戮孕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>婦/</hi>幽刺<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>親/</hi>戚拘圉其叔父寘者<hi>讀作諸下</hi>
　<hi>同</hi>㝠室櫝棺之中外之則冒改久心不畏皇天上帝<lb/>
　及大沈久湫之光列<hi>烈</hi>威神而兼背十八世之詛盟<lb/>
　率諸侯之兵㠯臨加我欲剗伐我社稷伐烕<hi>音許劣反</hi>我<lb/>
　百姓求篾法皇天上帝及大沈久湫之䘏祠圭玉羲<lb/>
　<hi>犧</hi>牲逑取<graphic n="KR1803" url="https://raw.githubusercontent.com/kanripo/KR-Gaiji/master/images/KR1803.png" mimeType="image/png"/>
                    <hi>古我/字</hi>邊城新<graphic n="KR1609" url="https://raw.githubusercontent.com/kanripo/KR-Gaiji/master/images/KR1609.png" mimeType="image/png"/>
                    <hi>音皇縣名</hi>及<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>長<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>我不敢<lb/>
　曰可今又悉興其衆張矜意<hi>音於力反滿也籕文億字</hi>怒飾甲底<lb/>
　兵奮士盛師以偪我邊競<hi>境</hi>将欲復其貺迹唯是秦<lb/>
<pb n="KR3j0036_WYG_001-28b"/>
　邦之羸衆敝賦□<hi>讀作鞟</hi>䩱<hi>音俞</hi>棧輿禮使介老将之㠯<lb/>
　自救也<hi>巫咸亞駞作殹古也字</hi>亦應□<hi>讀作受</hi>皇天上帝及大沈<lb/>
　久湫之幾靈徳賜<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>古克字</hi>劑<hi>音遵為反爾雅云剪齊/也巫咸作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字古制字</hi>
　<hi>亞駞作劑字巫咸作克<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>楚楚日復畧我邊城無師字</hi>楚師日復略我邉城敢<lb/>
　數楚王熊相之倍盟犯詛箸<hi>著</hi>者石章㠯盟大神之<lb/>
　威神<lb/>
杜鄴子夏尤長小學小學謂文字之學也周禮八歲入<lb/>
　小學保氏教國子以六書故因名云鄴子林好古有<lb/>
<pb n="KR3j0036_WYG_001-29a"/>
　雅才建武中歷位列卿至大司空其正文字過於鄴<lb/>
　故言小學者宗於杜林三蒼蒼頡篇訓纂篇滂喜篇<lb/>
　三蒼一卷郭璞注秦相李斯作蒼頡篇揚雄作訓纂<lb/>
　篇後漢郎中賈魴作滂喜篇故曰三蒼梁有蒼頡二<lb/>
　卷杜林注見隋經籍志又小學篇一卷晉下邳内史<lb/>
　王義撰又少學九篇楊方撰始字一卷勸學一卷蔡<lb/>
　邕撰司馬相如作凡将篇班固太甲篇在昔篇崔瑗<lb/>
　飛龍篇蔡邕聖皇篇黄初篇吳章篇蔡邕女史篇合<lb/>
<pb n="KR3j0036_WYG_001-29b"/>
　八卷又幼學二卷朱育撰始學十二卷吳郎中項峻<lb/>
　撰又月儀十二卷亡發蒙記一卷晉著作佐郎束晢<lb/>
　撰張挹字詁漢張衡傳注有蒼頡篇漢安紀注云蒼<lb/>
　頡篇云邸舍也又曰帝年十歲好學史書注云史書<lb/>
　者周宣王太史籕所作之書也凡五十五篇以教童蒙<lb/>
　魏王粲傳云邯鄲淳博學有才章善蒼雅蟲篆通典<lb/>
　云漢官儀云能通蒼頡史籕篇補蘭臺令史滿歲為<lb/>
　尚書郎法言學蒼頡史篇注謂多知竒難之字三蒼<lb/>
<pb n="KR3j0036_WYG_001-30a"/>
　訓詁三卷埤蒼二卷並張挹撰廣蒼一卷樊恭撰見<lb/>
　唐經籍志又有氏字指何承天纂又有吕忱字林郭<lb/>
　璞三蒼解詁阮孝緒字略<lb/>
杜甫石笋行云君不見益州城西門陌上石笋雙高蹲<lb/>
　古來相傳是海眼苔蘚蝕盡波濤痕雨多往往得瑟<lb/>
　瑟此事恍惚難明論恐是昔時卿相墓立石為表今<lb/>
　仍存范曄後漢書方術任文公傳公孫述時武擔山<lb/>
　折文公曰西州智士死我乃當之三月果卒唐章懷<lb/>
<pb n="KR3j0036_WYG_001-30b"/>
　太子賢注云武擔山在今益州成都縣北百二十歩<lb/>
　揚雄蜀王夲紀云武都丈夫化為女子顔色羙絶葢<lb/>
　山精也蜀王納以為妃無幾物故乃發卒之成都擔<lb/>
　土葬於成都郭中號曰武擔以石作鏡一枚表其墓<lb/>
　華陽國志曰王哀念之遣五丁之成都擔土為妃作<lb/>
　塜葢地數畆高七丈其石今俗名為石笋又梁益紀<lb/>
　云石笋二在子城西門外按圖經在少城中夏門外<lb/>
　一百五十歩曾折再立之各高丈餘圍六七尺云其<lb/>
<pb n="KR3j0036_WYG_001-31a"/>
　下即是海眼非也或云古誓蜀之碑舊説昔為大秦<lb/>
　寺其門樓十間皆以真珠翠碧貫之為簾後毁此其<lb/>
　遺跡每雨後人多拾得珠翠異物章懷太子賢乃高<lb/>
　宗第六子注漢書在儀鳯中豈杜甫作詩時漢注未<lb/>
　傳耶抑老杜流寓四方未之見耶或見而不以賢言<lb/>
　為然耶酉陽雜爼蜀石笋街夏中大雨往往得雜色<lb/>
　小珠俗謂之地當海眼莫知其故故蜀僧恵嶷曰前<lb/>
　史説蜀少城飾以金璧珠翠桓温怒其太侈焚之今<lb/>
<pb n="KR3j0036_WYG_001-31b"/>
　在此地或拾得小珠時有孔者得非是乎博雅瑟瑟<lb/>
　碧珠也杜陽編有瑟瑟幕其色輕明虚薄無與為比<lb/>
樂府解題有梁父吟蜀志諸葛亮傳云亮躬耕隴畝好<lb/>
　為梁父吟藝文類聚吟門云蜀志諸葛亮梁父吟云<lb/>
　歩出齊城門遥望蕩隂里里中有三墳纍纍正相似<lb/>
　問是誰家冢田疆古冶氏力能排南山又能絶地紀<lb/>
　一朝被讒言二桃殺三士誰能為此誄相國齊晏子<lb/>
　又青州圗經臨淄縣塚墓門云三士塚在縣南一里<lb/>
<pb n="KR3j0036_WYG_001-32a"/>
　三墳周圍一里高二丈六尺張朏齊記云是烈士公<lb/>
　孫㨗田開疆古冶子三士塚所謂二桃殺三士者唐<lb/>
　褚亮梁甫吟曰歩出齊城門遥望蕩隂里里内有三<lb/>
　墳纍纍皆相似借問誰家塚田疆古冶子李白有梁<lb/>
　甫吟一篇云力排南山三壮士齊相殺之費二桃杜<lb/>
　甫李邕登歷下亭云不阻蓬蓽興得兼梁父吟又登<lb/>
　樓詩云可憐後主還祠廟日暮聊為梁父吟陸士衡<lb/>
　擬今日良燕㑹云齊僮梁父吟李善注云蔡邕琴頌<lb/>
<pb n="KR3j0036_WYG_001-32b"/>
　曰梁父悲吟不知名為梁父吟何義張衡四愁詩云<lb/>
　欲往從之梁父艱注云泰山東嶽也君有徳則封此<lb/>
　山願輔佐君王致於有徳而為小人䜛邪之所阻梁<lb/>
　父泰山下小山名諸葛好為梁父吟恐取此意<lb/>
唐李舟作能大師傳五祖𢎞忍告之曰汝縁在南方宜<lb/>
　往教授持此袈裟以為法信一夕南逝忍公自此言<lb/>
　説稍稀時謂人曰吾道南矣時人未之悟壬申公滅<lb/>
　度後諸弟子求衣不獲始相謂曰此非盧行者所得<lb/>
<pb n="KR3j0036_WYG_001-33a"/>
　耶使人追之已去及大師歸至曺溪追者未至遂隠<lb/>
　於四㑹懷集之間不言雞足峯前提不起事杜甫秋<lb/>
　日夔府詠懷有身寄雙峯寺門依七祖禪鮑欽止注<lb/>
　云第五祖𢎞忍在蘄州東山開法有二弟子一慧能<lb/>
　受衣法居嶺南為六祖一神秀在北揚化引傳燈録<lb/>
　云北宗神秀禪師尉氏人訪道至蘄州雙峯東山寺<lb/>
　遇五祖忍師以坐禪為務乃歎服曰此真吾師也其<lb/>
　後神秀門人普寂立其師為六祖而自稱七祖因撿<lb/>
<pb n="KR3j0036_WYG_001-33b"/>
　傳燈錄神秀法嗣有嵩山普寂禪師無機緣語神秀<lb/>
　録云門人普寂居義福寺並為朝野所重江西志徹<lb/>
　録云自南北分宗北宗門人自立秀師為第六祖但<lb/>
　不見普寂自稱七祖事耳按寳林傳第三十一祖道<lb/>
　信大師姓司馬氏夲居河南還於蘄州廣濟而生隋<lb/>
　開皇中從璨大師受業至唐武徳七年甲申歲往蘄<lb/>
　州破頭山至真觀中方改為雙峯山第三十二祖𢎞<lb/>
　忍七歲出家事信又云能大師傳法衣處在曹溪寳<lb/>
<pb n="KR3j0036_WYG_001-34a"/>
　林寺寳林後枕雙峯咸淳中有晉武侯𤣥孫曺叔良<lb/>
　者住在雙峯山寳林寺左時人呼為雙峰曺侯溪至<lb/>
　儀鳳中叔良恵地于大師自開元天寳大歷以來時<lb/>
　人乃號六祖為雙峰和尚天監二年韶陽太守侯敬<lb/>
　中奏請為寳林寺唐中宗改中興寺神龍中改為廣<lb/>
　果開元中改為建興上元中改國寜傳後題云安南<lb/>
　越記晉初南方不賔勅授恒山立曺溪為鎮界将軍<lb/>
　兼知平南總管晉室復後封曺侯為異姓王居石角<lb/>
<pb n="KR3j0036_WYG_001-34b"/>
　雙峯二嶠之間自儀鳳二年叔良恵地於大師願陪<lb/>
　貴寺方呼為雙峯曺侯大師也<lb/>
紹興壬子夏隨侍先公應副都督駐軍建康寓保寧寺<lb/>
　登鳳凰臺有小碑在亭上云五言三十韻詩一首題<lb/>
　鳳臺山亭子陳獻司空鄉貢進士宋齊邱上嵯峨壓<lb/>
　洪泉岝峉撐碧落宜哉秦始皇不驅亦不鑿上有布<lb/>
　政臺八顧皆城郭山蹙龍虎徤水黑螭蜃作白虹欲<lb/>
　吞人赤驥相摶㩧畫棟泥金碧石路盤嶢埆倒挂哭<lb/>
<pb n="KR3j0036_WYG_001-35a"/>
　月猿危立思天鶴鑿池養蛟龍栽桐栖鷟鸑梁間燕<lb/>
　教雛石罅蛇懸殻養花如養賢去草如去惡日晩嚴<lb/>
　城皷風來蕭寺鐸掃地驅塵埃翦蒿除鳥雀金桃帶<lb/>
　葉摘緑李和皮嚼貞竹無盛衰媚柳先揺落塵飛景<lb/>
　陽井草合臨春閣芙蓉如佳人囘首似調謔當軒有<lb/>
　直道無人肯駐脚夜半䑕窸窣天隂鬼敲椓松枯不<lb/>
　易立石醜難安着自憐啄木鳥去蠧終不錯晩風吹<lb/>
　梧桐樹頭鳴嚗嚗峩峩江令石青苔何淡薄不話興<lb/>
<pb n="KR3j0036_WYG_001-35b"/>
　亡事舉首思渺邈吁哉未到此褊劣同尺蠖籠鶴羨<lb/>
　鳬毛猛虎愛蝸角一日賢太守與我觀橐籥往往獨<lb/>
　自語天帝相唯諾風雲偶不來寰宇銷一略我欲烹<lb/>
　長鯨四海為鼎鑊我欲取大鵬天地為繒繳安得長<lb/>
　羽翰雄飛上寥廓後題云前朝天祐八年二月二十<lb/>
　一日題後唐昇元三年二月八日奉勅勒石崇英殿<lb/>
　副使知院事撿校工部尚書兼御史大夫上柱國王<lb/>
　紹顔奉勅書銀青光禄大夫兼監察御史王仁夀鐫<lb/>
<pb n="KR3j0036_WYG_001-36a"/>
　大宋治平四年九月望日重摹上石後數月一夕風<lb/>
　雨亭頽倒石斷裂據湘山野録載宋齊邱相江南李<lb/>
　先主璟二世皆為左僕射璟愛其才而知其不正嘗<lb/>
　獻鳳凰臺詩中有我欲烹長鯨四海為鼎鑊我欲羅<lb/>
　鳳凰天地為繒繳之句皆欲諷其䟦扈也而主終不<lb/>
　聽不得意上表乞歸九華其略云千秋載籍願為知<lb/>
　足之人九朶峯巒永作乞骸之客主知其詐也試攷<lb/>
　之先主昇舊名知誥為徐温養子以天祐九年遷昇<lb/>
<pb n="KR3j0036_WYG_001-36b"/>
　州刺史饒洞天薦宋齊邱於先主齊邱困于逆旅隣<lb/>
　娼魏氏女竊賂遺數緡獲備管幅遂克投贄一見先<lb/>
　主賔之以國士今觀題鳳臺山亭子詩陳獻司空乃<lb/>
　鄉貢進士時豈當時所投贄之詩乎後題天祐八年<lb/>
　恐記事者差一年也齊邱後事先主為相至嗣主時<lb/>
　為太傅多植朋黨以專朝權躁進之士多附之陳覺<lb/>
　李徵古之徒恃其勢猶驕慢徵古嘗勸後主因天變<lb/>
　遜位齊邱賴陳喬以為不可後主乃止鍾模以李徳<lb/>
<pb n="KR3j0036_WYG_001-37a"/>
　明之死怨齊邱及奉使歸唐以陳覺矯周帝之命斬<lb/>
　嚴續事言於唐主命殷崇義草詔暴齊邱等事聽歸<lb/>
　九華舊隱官爵悉如故後命鎖其第穴牆給食齊邱<lb/>
　嘆曰吾嘗謀讓皇族於泰州宜其及此乃縊而死謚<lb/>
　曰繆醜野録載其䟦扈主終不聽上表乞歸九華謬<lb/>
　矣<lb/>
生民詩或舂或揄或簸或蹂注云揄抒米以出臼也箋<lb/>
　云舂而抒出之周官舂人女舂二人鄭注云抌抒臼<lb/>
<pb n="KR3j0036_WYG_001-37b"/>
　也詩云或舂或抌音由又音榆或羊笑反揄時女反<lb/>
　據許叔重説文揄引也羊朱切抒把也神與切舀抒<lb/>
　臼也从爪臼引詩云或簸或舀又作抗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音以治切<lb/>
　又集韻抌舀揄並音由又抗舀音以紹切縁詩揄與<lb/>
　舀並音由義亦同故後人改舀為蹂也音以沼者乃<lb/>
　今人以手舀物之舀也<lb/>
建州龍焙面北謂之北苑有一泉極清澹謂之御泉用<lb/>
　其池水造茶不壞茶味唯龍園勝雪白茶二種謂之<lb/>
<pb n="KR3j0036_WYG_001-38a"/>
　水芽先蒸後揀每一芽先去外兩小葉謂之烏帶又<lb/>
　次取兩嫩葉謂之白合留小心芽置於水中呼為水<lb/>
　芽聚之稍多即研焙為二品即龍園勝雪白茶也茶<lb/>
　之極精好者無出於此每胯計工價近三十千其他<lb/>
　茶雖好皆先揀而後蒸研其味次第減也茶有十綱<lb/>
　第一第二綱太嫩第三綱最妙自六綱至十綱小團<lb/>
　至大團而止第一名曰試新第二名曰貢新第三名<lb/>
　有十六色龍園勝雪白茶萬夀龍芽御苑玉芽上林<lb/>
<pb n="KR3j0036_WYG_001-38b"/>
　第一乙夜供清龍鳳英華玉除清賞承平雅玩啓沃<lb/>
　承恩雪葉雪英蜀葵金錢玉華千金第四有十二色<lb/>
　無比夀芽宜年寳玉玉清慶雲無疆夀龍萬春銀葉<lb/>
　玉葉長春瑞雪翔龍長夀玉圭香口焙興國巖上品<lb/>
　㨂芽新收揀芽第五次有十二色太平嘉瑞龍苑報<lb/>
　春南山應瑞興國巖小龍又小鳳續入額御苑玉芽<lb/>
　萬夀龍芽無比夀芽瑞雪翔龍先春太平嘉瑞長夀<lb/>
　玉圭已下五綱皆大小團也<lb/>
<pb n="KR3j0036_WYG_001-39a"/>
孟子曰士未可以言而言是以言餂之也可以言而不<lb/>
　言是以不言餂之也是皆穿窬之類也趙岐注云未<lb/>
　可與言而強與之言欲以言取之也是失言也知賢<lb/>
　人可與言反欲以不言取之是失人也章指注云取<lb/>
　人不失其臧否孫奭音義曰今按古夲及諸書並無<lb/>
　此餂字郭璞方言注云音忝謂挑取物也其字從金<lb/>
　今其字從食與方言不同葢傳寫誤也夲亦作餂音<lb/>
　奴兼反按玉篇食字部有餂字注音達兼反古甜字<lb/>
<pb n="KR3j0036_WYG_001-39b"/>
　然則字書非無此字第於孟子言餂之義不合耳今<lb/>
　以孟子之文考餂之義則趙岐以餂訓取是也當如<lb/>
　郭氏方言其字從金為銛據玉篇廣韻餂音他㸃反<lb/>
　取也其義與孟子文合廣韻上聲銛音忝而平聲又<lb/>
　有銛字音纖訓曰利也許氏説文以銛為臿屬乃音<lb/>
　纖者其義與音忝者不同各從其義也孫奭曰夲亦<lb/>
　作餂音奴兼切此别夲孟子也古之經書皆有别夲<lb/>
　其用字多異同廣韻又餂音黏食麥粥也於孟子之<lb/>
<pb n="KR3j0036_WYG_001-40a"/>
　文愈不合葢别夲孟子誤譌尤甚<lb/>
漢官儀云光禄大夫秩比千石不言屬光禄勲門外特<lb/>
　施行馬以旌别之魏志黄初四年楊彪為光禄大夫<lb/>
　詔給吏卒門施行馬晉紀云致仕及遜位者給牀帳<lb/>
　簟褥賜錢二十萬給吏卒門施行馬王隱晉書云劉<lb/>
　毅字仲雄年七十告老以光禄大夫致仕門施行馬<lb/>
　賜錢百三十萬晉書云王覽為宗正卿致仕詔遣殿<lb/>
　中監療疾給藥復轉光禄大夫門施行馬干寳晉書<lb/>
<pb n="KR3j0036_WYG_001-40b"/>
　記尚書僕射李㳙毋䘮拜金紫光禄大夫給吏卒門<lb/>
　施行馬晉中興書蔡謨免皇太后詔以謨為右光禄<lb/>
　大夫開府儀同三司上疏陳謝遂以疾篤不朝詔賜<lb/>
　几杖門施行馬晉書華表字偉容歆子也大始中為<lb/>
　大中大夫賜禄與卿同門施行馬<lb/>
江季共説杜甫贈李龜年詩非甫所作葢岐王死時與<lb/>
　崔滁死時年尚幼又甫天寳亂後未嘗至江南也范<lb/>
　攄雲溪友議言明皇幸岷山伶官奔走李龜年奔迫<lb/>
<pb n="KR3j0036_WYG_001-41a"/>
　江潭甫以詩贈龜年云云又云龜年曾於湘中採訪<lb/>
　使筵上唱紅豆生南國秋來發幾枝贈君多採擷此<lb/>
　物最相思云云歌闋莫不望行在而慘然龜年唱罷<lb/>
　忽悶絶仆地以左耳微暖妻子未忍殯殮經四日乃<lb/>
　蘇曰我遇二妃令教侍女蘭苕唱袚褉畢放還且言<lb/>
　主人即復長安而有中興之主也謂龜年汝何憂乎<lb/>
　時甫正在湘潭或有此詩更須攷究<lb/>
詩曰投我以木瓜報之以瓊琚投我以木桃報之以瓊<lb/>
<pb n="KR3j0036_WYG_001-41b"/>
　瑶投我以木李報之以瓊玖𫝊曰木瓜㮊木可食之<lb/>
　木也按詩之意乃以木為瓜為桃為李俗謂之假果<lb/>
　者葢不可食不適用之物也亦猶畫餅土飯之義爾<lb/>
　投我以不可食不適用之物而我報之以瓊玉可貴<lb/>
　之物則投我之物雖薄而我報之實厚衛國有狄人<lb/>
　之敗出處于漕齊威公救而封之遺之車馬器服衛<lb/>
　人思之欲厚報之則投我雖薄而我思報之實欲其<lb/>
　厚此作詩者之意也鄭箋以木瓜為㮊木則是果實<lb/>
<pb n="KR3j0036_WYG_001-42a"/>
　之木瓜也誤矣初學記六帖於果實木瓜門皆引衛<lb/>
　風木瓜之詩亦誤昔之記言者謂孔子曰吾於木瓜<lb/>
　見苞苴之禮行焉按木瓜詩投報之辭以為喻爾未<lb/>
　見真有投報也恐非孔子之言<lb/>
溱洧詩贈之以勺藥江淹别賦下有芍藥之詩子虛南<lb/>
　都二賦言勺藥者乃以魚肉等物為醢食物也子建<lb/>
　七發張景陽七命勺藥云云五臣注勺音酌藥音略<lb/>
　廣韻亦有二音子虛賦諸家皆誤以為溱洧之芍藥<lb/>
<pb n="KR3j0036_WYG_001-42b"/>
　韓退之偃城聮句詩云兩相鋪氍毹五鼎調勺藥又<lb/>
　曰但擲顧笑金難祈却老藥二藥不同音也<lb/>
唐李濟翁資暇錄云古使字作李左氏春秋𫝊言行李<lb/>
　乃是行使後人誤為李字春秋僖公三十年左氏傳<lb/>
　云若舍鄭以為東道主行李之往來共其困乏杜預<lb/>
　曰李使人也又襄公八年左氏傳云亦不使一介行<lb/>
　李告于寡君杜預曰行李行人也又昭公十二年左<lb/>
　氏傳曰諸侯靖共好以為事行理之命無月不至杜<lb/>
<pb n="KR3j0036_WYG_001-43a"/>
　預曰行理使人通聘問者或言理或言李皆謂行使<lb/>
　也但文其言謂之行李亦作理耳以此知其非改古<lb/>
　文為李也古文字多矣李濟翁不言李字出何書未<lb/>
　可遽爾泛舉而改作也劉孝威結客少年場行云少<lb/>
　年李六郡遨遊遍五都李作使音<lb/>
故相王甫為館職時夜夢至一山間古松流水杳然幽<lb/>
　深境色甚異四無人跡忽遇一道人引至一處過松<lb/>
　下有廢丹竈又入有茅屋數間道人開之云公之所<lb/>
<pb n="KR3j0036_WYG_001-43b"/>
　居也塵埃蓬勃似久無人居者壁間見題字云白髪<lb/>
　高僧酷愛閒一缾一鉢老山間只因窺井生一念從<lb/>
　此松根丹竈閒恍然悟其前世所居已失道人遂囘<lb/>
　天大雷雨龍起雲中意甚恐懼遂寤其婢亦魘於室<lb/>
　中呼之覺問之云適為雷雨所驚頗異之來日館中<lb/>
　曝書偶觀架上小説内載婦人窺井生男事云孫仲<lb/>
　益有王太傅生日詩云了了三生夢松根令煆爐用<lb/>
　此事也窺井事見博物志<lb/>
<pb n="KR3j0036_WYG_001-44a"/>
羅隱牡丹詩云可憐韓令功成後虛負穠華過此身據<lb/>
　白廷翰唐蒙求韓令牡丹注云元和中京師貴游尚<lb/>
　牡丹一夲直數萬韓滉私第有之遽命斸去曰豈效<lb/>
　兒女邪李挺之諱之才慶歴中以殿中丞為澤州從<lb/>
　事時韓中令宣撫河東委以秦鳳鑄鐵錢事行次鳳<lb/>
　州為絶句云去年三月洛城遊今日尋春到鳳州欲<lb/>
　托雙魚附歸信嘉陵江水不東流挺之族孫君翁熈<lb/>
　寧中為邵堯夫言之<lb/>
<pb n="KR3j0036_WYG_001-44b"/>
蔡州褒信縣有棋師閔秀才説嘗有道人善棋凡對局<lb/>
　率饒人一先後死于褒信託後事于一村叟數年後<lb/>
　叟為改葬但空棺衣衾而已道人有詩云爛柯真訣<lb/>
　妙通神一局曽經幾度春自出洞來無敵手得饒人<lb/>
　處且饒人<lb/>
殷璠為河嶽英靈集不載杜甫詩高仲武為中興間氣<lb/>
　集不取李白詩顧陶為唐詩類選如元白劉柳杜牧<lb/>
　李賀張祐趙嘏皆不收姚合作極𤣥集亦不收杜甫<lb/>
<pb n="KR3j0036_WYG_001-45a"/>
　李白彼必各有意也<lb/>
常建有題破山寺後院詩云竹逕通幽處禪房花木深<lb/>
　余觀又𤣥集唐詩類選唐文粹皆作通熈寧元年歐<lb/>
　陽永叔守青題廨宇後山齋云竹逕遇幽處有以鄠<lb/>
　杜石夲往河内以示邢和叔始未見時亦頗疑其誤<lb/>
　及見碑反覆味之亦以為佳竟不知别有夲邪抑永<lb/>
　叔自改之邪古人用一字亦不茍也<lb/>
李紳題天衣寺詩殿湧全身塔池開半月泉此泉隱於<lb/>
<pb n="KR3j0036_WYG_001-45b"/>
　巖下雖月圓池中只見其半最為佳處紹興初愚秃<lb/>
　法聰遂鑿開巖上易名為滿月泉甚可惜也<lb/>
熈寧間江寧府句容簿失其姓名至茅山遇道人高坦<lb/>
　被髪跣足與簿劇談飲酒終日書一詩留别而去莫<lb/>
　知所之詩云巖下相逢不忍還狂歌醉酒且盤桓仇<lb/>
　香莫問神仙事天上人間總一般<lb/>
王防元規嘗云杜詩古夲辭人解撰清河頌詩成珠玉<lb/>
　在揮毫葢為和舍人故云又云青青竹笋迎船出白<lb/>
<pb n="KR3j0036_WYG_001-46a"/>
　白江魚入饌來葢為送扶侍故云<lb/>
劉貢父詩話云文人用事誤錯雖有缺失然不害其美<lb/>
　杜甫云功曹非復漢蕭何據光武謂鄧禹何以不掾<lb/>
　功曹又曹參嘗為功曹云鄼侯非也按蕭何為主吏<lb/>
　掾即功曹也注在史記高祖紀貢父博洽何為不知<lb/>
　杜謂之詩史未嘗誤用事<lb/>
青州有劉槩方富韓公守青時遇之甚厚因得臨朐縣<lb/>
　西南官地曰冶源結茅居之有雜文及詩歌其子印<lb/>
<pb n="KR3j0036_WYG_001-46b"/>
　行青人傳其詩有西軒忽見好溪山一丈閒愁減三<lb/>
　尺末句云讀書誤人四十年有時醉把䦨干拍别見<lb/>
　温公詩話<lb/>
杜詩云吾聞駕鼓車不合用騏驥皆言漢文帝以千里<lb/>
　馬駕鼔車殊不知南史王融與宋弁等論騏驥駕鼔<lb/>
　車也按漢文止郤千里馬建武中以千里馬駕鼔車<lb/>
　爾<lb/>
洞庭春水緑於雲日日征帆送逺人曾向木蘭舟上過<lb/>
<pb n="KR3j0036_WYG_001-47a"/>
　不知元是此花身一小説唐末館閣數公泛舟以木<lb/>
　蘭為題忽一貧士登舟作此諸公覽詩大驚物色之<lb/>
　乃李義山之魄時義山下世久矣又嵐齋集載此詩<lb/>
　陸龜蒙於蘇守張摶座上賦此木蘭堂詩未知孰是<lb/>
後漢范滂母謂滂曰汝得與李杜齊名死亦何恨唐人<lb/>
　謂李白杜甫為李杜子羙詩云李杜齊名真忝竊用<lb/>
　後漢事也南史謂鮑照謝元暉為鮑謝又鮑防與謝<lb/>
　良弼友善人謂之鮑謝<lb/>
<pb n="KR3j0036_WYG_001-47b"/>
或謂詩史者有年月地里夲末之類故名詩史葢唐人<lb/>
　嘗目杜甫為詩史夲出孟棨夲事而新書亦云<lb/>
太一峯前是我家滿牀書籍舊生涯春城戀酒不歸去<lb/>
　老却碧桃無限花此仵磐艮翁詩終南人父信夲軍<lb/>
　職終文思副使以䕃補借職元豐中監青州臨淄酒<lb/>
　税或以此詩題酒樓皆云是神仙作也<lb/>
予監台州杜瀆鹽場日以蓮子試滷擇蓮子重者用之<lb/>
　滷浮三蓮四蓮味重五蓮尤重蓮子取其浮而直若<lb/>
<pb n="KR3j0036_WYG_001-48a"/>
　二蓮直或一直一横即味差薄若滷更薄即蓮沉於<lb/>
　底而煎鹽不成閩中之法以鷄子桃仁試之滷味重<lb/>
　則正浮在上鹹淡相半則二物俱沉與此相類<lb/>
淋下滷水或以他水雜之但識其舊痕以飯甑葢之於<lb/>
　中掠去面上水至舊處元滷盡在所去者皆他水或<lb/>
　以甑箄隔之亦可以他物則不可分矣此理未曉孔<lb/>
　融論云弊箄不能救鹽池之滷即此事也鍊化術云<lb/>
　飲食過鹹以飯箄竹數條炙之着其中則汁便淡<lb/>
<pb n="KR3j0036_WYG_001-48b"/>
青龍寺老栢院有布衣張在題一絶於院壁南鄰北舍<lb/>
　牡丹開年少尋芳去又囘唯有君家老栢樹春風來<lb/>
　似不曾來元祐中州學教授畢仲愈題䟦刻石於平<lb/>
　嵐亭上<lb/>
杜甫贈韋十六評事子雖軀幹小晉書載記劉曜時壮<lb/>
　士陳安戰死隴上歌之曰隴上徤兒有陳安軀幹雖<lb/>
　小腹常寛秋興云聞道長安似奕棋葢用寗子視君<lb/>
　如奕棋事絶句云即看翡翠蘭苕上用郭景純遊仙<lb/>
<pb n="KR3j0036_WYG_001-49a"/>
　詩移居贈衛大郎清襟照等夷用任彥昇王文憲集<lb/>
　序引袁粲詩之子照清襟<lb/>
李君翁詩話卜居云寧誅鋤草茅以力耕乎詩人皆以<lb/>
　為宋玉事豈卜居亦宋玉擬屈原作邪庾信哀江南<lb/>
　賦云誅茅宋玉之宅不知何據而言此君翁之陋也<lb/>
　唐余古渚宫故事曰庾信因侯景之亂自建康遁歸<lb/>
　江陵居宋玉故宅宅在城北三里故其賦曰誅茅宋<lb/>
　玉之宅穿徑臨江之府老杜送李功曹歸荆南云曾<lb/>
<pb n="KR3j0036_WYG_001-49b"/>
　聞宋玉宅每欲到荆州是也又在夔府詠懐古跡云<lb/>
　揺落深知宋玉悲江山故宅空文藻然子羙移居夔<lb/>
　州入宅詩云宋玉歸州宅云通白帝城葢歸州亦有<lb/>
　宋玉宅非止荆州也李義山亦云却将宋玉臨江宅<lb/>
　異代仍教庾信居<lb/>
何遜詩云躍魚如擁劍孟浩然詩云游魚擁劍來按擁<lb/>
　劍如彭蜞之類蟹屬一螯偏大故謂之擁劍非魚也<lb/>
杜甫詩尚想東方朔詼諧割肉歸社日用伏日事蘇黄<lb/>
<pb n="KR3j0036_WYG_001-50a"/>
　皆以為誤也史記年表秦徳公二年始作伏祠社乃<lb/>
　同日至漢方有春秋二社與伏分也<lb/>
老杜水落魚龍夜山空鳥䑕秋陸農師引水經魚龍以<lb/>
　秋日為夜按龍秋分而降則蟄寝於淵龍以社日為<lb/>
　夜豈謂是乎又鳥䑕同穴者䑕與鳥為雌雄似䑕而<lb/>
　尾短在内鳥在外魚龍水名鳥䑕山名鳥䑕秋而魚<lb/>
　龍夜是詩兩句而含三事也<lb/>
李嘉祐守台州詩云春塘露冕歸華陽國志云郭賀為<lb/>
<pb n="KR3j0036_WYG_001-50b"/>
　荆州刺史百姓歌之曰厥徳仁明郭喬卿明帝到南<lb/>
　陽廵狩賜三公之服去襜露冕使百姓見之以彰有<lb/>
　徳<lb/>
富陽北十里有妙庭觀荐經焚毁無碑誌可攷獨見於<lb/>
　東坡詩董雙成故宅絶句云人去山空鶴不歸丹亡<lb/>
　鼎在世徒悲可憐九轉功成後却把飛仙乞肉芝刻<lb/>
　石作肉芝道流云元夲作内東坡見之無他語今印<lb/>
　夲作肉芝内之與肉皆未曉其鼎宣和間取去三足<lb/>
<pb n="KR3j0036_WYG_001-51a"/>
　中空病者取以煑藥甚有效<lb/>
陳徳潤云一貴人知成都日朝廷遣御史何郯入蜀按<lb/>
　事貴人徧召幕客詢何人與御史密者或云有賢良<lb/>
　某人延之令出界候迎兼攜名娼王宫花往候其宴<lb/>
　狎出家姬以佐酒王善舞何公醉喜題其項帕云按<lb/>
　徹梁州更六么西臺御史惜妖嬈從今改作王宫柳<lb/>
　舞盡春風萬萬條至成都此娼出迎遂不復措手而<lb/>
　歸<lb/>
<pb n="KR3j0036_WYG_001-51b"/>
被紫荷橐按荷橐即持荷之荷也或以為紫荷橐非也<lb/>
　宋子京云猥挈荷橐預從豹乘皆縁習之誤南史劉<lb/>
　香傳言簮筆持橐事甚詳<lb/>
臨安府仁和縣圖經出槖籥沙在縣東四里海際之人<lb/>
　採用皷鑄銅錫之模諸州皆來採亦猶邢沙可以碾<lb/>
　玉也<lb/>
石子惠云中書舍人繫紅鞓犀帶自葉少藴始有舊服<lb/>
　色不佩魚後王照請於朝方佩婦人孺人至夫人凡<lb/>
<pb n="KR3j0036_WYG_001-52a"/>
　八人皆佩魚乃張崇啓請<lb/>
杜甫詩云門䦨多喜色女壻近乘龍楚國先賢傳謂壻<lb/>
　如龍也女得賢壻謂之乘龍黄憲為司徒與李元禮<lb/>
　俱娶太尉桓焉女時人謂之桓叔元女俱乘龍<lb/>
韓退之燈花詩云黄褁排金粟釵頭綴玉蟲乃用何遜<lb/>
　詩金粟褁搔頭之句<lb/>
陳克子高詩云鳥聲妨客夢花片攪春心句甚佳唐杜<lb/>
　審言詩云啼鳥驚殘夢飛花攪獨愁下句為工也子<lb/>
<pb n="KR3j0036_WYG_001-52b"/>
　羙詩云樹攪離思花𡨕𡨕亦有所自矣<lb/>
王珩彥楚人嘗夢中得詩云杖屨歩斜暉煙村景物宜<lb/>
　溪深水馬徤霜重橘奴肥舂罷鷄争黍人行犬吠籬<lb/>
　可憐田舍子理亂不曾知<lb/>
杜少陵悶詩云捲簾惟白水隐几亦青山唐僧栖白閒<lb/>
　詩云捲簾當白晝移坐向青山<lb/>
苴説文展賈切土苴糟魄物又云不真物一音子余切<lb/>
　訓包也韓文公進學解補苴罅漏當讀作平聲<lb/>
<pb n="KR3j0036_WYG_001-53a"/>
許叔微精於醫云五臟蟲皆上行唯有肺蟲下行最難<lb/>
　治當用獺爪為末調藥於初四初六日治之此二日<lb/>
　肺蟲上行也<lb/>
孟蜀王水殿詩東坡續為長短句氷肌玉骨清無汗水<lb/>
　殿風來暗香滿簾開明月解窺人欹枕釵横雲鬢亂<lb/>
　夜深瓊户寂無聲時見飛星渡河漢屈指西風幾時<lb/>
　來只恐流年暗中換<lb/>
閩廣人食㯽榔每切作片蘸蠣灰以荖葉褁嚼之荖音<lb/>
<pb n="KR3j0036_WYG_001-53b"/>
　老又音蒲口切初食㣲覺似醉面赤故東坡詩云紅<lb/>
　潮登頰醉㯽榔<lb/>
今人不善乘船謂之苦船北人謂之苦車苦音庫<lb/>
左傳成公十三年成子受脤于社不敬劉子曰吾聞之<lb/>
　民受天地之中以生所謂命也是以有動作禮義威<lb/>
　儀之則以定命也能者養之以福不能者敗以取禍<lb/>
　杜預注云養威儀以致福班固五行志云能者養之<lb/>
　以福顔師古云能養生者則定禮義威儀自致於福<lb/>
<pb n="KR3j0036_WYG_001-54a"/>
　此注與杜同左氏夲誤<lb/>
韓退之答柳柳州食蝦蟇詩云蝦蟇雖水居未得變形<lb/>
　貌強號為蛙蛤於實無所挍居然當鼎味豈不辱釣<lb/>
　罩余雖不下喉近又能稍稍嘗懼染蠻夷平生性不<lb/>
　樂而君復何為甘食比豢豹按周禮蟈氏鄭司農云<lb/>
　掌𤣥鼉黽即蝦蟇屬𤣥謂蟈今御所食蛙也漢書霍<lb/>
　光擅減宗廟羔兎蛙不知古為上食也<lb/>
馬監場云泉州一僧能治金蠶蠱毒如中毒者先以白<lb/>
<pb n="KR3j0036_WYG_001-54b"/>
　礬末令嘗不澁覺味甘次食黑豆不腥乃中毒也即<lb/>
　濃煎石榴根皮汁飲之下即吐出有蟲皆活無不愈<lb/>
　者李晦之云凡中毒以白礬牙茶搗為末冷水飲之<lb/>
墨子云楚靈王好細腰故其臣皆三飯為節脇息然後<lb/>
　帶縁牆然後起韓非子云楚荘王好細腰一國皆有<lb/>
　飢色劉禹錫踏歌行云為是襄王故宫地至今猶自<lb/>
　細腰多未知孰是<lb/>
司馬安善宦四至九卿儒林傳許商四至九卿<lb/>
<pb n="KR3j0036_WYG_001-55a"/>
李賀詩攅蟲鎪古柳劉禹錫詩秋蟲鏤宫樹此二句皆<lb/>
　善<lb/>
毛詩伯兮篇云焉得諼草言樹之背注云諼草令人亡<lb/>
　憂背北堂也今人多用北堂萱堂於鰥居之人然伯<lb/>
　之暫出未嘗死也但其花未嘗雙開故有北堂之義<lb/>
　説文蘆萱蕿萲皆一字也令人㤀憂通作諼據爾雅<lb/>
　諼訓㤀也因其㤀故古用諼草字嵇康養生論云合<lb/>
　歡蠲忿萱草㤀憂夲草云利心志令人歡喜㤀憂風<lb/>
<pb n="KR3j0036_WYG_001-55b"/>
　土記云婦人有妊佩之生男子故謂之宜男草陸士<lb/>
　衡詩云焉得㤀歸草言樹背與襟㤀歸之義未詳<lb/>
台州杜瀆監之北安聖院僧師肇端午日晝與僧對坐<lb/>
　忽聞屋瓦有聲火光一線下至地少頃遂大如車輪<lb/>
　先燎僧之左臂次及右臂忽入於背不見久之復為<lb/>
　一線飛去出屋即震雷一聲其僧僅有氣且舉衣視<lb/>
　之背後袈裟一圓孔如錢中單圓孔如椀脊下燒一<lb/>
　圓瘡瘡楚甚皆以為天火不可治予以湯火藥塗之<lb/>
<pb n="KR3j0036_WYG_001-56a"/>
　月餘遂無事怪異如此<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0036_WYG_001-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　西溪叢語卷上<lb/>
</p>
<p>
</p>
  </div>
</body>
</text>
</TEI>
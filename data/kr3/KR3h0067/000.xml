<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>江村銷夏録</head>
    <p>
<pb n="KR3h0067_WYG_000-1a"/>
欽定四庫全書　　　　　子部八<lb/>
　江村銷夏録　　　　　　藝術類一<hi>書畫之屬</hi>
　　提要<lb/>
　　　　<hi>臣</hi>等謹案江村銷夏録三卷<lb/>
　　　國朝髙士竒撰士竒有春秋地名考畧已著録<lb/>
　　　　是編乃其於罷歸平湖之日以所見法書名<lb/>
　　　　畫攷其源流記其絹素長短廣狹後人題跋<lb/>
　　　　圖記一一誌載彚為一書體例頗與鐵網珊<lb/>
<pb n="KR3h0067_WYG_000-1b"/>
　　　　瑚清河書畫舫相似惟間加評定之語又以<lb/>
　　　　己所作題跋一㮣附入稍有不同然所録皆<lb/>
　　　　以親見為定則視二家為詳審矣録中書畫<lb/>
　　　　卞永譽式古堂彚考已並載無遺葢即從士<lb/>
　　　　竒此本録入其鑑賞之精為收藏家所取重<lb/>
　　　　亦槩可見也所記自晉王羲之及明人文沈<lb/>
　　　　諸家皆具惟董其昌舊跡悉不登載其凡例<lb/>
　　　　云董文敏書畫另為一卷此本無之殆當時<lb/>
<pb n="KR3h0067_WYG_000-2a"/>
　　　　未及刋行歟乾隆四十六年十一月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3h0067_WYG_000-3a"/>
江村銷夏録原序<lb/>
雲霞之變幻嵐之光水之色四時之繁花好鳥有之不<lb/>
適於用造物者亦不以是供世用而無之則天地與四<lb/>
時若受其黮闇顧是數者俗之人莫之好也惟夫曠達<lb/>
之士之有以樂乎此者則私之以為耳目之娛方數者<lb/>
之接於吾也取焉而不窮玩焉而不厭而吾未甞有也<lb/>
及其歘然而斂飄然而逝而吾未甞無是謂以無有為<lb/>
有以無有為有則數者皆足以悦吾而不為吾累書畫<lb/>
<pb n="KR3h0067_WYG_000-3b"/>
之於人亦然而固者或執之以為有則陋已彼烏知夫<lb/>
天下之物凡聚者之必散耶又烏知夫聚者未始非失<lb/>
而散者未始非得耶又烏知聚者之未常得而散者之<lb/>
未常失耶詹事江邨先生曠達者也先生以殊才遭逢<lb/>
聖天子不世之遇槖筆入儤<lb/>
禁庭備<lb/>
顧問十有餘年一旦乞身而退優游北墅潄清泉枕白<lb/>
石跡與樵夫田叟狎而欣然樂之暇日取所見法書名<lb/>
<pb n="KR3h0067_WYG_000-4a"/>
畫攷其源流詮次其甲乙如干卷題曰江村銷夏録而<lb/>
其自序以謂世人竭貲力以事收畜與決性命以饕富<lb/>
貴縱嗜慾以戕生者何異覽此者當作雲烟過眼觀嗟<lb/>
乎先生之言盖㡬於道矣其視功名富貴古今智勇之<lb/>
所爭史冊之所傳鍾鼎旂常之所烜耀亦苐如雲霞嵐<lb/>
光水色四時花鳥之忽有忽無於天壤之間而無所蔕<lb/>
芥而况書畫之區區者與書来屬予序予不辭而序之<lb/>
盖深有慕乎先生之為人也商丘宋犖撰<lb/>
<pb n="KR3h0067_WYG_000-4b"/>
長夏掩闗澄懐黙坐取古人書畫時一展觀恬然終日<lb/>
間有挟卷軸就余辨真贋者偶遇佳蹟必詳記其位置<lb/>
行墨長短濶隘題跋圖章藉以自適然寧慎無濫三年<lb/>
餘僅得三卷名曰江邨銷夏録歐陽公所云晚知書畫<lb/>
真有益也曩在<lb/>
大内伏見晉唐宋神品不啻天球𢎞璧惜未記其尺寸<lb/>
録其跋尾而海内諸家之所收藏則又不能一一目覩<lb/>
今姑畧之其所録者皆余親經品第足資鑑賞者也近<lb/>
<pb n="KR3h0067_WYG_000-5a"/>
代鐵網珊瑚清河書畫舫二編亦載世間名筆而多未<lb/>
精詳恐尚有傳聞之病世人嗜好法書名畫至竭資力<lb/>
以事收蓄與決性命以饕富貴縱嗜欲以戕生者何異<lb/>
覽此者當作煙雲過眼觀康熈癸酉夏六月江邨髙士<lb/>
竒識<lb/>
自詹事之書出稍損益之不可雖有大駔鉅狡伎將安<lb/>
施哉詹事曩在<lb/>
内廷久<lb/>
<pb n="KR3h0067_WYG_000-5b"/>
御府圖書資以鑒賞者歴歴猶能記憶而不著於録或<lb/>
疑不言温樹之義然宋之米友仁元之柯敬仲皆嘗奉<lb/>
詔㫖題書畫每言之不敢詳此詹事第於退居之暇先<lb/>
以江邨所見録之書成於康熙三十有二年六月故以<lb/>
銷夏名編予以是年九月作序印行之頃實藉以為負<lb/>
暄之助焉秀水朱彞尊序<lb/>
<pb n="KR3h0067_WYG_000-6a"/>
　　凡例<lb/>
　一海内名蹟收藏家甚夥未寓目者不敢妄載凡經<lb/>
　　評閲隨見隨録編次不以時代亦未敢輕為甲乙<lb/>
　一晉唐以来書畫所存名蹟無㡬其有鐵網珊瑚清<lb/>
　　河書畫舫諸書所已載者偶以得見仍為登録非<lb/>
　　與之重複也<lb/>
　一古来書畫名家前人俱已識其爵里兹録不贅<lb/>
　一前人所書古文辭已見刻本者槩不録惟記其欵<lb/>
<pb n="KR3h0067_WYG_000-6b"/>
　　識跋語而已其中與世本異同者則詳録以備攷<lb/>
　　訂<lb/>
　一是録以標目尺度評語為主本文欵識為第二故<lb/>
　　下一字題跋又下一字至於圖記不能摹入但用<lb/>
　　楷字加圏以别之其間文字損蝕難辨者亦著方<lb/>
　　圏不敢謬為増益<lb/>
　一録中間有一二為向日所藏同人題語後附小詩<lb/>
　　或為人作跋者今仍存之<lb/>
<pb n="KR3h0067_WYG_000-7a"/>
　一明代名家不啻數十而文沈唐仇諸君為尤著然<lb/>
　　贗本實多後人難辨今遇真蹟必為存録<lb/>
　一董文敏公書畫為近代第一所見真蹟甚多另為<lb/>
　　一卷<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東觀餘論卷上</head>
    <p>
<pb n="KR3j0031_WYG_001-1a"/>
欽定四庫全書卷<lb/>
　東觀餘論卷上　　　　　宋　黄伯思　撰<lb/>
　　法帖刋誤叙<lb/>
淳化中内府既博訪古遺蹟時翰林侍書王著受詔緒<lb/>
正諸帖著雖號工草𨽻然初不深書學又昧古今故祕<lb/>
閣法帖十□中璠珉雜糅論次乖譌世多耳觀遂久莫<lb/>
辯故禮部郎米芾元章筆翰妙薦紳間在淮南幕府日<lb/>
嘗跋□尾作數百語頗有條流但槩舉其目疎畧甚多<lb/>
<pb n="KR3j0031_WYG_001-1b"/>
故諸部中或偽蹟甚著而不覺者若李懐琳所作衛夫<lb/>
人書逸少闊别稍久帖之類有雖審其偽而譏評未當<lb/>
者若知伯英大令諸草帖為唐人書而不知乃書晉人<lb/>
帖語之類有譏評雖當主名昭然而不能辯者若以田<lb/>
疇字為非李斯書而不知乃李陽冰明州碑中字之類<lb/>
有誤著其主名者若以晉人章草諸葛亮傳中語遂以<lb/>
為亮書之類是也其餘舛午尚多書家責能書者備故<lb/>
僕於元章慨然古語有之善書不鑒善鑒不書僕自㓜<lb/>
<pb n="KR3j0031_WYG_001-2a"/>
觀古帖至多雖豪墨積習未至而心悟神解時有所得<lb/>
故作法帖刋誤凡論眞偽皆有據依使鍾王復生不易<lb/>
此評矣元章今已物故恨不示之後有高識賞予知言<lb/>
大觀戊子嵗六月七日西都府院東齋序<lb/>
　　法帖刋誤上<lb/>
　　　第一帝王書<lb/>
凡草書分波磔者名章草非此者但謂之草猶古𨽻之<lb/>
生今正書故章草當在草書先然本無章名因漢建初<lb/>
<pb n="KR3j0031_WYG_001-2b"/>
中杜操伯度善此書章帝穪之故後世目焉今此卷首<lb/>
帖偶章草便以為章帝書誤矣然此書亦前代作但録<lb/>
書者集成千字中語耳米徑以此辯之未中其病米云<lb/>
晉武書當是孝武非也僕案省啟帖與後譙王帖雖在<lb/>
疑録似非一家書續帖中炎報帖頗與此筆法同炎晉<lb/>
武名非孝武也然皆後人依放此帖末云故遣信還古<lb/>
者謂使為信故逸少帖云信遂不取答眞誥云公至山<lb/>
下又遣一信見告謝宣城傳云荆州信去倚待陶隠居<lb/>
<pb n="KR3j0031_WYG_001-3a"/>
帖云明旦信還仍過取反凡言信者皆謂使人也近世<lb/>
猶有此語故虞永興帖云事己信人口具而今之流俗<lb/>
遂以遣書饋物為信故謂之書信而謂前人之語亦然<lb/>
不復知魏晉以還所謂信者乃使之别名耳<lb/>
阿史病轉差帖云晉宣帝亦未然<lb/>
安軍破堈數朝三草書筆勢糺繞若一其偽不疑僕㓜<lb/>
時嘗觀世傳七賢書末有白字皆連名作㸃七人所作<lb/>
了無小異雖當時筆法傳授或同然人書不同亦如面<lb/>
<pb n="KR3j0031_WYG_001-3b"/>
焉不應乃爾無别固疑其偽是時宿軰長者或謂不然<lb/>
後觀竇臮書賦始知七賢帖果李懐琳偽作此三帝草<lb/>
書亦是類也<lb/>
米云梁高當是齊高非也此帖末云蕭衍正梁武名梁<lb/>
武廟號高祖此書目誤以祖為帝耳<lb/>
宋明帝帖云報休祐休範二家内人知祐晉平王也範<lb/>
桂陽王也宋史以休祐為休祐葢冊牘轉冩之訛當以<lb/>
祐為是<lb/>
<pb n="KR3j0031_WYG_001-4a"/>
弔江叔帖非唐文皇書案高宗永隆元年七月丙申江<lb/>
王元祥薨即此帖所謂江叔也高宗多以國呼諸父如<lb/>
滕叔不湏賜謂滕王元嬰猶以元祥為江叔此正高宗<lb/>
書也叔蓺韞多材帖亦高宗書中云聊以示藹謂魯王<lb/>
靈夔之子范陽王藹也靈夔亦高宗叔史穪其篤學善<lb/>
草𨽻此帖所謂叔蓺藴多材慈深善誨藹夙奉趨庭之<lb/>
訓早擅臨池之工者以此後有答進枇杷并移營五橋<lb/>
南二帖皆高宗書此數段竝誤入太宗帖中<lb/>
<pb n="KR3j0031_WYG_001-4b"/>
陳文帝謂宣帝我名子以伯汝宜以叔此□陳永陽王<lb/>
伯智書誤録在長沙王叔懐後又据陳史長沙王但有<lb/>
叔堅而無叔懐其晜亦無此名觀帖尾作名處疑是叔<lb/>
愼叔愼陳岳陽王也葢摹傳之變<lb/>
　　　第二漢魏呉晉人書<lb/>
唐文皇右軍傳贊云伯英臨池之妙無復餘蹤當是時<lb/>
逺購㝠搜古帖畢出而御府所蓄其富無倫尚無伯英<lb/>
書後世豈可復得非特唐也晉世見者亦寡故庾翼與<lb/>
<pb n="KR3j0031_WYG_001-5a"/>
右軍書云昔得伯英章草十紙過江亡失常歎妙蹟永<lb/>
絶此卷章草芝白一帖差近古亦疑先賢摹放也前知<lb/>
汝殊愁以下五帖米云皆張長史書信然但帖中有云<lb/>
數往虎丘祖希時面祖希張𤣥之字也𤣥之與大令同<lb/>
時虎丘地在江左當是長史書二王帖辭耳<lb/>
崔子玉書云數附書知聞以解其憂唐人書也字亦非<lb/>
漢<lb/>
尚書宣示鍾書眞蹟本在王丞相導家導過江時藏衣<lb/>
<pb n="KR3j0031_WYG_001-5b"/>
帯中以遺逸少逸少以遺王脩脩死其母以脩平日所<lb/>
寶并入棺眞蹟遂絶此本右軍所臨者<lb/>
白騎遂帖乃王大令臨唐開元中在滑臺人家并逸少<lb/>
臨宣示帖藏之故誤録在鍾部長風帖乃逸少早年書<lb/>
殊未變鍾體故亦誤寘此長風范母子等語二王帖間<lb/>
多有米云齊梁人書非也<lb/>
皇象文武帖葢寫漢東觀校書郎中高彪送幽州督軍<lb/>
御史弟五永箴耳結字亦古史本云吕尚七十此云師<lb/>
<pb n="KR3j0031_WYG_001-6a"/>
尚七十史本云明其果毅此云昭其果毅葢作史者避<lb/>
晉諱當以此為是五將三門下當云地有九變丘陵山<lb/>
川人有計策六竒五間摠兹三事謀則咨詢無曰已能<lb/>
務在求賢淮隂之勇廣野是尊勿謂時險不正其身勿<lb/>
謂無人莫識已眞忘富遺貴福禄乃存枉道依合後無<lb/>
所觀先公高節永越可遵佩藏斯戒以厲終身時蔡邕<lb/>
軰竝賦詩送永獨彪作此箴邕等甚美之以為莫尚也<lb/>
全章見東漢書此叚軼之象書人間殊少惟建業有呉<lb/>
<pb n="KR3j0031_WYG_001-6b"/>
時天發神讖碑若篆若隸字勢雄偉相傳乃象書也張<lb/>
懐瓘目以沈著痛快眞得其筆勢云皇象後章草一表<lb/>
葢唐人偽作其體正與世傳曹植書鷂雀賦同皆非眞<lb/>
蹟至若孫皓上晉武表亦章草書字畫高古與此有間<lb/>
矣王小令此年帖本唐人所畜與二鍾虞松三帖為一<lb/>
□珉帖末云輔國司馬君筆勢婉雅與此有間矣此亦<lb/>
無後五字<lb/>
謝安後一帖傳摹逺眞米以為偽者葢以惶恐再拜當<lb/>
<pb n="KR3j0031_WYG_001-7a"/>
時罕用然施於尊老或有之陶華陽眞誥中有帖云許<lb/>
𤣥惶恐再拜正晉世體也<lb/>
王世將二十四帖與第一㢧數朝等偽帖字勢無異惟<lb/>
後兩表極古信能傳鍾氏筆意而右軍學之也表中有<lb/>
云頓乏勿勿按顔氏家訓云世中書翰多穪勿勿相承<lb/>
如此莫原其由或有妄言此忽忽之殘闕耳説文勿者<lb/>
州里所建之旗葢以趨民事故悤遽者穪勿勿僕謂顔<lb/>
氏以説文證此字為長而今世流俗又妄於勿勿字中<lb/>
<pb n="KR3j0031_WYG_001-7b"/>
斜益一㸃讀為悤字彌失眞矣按祭義云勿勿諸其欲<lb/>
其饗之也注勿勿猶勉勉也慤愛之貌杜牧之詩浮生<lb/>
長勿勿是知勿勿出於祭義唐人詩中用之不特穪於<lb/>
書翰耳<lb/>
　　　第三晉宋齊人書<lb/>
庾亮書云奉告書箱先為媞子作案江淮之間謂母曰<lb/>
媞此云媞子未知目何戚也<hi>尔疋云媞媞安也</hi>
庾翼帖穪故吏從事中郎按翼嘗為陶侃太尉府從事<lb/>
<pb n="KR3j0031_WYG_001-8a"/>
中郎此當是與侃啟也<lb/>
杜預十一月二十四日帖云道逺書問又簡間得來况<lb/>
非當時尺牘中語或是江左人書不特親故帖偽也親<lb/>
故末云數附書信以慰吾心亦近世流俗語耳<lb/>
晉劉超為人愼宻自以書類元帝不敢與外書此帖不<lb/>
應尚傳又字勢與元帝大别其偽甚矣謝莊首終仕宋<lb/>
而題曰晉大誤王著叙王坦之書列於逸少諸子間意<lb/>
以名皆從之殊不知坦之廼述子自太原王耳非琅邪<lb/>
<pb n="KR3j0031_WYG_001-8b"/>
族也非通古甚那至爾<hi>川本去此七字意非字下有不字</hi>
劉瓌之乃東晉時善八分者大令既不肯書太極殿牓<lb/>
謝安石遂令瓌之以八分題之今此草帖非眞與王廙<lb/>
二十四日帖無異王氏凝操徽渙之四子書皆眞帖逸<lb/>
少七子上四人與子敬書具傳惟𤣥之肅之遺蹟未見<lb/>
餘皆得家範而體各不同是善學逸少書者猶顔延年<lb/>
對宋文帝論其諸子自謂竣得臣筆測得臣文㚟得臣<lb/>
義躍得臣酒書亦猶是也僕今以擬王氏諸子則逸少<lb/>
<pb n="KR3j0031_WYG_001-9a"/>
之書凝之得其韻操之得其體徽之得其勢渙之得其<lb/>
貌獻之得其源然而大令之書特知名而與逸少方駕<lb/>
者葢能本父之書意所循者大故也眞行則法鍾草聖<lb/>
則師張二家之法逸少所自出從而效之所以特高於<lb/>
諸王猶魯堂諸子由賜商偃皆以儒穪卒之得其傳者<lb/>
子淵而已<lb/>
索靖七月二十六日帖本七紙晉王平南廙每寶玩之<lb/>
値永嘉亂乃四疊綴衣中以度江唐蒲州桑泉令豆盧<lb/>
<pb n="KR3j0031_WYG_001-9b"/>
器得之疊迹猶存今所録惟一紙耳摹傳失眞無復意<lb/>
象<lb/>
紀瞻帖中有云貧家無以將意所謂物微意全也觀此<lb/>
語不待見筆蹟可判其偽矣山濤啟事與李懐琳所撰<lb/>
七賢書中濤書自相戈盾但此啟事文是而書非七賢<lb/>
帖中筆語皆妄也<lb/>
此卷偽帖甚衆如庾翼後一帖與沈嘉王循司馬攸劉<lb/>
穆之王劭王廞張翼陸雲羊欣卞壼謝發與前杜預一<lb/>
<pb n="KR3j0031_WYG_001-10a"/>
帖及劉超劉瓌之紀瞻山濤等帖皆一體偽作<lb/>
孔琳之帖有恨恨腳中轉劇近明散未覺益十二字偏<lb/>
小葢行側注字摹帖者妄以入行耳當依本為勝<lb/>
王僧䖍兩啟皆佳結字與擬王琰乞江郢所統郡啟同<lb/>
書聲信不虚得<lb/>
　　　第四梁陳唐人書<lb/>
齊豫章王嶷孫確子範之子在梁位司徒右長史此云<lb/>
征南將軍不知何據恐是梁邵陵王綸之子確也其書<lb/>
<pb n="KR3j0031_WYG_001-10b"/>
孝經一章亦近世偽體非江左書阮研帖亦然<lb/>
蕭子雲有章草史孝山出師頌一章甚古雅與此卷正<lb/>
書列子逺矣紙中王濛筆下徐偃信篤論也<lb/>
陳逵者晉西中郎將也此云陳朝陳逵書誤矣<lb/>
禇河南潭府帖末云舅遂良報薛八侍中前外舅張知<lb/>
常以為河南謫潭時無有薛姓為侍中者僕嘗攷之信<lb/>
然按遂良以高宗永徽六年貶潭州都督前此上至神<lb/>
堯時為侍中者裴矩齊王元吉杜如晦王珪魏元成楊<lb/>
<pb n="KR3j0031_WYG_001-11a"/>
師道劉洎張行成高季輔宇文節韓瑗凡十一人未有<lb/>
薛姓者至儀鳳中薛元超始作相既在遂良後又不作<lb/>
侍中當時在外鎭未有兼此官者及觀字勢亦斆禇作<lb/>
嫵媚態其偽必矣後家姪至一帖乃眞河南得意書翩<lb/>
翩有逸敬體以前帖視之猶蓬葭倚瑶林也<lb/>
山河帖乃禇河南所書枯樹賦中鈔出耳此庾子山作<lb/>
而禇書之後禇遂良述四字後人妄益<lb/>
虞永興大運帖歐陽率更比年帖皆集二公碑中字為<lb/>
<pb n="KR3j0031_WYG_001-11b"/>
之<lb/>
柳少師與弟帖末云誠懸呈人多疑之以顔籀注漢書<lb/>
丞相衡傳云字以表徳豈人所自穪柳不當穪字然嘗<lb/>
觀逸少敬謝帖自云王逸少白廬山逺公集盧循與逺<lb/>
書自云范陽盧子先叩頭則古人穪字葢或有之<lb/>
陸柬之帖云近得告為慰上下無恙不得呉興近問懸<lb/>
心得藥書散勢耿耿嘗也殊不類唐人語當是臨晉宋<lb/>
人帖不爾效其語作此耳<lb/>
<pb n="KR3j0031_WYG_001-12a"/>
薄紹之宋世為丹陽尹書與羊欣齊名時號羊薄此卷<lb/>
目為唐人謬甚矣<lb/>
　　　第五雜帖<lb/>
自蒼頡至程邈書皆偽史籀書傳此者岐鼓耳今此書<lb/>
云揚州裴易徳系字殊無三代體與其辭皆唐人筆也<lb/>
李斯書米云不知何人書僕按其文云田疇耕耨為政<lb/>
期月而致法令使父子為鄒魯乃李陽冰篆王宻所撰<lb/>
明州刺史河東裴公紀徳碣中字也其碑畧云驚逋復<lb/>
<pb n="KR3j0031_WYG_001-12b"/>
田疇闢教以耕耨故為政可期月而致寛之則法令非<lb/>
行公之化夷俗為鄒魯使父子長㓜各得其宜此帖乃<lb/>
摹田疇等十八字為斯書與碑中篆無銖黍差而米云<lb/>
不知何人書葢未嘗見此碑耳<lb/>
程邈在秦雲陽獄作隸字廼今漢碑中字是也有此隸<lb/>
方生今正書不應邈巳作之<lb/>
宋儋唐明皇帝時人學鍾書但作側戾殊失大勢王著<lb/>
録此書不知乃唐士意為逺古人故與斯邈並列其誤<lb/>
<pb n="KR3j0031_WYG_001-13a"/>
至此儋有嵩山圭禪師等碑傳於世字亦不甚工<lb/>
衛夫人帖葢唐初李懐琳作事見竇臮述書賦如續帖<lb/>
中嵇康絶交書世傳七賢帖皆懐琳偽蹟也此與師帖<lb/>
尤疎謬按梁蕭子雲答武帝敕云臣昔不能拔賞隨時<lb/>
所貴規模子敬多歴年所年二十六著晉史至二王列<lb/>
傳欲作論草隸法言不盡意遂不能成十許年始見敕<lb/>
㫖論書一卷商畧筆狀洞徹字體始變子敬全範元常<lb/>
逮爾巳來自覺功進此偽帖云但衛隨世所學規摹鍾<lb/>
<pb n="KR3j0031_WYG_001-13b"/>
繇遂歴多載年二十著詩論草隸又云筆勢洞精字體<lb/>
遒媚皆竊取子雲啟中語欲小改之遂失其句讀今世<lb/>
高識豈無何不悟此又衞夫人乃晉李距妻李充母名<lb/>
鑠字茂猗既與師書自當著名不但穪夫族及姓也以<lb/>
數事考之其偽不疑又前軰論此帖以其敇字從力館<lb/>
從舍為偽未中其病葢自二王以來譌字甚多陳為陣<lb/>
策為筴皆二王軰自製不可據此定眞偽也<lb/>
隋詔書中敬字缺其波葢淳化中摹此書時特省去避<lb/>
<pb n="KR3j0031_WYG_001-14a"/>
諱耳或指此目為偽帖非也梁武帝書評乃命袁昂作<lb/>
者其答啟云奉敕遣臣評古今書臣愚短豈敢輙量江<lb/>
海但天㫖諉臣斟酌是非謹品字法如前此云梁武評<lb/>
書誤矣袁昂不以書名而評裁諸家曲盡筆勢然論者<lb/>
以其評張芝書云如漢武愛道憑虚欲仙則欲仙而已<lb/>
至况薄紹之書乃云如仙人嘯樹則眞仙也為比擬失<lb/>
倫此亦一病也寫此者字法局束天然太少疑非智果<lb/>
書果號得右軍骨借譽浮其實亦不至爾<lb/>
<pb n="KR3j0031_WYG_001-14b"/>
何氏書若云何人耳或以為何姓非也米以二帖為歐<lb/>
陽率更書良是<lb/>
敬祖鄱陽二帖大令部中已有此重出耳敬祖王導子<lb/>
武岡侯協也與大令不同時恐非其書<lb/>
孤不度徳量力與亮白董卓以來二帖皆諸葛傳中與<lb/>
昭烈問答語有一叚自孫權據有江東以下與此文相<lb/>
接誤寘第十卷王大令部中皆章草書雖字畫大小微<lb/>
異而筆勢若一大是全寫亮傳首語此文雖出亮言亦<lb/>
<pb n="KR3j0031_WYG_001-15a"/>
史家潤色之又中云亮曰亦史家所記米遂謂亮書差<lb/>
千里矣僕謂此帖當是逸少書葢與此公章草豹奴帖<lb/>
筆法同<lb/>
移屋有意適閒曠二帖眞羊中散書與唐薛邕家所蓄<lb/>
筆精帖字勢同與法帖本部中三月六日帖殊不類彼<lb/>
六日帖乃偽也筆精帖眞羊公得意書或以為逸少則<lb/>
過矣<lb/>
　　法帖刋誤下<lb/>
<pb n="KR3j0031_WYG_001-15b"/>
　　　第六王㑹稽書上<lb/>
自適得書至慰馳疎<hi>或作竦</hi>耳中間諸帖除穆松及秋中<lb/>
二帖差似逸少書餘並近世不工書者偽作耳非特筆<lb/>
無晉韻又宅上静眠過此如命等乃今流俗語不待觀<lb/>
筆蹟已可辯之<lb/>
酸感至比加<hi>一作和</hi>下及宰相并噉豆䑕伏想㛐等亦偽<lb/>
作葢以逸少别帖埀三十年比加下㿃等語厠其間或<lb/>
云宰相安和帖乃郗愔書謂宰相者簡文作相王時也<lb/>
<pb n="KR3j0031_WYG_001-16a"/>
殷生者殷浩也然此或是書郗愔帖語耳而結字實近<lb/>
世人偽作愔書自與逸少早年抗衡而此帖了無晉韻<lb/>
其非審矣<lb/>
鯉魚帖敬字行成帖殷字皆缺語在第五章夫人及蔡<lb/>
家二帖亦後人依放賈曾送張説赴朔方序中云備官<lb/>
而行成旅比從下云有詔具寮爰開祖宴且申後命寵<lb/>
以蕃錫此卷有此文自行字上祖字下皆亡之而作草<lb/>
書多不綴屬當是集逸少書寫此序耳先軰以為張説<lb/>
<pb n="KR3j0031_WYG_001-16b"/>
送賈至文非也米亦以自是月下為偽殊不知自行成<lb/>
下已偽葢此帖失其首尾而米未嘗考賈㑹文也<lb/>
闊别稍久眷與時長帖末云遇信悤遽萬不一陳字既<lb/>
甚惡而筆語乃爾非逸少書無疑吾昨得一日一起帖<lb/>
米以為張長史書有之但米論書多以草字差大者為<lb/>
非二王書一概求之理恐未竟<lb/>
追㝷帖米以為大令書非也字勢圜𦂳既非獻之體而<lb/>
中云吾老矣餘願未盡惟在子軰耳案大令夀四十三<lb/>
<pb n="KR3j0031_WYG_001-17a"/>
初無後嗣與此不合又法書要録逸少帖内有此語固<lb/>
宜在此卷<lb/>
二十日以下二帖結體雖疎詞筆皆有王氏風氣殆是<lb/>
唐人縱筆臨放非摹<graphic n="KR1213" url="https://raw.githubusercontent.com/kanripo/KR-Gaiji/master/images/KR1213.png" mimeType="image/png"/>也<lb/>
不得臨川問帖亦非逸少書庾子嵩非同時人也<lb/>
朱處仁帖在十七帖間其中有云往得其書信遂不取<lb/>
答謂昔嘗得其書而信人竟不取報書耳而世俗遂誤<lb/>
讀為往得其書信殊不知信者乃使人也自連下語非<lb/>
<pb n="KR3j0031_WYG_001-17b"/>
若今之所謂書信也第一篇晉武帖中已詳辯之<lb/>
　　　第七王㑹稽書中<lb/>
得都下九日帖中云蔡公者蔡謨也仁祖者謝尚也晉<lb/>
穆帝永和十二年秋桓公破姚襄至洛故此云久當至<lb/>
洛是時將以謝尚鎭司州以病止故此云得仁祖二十<lb/>
六日問疾更委篤與陶榖家所畜逸少破羗帖中所書<lb/>
事正同其帖云知虞帥云桓公以至洛即摧破羗賊賊<lb/>
重命想必禽之王畧始及舊都使人悲慨深此公威畧<lb/>
<pb n="KR3j0031_WYG_001-18a"/>
實著自當求之於古眞可以戰使人歎息知仁祖小差<lb/>
此慰可言適范生書如其語無異故須後問為定今以<lb/>
書示君僕嘗跋之云晉穆帝永和十二年秋桓温破姚<lb/>
襄於伊水遂至洛時將以謝尚鎮之屬病不行所云桓<lb/>
公摧破羌賊及仁祖小差正當時事也是時逸少去㑹<lb/>
稽内史巳嵗餘方遯迹山水間宜不復以世務經懐而<lb/>
此書乃歎宣武之威畧悲舊都之始平憂國嗟時志猶<lb/>
不息惜其一憤逺引使才猷約結弗光於世獨區區遺<lb/>
<pb n="KR3j0031_WYG_001-18b"/>
翰見寶後人覽之深為興歎此帖草法極工惜不載法<lb/>
帖間故附見此條<lb/>
與足下意政同政當作正葢逸少祖尚書郎名正故王<lb/>
氏作書正月或作初月或作一月他正字皆以政代之<lb/>
後人相承斆之非也<lb/>
自初月二日至前從洛帖皆偽如初月有云羲之呈耳<lb/>
願知心素致使如然也願足下莫見責乃俗人偽作弟<lb/>
恐是著書觀其所補永禪師千字格韻與此正同<lb/>
<pb n="KR3j0031_WYG_001-19a"/>
十月七日帖米以為集成予謂昨見君帖亦然葢二帖<lb/>
字意皆不相屬而十月帖頗取十七帖中足慰前可令<lb/>
必達以副此志逺想慨然等帖中語厠其間如云足下<lb/>
尚停數日得告承長平未佳足下大小佳也知比得丹<lb/>
陽書熱日更甚期已至旦反想至七帖皆後人依放中<lb/>
有云不易可得過夏知有患者早乘凉行皆非當時人<lb/>
語承足下還來一帖不論可見其偽<lb/>
荀侯帖云安好音信明公還得歸洛也詞筆皆如初月<lb/>
<pb n="KR3j0031_WYG_001-19b"/>
帖<hi>劉次莊釋云安好音信那可遇得歸洛也</hi>
深以自慰晚復毒熱二帖唐文皇所臨者羲之白耳帖<lb/>
不論可見其偽<lb/>
僕近脩小園子殊佳帖米以為子敬書僕謂處動静以<lb/>
下方是子敬筆前兩行乃唐人書字勢帖語與後迥殊<lb/>
　　　第八王㑹稽書下<lb/>
羲之死罪小大悉佳帖書殊惡末云因縁不多亦近代<lb/>
所為耳<lb/>
<pb n="KR3j0031_WYG_001-20a"/>
足下各如常亦唐人作比初月帖差勝中云淡悶干嘔<lb/>
淡古淡液之淡干古干溼之干今人以淡作痰以干作<lb/>
乾非也據此當亦非今人所作<lb/>
闊轉久帖末云卒未近縁如何非晉士語阮公故爾一<lb/>
帖非逸少書<lb/>
蒸溼帖米云大令代父書非也葢結字殊不同詞亦異<lb/>
晉體<lb/>
修齡王胡之也重熙郗曇也安西庾翼也其云一昨得<lb/>
<pb n="KR3j0031_WYG_001-20b"/>
安西六日書無他無所知説故不復付送讓都督表亦<lb/>
復常言耳按翼之鎮荆州以石虎衰暴婁表請北伐康<lb/>
帝及朝士皆遣使譬止孫綽軰亦致書諫之則逸少所<lb/>
見之表殆亦論北伐事也翼之此舉朝論弗以為然故<lb/>
逸少以為常言及聞其遷襄陽乃云稚恭遂進鎮東西<lb/>
齊舉想尅定有期也則始雖同羣議而終以為當猶趙<lb/>
充國之計罕羗初是之者十三中十五最後十八有詔<lb/>
詰前言不便者皆頓首服無足怪也然翼有志無年徒<lb/>
<pb n="KR3j0031_WYG_001-21a"/>
奮十倍之氣而蔑一統之功此志士所嗟慨者逸少所<lb/>
書進鎮帖唐張彦逺載於書録今聞在王仲脩家<lb/>
月半帖雖晉人語字不合作葢後人寫二王尺牘中語<lb/>
耳<lb/>
此郡帖米謂與王述書非也逸少與藍田方隙而為屬<lb/>
郡既檢察苛急主者疲於課對正救過不暇豈復尺牘<lb/>
間自彰其逋滯哉此帖官本傳摹甚失眞如以就勞為<lb/>
能勞小却為小都皆轉失草法也<lb/>
<pb n="KR3j0031_WYG_001-21b"/>
適欲遣書帖非逸少書<lb/>
逸少十七帖本唐貞觀御府中書張彦逺云王草書中<lb/>
烜赫著名帖也僕謂當時書卷首帖有十七日字故諸<lb/>
帖總謂之十七耳非帖數也本二十七條今官法帖有<lb/>
其十五㪚寘逸少書三卷中又續法帖有五而卭竹杖<lb/>
絲布衣漢講堂諸葛顒天䑕膏四果種虞安吉七條不<lb/>
載當是亡軼而世有完卷者傳摹殊精非此比也此卷<lb/>
有帖云周益州送此卭竹杖卿尊長或湏今送僕按十<lb/>
<pb n="KR3j0031_WYG_001-22a"/>
七帖有云去夏足下致卭竹杖皆至此士人多有尊老<lb/>
者皆即分布令知足下逺惠之至以前帖觀之即知此<lb/>
帖葢與周益州矣自昔相傳十七帖乃逸少與蜀太守<lb/>
者未必盡然然其中問蜀事為多是亦應皆與周益州<lb/>
書也但來禽一帖則或以為與桓温而已本朝僧邦者<lb/>
有寄李昌武翰林詩云來禽簡寄桓宣武不知何據按<lb/>
此帖有云今在田里惟以此為事足下致此子者大惠<lb/>
也逸少視桓公位殊遼絶與書不當爾耳然當時眞長<lb/>
<pb n="KR3j0031_WYG_001-22b"/>
子猷軰猶嫚侮桓公彼亦能容逸少作書若交友葢無<lb/>
足怪温飛卿詩云畫圖驚畏獸書帖得來禽此帖垂寶<lb/>
非一世也<lb/>
　　　第九王大令書上<lb/>
此卷王大令部偽者最少相過無復日借匪獻之韻自<lb/>
可賞<lb/>
鵝還慰姊意帖鵝者王氏子姓之小字耳猶袁羊顧虎<lb/>
之類或以此鵝即逸少所愛之鵝甚可鄙笑二十九日<lb/>
<pb n="KR3j0031_WYG_001-23a"/>
帖云昨遂不奉恨深此近世人語非子敬書静息帖云<lb/>
頼消息内外極生冷内外二字本行旁注故字差小而<lb/>
昧者摹塡著行中非也當依本為勝諸帖中此例甚多<lb/>
如十七帖中逺想慨然孔琳之帖恨恨脚中轉劇等字<lb/>
本皆側注後人摹以入行雖失格體猶於理未害至於<lb/>
讀蘭亭叙者以不知老之將至旁一僧字為逸少作曾<lb/>
字之誤借使摹入行中則害理矣案古蘭亭叙本二十<lb/>
八行至第十四行間特闊者葢接紙處而不與知字適<lb/>
<pb n="KR3j0031_WYG_001-23b"/>
在此行之末梁舍人徐僧權於其旁著名當時謂之押<lb/>
縫梁御府中法書率如此而此帖僧字下亡其權字近<lb/>
世人殊不知此乃云僧者曾之誤因讀為曾不知老之<lb/>
將至非也又案晉史逸少本傳及書録第十卷皆載此<lb/>
叙但云不知老之將至而無曾字益可是正乃知善摹<lb/>
帖者勿問其黵滅注缺横斜細大一放其本而不小異<lb/>
乃不失眞矣今法帖多妄更易之至以注字入行大小<lb/>
既殊體不綴屬後人不曉從而效之一行之中洪纎頓<lb/>
<pb n="KR3j0031_WYG_001-24a"/>
異號子母體如第五卷近世偽作釋智果書是也每一<lb/>
觀之使人深慨<lb/>
静息帖云礜石深是可疑事兄憙患㪚輙發癰㪚者寒<lb/>
食散之類散中葢用礜石是性極熱有毒故云深可疑<lb/>
也劉表在荆州與王粲登障山見一岡不生百草粲曰<lb/>
此必古冢其人在世服生礜石熱蒸出外故草木焦滅<lb/>
鑿㸔果墓礜石滿塋又今洛水冬月不冰古人謂之温<lb/>
洛下亦有礜石今取此石置瓮水中水亦不冰又鸛伏<lb/>
<pb n="KR3j0031_WYG_001-24b"/>
卵以助暖氣其烈酷如此固不宜餌服子敬之語實然<lb/>
聊附於此<lb/>
授衣帖歴世所傳自為一卷法帖中亡其帖尾政在此<lb/>
耳下當云當今可復使不萬全不願其以多算難易得<lb/>
之便自可令不為因絫耳比者忉怛當不可言當不可<lb/>
言獻之死罪法帖無此四十三字义其間多有燥筆及<lb/>
魚食處而官帖不復依本其失多矣<lb/>
奉對帖云方欲與姉極當年之足以之偕老豈謂乖反<lb/>
<pb n="KR3j0031_WYG_001-25a"/>
至此當是與郗家帖也案子敬病篤請道士上章法應<lb/>
首過子敬曰不憶餘事惟省與郗家離㛰子敬前室郗<lb/>
曇女也郗氏自太尉鑒後為江左名族其姓讀如絺繡<lb/>
之絺而世人以俗書郗字作郄因讀為卻詵之卻非也<lb/>
卻詵乃春秋晉大夫卻縠郗鑒乃漢御史大夫郗慮之<lb/>
後姓原既異音讀迥殊後世因俗書相亂郗卻二姓遂<lb/>
不復辯亦近代氏族及小學二家之學不講故也陸魯<lb/>
望博古矣其詩有云一叚清香染郄郎亦誤讀也今因<lb/>
<pb n="KR3j0031_WYG_001-25b"/>
郗氏帖聊爾及之以糾俗繆<lb/>
梁中書郎虞龢表云逸少為㑹稽子敬為呉興故三呉<lb/>
之地偏多遺蹟又是暮年遒美之時今此卷中亦時有<lb/>
呉興帖然大令帖傳於世佳者尚多如乞假表庾公帖<lb/>
周姉帖洛神賦劉氏所藏十二字等帖官帖中皆遺之<lb/>
僕頃以韻語題河南王氏所藏子敬帖云君家大令書<lb/>
盈紙筆勢翩翩趣多媚雖云沓拖如少年豈至拘攣同<lb/>
餓𨽻㑹稽七子五知名此公風槩尤超詣太極璇題猶<lb/>
<pb n="KR3j0031_WYG_001-26a"/>
重書<hi>謂不書太極殿榜</hi>一時凛凛標英氣半䄂精祴衆争求數<lb/>
幅新帬世尤貴當時親遇得已難况復傳今僅千嵗龍<lb/>
珠歸浦劍還津此帖君藏眞得地才披尺許目增明鸞<lb/>
跂鴻驚欲飛逝硬黄響榻若傳吾完碧摹刋願垂世聊<lb/>
爾以記大令書事漫附於此<lb/>
𤣥度時來一帖米以為無名人作僕謂此眞晉人語但<lb/>
筆勢疎緩多失落耳謂大令書則非葢中云仁祖欲請<lb/>
為軍司案獻之以晉孝武太元十一年年四十三卒上<lb/>
<pb n="KR3j0031_WYG_001-26b"/>
推謝尚於穆帝升平元年卒時獻之方年十三請軍司<lb/>
又在升平前大令是時纔十許嵗安得巳作書論時事<lb/>
殆是穆帝時他人書後𤣥度何來遲亦此類<lb/>
薄泠益部二帖米以為歐率更書實然但米誤以益部<lb/>
字為益郎葢下接耆舊傳字此帖葢借陳夀所著益部<lb/>
耆舊傳也<lb/>
詠史詩鬱鬱澗底松數句乃集大令書<lb/>
一月二十九日黄門帖亦王氏書而非大令也<lb/>
<pb n="KR3j0031_WYG_001-27a"/>
　　　第十王大令書下<lb/>
吾當託桓江州助汝帖米以為張長史書雖未必然要<lb/>
非大令書也案此帖不至惡但縱任近俗無晉世清韻<lb/>
眞非大令書但殊不知亦寫右軍帖詞耳張彦逺右軍<lb/>
帖録有此語此卷亡其半其上畧云汝決欲來下<hi>張録於來</hi>
<hi>下之字下有三十九字續帖畧同</hi>上方大枋想汝不過數枋足人方足<lb/>
<hi>張録云人力當粗足</hi>不果爾可白吾當託桓江州助汝<lb/>
續帖逸少部中有前叚結字殊應規矩葢王氏子弟臨<lb/>
<pb n="KR3j0031_WYG_001-27b"/>
逸少書勝此逺矣<lb/>
疾不退至分張帖諸大草字語類江表人𤣥度何來亦<lb/>
似逸少語其字皆張長史藏眞軰偽作或自書二王帖<lb/>
語耳與第二卷知汝殊愁及藏眞長史部中諸帖一手<lb/>
也豹奴桓嗣也王氏甥故二王帖中時及之如云豹奴<lb/>
晚歸家之類然此豹奴惟省一書帖亦後人依放<lb/>
極熱敬惟府君帖云來時幾得問希此消息極悶悶又<lb/>
云意甚無頼君有好藥云云極濟事耶又服油帖云不<lb/>
<pb n="KR3j0031_WYG_001-28a"/>
至絶艱辛也皆近世俗言字勢亦不至佳非王氏帖明<lb/>
甚<hi>帖云意甚無頼君有好藥必時復與府中多少極濟事耶</hi>
七月二日獻之白七字人偽作也下章草云孫權據有<lb/>
江東以歴三世亦蜀志中語與第五卷章草不可争鋒<lb/>
也語相接字雖大小異乃一人書語已見本章此段世<lb/>
字闕中畫葢唐人臨摹時去之以避諱猶今集法帖時<lb/>
殷敬二字多省其波也但東連呉㑹與用武之國連武<lb/>
二字章草體差相亂摹者謬互置之<lb/>
<pb n="KR3j0031_WYG_001-28b"/>
復而悲積宋齊人書<lb/>
㛐等帖王氏書亦非大令<lb/>
鵞羣帖前軰謂此墨帖乃大令眞筆僕觀此書殊不惡<lb/>
但怒張狂勁無晉諸賢韻味而前軰乃云此帖筆勢險<lb/>
逺如從空中數丈外擲下恐是眞筆此非僕之所敢知<lb/>
也又此帖詞云崇虚劉道士鵞羣並復歸也獻之等須<lb/>
向彼謝之亦非當時尺牘體葢以大令父逸少嘗書道<lb/>
徳經換鵞而山隂曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>村道士舉羣贈之故以此事傅<lb/>
<pb n="KR3j0031_WYG_001-29a"/>
㑹作是帖耳案崇虚館乃宋明帝泰始四年建子敬晉<lb/>
人相去亡慮五十餘年何得已稱之其偽可無疑又按<lb/>
魏收釋老志太和十五年詔立道家寺宇於桑乾之隂<lb/>
名崇虚寺去晉愈逺矣予前所校量諸書詎敢自謂竟<lb/>
理要非臆決目論葢書雖小道亦六藝之一能之既艱<lb/>
知亦匪易然天下理當為天下士言之眞賞難遇豈獨<lb/>
論書哉<lb/>
　長睿頃官于洛因得從之游嘗閱吾家所藏内府帖<lb/>
<pb n="KR3j0031_WYG_001-29b"/>
　且以米老跋尾辨之惜其疎畧遂著此書議論精確<lb/>
　悉有證據使眞贗了然誠前人所未到也是書之作<lb/>
　實自余發之嘗作詩題吾家大令帖見於第九章云<lb/>
　政和甲午正月十三日周南王玠晉玉題於開封尹<lb/>
　㕔之東齋<hi>川本無</hi>
　余待罪天禄與觀中祕古蹟石刻所本其眞易識葢<lb/>
　了然知其偽者十九而後乃知黄子之作此書拔賞<lb/>
　者寡而掊擊者多故有以也書之考引載籍則昭昭<lb/>
<pb n="KR3j0031_WYG_001-30a"/>
　矣至其洞察眞贗品藻高下水墨之間毫釐千里則<lb/>
　非書家者流心知其意未易不惑余是以道余所見<lb/>
　於天禄者使世知其論刺之嚴如此皆不妄也政和<lb/>
　五年三月中澣襄陵許翰崧老跋<hi>川本無</hi>
　　米元章跋祕閣灋帖<lb/>
唐太宗購王逸少書使魏徴禇遂良定眞偽我太宗購<lb/>
古今書而使王著辨精觕定為灋帖此十卷是也其間<lb/>
一手偽帖大半甚者以千字文為漢章帝張旭為王子<lb/>
<pb n="KR3j0031_WYG_001-30b"/>
敬以俗人學智永為逸少如其閒以子敬及眞智永為<lb/>
逸少者猶不失為名帖余嘗於檢校太師李瑋第觀侍<lb/>
中王貽永所收晉帖一卷内武帝王戎謝安陸雲軰灋<lb/>
若篆籀體若飛動著皆委而弗録獨取郗愔兩行入十<lb/>
卷中使人慨歎又劉孝孫處見柳公權所收跋子敬送<lb/>
棃帖然於太宗卷中辨出乃以逸少一帖連在後而云<lb/>
又一帖不知為逸少也公權唐名家尚如此顧何議著<lb/>
今長安李氏所收逸少帖貞觀所收第一帖著名已非<lb/>
<pb n="KR3j0031_WYG_001-31a"/>
逸少眞蹟餘可知矣獨未知徐璹<hi>徐浩子能别書</hi>所訪者何如<lb/>
耳余抱疾端憂養目文藝思而得之粗分眞偽因跋逐<lb/>
卷末以貽好事同志百年之後必有擊節賞我者余無<lb/>
富貴願獨好古人筆札每滌一硯展一軸不知疾靁之<lb/>
在旁而味可忘嘗思陶𢎞景願為主書令史大是高致<lb/>
一念不除行年四十恐死為蠧書魚入金題玉躞間游<lb/>
而不害元祐三年維揚倦游閤襄陽漫士米芾元章書<lb/>
第一<lb/>
<pb n="KR3j0031_WYG_001-31b"/>
　漢章　晉元　晉武　齊高　梁武　梁高　簡文<lb/>
　　右七帖並一人手寫偽帖晉武當是孝武梁高當<lb/>
　　是齊高<lb/>
第二<lb/>
　張芝後一帖是　前五帖並張旭　崔子玉　鍾繇<lb/>
　長風齊梁人書　皇象後臣象言同章帝<hi>一手偽帖</hi>王廙<lb/>
　二十四帖同上　謝安前一帖是後六月帖同上<lb/>
第三<lb/>
<pb n="KR3j0031_WYG_001-32a"/>
　庾翼已向帖　杜預親故帖　王循　司馬　王劭<lb/>
　劉瓌之　劉穆之　王廞　張翼　陸雲　山濤<lb/>
　卞壼　謝發　羊欣<lb/>
　　右皆與漢章一手偽帖<lb/>
第四<lb/>
　阮研　蕭確<hi>並同章帝</hi>虞世南臨樂毅論者俗人偽帖餘<lb/>
　皆眞　歐陽詢比年亦俗人偽作<lb/>
第五<lb/>
<pb n="KR3j0031_WYG_001-32b"/>
　李斯書<hi>未知何人書</hi>程邈<hi>與章帝一手</hi>蔡琰同上　何氏二帖<lb/>
　<hi>歐陽詢</hi>敬祖鄱陽二並子敬　孤不度徳亮白二並諸<lb/>
　葛書　懐素同程邈　既移屋　足下並羊欣末有<lb/>
　欣白字<lb/>
第六<lb/>
　適得書　知欲　差涼　比奉對　兄靈　伏想㛐<lb/>
　宰相安和　又不能　疾不退　夫人　想大小<lb/>
　知足下連不快<hi>智永</hi>　小佳　是月也　吾昨得<hi>張旭</hi>
<pb n="KR3j0031_WYG_001-33a"/>
　追㝷<hi>子敬</hi>　疾患　二十餘日可耳<hi>劉釋文/餘作僕</hi>定登<hi>劉釋文作</hi>
　<hi>定聽</hi>
　　右不注出者皆偽<lb/>
第七<lb/>
　初月二日　足下時事吾怪足下　前從洛　十月<lb/>
　七日<hi>集成</hi>　當力　承足下<hi>子敬</hi>　荀侯　足下家極知<lb/>
　僕近修小園<lb/>
　　右不注出者皆偽<lb/>
<pb n="KR3j0031_WYG_001-33b"/>
第八<lb/>
　此蒸溼<hi>子敬代父</hi>月半同上　尊夫人<hi>偽/</hi>　適欲遣書<hi>智果</hi>
第九<lb/>
　相過終無復日　𤣥度時徃來　前告先以陳　慕<lb/>
　容<hi>並無名人偽帖</hi>　薄泠　益郎<hi>並歐書</hi>
第十<lb/>
　吾當託桓江州　消息　疾不退　省前書　近與<lb/>
　鐵石　知鐵石　𤣥度何來遲　忽動<hi>大唐左衛長史張旭書</hi>
<pb n="KR3j0031_WYG_001-34a"/>
　承冠軍故爾復面悲積　還此　得西問　海監諸<lb/>
　舍<hi>並未詳何人書</hi>獻之白不審疾　鄱陽歸<hi>右並羊欣</hi>
　　第八此郡之弊蘇大簡子耆謂之與王述書及一<lb/>
　　昨得安西及增慨三帖眞蹟自蘇氏歸吾家<lb/>
　　記與劉無言論書<lb/>
劉憲御史燾無言來予與論書劉因言政和初人於陜<lb/>
西發地得木竹簡一瓮皆漢世討羌戎馳檄文書若今<lb/>
吏案行遣皆章草書然斷續不綴屬惟鄧隲永初二年<lb/>
<pb n="KR3j0031_WYG_001-34b"/>
六月一篇成文爾<hi>見前篇</hi>今宗室仲忽及梁師成家尚多<lb/>
得之石本乃就簡上摹得者予因言見漢魏間人章表<lb/>
亦多用章草書今猶有存者如司馬孚孫皓表奏世或<lb/>
傳之疑所謂章草上章用之不因漢章帝好之因謂之<lb/>
章草也葢此雖草書而有波磔若正書之有分隸既不<lb/>
顚放易曉又可赴急宜漢人以作檄書也劉言續帖中<lb/>
李懐琳所書絶交書多有古字若□□□□□□<lb/>
□□□等字宜有所受非懐琳自能作也予云張彦<lb/>
<pb n="KR3j0031_WYG_001-35a"/>
逺言昔嵇叔夜自書絶交書數紙人以右軍數帖來易<lb/>
惜不與之則叔夜書唐世尚有之疑懐琳嘗見之故放<lb/>
焉決非自能作也葢懐琳嘗偽作衛夫人及七賢帖不<lb/>
逮此逺矣故竇臮云乃有懐琳厥蹟踈壯假他人之姓<lb/>
字作自己之形狀則知絶交書誠有所放也其卷尾云<lb/>
右軍書葢誤云今世有蕭子雲章草書出師頌甚古雅<lb/>
與子雲他書全不類疑亦放漢人書也葢東漢人喜作<lb/>
分隸與章草他書傳世者鮮矣予言淳化法帖中有南<lb/>
<pb n="KR3j0031_WYG_001-35b"/>
唐人一手偽帖頗多如偽作山濤崔子玉謝發卞壼皆<lb/>
是一手寫古人帖語耳第三卷最多今祕閣有數匣尚<lb/>
存皆澄心堂紙書分明題曰倣書不作傳摹與眞蹟而<lb/>
當時侍書王著編彚殊不曉特取名以入録故與眞蹟<lb/>
混淆却多有好帖不入殊可惜也予法帖正誤中論之<lb/>
甚詳劉言鄧隲簡書永初二年六月丁未朔二十日丙<lb/>
寅而東漢紀是年七月復有丙寅恐史誤也簡書當時<lb/>
文字又有月朔不應差云又云歐陽詢舉世呼為率更<lb/>
<pb n="KR3j0031_WYG_001-36a"/>
傳亦書其終於率更而有八分書一碑乃銀青光禄大<lb/>
夫為給事中史未嘗書也予云此例甚多如唐史王方<lb/>
慶傳云自襃至方慶五世封石泉而今寶章集中方慶<lb/>
官云琅琊縣開國子則是方慶嘗封琅琊後徙石泉也<lb/>
亦史誤云至於世之稱謂則不常如楊凝式終太子太<lb/>
傅而今人但呼為楊少師之類劉云楊書賽過珊瑚樹<lb/>
一帖乃在洛中一僧房中於書㨭上寫之即俗所謂書<lb/>
襻者予云洛陽文潞公家有楊書詩帖十一紙字與珊<lb/>
<pb n="KR3j0031_WYG_001-36b"/>
瑚帖相類今洛亦有石本而不能盡載也楊多書僧壁<lb/>
而傳於楮素者甚少今壁書亦自少洛陽惟有廣愛寺<lb/>
西禪院兩壁勝果院一壁天宫寺一壁而巳因甲子嵗<lb/>
大水損失者多矣劉言瀛州有邢巒碑甚完金陵有唐<lb/>
高正臣書本埋沒圃中其父宜翁令人發出立之今易<lb/>
致其字畫殊有虞禇灋也又云續帖中春朝微雨一帖<lb/>
乃陸柬之書余云灋帖中有柬之一帖乃晉人語恐柬<lb/>
之臨學者予又云裵行儉以書知名而世人罕傳之嘗<lb/>
<pb n="KR3j0031_WYG_001-37a"/>
見一帖寫兵法字甚怪放恐非眞也劉云嘗見行儉所<lb/>
書千字亦工云又云寶章集題者小字乃鍾紹京書予<lb/>
云紹京碑今有存者葢師薛稷也予又云焦山鶴銘俗<lb/>
傳王逸少書非也一小書中載云陶隠居書此或近之<lb/>
然此山有唐王瓚一詩刻字畫全類此銘不知即瓚書<lb/>
抑瓚學銘中字而書此詩也劉曰嘗親至彼觀疑即瓚<lb/>
書也下有云皇山樵人逸少書非王逸少也葢唐有此<lb/>
人亦號逸少耳又云作鍾鼎湏用竹筆書乃佳予云不<lb/>
<pb n="KR3j0031_WYG_001-37b"/>
然今鍾鼎字若季㜏鼎伯戔盫字皆兩頭纖纖若使竹<lb/>
筆何能如此劉又言頃謁蘇子容丞相未出閒見傳唐<lb/>
人一書中云文皇令羣臣上奏任用眞草惟名不得草<lb/>
後人遂以草名為花押韋陟五朶雲是也此書偶忘其<lb/>
名有朝士施結者喜收古今人押字不逺千里求之所<lb/>
藏甚多類而成書矣嘗欲為作序偶忘此事所出遂不<lb/>
用予云魏晉以來灋書至梁御府藏之皆是朱异唐懐<lb/>
充沈熾文姚懐珍等題名於首尾紙縫間故或謂之押<lb/>
<pb n="KR3j0031_WYG_001-38a"/>
縫或謂之押尾秖是謂書名耳後人花押乃以草書記<lb/>
其自書故謂之押字或謂草字葢沿習此耳唐人及國<lb/>
初前軰與人書牘或只用押字與名用之無異上表章<lb/>
亦或爾近世遂施押字於檄移或不書己名字而别作<lb/>
形模非也<lb/>
　　米元章禮部所作法帖題跋一卷眞蹟藏西洛王<lb/>
　　晉玉家經靖康之亂已散亡矣先君學士法帖刋<lb/>
　　誤盛行於世博訪米氏題跋藏書家俱未之見偶<lb/>
<pb n="KR3j0031_WYG_001-38b"/>
　　檢故書忽見先君子親寫米氏題跋得之喜甚草<lb/>
　　書間有難解者取灋帖逐卷中語釋出斯文遂成<lb/>
　　全書乃命筆史抄録附刋誤之後紹興癸亥冬十<lb/>
　　一月二十二日武陽黄䚮識<lb/>
　　記石經與今文不同<lb/>
臨漢石經與今文不同者殊多今畧記之書女母翕侮<lb/>
成人<hi>今本女無侮老成人</hi>保后胥高<hi>保后/胥戚</hi>女永勸憂<hi>汝誕勸憂</hi>女有近<lb/>
則在乃心<hi>今近作戕</hi>女比猶念以相從<hi>今作汝/分猷</hi>各翕中<hi>各設中</hi>
<pb n="KR3j0031_WYG_001-39a"/>
爾惠朕曷祗動萬民以遷<hi>爾謂朕曷震動</hi>天既付命<hi>今付作孚</hi>曰陳<lb/>
其五行<hi>今汨陳</hi>嚴恭寅畏天命自亮以民祗懼<hi>今亮作度以作治</hi>
懷保小人惠于矜寡<hi>今人作民于作鮮</hi>母兄曰<hi>無皇曰</hi>則兄自敬<lb/>
徳<hi>兄作皇</hi>旦以前人之微言<hi>今作/徽言</hi>是罔顯哉厥世<hi>今哉作在</hi>文<lb/>
王之鮮光<hi>今作耿光</hi>通殷就大命<hi>達殷作/大命</hi>論語意與之與<hi>今意</hi>
<hi>作抑</hi>孝于惟孝<hi>今于/作乎</hi>朝聞道夕死可也<hi>今也作矣</hi>是魯孔丘與<lb/>
曰是是知津矣<hi>是魯孔丘與曰是也曰是知津矣</hi>擾不輟子路以告子<lb/>
憮然<hi>耰而不輟子路行以告夫子憮然</hi>置其杖而耘<hi>今置/作植</hi>其斯以乎<hi>其斯</hi>
<pb n="KR3j0031_WYG_001-39b"/>
<hi>而已矣</hi>譬諸宫牆<hi>今諸/作之</hi>賈諸賈之哉<hi>今賈作沽</hi>又論語每篇各<lb/>
計其章數其最後云凡二十篇萬五千七百一十字又<lb/>
記諸家異聞之語若曰在於蕭牆之内葢毛包周氏於<lb/>
今論語無葢氏毛氏書此石刻在洛陽本在洛宫前御<lb/>
史臺中年久摧散洛人好事者時時得之若騏驥一毛<lb/>
虬龍片甲今張燾龍學家有十版最多張氏壻家有五<lb/>
六版王晉玉家有小塊洛中所有者止此予皆得其拓<lb/>
本論語之末題云詔書與博士臣左立<hi>劉本無立字</hi>郎中臣<lb/>
<pb n="KR3j0031_WYG_001-40a"/>
書上臣下皆缺當是著書者姓名或云此即蔡邕書姓<lb/>
名既亡無以辨之獨刻者陳興姓名甚完何其幸歟又<lb/>
有一版公羊不知誰氏所得其末云谿典諫議大夫臣<lb/>
馬日磾臣趙䧕議郎臣劉𢎞郎中臣張文臣蘇陵臣傅<lb/>
楨雜<hi>雜未詳</hi>下谿上缺谿上當是堂謂堂谿典也此葢鴻<lb/>
都一字石經然經各異手書不必皆蔡邕也三字者不<lb/>
見眞刻獨此一字者乃當時所刻字畫高古精善殊可<lb/>
寶重開元中嘗藏拓本於御府以開元二字小印印之<lb/>
<pb n="KR3j0031_WYG_001-40b"/>
與灋書名畫同藏葢唐世以前未録前代石刻獨此見<lb/>
收其可寶如此<hi>立字雜字案石經古本皆有之</hi>
　　漢簡辨<lb/>
近嵗闗右人發地得古瓮中有東漢時竹簡甚多往往<lb/>
散亂不可考獨永初二年討羌符文字尚完皆章草書<lb/>
書蹟古雅可喜其詞云永初二年六月丁未朔二十日<lb/>
丙寅得車騎將軍莫府文書上郡屬國都中二千石守<lb/>
<hi>此五字古本缺</hi>丞廷義縣令三水十月丁未到府受印綬發夫<lb/>
<pb n="KR3j0031_WYG_001-41a"/>
討畔羌急急如律令按范曄後漢書安紀永初元年夏<lb/>
先零種羌畔遣車騎將軍鄧隲征西校尉任尚討之二<lb/>
年正月隲為羌所敗於冀西七月戊辰詔有羌貊畔戾<lb/>
夙夜克己之語其年十月庚寅任尚與羌戰於平襄十<lb/>
一月辛酉拜隲大將軍召還則此簡所謂車騎將軍者<lb/>
即鄧隲也所討畔羌者即先零也然以紀所書日月及<lb/>
漢簡參考之簡云六月丁未朔則二十日正得丙寅而<lb/>
戊辰乃此月二十二日也六月末既有戊辰則七月不<lb/>
<pb n="KR3j0031_WYG_001-41b"/>
應復有之而安紀是年復有戊辰之詔葢紀誤也又據<lb/>
安紀是年七月之後繼書閏月閏月有辛丑九月有庚<lb/>
子亦當復有辛丑則是年閏當在七月據漢簡六月丁<lb/>
未朔則後百二十日得兩丁未故簡又云十月丁未正<lb/>
合也而据紀於七月閏則丁未當在九月矣又與簡不<lb/>
相合亦紀誤也又紀書永初元年夏羌畔遣隲討之二<lb/>
年冬始召還而隲本傳云永初元年夏羌畔於是詔隲<lb/>
將左右羽林北軍五校及諸部兵擊之西屯漢陽冬召<lb/>
<pb n="KR3j0031_WYG_001-42a"/>
隲班師据紀討羌在元年夏召隲在二年冬漢簡亦有<lb/>
二年之文正與紀合而傳云元年召還班師者亦誤也<lb/>
簡書甚明乃當時文字又日月首尾相應非如史之先<lb/>
後差謬宜以簡所書為正於戲千載之下幸是簡偶存<lb/>
得以攷正范史所書之誤是以君子貴乎博學而多識<lb/>
也<lb/>
　　銅戈辯<lb/>
右舟之戈其銘曰舟其質則銅按周官考工記冶氏戈<lb/>
<pb n="KR3j0031_WYG_001-42b"/>
之制有内有胡有援鄭氏曰戈今句孑㦸也或謂之鷄<lb/>
鳴或謂之擁頸内謂胡以内接柲者也援直刃也今詳<lb/>
此戈之制兩旁有刃横置而末鋭若劍鋒者所謂援也<lb/>
援之下如磬折稍刓而漸直若牛頸之垂胡者所謂胡<lb/>
也胡之旁有可接柲之蹟者所謂内也援形正横而鄭<lb/>
氏以為直刃禮圖從而繪之若矛槊然誤矣葢戈繫兵<lb/>
也可句可啄而非用以刺也是以衡而弗從故冶氏之<lb/>
職又云已倨則不入已句則不決鄭氏亦云倨謂胡微<lb/>
<pb n="KR3j0031_WYG_001-43a"/>
直而邪多以啄人則不入句謂胡曲多以啄人則創不<lb/>
決既謂之啄則若鳥咮然不容其刃之端上向而直也<lb/>
今觀夏商彛器銘欵有作人形執戈者荷戈者其戈皆<lb/>
横如斧鉞而鋭若鳥咮又胡垂柲直正與此戈之制同<lb/>
此最可證云其銘曰舟者葢人名也按陶𢎞景刀劍録<lb/>
夏孔甲之劍銘一字曰甲今内府所藏公非之鼎其名<lb/>
曰非公孫蠆之鼎其銘曰蠆文亦皆一則知舟者亦人<lb/>
名其字象形比他銘識尤古質葢夏商之器也夫兵器<lb/>
<pb n="KR3j0031_WYG_001-43b"/>
率用利鐵而此戈乃銅為之又今人得古刀劍矛㦸矢<lb/>
鏃之類率皆銅者按太史公秦始皇本紀二十六年收<lb/>
天下兵聚之咸陽銷以為鍾鐻金人十二重各千石應<lb/>
劭注曰古者以銅為兵又按春秋傳僖十六年鄭伯朝<lb/>
楚楚子賜之金既而悔之與之盟曰無以鑄兵遂以鑄<lb/>
三鍾杜預注曰古者以銅為兵夫五金皆金也然秦之<lb/>
金人及古鍾皆用銅則秦所銷之兵與楚盟鄭母鑄兵<lb/>
之金皆銅可知矣應杜之説誠然又按山海經中山西<lb/>
<pb n="KR3j0031_WYG_001-44a"/>
二百里昆吾之山其上多赤銅郭璞傳曰此山出名銅<lb/>
色赤如火以之作刀切玉如割泥周穆王時西戎獻之<lb/>
尸子所謂昆吾之劍者也越絶書曰赤堇之山破而出<lb/>
錫若邪之谷涸而出銅歐冶用以為純鈞<hi>越王句踐寳劍</hi>之劍<lb/>
近汲冢中得劍一長三尺五寸乃今所名為干將者亦<lb/>
<hi>闕五字</hi>皆非鐵明古者通以錫雜銅為兵器也又按刀劍<lb/>
録夏少康三年商太甲四年各鑄銅劍一其文曰定光<lb/>
則古之兵器用銅葢無疑矣况銅為物至精不為燥濕<lb/>
<pb n="KR3j0031_WYG_001-44b"/>
寒暑變其節不為風雨暴露改其形確乎有常若士君<lb/>
子之行是以昔人上之又况形笵正工冶巧火齊得剥<lb/>
脱砥礪其銛至可以剸玉雖楚鐵劍之利亦亾以加顧<lb/>
三代金工鍊液之法亡矣今人所不能為也則古兵用<lb/>
銅而後世不復為者亦奚足怪<hi>李賀有金銅仙人辭漢歌</hi>
　　鷂雀賦辨<lb/>
頃傳長安人有得思王眞蹟鷂雀賦者及得張芸叟侍<lb/>
郎所刻本觀之乃近代偽帖也按草灋亦如眞行孳乳<lb/>
<pb n="KR3j0031_WYG_001-45a"/>
寖多故後代草字有唐以前所無者如於字必字之類<lb/>
魏晉六朝人草此字止如行書扵必<hi>如此作</hi>至隋唐以來<lb/>
始省為□□<hi>如此作</hi>故前軰云扵字必字無草書是也今<lb/>
偽書鷂雀賦三字皆如唐人草灋此一妄又賦之首既<lb/>
書賦目復冠以曰字此殆妄人録類書中子建此賦書<lb/>
之故妄去<hi>去字未詳何本以妄為志</hi>曰字其陋如此今藝文類聚亦<lb/>
有此賦此二妄末有武攸暨題字乃作今市井人所作<lb/>
俗古篆仍云以永其𫝊此近人語唐世未之有也此三<lb/>
<pb n="KR3j0031_WYG_001-45b"/>
妄又數印章云唐人印乃與今市肆所作印篆形模字<lb/>
畫無異及末有静華二字乃摹灋帖子敬字中動静及<lb/>
華新婦字此四妄其末又有子建畫像神氣甚俗衣冠<lb/>
筆勢亦若今畫院畫史所為前人畫不如此也此五妄<lb/>
既作偽帖又畫其像而偽章題署甚多汲汲然恐人之<lb/>
不信也其陋至此而不悟以為筆法在二王上使人駭<lb/>
歎是知非書之難知者亦難此與俗傳石本王摩詰所<lb/>
畫四時山水上有摩詰薛邕等印同科葢亦今淺俗所<lb/>
<pb n="KR3j0031_WYG_001-46a"/>
為見之令人鄙吝生而士大夫或收藏甚者張於牆壁<lb/>
是可歎也<lb/>
　　古瓦辨<lb/>
歐陽公研譜云相州眞古瓦朽腐不可用世俗尚其名<lb/>
爾今人乃以澄泥如古瓦狀埋土中久而研之然近有<lb/>
長安民獻秦武公羽陽宫瓦十餘枚若今人筩瓦然首<lb/>
有羽陽千嵗萬嵗字其瓦猶今舊瓦殊不朽腐其比相<lb/>
州瓦又增古矣則知相州古瓦未必朽腐葢傳聞之誤<lb/>
<pb n="KR3j0031_WYG_001-46b"/>
爾<lb/>
　　王敬武書辨<lb/>
太醫丞樂君珍畜唐人一帖題云委曲付師範跋之者<lb/>
以後有彭城私記為劉夢得書以中云大駕歸定為徳<lb/>
宗自興元還時皆非也余按此乃唐平盧節度使王敬<lb/>
武與其子師範書也紙背有王珙署銜甚詳上云謹謹<lb/>
上相公下云從姪保義軍節度陜虢觀察等使珙狀封<lb/>
此珙與敬武書敬武就其紙作家問寄師範耳大駕歸<lb/>
<pb n="KR3j0031_WYG_001-47a"/>
定葢僖宗自鳳翔還時也按中和元年王鐸為都統征<lb/>
黄巢制授敬武平盧節度使三年進敬武檢校太尉同<lb/>
平章事而光啟三年王重盈入河中留其子珙領陜虢<lb/>
節度事光啟在中和後此珙所以呼敬武作相公自題<lb/>
保義節度銜也敬武書此帖後一載龍紀元年卒師範<lb/>
始為留後余以此攷之是帖非夢得書明甚又夢得自<lb/>
以系出中山常著其望而此印章乃彭城彌知非是珍<lb/>
以相示聊為辨之<lb/>
<pb n="KR3j0031_WYG_001-47b"/>
　　汝州新刻諸帖辨<lb/>
頃在洛中聞汝州新鐫諸帖謂之汝刻其名已弗典矣<lb/>
意謂其彚擇必佳及見之乃大不然雜取灋帖續帖中<lb/>
所有者時載之又珉玉間簉不能辨也此猶亡害至其<lb/>
集古帖及碑中字萃為偽帖并以一帖省其文别為帖<lb/>
語及强名者甚多稍識書者便可别之如以逸少帖春<lb/>
秋輙為患不得北軍問逺近清和等語乃擿取北軍逺<lb/>
近春秋等字集為一帖强為王衍書以續帖中諸縣故<lb/>
<pb n="KR3j0031_WYG_001-48a"/>
佳字强名為王楨之書取汝州東漢州輔碑中數字强<lb/>
名為蔡中郎書取衞州魏孝文弔比干文中數行强名<lb/>
為崔浩書如北齊碑便目為温子升後魏碑便目為沈<lb/>
法㑹如此者甚多且如弔比干文魏孝文作而崔浩之<lb/>
死在太武時乃目為浩書其不稽古如此至若張華帖<lb/>
内雜以寶章集中王慈字薛稷帖中雜以灋帖内子敬<lb/>
字皆集成之字意全不相屬取王筠帖中和南清豫一<lb/>
帖<hi>疑有闕文</hi>如是者不可具載幸世尚多古帖極有未傳者<lb/>
<pb n="KR3j0031_WYG_001-48b"/>
自可刻其全篇何必區區作偽以誤後學但貽識者蚩<lb/>
笑耳汝州既以石十餘刻之而越州復傳其本又刻之<lb/>
二州之石殊可弔也信知識眞者少何足怪云<hi>楨之字公幹徽</hi>
<hi>之子避廟諱舊改為柾之</hi>
　　二館辨<lb/>
漢郊祀志云武帝因公孫卿言仙人好樓居於是令長<lb/>
安作飛廉桂館甘泉作益夀延夀館使卿持節設具而<lb/>
候神人顔師古曰益夀延夀二館也予按太史公記作<lb/>
<pb n="KR3j0031_WYG_001-49a"/>
益延夀觀而近嵗雍耀間耕夫有得古瓦其首作益延<lb/>
夀三字其瓦長徑尺字書竒古即此觀當時瓦也又按<lb/>
括地志云延夀觀在雍州雲陽縣西北八十一里通天<lb/>
臺西八十歩正今耀州地也然則當以史記為正但一<lb/>
觀名益延夀三字耳師古謂益夀延夀二館非是館當<lb/>
從史記作觀觀館古多相通自唐以前六朝時凡今道<lb/>
觀皆謂之某館至唐始定謂之觀也古人用字有相承<lb/>
通用如鵠鶴旌旍之類皆莫原其始觀武帝求神仙勤<lb/>
<pb n="KR3j0031_WYG_001-49b"/>
勤如此卒不遇眞而東晉楊君周君乃不出户庭親接<lb/>
靈仙卒皆仙去乃知得道雖假修習然在定分也<lb/>
　　弡仲<graphic n="KR1286" url="https://raw.githubusercontent.com/kanripo/KR-Gaiji/master/images/KR1286.png" mimeType="image/png"/>辨<lb/>
劉原父弡仲<graphic n="KR1286" url="https://raw.githubusercontent.com/kanripo/KR-Gaiji/master/images/KR1286.png" mimeType="image/png"/>銘以隸寫之云弡仲作寶簠擇之金鏖<lb/>
鋭鏖鑪其纁其𤣥其黄用盛諸旇<graphic n="KR2532" url="https://raw.githubusercontent.com/kanripo/KR-Gaiji/master/images/KR2532.png" mimeType="image/png"/>米用饗大正音王<lb/>
寘䬫具召飼弡仲受無疆福必共餐飼具<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>與<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>同音飽也</hi>弡<lb/>
仲眉夀所謂鑣鑪即廣雅所載此二字乃趙生所釋予<lb/>
亦然之然趙初不知廣雅有此語及觀之彌可信也弡<lb/>
<pb n="KR3j0031_WYG_001-50a"/>
音其勿反<graphic n="KR2532" url="https://raw.githubusercontent.com/kanripo/KR-Gaiji/master/images/KR2532.png" mimeType="image/png"/>側角反早取榖也䬫徒兮反飤音祀弡字<lb/>
原父誤釋為張字遂以為張仲之器歐公從而文之以<lb/>
數百言葢失之矣古器中又有弡伯㪟豈仲之兄乎<lb/>
　　古器辨<lb/>
鼎屬七甲鼎乙鼎非鼎乃甗也葢甑之類丙鼎中有人<lb/>
形葢古子孫字丁鼎戊鼎中文在兩目之間非鼻乃父<lb/>
字耳上兩目乃古瞿字葢其人曰瞿父也已敦也古盛<lb/>
黍稷器儀禮所謂全敦非鼎也庚此漢人香盧耳非鼎<lb/>
<pb n="KR3j0031_WYG_001-50b"/>
也鍾屬四其三是鍾最後丁號者柄差長當是鉦也尊<lb/>
爵屬四甲是卣中尊也中有人形亦古子孫字乙爵也<lb/>
文曰祖甲丙爵丁爵鑑二甲其文曰仙山竝照智水齊<lb/>
名花朝豓彩月夜流明龍盤五瓀鸞舞雙精傳聞仁夀<lb/>
始驗銷兵文體乃唐人鏡其體製亦不甚古乙銘曰青<lb/>
羊作竟四夷服多賀國安人民<hi>一字不明</hi>外夷殄滅天下得<lb/>
一雨暘節五資<hi>上二字不明</hi>長保二親<hi>下一字不明</hi>凡三十字内<lb/>
有三字不明此乃漢鑑勝前一鑑逺甚<hi>乙銘不可曉攷之博古圖漢有</hi>
<pb n="KR3j0031_WYG_001-51a"/>
<hi>青葢鑑銘青羊作青葢又宜子孫鑑銘五資作五榖熟</hi>
　　永建石章辨與滕子濟<lb/>
埀示永建石章珍荷是年龍集辛未故書太嵗在未也<lb/>
我有之者恐與君子有之之意同意不以其魂無知而<lb/>
忘之尚冀其疾來歸也<hi>舊有不字從川本去之</hi>故云我有之來歸<lb/>
上一字於隸灋疑是疾字意謂爾未審果否<lb/>
　　杜子美詩筆次序辨<lb/>
董君新序稱甫為淑妃皇父碑在開元二十三年最少<lb/>
<pb n="KR3j0031_WYG_001-51b"/>
作也予按是年甫才二十四嵗宜為少作然按碑文妃<lb/>
卒葬皆在二十年然此碑乃其子壻鄭潛耀令甫作未<lb/>
必在是年碑末云甫忝鄭莊之賓客㳺竇主之園林以<lb/>
白頭之嵇阮豈獨歩於崔蔡野老何知斯文見託若其<lb/>
葬年所作豈得序稱白頭嵇阮與野老何知哉又其銘<lb/>
云日居月諸丘壟荆把列樹拱矣豐碑缺然則其立碑<lb/>
葢在葬後六年非甫年二十四當開元二十三年皇父<lb/>
葬時所作也葢董君不攷立碑年但攷其葬年故誤爾<lb/>
<pb n="KR3j0031_WYG_001-52a"/>
董君新序稱永㤗元年嚴武移山南崔旰亂甫避秦川<lb/>
定後還成都即浮江東欲適呉楚案武卒於成都故有<lb/>
哭嚴僕射詩則武未嘗移鎭山南也又有將適呉楚留<lb/>
别章使君當在武未再尹成都之前非崔旰亂之後此<lb/>
二事舛訛又至鄜迎家後收京扈從還長安董於歸鄜<lb/>
便言移華州漏還京一節王原叔集杜詩古詩甫與章<lb/>
梓州詩及逰惠義寺等皆武初尹之前律詩則在初尹<lb/>
之後二者必有一誤據王序武歸朝廷甫浮㳺左蜀往<lb/>
<pb n="KR3j0031_WYG_001-52b"/>
來非一則律詩所序是也古詩田父美嚴中丞一篇次<lb/>
序誤矣原叔以召補京兆功曹不赴欲如荆楚在嚴公<lb/>
初尹前非是葢律詩寄巴州注云時甫除功曹在東川<lb/>
在武初尹之後故誤也政和四年八月十六日觀杜集<lb/>
二序因正之<lb/>
　　論飛白灋<lb/>
觀唐𤣥度十體書因思張懐瓘云飛白全用隸灋葢八<lb/>
分之輕者今世人為此書乃全用草灋正與古背馳矣<lb/>
<pb n="KR3j0031_WYG_001-53a"/>
又鮑照飛白用豪筆乃能成字或輕或重也葢或輕若<lb/>
絲髮或重若雲山濃淡相錯乃成字若不用豪筆書之<lb/>
則不能若此今觀十體中飛龍二字作飛白書正用豪<lb/>
筆作與散隸頗相近坦<hi>當作但</hi>增縹緲縈舉之勢又全用<lb/>
楷灋洛陽唐恭陵孝恭皇帝睿徳之紀及牛口紀功碑<lb/>
首唐太宗飛白亦如此作皆有豪筆㸃掃濃淡之勢而<lb/>
近世相承飛白皆用相思為片板若髹刷然以書殊不<lb/>
用豪筆故作字無濃淡纎壯之變非古也當蔡邕於鴻<lb/>
<pb n="KR3j0031_WYG_001-53b"/>
都下見工人以堊帚成字歸而為飛白之書非便用堊<lb/>
帚葢用筆効之而已今人便謂所用木筆為堊帚謬矣<lb/>
又云飛而不白又云白而不飛葢取其若絲髪處謂之<lb/>
白其勢飛舉謂之飛而俚俗讕語又謂蔡中郎見帛飛<lb/>
空中因作此字以白為帛此尤無稽也<lb/>
　　論臨摹二灋<lb/>
世人多不曉臨摹之别臨謂以紙在古帖旁觀其形勢<lb/>
而學之若臨淵之臨故謂之臨摹謂以薄紙覆古帖上<lb/>
<pb n="KR3j0031_WYG_001-54a"/>
隨其細大而搨之若摹畫之摹故謂之摹又有以厚紙<lb/>
覆帖上就明牖景而摹之又謂之響搨焉臨之與摹二<lb/>
者迥殊不可亂也<lb/>
　　論□字<lb/>
小宋太一宫詩瑞木千㝷竦仙圖幾弔開注云眞誥謂<lb/>
一卷為一弔殊不知眞誥所謂㢧即卷字葢從省文眞<lb/>
誥音亦爾非弔字也碧虚子陳景元據眞誥以此字即<lb/>
篇字葢亦誤云<lb/>
<pb n="KR3j0031_WYG_001-54b"/>
　　論黄陵碑二女<lb/>
黄陵碑引山海經云洞庭之山帝之二女居之郭璞疑<lb/>
二女舜后不當降小水為其夫人因以二女為天帝之<lb/>
女退之遂以璞為失殊不知山海經凡言帝者皆謂天<lb/>
帝如所謂帝之密都帝之下都帝之平圃與帝之二女<lb/>
皆謂天帝也至言帝俊帝顓則各兼稱其號不但曰帝<lb/>
也其論二女一篇最為詳確據列仙傳江婓二女與九<lb/>
歌湘夫人稱帝子者是矣退之難之非也余頃在道山<lb/>
<pb n="KR3j0031_WYG_001-55a"/>
與翁養源論此亦以為然翁於江湘圖志論中其説葢<lb/>
與余合<lb/>
　　論書八篇示蘇顯道<lb/>
章草惟漢魏西晉人最妙至逸少變索靖法稍以華勝<lb/>
世傳書諸葛武侯對蜀昭烈語及豹奴等章帖皆逸少<lb/>
書也蕭景喬出師頌雖不迨魏晉人然高古尚有遺風<lb/>
自其書中觀之過正隸逺矣隋智永又變此灋至唐人<lb/>
絶罕為之近世遂窈然無聞葢去古既逺妙指弗傳幾<lb/>
<pb n="KR3j0031_WYG_001-55b"/>
至於泯絶邪然世豈無兹人顧俗未之識耳<lb/>
　　二<lb/>
張懐瓘論書以㑹稽草書第八在世將茂宏軰諸人下<lb/>
意謂其拘法度少縱放也予謂草之狂怪乃書之下者<lb/>
因陋就淺徒足以障拙目耳若逸少草之佳處葢與縱<lb/>
心者契妙寜可以不踰矩議之哉若懐瓘者以形模求<lb/>
字不可告以天下之馬也<lb/>
　　三<lb/>
<pb n="KR3j0031_WYG_001-56a"/>
昔人運筆側掠努趯皆有成規若法度禮樂不可斯湏<lb/>
離及造微洞妙則出没飛動神㑹意得然所謂成規者<lb/>
初未嘗失今世人作一波畫尚未知厝筆處徒規規强<lb/>
効古人縱成但若印刻字耳<lb/>
　　四<lb/>
篆法之壞肇李監草法之弊肇張長史八分之俗肇韓<lb/>
擇木此諸人書非不工也而闕古人之<hi>闕一字恐是淵字</hi>原教<lb/>
俗士之升木於書家為患最深夫篆之方穏草之顚放<lb/>
<pb n="KR3j0031_WYG_001-56b"/>
八分之纎麗學便可至而天<hi>一作大</hi>勢失矣彼觀鍾彛文<lb/>
識漢世諸碑王索遺蹟寜不少損乎此可為知者道<lb/>
　　五<lb/>
流俗言作書皆欲懸腕而聚指管端眞草必用此灋乃<lb/>
善予謂不然逸少書灋有眞一行草三以言執筆去筆<lb/>
跗逺近耳今筆長不過五寸雖作草書必在其三而眞<lb/>
行彌近今不問正草必欲聚指管端乃妄論也今觀晉<lb/>
宋及唐人畫圖執筆者未嘗若此可破俗之鄙説<lb/>
<pb n="KR3j0031_WYG_001-57a"/>
　　六<lb/>
凡書横難從易方正在二者間不悟書意而作衡灋不<lb/>
斜則濁此體惟鍾索逸獻眞知也宋齊梁人似之陳隋<lb/>
至唐皆不近也<lb/>
　　七<lb/>
陶隠居集楊許三仙君眞蹟論其書云楊君書最工不<lb/>
今不古能細能大大較雖祖効郗灋筆力規矩兼於二<lb/>
王掾書乃是學楊而字體勁利偏善寫經畫符與楊相<lb/>
<pb n="KR3j0031_WYG_001-57b"/>
似鬱勃峰勢殆非人功所逮長史章草廼能而正書古<lb/>
拙隠居昔見張道恩善别灋書歎其神識今覩三君蹟<lb/>
一字一畫皆望影懸了自思非智藝所及特天假此鑒<lb/>
令有以顯悟爾三君書蹟今無復存獨唐竇臮述書賦<lb/>
著楊眞人行書帶名六行觀隠居之論想見其清致也<lb/>
惜哉今亦弗傳矣隠居書自竒世傳畫版帖及焦山下<lb/>
瘞鶴銘皆其遺蹟也今人罕能辨之於戲妙識逺矣古<lb/>
人之知音益稀安得𨼆居道恩軰與之論書哉<lb/>
<pb n="KR3j0031_WYG_001-58a"/>
　　八<lb/>
王㑹稽七子凝操徽渙獻五人書蹟具傳惟𤣥肅二子<lb/>
未見餘皆得家範而體各不同是善學逸少書者猶顔<lb/>
延年對宋文帝自謂竣得臣筆測得臣文㚟得臣義躍<lb/>
得臣酒書亦猶是也<lb/>
　　論書六條<lb/>
唐人更不作章草書近來有濟及洪府人强學之所謂<lb/>
不堪位置舉止羞澀終不似眞俗人未嘗知古人用筆<lb/>
<pb n="KR3j0031_WYG_001-58b"/>
處見其人書者隨衆穪善皆曰鍾索復出矣<hi>不堪位置舉止羞澀</hi>
<hi>乃梁武帝評羊欣書</hi>
　　二<lb/>
凡書衡<hi>一作横</hi>難從易方正在二者間不悟書意者强作<lb/>
横書不斜則濁蜀中一人是已此體惟鍾索盡古人之<lb/>
妙宋齊時人似之梁陳隋至唐終不近也<lb/>
　　三<lb/>
後魏北齊人書洛陽故城多有遺蹟雖差近古然終不<lb/>
<pb n="KR3j0031_WYG_001-59a"/>
脱氊裘氣文物從永嘉來自北而南故妙書皆在江左<lb/>
　　四<lb/>
洛人好楊凝式少師書信可傳寶但自唐中世來漢晉<lb/>
書灋不傳如凝式軰所祖述者不逺㑹稽父子筆灋似<lb/>
不如是洛人得楊眞蹟夸詡以為希世珍所謂子誠齊<lb/>
人耳<lb/>
　　五<lb/>
我居清空表君處紅埃中仙人持玉尺度君多少才玉<lb/>
<pb n="KR3j0031_WYG_001-59b"/>
尺不可盡君才無時休此上清寶典李太白詩也<lb/>
　　六<lb/>
近世書人惟章申公能傳筆意雖精巧不迨唐而筆勢<lb/>
超超意出禇薛上矣比來<hi>空一字疑襄字</hi>陽號知古灋然但能<lb/>
行書正草殊不工愛觀古帖而議論疎闊好摹古帖而<lb/>
㸃畫失眞世言其搨本與眞蹟同然比李建中周越軰<lb/>
則小過也<lb/>
　　論虞書千文<lb/>
<pb n="KR3j0031_WYG_001-60a"/>
聞曾家所藏虞帖未曾見但前軰寫千文如智永軰不<lb/>
正即草未有以行書寫者世有歐率更行書千文一卷<lb/>
乃是集其字為之者未知此虞本如何湏他日見乃可<lb/>
辯眞否也然世人藏虞行書帖如汝南公主墓志積時<lb/>
帖齋㑹帖<hi>疑有闕文</hi>
　　論張長史書<lb/>
始觀張旭所書千字文至母圖隸㪚等字怪逸過甚好<lb/>
事者以長史喜狂書故効其蹟及反覆徐觀至鴈門云<lb/>
<pb n="KR3j0031_WYG_001-60b"/>
亭愚䝉瞻仰等字與後題月日則雄隠軒舉槎枿絲縷<lb/>
千狀萬變雖左馳右騖而不離繩矩之内猶縱風鳶者<lb/>
翔戾於空隨風上下而綸常在手擊劍者交光飛刃歘<lb/>
忽若神而器不離身駐目視之若龍鸞飛騰然後知其<lb/>
眞長史書而不虚得名矣世人觀之者不知其所以好<lb/>
者在此但視其怪竒從而効之失其指矣昔之聖人縱<lb/>
心而不踰規矩妄行而蹈乎大方亦猶是也嘗觀莊周<lb/>
書其自謂謬悠荒唐而無端涯然觀其論度數形名之<lb/>
<pb n="KR3j0031_WYG_001-61a"/>
際大儒宗工有所不及其道之所以無為而無不為矣<lb/>
於戲觀旭書尚其怪而不知入規矩讀莊子知其放曠<lb/>
而不知其入律皆非二子之鍾期也<lb/>
　　齊景公招虞人以旌説<lb/>
周官全羽為旞析羽為旌又道路用旌節即此旌也顧<lb/>
愷之畫蘇武所執之旌丄員如幢下復數層紅羽鬖鬖<lb/>
然如夜合花即周官所謂析羽也今鹵簿中節亦頗類<lb/>
此其首亦員相去尺餘有數層員版以氂牛毛綴之亦<lb/>
<pb n="KR3j0031_WYG_001-61b"/>
鬖鬖然葢析羽之遺法然漢節但旌節之制耳至於龍<lb/>
節虎節玉節之類乃後世虎符之屬是也但可合符者<lb/>
皆謂之節不必盡若旌幢也故漢人所持節俱<hi>闕</hi>合符<lb/>
之制今觀顧畫節首之下懸一物若書卷疑此可用合<lb/>
符也今鹵簿節乃無此<lb/>
　　秦昭和鍾銘説<lb/>
此鍾葢慶歴中葉翰林清臣守長安所得上之大樂攷<lb/>
之音中大吕胡恢題云世家言秦侯至穆公十三世而<lb/>
<pb n="KR3j0031_WYG_001-62a"/>
中間出子遇殺豈不得列於世數邪歐陽文忠題云据<lb/>
史記年表始秦仲至康公為十二公此鍾則為共公時<lb/>
作也據本紀始襄公至桓公為十二公此鍾則為景公<lb/>
時作也予按本紀周孝王命非子曰昔柏翳為舜主畜<lb/>
畜多息故有土賜姓嬴今其後世亦為朕息馬朕其分<lb/>
土為附庸邑之秦使復續嬴氏祀號曰秦嬴嬴生秦侯<lb/>
次公伯秦仲莊公襄公文公靖<hi>史記作竫</hi>公不立寜公出子<lb/>
武公徳公宣公成公穆公康公共公桓公以銘所謂十<lb/>
<pb n="KR3j0031_WYG_001-62b"/>
二公攷之若以非子始為附庸則至成公為十二公若<lb/>
以秦仲始為周大夫襄公始為諸侯則如歐陽説至康<lb/>
公以桓公為十二公然據銘云不顯朕皇祖奄有下國<lb/>
十有二公言皇祖奄有下國葢謂始有土之君則當以<lb/>
非子為始雖曰附庸葢亦國也况有周錫命分土之文<lb/>
得不為奄有下國乎自非子至成公十有二世則是鍾<lb/>
為成公作無疑矣又所謂十有二公葢自始祖而下至<lb/>
今為公之數而歐陽公以為十二公者先公也而言作<lb/>
<pb n="KR3j0031_WYG_001-63a"/>
鍾者為十三世亦非也案銘之首稱秦公曰則知見為<lb/>
君者固自穪公春秋時列國皆然不必言先公方謂之<lb/>
公也<lb/>
　　商著尊説<lb/>
按兩器皆皇祐中得之是時阮逸胡瑗等議以謂此器<lb/>
有脰無足據有脰則可名壺尊著地無足則可名著尊<lb/>
是時逸與瑗未能定其主名今按凡以尊名者未嘗無<lb/>
脰則脰不足以别尊之名而足之有無乃可為異此器<lb/>
<pb n="KR3j0031_WYG_001-63b"/>
既無足自可謂之著尊不必因其有脰而以壺尊致疑<lb/>
也鼎之無足者曰著鼎義亦如此禮明堂位商尊曰著<lb/>
今觀内府古器中有周之著尊文飾華巧脰作夔龍蟠<lb/>
屈之勢腹著雲靁回旋之狀而足皆著地葢因於商禮<lb/>
而加文耳今此二尊形模古質殊無蟲鏤第以獸飾腹<lb/>
以雙耳挾肩比周物為樸正商代之著尊也腹之獸首<lb/>
若傅翼而飛舉然觀古寶器有為蚩尤之象者皆為飛<lb/>
獸而傅以肉翅昔人著其狀於彛器者以示貪虣之戒<lb/>
<pb n="KR3j0031_WYG_001-64a"/>
此尊之飾葢蚩尤也<lb/>
　　商素敦説<lb/>
按古敦之存於今者若周宰辟父敦㪚季敦牧敦戠敦<lb/>
虢姜敦之屬率皆有欵識言時稱伐比他器為詳大抵<lb/>
皆周器也此敦中無欵識外無文鏤質古不華疑若商<lb/>
器然又諸敦之有銘者往往皆宗器也此既無銘豈非<lb/>
燕饗所用與周大方鼎同義乎其制為兩蜼首以吞吐<lb/>
雙耳下有兩珥承之猶其尾然葢若宗彛之章以智為<lb/>
<pb n="KR3j0031_WYG_001-64b"/>
義傳曰知人者智夫智足以灼見俊心而知之故得忠<lb/>
臣嘉賔而饗之然後得盡其心而成其禮然則燕饗之<lb/>
敦設飾以蜼其意或寓於斯<lb/>
　　商山觚圜觚説<lb/>
按禮爵一升觚二升此三觚容受宜其比爵為多山觚<lb/>
之脰飾以四山下為觚稜圜者但觚而已昔人所謂破<lb/>
觚為圜故或稜或否具此二者不獨稜者謂之觚也此<lb/>
器用以酬酢故脰足之間可握可拱葢臣拜君酢跽而<lb/>
<pb n="KR3j0031_WYG_001-65a"/>
受之端而飲仰而奠於地復拜與圭勿日相為用<hi>自與至用</hi>
<hi>川本去上七字</hi>故其為拱握之制而其腰間有穿若交午然葢<lb/>
奉執之際貫之組以防墜失與圭之必璧之好同義亦<lb/>
於宴飲之間象君臣之志通而無沉湎之失也三觚制<lb/>
作合度而鮮文飾葢商器耳<lb/>
　　周貍首豆説<lb/>
按古寶器之有豆往往小殊而大同若姬寏母豆則鏤<lb/>
以山雲疑生豆則承以四拱螭足豆之制有㑹可仰祖<lb/>
<pb n="KR3j0031_WYG_001-65b"/>
癸豆之像其足無趺此豆之足殊類祖癸雖冶鑄非精<lb/>
而模矩質素葢商代所作云其側獸面若貍首者案射<lb/>
義諸侯以貍首為節貍首之詩逸矣其義弗可知然即<lb/>
名以求其義葢取所田之物為名貍獸之小者言小獸<lb/>
則大獸可知故國君用射於田以所獲禽一為乾豆葢<lb/>
以祀事為先此豆飾以貍首義或出此其廟享之器歟<lb/>
　　周史伯碩父鼎説<lb/>
右二器形制欵識悉同而文字刓缺以二鼎叅讀而互<lb/>
<pb n="KR3j0031_WYG_001-66a"/>
辨之可識者四十有三字不可見五字而已按史伯周<lb/>
宣王臣碩父其字也鄭桓公為周司徒問王室於史伯<lb/>
史伯具以諸國及晉楚所以興對春秋外傳是之而漢<lb/>
書古今人表於厲王宣王時皆書史伯疑非二人葢羡<lb/>
文耳此二鼎銘文著史伯碩父所以作鼎曰朕皇考釐<lb/>
仲王母舟母尊鼎而周器之拓文有曰史穎作朕皇考<lb/>
釐仲王母舟母尊鼎欵識字畫大致皆同則知穎者葢<lb/>
碩父之名三鼎之文互相見耳考之經傳周有史佚衛<lb/>
<pb n="KR3j0031_WYG_001-66b"/>
有史鰌晉有史趙率以官為氏故碩父之名與字皆冠<lb/>
以史曰伯者葢五十所加猶伯陽父仲山父之類是也<lb/>
又幽王之臣有虢石父而晉有伯石於碩父亦近之然<lb/>
虢石父虢公也未嘗為史而晉之伯石乃楊食我耳非<lb/>
天子之命卿弗可稱伐於鼎是知史伯碩父非此二人<lb/>
也古文周與舟同史伯周臣故稱其王母曰周母猶周<lb/>
之姜任大姒號曰周室三母亦以國著也以斯銘考之<lb/>
釐仲者史伯之皇考而周母其王母也今先釐仲而後<lb/>
<pb n="KR3j0031_WYG_001-67a"/>
周母則釐仲實王父耳下言王母則上為王父可知故<lb/>
但曰皇考銘之首曰惟六年八月初吉己子以己配子<lb/>
則於十日剛柔疑若弗類然三代鼎彛銘刻若此者甚<lb/>
多有之兄癸彛文曰丁子周戠敦文曰乙子今此鼎文<lb/>
曰己子是也或曰戊與己同類古尚未分則所謂己子<lb/>
乃戊子也或曰易之五位相得而各有合以配十日若<lb/>
甲與己合古亦未分則所謂己子乃甲子也丁子乙子<lb/>
義亦如之其説未知孰是銘之卒章曰用蘄綽綰眉夀<lb/>
<pb n="KR3j0031_WYG_001-67b"/>
晉姜鼎銘亦有此語葢祈天永命俾弗中絶故曰綰埀<lb/>
裕後昆俾昌而大故曰綽與萬年子孫永寶同意皆善<lb/>
禱之辭也鼎唇之文鏤為龍與饕餮之象而腹皆作龍<lb/>
鱗與周寏父鼎頗相類皆合而成體㪚而成章之義所<lb/>
謂龍文之鼎葢取諸此<lb/>
　　周舉鼎説<hi>銘欵一字</hi>
案□古文舉字也三代彛器有此文者頗多如爵有己<lb/>
舉卣有丁舉之類是也戴記晉杜蕢洗爵揚觶以規平<lb/>
<pb n="KR3j0031_WYG_001-68a"/>
公時人因謂之杜舉葢爵觶之屬可舉以獻酬之器故<lb/>
或目以舉今此鼎亦銘以舉而但一字又非可舉以獻<lb/>
酬之器則此所謂舉乃人名也與杜舉己舉異矣以載<lb/>
籍考之宋之僖公名舉楚有大夫伍舉下蔡有史舉燕<lb/>
有唐舉雖皆周人然史舉賤而為監門唐舉微而為相<lb/>
者又皆周末人而此鼎乃非晚周之器今驗其銘欵若<lb/>
非宋僖公舉則伍舉也僖公微子之後與周始終伍舉<lb/>
莊共之大夫為楚聞臣宜其制作傳永而不亡然傳以<lb/>
<pb n="KR3j0031_WYG_001-68b"/>
諸侯言時計功大夫稱伐為銘之灋而此鼎特著名而<lb/>
不紀績亦猶公非之鼎弟銘以非公孫蠆之鼎弟名以<lb/>
蠆亦一字爾<lb/>
　　周宋公鼎説<hi>銘欵六字</hi>
有葢銘六字按此鼎銘曰宋公䜌之餗鼎䜌者宋景公<lb/>
也以史記年表攷之則名頭曼以漢書古今人表攷之<lb/>
則名兜欒獨汲冡師春書宋之世次曰景公䜌者昭公<lb/>
子與此銘合當以䜌為正然頭曼兜欒音讀相混漢書<lb/>
<pb n="KR3j0031_WYG_001-69a"/>
稍近之苐不知何據而云兜欒或景公初二名而後一<lb/>
之若漢昭帝初名弗陵而後但弗也此鼎與宋君夫人<lb/>
之餗釪鼎字畫體一而釪鼎之葢文鏤繁縟此鼎則樸<lb/>
素無華豈當時以是别君與夫人之器邪以文字稽之<lb/>
乃一時物也至於周䜌女及□䜌亦人名苐字畫意象<lb/>
視餗鼎為古則□䜌與䜌女之器疑非景公作葢前此<lb/>
别自一䜌耳<hi>微欵識作□與㣲同玅也</hi>
　　周方鼎説<lb/>
<pb n="KR3j0031_WYG_001-69b"/>
按古寶器鼎之方者多矣以其銘欵考之魯公文王方<lb/>
鼎則謂之尊彛單子方鼎則謂之從彛王伯方鼎則謂<lb/>
之寶齍惟陀員庚申方鼎乃謂之鼎然則諸器制度大<lb/>
㮣相類以其可尊而為灋曰尊彛以其陪貳而非正故<lb/>
曰從彛以其或用於齊盛若九嬪之贊玉齍故曰寶齍<lb/>
其實皆鼎也故鄭公孫僑辨黄熊之夢晉平公賜以莒<lb/>
之二方鼎亦止謂之鼎今此二器制度與諸方鼎同葢<lb/>
周器也故目以周方鼎其大也幾可以函犧牛之全體<lb/>
<pb n="KR3j0031_WYG_001-70a"/>
其文鏤也淳美而不太華其中也略無欵刻葢用於王<lb/>
之燕饗而已與銘祖考之功而為祀器著自作之時而<lb/>
為養器異矣他器無欵刻者殆此類也此鼎腹之四周<lb/>
皆飾以乳其數比他器為多葢亦推己以致養之義夫<lb/>
天地養萬物聖人養賢以及萬民先王宴饗以厚羣臣<lb/>
以仁嘉賓亦以養之也易鼎之彖曰聖人亨以享上帝<lb/>
而大亨以養聖賢此鼎形特大而乳極多葢大亨以養<lb/>
聖賢之意得不為燕饗器乎鼎之四足皆銜以羊體所<lb/>
<pb n="KR3j0031_WYG_001-70b"/>
謂羊鼎也又養於文从羊庠也美也亦如之皆有致養<lb/>
充實之義此飾以羊意亦寓此鼎之唇縁其文鏤也合<lb/>
則為饕餮以著貪暴之戒㪚則為應龍以見居上澤物<lb/>
之功凡龍之有翼曰應龍此器之龍如之至於足之中<lb/>
空上徹於底而無礙則以澂肉洎之滓濁兼取其易飪<lb/>
耳三代制器其寓於理也詳其適於用也周故曰百工<lb/>
之事皆聖人之作也不然何以底此<lb/>
　　周寶龢鍾説<lb/>
<pb n="KR3j0031_WYG_001-71a"/>
右二鍾銘皆曰走作朕皇祖文考寶龢鍾走其萬年子<lb/>
子孫孫永寶用享按尓疋唐虞曰載夏曰嵗商曰祀周<lb/>
曰年以此銘考之祝以萬年葢周器也走之名於經傳<lb/>
無見葢昔人自以穪謂猶孤寡不榖臣僕愚鄙皆謙損<lb/>
之辭故司馬遷自穪曰太史公牛馬走班固自穪曰走<lb/>
<hi>漢書作僕文選作走</hi>亦不任厠技於彼列説者謂以猶今自穪下<lb/>
走之類此器所謂走者如此然則走之號非獨始於漢<lb/>
葢亦上矣此銘上言走下言朕與左氏所謂吾祖也我<lb/>
<pb n="KR3j0031_WYG_001-71b"/>
知之同意其曰皇祖文考者按左氏衞莊公之禱曰敢<lb/>
昭告皇祖文王烈祖康叔文祖襄公此所謂皇祖文考<lb/>
者亦猶衞侯所謂皇祖文王也走者周之宗室亦文王<lb/>
後故穪文王曰皇祖昔武王伐商以造周嘗穪文王曰<lb/>
文考至其子孫距文王逺矣猶曰考者葢推本而言之<lb/>
至若賡之文考尊師艅之文考彛戠之文考敦但曰文<lb/>
考而不曰皇祖其皆周初之器乎與此鍾異矣是鍾於<lb/>
于鼓之間飾以雙鳳側著一字亦象鳳形若周烏鍾之<lb/>
<pb n="KR3j0031_WYG_001-72a"/>
制昔周之興也鸑鷟鳴於岐山葢在周文王之世而君<lb/>
奭有曰我則鳴鳥不聞孔子亦思鳳鳥之至皆有懐於<lb/>
文王鸑鷟鳳類也二鍾之飾其鸑鷟歟所謂作寶龢鍾<lb/>
者按國語泠州鳩之論鍾曰大昭小鳴和之道也和平<lb/>
則久久固則純純明則終終復作樂所以成政也故秦<lb/>
銘勲鍾名曰昭和鍾而此名曰寶龢鍾意葢若此文王<lb/>
以徽柔懿恭之徳脩和有夏後世於禮樂聲容之間皆<lb/>
象其徳故相禮於清廟則曰肅雝作樂於鍾則謂之寶<lb/>
<pb n="KR3j0031_WYG_001-72b"/>
龢龢平則久克成厥政宜子子孫孫寶用以傳永也<lb/>
　　周雲靁鍾説<lb/>
按此鍾形製與諸雲靁鍾同特於于鼔之側别飾以一<lb/>
雲一靁亦猶周鳳鍾烏鍾於于鼔之側特為一鳳一烏<lb/>
以代銘欵則知是鍾葢周器也靁動而風行所以鼓萬<lb/>
物雲族而雨流所以澤萬物先王作樂崇徳感人心而<lb/>
天下和平鼔而澤之莫大於是故雲靁之象不特識於<lb/>
鼎彛以設義於飲食之間而作樂之意葢亦有寓乎此<lb/>
<pb n="KR3j0031_WYG_001-73a"/>
者<lb/>
　　周罍周洗説<lb/>
案冠禮設洗直<hi>士冠禮音値</hi>于東榮水在洗東燕禮設洗于<lb/>
阼階東南當東霤罍水在東説者以謂水器尊卑皆用<lb/>
金罍此罍與尊罍之罍名同而用異夫行禮之始務於<lb/>
自潔故以罍洗為先洗於文從先用是故也罍洗設於<lb/>
東南而靁鼔以春夏罍於文從靁用是故也古之制罍<lb/>
既用金洗亦當然此罍也洗也其制皆金洗之飾以龜<lb/>
<pb n="KR3j0031_WYG_001-73b"/>
魚以涓潔為義罍之飾以雲靁以潤澤為義是二器也<lb/>
形制湻玅意象高古非周人不能為也又其出也同地<lb/>
其得也同時以罍承洗合若符棨而秘閣舊籍以洗為<lb/>
瓫以罍為缶初未知其為是物也臣等因受詔撿校而<lb/>
攷辨之主上聖心灼見其然命有司取其制度以備新<lb/>
作禮器之一乃知此器自周訖今載祀千餘隠祕弗見<lb/>
以待聖人制作而後顯於戲豈不韙歟豈不韙歟<lb/>
　　周一柱爵説<hi>素爵附</hi>
<pb n="KR3j0031_WYG_001-74a"/>
案古爵皆設兩柱用以反坫則相承而安此前二爵制<lb/>
皆一柱覆則欹倒豈以一於飲而不知節則有顚隮之<lb/>
患用為彛酒之戒歟亦猶欹器以覆戒滿之義也四器<lb/>
皆無銘欵其一腹篆隠起為饕餮雲靁之象文鏤深明<lb/>
葢周人所作其一差簡於前亦同時也後兩柱爵樸素<lb/>
無文然亦周器苐非燕享所用耳<lb/>
　　周雲靁斝説<lb/>
按禮爵夏以琖商以斝周以爵三器之名雖殊其實皆<lb/>
<pb n="KR3j0031_WYG_001-74b"/>
爵也以其三足象戈故曰琖以其兩足文以禾稼故曰<lb/>
斝以其形若飛爵然故曰爵形若爵者取其猶爵集以<lb/>
春夏仁且有禮也柱以禾稼者取其飲以養陽而資於<lb/>
尊所以上之也戈其足者所以示飲之戒傷斯為下矣<lb/>
斝之制與爵同但多無咮尾此為小異耳其義則一也<lb/>
此斝腹柱皆飾以雲靁柱則畧為禾稼腹則雜以饕餮<lb/>
饕餮之為物食人未盡還齧其軀又其目在腋下山經<lb/>
所謂狍鴞者故多以飾器之腋腹象其本形示為食戒<lb/>
<pb n="KR3j0031_WYG_001-75a"/>
而杜預謂貪財為饕貪食為餮以此器觀之則是象非<lb/>
特為財與食之戒亦以儆彛酒也後一器文鏤差簡然<lb/>
皆周器周具三代禮所以兼用商爵<lb/>
　　周螭足豆説<lb/>
按此豆體中素質無文與姬寏母無異然器之足篆以<lb/>
盤螭是亦周器也其葢則可覆可仰可用以食古之簠<lb/>
簋鼎敦之葢亦如之其名曰㑹特牲饋食禮曰佐食啟<lb/>
㑹卻于豆南此謂佐食者取㑹卻置而奠之以待尸入<lb/>
<pb n="KR3j0031_WYG_001-75b"/>
而食也公食大夫禮曰賓卒食㑹飯此謂取飯於敦仰<lb/>
㑹而食置其餘以待餕也豆雖以盛菹醢其食也亦仰<lb/>
㑹取而嚌焉非特於義為安葢亦適於用<lb/>
　　周素盫漢小盫説<lb/>
按説文曰盫覆葢也葢盛滫飯之器加葢以密之其葢<lb/>
可卻以分食若鼎敦之㑹然觀晩周之器有卭仲孫伯<lb/>
戔之饋盫與此前二盫形制畧同然彼有葢文鏤繁縟<lb/>
此亡其葢而復無文亦周物也後一小盫雖有文鏤而<lb/>
<pb n="KR3j0031_WYG_001-76a"/>
無古韻葢漢世所為<lb/>
　　宋䪫鍾説<lb/>
右宋䪫鍾六其銘欵曰宋公成之䪫鍾崇寜三年甲申<lb/>
嵗得於南都之崇福院㝷貢之内府考其文則宋鍾原<lb/>
其出則宋地也聖詔有曰得英䪫之器於受命之邦即<lb/>
此鍾也是時帝作大晟即取以為鍾法謹案樂緯叶圖<lb/>
證曰帝顓樂曰六莖宋均注曰能為五行之道立根莖<lb/>
也䪫即古文莖□帝顓而後歴帝嚳唐虞夏商以及于<lb/>
<pb n="KR3j0031_WYG_001-76b"/>
周六莖之制其傳可謂逺矣然周備六代之樂雲門咸<lb/>
池韶夏濩武皆存特五英六䪫無之惟宋商之後故宋<lb/>
公猶得其傳成者平公名也宋自微子啟二十六世而<lb/>
至平公其名始見於魯昭公之十年春秋書曰宋公成<lb/>
與此鍾銘合而其立也以周簡王之十年乙酉嵗距皇<lb/>
朝崇寜三年甲申凡一千六百八十年而䪫之器出於<lb/>
受命之邦適丁聖上駿惠先烈登崇耆英制作之盛際<lb/>
也大晟既成神人以和治音洋洋際天蟠地豈特為五<lb/>
<pb n="KR3j0031_WYG_001-77a"/>
行之道立根莖哉且莖鍾雖鑄自宋公而實帝顓之樂<lb/>
今也地不愛其寶為時而出葢以昭聖上盛徳茂功比<lb/>
隆五帝夏商以還弗足儷也又古鍾之得於今者惟周<lb/>
為衆其制類多上設衡甬旁傅旋蟲或内實而側埀之<lb/>
或仰通而中貫之率皆振掉弗安惟䪫鍾也雙螭蹲踞<lb/>
以為平紐大晟之鍾實取則焉故其埀之也正其鼓之<lb/>
也和而無振掉弗安之患此其制作所以過於三代也<lb/>
非五帝之樂何以及此<lb/>
<pb n="KR3j0031_WYG_001-77b"/>
　　漢金錞説<lb/>
案周官鼓人以金錞和鼓説者以謂其形圜如碓首上<lb/>
大下小今此器制度如此一名淳于南史穪齊始興王<lb/>
鑑為益州刺史有以淳于獻者高三尺六寸六分圍三<lb/>
尺四寸圜如筩色如桼甚薄上有銅馬以繩系馬去地<lb/>
尺餘灌之以水又以器盛水於下以芒莖當心跪注淳<lb/>
于則聲如靁清響良久古所以節樂也今此器上有蹲<lb/>
獸可系以綆與南史之説同但錞首巨而圜下乃寖小<lb/>
<pb n="KR3j0031_WYG_001-78a"/>
非若筩也及舂之於地則聲自上發回旋鍧磕於錞之<lb/>
首磅礴不散甚大而宏亦若靁然清響良久不必注以<lb/>
水而振以芒也此器本六長短相第其三已歸内府制<lb/>
作尤工皆周器也今此三器其一有漢泉文葢漢器耳<lb/>
周錞之系獸卭首卷尾為蜼之狀蜼智獸也智於方屬<lb/>
北隂陽相辨之時也王安石以錞於文从金从孰謂隂<lb/>
與陽和而孰故曰和鼓以義考之和則可否相濟辨而<lb/>
和和而孰隂陽辨於北之時如之宜和鼓之器飾以智<lb/>
<pb n="KR3j0031_WYG_001-78b"/>
物是器也祕閣舊籍目之為鍾初未知其為錞臣等受<lb/>
詔彚分而物辨之稽經而合庶可備采擇之一焉<lb/>
　　漢螭文瓿説<lb/>
按説文瓿甂也大口而卑用以食此器如之劉歆戲揚<lb/>
雄有覆瓿之語雖出於善謔然當時覆此器必以巾冪<lb/>
之屬為無葢故也今此器但可出納而無葢又設飾纖<lb/>
巧頗乏古象正漢世物也<lb/>
　　漢象形壺説<lb/>
<pb n="KR3j0031_WYG_001-79a"/>
按壺之象如瓜壺之壺豳詩所謂八月斷壺葢瓜壺也<lb/>
上古之時窪尊而抔飲蕢桴而土鼔因壺以為壺後世<lb/>
彌文或陶或鑄皆取象焉然形模大致近之不必全體<lb/>
若眞物也今此壺形羡若眞壺然殆漢世取象太巧故<lb/>
爾<lb/>
　　漢小方壺説<lb/>
按燕禮司宫尊于東楹之西兩方壺今此壺形製絶小<lb/>
非所以尊於階楹銅薄而弗精非三代上齊之品與武<lb/>
<pb n="KR3j0031_WYG_001-79b"/>
安侯鈁相類葢漢世物也鈁即方壺之别名海上之山<lb/>
亦謂之方壺其象如此古之為器必具方圜壺之有方<lb/>
壺猶鼎之有方鼎葢備乾坤之象辨君臣之義故説者<lb/>
謂燕禮之方壺為卿大夫而設以臣道直方義葢地道<lb/>
也臣道也舉一器可以兼之宜其用於燕禮<lb/>
　　漢漏壺説<lb/>
按漢器有丞相府漏壺與此形製同而上有葢葢有方<lb/>
空所以出納箭下有流筩若渴烏然所以節水也此方<lb/>
<pb n="KR3j0031_WYG_001-80a"/>
有<hi>疑作其字</hi>葢餘製皆同然彼器脩九寸耳而此乃長倍蓰<lb/>
之者葢孔壺為漏浮箭為刻水之循環有升降則器之<lb/>
出納有大小視今之漏壺制大小長短相次若陛墄然<lb/>
則漏之有壺宜不一而足<lb/>
　<lb/>
　<lb/>
　<lb/>
　<lb/>
<pb n="KR3j0031_WYG_001-80b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東觀餘論卷上<lb/>
</p>
<p>
</p>
  </div>
</body>
</text>
</TEI>
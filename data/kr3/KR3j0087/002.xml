<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋景文筆記卷中</head> <lb/>
    <p>
<pb n="KR3j0087_WYG_002-1a"/>
欽定四庫全書<lb/>
　宋景文筆記卷中<lb/>
　　　　　　　　　　　　　宋　宋祁　撰<lb/>
　　考古<lb/>
莒公言左氏國語越大夫舌庸今春秋傳作后庸而姓<lb/>
纂舌氏引越大夫為祖<lb/>
今人多誤以鮑照為昭李商𨼆有詩云濃烹鮑照葵又<lb/>
金陵有人得地中石刻作鮑照字<lb/>
<pb n="KR3j0087_WYG_002-1b"/>
衞宏漢儀注曰太史公武帝置位在丞相上天下計書<lb/>
先上太史公副上丞相序事如古春秋司馬遷死後宣<lb/>
帝以其官為令行太史文書而已晉灼以宏言為非是<lb/>
顔師古曰司馬談為太史令耳遷尊之為公予謂遷與<lb/>
任安書自言僕之先人文史星厯近乎卜祝之間固主<lb/>
上所戲弄倡優畜之流俗之所輕也若其位在丞相上<lb/>
安得此言耶百官表不著其官信其非矣<lb/>
古者大夫字便用疊畫寫之以夫有大音故也莊子李<lb/>
<pb n="KR3j0087_WYG_002-2a"/>
斯嶧山碑如此<lb/>
古者牛唯服車書曰肇牽車牛易曰服牛乘馬漢趙過<lb/>
始敎人用牛耕王弼傳易曰牛稼穡之資是不原漢始<lb/>
牛耕之意<lb/>
今國學行王弼易題曰周易乾傳第一下云王弼注且<lb/>
傳即注解名下當只云王弼乃允<lb/>
莒公言詩有棠棣之華逸詩有唐棣之華世人多誤以<lb/>
棠棣為唐棣於兄弟用之因唐誤棠且棠棣棣也唐棣<lb/>
<pb n="KR3j0087_WYG_002-2b"/>
栘也栘開而反合者也此兩物不相親<lb/>
鄭𤣥注禮記謂樝梨之臧者今樝與梨絶不類恐𤣥所<lb/>
指非今樝也<lb/>
莒公言物理不可必故聖人隨有無言之以敎一世必<lb/>
於有則不可常見如彭祖七百嵗黄帝升天秦穆趙簡<lb/>
之帝所也若必於無則又忽然而有也如魏明帝時有<lb/>
火浣布刋去文帝所論是已<lb/>
易家有蜀才史記有臣瓉顔之推曰范長生自稱蜀才<lb/>
<pb n="KR3j0087_WYG_002-3a"/>
則蜀人也臣瓉者于瓉也<lb/>
唐𤣥宗始以隸楷易尚書古文今儒者不識古文自唐<lb/>
開元始予見蘇頲撰朝覲壇頌有乩虞氏字館閣校讐<lb/>
官輒㸃乩字側云疑不知乩即稽字<lb/>
顔之推說唐末文籍亡散故諸儒不知字學江南惟徐<lb/>
鉉徐鍇中朝郭恕先此三人信其博也鍇為說文繫傳<lb/>
恕先作汗簡佩觹時蜀有林氏作小說然狹於徐郭太<lb/>
宗朝句中正亦頗留意予頃請刻篆楷二體九經於國<lb/>
<pb n="KR3j0087_WYG_002-3b"/>
學予友髙敏之笑之<lb/>
李陽冰深於篆隸而名作冰音凝故參政王公堯臣但<lb/>
讀陽凝予曰陽凝無義唯陽冰有不冶之語<lb/>
周大臣王朴名朴平豆反而自謂樸案說文朴無樸音<lb/>
俗以朴為樸耳<lb/>
後魏北齊時里俗作偽字最多如巧言為辯文子為學<lb/>
之比隋有栁𧦬傳又𧦬之訛以巩易巧矣予見佛書以<lb/>
言辯字多作𧦬世人不復辨詰<lb/>
<pb n="KR3j0087_WYG_002-4a"/>
學者不讀說文余以為非是古者有六書安得不習春<lb/>
秋止戈為武反正為乏亥二首六身韓子八厶為公子<lb/>
夏辨三豕度河仲尼登太山見七十二家字皆不同聖<lb/>
賢尚爾何必為固陋哉<lb/>
唐吕温作由鹿賦曰由此鹿以致他鹿故曰由鹿予案<lb/>
說文曰率烏者繫生烏以來之名㘥㘥音由吕得其意<lb/>
而不知說文有此㘥字也<lb/>
焉本鳥名能獸名為猴名乙鷰名借鳳為朋黨字<hi>朋本音鳯</hi>
<pb n="KR3j0087_WYG_002-4b"/>
學者多不知不讀說文之過也<lb/>
漢書李廣傳數竒注切為所角反故學者皆曰數<hi>音朔</hi>竒<lb/>
孫宣公奭當世大儒亦從曰數<hi>音朔</hi>後予得江南本乃所<lb/>
具反由是復觀顔注乃顔破朔從所具反云世人不知<lb/>
覺<lb/>
漢書黄霸傳云京兆尹張敞舍鶡雀飛集丞相府霸以<lb/>
為神爵議欲以聞顔師古曰此鶡音介字當作䲸此通<lb/>
用耳䲸雀大而青出羌中非武賁所載鶡也今官本介<lb/>
<pb n="KR3j0087_WYG_002-5a"/>
字誤作芬䲸字作鳻鳻亦音芬鳻是鳥聚貌非鳥名也<lb/>
予見徐鍇本亦如此改定<lb/>
予曾見蕭該漢書音義若干篇時有異議然本書十二<lb/>
篇今無其本顔監集諸家漢書注獨遺此不收疑顔當<lb/>
時不見此書云今略記於後<lb/>
儒林傳施讐傳云魯伯授太山毛莫如少路師古曰姓<lb/>
毛名莫如字少路該案風俗通姓氏篇混屯大昊之良<lb/>
佐漢有屯莫如為常山太守又有毛姓云毛伯文王子<lb/>
<pb n="KR3j0087_WYG_002-5b"/>
也見左傳漢有毛樗之為壽張令案此莫如姓非毛乃<lb/>
應作屯字音徒本反今人相承呼為毛忽聞為屯驚怪<lb/>
者多但毛屯相類容是傳寫誤耳應劭解漢書世人皆<lb/>
用何為風俗通而不信<lb/>
趙子傳蔡誼授同郡食我子公師古無註該案風俗通<lb/>
食我韓公子也見戰國䇿漢有食子公為博士食音嗣<lb/>
顔安樂傳疏廣授琅邪筦路師古曰筦亦管字也路為<lb/>
御史中丞該案草下完音丸又音官今漢書本郤作草<lb/>
<pb n="KR3j0087_WYG_002-6a"/>
下完風俗通姓氏篇有管莞二姓云莞蘇楚大夫見吕<lb/>
氏春秋漢有莞路為御史中丞即此是也又有管姓云<lb/>
管夷吾齊桓佐也見論語漢有管號為西河太守今莞<lb/>
路是草下完非竹下完及竹下官由來讀者多惑檢風<lb/>
俗通乃知<lb/>
瑕邱江公傳丁姓授楚申章昌曼君為博士至長沙太<lb/>
傅李竒曰姓申章名昌字曼君該案風俗通姓氏篇云<lb/>
由余秦相也見史記漢有由章至長沙太傅<lb/>
<pb n="KR3j0087_WYG_002-6b"/>
揚雄傳名曰畔牢愁李竒曰畔離牢聊也與君相離愁<lb/>
而無聊也該案牢字旁著水晉直作牢韋昭曰浶騷也<lb/>
鄭氏愁音曹又恐鷤䳏之先鳴師古鷤音大系反䳏音<lb/>
桂該案蘇林鷤䳏音殄絹又抶獝狂該曰獝狂無頭鬼見<lb/>
字林<lb/>
招搖泰壹顔以張晏注招搖泰壹皆神名該曰如淳作<lb/>
臯楔臯積柴於頭置牲玉於其上舉而燒之故曰臯搖<lb/>
儲胥弩阹該引三蒼因山谷為牛馬圉謂之阹黄圖云<lb/>
<pb n="KR3j0087_WYG_002-7a"/>
弩阹在上林苑外灑沈菑呀壑瀆該案灑沈菑而呀壑<lb/>
瀆兮呀或作呵呵叱問四瀆也啾啾蹌蹌入西園切神<lb/>
光顔曰啾啾蹌蹌騰驤貌該說啾舊亦作愁韋昭音裁<lb/>
梟反今書或作口旁秋該引埤倉啾衆聲也又引楚辭<lb/>
鳴玉鸞之啾啾為据云稽顙樹頷扶服哦伏如淳曰叩<lb/>
頭時項下向則樹向上也該案韋本作梨顙樹頷梨顙<lb/>
顙<graphic n="KR2049" url="https://raw.githubusercontent.com/kanripo/KR-Gaiji/master/images/KR2049.png" mimeType="image/png"/>地樹頷頷觸地也今作稽顙傳寫誤耳又𤣥有首<lb/>
衝錯測攡瑩數文掜圖告十一篇該案衝作衡云八十<lb/>
<pb n="KR3j0087_WYG_002-7b"/>
一家相對之弟如輻轑之衞又案别録告下有𤣥問一<lb/>
篇合十二篇今脫一篇疑今人不見太𤣥及别録不知<lb/>
其謬譔為十三卷顔曰譔與撰同該案字林譔專敎也<lb/>
音詮惟禮記音撰尚有一卷未尋得<lb/>
予最愛李令伯表曰盡節於陛下之日長報劉之日短<lb/>
也此言之要也<lb/>
古文夘本栁字後借為辰夘之夘北本别字後借為西<lb/>
北之北虞翻笑鄭𤣥不識古文以夘為昧訓北曰北猶<lb/>
<pb n="KR3j0087_WYG_002-8a"/>
别也<lb/>
古人語自有椎拙不可掩者樂府曰何以銷憂惟有杜<lb/>
康劉越石曰何其不夢周又曰夫子悲獲麟西狩泣孔<lb/>
丘雖有意緒辭亦鈍樸矣又不及沈約云黄憲牛醫之<lb/>
子叔度名動京師云<lb/>
古人名黑臋黑肩牛蝨犬子今不以為雅迎猫為食田<lb/>
鼠讀禮者不曰猫音茅而曰猫<hi>音苗</hi>避俗也莊子曰道在<lb/>
屎溺今為鄙語漢書驢非驢馬非馬龜兹王乃騾也如<lb/>
<pb n="KR3j0087_WYG_002-8b"/>
此語麤甚可削去也<lb/>
宣獻宋公嘗謂左丘明工言人事莊周工言天道二子<lb/>
之上無有文矣雖聖人復興蔑以加云予謂老子道徳<lb/>
篇為𤣥言之祖屈宋離騷為辭賦之祖司馬遷史記為<lb/>
紀傳之祖後人為之如至方不能加矩至圓不能過規<lb/>
矣<lb/>
柳子厚正符晉說雖模寫前人體裁然自出新意可謂<lb/>
文矣劉夢得著天論三篇理雖未極其辭至矣韓退之<lb/>
<pb n="KR3j0087_WYG_002-9a"/>
送窮文進學解毛穎傳原道等諸篇皆古人意思未到<lb/>
可以名家矣<lb/>
王弼注易直發胷臆不如鄭𤣥等師承有來也或曰何<lb/>
以得立為一家予曰弼棄易象互體專附小象衍成其<lb/>
文是以諸儒不能訾退之今講易者已讀弼注訖至小<lb/>
象則更無可敷演矣劉齊善言易說曰六十四卦本之<lb/>
乾坤及諸卦中皆有乾坤象意孔子叙乾為玉為金坤<lb/>
為牛為輿之類本釋他卦所引非徒言也弼不可云得<lb/>
<pb n="KR3j0087_WYG_002-9b"/>
意忘象得象忘言<lb/>
老子曰無物之象古語亦有想象韓非子曰人希見生<lb/>
象得死象圖之又案其圖以想其生也故人所以意想<lb/>
者皆謂之象然說亦怪矣<lb/>
司馬相如賛曰春秋推見至𨼆易本𨼆以之顯大雅言<lb/>
王公大人德逮黎庶小雅推小己之得失其流及上所<lb/>
言雖殊其合徳一也此語最佳<lb/>
太史公曰趙勝翩翩濁世之佳公子也見自振澤纔為<lb/>
<pb n="KR3j0087_WYG_002-10a"/>
亂世之士治世則罪人矣<lb/>
春秋者天下之正法也孔子有王天下之才而不得位<lb/>
故見其志於春秋是以引天下之譽襃之賢者不敢私<lb/>
引天下之議貶之姦人不敢亂故漢人以春秋決獄所<lb/>
以法仲尼也<lb/>
曾子年七十文學始就乃能著書孔子曰參也魯葢少<lb/>
時止以孝顯未如晚節之該洽也<lb/>
賈誼善言治晁錯善言兵董仲舒善推天人司馬遷叙<lb/>
<pb n="KR3j0087_WYG_002-10b"/>
事相如揚雄文章劉向父子博洽至矣<lb/>
韓退之稱孟軻醇乎醇者也至荀況揚雄曰大醇而小<lb/>
疵予以為未之盡孟之學也雖醇於用緩荀之學也雖<lb/>
疵於用切揚則立言可矣不近於用<lb/>
賈誼善言治健而快過董仲舒一等仲舒優軟不迫切<lb/>
純儒也<lb/>
莒公言歐陽永叔推重歸去來以為江左髙文丞相以<lb/>
為知言<lb/>
<pb n="KR3j0087_WYG_002-11a"/>
或詆漢髙祖非張良陳平不能得天下曰不然良平非<lb/>
髙祖不能用夫智髙於良平乃能聽其謀至項羽不知<lb/>
用范增則敗矣髙祖之量之謀兼韓信彭越者八九故<lb/>
三分闗東地與之而不疑當是時玩信等如股掌上一<lb/>
土丸爾<lb/>
髙祖知呂后與戚夫人有隙方病時去呂后若斷一巨<lb/>
拇然終不殺者以惠帝不能制陳平周勃蕭何曹參等<lb/>
故委戚氏不顧為天下計俾后佐之惠帝六年后八年<lb/>
<pb n="KR3j0087_WYG_002-11b"/>
是時天下已定姦人不能搖亂文帝以一乘車自代來<lb/>
即位則髙祖料之熟矣<lb/>
世稱文帝漢盛徳主也然在朝之儒賈誼一人而已所<lb/>
任宰相盡髙祖時猥將庸人亦不深討禮樂典章於時<lb/>
詩書皆伏而未出然而天下太和兵革不興南越順徳<lb/>
諸侯軌道匈奴雖數盜邊亦不敢深入由是言之治天<lb/>
下者在質而已不必尚文故曰質近實文近名文弊則<lb/>
民詐興矣<lb/>
<pb n="KR3j0087_WYG_002-12a"/>
曹操忌孔融崔琰殺之操之宇為弗裕矣孫權引殺融<lb/>
為比而斥虞翻誅張温權之量又下矣待賢少忌惟劉<lb/>
備為綽綽云<lb/>
荀彧之於曹操本許以天下及議者欲加九錫彧未之<lb/>
許非不之許欲出諸已耳操不悟遽殺之然則天奪其<lb/>
爽以誅彧寧不信乎<lb/>
孫權用吳諸葛亮用蜀終不能得中國一尋一常地卒<lb/>
之并吳蜀者晉也<lb/>
<pb n="KR3j0087_WYG_002-12b"/>
能以身為國興亡者蜀諸葛晉謝安秦王猛是也<lb/>
霍光學伊尹才不周用故宣帝立王莽學周公姦足以<lb/>
自文故平帝簒<lb/>
詩曰蕭蕭馬鳴悠悠斾旌見整而靜也顔之推愛之楊<lb/>
柳依依雨雪霏霏寫物態慰人情也謝𤣥愛之遠猷辰<lb/>
告謝安以為佳語<lb/>
左太沖詩曰振衣千仞岡濯足萬里流使飄飄有世表<lb/>
意不減嵇康目送飛鴻語<lb/>
<pb n="KR3j0087_WYG_002-13a"/>
柳子厚云嘻笑之怒甚於裂眦長歌之音過於慟哭劉<lb/>
夢得云駭機一發浮謗如川信文之險語韓退之云婦<lb/>
順夫㫖子嚴父詔又云耕於寛閒之野釣於寂寞之濱<lb/>
又云持被入直三省丁寧顧婢子語刺刺不得休此等<lb/>
皆新語也<lb/>
莊周曰送君者皆自厓而反君自兹遠每讀至此令人<lb/>
蕭寥有遺世之意<lb/>
經曰孝莫大於嚴父嚴父莫大於配天則周公其人也<lb/>
<pb n="KR3j0087_WYG_002-13b"/>
昔者周公郊祀后稷以配天宗祀文王於明堂以配上<lb/>
帝釋曰古者祭天於郊以其蕩蕩然蒼蒼然無乎不覆<lb/>
無乎不見故以至敬事之郊也者不屋者也達自然之<lb/>
氣也掃地而祭器尚陶匏不敢以人之所愛奉之尊之<lb/>
也遠而敬之也人莫不本乎祖祖一而已尊無二上故<lb/>
曰率義而上至於祖祖尊而不親是所以配天也周推<lb/>
后稷配天盡矣至矣不可以加矣周公之攝政仁乎其<lb/>
父欲配之郊則抗乎祖欲遂無配則已有仁父之心不<lb/>
<pb n="KR3j0087_WYG_002-14a"/>
能見之天下不見之天下非仁也於是乎名天以上帝<lb/>
而配之上帝也者近人理者也人於萬物乃一物假令<lb/>
天若有知然宰制生育未必圓顱方趾耳鼻食息如人<lb/>
者也今名之帝以人事天引天以自近親之也人之親<lb/>
者莫若父故以文王配上帝不可以郊故内之明堂明<lb/>
堂王者最尊處也仁乎其父故親於天天有帝名則祭<lb/>
之明堂親與敬兼之矣孔子所以美周公能以是心達<lb/>
於天下而不失乎至禮禮者縁人情者也或曰經前曰<lb/>
<pb n="KR3j0087_WYG_002-14b"/>
天後曰上帝奈何曰天上帝一耳不通言則若兩物然<lb/>
故郊曰昊天明堂曰昊天上帝天人之分明也明祖不<lb/>
可以在明堂文王不可以配郊矣<lb/>
夔曰簫韶九成鳳皇來儀擊石拊石百獸率舞敢問何<lb/>
謂也對曰以為虞氏之德上奉天下法地中得人萬物<lb/>
字茂寒而寒暑而暑殺之不暴貸之不私挈天下納於<lb/>
仁壽若奠器在壚以其成功次之歌詩轟然寫金石入<lb/>
匏竹無所加其徳可矣鳳未始來也獸未始感也且樂<lb/>
<pb n="KR3j0087_WYG_002-15a"/>
作之朝作之廟作之郊乎朝有宫室之嚴廟有垣壖之<lb/>
䕶郊有營衞之禁則獸何自而至焉自山林來則必凌<lb/>
突淮河戢戢林林躨跜躑躅然連頓足掉首騰踏盤完<lb/>
何其怪也羣瞽在廷百工鴈行而獸參其間吾以為怪<lb/>
而不祥曰然則孔子何為不刪而著之曰樂主成功不<lb/>
得不盛推吾誼侈吾言以肆之有如祖考來格又將見<lb/>
顓頊堯瞽叟闖然於堂上耶<lb/>
子路問於孔子曰治國何如孔子曰尊賢而賤不肖子<lb/>
<pb n="KR3j0087_WYG_002-15b"/>
路曰范中行氏尊賢而賤不肖矣其亡何也曰中行氏<lb/>
尊賢而不能用賤不肖而不能去賢者知其不已用而<lb/>
怨之不肖者知其賤已而讐之賢者怨不肖者讐中行<lb/>
氏欲不亡得乎孔子可謂知言矣昔者郭公如是而國<lb/>
為墟中行氏旣知之矣而不能改又及於滅<lb/>
蜀闗公善待卒伍而驕士大夫張飛愛重君子而不恤<lb/>
小人二者特所偏耳身皆死於人手是不可忽也燕小<lb/>
國也其地於天下若靨之著面然而昭王賢王也得郭<lb/>
<pb n="KR3j0087_WYG_002-16a"/>
隗尊事之故鄒衍樂毅以齊趙至蘇子屈景以周楚至<lb/>
於是舉兵而攻齊棲閔於莒鼠伏而不敢出悉返燕地<lb/>
計其衆不與齊醜然而能申意至此者由得士也故曰<lb/>
無常安之家無常治之民得賢則安昌失賢則危亡自<lb/>
古迄今未有不然者也明鑒所以照景前事所以知今<lb/>
夫知惡往古之所以危亡而不務矯蹟於其所以安昌<lb/>
未有以異夫郤走而求及前人也<lb/>
余謂佛西方之達人也其言汪茫漫誕貫生死鬼神無<lb/>
<pb n="KR3j0087_WYG_002-16b"/>
有濱涯合萬物之妄以為一真真立而妄隨又去真掊<lb/>
妄以無修無證為極若曰無修乃修也無證乃證也雖<lb/>
修而未嘗修雖證而未嘗證故舉天下衆生皆入無餘<lb/>
湼槃而滅度之者如是無量實無衆生得滅度者又曰<lb/>
如來說即非衆生是名衆生於以脫滯縳泯有無自放<lb/>
於太空無垠之所雖然法待言而立不得無言迷待法<lb/>
而悟不得無法故惟釋迦文殊剟言之瘢刮法之痕矣<lb/>
自文殊而下已自執所見所見差駮纖垢淫夷故維摩<lb/>
<pb n="KR3j0087_WYG_002-17a"/>
詰以一嘿對之乃皆悟入佛與中國老耼莊周列禦寇<lb/>
之言相出入大抵至於道者無今古華戎若符棨然<lb/>
堯之四凶今之姦臣能之周之十亂今之賢臣能之古<lb/>
與今交相勝耳<lb/>
堯舜之世比屋可封非盡可封也可封之人多也桀紂<lb/>
之世比屋可誅非盡可誅也可誅之人多也成康刑措<lb/>
四十年不用非也以為二王能用法不濫殺可矣<lb/>
春秋許夷狄者不一而足見中國之尊且見略於外也<lb/>
<pb n="KR3j0087_WYG_002-17b"/>
蜀人謂柂師為長年三老杜甫用之詩人不以事害意<lb/>
古者用事簡而當亦不以字害句故音韻清濁隨宜改<lb/>
易劉在薪中入張韻留宴汾隂西入先韻直取意順則<lb/>
已至唐人以律格自拘不復敢用惟白居易用其音於<lb/>
語中如照地麒用佶音麒袍雪擺胡用鶻音謄衫紅攔<lb/>
干三百六十橋用諶音等往往有之晏丞相殊嘗許之<lb/>
曰詩人乘語俊當如用字<lb/>
春秋霸之濟不在此舉也古人以濟不作兩字用謂濟<lb/>
<pb n="KR3j0087_WYG_002-18a"/>
與不濟也今人用不為歟耶之比不一音孚鳩反漢陳<lb/>
平封曲逆侯蕭何為鄼侯霍去病為嫖姚將軍今學者<lb/>
讀曲逆為去遇鄼作鹺驃為漂遙不作本音何耶<lb/>
古人自有文語卓然可愛者穀梁子曰輕千乘之國則<lb/>
可矣蹈道則未也故栁宗元以為潔三軍之士粲然皆<lb/>
笑粲明也知萬衆皆啟齒齒旣白以粲義包之仲尼居<lb/>
三蒼作尼說文作凥<lb/>
亘從二間舟<hi>再名亘字</hi>隸改舟為曰何法盛以再一為舟航<lb/>
<pb n="KR3j0087_WYG_002-18b"/>
字<lb/>
　<lb/>
　<lb/>
　<lb/>
　<lb/>
　<lb/>
　<lb/>
　宋景文筆記卷中<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>宋景文筆記卷下</head> <lb/>
    <p>
<pb n="KR3j0087_WYG_003-1a"/>
欽定四庫全書<lb/>
　宋景文筆記卷下<lb/>
　　　　　　　　　　　　　宋　宋祁　撰<lb/>
　　雜說<lb/>
君得其健强隂戢戰臣執其㫖百度乃凝欲正四方先<lb/>
定中央中央君也<lb/>
天不待規而圓地不待矩而方天尊地卑其道有常君<lb/>
天道也臣地道也<lb/>
<pb n="KR3j0087_WYG_003-1b"/>
天用其圓地用其方圓道主於生方道主於成天君德<lb/>
也地臣職也君操無為以臨臣之有為萬物自歸上逸<lb/>
於制下勞於事百度乃治無為者非謂塞吾耳不聽也<lb/>
蔽吾目不視也閟吾言不出也謂審於有為之内不為<lb/>
於有為之外也何謂内曰官不職責之相士不練責之<lb/>
將財匱責司農獄不正責廷尉是為内何謂外曰嵗有<lb/>
常賦而又賦焉是曰賸人有常役而乂役焉是曰横力<lb/>
不勝加如負則跌材已窮加如任則敗是為外振其領<lb/>
<pb n="KR3j0087_WYG_003-2a"/>
羣毛整提其綱萬目張綱歟領歟君所執歟<lb/>
君有常道臣有定守賞當功罰當罪與之惟我德奪之<lb/>
惟我懼君道也奉法循令竭已力以獻功於上臣道也<lb/>
故臣有所憎能以得君之罰以去之是謂作威有所愛<lb/>
能以得君之賞以貴之是謂作福法雖明意得輕重之<lb/>
謂之玩法令可遵情得出入之謂之侮令君喪道臣失<lb/>
守故曰害于而家凶于而國<lb/>
能無卜而知吉凶乎曰以甚治攻甚亂濟所以安除甚<lb/>
<pb n="KR3j0087_WYG_003-2b"/>
患能無祭而福乎曰不奪民時而順物宜能無膠漆而<lb/>
合乎曰不以逺近内外與之同欲一推吾心納兆人之<lb/>
腹能不賞而使人勸乎曰先賞有功能無罰而使人畏<lb/>
乎曰先罰有罪弛惡不戮姦笑於腹當封吝寵勞臣諱<lb/>
勇奴耕于原婢執其爨丈人以安<lb/>
植表挺挺下無曲影善聲之唱應無醜響<lb/>
不可得者上不以求不可止者上不以禁不可行者上<lb/>
不以令故曰求愈多得愈寡禁愈急止愈少令愈繁行<lb/>
<pb n="KR3j0087_WYG_003-3a"/>
愈慢上求而不得謂之失威求不可得而得謂之暴禁<lb/>
而不止謂之慢禁不可止而止謂之虐令而不行謂之<lb/>
凌上令不可行而行謂之亂故聖人慎舉錯去三不可<lb/>
則善矣<lb/>
賤而不可不因者衆也剛而不可不用者兵也慘而不<lb/>
可不行者法也小而不可不防者盜也勞而不可不勸<lb/>
者農也穴<hi>恐當作冗</hi>而不可不嗇者財也曰因衆奈何曰人<lb/>
之情莫不惡勞而我逸之莫不欲富而我與之莫不憚<lb/>
<pb n="KR3j0087_WYG_003-3b"/>
危而我安之莫不畏死而我生之民已逸則可與共勞<lb/>
已富則可與共乏已安則可與同憂已生則可與濟難<lb/>
夫民國之基也五仞之牆所以不毁基厚也所以毁基<lb/>
薄也故曰<hi>一無字曰</hi>百足不僵則附者衆流水不窮則來者<lb/>
逺民之瘠無肥國下之恱有豫<hi>一作裕</hi>君<lb/>
食者人仰以生也適則飽過則病甚病者死法者國仰<lb/>
以安也順則治逆則亂甚亂者滅商家之法一而湯以<lb/>
王桀以放周家之法一而文武以興幽厲以亡然則食<lb/>
<pb n="KR3j0087_WYG_003-4a"/>
無心於生死在人之適過法無必於治亂在君之順逆<lb/>
古之人淳今之人詐奈何不然人無淳詐在治亂而已<lb/>
今日之治三皇是也唐五代之亡桀紂是也難曰古巢<lb/>
居今宫室古茹毛今饔熟奈何曰是直事有工拙耳剏<lb/>
始者難踵成者易凡百物皆是夫何足疑云東南天地<lb/>
之奥藏寛柔而卑西北天地之勁方雄尊而嚴故帝王<lb/>
之興常在西北乾道也東南坤道也東南奈何曰其土<lb/>
薄而水淺其生物滋其財富其為人剽而不重靡食而<lb/>
<pb n="KR3j0087_WYG_003-4b"/>
偷生士懦脆而少剛笮之則服西北奈何曰其土髙而<lb/>
水寒其生物寡其財确其為人毅而近愚食淡而勤生<lb/>
士沈厚而少慧屈之不撓<lb/>
小人之情易見也其錚錚似辨其悻悻似直攻人之私<lb/>
似公觸大臣撼大事似强多所建請似才數讓小官辭<lb/>
小禄似髙隂引其朋似薦賢攻其朋之細過似不黨故<lb/>
君人者𣙜以真偽則錚錚者敗討其忠邪則悻悻者露<lb/>
語人之私𨼆而無驗則公者詐察大臣之可仗而不宜<lb/>
<pb n="KR3j0087_WYG_003-5a"/>
退則强者譎聽而不可施行則才非是權以要官厚祿<lb/>
靦然而謝則髙者猥所憎者去所同者進則非賢時時<lb/>
取黨人之細過暴揚于外如甘辛相反而和水火不同<lb/>
性而濟上疑主心下欺輿人而君子已見其肺肝然施<lb/>
施自以為莫我得也<lb/>
夫生民晨作夜寢早起晡食寒絮暑絺常忽而不為之<lb/>
節何哉然則攝生不可不知也冬許晚絮春許徐褫早<lb/>
許飽夕許慊行立坐偃皆不得久此甚易行毋以吾胃<lb/>
<pb n="KR3j0087_WYG_003-5b"/>
熟生物暖冷物勿以吾氣賛喜怒且憂樂喜怒人所未<lb/>
嘗無也多憂傷神多思傷志過樂喪守喜極氣散怒極<lb/>
氣慉而不下若使吾心為郵候憂樂喜怒至而不久舍<lb/>
母令少宿則善矣若有留彼其以我為囊槖矣<lb/>
掩其耳而聽藐藐由洪洪然掩其目而視了了由眊眊<lb/>
然惡來掩紂之耳武王翺師於孟津之濱宰嚭掩夫差<lb/>
之目勾踐噤笑於會稽之隒<lb/>
歌者不曼其聲則少和舞者不長其袂則寡態左顧者<lb/>
<pb n="KR3j0087_WYG_003-6a"/>
不能右盻勢不兼也<lb/>
櫛之於髪不去亂不能治髻法之於人不誅有罪不能<lb/>
完善人此謂損之而益<lb/>
古語曰斛滿人槩之人滿神槩之聖人其善槩歟大奢<lb/>
槩以中溢欲槩以節寢慢槩以威由是治身由是化人<lb/>
樹果得實樹棘得刺樹德得和樹威得怨嗚呼為國者<lb/>
審所樹而已<lb/>
鶬鶊鳴春蟋蟀唫夏蜩蟧喝秋螘子戰隂非有命之者<lb/>
<pb n="KR3j0087_WYG_003-6b"/>
氣自動耳<lb/>
鑑向日而火至方諸向月而水至物有自然而感者無<lb/>
逺近之間<lb/>
佞色不能說堯目忠言不能入桀耳色非不美堯識之<lb/>
言非不至桀厭之<lb/>
愚不可詐者民也賤不可勝者衆也撫之為吾之力毒<lb/>
之為吾之賊<lb/>
重兵在邊京師乃單拂軀以尾尾不可大掉之不能反<lb/>
<pb n="KR3j0087_WYG_003-7a"/>
為軀害臂大於指屈伸可使指大不使其臂乃廢剛四<lb/>
肢者骨也剛大厦者棟也剛天下者兵也<lb/>
莫仁於雨露而靡草夏枯莫嚴於霜雪而松栢冬青作<lb/>
法者君守法者臣役法者民臣弄其法主威且刼政在<lb/>
大臣人走私門私門可炙君户將閴<lb/>
父慈於箠家有敗子將礪於鈇士乃忘軀<lb/>
珠丸之珍雀不祈彈也金鼎之貴魚不求烹也<lb/>
䦨金在途無不掇也吐珠在澤無不拾也<lb/>
<pb n="KR3j0087_WYG_003-7b"/>
梟不憑夜弗能自怪政必先鏬姦人投詐<lb/>
父否母然子無適從政産二門下乃告勤<lb/>
君與臣不同而昌君與臣同而亡<lb/>
謀不厭衆決之在一決不能專朝有爭言<lb/>
金鼓旣震卒騰於陣爵賜已明士勇于廷<lb/>
重輕不同衡獻其公曲直相欺繩出其私<lb/>
造父亡轡馬顛於跬庸人厲䇿馬為盡力<lb/>
去山弗棲虎喪其威爪牙弗具失所為虎<lb/>
<pb n="KR3j0087_WYG_003-8a"/>
知賢不進朝有刓印知不肖不退挈明入昧<lb/>
我與之生故能為吾死我與之樂故能為吾憂<lb/>
喌于場者雞至嗟于牢者豕集惠於國者天下治<lb/>
足食足衣禮往從之近寒與飢恥則去之<lb/>
贗賈亂㕓窳農敗田讒夫撓邦害馬汙羣<lb/>
忠與邪並黨衆者勝主乃失柄<lb/>
不大其幹而衆其枝幹乃速披<lb/>
言等出於口在賢者為正在不肖為佞<lb/>
<pb n="KR3j0087_WYG_003-8b"/>
櫛所以去亂髪浴所以濯膚垢<lb/>
工圃者飽於茹善邦者羨於食<lb/>
規外求圓無圓矣法外求平無平矣<lb/>
真贗不同物治亂不同日<lb/>
救亂之世不語儒求治之世不語戰<lb/>
水淵則囘道衍則聖<lb/>
聖賢授受功不賛漏<lb/>
拙製傷錦迂政損國<lb/>
<pb n="KR3j0087_WYG_003-9a"/>
任賢而二五堯不治<lb/>
含糊不斷上産其亂<lb/>
謀道作舎三年弗架<lb/>
鼎大魚小糜於數攪<lb/>
入林失斧不能得楚<lb/>
主不謹户盜者夜舞<lb/>
樹枝太繁必搖其根<lb/>
苦口之藥疾者甘之拂耳之言明君愛之<lb/>
<pb n="KR3j0087_WYG_003-9b"/>
我憎之能得罰於君我愛之能得賞於君政在於臣黨<lb/>
與成羣君則孤而無民<lb/>
種禾不耰而懟其秋與食為仇<lb/>
兩上不得相事兩下不得相使<lb/>
　　庭戒諸兒<lb/>
敎之持世者三家而已儒家本孔氏道家本老氏佛家<lb/>
本浮屠氏吾世為儒今華吾體者衣冠也榮吾私者官<lb/>
禄也謹吾履者禮法也睿吾職者詩書也入以事親出<lb/>
<pb n="KR3j0087_WYG_003-10a"/>
以事君生以養死以葬莫非儒也由終日戴天不知天<lb/>
之髙終日蹠地不知地之重故天下蚩蚩終無謝生於<lb/>
其本者德大而不可見也道家所尚清淨柔弱聞齒以<lb/>
剛而缺不聞舌以柔而折以有為為末無為為本故為<lb/>
者敗之執者失之賊莫大於德有心心有眼吾有大患<lb/>
為吾有身生生者不生化化者不化然其清淨可以治<lb/>
人柔弱可以治身若等服而行之不害為儒也佛家自<lb/>
逺方流入中國其言荒茫奓大多所譬諭合羣迷為真<lb/>
<pb n="KR3j0087_WYG_003-10b"/>
指生死為妄以太虛為體其法曰欲言則差欲心則謬<lb/>
如一漚生一漚滅還入於海漚自妄見海無生滅無有<lb/>
也亦無無有亦無無無淡然無所得而止止亦不止也<lb/>
　　治戒<lb/>
吾殁後稱家之有亡以治喪歛用濯浣之鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>紗表㡌<lb/>
綫履三日棺三月葬慎無為隂陽拘忌棺用雜木漆其<lb/>
四㑹三塗即止使數十年足以腊吾骸朽衣巾而已吾<lb/>
之焄然<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有識者還於造物放之太虛可腐敗者合<lb/>
<pb n="KR3j0087_WYG_003-11a"/>
於黄壚下付無窮吾尚何患掘冢三丈小為冢室劣取<lb/>
容棺及明器左置明水水二盎酒二缸右置米麫二奩<lb/>
朝服一稱私服一稱華履自副左列吾誌右刻吾銘即<lb/>
掩壙惟簡惟儉無以金銅雜物置冢中吾學不名家文<lb/>
章僅及中人不足垂後為吏在良二千石下可著數人<lb/>
故無功於國無惠於人不可以請諡有司不可受賵贈<lb/>
又不宜求巨公作誌及碑冡上樹五株栢墳髙三尺石<lb/>
翁仲獸不得用葢自摽置者非千載永安計爾不得作<lb/>
<pb n="KR3j0087_WYG_003-11b"/>
道佛二家齋醮此吾生平所志若等不可違命作之違<lb/>
命作之是死吾也是以吾為遂無知也喪之詣塋以繪<lb/>
布纒棺四翣引勿得作方相俑人陳列衣服器用累吾<lb/>
之儉吾生平語言無過人者慎無妄編綴作集<lb/>
　　左誌<lb/>
祁之為名宋之為氏學也則儒亦顯其仕行年六十有<lb/>
四孤操完履三封之南葬從孔子<lb/>
　　右銘<lb/>
<pb n="KR3j0087_WYG_003-12a"/>
生非吾生死非吾死吾亦妄吾要明吾理吾侍上講勸<lb/>
凡十七年上頗記吾面目姓名然身後不得妄丐恩澤<lb/>
為無厭事若等兄弟十四人惟二孺兒未經任子此以<lb/>
諉莒國公莒公在若等不為孤矣孔子稱天下有至德<lb/>
要道謂之孝故自作經一篇以敎後人必到於善謂曰<lb/>
至莫不切於事謂曰要舉一孝百行罔不該焉故吾以<lb/>
此敎若等凡孝於親則悌於長友於少慈於幼出於事<lb/>
君則為忠於朋友則為信於事為無不敬無不敬則庶<lb/>
<pb n="KR3j0087_WYG_003-12b"/>
乎成人矣若等兄弟十四人雖有異母者但古人謂四<lb/>
海之内皆兄弟况同父均氣乎詩稱死喪之威兄弟孔<lb/>
懐不可不念也兄弟之不懐求合他人他人渠肯信哉<lb/>
縱陽合之彼應背憎也若等視吾事莒公莒公友吾云<lb/>
何可以為法矣大抵人不可以無學至於章奏牋記隨<lb/>
宜為之天分自有所稟不可强也要得數百卷書在胷<lb/>
中則不為人所輕誚矣<lb/>
　宋景文筆記卷下<lb/>
</p>
<p>
</p>
  </div>
</body>
</text>
</TEI>
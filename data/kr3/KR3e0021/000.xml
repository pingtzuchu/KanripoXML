<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>夀親養老新書</head>
    <p>
<pb n="KR3e0021_WYG_000-1a"/>
欽定四庫全書　　　　　子部五<lb/>
　夀親養老新書　　　　　醫家類<lb/>
　　提要<lb/>
　　　　<hi>臣</hi>等謹案夀親養老新書四卷第一卷為宋<lb/>
　　　　陳直撰夲名養老奉親書第二卷以後則元<lb/>
　　　　大徳中泰寧鄒鉉所續増與直書合為一編<lb/>
　　　　更題今名直於元豐時為泰州興化令文獻<lb/>
　　　　通考載有直所著奉親養老書一卷而此夲<lb/>
<pb n="KR3e0021_WYG_000-1b"/>
　　　　則題曰養老奉親書其文互異然此夲為至<lb/>
　　　　正中浙江刋夲猶據舊帙翻雕不應標題有<lb/>
　　　　誤盖通考傳寫倒置也鉉號氷壑又號敬直<lb/>
　　　　老人書中稱其曾祖曰南谷叔祖曰樸菴以<lb/>
　　　　福建通志考之南谷為宋㕘知政事應龍樸<lb/>
　　　　菴為宋江西提刑應博皆有名於時據周應<lb/>
　　　　紫序稱為總管鄒君又稱其官中都時則鉉<lb/>
　　　　亦曽登仕版者特通志不載其行履不可詳<lb/>
<pb n="KR3e0021_WYG_000-2a"/>
　　　　考矣直書自飲食調治至簡妙老人備急方<lb/>
　　　　分為十五篇二百三十三條節宣之法甚備<lb/>
　　　　明髙濓作尊生八牋其四時調攝牋所録諸<lb/>
　　　　藥品大抵夲於是書鉉所續者前一卷為古<lb/>
　　　　今嘉言善行七十二事後兩卷則凡寢興噐<lb/>
　　　　服及饘粥藥石之宜更為賅具而附以婦人<lb/>
　　　　小兒良治諸方凡二百五十六條其中如祝<lb/>
　　　　夀詩詞連篇載入不免失於冗雜又叙述閒<lb/>
<pb n="KR3e0021_WYG_000-2b"/>
　　　　適之趣往往詞意纎仄採掇瑣碎明季清言<lb/>
　　　　小品實亦濫觴於此然徵引方藥類多竒秘<lb/>
　　　　於髙年頥養之法不無小補固為人子者所<lb/>
　　　　宜究心也乾隆四十六年十二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>陸　費　墀<lb/>
<pb n="KR3e0021_WYG_000-3a"/>
壽親養老新書原序<lb/>
壽親養老之事著於諸儒記禮之書備矣然自後世觀<lb/>
之則猶有未備焉者何也二帝三王之世風氣渾淪人<lb/>
生其間性質醇厚故能平血氣於未定方剛之際全筋<lb/>
力於欲衰將老之時人子之愛其親因其康彊加以奉<lb/>
養為之安其寢處時其㫖甘娯其耳目心志即可使之<lb/>
燕佚怡愉全生而益壽則禮經所載謂之備可矣後世<lb/>
太樸日漓真元日散七情為沴六氣乗之壯或夭傷老<lb/>
<pb n="KR3e0021_WYG_000-3b"/>
宜尫弱孝子慈孫服勤左右寢膳調娯之外尤不能不<lb/>
唯疾之憂而求之禮經則不過曰痛癢抑搔而已若秦<lb/>
越人過雒之所為醫曽未見之省録顧得謂之備歟孝<lb/>
哉陳令尹迺能輯是書於千數百年之後而特詳於醫<lb/>
藥治療之方凡為四時調攝食治備急合二百三十有<lb/>
三焉斯亦備矣吾樵卿先哲太師文靖鄒公之曽孫敬<lb/>
直翁鉉推老老親親之念紬繹是書有年猶恨其説之<lb/>
未備也則又廣集前修嘉言懿行竒事異聞與夫藥石<lb/>
<pb n="KR3e0021_WYG_000-4a"/>
膳羞器服之宜於佚老者釐為三卷而方論所述愈益<lb/>
精詳是書始大備吾聞喬木故家壽基世積翁之髙祖<lb/>
叔祖二母夫人皆年過九十備極榮養今翁亦希年矣<lb/>
桂子蘭孫盈庭戲綵青山流水竹色花香鳩杖鸚杯蒼<lb/>
顔𤣥鬢見者謂不老地行仙葢是書驗於公家乆矣兹<lb/>
復不私其驗繡諸梓而公之且拳拳𨗳夫人以自飬之<lb/>
説夫能知自飬之飬而後能安享子孫之飬此吾於續<lb/>
書重歎翁用心之仁也仁者必壽繇是八十而師九十<lb/>
<pb n="KR3e0021_WYG_000-4b"/>
而相百嵗而定律令百世而與<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>謀衍而為商大夫之<lb/>
八百曽元而下家慶一堂是書之驗將千嵗之日至而<lb/>
未止也詩曰永錫爾類又曰永錫難老請為翁三誦之<lb/>
時大徳丁未中元樵西麓危徹孫序<lb/>
堂上慈親八十餘堦前兒輩戲相呼㫖甘取足隨豐儉<lb/>
此樂人間更有無康節翁詩先人怡軒居士奉八十有<lb/>
三之母大書屏間時應紫方垂髫也既壯挾册從宜春<lb/>
通守鄒愛山宦游愛山愛其母施及塾賔所至令應紫<lb/>
<pb n="KR3e0021_WYG_000-5a"/>
侍七袠之母以行咸淳庚午寓上杭縣齋汀守劉審軒<lb/>
刋吕東萊辨志録應紫與寓目焉中間二則載春夏奉<lb/>
親事注云養老奉親書於是方知此書之名越二載壬<lb/>
申至宜春徧求於袁吉文獻故家咸無焉自後司馬倦<lb/>
遊意謂此書不可復得矣閱三十有餘載大徳己巳春<lb/>
總管冰壑鄒君緘其書眡余余手之不釋如獲隨珠和<lb/>
璧之寳口之不置如聆虞韶商頀之音已不勝其欣喜<lb/>
未幾復以其續編來示命名壽親養老新書其嘉言懿<lb/>
<pb n="KR3e0021_WYG_000-5b"/>
行雅事竒方前書所未有者燦然畢備又何如其喜也<lb/>
君自吾杉遷樵南重作文靖公故宅樓居髙明賸有園<lb/>
池亭館之勝經史圖書琴棋觴詠款親友於玉壺中諸<lb/>
郎諸孫珠聯玉立善能承順其志怡悦其心允謂人間<lb/>
至樂湖山院落雲月為家四時佳興自有癡樂堂樵南<lb/>
小隠二記新書鋟梓抑使世之養老奉親者同有此樂<lb/>
焉錫類之仁逺矣應紫雖不獲再遂寸草春暉之志而<lb/>
亦不忘於老萊斑衣之思君昔官中都時曽遇異人授<lb/>
<pb n="KR3e0021_WYG_000-6a"/>
以怡神養性之㫖故續書多述老人之所以自養者應<lb/>
紫之志喜葢充然有得於斯鵬鷃同遊亦惟曰各安其<lb/>
分云爾是年冬至節日同郡泰寜玉牎黄應紫徳夫敬<lb/>
書<lb/>
余家藏舊有養老奉親書其言老人食治之方醫藥之<lb/>
法攝養之道靡所不載余倣之以奉吾母范陽郡太夫<lb/>
人李氏食飲起居咸得其宜壽髙八旬而甚康健則此<lb/>
書有益於人子大矣然嵗月既深巻舒之乆字畫糢糊<lb/>
<pb n="KR3e0021_WYG_000-6b"/>
編簡脱落懼後之覽者不得其説思獲善本書而新之<lb/>
以貽後人求之數載弗果得每鬱鬱以為欠事至正辛<lb/>
巳夏五余叨承朝命備員浙東憲使訪諸婺郡庠教授<lb/>
李子貞得壽親養老書覩其篇帙節目比余舊本尤加<lb/>
詳備昔之鬱鬱者一旦豁然矣因自念曰與其得之難<lb/>
孰若𫝊之廣遂命工鋟梓於學宫庶天下後世皆得觀<lb/>
覽以盡事親之道云至正壬午中秋范陽張士𢎞載拜<lb/>
書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR3l0072_SBCK_001-1a"/>
桯史卷第一<hi>十二</hi>
　　　　　　　　　　相　臺岳　珂<lb/>
　　　　張紫㣲原芝<lb/>
髙宗覧婁陟明<hi>寅亮</hi>之議　垂意　祖烈　詔擇秦<lb/>
支並建二王邸　恩禮未有隆殺也㑹連嵗芝生<lb/>
太宫百執事多　進頌詩張紫微<hi>孝祥</hi>時在館獨獻<lb/>
文曰原芝　紹興二十四年芝生于　太廟楹當<lb/>
仁宗　英宗之室　詔群臣觀瞻奉表　文徳殿賀<lb/>
旣二年芝復生其處校書郎<hi>臣</hi>張孝祥作原芝曰非<lb/>
天私我　有宋我　祖宗在天篤丕祐于子孫明吿<lb/>
<pb n="KR3l0072_SBCK_001-1b"/>
之符於惟欽哉在昔　仁祖登三咸五以天下爲公<lb/>
授我　英宗以永我基祚於惟欽哉我　聖天子躬<lb/>
濟大業旣平旣治上怡下嬉惟大本未立　社<lb/>
稷　宗廟之靈亦靡克寜饗有燁兹芝胡爲乎来天<lb/>
維顯思命不易哉和氣致祥敢曰不然曷不于他乃<lb/>
廟産旃曷不于他于　二宗之室曷不于他再嵗再<lb/>
出於惟欽哉天意則然我　祖宗之意則然於惟欽<lb/>
哉小<hi>臣</hi>敢告我　聖天子告我聖天子承天之意<lb/>
承　祖宗之意早定大計惟一無貳紛以貳起辛伯<lb/>
有言惟貳惟一治忽所原匪弗圖之憂惟貳之懼敢<lb/>
<pb n="KR3l0072_SBCK_001-2a"/>
告　聖天子爲萬世利蠢爾小臣越職罪死弗罪以<lb/>
思惟我　聖天子言有一得以禆吾　國萬死奚恤<lb/>
渠敢愛死而畏越厥職　上得之喜即　擢爲南宫<lb/>
郎於是　内廷始漸有所别迄于建　儲云<lb/>
　　　　藝祖禁䜟書<lb/>
唐李淳風作推背圖五季之亂王侯崛起人有倖心<lb/>
故其學益熾開口張弓之䜟呉越至以徧名其子而<lb/>
不知兆昭武基命之烈也　宋興受命之符尤爲著<lb/>
明　藝祖即位始　詔禁䜟書懼其惑民志以繁刑<lb/>
辟然圖傳已數百年民間多有藏本不復可收拾有<lb/>
<pb n="KR3l0072_SBCK_001-2b"/>
司患之一日趙韓王以開封具獄　奏因言犯者至<lb/>
衆不可勝誅　上曰不必多禁正當混之耳乃命取<lb/>
舊本自巳驗之外皆紊其次而雜書之凢爲百本使<lb/>
與存者並行於是傳者懵其先後莫知其孰譌間有<lb/>
存者不復驗亦弃弗藏矣　國朝㑹要　太平興國<lb/>
元年十一月諸州解到習天文人以能者補靈臺謬<lb/>
者悉黥流海島盖亦障其流不得不然也<lb/>
　　　　徐鉉入聘<lb/>
國𥘉三徐名著江左皆以愽洽聞　中朝而騎省鉉<lb/>
又其白眉者也㑹修述職之　貢騎省寔來及竟例<lb/>
<pb n="KR3l0072_SBCK_001-3a"/>
差官押伴朝臣皆以辭令不及爲憚宰相亦囏其選<lb/>
請于　藝祖　玉音曰姑退朝　朕自擇之有頃左<lb/>
璫傳宣殿前司具殿侍中不識字者十人以名入<lb/>
宸筆點其中一人曰此人可在廷皆驚中書不敢請<lb/>
趣使行殿侍者慌不知所繇薄弗獲巳竟徃渡江始<lb/>
燕騎省詞鋒如雲旁觀駭愕其人不能荅徒唯唯騎<lb/>
省叵測強聒而與之言居數日旣無與之醻復者亦<lb/>
勌且黙矣余按當時陶竇諸名儒端委在朝若使角<lb/>
辯騁詞庸詎不若鉉　藝祖正以大國之體不當如<lb/>
此耳其亦不戰屈人兵之土苴歟其後　王師征包<lb/>
<pb n="KR3l0072_SBCK_001-3b"/>
茅于煜騎省復将命請緩師其言累數千言　上諭<lb/>
之曰不須多言江南亦何罪但天下一家卧榻之側<lb/>
豈容他人鼾睡耶大哉聖言其視騎省之辯正猶螢<lb/>
爝之擬羲舒也騎省名甚著三徐者近世或槩爲昆<lb/>
弟余嘉定辛未在故府樓宣獻<hi>鑰</hi>嘗出手編辨鸞<lb/>
岡三墓余謝不前考後讀周文忠<hi>必大</hi>游山録有衛<lb/>
尉卿延休騎省鉉内史鍇盖父子甚明而余已去<lb/>
國不復得請益云<lb/>
　　　　石城堡寨<lb/>
六朝建國江左臺城爲天闕復築石頭城于右宿師<lb/>
<pb n="KR3l0072_SBCK_001-4a"/>
以守盖如古人連營之制然古今議攻守者多疑以<lb/>
爲分兵力而無用東陽陳同父<hi>亮</hi>嘗上書乞　移都<lb/>
建康謂古臺城當在今鍾山而大司馬門在馬軍新<lb/>
營之側今城乃江南李氏所築耳使六朝因今城以<lb/>
守則不費侯景軰數日力何以歴年如彼其乆乎因<lb/>
言曹武惠登長干兀术上雨花臺城中秋毫不能遯<lb/>
余嘗親歴其地其說皆是第指古臺城所在要未有<lb/>
明據亦出臆度自清凉寺而上皆古石頭頽墉猶可<lb/>
識其址皆依山而髙然則六朝非不知備也楊文節<lb/>
<hi>萬里</hi>持漕節嘗有詩曰巳守臺城更石城不知併力<lb/>
<pb n="KR3l0072_SBCK_001-4b"/>
或分營六師只合環天闕一壘眞成借冦兵向者王<lb/>
蘇俱解此冤哉隗恊可憐生若言虎踞渾堪倚萬歲<lb/>
千秋無戰爭其㫖明矣　淳熈乙未郭棣帥淮東築<lb/>
維揚城又旁築一城曰堡寨地皆砥平相去餘數里<lb/>
雖牽制之勢亦不相及竟不曉何謂猶不若石城之<lb/>
得失相半也<lb/>
　　　　湯𡵨公罷相<lb/>
湯𡵨公<hi>思退</hi>相　髙宗　紹興三十一年以煩言罷<lb/>
洪文安<hi>遵</hi>在翰　當直例作平語諌官隨而擊之以<lb/>
祠去　孝宗　相　隆興二年復罷文安之兄文<lb/>
<pb n="KR3l0072_SBCK_001-5a"/>
惠<hi>适</hi>適視草焉又作平語侍御史晁<hi>公武</hi>亦擊之文<lb/>
惠請外　上曰公武言卿黨思退朕謂平詞出　朕<lb/>
意固郤其章仍徙户侍矣盖其相　兩朝再罷相乃<lb/>
累洪氏二兄弟先後若出一轍可笑如此𡵨公中詞<lb/>
科時與文敏<hi>邁</hi>實同年云<lb/>
　　　　南陔脫帽<lb/>
神宗朝王襄敏<hi>韶</hi>在　京師㑹元夕張燈金吾㢮夜<lb/>
家人皆歩出將帷觀焉㓜子<hi>宷</hi>第十三方能言珠帽<lb/>
襐服馮肩以從至宣徳門　上方御樓薌雲綵鼇簫<lb/>
吹雷動士女仰視喧擁闐咽轉盻巳失所在騶馭皆<lb/>
<pb n="KR3l0072_SBCK_001-5b"/>
恇擾不知所爲家人不復至帷次狼狽歸未敢白請<lb/>
捕㐮敏訝其反之亟問知其爲南陔也曰他子當遂<lb/>
訪若吾十三必能自歸怡然不復求咸叵測居旬日<lb/>
内出犢車至第有中大人下宣㫖抱南陔以出諸車<lb/>
家人驚喜迎拜　天語旣定問南陔以所之乃知是<lb/>
夕也姦人利其服裝自襄敏第中巳竊跡其後旣負<lb/>
而趨南陔覺負已者之異也亟納珠帽于懐適内家<lb/>
車數乗將入東華南陔過之攀幰呼焉中大人恱其<lb/>
韶秀抱寘之膝翌早擁至　上閤以爲宜男之祥<lb/>
上問以誰氏竦然對曰兒乃韶之㓜子也具道所以<lb/>
<pb n="KR3l0072_SBCK_001-6a"/>
上顧以占對不凡且歎其早惠曰是有子矣令暫留<lb/>
欽聖鞠視　宻詔開封捕賊以聞旣獲盡戮之乃<lb/>
命載以歸且以具獄示襄敏賜壓驚金犀錢果直鉅<lb/>
萬其機警見於㓜年者已如此南陔宷自號　政和<lb/>
間有文聲敢爲不詘充其㓜者也余在南徐與其孫<lb/>
<hi>遇</hi>游傳其事<lb/>
　　　　張元呉昊<lb/>
景祐末有二狂生曰張曰呉皆華州人薄游塞上覘<lb/>
覧山川風俗慨然有志於經略耻於自售放意詩酒<lb/>
語皆絶豪嶮驚人而邉帥豢安皆莫之知倀無所適<lb/>
<pb n="KR3l0072_SBCK_001-6b"/>
聞夏酋有意窺中國遂叛而徃二人自念不力出<lb/>
竒無以動其聴乃自更其名即其都門之酒家劇飲<lb/>
終日引筆書壁曰張元呉昊來飲此樓邏者見之知<lb/>
非其國人也迹其所憩執之夏酋詰以入國問諱之<lb/>
義二人大言曰姓尚不理㑹乃理㑹名耶時曩霄未<lb/>
更名且用　中國賜姓也於是竦然異之日尊寵用<lb/>
事寶元西事盖始此其事　國史不書詩文雜見于<lb/>
田承君集沈存中筆談洪文敏容齋三筆其爲人槪<lb/>
可想見文敏謂二人名偶與酋同寔不詳其所以更<lb/>
之意云<lb/>
<pb n="KR3l0072_SBCK_001-7a"/>
　　　　王義豐詩<lb/>
王<hi>阮</hi>者徳安人仕至撫州守嘗從張紫微學詩紫微<lb/>
罷荆州侍緫得翁以歸偕之游廬山暇日出詩卷相<lb/>
與商榷自謂有得山南有萬杉寺本　仁皇所建<lb/>
奎章在焉紫微大書二章其一曰老榦叅天一萬株<lb/>
廬山佳處著浮圖秪因買㫁山中景破費神龍百斛<lb/>
珠其二曰㽵田本是　昭陵賜更著官船載　御書<lb/>
今日山僧無飯喫却催官欠意何如阮得此詩獨憮<lb/>
然不滿意曰先生氣吞虹蜺今獨少卑之何也紫微<lb/>
不復言送之江津别去纔兩旬而得湖隂之訃矣紫<lb/>
<pb n="KR3l0072_SBCK_001-7b"/>
微盖於此絶筆阮是時亦自有二十八字曰　昭陵<lb/>
龍去奎文在萬嵗靈杉守百神四十二年眞雨露山<lb/>
川草木至今春紫微大擊節自以爲不及旣而復過<lb/>
是寺又題其碑隂曰碧紗籠底墨纔乾白玉樓中骨<lb/>
巳寒淚盡當時聮騎客黃花時節獨來㸔亦紆餘有<lb/>
味云阮所作詩號義豐集刻江泮其出於藍者盖鮮<lb/>
校官馮<hi>椅</hi>爲之序<lb/>
　　　　琵琶亭術者<lb/>
淳熈己酉　哲文倦勤　詔以北宫爲重華宫　光<lb/>
宗旣登極羣臣奉表請以　誕聖日爲　重明節如<lb/>
<pb n="KR3l0072_SBCK_001-8a"/>
故事時先君召還省闥過郷邦維舟琵琶亭新暑𥘉<lb/>
袢小憩亭上有術者以拆字自名過焉因漫呼問家<lb/>
人字蹟多竒中命飲之酒忽作而曰近得邸報乎<lb/>
重華重明非佳名也其文皆二千日兆在是矣先<lb/>
君掩耳起亟以數鐶謝遣之旣而甲寅之事果如其<lb/>
言此與　太平興國一人六十之䜟無異豈天道證應<lb/>
固有數乎抑符合之偶然也<lb/>
　　　　汴京故城<lb/>
開寶戊辰　藝祖𥘉脩汴京大其城址曲而宛如蚓<lb/>
詘焉耆老相傳謂趙中令鳩工奏圖初取方直四面<lb/>
<pb n="KR3l0072_SBCK_001-8b"/>
皆有門坊市經緯其間井井繩列　上覽而怒自取<lb/>
筆塗之命以幅𥿄作大圈紆曲縱斜旁注云依此修<lb/>
築故城即當時遺迹也時人咸罔測多病其不宜於<lb/>
觀美　熈寧乙卯　神宗在位遂欲改作鑒苑中牧<lb/>
豚及内作坊之事卒不敢更第増陴而巳及　政和<lb/>
間蔡京擅　國亟奏廣其規以便　宫室苑囿之奉<lb/>
命宦侍董其役凡周旋數十里一撒而方之如矩墉<lb/>
堞樓櫓雖甚藻飾而蕩然無曩時之堅樸矣一時迄<lb/>
功第賞侈其事至以表記兩命詞科之題槩可想見<lb/>
其張皇也　靖康胡馬南牧粘罕斡离不揚鞭城下<lb/>
<pb n="KR3l0072_SBCK_001-9a"/>
有得色曰是易攻下令植砲四隅隨方而擊之城旣<lb/>
引直一砲所望一壁皆不可立竟以此失守　沉幾<lb/>
逺睹至是始驗　宸筆所定圖承平時藏秘閣今不<lb/>
復存<lb/>
　　　　施宜生<lb/>
施宜生福人也少游郷校有僧過焉與之言引之鱣<lb/>
堂下風簷杲日援手周視曰余善風鑒子有竒相故<lb/>
欲驗予術耳歸它日當語子又數年遇諸塗宜生方<lb/>
躓埸屋不勝困欲投筆漫徴前說以所向扣之僧出<lb/>
酒一壷與之藉草飲復援其手曰面有權骨可公可<lb/>
<pb n="KR3l0072_SBCK_001-9b"/>
卿而視子身之毛皆逆上且覆腕然則必有以合乎<lb/>
此而後可貴也時范汝爲訌建劒宜生心欲以嚴莊<lb/>
尚讓自期而未脫諸口聞其言大喜杖䇿徑謁干以<lb/>
祕䇿汝爲恨得之晚亟尊用之亡何而汝爲敗變服<lb/>
爲傭渡江至泰有大姓呉翁者家僮數千指擅魚鹽<lb/>
之饒宜生傭其間三年人莫之覺也翁獨心識之一<lb/>
日屏人問曰天下方亂英雄鏟跡亦理之常我視汝<lb/>
非傭必以實告不然且捕汝于官宜生不服曰我服<lb/>
傭事惟恭主人乃爾寘疑請辭而巳翁固詰之則請<lb/>
其故翁曰汝動作皆傭而微有未盡同者余日者燕<lb/>
<pb n="KR3l0072_SBCK_001-10a"/>
客執事咸駿而汝獨孫諸儕撤器有噫聲若欿然不<lb/>
怡此魚服而角也我固將全汝而何以文爲宜生驚<lb/>
汗亟拜曰主寔生我不敢匿遂告之繇翁曰官購方<lb/>
急圖形遍城野汝安所逃龜山有僧可託以心余交<lb/>
之舊矣介以入北䇿之良也從之翁贐之金隠之衲<lb/>
至寺服緇童之服以求納主僧者出儼然鄉校之所<lb/>
見也啓緘而留之餘數旬持撓夜濟宜生于淮曰大<lb/>
丈夫富貴命耳予無求報心天實命汝知復如何必<lb/>
得志母忘　中國逆而順天所祐也虜法無驗不可<lb/>
行遂殺一人于道而奪其符以至于燕上書自言道<lb/>
<pb n="KR3l0072_SBCK_001-10b"/>
　國虚實不見用縻而致之黃龍㑹赦得釋因以教授<lb/>
　自業虜有附試畔歸之士謂之歸義試連捷逆亮時<lb/>
　有意南牧校獵國中一日而獲熊三十六廷試多士<lb/>
　遂以命題盖用唐體宜生奏賦曰聖天子講武功雲<lb/>
　屯八百萬騎日射三十六熊亮覽而喜擢爲第一不<lb/>
　數年仕至禮部尚書　紹興三十年虜來　賀正旦<lb/>
　宜生以翰林侍講學士爲之使朝廷聞之命張忠定<lb/>
<hi>燾</hi>以吏部尚書侍讀舘之都亭時戎盟方堅　國備<lb/>
　大㢮而諜者傳造舟調兵之事無虚日　上意不深<lb/>
　信舘者因以首丘風之至天笁微問其的宜生顧其<lb/>
<pb n="KR3l0072_SBCK_001-11a"/>
介不在旁忽廋語曰今日北風甚勁又取几間筆扣<lb/>
之曰筆來筆來於是始大警及髙景山告釁而我粗<lb/>
有備矣宜生寔先漏師焉歸爲介所告烹而死宜生<lb/>
方顯時龜山僧至其國言于亮而尊顯之俾乗驛至<lb/>
京東視海舟號天使國師不知所終僧蹤跡有異淮<lb/>
人能言之出入兩境如跳河輕財結客又有至術髠<lb/>
而俠者也逆而顯順而戮豈其相然耶椎埋於先一<lb/>
折枝而贖其惡固神理之所不容也　國史逸其事<lb/>
余聞之淮士臧子西如此<lb/>
　　　　晉盆杅<lb/>
<pb n="KR3l0072_SBCK_001-11b"/>
　　余居負山在湓城之中先君未卜築時嘗爲戎帥皇<lb/>
　　甫斌宅斌歸于袁虚其室山有堅土凡市之塗墍版<lb/>
　　築咸得而畚致之無孰何者遂罄其半獨餘一面壁<lb/>
　　立余家旣來始厲其禁而山已不支　慶元元年五<lb/>
　　月大雨隤其巔古冡出焉初僅數甓流下其上有刻<lb/>
　　如瑞草旁著字曰晉永寜元年五月造又有匠者姓<lb/>
　　名曰張某下有文如押字隷或得之以獻莫知所從<lb/>
　　來居數日而山隤堲周半墮骨髮棺槨皆無存矣兩<lb/>
　　旁列瓦盌二十餘左壁有一燈尚熒熒取之即滅猶<lb/>
　　有油如膏見風凝結不可抉盌中有甘蔗節它皆已<lb/>
<pb n="KR3l0072_SBCK_001-12a"/>
　　化有小甆缾如硯滴竅其背爲蝦墓形製甚朴足下<lb/>
　　有一瓦盆如䙝器有銅帶數銙髹合餘者一片傅木<lb/>
　　如鐡有半鏡一銅盆絶類今洗羅殊無古制度中有<lb/>
　　雙魚盆底有四鐶附著不測其所以用一銅杅穴底<lb/>
　　與市井庖人汁器同制每甓著年月姓名如先獲者<lb/>
　　環堲皆是碣曰晉征虜將軍墓余旣哀而揜之旣數<lb/>
　　日復雨山無址竟　焉余考晉書永寜盖惠帝年號<lb/>
　　距今九百餘載是時盖未有城郭征虜之名漢雖有<lb/>
　　之在晉以此官顯者不著於史又無名氏可見甓範<lb/>
　　必有字古人作事如此不苟押字之制世以爲起於<lb/>
<pb n="KR3l0072_SBCK_001-12b"/>
　唐韋陟五朶雲而不知晉已有之余固疑其似而非<lb/>
　又不可強識亦可異也凡物皆腐而燈獨尚明驪山<lb/>
　人魚之說固容有之蕭綂文選吊冥漠君文亦有蔗<lb/>
　意其殽核之所重云陶器以再隤皆碎裂餘或爲親<lb/>
　識間持去盆杅僅在而余侍親如閩留于家丙辰嵗<lb/>
　詔禁挾銅者州家大索以輸嚴之神泉監家人懼杅<lb/>
　復偕送官獨盆偶櫝它所今乃巋然存其出其毀要<lb/>
　必有時亦重可嘆也因志于此以俟愽識<lb/>
　桯史卷第一<lb/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_002-1a"/>
桯史卷第二<hi>十四則</hi>
　　　　　　　　　　　相　臺　岳　珂<lb/>
　　　　行都南北内<lb/>
行都之山肇自天目清淑扶輿之氣鍾而爲呉儲精<lb/>
發祥肇應宅緯負山之址有門曰朝天南循其陿爲<lb/>
太宫又南爲相府斗拔起數峰爲萬松八盤嶺下爲<lb/>
鈞天九重之居右爲複嶺設　周廬之衛止焉舊傳<lb/>
䜟記曰天目山垂兩乳長龍騫鳯舞到錢塘山明水<lb/>
秀無人㑹五百年間出帝王錢氏有國世臣事　中<lb/>
朝不欲其語之聞因更其末章三字曰異姓王以遷<lb/>
<pb n="KR3l0072_SBCK_002-1b"/>
就之䜟實不然也東坡作表忠觀碑特表出其事而<lb/>
䜟始章建炎元二之災　六龍南廵　四朝奠都<lb/>
帝王之眞於是乎驗朝天之東有橋曰望仙仰眺呉<lb/>
山如卓馬立顧　紹興間望氣者以爲有鬰葱之符<lb/>
秦檜顓　國心利之請以爲賜第其東偏即檜家廟<lb/>
而西則一徳格天閣之故基也非望挻凶鬼瞰其室<lb/>
檜薨于位熺猶戀戀不能决去請以其姪常州通判<lb/>
烜爲光禄丞留涖家廟以爲復居之萌芽言者風聞<lb/>
遂請罷烜併遷廟主于建康遂空其居髙宗將倦<lb/>
勤　詔即其所築新宫　賜名徳壽居之以膺天下<lb/>
<pb n="KR3l0072_SBCK_002-2a"/>
之飬者二十有七年　清蹕躬朝嵗時燁奕重華<lb/>
繼御更　慈福　壽慈凡四侈鴻名宫室實皆無所<lb/>
更稍北連甍爲今佑聖觀盖普安故邸　莊文魏王<lb/>
光宗皇帝寔生是間　今上亦於此開甲觀之祥益<lb/>
知天瑞地靈章明有待斗筲負乗固莫得而妄據云<lb/>
　　　　犇麤字說<lb/>
王荆公在　熈寧中作字說行之天下東坡在舘一<lb/>
日因見而及之曰丞相賾微窅窮制作某不敢知獨<lb/>
恐每每牽附學者承風有不勝其鑿者姑以犇麤二<lb/>
字言之牛之體壯於鹿鹿之行速於牛今積三爲字<lb/>
<pb n="KR3l0072_SBCK_002-2b"/>
而其義皆反之何也荆公無以荅迄不爲變黨伐之<lb/>
論於是浸闓黃岡之貶盖不特坐詩禍也<lb/>
　　　　李順呉曦名䜟<lb/>
淳化四年十二月蜀冦王小波死李順繼之明年正<lb/>
月己巳即蜀王位五月丁已兩川招安使王繼恩克<lb/>
成都順就擒　開禧二年正月大將呉曦叛蜀歸𣢾<lb/>
于虜甲午即蜀王位丁酉受虜冊二月乙亥隨軍轉<lb/>
運安<hi>丙</hi>奉　宻詔梟曦于興州說者析順字謂居川<lb/>
之傍一百八日折㬢字謂三十八日我乃被戈較其<lb/>
即位受冊之日不差毫髪又俱終始于蜀嘻亦異矣<lb/>
<pb n="KR3l0072_SBCK_002-3a"/>
　　　　隆興按鞠<lb/>
隆興𥘉　孝宗銳志復古戒燕安之鴧　躬御鞍馬<lb/>
以習勞事倣陶侃運甓之意時　召諸將擊鞠殿中<lb/>
雖風雨亦張油帟布沙除地羣臣以　宗廟之重不<lb/>
宜乗危交章進諌弗聴一日　上親按鞠折旋稍乆<lb/>
馬不勝勩逸入廡間簷甚低觸于楣俠陛驚嘑失色<lb/>
亟奔湊馬已馳而過　上手擁楣垂立扶而下　神<lb/>
采不動顧指馬所徃使逐之殿下皆稱　萬嵗盖與<lb/>
藝祖抵城挽鬃事若合符節　英武天縱固宜有神<lb/>
助也<lb/>
<pb n="KR3l0072_SBCK_002-3b"/>
　　　　東坡屬對<lb/>
承平時　國家與遼歡盟文禁甚寛輅客者徃來率<lb/>
以談謔詩文相娱樂　元祐間東坡寔膺是選遼使<lb/>
素聞其名思以竒困之其國舊有一對曰三光日月<lb/>
星凡以數言者必犯其上一字於是徧國中無能屬<lb/>
者首以請于坡坡唯唯謂其介曰我能而君不能亦<lb/>
非所以全大國之體四詩風雅頌天生對也盍先以<lb/>
此復之介如言方共歎愕坡徐曰某亦有一對曰四<lb/>
徳元亨利使睢盱欲起辨坡曰而謂我忘其一耶謹<lb/>
閟而舌　兩朝兄弟邦卿爲外臣此固　仁祖之廟<lb/>
<pb n="KR3l0072_SBCK_002-4a"/>
諱也使出不意大駭服旣又有所談輒爲坡逆<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>使<lb/>
自愧弗及迄白溝徃反齚舌不敢復言他<lb/>
　　　　富翁五賊<lb/>
東陽陳同父資髙學竒跌宕不覊常與客言昔有一<lb/>
士鄰于富家貧而屢空每羡其鄰之樂旦日衣冠謁<lb/>
而請焉富翁告之曰致富不易也子歸齋三日而後<lb/>
予告子以其故如言復謁乃命待于屏間設髙几納<lb/>
師資之䞇揖而進之曰大凡致富之道當先去其五<lb/>
賊五賊不除富不可致請問其目曰即世之所謂仁<lb/>
義禮智信是也士盧胡而退同父每言及此輒掀髯<lb/>
<pb n="KR3l0072_SBCK_002-4b"/>
曰吾儒不爲五賊所制當成何等人耶旣魁癸丑多<lb/>
士一命而卒先一年嘗以詿誤繫大理　光宗知其<lb/>
名特　詔赦之是嵗臚傳有因　廷䇿指時政之失<lb/>
而及其事者名亦在鼎甲聮<graphic n="KR3707" url="https://raw.githubusercontent.com/kanripo/KR-Gaiji/master/images/KR3707.png" mimeType="image/png"/>入團司同父見之不<lb/>
恱終期集如始見云<lb/>
　　　　太學祭齋碑<lb/>
國學以古者五祀之義凡列齋扁榜至除夕必相率<lb/>
祭之遂以爲爐亭守嵗之酌祝辭惟祈速化而已羣<lb/>
儒執事者帽而不帶以縚代之謂之叨冒爵中皆有<lb/>
數鴨脚每獻則以酒沃之謂之僥倖凡今世之登科<lb/>
<pb n="KR3l0072_SBCK_002-5a"/>
級者人或竊以此目之則怫然而怒孰知堂堂成均<lb/>
乃有願而不獲者乎余謂不然蜡狂之戯以㢮張觀<lb/>
之可也余里士柳二聘肄業立禮齋嘗爲余言如此<lb/>
　　　　泉江三地名<lb/>
余外家居泉之石龜其傍有　天聖間皇城使蘇某<lb/>
者墓後壠中㫁田其間曰狗骨洋九江陶氏有驍衛<lb/>
將軍鑑墓於石龍山之原山折而南溝而絶之曰掘㫁<lb/>
嶺石門澗有支阜下至落拖山據其支之腰皆田田<lb/>
中有大畦焉砥平而髙可播種石餘曰銅釘坵傳者<lb/>
謂其地有休符太史嘗占之以聞于　朝有　詔夷<lb/>
<pb n="KR3l0072_SBCK_002-5b"/>
鏟洋故有神工每欲成輒役萬鬼而塡之役夫不得<lb/>
休有宿其傍者聞鬼言以爲所畏者犬厭耳遂烹羣<lb/>
犬而寘骨焉釘以銅爲書符篆以絶地脉或曰殺童<lb/>
男女瘞其下爲厭勝是爲童丁說皆不根誕謾然余<lb/>
嘗親歴其地坵乃一平疇在大畈中支阜之下猶十<lb/>
餘里所止處初無冡穴莫知其所以用洋與嶺俱隠<lb/>
然有鋤治故跡耕者或謂得骨於故處考之業主之<lb/>
質劑則地名皆信然殊不可曉清臺考驗近世罕有<lb/>
精者妄一男子謂某所有某氣輒隨而發之戕人用<lb/>
牲勞民以夷堙詰應於恍愡固　清朝之所不爲也<lb/>
<pb n="KR3l0072_SBCK_002-6a"/>
他所如此名者比比而是要皆山有偶然低窪相襲<lb/>
而益訛考之載籍皆無所見惟續皇王寶運録有唐<lb/>
金州刺史崔堯封用太白山人之說掘牛山黄巢谷<lb/>
金桶水一事不書於唐史盖不經之說而余所書<lb/>
崇寧鑿阜城王氣僅雜見於野史云<lb/>
　　　　牧牛亭<lb/>
金陵牧牛亭秦氏之丘壠在焉有移忠旌忠寺相去<lb/>
五里金碧相照楊誠齋嘗乘軺過之題詩壁間曰函<lb/>
關只有一穰侯瀛舘寜無再帝丘天極八重心未死<lb/>
台星三點拆方休只看壁後新亭䇿恐作栘中屬國<lb/>
<pb n="KR3l0072_SBCK_002-6b"/>
羞今日牛羊上丘壠不知丞相更嗔不復自注其下<lb/>
云秦暮年起大獄必殺張徳逺胡邦衡等五十餘人<lb/>
不知諸公殺盡將欲何爲奏垂上而卒故有新亭之<lb/>
句然初節似蘇子卿而晚謬余嘗過其地二刹正爲<lb/>
其家不檢子孫所撓主僧相繼而逃去有一支位者<lb/>
主之以寺歸之官刻大碑于門不許其家人之與其<lb/>
事始稍復振檜暮前隊碑　宸奎在焉有其額而無<lb/>
其辭卧一石草間曰當時將以求文而莫之肯爲今<lb/>
巳矣檜在虜不乆即逃歸撻辣實縱之不知何以似<lb/>
子卿也<lb/>
<pb n="KR3l0072_SBCK_002-7a"/>
　　　　黠鬼醖夢<lb/>
清潭楊汝南少年時以郷貢試臨安待捷旅邸夜夢<lb/>
有人以油沃其首驚而寤牓旣出輒不利如是者三<lb/>
竊怪之　紹興乙丑復與計偕懼其復夢也榜掲之<lb/>
夕招同邸者告以故益市酒殽明燭張愽具相與劇<lb/>
飲期以達旦夜向䦨四壁咸寂有僕曰劉五卧西牗<lb/>
下呻呼如魘亟振而呼之醒乃具言𥘉以執炙之勩<lb/>
視愽方酣幸主之不呼竊就枕忽有二人者扛油鼎<lb/>
自樓而登倉皇若有所訪顧見主之在坐也執而注<lb/>
之我怒而爭是以魘汝南聞之大慟曰二千里逺役<lb/>
<pb n="KR3l0072_SBCK_002-7b"/>
今復巳矣同邸亦相與嘆咤爲之罷愽及明漫強之<lb/>
觀榜而其名儼然中焉視榜陳于地黯若有迹振衣<lb/>
拂之油漬其上盖御史涖書淡墨以夜倉猝覆燈盌<lb/>
吏不敢以告也宛陵呉勝之<hi>柔勝</hi>淳熈辛丑得雋于<lb/>
南宫將赴　廷對去家數十里有地名曰朱唐舟行<lb/>
之所必經里之士夜夢有語之者曰呉勝之入都至<lb/>
朱唐而反矣起而告諸人時呉有親在垂白意其或<lb/>
尼於行也私憂之旣而無他　集英賜第乃在第三<lb/>
甲上曰朱<hi>端常</hi>聮之者曰唐<hi>廙</hi>始悟所夢里士怒曰<lb/>
呉勝之登科何與我事鬼乃侮我耶二事絶相類要<lb/>
<pb n="KR3l0072_SBCK_002-8a"/>
知科第有定分非可以智力求也唐有升甲恩今登<lb/>
科記非元次第云汝南余外祖母楊宜人之兄外家<lb/>
能誦傳之　嘉定庚午余官故府與勝之爲僚皆親<lb/>
聞其言<lb/>
　　　　望江二翁<lb/>
舒之望江有富翁曰陳國瑞以鐡冶起家嘗爲其母<lb/>
卜地青烏之徒輻集莫適其意有建寧王生者以術<lb/>
聞延之踰年姶得吉于近村有張翁者業之國瑞治<lb/>
家未嘗問有無一以諉其子王生乃與其子計所以<lb/>
得地且曰陳氏卜葬環數百里莫不聞若以實言則<lb/>
<pb n="KR3l0072_SBCK_002-8b"/>
龍斷取貲未易厭也於是僞使其冶之隷如張翁家<lb/>
議圈豕若以禱者因眺其山木之美而譽之曰吾冶<lb/>
方乏炭此可窑以得貲翁許之乎張翁固弗疑也曰<lb/>
諾居數日復來遂以錢三萬成約國瑞始來相其山<lb/>
大喜築垣繕廬三閱月而大備遂葬之明年清明拜<lb/>
墓上王與子偕忽顧其子曰此山得之何人厥直凡<lb/>
幾子以實告又顧王曰使不以計勝則爲直當幾何<lb/>
曰以時賈商之雖廉猶三十萬也國瑞亟歸命治具<lb/>
鞚馬謁張翁而邀之至則舘焉盛殽醖相與𣢾洽者<lb/>
幾月語不及他翁旣乆留將告歸復張正堂而醼之<lb/>
<pb n="KR3l0072_SBCK_002-9a"/>
酒五行輦錢緍三百寘之阼實縑于篚酌酒于斚而<lb/>
告之曰予葬予母人謂其直之朘請以此爲翁壽翁<lb/>
錯愕曰吾他日伐山而薪不盈千焉三萬過矣此惡<lb/>
敢當國瑞曰不然葬而買地宜也詭以爲冶則非也<lb/>
余子利一時之微以是紿翁人皆曰直實至是用敢<lb/>
以爲請凡予之爲將以愧吾子之見利忘義者翁卒<lb/>
辭曰當時固巳許之實又過直子欲爲君子老夫雖<lb/>
賤可強以非義之財耶固授之徃反撐拒詰旦拂衣<lb/>
去國瑞乃怒其子曰汝實爲是必爲我致之不得已<lb/>
宻召其子卑焉曰是猶翁也翁竟不知嗟夫世之人<lb/>
<pb n="KR3l0072_SBCK_002-9b"/>
以市道相交一錢之爭至於死而不悔聞二人之風<lb/>
亦可以少媿乎<lb/>
　　　　劉改之詩詞<lb/>
廬陵劉改之<hi>過</hi>以詩鳴江西厄於韋布放浪荆楚客<lb/>
食諸侯間　開禧乙丑過京口余爲饟幕庾吏因識<lb/>
焉廣漢章以𥘉<hi>升之</hi>東陽黄幾叔<hi>機</hi>敷原王安世<hi>遇</hi>
英伯<hi>邁</hi>皆寓是邦暇日相與蹠竒吊古多見於詩一<lb/>
郡勝處皆有之不能盡憶獨録改之多景樓一篇曰<lb/>
金焦兩山相對起不盡中流大江水一樓坐斷天中<lb/>
央収拾淮南數千里西風把酒閑來遊木葉漸脫人<lb/>
<pb n="KR3l0072_SBCK_002-10a"/>
間秋關河景物異南北神京不見雙淚流君不見王<lb/>
勃詞華能盖世當時未遇庸人耳翩然落托豫章游<lb/>
滕王閣中悲帝子又不見李白才思眞天人時人不<lb/>
省爲謫仙一朝放迹金陵去鳯凰臺上望長安我今<lb/>
四海游將徧東歴蘇杭西漢沔第一江山最上頭天<lb/>
地無人獨登覽樓髙意逺愁緒多樓乎樓乎柰爾何<lb/>
安得李白與王勃名與此樓長突兀以𥘉爲之大書<lb/>
詞翰俱卓犖可喜囑余爲刻樓上㑹兵事起不暇也<lb/>
又　嘉泰癸亥嵗改之在　中都時辛稼軒<hi>弃疾</hi>帥<lb/>
越聞其名遣介招之適以事不及行作書歸輅者因<lb/>
<pb n="KR3l0072_SBCK_002-10b"/>
　傚辛體沁園春一詞併緘徃下筆便逼真其詞曰斗<lb/>
　酒彘肩醉渡浙江豈不快哉𬒳香山居士約林和靖<lb/>
　與蘇公等駕勒吾回坡謂西湖正如西子濃抹淡粧<lb/>
　臨照臺諸人者都掉頭不顧只管傳杯白云天竺去<lb/>
　來圗畫裏峥嶸樓觀開㸔縱横一澗東西水遶兩山<lb/>
　南北髙下雲堆逋曰不然暗香踈影只可孤山先探<lb/>
　梅蓬萊閣訪稼軒未晚且此徘徊辛得之大喜致餽<lb/>
　數百千竟邀之去舘燕彌月酬倡亹亹皆似之逾喜<lb/>
　垂别賙之千緍曰以是爲求田資改之歸竟蕩於酒<lb/>
　不問也詞語峻㧞如尾腔對偶錯綜盖出唐王勃體<lb/>
<pb n="KR3l0072_SBCK_002-11a"/>
而又變之余時與之飲西園改之中席自言掀髯有<lb/>
得色余率然應之曰詞句固佳然恨無刀圭藥療君<lb/>
白日見鬼證耳坐中烘堂一笑旣而别去如崑山姓<lb/>
某氏者愛之女焉余未及瓜而聞其訃以𥘉後四年<lb/>
來守九江以憂免至金陵亦卒游從歴歴在目今二<lb/>
君墓木拱矣言之於邑<lb/>
　　　　金華士人滑稽<lb/>
葉丞相<hi>衡</hi>罷相歸金華里居不復問時事但召布衣<lb/>
交日飲亡何一日覺意中忽忽不怡問諸客曰某且<lb/>
死所恨未知死後佳否耳一士人在下坐作而對曰<lb/>
<pb n="KR3l0072_SBCK_002-11b"/>
佳甚丞相驚顧問何以知之曰使死而不佳死者皆<lb/>
逃歸矣一死不反是以知其佳也滿坐皆笑明年丞<lb/>
相竟不起王中父<hi>觀之</hi>宰徳化暇日爲余戯言士人<lb/>
姓金滑稽人也<lb/>
　　　　賢巳圗<lb/>
元祐間黃秦諸君子在舘暇日觀畫山谷出李龍眠<lb/>
所作賢己圗愽奕樗蒲之儔咸列焉愽者六七人方<lb/>
据一局投迸盆中五皆玈而一猶旋轉不巳一人俯<lb/>
盆疾呼旁觀皆變色起立纎穠態度曲盡其妙相與<lb/>
歎賞以爲卓絶適東坡從外來睨之曰李龍眠天下<lb/>
<pb n="KR3l0072_SBCK_002-12a"/>
士顧乃效閩人語耶衆咸怪請其故東坡曰四海語<lb/>
音言六皆合口惟閩音則張口今盆中皆六一猶未<lb/>
定法當呼六而疾呼者乃張口何也龍眠聞之亦笑<lb/>
而服<lb/>
桯史卷第二<lb/>
<pb n="KR3l0072_SBCK_002-12b"/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_003-1a"/>
桯史卷第三<hi>八則</hi>
　　　　　　　　　　相　臺　岳　珂<lb/>
　　　　嵗星之祥<lb/>
建炎庚戌狄騎飲海上躬御樓船次于龍翔秋<lb/>
駐蹕㑹稽時虜𥘉退師尚宿留淮泗朝議凛凛懼其<lb/>
反斾士大夫皆有杞國之憂范丞相<hi>宗尹</hi>薦朝散大<lb/>
夫毛隨有甘石學有詔赴　行在所隨入對言按漢<lb/>
志嵗星所在國不可伐昔湯之元祀嵗星順行與日<lb/>
合于房房心宋亳分也周武王至豐之明年嵗星順<lb/>
行與日合于柳留于張柳張河洛分也故湯征無敵<lb/>
<pb n="KR3l0072_SBCK_003-1b"/>
餘慶貤衍猶及微子武王定鼎郟鄏而周公迄營成<lb/>
周四方以無侮今年冬歲當躔而興　宋自此虜必<lb/>
不能南渡矣然禦戎上䇿莫先自治願修政以應天<lb/>
道上大喜旣而果不復來　紹興辛已逆亮渝盟<lb/>
有上封者言吾方得歲虜且送死　詔以問大史考<lb/>
歩如言陳文正<hi>康伯</hi>當　國請以著之親征詔書故<lb/>
其辭有曰嵗星臨於吴分冀成淝水之勲闘士倍於<lb/>
晉師當决韓原之勝盖指此是冬亮遂授首二事之<lb/>
驗不差毫釐盖　宋國之號而吴則今　時廵之<lb/>
所都天意篤棐於是益昭昭矣隨家衢之江山後亦<lb/>
<pb n="KR3l0072_SBCK_003-2a"/>
不顯<lb/>
　　　　梓潼神應<lb/>
逆曦將叛前事之數月神思昏擾夜數躍起寢中叱<lb/>
咤四顧或終夕不得寢意頗悔欲但巳其弟晛力慫<lb/>
慂之曰是謂騎虎顧可中道下耶㬢家素事梓潼自<lb/>
玠璘以來事必禱有驗乃齋而請是夕夢神坐堂上<lb/>
已被赭玉謁焉因告以逆且祈卜年之脩永神不荅<lb/>
第曰蜀王已悉付安丙矣旣寐大喜謂事必遂時安<lb/>
以隨軍漕在魚關驛召以歸命以爰立安顧逆謀堅<lb/>
决觸之且俱靡惟徐圗可以得志不得巳諾之猶辭<lb/>
<pb n="KR3l0072_SBCK_003-2b"/>
相印遂以丞相長史權知都省事授之居踰月而成<lb/>
獲嘉之績梓潼在蜀著應特異　紹興壬子瀘人殺<lb/>
帥張孝芳盖嘗正晝見于閱武堂逆黨恇潰以迄<lb/>
天誅相安之夢得之蜀士瀘之變在京魏公<hi>鏜</hi>帥蜀<lb/>
時　慶元已未余在　中都親聞之其他盖不可縷<lb/>
數云<lb/>
　　　　機心不自覺<lb/>
秦檜在相位頥指所欲爲上下奔走無敢議者曹泳<lb/>
尹天府民間以乏見鏹告貨壅莫售日嚚而爭因白<lb/>
之檜檜笑曰易耳即席命召文思院官未至趣者絡<lb/>
<pb n="KR3l0072_SBCK_003-3a"/>
繹奔而來亟諭之曰適得　㫖欲變錢法煩公依舊<lb/>
夾錫様鑄一緍將以進入盡廢見鏹不用約以翌午<lb/>
畢事院官不敢違唯而退夜呼工鞴液將以及期富<lb/>
家聞之大窘盡輦宿藏爭取金粟物賈大昻泉溢于<lb/>
市旣而様上省寂無所聞矣都堂左揆閤前有榴每<lb/>
著實檜嘿數焉怱亡其二不之問一日將排馬忽顧<lb/>
謂左右取斧伐樹有親吏在旁倉卒對曰實甚佳去<lb/>
之可惜檜反顧曰汝盗吾榴吏叩頭服盖其機穽根<lb/>
於心雖嵬瑣弗自覺此所謂莫見乎隠者亦可嘆也<lb/>
　　　　舘娃浯溪<lb/>
<pb n="KR3l0072_SBCK_003-3b"/>
靈巖中宫爲蘇永勝槩吊古者多詩之近世王義豐<lb/>
楊誠齋爲之賦植意卓絶脫去雕篆畦畛余得之王<lb/>
英伯録藏焉義豐賦舘娃曰汎浮玉之北堂得舘娃<lb/>
之遺基從先生而遊焉揖夫差而弔之或曰是可唾<lb/>
也奚以弔爲哉夫沈湎以䘮國固君人之失道然而<lb/>
有鍾鼓者胡可以弗考聞管籥者民喜而相告苟厥<lb/>
妃之當愛惟恐王之不好矣是則女樂亦可少乎必<lb/>
曰夏有末喜商有妲已周有褒姒而呉以西子苟求<lb/>
其故未必專於此也齊有六嬖威公以興正而不譎<lb/>
聖人稱焉非夫九合一正之業得仲父以當其任則<lb/>
<pb n="KR3l0072_SBCK_003-4a"/>
　　其一巳之内少有以自適者舉不足以害成耶關大<lb/>
　　夫進夏徳豈昏微子得政商豈穢聞蘇公家父並用<lb/>
　　則𤇺火豈得妄舉子胥不見戮則呉之離宫别舘至<lb/>
　　于今可存抑夫差之資異在列國亦翹楚一戦而越<lb/>
　　沮再㑹而諸侯懼使僅得一中佐置雙翼於猛虎惟<lb/>
　　自剖其骨鯁而放意於一女敵乗其間無以外禦杯<lb/>
　　酒之失何足問獨爲此邦惜殺士之舉也此士不遭<lb/>
　　殺夫差不可愚苧羅之姝適足爲我娱胡得而竊吾<lb/>
　　之符榮楯可居適足華吾廬胡足以隳吾之都惟忠<lb/>
　　良之旣誅始猖狂而自如臺兮姑蘇舟兮太湖食兮<lb/>
<pb n="KR3l0072_SBCK_003-4b"/>
鱠鱸曲兮棲烏宿兮嬪嬙脩明兮夷光二八兮分明<lb/>
捧心兮專房徑兮採香屧兮響廊笑倚兮玉床奈樂<lb/>
兮東方稻蟹種兮不遺爭盟兮黄池無人兮箴規有<lb/>
仇兮相窺至徳之廟遂爲禾黍悉陂池與臺榭倐一<lb/>
變而𣑽宇入笙歌於海雲令聲鐘而轉鼓儼麛鹿之<lb/>
容與瞰僧儀而觀覩駭越壘以在望奚五戎之閱武<lb/>
松引韻以嗚咽柳顰眉而凝佇山黯黯兮失色水洶<lb/>
洶兮暴怒追此謬於千里本差之於毫釐譬之養生<lb/>
捐其良醫逮疾作於中夜懵藥石之不知志士仁人<lb/>
所爲太息於斯焉盖嘗反覆于此竊謂種蠡亦可哂<lb/>
<pb n="KR3l0072_SBCK_003-5a"/>
　　也勾踐方明舉國以聴十年生聚十年教訓以此衆<lb/>
　　戰何伐不定何至假負薪之女爲是可耻之勝哉始<lb/>
　　其土城誨淫自君終焉五湖合懽其臣青溪之典不<lb/>
　　正金谷之義不立滺滺扁舟遂其全璧使之脫鼎中<lb/>
　　之魚而羣沙頭之鷺返耶溪之蓮而吐洞庭之橘竊<lb/>
　　謂越之君臣何其陋於此役也越則陋矣呉亦太庸<lb/>
　　士目旣抉夫誰納忠可<graphic n="KR1255" url="https://raw.githubusercontent.com/kanripo/KR-Gaiji/master/images/KR1255.png" mimeType="image/png"/>人之亡巳其自反而責躬<lb/>
　　乎公旣然雍相與歛容起視四山之中覺蕭蕭兮悲<lb/>
　　風誠齋賦浯溪曰予自二妃祠之下故人亭之旁招<lb/>
　　招漁舟薄遊三湘風與水兮俱順未一瞬而百里歘<lb/>
<pb n="KR3l0072_SBCK_003-5b"/>
　　兩峰之際天儼離立而不倚其一怪怪竒竒蕭然若<lb/>
　　仙客之鑑清漪也其一蹇蹇諤諤毅然若忠臣之蹈<lb/>
　　鼎鑊也怪而問焉乃浯溪也盖<graphic n="KR1875" url="https://raw.githubusercontent.com/kanripo/KR-Gaiji/master/images/KR1875.png" mimeType="image/png"/>亭在南峿臺在北<lb/>
　　上則危石對立而欲落下則清潭無底而正黒飛鳥<lb/>
　　過之不敢立迹余𥘉勇於好竒乃疾趨而登之挽寒<lb/>
　　藤而垂足照衰容而下窺余忽心動毛髮森竪乃蹟<lb/>
　　故歩還至水滸削苔讀碑慷慨吊古倦而坐於釣磯<lb/>
　　之上喟然嘆曰惟彼中唐國已膏肓匹馬北方僅或<lb/>
　　不亡觀其一過尚父日殺三庶其人紀有不斁矣夫<lb/>
　　曲江爲篋中之羽雄狐爲明堂之柱其邦經有不蠹<lb/>
<pb n="KR3l0072_SBCK_003-6a"/>
矣夫水蝗䅋民之畒融竪椎民之髓其天人之心有<lb/>
不去矣夫雖微禄兒唐獨不隊厥緒哉觀馬嵬之威<lb/>
垂渙七萃之欲離殪尤物以說焉僅平逹於巴西吁<lb/>
不危哉嗟乎齊則失矣而楚亦未爲得也靈武之履<lb/>
九五何其亟也宜忠臣之痛心寄春秋之二三䇿也<lb/>
雖然天下之事易於處而不難於議也使夫謝奉冊<lb/>
於髙邑將禀命於西帝違人欲以圗功犯衆怒以求<lb/>
濟天下之士果肯欣然爲明皇而致死哉蓋天厭不<lb/>
可以復祈人潰不可以復支何哥舒之百萬不如李<lb/>
郭千百之師推而論之事可知矣且士大夫之捐軀<lb/>
<pb n="KR3l0072_SBCK_003-6b"/>
　以從吾君之子者亦欲附龍鳯而攀日月踐台斗而<lb/>
　盟帶礪也一復蒞以耄荒則夫千麾萬旟一呼如響<lb/>
　者又安知其不掉臂也耶古語有之投機之㑹間不<lb/>
　容穟當是之時退則七廟之忽諸進則百世之揚觶<lb/>
　嗟肅宗處此其實難爲之九思而未得其計也巳而<lb/>
　舟人告行秋日巳晏太息登舟水駃於箭回瞻兩峰<lb/>
　江蒼茫而不見義豐賦中稱先生蓋時從范石湖<hi>成</hi>
<hi>大</hi>游誠齋則以環轍湘衡過顔元碑下耳二地出處<lb/>
　本不倫筆力到處便覺夫差肅宗無所逃罪獨恨管<lb/>
　子趨覇之說不可以訓如爲唐謀則忠今兩刹中皆<lb/>
<pb n="KR3l0072_SBCK_003-7a"/>
無此刻而酲夢複語徃徃滿壁間云<lb/>
　　　　天子門生<lb/>
盤石趙<hi>逵</hi>以　紹興辛未魁　集英之唱後三年以<lb/>
故事　召歸爲校書郎時秦檜老矣怙權殺天下善<lb/>
類以立威搢紳脅息趙至一見光範檜適喜欲收拾<lb/>
之問知其家尚留蜀曰何不俱來趙對以貧未能致<lb/>
檜顧吏囁嚅語有頃奉黃金百星以出曰以是助舟<lb/>
楫費趙出不意力辭之吏從以出同舎郎或勸以母<lb/>
怫檜意者趙正色曰士有一介不取予獨何人哉君<lb/>
謂氷山足恃乎勸者縮頸反走吏不得已歸猶不敢<lb/>
<pb n="KR3l0072_SBCK_003-7b"/>
以其言白檜已不樂居乆之語浸聞檜大怒曰我殺<lb/>
趙逵如獮狐兎耳何物小子乃敢爾耶風知臨安府<lb/>
曹泳羅致其隷軰而先張本于　上曰近三舘士不<lb/>
檢頗多與　宫邸通臣將廉之其醖禍不淺矣㑹得<lb/>
疾十月而有絳巾之招　髙宗更化微聞其事十一<lb/>
月亟　詔兼官　朱邸繼復　召對擢著作佐郎謂<lb/>
之曰卿乃　朕自擢秦檜日薦士曾無一言及卿以<lb/>
此知卿不附權貴真　天子門生也又曰兩王方學<lb/>
詩冀有以切磋之　上意蓋欲以此破前謗趙之未<lb/>
召寔爲東川僉幕緫領符<hi>行中</hi>有子預薦意其爲類<lb/>
<pb n="KR3l0072_SBCK_003-8a"/>
試官宻以文屬之趙不啓緘擲几下旣而符氏子不<lb/>
預牓緫因以他事捃摭之甚峻然卒不能洿趙之介<lb/>
特有守蓋已見於初筮云<lb/>
　　　　姑蘇二異人<lb/>
姑蘇有二異人曰何蓑衣曰獃道僧蹤跡皆竒詭<lb/>
淳熈間名聞一時士大夫維舟者率往訪之至今呉<lb/>
人猶能言其大略何本淮陽朐山人書生也祖執禮<lb/>
仕至朝議大夫世爲鼎族遭亂南來寓于郡嘗授業<lb/>
于父已能文一旦焚書裂衣遁去人莫之知旣乃歸<lb/>
被草結廬于天慶觀之龍王堂佯狂妄談乆而皆有<lb/>
<pb n="KR3l0072_SBCK_003-8b"/>
驗卧草中不垢不穢晨必一至呉江溲焉郡至呉江<lb/>
五十里往反不數刻人固訝之㑹有一瘵者拜謁乞<lb/>
醫何命持一草去旬而愈始翕然傳蓑可瘉病亦有<lb/>
求而不得隨輒不起者於是逺近稍敬異之　孝宗<lb/>
在位怱夢有蓑而跣哭而來吊問之曰臣蘇人也詰<lb/>
其故則不肯言寤以語左璫時上意頗崇緇抑黃<lb/>
弗深信也居月餘　成恭后上仙　荘文繼即世璫<lb/>
因進勉釋而及之意欲以驗前定寛上心　上矍<lb/>
然憶昨夢輟泣而嘆璫進曰臣微聞蘇有何姓者類<lb/>
其人它日固未敢言因道其所爲上大驚有　詔<lb/>
<pb n="KR3l0072_SBCK_003-9a"/>
諭遣不至　上嘗燕居深念以規恢大計累年未有<lb/>
所屬且　坤儀虚位圗所以膺佐餕承顔之重者焚<lb/>
香殿中黙言曰何誠能仙顧必知　朕意遂授璫以<lb/>
香茗曰汝見何則致䞇而已問所以來則曰　陛下<lb/>
自禱我不及知視其何以復　命璫承　命惟謹何<lb/>
忽掉首呉音曰有中國人即有蕃人有日即有月不<lb/>
須問趣之去旣復呼還曰所問者姓我猶忘之但言<lb/>
朱家例子不可用也使者歸奏上曰是能知我心<lb/>
遂　賜號通神先生築通神菴于觀之内　親御寶<lb/>
跗書扁以寵之巳而　成肅正中宫歸謝氏蓋　本<lb/>
<pb n="KR3l0072_SBCK_003-9b"/>
朝故事惟　欽成本姓崔後育任氏朱氏旣而惟從<lb/>
朱姓不復歸上意嘗欲以爲比而未决也北伐之<lb/>
議亦少息焉先是觀中諸黃冠以殿宇旣燬欲試其<lb/>
驗羣造其廬拜且白之何從求䟽軸主者謾以與何<lb/>
笑曰來日自有施者至午而使者果來旣荅則曰我<lb/>
不能入　覲以此累使者　上聞而益竒之㑹浙西<lb/>
趙憲<hi>伯驌</hi>亦爲之請遂肆筆金闕寥陽殿額出<lb/>
内帑緍錢萬繪事一新以答其意上每歲以璫將<lb/>
命即其居設千道齋合雲水之士　施予優普一歲<lb/>
偶踰期咸訝而請亟起于卧揺手瞬目而招之曰亟<lb/>
<pb n="KR3l0072_SBCK_003-10a"/>
來亟來璫是日舟至平望乃見何在岸滸招而呼踵<lb/>
廬言之衆白何固未嘗出也因言所以其狀良是獃<lb/>
道僧者實本郡人爲兵家子少有所遇何舊與之友<lb/>
狎不知幾何時髠而髽曰似道似僧故曰道僧狀不<lb/>
慧而言發竒中與何頡頏好蕩游市井間見人必求<lb/>
錢止於三隨即與之貧者何旣不趨　召它日璫或<lb/>
薦道僧上欲見之何挽呼不使去曰是將捉汝縛<lb/>
汝監汝不容汝來矣道僧竟來見于　内殿不拜所<lb/>
言不倫上狎之使出入勿禁且命隨　龍人元居<lb/>
實緫管者舘之元懼其逃猝無以應上命果日使<lb/>
<pb n="KR3l0072_SBCK_003-10b"/>
十人從之所至不舎踰年歸見何何以杖詬逐之至<lb/>
死訖不與接一談　重華倦勤復使召之不肯就<lb/>
邀守萬端三年而致之　紹熈甲寅春道僧入　北<lb/>
内坐　榻前曰今日六月也好大雪侍璫咸笑顧曰<lb/>
爾滿身皆雪而笑我狂耶相與罔測亦莫以爲意至<lb/>
季夏八日而　至尊厭代矣縞素如言焉二人勇於<lb/>
㗖肉食至十數斤獨皆不飲酒亦不言其所以然也<lb/>
何又能耐寒暑余兄周伯言有元某者丙午歲七十<lb/>
矣嘗言自丱角見之顔色無少異蘇有妄道士日從<lb/>
之游將倣其爲何不怒獨冒雪馳至垂虹而浴道士<lb/>
<pb n="KR3l0072_SBCK_003-11a"/>
不能偕慙而去余兄往見之頗能言宦歴所至酷不<lb/>
喜韓子師方爲守千騎每來則提擊而罵之亦有人<lb/>
所不堪者子師素嚴厲於此不以爲忤也道僧先數<lb/>
年卒何　慶元間猶在相傳百餘歳矣洪文敏夷堅<lb/>
辛志乙三志亦雜載其事雖微不同要皆履竒行恠<lb/>
有不可致詰者故著之<lb/>
　　　　趙希光節槩<lb/>
呉畏齋<hi>獵</hi>諭蜀有卭守楊熹者頗從輶軒羾所聞因<lb/>
道資中趙希光節槩甚悉余兄徳夫時從幕府得其<lb/>
書以示余楊之言曰趙昱字希光　淳熈宰相衛公<lb/>
<pb n="KR3l0072_SBCK_003-11b"/>
<hi>雄</hi>之子少苦學以司馬周程氏爲師每謂存天性之<lb/>
　　謂良貴充諸巳之謂内富故漠然不以利禄動其心<lb/>
　　出仕二十餘年僅一磨勘歴任不滿三考其恬退如<lb/>
　　此汛掃一室左圗右書盡晝夜積日月不舎終身弗<lb/>
　　改先是衛公相　孝宗皇帝一日奏事上從容語<lb/>
　　及鄭丙曰鄭丙不曉事問他呉挺乃云小孫兒解甚<lb/>
　　厎衛公曰以大將比小兒丙誠不曉事然以臣見挺<lb/>
　　雖有所長亦有所短　上曰何故公曰爲人細宻警<lb/>
　　敏此其所長然敢於欺　君父又恃其憸巧而愚弄<lb/>
　　士大夫此其所短但　朝廷用之不得其地　上曰<lb/>
<pb n="KR3l0072_SBCK_003-12a"/>
何謂不得其地衛公曰往年恢復至徳順中原父老<lb/>
簞食壺漿以迎王師者肩摩𬒮接悉取免敵錢大失<lb/>
民望迄以無功中原之人至今怨此子深入骨髓而<lb/>
朝廷乃使之世爲西將西人又以二父故莫不畏服<lb/>
挺亦望宣撫之任乆矣蜀雖名三軍二軍僅當其偏<lb/>
禆雖　陛下神武御將百挺何能爲然古帝王長慮<lb/>
却顧爲子孫萬世之計似不如此　上大感悟後挺<lb/>
死　朝廷雖略行其言已而復故　開禧丁卯呉曦<lb/>
僣叛昱每念衛公此語輒投地大慟或至氣絶不蘇<lb/>
𥘉欲買舟順流而東賊以兵守蜀門弗果行於是製<lb/>
<pb n="KR3l0072_SBCK_003-12b"/>
　　大布之衣每有自關表避亂而歸者輒號泣弔之亟<lb/>
　　貽書成都帥臣楊<hi>輔</hi>謂逆雛驕竪干亂天紀痛哉<lb/>
　　宗社哀哉蒼生此直愚騃無知爲虜所㗖逆順昭然<lb/>
　　其下未必皆樂從肘腋之間禍將自作事尚可爲因<lb/>
　　勸以舉義遂絶粒至於卧疾不能起猶晝夜大號聲<lb/>
　　逹於外置一劒枕間每舉欲自刺輒爲家人捍之而<lb/>
　　止如是數四終不食而死熹所紀具是不復損益余<lb/>
　　生雖晩尚及識衛公父子　紹熈壬子冬先君捐舘<lb/>
　　于廣余甫十齡護䘮北歸衛公以寜武之節來治于<lb/>
　　洪余舟過章江亟命幕屬來唁親以文奠焉余已卒<lb/>
<pb n="KR3l0072_SBCK_003-13a"/>
無時之哭因謁棨下援手言疇昔歔欷不自勝顧余<lb/>
甚㓜遣使從先夫人求余程業頗竒其不懾賞其詞語<lb/>
而憐其蚤孤也余歸未釋絰而衛公薨輀車西泝余<lb/>
輅希光于琵琶頎然温厚今想見之已足以信熹之<lb/>
傳時方暑待亭上親吏言希光方治養生術以子午<lb/>
時有所行謝客移數晷乃得見冲澹無競其素也衛<lb/>
公止一子希光雖重繼體之託亦無訾云<lb/>
　　　　稼軒論詞<lb/>
辛稼軒守南徐巳多病謝客予來筮仕委吏實隷緫<lb/>
所例於州家殊參辰旦望䞇謁刺而巳余時以乙丑<lb/>
<pb n="KR3l0072_SBCK_003-13b"/>
　　南宫試歳前涖事僅兩旬即謁告去稼軒偶讀余通<lb/>
　　名啓而喜又頗階父兄舊特與其㓗余試既不利歸<lb/>
　　官下時一招去稼軒以詞名每燕必命侍妓歌其所<lb/>
　　作特好歌賀新郎一詞自誦其警句曰我見青山多<lb/>
　　嫵媚料青山見我應如是又曰不恨古人吾不見恨<lb/>
　　古人不見吾狂耳每至此輒拊髀白笑顧問坐客何<lb/>
　　如皆歎譽如出一口既而又作一永遇樂序北府事<lb/>
　　首章曰千古江山英雄無覔孫仲謀處又曰㝷常巷<lb/>
　　陌人道寄奴曽住其寓感槩者則曰不堪回首佛狸<lb/>
　　祠下一片神鴉社鼓憑誰問廉頗老矣尚能飯否特<lb/>
<pb n="KR3l0072_SBCK_003-14a"/>
置酒召數客使妓迭歌益自擊節徧問客必使摘其<lb/>
疵孫謝不可客或措一二辭不契其意又弗答然揮<lb/>
羽四視不止余時年少勇於言偶坐于席側稼軒因<lb/>
誦啓語顧問再四余率然對曰待制詞句脫去今古<lb/>
軫轍每見集中有解道此句真宰上許天應嗔耳之<lb/>
序嘗以爲其言不誣童子何知而敢有議然必欲如<lb/>
范文正以千金求嚴陵祠記一字之易則晚進尚竊<lb/>
有疑也稼軒喜促膝亟使畢其說余曰前篇豪視一<lb/>
世獨首尾二腔警語差相似新作微覺用事多耳於<lb/>
是大喜酌酒而謂坐中曰夫君寔中予痼乃味改其<lb/>
<pb n="KR3l0072_SBCK_003-14b"/>
　　語日數十易累月猶未竟其刻意如此余旣以一語<lb/>
　　之合益加厚頗职視其骩骳欲以家世薦之　朝㑹<lb/>
　　其去未果是時潤有貢士姜君玉<hi>瑩中</hi>嘗與余游偶<lb/>
　　及此次日攜康伯可順庵樂府一袠相示中有滿江<lb/>
　　紅作於婺女潘子賤席上者如歎詩書萬卷致君人<lb/>
　　番沉陸且置請纓封萬户徑湏賣劒酬黃犢慟當年<lb/>
　　寂寞賈長沙傷時哭之句與稼軒集中詞全無異伯<lb/>
　　可蓋先四五十年君玉亦疑之然余讀其全篇則它<lb/>
　　語却不甚稱似不及稼軒出一格律所攜乃板行又<lb/>
　　故本殆不可曉也順庵詞今麻沙尚有之但少讀者<lb/>
<pb n="KR3l0072_SBCK_003-15a"/>
與世傳俚語不同<hi>批此恐是辛讀康詞偶熟不覺用其語耳决非竊也</hi>
桯史卷第三<lb/>
<pb n="KR3l0072_SBCK_003-15b"/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_004-1a"/>
桯史卷第四<hi>九則</hi>
　　　　　　　　　　相　臺　岳　珂<lb/>
　　　　壽星通犀帶<lb/>
徳壽在北内頗屬意玩好　孝宗極先意承志之道<lb/>
時罔羅人間以共怡顔㑹將舉慶典市有北賈攜<lb/>
通犀帶一因左璫以進于　内帶十三銙銙皆正透<lb/>
有一壽星扶杖立　上得之喜不復問價將以爲元<lb/>
日　壽巵之侑賈索十萬緍旣成矣傍有璫見之從<lb/>
賈求金不得則擿之曰凡壽星之扶杖者杖過於人<lb/>
之首且詰曲有竒相今杖直而短僅至身之半不祥<lb/>
<pb n="KR3l0072_SBCK_004-1b"/>
物也亟　宣視之如言遂卻之此語旣聞遍國中無<lb/>
復售者余按㑹要開寶九年二月十九日召　皇<lb/>
弟晉王及呉越國王錢俶其子惟濬射苑中俶進<lb/>
御衣金器壽星通犀帶以謝帶之著於前世者僅此<lb/>
一見耳<lb/>
　　　　周夢與釋語<lb/>
余里中士每秋賦與計偕貧不能行者或仰給勸駕<lb/>
嘉㤗辛酉永嘉周夢與<hi>吕齡</hi>宰徳化垂滿矣士有以<lb/>
故例請者弗報䞇以啓束裝而俟又弗報怒而索其<lb/>
䞇余適謁琴堂坐間夢與口占授札吏復之曰伏承<lb/>
<pb n="KR3l0072_SBCK_004-2a"/>
　寵翰見索長牋愛莫能留感而且駭珠璣在側固知<lb/>
　酬應之難筆研生塵未免紓遲之咎趙客有辭而取<lb/>
　璧楚人敢訝於亡弓所恨具舟巳及瓜而代去無由<lb/>
　洗眼觀奪錦之歸來更冀恢洪以基光大畢緘顧余<lb/>
　作釋語曰予非摩訶薩埵乃諸公之提婆逹多耳余<lb/>
　笑莫敢荅士擲其報章于門而去閽者白之曰正自<lb/>
　乏楮君就席以爲室間書庋無所問里士不欲名夢<lb/>
　與老儒自號牧齋精史學議論亹亹起人意表器局<lb/>
　凝重喜愠不形於色獨微有卜商之短仕終安豐倅<lb/>
　云<lb/>
<pb n="KR3l0072_SBCK_004-2b"/>
　　　　鄭廣文武詩<lb/>
海冦鄭廣陸梁莆福間颿駛兵犀雲合亡命無不一<lb/>
當百官軍莫能制自號滚海蛟有　詔勿捕命以官<lb/>
使主福之延祥兵以徼南𬈑延祥隷帥閫廣旦望趨<lb/>
府羣寮以其故所爲徧賔次無與立譚者廣鬰鬰弗<lb/>
言一日晨入未衙羣僚偶語風簷或及詩句廣矍然<lb/>
起于坐曰鄭廣麤人欲有拙詩白之諸官可乎衆屬<lb/>
耳乃長吟曰鄭廣有詩上衆官文武㸔來緫一般衆<lb/>
官做官却做賊鄭廣做賊却做官滿坐慚噱章以𥘉<lb/>
好誦此詩每曰今天下士大夫愧鄭廣者多矣吾儕<lb/>
<pb n="KR3l0072_SBCK_004-3a"/>
可不知自警乎<lb/>
　　　　九江二盗<lb/>
吾郷有周教授者家太一觀前畜犬數十皆西北徤<lb/>
種晨紲昏縱穿窬者無敢睨其藩一日起觀扄鑰有<lb/>
異發笈空焉亟集里正視驗跡捕四出杳莫知所從<lb/>
居三日始獲之𥘉盗得貲分塗一盗出蛇崗山將如<lb/>
贑吉晝日嘗過其下見道傍梅有䌓實夜渇甚登木<lb/>
而取之有蛇隠葉間傷其指負傷而逃至侯溪則指<lb/>
幾如股矣不能去卧旅邸中主人責炊曰予無它藏<lb/>
獨餘鋌銀可斧而售旣而無碪不可碎歸之盗又出<lb/>
<pb n="KR3l0072_SBCK_004-3b"/>
囊珠主人念山谷間無售者時　徳壽宫中貴人劉<lb/>
奭廬石耳峰下持以求質奭曰姑卑汝萬錢詰朝歸<lb/>
汝餘金奭已聞周氏之盗意疑其是馳僕示之曰吾<lb/>
家物也捕于邸贓證一網而得因以跡餘黨如言無<lb/>
脫者又有馬屠居城東爲僞劵亂眞歳以其劵售舒<lb/>
蘄間得馬驢驅以歸羔于肆以鬻盡復出人但見其<lb/>
驅至日多售用日侈莫疑其所自來適黃有逋冦黃<lb/>
陂之捕吏即之疑一夫焉未察夫實盗也覺其意入<lb/>
肆啜羔坐而袒裼自禠其巾呶于衆閧而出捕者以<lb/>
其變服弗之識也訝其乆商于其徒曰吾目見其入<lb/>
<pb n="KR3l0072_SBCK_004-4a"/>
今暮矣杳不再覿是家非橐盗者乎遂偕入搜之盗則<lb/>
逸去而僞劵之印楮簾臼儼然皆存因遂告之官夫<lb/>
二盗之彰亦異矣梅實偶然而藏虺捕吏無心而得<lb/>
驗天固以此啓之耶抑稔慝當露適因其所值耶犬<lb/>
不能吠詰之以繇則曰是夕也以豚蹄傅麻苧雜草<lb/>
烏烹之犬至輒投苧纒藥噤無復聲者馬驢每至賤<lb/>
賈而售使門庭翕然嗔咽旣非其所仰益可肆於廉<lb/>
取它日語人曰吾以薄取致厚訾售之速耳市人弗<lb/>
覺也此盗亦有道者歟<lb/>
　　　　葉少藴内制<lb/>
<pb n="KR3l0072_SBCK_004-4b"/>
童貫以左璫幸大觀間縁開邊功建武康節鉞公<lb/>
言弗與而莫敢攖也其三年二月將行復洮州賞石<lb/>
林葉少藴在北門微聞當遂爲使相懼當視草不能<lb/>
自免出語沮之蔡元長頗愧於衆論丁酉鎻院廼自<lb/>
檢校司空奉寜節度進司徒易鎭鎭洮而巳少藴黽<lb/>
勉奉詔制出告廷鄭華原素不樂少藴<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>語貫<lb/>
曰葉内翰欺公至託王言以寓微風貫問其故華<lb/>
原曰首詞有云眷言將命之臣宜懋旌勞之典凡今<lb/>
内侍省差一小中官降香則當曰將命修一處寺觀<lb/>
造數件服用轉官則曰旌勞公以兩府故事爲宣威<lb/>
<pb n="KR3l0072_SBCK_004-5a"/>
麻辭乃爾是以黃門輩待公也又其末云若古有訓<lb/>
位事惟能徳因敵以威懐于以制四夷之命賞眡功<lb/>
而輕重是將明八柄之權尚書周官分明上面有建<lb/>
官惟賢一句不使却使下一句謂公非賢爾眡功輕<lb/>
重之語亦以公之功止於如此不足直醲賞也貫初<lb/>
垂涎儀同已大失望聞之頳面徑揖起歸質諸舘賔<lb/>
俾字字解釋而已聴之其言頗符則大怒泣訴于<lb/>
祐陵納告榻上竟不受其年五月戊午遂以龍學出<lb/>
少藴汝州繼又落職領洞霄祠少藴時得　君甚中以<lb/>
隂事始克去之華原意以軋異巳不知適以張閹宦<lb/>
<pb n="KR3l0072_SBCK_004-5b"/>
之威也少藴自志其事以余觀之三公論道官雖曰<lb/>
檢校亦不若終沮以正之均爲一去云洞霄在　中<lb/>
朝從官常莅之不專以處宰執　南渡以後乃不然<lb/>
也<lb/>
　　　　宣和御畫<lb/>
康與之在　髙皇朝以詩章應制與左璫狎適<lb/>
睿思殿有　徽祖御畫扇繪事特爲卓絶上時持<lb/>
玩流涕以起羔牆之悲璫偶下直竊攜至家而康適<lb/>
來留之燕飲漫出以示康紿璫入取殽核輒泚筆几<lb/>
間書一絶于上曰　玉輦宸游事巳空尚餘奎藻繪<lb/>
<pb n="KR3l0072_SBCK_004-6a"/>
　　春風年年花鳥無窮恨盡在蒼梧夕照中璫有頃出<lb/>
　　見之大恐而康巳醉無可奈何明日伺間扣頭請死<lb/>
　　上大怒亟取視之　天威頓霽但一慟而巳余嘗見<lb/>
　　王盧溪作　宣和殿雙鵲圖詩曰玉鏁宫扉三十六<lb/>
　　誰識連昌滿宫竹内苑寒梅欲放春龍池水煖鴛鴦<lb/>
　　浴　宣和殿後新雨晴兩鵲蜚來東向鳴人間畫工<lb/>
　　貌不成　君王筆下春風生長安老人眼曽見萬嵗<lb/>
　　山頭翠華轉恨臣不及宣政初痛哭天涯觀畫圖盧<lb/>
　　溪與之雖非可倫儗者第詳玩詩語似不若前作簡<lb/>
　　而有味云<lb/>
<pb n="KR3l0072_SBCK_004-6b"/>
　　　　乾道受書禮<lb/>
紹興要盟之日虜先約母得擅易大臣秦檜旣挾以<lb/>
無恐益思媚虜務極其至禮文之際多可議者而受<lb/>
書之儀特甚逆亮渝平　孝皇以奉　親之故與雍<lb/>
繼定和好雖易稱叔姪爲與國而此儀尚因循未改<lb/>
上常悔之　乾道五年陳正獻<hi>俊卿</hi>爲相　上一日<lb/>
顧問欲遣泛使直之且移騎兵于建康以示北向㑹<lb/>
歸正人侍旺未遣虜屡以爲言正獻恐召釁執不可<lb/>
亟奏曰臣早來蒙　聖慈宣問遣使事臣巳略奏一<lb/>
二此事臣子素所憤切便當理㑹屬今者有疑似之<lb/>
<pb n="KR3l0072_SBCK_004-7a"/>
迹彼必以　本朝意在用兵多方爲備萬一先動吾<lb/>
事力未辦淮西城壁未集今不若少遲若專遣使則<lb/>
中外疑惑使者旣行只宜便相聽許猶爲有名茍或<lb/>
未從殊失　國體天下之人以爲　陛下捨其大而<lb/>
圖其小也適蒙　中使降下王弗前此宣　㫖本末<lb/>
今遣使不爲無辭臣之愚見欲姑俟侍旺事少定或<lb/>
冬間因賀正使遣王卞偕行先與北館伴議論言<lb/>
朝廷將遣泛使之意或令殿上口奏彼若許遣則有<lb/>
必從之理若其不許犬羊豈可責以禮度則臣願<lb/>
陛下深謀逺慮磨厲以須忍其小而圖其大他時翦<lb/>
<pb n="KR3l0072_SBCK_004-7b"/>
除醜類恢復故疆名分自正國勢自強在於今日誠<lb/>
未宜計虚名而受實害也臣淺陋愚暗念慮及此更<lb/>
乞　宸裹少　賜詳酌天下幸甚上爲少止而終<lb/>
以爲病其秋偕虞雍公<hi>允文</hi>爰立左右　上宻求顓<lb/>
對時范石湖自南宫郎崇政說書爲右史侍講<lb/>
天意攸屬明年亟欲遂前事且將先以　陵寢爲詞<lb/>
而使使者自及受書以　御札問正獻曰　朕痛念<lb/>
祖宗陵寢淪於腥羶四十餘年今欲特差泛使往彼<lb/>
祈請依巫伋鄭藻例施行卿意以爲何如可宻具奏<lb/>
來正獻復奏曰臣伏蒙　中使宣降到　御札下咨<lb/>
<pb n="KR3l0072_SBCK_004-8a"/>
臣以遣北朝泛使本末顧臣淺陋豈足上當　天問<lb/>
恭讀　聖訓不勝感泣仰惟　陛下焦勞萬機日不<lb/>
暇給規恢逺略志將有爲痛　祖宗之陵寢未還念<lb/>
中原之版圗未復精誠所感上通於天天祐　聖徳<lb/>
何功不成此固微臣素所激昻憤切思以仰賛　廟<lb/>
謨爲國雪耻恨不即日掛天山之斾勒燕然之銘<lb/>
然而性質頑滯於　國家大事每欲計其萬全不敢<lb/>
爲嘗試之舉是以前者留班面奏亦以爲使者當遣<lb/>
但目前未可恐洩吾事機以實諜者之言彼得謹爲<lb/>
備若鎭之以静遲一二年彼不復疑俟吾之財力稍<lb/>
<pb n="KR3l0072_SBCK_004-8b"/>
充士卒素飽乃遣一介行李往請所難往反之間又<lb/>
一二年彼必怒而以師臨我然後徐起應之以逸待<lb/>
勞此古人所謂應兵其勝十可六七夫天下之事爲<lb/>
之有機動惟厥時孔子曰好謀而成使好謀而不成<lb/>
不如無謀臣之愚暗安知時變不過如向所陳不敢<lb/>
改辭以迎合　意指不敢依違以規免罪戾不敢僥<lb/>
倖以上誤　國事踈狂直突罪當萬死惟陛下憐<lb/>
其愚而録其忠不勝幸甚上不聽正獻遂去　國<lb/>
范遷起居郎假資政殿大學士左太中大夫醴泉觀<lb/>
使兼侍讀丹陽郡開國公爲祈請使以行　上臨遣<lb/>
<pb n="KR3l0072_SBCK_004-9a"/>
之曰　朕以卿氣宇不羣親加選擇聞外議洶洶官<lb/>
屬皆憚行有諸范對曰無故遣泛使近於求釁不執<lb/>
則戮臣已立後仍區處家事爲不還計心甚安之<lb/>
王色愀然曰　朕不敗盟發兵何至害卿嚙雪餐氊<lb/>
或有之不欲明言恐負卿耳范奏乞　國書併載受<lb/>
書一節　弗許遂行虜遣吏部郎中田彦皐侍御史<lb/>
元顔温迓焉范知虜法嚴附請决不可逹一不泄語<lb/>
二使不復疑至燕乃夜蔽帷秉燭宻草奏具言他日<lb/>
北使至欲令親王受書其辭云云大昕而朝遂懷以<lb/>
入初跪進　國書隨伏奏曰　兩朝旣爲叔姪而受<lb/>
<pb n="KR3l0072_SBCK_004-9b"/>
　書禮未稱昨嘗附元顔仲李若川等口陳乆未得報<lb/>
　臣有奏劄在此搢笏出而執之雍酋大駭顧誶其宣<lb/>
　徽副使韓鋼曰有請當語館伴此豈獻書啓處耶自<lb/>
　來使者未嘗敢爾厲聲令綽起者再三范不爲動再<lb/>
　奏曰奏不逹歸必死寜死扵此雍酋怒拂袖欲起左<lb/>
　右掖之坐又厲聲曰教拜了去鋼復以笏抑范拜范<lb/>
　跪如初雍酋曰何不拜范曰此奏得逹當下殿百拜<lb/>
　以謝乃宣詔令納館伴處范不得巳始袖以下望殿<lb/>
　上臣僚往來紛然旣而虜太子謂必戮之以示威其<lb/>
　兄越王不可而止頃之引見如常儀歸館伴果宣㫖<lb/>
<pb n="KR3l0072_SBCK_004-10a"/>
取奏去是日鋼押宴謂范曰公早來殿上甚忠勤皇<lb/>
帝嘉嘆云可以激厲兩朝臣子范唯唯謝廷議方殷<lb/>
㑹夏國有任徳敬者乃夏酋外祖號任令公再世用<lb/>
事謀簒其國事敗而族蜀宣司故嘗以蠟書通問爲<lb/>
夏人所獲致之虜庭雍酋益怒范朝辭遂令其臣傳<lb/>
諭詰之范答以姦細之僞不可測退朝而館伴持眞<lb/>
書來印文皦然可識范笑曰御寶可僞况印文乎虜<lb/>
直其詞遂不竟十月范還虜之報章有曰抑聞附請<lb/>
之辭欲變受書之禮出於率易要以必從　上於是<lb/>
知其忠勤有大用意後八年迄參大政云受書乃<lb/>
<pb n="KR3l0072_SBCK_004-10b"/>
隆興以後盟書大節目故備記其事特詳當時尚他<lb/>
有廷臣謀議可參見日月尚邇惜乎其未盡聞也<lb/>
　　　　一言悟主<lb/>
石湖立朝多竒節其爲西掖時　上用知閤門事樞<lb/>
宻都承㫖張說爲僉書滿朝譁然起爭上皆弗聽<lb/>
范旣當制朝士或過問當視草與否笑不應獨微聲<lb/>
曰是不可以空言較問者不愜又譁然謂范黨近習<lb/>
取顯位范亦不顧旣而廷臣不得其言有去者范詞<lb/>
猶未下忽請對上意其弗繳知其非以說事接納<lb/>
甚温范對乆將退乃出詞頭納　榻前玉色遽厲<lb/>
<pb n="KR3l0072_SBCK_004-11a"/>
范徐奏曰臣有引諭願得以聞今　朝廷尊嚴雖不<lb/>
可以下擬州郡然分之有别則略同也閤門官日日<lb/>
引班乃今郡典謁吏耳執政大臣倅貳比也　陛下<lb/>
作福之柄固無容議但　聖意以謂有一州郡一旦<lb/>
驟拔客將吏爲通判職曹官顧謂何耶官屬縱俛首<lb/>
吏民觀聽又謂何耶　上霽威沉吟曰　朕將思之<lb/>
明日說罷後月餘范匄去上曰卿言引班事甚當<lb/>
朕方聽言納諌乃欲去耶旣而范竟不安于位以集<lb/>
撰帥靜江明年春說遂申命實　乾道八年也悟<lb/>
主以一言之頃理明辭正雖不能終格猶足爲公議<lb/>
<pb n="KR3l0072_SBCK_004-11b"/>
立赤幟云<lb/>
　　　　蘇葛䇿問<lb/>
東坡先生　元祐中以翰苑發䇿試館職有曰今<lb/>
朝廷欲師　仁祖之忠厚懼百官有司不舉其職而<lb/>
或至於媮欲法　神考之勵精恐監司守令不識其<lb/>
意而流入於刻左正言朱<hi>光廷</hi>首擿其事以爲不恭<lb/>
御史中丞傅<hi>堯俞</hi>侍御史王<hi>岩叟</hi>交章劾奏一時朝<lb/>
議譁然起　宣仁臨朝爲之宣諭曰詳覽文意是指今<lb/>
日百官有司監司守令言之非是譏諷　祖宗紛紛<lb/>
踰時始小定旣而亦出守　紹聖　崇寧治黨錮言<lb/>
<pb n="KR3l0072_SBCK_004-12a"/>
者屢以藉口迄不少置也　政和間葛文康<hi>勝仲</hi>爲<lb/>
大司成又發䇿私試有曰　聖上懋建大中克施有<lb/>
政忠恕崇厚同符　昭陵綜覈勵精遹追　寧考殆<lb/>
將収二柄而總攬之也今欲嚴督責粛逋慢而無刻<lb/>
核之迹隆牧飬流豈弟而無姑息之過諸生謂當如<lb/>
何其問今見丹楊集中是時語忌最嚴而無一人指疵<lb/>
之者文康迄位法從哀榮始終二䇿問語意如一而<lb/>
禍福廼爾大異是蓋有命也<lb/>
<pb n="KR3l0072_SBCK_004-12b"/>
<pb n="KR3l0072_SBCK_004-12b"/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_005-1a"/>
桯史卷第五<hi>十三則</hi>
　　　　　　　　　　相　臺岳　珂<lb/>
　　　　劉觀堂讀赦詩<lb/>
紹興巳未金人歸我侵疆曲赦新復州縣　赦文曰<lb/>
上穹開悔禍之期大金報許和之約割河南之境土<lb/>
歸我輿圗戢宇内之干戈用全民命大酋兀术讀之<lb/>
以謂不歸徳其國明年遂指爲釁以起兵復䧟而有<lb/>
其地後二年和議成秦檜懼當制者之不能說虜也<lb/>
以孽子熺及其黨程克俊𥙷鼇故其文曰上穹悔禍<lb/>
副生靈願治之心大國行仁遂子道事親之孝可謂<lb/>
<pb n="KR3l0072_SBCK_005-1b"/>
　　非常之盛事敢忘莫報之深㤙而况申遣使軺許<hi>光宗廟諱</hi>
　　盟好來存殁者萬餘里慰契闊者十六年禮備送終天<lb/>
　　啓　固陵之吉壤志伸就養日承　長樂之慈顔於<lb/>
　　是郵傳至四方遺黎讀之有泣者蜀士劉望之作詩<lb/>
　　曰一𥿄盟書換戰塵萬方呼舞却沾巾崇陵訪沈空<lb/>
　　遺恨郢國憐懐尚有人収拾金繒煩廟筭安排鍾鼎<lb/>
　　誦宗臣小儒何敢知機事終望　君王赦奉春時語<lb/>
　　禁未大嚴無以爲風者望之有集自號觀堂它書多<lb/>
　　謟秦所謂奉春竟不知指何人也<lb/>
　　　　　　部胥増損文書<lb/>
<pb n="KR3l0072_SBCK_005-2a"/>
先君之客耿道夫<hi>端仁</hi>爲余言其婣張氏不欲名<lb/>
淳熈間尉廣之増城有黠盗劉花五者聚黨剽掠官<lb/>
司名捕累載弗獲一日有告在鄰邑之境民家者民<lb/>
素豪枳關環溪畜犬獰警吏莫敢闖其藩張欲躬捕<lb/>
弓級陳某者奮而前曰是危道不煩親行我得三十<lb/>
人饒取之使之往信宿而得鞫其橐侣凡十餘輩散<lb/>
跡所往咸縶而來贓證具以告之縣於法應賞矣先<lb/>
是張以它事忤令盗之至令訊爰書以實言府張以<lb/>
非馬前捕不應令將論報張乃知之祈之椽史咸曰<lb/>
案已具府視縣辭而已事且奏不容増府尹適知已<lb/>
<pb n="KR3l0072_SBCK_005-2b"/>
又祈之亦弗得自分絶望又一年秩滿買舟如京過<lb/>
韶因謁憲臺坐謁次有它客縱譚一尉事適相類漫<lb/>
告之客曰是不可爲然於法情理兇虐嘗懸購者雖<lb/>
非躬獲亦當免試或循資盍試請一公移儻可用張<lb/>
方慮關陞薦削不及格聞之大喜遂白之憲憲命以<lb/>
成案録爲據付之至臨安果以𥘉筮無舉貟當入殘<lb/>
零張良窘偶思有此據以示部胥胥視之色動曰匄<lb/>
我一昔得與同曹議居二日來邀張至酒家劇飲中<lb/>
席謂之曰君欲改秩乎張錯愕不敢謂然胥曰我不<lb/>
與君劇君能信我事且立辦詰所以笑不答遂去明<lb/>
<pb n="KR3l0072_SBCK_005-3a"/>
日復至其邸張疑未泮出謀之道夫道夫曰胥好眩<lb/>
詡志於得錢然亦有能了事者不可信亦不可郤盍<lb/>
爲質而要其成張歸胥又來則曰君不深信我我請<lb/>
母持錢去事成乃見歸許諾索緍二千酬酢竟日以<lb/>
千緍成約張貸其半千道夫同緘識于覇東周氏兩<lb/>
月不復來顧以爲妄相與深咎輕信徒取愒日忽夜<lb/>
三鼓有扣門者乃胥焉喜見眉睫曰幸不辱命文書<lb/>
衘䄂取觀之則名登于進卷矣張大駭旦質之左銓<lb/>
良是三代爵里皆無譌又扣之省闥亦然以爲自天<lb/>
而下然終莫測其繇也欣然卑謝貲又厚以饋而問<lb/>
<pb n="KR3l0072_SBCK_005-3b"/>
其故胥不肯泄曰君第汔事何庸知我旣而班見如<lb/>
彛得宰福之永福去亦自閟不言惟道夫知之先君<lb/>
爲侍左郎道夫在舘因宻訪其事蓋胥𥘉得憲司據<lb/>
見所書功閥皆曰増城縣尉司弓級陳某獲若干盗<lb/>
因不以告人夜致之家於每司字増其左畫曰同則<lb/>
如格矣筆勢穠纎無少異同列不之覺徴案故府胥<lb/>
亦隨而増之但時矯它曹夤縁之命促其行委曲遮<lb/>
護徒以欲速告迄不下元處而賞遂行刻木輩舞文<lb/>
顧賕謝乃其常蓋未有若此者以此知四選蠹積蓋<lb/>
不可勝算司衡綜者可不謹哉<lb/>
<pb n="KR3l0072_SBCK_005-4a"/>
　　　　㸔命司<lb/>
中都有談天者居於觀橋之東日設肆于門標之曰<lb/>
㸔命司其術稍售其徒憎之曰司者有司之稱一妄<lb/>
庸術乃以有司自命豈理也哉相與謀訟之一人起<lb/>
曰是不難我能使之去旦日徙居其對衢亦易其標<lb/>
曰㸔命西司過者多悟而笑其人愧赧亟撤不敢留<lb/>
伎流角智軋敵乃有諭於不言者亦可謂巧矣書之<lb/>
以資善謔<lb/>
　　　　宣和服妖<lb/>
宣和之季　京師士庶競以鵝黄爲腹圍謂之腰上<lb/>
<pb n="KR3l0072_SBCK_005-4b"/>
黄婦人便服不施衿紐束身短製謂之不製衿始自<lb/>
宫掖未幾而通國皆服之明年　徽宗内禪稱　上<lb/>
皇竟有青城之邀而金虜亂華卒於不能制也斯亦<lb/>
服妖之比歟<lb/>
　　　　安慶張㓂<lb/>
兩淮自　開禧搶攘之後惟舒僅全　嘉定已已歳<lb/>
洊饑潰兵張軍大煽亂始犯桐城掠寓公朱少卿<hi>致</hi>
<hi>知</hi>之家頗得民馬益合亡命兩夕而浸多遂鴟張闖<lb/>
郡太守林<hi>仲虎</hi>棄城遁入自北門至于逵路號于邦<lb/>
人曰凡吾之來將以爲父兄子弟非有掠<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>之心也<lb/>
<pb n="KR3l0072_SBCK_005-5a"/>
謹無捐而居無棄而業無嬰我兵鋒於是逃者稍稍<lb/>
抱馬足乞生賊亦弗殺至譙門立馬視樓扁四顧曰<lb/>
我射而中安字之首點則入不然舎去一發中之登<lb/>
郡<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>大發府庫以予民翕然爭趨惟尸胥魁一人曰<lb/>
是舞文而虐吾民者相爲除之而已即日去屯潜山<lb/>
營于眞源宫將大其所圖基以裒兵㑹有　詔池陽<lb/>
兵千捕他盗偶遇之踵而登山賊不虞其至之速也<lb/>
頗懼時官軍未知賊衆寡莫敢先入環而守之賊計<lb/>
窮越山而跳縶道流而奪其巾衣僞爲迸逸者告于<lb/>
官軍曰賊衆方盛冝少湏軍士不之疑皆趣使去巳<lb/>
<pb n="KR3l0072_SBCK_005-5b"/>
而幟矗木間馬嘶廡下鉦鼔刀斗鞺<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>四發益信其<lb/>
有人將謀于軍曰賊在内徒株守無益焚其宮是將<lb/>
焉往是日風盛百燎並舉徒聞號嘑而竟莫有出者<lb/>
宫旣蕩盡以爲賊亦灰矣亟奏功　朝廷𥘉聞仲虎<lb/>
失守亟　詔池出兵繼得撲滅之報將第賞而張軍<lb/>
大乃自望江劫二舟載所獲婦女浮江而下至建康<lb/>
登層楼揮金自如一飲而費二十萬察姦者疑其爲<lb/>
執訊得實乃知焚死者多縶留之黄冠也獄具肆于<lb/>
市而尼前賞舟中多衣冠家人遞牒送其所居眞源<lb/>
無孑遺其徒適有游方者歸旋理瓦礫爲復營計今<lb/>
<pb n="KR3l0072_SBCK_005-6a"/>
尚未完匹夫奮草莽凶歳常事然驟得一郡即市㤙<lb/>
忍殺其志蓋不淺脫身煙熖智足周身卒以所嗜敗<lb/>
此亦天網之不可逃者歟<lb/>
　　　　陽山舒城<lb/>
建炎航海之役張俊旣戰而棄鄞兀术入之即日集<lb/>
賈舟募瀕海之漁者爲郷導將遂犯蹕而風濤稽天<lb/>
盤薄不得進兀术怒躬命巨艘張颿徑前風益猛自<lb/>
度不習舟楫桅舞舷側窘懼欲却而未脫諸口也遥<lb/>
望大洋中隱隱一山顧問海師此何所對曰陽山兀<lb/>
术慨然歎曰昔唐斥境極于隂山吾得至此足矣遂<lb/>
<pb n="KR3l0072_SBCK_005-6b"/>
下令反棹其日　御舟將如舘頭亦遏于風不爾幾<lb/>
殆蓋天禠其魄而開　中興云龍舒在淮最殷冨虜<lb/>
自亂華江浙無所不至獨不入其境說者謂其語忌<lb/>
蓋以舒之比音爲輸也<lb/>
　　　　宸奎堅忍字<lb/>
光堯旣與　子　孝愛日隆每問安北宫間及治道<lb/>
時　孝宗銳志大功新進逢意務爲可喜效毎落落<lb/>
淳熈中　上益明習國家事老成郷用矣一日　躬<lb/>
朝　徳壽從容醼玉音曰天下事不必乗快要在<lb/>
堅忍終於有成而已　上再拜請書紳歸而大字揭<lb/>
<pb n="KR3l0072_SBCK_005-7a"/>
于　選徳殿壁辛丑歲將　廷䇿多士貢名者或請<lb/>
時事于朝路間聞其語而不敢形於大對且慮於程<lb/>
文不妥帖僅即其近佀爲主意或曰持守或曰要終<lb/>
旣而　御集英臚唱宰執進讀獨有一卷子首曰天<lb/>
下未嘗有難成之事人主不可無堅忍之心　上覽<lb/>
而是之遂爲第一蓋　親擢也周伯兄常誦此事謂<lb/>
凡文字明白痛快當如此余聞於其客劉逹夫<lb/>
　　　　何處難忘酒<lb/>
自唐白樂天始爲何處難忘酒詩其後詩人多傚之<lb/>
獨近世王景文<hi>質</hi>所作雋放豪逸如其爲人余得其<lb/>
<pb n="KR3l0072_SBCK_005-7b"/>
四篇曰何處難忘酒蠻夷大不庭有心扶白日無力洗<lb/>
滄溟豪傑將班白功名未汗青此時無一盞壯氣激<lb/>
雷霆何處難忘酒姦邪大陸梁腐儒空有酈好漢揔<lb/>
無張曹趙扶　開寶王徐賣　靖康此時無一盞淚<lb/>
與海茫茫何處難忘酒英雄太屈蟠時違聊置畚運<lb/>
至即登壇梁甫吟聲苦干將寶氣寒此時無一盞拍<lb/>
碎石䦨干何處難忘酒生民太困窮百無一人飽十<lb/>
有九家空人說天方解時和歲自豐此時無一盞入<lb/>
地訴英雄景文它文極多號雪齋集大略似是余又<lb/>
讀王荆公臨川集亦有二篇其一篇特典重曰何處<lb/>
<pb n="KR3l0072_SBCK_005-8a"/>
難忘酒君臣㑹合時深堂拱堯舜宻席坐臯䕫和氣<lb/>
襲萬物歡聲連四夷此時無一盞眞負鹿鳴詩二公<lb/>
同一題而喑嗚叱咤一轉於爼豆間便覺閑雅不侔<lb/>
矣余嘗作一室環冩此詩恨不多見云<lb/>
　　　　見一堂<lb/>
孝宗朝尚書郎鹿<hi>何</hi>年四十餘一日上章乞致其事<lb/>
上驚諭宰相使問其繇何對曰臣無他顧徳不稱位<lb/>
欲稍矯世之不知分者耳遂以其語奏　上曰姑遂<lb/>
其欲時何秩未貟郎詔特官一子凡在　朝者皆<lb/>
詩而祖之何歸築堂扁曰見一蓋取人人盡道休官<lb/>
<pb n="KR3l0072_SBCK_005-8b"/>
去林下何嘗見一人之句而反之也何去　國時齒<lb/>
髪壯不少衰居二年以微疾卒或較其積閥謂雖居<lb/>
位猶未該延賞天道固有知云所官之子曰昌運余<lb/>
在故府時昌運爲左帑嘗因至北關送客呉勝之爲<lb/>
余道其事今知連州<lb/>
　　　　義騟傳<lb/>
吾郷有義騟事甚竒余嘗爲作傳曰義騟者九江戍<lb/>
校王成之鎧騎也成家世隷尺籍　開禧間虜大入<lb/>
淮甸成以卒從戎四方山屢戰有功稍遷將候騎方<lb/>
淮民習安倉卒間虜至而逃畜孽滿野成徇地至花<lb/>
<pb n="KR3l0072_SBCK_005-9a"/>
靨見病騟焉疥而瘠骨如堵牆行遂水草歩且僵烏<lb/>
鳶啄其上流血赭髀莫適爲主縶而得之㑹罷兵歸<lb/>
飼以豐秣幾半年膚革僅完毛耏復生日寘之槽櫪<lb/>
愸愸然與羣馬不相顧時一出繫廡下顧景嘶鳴若<lb/>
自慶其有所遇成亦未始異之牙治在城陬每旦與同<lb/>
列之隷帳下者率夜漏未盡二刻騎而徃屏息庭槐<lb/>
下執檛候晨鴈鶩行立俟頥指盡午退以爲常馬或<lb/>
䠞<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>不任相通融爲假借一日有告馬病從成請騟<lb/>
往始命鞍踶鳴人立左右驤拒不可制易十數健卒<lb/>
莫能孰何乃以歸之成成曰安有是呼常馭羸卒持<lb/>
<pb n="KR3l0072_SBCK_005-9b"/>
　鞚來則帖耳馴服如平時振迅通衢磬控緩亟無少忤<lb/>
　者自是惟成乗則受之他人則復弗受雖日浴于河<lb/>
　羣馬皆禓而騎相望後先騟之馭者終莫敢竊睨其<lb/>
　膺鬛稍前即噬齧之軍中咸指爲駑悍擯弗齒　嘉<lb/>
　定庚午峒㓂李元礪盗弄潢池兵庚符下統府調兵<lb/>
　三千人以往成與行﨑嶇山澤夷若方軌至吉之月<lb/>
　餘㓂來犯龍泉柵成出搏鬪四五合危敗之矣或以<lb/>
　鈎出其腋及鞬而隊死焉官軍亟鳴鉦騟屹立不去<lb/>
　躑躅徘徊悲鳴屍側賊將顧曰良馬也取之元礪有<lb/>
　弟悍很恃埶每出掠率彊取十二三適見之色動曰<lb/>
<pb n="KR3l0072_SBCK_005-10a"/>
　　我欲之將不敢逆遂試之蹴踘進退折旋良愜即不<lb/>
　　勝喜貯以上廐煑豆粟濯泉翦<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>用金玉爲鎧華韀<lb/>
　　沃續極其鮮明羣渠皆釃酒來賀輜重卒有爲賊掠<lb/>
　　取者知之曰騟他日未當若是彼畜也而亦畏賊耶<lb/>
　　竊恠之於是日游其騟於峒　間上下峻坂無不如<lb/>
　　意恨得之晩思一快意馳騁而地多阻且不可得後<lb/>
　　旬浹復犯永新柵官軍聞有㓂至披鹿角出迎擊鼓<lb/>
　　聲始殷果乗騟以來騟識我軍旗幟亟馳賊覺有異<lb/>
　　大呼勒挽不止則怒以鐡槊擊之胯盡傷騟不復顧<lb/>
　　冐陣以入軍士識之者曰此王校之騟也是異服者<lb/>
<pb n="KR3l0072_SBCK_005-10b"/>
必其酋相與遂之執以下訊而得其實則縳以徇于<lb/>
軍曰得元礪之弟矣譟而進賊軍大駭軍士勇躍争<lb/>
奮遂敗之急羽露書以出竒獲醜聞檻送江右道<lb/>
朝廷方患其跳梁日徯吉語聞而嘉之第賞有差衆<lb/>
耻其功之出於馬也没騟之事騟之義遂不聞於時<lb/>
居二日騟歸病傷不秣而死稗官氏曰孔子曰驥不<lb/>
稱其力稱其徳也今視騟之事信然夫不苟受以爲<lb/>
正報施以爲仁巽以用其權而决以致其功又卒不<lb/>
失其義以死非徳其孰能稱之也彼仰秣而戀豆歴<lb/>
跨下而不知耻因人而成事者雖有奔塵絶景之技<lb/>
<pb n="KR3l0072_SBCK_005-11a"/>
才不勝徳嫓之駑駘何足算乎余意君子之將有取<lb/>
也而居是郷詳其事故私剟取著于篇<lb/>
　　　　鳯凰弓<lb/>
鄭華原<hi>居中</hi>在宥府和子美<hi>詵</hi>知雄州嘗以事詣<lb/>
京師召與語而恱之遂薦於　徽袒敷奏明鬯大契<lb/>
宸㫖進横階一等俾還任詵因上制勝彊逺弓式<lb/>
詔施行之弓製實弩極輕利能破堅於三百歩外即<lb/>
邉人所謂鳯凰弓者　紹興中韓蘄王<hi>世忠</hi>因之稍<lb/>
加損益而爲之新名曰剋敵亦　詔起部通製至今<lb/>
便焉洪文敏容齋三筆謂祖　熈寧神臂之規實不<lb/>
<pb n="KR3l0072_SBCK_005-11b"/>
然也詵知兵嘗沮伐燕之議以及於責北事之作未<lb/>
及用以死蓋兩河名將云<lb/>
　　　　大小寒<lb/>
韓平原在　慶元𥘉其弟仰胄爲知閤門事頗與宻<lb/>
議時人謂之大小韓求捷徑者爭趨之一日　内燕<lb/>
優人有爲衣冠到選者自叙履歴材藝應得美官而<lb/>
留滯銓曹自春徂冬未有所擬方徘徊浩歎又爲日<lb/>
者弊帽持扇過其旁遂邀使談庚甲問以得禄之期<lb/>
日者厲聲曰君命甚髙但於五星局中財帛宫若有<lb/>
所礙目下若欲亨達先見小寒更望成事必見大寒<lb/>
<pb n="KR3l0072_SBCK_005-12a"/>
可也優蓋以寒爲韓侍燕者皆縮頸匿笑余憶　慶<lb/>
元巳未歳如中都道徽之祈門夜憩客邸見壁間一<lb/>
詩漫味語意乃天族之試南宫者所作其辭曰蹇衛<lb/>
衝風怯暁寒也隨舉子到長安路人莫作親王㸔姓<lb/>
趙如今不似韓旁有何人細書八字墨蹟尚新但云<lb/>
霍氏之禍萌於驂乗而已余謂優語所及亦一驂乗<lb/>
也蒙其指目者反懵然若不少悟何耶<lb/>
　　　　趙良嗣隨軍詩<lb/>
趙良嗣旣來降頗自言能文間以詩篇進益簡眷<lb/>
遇至命兼官史局今續通鑑長編　重和元年十二<lb/>
<pb n="KR3l0072_SBCK_005-12b"/>
月丁未推脩　國朝㑹要　帝系后妃吉禮三類賞<lb/>
良嗣實竄名參詳與轉一秩焉亦可占其非據矣後<lb/>
旣坐誅其所自爲集凡數十卷時人皆唾去不視蕩<lb/>
燬無収拾者余讀北遼遺事見良嗣與王瓌使女眞<lb/>
隨軍攻遼上京城破有詩曰建國舊碑胡月暗興王<lb/>
故地野風乾回頭笑向王公子騎馬隨軍上五鑾上<lb/>
京蓋今虜㑹寧乃契丹所謂西樓者實耶律氏之咸<lb/>
鎬豐沛犬羊固不足䘏而良嗣世仕其國身踐其朝<lb/>
貴爲九卿一旦决去視宗國顚覆殊無禾黍之悲反<lb/>
吟咏以志喜其爲人從可知也縱有名篇正亦不足<lb/>
<pb n="KR3l0072_SBCK_005-13a"/>
録况僅止爾耶五鑾乃上京殿名保機之故巢也<lb/>
桯史卷第五<lb/>
<pb n="KR3l0072_SBCK_005-13b"/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_006-1a"/>
桯史卷第六<hi>六則</hi>
　　　　　　　　　　相　臺　岳　珂<lb/>
　　　　汪革謡䜟<lb/>
淳熈辛丑舒之宿松民汪革以鐡冶之衆叛比郡大<lb/>
震　詔發江池大軍討之既潰又　詔以三百萬名<lb/>
捕其年革遁入　行都廂吏執之以聞遂下大理獄<lb/>
具梟于市支黨流廣南余嘗聞之番易周國器<hi>元鼎</hi>
曰革字信之本嚴遂安人其兄孚師中嘗登郷書以<lb/>
財豪郷里爲官榷坊酤以捕私醖入民家格鬪殺人<lb/>
且因以掠<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>黥隷吉陽軍壬午癸未間張魏公都督<lb/>
<pb n="KR3l0072_SBCK_006-1b"/>
江淮孚逃歸上書自詭募亡命爲前鋒雖弗效猶以<lb/>
此脫黥籍歸益治貲産復致千金革偶䦧牆不得志<lb/>
獨荷一繖出聞淮有耕冶可業渡江至麻地家焉麻<lb/>
地去宿松三十里有山可薪革得之稍招合流徙者<lb/>
治炭其中起鐡冶其居旁又一在荆橋使里人錢某<lb/>
秉徳主焉錢故呉越支裔也貧不能家妻美而豔革<lb/>
私之邑有酤坊在倉歩白雲革訟而擅其利歲致官<lb/>
錢不什一别邑望江有湖地饒魚蒲復佃爲永業凡<lb/>
廣袤七十里民之以漁至者數百戸咸得役使革在<lb/>
淮仍以武斷稱如居嚴時出佩刀劔盛騎從環數郡<lb/>
<pb n="KR3l0072_SBCK_006-2a"/>
邑官吏有不愜志者輙文致而訟其罪或莫夜嘯烏<lb/>
合歐擊瀕死乃寘於是爭敬畏之願交驩奉頥㫖革<lb/>
亦能時低昂折節與㳺得其死力聲熖赫然自儔夷<lb/>
以下不論也𥘉江之統帥曰皇甫倜以寛得衆别聚<lb/>
忠義爲一軍多致驍勇繼之者劉光祖頗矯前所爲<lb/>
奏散遣其衆太湖邑中有洪恭訓練居邑南門倉巷<lb/>
口舊爲軍校先數年巳去尺籍家其間軍士程某二<lb/>
人素識之徃歸焉恭無以容又不欲逆其意革之長<lb/>
子某好騎射輕財結客遂以書薦之徃果喜留之一<lb/>
年而盡其技革貲用適窘謝以鐡鏹五十緍二人不<lb/>
<pb n="KR3l0072_SBCK_006-2b"/>
滿問其所徃曰將如太湖革因寄書以遺恭革與恭<lb/>
好有私幹期以秋以其便之弗端亶書紙尾曰廼事<lb/>
俟秋凉即得踐約二人既出飲它肆酣相與咨怨竊<lb/>
發緘窺之而未言至太湖見恭恭門有茗坊延之坐<lb/>
自入于室取四縑將遺之恭有妾曰小姐躬蠶織勞<lb/>
以恭之好施也悋不予縑屏後有詈言二人聞之怒<lb/>
恭堅持縑岀不肯受亦不投以書徑歸九江揚言于<lb/>
市謂革有異謀從我學弓馬兵陣已約恭以秋叛將<lb/>
連軍中爲應我因逃歸故使邏者聞之意欲以藉手<lb/>
冀復収光祖廉得之恐捕二人送後司既無以脫遂<lb/>
<pb n="KR3l0072_SBCK_006-3a"/>
出其書爲證光祖繳上之　朝有　詔捕革郡命宿<lb/>
松尉何姓忘其名素畏其豪彎卒又咸辭不敢前妄<lb/>
謂拒捕幸其事之它屬以自觧時邑無令有王某者<lb/>
以簿攝邑事郡檄簿徃說諭革巳聞之頗爲備飲簿<lb/>
以酒烹鵝不熟而薦意緒倉皇簿覺有異不敢言而<lb/>
出行數里解后郡遣客將郭擇者至擇與汪革交稔<lb/>
故郡使繼簿將命從以吏卒十餘人簿下馬道革語<lb/>
勸勿徃擇不可曰太守以此事屬擇今徒還且得罪<lb/>
遂入革復飲之時天六月方暑虐以酒自已至申不<lb/>
得去擇𥘉謂革無他既見乃露刄列兩廂門下憧憧<lb/>
<pb n="KR3l0072_SBCK_006-3b"/>
徃來袒禓呼嘯頗懼亶孫辭匄去革畢飲字謂擇曰<lb/>
希顔吾故人今事籍籍革且不知所從始雀䑕貪生<lb/>
未敢出有楮劵四百匄希顔爲我展限擇陽諾方取<lb/>
楮捕吏有王立者亦以革之餉飲也醉聞其得錢扣<lb/>
䆫呼曰三省樞宻院同奉　聖㫖取謀反人教練乃<lb/>
受錢展限耶革長子聞之躍出縛擇曰吾父與爾善<lb/>
爾乃匿　聖㫖文書給吾父死地戸闔甲者興王立<lb/>
先中二刀仆僞死盡殱捕吏鈎曵出寘牆下將殺擇<lb/>
探懐中得所藏郡移擇搏頰祈哀曰此非他人乃何<lb/>
尉所爲苟得尉辨正死不恨革許之分命二子徃起<lb/>
<pb n="KR3l0072_SBCK_006-4a"/>
炭山及二冶之衆炭山皆郷農不肯從爭迸逸惟冶<lb/>
下多逋逃羣盗寔從之夜起兵部分行伍使其腹心<lb/>
龔四八董三董四錢四二及二子分將之有衆五百<lb/>
餘六日辛亥遲明蓐食趨邑數人者故軍士若將家<lb/>
子弟亦有能文者俠且武平居以官人稱革皆親下<lb/>
之革有三馬號惺惺騮小騘騍曰畨婆子駿甚馭曰<lb/>
劉青驍捷過人革是日𬒳白錦𫀆屬櫜鞬腰劔緫鵝<lb/>
梨旋風䯻道荆橋秉徳之妻闖于垣匿弗之見乃過<lb/>
之未至縣五里錢四二有異心因謂革曰今捕何尉<lb/>
顧不足多煩兵君以親騎入大隊姑屯此可也革然<lb/>
<pb n="KR3l0072_SBCK_006-4b"/>
　其言以三十騎先入郭門問尉所在則前一日以定<lb/>
　民訟舎村寺未歸乃耀武郭中復南出劉青方鞚忽<lb/>
　顧革曰今雖不得尉能質其家尉且立來革曰良是<lb/>
　反騎趨縣尉廨在縣治革將至有長人衣白立門間<lb/>
　髙與樓齊其徒俱見之人馬辟易亟奔還則錢四二<lb/>
　者已與其衆潰逃略盡惟龔董守郭擇不去者尚五<lb/>
　六十人計無所出廼殺擇而還麻地其居屋數百間<lb/>
　藏書甚富榖粟山積盡火之㓜孫千一甫十一歲使<lb/>
　乗惺惺騮如無爲漕司分析非敢反特爲尉迫脅狀<lb/>
　遂殺二馬挈其孥至望江以五舟分載入天荒湖泊<lb/>
<pb n="KR3l0072_SBCK_006-5a"/>
葦間與龔董灑涕别去曰各逃而生毋以爲君累也<lb/>
其次子有婦張實太湖河西花香鹽賈張四郎之女<lb/>
有智數嘗勸革就逮弗從至是與其子相泣自湛于<lb/>
湖時人哀之王立既不死負傷而逃歸郡郡聞革起<lb/>
聚民兵㑹廵尉來捕且驛書上言　詔發兩統帥偏<lb/>
禆撲滅勿使熾居十日而兵大合徒知其在湖不敢<lb/>
近視舟有煙火且聞伐鼓聲稍乆不出使闖之則無<lb/>
人焉煙乃　麻屑爲詰曲如印盤縳羊鼓上使以蹄<lb/>
擊革蓋東矣革之至江口劫二客舟浮家至鴈汊采<lb/>
石僞官歸峽者謁征官而去人莫之疑舒軍既失革<lb/>
<pb n="KR3l0072_SBCK_006-5b"/>
朝廷益慮其北走胡大設賞購革乃匿其家于近郊<lb/>
故死友家夜使宿弊窑曰吾事明家可歸師中兄遂<lb/>
入北關遇城北廂官白某者于塗白嘗爲同安監官<lb/>
識革方駭避革曰聞官捕我急請以爲君得束手詣<lb/>
闕下天獄獄吏訊其家所在備楚毒卒不言從獄中<lb/>
上書言臣非反者蹭蹬至此蓋嘗投匭請得以兩淮<lb/>
兵恢復中原不假援助臣志可見矣不知訟臣反而<lb/>
捕者爲誰請得以辨乃　詔九江軍送二人捕洪恭<lb/>
等雜驗皆無反狀書所言秋期乃它事革亶坐手殺<lb/>
平人論極典從者末减二人亦以首事妄言杖脊竄<lb/>
<pb n="KR3l0072_SBCK_006-6a"/>
千里方其孫訴漕司時遞押繋太湖荷小校過棠梨<lb/>
市國器嘗見之惺惺騮棄野間爲人取去宿松人復<lb/>
攘之以瘠死革之壻曰毛翥字時舉第百一居倉歩<lb/>
亦業儒以不預謀至今存後其家果得免依孚而居<lb/>
後一年事益㢮乃如宿松識故業董四從有緫首詹<lb/>
怨之捕送郡郭擇家人逆諸門搏擊之至郡庭首不<lb/>
髮矣其捕董時亦賞緍十郡不復肯卑薄其罪僅編<lb/>
管撫州革未敗天下謡曰有箇秀才姓汪騎箇驢兒<lb/>
過江江又過不得做盡萬千趨鏘又曰徃在祁門下<lb/>
郷行第排來四八首尾皆同凡十餘曲舞者率侑以<lb/>
<pb n="KR3l0072_SBCK_006-6b"/>
鼓吹莫曉所謂至是始驗革第十二以四合八其應<lb/>
也二人𥘉言蓋謂革將自廬起兵如江云國器又言<lb/>
革存時毎酒酣多好自舞亦不知兆止其身宿松長<lb/>
人或謂其邑之神曰福應侯威靈極著革時亦欲縱<lb/>
火殺掠使無所睹邑㡬殆時守安慶者李歲乆亦不<lb/>
知其爲何人也<lb/>
　　　　鐵劵故事<lb/>
苗劉之亂勤　王兵向　闕朱忠靖<hi>勝非</hi>從中調護<lb/>
六龍反正有　詔以二凶爲淮南兩路制置使令將<lb/>
部曲之任時正彦有挾　乘輿南走之謀傳不從<lb/>
<pb n="KR3l0072_SBCK_006-7a"/>
朝廷微聞而憂之幸其速去其屬張逵爲畫計使請<lb/>
鐡劵既　朝辭遂造堂䄂劄以<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>忠靖曰　上多二<lb/>
君忠義此必不吝顧吏取筆判　奏行給賜令所屬<lb/>
檢詳故事如法製造不得住滯二凶大喜是夕遂引<lb/>
遁無復譁者時　建炎三年四月己酉也明日將朝<lb/>
郎官傳<hi>宿</hi>扣漏院白急速事命延之入傅曰昨得堂<lb/>
帖給賜二將鐵劵此非常之典今可行乎忠靖取所<lb/>
持帖顧執政秉燭同閱忽顧問曰檢詳故事曽檢得<lb/>
否曰無可檢又問如法製造其法如何曰不知又曰<lb/>
如此可給乎執政皆笑傳亦笑曰已得之矣遂退後<lb/>
<pb n="KR3l0072_SBCK_006-7b"/>
傅論功遷一官忠靖嘗自書其事云<lb/>
　　　　鴻慶銘墓<lb/>
孫仲益<hi>覿</hi>鴻慶集太半銘誌一時文名獵獵起四方<lb/>
爭輦金帛請日至不暇給今集中多云云蓋䛕墓之<lb/>
常不足咤獨有武功大夫李公碑列其間乃儼然一<lb/>
璫耳亟稱其髙風絶識自以不獲見之爲大恨言必<lb/>
稱公殊不怍於宋用臣之論謚也其銘曰靖共一徳<lb/>
歴踐四朝如砥柱立不震不揺亦太侈云余在故府<lb/>
時有同朝士爲某人作行狀言者摘其事以爲士大<lb/>
夫之不忍爲即日罷去事頗相類仲益蓋幸而不及<lb/>
<pb n="KR3l0072_SBCK_006-8a"/>
於議也<lb/>
　　　　蘇衢人妖<lb/>
余兄周伯以　淳熈丙申召爲太府簿時姑蘇有民<lb/>
家姓唐一兄一妹其長皆丈有二尺里人謂之唐大<lb/>
漢不復能嫁娶每行勌倚市簷憩坐如堵墻不可出<lb/>
出輙傾市從觀之日㗖斗餘無所得食因適野爲巨<lb/>
室受囷粟蓋立囷外即可舉手以致不必以梯也以<lb/>
是背㣲傴有璫以輅使客見之大驚遂入奏　詔廪<lb/>
之殿前司時郭棣爲帥周伯間一徃必敬喏其聲如<lb/>
鐘　徳夀時欲見之懼其聚民乃卧之浮于河至望<lb/>
<pb n="KR3l0072_SBCK_006-8b"/>
仙專舟焉又江山邑寺有緇童眉長踰尺來淨慈都<lb/>
人爭出視之信然事聞　禁中　詔給僧牒賜名延<lb/>
慶寺僧日坐之門護以行馬士女填咽炷香謂之活<lb/>
羅漢遂裒施貲爲殿寺有故銅像甚侈乃位之中不<lb/>
朞而成周伯亦親見之是非肖貌賦形之正近於人<lb/>
妖矣後數年周伯去　國皆不知所終<lb/>
　　　　快目樓題詩<lb/>
江西詩派所在士多漸其餘波然資豪徤和易不常<lb/>
詩亦随以異廬陵在　淳熈間先後有二士其一曰<lb/>
劉改之余及識之嘗書之矣舊歲在里中與張漕仲<lb/>
<pb n="KR3l0072_SBCK_006-9a"/>
　　隆<hi>棟</hi>之子似仲游因言劉叔儗詩句叔儗名儗才豪<lb/>
　　甚其詩往往不肯入格律　淳熈甲辰乙已間余兄<lb/>
　　周伯持淛東庾節待次一日過仲隆同登其家後圃<lb/>
　　快目樓有詩楣間曰上得張公百尺樓眼髙四海氣<lb/>
　　横秋只愁笑語驚閶闔不怕闌干到斗牛逺水拍天<lb/>
　　迷釣艇西風萬里襲貂裘眼前不著淮山礙望到中<lb/>
　　原天際頭周伯讀而壯之問知其儗居月餘儗來謁<lb/>
　　仲隆仲隆留之因置酒北湖招周伯曰詩人在此亟<lb/>
　　踐勝約既至一見如舊交坐中以二詩遺周伯其一<lb/>
　　曰昔年槌鼓事邉庭公相身爲國重輕四海㡬人思<lb/>
<pb n="KR3l0072_SBCK_006-9b"/>
武穆百年今日見儀刑筆頭風月三千字齒頰冰霜<lb/>
十萬兵天亦知人有遺恨定應分付與　中興其二<lb/>
曰巳買湖山卜奠居因君又復到康廬十年到處看<lb/>
詩卷一日湖邊從使車南渡忠良知有種中原消息<lb/>
定關渠從今便是門䦨客時出山來探詔除詩成風<lb/>
簷展讀大喜遂約之入淛明年叔儗過㑹稽留連累<lb/>
月餉之緍錢甚夥叔儗又有題岳陽樓一篇周伯喜<lb/>
誦之余得其親録本曰八月書空鴈字聮岳陽樓上<lb/>
俯晴川水聲軒帝鈞天樂山色玉皇香案煙大舶駕<lb/>
風來島外孤雲銜日落唫邊東南無此登臨地遣我<lb/>
<pb n="KR3l0072_SBCK_006-10a"/>
飄飄意欲僊余反覆四詩大㮣皆一軌轍新警峭㧞<lb/>
足洗塵腐而空之矣獨似傷露筋骨蓋與改之爲一<lb/>
流人物云叔儗後亦終韋布詩多散軼不傳<lb/>
　　　　記龍眠海㑹圖<lb/>
李龍眠既棄畫馬之嗜亶作𥙷陁大士相以施緇徒<lb/>
垂老得疋楮戯筆五百應真像㡬年廼成平生繪冩<lb/>
具大三昧僅此軸耳先君在蜀得之毋氏雅敬浮屠<lb/>
常櫝致香火室中余來京口因暇日出示王英伯遂<lb/>
倣貝葉語爲作記其右曰南閻浮提有大善知識現<lb/>
居士宰官婦女身在家修菩薩𣑽行有一𥘉學與其<lb/>
<pb n="KR3l0072_SBCK_006-10b"/>
　子游以是因縁得至其舎一日出示五百大阿羅漢<lb/>
　海㑹妙相一軸於是合掌恭敬歎未曽見如人入闇<lb/>
　忽覩光明心大歡喜莫可喻說宛轉諦觀神通變化<lb/>
　皆得自在小大長短老㓜妍醜各有所别足踏滄海<lb/>
　如履坦途蛟蜃黿鮀魚鼈蛙蛤俛首聽命如乗安車<lb/>
　天龍八部夜义羅刹諸惡鬼衆前後導從如役僕厮<lb/>
　寳花繽紛天樂競集金橋架空琪樹蔽日或闖而窺<lb/>
　或倚而立瓶鉢杖拂各有所執凌雲御風升降莫測<lb/>
　或解衣渡水或濯足坐石或挽或負狀貌迭出以種<lb/>
　種形成於一色於一色中衆妙畢具如幻三昧随刹<lb/>
<pb n="KR3l0072_SBCK_006-11a"/>
現形千變萬化不離一性如是我聞釋迦文佛既成<lb/>
道巳乃於耆闍崛山集阿羅漢有學無學菩薩摩訶<lb/>
薩次第授記陳如號曰普明五百阿羅漢亦同一號<lb/>
名曰普明既受佛記即得如來方便法而金剛經云<lb/>
實無有法名阿羅漢則是諸大阿羅漢有法無法有<lb/>
相無相皆不可知不可測飄流大海一切衆生天龍<lb/>
八部諸鬼神衆若有若無若隱若顯亦不可知不可<lb/>
測如夣中語如水中塵如暗中影如空中花謂之有<lb/>
相可乎謂之有法可乎是又不可知不可測然則斯<lb/>
圖之作滄海浩渺神通變化竒形異狀曲極其妙求<lb/>
<pb n="KR3l0072_SBCK_006-11b"/>
諸法耶求諸相耶是又愚所不可知不可測夫佛於<lb/>
賢劫中在大梵天未出毋胎居摩尼殿集天釋梵八<lb/>
部之衆演暢摩訶衍法度無量無邊衆生其殿百寳<lb/>
裝嚴衆妙殊特匪因縁而有匪自然而成則是殿是<lb/>
佛是法是相謂之有乎謂之無乎知此則知海之爲<lb/>
海羅漢之爲羅漢蛟蜃黿鮀魚鼈蛙蛤天龍八部夜<lb/>
义羅刹似耶否耶有耶無耶匪大圎覺合凡聖於一<lb/>
理混物我於一心是否兩忘色空俱滅則法且無有<lb/>
何况於相相且無有何况於畫畫且無有何况於記<lb/>
雖然是理也爲發大乗者說爲發最上乗說若夫即<lb/>
<pb n="KR3l0072_SBCK_006-12a"/>
心是佛因佛見性善男子善女人有能於一切法一<lb/>
切相而生敬心則聚沙爲塔畫地成佛皆是道塲何<lb/>
况圖畫裝嚴盡形供養當知是人成就第一希有功徳<lb/>
所得福徳亦復如是不可思議不可稱量於往昔時<lb/>
有大居士號曰龍眠得畫三昧始好畫馬念念弗忘<lb/>
有大比丘見而語之由此一念當墮馬腹於是居士<lb/>
躩然懴悔乃於一切諸佛諸大菩薩而致意焉端嚴<lb/>
妙麗随念現形皆得三昧是羅漢者居士之所作也<lb/>
以居士之一念畫此羅漢以大善知識之一念得此<lb/>
羅漢當知是畫爲第一希有畫者得者匪於過去無<lb/>
<pb n="KR3l0072_SBCK_006-12b"/>
量阿僧祇劫承佛受記未易畫此亦未易得此至於<lb/>
有法無法有相無相如魚飲水冷暖自知是記也蓋<lb/>
爲畫設開禧二年百六日𥘉學王邁謹記英伯它文<lb/>
亦多竒累試詞闈不偶今尚在選調中余前書京口<lb/>
故游蓋其人也<lb/>
桯史卷第六<lb/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_007-1a"/>
桯史卷第七<hi>五則</hi>
　　　　　　　　　　相　臺　岳　珂<lb/>
　　　　呉畏齋<hi>獵</hi>謝贄啓<lb/>
開禧兵隙將開憂　國者慮其不終乙丑之元呉畏<lb/>
齋自鄂　召過京口以先君湖湘之契先來訪余亟<lb/>
送出南水門謝不敏既而留中爲大蓬未㡬遂以秘<lb/>
撰帥荆復出閘西泝時北事巳章灼余念數路岀師<lb/>
具有殷鑒雖上流運竒先王有遺規而今未必能且<lb/>
是時招僞官遣妄諜亹亹多費實無益於事天下寒<lb/>
心而謀　國者不之知也因草一啓代贄及之曰騎<lb/>
<pb n="KR3l0072_SBCK_007-1b"/>
虹過賀曽親謦欬之承倉䑕嘆斯尚墮塵埃之夣喜<lb/>
拜重來之命試伸一得之愚竊以　宋受天命何啻<lb/>
百庚申虜汙中原又閱一甲子自　崇觀撤藩籬之<lb/>
蔽而　炎興紛和戰之謀誕謾敗事而選懦則有餘<lb/>
浮躁大言而矝夸之亡實有志者以拘攣而廢無庸<lb/>
者以積累而升牢籠易制之人才玩愒有爲之歲月<lb/>
肉食者鄙亡秦當可進而失機骨狺而爭逆亮以難<lb/>
從而求釁遂致蟠固狡兎之窟猶欲睥睨化龍之都<lb/>
决䇿和親姑謂奉春之孰計卧薪自厲誰爲勾踐之<lb/>
盛心金湯恐喝於豫圖玉帛聮翩於逺餽百年棄置<lb/>
<pb n="KR3l0072_SBCK_007-2a"/>
亦巳乆矣萬口和附以爲當然不特首足混於無别<lb/>
而反使有加將見膏血困於常輸而未知所止有識<lb/>
毎一寘念終夕爲之寒心今雖欲爲後乃益甚竊聞<lb/>
九世之大議僅積三時之成䂓蹤跡張皇已同獸鬪<lb/>
議論噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>堅闢狐疑徒欲快一决而僥前功詎曰計<lb/>
萬全而爲後慮畎畒有懐於憂　國匭旌無路而陳<lb/>
情敢忘末學之激衷試請丈人之静聽嘗觀古昔中<lb/>
興之業或因東南全盛之基規模雖狹於未宏功業<lb/>
亦随其所就孫氏北無淮而西無蜀距江尚固於周<lb/>
防晉室内有㓂而外有戎渡水亦成於克捷彼皆未<lb/>
<pb n="KR3l0072_SBCK_007-2b"/>
盡有今日之所有我乃類欲爲當時之不爲邊草未<lb/>
揺紛紛抵掌塞塵一警惴惴奉頭㢮張以道固曰随<lb/>
時勇怯任情料必至此未嘗有十年之生聚但聞以<lb/>
千里而畏人惟昧於天下轉移之機所以成流俗衰<lb/>
頽之弊願姑寘㝷常以破未識時之說特欲舉一二<lb/>
以釋妄乗勢之疑夫江淮爲唇齒之邦關陜乃腹心<lb/>
之地欲近守則不當固其内而舎其外欲逺攻則安<lb/>
可即所後而忘所先况天險可守共守則險亦均地<lb/>
利可据能据則利必倍此皆不易之常理具有巳行<lb/>
之舊規襄陽關中之喉兵易進而亦易退京師海内<lb/>
<pb n="KR3l0072_SBCK_007-3a"/>
之腹守可暫而不可常通秦蜀兩道之勢則兵力不<lb/>
宜輕居陳梁四戰之郊則守備不必泥使靈旗再圖<lb/>
北指詎不先出峴之師而　大駕一日東歸似難執<lb/>
居汴之䇿蓋設嶮象存於習坎而趨時患在於用常<lb/>
誠由泗宿以下靈壁之師因登萊而濟海道之衆淮<lb/>
西則出夀春而窺許境關外則道大散而瞰雍郊是<lb/>
謂正兵皆爲危道蓋河南雖可得而難於持乆舟師<lb/>
雖可用而未爲全謀即平壤以制敵蹉跌則不支用<lb/>
嶮道以出兵饋餉則難繼故顯忠卒成符離之<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>而<lb/>
至於潰李寳僅濟膠西之捷而不敢留水路貽明徹<lb/>
<pb n="KR3l0072_SBCK_007-3b"/>
之憂陸運制武侯之出非陳言之是襲亦啇監之可<lb/>
稽若夫運上流之竒此端繫大賢之責一軍下<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>略<lb/>
中原之勢已搖萬騎出頴昌京畿之地旋復南城分<lb/>
徇而首尾互應朱僊進擊而手足猖披惟是時之舉<lb/>
偶困於謗書而此日之功難言於覆簣苟盡得䇿豈<lb/>
復至今自兩河而言則銅梁爲舊疆由九郡而論則<lb/>
金坡爲限塞平州與三關異路而不豫計真兒戯哉<lb/>
白溝僅一水累世而不敢踰亦幸安耳今欲爲能勝<lb/>
而必不可勝固當審所圖而棄其難圖豈徒舎敗績<lb/>
而趨成功庶不因空名而受實禍　宣和之捷所以<lb/>
<pb n="KR3l0072_SBCK_007-4a"/>
胎　靖康之變　隆興之戰所以成　乾道之盟惟<lb/>
思之逺而慮之深庶功可成而憂可弭大姑少置小<lb/>
亦未安招攜固上䇿而納歸正乃自困之資用間誠<lb/>
至謀而遣妄諜乃無益之費僞官換授是當誅而蒙<lb/>
賞厚貲輕卑是以實而易虚雖至愚猶且知其非豈<lb/>
在上顧甘循其弊許移治者是許其棄地令擇利者<lb/>
是令其退師徒使全家保妻子之臣用以藉口竊爵<lb/>
禄之寵邊城保鄣以廟堂使闕而不免於屢遷戎閫<lb/>
事機以主帥豢安而常淹於難逹偃然以承平文飾<lb/>
之體巍乎居要境藩維之權塞下之粟反内徙以自<lb/>
<pb n="KR3l0072_SBCK_007-4b"/>
虚軍中之弊猶日朘而不止歲市駿而不能償耗誰<lb/>
興開元監牧之謀日計漕而未足饋軍孰啓神爵屯<lb/>
田之䇿民兵文具禁籍虚貟柰何欲興不世之儁功<lb/>
尚爾未革易知之宿弊此特言其梗槩𥘉未効於㳙<lb/>
埃巳不勝賈生痛哭之私矧欲致臧宫鳴劔之議試<lb/>
捈悶悶母謂平平恭惟某官以世大儒助國正論貫<lb/>
兼資於文武視一節於險夷歸自乗軺公議浩然而<lb/>
歸重卑之顓閫天心昭若以可知　上方勤西顧之<lb/>
憂公特任北門之寄風露三神之頂洊爾褰裳旌旗<lb/>
千騎之來跫然望履聳列城之觀望屹外閫之蕃宣<lb/>
<pb n="KR3l0072_SBCK_007-5a"/>
當盡逺猷庶銷過計某辱知最渥因事有言屢矣蹉<lb/>
跎雖粗有少年之志斐然狂簡得毋貽小子之嗤或<lb/>
可執鞭願供磨盾其諸軟熟之貢徒致髙明之煩嗣<lb/>
聽䇿勲别當脩贄畏齋在丹陽舘一覽輙喜親作數<lb/>
語謝曰抗身名以衛社稷乆沉射虎之威䟽王爵以<lb/>
大門閭將表食牛之氣有來相過允荷不忘監倉學士<lb/>
風烈承宗詞葉振俗喜北平之有後幸郎君之克家<lb/>
庾氏卑官王孫令器必有表薦以發忠嘉至於陳誼<lb/>
之甚髙與夫期待之太過此則諸君子之責而非一<lb/>
郡守之憂某行官沔鄂之間即有兵民之寄當呼老<lb/>
<pb n="KR3l0072_SBCK_007-5b"/>
校退卒問先烈之宏規將與羣公貴人誦故侯之名<lb/>
緒叙謝之意匆草莫殫於是一得之謀頗徹於諸公<lb/>
間矣又一年稍稍如言宇文顧齋聞之從章以𥘉録<lb/>
本去㑹除次對謬以充自代薦且有志識不羣之褒<lb/>
𥘉未相識也故余投謝駢儷有曰𥘉不求於識面亶<lb/>
自得於知心蓋指此它日又特剡亟稱之于廟堂余<lb/>
迄不知所䝉近繙故笈偶見存本因悼殄瘁潸然出<lb/>
涕書之以志余之愧於知巳者焉<lb/>
　　　　楚齊僣冊<lb/>
靖康元年金人䧟　京師明年太宰張邦昌僣帝位<lb/>
<pb n="KR3l0072_SBCK_007-6a"/>
是歲邦昌伏誅又三年盡䧟中原地殿中侍御史劉<lb/>
豫復僣帝位九年豫就執北去余嘗得其二冊文乃<lb/>
刪其吠堯者而剟録之邦昌之冊曰維天㑹五年歲<lb/>
次丁未二月辛亥朔二十有一日辛巳皇帝若曰朕<lb/>
惟我太祖武元皇帝肇建區夏務安元元肆朕纂承<lb/>
不敢荒怠夙夜兢兢思與萬國格于治粤惟有　宋<lb/>
寔乃通鄰貢歲幣以交懽馳星軺而講好期於萬世<lb/>
永保無窮蓋我有大造于宋也不圖變誓渝盟以怨<lb/>
報徳開端招禍反義爲仇今者國既乏主民冝混同<lb/>
然念厥功誠非貪土遂命帥府與衆推賢僉曰太宰<lb/>
<pb n="KR3l0072_SBCK_007-6b"/>
張邦昌天毓䟽通神資睿哲處位著忠良之譽居家<lb/>
聞孝友之名實天命之有歸仍人情之所徯擇其賢<lb/>
者非子而誰是用遣使備禮以璽紱寳冊命爾爲皇<lb/>
帝以援斯民國號大楚都于金陵自黄河以外除西<lb/>
夏封圻疆場仍舊世輔王室永爲藩臣貢禮時修勿<lb/>
疑於述職問音歳至無緩於披誠於戯天生蒸民不<lb/>
能自治故立君以臨之君不能獨理故設官以教之<lb/>
乃知民非后不治后非賢不守其有位者可不謹歟<lb/>
子懋乃徳嘉乃丕績日敬一日雖休勿休欽哉其聽<lb/>
朕命豫之冊曰維天㑹八年歳次庚戌七月辛丑朔<lb/>
<pb n="KR3l0072_SBCK_007-7a"/>
二十有七日丁卯皇帝若曰朕公於御物不以天下<lb/>
爲已私職在牧民廼知王者爲通器威罰既巳殄罪<lb/>
位號冝乎授能廼者有遼運屬㒹危數窮否塞獲罪<lb/>
上帝流毒下民太祖武元皇帝杖黄鉞而拯黎元麾<lb/>
白旄而誓師旅妖氣既殄區宇大寜爰有　宋人來<lb/>
從海道願輸歲幣祈復漢疆太祖方務善鄰即從來<lb/>
議重念斯民乆罹塗炭未獲昭蘇不委仁賢孰能保<lb/>
定咨爾劉豫夙擅直言之譽素懐濟世之才居于亂<lb/>
邦生不偶丗百里雖智亦奚𥙷於虞亡三仁至髙或<lb/>
顯從於周仕當姦賊擾攘之際正愚氓去就之間舉<lb/>
<pb n="KR3l0072_SBCK_007-7b"/>
郡來王奮然獨㫁逮乎歴試厥勲克成夫委之安撫<lb/>
教化行任之尹牧獄訟理付之緫戎盗賊息專之節<lb/>
制郡國清况有定衰救亂之謀必挾拯變扶危之䇿<lb/>
使民無事則櫜弓力穡有役則釋耒荷戈罷無名之<lb/>
征捐不急之務徴隱逸舉孝廉振紀綱修制度省刑<lb/>
罰而去煩酷發倉廩而息螽螟神人以和上下恊應<lb/>
比下明詔詢考輿情列郡同辭一心仰在冝即歸仁<lb/>
之地以昭建業之元是用遣西京留守髙慶裔副使<lb/>
禮部侍郎知制誥韓昉備禮以璽紱寳冊命爾爲皇<lb/>
帝國號大齊都于大名歳修子禮永貢䖍誠卑爾封<lb/>
<pb n="KR3l0072_SBCK_007-8a"/>
疆並從楚舊更湏安集自相攸居爾其上體天心下<lb/>
從人欲忠以藩王室信以保邦圻惟天難諶惟命靡<lb/>
常謹厥徳保厥位爾其勉哉勿忽朕命玉冊皆以六<lb/>
十六方爲制每方字兩行以金書之於虖犬羊亂華<lb/>
㒹倒冠履一至於此讀此者得不起魯仲連之愧乎<lb/>
　　　　優伶詼語<lb/>
秦檜以　紹興十五年四月丙子朔賜第望僊橋丁<lb/>
丑賜銀絹萬匹兩錢千萬綵千縑有詔就第賜燕假<lb/>
以教坊優伶宰執咸與中席優長誦致語退有參軍<lb/>
者前褒檜功徳一伶以荷葉交倚從之詼語雜至賔<lb/>
<pb n="KR3l0072_SBCK_007-8b"/>
歡既洽參軍方拱揖謝將就倚忽墜其幞頭乃緫髮<lb/>
爲髻如行伍之巾後有大巾鐶爲雙疊勝伶指而問<lb/>
曰此何鐶曰二勝鐶遽以朴擊其首曰爾但坐太師<lb/>
交倚請取銀絹例物此鐶掉腦後可也一坐失色檜<lb/>
怒明日下伶於獄有死者於是語禁始益䌓芮燁令<lb/>
袊等吻禍蓋其末流焉<lb/>
　　　　嘉禾篇<lb/>
張丞相<hi>啇英</hi>媚事　紹聖共倡紹述　崇寜二年遂<lb/>
爲尚書左丞㑹與蔡元長異論中執法石<hi>豫</hi>殿中御<lb/>
史朱<hi>紱</hi>余<hi>深</hi>以風㫖將劾奏之而無以爲說或言其<lb/>
<pb n="KR3l0072_SBCK_007-9a"/>
在元祐中嘗著嘉禾篇擬司馬文正於周公且爲<lb/>
開封府推當其薨時代府尹爲酹祭文有褒頌功德<lb/>
語因請正其罰有　詔張啇英秉國政機論議反覆<lb/>
加之自取榮進貪冒希求　元祐之𥘉詆訾先烈臺<lb/>
憲交章豈容在列可特落職依前通議大夫知毫州<lb/>
余家舊有石刻正其所謂嘉禾篇者文既爾雅論亦<lb/>
醇正惜乎其好徳之不終也因録之以表其𥘉終焉<lb/>
篇之言曰維　元祐丁卯十月定襄守臣得禾異畒同<lb/>
頴部使者臣張啇英作嘉禾　神宗既登<graphic n="KR1839" url="https://raw.githubusercontent.com/kanripo/KR-Gaiji/master/images/KR1839.png" mimeType="image/png"/>嗣皇帝<lb/>
冲㓜中外震懼罔知　社稷攸託惟太母晦聖徳于<lb/>
<pb n="KR3l0072_SBCK_007-9b"/>
深宫五十有四年克莊克明克仁克簡肆<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>顧命保<lb/>
佑　神孫以緫大政既臨延和乃告于侍臣曰嗚呼<lb/>
先皇帝聦明文武宏規偉圖軼于古先丕惟曰禹貢<lb/>
九州之域乆封裔壤塪于殊俗豺狼野心終不可豢<lb/>
序弗底平時以憂貽于我後昆廼備材力廼督事功<lb/>
務除大害不恤小怨今既墜厥志罹家多艱其弛利<lb/>
源與民共之所不欲一切蠲罷庶事肇革衆志未孚<lb/>
新故相刑愛惡相反議論乗隙紛綸互建疑生于弗<lb/>
親忿生于弗勝其睽成仇其合成黨盈庭睢盱震于<lb/>
視聽惟　聖母燭以純静㫁以不惑去留用捨不歸<lb/>
<pb n="KR3l0072_SBCK_007-10a"/>
于偏歸于是越三載羣慝斯嘉羣乖斯和羣異斯同<lb/>
馨聞于上帝風雨時若英華豐美𬒳于草木發珍祥<lb/>
于兹嘉禾厥本惟三厥壠惟五厥穗惟一臣聞曰在<lb/>
昔成王冲㓜周公居攝近則召公不恱逺則四國流<lb/>
言成王灼知忠邪之情誅伐䜛慝卒以天下聽於周<lb/>
公時則唐叔得禾異畒同頴以獻推古驗今跡雖不<lb/>
同理或胥近臣啇英敢拜手稽首旅天之命曰嗚呼<lb/>
先民有言衆賢和於朝萬物和於野和氣致祥乖氣<lb/>
致異治平之時君臣罔不咸有一徳在虞舜時百僚<lb/>
師師在文王時多士濟濟降及幽王小人在位君子<lb/>
<pb n="KR3l0072_SBCK_007-10b"/>
在野其詩曰潝潝訿訿又曰噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>背憎嗚呼卿士庶<lb/>
尹敬之哉曲直之辨是非之判罔或不異如禾之本<lb/>
終以合潁利害之當予奪之中罔或不同如禾之穎<lb/>
非離于本無有作同害于而公臣呉安操臣李昭叙<lb/>
等立石余又嘗求其開封祭文而觀之頌之極摯者<lb/>
亦特曰公在　熈寜謫居洛京十有五年資治書成<lb/>
帝維寵嘉以子登<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>方渇起居而　帝在天　太母<lb/>
垂簾保祐　神孫疇咨在庭屬以宗社介特眞淳無<lb/>
易公者公來秉鈞乆詘而伸五害變法十科取人孰<lb/>
敢弗良孰敢弗正有傾其議必以死爭日月徂征思<lb/>
<pb n="KR3l0072_SBCK_007-11a"/>
速用成心勦形瘵胡衛餘生嘉謀嘉猷百未有告訃<lb/>
音夜奏九重震悼爵惟太師開國于温莫惠我民門<lb/>
巷煩冤廼命貳卿葬其先原公殮具資一給于官悠<lb/>
悠蒼天從古聖賢損益盛衰與時屢遷功虧于簣志<lb/>
奪于年古也如斯豈公獨然巳矣温公夫何憾焉如<lb/>
此而已雖違時論亦非大溢美者蓋五害等字乃當<lb/>
時之所深諱是以亟黜而不留也張之立朝其𥘉議<lb/>
論具是曁　哲宗親政首爲諌官乃指吕汲公范淳<lb/>
夫輩爲大姦而以司馬文正文忠烈爲負國甚者至<lb/>
以　宣仁比吕武殊視此文爲不同反覆之言　聖<lb/>
<pb n="KR3l0072_SBCK_007-11b"/>
謨其得之矣其後入黨籍却反成濫寘　大觀爰立<lb/>
本以其能與蔡立異而用之亦不能乆也　欽皇嗣<lb/>
服㑹時相主其人贈以太保與范司馬二文正並命<lb/>
天下莫不疑之王稱作東都事略載張罷左丞以言<lb/>
蔡京姦邪有自爲相國志在逢　君等語臺臣以爲<lb/>
非所冝言而謫之考之史諜蓋專坐此篇稱書誤甚<lb/>
當因其異同之迹而遂從傳疑其實非也<lb/>
　　　　朝士留刺<lb/>
秦檜爲相乆擅威福士大夫一言合意立取顯美至<lb/>
以選階一二年爲執政人懐速化之望故仕於　朝<lb/>
<pb n="KR3l0072_SBCK_007-12a"/>
者多不肯求外遷重内輕外之弊頗見於時有王仲<lb/>
荀者以滑稽㳺公卿間一日坐于秦府賔次朝士雲<lb/>
集待見稍乆仲荀在隅席輒前白曰今日公相未出<lb/>
堂衆官乆俟某有一小話願資醒困衆知其善謔爭<lb/>
竦聽之乃抗聲曰昔有一朝士出謁未歸有客投刺<lb/>
于門閽者告之以某官不在留門狀俟歸呈禀客忽<lb/>
勃然發怒叱閽曰汝何敢爾凡人之死者乃稱不在<lb/>
我與某官厚故來相見某官獨無諱忌乎而敢以此<lb/>
言目之耶我必竢其來面白以治汝罪閽拱謝曰小<lb/>
人誠不曉諱忌願官人寛之但今朝士留謁者例告<lb/>
<pb n="KR3l0072_SBCK_007-12b"/>
以如此若以爲不可當復作何語以謝客客曰汝官<lb/>
既出謁未回第云某官出去可也閽愀然蹙頞曰我<lb/>
官人寜死却是諱出去二字滿坐皆大笑仲荀出入<lb/>
秦門預䙝客老歸建康以死談辭多風可雋味秦雖<lb/>
煽語禍獨優容之蓋亦一吻流也<lb/>
桯史卷第七<lb/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_008-1a"/>
桯史卷第八<hi>十二則</hi>
　　　　　　　　　　相臺　岳　珂<lb/>
　　　　九江郡城<lb/>
九江郡自梁太清始奠湓口湓口乃漢灌嬰所築也<lb/>
灌井在焉故余家晉盆杅事猶有冡居城中城負江<lb/>
面山形勝盤据三方阻水頗難於攻取　開寳中曹<lb/>
翰討胡則踰年不下或獻計於翰曰城形爲上水龜<lb/>
非腹脇不可攻從之果得城至今父老指所由入云<lb/>
在北闉新倉後郡治之前對康廬有峰曰雙劔　乾<lb/>
道間蜀人唐立方<hi>文若</hi>來爲守謂翰實屠城而李成<lb/>
<pb n="KR3l0072_SBCK_008-1b"/>
等㓂亦嘗入郛殘其民取隂陽家說意劔所致乃闢<lb/>
譙樓前地築爲二城夾樓矗其上謂之匣樓曰匣實<lb/>
藏劔江人相勸成之有日者過其下曰是利民而不<lb/>
利於守立方聞之不以爲意居一年果卒官其異如<lb/>
此立方故知名嘗爲中書舎人終之年六十八<lb/>
　　　　日官失職<lb/>
近丗清臺占候頗失其守雖試選甚囏多筌蹄之學<lb/>
以故證應之驗視前丗爲䟽　開禧丙寅二月丙子<lb/>
余在京口章以𥘉居戎司薌風亭余涖事庾中歸過<lb/>
之小酌握手庭下日方申忽覺天半砰鍧有聲甚厲<lb/>
<pb n="KR3l0072_SBCK_008-2a"/>
矯首正見一星南隊曵尾如帚逶迤乆之始滅相與<lb/>
歎異未㡬而兵釁開江淮荐饑死者幾半　嘉定巳<lb/>
巳五月辛亥余里居晚浴散歩西圃暝色將至從行<lb/>
一僮忽卬而驚嘑視之亦一星大小如京口所見而<lb/>
色紺青尾𦦨煜煜自南徂北行頗迅亦隱隱鳴于空<lb/>
中時虜酋易位䝉韃闖其境兵禍紏結數年猶不解<lb/>
則所隊之方蓋有妖焉余不甚習變星二星所偶見<lb/>
皆白晝出太史且未嘗問亦不聞　奏報其它躔度<lb/>
微忒意必不能詳也<lb/>
　　　紫宸廊食<lb/>
<pb n="KR3l0072_SBCK_008-2b"/>
余爲扈簿日　瑞慶節随班　上夀　紫宸殿是歲<lb/>
虜方拏兵北邊賀使不至百官皆　賜廊食余待班<lb/>
南廊日巳升見有老兵持二髹牌至金書其上曰輒<lb/>
入　御厨流三千里既而太官供具畢集無帟幕限<lb/>
隔僅以鐐竈刀机自随緜蕞簷下侑食首以旋鮓次<lb/>
暴脯次羊肉雖　玉食亦然且一小楪如今人家海<lb/>
味楪之制合以玳瑁而金托之封其兩旁上以黄紙<lb/>
書品嘗官姓名以待進　黼坐既御合班拜舞用樂<lb/>
伶人自門急趨折檻以兩䄡爲作止之節廊下設纈<lb/>
褥寘爼于前有有核爵以銀而厚其脣爲之一耳頗<lb/>
<pb n="KR3l0072_SBCK_008-3a"/>
不便於飲上鐫　紹興十二年某州所造蓋和議成<lb/>
而舉彌文責之外郡以期速集也每舉酒玳合自東<lb/>
廡入廊饌繼至適盧棘簿<hi>子文</hi>在旁因言此　藝祖<lb/>
舊制在汴京時　天造草昧一日　長春節欲盡宴<lb/>
廷紳有司以不素具奏不許令市脯隨其有以進仍<lb/>
詔次序勿改以昭示儉之訓如錫宴貢院前二醆止<lb/>
以菓實薦無品食蓋當時市之者未至耳其第三醆<lb/>
亦首以旋鮓云余聞之典儀吏曰它日戎贄在　廷<lb/>
則百官皆稱夀而退無　賜食七十年矣此乃適因<lb/>
其不來而舉行者故竊志之<lb/>
<pb n="KR3l0072_SBCK_008-3b"/>
　　　　阜城王氣<lb/>
崇寜間望氣者上言景州阜城縣有天子氣甚明<lb/>
徽祖弗之信既而方士之幸者頗言之有　詔斷支<lb/>
隴以泄其所鍾居一年猶云氣故在特稍晦將爲偏<lb/>
閠之象而不克有終至　靖康僞楚之立踰月而釋<lb/>
位逆豫既僣遂改元阜昌且祈于金酋調丁繕治其<lb/>
故嘗夷鏟者力役彌年民不堪命亦不免於廢也二<lb/>
僣皆阜城人卒如所占云<lb/>
　　　　袁孚論事<lb/>
孝宗𥘉政袁<hi>孚</hi>爲右正言一日亟請對論　北内有<lb/>
<pb n="KR3l0072_SBCK_008-4a"/>
私酤言頗切直　光堯聞之震怒　上嚴於養志<lb/>
御批放罷中使持璽封至堂時陳文正當　國史文<lb/>
惠爲參預未知其倪啓封相顧周測文惠曰　上新<lb/>
即位而首逐一諌官未得其名此决不可請俟審奏<lb/>
翌日遂朝方扣榻以請　玉音峻厲遽曰謂已行下<lb/>
矣尚何留文惠奏曰陳康伯固欲速行而臣不欲也<lb/>
臣有千慮之一願留身以陳班退文惠問孚何罪也<lb/>
上諭以䟽意曰是非所冝言不逐何待曰　陛下亦<lb/>
知徳夀宫中無士人乎曰何謂也曰　北内給事<lb/>
無非閹人是惡知大體若非幾箇村措大在言路時<lb/>
<pb n="KR3l0072_SBCK_008-4b"/>
以正論折其萌芽此曹馮依自恣何所不至　上竦<lb/>
而悟　天顔少龢文惠進曰不特此事爭臣無故賜<lb/>
罷天下咸以爲疑而欲知其故若以此爲罪則　兩<lb/>
宫之間且生四方聞之必謂　陛下方以天下養而<lb/>
使北内至於有此非供億不足而何必不得已而<lb/>
去當因其自請而聽之可耳　上釋然霽威曰善將<lb/>
退復前曰後之日復當　五日之朝願　陛下試以<lb/>
意白去孚儻可以　上皇意留之尤盛徳事　上許<lb/>
諾既歸自　北宫亟召文惠而諭之曰　太上怒袁<lb/>
孚甚朕所以亟欲去之昨日方燕　太上賜酒一<lb/>
<pb n="KR3l0072_SBCK_008-5a"/>
壷親書　徳夀私酒四字於上使　朕跼蹐無所文<lb/>
惠曰此　陛下之孝也雖然終不可暴其事居數日<lb/>
孚請祠得守永嘉郡既而文惠又奏諌官以直言去<lb/>
非　邦家之美請以職名華其行遂除直秘閣外朝<lb/>
竟不及知自是纎人知譛之不行亦無復投隟者一<lb/>
言回　天體正誼得　兩宫慈孝終始無間此舉寔<lb/>
足以權輿之云<lb/>
　　　　鸚鵡諭<lb/>
蜀士尚流品不以勢詘　乾道間楊嗣清<hi>甲</hi>有聲西<lb/>
州清議推屬𥘉試邑有部使者不欲名頗以繡衣自<lb/>
<pb n="KR3l0072_SBCK_008-5b"/>
驕怒其不降意誣劾以罪趙衛公方爲左史聞之不<lb/>
俟車亟徃白廟堂曰譬之人家市猫于鄰卜日而致<lb/>
之將以咋䑕也䑕暴未及問而首抉雕籠以噬鸚鵡<lb/>
其情可恕乎當　國者問其繇告以故相與大笑劾<lb/>
牘竟格不下嗣清仕亦不顯有弟曰嗣勲<hi>輔</hi>位至從<lb/>
橐其清名亦相伯仲云至今蜀人談謔以排拫善類<lb/>
者爲猫噬鸚鵡王中父嘗爲余道而忘其所爲邑之<lb/>
名<lb/>
　　　　月中人妖<lb/>
逆曦未叛時嘗歲校獵塞上一日夜歸笳鼓競奏轔<lb/>
<pb n="KR3l0072_SBCK_008-6a"/>
載雜襲曦方垂鞭四視時盛秋天宇澄霽卬見月中<lb/>
有一人焉騎而垂鞭與巳惟肖問左右所見皆符殊<lb/>
以爲駭嘿自念曰我當貴月中人其我也揚鞭而揖<lb/>
之其人亦揚鞭乃大喜異謀繇是益决徳夫兄至蜀<lb/>
安大資<hi>丙</hi>與之醼親言之夫妄心一萌舉目形似此<lb/>
正與投楮天池者均耳月妖何尤<lb/>
　　　　牸牧相衛<lb/>
先塋吕田原之北二里許有山　焉不合如礪土名<lb/>
曰焦庫有周氏墳其間篁木蔽翳泉甘草茂牧者趨<lb/>
之　嘉定癸酉四月甲午正晝有詹氏子十九歳牧<lb/>
<pb n="KR3l0072_SBCK_008-6b"/>
一牸墳側方偃于背鄰之二兒甫齓戯于旁有虎出<lb/>
于薄直前搏牸二兒癡不識爲虎擲瓦礫嗾而逐之<lb/>
虎顧牸不肯去二兒倚徙觀稍前乃縁登木牧子念<lb/>
其家貧惟恃此以耕不勝憤徑歸取斧將以殺虎其<lb/>
父在田不之知毋視其來也遽問而告其故顧東作<lb/>
方殷家無男子乃集里婦數人譟而從既至二兒觀<lb/>
酣嬉笑自若牸以角拒虎爪嚙無完革矣牧子視牸<lb/>
且困揮斧大呼欲以致虎虎果舎牸來時木影漏日<lb/>
刄環舞翕霍有光虎益自縮作勢奮迅欲以攫取牸<lb/>
少憩力甦乃前鬪虎舎牧子與之相持牧子氣定更<lb/>
<pb n="KR3l0072_SBCK_008-7a"/>
進虎又舎牸牸與牧迭抗虎如此者彌半日頃羣婦<lb/>
莫之孰何旣而山下民聞者持梃讙嘑來漸多虎遂<lb/>
棄而去牸牧竟全余時倚堊冡下僕輩親見之來告<lb/>
遣視民方環睨虎猶未逸也畜而義不忘衛所牧牧<lb/>
子亦克念其家奮不顧死皆可尚二兒不知畏不𬒳<lb/>
搏噬東坡沙上抵首之說諒可信云<lb/>
　　　　解禪偈<lb/>
余嘗得東坡所書司馬温公解禪偈其精義深韞眞<lb/>
足以得儒釋之同特表其語而出之偈之言曰文中<lb/>
子以佛爲西方之聖人信如文中子之言則佛之心<lb/>
<pb n="KR3l0072_SBCK_008-7b"/>
可知也今之言禪者好爲隱語以相迷大言以相勝<lb/>
使學者倀倀然益入於迷妄故余廣文中子之言而<lb/>
解之作解禪偈六首若其果然則雖中國行矣何必<lb/>
西方若其不然則非余之所知也忿氣如烈火利欲<lb/>
如銛鋒終朝常戚戚是名阿鼻獄顔回安陋巷孟軻<lb/>
養浩然冨貴如浮雲是名極樂國孝弟通神明忠信<lb/>
行蠻貊積善來百祥是名作因果仁人之安宅義人<lb/>
之正路行之誠且乆是名光明藏言爲百代師行爲<lb/>
天下法乆乆不可掩是名不壞身道義修一身功徳<lb/>
𬒳萬物爲賢爲大聖是名菩薩佛於虖妄者以虚辭<lb/>
<pb n="KR3l0072_SBCK_008-8a"/>
岐實理以外慕易内脩滔滔皆是也豈若是偈之坦<lb/>
明無隱乎盍反而觀之<lb/>
　　　　玉虚宻詞<lb/>
徽祖將　内禪旣下哀痛之　詔以告宇内改過不<lb/>
吝發于至誠前一夕即玉虚殿常奉眞馭之所百拜<lb/>
宻請祈以身夀社稷夜漏五徹焚詞其間嬪嬙巨璫<lb/>
但聞謁禱聲而莫知其所以然明日遂御玉華閣召<lb/>
宰執書傳位東宫四字以付蔡攸又一日　欽宗遂<lb/>
即位寔　宣和七年十一月辛酉也明年正月巳已<lb/>
赤白囊至　徽祖夜出通津門以如亳社斡离不旣<lb/>
<pb n="KR3l0072_SBCK_008-8b"/>
退師龍徳行宫在京口纎人乗間有劔南自奉之<lb/>
疑奉表亟請歸　京師　駕至睢陽李忠定<hi>綱</hi>奉<lb/>
詔迎謁見于幄殿既辭遂出所焚詞藁俾宣示宰執<lb/>
百官忠定家有藏本焉其辭曰奉行玉清神霄保仙<lb/>
元一六陽三五璇璣七九飛元大法師都天教主臣<lb/>
某誠惶誠恐頓首頓首再拜上言髙上玉清神霄九<lb/>
陽緫眞自然金闕臣曩者君臨四海子育萬民縁徳<lb/>
菲薄治狀無取干戈並興弗獲安靖以　宗廟　社<lb/>
稷生民赤子爲念巳傳　大寳于今　嗣聖庶幾上<lb/>
應天心下鎭兵革所冀邇歸逺順宇宙得寜而基業<lb/>
<pb n="KR3l0072_SBCK_008-9a"/>
有無疆之休中外享昇平之樂如是賊兵偃戢普率<lb/>
康寜之後臣即寸心守道樂處閑寂願天昭鑒臣弗<lb/>
敢妄將來事定復有改革窺伺舊職獲罪當大已上<lb/>
祈懇或未至當更乞垂降災咎止及眇躬庶安　宗<lb/>
社之基次保羣生之福五兵永息萬邦咸寜伏望眞<lb/>
慈特賜省鑒臣謹因神霄直日功曹吏賫臣宻表一<lb/>
道上詣神霄玉清三府引進僊曹伏願告報臣誠惶<lb/>
誠恐頓首頓首再拜以聞於虖禹湯罪已其興也勃<lb/>
焉　聖心其有以得於天矣按蔡絛國史後𥙷載<lb/>
徽祖教門尊號爲玉京金闕七寳元臺紫微上宫靈<lb/>
<pb n="KR3l0072_SBCK_008-9b"/>
寳至眞玉晨明皇大道君與此不同意　歸美之稱<lb/>
不欲以自名耳唐武宗㑹昌投龍文稱承道繼玄昭<lb/>
明三光弟子南嶽上眞人今茅山龍虎閤皁實有三<lb/>
壇符籙徧天下受之者亦各著稱謂或者　帝王之<lb/>
號又有其别殆未可知也<lb/>
　　　　太歳方位<lb/>
建隆三年五月　詔増修大内時太歳在戌司天監<lb/>
以興作之禁移有司毋繕西北隅　藝祖按視見之<lb/>
怒問所繇司天以其書對上曰東家之西即西家<lb/>
之東太歳果何居焉使二家皆作歳且將誰凶司天<lb/>
<pb n="KR3l0072_SBCK_008-10a"/>
不能答於是即日涖撤一新之今丗士大夫號於逹<lb/>
理者毎易一榱覆一簣翦翦拘泥不得即决稽之聖<lb/>
言思過半矣<lb/>
　　　　逆亮辭怪<lb/>
金酋亮未簒僞封岐王爲平章政事頗知書好爲詩<lb/>
詞語出輒崛疆愸愸有不爲人下之意境内多傳之<lb/>
且驟施於國東昏疑焉未及誅而有霄儀之禍宗族<lb/>
大臣以亮有素譽因共推戴旣立遂肆暴無忌佳兵<lb/>
苛役以迄于亡然其居位時好文辭猶不輟余嘗得<lb/>
其數篇𥘉王岐以事出使道驛有竹輒詠之曰孤驛<lb/>
<pb n="KR3l0072_SBCK_008-10b"/>
　　瀟瀟竹一叢不同凡卉媚春風我心正與君相似只<lb/>
　　待雲梢拂碧空又書壁述懷曰蛟龍潜匿隱滄波且<lb/>
　　與蝦蟆作混和等待一朝頭角就撼搖霹靂震山河<lb/>
　　旣而過汝隂復作詩曰門掩黄昏染緑苔那回蹤跡<lb/>
　　半塵埃空亭日暮烏爭噪幽徑草深人未來數仭假<lb/>
　　山當戸牗一池春水遶樓臺䌓花不識興亡地猶倚<lb/>
　　䦨干次第開又嘗作雪詞昭君怨曰昨日樵村漁浦<lb/>
　　今日瓊川小渚山色捲簾看老峰巒錦帳美人貪睡<lb/>
　　不覺天花剪水驚問是楊花是蘆花一日至卧内見<lb/>
　　其妻几間有巖桂植瓶中索筆賦曰緑葉枝頭金縷<lb/>
<pb n="KR3l0072_SBCK_008-11a"/>
裝秋深自有别般香一朝揚汝名天下也學君王著<lb/>
赭黄味其詞㫖已多圭角蓋其蓄已不小矣及得志<lb/>
將圖南牧遣我叛臣施冝生來賀　天申隱畫工於<lb/>
中節使圖臨安之城邑及呉山西湖之勝以歸旣進<lb/>
繪事大喜<graphic n="KR1486" url="https://raw.githubusercontent.com/kanripo/KR-Gaiji/master/images/KR1486.png" mimeType="image/png"/>然有垂涎杭越之想亟命撤坐間軟屏<lb/>
更設所獻而於呉山絶頂貌已之狀䇿馬而立題其<lb/>
上曰萬里車書盍混同江南豈有别疆封提兵百萬<lb/>
西湖上立馬呉山第一峰遷汴之歳已弑其母矣又<lb/>
二日而中秋待月不至賦鵲橋僊曰停盃不舉停歌<lb/>
不發等候銀蟾出海不知何處片雲來做許大通天<lb/>
<pb n="KR3l0072_SBCK_008-11b"/>
障礙虬髯撚斷星眸睁裂惟恨劔鋒不快一揮截斷<lb/>
紫雲腰子細看嫦娥體態明年竟遂前謀使御前都統<lb/>
驃騎衛大將軍韓夷耶將射鵰軍二萬三千圍子細<lb/>
軍一萬先下兩淮臨發賜所製喜遷鶯以爲寵曰旌<lb/>
麾𥘉舉正駃騠力徤嘶風江渚射虎將軍落鵰都尉<lb/>
繡帽錦𫀆翹楚怒磔㦸髯争奮捲地一聲鼙鼓笑談<lb/>
頃指長江齊楚六師飛渡此去無自墮金印如斗獨<lb/>
在功名取斷鎻機謀垂鞭方略人事本無今古試展<lb/>
卧龍韜韞果見成功旦莫問江左想雲霓望切玄黄<lb/>
迎路余又嘗問　開禧降者能誦憶尚多不能盡識<lb/>
<pb n="KR3l0072_SBCK_008-12a"/>
觀其所存寓一二於十百其桀驁之氣已溢于辭表<lb/>
它蓋可知也犬狺鴞鳴要充其性不足乎議軟屏詩<lb/>
正隆事迹以爲翰林脩撰蔡珪所作詭曰御製反覆<lb/>
它作似出一機杼或者傳疑益訛抑其餘皆出於視<lb/>
草亦無所致詰録所見者聊以寓志怪云洪文敏夷<lb/>
堅支景僅載其二它不傳<lb/>
<pb n="KR3l0072_SBCK_008-12b"/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_009-1a"/>
桯史卷第九<hi>十三則</hi>
　　　　　　　　　　　相　臺　岳　珂<lb/>
　　　　𥙿陵聖瑞<lb/>
𥙿陵年十三居于　濮邸一日正晝憩便寢　英祖<lb/>
忽顧問何在左右褰帳方見偃卧有紫氣自鼻中出<lb/>
盤旋如香篆大駭亟以聞　英祖笑曰勿視也後三<lb/>
年亦以在寢寤驚　欽聖請其故曰方熟寐忽覺身<lb/>
在雲表有二神人捧足以登天是以嘑耳既而果<lb/>
登大寳元祐元年三月十四日　詔録　聖瑞之詳<lb/>
付宗正寺<lb/>
<pb n="KR3l0072_SBCK_009-1b"/>
　　　狀元雙筆<lb/>
内黃傳珏者以財雄大名父世隆决科爲二千石珏<lb/>
不力於學弁鶡碌碌下僚獨能知人嘗坐都市閲公<lb/>
卿車騎之過者言它日位所至無毫髮差𥘉不能相<lb/>
術毎曰予自得於心亦不能解也嘗寓北海王沂公<lb/>
<hi>曽</hi>始就郷舉珏偶俟其姻于棘圍之外遇之明日以<lb/>
雙筆要而遺之曰公必冠多士位宰相它日無相忘<lb/>
聞者皆笑珏不爲怍遂定交傾貲以助其用沂公頼<lb/>
之既而如言故沂公與其二弟以兄事之終身不少<lb/>
替前輩風誼凛凛固可敬而珏之識亦未易多得也<lb/>
<pb n="KR3l0072_SBCK_009-2a"/>
珏死　明道問官止右班殿直監博州酒其孫獻簡<lb/>
<hi>堯俞</hi>元祐中爲中書侍郎自誌其墓余舊嘗見前<lb/>
輩所記與誌微不同<lb/>
　　　　堯舜二字<lb/>
歐陽文忠知貢舉省闈故事士子有疑許上請文忠<lb/>
方以復古道自任將明告之以崇雅黜浮期以丕變<lb/>
文格蓋至日呉猶有喋喋弗去者過晡稍閴矣方與<lb/>
諸公酌酒賦請士又有扣簾梅聖俞怒曰瀆則不吿<lb/>
當勿對文忠不可竟出應鵠𫀆環立觀所問士忽前<lb/>
曰諸生欲用堯舜字而疑其爲一事或二事惟先生<lb/>
<pb n="KR3l0072_SBCK_009-2b"/>
幸教之觀者閧然笑文忠不動色徐曰似此疑事誠<lb/>
恐其誤但不必用可也内外又一笑它日每爲學者<lb/>
言必蹙頞及之一時傳以爲雅謔余按東齋記事指<lb/>
爲楊文公而徒問其爲㡬時人歲逺傳疑未知孰是<lb/>
然是舉也實得東坡先生識者謂不啻足爲詞場刷<lb/>
耻矣彼士何嗤<lb/>
　　　　正隆南㓂<lb/>
金國僞正隆丁丑春二月逆亮御武徳殿召其臣吏<lb/>
部尚書李通刑部尚書胡勵翰林直學士蕭廉賜坐<lb/>
而語之曰朕自即位視閱章奏治宫中事常至丙夜<lb/>
<pb n="KR3l0072_SBCK_009-3a"/>
始御内寢疇昔之夜方就榻恍惚如親覿有二青衣<lb/>
持幢節自天降授朕以幅紙若牒謂上帝有宣命朕<lb/>
再拜受遂佩弓矢具鍪鎧將從之前而朕常所御小<lb/>
騅號小將軍者儵巳空勒待墀下青衣揖就騎旣行<lb/>
但覺雲霧勃鬰起馬蹄間下如海濤洶湧方覺心悸<lb/>
望一門正開金碧焜燿青衣指之曰天門也朕随入<lb/>
焉又里許至鈞天之宫嚴䆳宏麗光明奪目朕意欲<lb/>
馳二金甲人謂朕曰此非人間可下馬歩入及殿下<lb/>
垂簾若有所待須臾有朱衣出賛拜髣髴聞殿上語<lb/>
如嬰兒使青衣傳宣卑朕曰天䇿上將令征某國朕<lb/>
<pb n="KR3l0072_SBCK_009-3b"/>
伏而謝出復就馬見兵如鬼者左右前後杳無邊際<lb/>
發一矢射之萬鬼齊喏聲如震雷驚而寤喏猶不絶<lb/>
於耳朕立遣内侍至廐視小將軍喘汗雨浹取箭箙<lb/>
數之亦亡其一矣昭應如此豈天假手於我令混江<lb/>
南之車書乎方與卿等圖之謹無洩衆皆稱賀於是<lb/>
始萌芽南牧之議矣明年夏五月復召通及翰林學<lb/>
士承㫖翟永固宣徽使敬嗣暉翰林直學士韓汝嘉<lb/>
入見薫風殿問曰朕欲遷都于汴遂以伐　宋使海<lb/>
内一統卿意如何通以天時人事不可失機爲對亮<lb/>
大恱永固却立楹間亮顧見之問之故徐進曰臣有<lb/>
<pb n="KR3l0072_SBCK_009-4a"/>
愚慮請殫一得本朝自海上造邦民未見德而黷兵<lb/>
是聞皇統亦知其不戢之自焚也故雖如梁王之武<lb/>
毅猶以和爲長䇿今　宋室偏安天命未改金繒締<lb/>
好歲事無闕遽欲出無名之師以事逺征臣竊以爲<lb/>
未便兼中都始成未及數載帑藏虚乏丁壯疲瘁營<lb/>
汴而居是欲竭根本冨庶之力以繕爭戰丘墟之地<lb/>
尤爲非冝臣事陛下不敢不以正對因伏地請死亮<lb/>
以問暉汝嘉暉是通汝嘉是永固亮大怒拂䄂起傳<lb/>
宣二臣殿側聽旨繼而召翰林待制綦戩講漢史戩<lb/>
及陸賈新語事亮怒稍霽乃赦之明日通爲右丞暉<lb/>
<pb n="KR3l0072_SBCK_009-4b"/>
爲參知政事永固遂請老又明年左丞相張浩及暉<lb/>
與叛臣孔彦舟内侍梁漢臣卒營汴焉帝豝之禍實<lb/>
昉此汝嘉又二年來盱眙傳命諭郤我使人徐嚞等<lb/>
歸而微諌竟不免戮命讀張棣正隆事迹愽考它記<lb/>
而得其顚末熊克　中興小暦書於　紹興二十八<lb/>
年者蓋誤以薫風之事合於武徳云梁王者大酋兀<lb/>
术之封李大諒征蒙記謂嘗追冊以帝號按　紹興<lb/>
辛巳髙景山來求淮漢地指𥘉畫疆事亦以爲梁王<lb/>
要當以國中通言者爲正<lb/>
　　　　鼈渡橋<lb/>
<pb n="KR3l0072_SBCK_009-5a"/>
虞雍公<hi>允文</hi>以西掖賛督議既郤逆亮于采石還至<lb/>
金陵謁葉樞宻<hi>義問</hi>于玉帳留鑰張忠定<hi>燾</hi>及幕屬<lb/>
馮校書<hi>方</hi>洪檢詳<hi>邁</hi>在焉相與勞問江上戰拒之詳<lb/>
天風欲雪因留卯飲酒方行流星警報沓至蓋亮巳<lb/>
懲前<graphic n="KR1518" url="https://raw.githubusercontent.com/kanripo/KR-Gaiji/master/images/KR1518.png" mimeType="image/png"/>將改圖瓜洲坐上皆恐謂其必致怨於我也<lb/>
時劉武忠<hi>錡</hi>屯京口病且亟度未必可倚議遣幕府<lb/>
合謀支敵衆以雍公新立功咸屬目葉四顧乆之酌<lb/>
巵醪以前曰馮洪二君雖參帷幄實未履行陣舎人<lb/>
威名方新士卒想望勉爲國家卒此勲業義問與有<lb/>
頼焉雍公受巵起立曰某去則不妨然記得一小話<lb/>
<pb n="KR3l0072_SBCK_009-5b"/>
敢爲都督誦之昔有人得一鼈欲烹而食之不忍當<lb/>
殺生之名乃熾火使釡水百沸横篠爲橋與鼈約曰<lb/>
能渡此則活汝鼈知主人以計取之勉力爬沙僅能<lb/>
一渡主人曰汝能渡橋甚善更爲我渡一遭我欲觀<lb/>
之僕之此行無乃類是乎席上皆笑已而雍公竟如<lb/>
鎭江亮不克渡而弑自此簡上知馴致魁柄鼈渡<lb/>
本諺語以爲蟹其義則同<lb/>
　　　　燕山先見<lb/>
宣和將伐燕用其降人馬植之謀由登萊航海以使<lb/>
于女眞約盡取遼地而分之子女玉帛歸女眞土地<lb/>
<pb n="KR3l0072_SBCK_009-6a"/>
歸我議既定矣宇文肅愍<hi>虚中</hi>在西掖昌言開邊之<lb/>
非䇿論事亹亹王黼惡之及童貫蔡攸以宣威建臺<lb/>
遂使之參謀意欲溷以同浴且窒其口時有　旨乏<lb/>
興避事皆從軍法肅愍不得免乃上書極諌曰臣伏<lb/>
覩　陛下恢睿聖英武之略紹　祖宗之詒謀將舉<lb/>
仁義之師復燕雲之故境不以臣愚不肖使參預機<lb/>
宻臣𬒳　命之𥘉意謂　朝廷未有定議欲命臣經<lb/>
度相視其事及至河北諸路見　朝廷命將帥調兵<lb/>
旅厲器械轉移錢糧已有擇日定舉之說臣既與軍政<lb/>
苟有所見豈敢隱嘿輒具利害仰干　淵聽臣聞用<lb/>
<pb n="KR3l0072_SBCK_009-6b"/>
兵之䇿必先計強弱虚實知彼知已以圖萬全今論<lb/>
財用之多寡指宣撫司所置便爲財用有餘若㳂邊<lb/>
諸郡帑藏空虚廩食不繼則略而不問論士卒之強<lb/>
弱視宣撫司所駐便言兵甲精銳若㳂邊諸郡士不<lb/>
練習武備刓缺則置而不講夫邊圉無應敵之具軍<lb/>
府無數日之糧雖孫呉復生亦未可舉師是在我者<lb/>
未有萬全之䇿也用兵之道禦攻者易攻人者難守<lb/>
城者易攻城者難守者在内而攻者在外在内爲主<lb/>
而常逸在外爲客而常勞逸者必安勞者必危今宣<lb/>
撫司兵約有六萬邊鄙可用不過數千契丹九大王<lb/>
<pb n="KR3l0072_SBCK_009-7a"/>
耶律淳者智略輻湊素得士心國主委任信而不疑<lb/>
今欲亟進兵於燕城之下使契丹自西山以輕兵絶<lb/>
吾糧道又自營平以重兵壓我營壘我之糧道不繼<lb/>
而耶律淳者激勵衆心堅城自守則我亦危殆矣是<lb/>
在彼者未有必勝之兆也夫在我無萬全之䇿在彼<lb/>
亦未可必勝兹事一舉乃安危存亡之所繫豈可輕<lb/>
議乎且　中國與契丹講和今踰百年間有貪惏不<lb/>
過欲得關南十縣而止耳間有傲慢不過對　中國<lb/>
使人稍虧禮節而止耳自女眞侵削以來嚮慕　本<lb/>
朝一切恭順今捨恭順之契丹不封植拯救爲我藩<lb/>
<pb n="KR3l0072_SBCK_009-7b"/>
　籬而逺踰海外引強悍之女眞以爲鄰國彼既藉百<lb/>
　勝之勢虚喝驕矝不可以禮義服也不可以言說諭<lb/>
　也視　中國與契丹拏兵不止鏖戰不解勝負未决<lb/>
　強弱未分持卞莊兩鬪之說引兵踰古北口撫有悖<lb/>
　桀之衆繫纍契丹君臣雄據朔漠貪心不止越逸疆<lb/>
　圉慿陵中夏以百年怠墮之兵而當新銳難敵之虜<lb/>
　以寡謀持重乆安閑逸之將而角逐於血肉之林巧<lb/>
　拙異謀勇怯異勢臣恐　中國之邊患未有寜息之<lb/>
　期也譬猶冨人有萬金之産與寒士爲隣欲肆并吞<lb/>
　以廣其居乃引強盗而謀曰彼之所䖏汝居其半彼<lb/>
<pb n="KR3l0072_SBCK_009-8a"/>
之所畜汝取其全強盗從之寒士旣亡雖有萬金之<lb/>
富日爲切鄰強盗所窺欲一夕髙枕安卧其可得乎<lb/>
愚見竊以爲確喻望　陛下思　祖宗創業之艱難<lb/>
念鄰域百年之盟好下臣此章使百寮廷議儻臣言<lb/>
可採乞降　詔㫖罷將帥還朝無滋邊隙俾　中國<lb/>
衣冠禮義之俗永覩昇平天下幸甚臣冒昧盡言不<lb/>
任戰慄書下三省黼讀之大怒捃以他事除集英殿<lb/>
脩撰督戰益急而北事始不可收拾矣遼又有降將<lb/>
曰郭藥師統其卒曰常勝軍怙寵負衆漸桀驁不可<lb/>
馴肅愍憂之力言于　朝請以恩禮留之京師盡使<lb/>
<pb n="KR3l0072_SBCK_009-8b"/>
挈致家屬居于賜第緩急有用只以單騎遣行事畢<lb/>
即歸以杜後患亦弗聽旣而金人寒盟藥師首叛粘<lb/>
罕遂犯太原肅愍以宣諭使事歸奏　徽祖見之歎<lb/>
曰王黼不用卿封殖契丹以爲藩籬之議是以有此<lb/>
是日遂　詔於　榻前草詔罪巳大革弊政其略曰<lb/>
百姓怨懟而　朕不知上天震怒而　朕不悟　令<lb/>
下人心大恱識者以比陸贄感泣山東之詔云植之<lb/>
歸以童貫先改姓名李良嗣後賜國姓　靖康𥘉伏<lb/>
誅藥師仕金至安邦鎮國功臣其子亦顯<lb/>
　　　　蠲毒圎<lb/>
<pb n="KR3l0072_SBCK_009-9a"/>
髙皇毓　聖中原得西北之正氣夙賦充實自少至<lb/>
耋未嘗用温劑每小不怡輒進蠲毒圎數百一以芫<lb/>
花大黄大㦸爲主侍醫縮頸而上服之自如有王<lb/>
涇者以技進侈言勇往居之不怍間奉圭七先意持<lb/>
論自詭無傷　孝宗素危之屢詰責要以禍福弗之<lb/>
顧　淳熈丁未　聖夀踰八齡矣一日進餛飩覺匈<lb/>
膈欬壅涇猶主前藥既投而不支遂以大漸　孝宗<lb/>
震怒立　詔誅之　慈福要　上苦諌薄不獲巳減<lb/>
死黥流杖脊朝天門中使涖焉方覬其速斃涇貨五<lb/>
伯下其手卒得活𥘉巨醫王繼先幸紹興始用是<lb/>
<pb n="KR3l0072_SBCK_009-9b"/>
取驗　孝宗在朱邸　扈蹕視師至建康館秦檜故<lb/>
第史文惠爲講官實從行燕之正堂而命　莊文醴<lb/>
曽龍于後圃　孝宗樂飲以碼碯觥釂者十二因游<lb/>
于圃二臣復各獻一巵後三日屬疾　髙皇賜藥使<lb/>
内侍視之服文惠聞之疑其爲蠲毒亟䄂人參圓入<lb/>
問而信遂竊易之僅瘉是日微文惠㡬殆　髙皇蓋<lb/>
主此而不知南北之異禀也涇祖繼先之緒餘株守<lb/>
不變是以敗云<lb/>
　　　　憲聖護醫<lb/>
憲聖后在　慈福　慶元丁巳　朝廷方卜郊而<lb/>
<pb n="KR3l0072_SBCK_009-10a"/>
后不豫始猶自彊起曰　上始郊不可以吾故溷齋<lb/>
思敕左右勿奏十一月乙巳還　御端門肆眚竣事<lb/>
趣駕至宫而大漸矣先是旬日忽寢疾侍醫進藥輒<lb/>
郤之咸請其故喟然曰吾夀八袠而以醫累人耶意<lb/>
懲王涇之得罪也故　廟謚之議曰郤藥輟進務全<lb/>
護醫蓋紀實云京魏公<hi>鏜</hi>時當軸嘗親爲客言　慈<lb/>
聖所謂只此日去免煩他百官其逹死生之變眞若<lb/>
出一揆也<lb/>
　　　　魯公拜後<lb/>
慶元間有宿儒以文名入鼇掖爲承旨朝議謂且大<lb/>
<pb n="KR3l0072_SBCK_009-10b"/>
用㑹韓平原有歸子曰葎先鈐呉門兵時出妾方娠<lb/>
鬻當湖巨室魯氏得男焉葎也旣貴無他子遂以重<lb/>
幣請于魯而歸之始至而平原適有恩制當降麻偶<lb/>
不詳知遂於廷綸中用魯公拜後事意蓋指忠獻耳<lb/>
有欲進者忌之摘其語謂含譏刺平原讀之見其姓<lb/>
之偶符大怒不踰月遂去　國終其身不復用當其<lb/>
下筆時𥘉不自覺轉喉之觸謂禍福不可以智力勝<lb/>
當於此乎占之<lb/>
　　　　金陵無名詩<hi>批或傳是劉貢父題其行李中枕屏</hi>
熈寧七年四月王荆公罷相鎭金陵是秋江左大蝗<lb/>
<pb n="KR3l0072_SBCK_009-11a"/>
有無名子題詩賞心亭曰青苗免役兩妨農天下嗷<lb/>
嗷怨相公惟有蝗虫感恩徳又隨鈞斾過江東荆公<lb/>
一日餞客至亭上覽之不恱命左右物色竞莫知其<lb/>
爲何人也<lb/>
　　　　萬歲山瑞禽<lb/>
艮嶽𥘉建諸巨璫爭出新意事土木旣宏麗矣獨念<lb/>
四方所貢珍禽之在圃者不能盡馴有市人薜翁素<lb/>
以豢擾爲優場戯請于童貫願役其間許之乃日集<lb/>
輿衛鳴蹕張黄屋以㳺至則以巨柈貯肉炙粱米翁<lb/>
傚禽鳴以致其類既乃飽飫翔泳聽其去來月餘而<lb/>
<pb n="KR3l0072_SBCK_009-11b"/>
囿者四集不假鳴而致益狎玩立鞭扇間不復畏遂<lb/>
自命局曰來儀所招四方籠畜者置官司以揔之一<lb/>
日　徽祖幸是山聞清道聲望而羣翔者數萬焉翁<lb/>
輒先以牙牌奏道左曰萬歲山瑞禽迎駕上顧罔<lb/>
測大喜命以官賚予加厚　靖康圍城之際有　詔<lb/>
許捕馴籞者皆不去民徒手得之以充飱云<lb/>
　　　　王涇庸醫<lb/>
宇文忠惠<hi>紹節</hi>在樞府余間見焉因及五行之理相<lb/>
與縱譚有客在坐偶曰黥醫王涇者昨鞭背都市流<lb/>
逺方及平原用事始得歸稍叙故秩自言元不曽受<lb/>
<pb n="KR3l0072_SBCK_009-12a"/>
杖嘗袒而示某以背完瑩無疵𥘉不解其如何也後<lb/>
見他醫言杖皆有瘢惟噬膚之𥘉傅以金箔則瘢立消<lb/>
意金木之性相制耳忠惠笑曰昔人有以胝足之藥<lb/>
售于市者輒掲扁于門曰供御或笑其不根聞于上<lb/>
召而罪之既而宥其愚及出乃復増四字曰曽經宣<lb/>
喚今此方無乃其比耶子將誰售客亦笑不敢應時<lb/>
忠惠未識涇也其二年余在里下聞忠惠不起爲位<lb/>
以哭及都人來廼云涇實用蠲毒㵼足疾以致大故<lb/>
朝廷知之再命追涇所復官免杖流永興余因憶在<lb/>
京華時傅著作<hi>行簡</hi>姚胄丞<hi>師皐</hi>皆甘涇餌目撃其<lb/>
<pb n="KR3l0072_SBCK_009-12b"/>
　殞著作未啓手足猶進一刀圭不脱口而逝余一日<lb/>
　隨班　景靈見胄丞殿門下云痰癖新愈因相勞苦<lb/>
　則曰王御醫實生我癖去矣痰下者數斗今顧疲<graphic n="KR1170" url="https://raw.githubusercontent.com/kanripo/KR-Gaiji/master/images/KR1170.png" mimeType="image/png"/>
　他則無恙余聞而私憂之謂未必能勝未旬果卒嗟<lb/>
　夫醫之害如此哉追思疇昔之言爲之流涕并志顚<lb/>
　末以悼其庸<lb/>
　　　　　黒虎王醫師<lb/>
　余稚年入閩過福聞有黒虎王醫師者冨甲一郡問<lb/>
　之則繼先之别名也繼先丗業醫其大父居京師以<lb/>
　黑虎丹自名因號黒虎王家及繼先幸於　髙宗積<lb/>
<pb n="KR3l0072_SBCK_009-13a"/>
官留後通國稱爲醫師雖貶猶得麗於稱謂焉𥘉秦<lb/>
檜擅權而未張頗賂　上左右以固寵繼先寔表裏<lb/>
之當其盛時勢熖與檜挈大張去爲而下不論也諸<lb/>
大帥率相與父事王勝在偏校因韓蘄王以求見首<lb/>
願爲養子遂帥金陵軍聞者爭傚不以爲恠檜欲貴<lb/>
其婣族不自言毎請進繼先之黨與官繼先亦乗間<lb/>
爲檜請諸子至列延閣金紫盈門揜顧賕謝攘市便<lb/>
腴抑民子女爲妾侍罪不可勝紀而依慿城社中外<lb/>
不敢議者三十年　紹興辛巳六月蜀人杜<hi>莘老</hi>爲<lb/>
南牀擬擊之而未發㑹邊釁啓繼先首輦重寳爲南<lb/>
<pb n="KR3l0072_SBCK_009-13b"/>
遁計都城爲之騷然　上聞之不樂劉武忠<hi>錡</hi>帥京口<lb/>
請以先發制人之䇿决用兵上意猶隱忍不决亶<lb/>
欲以兵應繼先素怯猶幸和議之堅以竊安因間言<lb/>
于　上曰邊鄙本無事蓋新進用主兵官好作弗靖<lb/>
欲邀功耳各斬一二人和可復固　上不答徐謂侍<lb/>
貂曰是欲我斬劉錡耶於是素軋其下而不得逞者<lb/>
頗浸潤及之矣逆亮索我大臣廷遣徐嚞張掄徃聘<lb/>
亮以非指使諌議大夫韓汝嘉至盱眙止之更令遣<lb/>
所索奏至　上適在劉婕妤閤當饋輟食婕妤恠之<lb/>
問諸侍貂而得其繇進說寛譬頗與繼先之言符<lb/>
<pb n="KR3l0072_SBCK_009-14a"/>
上大驚問曰汝安得此婕妤不能隱具以所聞對遂<lb/>
益怒丁未　詔婕妤歸别第莘老遂上䟽列其十罪<lb/>
𥘉進讀　玉色猶怫然莘老扣榻曰臣以執法事<lb/>
陛下不能去一醫死不敢退猶未許因宻言外議謂<lb/>
繼先以左道幸恐謗議叢起臣且不忍聽　上始變<lb/>
色首肯罷朝使宣　㫖曰朕以　顯仁餌汝藥故假<lb/>
爾寵今言者如此當不復有靣目見　朕期三日有<lb/>
施行其自圖之辛亥遂　詔繼先居于福子孫勒停<lb/>
都城田宅皆没官奴婢之強鬻者從便令下中外大<lb/>
恱繼先以先事聞　詔多藏逺徙故雖籍不害其冨<lb/>
<pb n="KR3l0072_SBCK_009-14b"/>
　　也迄今其故居華棟連甍猶號巨室一傳而子弟蕩<lb/>
　　柝至不能家或者謂其致不以道冝於厚亡趙牲之<lb/>
　　作　中興遺史載繼先始末極詳參以所聞而著其<lb/>
　　事<lb/>
　　桯史卷第九<lb/>
<pb n="KR3l0072_SBCK_009-15a"/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_010-1a"/>
桯史卷第十<hi>八則</hi>
　　　　　　　　　　　相　臺　岳　珂<lb/>
　　　　永㤗挽章<lb/>
建中靖國𥘉　徽祖自藩王入繼大統虚心納諌弊<lb/>
政大革海内顒想庶㡬　慶曆　元祐之治曽文肅<lb/>
爲相頗右　紹述諌官陳<hi>祐</hi>六䟽劾之不從賜罷綸<lb/>
言以觀望推引責之右司諌江<hi>公望</hi>聞而求　對靣<lb/>
請其故　上曰祐意在逐布引李清臣爲相耳公望<lb/>
言臣不知其他但近者易言官者三逐諌官者七非<lb/>
朝廷美事因䄂䟽力言　豐　祐政事得失且曰<lb/>
<pb n="KR3l0072_SBCK_010-1b"/>
陛下若自分彼此必且起禍亂之源　上意感格危<lb/>
從之矣㑹前太學博士范<hi>致虚</hi>上書言太學取士法<lb/>
不當變且言臣讀　聖製泰陵挽章曰同紹　𥙿<lb/>
陵尊此　陛下孝弟之本心也臣願守此而巳時黃<lb/>
冠𥘉盛范因右街道録徐知常以其姓名聞　禁中<lb/>
且陳平日趨向謂非相蔡京不可　上幡然亟召見<lb/>
曰　朕且不次用卿遂除右正言纔供職首論二事<lb/>
其一言　神宗一代之史非　紹聖無以察正　元<lb/>
祐之詆謗今復　詔參修是紛更也願令史官條具<lb/>
紹聖之所以掩蔽者示天下其二言　元祐置訴理<lb/>
<pb n="KR3l0072_SBCK_010-2a"/>
　所以雪　先朝得罪之人　紹聖命安享蹇序辰駮<lb/>
　正固當然耳二人乃坐除名如此則訴理爲是矣夫<lb/>
　二臣之罪不除則　兩朝之謗終在䟽奏　上益嚮<lb/>
　之於是國論始决是秋江以論蔡邸獄責知淮陽軍<lb/>
　范馴致尚書左丞云<lb/>
　　　　　殿中鷴<lb/>
　徽祖居端邸時藝文之暇頗好馴養禽獸以供玩及<lb/>
　即位貂璫奉承羅致稍廣江<hi>公望</hi>在諌省聞之亟諌<lb/>
　上大恱即日　詔内禦盡縱勿復留殿中有一鷴蓄<lb/>
　乆而馴不肯去　上親以麈尾逐之迄不離左右乃<lb/>
<pb n="KR3l0072_SBCK_010-2b"/>
刻公望姓名于麈柄曰　朕以旌直也及江去　國<lb/>
享上之論興浸淫及于艮嶽矣都城廣莫秋風夜静<lb/>
禽獸之聲四徹宛如郊野識者以爲不祥益思江之<lb/>
忠焉<lb/>
　　　　劉藴古<lb/>
劉藴古燕人也逆亮將南㓂使之僞降以覘國而無<lb/>
以得吾柄乃以首飾販鬻往來夀春頗言兩國事見<lb/>
淮賈輒流涕曰予何時見天日耶因縱譚亮國虚實<lb/>
以㗖　朝廷自詭茍見用取中原滅大金直易事耳<lb/>
邊臣不疑宻以名　聞時兵釁巳啓　詔許引接至<lb/>
<pb n="KR3l0072_SBCK_010-3a"/>
行都首言其二弟在北皆登巍科惟巳兩薦禮部而<lb/>
未第因謀南歸以成功名當　國者喜之遂授迪功<lb/>
郎浙西帥司準備差遣時　紹興三十一年九月癸<lb/>
巳也藴古猶不厭意日強聒于　朝辯舌泉涌廷臣<lb/>
咸竒之㑹亮誅未得間以北繼改京秩爲鄂倅　隆<lb/>
興𥘉元三月濠梁奏北方游手萬餘人應募欲以營<lb/>
田藴古聞而有請願得自將以與虜角毋使徒老耒<lb/>
租間左揆陳文正參預張忠定同知辛簡穆咸是之<lb/>
次相史文惠獨不可曰是必姦人來爲虜間　國家<lb/>
隄防稍宻不得施其伎欲姑以此萬人藉手反國耳<lb/>
<pb n="KR3l0072_SBCK_010-3b"/>
諸公雜然謂逆詐文惠顧行首吏召之曰俟其來嘗<lb/>
可見也相與坐堂中俟乆之至文惠迎謂曰昔樊噲<lb/>
欲以十萬衆横行匈奴中議者猶以爲可斬子得萬<lb/>
烏合何能爲藴古素謂　廟議咸許其來也意得甚<lb/>
卒聞此語大駭失色遽曰某意無他此萬人家口皆<lb/>
不來必不爲吾用不如乗其未定挾去爲一拍事幸<lb/>
成猶不可知耳文惠顧諸公曰巳得之通判之言是<lb/>
矣此萬人固不留獨不知通判盛眷今在何所時藴<lb/>
古家在幽燕自知失言内愒不得對比茶甌至戰灼<lb/>
不復能執㡬墮地遂退諸公猶不然然迄得不遣既<lb/>
<pb n="KR3l0072_SBCK_010-4a"/>
踰月張忠獻奏改倅太平州往來都督府禀議軍事<lb/>
後數載藴古私使其僕駱昂北歸有告者及捜所遣<lb/>
家訊則皆刺　朝廷機事也乃伏其誅於是始服文<lb/>
惠之先識焉𥘉呉山有伍貟祠瞰闤闠都人敬事之<lb/>
有冨民捐貲爲扁額金碧甚侈藴古始至輒乞靈焉<lb/>
妄謂有心諾輟俸易牌而刻其官位姓名于旁市人<lb/>
皆驚曰以新易舊惡其不華耳易之而不如其舊其<lb/>
意果何在有右武大夫魏仲昌者獨曰是不難曉他<lb/>
人之歸正者僥倖官爵金帛而已藴古則眞細作也<lb/>
夫諜之入境不止一人榜其名所以示踵至者欲其<lb/>
<pb n="KR3l0072_SBCK_010-4b"/>
知巳至耳聞者憮然不信後卒如言余嘗謂納降非<lb/>
上䇿見于前録呉畏齋啓文惠之謀　國可以言智<lb/>
矣仲昌一武弁乃能逆見姦人之情其才亦有足稱<lb/>
者今世殆不多見也<lb/>
　　　　大散論賞書<lb/>
紹興壬午春南北既交兵蜀宣撫使吳<hi>璘</hi>謀取雍使<lb/>
大將姚<hi>仲</hi>攻大散關不下仲乆于軍妄謂軍士不用<lb/>
命實賞給之薄故功且弗成王參預<hi>之望</hi>時緫軍賦<lb/>
仲之幕屬曰宋紱嘗登門焉以書抵之曰先生以博<lb/>
大髙明之學當艱難險阻之時凡百施設莫非經乆<lb/>
<pb n="KR3l0072_SBCK_010-5a"/>
顧兹全蜀乆頼綏撫雖三邊用兵之際無征輸重困<lb/>
之勞自非先生以體國愛民爲念何以及此天下之<lb/>
勢固有不兩立者兵與民是也兵不可不費財而責<lb/>
其萬死之功民不可不出財而濟其一時之急此天<lb/>
下之通理也先生深知兵民兩相爲用之䇿聞蜀民<lb/>
自軍興之後恬然自安不有用兵之費先生恩德固<lb/>
亦大矣然有可言者紱爲先生門下士豈敢自隱且<lb/>
時異事異故冝改更不可執一自虜人九月六日叩<lb/>
關于時事出倉卒諸將云大軍一出必遂破敵𥘉宣<lb/>
撫呉公自謂可以兩月爲期必能克敵既而虜壁愈<lb/>
<pb n="KR3l0072_SBCK_010-5b"/>
堅相持已踰四月矣將帥牽制乆未成功兵不可不<lb/>
謂之暴露如今日事勢與前日不同先生當相時之<lb/>
冝以取必勝兹其時也聞之諸軍鬪志不銳戰心不<lb/>
壯且曰使我力戰就能果立微勞其如賞給在何䖏<lb/>
伺候覈實保明申獲宣司緫司㫖麾往返數旬豈能<lb/>
濟急大率在今之勢與前旣異不立重賞何以責人<lb/>
前宣撫呉公僅能保守全蜀蓋賞厚而戰士用命也<lb/>
先生詳酌事機别與措置略於川蜀敷科軍湏之費<lb/>
十分之一多與準備給賞錢物近一二百萬自緫所<lb/>
移文諸帥明出曉示號令諸軍各使立功以就見賞<lb/>
<pb n="KR3l0072_SBCK_010-6a"/>
謂如散關一處設使當𥘉有銀絹各一二萬匹錢引<lb/>
一二十萬道樁在鳯州宣撫呉公節使姚公以上忤<lb/>
賞給明告諸軍遣二三統制便冝各以其所部全軍<lb/>
一出諭之曰當進而退則坐以軍法進而勝捷能破<lb/>
關隘則有此重賞如是而軍不用命虜不破滅無有<lb/>
也說者謂方今　朝廷財用匱乏若寅縁軍興而費<lb/>
耗國用則先生所不取紱曰不然先生體國愛民之<lb/>
心朝野孰不知兵事固有當更張而不更張則悠乆<lb/>
相持不能力濟機㑹一勞而乆逸暫賞而永寜正在<lb/>
此舉紱之區區未必可行幸先生恕其狂愚或以爲<lb/>
<pb n="KR3l0072_SBCK_010-6b"/>
可教則一覽付火王讀之大駭乃答書曰辱示劄且<lb/>
見咎不科敷百姓異哉足下之言也本所以財賦爲<lb/>
職事應副諸軍自當竭力若是軍湏闕乏有功將士<lb/>
合賞但於王少卿取辦可也至於科敷他人何預哉<lb/>
僕中原人蜀中無一錢生業亦無親族寓居其不科<lb/>
敷何私於蜀蓋以大軍十餘萬衆仰給於此不得不<lb/>
愛養其民力以固根本有四川民力則有三軍四川<lb/>
民窮則三軍坐困矣如足下輩月俸歲廩不從空虚<lb/>
中來亦知其所自乎　朝廷德意深厚毎務寛恤東<lb/>
南調度如此不聞歛取於民四川獨可加賦乎　國<lb/>
<pb n="KR3l0072_SBCK_010-7a"/>
家養兵所以保民而足下乃謂軍民不兩立恐非安<lb/>
民和衆制用豐財之義又云用兵本約兩月今巳四<lb/>
箇月然則觧嚴未可期也若本所當時便徇諸處無<lb/>
藝之求只作兩箇月計則今日何以支吾事未可期則<lb/>
所費無限且不愛民力以備方來之湏將如異日何<lb/>
僕之歛於民乃所以爲諸軍也用兵一百三十日糗<lb/>
糧草料銀絹錢引所在委積未嘗乏興而足下乃云<lb/>
爾不知軍行出入何處闕錢糧草料累次喝犒并<lb/>
朝廷支賜自是諸軍應報稽緩文字纔到本所立便<lb/>
給散略無留阻若是激賞則湏俟有功諸軍既無功<lb/>
<pb n="KR3l0072_SBCK_010-7b"/>
狀本所慿何支破散關前日不下聞自有說莫不爲<lb/>
無銀絹錢引否不知散關是險固不可取乎是有可<lb/>
取之理而無銀絹錢引之故乎士卒不肯用命豈計<lb/>
司之責必有任其咎者况聞攻關之日死傷不少則<lb/>
非士卒之不用命矣自來兵家行動若逗撓無功多<lb/>
是以糧道不繼嫁禍於有司以自解亦未聞以無堆<lb/>
垜賞給爲詞者也　國家息兵二十年將士不戰竭<lb/>
四川之資以奉之一旦臨敵更湏堆垜銀絹而後可<lb/>
用則軍政可知矣且如向來和尚原丁劉圈殺金平<lb/>
諸軍大捷近日呉宣撫取方山原秦州等䖏王四廂<lb/>
<pb n="KR3l0072_SBCK_010-8a"/>
取啇<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>等州呉四廂取唐鄧州不聞先垜銀絹始能<lb/>
破賊也　朝廷賞格甚明本所𥘉無慳吝如秦州治<lb/>
平之功得宣司關狀郎時行下魚關支散何嘗稍今<lb/>
闕悞兼魚關簽㕔所備金帛錢物充滿府藏宣撫不<lb/>
住關撥豈是無樁辦也顧生民膏血不容無功而得<lb/>
耳假令僕重行科敷積金至斗諸軍衣糧犒設支賜<lb/>
之外若無功效一錢豈容妄得哉果有功豈容本所<lb/>
以不科敷而不賞乎諸軍但務立功無患賞給之不<lb/>
行也但管取足無問緫所之科敷也劉晏歛不及民<lb/>
何害李郭之勲李晟屯東渭橋無積貲輸糧以忠義<lb/>
<pb n="KR3l0072_SBCK_010-8b"/>
　感人卒滅大盗足下以書生爲人幕府不能以此等<lb/>
　事規賛主帥而反咎王人以不歛於民豈不異哉九<lb/>
　月以後興元一軍支撥過錢引二十八萬道銀絹二<lb/>
　千匹兩而糗糧草料與犒設賞錢之類不與焉亦不<lb/>
　爲不應副矣若皆及將士豈不可以立功有功賞而<lb/>
　未得者何人也　朝廷分司差職各有所主而於財<lb/>
　賄出納爲尤嚴經由檢察互相關防所有屢降㫖揮<lb/>
　凡有支費宣司審實緫所量度此古今通義而　聖<lb/>
　朝之明制也足下獨不便何哉來書謂攻散關若得<lb/>
　銀絹一二萬匹錢引一二十萬樁在鳯州有此重賞<lb/>
<pb n="KR3l0072_SBCK_010-9a"/>
而虜不破滅無有也樁在鳯州與魚關何異方宣撫<lb/>
以攻守之䇿㑹問節使時亦不聞以此爲言今散關<lb/>
鳯翔未破足下可與軍中議取散關要銀絹錢引若<lb/>
千取鳯翔要若干可以必克本所當一切抱認足下<lb/>
可結罪保明具申當以聞於　朝廷如克敵而賞不<lb/>
行僕之責也若本所抱認而不能成功足下當如何<lb/>
僕前後見將帥多是忠義赴功捐軀報國之人只縁<lb/>
幕中導之或非其道以至害事如姚帥之賢固不妄<lb/>
聽然足下自不應爲此異論也萬一　朝廷聞之得<lb/>
無不可乎之望嘗備貟剡薦預有懼焉且冝勉思婉<lb/>
<pb n="KR3l0072_SBCK_010-9b"/>
　畫謹重話言勿恤小利以敗大事但得主帥成功足<lb/>
　下復何求哉信筆不覺喋喋幸照紱得書頗自慚悔<lb/>
　仲亦大恐閠月癸酉率諸軍肉薄而登遂克之余嘗<lb/>
　從蜀士大夫得其書謂今世言功者多約取而豐責<lb/>
　先事質償如宿逋然神州未復端坐此耳王之盡理<lb/>
　仲之𥙷過紱之服義要皆可書故剟取其詳而傳之<lb/>
　　　　　成都貢院<lb/>
　成都新繁有藏　藝祖御容者莫知始何年令長交<lb/>
　事匵護卑付惟謹　淳熈間胡給事<hi>元質</hi>制置四川<lb/>
　聞之謂偏陬下鄙非所宜有命歸之府議以爲　乾<lb/>
<pb n="KR3l0072_SBCK_010-10a"/>
徳平僣僞雖　鑾輿不親幸而耆定一方實爲雋功<lb/>
欲扳援　章武　端命故事建殿以嚴　毖奉遂斥<lb/>
羡財鳩工伐巨木千章卜地築宫有日矣僚寀或謂<lb/>
郡國私建　宗廟誼盍先以聞俟　報可胡竦然乃<lb/>
暫輟役驛書請于　朝廷議果不以爲然弗之許胡<lb/>
大沮念木石巳具且動觀瞻不容巳㑹貢院敝甚因<lb/>
撤而新之旣畢工壯麗甲西州焉事有適㑹乃如此<lb/>
向子西能言其詳因伶語而及兹說<lb/>
　　　　萬春伶語<lb/>
胡給事既新貢院嗣歲庚子適大比乃侈其事命供<lb/>
<pb n="KR3l0072_SBCK_010-10b"/>
帳考校者悉倍前規鵠𫀆入試茗卒饋漿公庖繼肉<lb/>
坐案寛㓗執事恪敬誾誾于于以鬯於文士論大愜<lb/>
㑹𥘉場賦題出孟子舜聞善若决江河而以聞善而<lb/>
行沛然莫禦爲韻士旣就案矣蜀俗敬長而尚先逹<lb/>
毎在廣埸不廢請益焉晡後忽一老儒擿禮部韻示<lb/>
諸生謂沛字惟十四泰有之一爲顚沛一爲沛邑注<lb/>
無沛决之義惟它有霈字乃從雨爲可疑衆曰是閧<lb/>
然扣簾請出題者偶假寐有少年出酬之漫不經意<lb/>
亶云禮部韻注義旣非増一雨頭無害也揖而退如<lb/>
言以登于卷坐逺于簾者或不聞知乃仍用前字於<lb/>
<pb n="KR3l0072_SBCK_010-11a"/>
是試者用霈沛各半明日將試論語籍籍傳凡用沛<lb/>
字者皆窘復扣簾出題者𥘉不知昨夕之對應曰如<lb/>
字廷中大諠浸不可制譟而入曰試官誤我三年利<lb/>
害不細簾前闈木如拱皆折或入于房執考校者一<lb/>
人歐之考校者惶遽急曰有雨頭也得無雨頭也得<lb/>
或又咎其誤曰第二埸更不敢也蓋一時祈脫之辭<lb/>
移時稍定試司申鼓譟埸屋胡以不稱於禮遇也怒<lb/>
物色爲首者盡繫獄韋布益不平旣拆號例宴主司<lb/>
以勞還畢三爵優伶序進有儒服立于前者一人旁<lb/>
揖之相與詫博洽辨古今岸然不相下因各求挑試<lb/>
<pb n="KR3l0072_SBCK_010-11b"/>
所誦憶其一問漢四百載名宰相凡㡬儒服以蕭曹<lb/>
而下枚數之無遺羣優咸賛其能乃曰漢相吾言之<lb/>
矣敢問唐三百載名將帥何人也旁揖者亦詘指英<lb/>
衛以及季葉曰張廵許逺田萬春儒服奮起爭曰廵<lb/>
逺是也萬春之姓雷歷攷史諜未有以雷爲田者揖<lb/>
者不服撑拒滕口俄一緑衣參軍自稱教授前据几<lb/>
二人敬質疑曰是故雷姓揖者大詬袒裼奮拳教授<lb/>
遽作恐懼狀曰有雨頭也得無雨頭也得坐中方失<lb/>
色知其風已也忽優有黃衣者持令旗躍出稠人中<lb/>
曰制置大學給事台㫖試官在坐爾軰安得無禮羣<lb/>
<pb n="KR3l0072_SBCK_010-12a"/>
優亟歛容趨下喏曰第二埸更不敢也俠戺皆笑席<lb/>
客大慙明日遁去遂釋繫者胡意其爲郡士所使録<lb/>
優而詰之杖而出諸竟然其語盛傳迄今<lb/>
　　　　山谷范滂傳<lb/>
山谷在冝州嘗大書後漢書范滂傳字徑數寸筆勢<lb/>
飄動超出翰墨逕庭意蓋以悼黨錮之爲漢禍也後<lb/>
百年眞蹟逸人間趙忠定得之寳寘巾篋搢紳題跋<lb/>
如牛腰焉既廼躬蹈其禍可謂竒䜟　嘉定壬申忠<lb/>
定之子<hi>崇憲</hi>守九江刻石郡治四說堂<lb/>
　　　　紫巖二銘<lb/>
<pb n="KR3l0072_SBCK_010-12b"/>
張紫巖謫居十五年憂　國耿耿不替昕夕適權姦<lb/>
新斃時宰恃虜好而不固圉紫巖方居毋䘮上䟽論<lb/>
事　朝廷以爲狂復　詔居零陵一日慨然作几間<lb/>
丸墨并常支笻竹杖二銘以寓意墨之銘曰存身于<lb/>
昬昬而天下之理因以昭昭斯爲瀟湘之寳予將與<lb/>
之歸老而逍遥杖之銘曰用則行舎則藏惟我與爾<lb/>
危不持顚不扶則焉用彼或録以示當路大怒以爲<lb/>
諷已將奏之㑹病卒不果它日陳正獻<hi>俊卿</hi>爲孝<lb/>
皇誦之摘其一銘書于　御杖焉<lb/>
桯史卷第十<lb/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_011-1a"/>
桯史卷第十一<hi>八則</hi>
　　　　　　　　　　相　臺岳珂<lb/>
　　　　李白竹枝詞<lb/>
紹聖二年四月甲申山谷以史事謫黔南道間作竹<lb/>
枝詞二篇題歌羅驛曰撑崖拄谷蝮蛇愁入箐攀天<lb/>
猿掉頭鬼門關外莫言逺五十三驛是皇州浮雲一<lb/>
百八盤縈落日四十九渡明鬼門關外莫言逺四海<lb/>
一家皆弟兄又自書其後曰古樂府有巴東三峽巫<lb/>
峽長猿鳴三聲淚霑裳但以抑怨之音和爲數疊惜<lb/>
其聲今不傳余自荆州上峽入黔中備嘗山川險阻<lb/>
<pb n="KR3l0072_SBCK_011-1b"/>
　　因作二疊傳與巴娘令以竹枝歌之前一疊可和云<lb/>
　　鬼門關外莫言逺五十三驛是皇州後一疊可和云<lb/>
　　鬼門關外莫言逺四海一家皆弟兄或各用四句入<lb/>
　　陽關小秦王亦可歌也是夜宿于驛夣李白相見於<lb/>
　　山間曰予往謫夜郎於此聞杜䳌作竹枝詞三疊丗<lb/>
　　傳之不子細憶集中無有三誦而使之傳焉其辭曰<lb/>
　　一聲望帝花片飛萬里明妃雪打圍馬上胡兒那解<lb/>
　　聽琵琶應道不如歸竹竿坡靣蛇倒退摩圍山腰胡<lb/>
　　孫愁杜䳌無血可續淚何日金雞赦九州命輕人鮓<lb/>
　　甕頭船日瘦鬼門關外天北人墮淚南人笑青壁無<lb/>
<pb n="KR3l0072_SBCK_011-2a"/>
梯聞杜䳌今豫章集所刋盖自謂夣中語也音響節<lb/>
奏似矣而不能揜其真亦寓言之流歟<lb/>
　　　蟻蝶圖<lb/>
黨禍既起山谷居黔有以屏圖遺之者繪雙蝶翾舞<lb/>
骨於蛛絲而隊蟻憧憧其間題六言於上曰胡蝶雙<lb/>
飛得意偶然畢命網羅群蟻争收墜翼䇿勛歸去南<lb/>
柯　崇寜間又遷于宜圖偶爲人攜入京鬻于相國<lb/>
寺肆蔡客得之以示元長元長大怒將指爲怨望重<lb/>
其貶㑹以訃奏僅免其在黔嘗摘香山句爲十詩卒<lb/>
章曰病人多夣醫囚人多夣赦如何春來夣合眼在<lb/>
<pb n="KR3l0072_SBCK_011-2b"/>
郷社一時網羅之味盖可想見然余觀其前篇又有<lb/>
冥懐齊逺近委順隨南北歸去誠可憐天涯住亦得<lb/>
之句浩然之氣又有百折而不衰者存蟻計左矣<lb/>
　　　　周益公降官<lb/>
周益公相　兩朝　慶元間以退傳居于吉隱然有<lb/>
東山之望當路忌之時善類引去者紛紛一皆指爲<lb/>
僞學婺有吕<hi>祖泰</hi>者東萊之别派也勇義敢言憤時<lb/>
事之日非奮然投匭上書力詆用事者且乞以益公<lb/>
爲相皁嚢下三省朝論雜然起或以爲益公實頥指<lb/>
之遂露章奏劾且謂　淳熈之季王魯公爲首台益<lb/>
<pb n="KR3l0072_SBCK_011-3a"/>
　　公嘗擠而奪之位以身爲僞學摽凖羽翼其徒使邪<lb/>
　　說横流以害天下屏居田野不自循省而誘致狂生<lb/>
　　扣閽自薦以覬召用乞加貶削　上不以爲然言者<lb/>
　　益急乃鐫一官爲少保下祖泰于天府杖而竄之益<lb/>
　　公上表　謝余時在里中傳得之今尚憶其全文曰<lb/>
　　告老七年宿愆故在貶官一等洪造難名敢期垂盡<lb/>
　　之年猶麗怙終之罪中謝伏念臣踈庸一介際遇<lb/>
　　四朝逮事　髙皇已徧塵於臺省受知　孝廟復乆<lb/>
　　玷於機衡不思勉效於同寅乃敢與聞於異論既肺<lb/>
　　肝衆所共見豈口舌獨能自明惟　光宗興念於元<lb/>
<pb n="KR3l0072_SBCK_011-3b"/>
僚亦屢分於閫寄肆　陛下曲憐其末路爰俾遂於<lb/>
里居首將正於狐丘巢忽危於燕幕狂生妄發姓名<lb/>
輙及於樵蘇公議大喧論罰盍輸於薪粲僅削司徒<lb/>
之秩猶存平土之官兹蓋恭遇　皇帝陛下崇德尚<lb/>
寛馭民敬故國皆曰殺雖㣲可恕之情耄不加刑姑<lb/>
用惟輕之典遂令衰朽亦與生全臣有愧積中無階<lb/>
報　上省諐田里視桑䕃之幾何托命乾坤比櫟材<lb/>
而知免𥘉當路入浸潤欲文致以罪而難其重名意<lb/>
或有辨論乃寘於貶及　奏至引咎紆徐言正文婉<lb/>
洒然消釋既而　東朝奉寳冊　詔復其秩時北門<lb/>
<pb n="KR3l0072_SBCK_011-4a"/>
者當制　廷綸有曰駭匹夫狂悖之上聞乃片言詿<lb/>
誤之併及既有疑於三至姑薄禠於一階　朕方建<lb/>
皇極而融㑹於黨偏尊　重闈而濡浹於慶施申念<lb/>
三朝之遺老僅同下國之靈光寜屈彛章以全晚節<lb/>
屬外親之詣闕在更生𥘉豈預知貶宫保以居間矧<lb/>
彦博巳嘗得謝猶不謂非罪也　嘉定更化　詔湔<lb/>
祖泰過名授以文資而晦庵朱文公而下皆　襃贈<lb/>
賜謚於是其言始伸方祖泰之得罪有宗姓者尹京<lb/>
据案作色涖制梃焉祖泰大呼庭下曰公爲天族同<lb/>
國休戚某乃爲何人家計安危而獲斯辱也尹亦慙<lb/>
<pb n="KR3l0072_SBCK_011-4b"/>
趣訖其罪使去　行都人至今能誦其詳猶有爲咤<lb/>
惜者<lb/>
　　　　畨禺海獠<lb/>
畨禺有海獠雜居其最豪者蒲姓號白畨人本占城<lb/>
之貴人也既浮海而遇風濤憚於復反乃請于其主<lb/>
願留　中國以通徃來之貨主許焉舶事寔頼給其<lb/>
家歲益乆定居城中屋室稍侈靡踰禁使者方務招<lb/>
徠以阜　國計且以其非吾國人不之問故其宏麗<lb/>
竒偉益張而大冨盛甲一時　紹熈壬子先君帥廣<lb/>
余年甫十歲嘗游焉今尚識其故處層樓傑觀晃蕩<lb/>
<pb n="KR3l0072_SBCK_011-5a"/>
緜亘不能悉舉矣然稍異而可紀者亦不一因録之<lb/>
以示傳竒獠性尚鬼而好㓗平居終日相與膜拜祈<lb/>
福有堂焉以祀名如中國之佛而實無像設稱謂聱<lb/>
牙亦莫能曉竟不知何神也堂中有碑髙袤數丈上<lb/>
皆刻異書如篆籕是爲像主拜者皆嚮之旦輙㑹食<lb/>
不置匕箸用金銀爲巨槽合鮭炙梁米爲一灑以薔<lb/>
露散以氷腦坐者皆寘右手于褥下不用曰此爲觸<lb/>
手惟以溷而巳羣以左手攫取飽而滌之復入于堂<lb/>
以謝居無溲匽有樓髙百餘尺下瞰通流謁者登之<lb/>
以中金爲版施機蔽其下奏厠鏗然有聲楼上雕鏤<lb/>
<pb n="KR3l0072_SBCK_011-5b"/>
金碧莫可名狀有池亭池方廣凡數丈亦以中金通<lb/>
甃制爲甲葉而鱗次全類今州郡公宴燎箱之爲而<lb/>
大之凡用鉟鋌數萬中堂有四柱皆沉水香髙貫于<lb/>
棟曲房便榭不論也嘗有數柱欲羾于　朝舶司以<lb/>
其非常有恐後莫致不之許亦卧廡下後有窣堵波<lb/>
髙入雲表式度不比它塔環以甓爲大址絫而増之<lb/>
外圜而加灰飾望之如銀筆下有一門拾級以上由<lb/>
其中而圜轉焉如旋螺外不復見其梯磴毎数十級<lb/>
啓一竇歲四五月舶將來群獠入于塔出于竇啁唽<lb/>
號嘑以祈南風亦輙有驗絶頂有金雞甚鉅以代相<lb/>
<pb n="KR3l0072_SBCK_011-6a"/>
輪今亡其一足聞諸廣人始前一政雷朝宗<hi>潨</hi>時爲<lb/>
盗所取跡捕無有㑹市有窶人鬻精金執而訊之良<lb/>
是問其所以致曰獠家素嚴人莫闖其藩予棲梁上<lb/>
三宿而至塔裹麨糧隱于顚晝伏夜縁以剛鐡爲錯<lb/>
斷而懐之重不可多致故止得其一足又問其所以<lb/>
下曰予之登也挾二雨盖去其柄既得之伺天大風<lb/>
鼓以爲翼乃在平地無傷也盗雖得而其足卒不䏻<lb/>
𥙷以至今他日郡以歲事勞宴之迎導甚設家人帷<lb/>
觀余亦在見其揮金如糞土輿皁無遺珠璣香貝狼<lb/>
籍坐上以示侈帷人曰此其常也後三日以合薦酒<lb/>
<pb n="KR3l0072_SBCK_011-6b"/>
　饌燒羊以謝大僚曰如例龍麝撲鼻竒味不知名皆<lb/>
　可食逈無同槽故態羊亦珍皮色如黄金酒醇而甘<lb/>
　㡬與崖蜜無辨獨好作河魚疾以腦多而性寒故也<lb/>
　余後北歸見藤守王君<hi>興翁</hi>諸郎言其冨巳不如曩<lb/>
　日池匽皆廢云泉亦有舶獠曰尸羅圍貲乙於蒲近<lb/>
　家亦蕩析意積賄聚散自有時也<lb/>
　　　　　王荆公<lb/>
　王荆公相　熈寜　神祖虚心以聽荆公自以爲遭<lb/>
　遇　不世出之主展盡底藴欲成致君之業顧謂君<lb/>
　不堯舜世不三代不止也然非常之元諸老力爭紛<lb/>
<pb n="KR3l0072_SBCK_011-7a"/>
紜之議殆偏天下乆之不䏻堪又幸其事之集始盡<lb/>
廢老成務汲引新進大更弊法而時事斬然一新至<lb/>
于　元豊上巳漸悔罷政居鍾山不復再召者十<lb/>
年其後　元祐羣賢迭起不推原　遺弓之本意急<lb/>
於民瘼無復周防激成黨錮之禍可爲太息余嘗侍<lb/>
樓宣獻及此宣獻誦荆公是時嘗因天雪有絶句曰<lb/>
勢合便疑埋地盡功成直欲放春回農夫不觧豊年<lb/>
意秪欲青天萬里開其志盖有在余應曰不然舊聞<lb/>
京師隆冬嘗有官檢凍死秀才腰間繫片𥿄啓視之<lb/>
乃喜雪詩四十韻使來年果豐巳無救溝中之瘠矣<lb/>
<pb n="KR3l0072_SBCK_011-7b"/>
况小人合勢如章曽蔡吕輩未知竟許放春否宣獻<lb/>
聽然是其說及今觀之發冢之議同文之獄以若人<lb/>
而居位豈不如所臆度荆公𥘉心於是孤矣<lb/>
　　　　尊堯集表<lb/>
日録一書本　熈寕間荆公奏對之辭私所録記<lb/>
紹聖以後稍尊其說以竄定　元祐史諜蔡元度卞<lb/>
又其壻方烜赫用事書始益章　建中靖國𥘉曽文<lb/>
肅<hi>布</hi>主　紹述垂意實録大以据依陳了翁<hi>瓘</hi>爲右<lb/>
司貟外郎以書抵文肅謂薄　神考而厚安石尊私<lb/>
史而壓　宗廟不可文肅大怒罷爲外郡㝷責合浦<lb/>
<pb n="KR3l0072_SBCK_011-8a"/>
了翁始著合浦尊堯集爲十論亶辨其所紀載猶未<lb/>
敢以荆公爲非及北歸又著四明尊堯集爲八門曰<lb/>
聖訓曰論道曰獻替曰理財曰邊機曰論兵曰處已<lb/>
曰寓言始條分而件析之無婉辭矣　政和元年<lb/>
徽祖聞有此章下政典局　宣取時了翁坐其子<hi>正</hi>
<hi>彚</hi>獄徙通川郡移文索之了翁遂以表　進乞於<lb/>
御前開拆𥘉　崇寜既建辟廱　詔以荆公封舒王<lb/>
配享宣聖廟肇剏坐像了翁憤之併於奏牘寓意其<lb/>
略曰代言之筆盡目其徒爲儒宗首善之宫肇塑其<lb/>
形爲坐像禮官舞禮而行謟吏書獻佞而請觀光乎<lb/>
<pb n="KR3l0072_SBCK_011-8b"/>
仲尼乃王雱聖父之賛比諸孔子實卞等輕君之情<lb/>
彼衰周之僻王弃真儒之將聖當時不得配太廟之<lb/>
饗後世所以廣上丁之祠今比安石爲欽王之臣則<lb/>
方　神考爲何代之主又况　一人幸學列辟班隨<lb/>
至尊拜伏於爐前故臣驕倨而坐視百官氣鬰多士<lb/>
心寒自有華夏以來無此悖倒之禮　神考之再相<lb/>
安石始終不過乎九年安石之屏迹金陵弃置不名<lb/>
者十載八字威加於鄧綰萬機獨運於　元豊豈可<lb/>
於善述之時忽崇此不遜之像又曰又况臨川之所<lb/>
學不以春秋爲可行謂天子有北面之儀謂君臣有<lb/>
<pb n="KR3l0072_SBCK_011-9a"/>
迭賔之禮禮儀如彼名分若何此乃衰世侮君之非<lb/>
豈是先王訪道之法贑川舊學記刋于四紀之前辟<lb/>
水新廱像成於一壻之手唱如聲召應若響随其自<lb/>
叙則曰愚公老矣益堅平險之心精衛眇然未捨塡<lb/>
波之願殁而後已志不可渝望雖隔於戴盆夣不忘<lb/>
於馳闕丹誠上格　天語遥詢要觀尊主之恭緩<lb/>
議奸時之罪淵冰在念梟磔寜逃書　奏有　㫖陳<lb/>
瓘自撰尊堯集語言無緒並係詆誣不行毀弃送與<lb/>
張啇英意要行用特勒停送台州覊管令本州當職<lb/>
官常切覺察不得放出州城月具存在申尚書省於<lb/>
<pb n="KR3l0072_SBCK_011-9b"/>
是廟堂意叵測識者爲了翁危之了翁不顧至天台<lb/>
剡謝之辭猶曰知詆誣之不可志在尊堯豈行用<lb/>
之敢私心惟助　舜語言無緒議論至迂獨歸羙於<lb/>
　先猷遂大違於國是不行毀棄有誤咨詢虚消十<lb/>
載之光隂靡恤一門之溝壑果煩揆路特建刑章若<lb/>
非䝉庇於　九重安得延齡於再造其凛凛不屈盖<lb/>
如此余後因讀夷堅支乙見其記優人嘗因對　御<lb/>
戲設孔子正坐顔孟與安石侍側孔子命之坐安石<lb/>
揖孟子居上孟辤曰天下逹尊爵居其一軻僅䝉公<lb/>
爵相公貴爲真王何必謙光如此遂揖顔子顔曰回<lb/>
<pb n="KR3l0072_SBCK_011-10a"/>
也陋巷匹夫平生無分毫事業公爲名世眞儒位貌<lb/>
有間辤之過矣安石遂處其上夫子不䏻安席亦避<lb/>
位安石皇懼拱手云不敢徃復未决子路在外憤憤<lb/>
不能堪徑趨從祀堂挽公治長臂而出公治爲窘迫<lb/>
之狀謝曰長何罪乃責數之曰汝全不救護丈人看<lb/>
取别人家女壻其意以譏卞也時方議欲升安石於<lb/>
孟子之右爲此而止是知當時公議雖小夫下俚猶<lb/>
不愜不特了翁也其後朝論亦頗疑於禮文遇　車<lb/>
駕幸學輒以屏障其面是時荆公位實居孟子上與<lb/>
顔子爲對未嘗爲止夷堅誤矣　國𥘉舊制兖鄒二<lb/>
<pb n="KR3l0072_SBCK_011-10b"/>
公東西嚮今郡縣學二公所以並列于左者盖　靖<lb/>
康撤荆公像之時徒撤而不復正耳其位尚可攷也<lb/>
然　徽祖聖孝根心毎以　𥙿陵篤睠之故不忍以<lb/>
荆公爲非　翠華北狩居五國城一日燕坐聞外有<lb/>
貨日録者亟輟衣易之曹功顯<hi>勛</hi>親紀其事　羮牆<lb/>
之念本無一日忘了翁之辨雖明其迄不見省者亦<lb/>
政宣大臣無以正救爲將順者歟<lb/>
　　　　三忠堂記<lb/>
廬陵號多士儒先名臣今古輩出里人圖所以尊顯<lb/>
風厲以垂無窮者　嘉㤗四年八月始爲堂縣庠以<lb/>
<pb n="KR3l0072_SBCK_011-11a"/>
　　祀三忠時周益公在里居春秋七十有九矣是歲多<lb/>
　　不懌稍謝碑版之請不肯爲一日韋布𣢾其門者百<lb/>
　　數閽辤焉弗可乃強爲通益公方卧奮然起曰是當<lb/>
　　作即爲屬藁文不加點而成邑人愜望四方聞其復<lb/>
　　秉筆求者沓至益公實病矣其冬十月朔遂薨盖絶<lb/>
　　筆焉後四年余得録本於李次夔<hi>大章</hi>其文曰文章<lb/>
　　天下之公器萬世不可得而私也節義天下之大閑<lb/>
　　萬世不可得而踰也吉爲江西上郡自　皇朝逮今<lb/>
　　二百餘年兼是二者得三公焉曰歐陽公<hi>脩</hi>以六經<lb/>
　　粹然之文崇雅黜浮儒術復明遂以忠言直道輔佐<lb/>
<pb n="KR3l0072_SBCK_011-11b"/>
三朝士大夫翕然尊之　天子從而謚曰文忠莫不<lb/>
以爲然　南渡搶攘右相杜充擁衆臣虜金陵守陳<lb/>
邦光就降惟通判楊<hi>邦乂</hi>㦸手罵賊視死如歸國勢<lb/>
凛凛士大夫復翕然尊之　天子從而褒贈之賜謚<lb/>
曰忠襄則又莫不以爲然時宰議禮衆論詾詾惟一<lb/>
編脩官胡<hi>銓</hi>毅然上書乞斬相參虜使三綱五常頼<lb/>
以不墜士大夫復翕然尊之厥後天子從而褒贈賜<lb/>
以忠簡之謚則又莫不以爲然是之謂三忠雖然此<lb/>
邦非無宰相如劉<hi>沆</hi>沖之在朝嘗力薦文忠留寘翰<lb/>
苑又引冨文忠公<hi>弼</hi>共政今姓名著在勲臣之令而<lb/>
<pb n="KR3l0072_SBCK_011-12a"/>
謚則未聞子瑾孫僴俱爲待制迄不䏻請矧𬒳遇之<lb/>
從臣乎夫然後知節以一惠　天子猶不敢專亦必<lb/>
士大夫翕然尊之乃可得耳廬陵宰趙汝厦即縣庠<lb/>
立三忠祠歲時率諸生祀焉巍巍堂堂衮服有章掲<lb/>
日月而行學者固仰其煒煌若夫百世之下聞清風<lb/>
而興起得無幕休烈揚顯光者耶汝厦用意逺矣其<lb/>
後樓宣獻銘益公墓稱其精確簡嚴士謂紀實益公<lb/>
謚文忠余謂它日有尚賢者在位隮配其間尚可謂<lb/>
四忠也<lb/>
　　　　臨江四謝<lb/>
<pb n="KR3l0072_SBCK_011-12b"/>
　臨江謝氏世以儒鳴　元豊八年有名懋者及其弟<lb/>
　𡵨其子舉廉世充同登進士第連標之盛侈於一時<lb/>
　時人謂之臨江四謝舉廉字民師東坡嘗以書與之<lb/>
　論文今載集中艮齋諤　紹熈間位中執法以厚徳<lb/>
　著盖其族孫也<lb/>
　桯史卷第十一<lb/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_012-1a"/>
桯史卷第十二<hi>十三則</hi>
　　　　　　　　　　相　臺岳珂<lb/>
　　　　王盧溪送胡忠簡<lb/>
胡忠簡<hi>銓</hi>既以乞斬秦檜掇新州之禍直聲振天壤<lb/>
一時士大夫畏罪䈤舌莫敢與立談獨王盧溪<hi>廷珪</hi>
詩而送之今二篇刋集中曰嚢封𥘉上九重關是日<lb/>
清都虎豹閑百辟動容觀奏牘幾人回首愧朝班名<lb/>
髙北斗星辰上身墮南州瘴海間豈待它年公議出<lb/>
漢庭行召賈生還大厦元非一木攴欲將獨力拄傾<lb/>
危癡兒不了官中事男子要爲天下竒當日姦䛕皆<lb/>
<pb n="KR3l0072_SBCK_012-1b"/>
膽落平生忠義只心知端能飽喫新州飯在處江山<lb/>
足護持於是有以聞于　朝者檜益怒坐以謗訕流<lb/>
夜郎時年七十既而檜死盧溪因讀韓文公猛虎行<lb/>
復作詩寓意曰夜讀文公猛虎詩云何虎死忽悲啼<lb/>
人生未省向來事虎死方羞前所爲昨日猶能食熊<lb/>
豹今朝無計柰狐狸我曽道汝不了事喚作癡兒果<lb/>
是癡盖復前說也㝷許自便　孝宗𥘉政　召對寤<lb/>
合　詔曰王廷珪粹然耆儒凛有直節頃以言語文<lb/>
字抵牾權臣流落排拫殆踰二紀召對便殿敷奏詳<lb/>
華可特改左承奉郎除國子監主簿廷珪不留乞崇<lb/>
<pb n="KR3l0072_SBCK_012-2a"/>
道祠官去　乾道六年再　召對便殿　上又留之<lb/>
不可乃　詔復禄以祝釐後告老終于家壽九十三<lb/>
其再　召也廟堂欲予一子官既而不果識者謂以<lb/>
忠得壽而澤不及嗣天人報施猶若少偏時又有朝<lb/>
士陳<hi>剛中</hi>三山寓公張<hi>仲宗</hi>亦以作啓與詞爲餞而<lb/>
得罪檜之怨忠簡盖流貤不少置也<lb/>
　　　　秦檜死報<lb/>
秦檜擅權乆大誅殺以脅善類末年因趙忠簡之子<lb/>
汾以起獄謀盡覆張忠獻胡文定諸族棘寺奏牘上<lb/>
矣檜時已病坐格天閣下吏以牘進欲落筆手顫而<lb/>
<pb n="KR3l0072_SBCK_012-2b"/>
　　汙亟命易之至再竟不能字其妻王在屏後揺手曰<lb/>
　　勿勞太師檜猶自力竟仆于几遂伏枕數日而卒獄<lb/>
　　事大解諸公僅得全𥘉汾就逮自分必死然竟不知<lb/>
　　加以何罪囑其家曰此行無全理脫幸有恩言當於<lb/>
　　饋食中寘肉笑靨一以爲信毋忘既入獄月餘無所<lb/>
　　問亶日施慘酷求死不可得一日正晝寘之闇屋仰<lb/>
　　絣之使視椽榱偶見屋上一竅如錢㣲有日影湏臾<lb/>
　　稍轉射壁上有一反字汾解意亟臣異謀遂得小梃<lb/>
　　惟數晷以待盡忽外致食于橐滿其中皆笑靨汾泣<lb/>
　　曰吾約以一而今乃多如是殆紿我旣而獄吏皆來<lb/>
<pb n="KR3l0072_SBCK_012-3a"/>
賀即日脫械出則檜聲鍾給<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>矣忠獻是時居永亦<lb/>
㣲聞當路意汾旣繫昕夕不自安且念爲大夫人憂<lb/>
不敢明言忽外間報　中都有人至亟出視一男子<lb/>
喘卧<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>下殆不能言方吉凶叵測衆環睨縮頸忠獻<lb/>
素堅定於是亦色動有頃掖之坐稍灌以湯餌而甦<lb/>
猶未出語亶數指腰間索之得片𥿄盖故吏聞檜訃<lb/>
走介星馳至近郊益奔程欲速是以顚䠞頃刻之間<lb/>
堂序懽聲如雷王盧溪在夜郎郡守承風㫖待以囚<lb/>
隷至不免旬呈適郵筒至張燕公堂以召之盧溪恠<lb/>
前此未之有不敢赴邀者系踵不得巳趨詣罷燕之<lb/>
<pb n="KR3l0072_SBCK_012-3b"/>
明日始聞其事守盖先得之矣故盧溪旣得自便之<lb/>
命題詩壁間曰辰州更在武陵西毎望長安信息希<lb/>
二十年興搢紳禍一終朝失相公威外人𥘉說哥奴<lb/>
病逺道俄聞逐客歸當日弄權誰敢指如今憶得姓<lb/>
依稀蓋志喜也同時謝任伯之子景思伋家在天台<lb/>
爲郡守劉景所捕既至而改禮王仲言揮塵録詳紀<lb/>
之與夜郎守略同是知檜稔惡得斃爲善類之福不<lb/>
貲要非幸災也<lb/>
　　　　吕東萊祭文<lb/>
吕東萊<hi>祖謙</hi>居于婺以講學唱諸儒四方翕然歸之<lb/>
<pb n="KR3l0072_SBCK_012-4a"/>
陳同父蓋同郡負才頡頏亦游其門以兄事之嘗於<lb/>
丈席間時發警論東萊不以爲然既而東萊死同父<lb/>
以文祭之曰嗚呼孔氏之家法儒者世守之得其粗<lb/>
而遺其精則流而爲度數刑名聖人之妙用英豪竊<lb/>
聞之狥其流而忘其源則變而爲權譎縦横故孝悌<lb/>
忠信常不足以趨天下之變而材術辯智常不足以<lb/>
定天下之經在人道無一事之可少而人心有萬變<lb/>
之難明雖髙明之洞見猶小智之自營雖篤厚而守<lb/>
正猶孤壘之易傾盖欲整兩漢而下庶㡬及見三代<lb/>
之英豈曰自我成之在兄方夜半之劇論嘆古來之<lb/>
<pb n="KR3l0072_SBCK_012-4b"/>
　　未曽講觀象之妙理得應時之成能謂人物之間出<lb/>
　　非天意之徒生兄獨疑其未通我引數而力爭豈其<lb/>
　　於無事之時而已懐厭世之情俄遂嬰於末疾喜未<lb/>
　　替於儀刑何所遭之太慘曽不假於餘齡將愽學多<lb/>
　　識使人無自立之地而本末具舉雖天亦有所未平<lb/>
　　耶兄嘗誦子皮之言曰虎帥之聽孰敢違子人之云<lb/>
　　亡舉者莫勝假使有聖人之宏才又將待幾年而後<lb/>
　　成孰知夫一觴之慟徒以拂千古之膺伯牙之琴已<lb/>
　　分其不可復鼓而洞山之燈忍使其遂無所承眇方<lb/>
　　來之難恃尚既徃之有靈朱晦翁見之大不契意遺<lb/>
<pb n="KR3l0072_SBCK_012-5a"/>
婺人書曰諸君子聚頭磕額理㑹何事乃至有此等<lb/>
恠論同父聞之不樂它日上書　孝宗其略曰今世<lb/>
之儒士自謂得正心誠意之學者皆風痺不知痛痒<lb/>
之人也舉一世安於　君父之大讎而方且揚眉拱<lb/>
手以談性命不知何者謂之性命乎　陛下接之而<lb/>
不任以事也臣以是服　陛下之仁意盖以㣲風晦<lb/>
翁而使之聞之晦翁亦不訝也此說得之蔡元思念<lb/>
成<lb/>
　　　　猫牛盗<lb/>
余辛未歲官　中都居旌忠觀前家素蓄一青色猫<lb/>
<pb n="KR3l0072_SBCK_012-5b"/>
善咋䑕家人咸愛之一日正午出門即逸去購求竟<lb/>
不獲又憶緫角時先夫人治家政城南有别墅一牯<lb/>
甚腯爲人所盗先夫人不欲擾其鄰弗捕既而有言<lb/>
湖中民分肉不均羣闘而訟在邑余時尚㓜家無紀<lb/>
綱僕莫能弊訟又弗問從邑中自斷後推其月日乃<lb/>
同一夕盖逺在百里外牛舉趾緩迄不知何以致也<lb/>
它日余間以問客有能知閭里之姦者爲余言　内<lb/>
北和寜門實有肆其間號曰鬻野味直廉而肉豊市<lb/>
人所樂趨其物則市之猫犬類也夜罥犬負而趨猶<lb/>
幸不遇人若猫則皆晝攫都人居淺隘猫或嬉敖于<lb/>
<pb n="KR3l0072_SBCK_012-6a"/>
外一見不復可遁毎得之即持浸户外防虞缸桶中<lb/>
猫身濕輙䑛非甚乾不已以故無鳴號者有見而逐<lb/>
之則必問以毛色自䄂出其尾皆非是傳聞其手中<lb/>
乃有十數尾視其非者而出之都人習尚不窮姦雖<lb/>
知其盗以爲它人家猫則亦不問也夜則皆入于和<lb/>
寜之肆無遺育焉牛嗜鹽盗者持一鈎一竿一繩竿<lb/>
通中行則爲杖䇿而匿鈎繩于腰間見者固莫疑其<lb/>
眹伺夜入欄手鹽以飼牛牛引舌則鈎之夙導繩通<lb/>
中急趣其杪牛負痛欲觸則隔竿之長欲鳴則礙鈎<lb/>
之利鈎者奔牛亦奔故雖數合直一瞬耳又它日以<lb/>
<pb n="KR3l0072_SBCK_012-6b"/>
質之捕吏之良者道盗之智甚悉所聞皆信然嗟夫<lb/>
盗亦人耳使即此心以喻於義夫孰能禦哉一有所<lb/>
移而用止於是觀者亦思所以用者而擇焉斯可矣<lb/>
　　　　味諌軒<lb/>
戎州有蔡次律者家于近郊山谷嘗過之延以飲有<lb/>
小軒極華㓗檻外植餘甘子數株因乞名焉題之曰<lb/>
味諌後王子予以橄欖遺山谷有詩曰方懐味諌軒<lb/>
中果忽見金盤橄欖來想共餘甘有瓜葛苦中真味<lb/>
晚方囬時盖　徽祖始　登極國論稍還是以有此<lb/>
句云<lb/>
<pb n="KR3l0072_SBCK_012-7a"/>
　　　　龍見赦書<lb/>
金國熈宗亶皇統十年夏龍見御寨宫中雷雨大至<lb/>
破柱而去亶大懼以爲不祥欲厭禳之左右或以爲<lb/>
當肆赦遂召當制學士張鈞視草其中有顧兹寡昧<lb/>
及眇予小子之言文成奏御譯者不曉其退託謙冲<lb/>
之義乃曰漢兒彊知識託文字以詈我主上耳亶驚<lb/>
問故譯釋其義曰寡者孤獨無親昧者不曉人事眇<lb/>
爲瞎眼小子爲小孩兒亶大怒亟召鈞至詰其說未<lb/>
及對以手劒剺其口棘而醢之竟不知譯之爲愚爲<lb/>
姦也其年亶弑亮於登寳位赦暴其惡而及此<lb/>
<pb n="KR3l0072_SBCK_012-7b"/>
　　　　丹稜巽巖<lb/>
眉山秀出岷峨屬邑丹稜者李文簡<hi>燾</hi>實家焉邑有<lb/>
山曰龍鶴文簡讀書其上命曰巽巖因以自號士夫<lb/>
至今以爲稱嘗自爲記曰子真子三卜居乃得此山<lb/>
向東南靣西北其位爲巽爲乾盖處已非乾徤無以<lb/>
立應物非巽順無以行易六十四卦仲尼掇其九而<lb/>
三陳之起乎履止乎巽此講學之序也語曰可與共<lb/>
學未可與適道可與適道未可與立可與立未可與<lb/>
權夫人各有所履善惡分焉惟能謙可與共學惟能<lb/>
復可與適道知所適而無以自立則莫能乆故取諸<lb/>
<pb n="KR3l0072_SBCK_012-8a"/>
常使乆於其道或損之或益之至於困而不改若井<lb/>
未始隨邑而遷則所以自立者成矣雖然吉凶禍福<lb/>
横發逆起有不可知將合于道其惟權乎然非巽則<lb/>
權亦不可行學而至于巽乃可與權此聖賢事業也<lb/>
文簡字仁父一字子真作記時年二十四<lb/>
　　　　鄭少融遷除<lb/>
孝宗在位乆益明習　國家事厲精政本頗垂意骨<lb/>
鯁以彊本朝　淳熈六年鄭少融丙𥘉拜西掖首䟽<lb/>
官冗賞濫力指時政之失且謂卿監丞簿事簡官備<lb/>
館職史官至二十貟學官書局各以十數監司郡守<lb/>
<pb n="KR3l0072_SBCK_012-8b"/>
　疊授三政參議祠廟歸正添差養老將校充滿外路<lb/>
　　東宫徹章館閣進書雜流厮役例霑賞典曰隨龍<lb/>
　曰應奉開河修堰併埸蠲賦無時推恩他司錢物漕<lb/>
　乞移用尉不捕賊詭奏有功張大虚聲横𬒳醲賞累<lb/>
　數百言上覽而壯之　奎札付中書曰賞功遷職<lb/>
　不以濫予鄭丙言是也給舎遇書讀宜隨事以聞於<lb/>
　是廷臣始側目既而少融益亹亹論事敢扵劘　上<lb/>
　上亦忻然納之無忤八年遂兼夕拜東宫春坊陳<lb/>
　龜年女嫁巨室裴良珣裴死于酒兄良顯訴陳女利<lb/>
　其冨死有冤事下天府語連龜年尹不敢治　詔送<lb/>
<pb n="KR3l0072_SBCK_012-9a"/>
大理左右有爲之地者　詔漕司先審責良顯不實<lb/>
反坐狀始得行少融駮奏曰願少存　國法爲　子<lb/>
孫萬世計竟如𥘉　詔韓子師以曽<hi>覿</hi>援有起廢意<lb/>
少融極口詆之曰是人仰累　聖德後大臣或指二<lb/>
言之切爲賣直　上不聽　諭少融曰　朕自喜給<lb/>
舎得人亟遷吏書以矯其讒時王謙仲<hi>藺</hi>丞宗正進<lb/>
對曰今日不欺　陛下惟鄭丙惜其愛莫助之耳<lb/>
上喜亦遷監察御史謙仲尤擊搏不畏彊禦馴致大<lb/>
用奬直厲斷盖隱然有亨阿封即墨之風焉至今士<lb/>
夫間猶能誦其獨立敢爲之實也少融繼守數郡治<lb/>
<pb n="KR3l0072_SBCK_012-9b"/>
㣲尚嚴云<lb/>
　　　　沙丗堅<lb/>
乾道間有歸正官曰沙丗堅素武勇坐贓配隷靜江<lb/>
府鄭少融爲廣西憲命之捕盗有功稍復其官　慶<lb/>
元中爲徳安守麄暴自如酷不喜文吏余郷有晁仲<lb/>
式<hi>百辟</hi>者丗名家爲安陸宰實爲其僚晁好飲而敢<lb/>
爲𥘉亦相得乆益厭乃枘鑿不謀丗堅捕邑胥羅致<lb/>
其罪欲劾奏之先對易外邑一尉章垂上而病稍自<lb/>
悔尼不發檄晁歸府見之卧内命妾以杯酒酌之頗<lb/>
道𥘉意之謬謂人實浸潤非我也晁唯唯謝因歴歴<lb/>
<pb n="KR3l0072_SBCK_012-10a"/>
囑後事且諉其與它僚同任責既而曰沙丗堅武人<lb/>
性直没許多事一句是一句知縣不相怨否晁素滑<lb/>
稽忽抑首㣲對曰百辟豈敢怨太尉但心裏有些忡<lb/>
忡地沙大怒亟叱使去力疾發郵筒又旬而死晁竟<lb/>
坐是不得調者十年遂終于家一言輕發横挑黥夫<lb/>
之辱晁固不無罪也<lb/>
　　　　淮隂廟<lb/>
楚州淮隂夾漕河而邑於澤國諸聚落尤爲荒涼<lb/>
開禧北征余舟過其下舟人指河東岸弊屋數椽曰<lb/>
是爲楚王信廟亟維纜登焉堂廡傾欹幾不庇風雨<lb/>
<pb n="KR3l0072_SBCK_012-10b"/>
兩旁皆過客詩句楹楣戸牖題染無餘往往玉石混<lb/>
淆殊不可讀左廂有髙堵不知何人冩楊誠齋二詩<lb/>
其上字甚大不䏻工亦舛筆畫余以意揣録之其一<lb/>
曰來時月黒過淮隂歸路天花舞故城一劒光寒千<lb/>
古淚三家市出萬人英少年跨下安無忤老父圯邊<lb/>
愕不平人物若非觀歲暮淮隂何必减文成其二曰<lb/>
鴻溝秪道萬夫雄雲夣何銷武士功九死不分天下<lb/>
鼎一生還負室前鐘古來犬斃愁無盖此後禽空悔<lb/>
作弓兵火荒餘非舊廟三間破屋兩株松音節悲壯<lb/>
倫儗抑揚徧壁間殆無繼者本題文成爲宣成余按<lb/>
<pb n="KR3l0072_SBCK_012-11a"/>
張留侯謚與霍博陸自不同後得麻沙印本朝天續<lb/>
集乃亦作宣字尤可恠也前篇首尾兩淮隂雖意不<lb/>
同疑亦傳複虜既入塞舊廟當無復存不知今血食<lb/>
如何<lb/>
　　　　金鯽魚<lb/>
今　中都有豢魚者能變魚以金色鯽爲上鯉次之<lb/>
貴游多鑿石爲池寘之簷牖間以供玩問其術祕不<lb/>
肯言或云以闤市洿渠之小紅蟲飼凡魚百日皆然<lb/>
𥘉白如銀次漸黄乆則金矣未暇驗其信否也又别<lb/>
有雪質而黒章的皪若<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>曰玳瑁魚文采尤可觀逆<lb/>
<pb n="KR3l0072_SBCK_012-11b"/>
曦之歸蜀汲湖水浮載凡三巨艘以從詭狀瑰麗不<lb/>
止二種惟杭人能餌蓄之亦挾以自隨余考蘇子羙<lb/>
詩曰松橋扣金鯽竟日獨遲留東坡詩亦曰我識南<lb/>
屏金鯽魚則承平時蓋巳有之特不若今之盛多耳<lb/>
　　　　張賢良夢<lb/>
張賢良君恱咸家蜀綿竹世以積徳聞　紹聖𥘉再<lb/>
試制科宰相章惇覽其䇿以所對不以　元祐爲非<lb/>
大怒雖得簽書劒西判官以去而科目自是廢矣仕<lb/>
既不甚逹益篤意植媺貤慶以遺後人嘗一日晝寢<lb/>
夢神人自天降告之曰天命爾子名德作宰相驚而<lb/>
<pb n="KR3l0072_SBCK_012-12a"/>
寤未㡬而魏公生時魏公之兄已名滉君恱不欲更<lb/>
所從乃字魏公曰徳逺出入將相垂四十年忠義勲<lb/>
名爲　中興第一天固有以啓之者歟<lb/>
　　　　乾坤鑑法<lb/>
政和𥘉濮有異人曰王老志以方術幸賜號洞微<lb/>
先生蔡絛　國史後𥙷巳詳其事不復複紀所履旣<lb/>
竒崛道幽顯事益渉於誕惟掉頭禄豢時出危言與<lb/>
靈素等異趣爲可稱其在　京師毎心非時事亦屢<lb/>
以意風蔡元長使遷於善而弗聽也　徽祖嘗召之<lb/>
入禁籞　顯肅后在坐老志率然出幅𥿄于䄂曰<lb/>
<pb n="KR3l0072_SBCK_012-12b"/>
陛下它日與　中宫皆有難臣行死不及見矣臣有<lb/>
乾坤鑑法可以厭禳然尤當修徳始可回天意請如<lb/>
臣法鑄鑑各以五色流蘇垂之寘於寢殿臣死後當<lb/>
時坐鑑下記憶臣語日儆一日思所以消變於未形<lb/>
者　上竦然受其說左右皆大驚既有　詔尚方庀<lb/>
工鑑成進　御而老志歸于濮遂病以死　靖康陟<lb/>
方之禍二宫毎寳持之且歎其先識古今方士多矣<lb/>
憶中不足竒而能棄巳所嗜納　君於正斯可嘉也<lb/>
剟而載之以見　聖徳之兼容者<lb/>
桯史卷第十二<lb/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_013-1a"/>
　桯史卷第十三<hi>六則</hi>
　　　　　　　　　　　相　臺岳　珂<lb/>
　　　　　范碑詩跋<lb/>
　趙履常<hi>崇憲</hi>所刋四說堂山谷范滂傳余前記之矣<lb/>
　後見跋卷迺太府丞余伯山<hi>禹績</hi>之六世祖若著倅<lb/>
　冝州日因山谷謫居是邦慨然爲之經理舎館遂遣<lb/>
　二子滋滸從之游時黨禁甚嚴士大夫例削札掃迹<lb/>
　惟若著敬遇不怠率以夜遣二子奉几杖執諸生禮<lb/>
　一日携紙求書山谷問以所欲拱而對曰先生今日<lb/>
　舉動無愧東都黨錮諸賢願冩范孟博一傳許之遂<lb/>
<pb n="KR3l0072_SBCK_013-1b"/>
　　黙誦大書盡卷僅有二三字疑誤二子相顧愕服山<lb/>
　　谷顧曰漢書固非能盡記也如此等傳豈可不熟聞<lb/>
　　者敬嘆若著滿秩持歸上饒家居寳藏之再丗散逸<lb/>
　　歸東武周氏又歸忠定家伯山僅傳摹本其子子壽<lb/>
　　鑄爲四明制屬攜之笈中之官樓攻媿見之爲作詩<lb/>
　　曰冝人𥘉謂冝於人菜肚老人竟不振承天院記顧<lb/>
　　何罪一斥致死南海濵賢哉别駕眷遷客不恤罪罟<lb/>
　　深相親哀哀不容處城闉夜遣二子從夫君一日攜<lb/>
　　紙匃竒畫引筆行墨生煙雲南方無書可㝷問黙冩<lb/>
　　此傳終全文𥙷亡三篋比安丗偶熟此卷非張巡巖<lb/>
<pb n="KR3l0072_SBCK_013-2a"/>
　　巖汝南范孟博清裁千載無比倫坡翁侍毋曽啓問<lb/>
　　百謫九死氣自伸别駕去官公亦巳身雖既衰筆有<lb/>
　　神我聞此書乆欲見摹本尚爾况其真輟君清俸登<lb/>
　　堅珉可立懦夫羞佞臣及履常登　朝以眞蹟呈似<lb/>
　　攻媿迺復題其後又面命㓜子冶録里士俞惠叔<hi>疇</hi>
　　詩一篇亟稱其隹焉其辭曰貂璫羣雛擅天網手驅<lb/>
　　名流入鈎黨屯雲蔽日日光無卯金神器春冰上汝<lb/>
　　南節士居危邦志剗蕭艾扶蘭芳致君生不逮堯舜<lb/>
　　死合夷齊俱首陽千年興壞眞暮旦殷鑒詎應如許<lb/>
　　逺安知後人哀後人又起諸賢落南歎冝州老子筆<lb/>
<pb n="KR3l0072_SBCK_013-2b"/>
　　有神蟬蛻顔揚端逼眞少模龍爪已名丗晚用雞毛<lb/>
　　亦絶人平生孟博吾尚友時事駸駸建寜舊胸蟠萬<lb/>
　　卷老蠻郷獨感斯文聊運肘老子書名橫九州一𥿄<lb/>
　　千金不當醻此書豈但翰墨設心事悢悢關百憂人<lb/>
　　言老子味禪恱疾惡視滂寜爾切須知許國本精忠<lb/>
　　不幸爲滂甘伏節九原莫作令人悲遺墨敗素皆吾<lb/>
　　師從君乞取冝州字要對崇寜黨籍碑二詩明白痛<lb/>
　　快足以吊此老於九垓之期矣獨惠叔末章頗傷峻<lb/>
　　厲跋卷又有柴<hi>中守</hi>一詩曰小春晝日如春晚飲罷<lb/>
　　披圖清興逺夜光照屋四座驚金薤銀鈎眞墨本當<lb/>
<pb n="KR3l0072_SBCK_013-3a"/>
年太史謫冝州腸斷梅花棲戍樓拾遺不逢東道主<lb/>
翰林長作夜郎囚蠻烟瘴雨森鈇鉞更值韓盧捜兎<lb/>
窟老色上面懽去心惟有忠肝懸日月郡丞嗜好殊<lb/>
丗人投箋乞字傳兒孫平生孟博是知己筆下冩出<lb/>
精神騫興亡萬古同一轍黨論到頭不堪說刋章下<lb/>
郡漢道微清流入河唐祚絶先朝白晝狐亦鳴正氣<lb/>
消盡邪氣生殿門斷碑仆未起中原戎馬來縱横生<lb/>
蛟入手不敢玩往事凄凉重三歎蘭亭瘞鶴徒爾爲<lb/>
好刻此書禆廟筭牛腰軸雖大詩之者惟此三人柴<lb/>
作亦佳特未免唐人所謂昌黎淮西碑猶欠冒頭不<lb/>
<pb n="KR3l0072_SBCK_013-3b"/>
得之戯耳伯山前輩老成嘗爲九江校官余又及同<lb/>
班行子壽丗科今爲鎮江外轄盖方郷用者<lb/>
　　　　晦庵感興詩<lb/>
朱晦翁既以道學倡天下涵造義理言無虚文少喜<lb/>
作詩晚年居建安乃作齋居感興二十篇以反其習<lb/>
自序其意斷斷乎皆有益於學而非風雲月露之詞<lb/>
也余從吾郷蔡元思念成誦得之其序曰予讀陳子<lb/>
昻感遇詩愛其詞旨幽邃音節豪宕非當丗詞人所<lb/>
及如丹砂空青金膏水碧雖近乏丗用而實物外難<lb/>
得自然之竒寳欲效其體作十數篇顧以思致平凡<lb/>
<pb n="KR3l0072_SBCK_013-4a"/>
筆力萎弱竟不能就然亦恨其不精於理而自託於<lb/>
僊佛之間以爲髙也齋居無事偶書所見得二十篇<lb/>
雖不能探索微眇追迹前言然皆切於日用之實故<lb/>
言亦近而易知旣以自警且以貽諸同志云一曰昆<lb/>
侖大無外旁礴下深廣隂陽無停機寒暑互來往皇<lb/>
羲古神聖妙契一俯仰不待窺馬圖人文已宣朗渾<lb/>
然一理貫昭晣非象罔珍重無極翁爲我重指掌二<lb/>
曰吾觀隂陽化升降八紘中前瞻旣無始後際那有<lb/>
終至理諒斯存萬丗與今同誰言混沌死幻語驚盲<lb/>
聾三曰人心妙不測出入乗氣機凝冰亦焦火淵淪<lb/>
<pb n="KR3l0072_SBCK_013-4b"/>
復天飛至人秉元化動靜體無違珠藏澤自媚玉韞<lb/>
山含暉神光燭九垓玄思徹萬微塵編今寥落歎息<lb/>
將安歸四曰靜觀靈臺妙萬化此從出云胡自蕪穢<lb/>
反受衆形役厚味紛㭆頥妍姿坐傾國崩奔不自悟<lb/>
馳騖靡終畢君看穆天子萬里窮轍迹不有祈招詩<lb/>
徐方御辰極五曰涇舟膠楚澤周綱巳陵夷况復王<lb/>
風降故宫黍離離玄聖作春秋哀傷實在兹祥麟一<lb/>
以踣反𬒮空漣洏溧淪又百年僣侯荷爵珪王章乆<lb/>
以䘮何復嗟歎爲馬公述孔業託始有餘悲拳拳信<lb/>
忠厚無乃迷先幾六曰東京失其御刑臣弄天綱西<lb/>
<pb n="KR3l0072_SBCK_013-5a"/>
　園植姦穢五族沈忠良青青千里草乗時起陸梁當<lb/>
　塗轉凶悖炎精遂無光桓桓左將軍仗鉞西南疆伏<lb/>
　龍一奮躍鳯雛亦飛翔祀漢配彼天出師驚四方天<lb/>
　意竟莫回王圖不偏昌晉史自帝魏後賢合更張丗<lb/>
　無魯連子千載徒悲傷七曰晉陽啓唐祚王明紹巢<lb/>
　封垂統已如此繼體冝昬風麀聚瀆大倫牝晨司禍<lb/>
　凶乾綱一以墜天樞遂崇崇向非狄張徒誰辦取日<lb/>
　功云何歐陽子秉筆迷至公唐經亂周紀凡例孰此<lb/>
　容侃侃范太史受說伊川翁春秋二三筞萬古開羣<lb/>
　蒙八曰朱光徧炎宇微隂眇重淵寒威閉九野陽德<lb/>
<pb n="KR3l0072_SBCK_013-5b"/>
昭窮泉文明昧謹獨昬迷有開先幾微諒難忽善端<lb/>
本緜緜掩身事齊戒及此防未然閉關息商旅絶彼<lb/>
柔道牽九曰微月墮西嶺爛然衆星光明河斜未落<lb/>
斗柄低復昻感此南北極樞軸遥相當太一有常居<lb/>
仰瞻獨煌煌中天照四國三辰環侍旁人心要如此<lb/>
寂感無邊方十曰放勛始欽明南面亦恭巳大哉精<lb/>
一傳萬丗立人紀猗歟歎日躋穆穆歌敬止戒<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>光<lb/>
武烈待旦起周禮恭惟千載心秋月照寒水魯叟何<lb/>
常師刪述存聖軌十一曰吾聞庖羲氏爰𥘉闢乾坤<lb/>
乾行配天德坤布恊地文仰觀玄渾周一息萬里奔<lb/>
<pb n="KR3l0072_SBCK_013-6a"/>
　俯察方儀靜隤然千古存悟彼立象意契此入德門<lb/>
　勤行當不息敬守思彌敦十二曰大易圖象隱詩書<lb/>
　簡編訛禮樂矧交䘮春秋魚魯多瑤琴空寶匣絃絶<lb/>
　將如何興言理餘韻龍門有遺歌十三曰顔生躬四<lb/>
　勿曽子日三省中庸首謹獨衣錦思尚絅偉哉鄒孟<lb/>
　氏雄辯極馳騁操存一言要爲爾挈裘領丹青著明<lb/>
　灋今古垂煥炳何事千載餘無人踐斯境十四曰元<lb/>
　亨播羣品利貞固靈根非誠諒無有五性實斯存丗<lb/>
　人逞私見鑿智道彌昬豈若林居子幽探萬化原十<lb/>
　五曰飄颻學仙侣遺丗在雲山盗啓元命祕竊當生<lb/>
<pb n="KR3l0072_SBCK_013-6b"/>
　　死關金鼎蟠龍虎三年養神丹刀圭一入口白日生<lb/>
　　羽翰我欲往從之脫屣諒非難但恐逆天道偷生詎<lb/>
　　能安十六曰西方論縁業卑卑喻羣愚流傳丗代乆<lb/>
　　梯接凌空虚顧眄指心性名言起有無捷徑一以開<lb/>
　　靡然丗爭趨號空不踐實躓彼榛棘途誰哉繼三聖<lb/>
　　爲我焚其書十七曰聖人司教化橫序育羣材因心<lb/>
　　有明訓善端得深培天叙旣昭陳人文亦褰開云何<lb/>
　　百代下學絶教養乖羣居競葩藻爭先冠倫魁淳風<lb/>
　　反淪䘮擾擾胡爲哉十八曰童蒙貴養正孫弟乃其<lb/>
　　方雞鳴咸盥櫛問訊謹暄凉奉水勤播灑擁篲周室<lb/>
<pb n="KR3l0072_SBCK_013-7a"/>
　　堂進趨極䖍恭退息常端莊劬書劇耆炙見惡逾探<lb/>
　　湯庸言戒麤誕時行必安詳聖塗雖云逺發軔且勿<lb/>
　　忙十五志于學及時起髙翔十九曰哀哉牛山木斤<lb/>
　　斧日相㝷豈無萌蘖在牛羊復來侵恭惟皇上帝降<lb/>
　　此仁義心物欲互攻奪孤根孰能任反躬艮其背肅<lb/>
　　容正冠襟保養方自此何年秀穹林二十曰玄天幽<lb/>
　　且黙仲尼欲無言動植各生遂德容自清温彼哉夸<lb/>
　　毗子呫囁徒啾喧但逞言辤好豈知神監昬曰予昧<lb/>
　　前訓坐此枝葉繁發憤永刋落竒功收一原馳騁今<lb/>
　　古剟華反實斯可謂志之所存者其中二篇論二氏<lb/>
<pb n="KR3l0072_SBCK_013-7b"/>
之學猶若有輕重有無之辨晚學恨不得撰杖屨以<lb/>
質疑焉<lb/>
　　　　武夷先生<lb/>
建中靖國𥘉有宿儒曰徐常持節河朔風采隱然重<lb/>
于時然持論與時大異曽文肅<hi>布</hi>惡之嘗具詆先烈<lb/>
人姓名陳之　乙覽常列其間然未有以罪也㑹市<lb/>
肆有刋武夷先生集者廼常所爲文文肅之子<hi>紆</hi>適<lb/>
相國寺偶售得之首篇乃　熈寜間上王荆公書詆<lb/>
常平法者紆以置几案間不爲意文肅偶入黌舎見<lb/>
之䄂以入明日遂奏　榻前且謂常元未嘗上此書<lb/>
<pb n="KR3l0072_SBCK_013-8a"/>
特沽流俗之名耳言者從之遂免所居官竟以蹭蹬<lb/>
徐嘗有教子詩曰詞賦切冝師二宋文章須是學三<lb/>
蘇其措意如此冝其與文肅異也<lb/>
　　　　任元受啓<hi>批任有小醜集行於丗後又有淵聖升遐䟽文二道</hi>
秦檜秉權寖乆植黨締交牢不可破　髙皇淵嘿雷<lb/>
聲首更大化懲言路壅蔽之弊召湯元樞<hi>鵬舉</hi>于外<lb/>
執法殿中繼遷侍御史時有選人任盡言者居下僚<lb/>
好慷慨論事聞其除亟以啓賀之曰伏審光奉明綸<lb/>
榮躋横榻國朝更西都三府之制故御史不除大夫<lb/>
端公居南司五院之中與獨坐迭爲憲長自昔雖穪<lb/>
<pb n="KR3l0072_SBCK_013-8b"/>
　於雄劇比歲或乖於選掄汚我霜臺頼公雪耻輒陳<lb/>
　管見少助風聞靖言有宋之姦臣無若亡秦之巨蠹<lb/>
　十九載輔國而專政亘古無之二百年列聖之貽謀<lb/>
　掃地盡矣乃若糊名而較藝亦復肆志而任私敢以<lb/>
　五尺之童連冠兩科之士老牛舐犢愛子誰無野鳥<lb/>
　爲鸞欺君實甚公攘名器報微時簞食之恩峻立刑<lb/>
　誅鉗當世搢紳之口一時謫籍半坐流言父子至於<lb/>
　相持道路無復偶語毎除言路必預經筵蓋縁乳臭<lb/>
　之雛實預金華之講受其頥㫖應若影從忠臣不用<lb/>
　而用臣不忠實事不聞而聞事不實逮政府樞庭之<lb/>
<pb n="KR3l0072_SBCK_013-9a"/>
有闕必諌官御史而後除所以復鷹犬之報而搏吠<lb/>
已憎踈鴛鷺之班而孤危主勢私竊冨貴之勢利豈<lb/>
止於子孫而爲臣仰奪造化之鑪錘至不容人主之<lb/>
除吏方當宁之意未罪魏其而在位之臣專何王氏<lb/>
致學官之獻佞假題目以文姦引前代興王之詩爲<lb/>
其孫就試之䜟旋從外幕擢置中都冀招致於妖言<lb/>
啓包藏之異意忠憤扼腕智識寒心上愧漢臣旣乏<lb/>
朱雲之請劒下慙唐室未聞林甫之斵棺坐令存没<lb/>
之姦備極寵榮之典正縁和議常賛睿謀故聖主念<lb/>
功務曲全於體皃然憲臺議罪當明正於典刑賞當<lb/>
<pb n="KR3l0072_SBCK_013-9b"/>
　　功所以示朝廷之至恩罰當罪所以貽臣子之大戒<lb/>
　　政若偏廢國將若何敢爲上言莫如君重恭惟侍御<lb/>
　　氣剛而志烈學老而才雄自親擢於中宸即大符於<lb/>
　　民望明目張膽士林日誦於讜言造膝沃言天下咸<lb/>
　　受其隂賜雖直道盡更其覆轍而宏綱獨漏於吞舟<lb/>
　　惟九重之委任寖隆故四海之責望尤備願言彈擊<lb/>
　　無置渠魁矧今日之新除有昔人之故事韋仁絇自<lb/>
　　稱鵰鶚才固絶倫張文紀不問狐狸惡惟誅首縱黃<lb/>
　　壤之已隔在白簡以難逃使六合之間忠義之心如<lb/>
　　日九泉之下邪佞之骨常寒庶幾紹興湯御史之名<lb/>
<pb n="KR3l0072_SBCK_013-10a"/>
不在慶曆唐子方之下其他丗俗之謟語諒非方正<lb/>
之樂聞側聽襃遷别當修致湯得之喜䄂以白　上<lb/>
天顔爲回故一時公議大明姦䛕膽落盡言其助也<lb/>
任字元受有集名小醜楊誠齋爲之序仕亦不大顯<lb/>
余先君手抄其啓雜爼中<lb/>
　　　　冰清古琴<lb/>
嘉定庚午余在　中都燕李奉寜坐上客有葉知幾<lb/>
者官天府與焉葉以博古知音自名前旬日有士人<lb/>
攜一古琴至李氏鬻之其名曰冰清斷紋鱗㕙制作<lb/>
竒崛識與不識皆謂數百年物腹有銘稱晉陵子題<lb/>
<pb n="KR3l0072_SBCK_013-10b"/>
銘曰卓哉斯器樂惟至正音清韻髙月苦風勁璅餘<lb/>
神爽泛絶機靜雪夜𫾣冰霜天擊磬隂陽潜感否臧<lb/>
前鏡人其審之豈獨知政又書大曆三年三月三日<lb/>
上底蜀郡雷氏斵鳯沼内書正元十一年七月八日<lb/>
再修士雄記李以質於葉葉一見色動掀髯歎咤以<lb/>
爲至寶客又有憶誦澠水燕談中有是名者取而閱<lb/>
之銘文歲月皆脗合良是葉益自信不誣起附耳謂<lb/>
主人曰某行天下未之前覿雖厚直不可失也李敬<lb/>
受教一償百萬錢鬻者撑拒不肯曰吾祖父丗寶此<lb/>
將貢之　上方大璫某人固許我矣直未及半渠可<lb/>
<pb n="KR3l0072_SBCK_013-11a"/>
售李顧信葉語絶欲得之門下客爲平章莫能定余<lb/>
覺葉意知其有贗旁坐不平漫起周視讀沼中字皆<lb/>
歴歴可數因得其所疑乃以袖覆琴而問葉曰琴之<lb/>
媺惡余姑謂弗知敢問正元何代也葉笑未應坐人<lb/>
曰是固唐徳宗何以問爲余曰誠然琴何以爲唐物<lb/>
衆譁起致請乃指沼字示之曰元字上一字在　本<lb/>
朝爲　昭陵諱沼中書正從卜從具是矣而貝字闕<lb/>
其旁點爲字不成蓋今文書令也唐何自知之正元<lb/>
前　天聖二百年雷氏乃預知避諱必無此理是蓋<lb/>
爲贗者徒取燕談以實其說不知闕文之熟於用而<lb/>
<pb n="KR3l0072_SBCK_013-11b"/>
忘益之且沼深不可措筆修琴時必剖而兩因題其<lb/>
上字固可識又何疑焉衆猶爭取視見它字皆煥明<lb/>
實無旁點乃大駭李更衣自内出或以白之抵掌笑<lb/>
葉慚曰是猶佳琴特非唐物而已李不欲逆勉彊薄<lb/>
醻頓損直十之九得焉鬻琴者雖怒而無以辭也它<lb/>
日遇諸塗頩而過之今都人多售贗物人或賛媺隨<lb/>
輒取贏焉或徒取龍斷者之稱譽以爲近厚此與攫<lb/>
晝何異蓋眞敝風也<lb/>
　　　　選人戯語<lb/>
蜀伶多能文俳語率雜以經史凡制帥幕府之醼集<lb/>
<pb n="KR3l0072_SBCK_013-12a"/>
　多用之　嘉定𥘉吳畏齋帥成都從行者多選人類<lb/>
　以京削繫念伶知其然一日爲古冠服數人游于庭<lb/>
　自稱孔門弟子交質以姓氏或曰常或曰於或曰吾<lb/>
　問其所涖官則合而應曰皆選人也固請析之居首<lb/>
　者率然對曰子乃不我知論語所謂常從事於斯矣<lb/>
　即某其人也官爲從事而繫以姓固理之然問其次<lb/>
　曰亦出論語於從政乎何有蓋即某官氏之稱又問<lb/>
　其次曰某又論語十七篇所謂吾將仕者遂相與歎<lb/>
　咤以選調爲淹抑有慫慂其旁曰子之名不見於七<lb/>
　十子固聖門下第盍扣十哲而受教焉如其言見顔<lb/>
<pb n="KR3l0072_SBCK_013-12b"/>
　閔方在堂羣而請益子騫蹙頞曰如之何何必改兖<lb/>
　公應之曰然回也不改衆撫然不怡曰無巳質諸夫<lb/>
　子如之夫子不答乆而曰鑚遂改火急可巳矣坐客<lb/>
　皆愧而笑聞者至今啓顔優流侮聖言直可誅絶特<lb/>
　記一時之戯語如此<lb/>
　桯史卷第十三<lb/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_014-1a"/>
桯史卷第十四<hi>五則</hi>
　　　　　　　　　　相　臺　岳　珂<lb/>
　　　　陳了翁始末<lb/>
陳了翁在　徽祖朝名重一時爲右司貟外郎曽文<lb/>
肅敬之欲引以附已屢薦于　上使人諭意以將大<lb/>
用之了翁謂其子<hi>正彚</hi>曰吾與丞相議多不合今乃<lb/>
欲以官相餌吾有一書將遺之汝爲我書且曰郊恩<lb/>
不逺恐失汝官柰何正彚再拜願得書了翁喜明日<lb/>
持以見文肅于都堂適與左司朱<hi>彦</hi>㑹待于賔次朱<lb/>
借讀其書動色旣見文肅果大怒嘻笑謂曰此書它<lb/>
<pb n="KR3l0072_SBCK_014-1b"/>
　人得之必怒布則不然雖十書不較也了翁退即録<lb/>
　所上文肅書及日録辨國用須知以狀申三省曰昨<lb/>
　詣尚書省投書䝉中書相公面諭其詳謂瓘所論爲<lb/>
　元祐淺見單聞之說兼言天下未嘗乏才雖有十書<lb/>
　布亦不動瓘不逹大體觸忤大臣除具申御史臺乞<lb/>
　賜彈劾外伏乞敷奏早行竄黜遂出知泰州鄒道郷<lb/>
　在西掖救之不從　上臨朝謂文肅曰瓘如此報恩<lb/>
　地耶又曰卿一向引瓘又欲除左右史　朕道不中<lb/>
　議論偏今日如何文肅愧謝𥘉議竄徙韓文定爲首<lb/>
　台陸農師在政地救之曰瓘言誠過當若責之則更<lb/>
<pb n="KR3l0072_SBCK_014-2a"/>
以此得名曽布必能容之也謫乃薄余謂前輩名節<lb/>
之重身蹈危機不復小顧申省公牘百載而下讀之<lb/>
凛凛有生氣余丱角時先夫人教誦古今奏議謂足<lb/>
壮它日氣節此書與焉今尚憶其全文曰壦聞之古<lb/>
賢未嘗無過周公孔子顔淵皆有過也子路聞過則<lb/>
喜所以爲聖賢之徒成湯改過不吝所以爲百丗之<lb/>
師故曰過而能改善莫大焉匹夫改過善在一身大<lb/>
臣改過福及天下閤下徳隆功大四海之内所賛頌<lb/>
然謂閤下無過則不可尊私史而壓宗廟縁邊費而<lb/>
壞先政此二者閤下之過也違　神考之志壞　神<lb/>
<pb n="KR3l0072_SBCK_014-2b"/>
考之事在此二者天下所共知而　聖主不得聞其<lb/>
說䝉蔽之患孰大於此瓘之所撰日録辨一篇已進<lb/>
之於　上閤下試一讀之則所謂尊私史而壓宗廟<lb/>
者可見矣瓘去年所論陜西河東事未盡詳悉近守<lb/>
無爲奉行朝廷詔敕乃知天下根本之財皆已運於<lb/>
西邊比縁都司職事看詳内降劄子因述其事名曰<lb/>
國用須知亦已進之於　上閤下試讀之則所謂縁<lb/>
邊費而壞先政者可見矣　主上修繼述之效閤下<lb/>
乃違志壞事以爲繼述自今日已往其効漸見所以<lb/>
誤吾　君者不亦大乎効之速者尤在於邊費　熈<lb/>
<pb n="KR3l0072_SBCK_014-3a"/>
寜條例司之所講元豐右曹之所守舉朝公卿無如<lb/>
閤下最知其本末今閤下獨擅政柄首壞先烈彌縫<lb/>
壅蔽人未敢議它日　主上因此兩事以繼述之事<lb/>
問於閤下閤下將何以爲對當此之時閤下雖有腹<lb/>
心之助恐亦不得髙枕而卧也且邊事之費外則帥<lb/>
臣内則宰相帥臣知一方之事而巳雖竭府庫之財<lb/>
而傾之不可責也至於宰相之任則異乎此矣豈可<lb/>
以知天下匱竭而恬不恤匱竭困壞先政因務蔽䝉<lb/>
閤下欲辤其過可乎瓘比縁禀事聞閤下之言指尚<lb/>
書省爲道揆之地瓘謂閤下此言失矣三省長官宜<lb/>
<pb n="KR3l0072_SBCK_014-3b"/>
守法而巳若夫道揆天子三公之事豈太宰之所得<lb/>
預乎兩年日食之變皆在正陽之月此乃臣道大彊<lb/>
之應亦閤下之所當畏也宜守而揆豈抑畏之謂乎<lb/>
周官曰居寵思危今天下旱蝗方數千里天變屢作<lb/>
人心憂懼邊費壞敗國用耗竭而閤下方且以爲得<lb/>
道揆之體可謂居寵而不思危矣閤下於瓘有薦進<lb/>
之恩瓘不敢負是以論吉凶之理獻先甲之言冀有<lb/>
𥙷於閤下若閤下不察其心拒而不受則今日之言<lb/>
謂之負恩可也負與不負在瓘察與不察在閤下事<lb/>
君之位無髙下各行其志孰得而奪之乎瓘去年九<lb/>
<pb n="KR3l0072_SBCK_014-4a"/>
月三日上封章皆乞奏知　東朝所以尊人主而<lb/>
抑外家也　欽聖未見察則瓘𬒳貶黜後來慈意開<lb/>
悟則瓘得牽復　人主察孤臣之盡忠　欽聖知忠<lb/>
言之有𥙷　毋慈　子孝　主聖臣直此　國家兩<lb/>
全之道廟社無疆之福也今　欽聖納忠之羙未白<lb/>
於天下而諌官不二之心得罪於廟堂脅持之風甚<lb/>
於去歲乖離之論唱自大臣所以厚欽慈者果在此<lb/>
乎瓘前日辤都司之命而閤下未許其去者閤下必<lb/>
有以處瓘矣此士大夫之所共諭也　主上念　欽<lb/>
聖納忠之意察孤臣不二之心奬眷之恩至深至厚<lb/>
<pb n="KR3l0072_SBCK_014-4b"/>
　瓘欲擇死所以圖報效無負於人主無愧於外家<lb/>
　一身之安危豈睱恤哉然則今日之言安知不見察<lb/>
　於閤下也閤下深思而已瓘不敢供要職重取煩言<lb/>
　又不忍嘿嘿而去惟閤下留聽幸甚前書尊堯集表<lb/>
　蓋與此互見始末讋䛕立懦不厭屢書也正彚是似<lb/>
　益可嘉後竟坐罪流削坎壈不自悔云<lb/>
　　　　　八陣圖詩<lb/>
　瞿唐灔澦天下至嶮毎春夏漲潦砂磧巨石如屋者<lb/>
　皆一夕隨波去獨諸葛武侯八陣圖巋然歴千古獨<lb/>
　存識者謂其有神護　紹興中蜀士有喻汝礪者持<lb/>
<pb n="KR3l0072_SBCK_014-5a"/>
憲節來治于夔趣召過郡與䕫帥宴江上謂是圖源<lb/>
委風后表而詩之自爲序曰䕫帥任子野以人日置<lb/>
酒江瀕觀武侯八陣圖諸公皆云八陣自武侯始捫<lb/>
䣛先生獨謂不然乃作古風示之庶㡬諸公知八陣<lb/>
之所由起其詩曰魚復江邊春事起萬點紅旗颺清<lb/>
泚主人元是劉夢得載酒娛賔水光裏酒䦨放脚歩<lb/>
沙磧細石作行相靡迤卧龍起佐赤龍子天地風雲<lb/>
入鞭箠蛇盤虎翼飛鳥翔四正四竒公所壘當時二<lb/>
十四萬師開門闔門隨臂指幾回嚇殺生仲逹往往<lb/>
宵遁常騎豕海中僊人丈二履相與往來迃玉趾笑<lb/>
<pb n="KR3l0072_SBCK_014-5b"/>
云此公大肚皮龍拏虎擲堆胸胃江頭風波幾劘蕩<lb/>
㫁岸奔峯俱披靡陽侯鏖戰三峽怒秪此細石吹不<lb/>
起晉大司馬宣武公常山之蛇中首尾幙中矹矹何<lb/>
物客未有一客能解此千年獨有老竒癲見之斂𬒮<lb/>
三嘆喟頗知此法自元女細與諸公剖根柢君不見<lb/>
風后英謀儘竒詭龕定蚩尤等蜉蟻漢大將軍親閱<lb/>
試四夷聞風皆禠氣馬隆三千相角掎西羗茸茸落<lb/>
牙觜而公於此出新意蓋丗功名無第二不知何處<lb/>
著雙手建立乃與天地比河圖洛書亦如此堂堂孔<lb/>
明今未死我門生人如死人老了不作一件事却𬒳<lb/>
<pb n="KR3l0072_SBCK_014-6a"/>
猕猴坐御床孰眎天王出居汜旣不能蹠穿膝暴秦<lb/>
玉庭放聲七日哭不已又不能斷脰决腹死社稷滿<lb/>
地淋漓流腦髓羡它安晉温太眞壯它覇越㑹稽蠡<lb/>
八年嫪戀飽妻子灑涕東風肉生髀斑斑猶在杲卿<lb/>
髮離離未落張巡齒愛惜微軀欲安用有臣如此難<lb/>
準擬雖然愛國心尚在左角右角頗諳委二廣二矩<lb/>
及二甄春秋所書晉所紀况迺東廂與洞當復有青<lb/>
龍洎旬始淫淫陳法有如許智者舎是愚者蔽此圖<lb/>
昔人之芻狗參以古法行以巳偏爲前距狄笑之制<lb/>
勝於兹亮其豈尔朱十萬破百萬第顧方略何如耳<lb/>
<pb n="KR3l0072_SBCK_014-6b"/>
　　嗟我去國歲月老渺渺赤心馳玉扆可憐阿伾財女<lb/>
　　子而我未刷邦家耻屬者買舟瀘川縣扣船欲泛吳<lb/>
　　江水赤甲山前春雪深白帝城下扁舟艤胡爲於此<lb/>
　　乆留滯細雨打篷愁不睡剽聞逆雛犯淮泗　陛下<lb/>
　　自將誅陳豨六師如龍賊如䑕殺回屋瓦皆蜚墜距<lb/>
　　黍直射六百歩虜尸蔽江一千里哀哉猕猴太癡絶<lb/>
　　垂死尚持虞帝匕那知光武定中興要把中原痛<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>
　　洗君不見　陛下神武如太宗萬全制陳將平戎倚<lb/>
　　聞獻馘平江宫坐使四海開春容六騑還自江之東<lb/>
　　光復舊京如轉蓬蜀花千枝萬枝紅輒莫取次隨東<lb/>
<pb n="KR3l0072_SBCK_014-7a"/>
風竒癲眼腦醉冬烘東向舞蹈壽廼翁醉醒聊作竹<lb/>
枝曲乞與欵乃歌巴童喻三嵎人　靖康𥘉爲祠部<lb/>
外郎僞楚之僣集議祕省簮弁恇慴喻獨捫其䣛曰<lb/>
此豈易屈者哉即日掛冠去於是以捫膝自號有集<lb/>
十四卷它詩文嶮恠挺絶皆稱是劉後溪光祖實序<lb/>
之焉<lb/>
　　　　開禧北征<lb/>
開禧丙寅五月　王師北伐有　詔發鎮江緫司緡<lb/>
錢七十萬犒淮東軍命官宣　旨軍前宣臺檄余往<lb/>
時鏠旗罙入未有所底傳聞叵測人皆憚行文移峻<lb/>
<pb n="KR3l0072_SBCK_014-7b"/>
甚余不敢辤遂浮漕河而北次楚道北神登海舟以<lb/>
入于淮天方暑夜碇中流海光接天星斗四垂回首<lb/>
白雲之思惻然悽動至漣水城已焚蕩六軍皆露宿<lb/>
獨餘軍學宣聖一殿巋然瓦礫中余謁宣參錢温父<lb/>
廷玉方病卧一板門上在十哲之傍視像設皆左祍<lb/>
相顧浩歎遂至金城海舟之行雙桅舞風舷幾入水<lb/>
稍轉則反之未嘗正也歸復道洪澤龜山至盱泗招<lb/>
撫郭倪招宴泗之凝雲樓樓据城而髙城不甓址以<lb/>
石北望中原無龍斷焉樓之下爲㕔事後有屋三楹<lb/>
榜曰金蘭堂方積笴充棟榜青牌金字乃一士人書<lb/>
<pb n="KR3l0072_SBCK_014-8a"/>
　　不知虜法何以不禁也郡治陋甚僅如江浙一監當<lb/>
　　衙宇耳虜法簡便大抵如此聞之淮人云此乃　承<lb/>
　　平遺規　南渡以後州郡事體始増侈旣渉淮迄事<lb/>
　　歸而　王師失利潰兵蔽野下泣聲不忍聞皆傷痍<lb/>
　　或無半體爲之潸然間有依余馬首以南然不可勝<lb/>
　　救也是役也殿司兵素驕貫於炊玉不能茹糲食部<lb/>
　　餫者復幸不折閱多雜沙土軍中急於無糧強而受<lb/>
　　之人旦莫給飯二盂沃以炊湯多弃之道復負重暑<lb/>
　　行不堪其苦多相泣而就罄道旁逃屋皆是臭不可<lb/>
　　近地多眢井亦或赴死其間毎憩馬一汲輒得文身<lb/>
<pb n="KR3l0072_SBCK_014-8b"/>
之皮浮于桶面間以井滿不可汲余暍甚不復能勺<lb/>
徒勺酒烹雞而薦之旣還南徐官下以藴熱飲惡下<lb/>
利幾三月乃甦余嘗以塗中所作詩篇爲録曰北征<lb/>
多寓見其間特不詳所歴暇日回思少年氣銳直前<lb/>
不懾者爲之心折因書梗㮣以起髀肉之悲<lb/>
　　　　泗州塔院<lb/>
余至泗親至僧伽塔下中爲大殿兩旁皆荆榛瓦礫<lb/>
之區塔院在東廂無塔而有院後以上石甃洞作兩<lb/>
門中爲巖穴設五百應眞像大小不等或塑或刻皆<lb/>
左其祍余以先妣素敬釋氏奉其一于笈中以歸殿<lb/>
<pb n="KR3l0072_SBCK_014-9a"/>
上有十六柱其大皆尺有半八觚色黯淡如暈錦正<lb/>
今和州土碼碯也和之産　紹興間始剖山得之不<lb/>
知中原何時已有此前六條特異皆晶明如纏絲承<lb/>
梁者二髙皆丈有六尺其左者色正紅透時暑日方<lb/>
出隱柱而觀燁然晃明天下竒物也泗人爲余言唐<lb/>
時張刺史建殿而髙麗有僧以六柱至航海入淮一<lb/>
龜砆露立云舊有碑載其事今不存莫詰信否塔有<lb/>
影前輩傳記雜書之余至之明日適見于城中民家<lb/>
亟往觀焉信然泗固無塔而影儼然在地殊不可曉<lb/>
或謂影之見爲不祥泗㝷蕩棄豈其應歟殿柱聞郭<lb/>
<pb n="KR3l0072_SBCK_014-9b"/>
倪欲載以還維揚今不知何在<lb/>
　　　　二將失律<lb/>
王師始度淮李汝翼以騎帥郭倬以池田俊邁以濠<lb/>
分三軍並趨符離環而圍之虜守實欲迎降忠義敢<lb/>
死已肉薄而登矣我軍反嫉其功自下射之顚陴者<lb/>
曰是一家人猶爾我輩何以脫於戮始復爲備符離<lb/>
一尉游徼于外不得歸城外十里間有叢木尉兵依<lb/>
焉我之餉軍者輦過其下招司不夙計征丁于市人<lb/>
皆無衛部運官吏多道匿無與俱者尉鳴鼓餉者盡<lb/>
弃而奔則出于本間聚而焚之已輒歸三將無覺者<lb/>
<pb n="KR3l0072_SBCK_014-10a"/>
但怪糧不時至居數日而士不㸑矣𥘉取泗無攻具<lb/>
夜發盱眙染肆之竿若寺廟之刹爲長梯以登泗本<lb/>
土堙又無禦者幸而捷忠義與軍士已爭功而譁及<lb/>
是復不攜寸木徃居泗一月而後之宿宿聞有我師<lb/>
以其帥府命先芟積清野待砲械無所取辦敢死又<lb/>
巳前郤乃坐而仰髙搏手莫知所施汝翼之至也舎<lb/>
于城南有方井之地夷坦不宿草軍吏喜其免於崇<lb/>
薙也而營之㑹夜暑雨大作營乃故積水卑窪處草<lb/>
以浸死元非可頓兵也平明帳中水巳數尺軍饑遂<lb/>
先潰二軍不能攴皆掃營去改塗自蘄縣歸入城少<lb/>
<pb n="KR3l0072_SBCK_014-10b"/>
　憩而虜人坐其南門覆諸山下矣兵出方半縣門發<lb/>
　屋者皆桀石以投人我軍機殱焉大酋僕撒孛董者<lb/>
　使謂汝翼曰田俊邁守濠實誘我人而啓釁端執以<lb/>
　歸我我全汝師汝翼不敢應池之帥司提轄余永寜者<lb/>
　聞之以告倬曰今事已爾何愛一夫而不脫萬衆之<lb/>
　命乎倬憮然頷之永寜傳呼召俊邁計事至則敺下<lb/>
　馬反接俊邁厲聲呼倬曰俊邁有罪太尉斬之可也<lb/>
　柰何執以與虜倬回顧汝翼俱不言第目永寜使速<lb/>
　行俊邁脫手自扼其喉卒復<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>之俊邁有二馭者忘<lb/>
　其名實在旁不能捄泣而逃虜旣得俊邁折箭爲誓<lb/>
<pb n="KR3l0072_SBCK_014-11a"/>
啓門以出二將猶勦其後騎免者不能半焉輕騎至<lb/>
盱眙幕府自歸余時適至二將舎玻瓈泉猶傳呼揚<lb/>
揚自若倬蓋招撫倪之弟也意右之招余言頗自文<lb/>
欲縶以歸于宣臺議旣定問余何以處余曰大義㓕<lb/>
親正典刑以全門户上䇿也使它日　朝廷欲勿行<lb/>
則失刑矣何以馭軍行之則失恩矣何以待招撫倪<lb/>
勃然變乎色不終席而揖余以湯招幕有與余厚者<lb/>
退而咎余言太峻余笑不答遂登舟以歸倬未行客<lb/>
有獻計於倪者曰軍方敗事未宣也縶而歸之其聞<lb/>
愈章遂庇弗遣余歸病中得邸狀汝翼倬俱薄謫湘<lb/>
<pb n="KR3l0072_SBCK_014-11b"/>
湖間意泯熄矣居亡何有　㫖命大理正喬夢符即<lb/>
京口置獄推俊邁事皆莫測所以發旣乃聞余永寜<lb/>
者適以事至宣司遇俊邁之馭執之呼冤丘樞訊焉<lb/>
得其情以事已行不欲䆒第杖永寜脊黥流海島倬<lb/>
之弟僎輕佻人也好大言聞永寜得罪而恕實不知<lb/>
其事之出於倬妄謂不然以訴于平原平原謂之曰<lb/>
乎反易耳第萬或一然國有常憲彼時何以爲君地<lb/>
不如姑已僎固稱枉請直之喬遂來復追永寜于道<lb/>
俱下吏左驗明甚九月獄具永寜磔死倬弃市從者<lb/>
皆論極典汝翼以不出語得减死竄瓊州復劾其匿<lb/>
<pb n="KR3l0072_SBCK_014-12a"/>
　軍帑之罪籍其家貲俊邁家賜宅予官時倪猶帥揚<lb/>
　上親灑宸翰慰安之龍舒守章以𥘉<hi>升之</hi>方待次居<lb/>
　京口因至揚倪泣謂之曰岳監倉在否爲我謝之愧<lb/>
　不及先知之明也至冬倪亦以怯懦罷遂謫南康<lb/>
　嘉定更化與僎俱流嶺南貲産隨所在没入之僎蓋<lb/>
　又儀眞䘮師之將也倬之罪不及汝翼倬嘗爲建康<lb/>
　副帥在廬輕財勇往遷池不數旬即出兵於艱難中<lb/>
　頗得士卒心方潰時不得已俱至蘄猶力戰獨以一<lb/>
　諾罹禍汝翼嘗爲九江帥刻剥無藝軍士甚貧者日<lb/>
　課屨一雙軍中號爲李草鞋其遷馬帥也船發琵琶<lb/>
<pb n="KR3l0072_SBCK_014-12b"/>
　　亭塗人咸詬而提擊之旣敗猶取馬司五萬緡歸其<lb/>
　　家焚其籍倬死之後喬再入院鞠贓罪兼旬而竟僅<lb/>
　　得不死人猶以爲幸也明年有自虜逃歸者云見俊<lb/>
　　邁尚在虜蓋不殺或謂郭氏實倡言以自逭莫可致<lb/>
　　詰倪倬僎皆棣杲果之諸子浩之孫丗將家寵利盈<lb/>
　　溢進不知量隤其家聲云<lb/>
　　桯史卷第十四<lb/>
</p>
<p>
</p>
  </div>
<div> <lb/>
    <p>
<pb n="KR3l0072_SBCK_015-1a"/>
桯史卷第十五<hi>八則</hi>
　　　　　　　　　　相　臺岳　珂<lb/>
　　　　淳熈内禪頌<lb/>
中興　三朝授受之懿追嫓堯禹一時薦紳名士親<lb/>
逢　盛際濃墨大字以侈千一之遇者間有之而史<lb/>
不多見三松王才臣<hi>子俊</hi>者家廬陵以文鳴江西嘗<lb/>
作　淳熈内禪頌一篇其文贍蔚典麗余甲戌歲在<lb/>
九江才臣自蜀東歸嘗訪余而出其藁其文曰惟皇<lb/>
上帝簡在　宋徳誕集　大命于我　藝祖厥𥘉造<lb/>
草昧　相時之黔淪胥于虐浮頥沈顚靡所底定其<lb/>
<pb n="KR3l0072_SBCK_015-1b"/>
孰躋之繄　我是恃寜濡　我躬俾即于夷塗匪位<lb/>
之懐　我圖我民匪天　我私惟　我有仁八聖<lb/>
嗣厥理益以厚厥澤動植是洽堪輿是塞叶氣兹有<lb/>
羨以溢于罔極計其攸鍾是必有　甚盛徳使之横<lb/>
絶今古焜燿典冊而後天之報施乃不爽厥則惟我<lb/>
髙宗克靈承于兹屬時陽九　天歩用艱犬羊外陵<lb/>
狗䑕内訌民罔奠居皇綱就淪惟我髙宗克宏濟<lb/>
于兹左秉招揺右提干將　灑掃函夏復壽炎籙<lb/>
兹惟難能哉典時神天歴載三紀民生春熈治象日<lb/>
舒曽靡是居俾　聖嗣是荷兹惟難能哉惟我壽<lb/>
<pb n="KR3l0072_SBCK_015-2a"/>
皇紹大歴服　聖謨無所事改慮我則闡之俾益<lb/>
光　聖治無所事改爲　我則熈之俾益昌　志靡<lb/>
一不繼　事靡一不述　我興問寢明星在天　我<lb/>
往視膳麗日在户起敬起愛　用家人禮祀越二十<lb/>
八曽靡間厥肇思篤于親爰釋大位　髙宗神<lb/>
孫伊我　聖子　我是用禪　先後惟一軌皇乎休<lb/>
哉邃古之茫赫胥大鴻橧庥繩書不可攷也巳羲圖<lb/>
炳文民用有識孔刪自唐登載益煥惟堯聖神談者<lb/>
稽焉蕩蕩巍巍匪天弗則遜于虞嬀首出帝典重華<lb/>
是仍亦以授禹由姒以降莫返于古𥘉或以謂臣堯<lb/>
<pb n="KR3l0072_SBCK_015-2b"/>
舜禹之事懿矣揆之於　今其可儷歟臣曰奚直儷<lb/>
之耳堯陟元后七十載遭時不易洚水滋儆才者十<lb/>
六未宣乃庸凶族有四未麗于辟日叢萬㣲以悴于<lb/>
厥衷式時元徳歴試罔不績主祭賔門天人交歸焉<lb/>
于廟受終夫豈其艱舜生登庸越其在位歴載各三<lb/>
十宅帝即真又三十有三稽圖揆齡九秩式有衍脫<lb/>
躧萬乗兹非其時哉惟我　髙宗春秋五十有六惟<lb/>
我壽皇春秋六十有三　黄屋赤霄委而弗留<lb/>
從容退居靡俟大耄以　今准昔其决孰需焉以虞<lb/>
易唐嬀變而姒惟械于位廑廑釋厥負乃若爲天子<lb/>
<pb n="KR3l0072_SBCK_015-3a"/>
父以天下養後丗無傳焉惟我　壽皇聖孝孔時<lb/>
力靡遺餘愛敬旣䆒熈以　鴻號錫類湛恩燕及<lb/>
人老　鉅典盛儀輝赫萬丗惟我　皇上聿駿前躅<lb/>
日肅輿衛來覲來省翼翼如也愉愉如也以昔視<lb/>
今其孝孰隆焉故曰奚直儷之耳臣惟昔者封禪典<lb/>
引正符等篇其事至末矣侈于麗藻以掞不朽矧<lb/>
今宏休　軼于古始頌聲弗宣不其缺歟作　宋一<lb/>
經以駕帝典顧瞻朝著將有人焉臣賤不敢與兹事<lb/>
堯極立民康衢有謡載在萬丗不以賤廢臣誠不侫<lb/>
請試效之謹拜手稽首而作頌曰太𥘉冥冥孰䆒孰<lb/>
<pb n="KR3l0072_SBCK_015-3b"/>
營羲儀圖之靡麗于成有聖惟勛䟽之㵸之斧其不<lb/>
條而荒度之匪丗不阜匪穹不佑可燕可守而勛以<lb/>
不有乃遜于華與丗爲公何以告之曰允執其中華<lb/>
述厥志亦以命文命率克念厥紹以共闡厥盛皇皇<lb/>
惟天而勛則之絶徳與功紹者克之我瞻我稽閱丗<lb/>
惟千泯泯棼棼曽莫闖厥藩天將𨳩之必固培之厥<lb/>
培以豊古尚克回之豈惟回之視培淺深軼而躙之<lb/>
視我　斯今粤歲己酉二月壬戌　天仗宵嚴　彤<lb/>
廷曉蹕穆穆　壽皇如天斯臨羣后在位奉承　玉<lb/>
音曰予一人實倦于勤退處北宫以篤于親赫是大<lb/>
<pb n="KR3l0072_SBCK_015-4a"/>
　寳卑我　聖子　聖子惟睿天命夙以啓不吝于權<lb/>
　盍居乃功釋焉不居惟　壽皇之公　壽皇之公其<lb/>
　孰發之念我　髙宗中心怛之始時春秋五十有六<lb/>
　嚮用康寜以燕遐福亟其與子于宻退藏其子爲誰<lb/>
　繄我　壽皇　壽皇承之匪亟匪徐二十八年四方<lb/>
　于于國是益孚生齒益蕃于野于朝肅肅閑閑　聖<lb/>
　子重暉如　帝之𥘉於千萬年曽靡或渝孰條不根<lb/>
　孰委弗源念我　髙宗允遜孔艱匪　髙宗是懐<lb/>
　藝祖之思洗時之腥仁涵于肌靈旗𦦨𦦨平國惟九<lb/>
　其酋旣貸矧彼羣醜吾　子吾　孫吾士大夫毋刻<lb/>
<pb n="KR3l0072_SBCK_015-4b"/>
爾刑顧質之書爾有嘉言爾則我告我賞我勸如彼<lb/>
害何悼不以干戈而置詩書維彼槐庭謂匪儒弗居<lb/>
列聖一心諱兵與刑維鯁言是聽惟大猷是經鍾我<lb/>
髙宗啓我　壽皇爰及　聖上篤其明昌惟是四條<lb/>
式克至今　藝祖　髙宗　壽皇之心匪時匪今振<lb/>
古之式式勿替厥度亦以燕罔極　帝開明堂百辟<lb/>
來賀四夷攸同莫敢或訛不肅不厲不震不竦焯其<lb/>
舊章貽我垂拱勛迫大耄乃禪于華華逮陟方俾夏<lb/>
建厥家孰如　髙宗及我　壽皇與齡方昌而遽晦<lb/>
厥光帝降而王功弗徳之逮庸不列五帝而祖三代<lb/>
<pb n="KR3l0072_SBCK_015-5a"/>
孰如　我皇惟徳崇崇　顯號鴻休蔚其並隆維時<lb/>
壽皇萬壽無疆日三受朝衮冕煌煌維時　皇上治<lb/>
益底厥極　親心載寜萬邦以無斁萬姓謳歌于室<lb/>
于塗㣲臣作頌以對于康衢又自作序其後謂元次<lb/>
山言前代帝王有盛徳大業者必見於歌頌蓋帝王<lb/>
之丗以詩頌爲一件最緊切事專設採詩之官以搜<lb/>
求之重以其時教養有方人人能文故郊祀天地則<lb/>
有頌祀四嶽河海則有頌講武類禡則又有頌薦魚<lb/>
獻鮪等事亦皆有頌後丗於詩頌既不甚經意而能<lb/>
文之士亦不丗有鴻烈麗藻率不相值且如有肅宗<lb/>
<pb n="KR3l0072_SBCK_015-5b"/>
復兩京之功又適有元結能作頌有憲宗平淮蔡之<lb/>
功又適有韓愈栁宗元能作碑若雅是以其功烈益<lb/>
大彰明灼著足以傳示無極韓碑一爲人所磨易以<lb/>
叚文昌之作便俳諧淺陋讀者悶然厭之豈復能有<lb/>
所發揚也<hi>子俊</hi>於前輩無能爲役亦詎敢謂能文然<lb/>
所述　淳熈内禪頌郷曲一二鉅公皆盛有所穪道<lb/>
以爲可以庶幾古作者墮在山林無階上徹蓋十有<lb/>
六年于兹屬者士大夫或惎之俾自附於東漢傅毅<lb/>
之義上表投進亦試擬作表章一通矣又念齒髮如<lb/>
許恐有干澤之嫌以召簡書朋友之譏亦不果進也<lb/>
<pb n="KR3l0072_SBCK_015-6a"/>
顧藏之家以自致其意云才臣蓋師誠齋誠齋亟稱<lb/>
其文有發而爲文自鑄偉辭其史論有遷固之風其<lb/>
古文有韓栁之則其詩句有蘇黄後山之味至於四<lb/>
六踵六一東坡之歩武超然絶塵崛竒層出自汪彦<lb/>
章孫仲益諸公而下不論也小技如尺牘本朝惟山<lb/>
谷一人今王君亦咄咄逼之矣挾希丗之寳而未應<lb/>
時之須可爲長太息等語嘗游　京師上史館書述<lb/>
此頌之意以杜篤自况階薦得官𥘉任徑爲成都帥<lb/>
幙歸遂棲遲衡泌其節亦可觀云<lb/>
　　　　愛莫助之圖<lb/>
<pb n="KR3l0072_SBCK_015-6b"/>
　　建中靖國𥘉韓文定<hi>忠彦</hi>當　國黨禍稍解天下吐<lb/>
　　氣鄧洵武爲起居郎乗間以紹述　熈　豊政事爲<lb/>
　　言上意雖不能無動而未始堅决也鄧氏有位中<lb/>
　　丞者曰綰成都人在　熈寜𥘉倅寜州嘗上言　陛<lb/>
　　下得聖臣行青苗良法臣以寜州民心歡恱者占之<lb/>
　　天下可從知矣惟　陛下堅守勿變毋惑流俗王荆<lb/>
　　公喜薦于　上遂階召擢是時蜀士在朝者咸唾罵<lb/>
　　之綰有唾罵從汝好官須我爲之之語洵武蓋其子<lb/>
　　也自度清議必弗貸且有駟不及舌之慮懼文定知<lb/>
　　之未知所以回　天者憂形于色有館客者聞之獻<lb/>
<pb n="KR3l0072_SBCK_015-7a"/>
計曰新法者神考所行之法也韓琦實嘗沮之爲條<lb/>
例司所駮　先帝以其勲勞弗之罪今忠彦得政而廢<lb/>
新法是忠彦能紹述琦之志也忠彦爲人臣尚不忘<lb/>
其父　上爲天子乃忘其父兄耶誠能以此爲　上<lb/>
别白　上必感動洵武喜謝不及造膝如其言　玉<lb/>
色愀然亟俞之於是　崇寜改元天下曉然知其意<lb/>
矣洵武復進一圖曰愛莫助之圖以　豊　祐人才<lb/>
分而爲二能紹述者居左惟温益而下一二人而列<lb/>
于右者皆指爲害政蓋舉朝無遺焉於左列之上宻<lb/>
覆一名曰蔡京謂非相京不可　上覽而是之洵武<lb/>
<pb n="KR3l0072_SBCK_015-7b"/>
　亦馴致政地卒之成蔡氏二十年擅　國之禍胎<lb/>
　靖康裔夷之酷者此圖也𥘉　神宗旣用荆公隨亦<lb/>
　厭之綰薦荆公之子雱　宸筆中出以綰操心頗僻<lb/>
　賦性姦回論事薦人不循分守遂罷中丞知<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州夫<lb/>
　洵武以左史薦宰相以庶僚變　國論可謂不循分<lb/>
　守者矣是以似之者歟<lb/>
　　　　　慶元公議<lb/>
　趙忠定旣以議者之言去　國善類多力爭而逐韓<lb/>
　平原之權遂張公議譁然日有懸書北闕下者捕莫<lb/>
　知主名太學生敖器之<hi>陶孫</hi>亦有詩其間曰左手旋<lb/>
<pb n="KR3l0072_SBCK_015-8a"/>
　　乾右轉坤羣公相扇動流言狼胡無地歸姬旦魚腹<lb/>
　　終天痛屈原一死固知公所欠孤忠頼有史長存九<lb/>
　　原若遇韓忠獻休說渠家末代孫一時都下競傳既<lb/>
　　乃知其出於器之平原聞之亦不之罪也器之後登<lb/>
　　進士第今猶在選調中<lb/>
　　　　　　楊艮議命<lb/>
　　蜀有楊艮者善議命游東南公卿間瞽而多知自云<lb/>
　　知數言頗不碌碌其得失多以五行爲主不深信珞<lb/>
　　琭諸書　嘉泰辛酉來九江太守易文昌祓留之徧<lb/>
　　見郡官余適在周夢與坐上時韓平原得　君權震<lb/>
<pb n="KR3l0072_SBCK_015-8b"/>
　天下夢與因扣以所至艮屏人愀然曰是不能令終<lb/>
　夫年壬申金也申爲金位有坤土以厚之故金之剛<lb/>
　者莫加焉目曰劒鋒從可知矣是金不復畏它火惟<lb/>
　丙寅能制之蓋攴干納音俱爲火而履於木木實生<lb/>
　火火且自生生生不窮雖使百錬終能勝天理之自<lb/>
　然哉凡人生時主末今乃遇之兆已成矣且其月辛<lb/>
　亥其日己巳四孟全備二氣交戰雖以致大受之福<lb/>
　亦以挻衝擊之災今術者亦頗知之多疑其丙寅歲<lb/>
　病死以爲不可再值其實不然蓋火炎金液外強中<lb/>
　乾以剛遇烈赫赫然天地一鑪鞴萬物一橐籥孰可<lb/>
<pb n="KR3l0072_SBCK_015-9a"/>
郷邇是年顧當兆禍耳未疾顚也年運于夘火爲沭<lb/>
浴氣㣲而敗灰燼鎔竭不能攴矣然受物也大非盡<lb/>
其用弗可一陽將萌亶其時乎夢與相顧動色謹志<lb/>
之冊弗敢言及余官鎮江偶遇之適林緫卿<hi>祖洽</hi>來<lb/>
餉軍興檄吳江袁丞韶入幕丞登科人有雋才余問<lb/>
其命曰辛巳丙申丁亥壬寅余謂亦俱在四孟而丁<lb/>
壬丙辛皆眞化且於格爲天地徳合尤分明遂扣艮<lb/>
前說因以爲擬艮作而曰惟其太分明所以非韓比<lb/>
特二化氣皆生韓自此却不及之遂一笑舎去旣而<lb/>
艮言皆大驗乃歎其神袁近歲以薦者改秩爲宰蓋<lb/>
<pb n="KR3l0072_SBCK_015-9b"/>
方晉未艾也<lb/>
　　　　獻陵䟽文<lb/>
獻陵嗣位未幾而有狄禍躬蹈大難以紓京邑之酷<lb/>
天下歸其仁　炎興中天　八駿忘返髙景山𥘉以<lb/>
訃聞　朝野縞素皆有攀龍髯泣烏號之痛任元受<lb/>
時爲下僚率中原搢紳爲位佛宫以致哀焉作䟽文<lb/>
二篇以叙其志文澹意眞讀者灑涕其一曰時巡萬<lb/>
里羣心乆阻於望霓歲閱三星凶問奄傳於馳馹哀<lb/>
纒率土冤薄層空臣等跡忝簮纓心増荼蓼從君以<lb/>
出始慙晉國之亡臣御主而還終愧趙王之養卒攀<lb/>
<pb n="KR3l0072_SBCK_015-10a"/>
　　號靡及摧殞何窮嘗聞無罪而殺一夫尚復有辭而<lb/>
　　請上帝矧兹二紀䘮我　兩君義不戴天扣九關而<lb/>
　　無路禮應投地庶十力之可慿爰竭蚍蜉之誠仰干<lb/>
　　龍象之馭恭惟　大行孝慈淵聖皇帝夙躋上聖遽<lb/>
　　辱多艱嗣服幾年躬勤庶政屈尊絶域本爲生靈已<lb/>
　　深露蓋之嗟更劇輬車之痛遺弓安在慿凡莫聞熏<lb/>
　　修唯藉於佛乗升濟式資於僊駕恭願神游超越睿<lb/>
　　識圎明區脫塵空來即寳華之法㑹兠離響滅常聞<lb/>
　　金鼓之妙音更冀大覺垂慈三靈恊佑護持正法隆<lb/>
　　丗祖中興之功摧伏諸魔雪懐王不返之怨其二曰<lb/>
<pb n="KR3l0072_SBCK_015-10b"/>
　　僊馭賔空載嚴遐薦法筵撤席更罄餘哀恭惟　大<lb/>
　　行孝慈淵聖皇帝蹈千仞之淵氷脫羣生於塗炭皇<lb/>
　　天降割裔土告終萬乗墨縗將禦徐戎之難六軍縞<lb/>
　　素咸聲義帝之冤自憐踈逖之蹤莫效纎微之報唯<lb/>
　　慿妙果式助神遊恭願法證三乗趣超十地如天子<lb/>
　　名爲善寂萬有皆空如丗尊身入涅槃一眞不㓕然<lb/>
　　後神明助順中外恊謀載木主以徂征併修先君之<lb/>
　　怨奉梓宫而旋葬仰慰在天之靈元受上湯中丞啓<lb/>
　　珂固嘗書之義不忘　君直不蔽姦忠信之至也<lb/>
　　徽祖上賔洪忠宣蓋嘗於燕京憫忠寺肆筵以奠是<lb/>
<pb n="KR3l0072_SBCK_015-11a"/>
時方身縻異境若於郡國禮制之外因心薦嚴雖前<lb/>
無此比亦不失臣子盡誠之誼云<lb/>
　　　　李敬子<lb/>
南康屬邑曰建昌脩水經焉　元祐尚書李公擇<hi>常</hi>
居其上宗派皆承素業以儒名有曰敬子燔者登進<lb/>
士第爲禮部易經魁授岳陽郡愽士其祖母黄氏死<lb/>
敬子請解官與諸叔俱行䘮義聲振一時旣復分教<lb/>
襄陽武帥某者敬禮之敬子獨不答適郡有醼敬子<lb/>
預坐間言及歲薦事寮屬咸起囁嚅帥曰郡有賢儒<lb/>
爲師楷詎可舎不薦皇及其它敬子作曰燔之無功<lb/>
<pb n="KR3l0072_SBCK_015-11b"/>
名念乆矣此决不敢當帥怒罷酒然終欲牢籠之敬<lb/>
子岸然弗屈郡庠有櫺星門居營幕之左昬夙啓閉<lb/>
之不時軍士以爲病請于前校官削學地置軍門旣<lb/>
數載矣敬子顧必復之軍吏讙呶不服上之府帥乗<lb/>
此欲擠之文移頗侵學官敬子解其意一夕解印綬<lb/>
遁去城<graphic n="KR1377" url="https://raw.githubusercontent.com/kanripo/KR-Gaiji/master/images/KR1377.png" mimeType="image/png"/>以狀白帥徑以聞且劾擅去官守有　詔<lb/>
免所居官敬子旣歸躬鋤耰其樂不改治廟祀裁古<lb/>
今彛制爲通行家事繩繩有法度築室曰耕讀以待<lb/>
學者横經其間士爭趨之輿議亟稱其賢嘉定辛<lb/>
未　詔除大理司直朝路欣欣望其來敬子力辭且<lb/>
<pb n="KR3l0072_SBCK_015-12a"/>
曰燔茍固丘園非所學特冐焉立　朝懼越其分請<lb/>
得以幕議賛澄清之最遂添差江西漕屬方其居郷<lb/>
時士子向風不逺千里至晦庵朱先生在建陽敬子<lb/>
實師承之其源流蓋有自云<lb/>
　　　　黃潜善<lb/>
宣和六年春東都地震後三月又震宫殿門皆動有<lb/>
聲旣而蘭州地及山之草木悉没入地而山下麥苗<lb/>
乃在山上驛書聞朝廷　徽祖爲之側席時方得<lb/>
燕兵端釁日侈　上心向䦨遇災而懼臨朝謂羣臣<lb/>
曰大觀彗星之異張商英勸　朕畏天戒更政事雖<lb/>
<pb n="KR3l0072_SBCK_015-12b"/>
復作輟　朕常不忘五月壬寅遂罷經撫房於是時<lb/>
事危一變矣㑹遣右司郎中黃潜善按視回乃没其<lb/>
實以不害聞　天意遽回六月　詔天下起免夫錢<lb/>
圖卒固燕黃驟遷户部侍郎　建炎中興復以攀附致<lb/>
鼎軸殺陳<hi>東</hi>歐陽<hi>澈</hi>逐李忠定<hi>綱</hi>撤備納㓂皆其爲<lb/>
也維揚渡江以覆餗賜罷迹其媕阿患得之心蓋巳<lb/>
見於在庶僚時矣遺臭千載言之拂<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>
　　　　郭倪自比諸葛亮<lb/>
郭棣帥淮東實築二城倪從焉余兄周伯吏部時在<lb/>
其幕府毎從東閤游見其論議自負莫敢攖者一日<lb/>
<pb n="KR3l0072_SBCK_015-13a"/>
　持扇題其上曰三顧頻繁天下計兩朝開濟老臣心<lb/>
　意蓋以孔明自許竊恠之以爲少年戯劇妄標置耳<lb/>
　嘉㤗開禧間倪位殿巖賔客日盛相與慫慂眞以爲<lb/>
　卧龍復出遂逢當軸意以興六月之師吳衡守盱眙<lb/>
　過見之于揚倪迎謂曰君所謂洗脚上船也子生西<lb/>
　陲如斜谷祁山皆陜隘可守而不可出豈若得平衍<lb/>
　夷曠之地掉鞅成大功顧不快耶陳景俊爲隨軍漕<lb/>
　先行燕之中席酌酒曰木牛流馬則以煩公衆咸笑<lb/>
　之余至泗正暑見其坐上客扇果皆有此兩句然後<lb/>
　知所聞爲不誣也倬旣潰于符離僎又敗于儀眞自<lb/>
<pb n="KR3l0072_SBCK_015-13b"/>
　度不復振對客泣數行時彭灋傳師爲法曹好謔適<lb/>
　在坐謂人曰此帶汁諸葛亮也傳者莫不拊掌倪知<lb/>
　而怒將罪之㑹罷去遂止傳師豪士以恩科得官依<lb/>
　錢東巖之門不伈伈顧宦督府嘗欲舉以使虜而不<lb/>
　克遣終老於選調云<lb/>
　桯史卷第十五<hi>終</hi>
</p>
<p>
</p>
  </div>
        </body>
</text>\m</TEI>
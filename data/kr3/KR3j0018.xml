<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>昭徳新編卷上</head> <lb/>
    <p>
<pb n="KR3j0018_WYG_001-1a"/>
欽定四庫全書<lb/>
　昭徳新編卷上<lb/>
　　　　　　　　　　　　　宋　晁逈　撰<lb/>
　　新新理説序<lb/>
　愚以引年退居杜門佚老日開書帙甘味道腴觸緒<lb/>
　油然發為辭句雖渉真性之外事斯盖宿習之勝縁<lb/>
　乗興而書興盡而止潦倒踈濶不切才情鋭思鉤深<lb/>
　時得新意意之所立獨謂當然大率己心多以道勝<lb/>
<pb n="KR3j0018_WYG_001-1b"/>
　為主今復就而詳擇取其不甚駭衆者雜而録之凡<lb/>
　一百六十七條目之曰新新理説云爾<lb/>
晉羊祜起平呉之䇿而議者多不同祜歎曰天下不如<lb/>
　意常居十七八又唐權徳輿古興辭有句云沈憂戚<lb/>
　戚多浩歎不得如意居大半愚因知世間事差别齟<lb/>
　齬自古而然率以為常夫何足怪<lb/>
古人有琴心酒徳之言愚謂閑邪納正宣和養素以此<lb/>
　為琴之心也無思無慮其樂陶陶以此為酒之徳也<lb/>
<pb n="KR3j0018_WYG_001-2a"/>
　二者深趣誠足多尚然必因物自娱可得而言也至<lb/>
　若無所思之心無所得之徳不假於物而恬愉羙妙<lb/>
　不可得而言也<lb/>
愚之至願酷愛天馬行地之駿也旦刷幽燕晝秣楚越<lb/>
　又愛鯤魚乗流之迅也朝發崐墟暮宿孟諸雖愛其<lb/>
　如是駿如是迅自勵進速不望處世而乗亨衢唯望<lb/>
　出世而登妙道也<lb/>
必然之期素定之分謂之命其理自然謂之天命知識<lb/>
<pb n="KR3j0018_WYG_001-2b"/>
　此理謂之知命委順此理謂之委命命與情兩不相<lb/>
　制而於命中起一切之情徒自苦耳能不爾者謂之<lb/>
　達人<lb/>
上徳至人之心理有四大清而容物豁然如大空羣有<lb/>
　不能碍明白四達皦然如大眀五翳不能障中立不<lb/>
　倚﨑然如大山八風不能動寂湛生光晏然如大海<lb/>
　萬象不能隠四者備矣此名自覺聖智境界<lb/>
夫人之在道如魚之在水得水即活失水則死人順道<lb/>
<pb n="KR3j0018_WYG_001-3a"/>
　則吉違道則㓙此皆必然之理故曰魚相忘於江湖<lb/>
　人相忘於道術造極之語信而有憑茍能渉道深廣<lb/>
　則不屑求於人矣<lb/>
學日益之道譬如習射非於一日之内便得箭箭中的<lb/>
　學日損之道譬如習馭非於一日之内便得歩歩如<lb/>
　意有應未應此理當然或順或違其事各别無煩過<lb/>
　悔姑務漸成<lb/>
有一徑直簡當之論不煩養身但勿縱外物來傷不煩<lb/>
<pb n="KR3j0018_WYG_001-3b"/>
　修心但勿縱外事來傷守之有常為法中王<lb/>
今之三教雖分明立相有所不同其實都是道也故儒<lb/>
　書禮記云天命之謂性率性之謂道道書老子云道<lb/>
　可道非常道佛書華嚴經云如來自在力無量刼難<lb/>
　遇若生一念信速登無上道此各舉一端其諸類例<lb/>
　抑亦多矣<lb/>
孔子曰朝聞道夕死可矣愚謂此言處世之道也因而别<lb/>
　得新意設使有人學出世之道者聞而復思思而復<lb/>
<pb n="KR3j0018_WYG_001-4a"/>
　修日月嵗時相繼不已比夫朝夕之促不亦多乎比<lb/>
　夫不及思修不亦幸乎是知雖在暮年學道必為<lb/>
　殊勝若少年能爾又何以加焉<lb/>
諺曰揚湯止沸不如散薪愚因擬之别為偈句曰制心<lb/>
　息慮不如簡縁<lb/>
唐獨孤及送李白序有語云才全者無虧成志全者無<lb/>
　得失愚愛之重之因而比擬别為偈句云道勝者無<lb/>
　窮通智勝者無憂喜<lb/>
<pb n="KR3j0018_WYG_001-4b"/>
晉樂廣以王澄胡母輔之皆任放為達廣曰名教内自<lb/>
　有樂地何必乃爾愚甞出其意表復維之以言曰清<lb/>
　静内自有樂地不得同日而語矣<lb/>
公孫鞅初見秦孝公為談帝王之道公則睡而弗聽後<lb/>
　談霸强之術則不覺膝之前席魏文侯端冕而聽古<lb/>
　樂則唯恐卧聽鄭衞之音則不知倦今人聞説仁義<lb/>
　之道世間法也己不樂聞而况道徳之士理性之論<lb/>
　糠粃仁義宜乎懵然不知也<lb/>
<pb n="KR3j0018_WYG_001-5a"/>
古徳云能忍於事謂之有力大人愚以為能達於理謂<lb/>
　之有智大人能遣於情謂之有斷大人<lb/>
古人憫乎執炙者終日執之而不知其味因與㗖之其<lb/>
　後報恩焉愚亦憫乎誦經者終日誦之而不知其義<lb/>
　因與説之為恵之大則與錫炙不同若能感悟其可<lb/>
　忘此恩乎<lb/>
効官者嚴明公正人不敢干以私必然矣學道者純直<lb/>
　堅固物不能惑以邪亦如之<lb/>
<pb n="KR3j0018_WYG_001-5b"/>
學道之人當務深居絶迹以成妙先當安置其身深居<lb/>
　絶迹世俗不能見之一妙也又當安置其心深居絶<lb/>
　迹鬼神不能見之二妙也此二妙者次第愈難於難<lb/>
　而能者得道必矣<lb/>
身老浸衰理之常也心老浸髙道使然也身相人可見<lb/>
　心相人不知<lb/>
夫曲終而奏雅猶勝終不變其淫聲年老而脩善猶勝<lb/>
　終不改其前過<lb/>
<pb n="KR3j0018_WYG_001-6a"/>
賢人君子但能持二種勝心亦不可多得矣俗心則義<lb/>
　勝於利真心則性勝於情是也<lb/>
愚夙慕白樂天之為人雖才識不逮乎樂天而志願閫<lb/>
　域其殆庶㡬乎樂天有新製布綿裘詩其末句云安<lb/>
　得萬里裘盖覆周四垠稳暖皆如我天下無寒人愚<lb/>
　有擊壌辭其末句云安得大金柅制彼日月輪免同<lb/>
　流水車今人續古人<lb/>
觸情之境直視為空情未能空所應如響響應即止豈<lb/>
<pb n="KR3j0018_WYG_001-6b"/>
　復有餘情之不留亦當如是此一法者至簡至竒難<lb/>
　然能然乃妙中妙<lb/>
書云責人斯無難惟受責俾如流是惟艱哉愚因擬之<lb/>
　就改兩字别立意云教人斯無難惟受教俾如流是<lb/>
　惟艱哉前言謂改過之人也此言謂學道之士也<lb/>
愚思至理有三勝力勝者可以舉大器智勝者可以斷<lb/>
　大事志勝者可以適大願愚既愚且老智力二勝素<lb/>
　非所能志勝之一期乎適願不敢廢志所謂志於道<lb/>
<pb n="KR3j0018_WYG_001-7a"/>
　者是也<lb/>
老子教人知止足驚寵辱荘子教人齊物理和天倪非<lb/>
　權教是實教深識之士必以為然<lb/>
古教以踐言為信愚好踐意為信行之雖未多亦甞行<lb/>
　之矣何謂也意之所及未始輕許於人懼口恵而實<lb/>
　不至耳踐言之信當如子路無宿諾踐意之信當如<lb/>
　季札掛劔之類是也<lb/>
萬物空萬念空萬事空萬世空唯有一不空為四萬空<lb/>
<pb n="KR3j0018_WYG_001-7b"/>
　之主自古以來人日用而不知者多<lb/>
羿基之矢百發百中和緩之藥百法百用愚之立意亦<lb/>
　欲盡妙愚之立言亦欲百辭百要區區之心務乎破<lb/>
　苦的療迷病其理一也<lb/>
曲禮曰博聞强識而譲敦善行而不怠謂之君子莊子<lb/>
　曰以仁為息以義為理以禮為行以樂為和薫然慈<lb/>
　仁謂之君子愚據此儒道二書各言君子之事人能<lb/>
　兼而有之乎人能得其少分乎稱君子者不亦難乎<lb/>
<pb n="KR3j0018_WYG_001-8a"/>
常人發意率多妄想不名實想常人發言率多戱論不<lb/>
　名至論能反是者非常人也若能自得於言意之表<lb/>
　者又於非常人中非常人也<lb/>
物生而後有象象而後有滋滋而後有數是知萬物皆<lb/>
　有數矣夫人以有涯之數而營無涯之事多見其不<lb/>
　知量也<lb/>
天地之大徳曰生生者死之根一死而不可見故智者<lb/>
　盡心焉<lb/>
<pb n="KR3j0018_WYG_001-8b"/>
老子曰名與身孰親愚因而展轉别得新意而自言身<lb/>
　與心孰親心與性孰親若有人極深研㡬貫徹洞宻<lb/>
　臻乎理性之妙然後知甘蔗氏之法味漸入真境也<lb/>
甞見前軰有詩句云但知行好事不要問前程誠如是<lb/>
　言夫君子第専修名莭不必専求所利且顧名實相<lb/>
　稱不可與愚俗雷同反自虧損而况為美事必然有<lb/>
　美利<lb/>
言有是非口之過也意有愛憎心之過也自踈及親次<lb/>
<pb n="KR3j0018_WYG_001-9a"/>
　第化服入道之理孰曰無階<lb/>
處世仕宦之人有進有退是也越世髙尚之人有退無<lb/>
　進是也出世超絶之人有進無退是也此明大意不復<lb/>
　具陳<lb/>
過去無始生㓕常爾即今非堅生㓕自然未來無終生<lb/>
　㓕何窮既能知之不當戀厭有戀有厭盡為障礙無<lb/>
　戀無厭是名逍遥<lb/>
論語云父母之年不可不知一則以喜一則以懼愚因<lb/>
<pb n="KR3j0018_WYG_001-9b"/>
　擬之别作四句云形神之候不可不知一則勿喜一<lb/>
　則勿懼何謂也夫學道之人當知形是空相随氣運<lb/>
　而終衰神是實相得冲和而必盛盛而勿喜避客氣<lb/>
　而養恬衰而勿懼悟幻質而成覺<lb/>
曲士所見大槩頗同或觀像貌而争論<hi>二字去聲</hi>或聞言語<lb/>
　而争論或臨文字而争論三者皆虚妄矣不到真實<lb/>
　之處真實之處無可争論此理尤難和㑹湏得有自<lb/>
　然智入無師覺始可為愚莫逆之交<lb/>
<pb n="KR3j0018_WYG_001-10a"/>
教文中有語云鞭心入裏愚愛此四字有如荘子所説<lb/>
　鞭羊著羣之意彼以養生而設喻此以入道而為言<lb/>
　攝念歸真其法當爾<lb/>
學世間法致人倫欽服者其道淺人倫不知者其道深<lb/>
　學世間法致鬼神欽服者其道淺鬼神不知者其道<lb/>
　深<lb/>
論語云君子憂道不憂貧愚以為何必患於貧貧乃士<lb/>
　之常也是以賢人人不堪其憂而獨忘憂道則湏求<lb/>
<pb n="KR3j0018_WYG_001-10b"/>
　道乃理之善者也是以聖人人謂無所得自謂有得<lb/>
見天機者必因根夲智自然智成妙道者湏得法忍力<lb/>
　勝定力此語至當真學乃知<lb/>
三教利益大約體同不必湏歸局分妄稱彼我愚於保<lb/>
　身之要甞究嵇康養生論此乃儒家之文也非求術<lb/>
　於錬丹道侶又於清心之要甞究李翺復性書此亦<lb/>
　儒家之文也非𫝊法於擁毳禪師茍未該明則多滯<lb/>
　固<lb/>
<pb n="KR3j0018_WYG_001-11a"/>
道則湏臾而不離静則刹那而可貴仁則造次顛沛必<lb/>
　於是古聖賢之言意何如哉噫學道習静修仁此三<lb/>
　者安可怠忽<lb/>
唯道可信觀錬薫修入無有之郷吾其逍遥到自得之<lb/>
　塲吾其優㳺知我者謂我馴柔不知我者謂我何求<lb/>
一氣未判萬物未生名曰混沌一念不動萬縁不起名<lb/>
　曰禪那故湏達夲識先方可栖真入道<lb/>
學多増智定勝成功至理所歸此言居最<lb/>
<pb n="KR3j0018_WYG_001-11b"/>
素王及隱君子之書多渉外事明在世智而在人言意<lb/>
　之内古先生之書多渉内事明出世智而出人言意<lb/>
　之外此二者亦可見其聖神分限<lb/>
夫歆然之欲<graphic n="KR1941" url="https://raw.githubusercontent.com/kanripo/KR-Gaiji/master/images/KR1941.png" mimeType="image/png"/>然之忿隐然之憂皆逆道心於道為損<lb/>
　翛然自得怡然自適恬然自息皆順道心於道為益<lb/>
　去彼取此服之無斁<lb/>
酉陽雜爼中有辭句題曰閒中好其第一首云閒中好<lb/>
　盡日松為侶此趣人不知輕風度僧語愚因擬之别<lb/>
<pb n="KR3j0018_WYG_001-12a"/>
　作一首名曰静中好其辭云静中好㝠心歸宴寂齋<lb/>
　已不虚吟静是真消息<lb/>
學而成道始終四法閒静寂照是也先以智斷一切事<lb/>
　皆空盡撥去外方得身心閒閒而後能静世間境界<lb/>
　可得而言也可得而至也寂與照出世間境界不可<lb/>
　得而言也不可得而至也至而當自知言之不能及<lb/>
具信根之人先有信心後有深心所以於道彌近不具<lb/>
　信根之人先有戯論後有争論<hi>二字并去聲</hi>所以於道彌<lb/>
<pb n="KR3j0018_WYG_001-12b"/>
　逺順違向背其理如此<lb/>
民之行法<hi>行音徳行之行</hi>剛柔以合理勤儉以足用止於此而<lb/>
　備矣可以為良民施之於士士有百行亦宜包此可<lb/>
　以為良士也<lb/>
法相之學習氣未巳若論至當唯有窮理盡性以為觀<lb/>
　澄神定靈以為止二者足矣<lb/>
舊説云凡言合聖道信有之矣俗語云言多傷行食飽<lb/>
　傷心愚知此意從正經根夲中來變雅成俗耳周易<lb/>
<pb n="KR3j0018_WYG_001-13a"/>
　頥卦象曰君子以慎言語莭飲食此是根夲之言也<lb/>
荘子云嗜欲深者天機淺愚因别立一句以擬之云障<lb/>
　礙多者道眼䘮<lb/>
一真夲無自無而有有萬靈分萬類一心夲静自静而<lb/>
　動有萬念成萬事還源返夲謂之妙一<lb/>
愚甞自省尚有微細勞擾之事焉目有觀書究理之勞<lb/>
　心有立言助化之擾此二者在無為法中為動相在<lb/>
　有為法中為善縁盖由積習而然未能頓除者也<lb/>
<pb n="KR3j0018_WYG_001-13b"/>
愚詳觀字之法有其二焉觀照之觀<hi>去聲並同</hi>此乃燭理之<lb/>
　妙智學法者用必居先觀想之觀此乃小根之權術<lb/>
　結想為化只㑹三歸一之階漸耳上根大達者不必<lb/>
　用之也道家者流多存想成物過當則入邪皆属有<lb/>
　為之法愚所不取<lb/>
天地間有形而無靈者有靈而有形者統而言之曰萬<lb/>
　物也靈之又靈而形肖天地者謂之人倫人倫賦象<lb/>
　者無邉無數其中有英妙二識焉英識者秀出人倫<lb/>
<pb n="KR3j0018_WYG_001-14a"/>
　有處世之識而入於塵已不可多得而妙識者又秀<lb/>
　出英識有出世之識而入於神尤不可多得也<lb/>
世間法妄生分别種種名相若以實際照之都是一大<lb/>
　虚妄作是觀者名為達觀<lb/>
人倫大槩之理應縁而生随類而化觸境有惡欲<hi>惡字音汚</hi>
　係情有憂喜若以道眼諦觀斯皆真性之塵垢也<lb/>
詩云雖有兄弟不如友生愚以為誠哉是言也夫兄弟<lb/>
　雖親或有鬩墻尋戈之釁朋友雖踈或有同方莫逆<lb/>
<pb n="KR3j0018_WYG_001-14b"/>
　之契而况以至真之道相知者其可忽之乎<lb/>
荘生有言云死生為晝夜愚因獨斷其事云晝夜雖殊<lb/>
　都在十二時之數也死生雖殊都在三世之數也常<lb/>
　晝不夜必無此理長生不死其可得乎是故達人混<lb/>
　然一致<lb/>
人無古今不可榮不可陋性有智愚<hi>闕</hi>　有可移如<lb/>
　此相知<hi>闕</hi>難深　<hi>此章疑有缺文</hi>
古人戒筮數占夢不許無疑而問卜愚達此㫖盖縁習<lb/>
<pb n="KR3j0018_WYG_001-15a"/>
　性過多一則入邪見一則稔貪心也<lb/>
觀惡徳當如惡物而去之觀美徳當如美物而取之此<lb/>
　乃己之美利也而多不然豈非厯劫以來習成顛倒<lb/>
　之想乎<lb/>
晉陶侃在荆州日無事輙運百甓於齋外暮運於齋内<lb/>
　人問其故荅曰吾方致力中原過爾優逸恐不堪其<lb/>
　事又常語人曰禹聖者乃惜寸隂至於衆人當惜分<lb/>
　隂愚詳侃之志力精勤而能建功名升爵位有之矣<lb/>
<pb n="KR3j0018_WYG_001-15b"/>
　此乃世間之事可思議耳若有人移其志力以求出<lb/>
　世之事此不可得而思議也<lb/>
漢桓譚欲借班嗣荘子之書嗣不許而報云吾子既繫<lb/>
　戀於世教矣何用夫道晉陶侃又謂荘子非先王之<lb/>
　法言夫陶班二賢所見不同盖其適用有倫類致意<lb/>
　有分限未可輕議其取舍愚能唯變所適無可無不<lb/>
　可<lb/>
坐忘論云舊縁漸斷新縁莫結愚謂學道之士固當然<lb/>
<pb n="KR3j0018_WYG_001-16a"/>
　也猶以為該明未盡耳夫累身新縁則宜勿結結之<lb/>
　則塵勞覊紲入道新縁豈宜勿結勿結則勝因斷絶<lb/>
　二者不同在乎區别<lb/>
唐賢文章有状其法門之語者精集殊絶愚甞耽味乆<lb/>
　之因而比喻夫古聖經論有如具陳品物唐賢文章<lb/>
　有如用其品物造為珎膳得而食之不亦幸乎哉<lb/>
愚老矣日進妙道唯守二法可以足用存靈明之心期<lb/>
　乎長不昧習安住之心期乎永不動此外世故變移<lb/>
<pb n="KR3j0018_WYG_001-16b"/>
　物情差别自古而然不能顧問之也<lb/>
俗語云匹上不足匹下有餘愚詳此語亦是變雅成俗<lb/>
　耳其根夲出於晉張華鷦鷯賦賦中有語云隂陽陶<lb/>
　烝萬品一區巨細舛錯種繁類殊鷦螟巢於蚊睫大<lb/>
　鵬彌乎天隅將以上方不足而下比有餘普天壌以<lb/>
　遐觀吾又安知其大小之所如<lb/>
論語所云子絶四愚因推而演之明其大槩夫毋意毋<lb/>
　我謂其以道為度無縱越逸之情也毋固毋必謂其<lb/>
<pb n="KR3j0018_WYG_001-17a"/>
　唯變所適以備周圓之智也茍有執其舊語斯則名<lb/>
　為竪儒<lb/>
漢班嗣有言荘子獨師友於造化噫愚未能然但師友<lb/>
　古聖賢爾每覽前言往行布在方䇿之善者竊忻慕<lb/>
　之而克己踐履兾少分焉不求名不求福庶乎内無<lb/>
　深愧而已<lb/>
夫隠君子之道淡乎無味古先王之法妙而難思愚於<lb/>
　無味而得味難思而能思所以三徑就荒絶來賔之<lb/>
<pb n="KR3j0018_WYG_001-17b"/>
　迎送九陽奮發不駕言而出逰恬然塊居怡然自適<lb/>
世間之法順理而動鮮不成逆理而動鮮不敗出世之<lb/>
　法順理而動則符㑹逆理而動則違礙此直言大槩<lb/>
　爾凡諸委細智者詳而行之<lb/>
昔孔墨車不停軌駕不俟旦力行化導不求名利為立<lb/>
　名教今老先生手不釋卷筆不停綴多所采述亦不<lb/>
　求榮利為明心法自用自知有如此者<lb/>
人或氣之逆滯服名藥以攻之有時覺藥力之勝其氣<lb/>
<pb n="KR3j0018_WYG_001-18a"/>
　消融而和暢也人或情之欎結原至理以發之有時<lb/>
　覺理道之勝其情開釋而恬愉也學人漸修之法固<lb/>
　當如是<lb/>
夫陸行縁崖谷同途者視險易而醉不如醒水行冒風<lb/>
　波同舟者共安危而醒不如醉智人處世也外釋利<lb/>
　内忘憂當思此法醉墜者身不傷比夫専氣致柔此<lb/>
　則為假也病忘者心不亂比夫坐忘遺照此亦為假<lb/>
　也假猶若是而况真乎<lb/>
<pb n="KR3j0018_WYG_001-18b"/>
文中子有言曰通變之謂道執方之謂器又曰通其變<lb/>
　天下無弊法矣執其方天下無善教矣愚以為通其<lb/>
　變者周萬物之大智也執其方者守一隅之小智也<lb/>
　故先生以通字為名愚知其才與智名與迹咸相應<lb/>
　也<lb/>
文中子中說云子讀無鬼論乃曰未能知人焉知鬼愚<lb/>
　詳此言有以見此書叶得中之説不以無鬼為然者<lb/>
　恐違繫辭有云知鬼神之情状且必知晋阮瞻著論<lb/>
<pb n="KR3j0018_WYG_001-19a"/>
　而親經鬼證其論不勝若執以為無是令人入斷滅<lb/>
　之見又不言有者恐渉論語語怪之事令人起幻惑<lb/>
　之心此頗與孔聖意同先生儒宗之宏達者後人發<lb/>
　言肆意豈能出先生之域<lb/>
愚有所得甞試陳之老子云知足不辱荘子云佚我以<lb/>
　老言念克諧式符乆禱日省已往之非馴致未來之<lb/>
　道自天授之永以為寳<lb/>
鋭智鉤深以窮理漸見理多而有餘冺相歸真以盡性<lb/>
<pb n="KR3j0018_WYG_001-19b"/>
　未到性空而無餘若到性空其道成矣<lb/>
事有二如意人多願外如意罕有願内如意此理可以<lb/>
　智取不可以言及<lb/>
究觀萬化不測者靈靈而形形而情情而聲聲而名覺<lb/>
　而唯識者混而為一覺而唯智者莫之與京至凝至<lb/>
　融其道大成<lb/>
愚今於儒書經史中兩處各取四字一句以為精修勝<lb/>
　進之法周易文字中取閑邪存誠四字後漢書文字<lb/>
<pb n="KR3j0018_WYG_001-20a"/>
　中取清心釋累四字依言入理可以足用矣智者詳<lb/>
　之可也<lb/>
或問愚曰先生深居不出何以自娱愚對曰甞聞逸士<lb/>
　隱身止依蝸舍髙僧送客不過虎溪駕言冩憂愚無<lb/>
　此意<lb/>
古今名賢多好讀老荘之書愚知大意以其於無為無<lb/>
　事之中有至美至樂之理也<lb/>
愚於三教自得三全三全之説儒教夲法務在言行相<lb/>
<pb n="KR3j0018_WYG_001-20b"/>
　合以全其名道教夲法務在神氣相合以全其形釋<lb/>
　教夲法務在理性相合以全其靈大率如此無煩具<lb/>
　陳<lb/>
蜀丞相諸葛亮與李豐書云思道則福應自然之數也<lb/>
　余今采而書之以為法言<lb/>
愚有二好非因外奨好濟其困苦而不求福報好遵乎<lb/>
　善道而不求人知<lb/>
老子曰五色令人目盲五音令人耳聾五味令人口爽<lb/>
<pb n="KR3j0018_WYG_001-21a"/>
　愚因言見意雖聖人矯激太過而善利之心極於深<lb/>
　切人能不耽耳目之娱不縱口腹之美勿問有得决<lb/>
　定無失<lb/>
天時人倫形器此三者愚觀其勢數皆於四也定矣天<lb/>
　時則春夏秋冬人倫則嬰壮耄終形器則成住壊空<lb/>
　此三者之好乃𤨏𤨏者也若於其中有一枉用智力<lb/>
　保無變衰愚不信也<lb/>
上智之士有如刷燕秣楚之神駿指鄭麾晉之利刃以<lb/>
<pb n="KR3j0018_WYG_001-21b"/>
　此駿利學出世法何所不可<lb/>
愚有二大順外順世間法無所礙内順出世間法無所<lb/>
　違内外無違礙强人大自在<lb/>
古徳有云妄執有為之法名為邪見若遂落於空亦名<lb/>
　邪見唯不有不空之理湏是自然明了而符契之不<lb/>
　可以茟舌縷陳也於事得自在故曰無可無不可於<lb/>
　道得自在故曰無為無不為何必多言率由深智<lb/>
身從造化而有不可盡如意事從因縁而亦有不可盡<lb/>
<pb n="KR3j0018_WYG_001-22a"/>
　如意遇樂貪樂遂荒於樂遇苦患苦重増於苦觀照<lb/>
　裁處名具足智<lb/>
一氣暫聚萬縁皆空身與事何所有哉此智斷之道也<lb/>
　深入實相安住妙境志與行不可無之此力致之法<lb/>
　也非此二者愚將疇依<lb/>
愚謂耀其心者致其昏㝠其心者存其明明極見妙境<lb/>
　昏極落諸趣必然之理也學道之人其智明了其行<lb/>
　真正其斷果决其志堅乆相資而進何往不到<lb/>
<pb n="KR3j0018_WYG_001-22b"/>
氣質有衰物數之常也靈明不昧天真之夲也知常達<lb/>
　夲始可與言道已矣<lb/>
入道之法随用有説因理著名愚究其極皆湏不取相<lb/>
　不留迹方臻妙處<lb/>
愚謂屏迹絶交逰則軰流不能加其是非攝心入虚無<lb/>
　則鬼神不能窺其朕兆退蔵於密故㡬於道<lb/>
愚所讀荘老之書各得一法讀荘子得身心虚閒以自<lb/>
　放曠既優既㳺一如不繫之舟讀老子得質性渾粹<lb/>
<pb n="KR3j0018_WYG_001-23a"/>
　以自鎮静匪雕匪斵又如無名之璞所得如此人其<lb/>
　謂何<lb/>
愚以為自得則象前言智老子云吾有大患為吾有身<lb/>
　及吾無身吾有何患愚因則而象之自立言曰吾有<lb/>
　大慮為吾有心及吾無心吾又何慮噫身心之累其<lb/>
　唯患慮乎若得身心無患慮乃為出世之人也故荘<lb/>
　子云有大覺然後有大夢也注云夫人大覺者聖人<lb/>
　也大覺者乃知夫患慮在懐者皆未寤也<lb/>
<pb n="KR3j0018_WYG_001-23b"/>
漢班嗣荅桓譚書云夫嚴子者漁釣於一壑則萬物不<lb/>
　奸其志棲遲於一丘則天下不易其樂愚嘗自謂得<lb/>
　則象智因復則而象之以言己之所趣云安身於一<lb/>
　空則百空不可易其居安心於一法則萬法不可奪<lb/>
　其志<lb/>
士有清逺絶竒之行而能越世髙蹈不嬰患累有如鴻<lb/>
　飛㝠㝠鳯翔千仭者已不可多得或於其中更有正<lb/>
　真明微之見而能窮理盡性别見志趣猶獨象無侶<lb/>
<pb n="KR3j0018_WYG_001-24a"/>
　龍乗風雲者豈可以世智評品哉<lb/>
情以理奪事以道應彼之違負是彼之非不當駭歎己<lb/>
　能不然已則無咎反成道勝又何不足之有<lb/>
夫人分一元之氣有形而成身分一真之精有識而成<lb/>
　心故曰精氣為物物極則反復歸無物故曰逰魂為<lb/>
　變强名生死何有彼我哉<lb/>
愚以晩年之心入道彌切觸目㑹意皆得法門夫注水<lb/>
　入瓶者器漸深則無聲灹炭入爐者火漸熾則不動<lb/>
<pb n="KR3j0018_WYG_001-24b"/>
　禾穂漸重則低垂樹果漸熟則甘美因而成法言以<lb/>
　自規曰觀水觀火觀穂觀果此法漸修理無不可<lb/>
荘子云薫然慈仁謂之君子又云能體純素謂之真人<lb/>
　愚謂人能外量己力随分慈仁及於物内求己志随<lb/>
　分純素存乎心得與君子真人為徒不亦善乎哉<lb/>
愚甞諦思養身之法随分多少在乎動導引是也養心<lb/>
　之法随分多少在乎静宴息是也此亦自是動静交<lb/>
　相養之一説也<lb/>
<pb n="KR3j0018_WYG_001-25a"/>
教中之語有云大達大觀大慧大覺如此之類非垂空<lb/>
　言非樂小法體此存誠不可輕廢<lb/>
觀煉恬虚之法善入無為詳求保養之方永錫難老二<lb/>
　者之外愚不知也<lb/>
荘生之㫖謂附贅懸疣以為形之累决疣潰癰其苦乃<lb/>
　盡愚謂執身有我以為性之累空藴無礙其樂自生<lb/>
　觸類明理固當如是<lb/>
愚謂動心之勞不如息心之逸多聞之惑不如獨覺之<lb/>
<pb n="KR3j0018_WYG_001-25b"/>
　得但能觀照入理而不失其正融練臻極而不住於<lb/>
　相如此足矣更復何求<lb/>
厯年増髙而年顔衰入道彌深而道心盛此理必爾何<lb/>
　煩詢求愚今則然勿憂有喜<lb/>
利物者不期於福而福自應學法者不期於慧而慧自<lb/>
　證故愚不忘修詣不著希求<lb/>
荘子云聖人休休者愚以此為合乎道也吉祥止止者<lb/>
　愚以此為道之應也愚但見讀荘子者有之矣而未<lb/>
<pb n="KR3j0018_WYG_001-26a"/>
　見有得意而演之者也<lb/>
愚讀易愛鉤深致逺凡四字因而㸃化敷演以自明其<lb/>
　志云鋭於求智如専釣之釣鉤重淵之深力於行道<lb/>
　如専馭之馭致千里之逺<lb/>
唐白居易有詩云當壮已先衰暫泰還長窮此嘆天均<lb/>
　之薄也漢馬援有語云窮當益堅老當益壮此圖世<lb/>
　間之事也愚身雖老不覺在己之衰窮而覺康泰之<lb/>
　慶幸愚心益壮不圖世間之事而求出世之道自謂<lb/>
<pb n="KR3j0018_WYG_001-26b"/>
　所得多於昔賢矣<lb/>
依於外踈逺之事迷者之心也依於内親近之事悟者<lb/>
　之心也智斷已定復何疑乎<lb/>
動中有静静是其體不失應縁之精真静中有動動是<lb/>
　其用不傷歸一之根夲洞暁㝠契乃上上智荘老之<lb/>
　言書為法利<lb/>
愚謂調御之法調御心氣而已大約學道之士其心也<lb/>
　定動相半其氣也純雜不一調御之淺者也若能在<lb/>
<pb n="KR3j0018_WYG_001-27a"/>
　心為志定而不動専氣致柔純而不雜此則調御之<lb/>
　深者也舉要而言姑務心以平寜為夲氣以和順為<lb/>
　夲此名無為真見乃法之利也可以師之也而有存<lb/>
　想搆致其心又有鼓動吸納其氣此名有為異見乃<lb/>
　法之病也不可師之統名調御之法在乎精鑒而已<lb/>
益其智者學也所以觀書而窮理盡性寜其志者道也<lb/>
　所以宴坐而澄神定靈古徳歸心必不過此<lb/>
脱葉辭柯見有時而終落閒雲出岫仰無心而自髙何<lb/>
<pb n="KR3j0018_WYG_001-27b"/>
　必讀書然後能覺<lb/>
左氏春秋有言云在徳不在鼎愚亦自有言云在心不<lb/>
　在境前言之意盖謂國以徳而輕重不在於鼎鼎不<lb/>
　可問也愚謂居以心而躁静不在於境境不必擇也<lb/>
愚甞讀漢書見張子房事迹始受教於黄石公者遇彼<lb/>
　神人也終欲從赤松子者學彼仙人也愚謂子房非<lb/>
　徒列將相之傑抑亦神仙中人<lb/>
昔向子平讀易盛稱捐益二卦愚初未詳古人之意今<lb/>
<pb n="KR3j0018_WYG_001-28a"/>
　自讀易至此而愛其損卦懲忿窒欲益卦遷善改過<lb/>
　損益之要其在兹乎<lb/>
昔晉王衍有云言聖人忘情最下不及於情情之所鍾<lb/>
　正在我軰愚因而自有言曰聖人復性最下不達於<lb/>
　性達而求復正在我軰<lb/>
愚以厯年浸衰思道彌切空野獨歩歎大象之絶儔髙<lb/>
　岸期登愧小狐之未濟<lb/>
樂天知命故不憂窮理盡性故不疑少私寡欲故不貪<lb/>
<pb n="KR3j0018_WYG_001-28b"/>
　澄神定靈故不動四者備矣一以貫之此叅用諸書<lb/>
　助修善行<lb/>
自念大耋爰臻近思愈切觀一切事不計順違推理安<lb/>
　常而已随一切時不以多少息縁反照而已止此足<lb/>
　矣何復言歟<lb/>
愚讀三聖之書各是一法之妙孔子書中愚見大和之<lb/>
　徳油然而生是謂無聲之樂老氏書中愚見大象之<lb/>
　道混然而成是謂無名之璞釋氏書中愚見大寂之<lb/>
<pb n="KR3j0018_WYG_001-29a"/>
　光自然而明是謂無心之覺必也讀書當如是學<lb/>
至聖御世乃情之術以權而濟至神出世乃性之道以<lb/>
　實而致用有攸宜理無不可<lb/>
唐桞公度善攝生年八十餘歩履輕便或有求其術公<lb/>
　度曰吾初無術但未甞以元氣佐喜怒氣海常温耳<lb/>
　愚詳公度所言乃攝生之法而令元氣和而復暖也<lb/>
　愚因類舉别得攝念之法保護夲覺勿以夲覺随夢<lb/>
　幻常令夲覺明而復正是也彼以身而言此以心而<lb/>
<pb n="KR3j0018_WYG_001-29b"/>
　言若能並用二法何勝如之<lb/>
晉嵇康文章有絶交書養生論渉乎髙邈之地矣而孫<lb/>
　登荅康之問以火之光喻人之才其言大意云火用<lb/>
　光在乎得薪所以保其耀人用才在乎識真所以全<lb/>
　其年今子才多識寡難免乎今之世矣後果如登之<lb/>
　言愚愛重登之所言識真二字最為精要有以見康<lb/>
　之賦分不識其真未得其全所以先於周身之防反<lb/>
　以薄鍾㑹而速祻愚謂必湏才識兼茂表裡俱濟然<lb/>
<pb n="KR3j0018_WYG_001-30a"/>
　後可以成道器<lb/>
愚聞古有大人先生天真之心誠而明天和之氣虚而<lb/>
　清混而為一莫之與京愚當思古自明而誠<lb/>
愚以顧惜殘年詳求妙道真誠達夲洞分了義之經蠲<lb/>
　忿忘憂兼采養生之論茍能自得何假朋來<lb/>
愚讀經史而記得三無悶周易云遯世無悶不見是而<lb/>
　無悶晉嵇康云自得而無悶愚録之為心要焉<lb/>
觀微妙書窮理盡性生微妙智温故知新閒覺心而愈<lb/>
<pb n="KR3j0018_WYG_001-30b"/>
　明致道力以増勝茍無曠日夫復何言<lb/>
愚覽羣書不拘類例姑務唯變所適曲盡其妙采諸文<lb/>
　句立為心法樂記云和順積中愚因此四字但以氣<lb/>
　和為貴𤣥綱論云虚明含元愚因此四字但以心虚<lb/>
　為貴心虚氣和可以入道不煩致詰乆當自知<lb/>
自求多福福㑹由乎外非己力之能必全故可否相恭<lb/>
　也馴致其道道成由乎内斯由己力而無不可夫求<lb/>
　福者衆致道者寡盖萬分或有其一爾<lb/>
<pb n="KR3j0018_WYG_001-31a"/>
孔子之燕居申申此表和舒之貌適性而已矣荘子云<lb/>
　吉祥止止此表齋明之心致道使然也二者不同愚<lb/>
　能辨之<lb/>
情恕理遣以接物静安閒樂以奉身持此相資於焉是<lb/>
　用其它細故何必介懐<lb/>
愚得四法凡八字可以足用何謂也究觀先覺理遣對<lb/>
　治<hi>音持</hi>此皆羣書舊語已之演述渉入多矣今又畧集<lb/>
　大端以為細要庶事分攝應機而行自能了知不可<lb/>
<pb n="KR3j0018_WYG_001-31b"/>
　條陳縷細也<lb/>
虚緣而委順無必無固聞法而開悟不驚不怖自謂真<lb/>
　修智力粗得百分之一爾<lb/>
善惡之事譬諸草木為善如植樹宜其徐也深固則易<lb/>
　茂去惡如薙草宜其疾也滋蔓則難圖<lb/>
練天真之心養天和之氣守天均之分求天然之智率<lb/>
　兹素履恊彼清休人雖不知自云有得<lb/>
甞用三法智照理奪對治是也甞集三心不著不動不<lb/>
<pb n="KR3j0018_WYG_001-32a"/>
　退是也大畧如斯細分由已六者無虧可以足用<lb/>
孟子曰孔子登東山而小魯登泰山而小天下愚晚年<lb/>
　歸趣好讀古聖人述作該明理性之書其有廣大精<lb/>
　微條暢臻極者讀之令人胸中廓然下視小學舊百<lb/>
　家秘物之言一何叢脞哉<lb/>
屈其道而不屈其身者常情也屈其身而不屈其道者<lb/>
　非常情也常情者至多非常情百中有一<lb/>
俗語云有福之人不居無福之地愚謂此説繫乎天者<lb/>
<pb n="KR3j0018_WYG_001-32b"/>
　也愚因擬之而言曰有智之人不作無智之事此則<lb/>
　繫乎人者也<lb/>
言者心之聲也夢者心之影也想像者心之畫也無言<lb/>
　者譬如復雷而無聲也無夢者譬如處隂而無影也<lb/>
　無想者譬如絶筆而無像也其理必爾是故智人不<lb/>
　可不知止觀二法<lb/>
愚偶為五字二句以自述云臨文觀衆妙就枕得三休<lb/>
　上句謂廣求細論智也下句謂每覺微倦即時而寢<lb/>
<pb n="KR3j0018_WYG_001-33a"/>
　寢則眼力心念支體三者得休息也<lb/>
愚晚年讀周易頗愛其遯世無悶樂天無憂所以觀外<lb/>
　事悠悠得中心休休讀荘子又愛其純素之道唯神<lb/>
　是守守而勿失與神為一所以杜門不出退藏於宻<lb/>
　庶㡬葆貞永膺元吉<lb/>
水静極則影像明心静極則智慧生詳此體用其理備<lb/>
　矣真學不必多多則惑也<lb/>
日影冉冉轉移心相念念遷謝形終歸空故强名曰夢<lb/>
<pb n="KR3j0018_WYG_001-33b"/>
數必有定勢不暫停聖人有先知凡人都不覺誰明此<lb/>
　理愚當與談<lb/>
夫厚於利則薄於義束於教則咲於道中人以下之常<lb/>
　情也古今而然不當驚異<lb/>
入道之門愚自立法收視返聽絀聰明以求性撫心定<lb/>
　氣務恬虚以養智守而勿失用之不匱過此以往則<lb/>
　非愚意<lb/>
外縁之動如雲也内貞不動如山也至人虚心順縁不<lb/>
<pb n="KR3j0018_WYG_001-34a"/>
　失其真猶雲山相依而不相妨也<lb/>
夫道充於内者豈惟捐爵屏貴可使文侯輕其魏而以<lb/>
　國為累斯可知也<lb/>
有客問愚曰丈人何故乆不出愚對曰愚愛身心俱不<lb/>
　出愚身不出退蔵於宻燕居方丈之室愚心不出深<lb/>
　入不二杳㝠方存之地人以愚為愚愚自以為智<lb/>
　<lb/>
　<lb/>
<pb n="KR3j0018_WYG_001-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　昭德新編卷上<lb/>
</p>
<p>
</p>
  </div>
<div>
<head>昭徳新編卷下</head> <lb/>
    <p>
<pb n="KR3j0018_WYG_002-1a"/>
欽定四庫全書<lb/>
　昭徳新編卷下<lb/>
　　　　　　　　　　　　宋　晁逈　撰<lb/>
　　静深生四妙辭并序<hi>并次題共四十七首今止存二十九首</hi>
　夫氣聚成物聚乆則散炳靈鍾秀出必冠倫多以宿<lb/>
　習暌真失在於動或知静趣則近道焉諦思淵静中<lb/>
　自然生四妙勢數相繼若嵗之時天機可窺大信不<lb/>
　約爰得心要以為秘寳安虚明樂端如貫珠因書静<lb/>
<pb n="KR3j0018_WYG_002-1b"/>
　深生四妙辭云<lb/>
了知入道門先從静為祖静勝則心安安乆虚靈府虚<lb/>
極發明靈洞徹無不覩天然法樂多豈比聞簫鼓<lb/>
　　有警辭<lb/>
圖上華夷能盡記未始經行一歩地博聞强識總周知<lb/>
心不能行亦如是<lb/>
　　三悟辭<lb/>
若能覺其夢且悟浮生如戯㺯若能智其識漸悟狂知<lb/>
<pb n="KR3j0018_WYG_002-2a"/>
枉心力若能性其情大悟歸真即妙明喜得自然三悟<lb/>
法書之聊以表研精<lb/>
　　書紳二法辭<lb/>
心如常滿杯所以明知足心似不燃火所以明無欲二<lb/>
法可行持書紳聊自朂<lb/>
　　髙年約已自誨辭<lb/>
愚甞究觀萬物萬情萬事萬理同異相雜自古而然目<lb/>
為太常順為心要乆矣今兹漸老因更約已裁定自誨<lb/>
<pb n="KR3j0018_WYG_002-2b"/>
之辭作方便門夫世間之法理湏决擇則有辨白褒貶<lb/>
耳出世之法夲貴混融雖未能即行方外聖賢之行但<lb/>
且學古來之名士衞叔寳不見喜怒之容阮嗣宗口不<lb/>
臧否人物斯亦甚善此外虚懐任運勿復以悠悠介意<lb/>
一切之事即時而過去如空中雲一切之念即時而消<lb/>
盡如湯中雪唯有詳味道腴膏潤深智避諸憒鬧日臻<lb/>
凝寂此則不可滅裂也<lb/>
　　超真獨覺辭<lb/>
<pb n="KR3j0018_WYG_002-3a"/>
了達事終虚往事何殊夢此後事來干屹如山不動了<lb/>
達事終虚往事今何在此後事來干豁若空虚礙獨覺<lb/>
貴髙竒傑出羣迷外<lb/>
　　知常委順辭<lb/>
紛然往事來浮雲經大空喧然是非聲驚飈觸灌叢古<lb/>
今無奈何委順於其中<lb/>
　　自為觀照總持辭<lb/>
事往終空如雲如風事來不絶如日如月攝念神凝乆<lb/>
<pb n="KR3j0018_WYG_002-3b"/>
習而成觸境情起即時而止不可殚言自當求理<lb/>
　　反夲觀空無礙辭<lb/>
形是幻情是夢寢興視息随羣動當念元來一切無豁<lb/>
然頓遣心中空<hi>去聲</hi>
　　簡求心要書紳辭<lb/>
以静制動静為躁君以虚受有虚縁葆真詳而後習可<lb/>
書諸紳<lb/>
　　道貴養生辭<lb/>
<pb n="KR3j0018_WYG_002-4a"/>
若夫殉乎物輕乎身有如千金之劔用以析薪百錬之<lb/>
鑑委於窮塵愚甞觀妙法見大倫不欲汨<hi>音骨</hi>其真虧其<lb/>
神動與天親静與道鄰故作是説敢告同人<lb/>
　　并用存心微妙訣<lb/>
處世間法或伸或屈用觀察智無固無必出世間法勿<lb/>
違勿失用决定信惟精惟一曲盡其妙退蔵於密<lb/>
　　四方觀練深心訣<lb/>
性之生情為夢為想性之生縁如影如響不有古聖愚<lb/>
<pb n="KR3j0018_WYG_002-4b"/>
將安仰不有妙道愚将安倣爰得智刄决開疑網人不<lb/>
同心超然獨往明融日新率由天奨<lb/>
　　學道三深畧論<lb/>
愚以為學道之人三者備而道可成謂智也斷也<hi>决㫁之斷</hi>
脩也見諸相之非相知一真之甚真智之深者也破堅<lb/>
摧剛無以挫其鋭窮勢極利不可奪其志斷之深者也<lb/>
備更夷險常率履未始湏臾忘致力修之深者也茍能<lb/>
如是何往弗濟<lb/>
<pb n="KR3j0018_WYG_002-5a"/>
　　洞心情境定心篇<lb/>
物來誘之而不随物來觸之而不動不随不動由自心<lb/>
何湏結社詢千衆萬事悠悠過即空追思豈異春宵夢<lb/>
　　與道相知最樂篇<lb/>
人多樂於新相知又多悲於生别離唯能與道相知乆<lb/>
如魚樂<hi>五教切</hi>水無暌時樂道<hi>樂字音洛下同</hi>至樂非常樂𡨕真<lb/>
造<hi>音操</hi>適潜熈怡逌然在心不在境安能更與白雲期<lb/>
　　三法自然歌<lb/>
<pb n="KR3j0018_WYG_002-5b"/>
心夲不愆自然戒何用科條防毁敗心夲不動自然定<lb/>
何用勤勞止自兢心夲不迷自然慧何用叅尋叩倫類<lb/>
即今知此三自然奉以周旋無失墜<lb/>
　　無有所求歌<lb/>
無所求擺落人間萬事休有所求安養衰年樂聖猷不<lb/>
願竹木林内隐不願蓮花社裡收願在清平仁壽域含<lb/>
華守素得優㳺<lb/>
　　醒黙居士歌<lb/>
<pb n="KR3j0018_WYG_002-6a"/>
白氏先生耽醉吟銜杯灑翰恣歡心樽空才盡若為計<lb/>
釋悶遣懐功未深愚稱居士名醒黙清思忘言求妙徳<lb/>
習此功成道更髙不到詩魔兼酒惑<lb/>
　　素履嘉祥讃<hi>並次題共二首</hi>
愚不求名含華隠曜愚愛棲真坐忘遺照愚獨聞和披<lb/>
音露妙視履考祥茲為吉兆<lb/>
　　了知妙湛歸心讃<lb/>
空中聖真具大威徳善入無為允臻其極愚心師之宻<lb/>
<pb n="KR3j0018_WYG_002-6b"/>
與神㑹凝然不動皦然不昧日慎一日有進無退<lb/>
　　三言約已自修箴<lb/>
愚修心自作戒勿馳散勿昏昧不分别勿留礙去纒縳<lb/>
令自在破憂恚成歡泰保其身無敗壊進其道無懈怠<lb/>
銘座隅書紳帯<lb/>
　　過幻日損箴<lb/>
過而能改自然寡悔知幻即離何勞用智日損之師簡<lb/>
要如是<lb/>
<pb n="KR3j0018_WYG_002-7a"/>
　　道為心寳銘<lb/>
名非身親利令智昬身智之外夫何足論食充且美衣<lb/>
敝仍温深蔵至寳道心常存<lb/>
　　心要銘<lb/>
心要之法妙矣哉先之以自覺濟之以力學自覺者生<lb/>
知之夲也力學者閒覽之助也言不盡意舉其宏綱辭<lb/>
約意微繹之為貴銘曰<lb/>
物靈而貴貴乎先覺大道坦明迷心踳駮妙法難思精<lb/>
<pb n="KR3j0018_WYG_002-7b"/>
微淵邈必也讀書然後為學<lb/>
　　放歸去來辭<lb/>
陶令曽言歸去來解印還家不逥首屏貴都遺身外名<lb/>
忘憂酷嗜杯中酒白傅曽言歸去來了知浮世非長乆<lb/>
獨歩逍遥自得塲飲食寢興随所偶羅隠曽言歸去來<lb/>
濩落生涯何所有明日船中竹一竿要學江湖釣魚手<lb/>
鼂叟亦言歸去來抗表辭榮養衰朽京洛紅塵舊滿衣總<lb/>
脱臨風都抖擻<lb/>
<pb n="KR3j0018_WYG_002-8a"/>
　　雙喻辭<lb/>
人事常酌中取象如敧器器平不敧覆有同身爽利道<lb/>
心常不繫取象如虚舟舟閒随逝止可比性優㳺能符<lb/>
雙喻者何慮復何憂<lb/>
　　智斷身心辭<lb/>
咨咨爾幻身誰能住世乆洪纎妍醜豈長存而不朽咨<lb/>
咨爾幻心常随外物誘風生電滅求其状而何有豁然<lb/>
達理忽洞見於天真未能無悶或沃之以聖酒去鄉逰<lb/>
<pb n="KR3j0018_WYG_002-8b"/>
蕩乆不歸今覺窮途自迴首<lb/>
　　集句書紳自用辭<lb/>
蒙以正徳而隠専於静遯於遯無是無非無所求無名<lb/>
無迹無諸悶愚自書紳用此言深心更與何人論<lb/>
　<lb/>
　<lb/>
　<lb/>
　昭德新編卷下<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青箱雜記卷五</head> <lb/>
    <p>
<pb n="KR3l0035_WYG_005-1a"/>
欽定四庫全書<lb/>
　青箱雜記卷五<lb/>
　　　　　　　　　　　　宋　呉處厚　撰<lb/>
小說載盧樵貌陋嘗以文章謁韋宙韋氏子弟多肆輕<lb/>
　侮宙語之曰盧雖人物不揚然觀其文章有首尾異<lb/>
　日必貴後竟如其言本朝夏英公亦嘗以文章謁盛<lb/>
　文肅文肅曰子文章有舘閣氣異日必顯後亦如其<lb/>
　言然余嘗究之文章雖皆出於心術而實有兩等有<lb/>
<pb n="KR3l0035_WYG_005-1b"/>
　山林草野之文有朝廷臺閣之文山林草野之文則<lb/>
　其氣枯槁憔悴乃道不得行著書立言者之所尚也<lb/>
　朝廷臺閣之文則其氣溫潤豐縟乃得位於時演綸<lb/>
　視草者之所尚也故本朝楊大年宋宣獻宋莒公胡<lb/>
　武平所撰制詔皆婉美淳厚過於前世燕許韋楊逺<lb/>
　甚而其為人亦各𩔖其文章王安國常語余曰文章<lb/>
　格調須是官様豈安國言官様亦謂有舘閣氣耶又<lb/>
　今世樂藝亦有兩般格調若朝廟供應則忌麄野嘲<lb/>
<pb n="KR3l0035_WYG_005-2a"/>
　<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>至於村歌社舞則又喜焉兹亦與文章相𩔖晏元<lb/>
　獻公雖起田里而文章富貴出於天然嘗覽李慶孫<lb/>
　富貴曲云軸裝曲譜金書字𣗳記花名玉篆牌公曰<lb/>
　此乃乞兒相未嘗諳富貴者故余毎吟咏富貴不言<lb/>
　金玉錦綉而唯說其氣象若樓臺側畔楊花過簾幕<lb/>
　中間燕子飛梨花院落溶溶月栁絮池塘淡淡風之<lb/>
　𩔖是也故公自以此句語人曰窮兒家有這景致也<lb/>
　無<lb/>
<pb n="KR3l0035_WYG_005-2b"/>
公風骨清羸不喜肉食尤嫌肥羶毎讀韋應物詩愛之<lb/>
　曰全没些脂膩氣故公於文章尤負賞識集梁文選<lb/>
　以後迄于唐别為集選五卷而詩之選尤精凡格調<lb/>
　猥俗而脂膩者皆不載也公之佳句宋莒公皆題於<lb/>
　齋壁若無可奈何花落去似曾相識燕歸來靜尋啄<lb/>
　木藏身處閑見遊絲到地時樓臺冷落收燈夜門巷<lb/>
　蕭條掃雪天已定復揺春水色似紅如白野棠花之<lb/>
　𩔖莒公常謂此數聨使後之詩人無復措詞也<lb/>
<pb n="KR3l0035_WYG_005-3a"/>
楊文公為執政所忌母病謁告不俟朝㫖徑歸韓城與<lb/>
　弟倚居踰年不調公有啟謝朝中親友曰介推母子<lb/>
　願歸綿上之田伯夷弟兄甘受首陽之餓後除知汝<lb/>
　州而希㫖言事者攻擊不已公又有啟與親友曰已<lb/>
　擠溝壑猶下石而弗休方困蒺藜尚關弓而相射<lb/>
范文正公㓜孤隨母適朱氏因冒朱姓名說後復本姓<lb/>
　以啟謝時宰曰志在投秦入境遂稱於張禄名非覇<lb/>
　越乗舟乃効於陶朱以范睢范蠡亦嘗改姓名故也<lb/>
<pb n="KR3l0035_WYG_005-3b"/>
　又偽蜀翰林學士范禹偁亦嘗冒張姓謝啟云昔年<lb/>
　上第誤摽張禄之名今日故園復作范睢之裔然不<lb/>
　若文正公之精切<lb/>
胡武平嘗奉勅撰温成皇后哀冊文受㫖以温成嘗因<lb/>
　禁卒竊發捍衞有功而秉筆者不能文其實公乃用<lb/>
　西漢馬何羅觸瑟馮媛當熊二事以狀其意曰在昔<lb/>
　禁闈誰何弛衞觸瑟方警當熊已厲覽者無不嘆服<lb/>
夏文莊公竦㓜負才藻超邁不羣時年十二有試公以<lb/>
<pb n="KR3l0035_WYG_005-4a"/>
　放宫人賦者公援筆立成文不加㸃其畧曰降鳯詔<lb/>
　於丹陛出蛾眉於六宫夜雨未回儼鬂雲於簾戸秋<lb/>
　風漸曉失釵燕於房櫳又曰莫不喜極如夢心揺若<lb/>
　驚踟蹰而玉趾無力眄睞而横波漸傾鸞鑑重開已<lb/>
　有歸鴻之勢鳯笙將罷皆為别鶴之聲于時銀箭初<lb/>
　殘瓊宫乍曉星眸爭别於天仗蓮臉競辭於庭沼行<lb/>
　分而掖路深沉步緩而回廊繚繞嫦娥偷藥幾年而<lb/>
　不出蟾宫遼鶴思家一旦而郤歸華表<lb/>
<pb n="KR3l0035_WYG_005-4b"/>
公舉制科庭對策罷方出殿門遇楊微之見其年少遽<lb/>
　與語曰老夫他則不知唯喜吟咏願丐賢良一篇以<lb/>
　卜他日之志不識可否公援筆欣然曰殿上衮衣明<lb/>
　日月研中旌影動龍蛇縱横禮樂三千字獨對丹墀<lb/>
　日未斜楊公嘆服數四曰真將相器也<lb/>
景徳中夏公初授舘職時方早秋上夕宴後庭酒酣遽<lb/>
　命中使詣公索新詞公問上在甚處中使曰在拱宸<lb/>
　殿按舞公即抒思立進喜遷鶯詞曰霞散綺月沉鈎<lb/>
<pb n="KR3l0035_WYG_005-5a"/>
　簾捲未央樓夜涼河漢截天流宫闕鏁新秋瑶堦曙<lb/>
　金莖露鳯髓香和雲霧三千珠翠擁宸遊水殿按<lb/>
　梁州中使入奏上大恱夏公雖舉進士本無科名以<lb/>
　父殁王事授潤州丹陽簿即上書乞應制舉其畧曰<lb/>
　邊障多故羽書旁午而先臣供傳遽之職立矢石之<lb/>
　地忘家殉國失身行陣陛下哀臣孤㓜任之州縣唯<lb/>
　陛下辨而明之若陛下以枕石潄流為達臣世居市<lb/>
　井若陛下以金牓丹桂為才則臣未忝科第若陛下<lb/>
<pb n="KR3l0035_WYG_005-5b"/>
　以鳩杖鮐背為徳則臣始踰弱冠若陛下以荷戈控<lb/>
　弦為勇則臣生本綿弱若陛下令臣待詔公車條問<lb/>
　急政對揚紫宸指陳時事猶可與漢唐諸儒方轡並<lb/>
　驅而較其先後矣真廟再三賞激召赴中書試論六<lb/>
　首一曰定四時别九州聖功孰大論二曰考定明<lb/>
　堂制度論三曰光武二十八將功業先後論四曰九<lb/>
　功九法為國何先論五曰舜無為禹勤事功業孰優<lb/>
　論六曰曾參何以不列四科論是嵗遂中制科<lb/>
<pb n="KR3l0035_WYG_005-6a"/>
淮隂侯廟題者甚多惟諫議錢公昆最為絶唱曰築壇<lb/>
　拜日恩雖厚躡足封時慮已深隆凖早知同鳥喙將<lb/>
　軍應起五湖心<lb/>
徐州歌風臺題者甚多惟尚書張公方平最為絶唱曰<lb/>
　落魄劉郎作帝歸樽前一曲大風辭才如信越猶俎<lb/>
　醢安用思他猛士為<lb/>
臨潼縣華清宫朝元閣題者亦多惟陳文惠公二韻尤<lb/>
　為絶唱曰朝元髙閣逈秋毫無𨼆情浮雲忽以蔽不<lb/>
<pb n="KR3l0035_WYG_005-6b"/>
　見漁陽城<lb/>
蘇為酷嗜吟詠知湖州日有詩數十首惟一篇足為絶<lb/>
　唱曰野艇閑撑處湘天景亦微春波無限緑白鳥自<lb/>
　南飛栁色濃垂岸山光冷照衣時携一壺酒戀到晩<lb/>
　涼歸在宣城亦有詩十首皆以宣城為目内宣城花<lb/>
　一首尤為清麗曰宣城花疊嶂樓前簇綺霞若非翠<lb/>
　露陶潜栁即是紅藏小謝家又常知邵武軍亦有小<lb/>
　詩十首唯一篇最善曰愛重八九月登髙<hi>闕</hi>下樓樹<lb/>
<pb n="KR3l0035_WYG_005-7a"/>
　紅雲白處寒瀬泊魚舟<lb/>
唐路徳延有孩兒詩五十韻盛傳於世近代洛中致政<lb/>
　侍郎張公師錫追次其韻和成老兒詩亦五十韻合<lb/>
　録之曰鬂髮盡皤然眉分白雪鮮週遮延客話傴僂<lb/>
　抱孫憐無病常供粥非寒亦衣綿假溫推擁背借力<lb/>
　仗搘肩貌比三峰客年過四皓仙喚方離枕上扶始<lb/>
　到門前毎愛烹山茗常嫌飣石蓮耳聾如塞纊眼暗<lb/>
　似籠烟宴坐羸凭几乗騎困嚲鞭頭揺如轉旋唇動<lb/>
<pb n="KR3l0035_WYG_005-7b"/>
　若抽牽骨冷愁離火牙疼怯潄泉形骸將就木嚢槖<lb/>
　尚貪錢膠睫乾眵綴粘髭冷涕懸披裘腰懶繫濯手<lb/>
　袖慵揎擡舉衣頻喚扶持藥屢煎坐多茵易破行少<lb/>
　履難穿喜婢裁裙布嗔妻買粉鈿房教深下幕牀遣<lb/>
　厚鋪毡琴聽憐三樂圗張笑七賢看嫌經字小敲喜<lb/>
　磬聲圎食罷羔流袂盃餘酒帶涎樂來須遣罷醫到<lb/>
　久相延褁帽縱横掠梳頭取次纒長吁思徃事多感<lb/>
　聽哀弦氣注腰還重風牽口便偏墓松先遣種誌石<lb/>
<pb n="KR3l0035_WYG_005-8a"/>
　預教鐫客到惟求藥僧來忽問禪養茶懸竈壁晒艾<lb/>
　曝<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>椽怒僕空睜眼嗔兒謾握拳心驚嫌蹴踘脚軟<lb/>
　怕鞦韆局縮同寒狖摧豗似飽鳶觀瞻多目眩牽動<lb/>
　即頭旋女嫁求紅燭男㛰乞彩錢已聞捐几杖寧更<lb/>
　佩韋絃賓客身非與<hi>去聲</hi>兒孫事已傳養和屏作伴如<lb/>
　意拂相連久棄登山屐惟存負郭田呻吟朝不樂展<lb/>
　轉夜無眠呼稚臨床畔看書就枕邊冷疑懐貯水虚<lb/>
　訝耳聞蟬束帛非無分安車信有縁伏生甘坐末絳<lb/>
<pb n="KR3l0035_WYG_005-8b"/>
　老讓行先拘急將風夜昏沉欲雨天雞皮塵漸漬齯<lb/>
　齒食頻填毎憶居郎署常思釣渭川喜逢迎佛㑹羞<lb/>
　赴賞花筵徑狹容移檻堦危索減塼好生焚鳥網惡殺<lb/>
　拆漁船既感桑榆日常嗟蒲栁年長思當弱冠悔不<lb/>
　賸狂顛<lb/>
師錫年八十餘卒又有喜子及第詩曰御榜今朝至見<lb/>
　名心始安爾能俱中第吾遂可休官賀客留連飲家<lb/>
　書反覆看世科誰不繼得慰二親難葢張嘗有中魁<lb/>
<pb n="KR3l0035_WYG_005-9a"/>
　甲者故得有世科之語<lb/>
李昉吕端同踐文舘後各登台輔吕公贈李公詩曰憶<lb/>
　昔僦居明徳坊官資俱是校書郎青衫共直昭文舘<lb/>
　白首同登政事堂佐國廟謨君已展避賢榮路我猶<lb/>
　妨主恩至重何時報老眼相看淚兩行<lb/>
向敏中冦凖同以太平興國五年登科後向秉鈞㓂以<lb/>
　使相知永興軍向作絶句贈冦㓂酬之曰玉殿登科<lb/>
　四十年當時僚友盡英賢嵗寒惟有君兼我白首猶<lb/>
<pb n="KR3l0035_WYG_005-9b"/>
　持將相權<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青箱雜記卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青箱雜記卷一</head> <lb/>
    <p>
<pb n="KR3l0035_WYG_001-1a"/>
欽定四庫全書<lb/>
　青箱雜記卷一<lb/>
　　　　　　　　　　　　宋　呉處厚　撰<lb/>
雷徳驤長安人太祖時久居諫諍之任有直名與趙普<lb/>
　有隙時普以勲舊作相寵遇方渥驤間請對言普專<lb/>
　權容堂吏納賂由是忤㫖貶商州司戸嵗餘其子有<lb/>
　隣撾登聞鼓訴寃鞫得其實堂吏李可度除名餘黨<lb/>
　皆杖脊黥配逺州出普知河陽召徳驤復舊官擢有<lb/>
<pb n="KR3l0035_WYG_001-1b"/>
　隣守校書郎後普復入相徳驤懇乞致仕太宗勉之<lb/>
　曰朕終保卿必不為普所擠有隣性亦剛鯁有父風<lb/>
　太宗嘗面諭有隣朕欲用汝父為相何如有隣對曰<lb/>
　臣父有才畧而無度量非宰相器乃止有隣弟有終<lb/>
　亦有才平蜀㓂最有功為宣徽使薨徳驤有終父子<lb/>
　二人常並命為江南兩路轉運使當世榮之王禹偁<lb/>
　贈詩二首其一曰江南江北接王畿漕運帆檣去似<lb/>
　飛父子有才同富國君王無事免宵衣屏除奸吏魂<lb/>
<pb n="KR3l0035_WYG_001-2a"/>
　應䘮養活疲民肉漸肥還有文場受恩客望塵情抱<lb/>
　倍依依其二曰當時詞氣壓朱雲老作皇家諫諍臣<lb/>
　章䟽罷封無事日朝廷猶指直言人題詩野舘光泉<lb/>
　石講易秋堂動鬼神棘寺下僚叨末路齋心唯祝秉<lb/>
　鴻鈞葢禹偁常出徳驤門下而徳驤深於易酷嗜吟<lb/>
　詠故也<lb/>
有終有將畧自平蜀後人為立祠又嘗以私財犒士貧<lb/>
　不能足貸錢以給比捐舘時猶逋三萬緡真宗特出<lb/>
<pb n="KR3l0035_WYG_001-2b"/>
　内帑償之故魏野哭有終詩曰聖代賢臣䘮何人不<lb/>
　慘顔新祠人祭祀舊債帝填還鹵簿塵侵暗銘旌泪<lb/>
　洒班功名誰復繼勅葬向家山<lb/>
洛陽龍門有吕文穆公讀書龕云文穆昔嘗棲偃於此<lb/>
　初有友二人一人則溫尚書仲舒一人忘其姓名而<lb/>
　三人誓不得狀元不仕及唱第文穆狀元溫已不意<lb/>
　然猶中甲科遂釋褐其一人徑拂衣歸𨼆後文穆作<lb/>
　相太宗問昔誰為友文穆即以歸𨼆者對遽以著作<lb/>
<pb n="KR3l0035_WYG_001-3a"/>
　佐郎召之不起故文穆罷相尹洛作詩曰昔作儒生<lb/>
　謁貢闈今提相印出黄扉九重鵷鷺醉中别萬里烟<lb/>
　霄達了歸隣叟盡垂新鶴髮故人猶著舊麻衣洛陽<lb/>
　謾道多才子自嘆遭逢似我稀所謂故人葢斥其友<lb/>
　歸𨼆者<lb/>
文穆有大第在洛中真宗祠汾時車駕幸止其㕔後人<lb/>
　不敢復坐圍以欄楯設御榻焉即今張文孝公宅是<lb/>
　也<lb/>
<pb n="KR3l0035_WYG_001-3b"/>
張文孝公觀以真宗幸亳嵗狀元及第致仕樞密副使<lb/>
　而其父尚無恙父名居業周易學究性友弟滯選調<lb/>
　三十餘年年六十餘始轉京秩以主客員外郎致仕<lb/>
　見其子入踐樞府授大府卿壽九十卒卒未逾年張公<lb/>
　亦捐舘故諡文孝乃知張公貴達皆其父福慶所致<lb/>
李文正公昉深州饒陽人太祖在周朝已知其名及即<lb/>
　位用以為相常語昉曰卿在先朝未嘗傾陷一人可<lb/>
　謂善人君子故太宗遇昉亦厚年老罷相毎曲宴必<lb/>
<pb n="KR3l0035_WYG_001-4a"/>
　宣赴賜坐昉嘗獻詩曰微臣自愧頭如雪也向鈞天<lb/>
　侍玉皇昉詩務淺切效白樂天體晩年與參政李公<lb/>
　至為唱和友而李公詩格亦相𩔖今世傳二李唱和<lb/>
　集是也<lb/>
公有第在京城北家法尤嚴凡子孫在京守官者俸錢<lb/>
　皆不得私用與饒陽莊課併輸宅庫月均給之故孤<lb/>
　遺房分皆獲沾濟世所難及也有子宗諤仕至翰林<lb/>
　學士篇什筆札兩皆精妙太宗朝嘗以京官帶舘職<lb/>
<pb n="KR3l0035_WYG_001-4b"/>
　赴内宴閣門拒之宗諤獻詩曰戴了宫花賦了詩不<lb/>
　容重覩赭黄衣無聊獨出金門去恰似當年下第歸<lb/>
　葢宗諤嘗舉進士御試下第故詩因及之太宗即時<lb/>
　宣召赴坐後遂為例雖選人帶職亦預内宴自宗諤<lb/>
　始也<lb/>
王文正公旦相真宗僅二十年時值四方納欵海内無<lb/>
　事天書荐降祥瑞沓臻而大駕封岱祠汾皆為儀衞<lb/>
　使扈蹕處士魏野獻詩曰太平宰相年年出君在中<lb/>
<pb n="KR3l0035_WYG_001-5a"/>
　書十四秋西祀東封俱已畢可能來伴赤松遊<lb/>
世傳真宗任旦為相常倚以決事故歐陽少師撰旦神<lb/>
　道碑銘曰國有大事事有大疑匪卜匪筮公為蓍龜<lb/>
　公雖荷真宗眷委之重毎慎密逺權以自防故君臣<lb/>
　之間略無纎隙可窺<lb/>
公與楊文公億為空門友楊公謫汝州公適當軸毎音<lb/>
　問不及他事唯談論真諦而已余嘗見楊公親筆與<lb/>
　公云山栗一秤聊表村信葢汝唯産栗而億與王公<lb/>
<pb n="KR3l0035_WYG_001-5b"/>
　忘形以一秤栗遺之斯亦昔人雞黍縞紵之意也<lb/>
世傳王公嘗記前世為僧與唐房太尉事頗相𩔖及將<lb/>
　捐舘遺命剃髮以僧服歛家人不欲止以緇褐一襲<lb/>
　納諸棺而已然公風骨清峭頃項微結喉有僧相人<lb/>
　皆謂其寒薄獨一善相者目之曰公名位俱極但禄<lb/>
　氣不豐耳故旦雖位極一品而飲㗖全少不畜聲伎<lb/>
　晚年移疾在告真宗嘗密齎白金五千兩旦表謝曰<lb/>
　已恨多藏况無用處竟不受之其清苦如此<lb/>
<pb n="KR3l0035_WYG_001-6a"/>
彭齊吉州人才辯滑稽無與為對未第時常謁南豐宰<lb/>
　而宰不喜士平居未嘗展禮一夕虎入縣廨咥所畜<lb/>
　羊棄殘而去宰即以㑹客彭亦預翌日彭獻詩謝之<lb/>
　曰昨夜黄斑入縣來分明踪跡印蒼苔幾多道徳驅<lb/>
　難去些子猪羊引便來令尹聲聲言有過録公口口<lb/>
　道無災思量也解開東閣留取頭蹄設秀才南方謂<lb/>
　押司録事為録公覽者無不絶倒齊以大中祥符元<lb/>
　年姚曄下及第仕至太常博士卒<lb/>
<pb n="KR3l0035_WYG_001-6b"/>
陳亞揚州人仕至太常少卿年七十卒葢近世滑稽之<lb/>
　雄也嘗著藥名詩百餘首行於世若風月前湖近軒<lb/>
　窓半夏凉棊怕臘寒呵子下衣嫌春暖宿紗裁及贈<lb/>
　祈雨僧云無雨若還過半夏和師晒作葫蘆羓之𩔖<lb/>
　極為膾炙又嘗知祥符縣親故多借車馬亞亦作藥<lb/>
　名詩曰地居京界足親知借借尋常無歇時但㸔車<lb/>
　前牛領上十家皮沒五家皮覽者無不絶倒亞常言<lb/>
　藥名用於詩無所不可而斡運曲折使各中理在人<lb/>
<pb n="KR3l0035_WYG_001-7a"/>
　之智思耳或曰延胡索可用乎亞曰可沉思乆之因<lb/>
　朗吟曰布袍袖裏懐漫刺到處遷延胡索人此可贈<lb/>
　游謁窮措大聞者莫不大笑<lb/>
亞與章郇公同年友善郇公當軸將用之而為言者所<lb/>
　抑亞作藥名生查子陳情獻之曰朝廷數擢賢旋占<lb/>
　凌霄路自是鬱陶人險難無移處也知没藥療饑寒<lb/>
　食薄何相悞大幅紙連粘甘草歸田賦亞又别成藥<lb/>
　名生查子閨情三首其一曰相思意已深白紙書難<lb/>
<pb n="KR3l0035_WYG_001-7b"/>
　足字字苦參商故要㯽郎讀分明記得約當歸逺至<lb/>
　櫻桃熟何事菊花時猶未回鄉曲其二曰小院雨其<lb/>
　凉石竹生風砌罷扇儘從容半下紗厨睡起來閑坐<lb/>
　北亭中滴盡真珠淚為念壻辛懃去折蟾宫桂其三<lb/>
　曰浪蕩去未來躑躅花頻換可惜石榴裙蘭麝香銷<lb/>
　半琵琶閑抱理相思必撥朱弦斷擬續斷來弦待這<lb/>
　寃家看亞又自為亞字謎曰若教有口便啞且要無<lb/>
　心為惡中間全没肚腸外面強生稜角此雖一時俳<lb/>
<pb n="KR3l0035_WYG_001-8a"/>
　諧之詞然所寄興亦有深意亞又别有詩百餘首號<lb/>
　澄源集有嵗旦示知己云收寒歸地底表老向人間<lb/>
　又與友人郊遊云馬嘶曾到寺犬吠乍行村送歸化<lb/>
　宰王秘丞赴闕云吏辭如賀日民送似迎時懐舊𨼆<lb/>
　云排聨花品曽非僣愛惜苔錢不是慳亦自成一家<lb/>
　體格<lb/>
亞性寛和累典名藩皆有遺愛然頗真率無威儀吏不<lb/>
　甚懼行坐常弄瓢子不離懐袖尤喜唱清和樂知越<lb/>
<pb n="KR3l0035_WYG_001-8b"/>
　州時每擁騎自衙庭出或由鑑湖緩轡而歸必敲鐙<lb/>
　代拍潜唱徹三十六遍然後已亦其性也<lb/>
郎中曹琰亦滑稽辯捷嘗有僧以詩卷投獻琰閲其首<lb/>
　篇登潤州甘露閣云下觀揚子小琰曰何不道卑吠<lb/>
　狗兒肥次又閲一篇送僧云猿啼旅思悽琰曰何不<lb/>
　道犬吠張三嫂座中無不大笑<lb/>
龍圖劉曄亦滑稽辯捷嘗與内相劉筠聚㑹飲茗問左<lb/>
　右曰湯滚也未左右皆應曰已滚筠曰僉曰鯀哉曄<lb/>
<pb n="KR3l0035_WYG_001-9a"/>
　應聲曰吾與㸃也<lb/>
曄又嘗與筠連騎趨朝筠馬病足行遲曄謂曰馬何故<lb/>
　遲筠曰只為五更三言㸃蹄也曄應聲曰何不與他<lb/>
　七上八意欲下馬徒行也<lb/>
　<lb/>
　<lb/>
　<lb/>
　<lb/>
<pb n="KR3l0035_WYG_001-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青箱雜記卷一<lb/>
</p>
<p>
</p>
  </div>
</body>
</text>
</TEI>
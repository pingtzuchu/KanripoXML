<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青箱雜記卷二</head> <lb/>
    <p>
<pb n="KR3l0035_WYG_002-1a"/>
欽定四庫全書<lb/>
　青箱雜記卷二<lb/>
　　　　　　　　　　　　宋　呉處厚　撰<lb/>
龔頴邵武人先仕江南歸朝為侍御史嘗憤叛臣盧絳<lb/>
　殺其叔慎儀又害其家後絳來陛見舞蹈次頴遽前<lb/>
　以笏擊而踣之太祖驚問其故頴曰臣為叔父復讐<lb/>
　非有他也因俯伏頓首請罪極言絳狼子野心不可<lb/>
　畜太祖即下令誅絳而赦頴<lb/>
<pb n="KR3l0035_WYG_002-1b"/>
頴自負文學少許人談論多所折難太宗朝知朗州士<lb/>
　罕造其門獨丁謂䞇文求見頴倒屣延迓酧對終日<lb/>
　以至忘食曰自唐韓栁後今得子矣異日丁獻詩於<lb/>
　頴頴次韻和酧曰膽怯何由戴鐵冠秪縁昭代奬孤<lb/>
　寒曲肱未遂違前志直指無聞是曠官三署毎傳朝<lb/>
　客說五溪閑凭郡樓看祝君早得文場雋况值天堦<lb/>
　正舞干慎儀亦任江南為尚書禮部侍郎崇政殿學<lb/>
　士嘗奉使嶺表劉主囚之踰年不遣慎儀憂悸不知<lb/>
<pb n="KR3l0035_WYG_002-2a"/>
　所出乃然頂禱佛願捨宅建寺庶遂生還未幾劉主<lb/>
　女病譫語曰且急遣龔慎儀歸國不然我即死劉主<lb/>
　懼遣之慎儀尋歸以宅為寺即今邵武玉堂里香嚴<lb/>
　寺是也江南平以慎儀為歙州刺史盧絳領叛兵數<lb/>
　千入其城慎儀坐黄堂治事有絳部曲小校熊進直<lb/>
　前刄之舉族遇害惟二女弗忍殺擕以自隨比入閩<lb/>
　中二女猶記憶鄉里至玉堂香嚴寺徘徊不前曰此<lb/>
　是我家就死足矣絳即殺之里老言慎儀為兒時戱<lb/>
<pb n="KR3l0035_WYG_002-2b"/>
　於道傍有胡僧過目之曰此兒骨法亦貴但恨有㐫<lb/>
　相恐不得令終竟如其言<lb/>
五代之際天下剖裂太祖啟運雖則下西川平嶺表收<lb/>
　江南而呉越荆閩納籍歸覲然猶有河東未殄其後<lb/>
　太宗再駕乃始克之海内自此一統故因御試進士<lb/>
　乃以六合為家為賦題時進士王世則遽進賦曰搆<lb/>
　盡乾坤作我之龍樓鳯閣開窮日月為君之玉戸金<lb/>
　關帝覽之大恱遂擢為第一人<lb/>
<pb n="KR3l0035_WYG_002-3a"/>
是年李巽亦以六合為家賦登第賦云闢八荒而為庭<lb/>
　衢并包有截用四海而作藩屛善閉無關此亦善矣<lb/>
　然不若世則之雄壯巽字仲權邵武人以蜃樓土鼔<lb/>
　周處斬蛟三賦馳名累舉不第為鄉人所侮曰李秀<lb/>
　才應舉空去空回知席帽甚時得離身巽亦不較至<lb/>
　是乃遺鄉人詩曰當年踪跡困泥塵不意乗時亦化<lb/>
　鱗為報鄉閭親戚道如今席帽已離身葢國初猶襲<lb/>
　唐風士子皆曵袍重戴出則以席帽自隨巽後仕至<lb/>
<pb n="KR3l0035_WYG_002-3b"/>
　度支郎中兩浙轉運使卒與王禹偁相友善今小畜<lb/>
　集有送李仲權赴官序即巽也<lb/>
世傳潘閬安鴻漸八才子圖皆策蹇重戴又禹偁贈崔<lb/>
　遵慶及第詩云且留重戴士風多則國初舉子猶重<lb/>
　戴矣<lb/>
天聖以前烏幘惟用光紗自後始用南紗迨今六十年<lb/>
　復稍稍用光紗矣<lb/>
世傳陳執中作相有壻求差遣執中曰官職是國家的<lb/>
<pb n="KR3l0035_WYG_002-4a"/>
　非卧房籠篋中物壻安得有之竟不與故仁宗朝諫<lb/>
　官累言執中不學無術非宰相器而仁宗注意愈堅<lb/>
　其後諫官面論其非曰陛下所以眷執中不替者得<lb/>
　非以執中嘗於先朝乞立陛下為太子耶且先帝止<lb/>
　二子而周王已薨立嗣非陛下而誰執中何足貴仁<lb/>
　宗曰非為是但執中不欺朕耳然則人臣事主宜以<lb/>
　不欺為先<lb/>
執中好閲人而解賔王最受知初為登州黄縣令素不<lb/>
<pb n="KR3l0035_WYG_002-4b"/>
　相識執中一見即大用勅舉京官及後作相又薦舘<lb/>
　職賔王仕至工部侍郎致政家雄富諸子皆京秩年<lb/>
　七十餘卒賔王為人方頥大口敦龎重厚左足下有<lb/>
　黒子甚明大<lb/>
馮瀛王道詩雖淺近而多諳理若但知行好事莫要問<lb/>
　前程須知海岳歸明主未省乾坤陷吉人之𩔖世雖<lb/>
　盛傳而罕見其全篇今並録之詩曰窮達皆由命何<lb/>
　勞發嘆聲但知行好事莫要問前程冬去氷須泮春<lb/>
<pb n="KR3l0035_WYG_002-5a"/>
　來草自生請君觀此理天道甚分明又偶作云莫為<lb/>
　危時便愴神前程往往有期因須知海岳歸明主未<lb/>
　省乾坤陷吉人道徳幾時曾去世舟車何處不通津<lb/>
　但教方寸無諸惡狼虎叢中也立身<lb/>
世譏道依阿詭隨事四朝十一帝不能死節而余嘗采<lb/>
　道所言與其所行參相考質則道未嘗依阿詭隨其<lb/>
　所以免於亂世葢天幸耳石晉之末結釁邊境懼無<lb/>
　敢奉使者宰相選人道即批奏臣道自去舉朝失色<lb/>
<pb n="KR3l0035_WYG_002-5b"/>
　皆以謂墮於虎口而道竟生還又彭門卒以道為賣<lb/>
　己欲兵之湘隂公曰不干此老子事中亦獲免初郭<lb/>
　威遣道迓湘隂道語威曰不知此事由中否道平生<lb/>
　不曽妄語莫遣道為妄語人及周世宗欲收河東自<lb/>
　謂此行若太山壓卵道曰不知陛下作得山否凡此<lb/>
　皆推誠任直委命而行即未嘗有所顧避依阿也又<lb/>
　契丹嘗問道萬姓紛紛何人救得而道發一言以對<lb/>
　不啻活生靈百萬葢俗人徒見道之迹不知道之心<lb/>
<pb n="KR3l0035_WYG_002-6a"/>
　道迹濁心清豈世俗所知耶余嘗與富文忠公論道<lb/>
　之為人文忠曰此孟子所謂大人也<lb/>
張文定公齊賢洛陽人少時家貧父死無以葬有河南<lb/>
　縣史某甲為辦棺歛公深徳之遂展兄事雖貴不替<lb/>
　後趙普密薦齊賢於太宗太宗未用普即具列前事<lb/>
　以為陛下若擢齊賢則齊賢他日感恩過於此太宗<lb/>
　大恱未幾擢齊賢為相<lb/>
齊賢相太宗真宗皆以亮直重厚稱及晚娶薛氏婦真<lb/>
<pb n="KR3l0035_WYG_002-6b"/>
　宗不恱一旦元㑹上壽齊賢已微醺進止失容坐是<lb/>
　謫安州其麻曰仍復酣醟杯觴欹傾冠弁葢為是也<lb/>
齊賢常作詩自警兼遺子孫雖詞語質朴而事理切當<lb/>
　足為規戒其曰慎言渾不畏忍事又何妨國法須遵<lb/>
　守人非莫舉揚無私仍克己直道更和光此箇如端<lb/>
　的天應降吉祥余嘗廣其意就毎句一篇命曰八詠<lb/>
　警戒詩其一云慎言渾不畏言出患常隨須信機樞<lb/>
　發難容駟馬追三緘事可見兩舌業當知口是起羞<lb/>
<pb n="KR3l0035_WYG_002-7a"/>
　本<hi>闕</hi>君且再思其二云忍事有何妨勿令心火揚火<lb/>
　揚猶可滅心忿固多傷堪嘆波羅密可憐歌利王從<lb/>
　心更從刃字意好端詳其三云國法須遵守金科盡<lb/>
　詔條一毫如有犯三尺不相饒豈肯容姦黠何須恃<lb/>
　貴驕自然逢吉慶神理亦昭昭其四云人非莫舉揚<lb/>
　萬事且包荒殿上便猶掩車中吐不妨在他誠所短<lb/>
　於已有何長須是常規檢回頭自忖量其五云無私<lb/>
　仍克己克己又無私一事兼脩飾終身在有思公清<lb/>
<pb n="KR3l0035_WYG_002-7b"/>
　多歛怨髙亢易招危更切循卑退方應履坦夷其六<lb/>
　云直道更和光雙脩譽乃彰直須和輔助和頼直交<lb/>
　相恃直終多訐偏和又少剛能和又能直行已自芬<lb/>
　芳其七云此箇如端的除非六句脩永為几杖誡更<lb/>
　遺子孫謀本立方生道農勤乃有秋兹詩雖淺近至<lb/>
　理可推求其八云天應降吉祥天理本茫茫舒慘雖<lb/>
　無定榮枯却有常益謙尤効驗福善更昭彰籠絡無<lb/>
　踈漏恢恢網四張<lb/>
<pb n="KR3l0035_WYG_002-8a"/>
皇祐嘉祐中未有謁禁士人多馳騖請託而法官尤甚<lb/>
　有一人號望火馬又一人號日遊神葢以其日有奔<lb/>
　趨聞風即至未嘗暫息故也<lb/>
李侍郎仲容濤相之後吉徳恬退不與物校時人目為<lb/>
　李佛子享年七十臘月八日無疾而逝觀文丁公度<lb/>
　為撰墓誌叙其為人曰天禧中士風奔競公在文舘<lb/>
　淡然自守同列中負人倫之鑒者曰李公他日名位<lb/>
　顯年壽髙我輩俱不及迄今皆騐<lb/>
<pb n="KR3l0035_WYG_002-8b"/>
太祖廟諱匡𦙍語訛近香印故今世賣香印者不敢斥<lb/>
　呼鳴羅而已仁宗廟諱貞語訛近蒸今内庭上下皆<lb/>
　呼蒸餅為炊餅亦此𩔖<lb/>
錢武肅王諱鏐至今呉越間謂石榴為金櫻劉家留家<lb/>
　為金家田家留住為駐住又楊行密據江淮至今民<lb/>
　間猶謂蜜為蜂糖滁人猶謂荇溪為菱溪則俗語承<lb/>
　諱久未能頓易故也<lb/>
劉溫叟父名岳終身不聽樂不遊嵩華毎赴内宴聞鈞<lb/>
<pb n="KR3l0035_WYG_002-9a"/>
　奏回則號泣移時曰若非君命則不至於是此與唐<lb/>
　李賀父名晉肅賀不敢舉進士事頗相𩔖<lb/>
杜祁公衍常言父母之名耳可得聞口不可得言則所<lb/>
　諱在我而已他人何預焉故公帥并州視事未三日<lb/>
　孔目吏請公家諱公曰下官無所諱惟諱取枉法贓<lb/>
　吏悚而退<lb/>
公酷嗜吟詠致政後作林下書懐詩曰從政區區到白<lb/>
　頭一生寧肯顧恩讐雙鳬乗鴈常深媿野馬黄羊亦<lb/>
<pb n="KR3l0035_WYG_002-9b"/>
　過憂豈是林泉堪佚老只縁蒲栁不禁秋始終幸㑹<lb/>
　承平日樂聖唯能擊壤謳然余不見野馬黄羊事後<lb/>
　讀唐張說傳乃見之則所謂吾肉非黄羊必不畏喫<lb/>
　血非野馬必不畏刺是已余皇祐壬辰嵗取國學解<lb/>
　試律設大法賦得第一名樞密邵公元翰林賈公黯<lb/>
　密直蔡公杭脩注江公休復為考官内江公尤見知<lb/>
　語余曰滿場程試皆使蕭何惟足下使蕭規對漢約<lb/>
　足見其追琢細膩又所問春秋策對荅詳備及賦押<lb/>
<pb n="KR3l0035_WYG_002-10a"/>
　秋荼之密用唐宗赦受縑事諸君皆不見云只有秦<lb/>
　法繁於秋荼密於凝脂然則君何出余避席歛衽自<lb/>
　陳逺方寒士一旦程文誤中甄采因對自文選策秀<lb/>
　才文有解秋荼之密網唐宗赦受縑事出杜佑通典<lb/>
　唐書即入載公大喜又曰滿場使次骨皆作刺骨對<lb/>
　凝脂惟足下用杜周傳作次骨又對吹毛只這亦堪<lb/>
　作解元余再三遜謝是舉登科名在行間授臨汀獄<lb/>
　掾公作詩送余曰太學魯諸生南州漢掾卿故鄉千<lb/>
<pb n="KR3l0035_WYG_002-10b"/>
　里外丹桂一枝榮莫嘆科名屈難將力命爭他年重<lb/>
　射策詞句太縱横葢公欲激余應大科故也樞密邵<lb/>
　公亦蒙屢加論薦常謂余詩淺切有似白樂天一日<lb/>
　閲相國寺書肆得馮瀛王詩一帙而歸以語之公曰<lb/>
　子詩格似白樂天今又愛馮瀛王將來捻取箇豁達<lb/>
　李老<hi>慶厯中京師有民自號豁達李老毎好吟詩而詞多鄙俚故公以戱之</hi>遂皆大笑<lb/>
　然余賦才鄙拙不能強為豪爽今齒已老而詩格定<lb/>
　時時遣興實有李老之風足見公之知言也熈寧中余<lb/>
<pb n="KR3l0035_WYG_002-11a"/>
　辟定武管勾機宜文字公時牧鄆州附所作詩一大<lb/>
　軸并寄余詩曰流年直似隙中駒别後情懐懶似踈<lb/>
　天上又頒新嵗厯床頭未荅故人書慇懃魚鴈功曹<lb/>
　檄狼藉盃盤上客魚好在仲宣家萬里從軍苦樂定<lb/>
　何如未幾公即捐舘迄今追念知己每增感愴<lb/>
　<lb/>
　<lb/>
　<lb/>
<pb n="KR3l0035_WYG_002-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青箱雜記卷二<lb/>
</p>
<p>
</p>
  </div>
</body>
</text>
</TEI>
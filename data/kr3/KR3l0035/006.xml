<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青箱雜記卷六</head> <lb/>
    <p>
<pb n="KR3l0035_WYG_006-1a"/>
欽定四庫全書<lb/>
　青箱雜記卷六<lb/>
　　　　　　　　　　　　宋　呉處厚　撰<lb/>
王禹偁老精四六有同時與之在翰林而大拜者王以<lb/>
　啟賀之曰三神山上曾陪鶴駕之游六學士中獨有<lb/>
　漁翁之嘆白樂天嘗有詩云元和六學士五相一漁<lb/>
　翁故也<lb/>
禹偁詩多記實中的作趙普挽詞云𤣥象中台折皇家<lb/>
<pb n="KR3l0035_WYG_006-1b"/>
　上相薨大功銘玉鉉密事在金縢宋<hi>闕</hi>挽詞曰先帝<lb/>
　升遐日詞臣寓直時柩前言顧命筆下定鴻基葢普<lb/>
　嘗密賛太宗而宋為内相宿直遇太宗升遐是夜草<lb/>
　遺制立真宗故也云此事湜家亦不知唯以公挽詞<lb/>
　為傳信<lb/>
劉昌言泉州人先仕陳洪進為幕客歸朝願𥙷校官舉<lb/>
　進士三上始中第後判審官院未百日為樞密副使<lb/>
　時有言其太驟者太宗不聽言者不已乃謂昌言閩<lb/>
<pb n="KR3l0035_WYG_006-2a"/>
　人語頗獠恐奏對間陛下難㑹太宗怒曰我自㑹得<lb/>
　其眷如此然昌言極有才思當下第作詩落句云惟<lb/>
　有夜來蝴蝶夢翩翩飛入刺桐花後為商丘<hi>闕</hi>　王<lb/>
　禹偁贈詩曰年來復<hi>闕</hi>事堪嗟載筆商丘鬢欲華酒<lb/>
　好未陪紅杏晏詩狂多憶刺桐花葢為是也刺桐花<lb/>
　深紅毎一枝數十蓓藟而葉頗大𩔖桐故謂之刺桐<lb/>
　唯閩中有之<lb/>
昔王維愛孟浩然吟哦風度則繪為圗以翫之李洞慕<lb/>
<pb n="KR3l0035_WYG_006-2b"/>
　賈島詩名則鑄為像以師之近世有好事者以潘閬<lb/>
　遨遊浙江詠潮著名則亦以輕綃冩其形容謂之潘<lb/>
　閬詠潮圗閬酷嗜吟自號逍遥子嘗自詠苦吟詩曰<lb/>
　髮任莖莖白詩須字字清又貧居詩曰長喜詩無病<lb/>
　不憂家更貧又峽中聞猿云何須三呌絶已恨一聲<lb/>
　多哭髙舍人云生前是客曾投卷死後何人與撰碑寄<lb/>
　張詠云莫嗟黒髮從頭白終見黄河到底清皆佳句<lb/>
　也故宋尚書白贈詩曰宋朝歸聖主潘閬是詩人王<lb/>
<pb n="KR3l0035_WYG_006-3a"/>
　禹偁亦贈詩云江城買藥常將鶴古寺看碑不下驢<lb/>
　其為明公賞激如此又魏野陜府人亦有詩名㓂萊<lb/>
　公毎加前席野獻萊公生日詩云何時生上相明日<lb/>
　是中元以萊公七月十四日生故也又有贈萊公詩<lb/>
　云有官居鼎鼐無地起樓臺而其詩傳播漠北故真<lb/>
　宗末年嘗有北使詣闕詢於譯者曰那箇是無地起<lb/>
　樓臺的宰相時萊公方居散地真宗即召還授以北<lb/>
　門管鑰<lb/>
<pb n="KR3l0035_WYG_006-3b"/>
世傳魏野嘗從萊公游陜府僧舍各有留題後復同游<lb/>
　見萊公之詩已用碧紗籠䕶而野詩獨否塵昏滿壁<lb/>
　時有從行官妓頗慧黠即以袂就拂之野徐曰若得<lb/>
　常將紅袖拂也應勝似碧紗籠萊公大笑<lb/>
又錢塘林逋亦著髙節以詩名當世名公多與之游天<lb/>
　聖中丞相王公隨以給事中知杭州日與唱和親訪<lb/>
　其廬見其頽陋即為出俸錢新之逋乃以啟謝王公<lb/>
　其畧曰伏蒙府主給事差人送到留題唱和石一片<lb/>
<pb n="KR3l0035_WYG_006-4a"/>
　拜世軒榮以庇風日衡茅改色猿鳥交驚夫何至陋<lb/>
　之窮居獲此不朽之竒事竊念頃者清賢鉅公出鎮<lb/>
　藩服亦常顧丘樊之側微念土木之衰病不過一枉<lb/>
　駕一式廬而已未有迂回玉趾厯覽環堵當纓㽔之<lb/>
　盛集攄風雅之祕思率以𢋫載始成編軸且復搆他<lb/>
　山之堅潤刋羣言之鴻麗珠聨綺錯雕縟相照輦植<lb/>
　置立賁于空林信可以奪山水之清暉發斗牛之寳<lb/>
　氣者矣迨景祐初逋尚無恙范文正公亦過其廬贈<lb/>
<pb n="KR3l0035_WYG_006-4b"/>
　逋詩曰巢由不願仕堯舜豈遺人又曰風俗因君厚<lb/>
　文章到老醇其激賞如此<lb/>
王公隨雅嗜吟詠有宫詞云一聲啼鳥禁門靜滿地落<lb/>
　花春日長又野步云桑斧刋春色漁歌唱夕陽皆公<lb/>
　應舉時行卷所作也<lb/>
近世釋子多務吟詠唯國初賛寧獨以著書立言尊崇<lb/>
　儒術為佛事故所著駁董仲舒繁露二篇難王充論<lb/>
　衡三篇證蔡邕獨斷四篇斥顔師古正俗七篇非史<lb/>
<pb n="KR3l0035_WYG_006-5a"/>
　通六篇荅雜斥諸史五篇折海潮論兼明録二篇抑<lb/>
　春秋無賢臣論一篇極為王禹偁所激賞故王公與<lb/>
　賛寧書曰累日前蒙惠顧謏才辱借通論日殆三復<lb/>
　未詳指歸徒觀其滌繁露之瑕劘論衡之玷眼瞭獨<lb/>
　斷之瞽鍼砭正俗之疹折子𤣥之邪說泯米頴之巧<lb/>
　言逐光庭若摧枯排孫郤似圖蔓使聖人之道無傷<lb/>
　於明夷儒家者流不至於迷復然則師胡為而來哉<lb/>
　得非天祚素王而假手於我師者歟<lb/>
<pb n="KR3l0035_WYG_006-5b"/>
人臣作賦頌賛君徳忠愛之至也故前世司馬相如吾<lb/>
　丘壽王之徒莫不如此而本朝亦有焉吕文靖公賈<lb/>
　魏公則嘗獻東封頌夏文莊公則嘗獻平邊頌廣文<lb/>
　頌朝陵頌廣農頌周伯星頌大中祥符頌靈寳真文<lb/>
　頌龎頴公則嘗獻肇禋慶成頌今元獻晏公宣獻宋<lb/>
　公遭遇承平嘉瑞來還所獻賦頌尤為多焉<lb/>
王文穆公欽若臨江軍人母李氏父仲華嘗侍祖郁任<lb/>
　官鄂渚而李氏有娠就蓐之夕江水暴溢將壊廨舍<lb/>
<pb n="KR3l0035_WYG_006-6a"/>
　亟遷于黄鶴樓始免身生男即公也時隔岸漢陽居<lb/>
　人遥望樓際若有光景氣象云又公昔嵗行圃田道<lb/>
　中宿于村舍夜起視天中有赤文成紫微二大字光<lb/>
　耀奪目使蜀還褒城路中有人展謁熟視刺字乃唐<lb/>
　相裴度告公以黙定之語及言公他日當貴兹亦異<lb/>
　矣後公每設壇禮神必朱篆紫薇二字陳之醮所又<lb/>
　輟俸修晉公祠於圃田作記以述其肹蠁云<lb/>
真宗封岱祠汾雖則繼述先志昭荅靈貺中外臣民恊<lb/>
<pb n="KR3l0035_WYG_006-6b"/>
　謀同欲然實由文穆之力賛焉祠禮畢章聖登太山<lb/>
　頂偕近臣周覽前代碑刻内一碑首云朕欽若昊天<lb/>
　真宗顧文穆笑曰元來此事前定只是朕與相文穆<lb/>
　不惟𬒳章聖顧遇至於明肅太后亦深眷焉先是知<lb/>
　邵武軍呉植餉金於文穆而誤投沂公之第沂公以<lb/>
　聞植坐追停文穆以不知寢不問故植之貶詞曰如<lb/>
　何匪人瀆我元老此可見矣<lb/>
世傳文穆遭遇章聖本由一言之寤葢章聖踐祚之初<lb/>
<pb n="KR3l0035_WYG_006-7a"/>
　天下宿逋數百萬計時文穆判三司理欠司一日抗<lb/>
　䟽請盡蠲放以惠民上遽召詰之曰此若惠民曷為<lb/>
　先帝不行公對曰先帝所以不行者欲以遺陛下使<lb/>
　結天下人心於是上慼然頷之未幾命宰府召試孝<lb/>
　為徳本頌授右正言知制誥不數年遂大拜<lb/>
曹翰嘗平江南有功後歸環衞數年不調一日内宴太<lb/>
　宗侍臣皆賦詩翰以武人不預乃自陳曰臣少亦學<lb/>
　詩亦乞應詔太宗笑而許之曰卿武人宜以刀字為<lb/>
<pb n="KR3l0035_WYG_006-7b"/>
　韻翰援筆立進因以寄意曰三十年前學六韜英名<lb/>
　常得預時髦曾因國難披金甲不為家貧賣寳刀臂<lb/>
　健尚嫌弓力軟眼明猶識陣雲髙庭前昨夜秋風起羞<lb/>
　覩盤花舊戰袍太宗覽之惻然即自環衞驟遷數級<lb/>
柳崇儀開家雄於財好交結樂散施而季父主家多靳<lb/>
　不與時趙昌言方在布衣旅游河朔因以謁開開屢<lb/>
　請以錢乞趙季父不與開乃夜搆火燒舍季父大駭<lb/>
　即出錢三百緡乞趙由此恣其所施不復吝也盛文<lb/>
<pb n="KR3l0035_WYG_006-8a"/>
　肅公正剛蹇絶無它腸而性微狷急時為内相孫抃<lb/>
　方召議舘職以文投之文肅大怒曰投贄盡皆邪道<lb/>
　非公朝所尚呵責再三孫惶恐失措而退比試學士<lb/>
　院孫夙夕憂其擯落文肅乃題所試卷為三等上其<lb/>
　公正如此<lb/>
閩人謂子為囝謂父為郎罷故顧况有哀囝一篇曰囝<lb/>
　生閩方閩吏得之乃絶其陽為臧為獲致金滿屋為<lb/>
　髠為鉗如視草木天道無知我罹其毒神道無知彼<lb/>
<pb n="KR3l0035_WYG_006-8b"/>
　受其福郎罷别囝吾悔生汝及汝既生人勸不舉不<lb/>
　從人言果獲是苦囝别郎罷心摧血下隔地絶天及<lb/>
　至黄泉不得在郎罷前葢唐世多取閩童為閹奴以<lb/>
　進之故况陳其苦以諷焉<lb/>
　<lb/>
　<lb/>
　<lb/>
　青箱雜記卷六<lb/>
</p>
<p>
</p>
  </div>
</body>
</text>
</TEI>
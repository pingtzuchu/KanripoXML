<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青箱雜記卷八</head> <lb/>
    <p>
<pb n="KR3l0035_WYG_008-1a"/>
欽定四庫全書<lb/>
　青箱雜記卷八<lb/>
　　　　　　　　　　　　宋　呉處厚　撰<lb/>
文章純古不害其為邪文章艶麗亦不害其為正然世<lb/>
　或見人文章鋪陳仁義道徳便謂之正人君子及花<lb/>
　草月露便謂之邪人兹亦不盡也皮日休曰余嘗慕<lb/>
　宋璟之為相疑其鐡腸與石心不解吐婉媚辭及覩<lb/>
　其文而有梅花賦清便富艶得南朝徐庾體然余觀<lb/>
<pb n="KR3l0035_WYG_008-1b"/>
　近世所謂正人端士者亦皆有艶麗之詞如前世宋<lb/>
　璟之比今並録之乖崖張公詠席上贈官妓小英歌<lb/>
　曰天教摶百花作小英明如花住近桃花坊北面門<lb/>
　庭掩映如仙家美人宜稱言不得龍腦薰衣香入骨<lb/>
　維陽軟縠如雲英亳郡輕紗似蟬翼我疑天上婺女<lb/>
　星之精偷入筵中名小英又疑王母侍兒初失意摘<lb/>
　向人間為飲妓不然何得膚如紅玉初碾成眼似秋<lb/>
　波雙臉横舞態因風欲飛去歌聲遏雲長且清有時<lb/>
<pb n="KR3l0035_WYG_008-2a"/>
　歌罷下香砌幾人魂魄遥相驚人看小英心已足我<lb/>
　見小英心未足為我髙歌送一杯我今贈汝新翻曲<lb/>
　韓魏公晩年鎮北州一日病起作㸃絳唇小詞曰病<lb/>
　起厭厭畫堂花謝添憔悴亂紅飄砌滴盡胭脂淚惆<lb/>
　悵前春誰向花前醉愁無際武陵回睇人逺波空翠<lb/>
　司馬溫公亦嘗作阮郎歸小詞曰漁舟容易入春山<lb/>
　仙家日月閑綺窓紗幌映朱顔相逢醉夢間松露冷<lb/>
　海霞殷匆匆整棹還落花寂寂水潺潺重尋此路難<lb/>
<pb n="KR3l0035_WYG_008-2b"/>
　又曾脩古立朝最號剛方蹇諤常見池上有所似者<lb/>
　亦作小詩寓意曰荷葉罩芙蓉圎青映嫩紅佳人南<lb/>
　陌上翠葢立春風王安國作詩多使酒樓嘗語余曰<lb/>
　楊文公詩有江南一酒樓堤栁拂人頭李白題詩徧<lb/>
　酒樓錢昭度詩亦有酒樓長憶錢塘江上望酒樓人<lb/>
　散雨千絲子詩有幾酒樓余荅曰吾詩有二酒樓安<lb/>
　國曰足矣葢余有題九江琵琶亭小詩云夜泊潯陽<lb/>
　宿酒樓琵琶亭畔荻花秋雲沉鳥没事已徃月白清<lb/>
<pb n="KR3l0035_WYG_008-3a"/>
　風江自流又余昔年嘗送客西陵亦作小詩曰若耶<lb/>
　溪畔醉秋風獵獵船旗照水紅後夜錢塘酒樓上夢<lb/>
　魂應遶浙江東<lb/>
安國俊邁而貌陋黒肥熈寧中與余同官于洛下嘗謂<lb/>
　余曰子可作詩贈我余因援筆戱之曰飛卿昔號溫<lb/>
　鍾蕞思道通俛還魁肥江淹善啖筆五色庾信能文<lb/>
　腰十圍只知外貌之粉澤誰料滿腹填珠璣相逢把<lb/>
　酒洛陽社不管淋漓身上衣安國由此不恱<lb/>
<pb n="KR3l0035_WYG_008-3b"/>
畢文簡公之壻曰皇甫泌少時不覉唯事蒲博時畢公<lb/>
　作相累諭不悛欲面奏其事使加貶斥方啟口云臣<lb/>
　有女壻皇甫泌適值過庭有急報不暇敷陳他日又<lb/>
　欲面奏亦如之若是者三值上内逼遽引袖起遥語<lb/>
　畢曰卿累言壻皇甫泌得非欲轉官耶可與轉一資<lb/>
　畢公不敢辯唯而退泌即轉殿中丞後累典大郡以<lb/>
　尚書右丞致仕年八十五卒<lb/>
嘉祐中選人鄭可度厯十五考舉主僅滿五人内一人<lb/>
<pb n="KR3l0035_WYG_008-4a"/>
　乃州北李少卿昭選待次二年餘引見前一夕五更<lb/>
　昭選卒其日值起居朝堂中讙言州北李少卿夜來<lb/>
　有事銓吏知之即以撼可度願得錢五千寢其事可<lb/>
　度不與吏竟白銓主再㑹問罷引可度遂老死選調<lb/>
又選人張方<hi>闕</hi>賦性剛介嘗以事忤上官為所羅織以<lb/>
　贓罪廢絶無改轉之望後為臨頴令時賈安公知許<lb/>
　州憐其無辜即為奏雪罷任舉主亦僅滿磨勘入甲<lb/>
　待次餘二年將引見又丁家艱及服除謂舉主彫䘮<lb/>
<pb n="KR3l0035_WYG_008-4b"/>
　已盡則闕㑹問乃並存轉著作佐郎至今無恙此又<lb/>
　與鄭可度不侔矣<lb/>
樞密孫公抃生數日患臍風已不救家人乃盛以盤合<lb/>
　將棄諸江道遇老媼曰兒可活即與俱歸以艾炷炙<lb/>
　臍下遂活<lb/>
海有魚虬尾似鴟用以噴浪則降雨漢栢梁臺灾越王<lb/>
　上厭勝之法乃大起建章宫遂設鴟魚之像於屋脊<lb/>
　以厭火灾即今世之鴟吻是也<lb/>
<pb n="KR3l0035_WYG_008-5a"/>
春秋左氏傳稱三叛人以土地出求食而已賤而書名<lb/>
　葢甚之則以其無廉恥之至也故今倡家謂之求食<lb/>
　葢本乎此<lb/>
唐以前舘驛並給傳徃來開元中務從簡便方給驛劵<lb/>
　驛之給劵自此始也<lb/>
曲有録要者録霓裳羽衣曲之要拍即唐書吐蕃傳所<lb/>
　謂涼州胡謂録要雜曲而今世語訛謂之録要<lb/>
梁髙祖為宣武節帥及受禪乃升汴州為開封府其詔<lb/>
<pb n="KR3l0035_WYG_008-5b"/>
　曰興王之地受命之邦集大勲有異庶方沾慶澤所<lb/>
　宜加厚故豐沛著啟祚之美襄鄧有建都之榮用壯鴻<lb/>
　基且旌故里則汴州為開封府自朱梁時也<lb/>
天清寺繁臺本梁王鼓吹臺梁髙祖常閱武於此改為<lb/>
　講武臺其後繁氏居其側里人乃呼為繁臺則繁臺<lb/>
　之名始於此也<lb/>
左氏傳曰魏大名也故魏府號大名府<lb/>
考工記㮚氏掌攻金其量銘曰時文思索故今世攻作<lb/>
<pb n="KR3l0035_WYG_008-6a"/>
　之所號文思院<lb/>
蘇有姑蘇臺故蘇州謂之蘇臺相有銅雀臺故相州謂<lb/>
　之相臺滑有測景臺故滑州謂之滑臺<lb/>
王禹偁徙蘄州到任謝上表曰宣室鬼神之問敢望生<lb/>
　還茂陵封禪之文已期身後李淑到河中府謝上表<lb/>
　曰長安日逺戴盆之望徒深宣室夜䦨前席之期不<lb/>
　再王陶再來河南府謝上表曰田園僅足二䟽那見<lb/>
　其復來羽翼已成四皓寧聞於再起三公表意一同<lb/>
<pb n="KR3l0035_WYG_008-6b"/>
　到任未幾皆卒<lb/>
景徳中河朔舉人皆以防城得官而范昭作狀元張存<lb/>
　任并雖事業荒踈亦皆𬒳澤時有無名子嘲曰張存<lb/>
　解放旋風砲任并能燒猛火油存後仕尚書并亦仕<lb/>
　至屯田員外郎知要州卒<lb/>
慶厯丙戌嵗春牓省試以民功曰庸為賦題題面生梗<lb/>
　難為措詞其時路授饒瑄各場屋馳名路則云此賦<lb/>
　須本賞饒則云此賦須本農故當時無名子嘲曰路<lb/>
<pb n="KR3l0035_WYG_008-7a"/>
　授則家住關西打賞罵賞饒瑄則生居浙右你儂我<lb/>
　儂<lb/>
本朝大官最享髙年者凡三人曰太傅張公士遜樞相<lb/>
　張公昇少師趙公槩皆壽至八十六又二人次之曰<lb/>
　陳文惠公堯佐至八十二杜祁公衍至八十一又一<lb/>
　人次之曰富文忠公弼壽至八十餘皆不及焉故文<lb/>
　惠致政以詩寄太傅曰青雲岐路游將遍白髪光隂<lb/>
　得最多葢為是也<lb/>
<pb n="KR3l0035_WYG_008-7b"/>
太傅張公光化軍人生百日始能啼襁褓中䘮其父母<lb/>
　少孤貧讀書武當山有道士見而異之曰子有道氣<lb/>
　可隨我學仙公不欲道士亦弗強曰不然亦位極人<lb/>
　臣公以淳化三年孫何下及第久困選調年幾五十<lb/>
　始轉著作佐郎知邵武縣還朝以文贄楊公大年比<lb/>
　三日至門下連值楊公與同輩打葉子門吏不敢通<lb/>
　公亦弗去楊公忽自窓隙目之知非常人延入欵語<lb/>
　又觀所為文以為有宰相器未幾薦為御史尋充受<lb/>
<pb n="KR3l0035_WYG_008-8a"/>
　春王友由此附㑹遂登台輔然公寛厚長者記存故<lb/>
　舊嘗與邵武姓魚一僧相善及貴猶不忘為魚奏紫<lb/>
　方袍弟子守仙亦沾錫服晩年致政猶時時遺守仙<lb/>
　物不絶荅書皆親筆書語皆稠疊勤拳其敦篤如此<lb/>
公性喜山水宰邵武時多游僧舍至則吟哦忘歸嘗至<lb/>
　西庵寺題詩曰西庵深入西山裏筭得當年少客遊<lb/>
　密密石叢盤小徑涓涓雲竇瀉寒流松皆有節誰青<lb/>
　葢僧盡無心也白頭欲刷粉牌書姓字調卑官冗不<lb/>
<pb n="KR3l0035_WYG_008-8b"/>
　堪留又公嘗至寳葢巖寺亦留題曰身為冠冕留心是<lb/>
　雲泉客毎到雲泉中便擬忘歸跡况兹寳葢巖天造<lb/>
　清涼宅稅車官道邊誰知願言適又公嘗公牒至建<lb/>
　寧縣道洛陽村而山路險峭穹絶不可名狀亦題二<lb/>
　韻於村寺曰金谷花時醉幾場舊游無日不思量誰<lb/>
　知萬水千山裏枉𬒳人言過洛陽仁宗篤師傅恩遇<lb/>
　公特厚致政後毎大朝㑹常令綴兩府班公時已八<lb/>
　十餘而拜跪尚輕利仁宗恱乃飛白千嵗二字賜之<lb/>
<pb n="KR3l0035_WYG_008-9a"/>
　公遽進歌以謝優詔荅之雖漢顯宗之遇桓榮不是<lb/>
　過也<lb/>
樞相張公昇字杲卿陽翟人大中祥符八年蔡齊下及<lb/>
　第仕亦晩達皇祐中自潤州解官時已六十餘語三<lb/>
　命僧化成曰運限恰好去未得未幾除侍御史知雜<lb/>
　事不十年作樞相退歸陽翟生計不豐短㲲輕滌翛<lb/>
　然自適乃結庵於嵩陽紫虚谷毎旦晨起焚香讀華<lb/>
　嚴庵中無長物荻簾紙帳布被革履而已年八十餘<lb/>
<pb n="KR3l0035_WYG_008-9b"/>
　自撰滿江紅一首聞者莫不慕其曠達詞曰無利無<lb/>
　名無榮無辱無煩無惱夜燈前獨歌獨酌獨吟獨笑<lb/>
　况值羣山初雪滿又明月交光好便假饒百嵗擬如<lb/>
　何從他老知富貴誰能保知功業何時了筭簞瓢金<lb/>
　玉所爭多少一瞬光隂何足道但思行樂常不早待<lb/>
　春來擕酒殢東風眠芳草<lb/>
少師趙公槩字叔平天聖初王堯臣下第三人及第為<lb/>
　人寛厚長者留滯内相十餘年晩始大用參貳大政<lb/>
<pb n="KR3l0035_WYG_008-10a"/>
　治平中退老睢陽素與歐陽文忠公友善時文忠退<lb/>
　居東潁公即自睢陽乗興挐舟訪之文忠喜公之來<lb/>
　特為展宴而潁守翰林吕公亦預㑹文忠乃自為口<lb/>
　號一聨云金馬玉堂三學士清風明月兩閑人兩閑<lb/>
　人謂公與文忠也<lb/>
　<lb/>
　<lb/>
　<lb/>
<pb n="KR3l0035_WYG_008-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青箱雜記卷八<lb/>
</p>
<p>
</p>
  </div>
</body>
</text>
</TEI>
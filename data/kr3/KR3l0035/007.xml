<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青箱雜記卷七</head> <lb/>
    <p>
<pb n="KR3l0035_WYG_007-1a"/>
欽定四庫全書<lb/>
　青箱雜記卷七<lb/>
　　　　　　　　　　　　宋　呉處厚　撰<lb/>
謠䜟之語在洪範五行謂之詩妖言不從之罰前世多<lb/>
　有之而近世亦有焉昔徐溫子知訓在廣陵作紅漆<lb/>
　柄骨朶選牙隊百餘人執以前導謂之朱蒜天祐末<lb/>
　廣陵人競服短袴謂之不及秋後十三年六月知訓<lb/>
　為朱瑾所殺焉則朱蒜不及秋之應也<lb/>
<pb n="KR3l0035_WYG_007-1b"/>
李昪先為徐温養子冒徐姓名知誥為昇州刺史童謡<lb/>
　曰東海鯉魚飛上天後竟即偽位<lb/>
李璟時朝中大臣多𬞞食月為十齋至明日大官具晩<lb/>
　膳始復常珎謂之半堂食其後周師至淮上取濠泗<lb/>
　揚楚泰五州而璟又割獻滁和廬舒蘄黄六州果去<lb/>
　唐國土疆之半則半堂食之應也<lb/>
王衍在蜀好私行恐人識之令民戴大帽又令民戴危<lb/>
　腦帽狹小銳首即墜又衍朝永陵自為尖巾士民皆<lb/>
<pb n="KR3l0035_WYG_007-2a"/>
　效之皆服妖也又毎宴怡神亭妓妾皆衣道衣蓮花<lb/>
　冠酒酣免冠髽髻為樂因夾臉連額渥以朱粉號曰<lb/>
　醉粧此與梁冀孫壽事頗相𩔖後衍又與母同禱青<lb/>
　城山宫人畢從皆衣雲霞畫衣衍自製甘州詞令宫<lb/>
　人歌之聞者悽愴又衍造上清宫成塑𤣥元皇帝及<lb/>
　唐諸帝像衍躬自薦享城中士女遊觀闐咽謂之<hi>闕</hi>
　唐魂後國亡歸唐至秦川驛遇害<lb/>
衍在蜀時童謡曰我有一帖藥其名為阿魏賣與十八<lb/>
<pb n="KR3l0035_WYG_007-2b"/>
　子其後衍兄宗弼果賣國歸唐而宗弼乃王建養子<lb/>
　本姓魏氏此其應也<lb/>
衍舅徐延瓊造第新成衍幸之見其華麗乃於㕔壁大<lb/>
　書一孟字葢蜀人謂孟為弱以戱之也其後孟知祥<lb/>
　入蜀館于其第見之嘆曰此豈我之居乎遂據蜀而<lb/>
　王傳位至子昶國除<lb/>
昶未亡時蜀人質錢取息者毎將徙居必牓其門曰召<lb/>
　主收贖葢周世宗累欲收蜀而不果至我太祖乃收<lb/>
<pb n="KR3l0035_WYG_007-3a"/>
　之此其應也<lb/>
廣南劉龑初開國營搆宫室得石䜟有古篆十六其文<lb/>
　曰人人有一山山值牛兎絲吞骨葢海承劉解者云<lb/>
　人人有一大人也山山出也值牛者龑建漢國嵗在<lb/>
　丑也兎絲者晟襲位嵗在夘也吞骨者滅諸弟也越<lb/>
　人以天水為趙為葢海指皇朝國姓也承劉者言受<lb/>
　劉氏降也又乾和中童謠曰羊二四日天雨至解者<lb/>
　以羊是未之神是嵗辛未二月四日國亡天雨猶天<lb/>
<pb n="KR3l0035_WYG_007-3b"/>
　水斥國姓又日寳末有稻田自海中浮來上魚藻門<lb/>
　外民聚觀之布衣林楚材見而歎曰水魚湫湫兮當<lb/>
　時好事或有記其語洎王師至潘美為部署方悟為<lb/>
　潘字<lb/>
光啟中陳巖為福建觀察使童謡曰潮水來山嚴没潮<lb/>
　水去矢口出其後王潮果代巖而審知襲位乃其應<lb/>
　也<lb/>
時又有謠曰騎馬來騎馬去葢光啟丙午國亡之應也<lb/>
<pb n="KR3l0035_WYG_007-4a"/>
王審知治城城有錢文惡之命剗去而其文愈明又有<lb/>
　謡曰風吹楊葉鼓山下不得錢來兵不罷後福州軍<lb/>
　校李仁福殺帥自立而歸欵於金陵既而又叛李璟<lb/>
　璟攻之仁福又求救於錢塘比錢塘兵至而江南圍<lb/>
　解獲其將楊匡業乃其應也<lb/>
唐末劉建峯定長沙遣馬殷領衆浚城濠得石碣有古<lb/>
　篆十八其文曰龍舉頭猳掉尾羊為兄猴作弟羊歸<lb/>
　穴猴離次解者以殷乾寧三年丙辰嵗代立乃龍舉<lb/>
<pb n="KR3l0035_WYG_007-4b"/>
　頭也至乾祐辛亥嵗國亡乃猳掉尾也殷子希範以<lb/>
　己未嵗生又以開運丁未嵗薨乃羊歸穴也又子希<lb/>
　崇壬申嵗生後為江南所俘乃猴離次也<lb/>
又馬希振亦殷之子清泰中卒葬長沙之陶浦掘得石<lb/>
　碣其文曰亂石之壤絶世之岡谷變庚戌馬氏無王<lb/>
　葢馬氏諸王雄於周廣順辛亥嵗遷于江南然其國<lb/>
　之變實在庚戌嵗故也<lb/>
劉言世為馬氏宿將節度郎州號劉齩牙及馬氏將亂<lb/>
<pb n="KR3l0035_WYG_007-5a"/>
　民間謠曰馬去也不用鞭齩牙過今年其後邊鎬入<lb/>
　長沙盡俘諸馬歸於金陵而鎬亦為王逵所逐言是<lb/>
　嵗亦為潘叔嗣所殺皆其應也<lb/>
龎巨昭善星緯之學唐末為容州刺史惡劉𨼆殘虐乃<lb/>
　歸長沙或問湖南與淮南國祚短長巨昭曰吾入境<lb/>
　來聞童謡曰三羊五馬馬<hi>闕</hi>離羣羊子無舍自今以<lb/>
　後馬氏當五主楊氏當三主後皆如其言<lb/>
唐末丹陽民常戱語曰待錢來待錢來及後錢鏐授鎮<lb/>
<pb n="KR3l0035_WYG_007-5b"/>
　海軍節度浙江西道觀察處置使潤州刺史遂據有<lb/>
　錢塘乃其應也<lb/>
徐鉉父延休博物多學嘗事徐溫為義興縣令縣有後<lb/>
　漢太尉許馘廟廟碑即許劭記嵗久字多磨滅至開<lb/>
　元中許氏諸孫重刻之碑隂有八字云談馬礪畢王<lb/>
　田數七時人不能曉延休一見為解之曰談馬言午<lb/>
　言午許字礪畢石卑石卑碑字王田乃千里千里重<lb/>
　字數七是六一六一立字此亦楊脩辯虀臼之比也<lb/>
<pb n="KR3l0035_WYG_007-6a"/>
　詩以言志言以知物信不誣矣<lb/>
江南李觀通經術有文章應大科召試第一嘗作詩曰<lb/>
　人言日落是天涯望極天涯不見家堪恨碧山相掩<lb/>
　映碧山還𬒳暮雲遮識者曰觀此詩意此有重重障<lb/>
　礙李君恐時命不偶後竟如其言<hi>闕</hi>　陳文惠公未<lb/>
　逢時嘗作詩曰千里好山雲乍歛一樓明月雨初晴<lb/>
　觀此意與李君異矣然則文惠致位宰相壽餘八十<lb/>
　不亦宜乎<lb/>
<pb n="KR3l0035_WYG_007-6b"/>
宋莒公庠知許州開西湖詩曰鑿開魚鳥忘情地展盡<lb/>
　江湖極目天識者觀詩意則知公位極一品矣孟郊<lb/>
　下第詩曰棄置復棄置情如刀劒傷又甫及第詩曰<lb/>
　昔日齪齪不足嗟今朝曠蕩思無涯青春得意馬蹄<lb/>
　疾一日看盡長安花大凡進取得失葢亦常事而郊<lb/>
　器宇不宏偶一下第則其情隕穫如傷刀劒以至下<lb/>
　淚既後登科則其中充溢若無所容一日之間花即<lb/>
　看盡何其速也後郊授溧陽尉竟死焉<lb/>
<pb n="KR3l0035_WYG_007-7a"/>
丞相劉公沆廬陵人少以氣義嘗詠牡丹詩云三月内<lb/>
　方有百花中更無述懐詩云虎生三日便窺牛獵食<lb/>
　寧能掉尾求若不去登黄閣貴便須來伴赤松游奴<lb/>
　顔婢舌誠堪恥羊狠狼貪自合羞三尺太阿星斗煥<lb/>
　何時去取魏齊頭皇祐初公出領豫章轉運使潘風<lb/>
　素有詩名乃以小孤山四十字示公公即席和呈文<lb/>
　不加㸃詩曰擎天有八柱一柱此焉存石聳千尋勢<lb/>
　波留四面㾗江湖中作鎮風浪裏蟠根平地安然者<lb/>
<pb n="KR3l0035_WYG_007-7b"/>
　饒他五嶽尊覽者皆知公有宰相器矣未幾參大政<lb/>
　遂正鼎席<lb/>
㓂萊公少時作詩曰去海止十里過山應萬重及貶至<lb/>
　雷州吏呈州圗問州去海幾里對曰十里則南遷之<lb/>
　禍前詩已預䜟也<lb/>
乖崖張公詠晩年典淮陽郡遊趙氏西園作詩曰方信<lb/>
　承平無一事淮陽閑殺老尚書後一年捐舘亦詩䜟<lb/>
　也<lb/>
<pb n="KR3l0035_WYG_007-8a"/>
蘇緘字宣甫性忠義喜功名皇祐中以秘書丞知英州<lb/>
　值儂賊作亂他州皆不能守獨緘捍禦有功恩換閣<lb/>
　職尋坐事貶房州司馬嘉祐中復官權知越州諸暨<lb/>
　縣余與之同僚常贈緘詩曰燕頷將軍欲白頭昔年<lb/>
　忠勇動南州心如鐡石老不挫功在桑榆晩可收後<lb/>
　十有八年緘如邕管交趾叛攻城力戰陷殁朝廷憫<lb/>
　之贈奉國軍節度使賜諡忠勇則所謂忠勇之諡已<lb/>
　先於余詩䜟之矣<lb/>
<pb n="KR3l0035_WYG_007-8b"/>
本朝翰林蘇公紳嘗題潤州金山寺一聨云僧依玉鑑<lb/>
　光中住人踏金鼇背上行時公方舉大科識者以人<lb/>
　踏金鼇背上行乃榮入玉堂之兆已而果然公位止<lb/>
　於内相豈亦詩之䜟耶<lb/>
王丞相隨刻意於詩以謂詩皆言志不可容易而作嘗<lb/>
　有應制科人成銳集詩三篇國子博士侯君以獻於<lb/>
　隨隨覽之乃親筆尺牘荅侯君其略曰隨拜啟伏承<lb/>
　賢良成秀才見訪不及裁製三冊文華宏逸學術該<lb/>
<pb n="KR3l0035_WYG_007-9a"/>
　贍然覽舒菊詩云綵檻應無分春風不借恩又野花<lb/>
　詩云馨香雖有豔栽植未逢人實皆綺靡之辭未恊<lb/>
　榮登之兆復閲别隨州裴員外嘉句云慿髙看漸逺<lb/>
　更上最髙樓諒惟再舉合踐髙科其好品藻如此銳<lb/>
　許州臨頴人後以獻邊事得官竟坐<hi>闕</hi>斥餒死于京<lb/>
　師<lb/>
白居易賦性曠逺其詩曰無事日月長不覉天地濶此<lb/>
　曠達者之詞也孟郊賦性𥚹隘其詩曰出門即有礙<lb/>
<pb n="KR3l0035_WYG_007-9b"/>
　誰謂天地寛此𥚹隘者之詞也然則天地又何嘗礙<lb/>
　郊孟郊自礙耳王文康公賦性質實重厚作詩曰棗<lb/>
　花至小能成實桑葉惟柔解吐絲堪笑牡丹如斗大<lb/>
　不成一事只空枝此亦質實重厚之詞也<lb/>
檢正官張諤家起亭名允中葢取易允升義後諤遷太<lb/>
　子中允停官或者解曰允中亭者官至中允而後必<lb/>
　停也<lb/>
太子中書舍人陳有方知蘄水縣臨水創亭名必觀葢<lb/>
<pb n="KR3l0035_WYG_007-10a"/>
　取荀况君子必觀於水之義或者解曰必觀亭者必<lb/>
　停官也後有方竟以罪免官而去<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0035_WYG_007-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青箱雜記卷七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青箱雜記卷三</head> <lb/>
    <p>
<pb n="KR3l0035_WYG_003-1a"/>
欽定四庫全書<lb/>
　青箱雜記卷三<lb/>
　　　　　　　　　　　　宋　呉處厚　撰<lb/>
真宗聽政之暇唯務觀書每觀畢一書即有篇詠使近<lb/>
　臣𢋫和故有御製看尚書詩三章看周禮三章看毛<lb/>
　詩三章看禮記三章看孝經三章復有御製讀史記<lb/>
　三章讀前漢書三首讀後漢書三首讀三國志三首<lb/>
　讀晉書三首讀宋書二首讀陳書二首讀魏書三首<lb/>
<pb n="KR3l0035_WYG_003-1b"/>
　讀北齊書二首讀後周書三首讀隋書三首讀唐書<lb/>
　三首讀五代梁史三首讀五代後唐史三首讀五代<lb/>
　晉史二首讀五代漢史二首讀五代周史二首可謂<lb/>
　近代好文之主也<lb/>
前世有翰林學士本朝咸平中復置翰林侍讀學士以<lb/>
　楊徽之夏侯嶠吕文仲為之又置翰林侍講學士以<lb/>
　邢昺為之則翰林侍讀與侍講學士自楊徽之邢昺<lb/>
　等始也<lb/>
<pb n="KR3l0035_WYG_003-2a"/>
景徳中上欲優寵王欽若乃特置資政殿學士以處之<lb/>
　既而有司定議班在翰林學士下尋又置資政殿大<lb/>
　學士亦以欽若為之而班在翰林承㫖之上則資政<lb/>
　殿學士與大學士皆自王欽若始也<lb/>
後唐明宗不知書毎四方章奏止令樞密使安重誨讀<lb/>
　之而重誨亦不曉文義宰相孔循請置端明殿學士<lb/>
　二員班在翰林學士上以馮道趙鳯為之則端明學<lb/>
　士自馮道趙鳯始也國初亦嘗置此職而班在翰林<lb/>
<pb n="KR3l0035_WYG_003-2b"/>
　學士之下尋改逮明道初復改承明殿為端明再置<lb/>
　端明殿學士而班在資政殿學士下以宋綬為之則<lb/>
　本朝端明殿學士自宋綬始也<lb/>
本朝太宗御書及典籍圖畫寳瑞之物並藏於龍圖閣<lb/>
　而閣有學士直學士待制直閣故景徳初杜鎬戚綸<lb/>
　為龍圖閣待制不數年鎬遷龍圖閣直學士班在樞<lb/>
　密直學士下至祥符中鎬又遷龍圖閣學士而班在<lb/>
　樞密直學士上則本朝龍圖閣待制龍圖閣直學士<lb/>
<pb n="KR3l0035_WYG_003-3a"/>
　龍圖閣學士皆自杜鎬始也又祥符末年以崇文院<lb/>
　檢討馮元為太子中允直龍圖閣則本朝直龍圖閣<lb/>
　自馮元始也<lb/>
本朝真宗御集御書並藏於天章閣天聖末始置待制<lb/>
　以范諷為之景祐中又置侍講以賈昌朝趙希言王<lb/>
　宗道為之則本朝天章閣待制天章閣侍講自范諷<lb/>
　賈昌朝等始也<lb/>
梁祖都汴庶事草創正明中始於今右長慶門東北創<lb/>
<pb n="KR3l0035_WYG_003-3b"/>
　小屋數十間為三舘湫隘尤甚又周廬徼道咸出其<lb/>
　間衞士騶卒朝夕喧雜毎受詔撰述皆移他所至太<lb/>
　平興國中車駕臨幸顧左右曰若此卑陋何以待天<lb/>
　下賢俊即日詔有司規度左舁龍門東北東府地為<lb/>
　三舘命内臣督役晨夜兼作不日而成尋下詔賜名<lb/>
　崇文院以東廊為昭文舘書庫南廊為集賢院書庫<lb/>
　而廊以經史子集四部為史舘庫凡六庫書籍正副<lb/>
　本八萬卷斯亦盛矣<lb/>
<pb n="KR3l0035_WYG_003-4a"/>
昭文舘本前世𢎞文舘建隆中以其犯宣祖廟諱改焉<lb/>
　至淳化初以吕祐之趙昻安徳裕句中正並直昭文<lb/>
　舘則本朝昭文舘自吕祐之等始也<lb/>
集賢有直院有校理端拱初以李宗諤為集賢校理淳<lb/>
　化初以和懞為直集賢院則本朝直集賢校理自和<lb/>
　懞李宗諤始也史舘有直舘有脩撰有編脩有校勘<lb/>
　有檢討太平興國中趙隣幾吕蒙正皆為直史舘掌<lb/>
　脩撰而楊文舉為史舘編脩是時脩撰未列於職至<lb/>
<pb n="KR3l0035_WYG_003-4b"/>
　至道中始以李若拙為史舘脩撰雍熈中以宋<hi>闕</hi>為<lb/>
　史舘校勘淳化中以郭延澤董元亨為史舘檢討則<lb/>
　本朝直史舘脩撰史舘編脩史舘校勘史舘檢討自<lb/>
　趙隣幾吕蒙正李若拙楊文舉宋<hi>闕</hi>郭延澤董元亨<lb/>
　等始也本朝三舘之外復有秘閣圖書故秘閣置直<lb/>
　閣史置校理咸平中以杜鎬為秘閣校理後充直秘<lb/>
　閣則本朝直秘閣秘閣校理皆自杜鎬始也<lb/>
嶺南風俗相呼不以行第唯以各人所生男女小名呼<lb/>
<pb n="KR3l0035_WYG_003-5a"/>
　其父母元豐中余任大理丞斷賔州奏案有民韋超<lb/>
　男名首即呼韋超作父首韋遨男名滿即呼韋遨作<lb/>
　父滿韋全男女名揷娘即呼韋全作父揷韋庶女名<lb/>
　睡娘即呼庶作父睡妻作嬸睡<lb/>
韓退之羅池廟碑言歩有新船或以歩為渉誤也葢嶺<lb/>
　南謂水津為歩言歩之所及故有罾歩即漁者施罾<lb/>
　者有船歩即人渡船處然今亦謂之歩故揚州有瓜<lb/>
　歩洪州有觀歩閩中謂水涯為溪歩<lb/>
<pb n="KR3l0035_WYG_003-5b"/>
嶺南謂村市為虚栁子厚童區乙傳云之虚所賣之又<lb/>
　詩云青箬褁鹽歸峒客綠荷包飯趂虛人即此也葢<lb/>
　市之所在有人則滿無人則虛而嶺南村市滿時少<lb/>
　虛時多謂之為虛不亦宜乎<lb/>
又蜀有痰市而間日一集如痰瘧之一發則其俗又以<lb/>
　冷熱發歇為市喻<lb/>
史記稱四夷各異卜漢書稱粤人以雞卜信有之矣元<lb/>
　豐中余任大理丞斷嶺南奏案韋庶為人所殺疑屍<lb/>
<pb n="KR3l0035_WYG_003-6a"/>
　在潭中求而弗獲庶妻何以鐺就岸㸑煮雞子卜之<lb/>
　呪曰儂來在箇澤裏來在别處少頃雞子熟剖視得<lb/>
　儂韋全曰雞卵得儂屍在潭裡果得之然不知所謂<lb/>
　得儂者其兆如何也又有鳥卜東女國以十一月為<lb/>
　正至十月令巫者齎酒肴詣山中散糟麥於空大呪<lb/>
　呼鳥俄頃有鳥如雉飛入巫者懐中即剖其腹視之有<lb/>
　一穀米嵗必登若有霜雪則多異災又或擊一丸或<lb/>
　打楊枝或杓聽旁人之語亦可以卜吉㐫葢誠之所<lb/>
<pb n="KR3l0035_WYG_003-6b"/>
　感觸物皆通不必專用龜策也<lb/>
鄉人危序應舉探省牓出門數歩即逢泥濘躊蹰未前<lb/>
　有老嫗指示曰秀才可低處過危即從之比看榜最<lb/>
　末有名是嵗果及第此與摭言所載後來者必銜得<lb/>
　事頗相𩔖原武鄭公戩天聖中舉進士嘗與同輩賭<lb/>
　彩選一坐盡負獨戩贏數百緍是嵗第三人及第<lb/>
鄉人上官極累舉不第年及五十方得解赴省試游相<lb/>
　國寺買詩一冊紙已熏晦歸視其表乃五代時門狀<lb/>
<pb n="KR3l0035_WYG_003-7a"/>
　一幅曰勅賜進士及第馬極右極伏蒙禮部放牓勅<lb/>
　賜及第謹詣李文定公迪美鬚髯未御試一夕忽夢<lb/>
　𬒳人剃削俱盡迪亦惡之有解者曰秀才須作狀元<lb/>
　縁今嵗省元是劉滋已替滋矣非狀元而何是嵗果<lb/>
　第一人<lb/>
相國劉公沆累舉不第天聖中將辦裝赴省試一夕夢<lb/>
　𬒳人砍落頭心甚惡之有鄉人為解釋曰狀元不到<lb/>
　十二郎做<hi>劉公第十二</hi>只得第二人劉公因詰之曰雖砍<lb/>
<pb n="KR3l0035_WYG_003-7b"/>
　却頭留沆在裡葢南音謂項為沆留劉同音後果第<lb/>
　二人及第<lb/>
馬尚書亮知江寧府秩滿將代一夕夢舌上生毛有僧<lb/>
　解之曰舌上生毛剃不得尚書當再任已而果然<lb/>
劉郎中滋累舉不第年餘四十始遂登科嘗夢有人提<lb/>
　印滿籃令己吞之滋有難色其人曰但任意吞看得<lb/>
　幾顆滋不得已吞至十四顆其印皆顆顆見於腹中<lb/>
　後果厯十四任終<lb/>
<pb n="KR3l0035_WYG_003-8a"/>
韓魏公應舉時夢打毬一捧盂八時魏公年僅弱冠一<lb/>
　上登科則一捧盂八之應也<lb/>
孫樞密抃舊名貫應舉時嘗夢至官府潭潭深逺寂若<lb/>
　無人大㕔上有抄録人名一卷意以為牓遍覽無名<lb/>
　偶覩第二名下有空白處抃欲填之空中人語曰無<lb/>
　孫貫有孫抃夢中即填孫抃是嵗果第三名因夢得<lb/>
丁咸序應舉時夢唱名有龍起駱起二人已過續有一<lb/>
　龍蜿蜒騰上又有一駱駝繼之不知其然比唱名有<lb/>
<pb n="KR3l0035_WYG_003-8b"/>
　龍起駱起二人在其後<lb/>
鄉人龔國隆應舉時夢行道上歩歩俯拾黑豆一掬不<lb/>
　知其然是嵗鄉薦乃伯父郎中紀恤其乏路費以驛<lb/>
　劵贈之遂沿路勘請以抵京師歩歩掬黑豆之應也<lb/>
　然此微薄而國隆已兆於夢則其人賦分可知後國<lb/>
　隆竟老場屋不沾一命<lb/>
鄉人朱熈鄰景祐中舉進士夢造棺缺板而弗成是嵗<lb/>
　止過省不及第晩遇推恩長史出身棺不全之應也<lb/>
<pb n="KR3l0035_WYG_003-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0035_WYG_003-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　青箱雜記卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>青箱雜記卷九</head> <lb/>
    <p>
<pb n="KR3l0035_WYG_009-1a"/>
欽定四庫全書<lb/>
　青箱雜記卷九<lb/>
　　　　　　　　　　　　宋　呉處厚　撰<lb/>
楊文公談苑稱楚僧惠崇工詩於近代釋子中為傑出<lb/>
　而歐陽公少師歸田録亦紀其佳句則不甚多余嘗<lb/>
　見惠崇自撰句圗凡一百聨皆平生所得於心而可<lb/>
　喜者今並録之書楊雲卿别墅云河分崗勢斷春入<lb/>
　燒痕青長信詞云隂井生秋早明河轉曙遲送逺上<lb/>
<pb n="KR3l0035_WYG_009-1b"/>
　人西遊云地形吞蜀盡江勢抱蠻迴江行晩泊云嶺<lb/>
　暮春猨急江寒白鳥稀上谷相公池上作云歸禽動<lb/>
　踈竹落果響寒塘贈陳六府云野人傳相鶴山吏學<lb/>
　弹琴夜坐云香淺氷生井宵分月上軒贈凝上人云<lb/>
　掩門青檜老出定白髭長送選客云浪經蛟浦濶山<lb/>
　入鬼門寒經縁公舊寺云遺偈傳諸國留真在一峯<lb/>
　塞上云河氷堅度馬塞雪密藏鵰喜長公至云久别<lb/>
　年顔改相逢夜話長𨼆者云多年不道姓幾日旋移<lb/>
<pb n="KR3l0035_WYG_009-2a"/>
　家宿東林寺云鳥歸杉墮雪僧定石沉雲上翰林楊<lb/>
　學士云露寒金掌重天近玉䋲低栁氏書齋云著書<lb/>
　驚日短弹劒惜春深上王太尉云探騎通畨壘降兵<lb/>
　逐漢旗田家秋夕云露下牛羊靜河明桑柘空舟行<lb/>
　云林斷城隍出江分島嶼迴寄梅蘇州云鎻城山月<lb/>
　上吹角海鷗驚宿楊侍郎東亭云卷幔來風逺移牀<lb/>
　得月多送程至云白浪分呉國青山隔楚天遊𨼆靜<lb/>
　寺云空潭聞鹿飲踈𣗳見僧行送錢供奉巡警云劒<lb/>
<pb n="KR3l0035_WYG_009-2b"/>
　佩明山雪旌旗濕海雲梅鼎臣河亭云曠野行人少<lb/>
　長河去鳥平宿肇公山齋云月髙山舍逈霜落石門<lb/>
　深送盧經西歸云霜多秦木逈雲盡漢山孤濠梁夜<lb/>
　泊云夜閑潮動舸秋逈月臨城崔仰秋居云葉落風<lb/>
　中盡蟲聲月下多贈裴使君云行縣山迎舸論兵雲<lb/>
　繞旂早行云繁霜衣上積殘月馬前低秋夕云磬斷<lb/>
　蟲聲出峰迴鶴影沉書韓退之屋壁云移家臨醜石租<lb/>
　地得靈泉秋夕懐長公云秋近草䖝亂夜遥霜月低<lb/>
<pb n="KR3l0035_WYG_009-3a"/>
　觀宴鄉老云海鷗聽舜樂山鬼醉堯觴贈素上人云<lb/>
　中食下林狖夜禪移塜狐晩夏云扇聲猶泛暑井氣<lb/>
　忽生秋江行早發云殘月楚山曉孤煙江廟春宿翻<lb/>
　經舘清少卿房云梵容分古像唐語入新經題王大<lb/>
　保道院云鶴傳滄海信僧和白雲詩秋夕懐汪白詩云<lb/>
　寒禽栖古栁破月入微雲贈白上人云花漏沉山月<lb/>
　雲衣起海風喜陳助至云樓中天姥月座上杜陵人<lb/>
　冬日野望云人歸岡舍逈鴈過渚田遥送人牧榮州<lb/>
<pb n="KR3l0035_WYG_009-3b"/>
　云山色臨巴逈江流入漢清春申道中云湘雲隨鴈<lb/>
　斷楚路背人遥贈李道士云松風吹髪亂嵓溜濺碁<lb/>
　寒栖霞寺云境閑僧度水雲盡鶴盤空林逋河亭云古<lb/>
　路隨崗起秋帆轉浦斜楊秘監池上云禽寒時動竹<lb/>
　露重忽翻荷魏野山亭云嵐重琴碁濕風長枕簟寒<lb/>
　塞下云離磧鴈衝雪渡河人上氷寄白閣能上人云<lb/>
　夜梵通雲竇秋香滿石叢陜西道中云關河雙鬢白<lb/>
　風雪一燈青送防秋楊將軍云殺氣生龍劒威風動<lb/>
<pb n="KR3l0035_WYG_009-4a"/>
　虎旗瓜州亭子云落潮鳴下岸飛雨暗中峯賀劉舍<lb/>
　人云日纒黄道逈春入紫微深除夜云寒燈催臘盡<lb/>
　曉角喚春歸幽并道中云鴈行沈古戍鵰影轉寒沙<lb/>
　送僧歸天台云景霽雲迴合秋生𣗳動揺過陳搏舊<lb/>
　居云亂水僧頻過荒林鶴不還宿横江館云露館濤<lb/>
　驚枕空庭月伴琴維邢道中云馬渡氷河濶鵰盤噴<lb/>
　日髙國清寺秋居云驚蟬移古栁鬬雀墮寒庭書平<lb/>
　上人山房云松風傳夕磬谿霧擁春燈觀南郊天仗<lb/>
<pb n="KR3l0035_WYG_009-4b"/>
　云霓旌揺曙景鳯吹繞春雲贈義省上人云坐石雲<lb/>
　生袖添泉月入瓶昇平詞云萬國無刑治三邊不戰<lb/>
　平國清寺云暝鶴棲金刹秋僧過石橋吕氏西齋云<lb/>
　雲殘僧掃石風動鶴歸松劉參幽居云風暖鳥巢木<lb/>
　日髙人灌園楊都官池上云竹風驚宿鶴潭月戯春<lb/>
　鷖書矯方屋壁云圭竇先知曉盆池别見天送陳舍<lb/>
　人巡撫云月露踈寒柝雲濤閃畫旂宿齊上人禪齋<lb/>
　云鶴驚金刹露龍蟄玉瓶泉春日㓂宫賛池上云暄<lb/>
<pb n="KR3l0035_WYG_009-5a"/>
　風生木末遲景入泉心七夕云河來天上濶雲度月<lb/>
　邊輕贈王道士云海人來相鶴山狖下聽琴送孫荆<lb/>
　州云畫鷁浮秋浪金鐃響夕雲江城晩望云丹楓映<lb/>
　郭逈緑嶼背江深題王太保山亭云危溜含清瑟飛<lb/>
　花㸃玉觴送李秦州云朱旗凌雪卷畫角入雲吹晝<lb/>
　上人西齋云孤雲還靜境逺籟發秋空李太愽山莊<lb/>
　云圍碁分雪石汲井動金沙宫中詞云井含春氣碧<lb/>
　樓轉夕隂清送呉𡊮州云鳥暝風沉角天清月上旗<lb/>
<pb n="KR3l0035_WYG_009-5b"/>
　寄肇公云斜吹鳴金鍚歸雲擁石牀塞上云古戍生<lb/>
　煙直平沙落日遲嗣上人云拂石雲離箒嘗茶月入<lb/>
　鐺舟行云逺嶼迎檣出寒林帶岸迴送延上人云來<lb/>
　時雲擁衲别夜月隨笻馬蠙淮亭云路横崗燒斷風<lb/>
　轉浦㠶斜上殿前戴太保云劒靜龍歸匣旗閑虎繞<lb/>
　竿髙諲書齋云品畫逢名嶽横琴憶古賢太一山云<lb/>
　雲隂移漢塞石色入秦天塞上送人云地遥羣馬小<lb/>
　天濶一鵰平范溶園池云江花凌霰發山溜入池深<lb/>
<pb n="KR3l0035_WYG_009-6a"/>
　獵騎云長風躍馬路小雪射鵰天髙畧書院云古木<lb/>
　風煙盡寒潭星斗深送段工部河北轉運云渡河風<lb/>
　動斾巡部雨霑車<lb/>
神宗朝皇嗣屢闕余嘗詣閣門上書乞立程嬰公孫杵<lb/>
　臼廟優加封爵以旌忠義庶幾鬼不為厲使國統有<lb/>
　繼是時適值鄆王服藥上覽之矍然即批付中書授<lb/>
　臣將作監丞勅河東路訪尋二人遺迹乃得其家於<lb/>
　絳州太平縣詔封嬰為成信侯杵臼為忠智侯因命<lb/>
<pb n="KR3l0035_WYG_009-6b"/>
　絳州立廟嵗時致祭余所上書畧曰臣嘗讀史記世<lb/>
　家考趙氏廢興之本末惟程嬰公孫杵臼二人各盡<lb/>
　死不顧難以保全趙氏孤兒最為忠義乃知國家傳<lb/>
　祚至今皆二人之力也葢下宫之難屠岸賈殺趙朔<lb/>
　趙同趙括趙嬰齊已赤族無噍𩔖惟朔妻有遺腹匿<lb/>
　於公宫既而免身生男屠岸賈聞知索於宫中甚急<lb/>
　於是朔妻置男袴中祝曰趙宗滅乎若無聲及索兒<lb/>
　竟無聲乃得脫然則兒之無聲葢天有所祚且天方<lb/>
<pb n="KR3l0035_WYG_009-7a"/>
　啟趙氏生聖人以革五代之亂拯天下於湯火之中<lb/>
　而奄有焉使聖子神孫繼繼承承而不已則兒又安<lb/>
　敢有聲葢有聲則不免不免則趙氏無復今日矣然<lb/>
　雖天祚亦必賴公孫杵臼謬負他嬰匿於山中卒與<lb/>
　俱死以絶其後患又必賴程嬰保持其孤遂至成人<lb/>
　而立之以續趙祀即趙武子也於是趙宗復盛傳十<lb/>
　世至武靈王而遂以山河與秦俱覇其後為秦所併<lb/>
　則子孫蕩析散居民間今常山真定中山則古之趙<lb/>
<pb n="KR3l0035_WYG_009-7b"/>
　地也故趙氏世為保州人而僖祖順祖翼祖宣祖皆<lb/>
　生於河朔以至太祖啟運太宗承祧真宗紹休仁宗<lb/>
　守成英宗繼統陛下纉業嚮使趙氏無此二人以力<lb/>
　衞襁褓孑然之孤使得以全則承祀無遺育矣又安<lb/>
　能昌熾以至於此故臣深以謂國家傳祚至今皆二<lb/>
　人之力也二人死皆以義甚可悼痛雖當時趙武為<lb/>
　嬰服䘮三年為之祭奠春秋祠之世勿絶然今不知<lb/>
　其祠之所在竊慮其祠或廢而弗舉或舉而弗葺而<lb/>
<pb n="KR3l0035_WYG_009-8a"/>
　弗封三者皆闕典也左氏曰鬼有所歸乃不為厲自<lb/>
　宋有天下甲子百二十二年于兹矣而二人忠義未<lb/>
　見褒表廟食弗顯故仁宗在位厯年至多而前星不<lb/>
　耀儲嗣屢闕雖天命將啟先帝以授陛下然或慮二<lb/>
　人精魄久無所歸而亦因是為厲也何哉葢二人能<lb/>
　保趙孤使趙宗復續其徳甚厚則趙宗之續國統之<lb/>
　繼皆自二人為之也况二人者忠誠精剛洞貫天地<lb/>
　則其魂常遊於天空而百世不滅臣今欲朝廷指揮<lb/>
<pb n="KR3l0035_WYG_009-8b"/>
　下河東北晉趙分域之内訪求二人墓廟特加封爵<lb/>
　旌表如或自來未立廟貌即速令如法崇建著於甲<lb/>
　令永為典祀如此則忠義有勸亦可見聖朝不負於<lb/>
　二人者矣<lb/>
龍圗燕公肅雅多巧思任梓潼日嘗作蓮花漏獻於闕<lb/>
　下後作藩青社出守東潁悉按其法而為之其制為<lb/>
　四分之壺參差置水器於上刻木為四方之箭箭四<lb/>
　觚面二十五刻刻六十四面百刻總六千分以効日<lb/>
<pb n="KR3l0035_WYG_009-9a"/>
　凡四十八箭一氣一易鑄金蓮承箭銅烏引水下注<lb/>
　金蓮浮箭而上有司唯謹視而易之其行漏之始又<lb/>
　依周官水地置泉法考二交之景得午時四刻一十<lb/>
　分午為正南北景中以起漏焉以梓潼在南其法晝<lb/>
　增一刻夜損一刻青社稍北晝增三刻潁處梓青之<lb/>
　間晝増二刻夜損亦如之仍作宣秘漏其徳天愈密<lb/>
　焉兹亦張平子之流也<lb/>
本朝之制誥待制止繫皂鞓犀帶遷龍圗閣直學士始<lb/>
<pb n="KR3l0035_WYG_009-9b"/>
　賜金帶燕公為待制十年不遷乃作陳情詩上時宰<lb/>
　曰鬢邊今日白腰下幾時黄於是時宰憐其老未幾<lb/>
　遷直學士燕公登科最晩年四十六始用㓂萊公薦<lb/>
　轉京官晩登文舘列侍從作直學士時已六十餘矣<lb/>
　<lb/>
　<lb/>
　<lb/>
　青箱雜記卷九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古儷府卷十</head> <lb/>
    <p>
<pb n="KR3k0053_WYG_010-1a"/>
欽定四庫全書<lb/>
　古儷府卷十<lb/>
　　　　　　　　　　　　明　王志慶　編<lb/>
　　武功部<hi>論兵</hi>
唐李商隠為李貽孫上李徳裕啟　既赫斯而貽怒乃密<lb/>
勿以陳謀管氏將来屢發新柴之井留侯每入便聞借<lb/>
箸之籌羣帥受成中樞獨運前軍露板方事於羽馳清<lb/>
禁夀觴旋聞於月捷仍其貴種慕我華風或辨姓冩誠<lb/>
<pb n="KR3k0053_WYG_010-1b"/>
推諸右校或釋兵伏義列在周廬潞子離狄而春秋書<lb/>
徐夷朝周而大雅詠其餘<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>驚烏散風去雨還亘絶漠<lb/>
以銷魂委窮沙而喪膽胡琴公主已出於襜襤毳幕天<lb/>
驕行遺其湩酪向若非薛公料敵先陳三䇿充國為舉<lb/>
甞通四夷則何以雪髙廟稱臣之羞全肅祖復京之好<lb/>
此廟戰之功一也　袁熈因累葉之資衛朔拒大君之<lb/>
詔人將自棄鬼得而誅蛙覺井寛蟻言樹大招延輕險<lb/>
曾微呉國之錢藏匿罪亡又乏江陵之粟所謀者河朔<lb/>
<pb n="KR3k0053_WYG_010-2a"/>
遺事所恃者巖險偷生今則趙魏俱攻燕秦併入奉規<lb/>
於帷幄遵命於指縱亞夫拒呉驚東南而備西北韓信<lb/>
擊魏艤臨晉而渡夏陽百道無飛走之虞一縷見傾危<lb/>
之勢計其反接當不踰時是則陳曲逆之六䇿翻成屑<lb/>
屑葛武侯之八陳更見區區此廟戰之功三也<lb/>
王勃上劉右相書　昔明王之制國也自近而及逺先<lb/>
仁而後罰徴實則效存徇名則功淺是以農疏千里僅<lb/>
踰重石之鄉禹截九州不叙流沙之境豈才不及而智<lb/>
<pb n="KR3k0053_WYG_010-2b"/>
有遺哉將以辨離方而存正功也雖聖人無外甲兵曜<lb/>
天子之威王事有征金鼓發將軍之氣而長城在界秦<lb/>
漢所以失全昌巨海横流天地所以限殊俗闢土數千<lb/>
里無益神封勒兵十八萬空疲帝卒驚烽走𫝊駭秦洛<lb/>
之甿飛芻挽粟竭淮海之費於是乗奸放命者出繩纒<lb/>
以生威因公挾私者入閭閻而競法雖一物失所太階<lb/>
延旰食之憂而百戰方雄中國鮮終年之樂圖得而不<lb/>
圖失知利而不知害移手足之病成腹心之疾征税屈<lb/>
<pb n="KR3k0053_WYG_010-3a"/>
於東西威信蹇於表裏語曰勝之不武不勝為辱天下<lb/>
之責四而至矣誠可逺凝髙䇿上薦忠言决人事於去<lb/>
就合天情於終始遂令囬麾轉檄背青韭而騖列障分<lb/>
亭廵蒼波而守昔者齊侯以力方城為楚國之辭虞帝<lb/>
崇文苗人失洞庭之險况乎伏徳綏亂以直乗邪明逆<lb/>
順之端聳華夷之望雖復舳艫沸海旌旗觸天鐡山四<lb/>
面金城千里亦不能為敵人計矣<lb/>
沈諒賢良方正䇿　大哉武之為功赫矣師之所處象<lb/>
<pb n="KR3k0053_WYG_010-3b"/>
震耀而舉垂雲雷以揚宣威而山河蕩容訓誓而煙塵<lb/>
動色<lb/>
　　武功部<hi>講武</hi>
唐胡瑱大閲賦　長楊草落鄠杜霜明既不虞而作式亦<lb/>
因狩而治兵大田獲之以三品和門樹之以兩旌抱木<lb/>
之猿見矯矢而遙泣傷弦之鴈聞虚弓而已驚且夫設<lb/>
席張幕蒙盾負羽獸之大小既公私而殊獲野之險易<lb/>
亦人車而各主　遵蘭防而合禮罷艽野而作鎮<lb/>
<pb n="KR3k0053_WYG_010-4a"/>
李子卿飲至賦　蒲海長清匈奴已聞於㫁臂槀街初<lb/>
列戎王正見於懸首舞干且在於舜階挾纊更聞於堯<lb/>
酒<lb/>
喬彛立走馬賦　輪寶刀以直視拔長劍而端揖奔鯨<lb/>
絶海旋巨浪以尚遲餓鶻翻身冩長風而未急於是神<lb/>
仙惝恍鬼怪呼吸擺金甲而作寒噴玉花而半濕膂力<lb/>
既剛雄鋒莫當擲紅旌以顛倒按白刄以熒煌霍[穫-禾+火]滅<lb/>
沒離披頡䀪引山河之奔走隨簸蕩以低昻　雲旗一<lb/>
<pb n="KR3k0053_WYG_010-4b"/>
簸翻古塞而半飛畫㦸雙盤冩長風而自冷<lb/>
王起轅門射㦸枝賦　若嗤同失鵠我藝自忝其疊雙<lb/>
儻妙等麗龜爾心固宜乎如一　蹲甲非敵措杯不倫<lb/>
梁沈約從齊武帝瑯琊講武應詔詩　九功播祧墠七徳<lb/>
陳武懸展事昌國圖息兵由重戰皇情咨閲典出車迨<lb/>
辰選飾徒映寒隰翻綏臨廣甸颯㳫佩呉戈參差腰夏<lb/>
箭風斾舒復卷雲霞清以轉輕舞信徘徊前歌且遥衍<lb/>
秋原嘶代馬朱光浮楚練虹壑冩飛文巖阿藻餘絢發<lb/>
<pb n="KR3k0053_WYG_010-5a"/>
震岳靈從揚旌水華變憑髙訓武則中天起遐眷鳳葢<lb/>
掩洪河珠旗掃長汧方待翠華舉逺適瑤池宴<lb/>
周庾信從駕觀講武詩校戰出長楊兵欄入鬬場置陣<lb/>
横雲起開營鴈翼張門嫌磁石礙馬畏鐡菱傷龍淵出<lb/>
牛斗繁弱駭天狼落星奔驥騄浮雲上驌驦急風吹戰<lb/>
鼔髙塵擁貝裝駭猿時落木驚鴻屢㫁行樹寒條更直<lb/>
山枯菊轉芳豹畧推全勝龍韜揖所長小臣欣寓目還<lb/>
知奉㑹昌<lb/>
<pb n="KR3k0053_WYG_010-5b"/>
唐李嶠奉和杜員外扈從教閲詩　杪冬嚴殺氣窮紀送<lb/>
頽光薄狩三農隙大閲五戎場萊田初起燒蘭野正開<lb/>
防夾岸虹旗轉分朋獸罟張燕弧帶曉月呉劍動秋霜<lb/>
原啟前禽路山縈後騎行雲區墜日羽星苑斃天狼禮<lb/>
振軍容肅威宣武節揚神心體殷祝靈兆叶姬祥幸陪<lb/>
仙駕末欣採翰林芳<lb/>
宋之問為人讓羽林將軍表　天衛嚴凝北軍清切風<lb/>
霜劍騎頓𤣥武之仙闈龍鳥旌旗環紫微之帝座<lb/>
<pb n="KR3k0053_WYG_010-6a"/>
孫逖伯樂川記　戈如林羽若月少長有禮賔主不悖<lb/>
蚩尤衂其五兵若敖慙其六卒洸洸乎信可以慴穹廬<lb/>
而震髙闕也　於是地主致餼以昭饗宴之禮君子有<lb/>
儀以訓上下之則歌蔓草之相遇笑投壺之失辭大庖<lb/>
既盈釃酒有藇胥樂周於卒乗屬厭及於輿臺<lb/>
獨孤及風后八陣圖記　乃有力吞八荒爭截九有大<lb/>
者天柱折地維絶小者作慝盧山負阻中冀上帝憑怒<lb/>
下土是恤乃眷武徳黄帝受之始順殺氣以作兵法文<lb/>
<pb n="KR3k0053_WYG_010-6b"/>
昌以命將於是乎征不服討不庭其誰佐命曰元老風<lb/>
后葢戎行之不修則師律用爽隂謀之不作則凶器何<lb/>
恃故天命聖者以廣戰術俾懸衡於未然察變於竒獸<lb/>
<hi>集作倚數</hi>握機制勝作為陣圖夫八宫之位正則數不愆神<lb/>
不忒故八其陣所以定位也衡抗於外軸布於内風雲<lb/>
附其四維所以備物也虎翼張以進蛇向敵而蟠飛龍<lb/>
翔鳥上下其勢所以致用也至若疑兵以固其餘地遊<lb/>
軍以按其後列門具將發然後合戰弛張則二廣迭舉<lb/>
<pb n="KR3k0053_WYG_010-7a"/>
犄角則四竒皆出必使陷堅陣拔深壘若星馳天旋雷<lb/>
動山破彼魏之鶴列鄭之魚麗周武之熊羆昆陽之虎<lb/>
豹出匪以律我異於是既而圖成樽俎帝用經畧北逐<lb/>
獯鬻南平蚩尤戡黎於版泉省方於崆峒底定萬國旁<lb/>
羅七曜鼎成龍至去而上僊於是遺風𡨕𡨕時亡而圖<lb/>
在<lb/>
符載保安鎮陣圖記　紅旗拉風長㦸如倚晨暮三接<lb/>
朱殷谿瀆<lb/>
<pb n="KR3k0053_WYG_010-7b"/>
　　武功部<hi>田獵</hi>
漢司馬相如上林賦　列卒滿澤罘網彌山掩兔轔鹿射<lb/>
麋脚麟騖於鹽浦割鮮染輪射中獲多矜而自功　楚<lb/>
王乃駕馴駁之駟乗雕玉之輿靡魚鬚之撓旃曳明月<lb/>
之珠旗陽子參乗孅阿為御按節未舒即凌狡獸蹵蛩<lb/>
蛩轔巨虚軼野馬<graphic n="KR1495" url="https://raw.githubusercontent.com/kanripo/KR-Gaiji/master/images/KR1495.png" mimeType="image/png"/>騊駼乗遺風射遊騏弓不虚發中<lb/>
必決眥洞胸逹掖絶乎心繫　於是離宫别館彌山跨<lb/>
谷髙廊四注重坐曲閣華榱璧璫輦道纚屬步櫩周流<lb/>
<pb n="KR3k0053_WYG_010-8a"/>
長途中宿俛杳眇而亡見仰攀橑而捫天奔星更於閨<lb/>
闥宛虹拖於楯軒　背秋涉冬天子校獵乗鏤象馭玉<lb/>
虬拖蜺旌靡雲斿前皮軒後道游孫叔奉轡衛公驂乗<lb/>
扈從横行出乎四校之中江河為阹太山為櫓車騎雷<lb/>
起殷天動地生貔豹搏豺狼手熊羆足野羊箭不茍害<lb/>
解脰陷腦弓不虚發應聲而倒然後侵淫促節儵夐逺<lb/>
去流離輕禽蹵履狡獸擇肉後發先中命處拂鷖鳥捎<lb/>
鳳凰捷鵷雛掩鷦䳟蹷石闕歴封巒過鳷鵲望露寒下<lb/>
<pb n="KR3k0053_WYG_010-8b"/>
棠梨息宜春西馳宣曲濯鷁牛首登龍臺掩細栁於是<lb/>
遊戲懈怠置酒乎顥天之臺張樂乎膠葛之㝢撞千石<lb/>
之鐘立萬石之虡建翠華之旗樹靈鼉之鼓奏陶唐氏<lb/>
之舞聽葛天氏之歌千人唱萬人和巴渝宋蔡淮南干<lb/>
遮文成顛歌族居遞奏金鼔迭起鏗鏘闛<graphic n="KR1861" url="https://raw.githubusercontent.com/kanripo/KR-Gaiji/master/images/KR1861.png" mimeType="image/png"/>洞心駭耳<lb/>
荆呉鄭衛之聲韶濩武象之樂隂淫案衍之音鄢郢繽<lb/>
紛激楚結風若夫青琴宓妃之徒絶殊離俗妖冶嫺都<lb/>
靚粧刻飾嫵媚孅弱皓齒燦爛宜笑的皪色授魂與心<lb/>
<pb n="KR3k0053_WYG_010-9a"/>
愉於側酒中樂酣天子曰嗟乎此大奢侈於是歴吉日<lb/>
以齋戒襲朝服乘法駕建華旗鳴玉鑾遊於六藝之囿<lb/>
馳騖仁義之途修容乎禮園翺翔乎書圃<lb/>
揚雄羽獵賦　荷垂天之罼張竟野之罘靡日月之朱<lb/>
竿曳彗星之飛旗渙若天星之羅浩如濤水之波淫淫<lb/>
與與前後要遮立歴天之旗曳捎星之旃霹靂列缺吐<lb/>
火揚鞭車騎雲㑹登降闇藹泰華為旒熊耳為綴木仆<lb/>
山還漫若天外於是鳥不及飛獸不得過軍驚師駭刮<lb/>
<pb n="KR3k0053_WYG_010-9b"/>
野掃地禽殫中衰相與集於靖𡨕之館以臨珍池灌以<lb/>
岐梁溢以江河東瞰目盡西暢亡涯隨珠和氏焯爍其<lb/>
陂方椎夜光之流離剖明月之胎珠<lb/>
班固東都賦　由基發射范氏施御弦不睼禽轡不詭<lb/>
遇飛者未及翔走者未及去指顧倐忽獲車已實樂不<lb/>
極盤殺不盡物馬踠餘足士怒未㳿<lb/>
又西都賦　爾乃盛娯遊之壯觀奮大武乎上囿因兹<lb/>
以威戎夸狄耀威靈而講武事命荆州使起鳥詔梁野<lb/>
<pb n="KR3k0053_WYG_010-10a"/>
而驅獸毛羣内闐飛羽上覆接翼側足集禁林而屯聚<lb/>
水衡虞人修其營表種别羣分部曲有署罘網連紘籠<lb/>
山絡野列卒周匝星羅雲布於是乗鑾輿備法駕帥羣<lb/>
臣披飛亷入苑門遂繞酆鄗歴上蘭六師發逐百獸駭<lb/>
殫震震爚爚雷奔電激草木塗地山淵反覆蹂躪其十<lb/>
二三乃拗怒而少息爾乃期門佽飛列刄攅鍭要趹追蹤<lb/>
烏驚觸絲獸駭值鋒機不虚掎弦不再控矢不單殺中<lb/>
必疊雙颮颮紛紛矰繳相纒風毛雨血洒野蔽天平原<lb/>
<pb n="KR3k0053_WYG_010-10b"/>
赤勇士厲猨狖失木豺狼懾竄　禽相鎮壓獸相枕藉<lb/>
然後收禽㑹衆論功賜胙陳輕騎以行炰騰酒車以斟<lb/>
酌割鮮野食舉烽命釂<lb/>
應瑒西狩賦　乃擇吉日練嘉辰清風矢戒屏翳收塵<lb/>
於是魏公乃乗雕輅駟飛黄擁簫鉦建九斿按轡清途<lb/>
颯沓風翔於是圍網周合雷鼓天振千乘長羅萬表星<lb/>
陳雙翼抗旌八校祖分長燧電舉髙烟蔽雲爾乃徒輿並<lb/>
興方軌連質驚飈四駭衝禽驚溢騁獸塞野飛鳥蔽日<lb/>
<pb n="KR3k0053_WYG_010-11a"/>
爾乃赴𤣥谷陵崇巒俯掣奔猴仰捷飛猿雲幕被於廣<lb/>
野京燎照乎平原醴炰充給洪施普宣<lb/>
魏王粲羽獵賦　旌旗雲繞鋒刄林錯揚輝吐火曜野<lb/>
蔽澤山川於是搖蕩草木為之摧撥禽獸振駭魂亡氣<lb/>
奪舉首觸網搖足遇撻陷心裂胃潰腦破頰鷹犬競逐<lb/>
奕奕霏霏下鞲窮緤搏肉噬肌墜者若雨僵者若坻清<lb/>
野滌原莫不殱夷<lb/>
唐路季登皇帝冬狩一箭射雙兔賦　若乃整鈎陳嚴羽<lb/>
<pb n="KR3k0053_WYG_010-11b"/>
衛星旄燭野雲旗拂曀周長楊而為阹屬甘泉以為綴<lb/>
騁六龍而電發顧雙兔而飇逝性毚狡而不恭足輕迅<lb/>
而靡制爰從聖射乃觀神藝鑾鑣却轉引柘月而隨圓<lb/>
金鏃斜飛疊霜毫而俱斃既絶系而達臆亦洞胸而裂<lb/>
背岐陽之美不獨稱於周王上林之雄未可論於漢帝<lb/>
蘇頲扈從鳳泉和崔黄門喜恩㫖解嚴罷圍詩　輦路<lb/>
岐山曲儲胥渭水濵教成提將鼓禮備植虞旗不取從<lb/>
畋樂先流去殺詞舜韶同舞日湯祝盡飛時物應陽和<lb/>
<pb n="KR3k0053_WYG_010-12a"/>
施人知雨露私如何穆天子七萃幾勞師<lb/>
晉張協七命若乃白商素節月既授衣天凝地閉風厲<lb/>
霜飛柔條夕勁密葉晨稀將因氣以效殺臨金郊而講<lb/>
師爾乃列輕武整戎剛建雲髦啟雄芒駕紅陽之飛燕<lb/>
驂唐公之驌驦屯羽隊於外林縱飛翼於中荒爾乃布<lb/>
飛羉張修罠凌黄岑挂青巒畫長壑以為限帶流谿以<lb/>
為闗既乃内無䟽蹊外無漏跡叩鉦散校舉麾贊獲彀<lb/>
金機馳鳴鏑翦剛豪落勁翮連騎競騖駢武齊轍翕忽<lb/>
<pb n="KR3k0053_WYG_010-12b"/>
揮霍雲逥風烈聲動響飛形移影發舉戈林聳揮鋒電<lb/>
滅仰傾雲巢俯殫地穴乃有圓文之豜斑題之豵鼓鬛<lb/>
風生怒目電瞛口齩霜刄足撥飛鋒齀林蹶石扣拔幽<lb/>
叢於是飛黄奮鋭賁育逞伎䠞封狶㩌馮豕拉甝虪挫<lb/>
獬廌鉤爪摧踞牙捭瀾漫狼藉傾榛倒壑隕胔挂山僵<lb/>
踣掩澤藪為毛林隰為丹薄於是徹圍頓網卷斾收鳶<lb/>
虞人數獸林衡計鮮論最犒勤息馬韜弦肴駟連䮽酒<lb/>
駕方軒千鍾電釂萬燧星䌓陵阜沾流膏谿谷厭芳烟<lb/>
<pb n="KR3k0053_WYG_010-13a"/>
歡極樂殫逥節而旋<lb/>
後漢傅毅七激　駟驥騄乗輕軒麾旄旗鳴八鸞陳衆<lb/>
車於廣隰散列騎乎平原屬罘網以彌野連罻羅以營<lb/>
山部曲周匝風動雲旋合圍促陣禽獸駭殫仆不暇起<lb/>
窮不及旋擊不待刄骨解肉離摧牙碎首分其文皮流<lb/>
血丹野羽毛翳日於是下蘭臯臨流泉觀通谷望景山<lb/>
酌㫖酒割芳鮮<lb/>
魏曹植七啟　駕雲龍之飛駟飾玉輅之繁纓垂宛虹<lb/>
<pb n="KR3k0053_WYG_010-13b"/>
之長緌抗招搖之華旌於是曳文狐掩狡兔捎鷫鸘拂<lb/>
振鷺當軌見藉值足遇踐飛軒電逝獸随輪轉騰山赴<lb/>
壑風厲飇舉形不抗手骨不隠拳野無毛類林無羽羣<lb/>
積獸如陵飛翮成雲<lb/>
梁何遜七召　嵗晩農休時閒務隙山火已燎野霜初<lb/>
白聊效殺於秋冬乃從禽於艸澤蜀地五丁齊國二子<lb/>
氣動山漂汗揮雨起渥洼流赬蘭池照血躡飛影於未<lb/>
形赴奔星於欲滅革車隠隠轂騎闐闐鼔噪喧而振地<lb/>
<pb n="KR3k0053_WYG_010-14a"/>
烝徒駭而聒天割玉之刀飲石之箭罝羅布其一目網<lb/>
罟周及三面犬號驤螭鷹名奔電蹔離已合忽隠仍見<lb/>
赴逈超危衝林䟦援草隨足起山從眼轉跨躡岡澗電<lb/>
舉陵陸鳥不及飛獸不遑伏既前轥而後赴亦左排而<lb/>
右蹴蹠實駭而自救騰虚亂而相撲視灑血之丹地見<lb/>
飛毛之暗目傍窮刼剞勢極搜求文皮坐裂膬尾生抽<lb/>
手覊鐡頂足批銅頭象折牙而陵遽貊拉齒而夷猶擒<lb/>
髙樓之度索走大樹之神牛雁聞弦而蹔墜猨抱木而<lb/>
<pb n="KR3k0053_WYG_010-14b"/>
啾啾笑楚王之雲夢恥漢帝之中流<lb/>
昭明太子七契　輕繳纔飛則連鴻解羽微纎始放則<lb/>
並鱗失波豈論𤣥泉之則寧願將遨之歌<lb/>
　　武功部<hi>征伐</hi>
魏陳琳神武賦　建安十有二年大司空武平侯曹公<lb/>
東征烏丸六軍被介雲輜萬乘治兵易水次於北平可<lb/>
謂神武奕奕有征無戰者也佇盤桓以淹次乃申命而<lb/>
後征覲狄民之故土追大晉之遐踪惡先縠之懲寇善<lb/>
<pb n="KR3k0053_WYG_010-15a"/>
魏綘之和戎受金石而弗伐葢禮樂而思終陵九城而<lb/>
上濟起齊軌乎玉繩車軒轔於雷室騎浮厲乎雷宫暉<lb/>
曜連乎白月旂旐繼於電光斾既軼乎白狼殿未出乎<lb/>
盧龍威逼天地勢括十衝單鼓未伐虜已潰崩克俊馘<lb/>
首梟其魁雄爾乃總輯瓌珍茵氈幕幄攘瓔帶佩不飾<lb/>
彫琢華璫玉瑤金麟牙琢文貝紫瑛縹碧𤣥緑黼錦繢<lb/>
組罽毼皮服<lb/>
又武軍賦　漢季世之不辟青龍紀乎大荒熊狼競以<lb/>
<pb n="KR3k0053_WYG_010-15b"/>
挐攫神寳播乎鎬京於是武臣赫然颺炎天之隆怒呌<lb/>
諸夏而號八荒爾乃擬北落而樹表睎壘壁以結營百<lb/>
校羅峙千部列陳彌方城掩平原於是啟明戒旦長庚<lb/>
告昏火烈具舉鼔角並震千徒從唱億夫求和聲訇隠<lb/>
而動山光赫奕以燭夜其刄也則楚金越冶棠谿名工<lb/>
清堅皓鍔修刺鋭鋒陸陷蘂犀水截輕鴻鎧則東胡闕<lb/>
鞏百煉精剛函師振旅韋人制縫弩則幽都筋角恒山<lb/>
檿榦通肌暢骨崇緼曲煙其弓則烏號越耗繁弱角端<lb/>
<pb n="KR3k0053_WYG_010-16a"/>
象弭繡質哲拊文身矢則申息肅慎箘簵空疏焦銅毒<lb/>
鐡麗轂撻輈馬則飛雲絶景直鬐騧駵駁龍紫鹿文的<lb/>
<graphic n="KR2025" url="https://raw.githubusercontent.com/kanripo/KR-Gaiji/master/images/KR2025.png" mimeType="image/png"/>魚若乃清道整列按節徐行龍姿鳳峙灼有遺英<lb/>
魏繁欽征天山賦　素甲𤣥燄皓旰流光左駢雄㦸右<lb/>
攅干將彤玈朱矰丹羽絳房望之如火燄奪朝陽華旗<lb/>
翳雲霓聚刄曜日鋩於是轒輼雲趨威弧雨發鉦鼔雷<lb/>
鳴猛火風烈躍刄霧散虜鋒摧折呼吸無聞醜類剥滅<lb/>
晉左思魏都賦　至乎勁敵糺紛庶土罔寧聖武興言將<lb/>
<pb n="KR3k0053_WYG_010-16b"/>
曜威靈介胄重襲旌旗躍莖弓珧解檠矛鋋飄英三屬<lb/>
之甲縵胡之纓控弦簡發妙擬更嬴齊被練而銛戈襲<lb/>
偏裻以䜋列畢出征而中律執竒正以四伐碩畫精通<lb/>
目無匪制推鋒積紀鋩氣彌鋭三接三㨗既晝亦月尅<lb/>
剪方命呑滅咆咻雲撤叛換席卷䖍劉祲威八紘荒阻<lb/>
率由洗兵海島刷馬江洲振旅䡘䡘反斾悠悠凱歸同<lb/>
飲疏爵普疇朝無刓印國無費留<lb/>
梁沈約憫國賦　育素蟣於𤣥胄垂葆髪於縵胡<lb/>
<pb n="KR3k0053_WYG_010-17a"/>
王筠侍宴餞臨川王北伐應詔詩　金版韜英玉牒藴<lb/>
精帝徳乃武王威有征軒習弧矢夏陳干戚周騖戎車<lb/>
漢馳羽檄我皇駿聖千年踵武徳洞千門威加八柱金<lb/>
正圮徳水行失道駟馬南牧戎徒西保荐食伊瀍整居<lb/>
豐鎬金闕揚塵銅臺茂草命彼膳夫受詔恊律樂賦出<lb/>
車絃操吉日玉饌駢羅瓊漿泛溢聖徳温温賔儀秩秩<lb/>
周庾信奉報寄洛州詩舟師㑹孟津甲子陳東隣雷轅<lb/>
驚戰鼔劍室動金神幕府風雲氣軍門闗塞人長旍析<lb/>
<pb n="KR3k0053_WYG_010-17b"/>
鳥羽合甲抱犀鱗星芒一丈焰月暈七重輪黎陽水稍<lb/>
緑官渡栁應春無庸奉天睠驅傳牧南秦繁詞勞簡牘<lb/>
雜俗弊風塵上洛逢都尉商山見逸民留滯終南下唯<lb/>
當一史臣<lb/>
庾信奉報趙王出師在道賜詩　上將出東平先定下<lb/>
江兵彎弧伏石動振鼔沸沙鳴横海將軍號長風駿馬<lb/>
名雨歇殘虹㫁雲偏一鴈征暗巖朝石濕空山夜火明<lb/>
低橋澗底渡狹路花中行錦車同建節魚軒異伯榮軍<lb/>
<pb n="KR3k0053_WYG_010-18a"/>
中女子氣塞外夫人城小人乖攝養岐路阻逢迎幾月<lb/>
芝田熟何年金竈成哀笳闗塞曲嘶馬别離聲王子身為<lb/>
寶深思不倚衡<lb/>
唐李嶠軍師凱旋自邕州順流舟中詩　鳴鞞入嶂口汎<lb/>
舸歴川湄尚想江陵陣猶疑下瀨師岸逥帆影疾風送<lb/>
鼔聲遲萍葉沾蘭槳林花拂桂旗弓鳴蒼隼落劍動白<lb/>
猿悲芳樹吟羌管幽篁入楚詞全軍多勝䇿無戰在明<lb/>
時寄謝山東妙長纓徒自期<lb/>
<pb n="KR3k0053_WYG_010-18b"/>
沈佺期夏日都門送司馬員外逸客孫員外佺北征詩<lb/>
　二庭追虜騎六月動周師廟畧天人授軍麾相國持<lb/>
復言徴二妙才令重當時畫省連征橐横門共别詞雲<lb/>
迎出塞馬風卷渡河旗計日方夷寇旋聞杕杜詩<lb/>
又李乂詩　日逐滋南寇天威撫北垂析珪行仗節持<lb/>
印且分麾羽檄雙鳬去兵車駟馬馳虎旗懸氣色龍劍<lb/>
抱雄雌候月期戡剪經時念别離坐聞闗隴外無復引<lb/>
弓兒<lb/>
<pb n="KR3k0053_WYG_010-19a"/>
唐蘇頲命吕休璟等北伐制　莫不運其長䇿悉心而<lb/>
効六竒接以短兵指掌而論七縱使天陣齊舉雲罝備<lb/>
設賈勇於飲醪之夫一以當萬揚威於汗血之騎左縈<lb/>
右拂咸繫黿斬蛟曳牛佩豕必能力簸窮海聲壓大荒<lb/>
刈谷蠡之庭拔祅渠之壘不遑渭橋之拜已見隂山之<lb/>
哭<lb/>
又命姚崇等北伐制　統燕犀冀馬之雄屯斬蛟繫黿<lb/>
之勇鼓鼙沸野旌旗彗雲豈式遏於河塞方震驚於沙<lb/>
<pb n="KR3k0053_WYG_010-19b"/>
漠於是乎善醪以信之芳餌以賞之戮揚干之僕必行其<lb/>
令持穰苴之兵不枉其法堅壁清野則投石而有餘追<lb/>
奔逐北則掃塵而無類<lb/>
又命薛納等伐黙啜制　呉鈎楚練照曜隂山之峯冀<lb/>
馬燕犀張皇窮漠之地<lb/>
梁劉孝儀臨川王奉詔班師表　臣自受脤廟堂申威<lb/>
塞表既驅熊羆之衆兼稟帷幄之謀登濟河山夷滅趙<lb/>
魏將繫軹道之頸且屈渭橋之膝而𤣥隂届節祁寒方<lb/>
<pb n="KR3k0053_WYG_010-20a"/>
始降此慈𢎞愍兹介胄使燕然之石願勒而不刋函谷<lb/>
之土將封而莫遂雖荷杕杜之恩終慙采薇之㫖<lb/>
宋唐庚賀進築表臣竊以要荒之叛服係乎制馭之是<lb/>
非有蠢西羌久羈天討當元豐之願治將議剪除逮元<lb/>
祐之偷安務從姑息養成其惡以迄於今屬神聖之嗣<lb/>
興起師徒而進築逺攻近取日削月侵城堙漸逼其腹<lb/>
心刁斗相聞於巢穴天都形勝既歸掌握之中靈武勢<lb/>
孤自有唇亡之懼<lb/>
<pb n="KR3k0053_WYG_010-20b"/>
楊億駕幸河北起居表　毳幕稽誅鑾輿順動羽衛方<lb/>
離於象魏天威已震於龍荒慰編甿徯后之心增壯士<lb/>
平戎之氣臣聞涿鹿之野軒皇所以親征單于之臺漢<lb/>
帝因之耀武用消弭於侵侮遂底定於邊陲五材並陳<lb/>
葢去兵之未可六龍時邁因犯順以必誅矧朔漠揚氛<lb/>
窮荒恃險敢因膠折之候輙為鳥舉之謀固已命將出<lb/>
師擒俘獻馘雖奪名王之帳未焚老上之庭是用親御<lb/>
戎車躬行天討勞軍細栁之壁巡守常山之陽師人多<lb/>
<pb n="KR3k0053_WYG_010-21a"/>
寒感恩而皆同挾纊匈奴未滅受命而孰不忘家行當<lb/>
肅靜邊垣削平夷落梟冒頓之首收督亢之圖使遼陽<lb/>
八州之民得聞聲教榆闗千里之地盡入提封蛇豕之<lb/>
穴悉降干戈之事永戢<lb/>
齊王融勸髙帝北伐啟　雖窮鳥必啄固等命於良鶉<lb/>
困獸斯騖終並懸於厨鹿若藉巫漢之歸師騁士卒之<lb/>
餘憤取函河如反掌凌闗塞若摧枯<lb/>
後漢班固竇將軍北征頌　於是雷震九原電曜髙闕<lb/>
<pb n="KR3k0053_WYG_010-21b"/>
金光鏡野武旗冒日衝雞鹿超黄磧輕選四縱所從莫<lb/>
敵<lb/>
唐薛稷應臨難不顧徇節寧邦科䇿第二道　持人<lb/>
之術地著為本應敵之道糗糧為先故李悝盡地<lb/>
力而創謀本能强魏衛鞅開阡陌而急戰終以霸秦<lb/>
當今三壤既平九税有職倉庾陳積秷秸充牣山川<lb/>
効正而咸叙隂陽感化而致和狡戎黠羌不討之日<lb/>
久矣天有星象以分其區地有山河以致其險素野<lb/>
<pb n="KR3k0053_WYG_010-22a"/>
遐曠𤣥國寒凉塞下三春未辨重重之樹河邉九月<lb/>
已落青青之草吾后惻隠巖廊之下垂拱祍席之上<lb/>
聖智備天地神武動山岳悠然逺覽白露凉秋建日<lb/>
月朱鳥之旗樹風雨蒼龍之斾將帥良猛謀慮深長<lb/>
猶重息人未修伐鬼而彊梁無檢時驚邊柝定逺侯<lb/>
之功畧還出玉門戊校尉之七營更連金郡麻奴小<lb/>
醜敢懐凌斥之心榆鬼殘祅仍延晷刻之命結山豪<lb/>
而嘯聚驅榖馬而陸梁百萬之師糗糧易盡空磧之<lb/>
<pb n="KR3k0053_WYG_010-22b"/>
地轉餉難集良可追蹤墾草取彼大田修充國之舊<lb/>
圖採威明之逺筭將軍素勵爰興㫁河之術都尉乘<lb/>
强畢盡通溝之利舉農夫而休戰士息轉輸而用耕<lb/>
牛智効其謀勇奮其力資窖金之如粟藉邊馬之如<lb/>
羊賞士犒師選騎館穀或休垣罷障城滅途殫然<lb/>
後坐鳯凰之臺驗麒麟之貢王旅凱入豈不休<lb/>
哉<lb/>
祖君彦檄洛州文　遼水之東朝鮮之地禹貢以為荒<lb/>
<pb n="KR3k0053_WYG_010-23a"/>
服周王棄而不臣示以羈縻達其聲教茍欲愛人非求<lb/>
拓土又强弩末矢不能穿於魯縞衝風餘力非敢動於<lb/>
鴻毛石田得而無堪雞肋食而奚用恃衆怙强窮兵黷<lb/>
武務在吞併不思長䇿夫兵猶火也不戢則自焚遂使<lb/>
億兆夷人隻輪莫返夫差喪國實為黄池之盟苻堅滅<lb/>
身良由夀陽之役欲捕鳴蟬於前不知黄雀於後復矢<lb/>
相顧髽吊成行義夫切齒壯士扼腕其罪七也<hi>黷武附</hi>
　　武功部<hi>將畧</hi>
<pb n="KR3k0053_WYG_010-23b"/>
周王褒從軍行　兵書久閑習征戰數曾經講戎平樂觀<lb/>
學戲羽林亭西征度疎勒東驅出井陘牧馬濵長渭營<lb/>
軍毒上涇平雲如陣色半月類城形羽書封信璽詔使<lb/>
動流星對㟁流沙白縁河栁色青將幕恒臨斗旌門常<lb/>
背刑勲封瀚海石功勒燕然銘兵勢因麾下軍圖送掖庭<lb/>
誰憐下玉筯向暮掩金屏<lb/>
又庾信詩　河圖論陣氣金匱辨星文地中聞鼔角天上<lb/>
下將軍函犀恒七屬絡鐡本千羣飛梯聊度綘合弩蹔<lb/>
<pb n="KR3k0053_WYG_010-24a"/>
凌汾寇陣先中㫁妖營即兩分連烽對嶺度嘶馬隔河<lb/>
聞箭飛如疾雨城崩似壊雲英王於此戰何用武安君<lb/>
隋陳子良讚徳上越國公楊素詩　君侯稱上宰命世挺<lb/>
才英本超騏驥足復藴風雲情攄藻掞錦綺育徳潤瑤<lb/>
瓊已踵四知舉非無三傑名濟世同舟檝匡政本阿衡<lb/>
雍容入青璅肅穆侍丹楹桂宫擅鳴珮槐路獨飛纓髙<lb/>
門羅虎㦸綺閣麗彫甍金罇酌湛湛歌扇掩盈盈匈奴<lb/>
軼燕薊烽火照幽并天子命薄伐受脤事專征七徳播<lb/>
<pb n="KR3k0053_WYG_010-24b"/>
雄畧十萬騁行兵鴈行蔽大漠魚貫出長城交河方飲<lb/>
馬瀚海盛揚旌拔劍倚天外象犀耀日精彎弧穿伏石<lb/>
揮戈斬大鯨鼔鼙朝作氣刁斗夜便鳴六郡多壯士三<lb/>
邊豈足平嶺雲朝合陣山月夜臨營胡塵暗馬色芳樹<lb/>
動笳聲闗雲未盡㪚塞霧常自生川長蔓草緑峰廽雜<lb/>
花明小人愧王氏雕文慙馬卿濫此叨書記何以謝過<lb/>
榮髙山徒仰止終是恨才輕<lb/>
唐張説送趙頥貞郎中試安西副大都䕶詩　絶鎮功難<lb/>
<pb n="KR3k0053_WYG_010-25a"/>
立懸軍命匪輕復承遷相後彌重任賢情將起神仙地<lb/>
才稱禮樂英長心堪繫虜短語足論兵日授休門法星<lb/>
教置陣名龍泉㤙已著燕頷相終成月窟窮天逺河源<lb/>
入塞清老夫操别翰承㫖頌營平<lb/>
蘓頲同餞陽將軍兼原州都督御史中丞詩右地接<lb/>
龜沙中朝任虎牙然明方改俗去病不為家將禮登壇<lb/>
盛軍容出塞華朔風搖漢鼓邊月思胡笳旗合無邀正<lb/>
冠危有觸邪當㸔榮旋日及此御溝花<lb/>
<pb n="KR3k0053_WYG_010-25b"/>
杜甫投贈哥舒開府翰詩　今代麒麟閣何人第一功<lb/>
君王自神武駕馭必英雄開府當朝傑論兵邁古風先<lb/>
鋒百勝在畧地兩隅空青海無飛箭天山早挂弓亷頗<lb/>
仍走敵魏綘已和戎每惜河湟棄新兼節制通知謀垂<lb/>
睿想出入冠諸公日月低秦樹乾坤遶漢宫胡人愁逐<lb/>
北宛馬又從東受命邊沙逺歸来御席同軒墀曾寵鶴<lb/>
畋獵舊非熊茅土加名數山河誓始終䇿行宜戰伐契<lb/>
合動昭融勲業青𡨕上交親氣槩中未為珠履客已是<lb/>
<pb n="KR3k0053_WYG_010-26a"/>
白頭翁壯節初題柱生涯獨轉蓬幾年春草歇今日暮<lb/>
途窮軍事留孫楚行間識吕蒙防身一長劍聊欲倚崆<lb/>
峒<lb/>
李白送羽林陶將軍詩　將軍出塞擁樓船江上旌旗<lb/>
拂紫烟萬里横戈探虎穴三杯拔劍舞龍泉莫道詞人無<lb/>
膽氣臨行將贈繞朝鞭<lb/>
又贈張相鎬詩　神器難竊㺯天狼窺紫宸六龍遷白<lb/>
日四海暗紅塵昊穹䧏元宰君子方經綸澹然養浩氣<lb/>
<pb n="KR3k0053_WYG_010-26b"/>
歘起持天鈞秀骨象山岳英謀合鬼神佐漢解鴻門興<lb/>
唐思退身擁旄秉金鉞伐鼔乗朱輪虎將如電霆總戎<lb/>
向東巡諸侯拜馬首猛士騎鯨鱗澤被魚鳥悦令行草<lb/>
木春逢聖不失時建功及良辰醜虜安足紀可貽幗與<lb/>
巾倒㵼溟海珠盡為入幕珍馮異獻赤伏鄧生歘來臻<lb/>
庶同昆陽舉再覩漢儀新昔為管將鮑中奔呉隔秦一<lb/>
生欲報主百代期榮親其事竟不就哀哉難重陳卧病<lb/>
古松滋蒼山空四隣風雲激壯志枯槁驚常倫聞君自<lb/>
<pb n="KR3k0053_WYG_010-27a"/>
天来目張氣益振亞夫得劇孟七國空無人捫虱對桓<lb/>
公願得論悲辛大塊方噫氣何辭鼓青蘋斯言儻不合<lb/>
歸老漢江濵<lb/>
又贈郭將軍詩　將軍豪蕩有英威昔掌銀臺䕶紫微<lb/>
平明拂劍朝天去薄暮垂鞭醉酒歸愛子臨風吹玉笛<lb/>
美人嬌月舞羅衣今日相逢俱失路何年灞上弄春輝<lb/>
孟匡明餞王將軍赴雲中詩　二師憑廟畧分閫佐元<lb/>
戎勢亞彤弓寵時推金印雄闗山横代北旌節壯河東<lb/>
<pb n="KR3k0053_WYG_010-27b"/>
日轉前茅影春生細栁風飲氷君命速揮涕餞筵空佇<lb/>
聽隂山静誰爭萬里功<lb/>
劉長卿代邊將有懐詩　少年辭魏闕白首向沙場瘦<lb/>
馬戀秋草征人思故鄉暮笳吹塞月曉甲帶胡霜自到<lb/>
雲中郡於今百戰强<lb/>
又湖南使還留辭辛大夫詩　王師勞近甸兵食仰諸<lb/>
侯天子無南顧元勲在上游大才生間氣盛業拯横流<lb/>
風景隨搖筆山川入運籌羽觴交餞席旄節對歸舟鸎<lb/>
<pb n="KR3k0053_WYG_010-28a"/>
識春深恨猿知日去愁别離花寂寂南北水悠悠唯有<lb/>
家將國終身共所憂<lb/>
又獻寧淮軍節度使相公詩　建牙吹角不聞喧三十登<lb/>
壇衆所尊家散萬金酬士死身留一劍答君恩漁陽老<lb/>
將多逥席魯國諸生半在門白馬翩翩春草細邵陵西<lb/>
去獵平原<lb/>
又觀校獵上淮西相公詩　龍驤校獵邵陵東野火初<lb/>
燒楚澤空師事黄公千戰後身騎白馬萬人中笳隨曉<lb/>
<pb n="KR3k0053_WYG_010-28b"/>
吹經邊草箭入青雲落塞鴻三十擁旄誰不羨周郎少<lb/>
小有竒功<lb/>
盧綸雪謗後書事上皇甫大夫詩　盛徳緫羣英髙標<lb/>
仰國楨獨安巡狩日曾掩趙張名業就難辭寵朝逥更<lb/>
授兵曉川分牧馬夜雪覆連營長策威殊俗嘉謀翊聖<lb/>
明畫圖規陣勢夢筆紀山行綬拂池中影珂搖竹外聲<lb/>
賜歡徴伎樂陪酒間公卿却意經前事翻疑得此生分<lb/>
深存歿感恩在子孫榮覽鏡愁將老捫心喜復驚豈言<lb/>
<pb n="KR3k0053_WYG_010-29a"/>
沈族重但覺殺身輕有淚沾墳典無家集弟兄東西遭<lb/>
世難流浪識交情閲古宗文舉推才慕正平應憐守貧<lb/>
賤又欲事躬耕<lb/>
劉禹錫贈澧州髙大夫司馬霞寓詩　前年牧錦城馬<lb/>
踏血泥行千里追戎首三軍許勇名殘兵疑鶴唳空壘<lb/>
辨烏聲一誤雲中繳南遊湘水清<lb/>
韓翃贈劉將軍詩　明光細甲照錏鍜昨日承恩拜虎<lb/>
牙膽大欲欺姜伯約功多不讓李輕車青巾校尉遙相<lb/>
<pb n="KR3k0053_WYG_010-29b"/>
許黒矟將軍莫大誇闕下来時親伏奏胡塵未盡不為<lb/>
家<lb/>
韓翃雜言贈哥舒僕射詩　萬里長城家一生唯報國<lb/>
腰垂紫艾綬手控黄金勒髙視黒矟翁遙吞白騎賊先<lb/>
麾牙門將轉鬭黄河北帳下親兵皆少年錦衣承日繡<lb/>
行纒轆轤寶劍初出鞘宛轉角弓爭上弦步叉抽箭大<lb/>
如笛前把兩矛後雙㦸左盤右射紅塵中鶻入鵶羣有<lb/>
何敵殺將破軍白日餘逥船舞斾北風初羣公楯鼻好<lb/>
<pb n="KR3k0053_WYG_010-30a"/>
磨墨走馬為君飛羽書<lb/>
耿湋上裴行軍中丞詩　胡塵已滅天山外閉閣隂隂<lb/>
日復曛櫪上驊騮嘶鼔角門前老將識風雲旌旗四面<lb/>
髙秋見絲竹千家靜夜聞莫道古来多計策功成唯有<lb/>
李將軍<lb/>
楊巨源贈侯侍御詩　步逸辭羣迹機真結逺心敦詩<lb/>
揚大雅映古酌髙音逃禍栖蝸舍因醒解豸簪紫蘭<lb/>
秋露濕黄鶴晩天隂舊葉餘荒草寒山出逺林月明多<lb/>
<pb n="KR3k0053_WYG_010-30b"/>
宿寺世亂重悲琴霄漢時應在詩書道未沈坐期閶闔<lb/>
霽雲暖一開襟<lb/>
又懐徳抒情寄上信州座主詩　五馬江天郡諸生淚<lb/>
共垂讌餘明主徳恩在侍臣知悵望緘雙鯉龍鍾假一<lb/>
枝玉峯遥寄夢雲海暗傷離幢葢全家去琴書首路随<lb/>
滄洲值康樂明月向元規鵷鳳終凌漢蛟龍㑹出池蕙<lb/>
香因暖發松色肯寒移舉世瞻風藻當朝揖羽儀加飡<lb/>
門下意溪水緑逶迤<lb/>
<pb n="KR3k0053_WYG_010-31a"/>
又贈隣家老將詩　白首羽林郎丁年戍朔方隂天瞻<lb/>
磧落秋日渡遼陽大漠寒山黒孤城夜月黄十年依蓐<lb/>
食萬里帶金瘡拂雪陳師祭衝風立教場箭飛瓊羽合<lb/>
旗動火雲張虎翼分營勢魚鱗擁陣行誓心清塞色鬭<lb/>
血雜沙光戰地晴輝薄軍門曉氣長寇深爭暗襲闗迥<lb/>
勒春防身賤竟何訴天髙徒自傷功成封寵將力盡到<lb/>
貧鄉雀老方悲海鷹衰却念霜空餘孤劍在開匣一霑<lb/>
裳<lb/>
<pb n="KR3k0053_WYG_010-31b"/>
張佑送王昌涉侍御詩　十里指東平軍前首出征諸<lb/>
侯青服舊御史紫衣榮入陣梟心死分圍虎力生畫時<lb/>
安楚塞刻日下齊城號令朝移暮偷蹤夜斫營雲梯曾<lb/>
險上地道慣深行舉斾招降將投戈趂敗兵自慙居處<lb/>
者當此立功名<lb/>
楊䕫送張相公出征詩　得意在當年登壇秉國權漢<lb/>
推周勃重晉讓趙宣賢儒徳尼丘降兵鈐太白傳援毫飛<lb/>
鳳藻發匣吼龍泉歴火金難耗凌霜桂益堅從来稱玉<lb/>
<pb n="KR3k0053_WYG_010-32a"/>
潔此更讓珠妍鴛鷺臻門下貔貅擁帳前去知清朔漠<lb/>
行不費陶甄獻畫符中㫖推誠契上𤣥願將班固筆書<lb/>
頌勒燕然<lb/>
韋莊贈邊將詩　昔因征逺向金微馬出榆闗一鳥飛<lb/>
萬里只携孤劍去十年空逐塞鴻歸手招都䕶新降虜<lb/>
身着文皇舊賜衣只待烟塵報天子壯心無事别無機<lb/>
元閻復丞相阿珠贈諡制　鳶瘴揮戈萬里若衽席之上<lb/>
龍驤飛渡三呉歸掌握之中<lb/>
<pb n="KR3k0053_WYG_010-32b"/>
宋汪藻除韓世忠兩鎮節度使麻　稟剛故俗甘陳兼<lb/>
六郡之良決勝重圍關張有萬人之敵蚤備師干之試<lb/>
旋膺齋鉞之除豈惟蹇蹇以匪躬每見多多而益善<lb/>
見無禮於君爾既殫於忠藎歸飲至於廟我何愛於寵<lb/>
褒<lb/>
播芳大全韓世忠加恩麻　先人有奪人之心進則<lb/>
奮沈雄之畧尚賢無自賢之行退而皆名義之談<lb/>
唐栁宗元為南承嗣請從軍狀　臣聞周官考藝國子置<lb/>
<pb n="KR3k0053_WYG_010-33a"/>
車甲之司漢道推恩孤兒備羽林之用千秋思奮於事<lb/>
越仲孺期死於奔呉義激君親名髙竹帛臣雖無似有<lb/>
慕昔人雖身塗草野死而不朽<lb/>
顧雲投西邊節度使啟　九天九地之法夜受於神姝<lb/>
金箱金櫃之書曉傳於靈叟故得拔劍龍吼彎弧鴈驚<lb/>
使夷落無喧干戈盡偃邊烽息焰塞柝沈聲為天子之<lb/>
長城㫁匈奴之右臂加以文通三變學洞九流郭璞神<lb/>
毫每通於夢想羅含彩羽素貯於心誠時或月滿青樓<lb/>
<pb n="KR3k0053_WYG_010-33b"/>
風清畫閣謝𤣥暉之理郡不廢謳吟杜元凱之禦戎何<lb/>
妨講讀<lb/>
宋王邁賀陳提刑兼安撫啟　披肝許國掉舌籌邊雪<lb/>
衣貂裘慷慨辨太原之檄風聲鶴唳笑談却淮甸之兵<lb/>
草木知其威名夷狄問其年貌屬當鼪鼯之為梗羣然<lb/>
鴻雁之離居嗟懦俗之脂韋伏元戎之斧鉞毅然以身<lb/>
任朝廷責誓不以賊為君父憂卯受命辰即行有崇文<lb/>
之勇決申上奏寅報可從充國之便宜南丹嚴保障之<lb/>
<pb n="KR3k0053_WYG_010-34a"/>
雄西帥習號令之素如毉師之治廢疾半劑而蘇如國<lb/>
手之救危棋一著即活<lb/>
唐張仲宣智合孫呉可以運籌決勝䇿　玉弩垂芒耀明<lb/>
威於紫緯金方戒序凝殺氣於丹霄然則負扆登樞規<lb/>
七衡而立辟垂旒御辨法四選以詳刑是故黄運披圖<lb/>
靜妖氛於涿鹿丹陵啟業耀佳兵於洞庭<lb/>
王昻沈謀祕畧科䇿　國家授武秩設邊防東自榆林<lb/>
西連蒲海可謂制度祕逺典章大備而猶以遼靄未清<lb/>
<pb n="KR3k0053_WYG_010-34b"/>
湟烽或照者但未得其人耳今若垂旌揚之期崇奬激<lb/>
之道用不求備任惟其材舉呉起則捨其貪推穰苴則<lb/>
畧其賤務升智術勿限資年則將得其人矣<lb/>
晉書羊祜𫝊論　泰始之際人祗呈貺羊公起平呉之策其<lb/>
見天地之心焉昔齊有黔夫燕人祭北門之鬼趙有李<lb/>
牧秦王罷東并之勢桑枝不競𤓰潤空慙垂大信於南<lb/>
服傾呉人於漢渚江衢如砥襁袂同歸而在乎成功弗<lb/>
居幅巾窮巷落落焉其有風飈者也<lb/>
<pb n="KR3k0053_WYG_010-35a"/>
唐吕温凌烟閣勛臣頌　洸洸鄂公百鍊龍泉沈翳未宣<lb/>
氣沖斗間佩非其人躍入大川神武獲焉提之上天天<lb/>
地之内指揮無前<hi>右尉遲鄂公敬徳</hi>　虎来風壯鼇轉山没<lb/>
翕如鶚聳縱若鯨𡨕<hi>右秦胡公叔寶</hi>
周庾信大將軍崔説神道碑　觀虎於檻齠髪不驚稱<lb/>
象於船勝衣能對　地似伏龍城如飛鳥燉煌實録宛<lb/>
在胸襟玉門亭障無勞圖畫有馬如羊不以入廏有金<lb/>
如粟不以入懐<lb/>
<pb n="KR3k0053_WYG_010-35b"/>
又柱國大將軍紇干𢎞神道碑　學不專經畧觀書籍<lb/>
兵無師古自得縱横青烏甲乙之占白馬星辰之變九<lb/>
宫推步三門起伏天弧射法太乙營圖並皆成誦在心<lb/>
若指諸掌鹵青犢之兵甚有祕計燒烏巢之米本無遺<lb/>
䇿西零賊退屈指可知南郡兵逥挿標而待<lb/>
又車騎大將軍賀婁慈神道碑　六郡良家西河鼎族<lb/>
地壯金行人雄塞氣兵書七卷河水浮来射法三篇天<lb/>
弧夜下鋒旗不息刁斗恒驚猶得馬上讀書軍中習禮<lb/>
<pb n="KR3k0053_WYG_010-36a"/>
　五車行簡不取博士之名一卷兵書即以將軍自許<lb/>
角端在手必無齊魯之侵蓮花挿腰甚得蛟龍之氣<lb/>
又大將軍襄城公鄭偉墓誌銘　公蹔臨江界已悉南<lb/>
越之兵裁御樓船即善昆明之戰<lb/>
又驃騎大將軍開府侯莫陳道生墓誌銘　讀書馬上<lb/>
清談劍端<lb/>
又上柱國齊王憲神道碑　管絃入耳則溪谷俱調文<lb/>
雅沿心則煙霞並韻養由百發落雁吟猿應奉五行綈<lb/>
<pb n="KR3k0053_WYG_010-36b"/>
緗縹帙　少有壯志頗校兵書𤣥水降靈糓城授䇿飛<lb/>
風長栁月角星眉莫不吟誦在心撰成於手所著兵法<lb/>
凡有五卷六韜九法<hi>一作地</hi>不用呉起舊書三令五申無<lb/>
勞孫武先誡<lb/>
唐張説撥川郡王神道碑　公之理兵也堅三甲利五刄<lb/>
偶拳勇齊足力信賞罰分甘苦六轡如手千夫一心接<lb/>
獯獫猶蚊蚋卧沙塞如袵席荐居露食垂二十年雨畢<lb/>
而成師氷泮而休卒寒氣入於肌骨夜霜入於鬢鬚人<lb/>
<pb n="KR3k0053_WYG_010-37a"/>
不堪其勤公不改其節<lb/>
又冠軍大將軍郭知運神道碑　金皷登壇隠如敵國<lb/>
麾幢指塞自比長城　沈謀可以掩著蔡雄㫁可以奪<lb/>
鬼神故常糟粕韜鈐芻狗風角　感知已之主陳必死<lb/>
之力皇情西顧則九羌釁皷詔書北代則六狄焚旗上<lb/>
成聖君之𤣥鑒下効武臣之素節　介士送塟即封征<lb/>
虜之墳單于入朝當祭度遼之墓<lb/>
又贈太尉裴行儉神道碑　百城故老望塵而雅拜四<lb/>
<pb n="KR3k0053_WYG_010-37b"/>
鎮酋渠連營而獻酒一言召募萬騎雲集公乃解嚴以<lb/>
反諜託獵以訓旅誤之多方間其無備裹糧十日執郅<lb/>
支於帳前破竹一呼鉗遮匐於麾下<lb/>
楊炯唐昭武校尉曹君神道碑　陶謙性好於幡旗王<lb/>
濬志在於長㦸<lb/>
又唐右將軍魏哲神道碑　乃有心如鐡石氣若風雲<lb/>
洛䜟書名河圖祕象青聨雷燭歴大塊以三休碧羽霜<lb/>
凄倚渾天而一息岑彭許允征南鎮北之名馮異王昌<lb/>
<pb n="KR3k0053_WYG_010-38a"/>
大樹中軍之號杜太行而泥函谷猛氣無前戮封豕而<lb/>
斬長鯨雄圖不測元戎十乗驅衛霍於前矛甲士三千<lb/>
列孫呉於後殿秋風白露執金鼔而齊六軍太山黄河<lb/>
析銅符而光百代　營雄對日兵氣横天開玉堂而按<lb/>
部坐金城而勒陣闕鞏之甲犀兕七重艅艎之船舳艫<lb/>
千里駕鼉梁於聖海秦皇息鞭石之威泛鼇釣於仙洲<lb/>
愚叟罷移山之力然後風行電卷斬將屠城塞丹浦之<lb/>
遙源伐黒林之奥本王孫公子名霑皂𨽻之臣深谷大<lb/>
<pb n="KR3k0053_WYG_010-38b"/>
山境入樵漁之囿　軍井未建如臨盜水之源軍竈未<lb/>
炊似對嗟来之食<lb/>
又左武衛將軍成安子崔獻行狀　斬大風之翼霧卷<lb/>
青丘卧長鯨之鱗煙銷碧海　仰觀於天值三軍之星<lb/>
落俯察於地逢五將之山崩詔書來北斗之門圖象在<lb/>
南宫之壁　孤虚向背則雖女子之衆可以當於丈夫<lb/>
前後折旋則雖婦人之兵可以陷於湯火兔起而鳬舉<lb/>
龍驤而鳳飛無戰不平無城不尅有如馮異羞言大樹<lb/>
<pb n="KR3k0053_WYG_010-39a"/>
之功宛似魯連不受黄金之賞<lb/>
栁宗元唐故特進贈開府儀同三司揚州大都督南府<lb/>
君睢陽廟碑　急病讓夷義之先圖國忘死貞之大利合而<lb/>
動乃市賈之相求恩加而感則報施之常道睢陽所以不<lb/>
階王命横絶凶威超千祀而挺生奮百代而特立者也<lb/>
時惟南公天與拳勇神資機智藝窮百中豪出千人不<lb/>
遇興辭鬱龎眉之都尉數竒見惜挫猿臂之將軍天寶<lb/>
末冦劇憑陵隳突河華天旋虧斗極之位地圮積狐狸<lb/>
<pb n="KR3k0053_WYG_010-39b"/>
之穴親賢在庭子駿陳謨以佐命元老用武夷甫委師<lb/>
而勸進惟公與南陽張公巡髙陽許公逺義氣懸合訏<lb/>
謨大同誓鳩武旅以遏横潰裂裳而千里来應左袒而<lb/>
一呼皆至柱厲不知而死難狼瞫見黜而奔師忠謀朗<lb/>
然萬夫齊力公以推讓且專奮擊為馬軍兵馬使出戰<lb/>
則羣校同强入守則百雉齊固初據雍丘謂非要害將<lb/>
保江淮之臣庶通南北之奏復拔我義類扼於睢陽前<lb/>
後捕斬要遮凶氣連沮漢兵已絶守疏勒而彌堅虜騎<lb/>
<pb n="KR3k0053_WYG_010-40a"/>
雖强頓盱眙而不進賊徒乃棄疾於我悉衆合圍技雖<lb/>
窮於九攻志益專於三板偪陽懸布之勁汧城鑿穴之竒<lb/>
息意牽牛羞鄭師之大臨甘心易子鄙宋臣之病告諸<lb/>
侯環觀而莫救國命阻絶而無歸以有盡之疲人敵無<lb/>
已之强寇公乃躍馬潰圍馳出萬衆抵賀蘭進明乞師<lb/>
進明乃張樂侑食以好聘待之公曰敝邑父子相食而<lb/>
君辱以燕禮獨何心與乃自噬其指曰噉此足矣遂慟<lb/>
哭而返即死孤城首碎秦庭終懵無衣之賦身離楚野<lb/>
<pb n="KR3k0053_WYG_010-40b"/>
徒傷帶劍之辭至徳二年十月城陷遇害無傅燮之嘆<lb/>
息有周苛之慷慨聞義能徙果其初心烈士抗辭痛臧<lb/>
洪之同日直臣致憤惜蔡恭於累旬　塟刻鮑信之形<lb/>
陵圖龎徳之狀納官其子見勾踐之心羽林字孤知孝<lb/>
武之志舉門闗於周典徴印綬於漢儀王猷以光寵錫<lb/>
斯備嗚呼睢陽之事不惟以能死為勇善守為功所以<lb/>
出竒以恥敵立慬以怒寇俾其專力於東南而去備於<lb/>
西北力專則堅城必陷備去則天討可行是故即城陷<lb/>
<pb n="KR3k0053_WYG_010-41a"/>
之辰為尅敵之日世徒知力保於江淮而不知功靖乎<lb/>
醜虜論者或未之思與　廟貌斯存碑表攸託洛陽城<lb/>
下思鄉之夢倘来麒麟閣中即圖之辭可繼　梯衝外<lb/>
舞缶穴中偵鈐馬非艱析骸猶競<lb/>
謀韜玉帳寄重金壇　將星明則英豪用靈旗指則妖<lb/>
祲銷勁草可以受疾風盤根然後見利器　璧玉持身<lb/>
嬰兒撫士<hi>俱見孫子</hi>　軍井未達將不言渴軍幕未辨將不<lb/>
言倦軍竈未炊將不言饑<hi>三畧軍䜟</hi>　將軍之心淊淊如春曠<lb/>
<pb n="KR3k0053_WYG_010-41b"/>
曠如夏湫漻如秋慘惻如冬<hi>淮南子</hi>
　　武功部<hi>賀捷</hi>
唐明皇平戎詩　雜㓂忽猖狂無何敢亂常羽書朝繼<lb/>
入烽火夜相望將出凶門勇兵因死地强蒙輪皆突騎<lb/>
按劍盡鷹揚鼓角雄山野龍蛇入戰場流膏潤沙漠濺<lb/>
血染鋒鋩霧廓清𤣥塞雲開靜朔方武功今已立文徳<lb/>
愧前王<lb/>
裴灌奉和御製詩　𤣥漠聖恩通由来書軌同忽聞窺<lb/>
<pb n="KR3k0053_WYG_010-42a"/>
月滿相聚寇雲中廟畧占黄氣神兵出綘宫將軍行逐<lb/>
北使者亦知戎一舉轒輼減再麾沙朔空直將威禁暴<lb/>
非用武為雄飲至明軍禮疇勲錫武功干戈還載戢文<lb/>
徳在唐風<lb/>
周庾信賀平鄴都表　伏惟陛下握天樞秉地軸駕馭風<lb/>
雲驅馳龍虎沈雄内㫁不勞謀於力牧天䇿勇決無待<lb/>
問於容成是以威風所振烈火之遇鴻毛旗鼔所臨衝<lb/>
風之卷秋葉竊聞伊洛戎夷幽并僭偽抱圖載籍已歸<lb/>
<pb n="KR3k0053_WYG_010-42b"/>
丞相之府銜玉繫綬並詣中軍之營百年逋誅遂窮巢<lb/>
窟三代敵怨俄然掃蕩昔周王鮪水之師尚勞再駕軒<lb/>
轅上谷之戰猶須九伐未有一朝指麾獨決神慮平定<lb/>
㝢内光宅天下二十八宿止餘呉越一星千二百國裁<lb/>
滿麟洲小水若夫咸康之年四方始定建武之代諸侯<lb/>
並朝不得同年而語矣雖復八風並唱未足頌其英聲<lb/>
六樂俱陳無以歌其神武坐鈞臺而誓衆姒啓繼夏禹<lb/>
之功入南郊而問罪姬發成周文之志此無改之道大<lb/>
<pb n="KR3k0053_WYG_010-43a"/>
孝也歟<lb/>
北齊邢邵百官賀平石頭表　大江設險實限夷華前<lb/>
魏觀濤而退後魏登山而返聲教不通多歴年代今蒼<lb/>
雉奉職靈鼉自梁折葦為舟憑力可渡始知徳通於物<lb/>
孟門失險道清將順劍閣自開行舉洞庭之樂放畜長<lb/>
洲之苑㑹玉帛於塗山樹銅柱於南極<lb/>
唐吕温代李侍郎賀收成都表　當挾纊之時賜戰士<lb/>
悉出内府開食椹之路賞降者曽不踰辰遂使昏迷革<lb/>
<pb n="KR3k0053_WYG_010-43b"/>
心義勇增氣江山自拔雷雨長驅渠魁假息而逃威士<lb/>
衆順風而捨仗市不易肆巷無驚犬人蒙骨肉户解倒<lb/>
懸旌旗導長飬之風金鼓動發生之氣<lb/>
常衮為李採訪賀收西京表　及清秋戒節太白方髙<lb/>
爰整軍容順乎殺氣龔行天罰掃彼妖氛千里貔虎之<lb/>
營百里龍蛇之陣沸若雲海聚如雪山壘掲終峯塹逥<lb/>
渭水闞軍聲而丘陵簸蕩煬兵氣而天地晦𡨕蠢兹凶<lb/>
徒猶敢旅拒鼓譟白刄來聚么麽之羣旗靡黄塵旋就<lb/>
<pb n="KR3k0053_WYG_010-44a"/>
鯨鯢之戮渠魁不漏噍類無遺枝梧者面縛中軍顛背<lb/>
者頭懸後殿敗苻融於淝水自可慙功破王邑於昆陽<lb/>
未云快意遂封尸於京觀旋振旅於王城啓闢千門掃<lb/>
除九陌祓氛埃於宫闕洗毒螫於閭閻耆艾歡迎久思<lb/>
周徳衣冠雨泣還睹漢儀謳吟變噢咻之聲氣象逥嚴<lb/>
凝之慘<lb/>
李商隠為滎陽公賀幽州破奚寇表　天聲逺疊廟畧<lb/>
遐宣白虜獲於寧臺赤夷俘於燕路臣竊窺舊史逖聽<lb/>
<pb n="KR3k0053_WYG_010-44b"/>
前朝有天子憂邊清宵輟寐將軍出塞白首言歸至乃<lb/>
或勝或奔一彼一此竟困塞郊之柝那停絶漢之烽猶<lb/>
欲叙烈旂常告功祧廟用其蹔勝謂曰難能况幽朔巨<lb/>
都全燕重地荐臻奚寇猾亂華人田讓之䕶鮮卑莫能<lb/>
深入祭彤之軍遼水唯遣相攻近嵗以来為患滋甚是<lb/>
單于偵邏之路懐駒支漏泄之姦張仲武重感國恩習<lb/>
知邊事同三師而肄楚侔五餌以開戎乗其囂惰之時<lb/>
俄得剪除之便燕犀密掛冀馬潜羈超距拔石者動過千<lb/>
<pb n="KR3k0053_WYG_010-45a"/>
羣㦸手科頭者畧踰萬計坎三皷而河流自却聲六校<lb/>
而屋瓦皆飛自使鴞懼喪林兔忙迷穴無舟掬指有地<lb/>
僵屍未驚紫陌之烏前軍已蹙不唳淮山之鶴後隊仍<lb/>
窮遂分袁尚之頭顱仍裂蚩尤之肩髀穹廬落燼同甲<lb/>
揚灰山積雲屯大收其車乗角羸耳濕盡獲其牛羊栁<lb/>
水載澄桑河無事爰施吉語入解皇威此皆陛下功格<lb/>
上𤣥運膺下武授兹成筭於彼當仁震肅九圍歡呼萬<lb/>
國昔艱難云始寇塵首起於盧龍今開泰有期漢將先<lb/>
<pb n="KR3k0053_WYG_010-45b"/>
清於涿鹿人謀允若靈貺昭然固已上慶祖宗下光編<lb/>
䇿籙圖洪範競三古之殊猷玉檢金泥有百神之靈祐<lb/>
臣雖當防遏不介邊陲空増氣於懦夫實叨榮於下將<lb/>
日圍千里天葢九重奉一月之捷書唯知抃蹈獻萬年<lb/>
之壽酒尚隔班行念風水於遐藩寄夢寐於宣室<lb/>
令狐楚賀靈武破吐蕃表　兵既落於天上羌乃陷於<lb/>
彀中箝口之馬僨車而縶者千蹄辮髪之人輿屍為俘<lb/>
者萬指　遙知水赤坐想風腥<lb/>
<pb n="KR3k0053_WYG_010-46a"/>
杜牧為中書門下請追尊號表　北絶梓領西過榆溪<lb/>
壯中夏起塞之雄奪西戎埋弓之地至使强㓂不敢觸<lb/>
鋒山鏁七闗地闢千里歌狸首而息射詠杕杜以勞旋<lb/>
　蓄睿算於雲漢之表畫聖謀於造化之先捕虜將軍<lb/>
射聲校尉羽林突陣之騎酒泉校射之兵親自指縱同<lb/>
時受命信星効祉靈旗呈祥壁壘言言而洞開渠魁纍<lb/>
纍而面縛解辮削袵投戈委弓怛攝威靈歡呼冠帶破<lb/>
種徙域空漠淨邊指北海而封燕然中西域而立幕府<lb/>
<pb n="KR3k0053_WYG_010-46b"/>
鄭吉之理烏壘班超之鎮西域大庇生人一寛天下<lb/>
王維賀神兵助收石堡城表　天丁力士潜結鸛鵞星<lb/>
劍雲旗暗充貔虎遂殱逆命之㓂果屠難㧞之城<lb/>
栁宗元栁州賀破東平表　伏惟陛下威使百神徳消<lb/>
六沴天降寳運時歸太平自克夏擒蕃剪蜀平蔡殊類<lb/>
稽顙羣疑格心惟此兇妖尚聞悖慢庭議既得廟謨必<lb/>
臧旌旗燭耀於洪河金鼓震驚於靈嶽鄆城自潰寧同<lb/>
莒魯之爭齊地悉平無俟耿陳之戰五兵永戢七徳無<lb/>
<pb n="KR3k0053_WYG_010-47a"/>
虧含生比堯舜之仁率土陋成康之俗介丘霧息已望<lb/>
翠華之来沂水風生更起舞雩之詠千嵗之統實在於<lb/>
斯<lb/>
又為裴中丞賀破東平表　臣聞負恩干紀者鬼得而<lb/>
誅犯順窮兇者天奪其魄不自妖孽曷彰聖功伏惟陛<lb/>
下先天弗違與神合契掩周宣中興之業陋漢光再造<lb/>
之勛靈旗四臨氛沴皆散凡在臣庶盡覩升平伏以師<lb/>
道席祖父以作威包海岳而專禄恃東秦十二之險誘<lb/>
<pb n="KR3k0053_WYG_010-47b"/>
臨淄三七之兵竊據一方嵗踰五紀朝宗之地曠若外<lb/>
區封祀之山隔成異域累聖垂徳曾未悛心餘孽滔天<lb/>
果聞折首遂使云亭有主知玉牒之將封遼海無虞見<lb/>
石砮之已至此皆陛下神籌獨得廟畧無遺授任推盡<lb/>
力之誠縱捨有感心之化金石可貫龜筮必從克成不<lb/>
戰之功遂洽無為之理臣謬司戎旅逺守方隅愧無横<lb/>
艸之功坐見覆盂之泰抃蹈歡慶萬倍恒情<lb/>
令狐楚賀行營破賊狀　今者將從天落兵若山行<lb/>
<pb n="KR3k0053_WYG_010-48a"/>
濟溵水而不濡隔偃城而欲㫁長蛇之首尾如截應接<lb/>
自難狡兔之窟穴已焚死亡無所方當破竹猶繋苞桑<lb/>
剰鋭氣以長驅抗威稜而直指困雖猶鬬亂不能軍既<lb/>
摧衆惡之鋒必喪元兇之膽<lb/>
又狀　逆賊呉少誠用己之愚刦人為惡唯日不足謂<lb/>
天可逃　羸師之骸罣罥穢草而腥林疲馬之命委離<lb/>
裝壕而咽塹<lb/>
<hi>闕</hi>　　　前鋒都督平兖青州露布　敢行稱亂不戢<lb/>
<pb n="KR3k0053_WYG_010-48b"/>
自焚師克在和雖武騎無所用天助者順聞風鶴皆為<lb/>
兵一戰成淝水之勲三捷取夀陽之境匹馬觭<hi>音起</hi>輪無<lb/>
反乃滅而亡簞食壺漿以迎曰徯予后謳吟思漢震動<lb/>
附周　齊變至魯魯變至道載戢干戈汶達于濟濟達<lb/>
于河底慎財賦遂鼓行于司豫汔盪穢于羌髳時靡爭<lb/>
而心載寜君之訓而臣何力斯皆帝徳廣運聖武布昭<lb/>
歸鄆讙田用儒無敵揚文武烈圖功攸終<lb/>
唐于公異破朱泚露布　指麾而貙兕作威感激而風<lb/>
<pb n="KR3k0053_WYG_010-49a"/>
雲動色遂先登進擊深入合攻七擒連發而星馳兩翼旁<lb/>
張而雲合霜刃交光而霍耀鼉鼓騰聲而隠轔賊方土<lb/>
崩我乃霆擊乗其踣藉遂至於上蘭取彼鯨鯢直通於<lb/>
中禁　惡鳥將墜尚顧危巢妖狐就擒猶守舊穴　讙<lb/>
譟之聲山傾而河泄鼓鼙之氣霆鬬而雷馳屏翳發向<lb/>
敵之風囘禄扇燎原之焰馬逸未止士怒未舒既自北<lb/>
而徂南竟輿尸而折首<lb/>
韋臯破吐蕃露布　連連執訊矯矯獻囚不然我薪<lb/>
<pb n="KR3k0053_WYG_010-49b"/>
而自焚有如破竹之立解拂廬魚潰甌脱兔犇谷靜山<lb/>
空行就焉耆之僇區殫域滅汔聞智盛之降　明見萬<lb/>
里運竒堂上之兵守在四夷制勝目中之虜勒功須池<lb/>
之柱植表赤嶺之碑一怒安民文之勇也三軍用命克<lb/>
何力焉<lb/>
駱賔王兵部奏姚州道破逆賊楊䖍栁等露布　北辰<lb/>
列象六合奉天子之尊南面乗乾一統成聖人之業是<lb/>
知衣裳所會義有輯於殊隣霜露所均誠兼育於異類<lb/>
<pb n="KR3k0053_WYG_010-50a"/>
故塗山萬國誅後至者防風丹浦一戎緩前禽者就日<lb/>
然則陳弧矢以威天下法雷霆而震域中四時行焉天<lb/>
道不能去殺五兵備矣皇業所以勝殘雖事切救焚茍<lb/>
順時而濟物恩深祝網不獲已而用兵伏惟皇帝陛下<lb/>
登翠媯以握圖憲紫微而正象𤣥功不宰混太始以凝<lb/>
神至道無名佇華胥而得夢闡文教以清中夏崇武功<lb/>
以制九夷環海十洲通波太液之水鄧林萬里交影甘<lb/>
泉之樹反踵穿胸之域襲冠帶以来王竒肱儋耳之酋<lb/>
<pb n="KR3k0053_WYG_010-50b"/>
奉正朔而請吏逆賊蒙儉和舍等浮竹遺𦙍沈木餘苗<lb/>
邑殊禮樂之鄉人習貪殘之性日者皇明廣燭帝道遐<lb/>
融頗亦削左袵而被朝衣解椎髻而弁華冕而豺狼有<lb/>
性梟獍難馴遂敢亂我天常率九種而背誕負其地險<lb/>
携七郡以稽誅騷動邊疆寇攘州縣是用三門援律長<lb/>
驅無戰之師五月渡瀘深入不毛之地去月二十一日<lb/>
軍次三朏崐崘鎮前後捕得生口知守捉山𦍑傍山連<lb/>
結十部蠻首徒五萬衆此山即南郡中之巨防也岡巒<lb/>
<pb n="KR3k0053_WYG_010-51a"/>
千里西通大荒之路谿谷萬重南極炎州之境聳喬林<lb/>
而挿月隂兔有假道之標拔崇岩以隠天陽烏無囘翼<lb/>
之地峯危束馬路絶懸車賊據臨岱之形乗建瓴之利<lb/>
徴風召雨蝟起蜂飛驅雜種以挺妖封狐千里肆沈黎<lb/>
而作孽雄虺九頭臣以為制敵以權柔逺者理或存於<lb/>
徳教伐叛以義決勝者不必在於干戈於是廣布朝恩<lb/>
恭宣帝徳申之以安撫曉之以存亡信重蠻陬無負黄<lb/>
龍之約賞隆漢爵不踰白馬之盟地接冉駹詞屢殫於<lb/>
<pb n="KR3k0053_WYG_010-51b"/>
喻蜀俗通盤瓠聲不輟於吠堯臣遣某銜枚逺襲卷甲<lb/>
前驅偃危斾而設潜兵疑從天落乗間道而掩不備似<lb/>
出地中又遣某渉南山之南衝其要害之路陵北山之<lb/>
北絶其飛走之途賊首楊䖍栁等振螳蜋之力拒轍當<lb/>
輪肆蚊蚋之羣彌山滿谷臣某等忠勤克著智畧逺聞<lb/>
識明君之重恩輕生有地提太阿之雄劍視死無時彎<lb/>
弧而兇黨土崩舉刃而妖徒瓦解雖危苕沸鼎未窮梟<lb/>
首之誅救死扶傷猶致析骸之請二十二日臣遣某擁<lb/>
<pb n="KR3k0053_WYG_010-52a"/>
貔豹之雄順天機而左轉驅象犀之卒乗地軸以右逥<lb/>
總投石超距之材蹈中權而拊其背騰躍鐵噴金之騎<lb/>
犯前茅而扼其喉横玉弩以髙臨縱金鉦而直進𤣥雲<lb/>
結陣影密西郊赤堇揮鋒氣衝南斗颺煙塵而匝地白<lb/>
日為之晝昏積氛祲以稽天蒼𡨕為之晦色兵交刃接<lb/>
鳥散魚驚自卯及申追奔逐北斬首千餘級轉戰三十<lb/>
里激流膏而為泉似變萇𢎞之血委亂骸而擠壑若沈<lb/>
鼈靈之屍既而照盡髙舂光昏乙夜賊乃收集餘衆深<lb/>
<pb n="KR3k0053_WYG_010-52b"/>
據重岩臣度彼游魂慮其宵遁使三軍齊進四面合圍<lb/>
二十三日乗魚爛之危啟蛇形之陣揚麾誓衆杖節訓<lb/>
兵一鼓先登賞必懸於芳餌九攻失律罪無赦於嚴誅<lb/>
五都雄材三河俠少或生居燕地尤工即墨之圍或家<lb/>
本秦人早習昆明之戰叱咤則江山搖蕩慷慨則林壑<lb/>
飛騰舉鵬翼以揚威耀犀渠而鼓勇澄氛廓祲囘夏景<lb/>
以潰春氷滅跡掃塵若霜風之卷秋籜戰踰百里時歴<lb/>
三期前後生擒四千餘人斬首五千餘級諾沒弄楊䖍<lb/>
<pb n="KR3k0053_WYG_010-53a"/>
栁等殞死行陣懸首旌門蒙儉和舍等委衆奔馳脱身<lb/>
鋌險雖復刑以止殺丁壯咸伏於誅夷禮不重傷班白<lb/>
必存於寛宥昔魏臣伐蜀徒聞蒟醬之竒漢使開卭纔<lb/>
通竹杖之利豈若膺紫泥而弔伐指丹徼以臨戎一戰<lb/>
而孟獲已擒再舉而哀牢授首斯顯皇威逺暢廟略遐<lb/>
宣奉𤣥徳以配天徒知帝力掩黄輿而闢地豈曰臣功<lb/>
又破賊設蒙儉等露布　七緯經天星墟分張翼之野<lb/>
八紘紀地火洲限建木之鄉西距大秦雜金莖而孕氣<lb/>
<pb n="KR3k0053_WYG_010-53b"/>
南通交阯枕銅柱以為隣俗帶白狼人習貪殘之性河<lb/>
淪赤虺川多風雨之妖水積炎氛山涵毒霧竹浮三節<lb/>
肇興外域之源木化九隆頗為中國之患年將千祀代<lb/>
歴百王鄭純之化不追孟獲之風逾扇故三年疲衆徒<lb/>
聞定笮之譏五月出師未息渡瀘之役然則大人拯物<lb/>
上聖乗期法乾坤以握樞體剛柔而建極知仁義不能<lb/>
禁暴設刑網以勝殘知揖讓不可濟時用干戈而靜亂<lb/>
伏惟陛下祥摛載玉出地軸以登皇道契書繩掩天紘<lb/>
<pb n="KR3k0053_WYG_010-54a"/>
而踐帝𤣥靈入户纂靈慶於丹陵蒼籙昇壇荐禎圖於<lb/>
翠渚垂衣裳以朝萬國崇玉帛而禮百神昭儉防奢露<lb/>
臺惜中人之産宣風布政明堂法上帝之宫致羣生於<lb/>
太和登品物於仁夀四神踐雪五老飛星君囿祥麟樂<lb/>
班文於仙卉女牀鳴鳳韻歸昌於帝梧四隩同文五風<lb/>
異色鄧林萬里纔疏苑囿之原層城九重未浚池隍之<lb/>
域合璧照臨之地候月歸琛大鑪覆載之所占風納賮<lb/>
蠢茲蠻貊敢亂天常横赤熛以疏疆背朱提而設險石<lb/>
<pb n="KR3k0053_WYG_010-54b"/>
林萬仞岩邑千重望秦阜以相傾崤陵失四塞之阻對梁<lb/>
山而錯峙劍門成一簣之峰自謂絶壤幽荒中外足以<lb/>
迷聲教憑深負固江河可以逃靈誅殊不知玉弩垂芒<lb/>
汹水無九嬰之沴瑤階舞戚洞庭有三苗之墟臣等謬<lb/>
以散材忝專分閫白招乗候順秋官以揚旌綘節臨邊<lb/>
通夜郎而解辮自營開嶲穴斾轉卭山峻岐折坂之危<lb/>
盡亡衿帶滇池㴜江之固曽莫藩籬唯逆賊設蒙儉等<lb/>
未革狼心仍懐豕突陸梁放命旅拒偷安地接祠雞竟<lb/>
<pb n="KR3k0053_WYG_010-55a"/>
無心於改旦山多神鹿終未息於擇音臣以大帝宣威<lb/>
有征無戰明王仗順先徳後刑𢎞聖澤於中孚緩天誅<lb/>
於大造庶南薰解愠仰雲闕以翔魂東律和音扣轅門<lb/>
而頓顙祝禽疎網徒開三面之恩毒虺挺妖愈肆九頭<lb/>
之暴乃鳩集餘衆蟻結兇徒儋耳椎髻之渠千里霧合<lb/>
鑿齒雕題之孽一呼雲集疊石菌以開營拒巖椒而峻<lb/>
壘崇巒切漢若登珤藏之山絶壑憑霄似瞰封泥之谷<lb/>
以前月十七日連營布陣據險揚兵東西三十餘里馬<lb/>
<pb n="KR3k0053_WYG_010-55b"/>
步二十餘萬聚蚊蚋而合響聲若雷霆縱虵豕以為羣<lb/>
氣稽宇宙臣遣中郎將令狐智通等擁拔山超海之師<lb/>
當其步陣遣銀州刺史李大志等以躍景騰雲之騎乗<lb/>
其馬軍遣嶲州都督府長史行軍司馬梁待壁等領勁<lb/>
卒二千絶其飛走之路遣臨源府果毅馬仁靜等勒精<lb/>
兵九百㫁其潜伏之軍臣率行軍長史韓餘慶等負霜<lb/>
戈而直指掃雲陣以長驅庶令斬馘七擒將士挾雷公<lb/>
之怒伏屍百里蠻夷識天子之尊於是三畧訓兵五申<lb/>
<pb n="KR3k0053_WYG_010-56a"/>
誓衆先登陷敵惟標大樹之功後拒亂行必致曲梁之<lb/>
罰楚人三户蜀郡五丁氣擁𤣥霜精貫白日喑嗚則乾<lb/>
坤搖蕩呼吸則海岳沸騰列旗影以雲舒似長虹之東<lb/>
指横劍鋒而電轉疑大火之西流刃接兵交洞胸達臆<lb/>
自辰踰未魚爛土崩沸殘息於層峰更切守陴之哭積<lb/>
圓顱於重阜殆成京觀之形惟賊帥夸干未悟傾巢之<lb/>
兆敢懐拒轍之心猶率馬軍平川轉鬬驚塵亂起六合<lb/>
為之寢光殺氣相稽四溟為之變色副總管李大志忠<lb/>
<pb n="KR3k0053_WYG_010-56b"/>
惟徇國義則忘軀臨危而貞節愈明制敵而機謀獨逺<lb/>
丹誠自守雖九死其如歸白刃交前豈三軍之可奪投<lb/>
袂則妖徒霧廓搴旗而逆黨兵摧於是乗利追奔因機<lb/>
深入困獸猶鬭似化廩君之魂窮鳥尚飛如驚杜宇之<lb/>
魄斬甲卒七千餘級獲裝馬五千餘匹僵屍蔽地臨赤<lb/>
坂而非遙流血洒途視丹徼而不逺首領和舍等並計<lb/>
窮力屈面縛軍門寛其萬死之誅𢎞以冄生之路唯蒙<lb/>
儉脱身鋌險委命窮山顧巢穴以靡依延晷漏其何幾<lb/>
<pb n="KR3k0053_WYG_010-57a"/>
况妖徒革面荒外非復他人部落離心舟中皆為敵國<lb/>
瞻言梟首指日可期凡所歸䧏隨事招撫與之更始復<lb/>
其故業首丘懐戀疑臨舊國之墟安堵如歸似入新豐<lb/>
之市然後班師薩水振旅禺山建鴻業於武功暢𤣥猷<lb/>
於文教庶荒陬襲中邦之禮邊疆息外寇之虞華人祝<lb/>
堯兆皇基於千嵗夷歌頌漢美王澤於三章宜與夫天<lb/>
帝前星廣賜秦公之冊坤元益地遙開王母之圖古亦<lb/>
有云曾何足紀斯並𤣥謀廣達妙畧遐覃一戰而荒景<lb/>
<pb n="KR3k0053_WYG_010-57b"/>
肅清再鼔而邊隅底定豈臣等提戈擐甲克全百勝之<lb/>
功杖節揚麾能通九變之䇿謁藁街而獻捷大帝成規<lb/>
聞杕杜以勞還小臣何力<lb/>
張説為河南郡王武懿宗平冀州賊契丹等露布　陛<lb/>
下震赫斯之怒援決勝之符天地合謀鬼神助伐六狄<lb/>
舉國百蠻整衆運欃槍而掃除縱列缺而焚蕩臣引兵<lb/>
受斧指日揚麾雖謝河間之學竊慕任城之勇誓將首<lb/>
冒鋒刃躬先士卒上假神兵之威下定鬼方之罪　其<lb/>
<pb n="KR3k0053_WYG_010-58a"/>
餘部散校分離綱别緒兵車星布巡太行而綴碣石介<lb/>
馬雲羅挾衡漳而聨海浦山川積雨盡銷胡騎之塵艸<lb/>
木長風咸有王師之氣　巢穴是空胎卵皆覆　蓄鋭<lb/>
淵渟乗機電發援枹作氣則山岳動揺書箭一飛則酋<lb/>
渠相滅兵纔接刃元兇授首舂喉蔽野京觀起於中州<lb/>
積甲成山組練收於外府　二載逋誅一朝泯滅數州<lb/>
肆毒俄然清弭舞溢河冀歌達塞垣截風浪以息滄溟<lb/>
廓氛埃而睹白日卻縠何力敢推羣帥之勞叔向有言<lb/>
<pb n="KR3k0053_WYG_010-58b"/>
實在明君之徳臣憑藉睿畧忝當戎政神機密運不待<lb/>
横艸之功天賛冥符恭承破竹之勢<lb/>
梁元帝討侯景檄　斬馘凶渠不可勝筭沙同赤岸水<lb/>
若綘河<lb/>
宋袁豹伐蜀檄　盛如盧循强如容超陵威南海跨制北<lb/>
岱樓船萬艘掩江葢汜鐡馬千羣充原塞隰然廣固之<lb/>
攻陸無完雉左里之戰水靡全舟或顯戮京畿或傳首<lb/>
萬里故知順逆有勢難以力抗斯又目前殷監深切著<lb/>
<pb n="KR3k0053_WYG_010-59a"/>
明者也<lb/>
後漢班固封燕然山銘　惟永元元年秋七月有漢元<lb/>
舅曰車騎將軍竇憲寅亮聖皇登翼王室納於大麓惟<lb/>
清緝熈乃與執金吾耿秉述職巡禦治兵於朔方鷹揚<lb/>
之校螭虎之士爰該六師暨南單于東胡烏桓西戎氐<lb/>
羌侯王君長之羣驍騎十萬元戎輕武長轂四分雷輜<lb/>
蔽路萬有三千餘乗勒以八陣莅以威神𤣥甲耀日朱<lb/>
旗綘天遂陵髙闕下雞鹿經磧鹵絶大漠斬温禺以釁<lb/>
<pb n="KR3k0053_WYG_010-59b"/>
鼓血尸逐以染鍔然後四校横徂星流彗掃蕭條萬里<lb/>
野無遺寇於是域滅區殫反斾而旋考傳騐圖窮覽其<lb/>
山川遂踰涿邪跨安侯乗燕然躡冒頓之區落焚老上<lb/>
之龍庭將上以攄髙文之宿憤光祖宗之𤣥靈下以安<lb/>
固後嗣恢拓境宇振大漢之天聲兹可謂一勞而久<lb/>
逸蹔費而永寧也<hi>漢書左右日逐王左右温禺鞮王皆單于子弟次第當為單于者也</hi>
周庾信上柱國齊王憲神道碑　馬陵削樹魏將路窮<lb/>
平隂聽烏齊師其遯　馬邑星飛<hi>一作逥</hi>龍城月動撓留<lb/>
<pb n="KR3k0053_WYG_010-60a"/>
犁之酒經略不前失煙支之山下馬而去<hi>留犁出漢書匈奴傳一作</hi>
<hi>蒲桃非</hi>
唐盧照隣歌東軍　遐哉廟略赫以台臣横戈碣石倚劍<lb/>
浮津風兵拂籜日域清塵鳬夷復祀龍伯來賔休兵㝢縣<lb/>
獻馘天闉斾海凱入耀輝震震<lb/>
　　武功部<hi>兵餉</hi>
唐盧綸寄贈庫部王郎中時充折糴使詩　諤諤漢名臣<lb/>
從天令若春叙辭皆詔㫖稱使即星辰草木承風偃雲<lb/>
<pb n="KR3k0053_WYG_010-60b"/>
雷施澤均威懲治粟尉恩洽讓田人泉貨方將散京坻<lb/>
自此陳五營俱益竈千里不停輪未逺金門籍旋清玉<lb/>
塞塵碩儒推慶重良友頌功頻鶴髪逢新鏡龍門躍舊<lb/>
鱗荷君偏有問深感浩難申<lb/>
錢起送劉相公江淮催轉運事詩　國用資戎事臣勞<lb/>
為主憂將徴任土貢更發濟川舟擁𫝊星還去過池鳳<lb/>
不留唯髙飲氷節稍淺别家愁落葉籬邊雨孤山海上<lb/>
秋遙知謝公興微月在江樓<lb/>
<pb n="KR3k0053_WYG_010-61a"/>
梁元帝上糓充軍糧啟　臣聞金城千仞必資守粟革<lb/>
車千乗其在饋食願武軍綏旌列飛鴻之行陳奉辭受<lb/>
脤揜摯獸於貙虎賈逵渠水雖曰難蹤梁習勸農竊知<lb/>
自勉<lb/>
唐張説河州刺史冉君神道碑　地壯伏龍城雄飛烏<lb/>
位居半刺吏總全邊公仍利溝洫懋藨蓘庤茭藁積糗<lb/>
糧均轉輸程力役寛御悦使授方任能人胥忘其久勞<lb/>
兵不怨其長戍雖金方氣候風雨不交之地磧路沙霾<lb/>
<pb n="KR3k0053_WYG_010-61b"/>
艸木不植之所莫不豐滯穗於埛牧猒甘𤓰於戍時<lb/>
　　武功部<hi>邊防</hi>
唐徐彦伯登長城賦　嵗次單閼我行窮髪眇嘿雞田<lb/>
幽隂馬窟土色紫而闗逥川氣黄而塞沒調噪鼓於海<lb/>
風咽愁笳於隴月試危坐以側聽孰不魂銷而㫁骨哉<lb/>
況復日入青波堅氷峩峩危蓬殞蔕森木靜柯羣峰雪<lb/>
滿連峴霜多龍北卧而銜燭雁南飛而渡河載馳載驟<lb/>
彼亭之候惟見𤣥洲無春隂壑罷晝鷙烏爭擊哀猱直<lb/>
<pb n="KR3k0053_WYG_010-62a"/>
透饑鹿夜咆乳虎晨鬭蟄熊䑛掌寒龜縮殻悲壯圖之<lb/>
夭遏憫勞生之艱遘<lb/>
梁蕭子顯燕歌行　風光遲暮出青蘋蘭條翠鳥鳴發春<lb/>
洛陽梨花白如雪河邊細草青如茵桐生井底葉交枝<lb/>
今㸔無端雙燕離五重飛樓入河漢九華閣道暗清池<lb/>
遙㸔白馬津上吏傳道黄龍征戍兒明月金花徒照妾<lb/>
浮雲玉葉君不知思君昔去栁依依至今八月避暑歸<lb/>
明珠蠶蠒登杼機鬱金春蘤持香衣洛陽城頭鷄欲曙<lb/>
<pb n="KR3k0053_WYG_010-62b"/>
丞相府中烏未飛夜夢征人縫狐貉私憐織婦裁錦緋<lb/>
呉刀鄭錦絡寒閨夜被薄芳年海上水中鳬日寒暮夜<lb/>
空城雀<lb/>
又周王褒　初春麗景鶯欲嬌桃花流水沒河橋薔薇開<lb/>
花百里葉楊栁覆池數千條隴西將軍號都䕶樓蘭校<lb/>
尉稱嫖姚自惜别如春燕分經年一去無相親不復漢<lb/>
地闗山月唯有漠北薊城雲淮南鏡中明月影流黄機<lb/>
上織成文充國行軍屢築營楊史討虜陷平城城下風<lb/>
<pb n="KR3k0053_WYG_010-63a"/>
多能却陣沙中雪淺詎停兵屬國小婦猶年少羽林輕<lb/>
騎數征行遙聞陌上採桑曲猶勝邊地胡笳聲笳聲向<lb/>
暮使人泣還使閨中空竚立桃花落地杏花舒桐生井<lb/>
底寒葉疎試為来看上林雁應有遙寄隴頭書<lb/>
又唐髙適　漢家烟塵在東北漢將辭家破殘賊男兒本<lb/>
自重横行天子非常賜顔色摐金伐鼔下榆闗旌旗逶<lb/>
迤碣石間校尉羽書飛瀚海單于獵火照狼山山川蕭<lb/>
條極邊土胡騎憑陵雜風雨戰士軍前半死生美人帳<lb/>
<pb n="KR3k0053_WYG_010-63b"/>
下猶歌舞大漠窮秋塞草衰孤城落日鬭兵稀身當恩<lb/>
遇恒輕敵力盡闗山未解圍鐡衣逺戍辛勤久玉筯應<lb/>
啼别離後少婦城南欲㫁膓行人薊北空逥首邊風飄<lb/>
颻難可越絶域蒼茫無所有殺氣三時作陣雲寒風一<lb/>
夜傳刁斗相看白刃血紛紛死節從来豈顧勲君不見<lb/>
沙場征戰苦至今猶憶李將軍<lb/>
梁簡文帝鴈門太守行　隴暮風恒急闗寒霜自濃櫪<lb/>
馬夜方飼邊衣秋未重潜師夜接戰略地曉摧鋒悲笳<lb/>
<pb n="KR3k0053_WYG_010-64a"/>
動胡塞髙旗出漢墉勤勞謝功業青白報迎逢非頒主<lb/>
人賞寧期定逺封單于如未繫終夜慕前蹤<lb/>
唐徐彦伯邉詞　十月繁霜下征人逺鑿空雲遥錦旄<lb/>
節海照角端弓暗磧埋沙樹衝飇卷塞蓬方随膜拜入<lb/>
歌舞玉門中<lb/>
李白塞下曲　塞虜乗秋下天兵出漢家將軍分虎竹戰<lb/>
士卧龍沙邊月隨弓影胡霜拂劍花玉闗殊未入少婦<lb/>
莫長嗟<lb/>
<pb n="KR3k0053_WYG_010-64b"/>
周王褒出塞詩　飛蓬似征客千里自長驅塞禽惟有鴈<lb/>
闗樹但生榆背山看故壘繫馬識餘蒲還因麾下騎来<lb/>
送月支圖<lb/>
隋楊素詩　漠南猶未空漢將復臨戎飛狐出塞北碣<lb/>
石指遼東冠軍臨瀚海長平翼大風横虎落陣氣抱龍<lb/>
繞城虹横行萬里外卜運百年窮兵寢星芒落戰解月<lb/>
輪空嚴譙息夜斗騂角罷鳴弓北風嘶朔馬胡霜切塞<lb/>
鴻休明大道暨幽荒日用同方就長安邸来謁建章宫<lb/>
<pb n="KR3k0053_WYG_010-65a"/>
又薛道衡詩　邊庭烽火警挿羽夜徴兵少昊騰金氣<lb/>
文昌動將星長驅鞮汗北直指夫人城絶漠三秋暮窮<lb/>
隂萬里生寒夜哀笳曲霜天斷鴈聲連旗下鹿塞疉鼓<lb/>
向龍庭妖雲墜後陣暈月遶中營左賢皆頓顙單于已<lb/>
繫纓絏馬登𤣥闕釣鯤臨北溟當知霍驃騎髙第起西<lb/>
京<lb/>
唐于鵠詩　單于驕愛獵放火到軍城乗月調新馬防<lb/>
秋置逺營空山朱㦸影寒磧鐡衣聲逄著降人説沙隂<lb/>
<pb n="KR3k0053_WYG_010-65b"/>
有伏兵<lb/>
鄭愔塞上詩　荒壘三軍夕窮郊萬里平海隂凝獨樹<lb/>
月氣下連營戎斾霜凝重邊裘寒更輕將軍猶轉戰都<lb/>
尉不成名折栁悲春曲吹葭㫁夜聲明年漢使返猶築<lb/>
受降城<lb/>
梁王訓度關山詩　關山度曉月劍客還從征雲中出逥<lb/>
陣天外落竒兵輪摧偃去節樹倒礙懸旌沙場折坂暗<lb/>
雲磧榆溪明馬倦時銜草人疲屢看城寒隴胡笳澁空<lb/>
<pb n="KR3k0053_WYG_010-66a"/>
林漢鼓鳴還嗟幽咽水併切㫁腸聲<lb/>
又戴暠詩　馬肥苜蓿葉劍瑩鸊鵜血初征心未息復<lb/>
值鴈飛入山頭看月髙草上知風急笛揭曲難成笳繁<lb/>
響還澁武帝信承平東伐復南征薊門海作塹榆塞氷<lb/>
為城催令四校出倚望三邊平箭箙朝来動刀環臨陳<lb/>
鳴將軍一百戰都尉五千兵<lb/>
唐司空曙關山月詩蒼茫明月上夜久光如積野幕冷<lb/>
胡霜闗樓宿邊客隴頭秋露暗磧外寒沙白唯有故鄉<lb/>
<pb n="KR3k0053_WYG_010-66b"/>
人霑裳此聞笛<lb/>
梁簡文帝從軍行<hi>二首</hi>　雲中亭障羽檄驚甘泉烽火<lb/>
通夜明貳師將軍新築營嫖姚校尉初出征復有山西<lb/>
將絶世愛雄名三門應遁甲五壘學神兵白雲隨陣色<lb/>
蒼山答鼓聲先平小月陣却滅大宛城善馬還長樂黄<lb/>
金付水衡小婦趙人能鼓瑟侍婢初笄解鄭聲迤邐觀<lb/>
鵞翼參差覩鴈行庭前栁花飛欲合必應紅粧起見迎<lb/>
　貳師惜善馬樓蘭貪漢財前年平右地今嵗討輪臺<lb/>
<pb n="KR3k0053_WYG_010-67a"/>
魚雲望旗聚龍沙隨陣開氷城朝浴鐡地道夜銜枚將<lb/>
軍號令密天子璽書催何時反舊里遙見下機来<lb/>
又梁元帝　寶劍飾龍淵長虹畫彩旃山虚和鐃管水<lb/>
靜瀉樓船連雞隨火度燧象帶烽然洞庭曉風急瀟湘<lb/>
夜月圓荀令多文藻臨戎賦雅篇<lb/>
又陳張正見　雄兵屯薊北漢將起山西故人輕百戰聊<lb/>
欲定三齊風前噴畫角雲上舞飛梯鴈塞秋風逺龍沙<lb/>
雲路迷燕然自可勒函谷詎須泥<lb/>
<pb n="KR3k0053_WYG_010-67b"/>
又唐虞世南　塗山烽候警弭節度龍城冀馬樓蘭將燕<lb/>
犀上谷兵劍寒花不落弓曉月逾明凛凛嚴霜節氷壯<lb/>
黄河絶蔽日卷征蓬浮天散飛雪全兵傎月滿精騎乘<lb/>
膠折結髪早驅馳辛苦事旌麾馬凍重闗冷輪摧九折<lb/>
危獨有山西將年年屬數竒<lb/>
又楊烱　烽火照西京心中自不平牙璋辭鳳闕鐡騎<lb/>
遶龍城雪暗凋旗畫風多雜鼓聲寧為百夫長勝作一<lb/>
書生<lb/>
<pb n="KR3k0053_WYG_010-68a"/>
又駱賔王　平生一顧重意氣溢三軍野日分戈影天<lb/>
星合劍文弓弦抱漢月馬足踐胡塵不求生入塞唯留<lb/>
死報君<lb/>
又賀朝清　朔風乗月寇邊城軍書挿羽刺中京天子<lb/>
金壇拜飛將單于玉塞振佳兵騎射先鳴推任俠龍韜<lb/>
決勝佇時英聞有河湟客愔愔理帷帟常山啟霸圖汜<lb/>
水先天䇿銜珠浴鐡向桑乾疊旗膏劍指烏丸鳴鷄已<lb/>
報闗山曉来鴈遙傳沙塞寒直為甘心從苦節隴頭流<lb/>
<pb n="KR3k0053_WYG_010-68b"/>
水長嗚咽邊樹蕭蕭不覺春天山漠漠長飛雪魚麗陣<lb/>
接塞雲平鴈翼營通海月明始看晉幕飛鵞入旋聞齊<lb/>
壘鳴烏聲自從一戍燕支山春光幾度晉陽闗金河未<lb/>
轉青絲騎玉筯應啼紅粉顔鴻歸燕相續池邊芳草緑<lb/>
已見氛清細栁營莫更春歌落梅曲烽沈竈減靜邊亭<lb/>
海晏山空肅已寧行望鳳京旋凱捷重来麟閣畫丹青<lb/>
又李約<hi>二首</hi>看圖閒教陣畫地靜論邊烏壘天西戌鷹<lb/>
娑塞上川路長唯算月書逺每題年無復生還望翻思<lb/>
<pb n="KR3k0053_WYG_010-69a"/>
未别前　栅壕三面鬭箭盡舉烽頻營栁和煙暮闗榆<lb/>
帶雪春邊城多老將磧路少歸人殺盡金河卒年年添<lb/>
塞塵<lb/>
王貞白古悔從軍行　憶昔仗孤劍十年從軍威論兵<lb/>
親玉帳逐虜過金微隴水秋先凍闗雲暵不飛辛勤功<lb/>
業在麟閣志猶違<lb/>
駱賔王行路難　君不見玉闗寒色闇邊庭銅鞮雜虜<lb/>
寇長城天子按劍征餘虜將軍受脤事横行七徳龍韜<lb/>
<pb n="KR3k0053_WYG_010-69b"/>
開玉帳千里龜壘動金鉦隂山苦霧埋髙壘交河孤月<lb/>
照連營連營去去無窮極擁斾遙遙過絶國陣雲朝結<lb/>
晦天山寒沙夕漲迷疎勒龍鱗水上開魚貫馬首山前<lb/>
振鵬翼長驅萬里讋祁連分麾三令武功宣百發烏號<lb/>
遙碎栁七尺龍文逥照蓮春来秋去移灰琯蘭閨栁市<lb/>
芳塵㫁鴈門迢遞尺書稀鴛被相思雙帶緩行路難誓<lb/>
令氛祲靜臯蘭但使封侯龍額貴詎隨中婦鳳樓寒<lb/>
唐太宗於北平作詩　翠野駐戎軒盧龍轉征斾遙山<lb/>
<pb n="KR3k0053_WYG_010-70a"/>
麗如綺長流縈似帶海氣百重樓巖松千丈葢兹焉可<lb/>
遊賞何必襄城外<lb/>
杜審言贈蘇味道詩　北地寒應苦南庭戍未歸邊聲<lb/>
亂羌笛朔氣卷戎衣雨雪闗山暗風霜草木稀胡兵戰<lb/>
欲盡漢卒尚重圍雲靜妖星落秋深塞馬肥據鞍雄劍<lb/>
動挿筆羽書飛輿駕還京邑朋遊滿帝畿方期乗獻凱<lb/>
歌舞共春輝<lb/>
張説奉和餞王晙巡邊應制詩　六月歌周雅三邊念<lb/>
<pb n="KR3k0053_WYG_010-70b"/>
夏卿欲施攻戰法先作簡稽行禮樂知謀帥春秋識用<lb/>
兵一勞堪定國萬里即長城䇿有和戎利威傳破虜名<lb/>
軍前雨洒道樓上月臨營别藻瑤華降同衣錦襮榮闗<lb/>
山由義近戈甲為恩輕絲竹路傍散風雲馬上生朝廷<lb/>
為吉甫邦國望君平<lb/>
李嶠奉和幸望春宫送朔方軍大總管張亶詩　玉塞<lb/>
懲驕子金符命老臣三軍張武斾萬乗餞行輪猛氣陵<lb/>
𤣥朔崇恩降紫宸投醪還約士辭第本忘身露下鷹初<lb/>
<pb n="KR3k0053_WYG_010-71a"/>
擊風髙鴈欲賔方銷塞北祲還靜漠南塵<lb/>
鄭愔塞外詩　塞外蕭條望征人此路賒邊聲亂朔馬<lb/>
秋引動胡笳遙障侵歸日長城帶晩霞㫁蓬飛古戍連<lb/>
鴈聚寒沙海暗雲無葉山春雪作花丈夫期報主萬里<lb/>
獨歸家<lb/>
孫逖送趙都䕶赴安西詩　外域分都䕶中臺命職方<lb/>
欲傳清廟略為取劇曹郎已佩登壇印猶懐伏奏章百<lb/>
壺開祖餞駟牡結戎裝青海連西夐黄河帶北涼闗<lb/>
<pb n="KR3k0053_WYG_010-71b"/>
山瞻漢月戈劍宿胡霜體國才先著論兵䇿復長果持<lb/>
文武術還繼晉當陽<lb/>
唐明皇送張説巡邊詩　端拱復垂裳長懐御逺方股<lb/>
肱申教義戈劔靜要荒命將綏邊服雄圖出廟堂三台<lb/>
入武帳八座起文昌寶胄匡朝主華宗輔漢王茂先慚<lb/>
博物平子謝文章盡節恢時佐輸誠禦寇場三軍臨朔<lb/>
野駟馬即戎行鼓吹威夷狄旌軒溢洛陽雲臺先著美<lb/>
今日更貽芳<lb/>
<pb n="KR3k0053_WYG_010-72a"/>
又張嘉貞奉和詩　天賜我宗盟元戎付夏卿多才兼<lb/>
將相必勇獨横行經緯稱人傑文章作代英山川看是<lb/>
陣草木想為兵不待河氷合猶防塞月明有謀當繫醜<lb/>
無戰且綏氓閫外傳三略雲中冀一平感恩同義激悵<lb/>
别屢魂驚直視前旌掣遙聞後騎鳴還期方定日復此<lb/>
出郊迎<lb/>
又宋璟奉和詩　帝道薄存兵王師尚有征是闗司馬<lb/>
法爰命總戎行畫閫崇威信分麾盛寵榮聚觀方結轍<lb/>
<pb n="KR3k0053_WYG_010-72b"/>
出祖遂傾城聖酒江河潤天詞象緯明徳風邊草偃勝<lb/>
氣朔雲平宰國推良器為軍挹壯聲至和嘗得體不戰<lb/>
即忘精以智泉寧竭其徐海自清遲還廊廟座贈别故<lb/>
人情<lb/>
又王光庭奉和詩　賢相得符充朝推文武雄海波先<lb/>
若鏡闗草預從風鉞助將軍勇威成天子功瓊章九霄<lb/>
發錫宴五衢通玉輾龍盤帶金裝鳳頸騘虎貔分儗儗<lb/>
河洛振熊熊戈劍千霜白旌旃萬火紅示刑夷狄變流<lb/>
<pb n="KR3k0053_WYG_010-73a"/>
惠鬼神同寇息軍容偃塵銷朔野空用師敷禮樂非是<lb/>
為獯戎<lb/>
又張九齡奉和詩　宗臣事有征廟算在休兵天與三<lb/>
台座人當萬里城朔南方偃革河右蹔揚旌寵錫從仙<lb/>
禁光華出漢京山川勤逺略原隰軫皇情為動薰琴唱<lb/>
仍題寶劍名聞風六郡勇計日五戎平山甫歸應疾留<lb/>
侯功復成歌鐘旋可望枕席豈難行四牡何時入吾君<lb/>
憶履聲<lb/>
<pb n="KR3k0053_WYG_010-73b"/>
又賀知章奉和詩　荒景盡懐忠梯航已自通九攻雖<lb/>
不戰五月尚持戎遣戍徴周牒恢邊重漢功撰車命元<lb/>
宰授律取文雄胄出天弧上謀成帝幄中詔旂分夏物<lb/>
專討錫唐弓帳宿伊川右鉦傳晉苑東饔人籍蕡實樂<lb/>
正理絲桐岐陌涵餘雨離川照晚虹恭聞咏方叔千載<lb/>
舞皇風<lb/>
杜甫奉送郭中丞兼太僕卿充隴右節度使詩　詔發<lb/>
山西將秋屯隴右兵凄涼餘部曲燀爀舊家聲鵰鶚乗<lb/>
<pb n="KR3k0053_WYG_010-74a"/>
時去驊騮顧主鳴艱難須上䇿容易即前程斜日當軒<lb/>
葢髙風卷斾旌松悲天水冷沙亂雪山清和虜猶懐惠<lb/>
防邊詎敢驚古来於異域鎮靜示專征燕薊奔封豕周<lb/>
秦觸駭鯨中原何慘黷餘孽尚縱横箭入昭陽殿笳吟<lb/>
細栁營内人紅袖泣王子白衣行宸極妖星動園陵殺<lb/>
氣平空餘金盌出無復繐帷輕毁廟天飛雨焚宫火徹<lb/>
明罘罳朝共落棆桷夜同傾三月師逾整羣胡勢就烹<lb/>
瘡痍親接戰勇決冠垂成妙譽期元宰殊㤙且列卿幾<lb/>
<pb n="KR3k0053_WYG_010-74b"/>
時逥節鉞戮力掃攙搶圭竇三千士雲梯七十城恥非<lb/>
齊説客甘似魯諸生通籍微班忝周行獨坐榮隨肩趨<lb/>
漏刻短髪寄簮纓徑欲依劉表還疑厭禰衡漸衰那此<lb/>
别忍淚獨含情廢邑狐狸語空村虎豹爭人頻墜塗炭<lb/>
公豈忘精誠元帥調新律前軍壓舊京安邊仍扈從莫<lb/>
作後功名<lb/>
又送陵州路使君赴任詩　王室比多難髙官皆武臣<lb/>
幽燕通使者岳牧用詞人國待賢良急君當拔擢新佩<lb/>
<pb n="KR3k0053_WYG_010-75a"/>
刀成氣象行葢出風塵戰伐乾坤破瘡痍府庫貧衆寮<lb/>
宜潔白萬役但平均霄漢瞻佳士泥塗任此身秋天正<lb/>
搖落逥首大江濵<lb/>
李益過五原飲馬泉詩　緑楊著水宛如煙舊是胡兒<lb/>
飲馬泉幾處吹笳明月夜何時倚劔白雲天從来凍合<lb/>
闗山路今日分流漢使前莫遣行人照容鬂恐驚憔悴<lb/>
入新年<lb/>
郎士元送李將軍赴定州詩　雙旌漢飛將萬里獨横<lb/>
<pb n="KR3k0053_WYG_010-75b"/>
戈春色臨闗盡黄雲出塞多鼓鼙悲絶漠烽戍隔長河<lb/>
莫㫁隂山路天驕已請和<lb/>
楊巨源和呂舍人喜張員外自北畨逥至境上寄詩<lb/>
割愛天文動敦和國步安仙姿歸舊好戎意結新歡並<lb/>
命瞻鵷鷺同心揖蕙蘭玉簫臨祖帳金牓引征鞍廣陌<lb/>
雙旌去平沙萬里看海雲侵鬢起邊月向眉殘突兀隂<lb/>
山逈蒼茫朔野寛毳廬同甲帳韋橐比琱盤義著親胡<lb/>
俗儀全識漢官地隣氷鼠淨天映燭龍寒節異蘇卿執<lb/>
<pb n="KR3k0053_WYG_010-76a"/>
絃殊蔡女彈磧分黄𣺌𣺌塞極黑漫漫歡味羶腥列徴<lb/>
聲佅僸攅歸期先鴈候登路劇鵬搏上客離心逺西宫<lb/>
草詔殫麗詞傳錦綺珍價掩琅玕百兩開戎壘千蹄入<lb/>
御欄瑞光麟閣上喜氣鳳城端尚徳曾辭劔柔凶本舞<lb/>
干茫茫斗星北威服古来難<lb/>
又贈史開封詩　天低荒草誓師壇鄧艾心知戰地寛<lb/>
鼓角逥臨霜野曙旌旗髙對雪峯寒五營向水紅塵起一<lb/>
劍當風白日看曾從伏波征絶域磧西蕃部怯金鞍<lb/>
<pb n="KR3k0053_WYG_010-76b"/>
張喬書邊事詩　萬里沙西寇已平犬羊羣外築空城<lb/>
分營夜火燒雲逺教獵秋鵰掠草輕秦將力隨胡馬竭<lb/>
蕃河流入漢家清羌戎不識干戈老須賀明時聖主明<lb/>
韓宗涼西即事詩　秋草河蘭起陣雲凉州唯向管絃<lb/>
聞豺狼毳幕三千帳貔虎金郊十萬軍候騎北来驚有<lb/>
説戍樓西望悔為文昭陽亦待平安火誰握旌旗不見<lb/>
勲<lb/>
張蠙過蕭闗詩　出得蕭闗北儒衣不稱身隴狐来試<lb/>
<pb n="KR3k0053_WYG_010-77a"/>
客沙鶻下欺人曉戌殘衙火晴原起獵塵邊戎莫相忌<lb/>
非是霍家親<lb/>
李義甫和邊城秋氣早詩　金微凝素節玉律應清葭<lb/>
邊馬秋聲急征鴻曉陣斜闗樹凋涼葉塞草落寒花霧<lb/>
暗長川景雲昏大漠沙溪深路難越川平望超忽極望<lb/>
斷煙飄遙落驚蓬沒霜結龍城吹水照龜林月日色夏<lb/>
猶冷霜華春未歇睿作髙紫宸分明映𤣥闕<lb/>
許渾獻鄜坊丘常侍詩　詔選將軍䕶北戎身騎白馬<lb/>
<pb n="KR3k0053_WYG_010-77b"/>
臂彤弓栁營逺識金貂貴榆塞遙知玉帳雄秋檻鼓鼙<lb/>
驚朔雪曉階旗纛起邊風蓬莱每望平安火應奏班超<lb/>
定逺功<lb/>
趙嘏降蕃詩　廣武溪頭降宼稀一聲寒角怨金微河<lb/>
湟不在春風地歌舞空裁雪夜衣鐡馬半嘶邊草去狼<lb/>
煙髙映塞鴻飛揚雄尚白相如吃今日何人從獵歸<lb/>
陳陶贈容南韋中丞詩　普寧都䕶軍威重九譯梯航<lb/>
壓要津十二銅魚尊畫㦸三千犀甲擁朱輪風雲已靜<lb/>
<pb n="KR3k0053_WYG_010-78a"/>
西山寇閭井全移上國春不獨来蘇發歌詠天涯半是<lb/>
泣珠人<lb/>
又贈江南李階副使詩　世禄三朝壓鳳池桂陵公子<lb/>
漢庭知雷封始賀棠溪劍花府尋邀玉樹枝幾日坐談<lb/>
誅叛逆列城歸美見歌詩從軍莫厭千場醉即是金鑾<lb/>
寵命時<lb/>
梁簡文帝七勵　夫氛氲構象純雜不同共工折柱雖<lb/>
播英風自古而然曾何足道但吹沙役寇抑自犧年吐<lb/>
<pb n="KR3k0053_WYG_010-78b"/>
霧藏妖聞之堯日　至如𤣥蹄外境紫舌頑人悖而無<lb/>
禮不沬皇仁於是騰三泉之窅漫戴五旗之飄揚引玉<lb/>
車於西隴鳴金鼔於北邙拭龍泉之雄劔瑩魏國之寶<lb/>
刀銛踰巨闕利擬豪曹至如牽鈎壯氣斗膽豪心縁腰<lb/>
白玉帶珮黄金酬恩報死尅逺長岑騕褭白鷰耀躍青<lb/>
離五玉察善十相無遺連腰錦帶半足塵飛標威於鴈<lb/>
門之境振旅於龍突之鄉若乃驚沙絶岸苦霧綿長秋<lb/>
河曉碧落蕙山黄紅顔素改𤣥鬂斑霜征夫抵掌而飲<lb/>
<pb n="KR3k0053_WYG_010-79a"/>
膳壯士憤氣而沸腸逥雲鳥之密陣背却月而相望旗<lb/>
才轉而漂杵鋒未至而驂傷前鋒紛其易幟後騎決其<lb/>
沙囊何湯雪之能比豈拾塵之可方於是呼韓頓顙龜<lb/>
兹銜璧羊牽既袒熊山已積九截同文八極齊軌<lb/>
唐杜牧賀平党項表　自古處夷狄於中華未有不為患<lb/>
者春秋時長狄攻魯北戎病齊破衛陵燕侵秦撓晉西<lb/>
漢趙充國納先零於内地東朝馬文泉<hi>淵</hi>致當煎於三<lb/>
輔自後熾大侵亂闗中戰爭十年騷擾四海凌逼京邑<lb/>
<pb n="KR3k0053_WYG_010-79b"/>
發掘園陵段熲不生終不能滅後至曹公因匈奴衰弱<lb/>
分為五部處在汾晉散而居之元海傑出首亂華夏中<lb/>
原喪沒凡數百年國朝貞觀之初突厥破滅太宗惑彦<lb/>
博之利口忽文貞之成算處其降衆置於河南不數十<lb/>
年果殘燕趙　比以逥鶻未殄吐蕃正强且須羈縻未<lb/>
可重撅於是邊疆日駭種類嵗繁每至勁弓折膠種馬<lb/>
免乳以魁健之質張忿鷙之兇刼饋穀以焚舟殺軺車<lb/>
而閉道衆虺盤結羣犬呌牙依據深山出沒險逕近在<lb/>
<pb n="KR3k0053_WYG_010-80a"/>
宇下游於彀中艱難以成不能剷削　潛運睿算獨決<lb/>
神機箕宿禡牙狼星歛角戊日禱馬太白揚眉按鎖而<lb/>
邊事無遺聚米而兵形盡見披其要地擣以竒兵獸窮<lb/>
搏人鹿急走險囊封赤白雜沓繼来雉走檄書逺近同<lb/>
至蘇辛李蔡傅鄭甘陳十萬齊呼四面同入行軍猶枕<lb/>
席之上敗虜於險阻之中或以利戈舂喉或以長矛挾<lb/>
脅僵屍積疊千山之草木盡腥霆電轟喧萬里之威靈<lb/>
大震<lb/>
<pb n="KR3k0053_WYG_010-80b"/>
元稹進西北邊圖經狀　所冀袵席之上欹枕而郡邑<lb/>
可觀游幸之時倚馬而山川盡在<lb/>
宋播芳大全上史丞相啟　竊惟國家閒暇之時當思<lb/>
文武長久之術况外夷之雲擾貴内治之日嚴詎云行<lb/>
李之通可緩苞桑之慮國虚難動民困易揺豈特謀國<lb/>
之數公知諱用兵之兩字然能應則乃可謂定故欲翕<lb/>
者未始不張今徒千里而畏人未思四境之不治一氣<lb/>
先竭百為弗開羣材付之乍佞以乍賢正論聽其自鳴<lb/>
<pb n="KR3k0053_WYG_010-81a"/>
而自息耳目之受既狹心腹之委亦偏為赤子為龍蛇<lb/>
未始得敵情之實以皮幣以犬馬但云量自力之宜軍<lb/>
籍既隠於蔽蒙將材又阨於媢嫉舟師未練馬政不修<lb/>
鑿斯池築斯城豈可無九攻之具鍛乃戈厲乃刃孰能<lb/>
遏再鼓之衰仰而思之無非事者上作而下不應朝廷<lb/>
每有是言外呼而内不聞郡國亦為此論惟事事備乃<lb/>
可無患言人人殊何以成功周得上漢得中䇿將安決<lb/>
蠡治内種治外責恐宜分試考先朝立四總管之謀及<lb/>
<pb n="KR3k0053_WYG_010-81b"/>
觀諸儒分三大鎮之説皆欲取之人望從而假以事權<lb/>
一用孔明陸遜之規模力行晁錯充國之論議移江上<lb/>
之屯於淮上實闗表之粟如闗中使權守禦之方漸講招<lb/>
懐之略衆犬方狺則養威持重兩虎既傷則取亂侮亡<lb/>
是為屈羣䇿以共圖奚至無寸功之可論與其待一朝<lb/>
之患始出於兹孰若折千里之衝早為之所若任人而<lb/>
疑疑人而任則聞事不實實事不聞何恠草野之私言<lb/>
動違槐棘之成算日月逝矣風雨萃之無謂天變不足<lb/>
<pb n="KR3k0053_WYG_010-82a"/>
慮人言不足從庶幾君子有所恃小人有所畏　用藥<lb/>
莫先於無病止車當在於未奔相亦惟終邦其無斁<lb/>
仰勤大播盍進小忠敢輸肺腑之微誠盡告腹心之元<lb/>
老一毫有補萬死亦甘平津之招賢有三惜難受汲生<lb/>
之戅洛陽之太息者六實欲全周勃之功<lb/>
陳徐陵與周冢宰宇文䕶論邊境事書　灌𤓰之美久敇<lb/>
邊吏拾橡之尤想應無忽<lb/>
　　武功部<hi>檄書</hi>
<pb n="KR3k0053_WYG_010-82b"/>
梁元帝伐侯景檄　粤若梁興五十餘載平壹㝢内徳<lb/>
惠悠長仁育羣生義征不服左伊右瀍咸皆仰化濁涇<lb/>
清渭靡不向風建翠鳯之旗則六龍驤首擊靈鼉之鼓<lb/>
則百神警肅風牧方邵之賢衛霍辛趙之將羽林黄頭<lb/>
之士虎賁緹騎之夫叱咤則風雲興起鼔動則嵩華倒<lb/>
拔自桐栢以北孤竹以南碣石之前流沙之後延頸舉<lb/>
踵交臂屈膝胡人不敢牧馬秦士不敢彎弓叶和萬邦<lb/>
平章百姓十堯九舜曷足云也　董率臯貔躬擐甲胄<lb/>
<pb n="KR3k0053_WYG_010-83a"/>
霜戈照日則晨離奪暉龍騎蔽野則平原掩色信與江<lb/>
水同流氣與寒風俱憤　咸以義旗既建宜須總一共<lb/>
推幕府實用主盟粤以不佞謬董連率逺惟國艱不遑<lb/>
寕處中權後勁恭行天罰提戈蒙險隕越以之天馬千<lb/>
羣長㦸百萬驅賁獲之士資智勇之力大楚踰荆山淺<lb/>
原渡彭蠡舳艫泛水以掎其南輜軿委輸以衝其北華<lb/>
夷百濮贏糧影從雷震風駭直指建業按劍而咤江水<lb/>
為之倒流抽戈而揮皎日為之退舍方駕長驅百道俱<lb/>
<pb n="KR3k0053_WYG_010-83b"/>
入夷山殄谷充原蔽野挾輈曳牛之侣拔距磔石之夫<lb/>
騎則逐日追風弓則吟猿落鴈捧崑崙而壓卵傾渤海<lb/>
而灌熒如駟馬之載鴻毛奔牛之觸魯縞以此衆戰誰<lb/>
能禦之<lb/>
梁簡文帝答穰城永和移文　屬彼數及侮亡運逢瓦<lb/>
解石言水鬭實驗地凶飛絮雨粟還符天怪故淪俗駿<lb/>
奔遺黎南請所以皇略北征事同拯溺愍百姓之未安<lb/>
傷一物之失所故餘民負襁掃地来王而向化之黨忽<lb/>
<pb n="KR3k0053_WYG_010-84a"/>
覽今移咸以陶兹禮樂重睹衣冠已變伊川之髪兼削<lb/>
呼韓之袵寜當生入玉闗死歸建業民情若此匪我求<lb/>
蒙行人逺届實亦勞止想近察時機逺詳圖緯早去中<lb/>
原遽還桑梓旋地脈而北移越天渠而南指然後三姓<lb/>
二賢可存十半如其遂固守株不達𤣥象將恐衛將之<lb/>
師復有狼居之戰應侯之討更睹隂山之哭<lb/>
梁任昉答魏初和移文　值魏氏紛綸亟離星晷競尋<lb/>
干戈爭以興廢王無卒嵗相不浹辰隻馬泣師月陳庭闕<lb/>
<pb n="KR3k0053_WYG_010-84b"/>
裹糧請救日欵闗扉故屢動雲旗再驅蒼兕同小白之<lb/>
存亡等任好之繼絶匹婦是讐尺土非利然百戰百勝<lb/>
猶苦民情九拒九攻終勞萬姓納隍之念無忘日昃李<lb/>
陵失律蹔摧羽鱗同孟明之返秦似荀罃之歸晉并賚<lb/>
来移聞之委曲知彼當璧得人兆龜有主欲掩兵戈式<lb/>
敦雅好鶴鳴九臯唳天已響出其言善良以欣然輙勒沿<lb/>
邊屯戍各息烽警旌旗晝巻刁斗夜停混雞犬於四隣<lb/>
接桑麻於二境<lb/>
<pb n="KR3k0053_WYG_010-85a"/>
又為汝南王檄魏文　董卓稱亂徒藉羣雄之手王莽<lb/>
偷安卒成光武之業故市耀臍膏府傳飲器<lb/>
陳徐陵為䕶軍長史王質移文　比金風已勁玉露方<lb/>
漙宜及窮秋幸踰髙塞當使孤旌不返隻騎無還非止<lb/>
湯羅豈知堯徳其比年民墊仍嵗藴隆粒粟貴於隨珠<lb/>
分糜乏於齊鼎且氐羌旅拒已跨伊瀍胡羯馮陵方踰<lb/>
汾潞刺虎之勢時期卞生拾蜯之譏彌騐蘇子但國家<lb/>
體兹明信有同皎日豈惟風雨之旦猶救匹夫宵夢之<lb/>
<pb n="KR3k0053_WYG_010-85b"/>
言無欺幽壤　逆豎浮舟同趣夏浦王師<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>櫂素在中<lb/>
流羣帥争驅應時殱蕩𦍑胡寶馬縱横七澤之中荆楚<lb/>
樓船彌滿三江之上俘禽所獲水陸無遺<lb/>
又移齊文　夫天綱之大固無微而不擒文武之師本<lb/>
無征而不克至如戎王傾其部落逆豎導其鄉闗非厥<lb/>
英圖殆難戡戮况復洞庭遐曠兵食殷阜西窮板屋北<lb/>
罄氊廬聲冠姚苻勢兼聰勒庸蜀寶馬彌山不窮巴漢<lb/>
樓船凌波無際我之元戎上將恊力同心承禀朝謩致<lb/>
<pb n="KR3k0053_WYG_010-86a"/>
行明罰為風為火殪彼蒙衝如雷如霆擊其舟艦羌兵<lb/>
楚賊越水沈沙棄甲則兩㟁同奔横屍則千里相枕江<lb/>
川盡滿譬睢水之無流原隰窮胡等隂山之長哭於是<lb/>
黒山叛邑諸城洞開白虜連羣投戈請命長沙鵩鳥靡<lb/>
復為妖湘川石燕自然還儛克剪無算縲擒不貲欲計<lb/>
軍俘終難巧厯所獲龍駒驥子百千其羣更開苜蓿之<lb/>
園方廣騊駼之廏於是衛霍甘陳虬髭瞋目心馳隴路<lb/>
志飲河源乗勝長驅未知所限豈如桓温不武弃彼關<lb/>
<pb n="KR3k0053_WYG_010-86b"/>
中殷浩無能長兹羌賊方且西踰酒郡抵我境而置邊<lb/>
亭東略鹽池為齊朝而反侵地<lb/>
後魏魏收檄梁文　强弩衝城長㦸指闕徒探雀鷇無<lb/>
用府藏之虚空請熊踏詎延晷刻之命外崩中潰今實<lb/>
其時鷸蜯相扼我乗其敝方使鍾山渡江青葢入洛荆<lb/>
棘生於建業之宫麋鹿遊於姑蘇之館但恐革車之所<lb/>
轥轢劒騎之所蹂踐椅梓於焉傾折竹箭以此摧殘若<lb/>
呉之王孫蜀之公子順時以動見機而作歸欵軍門委<lb/>
<pb n="KR3k0053_WYG_010-87a"/>
命下吏當使焚櫬而出拂席相俟必以楚材終為晉用<lb/>
也<lb/>
隋盧思道為北齊檄陳文　聖主以軒開萬國屬盡九<lb/>
州一隅不庭宜置天討爰詔六軍分閫受鉞西征秦隴<lb/>
之鋭北引燕代之英五校雄兒超乗俱起三河猛氏援<lb/>
距争奮虎夫萬隊豹騎千羣並骨勇肉飛風驤霧合憬<lb/>
彼江黄之衆逖矣彭濮之民巨艦髙艫順流東指江都<lb/>
夀春之域扼喉撫背之兵飛龍赤馬絶水南越漢后昆<lb/>
<pb n="KR3k0053_WYG_010-87b"/>
明未足方其訓旅魏王𤣥武不能比其𨽻師　扛鼎蒙<lb/>
輪之卒事均驅兕三禮四義之將俛視韓白　上稟廟<lb/>
堂之謀下資素抱之氣使張悌之魂先遊北斗吕嘉之<lb/>
級逺至新鄉漂櫓溺驂孱然已至亂麻積莽可謂寒心<lb/>
唐祖君彦為李密檄洛州文　復有蒙輪挾輈之士拔<lb/>
距投石之夫冀馬追風呉戈照月　於是熊羆角逐貔<lb/>
虎争先因爾倒戈之心乗我破竹之勢曽未旋踵瓦解<lb/>
氷消坑卒則長平未多積甲則熊耳為少達等助紂為<lb/>
<pb n="KR3k0053_WYG_010-88a"/>
虐嬰城自固梯衝亂舞徒設九拒之謀鼔角齊鳴空凭<lb/>
百樓之險鷰巢衛幕魚游宋池殄滅之期匪朝伊夕<lb/>
栁宗元為裴中烝伐黄賊轉牒　黄少卿等歴稔逋<lb/>
誅舉宗肆暴恃狡兔之穴跧伏偷安憑孽狐之丘跳踉<lb/>
見怪以為威弧不射天網可逃侵逼使臣隳犯王略恣<lb/>
其毒虐速我誅鋤敵國盡在於舟中還師已期於席上<lb/>
謂宜投戈頓顙面縛乞身歸郡邑於王官效黎獻於天<lb/>
吏而乃繕兵補卒增壘閉塗正當天討之辰更積鬼誅<lb/>
<pb n="KR3k0053_WYG_010-88b"/>
之罪衆輕鬭蟻勇劣怒蛙纎縞當强弩之初孤豚僨肥<lb/>
牛之下事同拾芥力易摧枯杪忽蜂腰虚見辱於齊斧<lb/>
突梯鼠首濫欲寄於旄頭勦絶有時不索何獲某拱稽<lb/>
致命執鋭忘生車中既備於小戎鯨鯢豈逃於誅戮竊<lb/>
觀上略總制中權戰士義激於身心列校勢成於臂指<lb/>
蹶張之技盡出於山林拔距之材徧征於川洞賞懸香<lb/>
餌令布疾雷莫不鼔舞戎行䖍恭師律投軀不愆於羽<lb/>
檄跂足惟俟於牙璋今月某日奏事官米蘭逥捧受詔<lb/>
<pb n="KR3k0053_WYG_010-89a"/>
命神飛骨勇足蹈心馳懽聲洽於萬夫勝氣横於千里<lb/>
國容不入屨且及於寢門家事勿闗土已填於左闔<lb/>
南則浮海濟師共集堂堂之陣東則横江誓衆用成善<lb/>
善之功以此鼓行坐觀盡敵刑惟勿喜誅有可哀徴側<lb/>
之勇冠一方竟就伏波之僇吕嘉之威行五嶺終摧下<lb/>
瀨之師嗟此陋微自貽擒滅勉成良畫速致殊勛雖荒<lb/>
徼之地固不勞於有征而昇平之年將自此而何事<lb/>
<hi>闕</hi>　　諭晉隰慈州檄　天保以上采薇以下内撫外<lb/>
<pb n="KR3k0053_WYG_010-89b"/>
從濮鉛於北視粟於南徳洋風普神旌遞列窫窳咸誅<lb/>
堯治時雍猶有青丘之梗舜仁天幬未除丹浦之凶李<lb/>
懐光奮渤海之俘授蒲洋之節始謂狙之作使不虞鷹<lb/>
之易颺犇命醴泉粗展勤王之績請朝行闕輙衷犯上<lb/>
之謀猶念前勲屢縻好爵張萌芽於霜雹悖木水之本<lb/>
原升鸞之諜肆行巢父之使弗返奪二軍而殱良將剽<lb/>
三輔而翦近畿豕心莫悛鴞音不革已復漢京之日月<lb/>
載揚周旅之霆雷　風雲助氣草木為兵詔參伐以清<lb/>
<pb n="KR3k0053_WYG_010-90a"/>
氛命招搖而繕怒不竣前茅之遏即成獨栁之誅惟爾<lb/>
三州之士夫夙被累朝之徳澤嶠從處仲適受逆汙遵<lb/>
事隗囂豈為賊守鼎魚假息穴兔阽危犯大義者衆必<lb/>
擕作不善者神弗赦歴數古今所記未聞叛逆獲全惟<lb/>
岳阻兵汔膏齊斧朱泚竊號亦梟藁街矧兹狄孥敢干<lb/>
天罰犬馬猶有主覆載不容鯨鯢取以封脅從罔治聖<lb/>
上禹湯罪已文武行仁凡鳴狐假王之妖首鼠觀釁之<lb/>
將莫不匿瑕宥戾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>垢滌郵雖三子猶存蓬艾之間豈<lb/>
<pb n="KR3k0053_WYG_010-90b"/>
太陽不囘葵藿之照尚式王命共惟帝臣勿相依於輔<lb/>
車以俱焚於玉石<lb/>
鄭畋討黄巢檄　爛羊頭而拜爵續狗尾以命官鷰<lb/>
巢幕以誇安魚在鼎而猶戲殊不知五侯拗怒期分項<lb/>
羽之屍四塜既成待葬蚩尤之骨<lb/>
　　武功部<hi>勞師</hi>
唐駱賔王軍中贈先還知已詩　蓬轉俱行役𤓰時獨<lb/>
未還魂迷金闕路望㫁玉門關獻凱多慙霍論封幾謝<lb/>
<pb n="KR3k0053_WYG_010-91a"/>
班風塵催白首嵗月損紅顔落雁低秋塞驚鳬起暝灣<lb/>
胡霜如劍鍔漢月似刀鐶别有邊亭樹相思幾度攀<lb/>
令孤楚為人賜行營將士襖子及弓弩狀　特班星使<lb/>
猥降天波衣絮八蠶之綿暖如狐腋弓纒九牛之角勁<lb/>
若烏號　遙知被服皆不憚於兵鋒緬想操張盡將穿<lb/>
於膚骨<lb/>
又賀破賊兼優䘏將士狀　臣伏以雖忠不烈戰士所<lb/>
羞視死如歸武夫之志伏惟陛下𢎞天覆幬為日照臨<lb/>
<pb n="KR3k0053_WYG_010-91b"/>
載激怒肝爰收膚骨漢世徒頒其槥櫝義闕送終周師<lb/>
縱裏其餱糧賞延非嗣以今觀古奮一當千<lb/>
　　武功部<hi>外夷向化</hi>
後漢班固東都賦　目中夏而布徳瞰四裔而抗稜西盪<lb/>
河源東瞻海漘北動幽崖南耀朱垠殊方别區界絶而不<lb/>
鄰自孝武之所不征孝宣之所未臣莫不陸礱水慄奔走<lb/>
而来賔遂綏哀牢開永昌春王三朝㑹同漢京是日也<lb/>
天子受四海之圖籍膺萬國之貢珍内撫諸夏外綏百<lb/>
<pb n="KR3k0053_WYG_010-92a"/>
蠻<lb/>
晉左思魏都賦於是東鯷即序西傾順軌荆南懷憓朔<lb/>
北思韙綿綿迥塗驟山驟水襁負賮䞇重譯貢篚髽首<lb/>
之豪鐻耳之傑服其荒服歛袵魏闕置酒文昌髙張宿<lb/>
設其夜未遽庭燎晰晰有客祁祁載華載裔岌岌冠縰<lb/>
纍纍辮髪清酟如濟濁醪如河凍醴流澌温酎躍波豐<lb/>
肴衍衍行庖皤皤愔愔醧讌酣湑無譁延廣樂奏九成<lb/>
冠韶夏冒六英嘈響起疑震霆天宇駭地廬驚億若大<lb/>
<pb n="KR3k0053_WYG_010-92b"/>
帝之所興作二嬴之所曾聆金石絲竹之恒韻匏土革<lb/>
木之常調干戚羽毛之飾好清謳微吟之要妙世業之<lb/>
所日用耳目之所聞覺雜糅紛錯兼該汜博鞮鞻所掌<lb/>
之音韎昧任禁之曲以娯四夷之君以睦八荒之俗<lb/>
唐裴度漢宣帝冠帶單于賦　亦何必貺玉帛之資空成<lb/>
耗國錫金石之樂用表和戎<lb/>
張隨耀徳不觀兵賦　素翟南来而越裳重譯白狼西<lb/>
入而荒服来歸<lb/>
<pb n="KR3k0053_WYG_010-93a"/>
李嶠安輯嶺表事平罷歸詩　雲端想京縣帝鄉如可<lb/>
見天涯望越臺海路幾悠哉六月飛鵬去三年瑞雉来<lb/>
境遙銅柱出山險石門開自我違瀍洛瞻途屢揮霍朝<lb/>
朝寒露多夜夜征衣薄白簡承朝憲朱方撫夷落既𢎞<lb/>
天覆廣且諭皇恩博皇恩溢外區憬俗詠来蘇聲朔臣<lb/>
天子壇場拜老夫綘宫韜將畧黄石寢兵符返斾收龍<lb/>
虎空營集鳥烏日落澄氛靄憑髙視衿帶東甌抗於越<lb/>
南斗臨呉㑹春色遶邊陲飛花出荒外卉服紛如積長<lb/>
<pb n="KR3k0053_WYG_010-93b"/>
川思遊客風生丹桂晚雲起蒼梧夕去舳艤清江歸軒<lb/>
趨紫陌衣裳㑹百蠻賝賮委重闗不學金刀使空持寶<lb/>
劍還<lb/>
劉禹錫蠻徼歸降寄嚴司空詩　蠻水阻朝宗兵符下<lb/>
渚宫前籌得上䇿無戰已成功漢使星飛入夷心草偃<lb/>
同歡謠開竹棧拜舞擲桑弓就日知氷釋投人念鳥窮<lb/>
網羅三靣觧章奏九重通卉服聨操袂雕題盡鞠躬降<lb/>
幡秋練白驛騎晝塵紅火號休傳警機橋罷亘空登山<lb/>
<pb n="KR3k0053_WYG_010-94a"/>
不見虜振斾自生風江逺煙波靜軍逥氣色雄佇看聞<lb/>
喜後金石賜元戎<lb/>
王若嵒越裳獻白翟詩　素翟宛昭彰遙遙自越裳氷<lb/>
睛朝映日玉羽夜含霜嵗月三年逺山川九譯長来從<lb/>
碧海路入見白雲鄉作瑞興周后登歌美漢皇天朝資<lb/>
孝理惠化且無疆<lb/>
齊王融䇿秀才文　闗洛動南望之懐獯夷遽北歸之念<lb/>
夫危葉畏風驚禽易落無待干戈聊用辭辯片言而求<lb/>
<pb n="KR3k0053_WYG_010-94b"/>
三輔一説而定五州<lb/>
王融三月三日曲水詩序　侮食來王左言入侍離<lb/>
身反踵之君髽首貫胸之長屈膝厥角請受纓縻文鉞<lb/>
碧砮之琛竒幹善芳之賦紈牛露犬之玩乗黄兹白之<lb/>
駟盈衍儲邸充牣郊虞匭牘相尋鞮譯無曠一尉候於<lb/>
西東合車書於南北暢轂埋轔轔之轍緌旌卷悠悠之<lb/>
斾四方無拂五戎不距偃革辭軒銷金罷刃<lb/>
梁元帝職貢圖序　竊聞職方氏掌天下之圖四夷八<lb/>
<pb n="KR3k0053_WYG_010-95a"/>
蠻七閩九貉其所由来久矣漢氏以来南羌旅距西域<lb/>
慿陵創金城開玉闗絶夜郎討日逐覩犀甲則建朱崖<lb/>
聞蒲萄則通大宛以徳懐逺異乎是哉皇帝君臨天下<lb/>
之四十載垂衣裳而賴兆民坐巖廊而彰萬國梯山航<lb/>
海交臂屈滕占雲望日重譯至焉自塞以西萬八千里<lb/>
路之峽者尺有六寸髙山尋雲深谷絶景雪無冬夏與<lb/>
白雲而共色氷無早晩與素石而俱貞踰空桑而歴昆<lb/>
吾度青丘而跨丹穴炎風弱水不革其心身熱頭痛不<lb/>
<pb n="KR3k0053_WYG_010-95b"/>
改其節故以明珠翠羽之珍細而弗有龍文汗血之驥<lb/>
卻而不乗尼丘乃聖猶有圖人之法晉帝君臨實聞樂<lb/>
賢之象甘泉寫閼氏之形後宫玩單于之圖臣以不佞<lb/>
推轂上游夷歌成章胡人遙集欵關蹶角沿泝荆門瞻<lb/>
其容貌訴其風俗如有来朝京輦不涉漢南别加訪採<lb/>
以廣見聞<lb/>
梁簡文帝南郊頌　龍光之地日浴之鄉紫舌黄支頭<lb/>
飛鼻飲自西自南無思不服欵闗質子稱臣内向珠樹<lb/>
<pb n="KR3k0053_WYG_010-96a"/>
素禽越火枝之地銀甕卭杖踰沈羽之涘出赤野而連<lb/>
翩度𤣥洲之泱漭<lb/>
唐王勃乾元殿頌　龍闗靜柝鶴塞投弦歌呈豹尾舞進<lb/>
鳶肩銅橈疑月斥鐡輞星懸繩幽架險驛霧馳煙<lb/>
隋許善心神雀頌序　月棲日浴熱坂寒門吹鱗沒羽之<lb/>
荒赤虵青馬之裔解辮請𨽻削袵承風豈止呼韓北埸<lb/>
逺頌<hi>一作頫勒</hi>狼居之岫息慎南境遙表不耐之城<lb/>
梁簡文帝蜀父老問　月竁來庭風丘欵塞<lb/>
<pb n="KR3k0053_WYG_010-96b"/>
　　武功部<hi>奉使</hi>
北齊裴讓之公館讌詶南使徐陵詩　嵩山表京邑鍾<lb/>
嶺對江津方域殊風壤分野各星辰出境君圖事尋盟<lb/>
我恤隣有才稱竹箭無用忝絲綸列樂歌鐘響張旃玉<lb/>
帛陳皇華榮受命垂譽本無因韓宣將聘楚申胥欲去<lb/>
秦方當飲河朔翻屬卧漳濵禮酒盈三獻賔筵盛八珍<lb/>
嵗稔鳴銅爵兵戢坐金人雲来朝起葢日落晩推輪異<lb/>
國猶兄弟相知無舊新<lb/>
<pb n="KR3k0053_WYG_010-97a"/>
裴訥之奉使至鄴館詩　晉楚敦盟好僑札同心賞禮<lb/>
成罇俎陳樂和金石響朝雲駕馬進曉日乗龍上雙闕<lb/>
表皇居三臺映仙掌當堦篁篠密約岸荷蕖長束帶盡<lb/>
忻娯誰言騖歸兩<lb/>
周庾信將命至鄴詩　大國修聘禮親隣自此敦張旃<lb/>
事原隰賔序報成言西過犯風露北指度轘轅交歡值<lb/>
公子展覿遇王孫何以譽嘉樹徒欣賦采蘩四牢盈折<lb/>
俎三獻盡罍樽人臣無境外何由欣此言風俗既殊阻<lb/>
<pb n="KR3k0053_WYG_010-97b"/>
山河不復論無因旅南館空欲祭西門眷然惟此别風<lb/>
期幸共存<lb/>
庾信將命至鄴酬祖正員詩　我皇臨九有聲教洎<lb/>
無堤興文盛禮樂偃武息氓黎承乏驅騏驥旌旗事琬<lb/>
珪古碑文字盡荒城年代迷被隴文𤓰熟交塍香穗低<lb/>
投瓊實有慰報李更無蹊<lb/>
唐盧綸逢南中使因寄嶺外故人詩　見説南来處蒼梧<lb/>
接桂林過秋天更暖邊海日長隂巴路縁雲出蠻鄉入<lb/>
<pb n="KR3k0053_WYG_010-98a"/>
洞深信逥人自説夢到月應沈碧水通春色青山寄逺<lb/>
心炎方難久客為爾一霑襟<lb/>
錢起送陸珽侍御使新羅詩　衣冠周柱史才學我鄉<lb/>
人受命辭雲陛傾城送使臣去和滄海月歸思上林春<lb/>
始覺儒風逺殊方禮樂新<lb/>
錢起重送陸侍御使日本詩　萬里三韓國行人滿目<lb/>
愁辭天使星逺臨水簡霜秋雲斾迎仙島虹旌過蜃樓<lb/>
定知懐魏闕逥首海西頭<lb/>
<pb n="KR3k0053_WYG_010-98b"/>
顧况送從兄使新羅詩　六氣銅渾轉三光玉律調河<lb/>
宫清奉賮海嶽晏来朝地絶提封入天平賜貢饒揚威<lb/>
輕破虜柔服恥征遼曙色黄金闕寒聲白鷺潮樓船非<lb/>
習戰驄馬是嘉招帝女飛銜石鮫人賣淚綃管寧雖不<lb/>
偶徐福儻相邀獨島縁空翠孤霞上泬寥蟾蜍同漢月<lb/>
螮蝀異秦橋水豹横吹浪花鷹迥拂霄晨裝凌莽𣺌夜<lb/>
泊記招搖幾路通員嶠何山是沃焦颶風晴汨起隂火<lb/>
暝潛燒鬢髪成新髻人參長舊苗扶桑銜日近析木帶津<lb/>
<pb n="KR3k0053_WYG_010-99a"/>
遙夢向愁中積魂當别處銷臨川思結網見彈欲求鴞<lb/>
共散羲和厯誰差甲子朝滄波仗忠信譯語辨謳謠疊<lb/>
鼓鯨鱗隠隂帆鷁首飄南溟垂大翼西海飲文鰩指景<lb/>
尋靈草排雲聽洞簫封侯萬里外未肯後班超<lb/>
李益送歸中丞使新羅册立吊祭詩　東望扶桑日何<lb/>
年是到時片帆通雨露積水隔華夷浩𣺌風来逺虚明<lb/>
鳥去遲長波靜雲月孤島宿旌旗别葉傳秋意迴潮動<lb/>
客思滄溟無舊路何處問前期<lb/>
<pb n="KR3k0053_WYG_010-99b"/>
劉禹錫送源中丞充新羅册立使詩　相門才子稱華<lb/>
簮持節東行奉徳音身帶霜威辭鳳闕口傳天語到雞<lb/>
林煙開鼇背千尋碧日浴鯨波萬頃金想見扶桑受恩<lb/>
後一時西拜盡傾心<lb/>
馬戴送和北國使詩　路始隂山北迢迢雨雪天長城<lb/>
人過少砂磧馬難前日入流沙際隂生瀚海邊刀鐶向<lb/>
月動旌纛冒霜懸逐獸孤圍合交兵一箭傳穹廬移斥<lb/>
候烽火絶祁連漢將行持節胡兒坐控弦明妃應望闕<lb/>
<pb n="KR3k0053_WYG_010-100a"/>
南送使臣旋<lb/>
趙嘏送裴評事詩　塞垣從事識兵機只擬平戎不擬<lb/>
歸入夜笳聲含白髪報秋榆葉落征衣城臨戰壘黄雲<lb/>
晚馬渡寒沙夕照微此别不應書㫁絶滿天霜雪有鴻<lb/>
飛<lb/>
梁劉孝儀北使還與永豐侯書　足踐寒地身犯朔風暮<lb/>
宿客亭晨炊謁舍飄颻辛苦迄届氊鄉雜種覃化頗慕<lb/>
中國兵傳李緒之法樓擬衛律所治而毳幙難淹酪漿<lb/>
<pb n="KR3k0053_WYG_010-100b"/>
易饜王程有限時及玉闗射鹿胡奴乃共歸國刻龍漢<lb/>
節還持入塞馬銜苜蓿嘶立故墟人獲蒲萄歸種舊里<lb/>
稚子出迎善隣相勞倦握蠏螯亟覆蝦椀未改朱顔略<lb/>
多自醉用此終日亦以自娯<lb/>
陳徐陵與王僧辯書　何圖釁咎災極蒼旻號慕煩寃<lb/>
肝腸屠殞酷痛奈何無狀奈何維桑與梓翻作天涯植<lb/>
栢栽松悠然長絶明明日月號呌無聞茫茫宇宙容身<lb/>
何所窮劇奈何自忝膺嘉聘仍屬亂離上下年尊偏嬰<lb/>
<pb n="KR3k0053_WYG_010-101a"/>
此酷昔人迎門請盜恒懐廢寢之憂當輓輿親猶有危<lb/>
途之懼况乎逆寇崩騰京師播越興居動止長隔山河<lb/>
朝夕饘<graphic n="KR1246" url="https://raw.githubusercontent.com/kanripo/KR-Gaiji/master/images/KR1246.png" mimeType="image/png"/>誰經心眼程糜不繼原粟何資瞻望風雲朝<lb/>
夕嗚咽固乃游魂已謝非復全生餘息空留非為全死<lb/>
同氷魚之不絶似蟄蟲之猶蘇良可哀也良可哀也自<lb/>
東都紹漢南亳興殷修好徴兵彌留星琯韓宣范武方<lb/>
駕連鑣蘇秦張儀朱輪華轂而孤子三危是擯四罪同<lb/>
科聽别馬而長號杖歸旍而永慟王稽返命既無托乗<lb/>
<pb n="KR3k0053_WYG_010-101b"/>
之恩椒舉相逢誰為班荆之位昔人違齊處魯時降徴<lb/>
求亡晉奔秦猶蒙招請問管寜於遼左追王朗於浙東並<lb/>
物譽時賢卿門公族懸須應務深挾情祈斯豈庸賤之<lb/>
儔耶非餘生之敢望也<lb/>
又使東魏值侯景亂與北齊尚書令<hi>一作僕射楊遵彦</hi>求還書<lb/>
　夫一言所感凝暉落於魯陽一志𡨕通飛泉擁於疏<lb/>
勒况復元首康哉股肱良哉隣國相聞風教相期者也<lb/>
天道窮剥鍾亂本朝情計馳惶公私鯁懼而骸骨之請<lb/>
<pb n="KR3k0053_WYG_010-102a"/>
徒淹嵗寒顛沛之折空盈卷軸是所不圖也非所仰望<lb/>
也執事不聞之乎昔分鼇命鳸之世觀河拜洛之年則<lb/>
有日烏流灾風禽騁暴天傾西柱地闕東門盛旱折三<lb/>
洲長波含五岳我大梁膺金圖而有亢纂玉鏡而猶屯<lb/>
何則聖人不能違時斯固窮通之恒理也至若荆州刺<lb/>
史湘東王幾神之本元<hi>一作無</hi>寄名言陶鑄之餘猶為堯<lb/>
舜雖復六代之舞陳於總章九州之音登於司樂虞䕫<lb/>
拊石晉曠調鐘未足頌此英華無以宣其盛徳者也若<lb/>
<pb n="KR3k0053_WYG_010-102b"/>
使郊禋楚翼寜非祀夏之君龕定京師<hi>一作戡定艱難</hi>即是匡<lb/>
周之霸豈徒豳王徙雍期月為都姚帝遷河周年成邑<lb/>
方今越裳𣺌𣺌馴雉北飛肅慎茫茫風牛南偃吾君之<lb/>
子含識知歸而答㫖云何所不投身斯所未喻一也又<lb/>
聞晉熈等郡皆入貴朝去我尋陽經途何幾至於鐺鐺<lb/>
曉漏的的宵烽隔溆浦而相聞臨髙臺而可望泉流寶<lb/>
葢<hi>一作盌</hi>遙憶湓城峰號香爐依然廬岳日者鄱陽嗣王<lb/>
範治兵滙派屯戍瀹波朝夕牋書春秋方物吾無從以<lb/>
<pb n="KR3k0053_WYG_010-103a"/>
躡屐彼有路而齊鑣豈其然乎斯不然矣又近卲陵王<lb/>
綸通和此國郢中上客雲聚魏都鄴下公卿風馳江浦<lb/>
豈盧龍之逕於彼新開銅駝之街於我長閉何彼途甚<lb/>
易非勞於五丁我路為難如登於九折地不私載何其<lb/>
爽歟而答㫖云還路無從斯所未喻二也又晉熈廬江<lb/>
義陽安陸皆云欵附非復危邦計彼中途便當靜晏自<lb/>
斯以北桴鼓不鳴自此以南王靈未缺<hi>一作封疆未一</hi>如其境<lb/>
外脱殞輕軀幸非邊吏之羞何在匹夫之命又此賔遊<lb/>
<pb n="KR3k0053_WYG_010-103b"/>
通無貨殖忝非韓起聘鄭私買玉環呉札過徐躬要寶<lb/>
劍由来宴錫凡厥囊裝行役淹留皆已虚罄散有限之<lb/>
微財供無期之久客斯可知矣且據圖刎首愚者不為<lb/>
運斧全身流庸所鑒何則生輕一髪自重千鈞不以賈<lb/>
盜明矣骨肉不任充鼎俎皮毛不足入貨財盜有道焉<lb/>
吾無憂也又公家遣使脱有資頒本朝非隆平之時游<lb/>
客豈皇華之勢輕裘獨宿非勞聚橐<hi>一作□</hi>之儀微騎間<lb/>
行寜望輶軒之禮歸人將從私具驢騾縁道亭郵惟希<lb/>
<pb n="KR3k0053_WYG_010-104a"/>
蔬粟若曰留之無煩於執事遣之有費於官司或以顛<lb/>
沛為言或云資裝可懼固非通論皆是外篇斯所未喻<lb/>
三也又若以吾徒應還侯景侯景凶逆殱吾國家天下<lb/>
含靈人懐憤厲既不獲投身社稷衛難乗輿四塜磔蚩<lb/>
尤千臠割王莽安所謂俛眉頓膝歸奉寇讎佩弭腰鞬<lb/>
為其皂𨽻又日者通和方敦曩睦兇人狙詐遂駭狼心<lb/>
頗擬宋萬之誅彌懼荀罃之請所以奔蹄勁角專恣慿<lb/>
陵凡我行人偏鍾讎憾正當葅筋醢骨抽舌探肝於彼<lb/>
<pb n="KR3k0053_WYG_010-104b"/>
兇情猶當未雪海内之所知也君侯之所具焉又聞本<lb/>
朝王公居人士女風行雨散東播西沈城闕丘墟菅蓬<lb/>
蕭瑟偃師還望咸為艸莱霸陵逥首皆霑霜露此又君<lb/>
之所知也彼以何義爭免寇讎我有何勲爭歸委質昔<lb/>
鉅平貴將懸重於陸公叔向名流深知於鬷蔑吾雖不<lb/>
敏常慕前修不圖明庶為懐翻其以此量物昔魏氏將<lb/>
亡羣兇挺爭諸賢戮力想得其朋為葛榮之黨也<hi>一作邪</hi>
為邢果之徒耶如曰不然斯所未喻四也又假使我徒<lb/>
<pb n="KR3k0053_WYG_010-105a"/>
還為兇黨侯景生於趙代家自幽恒任則台司行為連<lb/>
率山川形勢軍國彛章不勞請箸為籌便當屈指能算景<lb/>
以逋逃小醜羊豕同羣身寓江臯家留河朔鄉井鄉邑<lb/>
如鬼如神其不然乎抑又君之所知也且夫宫闈祕事<lb/>
皆若雲霄英俊訏謨寜非帷幄或佯驚以定䇿或焚藁<lb/>
而奏書朝廷之士猶難參預羈旅之人何偕耳目至於<lb/>
禮樂沿革刑政寛猛謳歌已逺萬舞成風不知手之舞<lb/>
之足之蹈之也安在搖其牙齒為間諜者哉若謂復命<lb/>
<pb n="KR3k0053_WYG_010-105b"/>
西朝終奔東虜雖齊梁有隔尉候奚殊豈以河曲之難<lb/>
浮而曰江闗之可濟河橋馬渡寜非宋典之奸闗路雞<lb/>
鳴皆是田文之客何其通蔽乃爾相妨斯所未喻五也<lb/>
又兵交使在雖著前經倘同狥僕之尤追恣韓山之怒<lb/>
<hi>一作寒山</hi>則凡諸元帥並釋纍囚爰及偏禆同加恩禮<hi>一作無剪</hi>
<hi>馘</hi>乃至鍾儀見赦朋咲遵途襄老蒙歸虞歌引路吾等<lb/>
張<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>拭玉修好尋盟渉泗之與浮河郊勞至於贈賄公<lb/>
恩既備賔敬無違今者何諐翻蒙貶責若以此為言斯<lb/>
<pb n="KR3k0053_WYG_010-106a"/>
所未喻六也若曰妖氛永久喪亂悠然哀悼奔波存其<lb/>
形魄固已銘茲厚徳載此𢎞恩譬渤澥而俱深方嵩華<lb/>
而猶重但山梁飲啄非有意於樊籠江海飛浮本無情<lb/>
於鐘鼓况吾等營魂已謝餘息空留悲黙為生何能支<lb/>
久是則雖蒙養䕶更夭天年若以此為言斯所未喻七<lb/>
也若云逆䜿殱夷當聽返命髙軒繼路飛葢相随未解<lb/>
其言何能善謔夫亨屯治亂豈有意於前期謝常侍今<lb/>
年五十有一吾今年四十有四介已知命儐又杖鄉計<lb/>
<pb n="KR3k0053_WYG_010-106b"/>
彼後生肩隨而已豈銀臺之要彼未從師金竈之方我<lb/>
知其訣正恐南陽菊水竟不延齡東海桑田無由佇望<lb/>
若以此為言斯所未喻八也足下清襟勝託書囿文林<lb/>
凡曰洪荒終於幽厲如吾今日寜有其人爰至春秋微<lb/>
宜商略夫宗姬殄墜霸道昏凶或執政之多門或陪臣<lb/>
之涼徳故臧孫有禮翻囚與國之賔周伯無諐空怒天<lb/>
王之使遷箕卿於兩館縶樂<hi>一作驥</hi>子於三年斯匪貪亂<lb/>
之風耶寧比當今之髙例也至於雙崤且帝四海爭雄或<lb/>
<pb n="KR3k0053_WYG_010-107a"/>
構趙而侵燕或連韓而謀魏自永盟於楚殿躬奪璧於<lb/>
㤗庭輸寶鼎以托齊王慿安車而誘梁客其膏唇販舌<lb/>
分路揚鑣無罪無辜如兄如弟逮乎中陽受命天下同<lb/>
歸巡省諸華無聞幽辱及三方之霸也孫甘言以娬媚<lb/>
曹屈話以覊縻旌軫嵗到於勾呉冠葢年馳於庸蜀則<lb/>
客嘲殊險賔戲已深共盡遊談誰云猜忤若使搜求故<lb/>
實脱有前蹤恐是叔世之姦謀非為邦之勝畧也抑又<lb/>
聞之雲師火帝澆淳乃異其風龍躍麟驚王霸雖殊其<lb/>
<pb n="KR3k0053_WYG_010-107b"/>
道莫不崇君親以詔物敦敬養以治民預有邦家曾無<lb/>
隆替吾奉違温凊仍屬亂罹冦虜猖狂公私播越蕭軒<lb/>
靡御王舫誰持瞻望鄉闗何心天地自非生慿廪竹身<lb/>
<hi>一作源</hi>出空桑行路含情猶其相愍甞以擇官而事非曰<lb/>
孝家擇事而趨非云忠國況乎欽承有道驂駕前王郎<lb/>
吏明經鴟鳶知禮巡方省化咸問髙年東序西郊皆尊<lb/>
耆耋吾以圭璋玉帛通聘来朝屬世道之屯期鍾生民之<lb/>
否運兼年累載無申元直之祈銜泣吞聲長對公閭之<lb/>
<pb n="KR3k0053_WYG_010-108a"/>
怒情理之訴翻同逆鱗忠孝之言皆應對<hi>一作齚</hi>舌是所<lb/>
不圖也非所仰望也且天倫之愛何得忘懐妻子之情<lb/>
誰能無累夫以清河公主之貴餘姚書佐之家莫限髙<lb/>
卑皆被驅掠自東南醜虜抄販饑民臺署郎官俱餒牆<lb/>
壁况吾生離死别多歴暄寒孀室嬰兒何可言念如得<lb/>
身還鄉土躬自推求猶冀提携俱免凶虐夫四聰不達<lb/>
華陽君所謂亂臣百姓無寃孫叔敖稱為良相足下髙<lb/>
才重譽參贊經綸非虎非貔聞詩聞禮而中朝大義曽<lb/>
<pb n="KR3k0053_WYG_010-108b"/>
未經綸清禁嘉謨安能相及諤諤非周舍容容類胡廣<lb/>
何其無爭臣哉嵗月如流人生何幾晨看旅雁心赴江<lb/>
淮昏望牽牛情馳揚越朝千悲而下泣夕萬緒以逥腸<lb/>
不自知其為生不自知其為死也足下素挺辭鋒兼長<lb/>
理窟匡丞相解頥之説樂令君清耳之譚向所未疑誰<lb/>
能曉諭若鄙言為繆来㫖必通分請灰釘甘從釡鑊何<lb/>
但規規黙黙齰舌低頭而已哉若一理存焉猶希矜眷<lb/>
何故期令吾等必死齊都足趙魏之黄塵加幽并之片<lb/>
<pb n="KR3k0053_WYG_010-109a"/>
土遂使東平拱樹長懐向漢之悲西洛孤墳恒表思鄉<lb/>
之夢干祈已屢哽慟增深<lb/>
唐王維送晁監還日本國序　舜覲羣后有苗不格禹<lb/>
㑹諸侯防風後至動干戚之舞興斧鉞之誅乃貢九牧<lb/>
之金始班五瑞之玉　大道之行先天布化乾元廣運<lb/>
涵育無垠若華為東道之標戴勝為西門之候豈甘心<lb/>
於卭杖非徴貢於苞茅亦猶呼韓来朝舍於蒲萄之館<lb/>
昆彌遣使報以蛟龍之錦犧牲玉帛以將厚意服食器<lb/>
<pb n="KR3k0053_WYG_010-109b"/>
用不寶逺物百神受職五老告期况乎戴髪含齒得不<lb/>
稽顙屈膝海東諸國日本為大服聖人之訓有君子之<lb/>
風正朔本乎夏時衣裳同乎漢制歴嵗方達繼舊好於<lb/>
行人滔天無涯貢方物於天子司儀加等位在王侯之<lb/>
先掌次改觀不居蠻夷之邸我無爾詐爾無我虞彼以<lb/>
好来廢闗弛禁上敷文教虛至實歸故人民雜居徃来<lb/>
如市晁司馬結髪遊聖負笈辭親問禮於老耼學詩於<lb/>
子夏魯借車馬孔丘遂適於宗周鄭獻縞衣李札始通<lb/>
<pb n="KR3k0053_WYG_010-110a"/>
於上國名成太學官至客卿必齊之姜不歸娶於髙國<lb/>
在楚猶晉亦何獨於由余宦游三年願以君羮遺母不<lb/>
居一國欲其書錦還鄉莊舄既顯而思歸闗侯報恩而<lb/>
終去於是稽首北闕裹足東轅篋命賜之衣懐敬問之<lb/>
詔金簡玉字傳道經於絶域之人方鼎彛罇致分器於<lb/>
異姓之國琅邪臺上逈望龍門碣石館前夐然鳥逝鯨<lb/>
魚噴浪則萬里倒迴鷁首乗雲則八風却走扶桑若薺<lb/>
鬰島如萍沃白日而簸三山浮蒼天而吞九域黄雀之<lb/>
<pb n="KR3k0053_WYG_010-110b"/>
風動地黑蜃之氣成雲淼不知其所之何相思之可寄<lb/>
嘻去帝鄉之故舊謁本朝之君臣詠七子之詩佩兩國<lb/>
之印恢我王度諭彼蕃臣三寸猶存樂毅辭燕而未老<lb/>
十年在外信陵歸魏而逾尊<lb/>
　　武功部<hi>水戰</hi>
唐王起昆明池習水戰賦　乃命搜舳艫徴卒伍剡檝棹<lb/>
備金鼓得佽飛於荆江獲文身於越土榜人来萃水客<lb/>
斯覩介夫仡仡將牽牛以交映畫鶂呀呀與石鯨而對<lb/>
<pb n="KR3k0053_WYG_010-111a"/>
吐　列萬夫之貔豹雜五兩之雪霜躍彼漣漪見魚麗<lb/>
之出游乎洲渚知雁翼之張<lb/>
　　武功部<hi>兵器</hi>
魏曹植寳刀賦　礪以五方之石礛以中黄之壤規圓景<lb/>
以定環攄神功而造像陸斬犀革水㫁龍角輕擊浮截<lb/>
刃不<graphic n="KR0655" url="https://raw.githubusercontent.com/kanripo/KR-Gaiji/master/images/KR0655.png" mimeType="image/png"/>流踰南越之巨闕超西楚之泰阿實真精之攸<lb/>
御永天禄而是荷<lb/>
唐達奚珣豐城寳劔賦　鍛霆電明秋水殺氣森映光輝四<lb/>
<pb n="KR3k0053_WYG_010-111b"/>
起歐冶失律風胡愕視<lb/>
<hi>闕</hi>　　秦客相劍賦　天氣得中而不易金精順理而<lb/>
無逆翼乎秋水之欲波渙乎春氷之將釋陽㪚隂漫霜<lb/>
鍔雪脊好勇者不能禦其折衝善説者不能離其堅白<lb/>
賈餗太阿如秋水賦　原其極良冶之功出洪爐之裏<lb/>
薛燭增駭風胡<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>視千里萬里之斜漢耿耿方侔八月<lb/>
九月之洞庭沈沈相似深淺難測精光不死磨越砥疑<lb/>
穿石之泉淬葛溪如貫河之水氣晶熒而不息質瑩徹<lb/>
<pb n="KR3k0053_WYG_010-112a"/>
而難比流影耀金精之上涯涘皆空涼飇鳴玉匣之中<lb/>
波濤不起韜暎無慝埃塵不居澄曉峽黯清渠俯視則<lb/>
孤光溢目横窺而一帶澄虚　龍泉非偶巨闕難儔蓮<lb/>
影如植龜文若遊星綴明珠孰辨懐珠之浦環分圓月<lb/>
終疑暎月之流<lb/>
陳章斗牛間有紫氣賦　謂繞樞之電郁郁彌彰想干<lb/>
吕之雲亭亭自異殊祥可驗直質不渝委照自歸乎有<lb/>
晉藏鋒若避于亡呉對西掲之星望何勞於尹喜臨北<lb/>
<pb n="KR3k0053_WYG_010-112b"/>
走之塞相寜藉於風胡　凌夾月之霞徘徊碧落透靄<lb/>
空之露隠暎白榆永夕猶存其光未匿齊効珍之金景<lb/>
鄙如虹之玉色<lb/>
韋肇金劍出匣賦　發匣而覩爛然非常環啟蜯以吐<lb/>
月刃披雲而降霜若金隄始開横秋水之漫漫如青天<lb/>
欲倚散陽彩之煌煌<lb/>
裴夷直觀淬龍泉劍詩　歐冶將成器風胡幸見逢發<lb/>
硎思剸玉投水化為龍詎肯藏深匣終期用刜鐘蓮華<lb/>
<pb n="KR3k0053_WYG_010-113a"/>
生寶鍔秋日厲霜鋒鍊質纔三尺吹毛過百重磨礲如<lb/>
不倦提握願長從<lb/>
晉張協七命　楚之陽劔歐冶所營耶谿之鋌赤山之精<lb/>
銷踰羊頭鐷越鍛成乃鍊乃鑠萬辟千灌豐隆奮椎飛<lb/>
亷扇炭神器化成陽文隂縵既而流綺星連浮彩豔發<lb/>
光如散電質如耀雪霜鍔水凝氷刃露潔形冠豪曹名<lb/>
珍巨闕指鄭則三軍白首麾晉則千里流血豈徒水截<lb/>
蛟鴻陸灑奔駟㫁浮翮以為工絶重甲而稱利云爾而<lb/>
<pb n="KR3k0053_WYG_010-113b"/>
已哉若其靈寶則舒辟無方竒鋒異模形震薛燭光駭<lb/>
風胡價兼三鄉聲貴二都或馳名傾秦或夜飛去呉是<lb/>
以功冠萬載威曜無窮揮之者無前擁之者身雄可以<lb/>
從服九國横制八戎爪牙景附函夏承風<lb/>
梁劉孝儀為晉安王謝賜玉環刀啟　苗峰珍鋌利極<lb/>
鉤芒謹當擁以雄身藉而安體不令北海小雍孤擅穿<lb/>
滕之寄廬江佩刀獨表不欺之驗<lb/>
晉張協長鋏銘　五材並建金作明威長鋏陸離弭凶防<lb/>
<pb n="KR3k0053_WYG_010-114a"/>
違素刃霜厲溢景横飛<lb/>
又短鋏銘　器用多品詭制殊觀亦有短鋏清暉載爛<lb/>
昔在先朝戢兵靜亂惟皇寶之優而弗玩<lb/>
周庾信刀銘　風伯吹罏雲師煉冶鐡燄朝流金精夜<lb/>
下價重十城名髙千馬　千金穎合百鍊鋒成光連斗<lb/>
氣燄動山精身文水動刃古珠生　斗精遙降山靈下<lb/>
從水文千曲蛇鱗百重燕砥歛刃蜀水開鋒氣生分景<lb/>
環成屈龍<lb/>
<pb n="KR3k0053_WYG_010-114b"/>
梁簡文帝馬槊譜序　馬槊為用雖非逺法近代相傳<lb/>
稍已成藝鄧蔍榮魏后之廷武而猶質種馬入丹陽之<lb/>
寺雄而未巧聊以餘暇復撰斯法捜採抑揚斟酌煩簡<lb/>
至春亭落景秋臯晩静嚴霜盡降密雲初晴纎驪沃若<lb/>
天馬半漢盼金精而轉態交流汗血愛連乾而自息不<lb/>
畏衣香雕衢與白刃同暉翠眊與紅塵俱動足使武夫<lb/>
憤氣觀者衝冠巴童留玩不待輕舟之楫越女踟蹰無<lb/>
假如臯之箭<lb/>
<pb n="KR3k0053_WYG_010-115a"/>
　　武功部<hi>死事</hi>
唐張説為魏元忠祭石嶺戰亡兵士文　痛茲壯士翦為<lb/>
國殤盍訴上帝降厲鬼方助氣金鼓復怨沙場虜血爾<lb/>
酹虜醢爾嘗封屍死所招魂故鄉<lb/>
程浩相州公宴堂記　百戰俠骨委於溪澗九遷殤魂<lb/>
飛在草莽<lb/>
唐太宗貞觀年為戰陣處立寺詔　有隋失道九服沸<lb/>
騰朕親總元戎致茲明罰誓牧登陑曽無寜嵗其有桀<lb/>
<pb n="KR3k0053_WYG_010-115b"/>
犬嬰此湯羅銜鬚義憤終乎握節各狥所奉咸有可嘉<lb/>
日徃月来逝川斯逺雖復項籍致命封樹紀於丘墳鮑<lb/>
信捐生丹青著於圖象猶恐九泉之下尚淪鼎鑊八難<lb/>
之間永纒氷炭愀然疚懐用忘興寢所以樹其福田濟<lb/>
其營魄可以建義以来交兵之處為義士兇徒殞身戎<lb/>
陣者各建寺刹招延勝侣望法鼓所振變炎火於青蓮<lb/>
清梵所聞易苦海於甘露<lb/>
　古儷府卷十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古儷府卷三</head> <lb/>
    <p>
<pb n="KR3k0053_WYG_003-1a"/>
欽定四庫全書<lb/>
　古儷府卷三<lb/>
　　　　　　　　　　　　眀　王志慶　編<lb/>
　　帝王部<hi>君道總</hi>
李庾西都賦　建金雞於仗内聳修竿而掲起其下則<lb/>
稅三闗解銀鐺追共工徙驩兠煦舜絃浹堯年臺收白<lb/>
簡史閣丹筆總秩官之計料不踰乎三十斥匡衡之失<lb/>
論罪温舒之不足司刑無鬼哭之庭大理有烏巢之獄<lb/>
<pb n="KR3k0053_WYG_003-1b"/>
唐太宗執契静三邊詩　執契静三邊持衡臨萬姓玉<lb/>
彩輝闗燭金華流日鏡無為宇宙清有美璇璣正皎珮<lb/>
星連景飄衣雲結慶戢戈榮七德昇文輝九功烟波澄<lb/>
舊碧塵火息前紅霜野韜蓮劒闗城罷月弓錢綴榆天<lb/>
合新城栁塞空花稍蔥嶺雪縠盡流沙霧秋駕轉兢懐<lb/>
春氷彌軫慮書絶龍庭羽烽休鳳穴戍衣宵寢二難食<lb/>
旰飱三懼剪暴興先廢除㓙存昔亡圓盖歸天懐方輿<lb/>
入地荒孔海池京邑雙河沼帝鄉修躬思勵已撫俗愧<lb/>
<pb n="KR3k0053_WYG_003-2a"/>
時康元首佇鹽梅股肱唯輔弼羽賢崆嶺四翼聖襄城<lb/>
七澆俗庻反淳替文聊就質已知隆至道共歡區宇一<lb/>
盧綸皇帝聖感詞　提劒雲雷動垂衣日月明禁花呈<lb/>
瑞色國老見星精發棹魚先躍窺巢鳥不驚山呼一萬<lb/>
嵗直入九重城<lb/>
杜牧今皇帝陛下一詔徴兵不日功集河湟闗郡次苐<lb/>
歸降臣獲覩聖功輙獻歌詠　㨗書皆應睿謀期十萬<lb/>
曾無一鏃遺漢武慙誇朔方地周宣休道太原師威加<lb/>
<pb n="KR3k0053_WYG_003-2b"/>
塞外寒來早恩入河源凍合遲聽取滿城歌舞曲凉州<lb/>
聲韻逺參差<lb/>
<hi>闕</hi>　　七召　風無掩稼雨不破塵天瑞磊砢而相尋<lb/>
地符氤氲而不少收六穗于征賦翫九莖于池沼三足<lb/>
應時而來儀一角知時而自擾映景星于初月聆鳳音<lb/>
于將曉<lb/>
梁簡文七勵　堯舜垂拱煥彼前聞今唯聖厯萬代一<lb/>
君壁儀照氣玉井珠分德合天地道方華勲滄海碧徹<lb/>
<pb n="KR3k0053_WYG_003-3a"/>
黄河黛文愛人育德澤等春雲宣尼茂典周姬禮容黄<lb/>
裳進士青衿俊童邦知改俗國化移風賣藥無藏名之<lb/>
老河泗無洗耳之翁徳星夜映慶雲畫色異草雙條靈<lb/>
禽比翼狐尾既九茅脊復三金船漾寳銀甕呈甘康歌<lb/>
壤笑悅禮樞譚隆周謝德盛漢知慙慈照無礙化湛靈<lb/>
覺散漓𢎞淳極澆敦朴國被仁壽家欣教學三眀鑒道<lb/>
六度𢎞風出塵照苦入㝠觀空善識無盡因性必通天<lb/>
不愛寳地無隱瑞百神受職三苗奉義石䇿紫泥繩金<lb/>
<pb n="KR3k0053_WYG_003-3b"/>
玉刺或託諷梁甫權卧德而龍盤或織箔渭濵恥藏名<lb/>
而鳳跂于是露㸃飴蜜溜泓澄于玉掌雲垂五采覆旖<lb/>
旎于仙樓漾醴泉于浪井拂垂楊于御溝<lb/>
唐中宗斷進竒巧制　蒿宫茅柱實興國之清猷玉席<lb/>
朱衣乃危邦之敝化　漢文提舄少小留心晉武焚裘<lb/>
生平措意<lb/>
漢司馬相如封禪文　大漢之德㷭涌源泉沕潏漫衍<lb/>
旁魄四塞雲布霧散上暢九垓下泝八埏　昆蟲闓懌廻<lb/>
<pb n="KR3k0053_WYG_003-4a"/>
首面内然後囿騶虞之珍羣繳麋鹿之怪獸導一莖六<lb/>
穗于庖犧雙觡共抵之獸獲周餘珍放龜于岐招翠黄乘<lb/>
龍于沼　欽哉符瑞臻兹猶以為德薄不敢道封禪<lb/>
班固典引　是以來儀集羽族于觀魏肉角馴毛宗于<lb/>
外囿擾緇文皓質于郊升黄輝采鱗于沼甘露宵零于<lb/>
豐草三足騫翥于茂樹若乃嘉榖靈草竒獸神禽應圖<lb/>
合牒窮祥極瑞者朝夕坰牧日月邦畿卓犖乎方州洋溢<lb/>
乎要荒<lb/>
<pb n="KR3k0053_WYG_003-4b"/>
周王褒上祥瑞表　眀王孝治岳瀆所以效靈至人澤<lb/>
及風雲以之懸感是以若霧非霧天道叶至德之符似<lb/>
烟非烟觸石表嘉祥之氣𤣥黄蕭索之輝丹紫輪囷之<lb/>
狀豈止唐堯沈璧氣合金方姬后望河形如車蓋<lb/>
梁沈烱勸進梁元帝表　指揮則丹浦不戰顧盼則板<lb/>
泉自蕩地維絶而重紐天柱傾而更植鑿河津于孟門<lb/>
百川復啟補穹儀于五石萬物再生<lb/>
梁南平王恪上元帝牋　麰麥兩穗出于南平之邦甘<lb/>
<pb n="KR3k0053_WYG_003-5a"/>
露泥枝降乎當陽之境野蠶自績何謝歐絲閒旧生稻<lb/>
寧殊雨粟<lb/>
唐王勃乾元殿頌序　元戎握節黄公授犀闕之圖帝<lb/>
座聞鼙𤣥女薦龍庭之䇿頳柯捭<hi>疑</hi>刃中權决勝于兩<lb/>
階白羽俄麾善陣推亡于四表朱匡反景之域削虵弭<lb/>
于文㮰黒山眀月之鄉委龍琛于武帳錦軒星騖控乾<lb/>
絡而觀風繡服霞驚浹神紘而問俗川浮沒羽鯨谿静<lb/>
丹浦之虞陸薦飛毛熊瓛動青雲之偵銀闗驟雨望紫<lb/>
<pb n="KR3k0053_WYG_003-5b"/>
陌而趨恩鐵幌馳風計彤闈而瀝思赤馬文猨之寳叢<lb/>
積乎郊虞紈牛露犬之貢滿盈乎儲邸青丘畫野不踰<lb/>
征賦之鄉蒼水奉圖未盡隄封之貫　紫庭合粹括宇宙<lb/>
于宸襟丹扆凝尊運陶鈞于寳思摛碧霄而錬石上清<lb/>
耀魄之宫詔寰海而捐珠俯睇陽侯之室功驅偃伯頓鶚<lb/>
視于華封道被來王静龍吟于武庫<lb/>
梁簡文帝南郊頌　流樂復雅逺符雲韶之世墜禮還<lb/>
章非因忠信之薄九垓同軌四海無波儲明變照儀天<lb/>
<pb n="KR3k0053_WYG_003-6a"/>
作兩三衮咸作叶化台光麴蘖王風鹽梅帝載塵清世<lb/>
晏蒼兕無用其武功運謐時平鵷鷺咸修其文德桃林<lb/>
散甲華山弢刃玉門罷候紫塞沉烽屠羊釣壑之士厭<lb/>
洗耳而襲簪佩版築藏巖之逸去燥榖而紆珩組<lb/>
唐王勃九成宫頌　蠶功順令業著于青裳蜃磨迎春<lb/>
恩周于黛耜　黄沙静讞爽鳩興頓足之悲丹石銷魂<lb/>
神獬輟推鋒之計　星墟列將揮玉節而長驅天䇿神<lb/>
兵下金壇而決勝横麾赤坂葱山成不戰之郊㑹繳青<lb/>
<pb n="KR3k0053_WYG_003-6b"/>
丘桃野見其亡之兆烟馳火徼厲珠産而移琛雪騖氷<lb/>
洲駕瑶谿而納賮<lb/>
顔師古聖德頌　雲飛九域電擊八區共工慝斃涿鹿妖<lb/>
除枝換斯撤攙搶靡餘建武戢刃偃伯衅車蠲苛削宻<lb/>
求瘼䘏隠琴瑟更張銜筞俱盡滿堂已樂聲頌猶軫扇<lb/>
暍垂仁泣辜流憫吏勉端潔民歸愿謹　閭閻外户馬<lb/>
牛内壤畎畆相移康莊交讓勿用桴鼔無虞亭障賮納<lb/>
鮫人朔班狼望至誠感慶休氣致祥馴擾一角栖集五<lb/>
<pb n="KR3k0053_WYG_003-7a"/>
章華苹挺幹朱草曜芳良耜畟畟多稌穰穰國儲億庾<lb/>
家登萬箱<lb/>
李百藥皇德頌　龜書龍匣河圖將游東鰈西鶼云亭<lb/>
載佇<lb/>
魏曹植文帝誄　朱旗所𠞰九壤披震疇克不若孰敢<lb/>
不臣懸旗海表萬里無塵回回凱風祈祈甘雨稼惟嵗<lb/>
豐登我稷黍家佩惠尹戸蒙慈父<lb/>
宋謝靈運武帝誄　悠悠聲教綿綿川陸北獻氊裘南<lb/>
<pb n="KR3k0053_WYG_003-7b"/>
貢金竹髽首冠弁穿胷斂服寒穴欣日巢栖玩屋<lb/>
謝莊孝武帝哀冊文　百神慕而行雲沈萬國哀而素<lb/>
霜霣　綴響蘭深緝言瓊秘　浹宇斯澄綿區咸鏡修<lb/>
風曉逸德星夕映溽露飛甘舒雲結慶禎被動植信泊<lb/>
翔泳<lb/>
陳江總陳宣帝哀冊文　廣敷丘索𢎞啟膠庠書林吐<lb/>
馥文囿含鏘<lb/>
梁沈約齊武帝諡議　至仁與造化争流靈威與雷霆<lb/>
<pb n="KR3k0053_WYG_003-8a"/>
齊軌上貫蒼昊下洞深泉春無悽風夏無苦雨時若罔<lb/>
愆多稔如積三革不累五刃不砥庠塾大啟儒雅雲集<lb/>
訓閱得宜蒐狩有序丹徼青丘之野跂踵反舌之民浮<lb/>
深駕阻回首革靣<lb/>
梁元帝高祖武皇帝諡議　虹旌式卷堡燧載清胥象<lb/>
相因環楛無曠天衢亨㤗王道升平南海候風東溟奉<lb/>
貢膏露凝脂慶雲觸石山開蒼璧地出𤣥珪驃騎把鉞<lb/>
則休屠欵塞太尉抗旌則名王蹷角聲教所漸浹靈虵<lb/>
<pb n="KR3k0053_WYG_003-8b"/>
之都威令所行通燭龍之外<lb/>
徐陵侯安都徳政碑　皇帝以陶唐啟國致玉版于河<lb/>
宗顓頊承家佐金天于江水經綸草昧定鼎之業居多<lb/>
締構權輿斷鼇之功相半固以英聲馳于海外信義感<lb/>
于寰中主器攸歸當璧斯在<lb/>
隋薛道衡老氏碑　千年靈蔡著天性以効徴三足神<lb/>
烏感陽精而表質春泉如醴出自京師秋露凝甘遍于<lb/>
竹葦星光若月雲氣飛烟三農應銅爵之鳴五緯叶珠<lb/>
<pb n="KR3k0053_WYG_003-9a"/>
囊之度<lb/>
唐元黄之潤州江寧縣瓦棺寺維摩詰畫像碑　我國<lb/>
家神明造物聖政調時滌瑕穢而玉鏡清剗澆訛而撝<lb/>
大朴牢籠七十七代欝映萬八千年率土之濵㒺有弗<lb/>
<hi>一作不</hi>韙普天之下共惟帝臣京坻積而銅爵鳴鐘鼔和<lb/>
而玉羊現<lb/>
李德裕進幽州紀聖功碑文狀　臣學慚荒淺久病衰<lb/>
殘紀軒后之功徒知渇思敘唐堯之德終媿難名<lb/>
<pb n="KR3k0053_WYG_003-9b"/>
李德裕幽州紀聖功碑銘　龍顔善將任人傑而不疑<lb/>
日角好謀歎敵國而强意　羌髳率師以翼周北貊梟<lb/>
騎以助漢　王褒以日逐歸德稱為人瑞班固以稽落<lb/>
盪冦大振天聲孰若天子神武百蠻震疊<hi>集作慴</hi>乘其蹙<lb/>
國臨以兵鋒割單于之旗納休屠之附非萬里之伐無<lb/>
三年之勤巍乎成功輝焯後代<lb/>
王勃益州夫子廟碑　冠帶混并之所書軌八絃閭閻<lb/>
兼匝之鄉烟火四極竭河追日夸父力盡于楹間越海<lb/>
<pb n="KR3k0053_WYG_003-10a"/>
陵山章亥塗窮于廡下　溢金膏于紫洞雨露均華栖<lb/>
玉燭于𤣥都風雷順軌丹蓂翠菌藻繪軒庭鳳彩龍姿<lb/>
激揚池籞<lb/>
楊烱遂州長江縣先聖孔子廟堂碑　星連月合層臺<lb/>
有觀羽之勞海晏河移直筆有書祥之倦<lb/>
楊烱少室山少姨廟碑　下應猶草王言如絲　畫衣<lb/>
不犯載酒無寃免禽獸于網羅備寰瀛于軌物　周人<lb/>
之養國老始闢西膠漢氏之召諸生初開太學辟雍所<lb/>
<pb n="KR3k0053_WYG_003-10b"/>
以行其禮泮宫所以辨其教童子五尺羞談霸后之臣<lb/>
冠者六人唯述眀王之道其文德有如此者涼風至司<lb/>
馬于是乎陳兵太白髙將軍于是乎宜戰乘斗杓而誓<lb/>
旅出星門而仗鉞莊周稱天子之劒舉之按之吕望言聖<lb/>
人之兵如風如雨其武功有如此者稽其殷室有文犀<lb/>
利劒之効珍考其周書有兹<hi>一作諸</hi>白乘黄之騁力東漸<lb/>
西被南馳北走盧敖之窮觀六合不出于城隍陶侃之<lb/>
飛入八門未游于仙室其疆理有如此者<lb/>
<pb n="KR3k0053_WYG_003-11a"/>
　　帝王部<hi>聖學</hi>
玉海　開寳讀漢書而感于張治獄之無寃雍熈讀晉<lb/>
史而謂後宫䌓費之當戒端拱讀漢書而感賈誼之激<lb/>
切淳化覽唐史而譏太宗之好名真宗謂三國志足為<lb/>
鑒戒適時用者莫若漢史景徳覽六朝實録而言褒貶<lb/>
之不當祥符讀前史必究事之始終有未見本末者必<lb/>
記之他日異書中可以質正　惟昔咸平之盛稍存天<lb/>
䇿之規遴擇英髦進陪講讀晝則宻承于顧問夜則逓<lb/>
<pb n="KR3k0053_WYG_003-11b"/>
宿于禁嚴程頥以敬涵養君德范祖禹以和開導主意<lb/>
勸講猶有分章析理之勞進讀專以因事納言為職<lb/>
　　帝王部<hi>聖製</hi>
唐權德輿奉和聖製豐年多慶九日示懐　寒露應秋<lb/>
節清光澄曙空澤均行葦厚年慶華黍豐聲名暢八表<lb/>
宴喜陶九功文麗日月合樂和天地同聖言在推誠臣<lb/>
軄惟匪躬瑣細何以報翾飛淳化中<lb/>
唐崔位為人賀聖製政刑箴表　爰自繩契已還歴選<lb/>
<pb n="KR3k0053_WYG_003-12a"/>
列辟憲章代有詞義罕工湯製局促于盤銘虞歌淡泊<lb/>
于琴曲横汾乃縱賞之事黄竹匪勸誡之文其餘流泊<lb/>
國風飄淪樂府典謨雅誥寂爾無聞曷若光啟格言昭<lb/>
融至道勤萬幾于一日二日立盛德于先天後天<lb/>
王維謝賜中和節御製詩序表　文輝三象諧同六律<lb/>
邁殷湯之晨露掩虞舜之薫風<lb/>
陳子昻為陳御史進奉和秋景觀競渡詩表　臣聞白<lb/>
雲興詠漢㳺汾水之詞黄竹申歌周舞瑶池之駕然而<lb/>
<pb n="KR3k0053_WYG_003-12b"/>
志崇逺轍事或勞人故文思之化未光太清之道猶闕<lb/>
　伏惟聖母神皇陛下太虹齊聖感月含神𤣥徳茂于<lb/>
皇階文明照于天下用能提玉斗挹璇衡百神景從三<lb/>
靈叶贊青雲出洛爰開受命之符赤甲縈河終御興王<lb/>
之寳非窮神之至德者其孰能格于是哉既而黄屋務<lb/>
閒紫極時暇洞庭張樂思接軫于軒㳺媯水披圖想同<lb/>
參于堯輦然而逺而勞物者未若近而安人動而勤已<lb/>
者豈比靜而神㤗于是徙金蹕鳴玉鑾清禁林御池殿<lb/>
<pb n="KR3k0053_WYG_003-13a"/>
肅波臣而戒事命舟子為水嬉彩鷁蓮歌乍起吳江之<lb/>
引青龍桂擑時謳越女之風鳥逝魚驚沸珠潭而競逐<lb/>
雪飛電集横玉浦而流光信可以娯樂性靈發揮文物<lb/>
皇歡允協白日俄光於是奏薫風于管絃詠嚴雲于林<lb/>
籞帝歌爰作天藻遐彰黼帳帷宫縟文房之綉彩祥烟<lb/>
瑞景霏翰苑之榮光信探賾于𤣥苞得斯文于紫極太<lb/>
平允矣元首康哉方欲朝明堂之宫輯羣后之瑞尊榮<lb/>
顯籙光啟聖圖封玉嵩丘以接千年之統泥金少室攸<lb/>
<pb n="KR3k0053_WYG_003-13b"/>
增萬嵗之規卓哉煌煌聖君之表也㣲臣曲學蓬户竊<lb/>
位蘭臺未聞騘馬之謡非有雕龍之思鞠躬霜署謬睹<lb/>
于天章逖聽鈞臺側聞于帝樂天文尊貴不逺于下臣<lb/>
帝寳珍崇曲宣于近貴竊以為君唱臣和固不隔于尊<lb/>
卑宫變商従方允諧于金石輙用齋心扣寂假翰求詞<lb/>
以攀日月之末光繼螢爝之㣲照<lb/>
禇亮聖製故司空魏徴挽歌詞表　詞窮清曲理備哀<lb/>
傷漢武北管之書更慙追逺魏文南皮之嘆取愧悼亡<lb/>
<pb n="KR3k0053_WYG_003-14a"/>
與辰緯而相暉隨鍾石而俱振　臣趨侍學林竊觀睿<lb/>
藻不入玉山屢逢盈尺如㳺珠水常睹照車<lb/>
房𤣥齡遺表　翰邁鍾張詞窮班馬文鋒既振則宫徴<lb/>
自諧輕豪蹔飛則花蘤競發<lb/>
崔沔謝手詔表　豈謂𤣥化曲成宏私薦及特紆睿思<lb/>
親洒仙毫降自九天粲然五色初喜麗天之象逺燭輝<lb/>
光旋驚垂露之踪曲覃霈澤鸞鶴廻翔而變態烟雲舒<lb/>
卷以成姿賦彩飛空竦神蕩目恭惟國寳何幸家藏<lb/>
<pb n="KR3k0053_WYG_003-14b"/>
周庾信謝趙王示新詩啟　八體六文足驚毫翰四始<lb/>
六義實動性靈落落詞高飄飄意逺文異水而湧泉筆<lb/>
非秋而垂露藏之山嵓可使雲霧鬱起濟之江浦必當<lb/>
蛟龍繞舟首夏清和聖躬怡裕瑠璃彫管鵲顧鸞回婉<lb/>
轉緑沈猿驚鴈落下風傾首以日為年犍為舍人實有<lb/>
微願碧雞主簿無有遂心寂寞荆扉踈蕪蘭徑驂駕來<lb/>
梁未期卜日遣騎到鄴希垂枉道<lb/>
王勃乾元殿頌序　靈襟索隱控風伯于詞林睿想鈎<lb/>
<pb n="KR3k0053_WYG_003-15a"/>
深詔天呉于筆海神窮獨照傍探赤水之珍思洽幾深<lb/>
逈冩丹谿之韻金壇紫露映銀籕而翻華瑶林白雪藻<lb/>
瓊章而吐絢<lb/>
　　帝王部<hi>御書</hi>
唐李嶠為何舍人賀梁王處見御書襍文表　天文景<lb/>
爍璧合而珠連聖理雲回鸞驚而鳳集究黄軒鳥跡之<lb/>
巧殫紫府結空之勢偃波垂露㑹寳意而咸新半魄全<lb/>
曦象天形而得妙固已竒縱絶俗美態入神掩八體而<lb/>
<pb n="KR3k0053_WYG_003-15b"/>
擅規模冠千齡而垂楷法是用編之玉軸勒以銀繩盡<lb/>
罄梁珠特裝玳瑁之匣揔攻陶璧用飾瑠璃之笥雕鏤<lb/>
千品緹巾萬襲芸香却蠧芝體為封珍寳之精下燭西<lb/>
崑之岫文章之氣上纒東璧之象實可為天下之妙迹<lb/>
域中之竒觀者焉<lb/>
又為納言姚璹等謝賜飛白書表　跪承寳貺仰戴瓊<lb/>
文如披七曜之圖似發五神之檢九霄靈澤與垂露而<lb/>
同霑千載嘉祥共廻鸞而並集冠六文而首出掩八體<lb/>
<pb n="KR3k0053_WYG_003-16a"/>
而孤騫眇乎若㳺霧之拂春林靄乎似輕雲之上秋漢<lb/>
頡皇之始模蟲篆未足多竒劉后之嘗學史書孰云能<lb/>
擬固已工踰懸帳妙盡刻符鍾繇竭力而難比伯英絶<lb/>
筋而不逮則知乃神乃聖包衆智而同歸多藝多才總<lb/>
羣方而兼善諒天機之獨運豈凡識之能窺臣等才埓<lb/>
瓶筲任叨衡石器滿之戒每切于愚心棟隆之吉實慙<lb/>
于眀代而天慈曲奬聖造不遺厚禄尊官既殫恩而極<lb/>
寵良辰美景又申歡而接宴慶方行而已及澤未溥而<lb/>
<pb n="KR3k0053_WYG_003-16b"/>
先加殊恩與骨肉等深縟禮共衣冠相絶今復親陪睿<lb/>
賞特流宸翰嬴氏之魂㳺天上未比超昇闞生之名在<lb/>
月中詎方遐邈昔者韓稜深博肇蒙于署劒田鳳名流<lb/>
僅聞于題柱未有芝英草聖近縟于綵箋合壁連珠俯<lb/>
光于掌握在臣叨忝獨冠古今方且示彼記言𫝊諸貽<lb/>
訓表一人之殊寵留百代之榮觀<lb/>
宋蘇軾謝賜御書詩表　玉斚金尊霈若雲天之澤寳<lb/>
章宸翰煥乎奎璧之文喜溢心顔光生懐袖伏念臣猥縁<lb/>
<pb n="KR3k0053_WYG_003-17a"/>
末技獲玷清流早嵗數竒已老江湖之上餘生何幸得<lb/>
依日月之光入侍燕閒與聞講學卒桓榮之業因人而<lb/>
成登劉泊之床則臣豈敢夫何珍賜及此㣲軀兹遇皇<lb/>
帝陛下道夲生知才惟天縱文不數于㳺夏書已逼于<lb/>
鍾王心慕手追陋文皇之猶學筆縱字大笑宋武之未<lb/>
工知臣遭遇之難亦欲顯榮其老鏤之金石庻𫝊玩于<lb/>
人人付與子孫俾輸忠于世世　鳥企龍躍珠解泉<lb/>
分<lb/>
<pb n="KR3k0053_WYG_003-17b"/>
張説謝賜御書大通禪師碑額狀　畫起平雲㸃蹲芒<lb/>
玉戈矛攢倚鸞鶴交飛神功發于至想睿思成于𤣥徳<lb/>
權德輿太宗飛白書答詔記　至若縹緲鴻翥之勢輕<lb/>
濃蟬翼之狀子敬白而不飛子雲飛而不白稽合衆美<lb/>
裁成絶藝又以見哲王之餘裕書圃之逸品云<lb/>
舞鳳廻翔于懐袖飛龍顧盼于縑緗　霞舒舞鵠之紋<lb/>
雲繞廻鸞之勢宫中刀尺剪雲霧于赤城筆下風雷走<lb/>
龍蛇于碧落　仙風助其縹緲辰象供其粹凝<lb/>
<pb n="KR3k0053_WYG_003-18a"/>
　　宫掖部<hi>皇太后</hi>
唐常衮賀冊皇太后表　塗山降瑞華渚呈祥照臨典<lb/>
禮示天人之慶範裁成風化表戚屬之宗師<lb/>
劉禹錫賀冊皇太后表　禀靈作合誕聖表祥徽號極<lb/>
域中之尊至仁為天下之母　長樂宫中永獻南山之<lb/>
壽濯龍門上再揚東海之風<lb/>
楊於陵賀冊皇太后表　周室興王文母同其經禮漢<lb/>
王嗣聖明德佐其徽猷　堯門薦祉延寳祚于無疆長<lb/>
<pb n="KR3k0053_WYG_003-18b"/>
信頥神播歡心于率土<lb/>
賀太后尊號表　修長樂之註已觀景曜之宣誦思齊<lb/>
之詩更侈徽音之嗣<lb/>
賀太后生辰表　動鼔鐘于長樂何慙漢家為壽之儀<lb/>
響環佩于後宫更邁唐室奉觴之禮　五十而慕父母<lb/>
顧聖德之難加八千以為春秋喜慈齡之方永<lb/>
賀太上皇后尊號表　擁篲迎門漢祖悟櫟陽之敬望<lb/>
樓執鞚唐宗修興慶之歡玉巵惟志于夸毗寳冊不心<lb/>
<pb n="KR3k0053_WYG_003-19a"/>
<hi>疑作忘</hi>于授受奮乎百世在我一時<lb/>
宋晁補之代北京賀坤成節表　建畢占中歴紀金行<lb/>
之始妊姜協聖禮嚴坤徳之成率土傾心後天申祀恭<lb/>
以太皇太后階下慈仁世濟睿哲生知昊穹所懐宗廟<lb/>
牧享配烈祖勤勞之禮隆嗣王保佑之功盈成祗慎于<lb/>
薄氷豐美大蒙于潤澤式䖍至養允荅常尊誕惟考室<lb/>
之祥肇届登禾之候謳謡歸美華夏舉同伏願太皇太<lb/>
后百順咸臻三靈共贊天高地厚扶不㧞之洪基松茂<lb/>
<pb n="KR3k0053_WYG_003-19b"/>
竹苞資無疆之妙筭<lb/>
又代人冬至賀太皇太后表　道參穹厚澤及飛潛生<lb/>
民本姜嫄之仁終配天者后稷思齊詠太任之美要成<lb/>
聖者文王九功可歌五韙咸備<lb/>
又賀皇太后稱尊表　漢典具修式䖍長樂之養周詩<lb/>
足繼大顯思齊之功<lb/>
宋文天祥皇子進封左衛上將軍嘉國公賀皇太后表<lb/>
　東朝保艾方隆堯母之仁西國分茅式篤文孫之慶<lb/>
<pb n="KR3k0053_WYG_003-20a"/>
兩宫喜色萬宇歡聲德厚慈元神怡長樂尊之至也上<lb/>
承視膳之勤宜爾繩兮下適含飴之趣瑶池日永玉葉<lb/>
春濃臣逺被繡衣隃瞻綵仗于其王母知介壽之來崇<lb/>
佑我後人願丕圖之有衍<lb/>
陸㳺賀皇太后牋　唐虞盛際乃出一家父子之親任<lb/>
姒徽音仍見三朝婦姑之法<lb/>
播芳大全賀皇太后壽牋　重闈介壽聳瞻瑶極之紫<lb/>
僊顯號推崇卓冠玉清之丹籍祲容焜燿茀祉駢蕃殿<lb/>
<pb n="KR3k0053_WYG_003-20b"/>
下離麗重眀坤載萬物德諧烈祖蚤釐降以嬪虞慶篤<lb/>
文孫終貽謀而與啓厯數衍仍雲之系蓬萊宴日月之<lb/>
長熒煌彤管之書赫奕洪徽之盛慈顔不老孝治有光<lb/>
誦思齊思媚之詩逺繼周大任之躅紀長信長秋之制<lb/>
俯卑漢太后之功<lb/>
夏侯孜皇太后諡冊文　塗山佐夏莘野興商潛耀空<lb/>
藴于方祇秘景莫觀于圓魄卓爾潔操穆然凝暉　正<lb/>
位號于瑶齋森禮容于金配母儀無斁廟貌有嚴　柔<lb/>
<pb n="KR3k0053_WYG_003-21a"/>
順承天廣大法地齊二儀以發育含萬物而化光靜專<lb/>
宅心謙儉約已塗山積厚淮水秉靈四德交修六宫承<lb/>
式<lb/>
　　宫掖部<hi>皇后</hi>
宋梁燾立皇后孟氏制　謂王道之大所由興故人倫<lb/>
之始不可緩明揚德閥之懿簡在慈闈之公欽承温詔之<lb/>
音俾正中宫之位　幽閒貞靜藹聞和聲婉睦惠慈雅<lb/>
應柔則天作之合文定厥祥人謀協從龜告并吉是宜<lb/>
<pb n="KR3k0053_WYG_003-21b"/>
入聽内職輔宣外和式瞻褘翟之章卜直軒龍之象嘉<lb/>
典大備並行今古之情文盛徳有開増美國家之治理<lb/>
於戲惟恭儉為富貴之守惟憂勤為康樂之資如闗睢<lb/>
之進賢則可以基風化之成如樛木之逮下則可以將<lb/>
福履之盛用久乃濟匪初其難勉爾欽修以法三宫之<lb/>
端一相予顯祀以崇七廟之清眀<lb/>
晉書后妃傳序　夫乾坤定位男女流形伉儷之義同<lb/>
歸貴賤之名異等若乃作配皇極齊體紫宸象玉牀之<lb/>
<pb n="KR3k0053_WYG_003-22a"/>
連後星喻金波之合羲璧爰自夐古是謂元妃降及中<lb/>
年乃稱皇后四人並列光于帝嚳之宫二妃同降著于<lb/>
有虞之典夏商以上六宫之制其詳靡得而聞焉姬劉<lb/>
以降五翟之規其事可略而言矣周禮天子立一后三<lb/>
夫人九嬪二十七世婦八十一御妻以聽王者内政故<lb/>
㛰義曰天子之與后如日之與月隂之與陽由斯而譚<lb/>
其所從來逺矣故能母儀天㝢助宣王化德均載物比<lb/>
大坤維宗廟歆其薦羞穹壤俟其交㤗是以哲王垂憲<lb/>
<pb n="KR3k0053_WYG_003-22b"/>
尤重造舟之禮詩人立言先奬葛覃之訓後燭流景所<lb/>
以裁其宴私房樂希聲是用節其容止履端正本抑斯<lb/>
之謂歟若乃娉納有方防閑有禮肅尊儀而修四德體<lb/>
柔範而𢎞六義隂教洽于宫闈淑譽騰于區域則𤣥雲<lb/>
入戸上帝錫母萌之符黄神降徴坤靈贊壽丘之道終<lb/>
能鼎祚惟永𦙍嗣克昌至若儷極虧閑憑天作孽倒裳<lb/>
衣于袵席感朓側于弦望則龍漦結釁宗周鞠為黍苖<lb/>
鷰尾挻灾隆漢墜其枌社矣自曹劉内主位以色登甄<lb/>
<pb n="KR3k0053_WYG_003-23a"/>
衛之家榮非德舉滛荒挺性蔑西郊之禮容婉戀含詞<lb/>
作南國之竒態詖謁由斯外入穢德于是内宣椒掖播<lb/>
晨牝之風蘭殿絶河雎之響永言彤史大練之範逾微<lb/>
緬視青蒲脫珥之猷替矣晉承其末與世汚隆宣皇創<lb/>
基功𢎞而道屈穆后一善勣侔于十亂洎乎太祖始親<lb/>
選良家既而帝掩紈扇躬行請托后採長白實彰妬忌<lb/>
之情賈納短青竟踐覆亡之轍得失遺迹煥在綈緗興<lb/>
滅所由義同畫一故列其本事以為后妃傳云<lb/>
<pb n="KR3k0053_WYG_003-23b"/>
李商隱太尉衛公㑹昌一品制集序　惟先后懋守丕<lb/>
基允資内助秀南頓嘉禾之瑞開烈山神井之祥德駕<lb/>
河洲淑肩沙麓將顯降媯之配未𢎞褒紀之恩渝<hi>集作論</hi>
美椒塗掩華蘭掖縁山破芿夙聞齊主之悲採石𫝊形<lb/>
早降漢皇之慟繞樞有慶鳴社承輝而懿號未彰貞魂<lb/>
莫祔<lb/>
唐閭丘均為人賀赦表　皇后垂曜軒轅命兆沙麓眀<lb/>
彰教訓以致其功隂祗助宣于陽靈坤德承順于乾道<lb/>
<pb n="KR3k0053_WYG_003-24a"/>
是故貺流椒掖慶發瑶筵祥矞五雲絳丹黄而振色禕<lb/>
䄖六服合黼藻而融文<lb/>
錢翊為人請冊淑妃何氏為皇后表　掖庭累行詎無<lb/>
白鷰之徴簡冊正名宜受金螭之錫<lb/>
梁江淹為建平王慶皇后正位章　嘉月惠時膺曜宸<lb/>
正翬珩昭品䄖組在飾休徧函夏譽殷靈昧伏惟岳曜<lb/>
静德式懐謙順升降圖𫝊左右詩史夙競茂資早摛芳<lb/>
訓衍教紫庭麗軌華屋聲激綺組風偃家邦<lb/>
<pb n="KR3k0053_WYG_003-24b"/>
宋文天祥湖南提刑到任謝皇后牋　德侔坤地位正<lb/>
家人闗雎之化既行用之天下象魏之法使布正自王<lb/>
宫爰取踐更載叨詳讞臣敢不靈承欽恤祗若平反無<lb/>
刑以乂黎民誕敷聖化式敬以長王國永誦徽音<lb/>
晉書后妃論　史臣曰方祗體安儷乾儀而合德圓舒<lb/>
循晷配羲曜以齊眀故知陽爍隂凝萬物假其陶鑄火<lb/>
炎水潤六氣由其調理取譬賢淑作伉文思靈根式固實<lb/>
資于此宣穆閱禮偶德潛鱗翊天造之艱虞嗣塗山之<lb/>
<pb n="KR3k0053_WYG_003-25a"/>
逸響寳運歸其後𦙍盖有母儀之助焉武元楊氏豫聞<lb/>
朝政眀不逮逺愛溺私情深杜衛瓘之言不曉張泓之<lb/>
詐運其隂沴韜映乾眀晉道中微基於是矣惠皇禀質天<lb/>
縱其嚚識暗鳴蛙智昏文蛤南風肆狡扇禍稽天初踐<lb/>
椒宫逞梟心于長樂方觀梓樹頒鴆羽于離眀襃后滅<lb/>
周方之葢小妺妃傾夏曾何足喻中原䧟于鳴鏑其兆<lb/>
彰于此焉昔者高宗諒闇總百官于元老成王沖𦕈託<lb/>
萬機于上公太后御宸諒知非古而眀穆康獻仍世臨<lb/>
<pb n="KR3k0053_WYG_003-25b"/>
朝時屬委裘躬行負扆各免華陽之釁竟躡和熹之蹤<lb/>
保陵遲以克終所幸實為多矣<lb/>
梁髙祖德皇后郗氏諡議　應祥月徳比載坤靈柔範<lb/>
隂化儀形自逺俔天作合義先造舟<lb/>
宋衛涇成肅皇后<hi>孝宗后謝氏</hi>諡議　禮義致化周詩所以<lb/>
著二南之本光大含宏羲易所以贊重坤之象盖后妃<lb/>
之徳始于閨門刑于邦家垂于來裔其體則一而其用<lb/>
有三承順于上則欲殫其婦道之勤儆戒于中則欲觀<lb/>
<pb n="KR3k0053_WYG_003-26a"/>
其内則之助保艾爾後則欲求其孫謀之詒三者備而<lb/>
後二南無餘藴坤道無遺功矣　端靖而誠莊淑聖而<lb/>
柔令惠問光於彤管慈儀冠乎六宫遊娱之事希從圖<lb/>
史之箴自警紘綖是則蘋藻必躬化始閨閫風行邦國<lb/>
有亷退之節有徽嘉之行迹其垂髫之初體相多異則<lb/>
有以著俔天之表受冊之夕日華宣明則有以彰天作<lb/>
之合母育累朝壽盈七袠號榮衍于六字瑶冊侈乎四<lb/>
上尊崇之養康寕之福奐乎不可尚已　鷄嗚問安而<lb/>
<pb n="KR3k0053_WYG_003-26b"/>
喜憂有常盥櫛佐餕而㫖甘必進紀千秋之節則毎從<lb/>
于鳳輦上萬歳之觴則克悅于龍顔嚴君既樂聖嗣之<lb/>
無違永壽益喜椒塗之盡愛于是五日一朝之禮風雨<lb/>
弗渝兩宫九閏之餘毫釐無間<lb/>
漢揚雄元后誄　沙麓之靈太隂之精天生聖姿豫有<lb/>
祥禎作合于漢配元生成孝順皇姑聖敬齋莊内則純<lb/>
備後烈丕光肇初配天元命是將志在黎元是勞是襄<lb/>
寅賔出日東秩暘谷鳴鳩拂羽勝降桑木蠶于繭館躬<lb/>
<pb n="KR3k0053_WYG_003-27a"/>
執筐曲帥導羣妾咸修蠶族分繭理絲女工是勅遐邇<lb/>
蒙祉中外禔福自京逮海靡不仰徳<lb/>
晉左九嬪元皇后楊氏誄　昔有莘適殷姜姒歸周宣<lb/>
德中閨徽音永流樊衛二姬匡齊翼楚馬鄧兩妃亦毗<lb/>
漢主峨峨元后光嬪晉宇伉儷聖皇比蹤往古<lb/>
宋顔延之元皇后哀冊文　倫昭儷昇有總有憑圓精<lb/>
初爍方祗始凝昭哉世族祥發慶膺秘儀景冑圖光玉<lb/>
繩昌暉在隂柔明將進率禮蹈和稱詩納順爰自待年<lb/>
<pb n="KR3k0053_WYG_003-27b"/>
金聲夙振亦既有行素章增絢象服是加言觀維則俾<lb/>
我王風始基嬪徳惠問川流芳猷允塞方江泳漢再謡<lb/>
南國伊昔不造鴻化中微用集寳命仰陟天機釋位公<lb/>
宫登曜紫闈欽若皇姑允廸前徽孝逺寧親敬行宗祀<lb/>
進思才淑傍綜圖史發音在詠動容成紀坤則順成星<lb/>
軒潤飾下節震騰上清朓側有來斯雍無思不極<lb/>
齊謝朓敬皇后哀冊文　肇惟淑聖克柔克令清漢表<lb/>
靈曾沙膺慶爰定厥祥徽音允穆光華沼沚榮曜中谷<lb/>
<pb n="KR3k0053_WYG_003-28a"/>
敬始絺綌教先穜稑睿問川流神襟蘭郁先德韜光君<lb/>
道方被輔佐求賢在謁無陂顧史𢎞式陳詩展義厚下<lb/>
曰仁藏往伊智十亂斯俟四教㒺式思媚諸姑貽我嬪<lb/>
則化自公宫逺被南國軒曜懐光素舒佇德<lb/>
盧照隣歌中宫　祥逰沙麓慶洽瑶衣黄雲晝聚白氣<lb/>
宵飛居中履正禀和體微儀刑赤縣演教椒闈陶鈞萬<lb/>
國丹青四妃河洲在詠風化攸歸<lb/>
　　宫掖部<hi>妃嬪</hi>
<pb n="KR3k0053_WYG_003-28b"/>
梁簡文帝有所思詩　昔未離長信金翠奉乘輿何言<lb/>
人事異宿昔故恩踈寂莫錦筵靜玲瓏玉殿虛掩閨泣<lb/>
團扇羅幌詠蘼蕪<lb/>
陳張正見昭君怨詩　塞樹暗胡塵霜樓眀漢月泪染<lb/>
上春衣憂變華年髪<lb/>
又隂鏗詩　跨鞍今永訣垂淚别親賔漢地隨行盡胡<lb/>
闗逐望新交河擁寒霧隴日闇沙塵唯有孤眀月猶能送<lb/>
逺人<lb/>
<pb n="KR3k0053_WYG_003-29a"/>
又周庾信詩　拭啼辭戚里廻顧望昭陽鏡失菱花影<lb/>
釵除却月梁圍腰無一尺垂淚有千行緑衫承馬汗紅<lb/>
袖拂秋霜别曲真多恨哀絃須更張　歛眉光禄塞遥<lb/>
望夫人城片片紅妝落雙雙淚眼生氷河牽馬度雪路<lb/>
抱鞍行朔風入骨冷夜月照心眀方調琴上曲變作胡<lb/>
笳聲<lb/>
又陳後主詩　圖形漢宫裏遥聘單于庭狼山聚雲暗<lb/>
龍沙飛雪輕笳吟度隴咽笛轉出闗嗚啼粧寒葉下初<lb/>
<pb n="KR3k0053_WYG_003-29b"/>
月愁眉生只餘馬上曲猶作别時聲<lb/>
又唐盧照隣詩　金殿恩中絶交河使漸稀肝腸隨玉<lb/>
輦形影向金微漢宫草應緑胡庭沙正飛願逐三秋鴈<lb/>
年年一度歸<lb/>
又駱賔王詩　斂容辭豹尾緘恨度龍鱗金鈿眀漢月<lb/>
玉筯染胡塵粧鏡菱花暗愁眉栁葉嚬唯有清笳曲時<lb/>
聞芳樹春<lb/>
又董思恭詩　琵琶馬上彈行路曲中難漢月正南逺<lb/>
<pb n="KR3k0053_WYG_003-30a"/>
燕山直北寒髻鬟風拂亂眉黛雪沾殘斟酌紅顔改徒<lb/>
勞握鏡㸔<lb/>
又上官儀詩　玉闗春色曉金河路幾千琴悲桂條上<lb/>
笛怨栁花前霧掩臨粧鳳風驚入鬢蟬緘書待還使淚<lb/>
盡向高天<lb/>
梁孔翁歸班媫妤怨詩　長門與長信日暮九重空雷<lb/>
聲聽隱隱車響絶籠籠恩光隨妙舞團扇逐秋風鉛花<lb/>
誰不見人意自難同<lb/>
<pb n="KR3k0053_WYG_003-30b"/>
又何思澄詩　寂寂長信晚雀聲愁洞房蜘蛛網髙閣<lb/>
駮蘇被長廊虛殿簾帷寂閒堦花蘂香悠悠視日暮還<lb/>
復守空牀<lb/>
又陳隂鏗詩　栢梁新寵盛長信昔恩傾誰為諸人巧<lb/>
翻為歌舞輕花月分窻進苔草共堦生睫淚衫前滿單<lb/>
眠魂裡驚可惜逢秋扇何用合歡名<lb/>
又陳標詩　掌上恩移玉帳空香珠滿眼泣春風飄零<lb/>
怨栁凋眉翠狼藉愁桃墜臉紅鳳輦秪應三殿北鸞聲<lb/>
<pb n="KR3k0053_WYG_003-31a"/>
不散五湖中笙歌處處廻天睠獨自無情長信宫<lb/>
陳張正見銅雀臺詩　荒凉銅雀晚揺落墓田通雲慘<lb/>
當歌日松吟欲舞風人疎瑶席冷曲罷繐帷空可惜年<lb/>
年淚俱盡望陵中<lb/>
喬知之銅雀妓詩　金閣早分香鉛華不重粧空餘强<lb/>
歌舞猶是為君王哀絃調已絶曲艷不須長共看西陵<lb/>
暮秋烟生白楊<lb/>
又劉方平詩　遺令奉君王嚬娥强一粧嵗移陵樹色<lb/>
<pb n="KR3k0053_WYG_003-31b"/>
恩在舞衣香玉樹生秋氣銅臺下夕陽淚痕沾井幹舞<lb/>
袖為誰長<lb/>
沈佺期長門怨詩　月皎風泠泠長門次掖庭玉堦聞<lb/>
墜葉羅幌見飛螢清露凝珠綴流塵下翠屏妾心君未<lb/>
察愁嘆劇繁星<lb/>
又崔顥詩　君王寵初歇棄妾長門宫紫殿清苔滿髙<lb/>
樓眀月空夜愁生枕席春意罷簾櫳泣盡無人問容華<lb/>
落鏡中<lb/>
<pb n="KR3k0053_WYG_003-32a"/>
又劉長卿詩　何事長門閉珠簾只自垂月移深殿早<lb/>
春向後宫遲蕙草生閒地梨花發舊枝芳菲似恩幸㸔<lb/>
著被風吹<lb/>
又岑參詩　君王嫌妾妬閉妾在長門舞袖垂新寵愁<lb/>
眉結舊恩緑錢侵履跡紅粉濕啼痕羞被夭桃笑看春<lb/>
獨不言<lb/>
又賈至詩　獨坐思千里春庭曉景長鸎喧翡翠幙栁<lb/>
覆鬰金堂舞蝶縈愁緒䌓花對靚粧深情託瑶瑟絃斷<lb/>
<pb n="KR3k0053_WYG_003-32b"/>
不成章<lb/>
又王貞白詩　寂寞故宫春殘燈曉尙存從來非妾過<lb/>
偶爾失君恩花落傷容鬂鶯啼驚夢魂翠華如可待應<lb/>
免老長門<lb/>
又王貞白詩　葉落長門靜苔生永巷幽相思對眀月<lb/>
獨坐向空樓鑾駕迷終轉蛾眉老自愁昭陽歌舞伴此<lb/>
夕未知秋<lb/>
劉長卿故女道士婉儀太原郭氏挽歌　作範宫闈睦<lb/>
<pb n="KR3k0053_WYG_003-33a"/>
歸真藝業超馭風仙路逺背日帝居遥鸞殿空留處霓<lb/>
裳已罷朝淮王哀不盡松栢但蕭蕭　宫禁恩長隔神<lb/>
仙道已分人間驚早露天上失朝雲逝水年無限佳城<lb/>
日易曛簫聲浮薤曲哀斷不堪聞<lb/>
江總為六宫謝表　鶴鑰晨啟雀釵曉映恭承盛典夙<lb/>
荷徽章步動雲袿香飄霧縠媿纒艷粉無情拂鏡愁縈<lb/>
巧黛息意臨窻妾聞漢水贈珠人間絶世洛川拾翠仙<lb/>
處無雙或有風流行雲窈窕初日聲高一笑價起兩環<lb/>
<pb n="KR3k0053_WYG_003-33b"/>
乃可桂殿迎春蘭房侍寵借班姬之扇未掩驚羞假蔡<lb/>
琰之文寧披竦戴<lb/>
梁沈約為六宫拜章　蓬閨菲質嘉淑無筭越自幽衡登<lb/>
軀宸漢奉日月之華侍巾屣之末何以厠鴛鸞之盛序<lb/>
奉屬車之清塵<lb/>
陳江總為陳六宫謝章　恭膺禮命愧集丹縷之顔拜<lb/>
奉曲私愁縈翬羽之色魯宫夜火伯媛匪驚楚榭奔濤<lb/>
貞姜何懼豈期日月騰影風雲㵼潤遂復位崇九御聲<lb/>
<pb n="KR3k0053_WYG_003-34a"/>
高六列象服增華丹軿耀采何以弼佐王風克柔隂化<lb/>
兢惶並集追想流荇之詩荷遽相并遂失鳴環之節<lb/>
張説上官昭容集序　明淑挺生才華絶代敏識聰聽<lb/>
探微鏡理開卷海納宛若前聞揺筆雲飛咸同宿構則<lb/>
天久視之後中宗景龍之際十數年間六合清謐内峻<lb/>
圖書之府外闢修文之館搜英獵俊野無遺才右職以<lb/>
精學為先大臣以無文為恥每豫逰宫觀行幸河山白<lb/>
雲起而帝歌翠華飛而臣賦雅頌之盛與三代同風豈<lb/>
<pb n="KR3k0053_WYG_003-34b"/>
惟聖后之好文亦云奥主之協讚者也古者有女史記<lb/>
功書過復有女尚書決事宫閤昭容兩朝專美一日萬<lb/>
幾顧問不遺應接如響雖漢稱班媛晉譽左嬪文章之<lb/>
道不殊輔佐之功則異跡祕九天之上身沒重泉之下<lb/>
嘉猷令範代罕得聞庶姬後學嗚呼何仰然則大君據<lb/>
四海之圖懸百靈之命喜則九圍挾纊怒則千里流血<lb/>
靜則黔黎乂安動則蒼甿罷弊入耳之語諒其難乎貴<lb/>
而勢大者疑賤而禮絶者隔近而言輕者忽逺而章忠<lb/>
<pb n="KR3k0053_WYG_003-35a"/>
者忤惟窈窕柔曼誘掖善心忘味九德之衢傾情六藝<lb/>
之圃故登崑廵海之意寢剪胡刈越之威息璿臺珍服<lb/>
之態消從禽嗜樂之端廢獨使温柔之教漸于生人風<lb/>
雅之聲流于來葉非夫𤣥黄毓粹貞眀助思衆妙該識<lb/>
群靈挾志誕異人之寳授興王之瑞其孰能臻斯懿乎<lb/>
鎮國太平公主道高帝妹才重天人昔嘗共遊東壁同<lb/>
宴北渚倐來忽往物在人亡憫雕琯之殘言悲素扇之<lb/>
空曲上聞天子求椒掖之故事有命史臣叙蘭臺之新<lb/>
<pb n="KR3k0053_WYG_003-35b"/>
集<lb/>
謝莊孝武帝宣貴妃誄　𤣥丘烟煴瑶臺降芬高唐渫<lb/>
雨巫山欝雲誕發蘭儀光啟玉度望月方娥瞻星比婺<lb/>
毓德素里栖景宸軒處麗絺綌出懋蘋蘩脩詩賁道稱<lb/>
圖昭言翼訓姒幄贊軌堯門展如之華實邦之媛<lb/>
宋謝莊殷貴妃諡冊文　惟爾含徽挺茂爰光素里友<lb/>
琴流荇實華紫掖奉軒景以柔眀登譽處椒風以婉孌<lb/>
升名幽閑之範日藹層闈繁祉之慶方崇蕃世而當春<lb/>
<pb n="KR3k0053_WYG_003-36a"/>
掩藻中波滅源朕用震悼傷于厥心松區已剪泉㝠將<lb/>
墜宜有旌德第行式衍聲芳<lb/>
張纘梁高祖丁貴嬪哀冊文　隂化代終王風攸始動<lb/>
容諮式出言顧史宜其家人刑于國紀　素魄貞眀紫<lb/>
宫炤晰逮下靡傷思賢罔蔽躬儉則節昭事惟䖍金玉<lb/>
無玩筐筥不捐祥流德化慶表親賢甄昌軼啟孕魯陶<lb/>
燕方論婦道眀章閫席𤣥池早扃沅湘已穸展衣委華<lb/>
朱幩寢迹幕結儲闈哀深蕃辟<lb/>
<pb n="KR3k0053_WYG_003-36b"/>
常衮贈媫妤董氏墓誌銘　瑶臺入寵金屋流芳映月<lb/>
幌而方娥上星樓而比婺恩多不恃顧重無矜讓以同<lb/>
車恭而避寢<lb/>
　　儲宫部<hi>太子總</hi>
梁庾肩吾侍宴宣猷堂應令　副君德將聖陳王才掞<lb/>
天歸來宴平樂置酒對林泉爐香雜山氣殿影入池漣<lb/>
艷舞時移節新歌屢上絃聽曲慙囘顧思經徒欲眠<lb/>
劉孝威奉和簡文帝太子應令　太子天下本元良萬<lb/>
<pb n="KR3k0053_WYG_003-37a"/>
國貞周朝推上嗣漢代紀重眀前星涵瑞彩洊雷揚逺<lb/>
聲三善傳樂正百行紀司成九流遍已辨七經咸所精<lb/>
博聞强子政高才陵長卿禮尊逾屈已德盛益卑情仙<lb/>
氣貽鍾相儒道推桓榮延賢博望苑視膳長安城園綺<lb/>
隨金輅浮丘侍玉笙智囊前斂笏端士後垂纓九仙良<lb/>
所重四海更誰傾班輪同䇿乗甲館齊蓬瀛<lb/>
周庾信北園新齋成應教　紅粉跂鳥翼山節拱蘭枝<lb/>
畫梁雲氣繞雕窻玉女窺月懸惟反照蓮開長倒垂盤<lb/>
<pb n="KR3k0053_WYG_003-37b"/>
根細壊石行雨暴澆池長藤連格徙高樹帶巢移鳥聲<lb/>
惟雜曲花風直亂吹白虎題書觀元熊帖射皮文絃入<lb/>
舞曲扇月掩歌兒玉節調笙管金船代酒巵若論曹子<lb/>
建天人本共知<lb/>
唐薛元超奉和同太子監守　儲禁銅扉啟宸行玉[車*犬]<lb/>
遥空懐壽街吏尚隔寢門朝地首瞻龍㦸塵外想鸞鑣<lb/>
飛文映仙牓瀝思叶神颷帝念紆蒼陸乾文煥紫霄雲<lb/>
塘横筆海平圃振詞條欲應重輪曲鏘洋韻九韶<lb/>
<pb n="KR3k0053_WYG_003-38a"/>
梁簡文帝上昭眀太子集别𫝊等表　眀月西流幼有<lb/>
文章之敏羽籥東序長備元良之徳非假二疎寧勞四<lb/>
皓虎賁恧其經學智囊慙其調䕶豈止博望延賔壽春<lb/>
能賦問疑棗據書戒憑陵而已哉玉折何追星頽靡續<lb/>
地尊虢嗣外陽之術無徴位比周儲緱山之駕不返<lb/>
梁任昉為皇太子求一日一入朝表　臣聞内豎告安<lb/>
姬昌怡色鳴雞戒旦周發冠履或以凉燠之候晨昏異<lb/>
宜膳羞之和鼎飪殊節一辰三朝稱情猶簡終日承顔<lb/>
<pb n="KR3k0053_WYG_003-38b"/>
在理斯愜且長壽之對撫循無已馳道未窮顧懐不輟<lb/>
豈直下動天至固亦上結慈衷自頃半旬乃朝遂為通<lb/>
制事踰信次義乖晨省一日萬幾不敢三塵御省每旦<lb/>
改宿特乞一至寢門<lb/>
蕭子範求撰昭眀太子集表　臣聞姬旦云亡播禮樂<lb/>
于百代宣尼既沒𫝊雅頌于千祀夏啟之風載𫝊樂野<lb/>
周晉之迹止在洛濵入侍四公西京見美長壽一察東<lb/>
漢流名魏擊之悟篋衣事闗戰國孫登之愛田苗義屬<lb/>
<pb n="KR3k0053_WYG_003-39a"/>
偏覇各稱小善靡擅雕蟲子桓雖詩賦可嘉矩範頓闕<lb/>
貽譏良史取誚前載備而為論發奥允歸自少陽潛位<lb/>
震方滅采神儀長往銅樓毁搆音顔緬邈舟壑遷移若<lb/>
乃縁情體物䌓絃縟錦縱横豔思籠盖詞林積練累素<lb/>
盈車滿笈金石有銷斯文方逺既異陳王之躬撰又非<lb/>
當陽之自集臣蟬翼輕身未從塵露而班輸嚴駕永輟<lb/>
騑驂戀主懐兹伏深涕慕冒乞銓次遺藻勒成卷軸<lb/>
唐劉<hi>闕</hi>論太子初立請尊賢學表　臣聞郊迎四方孟<lb/>
<pb n="KR3k0053_WYG_003-39b"/>
侯所以成德齒學三讓元良由是作貞斯皆屈主祀之<lb/>
尊申下交之義故得芻言咸薦睿問傍通不出軒庭坐<lb/>
知天壤率由兹道永為鴻基者焉至若生乎深宫之中<lb/>
長乎婦人之手未嘗識憂懼無由曉風俗雖復神機不<lb/>
測天縱生知而開物成務終由外奬夫宗彼干籥聽兹<lb/>
謡頌何以辨章庶績甄覈彛倫歴考賢聖咸資琢玉是<lb/>
故周儲上哲師望奭而加裕漢嗣深仁引園綺而昭德<lb/>
原夫太子宗祧是繫善惡之際興亡斯在不勤乎始將<lb/>
<pb n="KR3k0053_WYG_003-40a"/>
悔于終是以晁錯上書令先通政術賈誼獻䇿務前知<lb/>
禮教竊惟皇太子玉裕挺生金聲夙振眀允篤誠之美<lb/>
孝友仁義之方皆挺自天姿非勞審諭是以華夷仰德<lb/>
翔沛希風矣然寢門視膳已表于三朝藝宫論道宜𢎞<lb/>
于四術雖則春秋鼎盛飭躬有漸實恐嵗月易往惰業<lb/>
興譏取適晏安言從此始臣以愚短幸參侍從恩廣離<lb/>
眀輕願聞徹不敢曲陳故事請以聖德言之伏惟陛下<lb/>
誕叡膺圖登庸歴試多才多藝道著于匡時允武允文<lb/>
<pb n="KR3k0053_WYG_003-40b"/>
功成于纂祀萬方即序九圍清晏尚且雖休勿休日慎<lb/>
一日求異聞于振古勞睿思于當年乙夜觀書事高漢<lb/>
帝馬上披卷勤過魏后陛下自勵如此而令太子優㳺<lb/>
棄日不習圖書臣所未諭一也加以暫屏機務即寓雕<lb/>
蟲紆寳思于天文則長河韜映摛玉字于仙札則霽霞<lb/>
成彩固以錙銖萬代冠冕百王屈宋不足以升堂鍾張<lb/>
何階于入室陛下自好如此而令太子悠然静處不尋<lb/>
篇翰臣所未諭二也陛下備該衆藝獨秀寰中仰達天聰<lb/>
<pb n="KR3k0053_WYG_003-41a"/>
俯詢凡識聽朝之隙引見群儒降以温顔訪以今古故<lb/>
得朝廷是非里閭好惡凡有巨細必闗聽覽陛下自行<lb/>
如此而令太子久入趨侍不接正人臣所未諭三也陛<lb/>
下若謂無益則何事勞神若謂有成則宜申貽厥後蔑<lb/>
而不急未見其可伏願俯惟睿範訓及儲君授以良書<lb/>
娯之嘉客朝披經史觀成敗于前蹤晚接賔逰訪得失<lb/>
于當代間以書札繼以篇章則日聞其所未聞日見其<lb/>
所未見副德逾光群生之福也竊以良娣之選遍于中<lb/>
<pb n="KR3k0053_WYG_003-41b"/>
國仰惟聖㫖本求内助防微慎逺之慮固非羣臣所測<lb/>
暨乎徴簡人物則與聘納相違監撫二周未延一士愚<lb/>
謂内既如彼外亦宜然者恐招物議將謂陛下重内而<lb/>
輕外也古之太子問安而退所以廣敬于君父異宫而<lb/>
處所以分别于嫌疑今太子一侍天闈動移旬朔師傅<lb/>
以下無由接見假令供奉有隙蹔還東宫朝謁既疏且<lb/>
事欣仰規諌之道故所未暇陛下不可以親教宫寀無<lb/>
因以進言雖有具寮竟將何補伏願俯循前躅稍抑下<lb/>
<pb n="KR3k0053_WYG_003-42a"/>
流𢎞逺大之規展師友之義則離徽克茂帝圖斯廣凡<lb/>
在黎元孰不慶賴太子温良恭儉聰眀睿哲含靈所悉<lb/>
臣豈不知而淺識勤勤思効愚衷者願滄溟益潤日月<lb/>
增華也<lb/>
李商隱為濮陽公論皇太子表　伏惟皇帝陛下道冠<lb/>
百王功高三古事窺化本謀洞機先皇太子自正位春<lb/>
坊𫝊輝望苑陛下旁延雋乂以贊温文並學探泉源氣<lb/>
壓浮競嗜魚不進求玦莫從有王褒之獻箴無卞蘭之<lb/>
<pb n="KR3k0053_WYG_003-42b"/>
奏賦今縱粗乖睿㫖微慊聖心當以猶屬妙齡未加元<lb/>
服或攜徒御時縱逸逰欒野夏儲亦嘗觀舞南皮魏副<lb/>
屢見飛觴陛下濬發慈仁殷勤措教稍踰規戒即震威<lb/>
靈雖伐木析薪必循其理而逝梁發笱亦有可虞抑臣<lb/>
又聞父之于子也有嚴訓而無責善君之于臣也有掩<lb/>
惡而復録功故得各務日新並從夕改同寘于道不傷<lb/>
其慈儻犯在斯須便遺天性過當造次遽抵國章則以<lb/>
古以今孰為令子在朝在野誰曰全臣虛牽復之微言<lb/>
<pb n="KR3k0053_WYG_003-43a"/>
失不貳之深㫖伏以陛下侔覆育於天地霽赫怒于雷<lb/>
霆復許省勵宫闈早謝師傅蹈殊休于列聖慰欽矚于<lb/>
兆人臣才則荒凉志惟朴騃因縁代業蒙被官榮竊諸<lb/>
侯之土田領大將之旗皷當車折檻合首他人瀝膽刺<lb/>
心正當今日而名非朝籍務切軍機道阻且修佇立以<lb/>
泣龍樓獻直戴逵之辭翰蔑聞鳳闕拜章張儼之精誠<lb/>
未冺<lb/>
于志寧諌太子承乾引突厥達哥支入宫書　上天盖<lb/>
<pb n="KR3k0053_WYG_003-43b"/>
高日月以光其徳明君至聖輔佐以贊其功是以周誦<lb/>
升儲見匡毛畢漢盈居震取資黄綺周公抗法於伯禽<lb/>
賈生陳事于文帝莫不殷勤于端士懇切于正人昔鄧<lb/>
禹名臣方授審諭之任疎受宿望始除輔導之官歴代<lb/>
賢君莫不丁寧于太子者良以地膺上嗣位處副君善<lb/>
則率土霑其恩惡則海内罹其禍<lb/>
梁簡文帝上皇太子𤣥圃講頌啟　竊以舜韶始唱靈<lb/>
儀自舞陳律纔宣風心競蕚輕禽短葉尚識音光沐善<lb/>
<pb n="KR3k0053_WYG_003-44a"/>
歡心寧忘撫抃伏惟殿下體高𤣥賾養道春禁牢籠文<lb/>
圃漁獵義河注意龍宫研心寳印雲聚生什之才並命<lb/>
應王之疋探機析理怡然不倦朱華景月詎此忘罷屬<lb/>
素藏晚節𤣥英初氣霜竹浮隂風梧散葉從容雅論實<lb/>
㑹神衷綱經生多幸屬此休世躊蹰奉渥得備磐藩而<lb/>
黏蠅未㧞迷象不羈寳沒醉衣珠沉勇額得聞勝善寧<lb/>
忘歌詠<lb/>
許敬宗謝皇太子玉華山宫銘賦啟　伏惟殿下天資<lb/>
<pb n="KR3k0053_WYG_003-44b"/>
學府道貫生知絢發詞林若春華之麗韶景漪清筆海<lb/>
譬秋水之澹晨霞仙鶴和吟慙八音于雅韻神龍縟彩<lb/>
謝五色于彫文綺布天庭雲生石砌理含貞邃雅達谷<lb/>
處之端趣極幽閒妙盡嵓居之體烟松合翠露桂分紅<lb/>
察彼殊形翻然共色䆒冩真之奥㫖擅體物之窮神若<lb/>
乃漢月鈎空乍臨珠箔石苕垂髪或映莊帷莫不理超<lb/>
詞表意生文外自餘清㧞觸類竒新成若神化之工光<lb/>
乎性道之製盖由基天挺裕纂聖凝離故能邁古超前<lb/>
<pb n="KR3k0053_WYG_003-45a"/>
納卿雲于度内逾儔絶侣括啟誦于胸中<lb/>
薛元超諌皇太子牋　昔漢苑招賢高軒洞敞曹園愛<lb/>
客飛盖連隂此乃副君之待士也亦有推心鄭衆每佇<lb/>
於諮詢降禮桓榮用承于誨命此則副君之尊師也<lb/>
固以苑囿之地草樹極深絶磴危嶠往往而有控纎離<lb/>
之馬影踰流電擁太阿之劒氣駭奔星截輕禽逐狡兔<lb/>
倘有銜勒之變雖悔何追　殿下假以温顔人各申其<lb/>
藝業鈎深理窟者思憤懐蛟摭實詞條者文成吐鳳此<lb/>
<pb n="KR3k0053_WYG_003-45b"/>
亦一時之竒觀可以澡慮怡神預在宫僚人知自効便<lb/>
僻取容者疎之正直不撓者親之棄不急之務而省逰<lb/>
娯絶無益之慾而敦節儉以儒墨為城池翺翔其際以<lb/>
禮義為干櫓棲息其間<lb/>
許敬宗為司徒趙國公謝皇太子寄詩牋　手開玉札<lb/>
炫目澄心行諷金聲式歌且抃竊惟化成天下<hi>闕</hi>　以<lb/>
導洪源體物縁情自風騷而綿列代莫不咸相祖述罕<lb/>
見生知伏惟殿下摛絢紹天含章挺睿温文表裕藻清<lb/>
<pb n="KR3k0053_WYG_003-46a"/>
漢于離暉麗則凝華縟春秋于博望乃以監守餘暇俯<lb/>
貺清篇覽夜月之流光降無私于逺客想懸旌之未卷<lb/>
察翹心于征斾依依垂栁益愴邊城鬰鬰中園偏傷逺<lb/>
塞殊私所被文㫖兼深詞運理而參神氣凌雲而含粹<lb/>
五章間發若啟榮光之圖六律相宣如覿奏金之字無<lb/>
忌幸從神武愧乏王粲之才忝降斯文益深呉質之思<lb/>
無任感荷慶躍之至于是扣寂求音繼震方之逸響披<lb/>
吟見意吐爝火之微光<lb/>
<pb n="KR3k0053_WYG_003-46b"/>
宋汪藻代人賀皇太子正位牋　分輝寳緒毓粹璿源<lb/>
挺天人岐嶷之資禀聖人徇齊之教　保毓元良星輝<lb/>
海潤琢磨令德玉粹金純<lb/>
<hi>闕</hi>　　賀元正箋　乾九四之潛德震一索之長男問<lb/>
寢雞鳴紫禁耐烟花之繞賔賢鴻翼皓眉峙雪柏之堅<lb/>
王勃乾元殿頌序　皇太子承雲紫座翊八柱于乾維<lb/>
湛粹青衢揖三樞于地户黄離踵曜太陽分銑樹之輝<lb/>
蒼震薦音少海控銀河之色鶴筌飛奏想丹駕于瓊山<lb/>
<pb n="KR3k0053_WYG_003-47a"/>
鮑爼捐芳齒𤣥冠于寳序彤闈問豎禮崇監撫之威黼<lb/>
席興賢義極君親之愛若乃東門䘏𦙍疊仙構于熊山<lb/>
西苑承家導靈波于鴈沼桐圭作瑞鳳毛曜丹穴之英<lb/>
茅壤分維麟距冠𤣥丘之俊<lb/>
楊盈川崇文館宴集詩序　齒于成均所以眀其長㓜<lb/>
通于博望所以昭其賔客東方曼倩之文史即自陳詞<lb/>
甪里先生之羽翼仍參獻壽為賔者四友等黄龍之簡<lb/>
才論奏者八人同赤烏之下士莫不縉紳舊德縫掖名<lb/>
<pb n="KR3k0053_WYG_003-47b"/>
儒衣簮拜高闕之門驂駕陪直城之路<lb/>
梁王筠昭明太子哀冊文　式載明兩實惟少陽既稱<lb/>
上嗣且曰元良儀天比峻儷景騰光奉祀延福守器傳<lb/>
芳睿哲膺期旦暮斯在外𢎞莊肅内含和愷　軒緯掩<lb/>
精隂羲弛位纒哀在疚殷憂銜恤孺泣無時蔬饘不溢<lb/>
禫遵踰月哀號未畢實惟監撫亦嗣郊禋問安肅肅視<lb/>
膳恂恂金華玉璪𤣥駟班輪隆家幹國主祭安民光奉<lb/>
成務萬幾是理矜慎庶獄勤恤闗市誠存隠惻容無愠<lb/>
<pb n="KR3k0053_WYG_003-48a"/>
喜殷勤博施綢繆恩紀爰初敬業離經斷句奠爵崇師<lb/>
卑躬待傅　馳神圖緯研精爻畫沈吟典禮優㳺方冊<lb/>
饜飫膏腴含咀肴核括囊流略包舉藝文遍該緗素殫<lb/>
極丘墳幐帙充積儒墨區分贍河闡訓望魯揚芬吟咏<lb/>
性靈豈惟薄伎屬詞婉約縁情綺靡字無㸃竄筆不停<lb/>
綴壯思泉流清章雲委總攬時才網羅英茂學窮優洽辭<lb/>
歸䌓富或擅譚叢或稱文囿四友推德七子慙秀望苑<lb/>
招賢華池愛客託乗同舟連輿接席摛文掞藻飛觴泛<lb/>
<pb n="KR3k0053_WYG_003-48b"/>
醳恩隆置醴賞逾賜璧徽風遐被盛業日新仁器非重<lb/>
德輶易遵澤流兆庶福降百神四方慕義天下歸仁雲<lb/>
物告徴祲沴褰象星霾恒耀山頽朽壤靈儀上賔德音<lb/>
長往<lb/>
　　儲宫部<hi>太子生</hi>
後魏温子昇魏莊帝生皇太子赦詔　彩雲映日神光<lb/>
照殿方開博望將起龍樓逺近同歡神人共悦<lb/>
宋王安石賀生皇太子表　燕禖饗德方儲錫羨之祥<lb/>
<pb n="KR3k0053_WYG_003-49a"/>
羆夣生賢克協㑹昌之運與在照臨之廣敷同慶頼之<lb/>
深竊以思齊神㒺時恫假樂民之攸塈天所保佑厥惟<lb/>
太姒之多男國之榮懐亦曰成王之衆子恭惟皇帝陛<lb/>
下令德光乎洛誦康功茂乎岐昌鴻休無疆景命有僕<lb/>
盖芣苢之薄言采采衆皆先成則螽斯之宜爾振振宗<lb/>
强孰禦臣乆叨眷遇適阻進趨親值夲支百世之盛時<lb/>
敢忘壽考萬年之善祝<lb/>
李劉賀皇帝誕太子表　斗掲柄于子躔式對履長之<lb/>
<pb n="KR3k0053_WYG_003-49b"/>
慶星重輝于甲觀肇開震索之祥　封人祝華願惟在<lb/>
于多男帝子生商命誕膺于百禄矧春秋鼎盛之㑹重<lb/>
日月離麗之眀有道之長無思不服　斯干詠朱芾之<lb/>
宜長樂增綵衣之喜臣濫竽郡紱阻綴庭紳歌本支百<lb/>
世之詩知不遺于周士獻父母萬年之頌尚竊附于唐<lb/>
人<lb/>
宋沈清臣賀誕皇嫡孫表　洪圖錫羡卜年過蒼籙之<lb/>
期朱邸發祥奕葉啓緑車之慶事闗廟社喜極神人<lb/>
<pb n="KR3k0053_WYG_003-50a"/>
毛<hi>闕</hi>皇子晬日淨髪祝詞　帝祉儲休皇圖増永熊夢<lb/>
占筦簟之祥燕禖襲弓矢之慶維時百子來侈千齡標<lb/>
日月以含粹擢山河而赫靈<lb/>
　　儲宫部<hi>太子冠</hi>
宋謝莊皇太子加元服上太后表　離景承震樞光陪<lb/>
極毓問東華飛英上序樂正歌風司威頌德清眀神鏡<lb/>
温文在躬練日簡辰昭備元服懋三王之教爥少陽之<lb/>
重<lb/>
<pb n="KR3k0053_WYG_003-50b"/>
又賀太子表　伏惟殿下眀兩承乾元良作貳抗法遷<lb/>
身英華自逺樂以脩中禮以治外三善克茂德成教尊<lb/>
自今吉辰昭加元服對靈祗之望儔上庠之歡率天罄<lb/>
世莫不載躍<lb/>
　　儲宫部<hi>冊立</hi>
唐内制冊遂王為皇太子文　體乾降靈襲聖生德教<lb/>
深藴瑟氣叶吹銅早集大成丕肩幼志温文得于天縱<lb/>
孝友因于自然符彩昭融器業英逺爰膺錫社實寄維<lb/>
<pb n="KR3k0053_WYG_003-51a"/>
城懿河間之不羣慕東平之最樂自頃離眀輟耀震位<lb/>
虛宫地德可尊人神攸屬式稽令典載煥徽章<lb/>
宋鄧潤甫立皇太子制　温文日就睿智夙成回馳道<lb/>
之車能止班輪之騖辨南陽之牘允符東海之休自疏<lb/>
錫于王封益光華于德望勝衣視膳溢然孝友之姿好<lb/>
禮受經不煩師傅之誨<lb/>
周王褒為百寮請立太子表　洊雷居震春方應守器<lb/>
之禮眀兩作離少陽纂重暉之業是以三善昭德載祀<lb/>
<pb n="KR3k0053_WYG_003-51b"/>
之祚克隆一人元良貞國之基永固　問安寢門視膳<lb/>
天幄<lb/>
梁簡文帝謝立為皇太子表　臣本凡質賔實無取特<lb/>
以毓慶雲霄馮暉璿極鳴玉内侍指揮外藩猶懼不任<lb/>
尙疑廢職况復監撫守從道著前經恭敬温文義彰昔<lb/>
記震維禮絶離景事尊飬德北宫贊業東序　事異定<lb/>
陶之舉有類膠東之冊將何以著三善之德延四皓之<lb/>
㳺屈叔譽之辭繹卞蘭之頌<lb/>
<pb n="KR3k0053_WYG_003-52a"/>
梁陸倕為豫章王慶太子出宫表　臣聞周固夲支實<lb/>
資眀兩漢啓磐石必係元良所以闡宏祚鼎光崇守器<lb/>
伏惟皇太子道契生知照均天縱不藉審諭之功無待<lb/>
温文之輔而冬書秋記夙表睿資春誦夏絃幼彰神度<lb/>
雖復直門守令長壽察微魏贊多容漢稱寛博不足以<lb/>
連輝茂則匹景令圖甲觀惟新桂宫告始朱班徙次翠<lb/>
盖移隂華裔式瞻人祗蹈舞<lb/>
唐常衮為代宗讓皇太子表　國之上嗣古曰元良觀<lb/>
<pb n="KR3k0053_WYG_003-52b"/>
象于天應前星之環極取法于地視少海之朝宗必訪<lb/>
蓍龜以承主鬯臣幼非樂善長未好儒慈奬特深愚蒙<lb/>
不易教之羽籥有昧樂章訓以詩書終迷義府逰虧四<lb/>
老才乏五官人莫係心德非守器頃者外統羣帥内録<lb/>
尚書竊懼任榮以憂官謗今謬塵博望猥辱壽春位登<lb/>
青宫禮絶朱邸且乖人望載黷朝經循名責實未足承<lb/>
天之序捨長立賢亦猶行古之道伏惟陛下博求公議<lb/>
久納微誠更擇温文俾膺繼紹逺想伯夷之讓用升季歴<lb/>
<pb n="KR3k0053_WYG_003-53a"/>
之材<lb/>
劉禹錫賀冊皇太子表　前星位定拱宸極以昭彰蒼<lb/>
震氣宣與天地而長久禮光匕鬯澤被華夷宗祉有無<lb/>
彊之休生靈懐莫大之慶<lb/>
栁宗元為百官賀册立皇太子表　伏惟陛下奉率前<lb/>
規敷揚盛典顧茲守器之重爰正承華之位遵義方之<lb/>
教載錫嘉名崇建儲之禮式光典命以長而立自符于<lb/>
慎擇必子之選遂合于至公邦本不揺王業彌固載錫<lb/>
<pb n="KR3k0053_WYG_003-53b"/>
琱珉之冊委頒青輅之旂<lb/>
宋汪藻代人賀皇太子正位牋　分輝寳緒毓粹璿源<lb/>
挺天人岐嶷之資禀神聖徇齊之教當周室本支之盛<lb/>
獨冠百男宜漢家羽翼之成無煩四皓前星外炳洊震<lb/>
中潛某幸列宗枝喜隆邦本河潤九里方率族以依仁<lb/>
月有重輪願登歌而薦祉<lb/>
　　儲宫部<hi>儲學</hi>
唐崔融為皇太子請修書表　臣聞昔者眀王學以化<lb/>
<pb n="KR3k0053_WYG_003-54a"/>
人成俗古之君子文以緯地經天雖有閬風之高嶽弗<lb/>
登弗知其峻也雖有浴日之巨溟弗涉弗知其廣也伏<lb/>
惟天皇域中居大天下化成百官以理萬民以察日行<lb/>
中道而淑清嵗起攝提而位序光薫萬物豈直芝珥蓂<lb/>
<graphic n="KR1999" url="https://raw.githubusercontent.com/kanripo/KR-Gaiji/master/images/KR1999.png" mimeType="image/png"/>澤加四海寧惟壽麻孤竹地成形而天成象其道彌<lb/>
光河出圖而洛出書其徴可驗瓊林璧沼金門石室墳<lb/>
典積于丘山筆墨盈于泉海聖朝多士自可包二代之<lb/>
文臣顧不才可足奉三王之教皇慈渥洽帝奬優隆擢<lb/>
<pb n="KR3k0053_WYG_003-54b"/>
公望為太師徴子房為少傅所冀習與智長化與心成<lb/>
嘗辛苦于嵗餘終未階于日就臣聞學者殖也問以辨<lb/>
之積必有成勤則不匱以周公之上聖日讀百篇以孔<lb/>
父之多能韋編三絶臣雖不敏竊所庶幾然以列代遺<lb/>
章先王舊典康成興業纔覽卷于八千士安覃思願加<lb/>
年于累百豈不以學而時習博則難精者乎今欲搴<lb/>
其蕭稂撮其樞要可以出忠入孝可以益國利人極賢<lb/>
聖之大猷盡今昔之能事商𣙜百氏勒成一家庶有<lb/>
<pb n="KR3k0053_WYG_003-55a"/>
代于箴䂓長不違于左右　謹當開桂樹之山鑿芙蓉<lb/>
之水引甘泉之詞賦總望園之賔客下芸閣而長謡臨<lb/>
梓厨而高㑹一遊蘭芷佇變蓬麻區區之誠敢希矜允<lb/>
豈使肅城門内唯傳魏國之名崇政殿中獨紀晉朝之<lb/>
事<lb/>
劉孝綽為東宫奉經啟　皇太子四術夙和三善非學<lb/>
猶復旁求儒雅應物稽疑業光夏校德茂周庠諸侯宋<lb/>
魯於焉觀則參陪盛禮莫非國華<lb/>
<pb n="KR3k0053_WYG_003-55b"/>
梁元帝皇太子講學碑　皇太子洊雷種德重離作兩<lb/>
業冠孟侯道高上嗣宫墻累仭高山仰止承華之闈更<lb/>
似通德之門博望之園反類華隂之市家丞庶子並入<lb/>
四科洗馬後車俱通六學轉金路而下辟雍晬玉裕而<lb/>
經槐市詳其懸鏡高堂衢樽待酌瞻後忽前博文約禮<lb/>
將使東極長男之宫不獨銘于銀牓南皮太子之序豈<lb/>
徒擅於金碑<lb/>
陳江總皇太子太學講碑　我大陳之御天下若水渙<lb/>
<pb n="KR3k0053_WYG_003-56a"/>
其長瀾瑶星躔其永厯重華誕睿興于大鹿之野敬仲<lb/>
繼業盛矣鳴鳳之占兼以鴻才海富逸思泉㵼含毫落<lb/>
紙動八闋之歌謡隻句片言諧五聲之節奏雲飛風起<lb/>
追壓漢帝之辭高觀華池逺跨魏王之什爰復建藏書<lb/>
之冊開獻書之路帷帳叢殘家壁遺逸紫臺秘典緑帙<lb/>
奇文羽陵蠧迹嵩山落簡外史所掌廣内所司靡不飾<lb/>
以鉛槧彫以緗素此文教之修也<lb/>
　　儲宫部<hi>太子妃</hi>
<pb n="KR3k0053_WYG_003-56b"/>
唐太宗冊太子妃文　族茂冠冕慶成禮訓貞順自然<lb/>
言容有則作合春宫實協三善曰嬪守器式昌萬乘僃<lb/>
兹令典仰惟國章<lb/>
宋謝莊皇太子妃哀䇿文　楹凝桂酒庭肅龍輼風吹<lb/>
國輅雲起郊門皇帝傷總繸之掩綵悼副禕之滅華行<lb/>
光既宴長河又斜顧而言曰璇瑶有毁郁烈無湮翦素<lb/>
裁簡授之史臣其辭曰霍岫窺天灊流凝漢祥發桐珪<lb/>
慶昭金筭毓景帝里飛芳戚閈秘儀施谷升音集灌月<lb/>
<pb n="KR3k0053_WYG_003-57a"/>
晷幾望娣袂維良釋幃春宫承飾少陽五葉衍藻四訓<lb/>
抽光葳蕤蕙振婉孌瓊相清徽就逺祲沴方搏臨華罷<lb/>
翠當曄收蘭複殿生響長廡結寒節移虗饋氣變容衣<lb/>
中庭草曖階上螢飛傷縈里第痛溢朝闈霜侵燭昧風<lb/>
宻帷凄驚葭夕轉龍驂夜嘶筵既訣兮奠既徹背青闕<lb/>
兮去神閨旌掩欝而還泛盖逶遲而顧低素紼斂維華<lb/>
軿解馭山燧恒隂松阿不曙離天渥兮就銷沉委白日<lb/>
兮即幽暮菊有秀兮蘅有芬徳方逺兮聲彌樹<lb/>
<pb n="KR3k0053_WYG_003-57b"/>
齊王儉皇太子妃哀䇿文　肇惟初識芳猷夙就翩翻<lb/>
禮園徘徊樂囿視秋齊眀方春等茂伊宋之季天衢薦<lb/>
阻咨我儲貳締胥江滸衛女事齊樊姬贊楚美著嬪嗣<lb/>
徽音踵武數盈則反否極斯昌肅膺靈命經緯三光往<lb/>
儀衡館來式椒堂紃組咸事象服有章八演仰則六幽<lb/>
望景悠悠草昧如何不永方中委曜先秋落穎世有遺<lb/>
塵庭無餘影嗚呼哀哉遵三兆之嘉日迢九筮之靈期<lb/>
澄金波而映鑾斾命飛亷而拂瓊輜揚清笳于漢表動<lb/>
<pb n="KR3k0053_WYG_003-58a"/>
嘶挽于雲基<lb/>
　　帝戚部<hi>諸王</hi>
梁劉孝威過康王第宅詩　入梁逢故苑渡薛見餘宫<lb/>
尚識招賢閣猶懐愛士風靈光一超逺行館復朦朧洞<lb/>
門餘舊色甘棠留昔叢送禽悲不去過客慕難窮池竹<lb/>
徒如在林堂暖已空逺樓隔樹出廻澗隱崖通芳流小<lb/>
山桂塵起大王風具物咸如此是地感余衷空想靈前<lb/>
劍徒悲壠上桐<lb/>
<pb n="KR3k0053_WYG_003-58b"/>
陳徐陵征虜亭送新安王應令詩　鳳吹臨南浦神駕<lb/>
餞東平亭廻漳水乘斾轉洛賔笙地凍斑輪響風嚴羽<lb/>
盖輕曉田雲色暗古樹雪花眀岐路一廻首流襟動睿<lb/>
情<lb/>
唐李嶠劉侍讀見和山邸十篇重申此贈詩　神嶽瑶<lb/>
池圃仙宫玉樹林垂時警天御清暑滌宸襟梁駕陪𤣥<lb/>
賞淄庭掩翠岑對巖龍岫出分壑鴈池深簷迥松蘿映<lb/>
窻高石鏡臨落泉奔澗響驚吹助猿吟野氣迷凉燠山<lb/>
<pb n="KR3k0053_WYG_003-59a"/>
花雜古今英藩盛賔侣勝境相招尋踐逕披蘭葉攀崖<lb/>
引桂隂穆生時泛醴鄒子或調琴雉翳分塲合魚鈎向<lb/>
浦沉朝迷極斜景夕宴待横參顧已慙鉛鍔叨名齒瑇<lb/>
簪暫依朱邸館還暢白雲心丘壑信多美烟霞得所欽<lb/>
寓言攄宿志竊吹簡知音奬價踰珍石訓文重振金方<lb/>
從仁智所攜手濯清潯<lb/>
宋之問奉和梁王宴龍泓應教詩　水府淪幽壑星軺<lb/>
下太微鳥驚司僕馭花落侍臣衣芳樹揺春晚晴雲遶<lb/>
<pb n="KR3k0053_WYG_003-59b"/>
坐飛淮王正留客不醉莫言歸<lb/>
宋之問梁宣王挽詞詩　金精何日閉玉匣此時開東<lb/>
望連吾子南瞻近帝臺地形龜食報墳土燕銜來可嘆<lb/>
虞歌夕紛紛騎吹廻<lb/>
王維從岐王過楊氏别業應教詩　楊子談經處淮王<lb/>
載酒過興闌啼鳥換坐久落花多逕轉廻銀燭林開散<lb/>
玉珂嚴城時未啟前路擁笙歌<lb/>
王維從岐王夜宴衛家山池應教詩　座客香貂滿宫<lb/>
<pb n="KR3k0053_WYG_003-60a"/>
娃綺幔張澗花輕粉色山月吐燈光積翠紗窻透飛泉<lb/>
綉戸凉還將歌舞出歸路莫愁長<lb/>
宋蘇頲封衡陽郡王成義為申王等制　敦詩執禮本<lb/>
仁祖義名教之樂得自幾深温良之容發于忠孝晨趨<lb/>
魏闕則望掩軒霞夕賦曹園則思含澄景<lb/>
梁沈約為南郡王讓中軍表　挹道未𢎞踐義多缺徒<lb/>
升國彛空襲宸寵光珪華組晻藹于闗陲令采徽猷寂<lb/>
寥于甸表<lb/>
<pb n="KR3k0053_WYG_003-60b"/>
又為晉安王謝南兖州章　臣以萊孱幼無秀業依天<lb/>
宅照藉海憑瀾王爵早加藩麾夙樹進不能閑詩西楚<lb/>
好禮北河退無以振采六條宣風萬里<lb/>
周庾信為杞公讓宗師表　臣幼無學植長闕才成鴻<lb/>
都之門不能定其章句鷄鹿之塞無以名其碑碣馮天<lb/>
漢之派水附弱木之分枝東岳則朝宿有名南宫則門<lb/>
闌有籍在臣庸劣乆知滿盈武陽以功臣之重特拜宗<lb/>
師東平以母弟之尊超登上將臣有何德能兼此榮<lb/>
<pb n="KR3k0053_WYG_003-61a"/>
　當今玉燭調和既非金革之世璿璣齊政豈忘松檟<lb/>
之餘况復一枝踡曲終危九層之臺一股涔蹄必傷千<lb/>
里之駕<lb/>
唐李嶠為皇太子請加相王封邑表　相王旦發彩璿<lb/>
萼承流寳派雖班尋錫瑞既同于伯叔之封而食采苴<lb/>
茅不逮于子男之國敢縁敦叙之義輒獻由衷之誠<lb/>
臣聞命以車服錫之土田實將共安邦家永固宗祏炎<lb/>
漢之開藩樹屏㕓開七十城隆姬之書社建侯封彊四<lb/>
<pb n="KR3k0053_WYG_003-61b"/>
百里故知業隆者基大本盛者末豐涯涘濶而潤澤深<lb/>
枝條䌓而庇䕃逺　至今骨肉禮薄藩維業曠曲阜之<lb/>
特高才藝仍減附庸平臺之深篤孝慈僅留湯沐徽章<lb/>
空列于五等禄秩不踰于九命曦舒兼曜之德久被于<lb/>
寰中雲雨曲成之恩翻遺于膝上異强幹弱枝之道違<lb/>
先親後疎之意　劃以山川優其井賦剖符開國依稀<lb/>
魯衛之親磐石居宗髣髴應韓之躅眀鳲鳩均養之惠<lb/>
慰鶺鴒同氣之心使麟趾式安犬牙愈固<lb/>
<pb n="KR3k0053_WYG_003-62a"/>
又為定王讓官封表　陛下懸旌訪逸刻象求才朝有<lb/>
白駒之賢野無黄犢之彦方使思皇多士必眀于至公<lb/>
豈令棫樸能官近廢于親昵　伏兾囘光斂靄寢紱收<lb/>
綸察臣不移之心矜臣非飾之請特停過誤改命才良<lb/>
則白馬丹書不慙于異姓和羮作礪不逮于凡庸<lb/>
又為臨川王讓千牛將軍表　花萼同榮依上林而發<lb/>
彩鶺鴒交賀仰大厦而相歡恩比丘山效微塵露伏乞<lb/>
收迹丹墀歸骸素里庇堯雲之光彩浴舜海之波瀾栁<lb/>
<pb n="KR3k0053_WYG_003-62b"/>
蔚桃濃聽南隣之鐘磬茅舒桂滿陪北闕之簪纓飡厚<lb/>
渥而忘饑樂太平而愈疾<lb/>
又為安平王讓楊州都督府長史表　刷燕雀之毛羽<lb/>
求其奮飛飾駑駘之銜轡徴其滅沒<lb/>
梁書太祖五王贊　自昔王者創業廣植親親割裂州<lb/>
國封建子弟是以大旂少帛崇于魯衛磐石凝脂樹斯<lb/>
梁楚高祖逺遵前軌藩屛懿親至于安成南平鄱陽始<lb/>
興俱以名跡著盖亦漢之間平矣<lb/>
<pb n="KR3k0053_WYG_003-63a"/>
晉史論八王　史臣曰昔高辛撫運釁起參商宗周嗣<lb/>
厯禍纒管蔡詳攷曩册逖聽前古亂臣賊子昭鑒在焉有<lb/>
晉欝興載崇藩翰分茅錫瑞道光恒典儀古飾衮禮備<lb/>
彛章汝南以純和之姿失於無斷楚隠習果銳之性遂<lb/>
成㓙狠或位居朝右或職參近禁俱為女子所詐相次<lb/>
受誅雖曰自貽良可哀也倫實庸璅見欺孫秀潛構異<lb/>
圖煽成姦慝乃使元良遘怨酷上宰䧟誅夷乾耀以之<lb/>
蹔傾皇綱于焉中圮遂裂冠毁冕幸百六之㑹綰璽揚<lb/>
<pb n="KR3k0053_WYG_003-63b"/>
纛窺九五之尊夫神器焉可偷安鴻名豈容妄假而欲<lb/>
託兹滛祀享彼天年㓙闇之極未之有也冏名父之子<lb/>
唱義勤王摧偽業于既成拯皇輿于已墜䇿勲考績良<lb/>
足可稱然而臨禍忘憂逞心縱欲曾不知樂不可極盈<lb/>
難久持笑古人之未工忘己事之已拙向若採王豹之<lb/>
竒䇿納孫惠之嘉謀高謝衮章永表東海雖古之伊霍<lb/>
何以加焉長沙材力絶人忠槩邁俗投弓掖門落落標<lb/>
壯夫之氣馳車魏闕凛凛懐烈士之風雖復陽九數屯<lb/>
<pb n="KR3k0053_WYG_003-64a"/>
在三之情無奪撫其遺節終始可觀頴既入總大權出<lb/>
居重鎮中臺藉以成務東夏資其宅心乃協契河間共<lb/>
圖進取而顒任李含之狙詐杖張方之陵虐遂使武閔<lb/>
喪元長沙授首逞其無君之志矜其不義之彊鸞駕北<lb/>
廵異乎有征無戰乗輿西幸非由望秩觀風若火燎原<lb/>
猶可撲滅矧兹安忍能無及乎東海紏合同盟創為義<lb/>
舉匡復之功未立陵暴之釁已彰罄彼車徒固求出鎮<lb/>
既而帝京寡弱狡寇憑陵遂令神器刼遷宗社顛覆數<lb/>
<pb n="KR3k0053_WYG_003-64b"/>
十萬衆並垂餌于豺狼三十六王咸隕身于鋒刄禍難<lb/>
之極振古未聞雖及焚如猶為幸也自惠皇失政難起<lb/>
蕭墻骨肉相殘黎元塗炭氛塵驚而天地閉戎兵接而<lb/>
宫廟隳支屬肇其禍端戎羌乗其間隙悲夫詩所謂誰<lb/>
生厲階至今為梗其八王之謂矣<lb/>
盧照隣歌諸王　星陳帝子嶽列天孫義光帯礪象著<lb/>
乾坤我有眀德利建攸存苴以茅社錫以犧樽藩屏王<lb/>
室翼亮堯門八才兩獻夫何足論<lb/>
<pb n="KR3k0053_WYG_003-65a"/>
梁沈約齊司徒安陸昭王碑　公含辰象之秀德體河<lb/>
嶽之上靈氣藴風雲身負日月　慧露沾呉仁風扇越<lb/>
北齊邢子才廣平王碑　日月在躬水鏡被物望青松<lb/>
而比秀干白雲而上征侍講金華參逰銅雀出陪芝蓋<lb/>
入奉桂室　發言為論受詔成文碧雞自口靈虵在握<lb/>
方見建安之體復聞正始之音<lb/>
梁任昉齊竟陵文宣王蕭子良行狀　公道亞生知照<lb/>
臨幾庶孝始人倫忠為令德公實體之非毁譽所至天材<lb/>
<pb n="KR3k0053_WYG_003-65b"/>
博贍學綜兼眀至曲臺之禮九師之易樂分龍趙詩析<lb/>
齊韓有一于此㒺不兼綜昔沛獻訪對于雲臺東平齊<lb/>
聲于楊史淮南取貴于食時陳思見稱于七步方斯蔑<lb/>
如也夫家國之道互為公私君親之義逓為隱犯公二<lb/>
極一致愛敬同歸亮誠盡規謀猷𢎞逺矣他人之善若<lb/>
已有之民之不臧公實貽耻誘接恂恂降以顔色人有<lb/>
不及内恕諸已非意相干每為禮屈任天下之重體生<lb/>
民之俊華衮與緼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>同歸山藻與蓬茨俱逸良田廣宅<lb/>
<pb n="KR3k0053_WYG_003-66a"/>
符仲長之言邙山洛水協應臾之志丘園東國錙銖軒<lb/>
冕乃依林構宇傍巖拓架清猿與壺人爭旦緹幙與素<lb/>
瀬交輝置之虛室人野何辨高人何㸃躡履于鍾阿徴<lb/>
士劉虬獻書于衡岳贈以真人之服𢎞以度外之禮<lb/>
梁裴子野司空安城康王行狀　降七緯之禎靈禀五<lb/>
行之正性珪璋特達清眀在躬學無常師希追風乎孔<lb/>
父幾神殆庶諒亞跡乎顔生說禮敦詩方昔人而有裕<lb/>
既眀且哲體大雅而弗渝　仁恕以懐君子刑憲以肅<lb/>
<pb n="KR3k0053_WYG_003-66b"/>
小人位煩以簡居難則易霈如時雨芬若蘭蓀　皇上<lb/>
震天倫之悼庶僚懐人百之感<lb/>
　　帝戚部<hi>外戚</hi>
故趙王屬贈黄門侍郎上官公挽詞　常門旌舊德班<lb/>
氏業前書謫去因丞相歸來為媫妤周原烏相塚越嶺<lb/>
鴈隨車㝠漠辭昭代空憐賦子虛<lb/>
晉書外戚𫝊論　詳觀往册逖聽前聞階縁外戚以致<lb/>
顯榮者其所由來尚矣而多至禍敗鮮克令終者何哉<lb/>
<pb n="KR3k0053_WYG_003-67a"/>
豈不由禄以恩升位非德舉識慙明哲材謝經通假椒<lb/>
房之寵靈總軍國之樞要或威權震主或勢力傾朝居安<lb/>
而不慮危務進而不知退驕奢既至釁隙隨之者乎是<lb/>
以吕霍之家誅夷于西漢梁鄧之族𠞰絶于東都其餘<lb/>
干紀亂常害時蠧政者不可勝載至若樊靡卿之父子<lb/>
竇廣國之弟兄隂興之守約戒奢史丹之掩惡揚善斯<lb/>
並后族之所美者也由此觀之干時縱溢者必以凶終<lb/>
守道謙沖者永保貞吉古人所謂禍福無門惟人所召<lb/>
<pb n="KR3k0053_WYG_003-67b"/>
此非其效歟逮于晉難始自宫掖楊駿藉武帝之寵私<lb/>
叨竊非據賈謐乗惠皇之蒙昧成此厲階遂使悼后遇<lb/>
雲林之災愍懐濫湖城之酷天人道盡喪亂𢎞多宗廟<lb/>
以之顛覆黎庶於焉殄瘁詩云赫赫宗周褒姒烕之其<lb/>
此之謂也爰及江左未改覆車庾亮世族羽儀王恭高<lb/>
門領袖既而職兼出納任切股肱孝伯竟以亡身元規<lb/>
幾于敗國豈不哀哉若褚季野之畏避朝權王叔仁之<lb/>
固求出鎮用能全身逺害有可稱焉<lb/>
<pb n="KR3k0053_WYG_003-68a"/>
　　帝戚部<hi>公主</hi>
宗楚客侍宴安樂公主新宅應制詩　星橋他日構仙<lb/>
牓此時開馬向鋪錢埒簫聞弄玉臺人疑衛叔美客有<lb/>
馬卿才借問逰天漢誰能帶石廻<lb/>
李嶠侍宴安樂公主莊應制詩　黄金瑞牓綘河隈白<lb/>
玉仙輿紫府來碧樹青岑雲外聳朱樓畫閣水前開龍<lb/>
舟下瞰鮫人室羽節高臨鳳女臺遽惜歡娯歌吹晩揮<lb/>
戈却使耀雲廻<lb/>
<pb n="KR3k0053_WYG_003-68b"/>
又盧藏用詩　皇女瓊臺天漢潯星橋月宇構山林飛<lb/>
羅半拂銀題影瀑布環流玉砌隂菊浦香隨鸚鵡泛簫<lb/>
笙韻逐鳳凰吟瑶池駐蹕恩方久璧月無聞興轉深<lb/>
又李適詩　平陽金榜鳳凰樓沁水銀河鸚鵡州綵仗<lb/>
遥尋丹壑裏仙輿蹔幸緑亭幽前池錦石蓮花艶後嶺<lb/>
香爐桂蘂秋貴主稱觴萬年壽還輕漢武濟汾逰<lb/>
李嶠侍宴長寜公主東莊應制詩　别業臨青甸鳴鸞<lb/>
降紫霄長筵鴛鷺集仙管鳳凰調樹接南山近烟含北<lb/>
<pb n="KR3k0053_WYG_003-69a"/>
渚遥承恩咸已醉戀賞未還鑣<lb/>
又李適詩　鳳樓紆睿幸龍舸暢宸襟歌舞平陽第園<lb/>
亭沁水林山花添聖酒澗竹繞薰琴願奉瑶池駕千春<lb/>
待德音<lb/>
又李乂詩　紫禁乗雷動青門訪水嬉貴台鱣序集仙<lb/>
女鳳樓期合宴簪紳滿承恩雨露滋北辰還捧日東館<lb/>
幸逢時<lb/>
蘇頲奉和初春幸太平公主南莊應制詩　主家山第<lb/>
<pb n="KR3k0053_WYG_003-69b"/>
早春歸御輦春逰繞翠微買地鋪金曽作埒尋河取石<lb/>
舊支機雲間樹色干花滿竹上泉聲百道飛自有神仙<lb/>
鳴鳳曲併將歌舞報恩暉<lb/>
又沈佺期詩　主第山門起灞川宸逰風景入初年鳳<lb/>
凰樓下歌天仗烏鵲橋頭敞御筵往往花間逢綵石時<lb/>
時竹裏見虹泉今朝扈蹕平陽館不羡乗槎雲漢邊<lb/>
宋之問宴長樂公主宅應制詩　英藩築外館愛主出<lb/>
王宫賔至星槎落仙来月宇空玳梁翻駕燕金埒倚晴<lb/>
<pb n="KR3k0053_WYG_003-70a"/>
虹簫奏秦樓裏書開魯壁中短歌能駐日艷舞欲嬌風<lb/>
聞有淹留處山河滿桂叢<lb/>
薛稷奉和送金城公主適西蕃應制詩　天道容殊俗<lb/>
深仁乃戢兵懐荒寄赤子忍愛鞠蒼生月下瓊娥出星<lb/>
分寳婺行闗山馬上曲相送不勝情<lb/>
上官儀上高宻長公主挽歌　湖渚韜靈跡娥臺靜瑞<lb/>
音鳳逐清簫逺鸞隨幽鏡沉霜處華英落風前銀燭侵<lb/>
寂寞平陽宅月冷洞房深<lb/>
<pb n="KR3k0053_WYG_003-70b"/>
呉兢永泰公主挽歌　穠華從婦道釐降適諸侯河漢<lb/>
天孫合瀟湘帝子逰闗雎方作訓鳴鳳自相求可嘆凌<lb/>
波迹東川遂不流　舜華徂北渚宸思結南陽盭綬哀<lb/>
榮備遊軒寵悼彰三川謀逺日八水宅連岡無復秦樓<lb/>
上吹簫下鳳凰<lb/>
李乂高安公主挽歌<hi>二首</hi>　湯沐三千賦樓臺十二重<lb/>
銀鑪稱貴子玉輦盛過逢嬪則留中饋娥輝沒下舂平<lb/>
陽百歳後歌舞為誰容　賔衛儼相依横門啟曙扉靈<lb/>
<pb n="KR3k0053_WYG_003-71a"/>
隂蟾兔缺仙影鳳凰飛一水秋難渡三泉夜不歸况臨<lb/>
青女節瑶草更前衰<lb/>
宋歐陽修皇第十女封慶壽公主制　詩紀王姬之盛<lb/>
車服之制甚嚴漢優帝女之儀湯沐之封並列蓋敦國<lb/>
體匪曰親私　寳婺分暉仙源襲慶天姿異稟温而有<lb/>
儀姆教不煩生而知善方居妙嵗蔚有令猷朕仰承燕<lb/>
翼之謀兹膺<hi>一作膺兹</hi>蕃衍之祉俾新禮命式示褒榮<lb/>
虞通之讓婚表　自晉氏以來配尚王姬者雖累經美<lb/>
<pb n="KR3k0053_WYG_003-71b"/>
冑亟有名才至如王敦懾氣桓温斂威真長佯愚以求<lb/>
免子敬炙足以違禍王偃無仲都之質而祼雪于北階<lb/>
何瑀闕龍工之姿而投軀于深井謝莊殆自害于矇叟<lb/>
殷沖幾不免于強鉏彼數人者非無才意而勢屈于崇<lb/>
貴事隔于聞覽吞悲茹氣無所逃訴制勒甚于僕𨽻防<lb/>
閑過于婢妾行求出入人理之常當待賔客朋從之義<lb/>
而令掃轍息駕無窺門之期廢筵抽席絶接對之理非<lb/>
惟交友離異乃亦兄弟疎濶第令受酒肉之賜制以動<lb/>
<pb n="KR3k0053_WYG_003-72a"/>
静監子待錢帛之私節其言笑姆妳爭媚相勸以嚴尼<lb/>
媪競前相諂以急第令必凡庸下才監子皆葭萌愚豎<lb/>
議舉止則未閑是非聽言語則謬其虛實姆妳敢恃耆<lb/>
舊唯贊妬忌尼媪自唱多知務檢口舌其間又有應答<lb/>
問訊卜筮師母乃至殘餘飲食詰辨與誰衣被故弊必<lb/>
責頭領又出入之宜䌓省難齊或進不獲前或入不聽<lb/>
出不入則嫌于欲疎求出則疑有别意召必以三晡為<lb/>
期遣必以日出為限夕不見晩魄朝不識曙星至于夜<lb/>
<pb n="KR3k0053_WYG_003-72b"/>
步月而㺯琴晝拱袂而披卷一生之内與此長乖又聲<lb/>
影裁聞則少婢奔迸裾袂向席則醜老叢來左右整刷<lb/>
以疑寵見嫌賔客未冠以少容致斥禮有别媵象有貫<lb/>
魚本無嫚嫡之嫌豈有輕婦之誚今義絶傍私䖍恭正<lb/>
匹而每事必言無儀適設辭輒云輕易我又竊聞諸主<lb/>
聚集唯論夫族緩不足為急者法急則可為緩者師更<lb/>
相扇誘本其恒意不可貸借固實嘗辭或云野敗去或<lb/>
云人笑我雖曰家事有甚王憲發口所言恒同科律王<lb/>
<pb n="KR3k0053_WYG_003-73a"/>
藻雖復彊佷頗經學涉戲笑之事遂為寃魂禇曖憂憤<lb/>
用致夭絶傷理害義難以具聞夫螽斯之德實致克昌<lb/>
專妬之言有妨䌓衍是以尚主之門往往絶嗣駙馬之<lb/>
身通離釁咎以臣凡弱何以克堪<lb/>
唐李嶠為太平公主請住山陵轉一切經表　使烏鳥<lb/>
微志獲與耘禽致哀犬馬孤誠得從耕象申慕<lb/>
李嶠為公主辭家人畜産官給料表　妾聞賢相防微<lb/>
格盈門之車騎通人酌損忌滿堂之金玉尚子平之讀<lb/>
<pb n="KR3k0053_WYG_003-73b"/>
易富不如貧孔宣尼之立言奢也寧儉永言故實此為<lb/>
明鑒妾等並承靈坤載荷䕃中樞或天妺申慈忝扶桑<lb/>
之瑞萼或王姬藉寵竊穠李之竒秀開沁水之園苑賜<lb/>
常山之湯沐榜懸金字分衢離巽之宫路夾銀河竝列<lb/>
星辰之位通秘籍於龍廷之内枉僊輿于鳳樓之下殊<lb/>
私曲奬以日而繫年縟禮崇徽夸今而邁昔兼復别隆<lb/>
朝㫖猥存家務輿臺供𨽻之衣食棧廐豢牢之秣養竝<lb/>
廻中府俱出大農聚終嵗之儲但憑絲紱供闔門之費<lb/>
<pb n="KR3k0053_WYG_003-74a"/>
不煩機杼仰祗鴻澤退省微躬生以地高徒竊雲霄之<lb/>
幸寵非德進曾微纎芥之勞何義而虛受渥恩何功而<lb/>
謬延賞賜是用每積慚悚常憂顛沛敢忘周公逸豫之<lb/>
誡深念老氏止足之言乞留聖慈俯鑒愚懇使榮無過<lb/>
腆滿不至溢國邑田租之常料既已豐殷馬牛陪𨽻之<lb/>
雜供竝希停減庶得無耗府實稍清朝謗長轂逺馭不<lb/>
逢于致寇之人高門洞開無怯于害盈之鬼<lb/>
李嶠代公主讓起新宅表　陛下骨肉之愛天至而溟<lb/>
<pb n="KR3k0053_WYG_003-74b"/>
深敦叙之風日隆而月厚乃復推心連萼結念同胞方<lb/>
欲廣沁水之庭除增常山之版築雖殊恩曲奬惠澤實<lb/>
浸于肌膚而妨公害私謗訕恐盈于道路况臣妾承靈<lb/>
天妹藉寵王姬輿服亞於椒宫土田方於茅社甲第之<lb/>
當衢向市竝列三區别廬之帶水連山將盈萬畆深埒<lb/>
則可乗騏驥高樓則唯待鳳凰常憂瞰室之易灾實懼<lb/>
滿堂之難守寧可更求輪奐别構崇深擾閭里之甿黎<lb/>
傾國家之府藏且鬼神所福常矜于缺隅賢聖垂箴必<lb/>
<pb n="KR3k0053_WYG_003-75a"/>
誡于豐屋孫叔辭良沃之土晏嬰求湫隘之居妾雖愚<lb/>
䝉頗聞訓典實願歸師老氏以止足自防仰慕周公將<lb/>
逸豫為戒但希安分于容膝非敢攀榮于潤身<lb/>
宋文天祥皇女進封同壽公主賀皇帝表　竊惟興君<lb/>
之際必有積善之餘播在正風則曰王姬之美陳于小<lb/>
雅是為女子之祥無非歌福禄之同于以著國家之盛<lb/>
　苞體深仁既茂緜𤓰之瓞岡陵厚積復培穠李之華<lb/>
王勃乾元殿頌　巽宫延粹構朱柱于娥臺兊野流芬<lb/>
<pb n="KR3k0053_WYG_003-75b"/>
疏紫蘭于别館頻隈毓範雲扃分戚里之歡覃嶼凝規<lb/>
星閣絶郎官之請<lb/>
魏温子昇常山公主碑　昆山西峙宛有夜光漢水東<lb/>
流是生眀月公主禀靈宸極資和天地芬芳有性温潤<lb/>
成質自然秘逺若上元之隔綘河直置清高類姮娥之<lb/>
依桂樹令淑之至比光眀于宵燭幽閒之盛匹穠華于<lb/>
桃李託體宫闈而執心撝順宛然左辟率禮如賔舉華<lb/>
燭以宵征動鳴佩而晨去致肅雍于車乗成好合于琴<lb/>
<pb n="KR3k0053_WYG_003-76a"/>
瑟立行潔于清氷抗志高于黄鵠停輪表信闔門示禮<lb/>
終能成其子姓貽厥孫謀而鐘漏相催日夜不息川有<lb/>
急流風無静樹奄辭身世從宓妃于伊洛遽捐館舍追帝<lb/>
子于瀟湘<lb/>
蘇頲高安長公主神道碑　公主承娣月之華分女皇<lb/>
之耀閑和美度婉娩令德有循其禮無擇于言鍳圖取<lb/>
則聞詩服義故可以賦絲緡而開湯沐者也于是曳紅<lb/>
綬賜青圭香滿玉罏綵揺金縷允所謂帝乙歸妹以祉<lb/>
<pb n="KR3k0053_WYG_003-76b"/>
元吉魯侯主婚是稱同姓　門昌帝緒家累天姻徴平<lb/>
叔之才貌得孟孫之閥閱亦既遘止展也令儀成其肅<lb/>
雍率由俊彩　黄金象牙眀珠翠羽之飾積于外雕文<lb/>
刻鏤衣紈履絲之巧充于内然後堅車良馬漿酒藿肉<lb/>
吹笙竽學歌舞于其間者殊不知以相强而結禍因自<lb/>
恣而招危魯元所以好過度竇太所以縱踰禮鄂邑所<lb/>
以懟抵罪湖陽所以匿犯法館陶所以求不獲昭平所<lb/>
以免河上埒開邙阜𦙍子孰聞田在漢京權臣所奪吁<lb/>
<pb n="KR3k0053_WYG_003-77a"/>
可長嘆息者矣　宜於秋犢以助宗人率彼春蠶以從<lb/>
王后<lb/>
蘇頲凉國長公主神道碑　思過魯元王豈上邑寵逾<lb/>
竇太常豈臨山每絶館陶之祈自無昭平之贖瑶草淪<lb/>
霜桂枝辭月<lb/>
李嶠攀龍臺碑　降六禮于璿樞指三星于金穴魯夫<lb/>
人<hi>一作大夫</hi>之嫁女卿士送迎張公子之取妻乘輿供帳作<lb/>
儷于鳳凰之兆相從于孔雀之樓伐柯則歡其食魚流<lb/>
<pb n="KR3k0053_WYG_003-77b"/>
荇則美其巢鵲是配琴瑟爰宜室家<lb/>
齊王融永嘉長公主墓誌銘　相金陋質穠李漸輝<lb/>
顧史求箴披圖問則<lb/>
唐中宗賜駙馬制　鳳凰樓上宛符琴瑟之歡烏雀橋<lb/>
前載叶松蘿之契宜覃茅土式廣山河<lb/>
　　帝戚部<hi>公族</hi>
宋王清仲赴任上推官啟　銀潢禀潤玉牒聫輝江夏<lb/>
之畧而河間之賢朱虛之忠而東平之善麟千年而一<lb/>
<pb n="KR3k0053_WYG_003-78a"/>
角聲譽卓然鳳五色而九苞文華燦若信振振之公子<lb/>
為蹇蹇之王臣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0053_WYG_003-78b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古儷府卷三<lb/>
</p>
<p>
</p>
  </div>
</body>
</text>
</TEI>
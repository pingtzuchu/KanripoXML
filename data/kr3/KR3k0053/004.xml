<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古儷府卷四</head> <lb/>
    <p>
<pb n="KR3k0053_WYG_004-1a"/>
欽定四庫全書<lb/>
　古儷府卷四<lb/>
　　　　　　　　　　　　明　王志慶　編<lb/>
　　政術部<hi>總載</hi>
陳徐陵與王僧辨書　行糜仲月王政無塞分榖髙年<lb/>
仁風斯逺<lb/>
梁簡文帝南郊頌　道洽世昌國殷民阜鄉知舜讓邑<lb/>
比堯封委粟栖畆神絲被澤可謂我化若風民應如草<lb/>
<pb n="KR3k0053_WYG_004-1b"/>
我靜如鏡物動猶煙<lb/>
唐王勃乾元殿頌　鄭竹分科燕棠輟諷銅機化極<lb/>
珠囊業洞禮貴丹虬樂調朱鳯殊坰獻寳綿鄉委<lb/>
貢<lb/>
李湜唐江州沖陽觀碑　文以化成虞庠有籯金之業<lb/>
法惟刑措夏臺鮮辨璧之疑<lb/>
吕温故太子少保韋君神道碑　于時戡復日近勲勤<lb/>
者衆都市惰游盡垂金組邦畿豪奪半賜丹書輕禽逸<lb/>
<pb n="KR3k0053_WYG_004-2a"/>
于疎網悍馬駭于柔轡　二境之間百里而近靈源自<lb/>
出殊派共清膏澤所霑異壤同潤下車期月報政如初<lb/>
如秩賜金借留累嵗<lb/>
　　政術部<hi>勤政</hi>
宋晁補之日蝕請皇帝御正殿表　徒傾葵藿之誠敢<lb/>
期回照未竭潢汙之滴尚或可著矧變異之已消尤故<lb/>
常之當復<hi>中叙</hi>恭惟皇帝陛下法禹罪已繼文小心惟<lb/>
五事之罔愆于三光而何累爰以朔旦自興重雲不用<lb/>
<pb n="KR3k0053_WYG_004-2b"/>
其行史前占于必蝕增修其徳人莫覩其或虧和足致<lb/>
祥順宜獲助而猶謙尊自牧震虩靡寧雖天所以愛人<lb/>
君常欲制于未亂而王所以奉天道故當懼于無灾然<lb/>
與其戒居處飲食之安孰若擴視聽猷為之善豈惟過<lb/>
也見而更也仰是謂應以實而不以文南靣宅尊達四<lb/>
聰于虞舜大庖日御綏五福于周成庶或聽卑終聞詔<lb/>
可<lb/>
隋許善心神雀頌序　上庠養老躬問百年下士字民心<lb/>
<pb n="KR3k0053_WYG_004-3a"/>
為百姓<lb/>
　　政術部<hi>求言</hi>
梁武帝詔　晉氏陵替虚誕為風自此相因其失彌逺<lb/>
遂使武帳空勞無汲公之奏丹墀徒闢闕鄭生之履<lb/>
梁任昉策秀才文　朕立諌鼓設謗木于兹有年矣比<lb/>
雖輻輳闕下多非政要日伏青蒲罕能切直將齊季多<lb/>
諱風流遂往將謂朕空然慕古虚受弗宏然自君臨萬<lb/>
㝢介在民上何嘗以一言失㫖轉徙朔方睚眦有違論<lb/>
<pb n="KR3k0053_WYG_004-3b"/>
輸左校而使直臣杜口忠讜路絶將恐𢎞長之道别有<lb/>
未周悉意以陳極言無隱　明臺既闢承雲之歌闡衢<lb/>
室爰啟南風之頌流莫非降道爝輝紆靈浸澤　垂聽<lb/>
革之典降聆金之訓<lb/>
召對　神功不宰而萬化得以鈞陶者唯天心之有常<lb/>
皇治無疆而百職得以承宣者在淵衷之不息故堯仁<lb/>
蕩蕩不忘衢室之咨而舜治巍巍猶大闢門之典在禹<lb/>
下臯陶之拜雖磬鐸而有詢惟商有傅説之師盖左右<lb/>
<pb n="KR3k0053_WYG_004-4a"/>
之是置彼其君臣之際眞如父子之歡殿庭交勅都俞<lb/>
吁咈以相聞堂陛周旋可否是非之交正慨自面對之<lb/>
規不復致使封章之上日煩深拱禁庭疏奏密裁于幕<lb/>
内髙居臺閣敷陳僅隔于階前手足腹心之義無聞元<lb/>
首股肱之情安在竊恐密謀機事㚥或出于𫝊宣至于<lb/>
大政羣疑事必宜于奏對相須既切論事必深宣室流<lb/>
聲何取鬼神之問齋居决事未聞延訪之公唯譚理于<lb/>
延英者勵精忘日旰之勞而召對于天章者雅意給上<lb/>
<pb n="KR3k0053_WYG_004-4b"/>
方之札頗為一時之芳潤遂來千古之美名　門外翠<lb/>
雲旗何鞀可擊殿頭金鳯簡無事堪書　地連霄漢風<lb/>
生鳷鵲之樓座倚太清光映龜龍之沼<lb/>
天章閣詔問　天子為億兆生靈之主獨理惟艱而朝<lb/>
廷設左右輔弼之臣論思是倚故一堂交儆猶不忘總<lb/>
章衢室之開即四方無虞未嘗撤吁咈都俞之響予違<lb/>
汝弼毋靣從而有後言朕德乃風必交修而㒺余棄<lb/>
建武賢稱七制公卿郎將數被召以至夜分貞觀推美<lb/>
<pb n="KR3k0053_WYG_004-5a"/>
三宗宰相諫官並入閣而商大政斯皆超出凡庸之上<lb/>
以故光輝信史之間<lb/>
批答條奏　衢室闢于堯年嘉猷㒺伏明臺開于黄序<lb/>
庶績其凝惠哲安民臯謨夏室聰明憲帝説訓商廷鐘<lb/>
磬鼓鞀古風既逺表啟章疏故事徒存奏牘三千惜俳<lb/>
優之見畜陳篇五百恨左校之旋輸皂嚢切論于金商<lb/>
難彌鼠社彤史昌言于白虎莫止龍漦鳯扆一箴景德<lb/>
之天書益侈麟臺七驗巴陵之地道猶開<lb/>
<pb n="KR3k0053_WYG_004-5b"/>
召還諫臣　芻蕘工瞽虞帝所以發神聰鐘磬鼓鞀夏<lb/>
王因而昭明德何古今之異代遂開塞之殊途殷侑八<lb/>
十四通竟長黜而不返元成三百餘奏嘆遇合之惟艱<lb/>
憶仙臺徒嘉仲郢之弼直披香殿空羡世長之忠貞時<lb/>
人爭畏其筆端誰問崔鴻之虎天下想望其丰采孰誇<lb/>
任昉之龍劾陳岵之邪怒其傷體論延齡之佞借以知<lb/>
名藏罟思忠何如置革于左右葺檻旌直孰若列雲於<lb/>
公卿放跡江湘致托譏于漁父竄身遼海嗟獨弔于舟<lb/>
<pb n="KR3k0053_WYG_004-6a"/>
人是以觸邪之神羊無登于殿陛指佞之屈軼不産于<lb/>
台階<lb/>
　　政術部<hi>相業</hi>
唐劉禹錫謝中書張相公啟　伏以相公心符上德道<lb/>
冠如仁一夫不獲慼見于色密啟未下歎形于言竟廻<lb/>
三舍之光能㧞九泉之厄袁公之平楚獄不忍錮人晏<lb/>
子之哀越石仍伸知己所以慶垂𦙍祚言成春秋神理<lb/>
孔昭報應斯必身侔蟬翼何以受恩死輕鴻毛固得其<lb/>
<pb n="KR3k0053_WYG_004-6b"/>
所<lb/>
宋蘇軾賀韓丞相啟　洪惟上聖之后眷求一德之臣<lb/>
謂莫如公遂授以政付八音於師曠孰敢争能捐六轡<lb/>
于王良坐將致逺引領以望惟日為年恭以昭文相公<lb/>
全德難名巨才不器亹亹申伯之望堂堂漢相之風出<lb/>
入三朝險夷一節蕞爾種羗之叛命慨然當宁以請行<lb/>
威聲所加羶穢自屏淮蔡既定而裴度相徐方不回而<lb/>
召虎歸縱復遺種龍荒遊魂沙海譬之癬疥豈足爬搔<lb/>
<pb n="KR3k0053_WYG_004-7a"/>
必將訓兵擇帥而授之規模積榖堅城而磨以歲月破<lb/>
斧之惡四國實願周公之亟還折箠以鞭赤眉無煩鄧<lb/>
禹之乆外<lb/>
唐鄭亞太尉衛公㑹昌一品制集序　唐虞之盛二典存<lb/>
焉夏殷之隆厥有訓誥自𦙍征甘誓乃有誓命之書皆<lb/>
三代之文一王之法也虞夏之際代祀綿逺其代王掌<lb/>
制之名氏莫得而知至于成湯太甲則有仲虺伊尹為<lb/>
之訓誥髙宗得傅説則有説命之篇周公召公相成王<lb/>
<pb n="KR3k0053_WYG_004-7b"/>
則有洛誥酒誥周官顧命秦始皇帝并一區宇丞相李<lb/>
斯實掌其言漢興當秦焚書之後侍從之臣皆不習文<lb/>
史蕭曹之軰又乏儒墨之用每封功臣建子弟其辭多<lb/>
天子為之縱委于執翰者亦非彰灼知名之士武帝使<lb/>
司馬相如視草率皆文章之流以相如非將相之器也<lb/>
厥後寖微寖長下于魏晉亦代有其人我髙祖革隋文<lb/>
物大備在貞觀中則顔公師古岑公文本興焉在天后<lb/>
時則李公嶠崔公融出焉燕許角立于𤣥宗之朝常楊<lb/>
<pb n="KR3k0053_WYG_004-8a"/>
繼美于代宗之世洎憲宗皇帝英武啟運雄圖赫張中<lb/>
興之業高映前古其時則先太師忠公翺翔内署有密<lb/>
勿賛佐之績平吳定蜀時唯其功及登樞衡作霖雨尊<lb/>
王室卑諸侯圖蔡料齊外定内理顯王言于典誥彰帝<lb/>
範于圖籍紀在徽册播于無窮　沃心無疑躡足乃定<lb/>
　由是洞啟宸衷大破羣議運籌制勝舉無遺䇿防㣲<lb/>
慮逺必契神機授鉞之臣伏膺承命謝安之圍碁尚刼<lb/>
曹参之飲酒方酣果有軍書繼聞戎㨗砥磨周鉞水淬<lb/>
<pb n="KR3k0053_WYG_004-8b"/>
鄭刀萬里來袁尚之頭顱二塜𦵏蚩尤之肩髀歡聲雖<lb/>
震于朝市喜氣不見于形容何其纂立功勲鎮定風俗<lb/>
若是之重也　每牙管既㧞芝泥將熟<hi>一作乾</hi>嘗于前席<lb/>
親授筆札公亦分隂可就落簡如飛時有急宣關于密<lb/>
畫内庭外制皆不與聞或勢切疾雷機難終日宣室未<lb/>
召武帳莫開公則手疏封章達于旒扆當乙夜觀書之<lb/>
際未嘗不稱美再三此又豈可與賦洞簫而諷于後庭<lb/>
聞子虚而嗟不同世者論功校德耶<lb/>
<pb n="KR3k0053_WYG_004-9a"/>
李商隱太尉衛公會昌一品制集序　意以黙識確乎<lb/>
寡詞車匠胡奴㒺迷于半靣背碑覆局無俟于專心聿<lb/>
承儉訓不有長物昔猶卑官端坐心齋江革分謝朓之<lb/>
舊襦便為卧具周正得袁憲之談柄常在講筵五車自<lb/>
娛三篋能識麗則孔氏之賦清新鄴下之詩重以多能<lb/>
推於小學王子敬之隷法遒媚皇休明之草勢沉著異<lb/>
代相逼當世罕儔不妄遇人慎于取友與李杜齊名者<lb/>
少願僑札交貺者稀故能應是昌時媚于天子憲章皇<lb/>
<pb n="KR3k0053_WYG_004-9b"/>
極燮理𤣥穹燭耀家聲粉飾國史侔帝典之灝灝噩噩<lb/>
尊王道之蕩蕩平平<lb/>
陳徐陵侯安都徳政碑　天生宰輔堯年致白虎之祥神<lb/>
賜英賢殷帝感蒼龍之傑公亦觀時佇聖嘯咤風雲跪<lb/>
開黄石之書高詠𤣥池之野沈吟梁甫自比管仲之才<lb/>
惆悵莘郊久負伊生之嘆<lb/>
　　政術部<hi>選舉</hi>
隋楊素贈薛播州詩<hi>二首</hi>有帛賁丘園生芻自幽谷塵芳<lb/>
<pb n="KR3k0053_WYG_004-10a"/>
金馬路瀾清鳯池澳零露既垂光清風復流穆傾盖如<lb/>
舊知彈冠豈新沐利心金各斷芬言蘭共馥　自余歴<lb/>
端揆緝熈恧時彥及爾陪帷幄出納先天睠髙調發清<lb/>
音縟藻流餘絢或如彼金玉歲暮無凋變余松待爾心<lb/>
爾筠留我箭<lb/>
唐王維送丘為落第歸江東詩　憐君不得意况復栁<lb/>
條春為客黄金盡還家白髪新五湖三畆宅萬里一歸<lb/>
人知爾不能薦羞稱獻納臣<lb/>
<pb n="KR3k0053_WYG_004-10b"/>
劉禹錫聞韓賔擢第歸覲以詩美之兼賀韓十五曹長<lb/>
時韓牧永州詩　零陵香草滿郊坰丹穴雛飛入翠屏<lb/>
孝若歸來呈畫讃孟陽别後有山銘蘭陵舊地花纔結<lb/>
桂樹新枝色尚清為報儒林丈人道如今縱放鬢星星<lb/>
劉希夷餞李秀才赴舉詩　鴻鵠振羽翮翻飛入帝鄉<lb/>
朝鳴集銀樹暝宿下金塘日月天門近風烟驛路長自<lb/>
憐窮浦鴈歲歲不隨陽<lb/>
白居易東都冬日會諸同年宴鄭家林亭詩　盛時陪<lb/>
<pb n="KR3k0053_WYG_004-11a"/>
上第暇日會羣賢桂折應同樹鸎遷各異年賔階紛組<lb/>
綬妓席儼花鈿促膝齊榮賤差肩次後先助歌林下水<lb/>
銷酒雪中天他日昇沉者無忘共此筵<lb/>
孟郊同年春讌詩　少年三十士嘉會良在兹髙歌揺<lb/>
春風醉舞摧花枝意動婉娩景喜凝芳菲時馬跡攅騕<lb/>
褭樂聲韻參差視聽改舊趣物象含新姿紅雨花上滴<lb/>
綠烟栁際埀淹中講精義南皮戯清詞前賢與今人千<lb/>
載為一期明鍳有皎潔澄玉無磷緇永將泥沙别各整<lb/>
<pb n="KR3k0053_WYG_004-11b"/>
霄漢儀盛氣自中積英名日四馳塞鴻無儔匹海月難<lb/>
等夷欝抑忽已盡親朋樂無涯幽蘅發空曲芳杜綿所<lb/>
思浮跡自聚散壯心誰别離願保金石志無令有奪移<lb/>
劉得仁和鄭先軰謝秩閒居寓書所懐詩　西風日夜<lb/>
吹萬木共離披近甸新晴後髙人得意時暫閒心亦泰<lb/>
論道靣難欺把筆還詩債將琴當酒資藍衫懸竹桁烏<lb/>
㡌掛松枝名占文章重官歸諌憲遲生涯貧帝里公議<lb/>
到台司室冷沾苔蘚門清絶路岐莫言隣白屋即賀立<lb/>
<pb n="KR3k0053_WYG_004-12a"/>
丹墀豈慮塵埃久雲霄故有期<lb/>
梁武帝詔　在昔周漢取士方國頃代凋訛幽仄罕被<lb/>
人孤地絶用隔聽覧士操淪胥因兹靡勸豈岳瀆縱靈<lb/>
偏有厚薄實由知與不知用與不用耳朕以菲德君此<lb/>
兆民而兼明廣照屈于堂戸飛耳長目不及四方永言<lb/>
懐愧無忘旦夕<lb/>
任昉求薦士詔　朕纂統鴻緒寅畏大寶思用俊異協<lb/>
賛雍熈歴聽九工物色輿皂而白駒盈谷萇楚未刈所<lb/>
<pb n="KR3k0053_WYG_004-12b"/>
以臨朝咏嘆日昃伊佇<lb/>
陳後主令百官舉士詔　旁求俊乂爰逮側微用道和<lb/>
羮是隆大厦上智中主咸由此術朕以寡薄嗣膺景祚<lb/>
思所以登俊髦彥式備周行但空勞宵夣屢勤史卜申<lb/>
旦凝慮丙夜損懐豈以食玉炊桂無因自達將懐寶迷<lb/>
邦咸思獨善應内外衆官可各薦一人以會彚征之㫖<lb/>
且取備大小之用其有負能伏義擯壓當時著賔戯以<lb/>
自憐草客嘲以慰志人生一世逢遇誠難亦宜去此幽<lb/>
<pb n="KR3k0053_WYG_004-13a"/>
谷翔兹天路趨銅駝以觀國望金馬而來庭便當隨彼<lb/>
方員飭之矩矱<lb/>
唐顔師古策問　設官分職非賢不任知人則哲惟帝<lb/>
難之良由言行相違名實乖舛情態難覩蘭艾莫分藻<lb/>
鏡銓衡苦其混糅如何審綜察兹優劣八觀之術往彦<lb/>
所陳七繆之郵非無前説澄汰糠粃其可必陳<lb/>
吳師道賢良方正策　是知席蘿黄屋握<hi>一作緬</hi>鏡紫微<lb/>
誠<hi>一作咸</hi>資獻替之功必待弼諧之助所以軒轅撫運遂<lb/>
<pb n="KR3k0053_WYG_004-13b"/>
感大風之祥伊帝乘時遽致秋雲之兆朕雖慙古烈而<lb/>
情切上皇未校滋泉之占猶虚傅野之夢欲使歲星入<lb/>
仕風伯來朝河薦蕭張之名山降甫申之佐埀衣佇化<lb/>
端拱仰成多士溢于周朝得人過于漢日行何政道可<lb/>
以至斯　下僚必録上賞頻霑則葉縣遊龍自九天而<lb/>
下降燕郊駿馬赴千金而遥集<lb/>
崔沔詞標文苑策　撫踠足于吳阪指潜璧于荆山<lb/>
房晉詞標文苑科策　誠願察彼山苖之詞求夫縱壑<lb/>
<pb n="KR3k0053_WYG_004-14a"/>
之論材或可紀超升于槐棘之班德或可褒擢任于公<lb/>
卿之位開其上賞之路頌以中和之詩則淳于髠之進<lb/>
賢一朝而見七士許子將之舉德少選而收二俊自然<lb/>
時人濶步才子長鳴公理息昌言之篇節信罷潜夫之<lb/>
作<lb/>
皇甫瓊詞標文苑科策　洎嬴暉掩鏡漢道亡珠位以<lb/>
恩升榮非德進挂網羅者則黄鵠髙飛縻爵禄者則青<lb/>
鳬競至　靈祗翕忽出震宫而齊巽圍雲雨氤氲辨天<lb/>
<pb n="KR3k0053_WYG_004-14b"/>
垓而通地圻慕崩沙之靈運符潤石之休期憂在進賢<lb/>
道叶採苓之化恩無不逮德合樛木之風掩媧后以稱<lb/>
尊邁姬任<hi>一作旦</hi>而立政吹塵<hi>一作竽</hi>釣璜之侣接武于堦<lb/>
墀騎星弄電之夫肩隨于廊廟雖良駿充廐逾懐買骨<lb/>
之謀真龍在堂更佇丹青之翫應休璉之獨坐鳥雀來<lb/>
庭尹叔良之閒居蠨蛸在戸傍加策問親覧政途詞麗<lb/>
汾州聲侔沛邑<hi>一作聲洋洛邑</hi>掩鵬圖而該魏網漆園無控地<lb/>
之詞飛鶴板而徵漢臣九臯有聞天之譽凡曰羣生孰<lb/>
<pb n="KR3k0053_WYG_004-15a"/>
不幸甚<lb/>
彭殷賢文詞雅麗策　斷斷之士必擢于廟堂九九之<lb/>
術不遺于管庫　自土皷簣桴之後始自無聲汙樽抔<lb/>
飲之初彰乎有用既而莫不曲諧九變信合四時是知<lb/>
大樂與天地同和大禮與天地同節移風易俗義切于<lb/>
鐘鼓安上理人事寖乎揖讓既而祀歴三王時更七國<lb/>
經籍道息颺宣榭之煙埃儒生數窮赴秦坑而歇滅迨<lb/>
乎斷蛇立極乘牛設位紀綿蕝之儀鳴鼓舞之節必欲<lb/>
<pb n="KR3k0053_WYG_004-15b"/>
樂宣惉懘禮釋回邪取其不肅而成必在既富而教<lb/>
孟萬石文詞雅麗策　張雲羅以掩俊設天網以頓竒<lb/>
片善不遺有能皆進故得飛飛丹鳯棲翼于帝梧皎皎<lb/>
白駒連食于場藿<lb/>
上官儀求賢對　鳯德方亨必資英輔龍光未聘實俟<lb/>
明君既藏器以須時亦虛襟而待物莫不理符靈應道<lb/>
洽𠖇通類霜降而鐘鳴同雲蒸而礎潤秘策赴之如投<lb/>
水神心應之若轉規用能感會一時抑揚千古是以沉<lb/>
<pb n="KR3k0053_WYG_004-16a"/>
鱗暫躍遂游泳于天漢墜羽纔遷乃騰驤于日陸𢎞心<lb/>
體之妙音播舟水之嘉謨義列丹青德融金璧迨乎時<lb/>
鍾季叔化漸澆訛㧞萃之惠罕流因地之階愈篤使西<lb/>
都金<hi>一作陳</hi>子奕葉稱榮東國袁生八公為貴廷尉之明<lb/>
窮識理十載無知黄門之妙極摛文八遷寧進徒使干<lb/>
星秀氣永翳窮塵照廡竒光長湮幽石自可循風市馬<lb/>
襲軌<hi>闕</hi>龍三聘不虧七年無廢戔戔束帛指丘園而畢<lb/>
陳翹翹車乘望林泉而載轄則材標海若霧集丹墀德<lb/>
<pb n="KR3k0053_WYG_004-16b"/>
表星精雲飛紫闕豈直高尚之士遥集于台司衡泌之<lb/>
儔喬遷于鼎職<lb/>
梁王僧孺至南海郡求士教　是以文舉下車寤夢于根<lb/>
矩長孫入境明發于龍丘此境三閩奥壤百越舊都漢<lb/>
開吳别分星畫部風序洋洋衣簮斯盛其川岳所産豈<lb/>
直明珠大貝桂蠧翠羽而已哉<lb/>
梁元帝薦鮑幾表　臣聞思皇多士仄陋所以明敭疇<lb/>
咨熈載髦俊所以並作斯固殷殿初基拾龍淵之寶虞<lb/>
<pb n="KR3k0053_WYG_004-17a"/>
祠始構獻鳯管之玉旌蒲出魯賁帛歸齊頌聲既興盛<lb/>
業斯在伏惟陛下則天緯地乘正馭才沙汰八風澄明<lb/>
六合叶龜登夢之客日賁于丘園韋轂投竿之臣相望<lb/>
于魏闕故以物無遺寳矣振鷺有充庭之謳白駒罕空<lb/>
谷之咏洋洋濟濟無得而稱者焉臣識愧知才職非選<lb/>
舉竊以進賢上賞蔽賢顯戮敢緣斯義用舉所知伏見<lb/>
臣府中錄事参軍東海鮑幾年五十有七字景𤣥門庭<lb/>
雍睦立身貞退博涉文史頗閑刀筆公忠抗直出宰廉<lb/>
<pb n="KR3k0053_WYG_004-17b"/>
平雅志𢎞深安貧專静觧巾入仕三十餘年自游臣府<lb/>
一紀于兹前宰東邑實有二魯之風近處南臺欲尊兩<lb/>
鮑之則伏揆天嚴已當簡在脱蒙顯居良局登以清貫<lb/>
將齊毛玠古人之服實同吳隱酌水之廉昔丁隈牧州<lb/>
陳顧翟之好禮徐靖為郡薦袁奐之篤學桓範驅傳先<lb/>
舉管寧朱則剖符亦稱董直臣才非往哲識愧前修輕<lb/>
塵聽覽伏待斧鉞<lb/>
又薦顧協表　貢玉之士歸之潤山論珠之人出於枯<lb/>
<pb n="KR3k0053_WYG_004-18a"/>
岸<lb/>
沈約薦劉粲表　陛下則天開業冠帶要荒輶軒韋轂<lb/>
交軫于遐路捨築投竿相望于魏闕或以開圻未採管<lb/>
庫遺賢執㦸忘疲倚輈不息<lb/>
劉義慶薦庾寔等表　降睿慮于管庫紆聖思于版築<lb/>
劉孝儀為江僕射禮薦士表　陛下緝禮裁樂化俗移<lb/>
風當扆思治分宵夢相枯岸之珠既論潤山之玉已薦<lb/>
伏見太學博士賀瑒幼能斧藻長則琢磨結卷就賢擔<lb/>
<pb n="KR3k0053_WYG_004-18b"/>
簦來學鄉塾染其丹采朋友叩其洪鐘聲無愧于東筠<lb/>
材有踰乎西祀如使聯事宗伯握蘭建禮庶用得其才<lb/>
人知自朂<lb/>
任昉為蕭揚州薦士表　陛下道隱旒纊信充符璽六<lb/>
飛同塵五尚髙世白駒空谷振鷺在廷猶懼隱鱗卜祝<lb/>
藏器屠保物色關下委裘河上非取製于一狐諒求味<lb/>
于兼採<lb/>
宋汪藻<hi>闕</hi>　　謝狀元及第表龔慶璇源幸備維城之<lb/>
<pb n="KR3k0053_WYG_004-19a"/>
列陞榮桂籍俄先入彀之英廣陛臚𫝊諸儒環視共欣千<lb/>
載之嘉㑹親值一人之至公嘗謂朝廷設科目以致英豪<lb/>
學者用文章而取富貴自古布韋之士有終身鉛槧之<lb/>
間既登鴈塔之標題至比龍門之變化豈有恩隆于帝<lb/>
胄更令名玷于賢書班聯玉笋之華光動金枝之秀由<lb/>
聖德曲成于大小視人材無間于親疎慮汨沒于膏梁<lb/>
特甄陶于翰墨肆埀淵問猥及孱蹤仰漸聖化之深雖<lb/>
能僅綴俯揆天資之陋終愧無竒甫上奏篇遽塵殊等<lb/>
<pb n="KR3k0053_WYG_004-19b"/>
鵬擊天潢之浪鶯遷帝苑之春伏遇陛下長育羣才幷<lb/>
包衆美謂秦之士賤由先王教養之衰方周以宗强宜<lb/>
近屬奨成之急倘不俯同于寒畯孰為自致于亨衢昔<lb/>
慚假寵于分茅今喜成名于拾芥繄君父義方之素致<lb/>
邦家儒術之尊臣敢不敦尚詩書勉思忠孝既與在庭<lb/>
之多士同值文興將令就傅之百男悉從隗始<lb/>
唐權德輿舉楊慿狀　卓爾山立不隨波流<lb/>
白居易薦韋楚狀　雖飛鴻入㝠自忘飲啄而白駒在<lb/>
<pb n="KR3k0053_WYG_004-20a"/>
谷亦貴縶維倘蒙寘彼周行縻之好爵降羔雁之禮命<lb/>
助鴛鷺之羽儀足以厚貞退之風遏躁進之俗<lb/>
李商隱為濮陽公薦人狀　鏡納無私山高不譲<lb/>
又為渤海公舉人自代狀　莊栗以裕簡嚴而寛玉無<lb/>
寒温松有霜雪頃居内署實事文皇引裾而外朝莫知<lb/>
視草而中言罔漏　隱之清節無愧于投香江革歸資<lb/>
唯聞于單舸　使桴鼓希鳴建瓴流化<lb/>
又為濮陽公薦人狀　慕碣石之築宫廣延儒雅效西<lb/>
<pb n="KR3k0053_WYG_004-20b"/>
河之擁篲樂得賢才<lb/>
令狐綯薦李羣玉状　羣玉苦心歌篇屏跡林壑佳句<lb/>
流傳於衆口芳聲藉甚于一時守道安貧逺絶名利當<lb/>
文明之盛代宜備搜羅俾典校于瀛洲佇光志業<lb/>
齊王融求自試啟　臣聞春庚秋蟀集候相悲露木風<lb/>
榮臨年共悦夫惟動植且或有心况在生靈而能無感<lb/>
夫君道含𢎞臣術無隱翁歸乃居中自見充國曰莫若<lb/>
老臣竊慕前修敢蹈輕節<lb/>
<pb n="KR3k0053_WYG_004-21a"/>
梁元帝啟東宫薦石門侯啟　切以鳯鳴朝陽必資藍<lb/>
田之寶龍門㸃額亦俟堂溪之珍是以紫玉見稱黄金<lb/>
為貴文傳夢鳥學重靈虵㸃漆凝脂事逾衛玠渾金璞<lb/>
玉才匹山濤昔翟陽隱逸見稱庾亮陳平器局被薦無<lb/>
知以人廢言誠増竦讋進賢上賞伏待慈照<lb/>
丘遲答舉秀才啟　方今八友盈庭五丞在幄七教畢<lb/>
修九功具舉猶乃物色關屠夢想巖釣故已天不愛寶<lb/>
野無遺賢<lb/>
<pb n="KR3k0053_WYG_004-21b"/>
唐駱賔王上兖州刺史啟　某淹中故俗體朴厚之宏<lb/>
規稷下遺氓陶禮義之餘化頗游簡素少閲縑緗每蟋<lb/>
蟀凄吟映素雪于書帳莎雞振羽截碧蒲于翰池既而<lb/>
學異懐蛟才非夢鳥價不齊于南漢芳不重于東山幸<lb/>
属日月光華雲霞紛郁方結羡魚之網將謡叩角之詞<lb/>
奮短翮於搶榆希髙標之餘拂濯纎鱗于涓滴望洪浪<lb/>
之微沾所兾顧盼曲流剪拂増價則鉛刀起一割之用<lb/>
跛鼈致千里之行是知竊混吹于齊竽濫飛聲于郢路<lb/>
<pb n="KR3k0053_WYG_004-22a"/>
拘山雞而自恧顧遼豕以多慙輕觸威顔不遑流汗<lb/>
駱賔王上司列太常伯啟　雕其璞嶧山有半死之桐<lb/>
賞其聲柯亭無永枯之竹<lb/>
王勃上吏部裴侍郎啟　駿骨長朽真龍不降　鸞扃<lb/>
停逸頻虚不次之階鶴板徵賢累發非常之詔天下有<lb/>
道吾豈匏瓜<lb/>
李商隱為張周封上楊相公啟　竽將濫吹石有參瓊<lb/>
顧雲上池州庾員外啟　陳於器用則魏瓠興譏列在<lb/>
<pb n="KR3k0053_WYG_004-22b"/>
宫商則齊竽致誚<lb/>
又謝徐學士啟　今也河薦綠圖山張<hi>疑</hi>翠檢開張網<lb/>
罟漁獵英髦周渭商巖皆辭釣築抱關負鼎盡掛簮裾<lb/>
宋真德秀囬馬探花啟　發西洛之正傳繹考亭之大<lb/>
義識微見逺憂治危明僉謂劉蕡空臆之言出于董子<lb/>
潛心之業龍津一躍三十喜骨骼之成鵬翼髙騫九萬<lb/>
摶扶搖而上翌日報泥金之帖䨇親傾藥玉之杯一經<lb/>
教子以有功羣兒祝身而願學<lb/>
<pb n="KR3k0053_WYG_004-23a"/>
方雲冀謝試中宏詞啟　勒成功于砥柱草木聞風述<lb/>
畫像于凌煙丹青動色<lb/>
李守真賀人及第啟　奏藝明庭策名上第喧前騶于<lb/>
廣路觀者肩摩落餘藁于四方傳之紙貴望髙時俊光<lb/>
動儒林乃太平養士之功亦諸生稽古之力恭惟某官<lb/>
天姿峻澈學術粹深璧水升堂七年並席金鑾通籍一<lb/>
唱驚人盖志大而氣豪故實修而名至落落髙騫于日<lb/>
下錚錚獨韻于彀中御史直聲固遺風之自許平津相<lb/>
<pb n="KR3k0053_WYG_004-23b"/>
業不數歲而可期某夙仰英游阻聞緒論方欲效李邕<lb/>
之識靣慕盧仝之卜交奉詔殿廬幸觀落筆曵裾公府<lb/>
復枉過門惠然投我以夜光何以報君之玉案載懐深<lb/>
厚但極感藏通衢在望絶足方遒陽春白雪之音一時<lb/>
寡和金馬玉堂之步指日可期某猥預盛時喜聞榮㨗<lb/>
雖仰洛中之價未親麈尾之談<lb/>
吳叔玉賀第三人及第啟　賜第宸廷聯名鼎甲傳玉<lb/>
音而申論藹桂籍以生光恭惟某官經史淹該文詞贍<lb/>
<pb n="KR3k0053_WYG_004-24a"/>
蔚卓爾功名之志見于議論之英以貲為郎欲獻相如<lb/>
之賦隨計詣闕果蒙漢武之知殊科收摘頷之功絶技<lb/>
有中肩之恨高名始唱實居季孟之間故事攸拘遂處<lb/>
王楊之後昭聲華于白日開途轍于青雲某頃預攸司<lb/>
獲觀大對㧞象犀之寶本自因人標龍虎之稱徒欣得<lb/>
士方傳盛事賜貺長牋仰謙德之光亨増鄙悰之感激<lb/>
方岳回史督相啟　微如腹背之毛亦玷齒牙之論<lb/>
真德秀回孫榜眼啟　比承清問獨罄丹衷鋪陳主德<lb/>
<pb n="KR3k0053_WYG_004-24b"/>
隆替之由力辯國論是非之正雖明白峭直不為媚俗<lb/>
之言而渾厚深醇自得告君之體衆共稱于卓偉公特<lb/>
出于緒餘夫既都儒者之至榮要必慕古人之盛節昔<lb/>
仁皇帝旁搜于多士若韓魏公擢遷在二人顧科第之<lb/>
相同不知其幾而勲名之有爛獨到于今願恢他日之<lb/>
逺圖㒺俾前修之專美<lb/>
歐陽修賀試中舘職啟　被召試文陞華儒舘伏以某<lb/>
官天麟異禀廟璉至珍學通古今之淵源言合質文之<lb/>
<pb n="KR3k0053_WYG_004-25a"/>
體要英躔髙步羣俊夐以望風雄彀籠材妙選稱為得<lb/>
士果膺帝意入耀書林給札揮毫聳如墻而駭目奏篇<lb/>
稱善喧貴紙以傳都惟秘府之育賢乃熈朝之盛美優<lb/>
游歲課豈鉛槧之是專選取國材寔棟梁之此出蔚然<lb/>
茂業奚測逺塗<lb/>
楊億賀試中賢良啟　召對紫庭祗膺清問揮毫洒落<lb/>
見武仲之不休對策稱嗟升平津于第一翌日便頒于<lb/>
成命十洲咸慶于榮登暫淹椎月之曹豈測摶風之勢<lb/>
<pb n="KR3k0053_WYG_004-25b"/>
趙德莊謝太守薦舉啟　伏念某愚不通今拙而嗜古<lb/>
百世而下莫究聖人之大全中年以來不堪世路之多<lb/>
故簿書汨沒師友散亡驚短髪之半華悼初心其既逺<lb/>
靦從煩劇尤失故常當民敝財殫為方今之公患而政<lb/>
苛歛急豈學者之安行故嘗取予于權宜不盡拘攣于<lb/>
文法茍少紓于罷俗亦何愛于微躬所幸人主大明日<lb/>
月其照我公盛德父兄乃心用能三歲之間或致一毫<lb/>
之効然塵埃不可以薰沐拜起甚慚于歩趨舉瓢而酌<lb/>
<pb n="KR3k0053_WYG_004-26a"/>
天漿坐歎星辰之逺比竹而聞人籟益知耳目之卑謂<lb/>
當黜而外之豈曰從之遊者惟時指授不愛巧雕出五<lb/>
色于深嚢既將脱其毛骨捐千金于敝帚又復借以齒<lb/>
牙豈徒了于一生固足施于後世<lb/>
播芳大全干倉使薦舉啟　昔者東坡之門卓然北斗<lb/>
之望惟斯文之宗主盡在是故當世之豪傑皆歸之陳<lb/>
後山之在徐嘗賦稲田待公秧之句黄山谷之遊魏亦<lb/>
哦小草有逺志之詩皆由郡文學之臣自負墨客卿之<lb/>
<pb n="KR3k0053_WYG_004-26b"/>
列品題一出聲價倍増遂令四學士之名等華岳而俱<lb/>
重以至六君子之選與星日以並埀此風無𫝊吾道誰<lb/>
屬　骨相郊寒性資参魯付悲歌于長鋏每思看劒之<lb/>
文成甘活計于短檠自喜床頭之易在<lb/>
齊江淹奏記詣南徐州新安王　伏惟殿下削赤野之<lb/>
玉剪燕山之金至如某者東國之徒走耳方歛影逃形<lb/>
匡坐編蓬之下遂遭烟霞餘彩日月末光惟恩知泰變<lb/>
色薰心某聞齊石既撫無待巴人之唱檀臺已構寧俟<lb/>
<pb n="KR3k0053_WYG_004-27a"/>
不才之木豈宜炫璞鄭氏獻鳯楚門<lb/>
宋崔賾答豫章王書　燕南贅客河朔惰游本無意于希<lb/>
顔豈有心于慕藺未嘗聚螢映雪懸頭刺股讀論惟取<lb/>
一篇披莊不過盈尺况復桑榆漸暮藜藿屢空舉燭無<lb/>
成穿楊盡棄但以燕求馬骨薛養雞鳴謬齒鴻儀虛班<lb/>
驥皂挾太山而超海比報德而非難堙崑崙以為池<lb/>
匹酬恩而反易<lb/>
隋王孝藉上牛𢎞書坐人物之源運銓衡之柄反披狐<lb/>
<pb n="KR3k0053_WYG_004-27b"/>
白不好緇衣此小人為明尚書不取也<lb/>
唐王勃上劉右相書　嵩衡不拒細壤故能崇其峻江<lb/>
海不譲纖流所以存其廣是以星臺曉闢上台忘吐握<lb/>
之勞月殿宵興中宇軫山林之慕知夫御天下者必待<lb/>
人也詩曰濟濟多士文王以寧未見君子憂心如醉伏<lb/>
見皇明逺燭帝采遐宣張樂岱郊騰勲社首徵廉察孝<lb/>
瑤壇虛不次之階署行議年璿檢動非常之詔天下可<lb/>
謂幸甚矣于是友月朋霞之客背青臯而至馮唐顔駟<lb/>
<pb n="KR3k0053_WYG_004-28a"/>
之才排紫閣而集夫豈知終始異數涇渭同流蘿薜失<lb/>
圖簮纓解體惜哉羣英霧散名侯招蔽善之嫌天下雷<lb/>
同才子鮮長鳴之地而欲招絶足致真龍難矣　伏願<lb/>
闢東閣開北堂待之以上賔期之以國士使得披肝膽<lb/>
布腹心大論古今之利害髙譚帝王之綱紀然後鷹揚<lb/>
豹變出蓬戸而拜青墀附景摶風捨薹衣而見丹闕庶<lb/>
幾乎麑卵不棄終感𤣥枵之精駿骨時收或致飛黄之<lb/>
錫<lb/>
<pb n="KR3k0053_WYG_004-28b"/>
周庾信擬連珠　盖聞十室之邑忠信在焉五歩之内芬<lb/>
芳可錄是以日南枯蚌猶含明月之珠龍門死樹尚抱<lb/>
咸池之曲　豫章七年蔽于豐草芳蘭九畹淪于幽谷<lb/>
是以欲求其真晉陽有自埋之蒿若賞其聲吳亭有已<lb/>
枯之竹<lb/>
　　政術部<hi>招隠</hi>
周明帝招隱士逍遥公韋夐詩　六爻貞遁世三辰光<lb/>
少微潁陽譲逾逺滄州去不歸坐石窺仙洞乘槎下釣<lb/>
<pb n="KR3k0053_WYG_004-29a"/>
磯嶺松千仞直巖泉百丈飛香動秋蘭佩風飄蓮葉衣<lb/>
聊登平樂觀遥想首陽薇詎能同四皓來参余萬機<lb/>
梁沈約為武帝與謝朏敕　是用虛心側席属想清塵<lb/>
不得不屈兹獨往同此濡足便望釋蘿襲衮出野登朝<lb/>
必不以湯有慙德武未盡善不降其身不屈其志使璧<lb/>
帛虚往蒲輪空歸傾首東路望兼立表羲軒邈矣古今<lb/>
殊事不獲總駕崆峒依風問道今方復引領雲臺虚已<lb/>
宣室紆賢之媿載結寢興<lb/>
<pb n="KR3k0053_WYG_004-29b"/>
晉陶𢎞景解官表　臣聞堯風沖天潁陽振飲河之談<lb/>
漢德括地商隂峻餐芝之氣臣棲遲早日簮帶久年仕<lb/>
豈留榮學非待禄恒思懸纓象闕孤耕壟下席月澗門<lb/>
横琴雲際始奉中恩得遂丘壑今便滅影桂庭神交松<lb/>
友一出東關故鄉就望睠言興念臨波瀉泪<lb/>
隋晉王庚與逸人徐則書　夫道得衆妙法體自然包<lb/>
涵二儀混成萬物人能𢎞道道不虛行先生履德養空<lb/>
空𤣥相濟將深明義味曉達法門悦性沖和恬神虚白<lb/>
<pb n="KR3k0053_WYG_004-30a"/>
餐松餌栢栖息煙霞望赤城而待風雲遊玉堂而駕龍<lb/>
鳯雖復藏名台嶠猶且騰實江淮藉甚才華有勞寤<lb/>
寐欽承素道久積虛襟側席幽人夢想巖穴霜色已<lb/>
冷海氣將寒偃息茂林道體休逸念昔商山四皓輕舉<lb/>
漢庭淮南八公羽<hi>一作來</hi>儀藩邸古今雖異山谷不殊市<lb/>
朝之隱前賢往説遵凡述聖非先生而誰故遣使人往<lb/>
彼延請想無勞束帛賁然來思不待蒲輪去彼空谷希<lb/>
能屈已竚望披雲<lb/>
<pb n="KR3k0053_WYG_004-30b"/>
李密與道士徐鴻客書　今龍戰于野鵬翔寥廓或出<lb/>
或處且變星霜猶未<hi>闕</hi>　　　授道是曰仁人除暴静<lb/>
亂方稱君子賛我興運今也其時尊師宜躡屩擔簦用<lb/>
虞卿之禮披榛輓輅襲婁敬之風引領瞻望拂席相待<lb/>
遲聽酈生之談方聞左車之説桂樹山幽歲云暮矣桃<lb/>
花源穴想見其人<lb/>
宋豫章王遺崔賾書　昔漢氏西京梁王建國平臺東<lb/>
苑慕義如林馬卿辭武騎之官枚乘罷𢎞農之守每覽<lb/>
<pb n="KR3k0053_WYG_004-31a"/>
史傳嘗竊怪之何乃脱略官榮栖遲藩邸以今望古方<lb/>
知雅志彼二子者豈徒然哉足下博聞强記鉤深致逺<lb/>
視漢臣之三篋似陟蒙山對梁相之五車若吞雲夢吾<lb/>
兄欽賢重士敬愛忘疲先築郭隗之宫常置穆生之醴<lb/>
今者重開土宇更誓山河地方七百牢籠曲阜城兼七<lb/>
十包舉臨淄大啟南陽方開東閣想得奉飛盖曳長裾<lb/>
藉玳筵躡珠履歌山桂之偃蹇賦池竹之檀欒其崇貴<lb/>
也如彼其風流也如此幸甚幸甚何樂如之髙視上京<lb/>
<pb n="KR3k0053_WYG_004-31b"/>
有懐德祖才謝天人多慙子建書不盡意寧俟繁辭<lb/>
唐上官儀招髙士書　則天分命箕山多長往之賔濬川<lb/>
劬勞滄州有肥遁之客是以北荒孤竹甘<hi>一作隱</hi>草澤而<lb/>
輕周南岳紫芝翫林泉而恥漢此盖為匹夫小節未達<lb/>
汾陽之㫖獨行幽姿寧動少㣲之宿豈若大風在夢飛<lb/>
熊入兆下箕尾而稱師委干旄而作傅自大君有命逺<lb/>
頓天紘盡巖穴之英竒揔濠梁之薖軸脱荷裳而襲朱<lb/>
紱觧薜蘿而綰青綬五尺童子羞稱荷蓧三事大夫恥<lb/>
<pb n="KR3k0053_WYG_004-32a"/>
觀瓢飲將使鄭君谷口擅不言之謠曹相府門多清浄<lb/>
之化方知聖人在上真隱不獲全其髙淳風所偃幽貞<lb/>
不能固其節麛卵<hi>一作麛貍</hi>得性麟鳯所以呈姿山林不夭<lb/>
風雲以之通氣<lb/>
唐王勃乾元殿頌序　飛鶴書而抽海狀桂壑于是投<lb/>
綸轉麟斾而揖山容松澗由其削衽　龜文獵彦麟旌<lb/>
放逸桂客攀榮松賔改律紫鵷開紀丹虬聳秩縱壑摶<lb/>
飇登山捧日<lb/>
<pb n="KR3k0053_WYG_004-32b"/>
陳子昂别中嶽二三真人序　實欲執青節從白蜺陪<lb/>
飲崑崙之庭觀化𤣥元之府宿心遂矣冥骨甘焉豈知<lb/>
瓊都命淺金格道㣲攀倒景而迷途顧中峰而失路塵<lb/>
縈俗累復汨吾和仙人真侣永幽靈契翳青芝而延佇<lb/>
遥會何期結丹桂而徘徊逺心空絶<lb/>
　　政術部<hi>吏治</hi>
唐張説送蘇合宫頲詩　都邑羣方首商泉舊俗<lb/>
訛變風須愷悌成化佇絃歌疇昔珪璋友雍容文雅多<lb/>
<pb n="KR3k0053_WYG_004-33a"/>
振纓遊省闥鏘玉宰京河别曲鸞初下行軒雉尚過百<lb/>
壺非餞意流詠在人和<lb/>
又洛橋北亭餞諸刺史詩　離亭拂御溝别曲舞船樓<lb/>
詔餞朝廷牧符分海縣憂股肱還入郡父母更臨州扇<lb/>
逐仁風轉車隨靈雨流恩光水上溢榮色桞間浮預待<lb/>
羣芳最三公不逺求<lb/>
蘇頲春晩送瑕丘田少府還任因寄洛中鏡上人詩<lb/>
聞道還沂上因聲寄洛濵别時花欲盡歸處酒應春聚<lb/>
<pb n="KR3k0053_WYG_004-33b"/>
散同行客悲歡属故人少年追樂地遥贈一霑巾<lb/>
又餞澤州盧使君赴任詩　聞道降綸書為邦建綵旟<lb/>
政憑循吏徃才以貴卿除詞賦良無敵聲華藹有餘榮<lb/>
承四嶽後清絶上天初關路通秦壁城池繞晉墟撰期<lb/>
行子赴分曲列侯居别望喧追餞離言繫惨舒平蕪寒<lb/>
蛬亂喬木夜蟬踈寥泬秋先起推移月向虛舊交何以<lb/>
贈客至待烹魚<lb/>
盧象奉和張使君宴别加朝散詩　佐理星辰貴分榮<lb/>
<pb n="KR3k0053_WYG_004-34a"/>
渙汗深言從大夫後用答聖人心騎擁軒裳客鸞驚翰<lb/>
墨林停盃歌麥秀秉燭醉棠隂爽氣凌秋笛輕寒散暝<lb/>
砧祗應將四子講德謝知音<lb/>
劉禹錫奉送裴司徒令公自東都留守再命太原詩<lb/>
星使出關東兵符賜上公山河歸舊國管籥換離宫行<lb/>
色旌旗動軍聲鼓角雄愛棠餘故吏騎竹見新童漢壘<lb/>
三秋静胡沙萬里空其如天下望旦夕詠清風<lb/>
錢起送彈琴李長史赴洪州詩　携琴為傲吏孤棹復<lb/>
<pb n="KR3k0053_WYG_004-34b"/>
南征幾渡秋江水皆添白雪聲佳期來客夢幽興緩王<lb/>
程佐牧無勞問心和政自平<lb/>
又送沈少府還江寧詩　逺宦碧雲外此行皆興牽湖<lb/>
山入閭井鷗鳥傍神仙斜日背鄉樹春潮迎客船江樓<lb/>
新興發應與政聲傳<lb/>
李夷簡西亭暇日書懐上相公詩　勝賞不在逺無然<lb/>
念𤣥搜兹亭有殊致經始富人侯澄澹分沼沚縈廻間<lb/>
林丘荷香奪芳麝石溜當鳴球撫俗來康濟經邦去咨<lb/>
<pb n="KR3k0053_WYG_004-35a"/>
謀寛明洽時論惠愛聞甿謳代斵豈容易守城獲優悠<lb/>
文翁舊學校子產昔田疇琬琰富佳什池臺想舊遊誰<lb/>
言矜改作曾是日增修憲省忝陪属岷峨嗣徽猷提携<lb/>
當有路勿使滯刀州<lb/>
武元衡奉酬李十一西亭暇日書懐詩　鼎鉉昔云忝<lb/>
西南分主憂烟塵開僰道旌節䕶蠻陬任重功不立力<lb/>
微恩未酬據鞍慙齒髪責帥懼春秋髙德間鄭履儉居<lb/>
稱晏裘三刀君入夢九折我廽輈時景屢遷易兹焉期<lb/>
<pb n="KR3k0053_WYG_004-35b"/>
退休方追故山事豈謂台階留遐挹清静理眷言蘭杜<lb/>
幽一緘瓊玖贈萬里别離愁巴嶺雲外沒蜀江天際流<lb/>
懐賢耿遥思相望鳯池頭<lb/>
杜荀鶴贈漣水崔少府詩　庭戸蕭條燕雀喧日髙忩<lb/>
下枕書眠只聞留客教沽酒未省逢人説料錢洞口禮<lb/>
星披鶴氅溪頭吟月上漁船九華山叟心相許不計官<lb/>
資贈一篇<lb/>
白居易奉和汴州令狐相公詩　客有東征者夷門一<lb/>
<pb n="KR3k0053_WYG_004-36a"/>
落㠶二年方得到五日未為淹在浚旌重葺遊梁館更<lb/>
添心因好善樂貌為禮賢謙俗阜知敦勸民安見察廉<lb/>
仁風扇道路陰雨膏閭閻文律操將柄兵機釣得鈐碧<lb/>
幢油業業紅斾火襜襜景象春加麗威容曉助嚴槍森<lb/>
赤豹尾纛吒黒龍髯門静塵初斂城昏日半銜選幽開<lb/>
後院占勝坐前簷平展絲頭毯髙褰錦額簾雷槌柘枝<lb/>
皷雪擺鶻騰衫髪滑歌釵墜粧光舞汗霑廻燈花簇簇<lb/>
過酒玉纖纖饌盛盤心殢醅濃盞底粘陸珍熊掌爛海<lb/>
<pb n="KR3k0053_WYG_004-36b"/>
味蟹螯鹹福履千夫祝儀型四座瞻羊公長在峴傅説<lb/>
莫歸巖眷愛人人遍風情事事兼猶嫌客不醉同賦夜<lb/>
厭厭<lb/>
馬戴寄金州姚使君員外詩　老懐清浄化乞去守洵<lb/>
陽廢井人應滿空林虎自藏迸泉踈石誤殘雨發椒香<lb/>
山缺通巴峽江流帶楚檣憂農生野思禱廟結雲裝覆<lb/>
局松移影聽琴月墮光鳥鳴開郡印僧去置禪床罷貢<lb/>
金休鑿凌寒笋更長退公披鶴氅髙歩隔鵷行相見朱<lb/>
<pb n="KR3k0053_WYG_004-37a"/>
門内麾幢拂曙霜<lb/>
張祜投常州從兄中丞詩　扁舟何所往言入善人邦<lb/>
舊愛鵬摶海今聞虎渡江士因為政樂儒為説詩降素<lb/>
履氷容静新詞玉韻樅金魚聊觧帶畫鷁稍移椿邀妓<lb/>
思逃席留賔命倒缸吏材誰是伍經術世無䨇廣厦當<lb/>
宏構洪鐘倂待撞成龍須譲邴展驥莫先龎應念宗中<lb/>
末秋螢照一忩<lb/>
姚鵠寄贈許璋少府詩　若説君髙道何人更得如公<lb/>
<pb n="KR3k0053_WYG_004-37b"/>
庭唯樹石生計是琴書詩句峭無敵文才清有餘不知<lb/>
尺水内争滯北溟魚<lb/>
皇甫曾送杜中丞還京詩　罷戰廻龍節朝天見鳯池<lb/>
寒生五湖道春及萬年枝召化多遺愛胡清已畏知懐<lb/>
恩偏感别墮淚向旌麾<lb/>
崔峒贈同官李明府詩　訟堂寂寂對烟霞五桞門前<lb/>
聚曉鵶流水聲中視公事寒山影裏見人家觀風競美<lb/>
新為政計日還知舊觸邪可惜陶潜無限酒不逢籬菊<lb/>
<pb n="KR3k0053_WYG_004-38a"/>
正開花<lb/>
宋舉廉吏詔　鞭撻不已而寵賂章簠簋不飭而節行<lb/>
缺退食鮮羔羊之節虐民多碩鼠之譏念激濁在於揚<lb/>
清而癉惡莫如彰善神爵奨朱邑之潔治盛循良開元<lb/>
旌王<hi>闕</hi>之廉風移苛嬈一賢蒙擢百辟向方<lb/>
齊王融策秀才文　下邑必樹其風一鄉可以為績至<lb/>
有旦撫鳴琴日置醇酒文而無害嚴而不殘故能出人<lb/>
于阽危之域躋俗于仁壽之地　頃深汰珪符妙簡銅<lb/>
<pb n="KR3k0053_WYG_004-38b"/>
墨而春雉未馴秋螟不散豈薪槱之道未宏為網羅之<lb/>
目尚簡<lb/>
唐駱賔王上齊州張司馬啟　推公平而折獄磔鼠謝<lb/>
其嚴明擁端慤而行仁化虵慙其勇智<lb/>
又上瑕丘韋明府啟　化浹下車恩孚攬轡德聲洽詠<lb/>
仁風飄十地之雄道化編謠惠露洒三天之渥狎中牟<lb/>
之馴雉豈懼驍媒驚重泉之瑞鸞非關照舞<lb/>
又上梁明府啟　水鏡澄瀾照孤鸞之舞影鳴琴動操<lb/>
<pb n="KR3k0053_WYG_004-39a"/>
叶馴翬之雅音<lb/>
陳徐陵與王吳郡僧智書　竊承富春頃嵗多難荐臻<lb/>
邑閈皆空黔黎將盡御史舊榻零落不存太傅齋室荒<lb/>
茫無處自神麾所届襁負斯歸新屋方華故田斯墾府<lb/>
吏閒坐長史誦經督郵無事唯慮吹笛東苞海水俱承<lb/>
幕府之威西泊江沱同仰惟良之化政差邊張何其神<lb/>
也<lb/>
梁任昉王文憲集序　六輔殊風五方異俗公不謀聲訓<lb/>
<pb n="KR3k0053_WYG_004-39b"/>
而楚夏移情故能使解劒拜仇歸田息訟<lb/>
唐張説唐故凉州長史元君石柱銘序　簡綱鳩人峻<lb/>
策羈吏閒田盡闢鰥寡委犬彘之餘絶澗無遊豪猾屏<lb/>
蠶漁之氣<lb/>
晋書劉琨傳　轉鬭至晋陽府寺焚毁僵尸蔽地其有<lb/>
存者飢羸無復人色荆棘成林豺狼滿道琨翦除荆棘<lb/>
收葬枯骸造府朝建市獄冦盗互來掩襲恒以城門為<lb/>
戰塲百姓負楯以耕属鞬而耨<lb/>
<pb n="KR3k0053_WYG_004-40a"/>
周庾信丘乃敦崇𫝊　清不置水明非舉燭乃是入境<lb/>
移風非直停車待雨<lb/>
唐顧况宋州刺史㕔壁記　下車之日無土不殖桑麥翳<lb/>
野舟艫織川城髙以堅士選以飽<lb/>
符載鄧州刺史㕔壁記　以大誠受物以至信結物以<lb/>
𤣥機運物以嚴禁肅物構壊竿為廬舍銷遺鏃為鋤耜<lb/>
伐蒿萊為塲圃掘腥穢為泉井交父子之歡正夫婦之<lb/>
倫依仁化者如水赴壑首年而富中年而教季年而政<lb/>
<pb n="KR3k0053_WYG_004-40b"/>
成<lb/>
李白兖州任城縣令㕔壁記　季野備四時之氣士元<lb/>
紆百里之才撥煩彌閒剖劇無滯鏑百發尅破于楊葉<lb/>
刀一鼓必合于桑林寛猛相須韋弦適中一之嵗肅而<lb/>
教之二之嵗惠而安之三之嵗富而樂之然後青衿向<lb/>
訓黄髪履禮耒耜就役農無遊手之夫機杼和鳴織罕<lb/>
嚬蛾之女物不知化陶然自春<lb/>
皇甫湜廬陵縣令㕔壁記　萼合兄弟之析居者而民<lb/>
<pb n="KR3k0053_WYG_004-41a"/>
以養麕復老弱之流庸者而疆以實<lb/>
程浩相州公宴堂記　入境而七德有餘及庭而三歎<lb/>
不足<lb/>
鄧衮望雪樓記　昔西漢進儒術臣多貞方魏晋扇虚<lb/>
𤣥吏采風流孰謂公精六籍練衆務藴張趙之幹敏兼<lb/>
王謝之清雅辨辭盈庭奮毫電飛具牘百幅歴眸氷釋<lb/>
前可以折穆之之角近可以挫戴胄之鋭<lb/>
王勃益州夫子廟碑　𤣥機應物潜銷水怪之災丹筆<lb/>
<pb n="KR3k0053_WYG_004-41b"/>
申寃俯絶山精之訟　仙鳬旦舉影入銅章乳翟朝飛<lb/>
聲含玉軫臨卭客位自髙文雅之庭彭澤賔門猶主壺<lb/>
觴之境<lb/>
又益州德陽縣善寂寺碑　仁風易狎候丹籜于春坰<lb/>
惠化難經佇青鸞于曉墜<lb/>
又廣州寶莊嚴寺舍利塔碑　越谿仙鍔吐光芒而駭<lb/>
人岱嶺寒松排風飇以成性美哉稱由功著鶻響徹于<lb/>
雲霄方為時須熊軾疲于道路廣陵單轂如送張綱渤<lb/>
<pb n="KR3k0053_WYG_004-42a"/>
海亂繩復思龔遂王尊皂盖欣臨折坂之前吳隱朱軿<lb/>
更集貪泉之右髙名夙著佛化横飛羣盗屏跡而歸農<lb/>
姦吏聞風而去職京坻坐積圄犴潜廽汲黯之卧淮陽<lb/>
直聞清浄王堂之居汝郡但舉賢良用能使檻穽不施<lb/>
猛獸廵江而逺竄市㕓無擾商旅倍道而相歡颶風寢<lb/>
毒炎埃罷厲人稱有道家實無為<lb/>
又梓州𤣥武縣福會寺碑　泉魚狎夜多單父之深恩<lb/>
隴翟遊春嗣中牟之善政<lb/>
<pb n="KR3k0053_WYG_004-42b"/>
張文成滄州弓髙縣實性寺釋迦像碑　横綺琴于膝<lb/>
上翠翟朝馴攬明鏡于懐中青鸞曉集<lb/>
李嶠宣州大雲寺碑　卓子康之莅政不任刑書虞承<lb/>
卿之到官唯開講席<lb/>
李嶠攀龍臺碑　泉藪未懲萑蒲猶在　鈎距闇施既<lb/>
問羊而知馬網羅潛設亦因魚而得鴻降北海之渠未<lb/>
踰期月盡南山之盗詎假旬時　黄次公政稱長者裂<lb/>
壌開封杜伯侯動無間然賜書増秩<lb/>
<pb n="KR3k0053_WYG_004-43a"/>
梁沈約齊故安陸昭王碑文　撫同上德綏用中典疑<lb/>
獄得情而弗喜宿訟兩譲而同歸　扇以廉風孚以誠<lb/>
德盡任棠置水之情宏郭伋待期之信金如粟而弗覩<lb/>
馬如羊而靡入雛雉必懐豚魚不爽由是傾巢舉落望<lb/>
德如歸椎髻髽首日拜門關卉服滿塗夷歌成韻禮義<lb/>
既敷威刑具舉强民獷俗反志遷情風塵不起囹圄寂<lb/>
寞富商野次宿秉停菑蝝蝗弗起豺虎逺跡北狄懼威<lb/>
關塞謐静偵諜不敢東窺駝馬不敢南牧<lb/>
<pb n="KR3k0053_WYG_004-43b"/>
陳徐陵為徐州刺史侯安都德政碑　于是鎮之以清<lb/>
静安之以惠和望杏敦耕瞻蒲勸穡室歌千耦家喜萬<lb/>
鍾陌上成隂桑中可詠春鶊始囀必具籠筐秋蟀載吟<lb/>
競鳴機杼或肅拜靈祀躬瞻舞雩去駕擁于風塵還旌<lb/>
阻于飄沐京坻嵗積非勞楚堰之泉倉廩年豐無用秦<lb/>
渠之水雖復東過小縣夏雨逐其輕輪南渡滄江秋濤<lb/>
弭其張盖固不得同年而語矣約法遵寛設蒲鞭之恥<lb/>
立言惟信控竹馬之期甘雨隨車雲低輕重之盖還珠<lb/>
<pb n="KR3k0053_WYG_004-44a"/>
合浦波含逺近之星至如卧理稱難坐嘯匪易披裳問<lb/>
疾埀愛景以字人褰帷廣聽穆薰風而扇物嚴霜秋降<lb/>
叶隼擊而防小人零露春濡飾羔旌而禮君子　譬諸<lb/>
烹魚勿煩擾則免于糜爛如彼種木任生植則自然蕃<lb/>
滋<lb/>
周庾信周柱國大將軍尒綿永神道碑　名馳梓嶺聲<lb/>
振榆關無雷畏威負霜懐惠　繁不秋荼嚴無夏日民<lb/>
知約法未肯以獄吏為尊吏識刑名無敢以死灰相懼<lb/>
<pb n="KR3k0053_WYG_004-44b"/>
唐楊烱瀘州都督王湛神道碑　欒巴典郡山鬼潛移<lb/>
張禹牧州江濤不起<lb/>
張説夏州都督王公神道碑銘　勤由宰邑借恂臨郡<lb/>
海女避途山虵可問<lb/>
嚴識𤣥潭州都督楊志本碑　貪殘盡去自使乳虎浮<lb/>
江灾疫不生即有牽牛入界<lb/>
楊烱唐恒州刺史建昌公王公神道碑　門容駟馬位<lb/>
列三刀防薏苡之譏嫌絶簡書之流謗豈直廣州清節<lb/>
<pb n="KR3k0053_WYG_004-45a"/>
酌貪泉于石門合浦神君返明珠于漲海　鄧晨一郡<lb/>
漢帝稱為主人李廣數年匈奴號為飛將行嘗計日郭<lb/>
伋不負于童兒郡異中平王觀無私于任子<lb/>
楊烱益州温江縣令任君神道碑　洛陽行馬門士無<lb/>
心齊國池魚權家絶望鄭文公邵陵之縣但稱男子之<lb/>
名師尚父灌壇之鄉唯有神人之哭<lb/>
又原州百泉縣令李君神道碑　抽琴命操還臨單父<lb/>
之堂擊石飛鳴即對李泉之學明以御下將水鏡而通<lb/>
<pb n="KR3k0053_WYG_004-45b"/>
輝清以立身共氷壺而合照<lb/>
周庾信大將軍上開府廣饒公鄭常墓誌銘　及驅犀<lb/>
節乃牧雄州吏不驚犬人無喘牛西蠶得嵗東作逢秋<lb/>
草爛獄戸星低市樓<lb/>
又周大將軍聞喜公柳遐墓誌　静尋欹案或吟長岑<lb/>
之逺乍撫鳴琴不以河陽為陋日南金柱合浦珠泉莫<lb/>
肯經懐未嘗留目<hi>已上吏治</hi>
宋余靖去官受饋判　古之循吏名列青編挂府丞之<lb/>
<pb n="KR3k0053_WYG_004-46a"/>
魚誠在涖官之日留壽春之犢實維去任之晨何乃肆<lb/>
貪罔知守節歌鄧侯之五鼔曾是遵途持山隂之一錢<lb/>
當思勵俗<lb/>
唐祖君彦為李密檄洛州文　錢神起論銅臭為公梁冀<lb/>
受黄金之虵孟佗薦葡萄之酒<hi>已上不職</hi>
唐張次宗請立李德裕德政碑狀　勲著王室者則銘<lb/>
于景鐘功及生人者則刋于樂石故扶風存必拜之地<lb/>
峴山有墮淚之思　來暮之謠已彰于昔嵗去思之美<lb/>
<pb n="KR3k0053_WYG_004-46b"/>
無謝于古人今合境同辭諸郡獻狀雖黄覇入用寵方<lb/>
盛于登賢而鄧侯不留情猶深于愛樹臣謬當交代備<lb/>
聞政能願嗟卧轍之情特允紀功之請<lb/>
陳簡甫宣州開元以來良吏記　召公之化勿剪其棠<lb/>
桞季之仁不薪其墓<lb/>
楊炎河西節度使杜公碑　庶乎覩斯文者有襄南之<lb/>
慕頌遺美者深潁上之風<lb/>
李嶠攀龍臺碑　潁川之還借冦恂臨淮之重祈侯覇<lb/>
<pb n="KR3k0053_WYG_004-47a"/>
儔功語德彼獨何人<lb/>
周庾信上柱國齊王憲神道碑　成都有文翁之祀非<lb/>
謂生前漢陽有諸葛之碑止論身後<hi>已上遺愛</hi>
　　政術部<hi>重農</hi>
漢張衡東京賦　及至農祥晨正土膏脉起乘鑾輅而駕<lb/>
蒼龍介馭間以剡耜躬三推于天田修帝籍于千畆供<lb/>
禘郊之粢盛必致思乎勤已兆人勸于疆埸感懋力以<lb/>
耘耔<lb/>
<pb n="KR3k0053_WYG_004-47b"/>
唐<hi>闕</hi>　　觀農賦　是時也杏花毓樹蒲葉抽叢繞出鳯<lb/>
城疲道路之攸往迴瞻鶉野知耕鑿之斯崇美夫原隰底<lb/>
績溝塍刻鏤耒耜交横煙雲輻輳人沮溺而為伴水鄭白<lb/>
以分溜一稃二米禾同北里之禾苗盛草稀豆異南山之<lb/>
豆觀夫田畯至喜室家相歡揮鎡去莠築堰澆蘭野餉<lb/>
曉持于斜逕畚鍤暮荷于層巒鄰近山之樹密悦臨流<lb/>
之地寛葵腰鎌而乍采黍策杖而時看<lb/>
張仲素稼如雲賦　爰恊古公之政式𢎞管氏之虞至<lb/>
<pb n="KR3k0053_WYG_004-48a"/>
夫實穎蓁蓁厥田上上膏陰潤以蕃庶矗朝隮之異狀<lb/>
丘陵共秀且聞束晢之詩黍稷盈疇更欝仲宣之望懿<lb/>
夫白露凝冷清風戒寒是刈是穫式宴且歡諒遺滯之<lb/>
足利思京坻而可觀<lb/>
賈餗中和節百辟獻農書賦　稽重榖之言徒稱董仲<lb/>
驗深耕之法何媿朱虚所以候驚蟄之辰應夾鍾之律<lb/>
昭八政之所用蓄九年之罔失是藨是蓘將致乎千斯<lb/>
倉爰始爰謀必因乎四之日<lb/>
<pb n="KR3k0053_WYG_004-48b"/>
鄭式方中和節百辟獻農書賦　道洽無外化康有截<lb/>
猶慮九扈未宏三時尚缺命陳書而王化可闡俾知方<lb/>
而農政斯列既戒既種粢盛之望有期弗震弗渝地理<lb/>
之宜奚設豈不以寒氣揔入春陽始初陳乎五種之用<lb/>
本乎三農之書王者則千畆是藉庶人則中田有廬故<lb/>
年榖之順不差物力之功克實首嘉節而東作方起符<lb/>
中星而西成乃畢<lb/>
梁元帝令　軍國多虞戎旃未静青領雖熾黔首宜安<lb/>
<pb n="KR3k0053_WYG_004-49a"/>
時惟星鳥表年祥于東秩春紀宿龍歌歲取于南畯况<lb/>
三農務業尚看夭桃敷水四民有令猶及落杏飛花化<lb/>
俗移風常在所急勸耕且戰彌須自許豈直燕埀寒谷<lb/>
積黍自温寧可隨此𤣥苖坐餐紅粒不植鷰頷空候鳴<lb/>
蟬可悉深耕溉種安堵復業無棄民力並分地利<lb/>
　　政術部<hi>屯田</hi>
元魏薛虎子屯田積粟表　臣聞金湯之固非粟不守<lb/>
韓白之勇非糧不戰故自用兵以來莫不先積聚然後<lb/>
<pb n="KR3k0053_WYG_004-49b"/>
圖兼并者也今江左未賔鯨鯢待戮自不委粟彭城以<lb/>
彊豐沛將何以拓定江關掃一衡霍竊惟在鎮之兵不<lb/>
減數萬資糧之絹人十二匹即自隨身用度無凖未及<lb/>
代下不免飢寒論之於公無毫釐之潤語其利私則横<lb/>
費不足非所謂納民軌度公私相益也徐州左右水陸<lb/>
壤沃清汴通流足盈激灌其中糧田十餘萬頃若以兵<lb/>
絹市牛分減戍卒計其牛數足得萬頭興力公田必當<lb/>
大獲粟稲一歲之中且給官食半兵<graphic n="KR1846" url="https://raw.githubusercontent.com/kanripo/KR-Gaiji/master/images/KR1846.png" mimeType="image/png"/>植餘兵尚衆且<lb/>
<pb n="KR3k0053_WYG_004-50a"/>
耕且守不妨捍邊一年之收過于十倍之絹暫時之耕<lb/>
足充數載之食于後兵資唯須内庫五稔之後榖帛俱<lb/>
溢匪直戍士有豐飽之資於國有吞敵之勢昔杜預田<lb/>
宛葉以平吳充國耕西零以彊漢臣雖識謝古人任當<lb/>
邊守庶竭塵露有增山海<lb/>
南齊徐孝嗣立屯田表　有國急務兵食是同一夫輟<lb/>
耕于是彌切故井陌疆里長轂盛于周朝屯田廣置勝<lb/>
戈富于漢室降此以還詳畧可見但求之自古為論則<lb/>
<pb n="KR3k0053_WYG_004-50b"/>
賒即以當今宜有要術竊尋縁淮諸鎮皆取給京師費<lb/>
引既殷漕運艱澀聚糧待敵每苦不周利害之基莫此<lb/>
為急臣比訪之故老及經被宰守淮南舊田觸處極目<lb/>
陂遏不修咸成茂草平原陸地彌望尤多今邊備既嚴<lb/>
戍卒増衆逺資餽運近廢良疇士多飢色可為嗟嘆愚<lb/>
欲使刺史二千石躬自履行隨地墾闢精尋灌溉之源<lb/>
善商肥确之異州郡縣戍主帥以下悉分番附農今水<lb/>
田雖晚方是菽麥菽麥二種益是北土所宜彼人便之<lb/>
<pb n="KR3k0053_WYG_004-51a"/>
不減粳稲開創之利宜在及時所啓允合請即使至徐<lb/>
兖司豫爰及荆雍各當境規度勿有所遺别立主曹専<lb/>
司其事田器耕牛臺詳所給歲中言殿最明其刑賞此<lb/>
功克舉庶有宏益若緣邊足食則江南自豐權其所饒<lb/>
畧不可計<lb/>
　　政術部<hi>財賦</hi>
晉左思呉都賦　國税再熟之稲鄉貢八蠶之綿<lb/>
齊王融策秀才文　充都内之金紹圜府之職但赤仄<lb/>
<pb n="KR3k0053_WYG_004-51b"/>
深巧學之患榆莢難輕重之權<lb/>
梁沈約<hi>闕</hi>　　　　　九棘播于農皇十朋興于上代<lb/>
昔醇人未漓情嗜疎寡奉生贍己事有異同一夫躬耕<lb/>
則餘餐委室匹婦務織則兼衣被體雖貿遷之道適用<lb/>
濟乏龜貝之益為功盖輕及事有訛變姦弊大起昏作<lb/>
役苦故穡人去而從商末業所流非復始造之意也於<lb/>
是競收罕至之珍逺蓄未名之貨明珠翠羽無足而馳<lb/>
彩罽文犀飛不待翼天下蕩蕩咸以棄本事末豐衍則<lb/>
<pb n="KR3k0053_WYG_004-52a"/>
同多稔之資飢凶又減田家之蓄錢雖盈尺不療飢于<lb/>
堯年貝或如山無救渴於湯代其為疵病亦已深矣固<lb/>
宜一罷泉貨専用榖帛使人知役生之路非此莫由夫<lb/>
千匹為貨事難于懐璧萬觔為市未易于越鄉斯可使<lb/>
末技自禁游食必返而事改一朝廢而莫用交易所寄<lb/>
朝夕無待先宜削華止偽還醇返古抵璧幽峰捐珠清<lb/>
壑驅一代之人返耕桑之路蕩滌圜洪銷鑄無遺立制<lb/>
埀統永𫝊於後桓𤣥知其始而不覺其終琳之睹其末<lb/>
<pb n="KR3k0053_WYG_004-52b"/>
而不探其本豈慮有開塞將一往之譚乎<lb/>
唐宋伯宜泉貨策　且鑄金為貝信有從來漢改四銖秦<lb/>
行半兩用捨更互廢輕就重之宜損益不常地馬天龍<lb/>
之異復有豫章銅岳蜀道銅山全歸佞倖之爐頓入諸<lb/>
侯之冶所以公私太半偽實相蒙姦佞用此而兼并豪<lb/>
戚因兹而聚歛洛京三鄽之内賈客雲屯齊宫七市之<lb/>
間商人霧塞乃令東漢楚子髙閣浮空西蜀彭家連樓<lb/>
跨術雷車電騎多出工巧之家列鼎撞鐘無非貨殖之<lb/>
<pb n="KR3k0053_WYG_004-53a"/>
里賔徒藿肉鮑書不足倫僮僕藜餘張詩莫能序三田<lb/>
為之廢業五稼由此多荒　五羊銜粟時和之義先表<lb/>
雙雀飛鳴歲稔之徵已見<lb/>
郭正一鄽肆策問　鄽肆之興用存交易山澤之利事<lb/>
属貿遷是以先王因井而制居往聖觀爻而立義將以<lb/>
致兹百族通彼萬商羅肆巨千廣充上積之貨旗亭五<lb/>
里俯映星繁之珍是使蹀馬廻轅歴闤闠而流溢往商<lb/>
來賈候朝夕以盈途豈唯灼蓍蔡以觀貞旁臨季主之<lb/>
<pb n="KR3k0053_WYG_004-53b"/>
肆泛萍蟻而開宴近對文君之壚詎比夫齊宫七市女<lb/>
閭連閉殷室九君姬屋成列但負販之徒異業趣競刺<lb/>
繡謝其倚門多財歸其善賈由此聶政屠養無辭屈辱<lb/>
平仲有求終甘湫隘故知㭊毫之子不可責以亡機徇<lb/>
利之夫難以徵其重義况墆翳之侣本異夷齊貨殖之<lb/>
徒率同猗白若通其小利諒無擁于四民限以淳心恐<lb/>
有乖於一物誠可除兹濫賄禁彼邪贏則姦黨自銷不<lb/>
待曹参之令市無二價詎止黄軒之風<lb/>
<pb n="KR3k0053_WYG_004-54a"/>
食貨志　若乃九土既敷四民承範東吳有齒角之饒<lb/>
西蜀有丹砂之富兖豫漆絲之廥燕齊恠石之府秦邠<lb/>
旄羽迥帯琅玕荆郢桂林旁通竹箭江干橘柚河外舟<lb/>
車遼西旃罽之鄉葱右蒲梢之駿殖物恠錯於何不有<lb/>
若乃上法星象下料無外因天地之利而縂山海之饒<lb/>
百畆之田十一而税九年躬稼而有三年之蓄可以長<lb/>
孺齒可以養耆年因乎人民用之邦國宫室有度旗章<lb/>
有序朝聘自其儀宴饗由其制家殷國阜逺至邇安救<lb/>
<pb n="KR3k0053_WYG_004-54b"/>
水旱之灾卹寰瀛之弊然後王之常膳乃間笙鏞商周<lb/>
之興用此道也<lb/>
食貨志　建元中州郡各擁强兵委輸不至尚書郎官<lb/>
自出棌梠或不能自反死于墟巷魏武之初九州雲擾<lb/>
攻城畧地保此懐民軍旅之資權時調給於時袁紹軍<lb/>
人皆資椹棗袁術戰士取給蒲蠃魏武乃募民屯田許<lb/>
下以充兵戎之用<hi>已上財賦</hi>
唐祖君彦為李密檄洛州文　公田所藉不過十畆人力<lb/>
<pb n="KR3k0053_WYG_004-55a"/>
所供才止三日是以輕徭薄賦不奪農時寧積于人不<lb/>
藏府庫而課税繁猥不知紀極猛火屢燒漏巵難滿頭<lb/>
會箕斂逆折十年之租杼軸其空日有萬金之用父母<lb/>
不保其赤子夫妻相顧于匡床萬邦則城郭空虚千室<lb/>
則烟火斷絶西蜀王孫之室翻同原憲之貧東海糜竺<lb/>
之家俄成鄧通之鬼<lb/>
隋盧思道為北齊檄陳文　踈棄良士狎近小人守宰蠶<lb/>
漁子弟荒暴頭會箕斂杼軸其空災異相仍稻蟹不熟<lb/>
<pb n="KR3k0053_WYG_004-55b"/>
<hi>横征附</hi>
　　政術部<hi>漕</hi>
宋真徳秀江東漕到任謝表　吏責既稀所願優游于邇<lb/>
列主恩未報寧忘眷戀于本朝其如親闈喜懼之年當<lb/>
謹人子温凊之職輙援公輔辭翰林之請庶幾潘岳奉<lb/>
板輿之懽分太守之符日需成命出少府之節遽冒殊<lb/>
恩懐章而過里門閲宿而臨封部敬卜中和之節重宣<lb/>
寛大之書軺𫝊初馳旄倪争覩謂朝廷所以輟柱下之<lb/>
<pb n="KR3k0053_WYG_004-56a"/>
史盖聖主將以惠江右之民因博采于風謠頗䆒知其<lb/>
疾苦以埀磬之家而困追需之目以屢歉之歲而多流<lb/>
徙之人官無定證之簿書里有難平之徭役文移星火<lb/>
不勝胥史之誅求牒訴丘山半為賦租之繁重興言及<lb/>
此勿救可乎輙殫朝夕之咨諏兼酌公私之緩急賦難<lb/>
遽省盍漸損賦外之征民未易蘇當先去民間之蠧切<lb/>
自量其綿薄恐終負于選掄<lb/>
宋史百禮賀張漕改秩啓　雲梯石棧不辭蜀道之難<lb/>
<pb n="KR3k0053_WYG_004-56b"/>
流馬木牛逺倣草廬之製惠風扇物游刃發硎奮澄清<lb/>
之志於攬轡之中講水陸之運于鑿潭之始蘇一方之<lb/>
疲瘵權萬貨之低昂非獨有觀風聽吏之才又能善富<lb/>
國强兵之術<lb/>
宋劉克莊賀諸葛提刑除漕啓　兹移使指就駕漕車<lb/>
得非煑摘利饒轉輸權重上于鹽鐵之論有感方欲變<lb/>
通公于王伯之辨素嚴必知取予深鄙富强之説痛懲<lb/>
聚歛之人養基本以厚黎元捐錐刀以惠商賈承風問<lb/>
<pb n="KR3k0053_WYG_004-57a"/>
俗修明此日之皇華足國裕民講貫它時之相業<lb/>
唐楊烱上騎都尉髙君神道碑　搜粟都尉河堤使者<lb/>
銅橈鐵舳蒼鷹白鶴之船竹箭桃花貝闕龍堂之水引<lb/>
紅粟于淮海汎歸舟于秦晋遂使齊臣獻納先陳不涸<lb/>
之名漢后絲綸即有常平之號望千石之氣可以療飢<lb/>
開萬箱之儲自然知禮<lb/>
　　政術部<hi>鹽政</hi>
唐閻伯璵鹽池賦　坤之美兮焉可以測鹽之池漭沆兮<lb/>
<pb n="KR3k0053_WYG_004-57b"/>
劃開于郇瑕之側廓平陸而無際浸長天之一色前對<lb/>
條山照峯巒之<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嶨却鄰安邑對城郭之嶷岌其出形<lb/>
鹽也状雄虎之蹲于長野攫拏兮布濩其吐精光也如<lb/>
白日之升於暘谷照爛兮熻赩既似乎鏡湖之不逺又似<lb/>
乎渤澥之在即皎皛池濵皚峨嶙峋髣髴珪璧依稀碝<lb/>
珉入澤遐窺喜晴天之速曙隔林斜望訝瓊樹之驚春<lb/>
餌之者若茹膏之客捧之者疑獻玉之人<lb/>
張濯唐寶應靈慶池神廟記　寶應靈慶池者山海經<lb/>
<pb n="KR3k0053_WYG_004-58a"/>
所謂鹽販之澤也俗稱官號皆曰鹽池供華夏二十餘<lb/>
州宅黄河千里之曲北抱原勢南負山陰涵濡泓澄浸<lb/>
漬舄鹵外無寸草内絶纖鱗水或紫赤鹽皆潔白有自<lb/>
來矣　紅鹽自生盈掬傾筐或蠒或栗形攢伏虎色澈<lb/>
丹砂靈貺休徵古未之有<lb/>
權德輿贈太師崔倕神道碑　修牢盆謹衡石煎和既<lb/>
精飴散乃盈商通而洊至吏懼而循法民不絓網而國<lb/>
用益饒<lb/>
<pb n="KR3k0053_WYG_004-58b"/>
　　政術部<hi>刑法</hi>
唐髙祖武德二年春<hi>闕</hi>月甲子詔　釋典微妙净業始<lb/>
于慈悲道教冲虚至德去其殘暴况乎四時之禁毋伐<lb/>
麛卵三驅之禮不取順從盖欲敦崇仁惠蕃衍庶物立<lb/>
政經邦咸率斯道朕祗膺靈命撫遂羣生言念亭育無<lb/>
忘鍳昧殷帝去網庶踵前修齊王捨牛實符本志<lb/>
梁任昉為梁公請刋改律令表　臣聞淳源既逺天討<lb/>
是因畫衣象服以致刑措草纓艾韠民不能犯及淳德<lb/>
<pb n="KR3k0053_WYG_004-59a"/>
下衰運距澆季湯刑禹政不足禁奸九法三章無以息<lb/>
獄所以赭衣塞路圄犴成市凝脂已疎秋荼非苦奸吏<lb/>
為市生殺並用可為慟哭非徒一緒夫肖貌天地禀靈<lb/>
川嶽受體愛敬髪膚為重流矢影風顧有憂色而當妄<lb/>
加刳斮金木為伍且夫刻木不對畫地不入畏避若是<lb/>
而動貽非命王道為虧良在于此法開二門為政之蠧<lb/>
生殺多緒誰其失政<lb/>
唐李朝隱執奏裴景仙獄表　所以為國惜法期守律<lb/>
<pb n="KR3k0053_WYG_004-59b"/>
文非敢以法隨人曲矜微命射兎魏苑驚馬漢橋初震<lb/>
皇赫竟從廷議豈威不能制而法貴有恒<lb/>
晉郭璞奏　立刑以禁刑立殺以去殺重之以死所以<lb/>
求其生峻之以刑所以輕其死　子臯行戮刖者忘痛<lb/>
釋之典刑民無怨色何者積之于誠也<lb/>
齊王融永明九年策秀才文　自萌俗澆弛法令滋彰<lb/>
肺石少不寃之人棘林多夜哭之鬼朕所以明發動容<lb/>
昃食興慮傷秋荼之密網惻夏日之嚴威永念畫冠緬<lb/>
<pb n="KR3k0053_WYG_004-60a"/>
追刑措徒以百鍰輕科反行季葉四支重罰爰創前古<lb/>
訪游禽于絶澗作覇秦基歌雞鳴于闕下仁稱漢牘二<lb/>
途殊爽即用兼通昌言所安朕將親覽<lb/>
唐白居易罷刑獄策問朕恭臨萬國祗御兆人視之如<lb/>
傷有同赤子未能以理代刑捨其律憲亦輕罰緩死漸<lb/>
就蠲除去凝脂之網收刺骨之怨臨麥秋而惆悵望窮<lb/>
冬而載懐思使畫服象刑同唐虞之世罷獄息罪等成<lb/>
康之時循酷俱治宜有辨析<lb/>
<pb n="KR3k0053_WYG_004-60b"/>
李德裕罷刑獄策　但臯陶之類常問黄沙定國之流<lb/>
恒持丹筆分陜有棠隂之德剖符致蒲鞭之美梁獄决<lb/>
疑不假陶朱之璧楚國以理無用荘生之金稍簡刑書<lb/>
漸行禮教使駃騠逺至懸感仁心獬豸來儀不知所觸<lb/>
然後升東獄而揖羣后望西方以謝聖人復何如也<lb/>
上官儀用刑寛猛策　甫侯設法徒有説于輕重子產<lb/>
鑄書竟無救于衰敗是知風淳俗厚草艾而可懲主僻<lb/>
時昬黥鑿而猶犯<lb/>
<pb n="KR3k0053_WYG_004-61a"/>
張昌齡用刑寛猛策　兩儀亭育蓄嚴刑于積隂四氣<lb/>
平分降明罰于秋序是知觀象設教聖人所以勝殘因<lb/>
物造端懿后由其立辟故媯川受命士師陳九德之歌<lb/>
瑤山載刑吕侯訓百鍰之典然則激揚神化鼓舞皇堦<lb/>
資粉澤而宏風俟德刑而振俗是故六轡在御飛龍之<lb/>
駕可期九罭不施奔鯨之害斯兆縱使業優倦領道邁<lb/>
曾巢齊飲啄於鶉居絶往來於犬吠猶未可長懸三禮<lb/>
永擯五刑削兹噬嗑之科專行忠信之薄况今時推纂<lb/>
<pb n="KR3k0053_WYG_004-61b"/>
聖運屬升皇猶勞丹浦之誅尚漏青丘之罪伯夷典禮<lb/>
與猾夏而同科司冦詳刑共春官而聫事自可逺稽九<lb/>
代近命三驅釋刀鋸于凶魁休甲兵于原野然後施<hi>疑作</hi>
<hi>弛</hi>威象闕展事天宗繼美媧黄追風火燧石渠未滅豈<lb/>
待<hi>一作得</hi>輒議寢刑中嶽既封自可専循大禮<lb/>
郝連梵用刑寛猛策　舜遊媯汭乃去四凶湯出鑣宫<lb/>
<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>除三面然則質文異代興廢殊途微禹會昌仁流于<lb/>
下泣獨夫受戮禍招于剖心自運往道消淳離朴散王<lb/>
<pb n="KR3k0053_WYG_004-62a"/>
風不競菀栁之刺斯聞后德方衰杞<hi>疑作棘</hi>槐之刺<hi>疑作制</hi>
斯闕望夷招敗酷甚凝脂函谷生灾寃多精氣雖復蕭<lb/>
何改創爰始九章温舒上言仍譏一失網漏吞舟之罪<lb/>
主茍持寛律加盈閣之繁吏還舞智　念向隅之獨嚬<lb/>
乃納隍而軫慮曲詢管庫取薦芻蕘誠宜妙簡平反旁<lb/>
求庶獄渭橋驚馬必歸張季之言禁圍射兔勿爽髙柔<lb/>
之㫖于公陰德委以廷尉之司盛吉深仁授以憲曹之<lb/>
任剖符寄劉寛之軰蒲鞭之教可追分陜趨召奭之儔<lb/>
<pb n="KR3k0053_WYG_004-62b"/>
棠陰之聽斯在加以五詞咸備兩造兼持運靜躁于韋<lb/>
弦聽遲速于寛猛獬豸雖觸咎繇行其惠化蒼鷹輟號<lb/>
郅都息于煩苛自然圄犴空虚靡怨黄沙之罪鉗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>安<lb/>
用無施白粲之刑則迹邁成康道逾文景不仁自逺無<lb/>
得而稱<lb/>
張處信折獄之理策　敬刑若祭重獄如傷　且律之<lb/>
興其來尚矣盖三光列景法星麗于天文立位成刑習<lb/>
坎彰于易象爰洎貳負<hi>見山海經</hi>初沿維縶之科降及四凶<lb/>
<pb n="KR3k0053_WYG_004-63a"/>
始受殛流之罰及庭堅翼舜獄律遂此陶情蕭相主劉<lb/>
甲令于焉刻意至如鋸鑽之絶班固書而可知肉刑之<lb/>
興孫卿論而已備<lb/>
劉藏器往代為刑是非策問　若云刑法不施于淳朴<lb/>
殺戮必用于凋訛則感電前皇不應染刃望雲後帝方<lb/>
示草纓沉吟久之未知孰是<lb/>
梁簡文帝啟囚徒配役事啟　玉科輕重全關墨綬金<lb/>
書去取更由丹筆<lb/>
<pb n="KR3k0053_WYG_004-63b"/>
任昉為王金紫謝齊武帝示皇太子律序啟　臣聞化<lb/>
澄上葉草纓垂典教清中世艾服懲刑自禮失宗周俗<lb/>
返炎漢張馮導其跡賈杜浚其流仲舒之得情孔子之<lb/>
博約故以義該往哲美盡前王而年世浸逺篇牘訛誤<lb/>
朽編落簡見誣前淑侮文擅議取弊後昆立不倚衡遂<lb/>
均鴻毛之隕傷足居憂忘貽髪膚之痛豈所以臨河永<lb/>
嘆含肓最靈者也伏惟陛下施博天地澤深禹湯温舒<lb/>
之策優游虚授衛展之議寧失弗經削秋荼之法解凝<lb/>
<pb n="KR3k0053_WYG_004-64a"/>
脂之網<lb/>
唐李嶠上巡察覆囚使厯城張明府書　幽明三光止水<lb/>
洞窮神之察雷電六爻連山繹噬膚之象是以金祗獻<lb/>
序肅帝典于秋霜瑞節宣風播皇華于春澤鷞鳩司讞<lb/>
黄沙俟清問之仁神獬推姦素簡飛惠文之筆賔舜門<lb/>
而佇穆指軒郊而静害分聽之寄其在兹乎　然後銅<lb/>
章底務絃佩維襟泱泱大風汎游歌而成韻巖巖崇岫<lb/>
應宓琴而度曲誠招異感春狎仁童德禪靈遊夜呼神<lb/>
<pb n="KR3k0053_WYG_004-64b"/>
女屬二星齊騖八駿駢驅議馬良規兹承不寃之裔誅<lb/>
狼俊槩是寄埋輪之風廼者繡衣貳日錦𫝊詢風下璿<lb/>
樞而禀涣劑玉關而致職宰鮮東夏舊辨淄澠道䑕西<lb/>
源近分涇渭鎬池十朱端衡制其輕重清河二天直繩<lb/>
糾其枉紊故使晨雞輟唱于酸吻夜鵲緘謡于苦衷寘<lb/>
棘剗束薪之苛食苖愜甘荼之戮矣<lb/>
梁簡文菩提樹頌序　秋荼不設廢九律之嚴科春雨<lb/>
愛生解三驅之密網<lb/>
<pb n="KR3k0053_WYG_004-65a"/>
唐王勃乾元殿頌序　爽鳩分職素雲頺鳥啄之祥神獬<lb/>
關司𤣥水照龍顔之側黄沙鞠草剗叢棘而遷訛丹石<lb/>
滋苔仰甘棠而息訟<lb/>
長孫無忌律疏序　古者大刑用甲兵其次用斧鉞中<lb/>
刑用刀鋸其次用鑽鑿薄刑用鞭朴其所由來亦以尚<lb/>
矣昔白龍白雲則伏羲軒轅之代西火西水則炎帝共<lb/>
工之年鷞鳩筮賔于少皥金正策<hi>一作榮</hi>名于顓頊咸有<lb/>
天秩典司刑<hi>一作刑司</hi>憲大道之化擊壤無違<lb/>
<pb n="KR3k0053_WYG_004-65b"/>
周庾信大將軍豳國公墓銘　犴戸苔生囹關籥動載<lb/>
酒属車幸無怨氣觀囚軍府或聽鳴琴<lb/>
刑法志　若夫穹厚肇判宵晝攸分流形播其喜怒禀<lb/>
氣彰其善惡則有自然理焉畫衣後刑衢樽先惠將以<lb/>
屏除灾害引導休和取譬琴瑟不忘銜策擬陽秋之成<lb/>
化若堯舜之為心也秦文初造参夷始皇加之抽脅囹<lb/>
圄如市悲哀盈路漢王以三章之法吊之文帝以刑厝<lb/>
之道臨之于時百姓欣然將逢交泰而奸逐情遷科隨<lb/>
<pb n="KR3k0053_WYG_004-66a"/>
意往獻瓊杯于闕上徙青衣于蜀路覆醢裁刑傾宗致<lb/>
獄况乃數囚于京兆之夜五日于長安之市北闕相引<lb/>
中都繼及者亦往往而有焉<lb/>
　　政術部<hi>恩赦</hi>
唐張説和張監觀赦詩　日御臨雙闕天開儼百神雷<lb/>
舒作觧氣歲復建寅春喜候同新驛歡聲發市人金環<lb/>
能作賦來入管絃新<lb/>
梁陸倕豫章王拜後赦教　夫議獄緩死著在令圖疑<lb/>
<pb n="KR3k0053_WYG_004-66b"/>
罪維輕聞諸雅誥是以虞經惻隱流涕冬决鍾意埀仁<lb/>
哀矜寒送吾以虚薄夙頒寵章光宅襟險奄有全粤非<lb/>
有沛獻矜嚴空紆青組東平智思徒舉赤帷思所以仰<lb/>
述皇猷導揚𢎞澤遵彼下車譬兹觧網<lb/>
唐獨孤及賀赦表　猶念刑不可變死不復生泣辜興<lb/>
慈納隍軫慮與民更始其命維新禦魑魅者復還係桎<lb/>
梏者咸宥丹徼無滯黄沙已空疎漢網而逺無不賔祝<lb/>
湯羅而下無犯順<lb/>
<pb n="KR3k0053_WYG_004-67a"/>
栁宗元賀赦表　繼絶存亡忠賢飲德于黄壤棄瑕肆<lb/>
眚奪魄再麗于遺骸極天地之歡心盡帝王之上事疲<lb/>
史臣之筆編簡難書涸詩人之思謳謠絶路<lb/>
李吉甫賀赦表　挺黄沙之罪再荷生成洗白璧之瑕<lb/>
俱承涣汗<lb/>
戴叔倫賀平賊赦表　雪滌痕累發生枯朽榮光被于<lb/>
草木和氣貫于華夷<lb/>
宋岳飛後昭雪謝表　青編塵乙夜之觀白簡悟壬人<lb/>
<pb n="KR3k0053_WYG_004-67b"/>
之譖　誠既格于穹昊福遂均于庶品振憂矜寡原眚<lb/>
宥烖第五玉以褒封善人是富發三錢而慶賜賤者不<lb/>
虚天其居歆人以呼舞<lb/>
梁袁昻謝武帝啟　塗山始會致防風之誅酆邑方構<lb/>
有崇侯之伐未有緩憲于斮戮之人賖刑于耐罪之族<lb/>
出萬死入一生如臣今日者也　幸約法之𢎞承觧網<lb/>
之宥猶當降等薪粲遂乃頓釋鉗赭歛骨吹魂還編黔<lb/>
庶濯疵蕩穢入楚游陳天波既洗雲油遽沐<lb/>
<pb n="KR3k0053_WYG_004-68a"/>
漢張俊上書　臣棄恩負義自陷重刑情斷意訖無所<lb/>
復望廷尉鞠遣歐刀在前棺絮在後魂魄飛揚形容已<lb/>
枯陛下聖澤以臣常在近密識其状貌傷其眼目留心<lb/>
曲慮特加偏覆喪車復還白骨更肉披棺發槨起見白<lb/>
日天地父母能生臣俊不能使臣俊當死復生陛下德<lb/>
過天地恩重父母誠非臣俊破碎骸骨舉宗肉爛所報<lb/>
萬一<lb/>
　　政術部<hi>風俗</hi>
<pb n="KR3k0053_WYG_004-68b"/>
晉左思吳都賦　開市朝而並納橫闤闠而流溢混品<lb/>
物而同㕓并都鄙而為一士女佇眙工賈駢坒紵衣絺<lb/>
服雜沓漎萃輕輿按轡以經隧樓船舉颿而過肆果布<lb/>
輻凑而常然致逺流離與珂珬䌖賄紛紜器用萬端金<lb/>
溢磊砢珠琲䦨干桃笙象簟韜于筒中蕉葛升越弱于<lb/>
羅紈澀譶澩㺒交貿相競諠譁喤呷芬葩䕃映揮袖風<lb/>
飄而紅塵晝昏流汗霡霂而中逵泥濘富中之氓貨殖<lb/>
之選乘時射利財豐巨萬競其區宇則并疆兼巷矜其<lb/>
<pb n="KR3k0053_WYG_004-69a"/>
宴居則珠服玉饌<lb/>
唐李庾東都賦　開元太平海波不驚乃駕神都東人<lb/>
誇榮時則轔轔其車殷殷其徒行者不賫衣食委衢冠<lb/>
冕之夫綺羅之婦百室連歌千筵接舞髙樓大觀陳賔<lb/>
宴侣金堂玉尸絲哇管語我道如堯我税如貉貧庾而<lb/>
稲賤笥如裼比屋相視恥衣空帛開塲分肆不列麰麥<lb/>
唐盧照鄰長安古意詩　長安大道連狹斜青牛白馬<lb/>
七香車玉輦縱橫過主第金鞭絡繹向侯家龍銜寶盖<lb/>
<pb n="KR3k0053_WYG_004-69b"/>
承朝日鳳吐流蘇帶晚霞百丈游絲爭繞樹一羣嬌鳥<lb/>
共啼花啼花戲蝶千門側碧樹銀臺萬種色複道交忩<lb/>
作合歡雙闕連甍垂鳳翼梁家畫閣天中起漢帝金莖<lb/>
雲外直樓前相望不相知陌上相逢詎相識借問吹簫<lb/>
向紫烟曾經學舞度芳年得成比目何辭死願作鴛鴦<lb/>
不羡仙比目鴛鴦真可羡雙去雙來君不見生憎帳額<lb/>
綉孤鸞好取開簾帖雙燕雙燕雙飛遶畫梁羅帷翠被<lb/>
欝金香片片行雲著蟬鬢纖纖初月上鵶黄鵶黄粉白<lb/>
<pb n="KR3k0053_WYG_004-70a"/>
車中出含嬌含態情非一妖童寶馬鐵連錢倡婦盤龍<lb/>
金屈膝御史府中烏夜啼廷尉門前雀欲棲隱隱朱城<lb/>
臨玉道遥遥翠幰沒金堤挾彈飛鷹杜陵北探丸借客<lb/>
渭橋西俱邀俠客芙蓉劒共宿倡家桃李蹊倡家日暮<lb/>
紫羅裙清歌一轉口氛氲北堂夜夜人如月南陌朝朝<lb/>
騎似雲南陌北堂連北里五劇三條控三市弱栁青槐<lb/>
拂地埀佳氣紅塵暗天起漢代金吾千騎來翡翠屠蘇<lb/>
鸚鵡杯羅襦寶帶為君觧燕歌趙舞為君開别有豪華<lb/>
<pb n="KR3k0053_WYG_004-70b"/>
稱將相轉日廻天不相讓意氣由來排灌夫専權判不<lb/>
容蕭相専權意氣本豪雄青虬紫燕坐生風自矜歌舞<lb/>
長千載自謂驕奢陵五公節物風光不相待桑田碧海<lb/>
須臾改昔時金堦白玉堂即今唯見青松在寂寂寥寥<lb/>
揚子居年年嵗嵗一牀書獨有南山桂華發飛來飛去<lb/>
襲人裾<lb/>
梁武帝霸府禁奢令　夫在上化下草偃風從世之澆<lb/>
淳恒由此作自永元失德書契未紀窮凶極悖焉可勝<lb/>
<pb n="KR3k0053_WYG_004-71a"/>
言既而琁室外搆傾宫内積竒技異服殫所未見上慢<lb/>
下暴淫侈競馳國命朝權政移近習販官鬻爵賄貨公<lb/>
行竝甲第康衢漸臺廣室長袖低昻等和戎之賜珍羞<lb/>
百品同伐氷之家愚人因之浸以成俗驕豔競爽夸麗<lb/>
相髙至乃市井之家貂狐在御工商之子緹繡是襲日<lb/>
入之次夜分未反昧爽之朝期之清旦聖明肇運勵精<lb/>
惟始雖曰纘戎殆同創革且淫費之後繼以興師鉅橋<lb/>
鹿臺洞罄不一孤忝荷大寵務在澄清思所以仰述皇<lb/>
<pb n="KR3k0053_WYG_004-71b"/>
朝大帛之㫖俯厲微躬鹿裘之義解絃更張斵雕為樸<lb/>
自非可以奉粢盛修黻冕習禮樂之容繕甲兵之備此<lb/>
外衆費一皆禁絶御府中署量宜罷省掖庭備御妾之<lb/>
數大響絶鄭衛之音其中有可以率先卿士准的甿庶<lb/>
菲食薄衣請自孤始加羣才竝軌九官咸事若能人務<lb/>
退食競存約已移風易俗庶期月有成昔毛玠在朝士<lb/>
大夫不敢靡衣偷食魏武歎曰孤之法不如毛尚書孤<lb/>
雖德謝往賢任重先達實望多士得其此心<lb/>
<pb n="KR3k0053_WYG_004-72a"/>
唐獨孤及上元二年豫章冠盖盛集記　𢎞舸巨鷁舳<lb/>
接艫隘輶車鸞鑣轊挂轂擊<lb/>
晉書石崇𫝊　春畦靃靡列于凝沍之晨錦帳逶迤亘<lb/>
以山川之外<lb/>
　　政術部<hi>興亡</hi>
唐吕令問雲中古城賦既而年代倐忽朝市遷徙干戈<lb/>
鼙鼓之雄綺羅絲竹之美孰不煙散雨絶沙埋灰委樹<lb/>
名觀而詎存鳥稱樂而俱死危堞既覆髙墉復夷寥落<lb/>
<pb n="KR3k0053_WYG_004-72b"/>
殘徑依稀舊墀榛棘蔓而未合苔蘚紛乎相滋伏熊鬭<lb/>
贙騰麕聚麋常鳴悍鷩乍嘯愁鴟不可勝紀但令人悲<lb/>
胡風起兮馬嘶急漢月生兮鴈飛入可憐久戍人懐歸<lb/>
空佇立<lb/>
張嵩雲中古城賦　温室樹古瀛洲水涸城未哭而先<lb/>
崩梁無歌而自落<lb/>
張鼎古銅雀臺賦　慷慨遺文凄凉舊閣罇盈玉座燈<lb/>
映蘭幕媫妤妓人鼓舞歌唱當春月而朝臨悵日暮而<lb/>
<pb n="KR3k0053_WYG_004-73a"/>
西望見松栢之成行愁歌舞之相向及石氏之謀帝位<lb/>
高歡之竊神器雖修舊而増崇竟移時而改代銅龍噴<lb/>
水似落九天金鳯銜珠終淪五綵我君遑遑行指鄴旁<lb/>
弔古太息馮髙獨傷東郊道兮蕪漫西原樹兮微茫露<lb/>
窟吒兮泣蒼蘚風蕭梢兮悲白楊粧樓歇艶畫閣銷香<lb/>
陂陀巖岏巋峞摧藏井幹㓕兮有遺甃殿垣毁兮無華<lb/>
構但見蓁蓁蒿棘生復看觺觺飢鼯鬬雨嘯幽畿<hi>渠希切</hi>
月哀離狖宿莾撐骨危巢覆鷇平臯晚兮拱木生寒紫<lb/>
<pb n="KR3k0053_WYG_004-73b"/>
陌昏兮黄埃奪晝人壽㡬何留恨日多追士衡以投弔<lb/>
效明逺以作歌<lb/>
唐吳少微過漢故城詩　大漢昔未定强秦猶擅塲中<lb/>
原逐鹿罷髙祖鬱龍驤經始謀帝坐兹焉壯未央規模<lb/>
窮棟宇表裏浚城隍羣后崇長樂中朝增建章鈎陳被<lb/>
蘭錡樂府奏芝房翡翠明珠帳鴛鴦白玉堂清晨寶鼎<lb/>
食閒夜鬱金香天馬來東道佳人傾北方何其赫隆盛<lb/>
自謂寶靈長厯數有時盡哀平嗟不昌氷堅成巨猾火<lb/>
<pb n="KR3k0053_WYG_004-74a"/>
德遂頺綱奥位非虚校貪夫竟速亡魂神吁社稷豺虎<lb/>
鬬巖廊金狄移㶚岸銅盤向洛陽君王無處所年代㡬<lb/>
荒凉宫闕誰家域榛蕪罥我裳井田唯有草海水變成<lb/>
桑在昔髙門内于今岐路傍餘基不可識古墓列成行<lb/>
狐兎驚魍魎鴟鴞嚇獝狂空城寒日晚平野暮雲黄烈<lb/>
烈樊青棘蕭蕭吹白楊千秋并萬歲空使詠歌傷<lb/>
張九齡經江寧覽舊跡至𤣥武湖詩　南國更數世北<lb/>
湖方十洲天清華林苑日晏景陽樓幕下廻仙騎津傍<lb/>
<pb n="KR3k0053_WYG_004-74b"/>
駐綵斿鳬鷖喧鳯管荷芰鬭龍舟七子陪詩賦千人和<lb/>
棹謳應言在鎬樂不譲橫汾秋風俗因紓慢江山成易<lb/>
由駒王信不武孫叔是無謀佳氣日將歇覇功誰與修<lb/>
桑田東海變麋鹿姑蘇遊否運争三國康時劣九州山<lb/>
雖幕府在舘豈豫章留水淀還相閲菱歌亦故遒雄圖<lb/>
不足問難想事風流<lb/>
司空曙南浦望漢宫詩　荒原空有漢宫名衰草茫茫<lb/>
雉堞平連鴈下時秋水在行人過盡暮烟生西陵歌唱<lb/>
<pb n="KR3k0053_WYG_004-75a"/>
何年絶南陌登臨此日情故事悠悠不可問寒禽野水<lb/>
自縱橫<lb/>
宋曾肇賀上𫝊國寶表　臣聞夫國璽之有去來猶周<lb/>
鼎之有輕重好治而惡亂舍昏而即明頃自有唐之衰<lb/>
荐更五代之季伏而不發殆且百年忽爾自歸將𫝊萬<lb/>
世所以表祖宗積累之慶告社稷靈長之休在聖與仁<lb/>
宜昌而壽恭惟皇帝陛下沉潛廸哲剛健好生參天地<lb/>
以成能垂子孫而作則果有神物是貽皇家固將配甘<lb/>
<pb n="KR3k0053_WYG_004-75b"/>
露以紀元豈止擬芝房而度曲<lb/>
徐陵為梁貞陽侯與王太尉僧辨書　天狼炳曜非無<lb/>
戰陣之風參虎揚芒便有干戈之務至于夏鍾夷羿周<lb/>
厄犬戎漢委珠嚢秦亡寶篋彰于史籍可得而聞　陶<lb/>
唐既作天歸烏啄之臣豐畢將興特挺鷹揚之佐明公<lb/>
量苞金鉉神表玉璜儷衮欽才平階佇德固以留連管<lb/>
樂惆悵風雲濡足維時投竿斯在去歲兇徒不騁言次<lb/>
巴丘鼓聲聞一柱之臺烽火照三休之殿公則懸麾羽<lb/>
<pb n="KR3k0053_WYG_004-76a"/>
扇猶對投壺戎羯咸奔鯨鯢俱剪樓船萬舳還繫昆明<lb/>
胡馬千羣皆輸長樂于是乎夏首西浮雲行電邁彭波<lb/>
東匯谷静山空扼鵲尾而據王畿登牛頭而掃天闕漸<lb/>
臺偽帥仍𫝊首于帝京郿塢元兇咸刳膓于軍市青羌<lb/>
赤狄同畀豺狼胡服夷言咸為京觀公園陵盡拜忠貫<lb/>
長沙神主咸安勲踰髙密重以秦宫既獲魯殿猶存闢<lb/>
綠草于應門開青槐于武庫長安五陵之族鄠杜六遷<lb/>
之民襁負而歸都壥斯滿鬻脂藏脯遊騎擊鐘故市新<lb/>
<pb n="KR3k0053_WYG_004-76b"/>
城飛甍華屋東莞舊宅人識桑榆南頓荒田家分禾黍<lb/>
豈以鄉名穀熟邑號禾興而已哉<lb/>
周庾信擬連珠　盖聞彼黍離離大夫有喪亂之感麥<lb/>
秀漸漸君子有去國之悲是以建章低昂不得猶瞻㶚<lb/>
岸景陽淪没非復能臨偃師<lb/>
又　盖聞市朝遷貿山川悠逺是以狐兎所處由來建<lb/>
始之宫荆棘參天昔日長洲之苑<lb/>
唐蘇頲長安西明寺塔　豐不當必蔀儉不師且奪終<lb/>
<pb n="KR3k0053_WYG_004-77a"/>
異謀始之則滿非守成之具從梁邸第寧復賔遊封薛<lb/>
池臺果成童牧<lb/>
元黄之潤州江寧縣瓦棺寺維摩詰畫像碑　江山寂<lb/>
寥居處緬邈年移代改留侯歎過隙之駒物是人非丁<lb/>
令化遼城之鶴<lb/>
　<lb/>
　<lb/>
　<lb/>
<pb n="KR3k0053_WYG_004-77b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古儷府卷四<lb/>
</p>
<p>
</p>
  </div>
</body>
</text>
</TEI>
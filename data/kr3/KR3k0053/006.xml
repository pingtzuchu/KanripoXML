<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古儷府卷六</head> <lb/>
    <p>
<pb n="KR3k0053_WYG_006-1a"/>
欽定四庫全書<lb/>
　古儷府卷六<lb/>
　　　　　　　　　　　　明　王志慶　編<lb/>
　　職官部<hi>三公</hi>
宋李綱宰相除三公制　臣作朕股肱擢預經綸之政<lb/>
帝賚予良弼遂膺考爰之求勱相國家敉寧方夏燮諧<lb/>
四氣之序參聽百官之成當軸處中材足以運動樞極<lb/>
贊元經體道足以和同天人禮樂興於百年聲教訖於<lb/>
<pb n="KR3k0053_WYG_006-1b"/>
四海俾予從欲以治時乃佐王之休疇其勲庸宜有褒<lb/>
寵<lb/>
齊孔稚珪爲王敬則讓司空表　先帝擢臣以榮華陛<lb/>
下伸臣以富貴遂行北帶五州東跨六郡内亞三鼎外<lb/>
齊四嶽蟬佩之暎則左右交暉龜組之華則縱横吐耀<lb/>
輕輪徐動則劔㦸如雲飛葢暫停則歌鐘成列摐金龍<lb/>
吹鬱其前鳴笳鳯管疊其後鄧禹若不遭漢光則南陽<lb/>
之掾吏微臣若不逢明聖則孤城之戍客豈可加以正<lb/>
<pb n="KR3k0053_WYG_006-2a"/>
台之席登以論道之寄啟黄扉而燮五緯躡青帷而調<lb/>
四序<lb/>
梁劉孝儀爲臨川王解司空表　臣以庸薄謬竊隆重<lb/>
職班三事任總六條衣衮坐槐既闕論道馳𫝊憩棠尤<lb/>
慚爲政而俯司土地仰燮隂陽棟撓之譏已彰愆伏之<lb/>
咎爰著今水沴乃作旱魃爲災山無薈蔚雲成煙火陛<lb/>
下曲私未垂策免臣職是當逃責乞降兹台步協此天<lb/>
人<lb/>
<pb n="KR3k0053_WYG_006-2b"/>
陳沈烱爲陳太傅讓表　若使幅巾衡巷口絶平呉朝<lb/>
遊赤松暮過濟北出就侯服入褫龍章則四郊有壘誰<lb/>
守社稷如其雄㦸在前强弩自衛負孺子之圖飾緣鶴<lb/>
之鼎軍威重於䕶将國禮貴於寒門則臣道尚卑孰云<lb/>
非逼<lb/>
呉均揚州建安王讓知司徒表　臣聞𤣥黄之馬事絶<lb/>
於銜鑣蠧朽之材飾乖於丹漆何則千里之志已窮萬<lb/>
乗之噐無取逺物近身於焉在譬<lb/>
<pb n="KR3k0053_WYG_006-3a"/>
後魏温子昇爲司徒髙敖曹謝表　委水横流羣龍交<lb/>
戰徒悲道䘮空懐主辱雖復見義援戈臨危奮劔顧慚<lb/>
後衂終謝先鞭事等泣河無救三川之竭有類憂天豈<lb/>
支四極之壊<lb/>
宋李劉賀史丞相除太傅啟　竊以傅者傅之德義不惟<lb/>
其官惟其人臣哉臣作股肱罕有是父有是子若西京<lb/>
厚王陵之寵及東都旌卓茂之年雖加衡紞以鞶纓俱<lb/>
匪箕裘之鼎鼐於皇孝廟舊學越倫當淳熈丙午之壽<lb/>
<pb n="KR3k0053_WYG_006-3b"/>
上皇以正月戊子而進亞父今専槐之正位有喬木之<lb/>
世臣父子一家兩兩齊三台之色君臣千載重重聚四<lb/>
紀之間賁然緑綈之新復此青氊之舊　風震雨凌而<lb/>
棟梁自若火炎水潤而鼎實各調葢享天心非要人爵<lb/>
陶侃之指紋貫徹猶三遜以滋髙丁固之松夢留連甘<lb/>
十年之不調上念慈闈之訓日思元老之功無官酬公<lb/>
維師尚父猶堅謙抑力反渙揚姑隆絶席之班式舉戴<lb/>
輿之典虹明帶玉龜顧印金備衮冕之上儀増衣冠之<lb/>
<pb n="KR3k0053_WYG_006-4a"/>
盛事改容而禮論道以經平淮用八千兵更酬謝傅蒼<lb/>
生之志辭齊封三萬户㑹尋留侯黄石之盟<lb/>
蘇軾賀文太尉啟　道本天合德爲人師信及二川之<lb/>
豚魚威加兩河之草木身任休戚言爲重輕始若留侯<lb/>
弱冠而遇髙祖晩同尚父黄髪而亮武王既奉册書益<lb/>
新民聽方将威懐北敵係頸長纓約束河工軌流故道<lb/>
然後入調伊傅之鼎歸躡松喬之游輿論所期斯言可<lb/>
必<lb/>
<pb n="KR3k0053_WYG_006-4b"/>
周王褒太傅燕文公于謹碑銘　公稟山岳之上靈含<lb/>
風雲之秀氣雕良玉於亷劌鍊貞金於鍌鋈　魏恭帝<lb/>
元年爲大司㓂正刑糾慝國無害馬之倫翦暴詰姦民<lb/>
無飲羊之俗三刺薦無簡之文兩造陳禁邪之憲　世<lb/>
爲邊将少習兵書當敵制機臨戎應變増壘減竈之圖<lb/>
題樹繫桑之畧軍中罷戰無廢雅歌壮士志驕時觀投<lb/>
石及乎名髙衛霍爵重韓彭錫邑増於鄭僑賜樂同於<lb/>
魏絳丹節比司𨽻之貴緹騎埒金吾之寵座闕倡歌之<lb/>
<pb n="KR3k0053_WYG_006-5a"/>
娯堂無鐘鼓之奏辭功坐樹不伐征西之勲還第角巾<lb/>
無競龍驤之賞<lb/>
王褒太保呉武公尉遲綱碑銘　公命世挺生應期<lb/>
間出嵩華峻極降惟岳之上靈霜露所均體中和之秀<lb/>
氣危松擢本且觀後雕之質貞桂挺生便體冬華之秀<lb/>
是故以辰昴膺慶風雲𤣥感者焉公柔順内凝英華外<lb/>
發斧藻仁義珪璋令範危勁之節冠四序而喻秀堅貞<lb/>
之操經百鍊而不銷加以逵門射法逺中㦸支飬由箭<lb/>
<pb n="KR3k0053_WYG_006-5b"/>
神遥穿懸葉巧極将軍之伎精窮校尉之官<lb/>
後漢蔡邕太尉李咸碑銘　天垂三台地應五岳降生<lb/>
我公應鼎之足奕世載德名昭圖籙既文且武桓桓紹<lb/>
續外則折衝内則大麓<lb/>
梁沈約齊太尉王儉碑銘　瞻旦奭而齊軫軼䕫龍而<lb/>
長騖百辟翹首譬列星之仰望舒千里結轍若派流之<lb/>
宗江漢及宋道盛運鼎命将改而瞻烏所集未知適歸<lb/>
公髙卧閒宇獨咤虚室眷龍顔以託夢詠日角以興言<lb/>
<pb n="KR3k0053_WYG_006-6a"/>
佇傅巖之下懐滋水之上慨深版蕩念在濡足霸君亦<lb/>
慮屬一匡情降三顧卜匪熊羆唯人是與公深覩興廢<lb/>
妙識人英察榮光於河渚攀龍翼於雲漢傾方寸以奉<lb/>
國忘七尺以事君殊文共㑹異軫同歸堆案盈几充庭<lb/>
滿室隨方引應斷决如流辭不輟響紙無停筆精明外<lb/>
朗神彩傍映矖矚接其光景風雲溢乎帷席<lb/>
後魏温子昇西河王謝太尉表　臣聞拂羽決起力謝<lb/>
摩天策蹇載馳功微送日将短翮難以陵髙駑乗無由<lb/>
<pb n="KR3k0053_WYG_006-6b"/>
致逺雖復建旟出郡未追楚趙之風捧壺入侍徒踵金<lb/>
張之迹及天祚明德運啟興王六遂始遷九鼎初定於<lb/>
焉承乏有用當官草靡從風未遑克讓常恐執轡輕輪<lb/>
操刀傷錦<lb/>
宋傅亮司徒劉穆之碑　飛雲西泝則水絶鯨鯢乗轅<lb/>
東指則陸殪長虵<lb/>
陳徐陵司空章昭逹墓誌銘　周原膴膴佳氣葱葱王<lb/>
業攸興帝圖斯盛在昔光武佐命鄰縣者鄧侯髙祖元<lb/>
<pb n="KR3k0053_WYG_006-7a"/>
臣同郡者蕭相公台輔之量便著綺紈瑚璉之姿無待<lb/>
雕琢起家爲東宫直前所奉之君則梁簡文皇帝既而<lb/>
黑山巨盗憑陵上國白水彊胡虔劉中夏公傾其産業<lb/>
募是驍雄思報皇儲累殱鯨㓂屬幽風有象代邸方降<lb/>
搜荆楚之英才資班輸之妙畧百樓忽起登雲霄而俯<lb/>
臨萬弩俱張隨雷霆而並震揚兵於九天之上决勝於<lb/>
千里之中殪彼羣兇皆無旋踵陳寳應至懐反叛客引<lb/>
周迪資其食力更事窺窬公奉詔崇朝飲氷将力前茅<lb/>
<pb n="KR3k0053_WYG_006-7b"/>
後勁步驟奔馳仍向甌閩殄其巢窟若夫鳴虵之洞深<lb/>
谷隠於蒼天飛猿之嶺喬樹參於雲日宜越艇而登嶠<lb/>
蒙燕犀而涉江威力紛紜震山風海於是咸俘僞師悉<lb/>
據髙墉爰洎滄溟莫不懲乂既而齊人無信将謀郢藩<lb/>
鬭艦戈船窺江淹漢公纔聞羽檄遽稟師期馳襲荆鄖<lb/>
應時燒蕩方欲宣威瀧汧大討梁華屬上将之韜光逢<lb/>
中台之掩曜大建三年薨於軍幕爾乃青烏栖墓白鶺<lb/>
標墳林有逃車樹同華葢前旍熊軾後乗龍轜介士發<lb/>
<pb n="KR3k0053_WYG_006-8a"/>
三河之民哀鐃同駟馬之曲長安𫝊坐恩禮盛於西京<lb/>
襄陽堕淚悲痛喧於南峴<lb/>
　　職官部<hi>政府</hi>
唐張九齡酧宋使君見贈詩　時來不自意宿昔謬樞衡<lb/>
翼聖負明主妨賢愧友生罷歸猶右職待罪尚南荆政<lb/>
有留棠舊風因繼組成髙軒問疾苦蒸庻荷仁明衰廢<lb/>
時所薄祇言僚故情<lb/>
髙適古樂府飛龍曲留上陳左相詩　德以精靈降時<lb/>
<pb n="KR3k0053_WYG_006-8b"/>
膺夢寐求蒼生謝安石天子富民侯樽爼資髙論巖廊<lb/>
揖大猷卿才𫝊世業相府盛嘉謀豁逹雲開景清明月<lb/>
映秋能爲吉甫頌更忝子房籌户牖思攀陟門欄尚阻<lb/>
脩髙山不易仰大匠本難投迹向松喬合心縁啟沃留<lb/>
公才山吏部書癖杜荆州幸沐千年聖何辭一尉休折<lb/>
腰知寵辱迴首見沈浮天地荘生馬江湖范蠡舟逍遥<lb/>
堪自樂浩蕩信無憂去矣從黄綬歸歟任白頭風塵與<lb/>
霄漢瞻望日悠悠<lb/>
<pb n="KR3k0053_WYG_006-9a"/>
髙適奉贈李右相林甫詩　風俗登淳古君臣揖大庭<lb/>
深沈謀九德宻勿契千齡獨立調元氣清心豁窅冥本<lb/>
枝連帝系長策冠生靈傅説明殷道蕭何律漢刑鈞衡<lb/>
持國柄柱石總朝經隠軫江山藻氛氲鼎鼐銘興中皆<lb/>
白雪身外盡丹青江海呼窮鳥詩書問聚螢吹嘘成羽<lb/>
翼提握動芳馨倚伏悲還笑昇沈醉復醒恩榮初就列<lb/>
含育忝宵形有竊丘山惠無時枕席寜壮心瞻落景生<lb/>
事感流萍莫以才難用終期善易聽未爲門下客徒謝<lb/>
<pb n="KR3k0053_WYG_006-9b"/>
少微星<lb/>
杜甫投贈韋左相詩　鳯厯軒轅紀龍飛四十春八荒<lb/>
開壽域一氣轉鴻鈞霖雨思賢佐丹青憶舊臣應圖求<lb/>
駿馬驚代得麒麟沙汰江湖濁調和鼎鼐新韋賢初相<lb/>
漢范叔已歸秦盛業今如此𫝊經固絶倫豫章深出地<lb/>
滄海濶無津北斗思喉舌東方領縉紳持衡留藻鑑聽<lb/>
履上星辰獨步才超古餘波德照隣聰明過管輅尺牘<lb/>
倒陳遵豈是池中物由來席上珍廟堂知至理風俗盡<lb/>
<pb n="KR3k0053_WYG_006-10a"/>
還淳才傑俱登用愚蒙但隠淪長卿多病乆子夏索居<lb/>
頻迴首驅流俗生涯似衆人巫咸不可問鄒魯莫容身<lb/>
感激時将晚蒼茫興有神爲君歌此曲涕淚在衣巾<lb/>
杜甫贈韋左丞丈濟詩　左轄頻虚位今年得舊儒相<lb/>
門韋氏在經術漢官須時議歸前列天倫恨莫俱鴒原<lb/>
荒宿草鳯沼接亨衢有客雖安命衰容豈壮夫家人憂<lb/>
几杖甲子混泥塗不謂矜餘力還來謁大巫歳寒仍顧<lb/>
遇日暮且踟蹰老驥思千里飢鷹待一呼君能微感激<lb/>
<pb n="KR3k0053_WYG_006-10b"/>
亦足慰榛蕪<lb/>
劉禹錫奉賀吏部尚書太常李卿二相公䇿免後即事<lb/>
述懐贈答詩　文雅闗西族衣冠趙北都有聲真漢相<lb/>
無纇勝隨珠當軸龍爲友臨池鳯不孤九天開内殿百<lb/>
辟看晨趨誡滿懲欹噐成功别大罏餘芳在公論積慶<lb/>
是神扶步武離台席徊翔集帝梧銓材秉秦鏡典樂去<lb/>
齊竽瀟灑風塵外逢迎詩酒徒唯應待華皓更食萬錢<lb/>
厨<lb/>
<pb n="KR3k0053_WYG_006-11a"/>
白居易寄獻北都留守裴令公詩　天上中台正人間<lb/>
一品髙休明值堯舜勲業過蕭曹始擅文三㨗終兼武<lb/>
六韜動人名赫赫憂國意忉忉伐蔡擒封豕平齊斬巨<lb/>
鼇兩河收土宇四海定波濤寵重移宫籥恩新換閫旄<lb/>
保釐東宅静守䕶北門牢晉國封疆濶并州士馬豪胡<lb/>
兵驚赤幟邊雁避烏號令下流如水仁沾澤似膏路喧<lb/>
歌五袴軍醉感單醪将校森貔武賔僚儼雋髦客無煩<lb/>
夜柝吏不犯秋毫神在䑓駘助魂亡獫狁逃德星銷彗<lb/>
<pb n="KR3k0053_WYG_006-11b"/>
孛霖雨滅腥臊烽戍髙臨代闗河逺控洮汾雲時漠漠<lb/>
朔吹冷颾颾豹尾交牙㦸虬髯捧佩刀通天白犀帶照<lb/>
地紫麟袍羌管吹楊柳燕姬酌蒲萄銀含鑿落線金屑<lb/>
琵琶槽遥想從軍樂應忘報國勞紫微留北闕緑野寄<lb/>
東臯忽憶前時㑹多慙下客叨清宵陪讌話美景從遊<lb/>
遨花月還同賞琴詩雅自操朱絃拂宫徴洪筆振風騷<lb/>
近竹開方丈依林架桔橰春池八九曲畫舫兩三艘徑<lb/>
滑苔粘屐潭深水没篙緑絲縈岸柳紅粉映樓桃爲穆<lb/>
<pb n="KR3k0053_WYG_006-12a"/>
先陳醴招劉共藉糟舞環金翡翠歌頸玉蠐螬盛德終<lb/>
難退明時豈易遭公雖慕張范帝未捨伊臯眷戀心方<lb/>
結踟蹰首已搔鸞凰上寥廓燕雀住蓬蒿欲獻文狂簡<lb/>
徒煩思鬱陶可憐四百字輕重抵鴻毛<lb/>
姚合奉寄東都留守令狐相公詩　除書東守洛陽宫<lb/>
恩比藩方任更雄拜表出時𫝊七刻排班衙日有三公<lb/>
旌旗嚴重臨闗外侍府清深接禁中三十六峰詩酒思<lb/>
朝朝閒望與誰同<lb/>
<pb n="KR3k0053_WYG_006-12b"/>
項斯獻令狐相公時相公郊壇行事迴詩　鶚在卿雲<lb/>
氷在壺代天才業本訏謨榮同伊陟𫝊朱户秀比王商<lb/>
入畫圖昨夜星辰回劒履前年風月滿江湖不知機務<lb/>
時多暇還許詩家屬和無<lb/>
李洞述懐獻覃相公詩　帝夢求良弼生身屬聖明青<lb/>
雲縣噐業白日貫忠貞靄靄隨春動忻忻共物榮静宜<lb/>
浮競息坐覺好風生萬國惟應躍千門望盡傾瑞含楊<lb/>
栁色氣變管絃聲百辟尋知度三階正有程魯儒視藴<lb/>
<pb n="KR3k0053_WYG_006-13a"/>
藉周誥美和平碧水遺幽抱朱絲寄逺情風流秦印綬<lb/>
儀表漢公卿忠讜期登用回邪自震驚雲開長劒倚路<lb/>
絶一峯横九野方無事滄溟本不争國将身共許心與<lb/>
衆爲城早晩中條下煙塵一顧清南潭容伴鶴西笑忽<lb/>
遷鶯折樹恩難報懐仁命甚輕二年猶困辱百口望經<lb/>
營未在英侯選空勞短羽征知音初相國從此免長鳴<lb/>
唐沈詢魏謨拜相制　風后登庸軒圖以穆文終佐理<lb/>
漢業遂昌　自騰芳詞林振跡諫垣文宗知臣深加寵<lb/>
<pb n="KR3k0053_WYG_006-13b"/>
遇檢校甚峻守道不回未至逹官蔚爲國噐星霜屢變<lb/>
流落幾途秀木摧風燎原見玉汲黯心存乎廊廟望之<lb/>
志在於本朝　昔爾先祖爲唐輔臣人鏡之名阿衡比<lb/>
德爾尚纂承藝訓克嗣清風勉思貽厥之謀以闡将明<lb/>
之業<lb/>
玉堂遺範張𢎞靖拜相制　實天生德惟嶽降神端方<lb/>
静深信厚温宻質抱荆山之璞光含魏國之寳錯爾素<lb/>
履穆然清風出備爪牙總近闗之紀律入膺喉舌練中<lb/>
<pb n="KR3k0053_WYG_006-14a"/>
䑓之法制從容宰輔宻勿鼎司<lb/>
又王涯拜相制　屬者禁垣揮翰五字日宣選部持衡<lb/>
九流風動洊居肘腋之地歴試股肱之才進嘗伏於青<lb/>
蒲出不洩其温樹牟融得大臣之節毛玠有古人之風<lb/>
詢廟算以生知論兵鈐而暗合<lb/>
又權德輿拜相制　驥騄之質常識於逺途鸞鳯之姿<lb/>
宜巢於阿閣期於致理推之至公<lb/>
又夏侯孜拜相制　篙檝克修航艦以之濟海羽翮可<lb/>
<pb n="KR3k0053_WYG_006-14b"/>
勵鵾鵬於是摩天　大昴分精維嵩挺秀擅四海之賢<lb/>
俊作中朝之表儀　禮樂詩書資其懿範温恭孝愛輔<lb/>
以多才服道以致身含章而底力經國之用貫百川而<lb/>
不改其清應物之明體萬象而莫窮其照　福星時雨<lb/>
既惠巴庸景化元和須歸鼎鉉是用召於驛騎待以天<lb/>
工重開集鳯之池再仰問牛之化<lb/>
又楊收加恩制　噐茂渾金寳欽大玉瑩清氷於溽暑<lb/>
挺緑桂於嚴霜行過曽顔道兼夷惠詞冠一時而若非<lb/>
<pb n="KR3k0053_WYG_006-15a"/>
游藝學該千古而似不能言自鴻飛名塲鷺振班列憲<lb/>
署每聞其守法曲䑓咸著於推公常懷造膝之中俾見<lb/>
沃心之㫖謝安體識王儉精能動爲僉論所諧居益具<lb/>
瞻之望<lb/>
太平内制源乾曜拜相制　貞白可以勵時道義可以<lb/>
宏物虚懐同於抱月懸鏡不疲利噐比於成風刜鐘無<lb/>
滯固可充左曹之駮議翊中䑓之謀猷用參金鉉之司<lb/>
兼踐玉壺之制<lb/>
<pb n="KR3k0053_WYG_006-15b"/>
裴度拜相制　文融菁華行茂枝葉居然廊廟之噐出<lb/>
於領袖之門西掖司言南䑓執憲常懷逺畧屢告嘉猷<lb/>
實宣力以徇公况外身而憂國霜雪無改雷風有恒<lb/>
崇道德之藩籬士有致命資忠信之甲胄兵無容刃人<lb/>
具瞻爾天方賚予<lb/>
崔嶼崔龜從拜相制　漢中大業魏邴克賛其謨謀開<lb/>
元盛時姚宋同匡其治理　烈火方熾珪璋更寒飛霜<lb/>
已嚴竹栢猶翠自出入劇職徊翔清途經歴五年恭勤<lb/>
<pb n="KR3k0053_WYG_006-16a"/>
一貫粉署潔賜衣之操掖垣髙白鳯之文　吉甫德全<lb/>
於文武彦回望著於台衡旣諧具瞻實允元輔　於戯<lb/>
惟木從繩載懐藥石之誡惟風偃草兾流霖雨之功與<lb/>
其順美以昭忠不若盡規而輔德與其嚴刑而就理不<lb/>
若齊禮以安人佇聞嘉言共底交泰無令伊傅獨美典<lb/>
墳<lb/>
張説讓右丞相表　臣少長儒門懇鑿墳史才非髙俗<lb/>
官不因人徒以命偶龍興位階鴻漸五入西掖七踐南<lb/>
<pb n="KR3k0053_WYG_006-16b"/>
宫中間拙延謫放直招玷缺傷矢之禽聞弦虚墜賜環<lb/>
之客聽歌先泣此則魂爲危感氣由懼奪安可重收廢<lb/>
器再辱端揆何以師長禮闈正持憲府當今典章革故<lb/>
風教鼎新野無四隠朝有三傑具瞻之地願擇時髦臣<lb/>
幸沐遺簮墮履之恩好生養老之德朝遊簡牘暮對圖<lb/>
書受賜無涯循榮過分豈更干處士之横議招匈奴之<lb/>
遙哂艾骨自瘡負乗致㓂雖則愚情懐戀靦冒求寵亦<lb/>
望聖慈限約令度餘年願停今授長守舊史<lb/>
<pb n="KR3k0053_WYG_006-17a"/>
元稹爲蕭相公讓官表　臣猥以凡才謬居重任當陛<lb/>
下維新之始辱陛下爰立之恩有累樞衡無禆衮職外<lb/>
致匈奴之哂内失蒼生之心推換炎凉因循德澤妨塞<lb/>
賢路塵忝台階自顧疲驂方求息駕豈謂陛下特迂神<lb/>
鑒曲盼凡材再生<hi>集作提</hi>腹背之毛重委股肱之地大辜<lb/>
人望猶簡帝心雖君父深恩莫知其惡而駑駘力竭何<lb/>
以自安豈敢退而生光實願求其死所伏望再移天眷<lb/>
重選時英特迴加膝之恩别求沃心之相<lb/>
<pb n="KR3k0053_WYG_006-17b"/>
錢翊代人謝再入相表　中台不耀先慙箕斗之光元<lb/>
首自明何効股肱之力<lb/>
胡曽賀髙相公除荆南啟　臂斷華山宜假巨靈之力<lb/>
决平洪水須憑大禹之才　既無易於肩堯遂有成於<lb/>
命説<lb/>
杜牧謝周相公啟　常切如家之憂每懐撻市之恥<lb/>
羅隱投永寜李相公啟　今者風雨得生成之候鑪鎚<lb/>
升鼓鑄之司郭令軍前潜抽妓樂崔寧城外暗毁池䑓<lb/>
<pb n="KR3k0053_WYG_006-18a"/>
登庸之時序未遙反斾之鎡基已兆<lb/>
李商隠賀相國汝南公啟　伏惟閣下昭回降彩沆<lb/>
瀣融精徃執靈鉟正星辰之分野今調鏤鼎猶日月之<lb/>
得天昔軒后師臣成王畏相殷奉伊尹則謂之元聖周<lb/>
事吕尚則命爲太公此王者之所以尊賢傑而不以爲<lb/>
疑也至於姬旦金縢不與燕召同列仲尼麟史不令游<lb/>
夏措辭甘盤尊舊學之名夷吾居仲父之位此又賢傑<lb/>
之所以自負其道而不以爲讓也上下交感人祗叶從<lb/>
<pb n="KR3k0053_WYG_006-18b"/>
是我后夷姦秉哲之辰是閣下宰物匡時之夕清廟係心<lb/>
矣蒼生延首矣允也無間樂哉惟時某早奉輝光嘗蒙<lb/>
咳唾牛心致譽麈尾交談而契濶十年流離萬里扶風<lb/>
歌則劉琨抱膝白頭吟則鮑照撫膺重至門闈空餘皮<lb/>
骨方從初服無補大鈞穿履弊衣正同東郭槁項枯馘<lb/>
乃類曹商未知伏謁之期徒切太平之賀<lb/>
宋劉克莊賀范左相啟　恭惟某官稟元化之精粹蹈聖<lb/>
人之中庸貴處廟堂臞如山澤其秉心誠實故君子咸<lb/>
<pb n="KR3k0053_WYG_006-19a"/>
附其蓄德深厚故小人不疑屬者諸公欲手版下新亭<lb/>
之拜時惟元老獨舉扇障武昌之塵然後太阿之柄還<lb/>
然後九鼎之勢重十全無遺慮矣一變猶反手然斯謀<lb/>
斯猷惟君陳之告我朕夢朕卜以汝説而賚予必能容<lb/>
折檻之人必不罪舉播之士必開宻網必革副封必斥<lb/>
絶𢎞羊張湯必追還陽城陸贄魯安得削隐然儒無敵<lb/>
之功呉未可圖良以彼有人之故<lb/>
魏了翁賀鄭丞相啟　翰苑受命於禁中掖垣代言於<lb/>
<pb n="KR3k0053_WYG_006-19b"/>
閣下今或先數旬而呈藁斷無楊大年因三讓而求歸<lb/>
或後累月而草詞亦非劉原父以九制而被遇<lb/>
張守賀趙丞相啟　獻納論思夙著排姦之節賛襄<lb/>
輔弼尤髙經逺之謀惟光武能推赤心而綘侯可屬大<lb/>
事㑹羽書之遽至奉革輅以徂征師律一新坐據江山<lb/>
之險㨗書屢上幾成京觀之封致醜類之宵奔本嘉猷<lb/>
之辰告射鵰賈勇雖多李廣之無雙指獸收功誰出蕭<lb/>
何之第一宜頒宸綍首冠台躔舍爵之賞既行歸疆之<lb/>
<pb n="KR3k0053_WYG_006-20a"/>
期可待<lb/>
石楙賀張左丞啟　妙呼吸百家之學久代王言奮<lb/>
經綸四海之才進陪國論賢者在位君子得輿帝曰徃<lb/>
哉汝諧人亦喜而不寐<lb/>
王安石賀韓魏公啟　受天秀氣爲世元龜誠節表於<lb/>
當時德望冠乎近代典司宻總命攬中權毁譽幾至於<lb/>
萬端夷險常持於一意故四海以公之用舍一時爲國<lb/>
之安危越執鴻樞遂躋元輔以人才未用爲大恥以國<lb/>
<pb n="KR3k0053_WYG_006-20b"/>
本不建爲深憂言衆人之所未嘗任大臣之所不敢及<lb/>
臻變故果有成功英宗以哀疾荒迷慈聖以謙沖退託<lb/>
内揆百官之衆外當萬事之微國無危疑人以静一周<lb/>
勃霍光之於漢能定策而終以致疑姚崇宋璟之於唐<lb/>
善致理而未嘗遭變記在舊史號爲元功未有獨運廟<lb/>
堂再安社稷弼亮三世敉寜四方崛然在諸公之先煥<lb/>
乎如今日之懿若夫進退之當於義出處之適其時以<lb/>
彼相方又爲特美<lb/>
<pb n="KR3k0053_WYG_006-21a"/>
秦觀賀吕相公啟　媧皇補天之際髙宗夢帝之初未<lb/>
就泥金正資陶鑄不調琴瑟方賴更張是謂大有爲之<lb/>
時必得非常人之佐恭惟中書僕射相公累朝元老名<lb/>
世大儒力足以扶持顛危風足以興起貪懦青天白日<lb/>
奴𨽻亦知其明璞玉渾金鑒識莫名其器既天資之篤<lb/>
實加地胄以髙華四世五公勲在王室一門萬石寵冠<lb/>
廷臣宗族謂之小許公夷狄以爲真漢相果從人望爰<lb/>
享天心方思左轄之嚴遽踐鸞䑓之峻獻可替否而思<lb/>
<pb n="KR3k0053_WYG_006-21b"/>
矯激之過解紛挫鋭而有調和之能必欲成仁之始終<lb/>
非特潔身之去就繇是端人坌集異黨寖微寛大之澤<lb/>
四覃苛刻之風一變名既得功而並立位當與德而俱<lb/>
崇明詔始班吉士交慶太公入國固知天下之父歸伊<lb/>
尹得君益見聖人之任重某猥縁幸㑹叨被題評昔陪<lb/>
北海之樽有同夢寐今望平津之舘如隔雲天但欣衆<lb/>
正之路開始信太平之塞責<lb/>
唐王勃上劉右相書　聖人有作羣材畢舉星辰入仕揖<lb/>
<pb n="KR3k0053_WYG_006-22a"/>
讓朱鳥之門風雨稱臣奔走蒼龍之闕方欲停旒金室<lb/>
引成康於己任闢廣瑶林復堯舜於兹日可謂明明穆<lb/>
穆盡天子之容貌矣抑嘗聞之丹山九仞烟峰非數簣<lb/>
之功紫極千門雲䑓俟萬楹之力故天下至曠神器不<lb/>
可獨専天道無私𤣥勲有待而立書曰元首明哉股肱<lb/>
良哉好問則裕自用則小况掌萬國之權受一人之寵<lb/>
動見臧否言知利害君侯足下何時易耶<lb/>
<hi>闕</hi>　　策宰相科問　夢想傅巖之野佇思磻溪之上<lb/>
<pb n="KR3k0053_WYG_006-22b"/>
遂得乗箕入相就三命而作鹽梅投釣昇朝封四履而<lb/>
稱師父　欲使隂陽調六律風雨應四時一百姓之心<lb/>
平九州之利餘糧棲畝外户不扄亭障無虞闗河罷戍<lb/>
漁者虚湍瀨田者讓肥腴路不拾遺市無二價眷言於<lb/>
此何道以臻<lb/>
晉袁宏丞相桓温碑銘　河洛澄清華梁卷翳<lb/>
孫綽丞相王導碑文　柔暢協乎春風温煗侔於冬日<lb/>
信人倫之水鏡道德之標準也　匪躬而身全遺功而<lb/>
<pb n="KR3k0053_WYG_006-23a"/>
勲舉<lb/>
唐李嶠讓知政事表　臣才實凡庸志無逺大叨預簮履<lb/>
遂升䑓閣踐金門而游石室掌狐史而參鳯綸被蜉蝣<lb/>
之衣徒竊榮寵接鴛鷺之羽乆慚尸曠甘受妨賢之責<lb/>
忽承非次之恩仍使參預機衡獻替帷幄持濟川之舟<lb/>
楫味和羮之醯醢以挈瓶之智陪負鼎之遊将何以祗<lb/>
奉帝難弼亮皇極况丹青所運鼓舞通於四時鑪錘所<lb/>
裁綱紀行於萬俗動闗政體豈易其人<lb/>
<pb n="KR3k0053_WYG_006-23b"/>
宋陸游賀周參政啟　典謨實列於六經臣主難逢於<lb/>
千載髙文大作或托之不得其人老師宿儒有死而莫<lb/>
見於世維時鴻碩之彦早冠清華之途成功昭於神明<lb/>
大業刻之金石發德音下明詔大哉王言建顯位施尊<lb/>
名震於方外一變猥釀枝駢之體以還雄深灝噩之風<lb/>
縉紳竊誦而得師夷狄𫝊觀而動色顧於昭代可謂殊<lb/>
勲雖箕潁之志屢陳然莘渭之求焉徃恭惟某官任重<lb/>
而宏毅謨明而弼諧以窮深測逺之才坐酬衆務以極<lb/>
<pb n="KR3k0053_WYG_006-24a"/>
髙蟠厚之氣隂折遐衝至於擅世之英辭本皆全德之<lb/>
餘事僅少施於一二已見謂於崇谹豈容卷懐經濟之<lb/>
圖遂欲袖手寛閒之地公無困我初誦留行之言上誠知<lb/>
人亟下延登之命然易簡者聖君之眷難居者天下之<lb/>
名方仰對於寵光願益思於抑損茂迪謙尊之吉永爲<lb/>
善類之依<hi>已上知政事</hi>
唐賈至授房琯文部尚書同平章事制　秉忠義之規<lb/>
靡憚艱險挺松筠之操寧移歳寒宜承題劒之榮式允<lb/>
<pb n="KR3k0053_WYG_006-24b"/>
濟川之望<lb/>
楊鉅授陸扆平章事制　咸濩抱降神之韻珪璋挺華<lb/>
國之容包倚相之典墳紹平原之辭藻<lb/>
又授孫渥平章事制　壁立孤峰渭清一派早以閨門<lb/>
之行聞乎鄉黨之間張融髙文聚爲玉海孫綽麗賦擲<lb/>
作金聲頗喧驚座之辭華遂整冲天之羽翼鵬張上國<lb/>
顔淵首冠於諸科弓招小山穆生道優於置醴厥後簮<lb/>
御史筆講博士書從容累踐於南宫諫諍俄升於左闥<lb/>
<pb n="KR3k0053_WYG_006-25a"/>
蘭香見忌玉冷多猜比騷人湘浦之行繼賈誼長沙之<lb/>
役朕自知直道召歸掖垣每於敷陳必盡肺腑因朱雲<lb/>
折檻之對識張華王佐之才斷自中宸爰立作相彌縫<lb/>
不倦匡益居先操心願革於澆浮進善必先於行實搜<lb/>
決沈滯㧞用隱淪致我時風自爾而厚　張説當𤣥宗<lb/>
之代初啟集賢竇參居德宗之朝别分户部一則籠九<lb/>
流之墳籍一則萃四海之賦輿式仗英規遂兹兼領<lb/>
除鄭朗工部尚書同平章事制　王室髦彦士林菁英<lb/>
<pb n="KR3k0053_WYG_006-25b"/>
温華凝珪玉之姿磊落負棟梁之任<lb/>
宋鄧潤甫除文彦博平章軍國重事制　惇大而清明<lb/>
方嚴而信厚出則秉乎旄鉞入則總我鈞衡文武兼備<lb/>
其才夷險能致其力畢公之弼四世三紀於兹傅説之<lb/>
總百官萬邦其乂爵隆無富溢之累名遂有身退之榮<lb/>
神明相其康壽人心想其風采是用還之論道倚以經<lb/>
邦以帝者之師臣謀議廟堂之上以天下之大老制馭<lb/>
夷狄之情庶幾有爲底於極治陪敦多井申衍真封於<lb/>
<pb n="KR3k0053_WYG_006-26a"/>
戯吕望惟賢起佐文王之治周公已老留爲孺子之師<lb/>
矧我耆英無愧前哲徃宣一德用格多盤<lb/>
李沆除吕蒙正中書侍郎兼户部尚書平章事制　天<lb/>
道無私日月星辰助其照皇王不宰股肱輔弼代其工<lb/>
所以端拱守成垂衣制理求建丕平之景運遐追三代<lb/>
之令猷其有業茂經綸才推謹厚參大政而已淹星歳<lb/>
秉至公而無捨寅昏宜頒出綍之殊恩俾正持衡之重<lb/>
柄爰擇剛日特降命書推忠佐理功臣朝散大夫給事<lb/>
<pb n="KR3k0053_WYG_006-26b"/>
中參知政事柱國東平郡開國男吕蒙正四氣均和五<lb/>
行鍾秀有濟時之畧輔之以温恭挺命世之才守之以<lb/>
循黙爰覩舜旌之進善遂指魏闕以來儀臨軒覩敏贍<lb/>
之能射策見縱横之畧暨兹登用益著謨明公忠推社<lb/>
稷之臣凝重見廟堂之器秉兹大體乆鬱具瞻屢宣作<lb/>
礪之功克懋秉鈞之績别錫褒功之美號仍陞馭貴之<lb/>
崇階勲籍増榮井田加賦預列侯之峻爵同大利之計<lb/>
書顧優恩之在兹諒名器之無假於戯雲從龍而風從<lb/>
<pb n="KR3k0053_WYG_006-27a"/>
虎今也其時啟朕心而沃朕心必求諸道爾宜周旋庻<lb/>
政佐佑𦕈躬緩兹宵旰之憂翊我隆平之運同底於道<lb/>
豈不美歟<lb/>
唐李嶠為水潦災異陳情表　臣聞明主程才先求於稱<lb/>
職忠臣効用必務於量己然後庶官無廢百度以康若<lb/>
使假鳯登朝真龍不馭将縁鶴之鼎方憂於折足和鸞<lb/>
之駕必誡於傾輈豈徒鐘鼓生妖蠻夷起笑而已臣瓶<lb/>
筲賤器駑蹇輕姿同鼯鼠之五伎不成異飛鴻之六翮<lb/>
<pb n="KR3k0053_WYG_006-27b"/>
兼備遭逢幸㑹累叨階級陛下降非常之澤垂不次之<lb/>
恩昇之冢司握九流之銓管委以樞近參萬幾之損益<lb/>
傅説作舟之命徒奉箴規仲山補衮之談曽微答効致<lb/>
令衡鏡失序紀綱不張官僚日増府庫歳減謬職之謗<lb/>
或譏於畫虎續貂敗官之尤有議於諠盧吠鵲下生朝<lb/>
野之蠧上悖隂陽之和水潦爲災慮深於昏墊黎氓失<lb/>
稔憂在於溝壑軫皇情於南面墜國庾於西成虧爕理<lb/>
之則失平分之度推其咎戾實在微臣昔者堯逢阻饑<lb/>
<pb n="KR3k0053_WYG_006-28a"/>
而四岳咨訪漢遇灾異而三公策免舉遺才而求俊乂<lb/>
退不肖而清庶官厥有由來著於古昔臣緝熈莫効尸<lb/>
曠無成以擁腫之凡材抱支離之痼疾乆懐致㓂之禄<lb/>
猶帶妨官之綬靦目而視不遑自安是用啟處慚惶寝<lb/>
興誡惕思解鵜鶘之服願辭鵷鷺之行庶得保愚公之<lb/>
廬避賢者之路以寧衆口之囂謗以答三靈之譴咎物<lb/>
情朝序誰謂不宜昔干木辭第恒思衛生營平寝瘵不<lb/>
忘憂國當今兵戎未静費務方多人庶空虚官僚茍且<lb/>
<pb n="KR3k0053_WYG_006-28b"/>
不可不深爲防慮妙思政術臣銜恩佩德念咎慚榮雖<lb/>
智効無聞自甘於罷黜而庸短所見猶樂於輸畫<lb/>
劉禹錫代杜司徒謝平章事表　臣聞天下安危注意<lb/>
将相處論道具瞻之地當總戎作鎮之權雖叶夢而求<lb/>
無聞秉鉞之寄登壇以拜不兼調鼎之榮授受惟難伊<lb/>
昔猶爾况臣庸瑣何以克堪陛下𤣥造曲成大明私照<lb/>
俾掌戎律復參廟謨寵光之命在臣已極毫毛之效於<lb/>
國何施謹當罄竭微誠奉遵至教仗天威以懾不順敷<lb/>
<pb n="KR3k0053_WYG_006-29a"/>
聖澤以遂羣生上分旰食之憂下塞素飡之責力誠不<lb/>
足心實念兹<hi>已上平章事</hi>
唐中宗授韋嗣立黄門侍郎制　綘衣近侍秩亞貂蟬<lb/>
青瑣崇班職參鴛鷺實神化之有寄信賢才之攸重某<lb/>
忠規奕葉孝緒蟬聨家匡𤣥鷰之朝人輔彤雲之代芝<lb/>
蘭並秀見謝砌之階庭騏驥齊驅有劉山之昆季入光<lb/>
振鷺譽滿三䑓出據憑熊聲流十部近者命兹鸞渚已<lb/>
擢雁行纔出芸扄奄歸蒿里永言荆樹坐折連枝眷彼<lb/>
<pb n="KR3k0053_WYG_006-29b"/>
恒山空餘一鳥俾遷榮於皂盖宜襲寵於黄樞<lb/>
陸贄授盧翰劉從一門下中書侍郎平章事制　自鸞<lb/>
車載駕薄狩於梁執羈有從我之勤及霤勵匪躬之節<lb/>
交修不逮庶績其凝<lb/>
梁任孝恭爲羊侍中讓表　摶風扇翮不覺髙升擊水<lb/>
揚鬐遂迷逺大猶願長城巨防射魯仲之書白羽朱旗<lb/>
振武安之几深入五千張空弮以報主横行十萬勒燕<lb/>
嶺而酬君<lb/>
<pb n="KR3k0053_WYG_006-30a"/>
梁王筠爲從兄讓侍中表　至如元勲舊儒之胄積德<lb/>
累仁之基九世七葉之華相韓事漢之資不然則子駿<lb/>
之學洞古今平子之思侔造化仲宣之辯識無滯次重<lb/>
之解經不窮然後可以喻㫖公卿問對帷扆陪六尺之<lb/>
輿通四方之意求之微臣此塗頓隔<lb/>
任昉爲王思逺讓侍中表　行則六尺之内陪接天光<lb/>
語則親璽申命誠信區宇獻可替否出納惟幾敷奏於<lb/>
金華之上進讓於玉堂之下金遷七貴之茂王粲二公<lb/>
<pb n="KR3k0053_WYG_006-30b"/>
之孫雖復仲蔚孤緒元卿末裔未有不階民譽妄承曲<lb/>
私者也<lb/>
唐錢珝代王相公謝加門下侍郎食邑表　陛下道惟樂<lb/>
育志在紹聞待河清而先静化源致俗阜而深探理窟<lb/>
當乙夜縱觀之後啟輔臣夢得之休而遽以平衡授兹<lb/>
弱質頗乖庶政莫逹大經何施作相之才但累知臣之<lb/>
鑒厭兵而五兵尚在唯恐人殘祈榖而百榖未升仍憂<lb/>
歳旱尋宜待罪己合避賢陛下慎以退人容於竊位兼<lb/>
<pb n="KR3k0053_WYG_006-31a"/>
迴睿睠遽正台階進當浴鳯之榮更懼惟鵜之刺<lb/>
李嶠讓鸞䑓侍郎表　臣志狹量淺業空理踈揆才異<lb/>
言行之科入仕非亷髙之選邀屬時幸累叨榮級石渠<lb/>
麟閣司典簿之林金門鳯池參廟堂之議以小才而居<lb/>
大任用近智而恢逺畧縁鶴之鼎既失於鹽梅濡鵜之<lb/>
衣實慙於紱冕甘待素飡之責忽承非次之恩夫以瑣<lb/>
闥崇嚴玉堂祕近職參持葢位亞掌壺子雲以善屬文<lb/>
詞始應夕拜李真以妙通經術方陪旦講臣之愚陋實<lb/>
<pb n="KR3k0053_WYG_006-31b"/>
畏友朋豈足以奉帷幄之昌言聨名賢之逸軌且短才<lb/>
不齒未減雙鳬之數豐秩妄加必喪羣龍之績<lb/>
梁元帝黄門侍郎劉孝綽墓誌銘　蔡墨攸陳有草有<lb/>
茵梁荆世樻或魏或秦積善餘慶時惟俊民孝乎惟孝<lb/>
其德有隣曰風曰雅文章動神鶴開阮瑀鵬翥楊循身<lb/>
兹惟屈扶揺未申人㒺石火山有楸椿佳城無曙寒野<lb/>
方春<hi>已上門下省</hi>
唐韋承慶直中書省詩　清切鳯凰池扶踈鷄樹枝唯應集<lb/>
<pb n="KR3k0053_WYG_006-32a"/>
鸞鷺何爲宿羈雌大造乾坤闢恩深雨露垂昆蚑既含<lb/>
養駑駘亦驅馳木偶翻爲用芝泥忽濫窺九思空自勉<lb/>
五字本無施徒喜逢千載何階答二儀螢光向日盡蚊<lb/>
力負山疲禁宇庭除濶閒宵鐘箭移暗花臨户發殘月<lb/>
下簾欹白鬢隨身改丹心爲主披命将時並泰言與行<lb/>
俱危寄謝登巢客堯年復在斯<lb/>
楊烱和騫右丞省中暮望詩　故事閒䑓閣仙門藹已深<lb/>
舊章窺複道雲幌肅重隂𤣥律葮灰變青陽斗柄臨年<lb/>
<pb n="KR3k0053_WYG_006-32b"/>
光揺樹色春氣繞蘭心風響髙牕度流痕曲岸侵天明<lb/>
總樞轄人鏡辨衣簮日暮南宫静瑶華振雅音<lb/>
唐蘇頲授姚崇兼紫微令制　聞善若驚欲仁斯至衣<lb/>
冠以爲蓍蔡廊廟資其柱石朕之欽者管樂人之傑者<lb/>
蕭張遂能以身許國開物成務邦是用乂朝唯得賢北<lb/>
辰環拱西垣近宻俾因題劒之榮式演如絲之命<lb/>
沈詢授裴休中書門下平章事依前判鹽鐵制　俾登<lb/>
玉鉉用振金聲　早昇甲乙首冠賢良諫垣馳讜正之<lb/>
<pb n="KR3k0053_WYG_006-33a"/>
名史氏動直言之筆羽儀著定律吕縉紳仙闈道播於<lb/>
彌綸右掖詞推於潤色　爾其允釐庶績俾起訏謨涉<lb/>
大川而示吾津涯馭六馬而遺吾銜策　無使阿衡専<lb/>
美於殷家山甫獨稱於周室<lb/>
呉融授王摶中書侍郎同中書門下平章事判户部制<lb/>
　朕聞王茂𢎞官在治中已恭佐命謝安石身爲相掾<lb/>
常切憂時後果俱秉國鈞克諧人望忠誠懿烈焜燿冊<lb/>
書孰謂我朝鍾兹丕運厥有佳士龍興壮圖植勁草於<lb/>
<pb n="KR3k0053_WYG_006-33b"/>
衷腸繫苞桑於宗社特立當代何慙古人将表至公爰<lb/>
申異渥具官王摶霜髙一鶚玉振孤峰孕和煦於情田<lb/>
自華而實道縱横於義路無徃不通藴是淑聲居然上<lb/>
品縶駒場裏早颯清塵振鷺行中難究逸翰踐揚三署<lb/>
横絶一時實名教之丹青乃縉紳之領袖<lb/>
除韋嗣立鳯閣侍郎平章事制　鳯池清切鸞渚便蕃<lb/>
出納兩闈允資一德<lb/>
除唐休璟左庶子同鳯閣鸞臺三品制　巨源請老仍<lb/>
<pb n="KR3k0053_WYG_006-34a"/>
參翼賛之榮叔子養德選預國朝之議宜輟五曹之務<lb/>
俾同三令之班<lb/>
宋謝荘讓中書令表　伏惟陛下登取震維臨齊璿政<lb/>
澤與風翔恩從雲動臣聞璧門天邃鳯沼神深絲綸王<lb/>
言出納帝命自非望允當時譽宣庠塾未有謬垂曲寵<lb/>
空席兹榮在於平壮猶不可勉况今綿痼百志俱淪<lb/>
唐李嶠為王及善讓内史第二表　臣才疎行缺運偶時<lb/>
來榮匪德遷官由恩達法河象岳升䑓歴府行參八命<lb/>
<pb n="KR3k0053_WYG_006-34b"/>
坐陟九霄彤軒皂騶非振鷺之飾青組丹紱是濡鵜之<lb/>
譏施重丘山効微涓滴妨賢自乆速謗滋深頃因齒髪<lb/>
之衰得蒙骸骨之賜西河退老非翫經書東海歸閒空<lb/>
求藥餌方養支離之疾翻成愷悌之恩曲降絲綸重收<lb/>
簮屨徴榮槁木責熖寒灰將使策蹇磨鉛入總樞秘牽<lb/>
羸引<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>參典鈞石仰抃恩渥顧探心守桑榆且晏蒲栁<lb/>
先秋方與綘縣老人論其甲子淄川艾耋比其容貎将<lb/>
何以對敭金扆趨奉玉墀當鳯沼之便蕃望龍闈之清<lb/>
<pb n="KR3k0053_WYG_006-35a"/>
切况寅亮皇極經綸帝道功參濟巨義等作霖隆替是<lb/>
因具瞻斯在永言授受豈當容易是用深鑒陳力載懐<lb/>
量己方憂折鼎乞保懸車且今百度惟貞九流式序鵷<lb/>
鴻齊列俊乂在官可使畫虎承羞豐貂竊幸謬中孚之<lb/>
好爵辱大雅之能官伏願深惟至公俯收曲澤矜此疲<lb/>
劣改命才賢則器滿之凶不累於愚叟棟隆之吉永光<lb/>
於聖代<lb/>
又爲王方慶讓鳯閣侍郎表　爰迴斗極之暉更寵掖<lb/>
<pb n="KR3k0053_WYG_006-35b"/>
垣之授下神畿而入仙禁未變葭灰自鸞渚而游鳯池<lb/>
僅雕蓂葉荀侯之十旬累命未可爲儔車公之一歲九<lb/>
遷曽無足比<lb/>
又爲楊執柔讓同鳯閣鸞䑓平章事表　夫以衡石萬<lb/>
機鹽梅三鉉參翕闢之𤣥造輔丹青之景化自非媵莘<lb/>
占渭出昴乗箕安可寅亮帝圖弼諧邦教<lb/>
梁元帝中書令庾肩吾墓誌　荆山萬重地産卞和之<lb/>
玉隨流千仞水出靈蛇之珠故能𦙍兹屈景育斯庚朱<lb/>
<pb n="KR3k0053_WYG_006-36a"/>
掌庾命族世濟琳琅遂昌開國蟬聨冠冕父易髙尚其<lb/>
道肥遁貞吉闗吏早逢夙表真人之氣少微晚暎還彰<lb/>
隱士之星肩吾氣識淹通風神閒逸鐘鼓辭林笙簧文<lb/>
苑入爲度支尚書任同北斗錫韓稜之劒朝比南宫識<lb/>
鄭崇之履余以其爲人也瑚璉之器無慚垂棘杞梓之<lb/>
材有均廊廟故贈散騎常侍盖旌賢也<hi>已上中書省</hi>
唐任希古和左僕射燕公春日端居述懐詩　豐野光三<lb/>
傑嬀庭賛五臣綈緗歌美譽絲竹詠芳塵聖厯開環象<lb/>
<pb n="KR3k0053_WYG_006-36b"/>
昌年降甫申髙門非捨築華構豈垂綸鳯邸摶霄翰龍<lb/>
池躍海鱗玉鼎昇黄閣金章謁紫宸禮闈通政本文昌<lb/>
總國均調風振薄俗清教叙彛倫星迴應緹管日御驚<lb/>
寅賔葉上曽槐變花發小堂春思挂東都冕言訪北山<lb/>
中赫赫容䑓上千祀耀平津<lb/>
羅隱投宣武鄭尚書詩　漢代簮纓盛梁園雉堞雄物<lb/>
情須重德時論在明公族大踰開魏神髙本降嵩世家<lb/>
唯蹇諤官業即清通翰苑論思外綸闈嘯傲中健毫驚<lb/>
<pb n="KR3k0053_WYG_006-37a"/>
綵鳯髙步出㝠鴻履歴雖吾道行藏必聖聰綘霄無繫<lb/>
滯浙水忽西東庾監髙樓月袁郎滿扇風四年将故事<lb/>
兩地有全功去去才須展行行道益隆避權辭憲署仗<lb/>
節出南宫鴈影相承接龍圖共始終自然須作礪不必<lb/>
恨臨戎幕下蓮花盛竿頭㺗佩紅騎兒逢郭伋戰士得文<lb/>
翁人地應無比簞瓢奈屢空因思一枝桂已作斷根蓬<lb/>
往事應歸㨗勞歌且責躬殷勤信陵舘今日自途窮<lb/>
陳後主授江總尚書令冊文　夫文昌政本司㑹化經<lb/>
<pb n="KR3k0053_WYG_006-37b"/>
韋彪謂之樞機李固方之斗極况其五曹斯綜百揆是<lb/>
諧同冢宰之司専臺閣之任惟爾道業慄峻宇量𢎞深勝<lb/>
範清規風流以爲凖的儒宗學府衣冠以爲領袖故能<lb/>
師長六官具瞻允塞明府八座儀刑載逺其登朝握揆<lb/>
朕所望焉往欽哉懋建爾徽猷亮采我邦國可不慎與<lb/>
唐常衮授李忠臣右僕射制　文昌所以法成象端右<lb/>
所以長庶寮秦漢則内掌武事魏晉或外綏戎政　備<lb/>
五才之用有百勝之全往者㓂孽亂常闗洛多故爰奮<lb/>
<pb n="KR3k0053_WYG_006-38a"/>
其旅以先啟行大城名都所麾必克元兇巨猾𫝊首相<lb/>
望定齊休士有建威之得雋破趙㑹食亦淮隂之用竒<lb/>
漢東汝南専制千里總三軍之號令兼八使之澄清約<lb/>
己撫人守公遵職訓師以禮載寧於戎閫庀賦從薄繼<lb/>
入於王府四封不聳一紀於兹况忠衛之勲邦家是賴<lb/>
陜郊巡幸憂國存誠能釋位以勤王亦見危而致命疾<lb/>
風逾勁何日忘之申伯于蕃自當褒勸韓侯入覲宜有<lb/>
寵光式是南宫俾崇禮秩<lb/>
<pb n="KR3k0053_WYG_006-38b"/>
又授令狐彰右僕射制　有張仲孝友之行有吉甫文<lb/>
武之才秉其直方資以簡厚早擅韜畧尤工墨妙艱危<lb/>
致命出入勤王中興之勲羣帥難尚雖驃騎之北至髙<lb/>
闕淮隂之東下井陘積事度長抗衡異代自受任千里<lb/>
彊於兩河靖安軍戎肇正封域𢎞布風教宣明憲章優<lb/>
禮意於文吏洽仁化於甿俗息馬論道讓其保塞之勞<lb/>
愛人省刑守我中朝之典<lb/>
蘇頲授劉知柔尚書右丞制　蹈典墳之芳潤總詞賦<lb/>
<pb n="KR3k0053_WYG_006-39a"/>
之笙簧慮常宻於在公迹自勤於爲政萬人登數已聞<lb/>
書版之精六官揆才更俟彈珠之妙<lb/>
齊謝朓爲明帝拜録尚書表　升降玉階對揚休命六<lb/>
轡在手千里何偕司㑹天官之統尚書百僚之本𢎞之<lb/>
即庶績惟凝替之則彛倫斯斁修身踐言本慙五美果<lb/>
行育德未階六正妄屬負圖之寄多謝五仁之績操檜<lb/>
檝於龍津荷梓梁於雲構無以輔位明堂遺像麟閣<lb/>
北齊邢子才爲文襄皇帝讓尚書令表　揚職萬機總<lb/>
<pb n="KR3k0053_WYG_006-39b"/>
任百揆懸衡庶物凖納羣僚何以助日月之光華増天<lb/>
地之髙厚反鑒取照匹此何難倒裳求領方之爲易<lb/>
梁沈約拜尚書令到都上表　油雲湛露徒降旻昊之<lb/>
德弱縞輕蟬不載丘嶽之重登階望席恍焉失步<lb/>
唐柳宗元為樊左丞讓官表　尚書百揆翊亮萬機故天<lb/>
上尊北斗中樞陛下有南宫左轄晉昇孔坦諒直當時<lb/>
漢拜楊喬閑練故事庶得百僚有禆於㑹府諸侯取法<lb/>
於京師<lb/>
<pb n="KR3k0053_WYG_006-40a"/>
後漢繁欽尚書箴　龍作納言帝命惟允山甫翼周實<lb/>
司喉吻赫赫禁臺萬邦所庭無曰我平而慢爾衡無曰<lb/>
我審而怠爾明四岳阿鯀績用不成虞登八凱五教聿<lb/>
清舉涉其私乃忝服榮正直是與伊道之經先人匪懈<lb/>
永世流聲君子下問敢告侍廷<lb/>
晉摯虞尚書令箴　明明先王開國承家作制垂憲仰<lb/>
觀列曜俯令百官政用㒺僣昔舜納大麓七政以齊内<lb/>
成外平而風雨不迷山甫翼周靡剛靡柔補我衮職闡<lb/>
<pb n="KR3k0053_WYG_006-40b"/>
我王猷王猷允塞而四海咸休雖曰聖明必賴良材無<lb/>
曰我智官不任能發言如絲其出成綸千里之應樞機<lb/>
在身三季道缺天綱縱替既無老成改舊法制法制不<lb/>
循不長厥裔尚在司臺敢告侍衛<hi>已上尚書省</hi>
宋蘇軾賀吕副樞啟　近膺告命入總樞機中外聳觀朝<lb/>
廷増重伏惟慶慰竊以古之爲國權在用人德厚者輔<lb/>
其才而名益隆望重者無所爲而人自服是以淮南叛<lb/>
國先止謀於長孺汾陽元老尚改觀於公權樽爼可以<lb/>
<pb n="KR3k0053_WYG_006-41a"/>
折衝藜藿爲之不採哀此風流之莫繼乆矣寂寥而無<lb/>
聞<lb/>
李劉賀喬樞宻除參政兼知院啟　歳大旱而作霖<lb/>
啟沃良資於傅説天未隂而徹土綢繆允頼於周公邦<lb/>
其永孚於休公有無窮之聞<lb/>
又賀薛樞使啟　顓席紫樞均茵黄閣仲虺居薛宜登<lb/>
左揆之虚臯陶矢謨還倚右平之重有常立武無競維<lb/>
人　合文武以兼資佩安危而注意熈帝載宅百揆民<lb/>
<pb n="KR3k0053_WYG_006-41b"/>
具爾瞻掌邦政統六師君則誰與式端兵本専領使權<lb/>
匈奴欵塞五原固出干羽之舞子房决勝千里正須帷<lb/>
幄之籌帝曰欽哉相尊等耳山有木而工則度姑遜滕<lb/>
侯之先封河如帶而國永存實自薛公之上計<lb/>
又賀俞簽樞啟　春秋九世之讐固将必報善人百年<lb/>
之運未有不興今觸蠻交鬬之已深計蚌鷸相持之不<lb/>
乆下策莫危於浪戰上兵實貴於伐謀在帝王之萬舉<lb/>
萬全固求耆宿然疆塲之一彼一此正欠堅凝幸而及<lb/>
<pb n="KR3k0053_WYG_006-42a"/>
閒暇之時亟宜定修攘之計取亂侮亡兼弱也時則易<lb/>
然同寅協恭和衷哉政将焉徃鴻鈞既轉於一氣黄麻<lb/>
即似於六經<hi>已上樞宻院</hi>
唐李嶠授張昌宗麟臺監制　碩學總於丘墳髙才軼於<lb/>
睢渙資澹雅之操無欲無營體撝謙之風不矜不伐每<lb/>
懐五嶽之舉期陟九仙之路雖混濟之量未去朝廷而<lb/>
𤣥逺之心恒對山水　子雲寂寞雅好文詞季長博通<lb/>
堪典經史宜因松柏之性處以蓬萊之山<lb/>
<pb n="KR3k0053_WYG_006-42b"/>
又授王方慶麟臺監修國史制　芸閣秘文蓬山奥府<lb/>
是爲國重尤切帝難　西垣掌誥雖藉謨猷東觀屬詞<lb/>
更資通博宜輟鳯凰之省俾緝麒麟之署<lb/>
常衮授李潓秘書監制　𫝊魯恭之古文稟呉季之知<lb/>
樂　寧止於敦族以恩固在於叙賢以位周稱外史晉<lb/>
謂内臺俾領儒官是崇禮秩<lb/>
又除李羣玉校書郎制　放懐丘壑吟咏性情孤雲無<lb/>
心浮磬有韻吐妍詞於麗則動清律於風騷冥鴻不歸<lb/>
<pb n="KR3k0053_WYG_006-43a"/>
羽翰自逸霧豹逺跡文彩益竒信不試而逾精能乆幽<lb/>
而獨樂念其求志可以言詩用是縶維俾之刋校可守<lb/>
𢎞文舘校書郎<lb/>
唐太宗正授顔師古秘書監詔　秘府望華史官任重<lb/>
選衆而舉歴代攸難守秘書監顔師古體業淹和器用<lb/>
詳敏學該流畧詞兼典麗職司圖書亟經歳序朱紫既<lb/>
辨著述有成宜正名器允兹望實可秘書監<lb/>
晉華嶠謝秘書監表　劉向父子世典史籍馬融博通三<lb/>
<pb n="KR3k0053_WYG_006-43b"/>
入東觀非臣庸賤所敢擬跡<lb/>
齊王融拜秘書丞謝表　臣聞升離戒晨隂墻不照其<lb/>
景膚雲停夕幽草或漏其津至如明兼就日澤深行雨<lb/>
不有聖德誰或其然所以欽至道而出青臯捨布衣而<lb/>
望朱闕懐禄惟在代耕期榮不謀入用豈悟特擢之例<lb/>
事均延祖置左之恩任光元幹踰溢情涯普燭身表畏<lb/>
翹車而不讓誡濡翼之願辭既聖主謂其可施故愚臣<lb/>
黙思自勉<lb/>
<pb n="KR3k0053_WYG_006-44a"/>
梁沈約到著作省表　臣藝不博古學謝專家乏懐鉛<lb/>
之志慙夢腸之術聨事乖善握蘭慚良謬勒斷蛇之符<lb/>
預刋氷河之業路遥難騁才弱未勝而神工曲造雕絢<lb/>
彌叠珥筆史觀記言文府趨奉載揚腆懵交顔<lb/>
唐李嶠讓麟臺少監表　含香握蘭惟塵於兩鳬之署<lb/>
切問近對匪服於雙鸞之沼西垣載筆五字非工東觀<lb/>
屬詞兩班難嗣　惟此挈瓶有同畫餅豈足以比肩良<lb/>
史參領秘文猶陪二子之行尚忝四郎之末網羅帝籍<lb/>
<pb n="KR3k0053_WYG_006-44b"/>
既佇英才出納王言寧容妄處<lb/>
宋真德秀除校書謝丞相啟　聖朝重英俊之儲册府萃<lb/>
圖書之富匪特養以資望盖将充乃見聞使旁搜博覽<lb/>
優游文史之清庶潜省黙觀磨礱器質之美觀作人之<lb/>
有道殆與天之同功故菁莪既盛於一時而豐芑尚遺<lb/>
於數世大者光明魁壘足以翼邦家小者靖重端方可<lb/>
以善風俗深嗟流弊寖異前觀育才之意視以具文庇<lb/>
職其間指爲借徑至有深居儒舘心别騖於髙華名在<lb/>
<pb n="KR3k0053_WYG_006-45a"/>
書林手弗親於讎校鄙習相仍而莫悟清途沿是以反<lb/>
輕力回此風政在今日　念昔脱身於塲屋益思鋭意<lb/>
於簡編然家無鄴侯揷架之藏徒日發董子下帷之憤<lb/>
今将徜徉東觀凌厲西崑閲河圖寳訓人間希有之珍<lb/>
窺金匱石室歴代不𫝊之秘刋訂譌謬含咀英華庶幾<lb/>
因文字以窺聖賢之用心夫豈假梯媒以爲富貴之張<lb/>
本昔揚雄之居天禄盖二三世而不徙官而韋述之在<lb/>
集賢亦四十年而後卒業故能發揮大典焜燿方來此<lb/>
<pb n="KR3k0053_WYG_006-45b"/>
前修之所已行而小子之所願學迄成微志有賴洪私<lb/>
何㮚賀曾校書啟　登天禄之峥嶸遊道山之清切<lb/>
玉杯繁露之異悉考舊聞金馬碧雞之雄盡探竒跡豈<lb/>
惟閲簽軸之秘良以養梁幹之才<lb/>
唐李華著作郎壁記　化成天下莫尚乎文文之大司是<lb/>
爲國史職在褒貶懲勸區别昏明故駉牧頌於魯侯祈<lb/>
招諷於楚子史官之任有述作焉盖王者之元符生人<lb/>
之極教也昔沮誦<hi>一作諷</hi>倉頡爲黄帝史臣文字以興<lb/>
<pb n="KR3k0053_WYG_006-46a"/>
其來尚矣若南正北正建於顓頊羲氏和氏命於唐堯<lb/>
更虞夏商代序天地周官宗伯之屬有太史正歳年以<lb/>
序事小史奠系代辨昭穆内史受納訪以詔王聼理外<lb/>
史逹書名於四方前志所載有左史記事或箴王之闕<lb/>
或司過於朝所典不同其納君於善一也𫝊曰天子有<lb/>
日官則史逸史伯<hi>疑作史佚史倫</hi>是也諸侯有日御則禆竈子<lb/>
韋是也倚相在楚南史在齊董狐在晉邦之司直也其<lb/>
事舉則三靈不慝其政息則百度惟危故先王貴之至<lb/>
<pb n="KR3k0053_WYG_006-46b"/>
於漢庭參用周禮太史公既殁其子遷緘金匱石室之<lb/>
文焉降及東京永平中特詔班固著作東觀繼其事者<lb/>
楊彪蔡邕由是太史但掌天文律厯而已小雅寝周聖<lb/>
人生魯道尊而文武将墜德至而天地不通感於獲麟<lb/>
嘆於與蜡爰制國典丘明𫝊之因厯象以正時元假鬼<lb/>
神而討有罪善人勸焉淫人懼焉百代之英所由用也<lb/>
向若前代闕能文之史曠記事之官雖舜禹之烈無聞<lb/>
焉有國有家何以直道而行也魏太和年肇以著作名<lb/>
<pb n="KR3k0053_WYG_006-47a"/>
官爲中書屬晉元康年改𨽻秘書朝服單衣介幘始親<lb/>
職必選名臣𫝊歴宋齊梁陳官品第六元魏髙齊周隋<lb/>
秩從五品魏則王沉以侍中兼之衛凱以尚書帶之至<lb/>
於有晉若史材之美陳壽自佐郎遷元舅之尊庾亮以<lb/>
中書領宋則徐爰何承天齊則沈約裴子野梁則陸雲<lb/>
公姚察陳則顧野王張正見後魏則崔光髙允北齊則<lb/>
邢子才魏收周則蘇亮柳蚪隋則虞綽王邵皆一朝名<lb/>
選也　唐之建官㒺非俊乂若虞永興德函大雅魏侍<lb/>
<pb n="KR3k0053_WYG_006-47b"/>
中才髙王佐鄭吏部絶韵鏘鳴崔司業雄詞飛動皆歴<lb/>
焉　名岳已遷别封天柱舊章不改尚列周官登陟蓬<lb/>
萊之峯循環藏室之奥從容簡貴信君子保明𢎞道之<lb/>
司歟<hi>已上秘書省</hi>
　　職官部<hi>舘閣</hi>
唐白居易授沈傳師左拾遺史舘修撰制　昔談之書遷<lb/>
能修之彪之史固能終之惟爾先父嘗撰建中實録文<lb/>
質詳畧頗得其中爾宜繼前志率前修無忝爾父之官<lb/>
<pb n="KR3k0053_WYG_006-48a"/>
之職<lb/>
薛廷珪授鄭璘盧擇充史舘修撰制　紀綱専總於丞<lb/>
相筆削分任於名儒非夫望藴司南才膺載筆者不當<lb/>
其選　博聞强識繩直氷清四時之和氣襲人一字之<lb/>
褒貶惟正聞見事典周知故實可以著不刋之書論司<lb/>
過之史爾宜詳於注記紀乎言動之非繼彼春秋明乎<lb/>
得失之跡彰善癉惡無忿疾厥心舉直錯枉無上下其<lb/>
手<lb/>
<pb n="KR3k0053_WYG_006-48b"/>
崔嘏授李毗等集賢校理制　披書殿讎校之文秉東<lb/>
觀鉛黄之筆必選其雄詞擲地敏學通天者而授之<lb/>
或荆山藴片玉之姿或桂樹擇一枝之秀<lb/>
崔瑶授蕭寘充翰林學士制　揮翰金門諒屬詞華之<lb/>
妙論思玉署尤資周慎之才　文摛錦繡學富縑緗早<lb/>
命中於射宫遂從知於壼奥静無違心動有餘裕用雖<lb/>
繫於通塞道自保於歳寒<lb/>
崔嘏授裴諗司封郎中依前充職制　臺郎望美詞苑<lb/>
<pb n="KR3k0053_WYG_006-49a"/>
地髙粲列宿之輝華參起草之宥宻自非風儀玉立器<lb/>
宇川停摛掞天之雄文藴擲地之清韻則不足以膺我<lb/>
妙選爲時美談　襲慶於門騰芳載席端荘抱吉士之<lb/>
操謹黙得賢人之風灼若春華皎如瑞素<lb/>
錢珝授韓偓翰林學士制　雖公賞曾光於赤紙而直<lb/>
誠尚記於皂<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>
薛廷珪授李昌逺等充翰林學士制　士林擢秀聞爾<lb/>
則百尺無枝筆陣交鋒聞爾則一戰而霸皆伸於知己<lb/>
<pb n="KR3k0053_WYG_006-49b"/>
副我旁求濬柱下之清源無忘啟沃紹雲間之華譽勿<lb/>
鼓喧囂慎繼前修㒺言温樹<lb/>
宋吕祖謙中書舍人除翰林學士誥　内外演綸之職<lb/>
獨髙翰苑之清華左右持槖之臣疇若禁林之近宻維<lb/>
時盛選屬我洪儒輟從西掖之聨延入北門之直具官<lb/>
某學窮閫奥文冠倫魁增主之明洋洋晁董之對發帝<lb/>
之令渾渾虞夏之書休有德聲最於邇列是用進陟鑾<lb/>
坡之邃深居鈴索之嚴虞侍燕閒輔陪遺㤀鬯典謨於<lb/>
<pb n="KR3k0053_WYG_006-50a"/>
三代新瞻聼於四方近天子之光允賴謀猷之啟沃見<lb/>
王者之志邇觀詔命之發揮<lb/>
唐權德輿為齊相公讓修國史表　伏以褒貶善否裁成<lb/>
義類直辭是繫徃哲攸難臣謬踐台司無補皇化每憂<lb/>
覆敗上負聰明豈足以再紆宸慈累忝榮渥稽前古之<lb/>
彝訓昭聖朝之法誡立言載筆豈易其人量力循涯自<lb/>
知不可又自貞元四年李泌後宰臣遂不兼此職盖以<lb/>
論著慎重留於聖心自非時謂全才何以逺循故事用<lb/>
<pb n="KR3k0053_WYG_006-50b"/>
此内省以榮爲憂况君舉必書時同堯舜之理任人以<lb/>
器顧無遷固之能<lb/>
宋翰苑新書謝除學士表　歴考名臣具存故實陸贄<lb/>
於詔書之重每上奏編歐陽雖帖子之微不忘規諫臣<lb/>
何爲者心切慕之<lb/>
歐陽修謝宣召入翰林表　乆叨塵於侍從曽莫著於<lb/>
勞能而自出守外藩近遭家禍茍存餘喘復齒周行風<lb/>
波流落者十年天日再瞻於雙闕進退之際已蕭䬃於<lb/>
<pb n="KR3k0053_WYG_006-51a"/>
霜毛慰勞有加賜憐憫於玉色<lb/>
唐王維謝集賢學士表　臣抽毫作賦非古詩之流挾策<lb/>
讀書無専經之業伏惟陛下文思超前哲之后書契踰<lb/>
畫卦之君龜圖不能比其詞龍甲不足究其義聞相如<lb/>
在蜀畏不同時徴枚乗於齊惜其已老急賢之㫖欲賜<lb/>
追鋒如臣不才豈宜濫吹将何以編次漆簡刋定石經<lb/>
東堂賦詩将招不成之罰北面待詔必無善對之才以<lb/>
榮爲憂席寵知懼<lb/>
<pb n="KR3k0053_WYG_006-51b"/>
宋真德秀謝宣召入學士院備顧問表　切觀列聖之用<lb/>
人惟待詞臣而加禮盖於言語文章之外責其論思獻<lb/>
納之忠或雖忤㫖而暫閒終必棄瑕而復用修除翰苑<lb/>
在環滁出守之餘軾侍禁庭亦赤壁歸來之際加歳月<lb/>
則其文老涉變患則其慮長乃登邃嚴以備顧問如臣<lb/>
者才華弗競戅拙自将掌先皇帝内制者六年每慚越<lb/>
俎迨陛下初元之再命竟許循墻以驅馳州縣之頻且<lb/>
放廢山林之乆見聞寖少藝業益荒結茅屋於雲邊已<lb/>
<pb n="KR3k0053_WYG_006-52a"/>
甘終老瞻玉堂於天上若隔前生敢云白首之重來誤<lb/>
辱清衷之親簡<lb/>
蘇軾謝宣召入院狀　視草之官自唐為盛雖職親<lb/>
事秘號爲北門學士之榮而禄薄地寒至有京兆掾曹<lb/>
之請豈如聖代一振儒風非徒好爵之縻兼享大烹之<lb/>
養玉堂賜篆仰淳化之彌文寳帶重金佩元豐之新渥<lb/>
既厚其禮愈難其人　朝論所髙禁林爲重非徒翰墨<lb/>
之選乃是将相之儲禮絶同僚嘆裴李於座上功成異<lb/>
<pb n="KR3k0053_WYG_006-52b"/>
域得頗牧於禁中宜有異人來膺此選<lb/>
又謝宣召再入學士院状　使星下燭生蓬蓽之光華<lb/>
天澤旁流失桑榆之枯槁國有用儒之盛士知稽古之<lb/>
榮翰墨之林號稱内相文章之外不取他長至於用人<lb/>
可以觀政文武並用或成頗牧之功邪正襍居至有伾<lb/>
文之患惟貴且近故難其人而况金鑾玉堂親被絲綸<lb/>
之宻北扉東閣獨稱年德之髙必有異人以齊衆口而<lb/>
臣本縁衰病出守江湖以一方彫弊之餘當二年水潦<lb/>
<pb n="KR3k0053_WYG_006-53a"/>
之厄戴星而治僅免流離及𤓰而還怳如夢寐交親迎<lb/>
勞都邑聚觀驚華髪之半空笑丹心之未折宜投閒<lb/>
散以養衰殘豈期過採於虚名復使榮加於舊物<lb/>
王邁賀林直院啟　矧當多事屢驚夜響之鈴縧豈比<lb/>
平時卧看日移於磚影慰撫河北則大手筆何慊於德<lb/>
裕調撥闗西則凡號令宜付之遜能起詔草若湧泉惟<lb/>
陸相始當於機務發德音於時雨必韋公乃福於生人<lb/>
求如在昔之前修庶可當上之遴選　學力與天相融<lb/>
<pb n="KR3k0053_WYG_006-53b"/>
聲名無地可著筆有活法珠走於盤而不出於盤𣲖接<lb/>
古文氷生於水而尤寒於水凡名山大川之偉觀與浮<lb/>
屠老子之靚居皆藻飾以雄詞盡膾炙於衆口帝謂琳<lb/>
琅散落至煩雷霆之取将孰如琬琰編摩要與日星而<lb/>
争耀乃攽天㫖寵畀氷銜吏部二百年之文已歸中禁<lb/>
瀛洲十八士之選皆避一頭<lb/>
夏竦謝直集賢院表　竊以承明設待詔之官實漢朝<lb/>
之芳潤麗正啟修書之院乃唐氏之英華濬圖書之淵<lb/>
<pb n="KR3k0053_WYG_006-54a"/>
敞龍鳯之宇自非弓裘繼世章句名家通授羲畀姒之<lb/>
靈篇閑書笏珥彤之故事則何以繼成康之美頌考宣<lb/>
武之懿文陪法從於甘泉奉宸游於屬玉况當聖日允<lb/>
屬簡求如臣者學不𫝊經文非近史青青子佩雖見刺<lb/>
於勞心翹翹錯薪亦濫期於刈楚　遂殺青而奏技果<lb/>
出綍以推恩禁林俾試於彫蟲書殿遽令於抱槧閲上<lb/>
帝之冊府目眩星辰登道家之蓬山足踐雲氣奉長者<lb/>
之餘論與先生而並行分直石渠地接嚴更之守縱觀<lb/>
<pb n="KR3k0053_WYG_006-54b"/>
金匱門連著作之廷載惟螻螘之軀莫報乾坤之賜<lb/>
趙<hi>闕</hi>　賀集賢楊修撰啟　平津第一諒博極於天<lb/>
人江夏無雙且恣觀於圖史顧亨途之伊始實輿議之<lb/>
攸歸矧瀛洲列仙之殊庭羣玉上帝之冊府昔者金泥<lb/>
石檢嘗草東觀之儀縹帙芸籖重定開元之目今天孫候<lb/>
翠華之幸屋壁藏科斗之書必将講故事於乾封聿修<lb/>
盛禮訪遺編於汲冢大備闕文<lb/>
秦觀謝舘職啟　文章末技固非道義之尊箕斗虚名<lb/>
<pb n="KR3k0053_WYG_006-55a"/>
祗取謗傷之速亟從引避幾至顛躋褒未就於衮華惡<lb/>
已成於瘡痏三期之内王尊乍佞而乍賢七年之中魯田<lb/>
一與而一奪　伏遇某官道欲濟時仁能錫類始憐貧<lb/>
女稍分秦壁之光終念波臣爲激越江之水矧兹竒蹇<lb/>
亦與甄收敢不以古人行己之方爲國士報君之義千<lb/>
金弊帚聊依翰墨以自娯一割鉛刀或兾事功之可立<lb/>
宋洪邁賀黄左史啟　黒白既分丹青自炳聖朝舉無<lb/>
缺事可少緩於箴規人主蔑有戯言正欲明於記注進<lb/>
<pb n="KR3k0053_WYG_006-55b"/>
躋左墄宻侍前旒移疇昔皂囊剴切之誠示此日青史<lb/>
簡嚴之筆侍玉皇之香案共欽稽古之榮築宰相之沙<lb/>
隄佇究濟時之業<lb/>
翟公巽謝試中舘職啟　奉對西清凛天顔之咫尺<lb/>
策名東觀近雲漢之昭回顧影自慚無顔以寄惟石渠<lb/>
天禄之府秘金櫃玉板之藏翰林墨客之文章河圖洛<lb/>
書之典訓怪如齊諧之所志微至稗官之所收極備至<lb/>
於方言其流及於瑣語煨燼竹簡發羽陵汲冢之編科<lb/>
<pb n="KR3k0053_WYG_006-56a"/>
斗漆書讐魯壁淹中之蠧盖古人禮求諸野而史官學<lb/>
在四夷僅有典刑誰云古昔仲尼之悼借馬猶及闕文<lb/>
夏禹之尚遺聲以存追蠡自非網羅百氏之學貫穿千<lb/>
載之文約六藝以成章洞九流之領畧孰能删除繁穢<lb/>
放輯舊聞得商頌十二篇考次逸詩之缺取武成二三<lb/>
策緒正古書之遺至於曉幼婦之微文釋四蟲之訓纂<lb/>
討論疑識辨岐周栒鼎之銘義證古文跡東漢顯陵之<lb/>
策唯時遴選益歎才難　建章鳯闕望帝極之太微策<lb/>
<pb n="KR3k0053_WYG_006-56b"/>
府玉山應星躔之東壁　乃眷蓬山世唯舊物慨流波<lb/>
之未逺創風樹之纒悲再命及躬相望踵武惟先人嘗<lb/>
掌斯事獲繼前修卒父業復總羣書敢期故實永言陟<lb/>
岵之感終廢蓼莪之篇然以碩儒之熟訓詁而誤爾雅<lb/>
之蟛蜞大夫之識具敖而名先君之獻武况乎淺陋無<lb/>
乃滋疑庶幾農馬之専可與蟲魚之注述陶唐至於麟<lb/>
止安所發明頌聖主之得賢臣或能論著<lb/>
播芳大全賀劉内翰啟　功既成於授鉞命爰錫於<lb/>
<pb n="KR3k0053_WYG_006-57a"/>
賜環不逺千里而見王果以一言而悟主精神夙契眷<lb/>
注益深北門正内相之除南部領天官之長玉堂揮翰<lb/>
日觀雲漢之昭回金殿掣鈴時近天威之咫尺爲命雖<lb/>
資於潤色矢謨實賴於弼諧豈止發爲文章號禁中之<lb/>
頗牧要當諫本仁義措天下於唐虞佇聞綸綍之攽即<lb/>
正鈞衡之拜<lb/>
楊萬里賀章侍郎兼侍讀啟　衆徯九遷而未快自<lb/>
乞一麾而遽行王尊之乍佞乍賢何有於我子文之無<lb/>
<pb n="KR3k0053_WYG_006-57b"/>
喜無愠一聼之天公論以乆而自明德望因退而愈重<lb/>
宋陳耆卿賀真右史啟　楓宸渙號柱史升華峻直北<lb/>
扉矯矯麻頭之健筆摛毫右陛英英簡上之清風疊組<lb/>
孔嘉垂紳丕聳切以唐虞雖逺都俞具載於典謨班馬<lb/>
不生筆削允資於記注折旋螭首咫尺龍顔必有襲六<lb/>
爲七之功足載登三咸五之治　賈生通逹氣少和平<lb/>
仲舒淵源言多迂濶惟我公之謦欬中有國之膏肓以<lb/>
此猷爲必能衮鉞發揮神聖有公是公非之權判白奸<lb/>
<pb n="KR3k0053_WYG_006-58a"/>
回無乍賢乍佞之惑直聲九鼎正氣千尋<lb/>
元袁桷謝閻學士啟　王言之制曰七史官之長有三風<lb/>
動四方必訓詞之温雅詔垂萬世在書法之簡嚴維班<lb/>
馬之良不能繼獲麟之筆而燕許之體難以推倚馬之<lb/>
才藝不兩能物無全美筆則筆削則削非曲學之可爲<lb/>
見所見聞所聞恐直情而難致古有斗米而作𫝊近多<lb/>
千金以致詞好惡成一己之私褒貶失當時之實掩長<lb/>
卷以竊歎抱遺經而自娯故魏收以輕薄寡才咸稱穢<lb/>
<pb n="KR3k0053_WYG_006-58b"/>
史王通雖隱淪不仕獨著元經方今偉績無前太平有<lb/>
象大禮畧封禪之紀純誠汰郊丘之儀聲教萬邦文質<lb/>
二代追皇猷創業之永𫝊丕基嗣服之初必屬鴻文以<lb/>
揚駿德彰施作繪極妙巧於羣工雜比成音合天和於<lb/>
衆耳㧞犀之選非易聚毛之長亦難<lb/>
唐顧雲謝下第後使人存問啟　優游仙苑泛泳天潢覆<lb/>
錦髙眠八花磚而讓寵含香視草五色筆以慙神<lb/>
薛逢上翰林韋學士啟　優游仙署偃息禁闈筆灑王<lb/>
<pb n="KR3k0053_WYG_006-59a"/>
猷硯涵天澤成霖而雨露非逺吐氣而虹蜺坐舒<hi>已上翰林</hi>
<hi>學士</hi>
王建上裴舍人度詩　小松窻對鳯池開履跡衣香逼<lb/>
上台天意皆從彩毫出宸心盡向紫烟來非時玉案呈<lb/>
宣㫖每日金階賜對迴仙侣何因記名姓縣丞頭白走<lb/>
塵埃<lb/>
皇甫曾奉寄中書王舍人詩　腰金載筆謁承明至道<lb/>
安禪得此生西掖幾年綸綍貴東山遥夜薜蘿情風𫝊<lb/>
<pb n="KR3k0053_WYG_006-59b"/>
漏刻星河曙月上梧桐雨露清聖主好文誰爲薦閉門<lb/>
空賦子虚成<lb/>
温庭筠投翰林蕭舍人詩　人間鴛鷺杳難從猶恨金<lb/>
扉直幾重萬象曉歸仁壽鏡百花春滿景陽鐘紫微芒<lb/>
動詞初出紅蠟香殘詔未封每過朱門愛庭樹一枝何<lb/>
日許從容<lb/>
蘇頲授崔琳紫微舍人制　宜遷振鷺之行用集栖雞<lb/>
之地<lb/>
<pb n="KR3k0053_WYG_006-60a"/>
王丘授裴敦復中書舍人制　或學辯文䑕核綜兼於<lb/>
隱賾或詞握靈蛇光輝映於等夷<lb/>
崔嘏授裴諗中書舍人制　自擢居内署掌兹制命謹<lb/>
宻無曠馨香有聞問對備見其一心敏㨗共推其七步<lb/>
况臧孫有後且聞得鳯之音枚乗多才雅蓄雕龍之妙<lb/>
爰因滿歳授以正名<lb/>
劉崇望授翰林學士鄭延昌兼中書舍人制　以爾彯<lb/>
纓著稱夢筆爲文富以美才披其禁闥典由中之詔成<lb/>
<pb n="KR3k0053_WYG_006-60b"/>
布下之言方謂得人雅當入侍盖聞羊祜謀議是草皆焚<lb/>
周仁重厚其言不泄親近之地慎宻爲先爾既不能何<lb/>
爽居外西省亦吾教誥之地戒之可矣<lb/>
李嶠授太子舍人劉如玉等右史制　並言芳蘭芷行<lb/>
温珪璧或譽美銅樓或名髙石室記言之重選衆尤難<lb/>
宜收博辨之才俾居良史之任<lb/>
蘇頲授崔銑起居舍人制　識逺心明懐才藴藝缺碑<lb/>
盡記亡篋不遺<lb/>
<pb n="KR3k0053_WYG_006-61a"/>
崔嘏授崔瑶等起居郎制　載筆赤墀之下掌禮曲臺<lb/>
之中注記行而鉛槧是資褒貶當而縉紳知懼顧兹所<lb/>
職豈易其人<lb/>
宋蘇軾謝中書舍人表　右史記言己塵髙選西垣視<lb/>
草復玷近班皆儒者之至榮豈平生之所望　詞命之<lb/>
職古今所難非獨取之於文盖将試之以事至於機務<lb/>
亦或與聞雖四户擅權非當時之公議而五花判事亦<lb/>
前代之美譚及夫三字之除乃是一切之政但謂内朝<lb/>
<pb n="KR3k0053_WYG_006-61b"/>
之法從安知宰相之屬官既任止於訓詞故權移於胥<lb/>
吏恬不知怪習爲故常先皇帝道冠百王法垂萬世建<lb/>
六官而修故事闢三省以待異人典章一新名實皆正<lb/>
遂申明於四禁俾分領於六曹逺則追直閣之司近則<lb/>
通檢正之任雖未聞政而聞事盖須有德而有言如臣<lb/>
之愚無一而可草創潤色既非鄭國之材除書德音又<lb/>
乏唐人之譽忽當此選莫測其由　将聖與仁能哲而<lb/>
惠雖在三年不言之際已有十日並照之光而臣日侍<lb/>
<pb n="KR3k0053_WYG_006-62a"/>
邇英親聞訪道仰天威之甚近知聖鑒之難逃謂臣嘗<lb/>
受先帝之知實無左右之助棄瑕徃昔責效将來臣敢<lb/>
不益厲素心無忘舊學上體周公煩悉之誥助成漢家<lb/>
忠厚之文茍無曠官其敢言報<lb/>
曾鞏謝除中書舎人表　甫上程篇遽塵寵仕載惟<lb/>
遭遇倍集兢慙盖聖君難諭之情将欲施於號令得當<lb/>
世能言之士然後逹於文辭矧今綱理四方彌綸庶政<lb/>
肇維新之王度備乆簡之官儀計謀常越於拘攣注措<lb/>
<pb n="KR3k0053_WYG_006-62b"/>
舉爲於希濶豈伊凡庶可測髙深方當覺悟邇遐使徧<lb/>
知於上意訓齊内外用丕變於羣心尤資演暢之才曲<lb/>
盡丁寧之㫖布爲邦典兹謂人文顧在臣愚豈堪此選<lb/>
　敷導訓辭懼空踈之難强追參諷議憂膚淺之易窮<lb/>
於風波流落之餘以蒲栁衰殘之質自循涯分曷副恩<lb/>
榮雖日月之光何加於潤色而天地之德無待於論思<lb/>
然臣素堅好古之誠粗識愛君之義既抗顔以就列敢<lb/>
恕己以懐私謹當尋繹舊聞用闡揚於命令激昂懦志<lb/>
<pb n="KR3k0053_WYG_006-63a"/>
庶補助於謀猷<lb/>
李劉賀鍾侍郎除左兼中書及侍講啓　恭惟某官<lb/>
目營四海胷著千年闗百姓於寸心不夷不惠而願孔<lb/>
子之學掃千軍以獨筆非韓非孟而成歐陽之文雲雷<lb/>
十載之經綸江漢六年之方泳怒鵬既擊凡馬皆空蜕<lb/>
骨地仙直上蓬萊瀛洲之島彯纓天策偏儀承明金馬<lb/>
之庭堯醲舜醺最宜爲誥班香宋豔安敢比材非道不<lb/>
陳於前在庭無出其右日獻月納亦有嘉謀年除嵗遷<lb/>
<pb n="KR3k0053_WYG_006-63b"/>
士無異論四輔既備命史佚以記言五禮有庸咨伯夷<lb/>
而降典露門重席星户鳴珂緝熈有賴於仔肩左右宜<lb/>
咨於汝翼掌六典之貳更追裴馬之蹤遂萬物之宜即<lb/>
接䕫龍之武<hi>已上中書舍人</hi>
唐崔嘏授裴諗知制誥制　生而有文弱不好弄中藴明<lb/>
敏外涵清和藹乎君子之風蔚有賢人之操自擢昇翰<lb/>
苑入侍禁闈動必知機静而適道大玉之韻清越以長<lb/>
小山之姿貞芳自茂是用資其粉澤演我絲綸斧藻方耀<lb/>
<pb n="KR3k0053_WYG_006-64a"/>
於鳯銜揮灑更期於鴻筆<lb/>
常衮授庾凖楊炎知制誥制　詔令之重潤色攸難其<lb/>
文流則失正其詞質則不麗固宜酌風雅之變參漢魏<lb/>
之作發揮綸音其在兹乎<lb/>
常衮謝知制誥表　五字非工四年待罪禁垣之右朝<lb/>
奉如綸宸扆之前夜參視草以地尤宻惟才必精在臣<lb/>
無堪忝跡斯甚食浮之議所責何逃　翺翔雲霄沐浴<lb/>
雨露<lb/>
<pb n="KR3k0053_WYG_006-64b"/>
宋歐陽修謝知制誥表　伏以王者尊居萬民之上而誠<lb/>
意能與下通奄有四海之大而惠澤得以徧及者豈惟<lb/>
號令誥詔發揮而已哉然其爲言也質而不文則不足<lb/>
以行逺而昭聖謀麗而不典則不足以示後而爲世法<lb/>
居是職者古難其人乃以愚臣而當此選伏惟皇帝陛<lb/>
下茂仁聖之姿荷祖宗之業日謹一日曾未少懈而自<lb/>
羌戎負固邊鄙用師勤儉率先於聖躬焦勞常見於玉<lb/>
色雖有憂民之志而億姓未蘇雖有欲治之心而羣臣<lb/>
<pb n="KR3k0053_WYG_006-65a"/>
未副故每進一善則未嘗不欲勸天下之能每官一賢<lb/>
則未始不欲盡人材之用雖以爵禄而砥礪尚須訓誡<lb/>
之丁寧尤假能言以諭至意可稱是者不又艱歟伏念<lb/>
臣雖以儒術進身本無辭藝可取徒值向者時文之弊<lb/>
偶能獨守好古之勤志欲去於雕華文反成於樸鄙本<lb/>
懼不適當世之用敢期自結聖主之知陛下奨之特深<lb/>
用之太過此臣所以懇讓三四至於辭窮而天意不回<lb/>
寵命難止尚慮頑然之未諭更加使者以臨門恩出非<lb/>
<pb n="KR3k0053_WYG_006-65b"/>
常理難屢瀆及俯而受命伏讀訓辭則有必能復古之<lb/>
言然後益知所責之重夙夜惶惑未知所措伏以文字<lb/>
之職厠於侍從之班在於周行是爲超擢不徒揮翰以<lb/>
爲効自當死節以報恩惟所使之期於盡瘁<hi>已上知制誥</hi>
歐陽修謝復龍圖閣直學表　再念臣稟生孤拙本乏<lb/>
藝能徒因學古之勤粗識事君之節茍臨危効命尚當<lb/>
不顧以奮身况爲善無傷何憚竭忠而報國<lb/>
陸游賀台州曾直閣啟　歴考平生追配古人而奚<lb/>
<pb n="KR3k0053_WYG_006-66a"/>
愧中更俗吏益知儒者之有功比由直舘之宴閒起奉<lb/>
中臺之委寄翔而後集泛然敢辭子房避三萬户之封<lb/>
曼容至六百石而去當宁爲之太息舉朝仰其髙風<lb/>
楊億賀刁秘閣啟　羣玉之府圖籍攸歸承明之廬<lb/>
俊賢所聚自非兼該文史洞逹天人擅博物之稱負多<lb/>
聞之益則何以掌蘭臺之秘記辨魯壁之古文克分豕<lb/>
亥之非榮對鬼神之問允資鴻博式副選掄<lb/>
　　職官部<hi>宫僚</hi>
<pb n="KR3k0053_WYG_006-66b"/>
唐蘇頲授唐休璟太子少師制　私第懸車耆年益壮公<lb/>
門軾馬朔見逾聞求舊所期懐賢是切諭於三善况待<lb/>
正人營於百工孰過元老宜紆几杖俾作鹽梅<lb/>
白居易授嚴綬可太子少傅制　東朝保傅歴代尊崇<lb/>
漢擇名儒任先疏廣晉求耆德選在山濤實資六傅之<lb/>
賢用𢎞三善之道<lb/>
蘇頲授韋嗣立太子賔客制　鑒測毫端詞詮象外昆<lb/>
弟承一經之業登相者代不乏人閨門有萬石之風立<lb/>
<pb n="KR3k0053_WYG_006-67a"/>
言者士是則效疇咨滿於故事潤色敷於令典屬以疾<lb/>
辭用體張良之志資於德舉宜從綺季之遊<lb/>
孫逖授賀知章等太子賔客制　衣冠耆舊詞學宗師<lb/>
或恬淡風流獨擅東南之美或清貞介特是稱江漢之<lb/>
英負當朝之令名有錫類之純行頓令教導乆侍藩維<lb/>
善利則多寵章宜及方之四老用列賔友之班綜彼三<lb/>
墳俾在圖書之府<lb/>
常衮授嗣呉王祇太子賔客制　文昭之慶蔚於公族<lb/>
<pb n="KR3k0053_WYG_006-67b"/>
楚元之後繼有忠賢<lb/>
李嶠授王方慶左庶子制　昇降銅樓輔弼玉裕必求<lb/>
時望以隆國本　體温恭之性造次不違守亷退之風<lb/>
終始若一實舊德之明允見通人之老成昔張良以三<lb/>
傑之才始傅儲右史丹資八舍之重方䕶春宫簡賢任<lb/>
能抑有前事宜膺九德之選用光三善之才<lb/>
蘇頲授韋杭太子左庶子制　可以發揮夏籥光踐春<lb/>
華宜從綺季之遊益重王商之拜<lb/>
<pb n="KR3k0053_WYG_006-68a"/>
李嶠授于復業太子中允制　銅樓俟俊銀牓翹賢漢<lb/>
水觀風且輟彤襜之務瑶山聼樂宜煦黄離之景<lb/>
又授相王男成器太子左賛善大夫制　毓彩桂山承<lb/>
規椒掖韶容霞舉美志月将望苑翹才瑶山佇俊宜參<lb/>
多士之選俾從正人之列<lb/>
又授呉昇太子左賛善大夫制　悟理明逹用心微妙<lb/>
博以才藝精於談吐西園月上亟聞飛盖之篇東陸春<lb/>
歸宜聼鳴笳之響<lb/>
<pb n="KR3k0053_WYG_006-68b"/>
又授竇元泰太子洗馬制　觀津之榮累稱外戚伏波<lb/>
之訓方裕後昆可勸導宗黨儀刑門族俾登洗馬之秩<lb/>
㒺忝濯龍之戒<lb/>
又授栁冲兼温王師制　族茂汾鼎價珍垂璧雅負通<lb/>
才備聞遺訓探六經之奥如叩鴻鐘窮百氏之源若披<lb/>
明鏡扶輿切問侍從増榮擁篲崇儒師資佇德<lb/>
薛廷珪授太子賔客王牘等諸王傅制　明君臣父子<lb/>
之道知禮樂詩書之源可使髙步承華入參望苑琢磨<lb/>
<pb n="KR3k0053_WYG_006-69a"/>
羽翼朕有兾焉或授正卿或加峻級宜旌優異徃傅童<lb/>
蒙邪蒿鮑魚勿俾登爼胄筵講肆爲惜分隂使其知東<lb/>
平爲善之規喜王褒洞簫之賦承萬代之業固磐石之<lb/>
基斯賴於老成人也<lb/>
元稹授郭皎冀王府諮議制　材任爪牙姻連肺腑領<lb/>
轅門之右廣假桂苑之元僚夙著威名嘗頒勇爵元戎<lb/>
啟状慶澤覃恩宜輟豹韜之雄以資鴈沼之畫<lb/>
蘇頲授崔子源岐王府長史制　地緒清茂風襟亮拔<lb/>
<pb n="KR3k0053_WYG_006-69b"/>
有如繩之直懐匪石之心學不爲人文能飾吏憲曹白<lb/>
簡秋隼曽飛禮闥青縑晨鳬就列<lb/>
又授王守亷申王府長史制　俾瑇筵之茂寵參碣舘<lb/>
之元寮<lb/>
元稹授薛昌族等王府長史制　河山在念肯忘奨勞<lb/>
藩邸求才實思髙選昔阮孚以嘯咏自樂龎秀有忠烈<lb/>
可佳更任王宫咸稱國器今之榮授其在兹乎<lb/>
宋播芳大全吏部侍郎兼太子詹事制　太子乃天下<lb/>
<pb n="KR3k0053_WYG_006-70a"/>
之本而賢者爲邦家之基思得直諒多聞以爲益友庶<lb/>
幾左右前後㒺非正人故兹一時端尹之臣率用兩朝<lb/>
髦俊之選<lb/>
齊孔稚珪讓詹事表　太子霞鶱青殿日晃春宫駕紫<lb/>
谷之英振洛笙之響自非器上白雲韻同明月何以延<lb/>
芳芝苑揷羽瓊條竇嬰戚貴於西京陸曄風素於東國<lb/>
伊人之美方曰可舉臣亦何斯而敢忝冒也<lb/>
陳江緫謝宫爲製讓詹事表　如攀珠樹徒仰照匣之<lb/>
<pb n="KR3k0053_WYG_006-70b"/>
輝若踐玉田不知照廡之價芙蓉之水亟奉北園迷迭<lb/>
之文屬陪南舘乆降嘘枯之㫖許賜凌雲之筆清夜讌<lb/>
斯謂言善戯黄金然諾並遂殊寵年齊柏寝豈報恩榮<lb/>
紙罄蘭臺未書悚戴<lb/>
宋汪藻謝除太子賔客表　儲闈肇啟當收卓異之才<lb/>
詔綍中頒首玷髙華之秩既預論思之秘仍參調護之<lb/>
榮承命便蕃撫躬跼蹐伏以三王之教世子必用正人<lb/>
兩漢之詔宫僚無非碩學矧在賔筵之列尤爲儒者之<lb/>
<pb n="KR3k0053_WYG_006-71a"/>
光方朝廷新曠古之儀俾世嫡正前星之位養德兹始<lb/>
求賢實艱尚虚六傅之聯先遴十人之選如臣膚淺非<lb/>
國俊髦司典謨訓誥之文猶孤眷倚豈父子君臣之道<lb/>
能有建明弗獲固辭終慙非據　敢不益懋嘉猷誓堅<lb/>
晩節宻爲羽翼當如園綺之賢徒事文詞敢效應劉之<lb/>
陋<lb/>
又除詹事謝宫啟　庇身修德濫迹端形陳蘿故葛攀<lb/>
附不涯解角蜕鱗超踰非次方辭璽㑹覬收渥澤<lb/>
<pb n="KR3k0053_WYG_006-71b"/>
梁簡文帝庶子王規墓誌銘　玉挺藍田珠潤隨水價<lb/>
重連城聲同垂棘偶應龍之籥影等威鳯之羽儀名理<lb/>
超於荀王博洽侔於終賈稍遷侍中佩玉璽於文昌珥<lb/>
金貂於武帳文雅與綺縠相宣逸氣並雲霞俱逺副君<lb/>
取敬杜夷時迴晉儲之駕追嗟徐幹亦降魏貳之書爰<lb/>
發睿辭爲銘云爾七略百家三藏九部成誦於心談天<lb/>
其口勝氣無儔髙塵誰偶榮珪掩采靈劔摧鋒宋郊淪<lb/>
鼎洛水沉鐘𤣥扉不晝幽夜恒冬<lb/>
<pb n="KR3k0053_WYG_006-72a"/>
　　職官部<hi>六官</hi>
唐白居易授鄭絪吏部尚書制　昔魏用崔琰毛玠典吏<lb/>
曹一時之士以亷節自勵國朝宋璟李義掌選部亦能<lb/>
遏絶謁託振張紀綱官無古今得人則理吾言及此欲<lb/>
爾繼之<lb/>
錢珝授劉崇望吏部尚書制　來整軒裳再提衡鏡山<lb/>
公宻啟更廣規模楚客騷離休勞諷諭<lb/>
蘇頲授盧藏用檢校吏部侍郎制　風塵之外獨秀瑶<lb/>
<pb n="KR3k0053_WYG_006-72b"/>
林清白之中常懸氷鏡自四年掌誥九品作程峻而不<lb/>
離重輕咸當簡而能要浮競斯逺刀尺之委銓衡已歸<lb/>
特選周才更符僉望<lb/>
常衮授楊綰吏部侍郎制　三揖而進能守謙光一命<lb/>
而僂不忘恭敬　當勵濯纓之操不遺刈楚之才<lb/>
孫逖授陸景融吏部侍郎制　恬淡之性足以抑退浮<lb/>
華徽明之識足以激揚淹滯類能而使僉議允屬俾澄<lb/>
清於九流期風俗之一變<lb/>
<pb n="KR3k0053_WYG_006-73a"/>
崔嘏授韋博等司勲郎中制　頃以邊城命将肇建麾<lb/>
幢當警塵未息之時及烽火向明之日故於粉署妙選<lb/>
星郎欲以賛充國屯田之謀佐武賢備戎之術既而賔筵<lb/>
有耀幕畫已多荐居於沙漠之中茇舍於戎旌之下亦<lb/>
既勞績亟更歳寒念其裹革之誠更復握蘭之美<lb/>
又授馮韜等司封員外郎制　分列宿之位應覆被之<lb/>
榮入可以封還詔書出可以分領符竹優游於粉署之<lb/>
内談笑於錦帳之前茍非清才不在斯選以韜文章炳<lb/>
<pb n="KR3k0053_WYG_006-73b"/>
煥獨步詞科以同靖門胄光華深通聖典荆玉韜含章<lb/>
之美霜鐘蓄待扣之音是用升彼名曹擢於芸閣<lb/>
蘇頲授裴耀卿檢校考功員外郎制　士行純宻文詞<lb/>
典麗時人許其清秀職事推其綜核惟才是舉方憑止<lb/>
水之明在位斯聞佇考觀光之彦<lb/>
梁沈約爲褚炫讓吏部尚書表　竊惟𤣥素未辨必謬<lb/>
朱紫之察規矩或昧理䘮方圓之功東西兩漢左雄孤<lb/>
絶於前南北二晉山濤莫嗣於後良由性藏於貌才隱<lb/>
<pb n="KR3k0053_WYG_006-74a"/>
乎心楚越無以况其迥殊山川未足方其險阻雖復拂<lb/>
暗爲明勉愚生智亦何以登竒拔異離渭分涇<lb/>
張纉讓吏部尚書表　漢革民曹魏仍東掾毛孝先以<lb/>
清公見美盧子加以貞固任職降及晉代希覩其人樂<lb/>
彦輔雍容自守當時恨其寡譽山巨源意存賞㧞不免<lb/>
與世浮沈鄧攸牧馬家庭何益止競之操卞壼如含瓦<lb/>
石未聞檢裁之功<lb/>
王筠爲第六叔讓重除吏部尚書表　臣聞剸犀截鴈<lb/>
<pb n="KR3k0053_WYG_006-74b"/>
必俟昆吾之鋒逐日追風信資伯樂之駿未有驂駕蹇<lb/>
足而方騁遙塗採藝鉛刀而求其斷割伏惟則哲爲體事<lb/>
艱歴代明别攸寄義重前王必使玉石薰蕕區别靡雜<lb/>
涇渭𤣥黄條流不爽自非伯豪之天下稱能仲子之時<lb/>
人歸德孝先之㧞真抑僞巨源之黜惡舉善然後可以<lb/>
銓鏡流品平均衡石<lb/>
王僧孺讓吏部郎表　臣生輕飛籜品細䟽壤寂寞州<lb/>
閭取淪窐竇不自求於善管寧許人以能官從班隨牒<lb/>
<pb n="KR3k0053_WYG_006-75a"/>
自安疎逺豈望翰飛終知跡滯一逢浸漉幾聞昭晉假<lb/>
拙爲心變竒成偶寧爲天覆地長復與雨露相滋秋成<lb/>
春發必如暄寒無爽自變泥塗多超嵩鄧屢考固其北<lb/>
越在累誠於可聞方愧朱紫永懵鈞衡固惟許李終非<lb/>
王畢取其清尚㒺所經企求之碎宻寧可庶幾<lb/>
唐李嶠爲李景湛讓天官尚書表　鏘金鳴玉坐榮枯<lb/>
朽擊水摶風顧慙腹背自忝司衡鏡亟積<hi>一作易</hi>星灰雖<lb/>
智力已窮而清通未効朱紫多紊涇渭莫辨宜其抵罪<lb/>
<pb n="KR3k0053_WYG_006-75b"/>
觸網稍清官謗翻乃假寵増服更垂天奨是用荷恩内<lb/>
訟以榮爲憂且夫八座位隆五曹望重典南宫之喉舌<lb/>
象北斗之樞機式資藻鑑奚綜賔實自非孝先亮直彦<lb/>
輔公忠山濤之簡静篤素顧譚之心精體宻何以對楊<lb/>
天哲厭塞人望<lb/>
獨孤及吏部郎中㕔壁記　楚金百鍊顔<hi>集作旋</hi>弓六鈞<lb/>
<hi>已上吏部</hi>
唐中宗授李承嘉户部尚書制　門下紫極八座非德<lb/>
<pb n="KR3k0053_WYG_006-76a"/>
勿居丹屏六曹惟賢是擇金紫光禄大夫李承嘉靈襟<lb/>
峻嶷識宇嚴明早聞道德之名夙有大臣之望雄才逐<lb/>
日共騏驥而齊驅迅翼搏風與鵷鴻而並翥柏臺憲府<lb/>
髙膺弄印之榮芝甸神州獨著題輿之任堅同白玉直<lb/>
若朱繩臺閣生風權豪氣懾洪才可重茂秩須崇宜加<lb/>
曳履之班式奨從橋之對<lb/>
蘇頲授畢構户部尚書制　器無不綜含清明以見微<lb/>
言有可觀負忠讜以居直百郡仰其成績三臺推其故<lb/>
<pb n="KR3k0053_WYG_006-76b"/>
事頃者任殷河尹聲滿洛師姦豪懼秋霜之威孤老懐<lb/>
冬日之愛故可辨於五物書以萬人誰其釐之俾爾作<lb/>
則<lb/>
孫逖授裴寛户部尚書制　蹇諤之用累鷙鳥而莫當<lb/>
操割之能斷犀革而何有亟登臺閣嘗擁旌旄禮樂爲<lb/>
從政之文德刑是戢兵之武雖地卿所掌實佇通才而<lb/>
天憲惟艱尚資兼領<lb/>
李虞中授學士王源中户部侍郎制　天籟無器大球<lb/>
<pb n="KR3k0053_WYG_006-77a"/>
不磨範圍可以程縉紳刀尺可以制度量自㧞於郎署<lb/>
寘諸中禁嘗因進見敷奏以言揖黄憲而鄙吝不生覩<lb/>
汲黯而風神自整<lb/>
元稹授髙允恭户部郎中判度支案制　大比生齒之<lb/>
書仍掌圻毫之牘戎車方駕物力未豐剖滯應期斯任<lb/>
不細<lb/>
劉禹錫授<hi>闕</hi>　　倉部郎中制　周制倉人以辨於邦用<lb/>
廪人以待乎匪頒後代或均輸或平糴皆周官倉廪之職<lb/>
<pb n="KR3k0053_WYG_006-77b"/>
也於戯王者藏於天下吾何私焉收歛以時儲蓄必謹俾<lb/>
夫凶荒無患貧富克均宜詠京坻之詩勿守豆區之限<lb/>
唐李嶠讓地官尚書表　臣少無竒志長乏異能短步<lb/>
非疾於驊騮翾飛自同於燕雀逢聖神之再造屬天地<lb/>
之兼容鄭璞齊竽竊混聲價秦冠漢綬叨踐名級步鴛<lb/>
池之清切陟鸞渚之便蕃出入五臺周旋三閣行膺負<lb/>
璽之任遂服専車之寵萬機損益蔽於庸陋之心百揆<lb/>
謨猷滯於膏肓之疾爰發皇揆特留宸眷假優閒之秩<lb/>
<pb n="KR3k0053_WYG_006-78a"/>
雖入杏壇參翊亮之謀尚和梅鼎徒延舟檝之舉竟微<lb/>
股肱之效挈瓶之智患在於空虚瞰室之災懼深於盈<lb/>
滿方陳骸骨之情遽荷雲霄之命負乗之責前謗未除<lb/>
忝越之譏後恩仍及還振蜉蝣之羽欲參龍鳯之行赤<lb/>
紱妨賢物知不可素食得位臣亦胡顔况八座樞機五<lb/>
曹要劇上儀七星之象旁理萬邦之教自非元凱之明<lb/>
允忠肅陳韓之敦樸淳深将何以釐正版圖擾安邦國<lb/>
臣之淺狹誠則貪叨朝有典章敢叨非望伏乞迴乾坤<lb/>
<pb n="KR3k0053_WYG_006-78b"/>
之曲澤收雨露之殊私廣訪訏謨詳求棫樸更引食場<lb/>
之彦俾臨均土之司則受任得才無愆振鷺之美官方<lb/>
有序不失貫魚之次<hi>已上户部</hi>
鄭處誨授鄭薫禮部侍郎制　緫百郡之俊造考五禮<lb/>
之異同必求上才以允僉屬　髙陽茂族通德盛門秉<lb/>
荘氏之風規藴名卿之器業文諧騷雅鼓吹前言譽洽<lb/>
縉紳領袖時輩操守必修其謙柄進退常踐於德藩疊<lb/>
中詞科亟升清貫持橐列金章之侍揮毫擅紫闥之工<lb/>
<pb n="KR3k0053_WYG_006-79a"/>
貳職冬官克揚休問是用俾司貢籍以振儒風朕以化<lb/>
天下者莫尚於人文序多士者以備乎時選育材之本<lb/>
惟善是從搴㧞既尚於幽貞聳勸勿遺於曹緒無求冠<lb/>
玉無採雕蟲當思取實之方必有酌中之道<lb/>
劉禹錫授<hi>闕</hi>　　主客郎中制　漢制尚書郎四人一人<lb/>
主營部成帝又署客曹主外國戎狄事皆今主客之任也<lb/>
其後或東西列職左右分名統彼行人之家綏其外臣之<lb/>
務朝聘則定位宴㑹則辨儀穆我四門深於九譯用委<lb/>
<pb n="KR3k0053_WYG_006-79b"/>
藁街之政克資粉署之賢<lb/>
薛廷珪授徐彦樞禮部員外郎制　澹以立身謙而履<lb/>
道情田萬頃瑶林将玉樹森羅文律九成調露與承雲<lb/>
交奏動必由禮人無間言克承德行之規不染脂膏之<lb/>
態<lb/>
常衮授張謂禮部侍郎制　貳宗伯之掌禮典諸侯之<lb/>
貢士<lb/>
白居易授韋貫之禮部侍郎制　可使典禮以和神人<lb/>
<pb n="KR3k0053_WYG_006-80a"/>
可使考文以第俊秀<lb/>
李嶠為司禮武卿讓官表　但禮秩<hi>一作宗</hi>之職歴選<lb/>
所難茍非得賢於何求化西京置一十二列首貫金吾<lb/>
東漢有三十九人多遷玉鉉妙擇時望将以洽神祗博<lb/>
採列侯所以重宗廟桓榮之經學始展今恩孫通之禮<lb/>
儀方膺此命在臣無取逺謝古人将何以載𤣥冕之七<lb/>
旒驅素<hi>一作赤</hi>車之十乗<lb/>
李嶠爲定王謙兼知司禮寺事表　臣本無操履素乏<lb/>
<pb n="KR3k0053_WYG_006-80b"/>
藝能憑藉葭莩遂叨冕笏畫龍刻鵠非有天才簮犀紐<lb/>
龜但因地勢鍳空虚微眇之質驗庸闇不逮之姿素簡<lb/>
神衷豈勞銓叙幸得攀光日月藉寵侯王禄比萬鍾爵<lb/>
窮五等備梁園之車服司周室之典經朝夕起居出入<lb/>
陪奉在生多幸於臣已足豈可重叨非據更竊隆班上<lb/>
虧國章下速身謗昔漢疇稷嗣将冠九卿虞昇伯夷實<lb/>
掌三禮奉烝嘗祈祀之典有匏土笙鏞之節匪徒移風<lb/>
易俗兼且尊事神祗豈於凡庸所可參議<lb/>
<pb n="KR3k0053_WYG_006-81a"/>
宋陸游賀禮部鄭侍郎啟　恭惟某官好是正直擇乎<lb/>
中庸大册髙文固已寫之琬琰崇言谹議皆可質於鬼<lb/>
神殆将與日月而争光奚止當雷霆而獨立惟上聖克<lb/>
勤於聦鑑察羣臣各盡於才能謂其代予言既乆煩於<lb/>
鴻碩求能典朕禮宜無易於老成况以南省之要司仍<lb/>
寓西垣之舊直惟時異數實冠清途然而文闗國之盛<lb/>
衰官以人而輕重籲俊尊上帝豈止在玉帛鐘鼓之間<lb/>
歛福錫庶民其必有典謨訓誥之盛視古無愧非公而<lb/>
<pb n="KR3k0053_WYG_006-81b"/>
誰所冀復如三代禮樂大備之時抑亦追還兩漢文辭爾雅<lb/>
之體顧雖老矣尚及見之<lb/>
唐張鷟禮部判　典朕三禮大舜委於伯夷分敕六卿<lb/>
成王任於彤伯建兹歳首實曰春官敦叙九族之親欽<lb/>
若五常之教祀天郊地之典舉其宏綱朝日夕月之儀<lb/>
撮其機要<lb/>
蘇頲贈禮部尚書褚公神道碑　化益淳儒益信則郊<lb/>
廟有典賔軍有容發揮牲玉斟酌犧象必咨焉度焉<hi>已上</hi>
<pb n="KR3k0053_WYG_006-82a"/>
<hi>禮部</hi>
蘇頲授張仁愿兵部尚書制　有将相之才樹忠公之<lb/>
績入稱三傑帷幄所以運籌出摠六師塞垣由其卧鼔<lb/>
懸利器而御物自中於桑林推素心以得士更成於李<lb/>
徑故能居室而應在邦必聞洎養疾歸休辭榮及禮用<lb/>
旌渭濵之兆空想潁陽之問乞言繄賴寵德攸宜佇増<lb/>
題劔之榮更遂揮金之樂<lb/>
錢翊授陸扆兵部尚書制　執政雖新犯顔巳急我則<lb/>
<pb n="KR3k0053_WYG_006-82b"/>
有違蹇叔爾詎不如王陵剖竹遂行伏蒲未足還好爵<lb/>
而來惟辨色掩閒門而退乃韜光<lb/>
蒋廷珪授劉崇望兵部尚書制　云罷鈞軸亟移光隂<lb/>
室既生白舟惟任觸浩然正氣充塞乎天地之間卓爾<lb/>
神光瑩徹乎星辰之表琴樽遂性名教檢身<lb/>
孫逖授張均兵部侍郎制　修身自逹擅鴻陸之羽儀<lb/>
涖事無難有龍泉之斷割<lb/>
賈至授趙良弼司庫員外郎制　元戎起行師出以律<lb/>
<pb n="KR3k0053_WYG_006-83a"/>
将謀韓厥之職宜選子方之智俾登仙署仍佐中權<lb/>
李嶠爲歐陽通讓夏官尚書表　臣識量凡淺志業空<lb/>
廢之刀筆之吏能無爼豆之經術徒以積勞爲忝乆宦<lb/>
成資承日月之末光霑雨露之𢎞貸丈二之組每慙於<lb/>
假竊尺一之制更奨於庸微俛仰慙惶屏營反側夫以<lb/>
天臺峻宻帝猷殷曠端揆隆於八座樞衡緫於萬機非<lb/>
夫賢才孰能綜理况周官司馬有甲兵之職漢服珥貂<lb/>
兼喉舌之任歴觀前載此選尤難安可以樗櫟散才瓶<lb/>
<pb n="KR3k0053_WYG_006-83b"/>
筲小器比德陳劔差蹤鄭履豈無慚於謬寵實有懼於<lb/>
妨官<hi>已上兵部</hi>
蘇頲授李乂刑部尚書制　恒碣之寳衣冠之華業摠<lb/>
四科才抱九德爲邦理要洞入精微當代詞雄居成凖<lb/>
的忠義得在公之體清修稟行己之用紫泥掌誥雖宻<lb/>
王言黄沙定罪是懸人命眷兹欽恤尤賴簡孚<lb/>
孫逖授裴敦復刑部尚書制　誠無不通爼豆兼於軍<lb/>
旅行有餘力文學資於政事頃者巡撫江徼肅清姦宄<lb/>
<pb n="KR3k0053_WYG_006-84a"/>
太叔之謀既能止盗穰苴之法亦在安人功實簡心賞<lb/>
宜超等委之刑柄俾踐白雲之司錫以身章更増金印<lb/>
之秩<lb/>
陳子昂爲司刑袁卿讓官表　臣聞王者敬懼愆在典<lb/>
刑天下取平允兹廷尉茍非其人法不虚行　伏見某<lb/>
官某乙弱冠登仕早有能名每以清白洗心不爲寒温<lb/>
變節誠使榮加天寵職察雲司必能利用文明哀矜庶<lb/>
獄弼成五教無謝於堯臣載光三典允諧於周議<lb/>
<pb n="KR3k0053_WYG_006-84b"/>
宋播芳大全除刑部尚書謝表　班固志刑法兼存兵<lb/>
甲之繕修臯陶作士師曰惟宼賊之姦宄盖二者相爲<lb/>
表裏而四夷正賴鞭笞乃咨分閫之臣與聞司臬之事<lb/>
繄此責則重矣非其人而謂何<lb/>
唐張鷟判　國之二柄在德與刑邦之三典惟清與慎大<lb/>
舜有欽恤之言穆王有哀矜之教爽鳩之爲司㓂矜在<lb/>
澤人臯陶之作士師明於政理<lb/>
李洞感知上刑部鄭侍郎詩　寄掩白雲司蜀都髙卧<lb/>
<pb n="KR3k0053_WYG_006-85a"/>
時隣僧㸃寒燭宿鳥動秋池帝誦嘉蓮表人吟寳劍詩<lb/>
石渠流月斷畫角截江吹閒出黄金勒前飛白鷺鷥公<lb/>
心外國説重望兩朝持浄蘚斜圭影孤牕響錫枝興幽<lb/>
松雪見心苦硯冰知縁文蟲聲切過門馬足遲漏殘終<lb/>
卷讀日下大名垂平磧容鵰上仙山許狖窺數聨金口<lb/>
出死免愧丘為<lb/>
周庾信余綿永神道碑　三度有星名天獄八卦有坎<lb/>
象刑書公繁不秋荼嚴無夏日民知約法未肯以獄吏<lb/>
<pb n="KR3k0053_WYG_006-85b"/>
為尊吏職刑名無敢以死灰相懼<hi>已上刑部</hi>
唐中宗授張錫工部尚書制　白虹良寳紫電雄鋒家<lb/>
傳鵲印之祥世襲貂冠之緒文遒吐鳯思縟騰蛟質暎<lb/>
南金材逾東箭自提綱左轄立帷中臺奏郭奕而無慙<lb/>
射崔洪而不愧紫樞佇俊彤管須賢宜升賜劍之榮式<lb/>
表委珠之潔<lb/>
蘇頲授劉知柔工部尚書制　司空之職以平水土常<lb/>
伯之任尤重臺閣　文詞有綺繢之工望實有珪璋之<lb/>
<pb n="KR3k0053_WYG_006-86a"/>
譽出膺賢守則郡國循良入位名臣則衣冠凖的可謂<lb/>
朝之明哲代之純懿俾遷榮於北斗宜作範於南宫<lb/>
元稹授羅讓工部員外郎制　昔陶𢎞景一代髙人始<lb/>
願四十為尚書而猶不遂國朝選署尤用其良以爾讓<lb/>
敏而好學直而能温甲乙亟登班資歴踐頃將軍辟士<lb/>
權資孫楚之坐籌今會府掄材復奬馬宫之射䇿無忘<lb/>
辨䕶以宣程品日省月試用勸百工<lb/>
蘇頲授王琪水部員外郎制　奕代儒雅門𫝊教義風<lb/>
<pb n="KR3k0053_WYG_006-86b"/>
襟育粹詞韻含清雖職尚安卑而才方致逺連枝席寵<lb/>
爰暎於棣華起草升榮俾光於蘭握<lb/>
黄疇若賀工部劉尚書啟　恩綸拜寵起部升華帝曰<lb/>
疇若垂哉擢典汝工之職漢廷誰如卿者遂陞常伯之<lb/>
班朝登偉人士載嘉頌恭惟某官天球不琢王井無波<lb/>
學有淵源倒彭蠡三江之勢事無盤錯倚豐城雙劍之<lb/>
鋒早登名躔休有華問處憲府抨彈之地得勉益尊立<lb/>
延英諫議之班如尊乃勇懋展經綸之業見謂通明之才<lb/>
<pb n="KR3k0053_WYG_006-87a"/>
信湖山之炳靈有槐鼎之相繼爰膺眷命申畀彞章出<lb/>
納居喉舌之司拔巧陋元成之世聖人作百工之事政<lb/>
少藉於研思文昌峻八座之躔行即參於鬷假<lb/>
張鷟判　位當𤣥武之官職在司空之任虞舜之代伯<lb/>
禹統其班周成之朝毛公處其地<hi>已上工部</hi>
　　職官部<hi>列卿</hi>
唐蘇頲授韋希仲宗正卿制　以醖藉之姿中折旋之<lb/>
禮趨事端雅吐詞雄暢束帶立朝既副聲實彯纓在位<lb/>
<pb n="KR3k0053_WYG_006-87b"/>
迭居文武宜輟魚鈐之委叙於麟族之盟<hi>右宗正寺</hi>
又授韋元珪通事舍人制　占對閒詳風規韶茂鷰庖<lb/>
分職已命膏梁之緒鸞墀敷奏佇揚賔客之言<lb/>
又授韋振通事舍人制　良玉藴價明珠耀彩宜擢才<lb/>
於金穴俾趨侍於瑶墀<hi>已上通政使司</hi>
梁沈約授蔡法度廷尉制　民命所懸繫乎三尺止殺<lb/>
除殘實由乎此是以臯陶作士五刑惟明于張莅官世<lb/>
無寃獄且漢代律書出乎小杜呉雄以三世法家係爲<lb/>
<pb n="KR3k0053_WYG_006-88a"/>
理職郭恭以律學通明仍業司士爰及晉氏此風未泯<lb/>
叔則元凱並各名家自兹厥後斯尚漸薄迄至於今捐<lb/>
棄頓盡衣冠士子耻復用心州郡姦吏恣其取捨舞文<lb/>
弄法非止一塗朕膺天受命爲兆民主每一念此忘寝<lb/>
與食尚書删定左曹郎中蔡法度少好律書明曉法令<lb/>
世之所廢篤志不怠至於章句蹖滯名程乖礙莫不斟<lb/>
酌厥衷允得其門方欲寄以國刑開示後學㧞才取士<lb/>
豈有定方自世道澆流浮僞雲起量計多少辯校錐刀<lb/>
<pb n="KR3k0053_WYG_006-88b"/>
若遵徃從舊守而勿失豈所以軌儀上世垂風於後宜<lb/>
加褒擢弗繫常階<lb/>
唐蘇頲授陸餘慶大理卿制　早回翔於近宻乆踐歴<lb/>
於中外雍容文雅自然素徴清商蕭散風華莫不瑶林<lb/>
瓊樹必當和而不撓貞則有恒正罰金於後人戒刻木<lb/>
於前吏念兹欽恤深可哀矜宜修白雲之典俾静黄沙<lb/>
之職<hi>已上大理寺</hi>
常衮授楊綰太常卿制　舜以伯夷作秩宗漢以列侯<lb/>
<pb n="KR3k0053_WYG_006-89a"/>
掌郊廟至於圓丘大射之制禮官博士之論莫不綜詳<lb/>
得失而折衷焉故事職尊冠九卿之首　恭儉忠信守<lb/>
而彌固一時模表清議所髙固可以處楊震桓榮之位<lb/>
領曲臺司宗之重勉思厥服以稱任賢<lb/>
李虞仲授崔羣右僕射兼太常卿制　出作垣翰入標<lb/>
羽儀風雨有不已之鳴雪霜無可變之色秉是全德㒺<lb/>
聞異辭乃者輟自夏卿授之戎閫統荆衡之巨鎮嗣羊<lb/>
杜之前聲政推洽平理在徴復禮樂之器予心所難兾<lb/>
<pb n="KR3k0053_WYG_006-89b"/>
流合雅之音将考依經之制慎簡斯職僉諧乃俞俾迴<lb/>
軍旅之謀式暢人祗之職伯夷官業佇乃修明<lb/>
蘇頲授陳貞節太常博士制　卞寳輝光楚材翹秀窮<lb/>
禮經之奥博踐詞律之風雅參名列侍每獻昌言掌事<lb/>
奉常宜銓令典<lb/>
梁陸倕爲王光禄轉太常讓表　昔者楚德方盛孫叔<lb/>
濯衣漢道克隆王陽結綬故受命無辭受爵不讓况宗<lb/>
卿清重歴選所難漢晉以降莫非素範辭爵則桓郁張<lb/>
<pb n="KR3k0053_WYG_006-90a"/>
奮讓封則丁鴻劉愷潘尼之文雅深純華歆之從容退<lb/>
黙自昔迄兹風流繼軌以臣况之曾無等級<lb/>
陳沈烱爲周𢎞讓太常表臣聞玉舄雕楹不取材於<lb/>
蟠木丹朱繡黼豈襲冕於蘿薜何則適用各有所宜朝<lb/>
野不可一㫖叔孫之分定禮儀倍資典實刁協之躬爲<lb/>
唱引豈易其儀賔主闕對封禪失儀責以司存云誰之<lb/>
咎况南史執簡轉見違才君舉必書尤難妄冒<lb/>
唐髙郢謝再除太常卿充禮儀使表　臣聞秩宗之任典<lb/>
<pb n="KR3k0053_WYG_006-90b"/>
司三禮奉常之選班列九卿前古以來用人爲重非有<lb/>
望實不宜謬居臣昔叨此官已積負乗之懼今復再<lb/>
歴倍増濡翼之憂况専職禮儀别蒙委遇明時大禮方<lb/>
奉郊禋末學謏聞何徴損益<lb/>
錢珝代户部孫相公謝授兄太常卿表　陛下禮行舟<lb/>
楫念及塤篪慰其友愛之懐進以優崇之秩伏以九卿<lb/>
之位列代所尊舜以三禮命伯夷漢以奉常加稷嗣依<lb/>
古則重得人始光用典之難敢言兄氏方懐慙惕忽荷<lb/>
<pb n="KR3k0053_WYG_006-91a"/>
皇私而階峻銀青寵兼端揆喜溢在原之屬恩加當軸<lb/>
之臣既激弼諧且𢎞名教股肱作輔莫成鎮撫之功手<lb/>
足相須但有胼胝之誓<lb/>
漢揚雄太常箴翼翼太常實爲宗伯穆穆靈祗寝廟<lb/>
奕奕稱秩元祀班於羣神我祀既祗我粢孔蠲匪愆匪<lb/>
忒公尸攸宜弗祈弗求惟德之報不矯不誣庶無罪悔<lb/>
無曰我材輕身恃筮東鄰之犧牛不如西鄰之麥魚秦<lb/>
殞望夷隱斃鍾巫常臣司宗敢告執書<hi>已上太常寺</hi>
<pb n="KR3k0053_WYG_006-91b"/>
唐蘇頲授房光義光禄卿制　雅容端操惟玉有温擇行<lb/>
踐言復珪無玷頃祗班序尤稱望實蘭猗趨職已伏於<lb/>
誰何柏梁賦詩俾聞於緫領<lb/>
劉崇望授李授光禄少卿制　勉幹吉蠲之職無忽禋<lb/>
祀之官<lb/>
又為武奉御謝官表　臣聞瑶庭任切猶稱六尚之榮玉<lb/>
食禮尊實緫八珍之貴臣術慙禄鶴業匪豢龍将何以<lb/>
致美瓊芳式和金鼎<hi>已上光禄寺</hi>
<pb n="KR3k0053_WYG_006-92a"/>
蘇頲授王希雋太僕卿制　登於副尹聲滿於字人試<lb/>
乃列卿眷踰於數馬巾車是屬建皷攸司<lb/>
薛廷珪<hi>闕</hi>　　授太僕卿制　昔周穆王命伯冏為太僕<lb/>
正曰昔在文武聰明齊聖侍御僕從㒺匪正人以承弼<lb/>
厥辟且曰僕臣正厥后克正僕臣諛厥后自聖太僕之<lb/>
爲官也重矣朕每讀書允擇其可矧惟前代畢用名臣<lb/>
數馬執綏故實具在爲予禦侮作我前驅審官擇人今<lb/>
以命汝稽諸訓誥得不勉之<lb/>
<pb n="KR3k0053_WYG_006-92b"/>
漢揚雄太僕箴　肅肅太僕車馬是供鏘鏘和鑾駕彼<lb/>
時龍昔在上帝巡狩四宅王用三驅前禽是失紂作不<lb/>
令武王征殷檀車孔夏四騵孔昕僕夫執鞗載騂載駰<lb/>
我輿云安我馬云閑雖馳雖驅匪逸匪愆昔有淫羿馳<lb/>
騁忘歸景公千駟而淫於齊詩好牡馬牧於埛野輦車<lb/>
就牧而詩人興魯廐焚問人仲尼厚醜孟子盖惡夫廐<lb/>
多肥馬而野有餓殍僕臣司駕敢告執皁<lb/>
唐楊烱後周明威將軍梁公神道碑　識髙東野職參西<lb/>
<pb n="KR3k0053_WYG_006-93a"/>
極勵銜策而追風逐日加剪拂則絶電奔星駃騠将駙<lb/>
騄齊衡驥騮共騶駼伏櫪於是龍媒間出麟友挺生伯<lb/>
樂多謝於精㣲日磾有慙於秣養<lb/>
張九齡太僕卿王君墓誌　買臣還郡無矜於出綬張<lb/>
既本州是榮於衣繡　訓以六騶正於君<hi>疑</hi>僕日加數<lb/>
馬之慎歳有展軨之勤<hi>已上太僕寺</hi>
常衮授蒋渙鴻臚卿制　朕方修文德以撫區外則重<lb/>
譯象胥之事九儀相賛之職正用髦碩俾之典領　時<lb/>
<pb n="KR3k0053_WYG_006-93b"/>
屬四夷之叙參授大賔之任韓暨以宿德而拜陳紀以<lb/>
至行而遷求舊任賢正當此選<lb/>
李嶠為崔神基讓授司賔卿表　自謬司六尚承乏九<lb/>
賔星琯驟移塵露無紀每懐忌滿之誡實負曠官之責<lb/>
寜可以更奉殊徽重叨非據當象河之顯列處惟月之<lb/>
崇班陛下刻象琱金焚山牓道維駒在詠異人並出無<lb/>
容使芳蕙爲蕭康瓠成寳<lb/>
孫逖鴻臚少卿壁記　帝唐亮采立政稽古命官柔服<lb/>
<pb n="KR3k0053_WYG_006-94a"/>
逺人綏厥有衆肅慎來賀渠搜即叙示之以干羽通之<lb/>
以冠帶允諧是職豈易其人非夫野王之政理𤣥成之<lb/>
經術德孺之明識元方之令望則曷由臻兹<hi>已上鴻臚寺</hi>
蘇頲授韋玢司農少卿制　盛禮興樂望雖重於執珪<lb/>
八政一農事尤殷於理粟况洛京轉漕淮海通波宜任<lb/>
牟融之能遷改鄭荘之弊<lb/>
晉張華大司農箴　家有廬井王有廩籍阜茂豐物和<lb/>
鈞闗石在周之季不䖍政首棄稷弗務不籍千畆匱神<lb/>
<pb n="KR3k0053_WYG_006-94b"/>
乏祀敗於戎醜穡臣司農敢告左右<lb/>
唐楊烱後周青州刺史宇文公神道碑　奏稱内史漢曰<lb/>
司農管夷吾陳不涸之名耿壽昌立常平之議時播百<lb/>
榖后稷讓於虞書阜成兆民列卿拜於周典<hi>已上司農</hi>
蘇頲授鄭孝式衛尉少卿制　詢事可以樹風聼言可<lb/>
以從政韜戈之任衛㦸是司俾移名於白簡宜亞寵於<lb/>
丹棘<hi>右衛尉寺</hi>
蘇頲授李從逺守太府卿制　膺河寺之秩寵選方髙<lb/>
<pb n="KR3k0053_WYG_006-95a"/>
致泉府之殷惟才是屬　學仞山髙詞塲雲鬰闕里之<lb/>
室動不違仁潁川之門居而㑹理<lb/>
白居易授裴武太府卿制　聚九州之賦辨百貨之名<lb/>
按其度程謹其出納孰爲主者外府上卿有通敏之識<lb/>
有倚辦之才以兹器用早膺任使小大之務㒺不勵精<lb/>
累有勤績存乎官次　爾宜率其官屬欽乃職司㑹帑<lb/>
藏出入之要修權量平校之法<hi>已上太府寺</hi>
孫逖授牛仙客殿中監制　長才爲萬里之城沈畧乃<lb/>
<pb n="KR3k0053_WYG_006-95b"/>
百夫之禦頃持節鉞嘗鎮河湟兵器惟精邊人咸賴出<lb/>
則靖國方資五利之功入則訓騶宜修六尚之職<lb/>
李嶠爲第十舅讓殿中監兼仗内閑廏表　臣本乏才<lb/>
藝素無操植徒因緒業獲齒簮裾屬兩曜重光三靈再<lb/>
造登山捧日始㑹於風雲涉海窺天遂攀於星漢位非<lb/>
德進榮以恩昇出捧鸞鑣驂玉輿之式道入陪鳯扆預<lb/>
金門之通籍扈清切之嚴衛接綢繆之宴私丘山之恩<lb/>
徒慚冒忝絲髪之効竟知無補加以兼烏竊幸假鳯連<lb/>
<pb n="KR3k0053_WYG_006-96a"/>
棲弟兄分侍於閫闈甥舅齊蹤於樞秘光榮被於九族<lb/>
寵遇傾於百寮是以常誡滿盈亟慚尸素叔寳之遇武<lb/>
子雖願輸忠正禮之對山公唯憂曠職常思髙明之瞰<lb/>
室每懼平路之傾輈豈謂天道不貲聖慈逾厚仍降非<lb/>
常之澤重紆加等之命妨賢受位多慚於鴛鷺之羣匪<lb/>
服叨榮實愧於蜉蝣之羽竊惟先王慎擇不進於凡庸<lb/>
明主虚求務延於才俊伏乞傍羅杞梓更詢棫樸必取<lb/>
尤能秀傑方爲御府之臣無使五技輕姿謬處七閑之<lb/>
<pb n="KR3k0053_WYG_006-96b"/>
任自然六尚増價七騶無忝納於百揆終無廢事之譏<lb/>
賔於四門必有得人之頌<lb/>
宋之問爲田歸道讓殿中監表　臣聞欲成大厦必寄<lb/>
於瓌材将適逺途理歸於駿足未有闕公輸之巧輙事<lb/>
揮斤無良樂之能謬令市骨再趨武禁誠恪未聞三入<lb/>
文昌涓埃莫効剖符爲郡山東無勿剪之謡握節和戎<lb/>
漠北有不賔之域<hi>已上殿中監</hi>
　　職官部<hi>省</hi>
<pb n="KR3k0053_WYG_006-97a"/>
唐沈佺期自考功員外授給事中詩　南省推丹地東曹<lb/>
拜瑣闈惠移雙管筆恩降五時衣出入宜真選遭逢每濫<lb/>
飛器慙公理拙才謝子雲微案牘遺常禮朋僚隔等威<lb/>
上台行揖讓中禁動光暉旭日千門起初春八舍歸贈<lb/>
蘭聞宿昔談樹隱芳菲何幸鹽梅處唯憂對問機省躬<lb/>
知任重寧止冒榮非<lb/>
王維酬郭給事詩　洞門髙閣靄餘暉桃李隂隂栁絮<lb/>
飛禁裏踈鐘官舍晩省中啼鳥吏人稀晨揺玉珮趨金<lb/>
<pb n="KR3k0053_WYG_006-97b"/>
殿夕奉天書拜璅闈强欲從君無那老将因卧病解朝<lb/>
衣<lb/>
杜牧李給事詩　一章緘拜皂嚢中懍懍朝廷有古風<lb/>
元禮去歸緱氏學江充來見犬臺宫紛紜白簡驚千古<lb/>
鐵鎖朱殷幾一空曲突徙薪人不㑹海邊今作釣魚翁<lb/>
杜牧寄宣州鄭諫議詩　大夫官重鎮江東瀟灑名儒<lb/>
振古風文石階前辭聖主碧雲天外作冥鴻五言寜謝<lb/>
顔光禄百歳須齊衛武公再拜宜爲丈人行過庭交分<lb/>
<pb n="KR3k0053_WYG_006-98a"/>
有誰同<lb/>
鄭谷賀新除左省韋拾遺詩　初昇諫署是真仙浪透<lb/>
桃花十五年垂白郎官居坐末着緋人吏立堦前百僚<lb/>
班定趨丹陛兩腋風清上碧天從此追飛何處去金鸞<lb/>
殿與玉堂連<lb/>
黄滔寄獻梓桐山侯侍郎詩　漢宫行廟畧簮笏落人<lb/>
間直道三湘水髙情四皓山賜衣僧脱去表奏主批還<lb/>
地得松蘿塢泉通雨雪灣東門添故事南省缺新班片<lb/>
<pb n="KR3k0053_WYG_006-98b"/>
石秋從露幽窻夜不闗夢餘蟾隱映吟罷鳥綿蠻可惜<lb/>
相如作當時事悉閒<lb/>
方干茅山贈髙拾遺詩　聖代諫臣停諫舌求還故里<lb/>
傲雲霞溪頭講樹遺漁艇篋裏朝衣盡酒家但愛身閒<lb/>
辭禄俸那嫌歳計在桑麻我來幸與諸生異問答時容<lb/>
近絳紗<lb/>
又獻王大夫詩　髙情不與俗人知恥學諸生取桂枝<lb/>
荀宋五言行世早巢由三詔出溪遲操心已在精微域<lb/>
<pb n="KR3k0053_WYG_006-99a"/>
落筆皆成典誥詞一鶚難成燕雀伍非熊本是帝王師<lb/>
賢臣雖藴經邦術明主終無諫獵時莫道百僚憂禮絶<lb/>
兼聞七郡怕天移直縁材力頭頭贍専彼文星步步隨<lb/>
不信重言通造化須臾便可變榮衰<lb/>
唐元稹授裴向左散騎常侍制　縉紳之徒言其閨門<lb/>
之行僅至於衣無常主兒無常父矣推是爲政仁何逺<lb/>
乎是以發自王畿至於陜服多歴年所終無尤違每移<lb/>
孝友之風以懲强暴之俗甘棠之下亷讓興焉予欲用<lb/>
<pb n="KR3k0053_WYG_006-99b"/>
垂璫夾乗之官以代吾盤盂韋弦之戒不亦可乎<lb/>
白居易授歸登右散騎常侍制　朴忠沈厚心無適莫<lb/>
介圭不飾止水無波<lb/>
薛廷珪授李澥右散騎常侍制　清明照物以忘疲澹<lb/>
泊居貞而有守來司綸誥潤色推工去卧雲山含章見<lb/>
譽増重價誠由於合櫃固深根頗異夫揠苗乆漏搜羅<lb/>
幾爲遺逸昇之近署官以豐貂<lb/>
蘇頲授于經野給事中制　理必中於繩墨才見推於<lb/>
<pb n="KR3k0053_WYG_006-100a"/>
札翰中臺奉草已承更直之榮左曹顧問宜接雙遊之<lb/>
美<lb/>
又授李懐讓給事中制　絲綸所屬常推起草之能駁<lb/>
正是司更接遊蘭之寵<lb/>
崔嘏授崔璹等給事中制　玉在湼而不緇金投火而<lb/>
彌勁眷言乆次是用遷昇我有絲綸期汝論駮我有金<lb/>
石資爾諧和無忝官常自貽公讓<lb/>
李德裕授元誨諫議大夫制　徃在内庭嘗感先顧奮<lb/>
<pb n="KR3k0053_WYG_006-100b"/>
發忠懇不私形骸伏俯青蒲至於雪涕數共工之罪不<lb/>
蔽堯聰辨垣平之詐益彰文德近因旌别邪正宰弼上<lb/>
言以魯公藏罟莫如寘革於左右漢后輯檻孰若列雲<lb/>
於公卿是用命爾登於文陛其副我寵擢不替初心勿<lb/>
沽小名以枉大節<lb/>
崔嘏授李方等右諫議大夫制　爾等皆擢秀瑶林飛<lb/>
華桂苑早登俊造共許清貞入憲府而自竦孤標歴文<lb/>
昌而更光列宿分符茂績逺繼於龔黄視草雄詞舊推<lb/>
<pb n="KR3k0053_WYG_006-101a"/>
於賈馬是用擢居右省陟彼首曹爾宜徴五諫之司佐<lb/>
三銓之任<lb/>
蘇頲授梁升卿等拾遺制　爰廣獻書之路用開納諌<lb/>
之門不獨美於雕龍頗思齊於市駿<lb/>
陳徐陵讓散騎常侍表　臣聞五十知命宗師之格言<lb/>
六百辭滿通賢之髙槩昔墨子諸生褰裳求楚魯連隱<lb/>
士髙論却秦况乎謬䝉知已寧無感激洪私過誤寘以<lb/>
通班司憲文昌遂諧常伯今者昆吾小器諦視不見𤣥<lb/>
<pb n="KR3k0053_WYG_006-101b"/>
黄鈞天並奏静聼能聞鐘鼓雖神農分藥岐伯提針㝠<lb/>
衆因縁難可匡救陛下嗣臨寳厯光闡大猷屬意銓衡<lb/>
留情槱棫燕臺装玉儻不精真齊客吹竽諒宜澄簡南<lb/>
郊奉乗當求鄭黙之才西省文辭應用羅含之學<lb/>
宋張舜民謝諌議大夫表　方安謫籍忽對鋒車入瞻八<lb/>
彩之秀毫進與七人之上列竊聞明主臨政而願治先<lb/>
王爲官而擇人號曰梓材取其器使若夫諫争之任政<lb/>
惟待從之人地宻而選清秩卑而望重其所以起居言<lb/>
<pb n="KR3k0053_WYG_006-102a"/>
動則與史官相表裏其所以彈訶風察則與臺憲同戚<lb/>
休始則専弼人主之違今乃泛論天下之事乃者藥石<lb/>
不進鳬雁僅存仗馬一鳴茅茹不已豈無大明之東出<lb/>
廓然晛雪之曰消　敢望桑榆之晚景獲依日月之末<lb/>
光招魂於楚水之涯拭目於雲臺之表手遮西日口誦<lb/>
離騷齒髪摧頺謾索太倉之米衣裳顛倒驚聞長樂之<lb/>
鐘　敢不激昂暮氣緝理空文乗白馬而伏青蒲試圖<lb/>
來效餓西山而蹈東海期免後艱<lb/>
<pb n="KR3k0053_WYG_006-102b"/>
蘇軾賀楊龍圖啟　方今朝廷之上號爲無諱而太平<lb/>
之美終不能全臺諫之列歳不乏人而衆弊之原猶或<lb/>
未去豈聽之者徒能容而不能用言之者但爲名而不<lb/>
爲功歴觀古人之効忠皆因當世而用智不務過直期<lb/>
於必行右尹子革因典墳而道祈招之詩左師觸龍語<lb/>
饘粥而及長安之質徒盡拳拳之意不求赫赫之名此<lb/>
仁人及物之休功忠臣愛君之至分　方傾耳以聼願<lb/>
續書諫苑之篇若有待而言或能著争臣之論<lb/>
<pb n="KR3k0053_WYG_006-103a"/>
宋翰苑新書賀鄭正言除司諫啟　孤忠上簡於龍光<lb/>
清貴亟躋於鷺序冠峩豸角隂見晛而已消手批龍鱗<lb/>
木從繩而自直<lb/>
劉克莊賀湯司諫啟　鄭公所上百奏莫不切心陸<lb/>
生所著一篇必蒙稱善後宫敬憚於質肅貴璫欲避於<lb/>
淳夫乃冠伏蒲之清班以旌折檻之直氣有若仲山甫<lb/>
補衮方嘉賴之欲如种明逸之拂衣胡可得已行陟大<lb/>
坡之峻徑齊兩地之尊<lb/>
<pb n="KR3k0053_WYG_006-103b"/>
王邁賀給事鄭帥啟　方䑕穴權門趨者成市而螭坳<lb/>
直筆屹然如山及調更化之絃時方多事獨衛出疆之璧<lb/>
義不辭難入還班行進掌封駁誰不批勅鮮有如何郯<lb/>
之力争因此結知故每見殷浩而輙喜居中未乆丐外<lb/>
即行國事日新比貞觀初年而何若君子一去覺貞元<lb/>
朝士之無多心戀闕以常丹髪憂邊而漸白惟有甘棠<lb/>
之蔽芾逺到海頭最宜叢桂之婆娑乆留春脚驩聲無<lb/>
地可著最課爲天簡知太史夜占喜長沙之星見行人朝<lb/>
<pb n="KR3k0053_WYG_006-104a"/>
發趨衡嶽之雲開寳閣陞大學士之班輕車奉太夫人<lb/>
之養衆皆争先而稱賀僕知大用之有階盖當夷夏消<lb/>
長之交未决和戰依違之䇿春秋復讎之義大乃素學<lb/>
之欲行英俊在朝則本强正善類之所屬有以中書何<lb/>
無㓂公爲問者當以吾國即相司馬而答之初立本竒<lb/>
更好黄花之晩節倘來不計直垂汗竹之芳名<lb/>
蔡襄賀梁給事中啟　凑風雲之佳㑹躡霄漢之清<lb/>
躔鶱騰夕拜之遷傾倒辰猷之告封詞頭而不下舊𫝊<lb/>
<pb n="KR3k0053_WYG_006-104b"/>
觧事舍人之名批敇尾以復歸共觀儒者給事之效惟<lb/>
出令毋嫌於反汗則論議咸歎於回天仁人之利溥哉<lb/>
君子之道長矣可速則速寧論諸公衮衮之升當言必<lb/>
言要爲一士諤諤之益日三接而甚寵歳九遷而可量<lb/>
起海濱而擢賢良已兆封侯之業游都城而取卿相方<lb/>
歆稽古之榮某刺首吏韁託身德㝢悵阻光儀之乆欣<lb/>
聞寵渥之新鵬兩翼之垂天孰測南溟之運鳳九苞而<lb/>
瑞世但快朝陽之鳴歳律峥嶸禁途宻勿願精鼎食亟<lb/>
<pb n="KR3k0053_WYG_006-105a"/>
副巖瞻<lb/>
改補闕拾遺爲司諫正言　渙寵龍墀地聨八舍升華<lb/>
騎省奏劾千官用銷落膽之姦毁麻儤直競壮啟心之<lb/>
論納牖陳詞鸞禁星沈見皂囊之凝露螭頭日永驚白<lb/>
簡之飛霜寵榮夐異於徃時責任愈隆於舊日盖将令<lb/>
引裾折檻之士得奮發於功名故不愛峩冠珥筆之階<lb/>
以籠致乎豪傑誠英主轉圜之舉而忠臣補牘之秋<lb/>
　<lb/>
<pb n="KR3k0053_WYG_006-105b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古儷府卷六<lb/>
</p>
<p>
</p>
  </div>
</body>
</text>
</TEI>
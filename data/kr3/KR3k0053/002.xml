<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古儷府卷二</head> <lb/>
    <p>
<pb n="KR3k0053_WYG_002-1a"/>
欽定四庫全書<lb/>
　古儷府卷二<lb/>
　　　　　　　　　　　明　王志慶　編<lb/>
　　地理部<hi>總載</hi>
唐劉允濟地賦　既布井而陳邑亦列郡而分州窪盈<lb/>
沃瘠之品原野墳衍之流斂跨萬俗兼該六幽隔蠻壤<lb/>
限夷陬珍卉竒木之他族鱗介羽毛之異儔詭怪畢備<lb/>
璀璨咸周銀臺瑶檻𤣥闕丹丘鄒衍之所不議方朔之<lb/>
<pb n="KR3k0053_WYG_002-1b"/>
所難紬禎符應于河象災異紀於春秋<lb/>
錢起盖地圖賦　廣竪亥之遐歩資重華之睿覧規方<lb/>
逺近㣲妙周通致蠻貊于度内出山川于卷中　嗤秦<lb/>
政得燕圖以拓境小穆公夢鶉首以稱靈亦有周王御<lb/>
天漢君求仙窮人力于宇宙遍轍跡于山川孰與夫髙<lb/>
居深視探㣲洞𤣥得地理于冥契擁神休以永年<lb/>
梁昭明太子謝賜地圖啟　漢氏輿地形兹未擬晉世<lb/>
方丈比此非妙匹之長樂惟書古賢儔之未央止圖將<lb/>
<pb n="KR3k0053_WYG_002-2a"/>
帥未有洞該八藪渾觀六合域中天外指掌可知地角<lb/>
河源戸庭不出豈問千秋自識烏丸之路脱逢壯武方<lb/>
著博物之書<lb/>
唐權德輿魏國公貞元十道録序　盡瀛海之地窮鞮<lb/>
譯之詞陳農不獲之書朱贑未條之俗貫穿切劘靡不<lb/>
詳究開卷盡在披圖朗然<lb/>
吕温地志圖序　觀其粉散百川黛凝羣山元氣剖<lb/>
判成乎筆端任土之毛有生之類大鈞變化不出其意<lb/>
<pb n="KR3k0053_WYG_002-2b"/>
然後列以城郭羅乎陬落内自五侯九伯外洎要荒蠻<lb/>
貊禹跡之所窮漢驛之所通五色相宣萬邦錯峙毫釐<lb/>
之差而下正乎封畧方寸之界而上當乎分野乾象坤<lb/>
勢炳焉可觀與夫聚米擬其端倪畫地陳乎梗槩固不<lb/>
可同年而語詳略也每虛室燕居薄帷晴褰普天之下<lb/>
盡在屋壁户納四海窓籠八極名山大川隨顧奔走殊<lb/>
方絶域舉意而到髙視華裔坐橫古今觀帝王之疆理<lb/>
見宇宙之寥廓出遐入幽曽不崇朝與夫役形神于嵗<lb/>
<pb n="KR3k0053_WYG_002-3a"/>
月窮軌跡於區外又不可並軌而論勞逸也且夫刪百<lb/>
代之弊綜羣言之首繁而不亂踈而不漏才識以潤之<lb/>
丹青以炳之使嗜學之徒未披文而見義不由戸而觀<lb/>
奥斯訓導之明也窮地而述舉世而載事極鴻纎理通<lb/>
皦昧混一家之文軌張大國之襟𢃄覈人物之虛實總<lb/>
山川之要㑹表皇威之有截明王道之無外斯乃功用<lb/>
之大也見蒼梧塗山則思舜禹恤民之艱覩窮荒大漠<lb/>
則悟秦漢勞師之弊覽齊墟晉壤則見桓文勤王之覇<lb/>
<pb n="KR3k0053_WYG_002-3b"/>
觀洞庭荆門則知苖蜀恃險之敗王者于是明乎得失<lb/>
諸侯于是鑒于興替斯又懲勸之逺也然則夲之所以<lb/>
廣學流申之足以贊鴻業垂之可以示後世豈徒由近<lb/>
觀逺以智自樂爲室中之一物哉<lb/>
<hi>闕</hi>　　地理志序　　若乃敦龎於天地之始昭<lb/>
晰於犧農之世一用黎元未爭疆埸而玉環楛<lb/>
矢夷裘風駕南翬表貺東風入律光乎上徳奚<lb/>
逺弗臻然則星象麗天山河紀地而端掖裁其<lb/>
<pb n="KR3k0053_WYG_002-4a"/>
𢎞敞崤函判其都邑仰觀俯察萬物攸歸是以洛址咸<lb/>
陽宛然秦漢晉濵河西同乎堯禹于兹新邑宅是鎬京<lb/>
五尺童子皆能口誦者史官弗之書也大哉坤象萬物<lb/>
資生載崑華而不墜傾河海而寧泄考卜惟王乗飛駐<lb/>
軫睨弇山而鐫勒覽曾城以爲玩時逢稽浸道接陵夷<lb/>
平王東遷星離豆剖當塗御㝢𤓰分鼎立<lb/>
　　地理部<hi>山</hi>
漢張衡南都賦　其山則崆<graphic n="KR3156" url="https://raw.githubusercontent.com/kanripo/KR-Gaiji/master/images/KR3156.png" mimeType="image/png"/>嶱嵑嵣㟐嶚剌岝㟯㠑<lb/>
<pb n="KR3k0053_WYG_002-4b"/>
嵬<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>巇屹<graphic n="KR1885" url="https://raw.githubusercontent.com/kanripo/KR-Gaiji/master/images/KR1885.png" mimeType="image/png"/>幽谷嶜岑夏含霜雪或㟒嶙而纚聯或豁<lb/>
爾而中絶鞠巍巍其隠天俯而觀乎雲霓若夫天封大<lb/>
狐列仙之陬上平衍而曠蕩下蒙籠而﨑嶇坂坁嶻嶭<lb/>
而成甗谿壑錯繆而盤紆芝房菌蠢生其隈玉膏滵溢<lb/>
流其隅崑崙無以奓閬風不能踰<lb/>
梁吳均八公山賦　峻極之山蓄聖表僊南參差而望<lb/>
越北邐迤而懷燕爾其盤桓基固含陽藏霧絶壁嶮巇<lb/>
層巖廻互挂皎月而常團雲望空而自布袖以華閬帶<lb/>
<pb n="KR3k0053_WYG_002-5a"/>
以潛淮文星亂石藻日流堦若夫神基巨鎮卓犖荆河<lb/>
箕風畢雨育嶺生峩髙岑直兮蔽景修坂出兮架天以<lb/>
迎雲而就日若從漢而廻山露泫葉而原浄花照磯而<lb/>
岫鮮促嶂萬尋平崖億絶上被紫而烟生傍𢃄花而來<lb/>
雪維英王兮好僊㑹八公兮小山駕飛龍兮翩翩髙馳<lb/>
翔兮沖天<lb/>
唐太宗小山賦　抗微山于綺砌橫促嶺于丹墀啟一<lb/>
圍而建址崇數尺以成坏既無秀峙之勢本乏雲霞之<lb/>
<pb n="KR3k0053_WYG_002-5b"/>
姿承墜宇之殘霤挂低空之斷絲爾乃參差絶巘威紆<lb/>
短逕風暫下而將飄烟纔髙而不暝寸中孤嶂連還斷<lb/>
尺裏重巒欹復正岫帯栁而合䨇眉石澄流兮分兩鏡<lb/>
爾其移芳植秀擢幹抽莖松新翠薄桂小丹輕細影襍<lb/>
兮俱亂弱勢夾兮共縈纔有力以勝蝶本無心而引鸎<lb/>
半葉舒而嵓暗一花散而峯明何纎㣲之同景亦卑細<lb/>
以相成<lb/>
達奚珣華山賦　作秦塞之髙標為豫州之巨鎮其南接<lb/>
<pb n="KR3k0053_WYG_002-6a"/>
楚其北臨晉嶔乎數都之間豈惟直上者五千餘仞逺<lb/>
疑將適近若將騰氤氲緑潤霮䨴青凝發地壁立連天<lb/>
石稜披重霄而自致與元氣而相陵　玉女明祠星壇<lb/>
尚在羊公舊室石榻常穿<lb/>
房元洛仙掌賦　爾其雲散天澄烟消雨霽旭日暉映<lb/>
隂崖虧蔽狀若拍紅霞之霏㣲捧青霄之揺曳察其迹<lb/>
也雖見于東峯混其嶽焉是配乎秋帝及乎蓐收謝𤣥<lb/>
冥格日彩寒霜氣白上捫星漢左控虞虢南聳羣嶺北<lb/>
<pb n="KR3k0053_WYG_002-6b"/>
臨廣陌將招泛槎之仙如指迷途之客至其嵐翠朝欝<lb/>
輕雲夕過桂影依稀而流照松風髣髴而扇和時也靄<lb/>
靄溶溶疑掩氷紈之被蒼蒼羃羃如揮舞袖之羅<lb/>
喬潭羣玉山賦　觀其亭亭太虛不可彌度石室靈造<lb/>
玉堂天鑿寳牒有融仙經惟錯蕩青簡兮緑字煥瑶緘<lb/>
兮金絡雘以虬龍拂之鸞鶴爲列真之䇿府亦太乙之延<lb/>
閣覽之而羣聖㑹同㧞之而萬古昭廓且藏書爲寳鎮<lb/>
物爲雄小石林之岝峉陋玉樹之青葱赫曥曥髙崇崇<lb/>
<pb n="KR3k0053_WYG_002-7a"/>
秘精義乎其中何必登隠坌拜崆峒挹方壺而訪道歴<lb/>
秦望而爲功者哉<hi>按莊子登隐弅之丘坌當作弅</hi>
梁王泰巫山髙詩　迢遞巫山好逺天新霽時樹交凉<lb/>
去逺草合影開遲谷深流響咽峽近猿聲悲只言雲雨状<lb/>
自有神仙期<lb/>
又李元操詩　荆門對巫峽雲夢邇陽臺燎火如奔電<lb/>
墜石似驚雷天寒秋水急風静夜猿哀枕席無由薦朝<lb/>
雲徒去來<lb/>
<pb n="KR3k0053_WYG_002-7b"/>
庾肩吾賦得山詩　曽雲霾峻嶺絶澗倒危峰刻削臨<lb/>
千仞嵯峨起百重行曦上杳杳結霧下溶溶仁心留此<lb/>
屬休愧奉羣龍<lb/>
吳均登夀陽八公山詩　逺澗自傾注曲石漵戔戔含<lb/>
珠㟁恒翠懷玉浪多圓疎峯時吐月宻樹不開天瑶繩<lb/>
盡𤣥秘金檢上竒篇是有琴髙者陵波去水仙<lb/>
周蕭撝上蓮山詩　獨邁青蓮嶺探竒紫盖峰挂流遥似<lb/>
鶴挿石近如龍沙崩聞韻鼓霜落候鳴鐘飛花滿叢桂<lb/>
<pb n="KR3k0053_WYG_002-8a"/>
輕吹起修笻石蒲今尚有採摘更相逄<lb/>
陳釋惠標山詩<hi>二首</hi>　靈山藴麗名秀出寫蓬瀛香爐帶烟<lb/>
上紫盖入霞生霧捲蓮峯出巖開石鏡明定知丘壑裏<lb/>
併佇白雲情　峨眉信重險天目本仙居金華抱丹竈<lb/>
玉笥藴神書幽人披薜荔怨妾採蘼蕪紫巖無暮雨何<lb/>
時逢故夫<lb/>
周庾信陪駕幸終南山詩　玉山乗四載瑶池宴八龍<lb/>
黿橋浮少海鵠盖上中峯飛狐橫塞路白馬當河衝水<lb/>
<pb n="KR3k0053_WYG_002-8b"/>
奠三川石山封五樹松長虹䨇瀑布圓闕兩芙蓉戍樓<lb/>
鳴夕鼓山寺響晨鐘新蒲節轉促短笋籜猶重樹宿含<lb/>
櫻鳥花留釀蜜蜂迎風下列缺灑酒召昌容且欣陪北<lb/>
上方欲待東封<lb/>
宇文昶陪駕幸終南山詩　堯盖臨河潁漢蹕踐華嵩<lb/>
日旂廻北鳯星斾轉南鴻青雲過宣曲先驅背射熊金<lb/>
桴拂泉底玉琯吹雲中古轍稱難極新途或易窮烟生<lb/>
山欲盡潭浄水恒空交松上連霧脩竹下來風仙才道<lb/>
<pb n="KR3k0053_WYG_002-9a"/>
無别靈氣法能通東棗羞朝座西桃獻夜宫詔令王子<lb/>
晉出對浮丘公<lb/>
隋李巨仁登名山篇　名山稱地鎭千仞上凌霄雲開<lb/>
金闕逈霧起石梁遥翠㣲橫鳥路珠潤入星橋風急青<lb/>
溪晩霞散赤城朝寓目幽棲地駕言追綺季避世桃源<lb/>
士忘情漆園吏抽簮傲九辟脫屣輕千駟沉㝠負俗心<lb/>
蕭灑凌雲意蒼蒼聳極天伏眺盡山川叠峯如積浪分<lb/>
崖若斷烟淺深聞渡雨輕重聼飛泉採藥逢三島尋真<lb/>
<pb n="KR3k0053_WYG_002-9b"/>
値九仙藏書凡幾代㸔博已經年逝將追羽客千載一<lb/>
來旋<lb/>
唐王維終南山行詩　太一近天都連山到海隅白雲<lb/>
廻望合青靄入㸔無分野中峯變隂晴衆壑殊欲投人<lb/>
處宿隔水問樵夫<lb/>
沈佺期扈從出西嶽作詩　西鎭何穹崇壯哉信靈造<lb/>
諸嶺皆峻秀中峰特美好傍見巨掌存勢如拓東倒頗<lb/>
聞首陽去開拆北河道磅礴壓洪源㟴峨壯清昊雲泉<lb/>
<pb n="KR3k0053_WYG_002-10a"/>
紛亂瀑天磴矻橫抱子先呼其巔宫女世不老下有府<lb/>
君廟歴載傳洒掃皇明應天遊十月戒豐鎬㣲末忝扈<lb/>
從兼得事蘋藻宿心愛兹山意欲拾靈草隂壑已永閉<lb/>
雲竇絶探討芳月期再來廻䇿思方浩<lb/>
張喬華山詩　青蒼河一隅氣狀杳難圖卓傑三峯出<lb/>
髙竒四嶽無力疑擎上界勢欲壓中區衆水東西走羣<lb/>
山逺近趨天廻諸宿照地聳百靈扶石壁烟霞麗龍潭<lb/>
雨雹麤澄凝臨甸服險固束神都淺覺川原異深應日<lb/>
<pb n="KR3k0053_WYG_002-10b"/>
月殊鶴歸青藹合仙去白雲孤濁瀑斜飛凍長松倒掛<lb/>
枯毎來探洞穴不擬返江湖儻有芝田種商巖老一夫<lb/>
劉得仁和段校書冬夕寄題廬山詩　名髙身未到此<lb/>
恨蓄多時是夕吟因話他年必去隨當時廬嶽頂半入<lb/>
楚江湄幾處懸崕上千尋瀑布垂罏峰松淅瀝湓浦棹<lb/>
參差日色連湖白鐘聲拂浪遲烟梯縁薜荔嶽寺歩欹<lb/>
危地夲饒靈草林曾出祖師石樓霞耀壁猿樹鶴分枝<lb/>
細徑縈巖末髙䆫見海涯嵌空寒更極寂寞夜尤思隂<lb/>
<pb n="KR3k0053_WYG_002-11a"/>
谷氷埋木仙田雪覆芝亂泉禪客潄異跡逸人知蘇室<lb/>
新開竈檉潭未了碁如何遂閒放長得任希夷空務漁<lb/>
樵事方無道路悲謝公臺尚在陶令栁潛衰塵外難相<lb/>
許人間貴迹遺雖懷丹桂影不忘白雲期仁者終携手<lb/>
今朝預賦詩<lb/>
盧照隣過東山谷口詩　不知名利險辛苦滯皇州始<lb/>
覺風塵倦歸來事緑疇桃源迷處所桂樹可淹留跡異<lb/>
人間俗禽同海上鷗古苔依井被新乳傍崕流野老堪<lb/>
<pb n="KR3k0053_WYG_002-11b"/>
成鶴山神或化鳩泉明碧澗底花落紫巖幽日暮飡龜<lb/>
殻天寒御鹿裘不辨秦將漢寧知春與秋多謝青浦客<lb/>
去去赤松遊<lb/>
杜審言度石門山詩　石門千仞斷迸水落遥空道束<lb/>
懸巖半橋欹絶澗中仰攀人屢息直下騎纔通泥擁奔<lb/>
蛇徑雲霾伏獸叢星纒牛斗北地脉象牙東開塞隨行<lb/>
變髙深觸望同江聲連驟雨日氣抱殘虹未改朱明律<lb/>
先含白露風堅貞所不憚險澁諒難窮有異登臨賞徒<lb/>
<pb n="KR3k0053_WYG_002-12a"/>
爲造化功<lb/>
盧照隣巫山髙詩　巫山望不極望望下朝氛莫辨<lb/>
啼猿樹徒看神女雲驚濤亂水脈驟雨暗峯文霑衣<lb/>
即此地况復逺思君<lb/>
又皇甫冉詩　巫峽見巴東迢迢出半空雲藏神女館<lb/>
雨到楚王宫朝暮泉聲落寒暄樹色同清猿不可聼偏<lb/>
在九秋中<lb/>
又李端詩　巫山十二峯皆在碧空中廻合雲藏日霏<lb/>
<pb n="KR3k0053_WYG_002-12b"/>
㣲雨帶風猿聲寒度水樹色暮連空愁向髙堂宿清秋見<lb/>
楚東<lb/>
又李賀詩　碧叢叢齊挿天巴江翻瀾神曳烟楚魂尋<lb/>
夢風颸然曉風吹雨生苔錢瑶姬一去一千年丁香卭<lb/>
竹號老猿古桐近月蟾桂寒椒花墮紅濕雲間<lb/>
又陳陶詩　玉峯青雲十二枝金母和雲賜瑶姬花宮<lb/>
磊砢楚宫外列仙八靣星斗垂秀色無䨇怨三峽春風<lb/>
幾夢襄王獵青鸞不在嬾吹簫斑竹題詩寄江妾飄颻<lb/>
<pb n="KR3k0053_WYG_002-13a"/>
散絲巴子天苔裳玉轡紅霞幡歸時白帝掩青瑣瓊枝<lb/>
草草遺湘烟<lb/>
劉希夷巫山懷古詩　巫山幽隂地神女艶陽年襄王<lb/>
伺容色落日望悠然歸來髙堂夜金釭熖青烟頺想卧<lb/>
瑶席夢魂何翩翩揺落殊未已榮華倐徂遷愁思瀟湘<lb/>
浦悲凉雲夢田猿啼秋風夜鴈飛明月天巴歌不可聽<lb/>
聽此益潺湲<lb/>
梁吳均與施從事書　故鄣縣東三十五里有青山絶<lb/>
<pb n="KR3k0053_WYG_002-13b"/>
壁干天孤峯入漢緑嶂百重青川萬轉歸飛之鳥千翼<lb/>
競來企木之猿百臂相接秋露爲霜春蘿被逕風雨如<lb/>
晦雞鳴不已信足蕩累頥物悟衷散賞<lb/>
又與朱元思書　風烟俱浄天水共色從流飄蕩任意<lb/>
東西自富陽至桐廬一百許里竒山異水天下獨絶水<lb/>
皆縹碧千丈見底游魚細石直視無礙急湍甚箭猛浪<lb/>
若奔夾岸髙山皆生寒樹負勢競上互相軒邈争髙直<lb/>
指千百成峯泉水激石泠泠作響好鳥相鳴嚶嚶成韻<lb/>
<pb n="KR3k0053_WYG_002-14a"/>
晉顧野王虎丘山序　若兹山者髙不概雲深無藏影<lb/>
卑非培塿淺異棘林秀壁數尋被杜蘭與苔蘚椿林十<lb/>
仞掛藤葛與懸蘿曲澗潺湲脩篁䕃映路若絶而復通<lb/>
石將頺而更綴抑巨麗之名山信大吳之勝壤　未有<lb/>
登髙能賦而韜斐麗之章入谷忘歸而忽鏗鏘之節故總<lb/>
轡齊鑣競彫蟲于山川雲合霧集争歌頌于林泉于時<lb/>
風清邃谷景麗修巒蘭佩堪紉胡繩可索林花翻灑乍<lb/>
飄颺于蘭臯山禽囀響時弄聲于喬木班草班荆坐蟠<lb/>
<pb n="KR3k0053_WYG_002-14b"/>
石之上濯纓濯足就滄浪之水傾縹瓷而酌旨酒翦緑葉<lb/>
而賦新詩肅爾若與三徑齊蹤鏘然似共九成偕韻<lb/>
庾肅之山贊　懸巗沓翳神明攸居官府風雲懷吐川<lb/>
渠崑閬天竦五嶽雲停飛峯紫蔚辰秀太清<lb/>
戴逵山贊　蔚矣名山亭亭洪秀並基二儀嶤嶣雲構<lb/>
嵳峩積岨寥籠虛岫輕霞下拂神泉旁潄<lb/>
梁元帝東宫後堂仙室山銘　太華削成夲擅竒聲峯<lb/>
如雪委嶺若蓮生雲除紫盖霞通赤城金壇是籙玉記<lb/>
<pb n="KR3k0053_WYG_002-15a"/>
題名鳯依桐樹鶴聼琴聲殿接南箕橋連北斗秋河從<lb/>
帶春禽銜綬朱鳥安窻青龍作牖<lb/>
周庾信東宫行雨山銘　山名行雨地異陽臺佳人無數<lb/>
神女羞來翠幔朝開新妝旦起樹入牀前花來鏡裏草<lb/>
色衫同花紅面似開年寒盡正月遊春俱除錦帔並脫<lb/>
紅綸天絲劇藕蝶粉多塵橫藤礙路垂栁低人誰言洛<lb/>
水一箇河神<lb/>
梁元帝𤣥圃牛渚磯碑　竊以増城九重僊林八樹未<lb/>
<pb n="KR3k0053_WYG_002-15b"/>
有船如鴈鶴時度宓妃橋似牽牛能分織女丹鳯爲羣<lb/>
紫柱成列清風韻響即代仙歌桂影浮池仍爲月浦璧<lb/>
月朝暉金樓啟扉畫船向浦錦纜牽磯花飛拂袖荷香<lb/>
入衣山林朝市併覺忘歸<lb/>
　　地理部<hi>石</hi>
唐鄭惟忠古石賦　博望侯周遊天下歴覧山川尋長<lb/>
河于異域得美石而獻焉漢武帝未之竒也東方朔見而<lb/>
喟然曰此石英輝潤宻秀色明爛舊枕昆吾之谿曽臨<lb/>
<pb n="KR3k0053_WYG_002-16a"/>
歸美之岸玉雉飛而激矢金鷄鳴而縱彈至如天台始<lb/>
裂地乳初分丹青孕彩隠起成文盈尺則内含明月膚<lb/>
寸則外吐浮雲别有兩楹分竦䨇闕相向依依識啟母<lb/>
之形亭亭表望夫之狀鼓迎桴而若動㠶映舟而似颺<lb/>
此並流膏曲澗滴髓危峯據谷成虎臨池作龍蒲英九<lb/>
節蓮葉千重若乃泗水之上岐山之側撫之則磬動竒<lb/>
音被之則錦開新色匠石見而驚駭師涓聞而歎息于<lb/>
是琢磨成狀雕瑩生輝似龜則負圖盤峙如鵲則緘印<lb/>
<pb n="KR3k0053_WYG_002-16b"/>
鶱飛在地者佳人𢷬練登天者織女支機及其火烈崑<lb/>
墟星流宋國被隕形碎遭焚影黒碑沉郢路之東柱折<lb/>
陽闗之北昔之開壇竹聳抱劍松抽礎應山雲之潤橋<lb/>
通海水之流栁谷岸崩之馬欝林泥落之牛莫不嵗月<lb/>
凋訛丘陵蕪没顚墜坑穽枕倚巗窟據洞口而嵳峩出<lb/>
泉心而硉矹徒見新排理坼舊蹙文廻圓分者雹散方<lb/>
裂者氷開既藏瑕而被蘚又抱穴以侵苔豈如冩鏡能<lb/>
明磨鋒可利擊拊充帝庭之樂闗和覩王府之器總五<lb/>
<pb n="KR3k0053_WYG_002-17a"/>
色而補天含九光而鎭地者矣詞未畢帝乃顧而言曰<lb/>
楚王見璞棄之山阿不有卞氏其如玉何抽琴命操爲<lb/>
古石之歌歌曰江東藏瑞簡濟北藴兵書若非平固湖<lb/>
中鴈定是昆明池裏魚歌響既終神儀有懌左右驚視<lb/>
符彩傍射使玉人而攻之果得連城之璧<lb/>
陳隂鏗石詩　天漢支機罷仙嶺博棊餘零陵舊是鷰<lb/>
昆池夲學魚雲移蓮勢出苔駁錦文疎還當榖城下别<lb/>
自觧兵書<lb/>
<pb n="KR3k0053_WYG_002-17b"/>
隋崔仲方奉和周趙王詠石詩　玉繩隨月落金碑映<lb/>
日鮮入江疑濯錦出峽似開蓮文馬河西瑞兵符濟北<lb/>
篇㑹逐靈槎上還歸天漢邊<lb/>
唐蘇味道石詩　濟北甄神貺河西濯錦文聲應天池<lb/>
雨影觸岱宗雲鴈歸猶可候羊起自成羣何當握靈髓<lb/>
髙枕絶囂氛<lb/>
李嶠石詩　宗子維城固將軍飲羽威巗花鏡裏發雲<lb/>
葉錦中飛入宋星初隕過湘鷰早歸儻因持補極寧復<lb/>
<pb n="KR3k0053_WYG_002-18a"/>
羡支機<lb/>
劉禹錫奉和牛相公題姑蘇所寄太湖石見示兼寄李<lb/>
蘇州詩　震澤生竒石沈潛得地靈初辭水府出猶帶<lb/>
龍宫腥發自江湖國來榮卿相庭從風夏雲勢上漢古<lb/>
查形拂拭魚鱗見鏗鏘玉韻聆烟波含宿潤苔蘚助新<lb/>
青嵌穴胡雛貎纎鋩蟲篆銘孱顔傲林薄飛動向雷霆<lb/>
煩熱近還散餘酲見便醒<lb/>
牛僧孺李蘇州遺太湖石竒狀絶倫因題二十韵詩<lb/>
<pb n="KR3k0053_WYG_002-18b"/>
攙义鋒刃簇縷絡釣絲縈近水搖竒冷依松助澹清通<lb/>
身鱗甲隠透穴洞天明醜凸隆胡凖深凹刻兕觥雷風<lb/>
疑欲變隂黒訝将行噤㾕微寒早輪囷數片横<lb/>
唐上官儀爲朝臣賀凉州瑞石表　臣聞太陽含宇天<lb/>
之命也德水呈文地之符也是知光膺寳厯非幽贊無<lb/>
以享鴻名對越兩儀非神物何以昌丕緒故有神馬負<lb/>
卦繇表軒功朱鳥銜書兆彰姬籙非聖人之撫運孰能<lb/>
與于此乎伏惟陛下慶醖上元與天皇而合德祥凝太<lb/>
<pb n="KR3k0053_WYG_002-19a"/>
始體耀魄以齊明作周錫𦙍王業夲于氷翼生商降祉<lb/>
寶祚基于玉筐然後樞電効神星虹授彩彤雲澹景標<lb/>
映龍顔瑞火流光呈發鳥跡由是凝圖作極握紀中天<lb/>
化洽九垓恩綿八表功成戢武散騑服于桃園業定𢎞<lb/>
文覃正朔于昌海輯五玉而彰禮備陳萬舞而表樂成<lb/>
至德至仁垂拱巗廊之上乃聖乃神逺筭廟堂之下憲<lb/>
文王而授立招天奬于夣齡象漢帝以發賢選神明于<lb/>
刻石國重曜而照臨家萬宇而永貞是以淹嵗亢陽離<lb/>
<pb n="KR3k0053_WYG_002-19b"/>
輝昇而𤣥澤降春疇罕闕震方建而年稼登受册<lb/>
之辰隨輕輪而翊佳氣夏絃之月接飛盖而吐芝<lb/>
英郡國陳孝徳之符煙浮霧集縣道奏明靈之貺<lb/>
電擊雷奔豈與夫日至月書可同年而語歟伏見<lb/>
凉州都督李襲譽表奏昌松瑞石合一百十字文<lb/>
素文玉潔若瓊樹之華滋𤣥質碧鮮擬翠微之逺色<lb/>
雖復霞標冠岳暉鏤文於介丘海鏡浮山昭列名於稽<lb/>
岊方兹秀麗曾何足云臣等歴選皇猷稽河圖於東序<lb/>
<pb n="KR3k0053_WYG_002-20a"/>
詳觀帝籙披冊府于西崑媧燧以前不可得而知矣羲<lb/>
農以降乃考載而言焉若乃馬遰堯壇鳯御虞厯麟㳺<lb/>
吐字頗渉劉邦葉蠧為文纔稱病已𤣥石降徴于典午<lb/>
赤符錫命于炎精皆髣髴如神徴文見意或旁通以取<lb/>
證或索隠以求端猶且動色當年光華曩志矧兹天䇿<lb/>
顯發靈瑞頌聖德之欽明通史筆之揚堯典述國祚之<lb/>
悠永倍龜冊之卜周年追美先朝衍軒丘之德姓式昭<lb/>
儲后邁鈞臺之有光豈非天鑒孔明聖猷大者祥彌著<lb/>
<pb n="KR3k0053_WYG_002-20b"/>
靈心至察德加厚者祚愈長是用越契超繩光前振古<lb/>
績無與二慶溢登千臣等自省㣲生幸霑鴻造荷重光<lb/>
之煦育覩三才之宅心雀躍無以表其誠鳬趨不足勝其喜<lb/>
　　地理部<hi>海</hi>
魏王粲游海賦　懷珍藏寶神隠怪匿或無氣而能行<lb/>
或含血而不食或有葉而無根或能飛而無翼鳥則爰<lb/>
居孔鵠翡翠鷫鸘繽紛徃來沉浮翺翔魚則橫尾曲頭<lb/>
方目偃額大者若山陵小者重鈞石乃有賁蛟大貝明<lb/>
<pb n="KR3k0053_WYG_002-21a"/>
月夜光蠵鼊瑇瑁金質黒章若夫長洲别島棋布星峙<lb/>
髙或萬尋近或千里桂林藂乎其上珊瑚周乎其趾羣<lb/>
犀代角巨象解齒黃金碧玉名不可紀洪洪洋洋誠不<lb/>
可度也處嵎夷之正位兮同色號於穹蒼包納汚之𢎞<lb/>
量正宗廟之紀綱總衆流而臣下爲百谷之君王<lb/>
晉木華海賦　乃鏟臨崖之阜陸决陂潢而相沷唘龍<lb/>
門之岝<graphic n="KR2249" url="https://raw.githubusercontent.com/kanripo/KR-Gaiji/master/images/KR2249.png" mimeType="image/png"/>墾陵巒而嶄鑿羣山既畧百川潛渫泱漭澹<lb/>
泞騰波赴勢江河既導萬穴俱流掎㧞五嶽竭涸九州<lb/>
<pb n="KR3k0053_WYG_002-21b"/>
瀝滴滲淫薈蔚雲霧涓流泱瀼莫不來注於廓靈海長<lb/>
爲委輸其爲廣也其爲怪也宜其爲大也爾其爲狀也<lb/>
則乃浟湙㶑灔浮天無岸浺瀜沆瀁𣺌瀰湠漫波如連<lb/>
山乍合乍散噓噏百川洗滌淮漢襄陵廣舄㶀㵧浩汗<lb/>
若乃大明㩠轡于金樞之穴翔陽逸駭于扶桑之津彯<lb/>
沙礐石蕩<graphic n="KR2078" url="https://raw.githubusercontent.com/kanripo/KR-Gaiji/master/images/KR2078.png" mimeType="image/png"/>島濵于是鼓怒溢浪揚浮更相觸搏飛沫<lb/>
起濤狀如天輪膠戾而激轉又似地軸挺㧞而争廻岑<lb/>
嶺飛騰而反覆五嶽鼓舞而相磓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>濆淪而滀漯欝沏<lb/>
<pb n="KR3k0053_WYG_002-22a"/>
迭而隆頽盤<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>激而成窟<graphic n="KR2216" url="https://raw.githubusercontent.com/kanripo/KR-Gaiji/master/images/KR2216.png" mimeType="image/png"/>
                    <graphic n="KR2160" url="https://raw.githubusercontent.com/kanripo/KR-Gaiji/master/images/KR2160.png" mimeType="image/png"/>傑而爲魁㴸泊栢而迆<lb/>
颺磊匒匌而相豗驚浪雷奔駭水迸集開合解㑹瀼瀼<lb/>
濕濕葩華踧沑㴿濘潗㵫若乃霾曀潛消莫振莫竦輕<lb/>
塵不飛纎蘿不動猶尚呀呷餘波獨湧澎濞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>䃶碨磊<lb/>
山壟　其垠則有天琛水怪鮫人之室瑕石詭暉鱗甲<lb/>
異質若乃雲錦散文于沙汭之際綾羅被光于螺蚌之節<lb/>
繁采揚華萬色隠鮮陽氷不冶隂火潛然熺炭重燔吹<lb/>
烱九泉朱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>緑烟䁏眇蟬蜎珊瑚琥珀羣産接連車渠<lb/>
<pb n="KR3k0053_WYG_002-22b"/>
馬瑙全積如山魚則橫海之鯨突扤孤遊戞巗㟼偃髙<lb/>
濤茹鱗甲吞龍舟噏波則洪連踧蹜吹澇則百川倒流<lb/>
或乃蹭蹬窮波陸死鹽田巨鱗挿雲鬐鬛刺天顱骨成<lb/>
嶽流膏爲淵若乃巗坻之隈沙石之嶔毛翼産鷇剖卵<lb/>
成禽鳬雛離褷鶴子淋滲羣飛侣浴戱廣浮深翔霧連<lb/>
軒洩洩淫淫翻動成雷擾翰爲林更相呌嘯詭色殊音<lb/>
潘岳滄海賦　徒觀其狀也則湯湯蕩蕩瀾漫形沈流<lb/>
沫千里懸水萬丈測之莫量其深望之不見其廣無逺<lb/>
<pb n="KR3k0053_WYG_002-23a"/>
不集靡幽不通羣溪俱息萬流來同含三河而納四瀆<lb/>
朝五湖而夕九江隂霖則興雲降雨陽霽則吐霞曜日<lb/>
煮水而鹽成剖蚌而珠出其中有蓬萊名嶽青丘竒山<lb/>
阜陵别島㟪環其間其山則𡻭崔嵬崒嵳峩降屈披滄<lb/>
流以特起擢崇基而秀出其魚則有吞舟鯨鯢鰞鱡龍<lb/>
鬚蜂目豺口貍斑雉軀怪體異名不可勝圖其蟲獸則<lb/>
素蛟丹虬元龜靈鼉修黿巨鼈紫貝螣虵𤣥螭蚴虬赤<lb/>
龍焚藴遷體改角推舊納新舉扶揺以抗翼汎陽侯以<lb/>
<pb n="KR3k0053_WYG_002-23b"/>
濯鱗其禽鳥則鶠鴻鷫鸘□鵝鵁鶄朱背煒燁縹翠蔥<lb/>
青詳察浪波之來徃遍聼奔激之音響力勢之所廻薄<lb/>
潤澤之所彌廣際普天之極大横率土而莫兩<lb/>
孫綽望海賦　五湖同浸九江叢溉抱河含濟吞淮納<lb/>
泗南控沅湘西引涇渭洲渚迢遞以疏属島嶼綿邈以<lb/>
牢羅殖嵬崔之碣石構穹隆之牂牁𤣥奥之府重仭之<lb/>
房鱗彚萬殊甲産無方包隨珠銜夜光瑇瑁熠爍以泳<lb/>
游蟕蠵煥爛以映漲虛具含素而表紫蠳螺絡丹而帶<lb/>
<pb n="KR3k0053_WYG_002-24a"/>
緗青甲芬飇以㣲扇𤣥木杳渺以舒芳其卉木則緑苔<lb/>
石髪蔓以流綿紫莖菎綜解以被渚華組依波而錦披<lb/>
翠綸扇風而綉舉長鯨嶽立以截浪虭䱜揚鬐以排流<lb/>
巨鼇贔屓以冠山烏鱯呼翕以吞舟鵬爲羽桀鯤稱介<lb/>
豪翼遮半天背負重霄舉翰則宇宙生風抗鱗則四瀆<lb/>
起濤考萬川以周覽亮天地之綜緯彌綸八荒亘帶九<lb/>
地昏明注之而不溢尾閭洩之而不匱<lb/>
齊張融海賦　爾其海之狀也則窮區沒渚萬里藏岸<lb/>
<pb n="KR3k0053_WYG_002-24b"/>
控㑹河濟朝總江漢湍轉則日月似驚浪動則星河如<lb/>
覆展轉縱橫揚珠起玉峰勢崇髙岫形參錯或如前而<lb/>
未進乍非遷而已却却瞻無後向望何前長尋髙眺唯<lb/>
水與天若乃山橫蹙浪風倒摧波磊若驚山竭嶺以竦石<lb/>
欝若飛烟奔雲以振柯連瑶光而交彩接玉繩以通華<lb/>
爾其竒名出録詭物無書髙岸乳鳥橫闗産魚蟕蠵瑇<lb/>
瑁綺貝綉螺𤣥珠牙綵緑紫相華<lb/>
唐梁洽海重潤賦　吞吸八裔流不逆細怪必思蓄珍無<lb/>
<pb n="KR3k0053_WYG_002-25a"/>
不麗沖融濜汨膠轕澎濞飛濤叠躍于秋隂白浪翻光<lb/>
于春霽雖則沙石混濁不蕩其清波瀾迅委終復于平<lb/>
石岑海水不揚波賦　量納羣川而道遒百谷功配乾<lb/>
絡而運回坤軸　四海盡鏡九瀛涵影冩合璧之祥光湛<lb/>
連珠之瑞景德侔上善洗物而容潔道夲𤣥元澄心而<lb/>
體静湛兮恒清晏兮砥平汨乎無情蕩乎難名如君之<lb/>
道酌焉而不竭象君之德注焉而不盈<lb/>
梁劉孝綽上虞卿亭觀濤津渚學潘安仁河陽縣詩<lb/>
<pb n="KR3k0053_WYG_002-25b"/>
昔余筮賔始衣冠仕洛陽無貲徒有任一命忝爲郎再<lb/>
踐神仙側三入崇賢傍東朝禮髦俊虛薄厠才良遊談<lb/>
侍名理搦管創文章引籍陪下膳橫經㕘上庠誰謂服<lb/>
事淺契濶變炎凉一朝謬爲吏結綬去承光烹鮮徒可<lb/>
習治民終未長化鷄仰季智馴雉推仲康此城隣夏穴<lb/>
橚矗茂筠篁孝碑黃絹語神濤白鷺翔遨遊住可望釋<lb/>
事上川梁秋江凍雨絶反景照移塘纎羅殊未動駭水<lb/>
忽如湯乍出連山合時如高盖張漂沙黄沫聚礐石素波揚<lb/>
<pb n="KR3k0053_WYG_002-26a"/>
傍人不敢唱舟子詎能航離家復臨水眷然思故鄉中<lb/>
來不可絶奕奕苦人膓泝洄若無阻謝病反清漳<lb/>
隋煬帝季秋觀海詩　孟軻叙遊聖枚乗説瘉疾逖聼<lb/>
乃前聞臨深騐兹日浮天逈無岸含靈固非一委輸百<lb/>
谷歸朝宗萬川溢分城碧霧晴連洲彩雲宻欣同夫子<lb/>
觀深愧𤣥虛筆<lb/>
虞茂奉和望海詩　清蹕臨溟漲巨海望㴞㴞十洲雲<lb/>
霧逺三山波浪髙長瀾疑浴日連島類奔濤神遊藐姑<lb/>
<pb n="KR3k0053_WYG_002-26b"/>
射睿藻冠風騷縱然雖觀海何以效涓毫<lb/>
唐太宗春日望海詩　披襟眺滄海憑軾翫春芳積流<lb/>
橫地紀疏𣲖引天潢仙氣凝三嶺和風扇八荒拂潮雲<lb/>
布色穿浪日舒光照岸花分彩迷雲鴈斷行懷卑運深<lb/>
廣持滿守靈長有形非易測無源詎可量洪濤經變野<lb/>
翠島屢成桑之䍒思漢帝碣石想秦皇霓裳非夲意端<lb/>
拱且圖王<lb/>
楊師道奉和春日望海詩　春日臨渤海征旅輟晨装<lb/>
<pb n="KR3k0053_WYG_002-27a"/>
廻瞰盧龍塞斜瞻肅慎鄉洪波迴地軸孤㠘映雲光落<lb/>
日驚濤上浮天駭浪長仙臺隠螭駕水府泛黿梁碣石<lb/>
朝烟滅之罘歸鴈翔北廵非漢后東幸異秦皇搴旌羽<lb/>
林客䟦距少年塲龍擊驅遼水鵬飛出帶方將舉青丘<lb/>
繳安訪白霓裳<lb/>
李嶠海詩　習坎疏丹壑朝宗合紫㣲三山巨鰲湧萬<lb/>
里大鵬飛樓冩春雲色珠含明月輝㑹因添霧露方逐<lb/>
衆川歸<lb/>
<pb n="KR3k0053_WYG_002-27b"/>
宋之問海詩　肅事祠春溟宵齋洗䝉慮鷄鳴見日出<lb/>
鷺下驚濤騖地濶八荒逺天㢠廻百川㴻筵端接空曲目<lb/>
外唯雰霧暖氣物象來周遊晦明遽致牲匪𤣥享禋滌<lb/>
期靈煦的的波際禽泫泫島間樹安期今何在方丈蔑<lb/>
尋路仙事與世隔旁搜徒已屢四明背羣山遺老莫辨<lb/>
處中撫良自慨弱齡忝恩遇三入文史林兩拜神仙署<lb/>
雖歎出闗逺始知臨海趣賞來空自多理勝孰能喻留<lb/>
楫竟何待徙倚忽云暮<lb/>
<pb n="KR3k0053_WYG_002-28a"/>
宋務光海上作詩　曠哉潮汐池大矣乾坤力浩浩去<lb/>
無際沄沄深不測崩騰歙衆流泱漭環中國鱗介錯殊<lb/>
品氛霞饒翠色天波混莫分島樹遥難識漢主探靈怪<lb/>
秦皇恣遊陟搜竒大壑東竦望成山北方術徒相誤蓬<lb/>
萊安可得吾君畧仙道至化孚淳黙驚浪晏窮溟飛航<lb/>
通絶域馬韓底厥貢龍伯修其職粤我遘休明匪躬期<lb/>
正直敢輸鷹隼鷙以問豺狼忒海路行已殫輶軿未遑<lb/>
息勞歌𤣥月暮旅睇滄海極魏闕𣺌雲端馳心附歸翼<lb/>
<pb n="KR3k0053_WYG_002-28b"/>
宋昱樟亭觀濤詩　濤來勢轉雄獵獵駕長風雷震雲<lb/>
霓裏山飛霜雪中激流髙岸失吹澇上侵空翕闢乾坤<lb/>
異盈虛日月同艅艎從陸起洲浦隔阡通跳沬噴巗翠<lb/>
翻波帶景紅怒湍初抵北却浪復歸東寂聼堪増勇晴<lb/>
㸔自發蒙伍生傳或謬枚叟説難窮來信應無已申威<lb/>
亦匪窮衝騰如決勝廻合似相攻委質任平視誰能見<lb/>
始終<lb/>
唐栁宗元中散大夫御史中丞張公墓誌銘　公患浮<lb/>
<pb n="KR3k0053_WYG_002-29a"/>
海之役可濟可覆而無所恃乃刳連烏以闢坦途鬼工<lb/>
來并人力罕用沃日之大束成通溝摩霄之阻硩爲髙<lb/>
崖<lb/>
　　地理部<hi>江</hi>
晉郭璞江賦　總括漢泗兼包淮湘并吞沅澧汲引沮<lb/>
漳源二分于崌崍流九𣲖乎潯陽鼓洪濤于赤岸淪餘<lb/>
波乎柴桑綱絡羣流商㩁涓澮表神委于江都混流宗<lb/>
而東㑹注五湖以漫漭灌三江而漰沛滈汗六州之域<lb/>
<pb n="KR3k0053_WYG_002-29b"/>
經營炎景之外所以作限于華裔壯天地之險介呼吸<lb/>
萬里吐納靈潮自然徃復或夕或朝激逸勢以前驅廼<lb/>
鼓怒而作濤峨嵋爲泉陽之掲玉壘作東别之標衡霍<lb/>
磊落以連鎮巫廬㟴崛而比嶠恊靈通氣濆薄相陶流<lb/>
風蒸雷騰虹揚霄出信陽而長邁淙大壑與沃焦若乃<lb/>
巴東之峽夏后疏鑿絶岸萬丈壁立赮駮虎牙嵥豎以<lb/>
屹崒荆門闕竦而磐礴圓淵九廻以懸騰湓流雷　呴<lb/>
而電激駭浪暴灑驚波飛薄迅澓增澆湧湍叠躍　碧<lb/>
<pb n="KR3k0053_WYG_002-30a"/>
沙瀢湤而徃來巨石硉矹以前却潛演之所汨淈奔溜<lb/>
之所磢錯厓隒爲之泐嵃碕嶺爲之嵒崿幽澗積岨礐<lb/>
硞䃕礭若乃曽潭之府靈湖之淵澄澹汪洸瀇滉囦泫<lb/>
泓汯浻澋涒㔂㘤潾混瀚灦渙流映揚焆溟漭渺湎汗<lb/>
汗沺沺察之無象尋之無邉氣滃浡以霧杳時欝律其<lb/>
如烟類胚渾之未凝象太極之構天長波浹渫峻湍崔<lb/>
嵬盤渦谷轉凌濤山頺陽侯砐硪以岸起洪瀾涴演而<lb/>
雲廻峾淪溛瀤乍浥乍堆豃如地裂豁若天開觸曲崖<lb/>
<pb n="KR3k0053_WYG_002-30b"/>
以縈繞駭崩浪而相礧　其旁則有雲夢雷池彭蠡青<lb/>
草具區洮滆朱滻丹漅極望数百沆瀁皛溔爰有包山<lb/>
洞庭巴陵地道潛逵旁通幽岫窈窕金精玉英瑱其裏<lb/>
瑶珠怪石琗其表驪蚪摎其址梢雲冠其㟽海童之所<lb/>
廵遊琴髙之所靈矯氷夷倚浪以傲睨江妃含嚬而<graphic n="KR1531" url="https://raw.githubusercontent.com/kanripo/KR-Gaiji/master/images/KR1531.png" mimeType="image/png"/>
眇撫凌波而鳬躍吸翠霞而夭矯若乃宇宙澄寂八風<lb/>
不翔舟子于是搦棹渉人于是檥榜漂飛雲運艅艎舳<lb/>
艫相屬萬里連檣泝洄沿流或漁或商赴交益投幽浪<lb/>
<pb n="KR3k0053_WYG_002-31a"/>
竭南極窮東荒爾乃□雰祲于清旭覘五兩之動静長<lb/>
風颹以增扇廣莫䬅而氣整徐而不䬐疾而不猛鼓帆<lb/>
迅越䞟漲截泂凌波縱柂電徃杳溟䨴如晨霞孤征眇<lb/>
若雲翼絶嶺倐忽数百千里俄頃飛亷無以睎其蹤渠<lb/>
黃不能企其景<lb/>
曹毗渉江賦　迄趙屯歴彭川修岸靡靡莞葦芊芊<lb/>
紫蓮被翠波而抗英碧椹乘天岸而星懸百籟夕奏山<lb/>
精夜燃狂飇蕭瑟以洞駭洪濤突兀而橫峙爾乃江狶<lb/>
<pb n="KR3k0053_WYG_002-31b"/>
彭濞夜光輝煥凌錯吐飇駭鯨噴瀾采蚌于是汎波文<lb/>
魚于是登岸<lb/>
齊謝朓楚江賦　爰自山南薄暮江潭滔滔積水褭褭<lb/>
霜嵐憂與憂兮竟無際客之行兮嵗已嚴爾乃雲沈四<lb/>
岫風蕩中川馳波欝素駭浪浮天明沙宿莾石路相懸<lb/>
于是霧隠行鴈霜眇虚林迢迢落景萬里生隂列攅笳<lb/>
兮極浦弭蘭鷁兮江潯願希光兮秋月承末照于遺簪<lb/>
梁劉孝綽渡浙江詩　季秋弦望後輕寒朝夕殊商人<lb/>
<pb n="KR3k0053_WYG_002-32a"/>
泣紈扇客子夢羅襦憂方自難違况復阻川隅日暮愁<lb/>
隂合繞樹噪寒烏濛漠江烟上蒼茫沙嶼蕪觧䌫辭東<lb/>
越接舳騖西徂懸㠶似馳驥飛棹若驚鳬言歸遊俠窟<lb/>
方從冠盖衢<lb/>
隋薛道衡入栁江詩　仗節遵嚴㑹揚舲泝急流征塗<lb/>
非白馬水勢類黃牛跳波鳴石磧濺沫擁沙洲岸廹槎<lb/>
倒轉灘長船却浮縁崖頻斷挽挂壁屢移鈎還憶青絲<lb/>
騎東方來上頭<lb/>
<pb n="KR3k0053_WYG_002-32b"/>
唐李百藥渡漢江詩　東流既渳渳南紀信滔滔水激<lb/>
沉碑岸波駭弄珠臯含星映淺石浮盖下奔濤溜濶霞<lb/>
光近川長曉氣髙檣烏轉輕翼戱鳥落風毛客心既多<lb/>
緒長歌且代勞<lb/>
　　地理部<hi>河洛</hi>
唐<hi>闕</hi>　襄華貫洪河賦　偉連天之浩汗壯發地之峥<lb/>
嶸翠岫屏擁澄瀾砥平疑白虹飲壑而半隠似寒雲抱塞<lb/>
而初横　峻勢危而不騫靈源注而常滿積隂騰氣與嵐色<lb/>
<pb n="KR3k0053_WYG_002-33a"/>
而相鮮爍日生霞連榮光而不斷<lb/>
趙冬曦三門賦　大河瀰漫上應天漢濬靈波于積<lb/>
石之西瀑懸流于崑崙之半茫茫禹功兹焉㑹同鑿連<lb/>
巗而㵼㶑羅崛島以攅空濶兮若橫兩闕于江上岌兮<lb/>
若稜三山于海中崇山嶔崟呀水淙射左右飛濤起伏<lb/>
相擊截奔湍兮躋石臺目霍濩兮心徘徊三峯砥其却<lb/>
立架崇門以洞開連嶂紆河以壁峭疊巘喬空而半頽<lb/>
洪流蹙拆以坌涌潄湍崟窟而相磓苞巒秘隒砯其鼓<lb/>
<pb n="KR3k0053_WYG_002-33b"/>
作徊澩澎瀑灕以山摧奔濤迅澓紛其蕩駭蓬渤滑淈<lb/>
霍以雲廻盤渦窙寥以谷施奔石砰磕以成雷拗怒未<lb/>
洩橫流逆折合如地轉散若天裂揺騰䂬嶼刷蕩珊穴<lb/>
硉岩腰而沫沸淙隘口而湍咽然後得澡雲霽靄收濤<lb/>
巻瀬汨沄沄以無聲漫浩浩以東㑹總四流而混合注三<lb/>
穴而滂沛泛洪連於大磧之東薄餘怒于天池之外當<lb/>
其時也山獸驚躍水禽亂飛魚獺沉潭以不動獑猱拱<lb/>
樹以相依竄鮫人于洞壑帖舟子于連漪莫不愁白鷺<lb/>
<pb n="KR3k0053_WYG_002-34a"/>
之初下歎黄牛之暝歸<lb/>
李君房清濟貫濁河賦　狀盤渦之瀺灂不染乎濁湔<lb/>
跳沫之飛驚不傷夫清均上善以清美含至虛而體平<lb/>
度龍堂而愈灑洗貝闕而増明何必溱洧之陽然後濯<lb/>
其髮寧俟滄浪之畔然後澡其纓<lb/>
吕温河出榮光賦　布德惟新儲慶兹始濁色既變榮<lb/>
光乃起乍若燭龍噴熖上騰鍾嶺之雲又似陽烏廻翔<lb/>
下落咸池之水増華一代振曜千祀信能陵晏海而比<lb/>
<pb n="KR3k0053_WYG_002-34b"/>
崇蔑浴日而專美　祥烟斂彩瑞日韜晶掩輕雲而旁<lb/>
屬拂薫風而上征　詎比流景集壇獨作郊天之應赤<lb/>
光照室空稱誕帝之祥而已哉<lb/>
鄭宗哲温洛賦　夏蟲不疑失輕氷于曲渚秋鴻欲去<lb/>
戀㣲暖于通津　掲厲之軰謂祁寒初失于波中游泳<lb/>
之徒疑薫風逺至于天表　狀真宰爲爐于其底意鄒<lb/>
子吹律于其傍<lb/>
唐張良噐河出榮光詩<hi>二首</hi>引𣲖崑山峻朝宗海路長<lb/>
<pb n="KR3k0053_WYG_002-35a"/>
千齡逢聖主五色瑞榮光隠映浮中國晶明助太陽坤<lb/>
維連浩漫天漢接㣲茫丹闕清氛裏函闗紫氣旁位尊<lb/>
常守伯道㤗毎呈祥習坎靈逾久居卑德有常龍門如<lb/>
可渉忠信是舟梁　符命自陶唐吾君應㑹昌千年清<lb/>
德水九折滿榮光極岸浮佳氣㣲波照夕陽澄輝明貝<lb/>
闕散彩入龍堂近帶關雲紫遥連日道黃馮夷矜海若<lb/>
漢武貴宣房漸没孤槎影仍呈一葦杭撫躬悲未濟作<lb/>
頌喜時康<lb/>
<pb n="KR3k0053_WYG_002-35b"/>
李嶠奉和拜洛詩　七萃鑾輿動千年瑞檢開文如龜<lb/>
負出圖似鳯銜來殷薦三神享明祠萬國陪周旗黃鳥<lb/>
集漢幄紫雲廻日暮鈎陳轉清歌上帝臺<lb/>
唐崔融奏河清表　上𤣥降祉變孟津于渌波厚載呈<lb/>
祥發榮光于徳水嵩髙維嶽形入清流少室竒峯參差<lb/>
具冩<lb/>
又賀秦州河清表　清自龍門之下騐登期以御天波<lb/>
及萬春之卑表無疆以彌夀<lb/>
<pb n="KR3k0053_WYG_002-36a"/>
權德輿賀河清表　氣新天宇光澈地脉仰分萬象之<lb/>
法中涵千聖之德初澄海裔表陛下橫恩波于海上再<lb/>
清洛口助陛下鋪文明于土中二十八日兆陛下告成<lb/>
之日也百六十里期陛下得聖之数也　秦號水德徒<lb/>
推厭勝漢紀河平苟安決溢神功幽贊獨表清時足以<lb/>
薦諸宗廟書之史䇿<lb/>
宋播芳大全賀河清表　域中四大地得一以攸寧天<lb/>
生五材水潤下而爲利稽九河之既導冠四瀆以稱尊<lb/>
<pb n="KR3k0053_WYG_002-36b"/>
抱睢壤以縈廻合汾源而奔注舟師振楫幾汨于涇泥<lb/>
川后静波俄呈于江練連銀漢而共色侔浪井以成文<lb/>
三門緩激箭之流百丈見纎鱗之戯蕩邪却穢挹之無<lb/>
遜于甘泉薦潔明馨用之可資于𤣥酒　波聫銀浦似<lb/>
泛秋楂𣲖接瑶池疑逢羽駕<lb/>
宋鮑照河清頌　汪彼四瀆媚此䨇川伏靈遥紀閟貺<lb/>
遐年澄波崑丘鏡流葱山泉室凝澱水府清涓俛瞰夷<lb/>
都降視驪淵朱宫潛耀紫閣隂鮮昔在爽德王風不昌<lb/>
<pb n="KR3k0053_WYG_002-37a"/>
廼溢廼竭或壅或亡潔源濫壑曽是未央先民永嘆大<lb/>
道悠長云何其實鍾靈我皇<lb/>
張暢河清頌　龍門誕溜積石傳津乗運萬有經啟天<lb/>
人化流上帝時表初星飛書曝瑞龍圖照神恊靈既偉<lb/>
通氣載榮<lb/>
唐王延昌河瀆神靈源公祠廟碑　中國經瀆河爲長<lb/>
上應析木下朝扶桑演崑崙踰積石繚大漠經龍門灌<lb/>
注九州之間經營萬里之外鱗介所宅神靈所都𤣥冥<lb/>
<pb n="KR3k0053_WYG_002-37b"/>
總之以命官憑之以爲伯唐堯觀渚龍圖肇見周公沉<lb/>
璧榮光發祥元符之來彪炳彰灼古先哲后㒺不欽崇<lb/>
奠封居之儀修壇墠之制存乎祀典代以爲常則班固<lb/>
序漢書所謂河祠臨晉是也偉其南直太華左隣中條<lb/>
渭水過其傍汾睢掲其後風雲相盪精氣交馳<hi>一作配</hi>于<lb/>
以禮神事之宜也　至于春以泮凍秋以涸流初以嵗<lb/>
禱終以報祈嘗醪有加駵駒是薦盖以在雍州之域通<lb/>
天子之都地既稱雄禮云異数與夫淮流桐栢江出㟭<lb/>
<pb n="KR3k0053_WYG_002-38a"/>
山僻在遐方莫我京也<lb/>
　　地理部<hi>河工</hi>
唐吕令則河堤賦　矗長堤其若雲岌修岸其如島何<lb/>
固䕶之克壯息奔突以永保既夾植于菱蓮又夤縁于<lb/>
萍藻雖興役賦而一勞永固牛馬由其望辨樓船可以<lb/>
逕度<lb/>
宋蘇軾徐州賀河平表　聖謩獨運天眷莫違庻邦子<lb/>
來民㒺告病萬杵雷動役不踰時遂消東北莫大之憂<lb/>
<pb n="KR3k0053_WYG_002-38b"/>
然後麥禾可得而食人無後患喜若再生臣軾中謝大<lb/>
河爲災歴世所病禹治兖州之野十有三載乃同漢築<lb/>
宣防之宫二十餘年而定未有收狂瀾于既潰復故道<lb/>
于將湮俛仰而成神速若此恭惟陛下至仁溥施神智<lb/>
無方逹四聰以來衆言廣大孝以安宗廟水當潤下河<lb/>
不溢流屬嵗久之無虞故患生于所忽方其決也夲吏<lb/>
失其防而非天意及其復也盖天助有德而非人功振<lb/>
古所無溥天同慶維豐沛之大澤實汴泗之所鍾伊昔<lb/>
<pb n="KR3k0053_WYG_002-39a"/>
橫流凛孤城之若塊迨兹平定蔚秋稼以如雲害既廣<lb/>
則利多憂獨深而喜倍雖官守有限不獲趨外庭以稱<lb/>
觴而民意所同亦能抒下情而作頌<lb/>
水經注　王尊建節河堤不溢王覇精誠滹沱不流<lb/>
漢書叙傳述溝洫　文陻棗野武作瓠歌<lb/>
羣書麗句　五日一風十日一雨神明存指顧之間千<lb/>
夫有澮萬夫有川興廢在笑譚之頃<lb/>
　　地理部<hi>水利</hi>
<pb n="KR3k0053_WYG_002-39b"/>
唐樊珣絳巗湖記　吟使臣之清風酌良收之髙課將<lb/>
圖永逸匪顧暫勞因察其地形訪以輿誦謀始作則定<lb/>
徒撰工月在休農雲其荷鍤周匝百頃蓄爲湖塘　昔<lb/>
叔敖芍陂能張楚國史起漳水竟富魏邦秦稱鄭國漢<lb/>
歌召杜皆謂是也毎商羊罷舞龍見而雩比屋有憂于<lb/>
銷鑠連阡莫覩于耘耨我則黛波奫淪白鳥飛滅下洞<lb/>
庭之鳬鴈泳中流之鱣鮪橫塘之右構爲新亭芬其芰<lb/>
荷樹以杞栁楊楚江嶺憧憧是途行李實獲于䕃庥歌<lb/>
<pb n="KR3k0053_WYG_002-40a"/>
詠或藉于觀覧懿乎哉君子之用心也孰愈崇其島榭<lb/>
侈以林堂此而莫文翰墨奚述<lb/>
魚孟威桂州重修靈渠記　靈渠乃海陽山水一𣲖也<lb/>
謂之灕水焉舊說秦命史禄吞越嶠而首鑿之漢命馬<lb/>
援征徴側徴貳而繼疏之所用導三江貫五嶺濟師徒<lb/>
引饋運推爼豆以化猿飲演墳典以移鴃舌蕃禹貢盪<lb/>
堯化也則所繫實大矣<lb/>
唐李華潤州丹陽縣復練塘頌序　先王因流下而導<lb/>
<pb n="KR3k0053_WYG_002-40b"/>
之故曰九川滌源因迤匯而瀦之故曰九澤既陂以疏<lb/>
天地之氣以利元元之用崇伯汨五行而殛羽山臺駘<lb/>
障大澤而封汾川洪範首之春秋載之<lb/>
李軫泗州刺史李君神道碑　谿白水之口壅樊陽之<lb/>
陂築埇雲屯疊石山積樹建立則截流施扄制畜洩之<lb/>
門爲水府之權分血脉之經緯爲農夫之司命條流百<lb/>
道浸潤七邑疆畦綺錯稼穡龍鱗田疇之歌何獨子産<lb/>
吳越春秋　禹行寓内東造絶跡西延積石南踰赤岸<lb/>
<pb n="KR3k0053_WYG_002-41a"/>
北過寒谷徊崑崙察六扈脈地理名金石寫流沙于西<lb/>
隅決弱水于北漢青泉赤淵分入洞穴通江東流至于<lb/>
碣石疏九河于潛淵開五水于東北鑿龍門闢伊闕平<lb/>
易相土觀地分州<lb/>
晉束晳廣農議　谷口之謡載在史篇荆揚兖豫汙泥<lb/>
之土渠䲧必多不待天時而豐年可獲以其雲雨生于<lb/>
畚臿多稌生于決泄不必望朝隮而黃潦臻榮山川而<lb/>
霖雨息是故兩周争東西之流史起惜漳渠之浸明地<lb/>
<pb n="KR3k0053_WYG_002-41b"/>
利之重也<lb/>
玉海　繞霤未足言其固鄭白未足語其豐<hi>祥符中陳堯叟</hi>
<hi>導龍首渠入城民便之詔嘉奨</hi>　孫叔敖起芍陂楚蒙其惠文翁<lb/>
穿㳛水蜀以富饒白公引涇水谷口歌禾黍史起<lb/>
鑿漳河<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>旁詠稻梁張闓築新豐李襲引雷陂灌<lb/>
晉陵惟揚之田各八百餘頃召父杜母之惠靡不<lb/>
由之<lb/>
治水有兩端川流畎瞺轉相入以達於海使之有<lb/>
<pb n="KR3k0053_WYG_002-42a"/>
所歸也或不可逹海則損數百里之地因其勢以為<lb/>
澤使之有所容也衆水皆東而弱水獨西黒水獨南<lb/>
因其勢之不得不然行其所無事也　古者治水或<lb/>
以佐耕或以通<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>白公引涇嚴安導洛農民獲其利<lb/>
而轉漕之弗聞宇公厮流韋堅堰渭<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>運僅得其便<lb/>
而灌溉之績弗著<lb/>
　　地理部<hi>水襍載</hi>
漢張衡南都賦　其水則開竇灑流浸被稻田溝澮脈連<lb/>
<pb n="KR3k0053_WYG_002-42b"/>
堤塍相輑朝雲不興而潢潦獨臻決渫則暵爲溉爲陸<lb/>
冬稌夏穱隨時代熟<lb/>
晉左思吳都賦　或涌川而開瀆或吞江而納漢磈磈䃬<lb/>
䃬滮滮涆涆䃢碒乎數州之間灌注乎天下之半百川<lb/>
𣲖别歸海而㑹控清引濁混濤并瀬濆薄沸騰寂寥長<lb/>
邁濞焉洶洶隠焉礚礚出乎大荒之中行乎東極之外<lb/>
經扶桑之中林包暘谷之滂沛潮波汨起廻復萬里歊<lb/>
霧漨浡雲蒸昏昧泓澄奫潫澒溶沆瀁莫測其深莫究<lb/>
<pb n="KR3k0053_WYG_002-43a"/>
其廣澶湉漠而無涯總有流而爲長壞異之所叢育鱗<lb/>
甲之所集徃<lb/>
唐尹程觀秋水賦　惟秋水之清泚宗大壑而潺湲波浩<lb/>
蕩而不極影澄澈而彌天波沉馬色類真人之雲度岸<lb/>
迷牛影疑織女之河邉栁浸影而如卧萍隨流而似牽<lb/>
鳬帶藻而聲澁魚亂流而水圓晴霞晩鋪如漢江之濯<lb/>
錦夜月初上若纎鈎之映泉<lb/>
張嘉貞空水共澄鮮賦　託九霄如染翠澈千里而含<lb/>
<pb n="KR3k0053_WYG_002-43b"/>
碧　含泳㳺鱗若廻陵而上出聫翩度鳥疑戱沙之下<lb/>
沉<lb/>
晉顧愷之氷賦　激厲風而貞質仰和景而融暉清流離<lb/>
之光徹邈雲英之巍巍爾乃連綿絡幕乍結乍無翕然<lb/>
靈化得漸已麤緗白隨川方圓隨渠義剛有折照壺則<lb/>
虛託形超象比朗𤣥珠一綜理而常全經百合而彌切<lb/>
轉若驚電照若澄月積如累空泮若墮莭臨堅投輕應<lb/>
變縷裂瓊碎星流精練清越若乃上結薄映下鏡長泉<lb/>
<pb n="KR3k0053_WYG_002-44a"/>
靈葩隨流含馨揚鮮<lb/>
唐林滋陽氷賦　滄淵掩巨蚌之魄碧落奪寒蟾之影幽<lb/>
疑玉樹露皓氣之皚皚浄若銀河亘秋光之耿耿　鮮<lb/>
飇乍觸無慙于雲母屏中纎翳不生曷愧于琉璃地上<lb/>
浄拂霜影輕籠月華禀質茍因于涸沍分形詎委于泥<lb/>
沙既異在隂彩射鮫人之室非同向晦光寒漁父之家<lb/>
至若浪息遥川烟收逺嶠焱晶鑠野以増熾皓色澄空<lb/>
而引耀清含上善曽無泮渙之期素激中流豈憚赫曦<lb/>
<pb n="KR3k0053_WYG_002-44b"/>
之照<lb/>
陸環氷賦　其藏之也黒牡秬黍以享候其出之也桃弧<lb/>
棘矢以除災取順則人不夭札用逆則時多震雷故以北<lb/>
陸而收西陸將啟冬鍳秋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>識寒暑之情大盤夷盤表<lb/>
君臣之禮<lb/>
劉長卿氷賦　觀乎外示貞堅内含虛澈無受染以保<lb/>
其素無納汙以全其潔比玉而白不爲蠅玷比月而明<lb/>
不爲蟾缺瓊樹色奪瑶池光發變寒日之清瑩帶隂天<lb/>
<pb n="KR3k0053_WYG_002-45a"/>
之肅殺　二之日始鑿命虞官三之日始納享司寒天<lb/>
子陳禮容賦豳風大啟氷室獻于王宫氣肅雲陛寒生<lb/>
衮龍闢九門于月下列千官于鏡中頒聚<hi>一作衆</hi>位取飲<lb/>
以受命御至尊得象于朝宗若君莫之求臣莫之見則<lb/>
深山窮谷詎可得而加薦茍藏之不周用之不徧則災<lb/>
霜害雹如有待而爲變<lb/>
鮑溶薦氷詩　西陸宜先啟春寒寢廟清厯官分氣候<lb/>
天子薦精誠已辨瑶池色如和玉佩鳴禮餘神轉肅曙<lb/>
<pb n="KR3k0053_WYG_002-45b"/>
後月殘明雅合氷容潔非同雪體輕空憐一掬水珍重<lb/>
此時情<lb/>
又趙蕃詩　仲月開凌室齋心感聖情寒姿分玉座皎<lb/>
質發丹楹積素因風壯虛空逈日明遥涵窻戸冷近映<lb/>
冕旒清在掌光逾澈當軒質自輕良辰方可致由此表<lb/>
精誠<lb/>
又陳至詩　凌寒開固沍寢廟致精誠色静澄三酒光<lb/>
寒肅兩楹形鹽非近進玉豆爲潛英禮自春分展堅從<lb/>
<pb n="KR3k0053_WYG_002-46a"/>
北陸成藉茅心共結出鑒水慚明幸得來觀薦靈臺一<lb/>
小生<lb/>
馬戴府試水始氷詩　南池寒色動北陸嵗隂生薄薄<lb/>
流澌聚灕灕翠㶑平暗霑霜稍厚廻照日還輕乳竇懸<lb/>
殘滴湘流減恨聲即堪金井貯㑹映玉壺清潔白心誰<lb/>
識空期飲此明<lb/>
張彚征觀藏氷詩　寒氣方窮律隂精正結氷體堅風<lb/>
帶壯影素月臨凝冬賦凌人掌春期命婦昇鑿來壺色<lb/>
<pb n="KR3k0053_WYG_002-46b"/>
澈納處鏡光澄魯史曽流問豳詩舊見稱同觀里社享<lb/>
王道頌還興<lb/>
周庾信温湯碑　咸池浴日先應緑甲之圖砥柱浮天始<lb/>
受𤣥夷之命仁則滌蕩埃氛義則激揚清濁勇則負山<lb/>
餘力弱則鴻毛不勝仲春則榆莢同流三月則桃花共<lb/>
下其色變者流爲五雲之漿其味美者結爲三危之露<lb/>
烟青于銅浦色白于鉛谿非神鼎而長沸異龍池而獨<lb/>
涌灑胃湔腸興羸起瘠秦皇餘石仍爲鴈齒之階漢武<lb/>
<pb n="KR3k0053_WYG_002-47a"/>
舊陶即用魚鱗之瓦山間湧水實表忠誠室内江流彌<lb/>
彰純孝豈若醴泉消疾聞乎建武之朝神水蠲疴在乎<lb/>
咸康之世嵩岳二仙之館不孤擅于天池華隂百丈之<lb/>
泉豈獨髙于蓮井<lb/>
唐吳筠廬山雲液泉賦　甘侔𤣥玉之膏滴乃雲華之液<lb/>
　懸之則素皎壅之則澄碧<lb/>
唐常衮賀醴泉表　西京櫟陽縣有泉水于平地湧<lb/>
出潔誠飲者痼疾咸痊稽之圖牒是曰醴泉臣聞和氣<lb/>
<pb n="KR3k0053_WYG_002-47b"/>
上感湛恩下浹則有休徴以彰至化近在雨金之地特<lb/>
啟英泉之瑞無源獨湧平地滂流當神明之積髙表隂<lb/>
陽之不測其氣香潔其味甘醇抱華清而盪邪資靈化<lb/>
以除穢積年之疾一飲皆除挈瓶而至重跡相望日以<lb/>
萬計酌而不竭齋莊之誠益厲神逹之效愈彰伏惟陛<lb/>
下𢎞父母之深仁納黎元于夀域感此靈液助其生成<lb/>
疾苦蠲除天昏不作勿藥有喜愛人斯甚可以見天地<lb/>
之心可以明帝王之德昔唐堯至聖光武中興沛然發<lb/>
<pb n="KR3k0053_WYG_002-48a"/>
祥千嵗一睹啟我昌運居然合符鴻休無疆天下慶幸<lb/>
張悦爲留守作奏慶山醴泉表　比仙漿于軒后均愈<lb/>
疾于漢代<lb/>
唐蘇頲河南龍門天竺寺碑　洞澈深淺則鋪丹孕碧<lb/>
噀連珠而上跳廻夐經復則小雨微風㸃坼瓊而傍散<lb/>
積礫揺動光輝自然琉璃混成毛髪可数<lb/>
唐權徳輿㑹稽虚上人石㠶山靈泉北塢記　崖隒之下<lb/>
㣲得泉脉及薙草轉石潗濬沮洳畚之鍤之決之濬之<lb/>
<pb n="KR3k0053_WYG_002-48b"/>
噴若玉寶泄爲瑶池浄如醍醐瑩若琉璃疑青蓮可植<lb/>
金沙在下惠風天籟相爲虛寂然後伐<hi>集作殖</hi>碧鮮以相<lb/>
接引清流而備用以盥以潄以糜以茗或以助火化或<lb/>
以祛熱惱日用無窮不知其功<lb/>
武少儀王處士鑿山引瀑記　縈樹石而散流瀝沙瓖<lb/>
而潛耗注未成瀑浮不勝杯　于是周相地形幽尋水<lb/>
脉目指頥諭浚㣲導壅穿或数仞通如一源竇巗腹渠<lb/>
總引涓溜集爲澄潭始旁決以淙瀉復湧流而環曲觴<lb/>
<pb n="KR3k0053_WYG_002-49a"/>
斚徐泛自符洛汭之飲管絃乍舉若試舒姑之泉映碧<lb/>
甃而夏寒間蒼苔而石静<lb/>
周王褒温湯銘　白礬上徹丹砂下沉華清駐老飛流<lb/>
瑩心<lb/>
唐王冷然清泠池賦　是時宫人出看上客淹留既成此<lb/>
池勝形無比喬樹青㝠而外合層甍岌嶪而斜指曉座<lb/>
狎鷗春祠薦鮪連小山而夾廻嶝截長河而分半水徒觀<lb/>
其清泠無㸃洞澈如凝鏡開珠浄月滉星澄鳬嚼紅藻<lb/>
<pb n="KR3k0053_WYG_002-49b"/>
龜翻碧菱地將昏而霧合天欲雨而雲蒸明則可鑒虛<lb/>
而不竭風静浪碎日落圓折波含閣而相動潭映空而<lb/>
俱澈<lb/>
張仲素漲昆明池賦　詔京尹以亢役命水工而叶贊<lb/>
陳衆力而雲鍤勃興決萬𣲖而箭流共灌　浪湧烟郊<lb/>
更失辨牛之涘日華翠㶑纔分織女之津　瑞氣長凝<lb/>
表宸居之在鎬晴虹乍飲若榮光之出河<lb/>
宋悛漲昆明池賦　烟收霧斂混天色而波清秋霽霜<lb/>
<pb n="KR3k0053_WYG_002-50a"/>
晴浮月華而影白<lb/>
李之卿昆明池石鯨賦　豈比夫爲犀蜀郡浦際空沉<lb/>
作燕湘川雨中方振色映乎崖渚性合乎風雲非任子<lb/>
之釣得儻琴髙之御來幸見處于河漢亦何辭於刼灰<lb/>
晉王彪之井賦　考五材之物化寂冥感而資静水帶地<lb/>
而壤潤月流天而宵烱燧鑚木而發火益穿坤而搆井<lb/>
摹𤣥羲之靈爻仰東宿之飛景歩土脉測水泉方欄結<lb/>
轆轤懸下沈瓶而互汲飛纎綆而幽牽于是杳黃壚之<lb/>
<pb n="KR3k0053_WYG_002-50b"/>
邃鮮潤下之潔澄瀾恬以清渟泓冷朗以寥戾恊太隂<lb/>
以化液體上善以流惠<lb/>
唐王起浪井賦　窺則澄澄乍玉甃而同色汲之浩浩激<lb/>
銀瓶而有聲鮒飛鱗而不定羊在缶而皆傾洎夫列宿<lb/>
參差曉月韜映搖珠彩而争潔湧金波而轉浄湯湯下<lb/>
激不施屏翳之功洶洶潛驚詎假陽春之詠　彼青桐<lb/>
素綆之飾玉檻銀床之盛皆人力之所成固神造之不<lb/>
競<lb/>
<pb n="KR3k0053_WYG_002-51a"/>
吕令則義井賦　魏主罷指梅之䇿隰朋息尋蟻之請<lb/>
　殊季氏之有缶異疎勒之無泉<lb/>
又井賦　㢲下坎上創庖羲之畫象鍤壤畚土喜伯益<lb/>
之初營　若乃寒漿是汲美人至止玉甃駢固銀床<lb/>
呇起轆轤宛轉以旋目素綆逶迤而度趾羅袖互引<lb/>
扇皓腕而生香金瓶素泉曲纎腰而貯水　旁搜詭迹<lb/>
遐評殊見土精似出惕羵羊之怪奇趹角已陳鬱神<lb/>
龍之氣變金色化粥山形溜殿源洞徳陽之兵勢逆<lb/>
<pb n="KR3k0053_WYG_002-51b"/>
江陵之縣秦分星聚卭都火煽漢皇歘應于雲飛葛<lb/>
公一窺而電烻斯固潛怪之所畜洩吾不可得而言<lb/>
遍<lb/>
髙無際井賦　資坎徳以成潤播靈液而澄鮮潜流<lb/>
洞澈細影凝冽不以處幽而易清不以居深而變潔<lb/>
於是雕以玉甃飾以銀床棲永康之瑞鳥呈魯國之<lb/>
羵羊<lb/>
張耀井賦　青梧下映泛珪葉以搖揚素綆髙懸弄銀<lb/>
<pb n="KR3k0053_WYG_002-52a"/>
瓶之出入<lb/>
<hi>闕</hi>　　枯井賦　神丘玉檻仙苑銀床浪華浮潤醴<lb/>
泉味芳永康則金精化鳥曲阜則土怪成羊感至誠<lb/>
于漢将通瑞氣于吳王<lb/>
邵真義井記　導之深源經以善利庇彼邃宇達于交<lb/>
衢鐵其瓶以永不羸石其甃以給無泥飛輪周散泄竇<lb/>
前注淬而平之隨用不私主發生以流潤當赫曦以伏<lb/>
炎在搖落而激清抵凝沍而不閉環四序以一其恵俾<lb/>
<pb n="KR3k0053_WYG_002-52b"/>
憧憧者知飲濯所嚮焉　滌汰氛坌沃灑蒸灼澹然不<lb/>
改與地配乆<lb/>
崔黃中觀風驛新井記　貳師鑿井爰有檻<hi>一作濫</hi>泉愚<lb/>
叟移山素無巨力志之所至神亦或昭　一之日興畚<lb/>
鍤俾應鼕鼓騰沙掊土二之日困于石飛鎚敲火轉石<lb/>
磊硪三之日計功未畢瀐泉仄出泛濫渤潏井上千夫<lb/>
[口*闞]噪喧呼揚灑甘溢<hi>一作泉</hi>提缶爭先巷無居人語笑道<lb/>
邊<lb/>
<pb n="KR3k0053_WYG_002-53a"/>
　　嵗時部<hi>厯</hi>
魏楊偉表　時以紀農月以紀事少昊則𤣥鳥司分顓<lb/>
嚳則重黎司天唐虞則羲官掌日三代因之世有日官<lb/>
日官司厯則頒之諸侯諸侯受之則頒于境内周室既<lb/>
衰戰國横騖告朔之羊廢而不紹登臺之禮滅而不遵<lb/>
閏分乖次而不識孟陬失紀而莫悟大火猶西流而怪<lb/>
蟄蟲之不蔵也是時天子不協時司厯不書日諸侯不<lb/>
受職日御不分朔仲尼于春秋司厯失閏則譏而書之<lb/>
<pb n="KR3k0053_WYG_002-53b"/>
登臺頒朔則謂之有禮<hi>見宋書志</hi>
唐李嶠神龍厯序　昔者龍負河圖八卦列明時之象<lb/>
龜呈洛字九疇開叶紀之文青巖啟而六甲飛黃壤<lb/>
堙而五行缺故知乾筴逺坤符靈秘法効用常邀乎<lb/>
聖期硏幾測深必貫于神道皇軒于是乎合而不死<lb/>
帝皥于是乎推而致福自重黎並命叔仲分官理八<lb/>
節而調四時部三元而齊七政權衡度律在虞夏而<lb/>
兼修正朔隂陽及殷周而備舉既而王風版蕩戰國<lb/>
<pb n="KR3k0053_WYG_002-54a"/>
縱横瞽史忘三家之言疇人失二官之業履端闕而<lb/>
歸餘壞攝提差而孟陬殄廢時亂日非直羲和湎<lb/>
淫亡甲喪子豈唯商辛暴虐漢興草創肇謀紀綱而<lb/>
方士異詞天官横議張蒼從甲乙之術未叶變通鄧<lb/>
平用丁丑之元旋聞疎濶當塗圮隔典午陵遲戎狄<lb/>
升僣偽之壇㝢縣乏神祇之主三辰九野各析景而<lb/>
分躔二象七衡孰當期而合度建元髙而不競沿木<lb/>
火而無譏興百代之闕文復千齡之大綂匪我昌運<lb/>
<pb n="KR3k0053_WYG_002-54b"/>
疇能釐此　自麟徳創紀四十餘年雖斗憲未移而<lb/>
渾儀漸變蔡伯喈所謂術無恒是洛下閎所謂厯後<lb/>
當差昔太初肇視徒易髙皇之制元和新造旋移孝<lb/>
武之法因時通變厥有前聞爰命典司更從刋正<lb/>
皆學富偃韋藝超甘石窮神盡智之妙闇落銅丸測<lb/>
逺窮髙之方懸裁玉表　稽長短之效無煩于驗䜟<lb/>
披圖察休咎之徵非假于登臺上庫　于是精硏六<lb/>
位遍考十端立東西之定儀採南北之遺事㑹數于<lb/>
<pb n="KR3k0053_WYG_002-55a"/>
天九地十起元于子二丑三追日月之行按星分之<lb/>
度以推四時之發生以步三元之盈縮然後分至啟<lb/>
閉無愆于玉衡弦望躔離必應于銅史纔窺幽室已<lb/>
見飛灰雜候清臺仍㸔合璧追論古法師驗前章八<lb/>
十一寸為日分徒言精宻六百八年為嵗紀終非允<lb/>
當歴祀之所紕繆異端之所穿鑿莫不裁之繩準格<lb/>
以銓衡究天道之精㣲開日官之軌憲容成再出不<lb/>
能添累黍之功壽王重生無以議分毫之失豈比夫<lb/>
<pb n="KR3k0053_WYG_002-55b"/>
時乖兩閏始載鄒人之語亥有二首方聞絳老之年<lb/>
序臨安寧嵗次强圉皇帝撫天下之三載也珍圖載<lb/>
御寳厯初調授以丹鳯之官頒以𤣥鳥之署候耕耘<lb/>
之節非藉杏花亶昏夕之期詎須蓂葉參幽明而制<lb/>
術邁古今而垂範玉儀既正金鏡逾明知聖祉之明<lb/>
疆識懐生之永大元符允合可以觀天地之心能事<lb/>
畢甄可以為帝王之式<lb/>
張説開元大衍厯序　分分而加之者百圖<hi>集作鈞</hi>必<lb/>
<pb n="KR3k0053_WYG_002-56a"/>
過毫毫而減之者千里必差何則古法存而其人異<lb/>
也　詔沙門一行上本軒頊夏殷周魯五王一侯之<lb/>
遺式下集太初至于麟徳二十三家之衆義比其異<lb/>
同課其疎宻或前疑而後定或始㑹而終乖振古未<lb/>
探之象必發揮于神筭大鈞不測之氣盡覼縷于天<lb/>
聰乃更審日晷<hi>集作晷度</hi>之短長覈星間之廣狹繩九道<lb/>
之朓朒糺五精之進退參大衍天地之數綜八卦六<lb/>
爻之序一轍于文王也覆<hi>文粹作覈</hi>春秋交蝕之辰硏九<lb/>
<pb n="KR3k0053_WYG_002-56b"/>
疇五紀之奥同符<hi>文粹作同文集作有同</hi>于孔子也杼軸萬象<lb/>
優游四載奏章<hi>集作草</hi>朝竟一公夕落臣説奉詔金門<lb/>
成書䇿府先有理厯陳景善筭趙昇首尾參𤣥之<lb/>
言接承轉籌之意因而緝合編次勒成一部名曰開元<lb/>
大衍厯經七章十卷長執厯一卷厯議十卷立成法十<lb/>
二卷天竺九執厯一卷<hi>九執厯名出西域</hi>古今厯書二十四<lb/>
卷畧例奏章一卷凡五十九卷所以貫三才周萬物<lb/>
窮數術先鬼神稱制曰者即聖人顧訪之㫖標謹按<lb/>
<pb n="KR3k0053_WYG_002-57a"/>
者是厯家進退之詞非軒后至聖不啟履端之業非容<lb/>
成詣業不就歸餘之經據其圖也七政之天心不逺守<lb/>
其術也千嵗之日月可知盖中黃之寳符太紫之神器<lb/>
也<lb/>
唐穆宗皇帝長慶宣明厯序　爰命太史洎乎疇人候<lb/>
望于清臺論思于别殿究以㣲妙考其禎祥觀渾儀以<lb/>
見天心視圭影而知日至則八卦之氣不雜百工之職<lb/>
允釐豈必于記威鳯之晨晦明無爽候仙蓂之莢弦望<lb/>
<pb n="KR3k0053_WYG_002-57b"/>
不愆　承唐堯授人之規庶于是矣効軒后合符之騐<lb/>
非所企焉<lb/>
晉律厯志　昔者聖人擬宸極以運璿璣揆天行而序<lb/>
景曜分辰野辨躔厯欽農時興物利皆以繋順兩儀紀<lb/>
綱萬物然則觀象設卦扐閏成文厯數之源存于此也<lb/>
逮乎炎帝分八節以始農功黄帝紀三綱而闡書契乃<lb/>
使羲和占日常儀占月鬼區占星氣伶倫造律吕大撓<lb/>
造甲子𨽻首作筭數容成總斯六術考定氣象建五行<lb/>
<pb n="KR3k0053_WYG_002-58a"/>
察發斂起消息正閏餘述而著焉謂之調厯洎于少昊<lb/>
則鳯鳥司厯顓帝則南正司天陶唐則分命羲和虞舜<lb/>
則因循堯法及夏殷乗運周氏應期正朔既殊剏法斯<lb/>
異<lb/>
玉海　治厯明時羲易存革故之象頒嵗告朔周官述<lb/>
太史之職其來尚矣辰弗集房嗣侯徂征于羲和火猶<lb/>
西流仲尼歸過于司厯其事重矣聖人上謹天戒下修<lb/>
人紀厯以正時不容差忒　漢厯五變而太初最宻唐<lb/>
<pb n="KR3k0053_WYG_002-58b"/>
厯八改而大衍最宻日月轉運于天猶人之行歩故推<lb/>
厯謂之歩厯　八卦列明時之象九疇開恊紀之文<lb/>
曲技雲浮疇官雨絶<hi>劉焯</hi>　蓂莢知朔梧桐知閏<lb/>
　　嵗時部<hi>春</hi>
周庾信春賦　宜春苑中春已歸披香殿裏作春衣<lb/>
新年鳥聲千種囀二月楊花滿路飛河陽一縣併是花金<lb/>
谷從來滿園樹一叢香草足礙人數尺遊絲即橫路開<lb/>
上林而競入擁河橋而争渡出麗華之金屋下飛燕之<lb/>
<pb n="KR3k0053_WYG_002-59a"/>
蘭宫釵朶多而訝重䯻鬟髙而畏風眉將栁而争綠面<lb/>
共桃而競紅影來池裏花落衫中苔始緑而藏魚麥纔<lb/>
青而覆雉吹簫弄玉之臺鳴佩凌波之水移戚里而家<lb/>
富入新豐而酒美石榴聊泛蒲桃醱醅芙蓉玉盌蓮子<lb/>
金杯新芽竹笋細核楊梅緑珠捧琴至文君送酒來玉<lb/>
管初調鳴絃暫撫陽春渌水之曲對鳯廻鸞之舞更炙<lb/>
笙簧還移筝柱月入歌扇花承節鼓恊律都尉射雉中<lb/>
郎停車小苑連騎長楊金鞍始被柘弓新張拂塵㸔馬<lb/>
<pb n="KR3k0053_WYG_002-59b"/>
埓分朋入射堂馬是天池之龍種帶乃荆山之玉梁艶<lb/>
錦安天鹿新綾織鳯皇三日曲水向河津日晚河邊多<lb/>
觧神樹下流杯客沙頭度水人縷薄窄衫䄂穿珠帖領<lb/>
巾百丈山頭日欲斜三晡未醉莫還家池中水影懸勝<lb/>
鏡屋裏衣香不如花<lb/>
唐王勃春思賦　帝鄉迢遞闗河裏神臯欲暮風烟起<lb/>
黄山半入上林園𤣥㶚斜分曲江水玉臺金闕紛相望<lb/>
千門萬户遙相似昭陽殿裏報春歸未央臺上㸔春暉<lb/>
<pb n="KR3k0053_WYG_002-60a"/>
水晶却掛鴛鴦幔雲母斜開翡翠幃競道西園梅色淺<lb/>
争知北闕栁隂稀歛態調歌扇囘身正舞衣銀蠶吐絲<lb/>
猶未暖金燕銜泥試學飛妾夲幽閨學歌舞寧知漢代<lb/>
多廵撫前年齋祭謁甘泉今嵗笙簫祠后土桃花萬騎<lb/>
喧長薄蘭葉千旗照平浦見原野之方春憶山河之遂<lb/>
古　行行避葉歩歩㸔花　自有蘭閨數十重安知榆<lb/>
塞三千里榆塞連延玉闗側雲間沉沉不可識葱山隠<lb/>
隠金河北霧裏蒼蒼幾重色忽有驛騎出幽并𫝊道春<lb/>
<pb n="KR3k0053_WYG_002-60b"/>
衣萬里程龍沙春草遍瀚海春雲生疎勒井泉寒尚竭<lb/>
燕山烽火夜應明聞道河源路逺逺誰教夫婿苦行行<lb/>
君子塞外多霜露爲想春園起烟霧遊絲空罥合歡枝<lb/>
落花自遶相思樹春望年年絶幽閨離緒切春色朝朝<lb/>
異邊庭羽書至都䕶新封萬里侯將軍稍定三邊地長<lb/>
斾猶銜掃雲色寳刀尚擁千星氣昨夜祁連驛使還征<lb/>
夫猶住鴈門闗君度山川成白首應知嵗序歇紅顔<lb/>
戚里繁珠翠中閨盛綺羅鳯移金谷舞鶯引石城歌向<lb/>
<pb n="KR3k0053_WYG_002-61a"/>
夕天津洛橋暮争驅紫燕黃牛度閒居伊水園舊宅邙<lb/>
山路武子新布金錢埒季倫欲償珊瑚樹復有西墉春<lb/>
霧寡更值南津春望冩入金市而乘羊出銅街而試馬<lb/>
葉抱露而争宻花牽風而亂下錦障縈山羅幃照野司<lb/>
空令尹之博物三陸二張之文雅新年栢葉之樽上已<lb/>
蘭英之斚　爲問逐春人年光幾處新何年春不至何<lb/>
地不宜春亦有當春逢逺客亦有當春别故人風物雖<lb/>
同候悲歡各異倫<lb/>
<pb n="KR3k0053_WYG_002-61b"/>
韋縝讀春令賦　若夫太昊綂節勾芒御辰厯以元而<lb/>
天地更始氣值震而物候惟新皇上乃順時令序彛倫<lb/>
載青旗之容與服蒼玉之璘玢辨色而金貂列位迎春<lb/>
而玉輅廻輪爰奉令以進讀遂授時而發春俯僂前止<lb/>
精誠上陳曉色分于丹陛韶華發于紫宸遂煥爵以頒<lb/>
秩乃布徳而昭仁　陳而未讀千門之寒氣猶飛捧而<lb/>
既宣九有之春輝頓發<lb/>
賈餗東郊迎氣賦　蒼龍矯首以虚徐玉輅啟行而肅穆<lb/>
<pb n="KR3k0053_WYG_002-62a"/>
千官萬騎拱神位于中霄太皥勾芒扇和風于東陸明徳<lb/>
惟馨蒼精龍靈寒色尚留于壇墠淑氣已生乎杳冥少<lb/>
陽始來隨初日而其輝未赤新春乍應拂大旌而其色<lb/>
彌青天綂則彰禮容斯覿樂聲動蕩于木氣黄道麗彩<lb/>
于蒼璧氣先四序克配于木德震宫光被八紘不違于<lb/>
金壺玉厯<lb/>
王起東郊迎春賦　八鑾振響隨觧凍之和風五輅騰<lb/>
輝映麗天之遲日<lb/>
<pb n="KR3k0053_WYG_002-62b"/>
王起元日觀上公獻夀賦　拱北辰之尊不異乎台居<lb/>
列宿獻南山之夀更聞其嶽視三公既而天顔迴眷堯<lb/>
酒畢獻乾坤永固上下無怨禮循墻而已退福如茨而<lb/>
咸勸則山呼萬嵗徒稱漢日之祥天錫九齡詎比周年<lb/>
之願<lb/>
<hi>闕</hi>　　元日觀上公獻夀賦　夀獻南山率土願歌<lb/>
于周雅位登北極惟仁亦播乎薫風　千秋御厯既同<lb/>
傅氏之詞五采綴觴有異邯鄲之獻慶流華夏徳配乾坤<lb/>
<pb n="KR3k0053_WYG_002-63a"/>
梁簡文帝晩春詩　紫蘭葉初滿黃鸎弄不稀石蹲還<lb/>
似獸蘿長更如衣水曲魚文聚林暝雅鳥飛渚蒲變新<lb/>
節巗松長舊圍風花落未巳山齋開夜扉<lb/>
梁元帝春日詩　新鸎隠葉囀新燕向窻飛栁絮時依<lb/>
酒梅花乍入衣玉珂隨風度金鞍照日暉無令春色晩<lb/>
獨望行人歸<lb/>
庾肩吾奉和春夜應令詩　春牖對芳洲珠簾新上鈎<lb/>
燒香知夜漏刻燭驗更籌天禽下北閣織女入西樓月<lb/>
<pb n="KR3k0053_WYG_002-63b"/>
皎疑非夜林疎似更秋水光懸蕩壁山翠下添流詎假<lb/>
西園讌無勞飛盖遊<lb/>
唐盧綸劉侍御春日見招詩　清園君子居左右滿圖<lb/>
書三徑春自足一瓢歡有餘莎庭成野席蘭藥是家蔬<lb/>
幽顯豈殊迹昔賢徒病諸<lb/>
包何和程員外春日東郊即事詩　郎官休浣憐遲日<lb/>
野老歡娱爲有年幾度折花驚蝶夢數家留葉待蠶眠<lb/>
藤垂委地縈珠履泉長侵階浸緑錢直到閉闗朝謁去<lb/>
<pb n="KR3k0053_WYG_002-64a"/>
鶯聲不散栁含烟<lb/>
張濯迎春東郊詩　顓頊時初謝勾芒令復陳飛灰將<lb/>
應節賔日已知春考厯明三統迎祥授萬人衣冠宵執<lb/>
玉壇墠曉清塵肅穆來東道回環拱北辰仗前花待發<lb/>
旗處栁凝新雲歛黃山際氷開素滻濵聖朝多慶賞希<lb/>
爲薦沉淪<lb/>
皇甫冉東郊迎春詩　曉見蒼龍駕東郊春已迎綵雲<lb/>
天仗合𤣥象太階平佳氣山川秀和風政令行鈎陳霜<lb/>
<pb n="KR3k0053_WYG_002-64b"/>
騎肅御道雨師清律向韶陽變人隨草木榮遙歡上林<lb/>
苑今日遇遷鶯<lb/>
冷朝陽立春詩　玉律傳佳節青陽應北辰土牛呈嵗<lb/>
稔綵鷰表年春臘盡星廻次寒餘月建寅風光行處好<lb/>
雲物望中新流水初銷凍潜魚欲振鱗梅花將栁色偏<lb/>
思越鄉人<lb/>
白行簡長安早春詩　杳靄三春色先從帝里芳折楊<lb/>
猶恨短測景已忻長鸎和紅樓樂花連紫禁香躍魚驚<lb/>
<pb n="KR3k0053_WYG_002-65a"/>
太液佳氣接温湯風送飛珂響塵䝉翠輦光熈熈晴煦<lb/>
逺徒欲奉堯觴<lb/>
沈亞之春色滿皇州詩　何處春歸好偏宜在雍州花<lb/>
明夾城道栁暗曲江頭風軟遊絲重光融瑞氣浮鬬鷄<lb/>
憐短草乳鷰傍髙樓繡轂盈香陌新泉溢御溝行㸔日<lb/>
欲暮迴騎似川流<hi>已上春總</hi>
晉傅𤣥朝㑹賦　考夏后之遺訓綜殷周之典制採秦<lb/>
漢之舊儀肇元正之嘉㑹于是先期戒事衆發允敕萬<lb/>
<pb n="KR3k0053_WYG_002-65b"/>
國咸享各以其職翼翼京邑巍巍紫極前三朝之夜中<lb/>
庭燎晃以舒光華燈若乎火樹熾百枝之煌煌俯而察<lb/>
之如亢燭龍而炤𤣥方仰而觀焉似披丹霞而鑒九陽<lb/>
唐虞世南奉和獻嵗讌宫臣詩　履端初啟節長苑命<lb/>
髙筵肆夏喧金奏重潤響朱絃絲光催栁色日彩泛槐<lb/>
烟㣲臣同濫吹謬得仰鈞天<lb/>
蕭慤奉和元日詩　帝宫通夕燎天門拂曙開瑞雲生<lb/>
寶鼎榮光上露臺華山不凋葉宜城萬夀杯遙見飛鳬<lb/>
<pb n="KR3k0053_WYG_002-66a"/>
下懸知鄴縣來<lb/>
許敬宗奉和元日應制詩　天正初開節日觀上重輪<lb/>
百靈滋景祚萬土慶維新待旦敷𤣥造韜旒御紫宸武<lb/>
帳臨光宅文衛象鈎陳廣廷揚九奏大帛麗三辰發生<lb/>
同化育播物體陶鈞霜空澄曉氣霽景瑩芳春徳暉覃<lb/>
率土相賀奉還淳<lb/>
唐許敬宗爲汝南公賀元日御正殿受朝賀表　上正<lb/>
三辰下臨萬國事雖舉舊命則維新臣聞聖祖垂訓王<lb/>
<pb n="KR3k0053_WYG_002-66b"/>
者處域中之尊公羊紀時春者爲一嵗之始載稽故實<lb/>
抑有典章近嵗以來此禮多闕或事因惜費或時屬告<lb/>
休伏惟皇帝陛下道被無垠政敷有截全取發生<lb/>
之德無非訢合之仁蒼旻降符黃輿告瑞石碑既見文<lb/>
作太平銀甕旋臻字成萬嵗而又憂勤不輟刻責方深<lb/>
精誠旁照于八紘懇惻上通于九廟仙厨撤味獸館休<lb/>
畋遂使化妖宿爲夀星變小戎爲餓殍慶由聖感令屬<lb/>
神行爰在新正式脩闕典彤庭列位丹陛陳儀凝旒而<lb/>
<pb n="KR3k0053_WYG_002-67a"/>
天啟其門服衮而日升于觀巽風發越兑澤滂沱左右<lb/>
賢臣駿奔多士國無䛕佞擢靈草而不搖朝絶奸邪儼<lb/>
神羊而莫動禮成而退物有其容况以光耀瑤圖丹青<lb/>
玉版輝前映後邁五登三臣竊訪碩儒逺徴舊典帝堯<lb/>
華封之祝唯止匹夫神禹塗山之儀且非元㑹然猶堯<lb/>
有多憂之戒禹存後至之誅在和平而尚乖孰歡呼之<lb/>
可致豈與兹日而得同年臣方守河潼正分符竹不獲<lb/>
躬陳玉帛首率梯航况又嘗以藝文叨居禁密雖逺離<lb/>
<pb n="KR3k0053_WYG_002-67b"/>
天上猶近闗西抃賀空深就望無所心馳紫闕非夢寐<lb/>
而不通魂繞皇闈羨歸飛而莫及<lb/>
宋秦觀賀元㑹表　漏未盡而車輅陳蹕既鳴而鼔鐘<lb/>
作應龍髙舉雲氣畢從北極上臨星宿咸拱受四海之<lb/>
圖籍拜萬國之衣冠嵗月日時于焉先正聲名文物燦<lb/>
爾可觀邁康王豐宫之朝揜高帝長樂之事　維嵗月<lb/>
日時之首乃朝宗覲遇之先循用舊章遹陳盛禮東臺<lb/>
瑞物貫玉璽之珍符左右車圖增金城之列障樂象成<lb/>
<pb n="KR3k0053_WYG_002-68a"/>
而乃作文稱賀以非虛多士盈庭四夷在列忻逢千載<lb/>
之運敬上萬年之觴<lb/>
晁補之代人元日賀表　魯史書春事盖先于五始漢<lb/>
儀朝朔氣亦謹于三㣲　玉燭成書慶新元于端月椒<lb/>
花入頌美舒景于青陽<lb/>
蘇軾賀正啟　葦桃在户磔攘以餞餘寒椒栢稱觴燔<lb/>
烈以興嗣嵗在時爲泰與物咸新<hi>已上元旦</hi>
唐李嶠人日重宴大明宫恩賜綵縷人應制詩　鳯城<lb/>
<pb n="KR3k0053_WYG_002-68b"/>
景色已含韶人日風光倍覺饒桂吐半輪迎此夜蓂開<lb/>
七葉應今朝魚猜水凍行猶澁鸎喜春熈弄欲嬌愧奉<lb/>
登髙搖綵翰欣承御氣上丹霄<lb/>
又蘇頲詩　疏龍磴道切昭回建鳯旗門繞帝臺七葉<lb/>
仙蓂承月吐千秋御栁拂烟開初年競帖宜春勝長命<lb/>
光浮獻夀杯是日最靈知竊幸羣心就捧大明來<lb/>
又李適詩　朱城待鳯韶年至碧殿蟠龍淑氣來寶帳<lb/>
金屛人已帖圖花學鳥勝初裁林香近接宜春苑山翠<lb/>
<pb n="KR3k0053_WYG_002-69a"/>
遥添獻夀杯向夕凴髙風景麗天文垂曜象昭回<hi>已上人日</hi>
盧照隣十五夜觀燈詩　錦里開芳宴蘭釭艷早年<lb/>
蘇味道正月十五夜詩　火樹銀花合星橋鐡鎖開暗<lb/>
塵隨馬去明月逐人來遊騎皆穠李行歌盡落梅金吾<lb/>
不禁夜玉漏莫相催<lb/>
孫逖正月十五夜應制詩　洛城三五夜天子萬年春<lb/>
彩仗移雙闕瓊筵㑹九賓舞成倉頡字燈作法王輪不<lb/>
覺東方白筵隨御栁新<lb/>
<pb n="KR3k0053_WYG_002-69b"/>
王維奉和十五夜燃燈繼以酺宴之作應制詩　上路<lb/>
笙歌滿春城刻漏長遊人多晝日明月讓燈光魚鑰通<lb/>
翔鳯龍輿出建章九衢陳廣樂百福透名香仙妓來金<lb/>
殿都人遶玉堂定應偷艷舞從此學新粧奉引迎三事<lb/>
司儀立萬方願將天地夀同以獻君王<hi>已上元夕</hi>
後漢杜篤祓禊賦　於是㫖酒嘉肴方丈盈前浮棗絳<lb/>
水酹酒醲川若乃窈窕淑女美媵艷姝戴翡翠珥明珠<lb/>
曳羅袿立水涯㣲風掩<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>纎縠低徊蘭蘇肸蠁感動情<lb/>
<pb n="KR3k0053_WYG_002-70a"/>
魂<lb/>
晉夏侯湛禊賦　爾乃擢翠旗垂繁纓㣲雲乗軒清風<lb/>
卷旌飛輪猋起良馬電驚車駕鱗萃男女霧㑹服煥羅<lb/>
縠翠翳連盖縈香丸于素襟結九齡乎時外燦爛虺韡<lb/>
焜曄發越若乎朝春挺葩夕霞抱月<lb/>
梁簡文帝三日侍宴林光殿詩　芳年留帝賞應物動<lb/>
天襟挾苑連金陣分衢度羽林帷宫對廣掖層殿邇髙<lb/>
岑風旗争曳影亭臯共生隂林花初墮蒂池荷欲吐心<lb/>
<pb n="KR3k0053_WYG_002-70b"/>
劉孝綽三日侍華光殿曲水宴詩　薫祓三陽暮濯禊<lb/>
元已初皇心睠樂飲帳殿臨春渠豫游髙夏諺凱樂盛<lb/>
周居復以焚林日丰茸花樹舒羽觴環階轉清瀾倚席<lb/>
䟽妍歌已寥亮妙舞復紆餘九成變絲竹百戱起龍魚<lb/>
庾肩吾三日侍蘭亭曲水宴詩　䇿星依夜動鑾駕總<lb/>
朝游旌門臨逺樹栢風出鳯樓春生露泥泥天覆雲油<lb/>
油桃花生玉澗栁葉暗金溝禊川分曲洛帳殿掩芳洲<lb/>
踴躍赬魚醉參差綘藻浮百戯俱臨水千鍾共逐流<lb/>
<pb n="KR3k0053_WYG_002-71a"/>
沈約三日率爾成篇詩　麗日屬元已年芳具在斯開<lb/>
花已匝樹流鸎復滿枝洛陽繁華子長安輕薄児東出<lb/>
千金堰西臨鴈鶩陂遊絲映空轉髙栁拂池垂緑萍文<lb/>
照耀紫燕光陸離清晨戯伊水薄暮宿蘭池象筵鳴寳<lb/>
瑟金瓶泛玉巵仍憶蠶眠起日暮桑欲萎長袂屢以拂<lb/>
雕胡方自炊愛而不可見宿昔減容儀早晚忘情士歎<lb/>
息獨何爲<lb/>
北齊邢子才三日華林園公宴詩廻鑾自樂野弭盖屬<lb/>
<pb n="KR3k0053_WYG_002-71b"/>
瑤池五丞接光景七友樹風儀芳春時欲遽覽物惜將<lb/>
移新萍已冒沼餘花尚滿枝草滋徑蕪沒林長山蔽虧<lb/>
芳筵羅玉爼激水漾金巵歌聲斷且續舞袖合還離<lb/>
隋江總三日侍宴宣猷堂曲水詩　上已娱春禊芳辰喜<lb/>
月離北宫命簫鼔南館列旌麾繡柱擎飛閣雕軒傍曲<lb/>
池醉魚沉逺岫浮藻漾清漪落花懸度影飛絲不礙枝<lb/>
樹動丹樓出山斜翠磴危禮周羽爵遍樂闋光隂移<lb/>
唐王維奉和聖製與太子諸王三月三日龍池春禊之作<lb/>
<pb n="KR3k0053_WYG_002-72a"/>
詩　故事修春禊新宫展豫遊明君移鳯輦太子出龍<lb/>
樓賦掩陳王作盃如洛水流金人來捧劍畫鷁去迴舟<lb/>
苑樹浮宫闕天池照冕旒宸章在雲漢垂象滿皇州<lb/>
又奉和聖製上已于望春亭觀禊飲之作詩　長樂青<lb/>
門外宜春小苑東樓開萬井上輦過百花中畫鷁移仙<lb/>
仗金貂列上公清歌邀落日妍舞向春風渭水明秦殿<lb/>
黃山入漢宫君王來祓禊㶚滻亦朝宗<lb/>
宋之問三月三日奉使涼州雨中禊飲序　摯虞對而<lb/>
<pb n="KR3k0053_WYG_002-72b"/>
不經束晳言而有禮漢庭故事衣冠就𤣥㶚之橋晉國<lb/>
遺風輜軿耀翠媯之浦　稽叔夜之鳴琴偏依緑竹郭<lb/>
子期之春酒夲出青山論史可聽談𤣥愈黙<lb/>
宋之問上已泛舟昆明池宴宗主簿席序　摩肩錯轂<lb/>
備朝野之歡娱袨服靚粧匝都城之里閈翠幕星布錦<lb/>
㠶霞属餘瀝下醉于鮫人新聲逺聒于川后縱目遐覽<lb/>
識皇代之承平得意同歸有吾儕之行樂髙明一座桂<lb/>
樹藂生君子肆筵玉山交映束晳以言談得俊張華以<lb/>
<pb n="KR3k0053_WYG_002-73a"/>
史漢先鳴登㫖酒而無荒絃清琴而自逸<lb/>
王勃三月上已祓禊序　遲遲風景出沒媚于郊原片<lb/>
片仙雲逺近生于林薄雜花争發非止桃蹊羣鳥亂飛<lb/>
有踰鸎谷王孫春草處處争鮮仲阮芳園家家並翠<hi>已上</hi>
<hi>上已</hi>
韋承慶寒食應制詩　鳯條春色滿龍禁早輝通舊火<lb/>
收槐燧餘寒入桂宫鸎啼正隠葉鷄鬬始開籠藹藹瑤<lb/>
山滿仙歌始樂風<lb/>
<pb n="KR3k0053_WYG_002-73b"/>
又張説詩　寒食春過半花穠鳥復嬌從來禁火日㑹<lb/>
接清明朝鬬敵鷄殊勝争毬馬絶調晴空數雲㸃香樹<lb/>
百花揺改木迎新燧封田表舊燒皇情愛嘉節𫝊曲宴<lb/>
簫韶<lb/>
沈佺期嶺表逢寒食詩　嶺外逢寒食春來不見餳洛<lb/>
陽新甲子何日是清明花栁争朝發軒車滿路迎帝鄉<lb/>
遙可念腸㫁報親情<lb/>
獨孤良弼上已連清明遊宴詩　上已觀初罷清明賞<lb/>
<pb n="KR3k0053_WYG_002-74a"/>
又追閏年侵舊厯令節併芳時細雨鶯飛重春風酒醒<lb/>
遲翫花迷白雪㸔栁折青絲淑氣如相待天和竟爲誰<lb/>
却嗟名未立空詠宴遊詩<lb/>
張籍寒食内宴詩<hi>二首</hi>朝光瑞氣滿宫樓綵纛魚龍四靣<lb/>
稠廊下御厨分冷食殿前香騎逐飛毬千官盡醉猶教<lb/>
坐百戱皆呈未放休共喜拜恩侵夜出金吾不敢問行<lb/>
由　城闕沉沉向曉寒恩當冷節賜餘歡瑞烟深處開<lb/>
三殿春雨㣲時引百官寶樹樓前分翠幕綵花廊下映<lb/>
<pb n="KR3k0053_WYG_002-74b"/>
朱欄宫庭戯樂年年别已得三廻對御㸔<hi>已上寒食</hi>
　　嵗時部<hi>夏</hi>
魏曹植大暑賦　炎帝掌節祝融司方羲和按轡南雀<lb/>
舞衡虵折鱗于靈窟龍觧角于皓蒼遂乃温風赫戱草<lb/>
木垂榦山坼海沸沙融礫爛飛魚躍渚潛黿浮岸鳥張<lb/>
翼而近棲獸交游而雲散于時黎庻徙倚棊布葉分機<lb/>
女絶綜農夫釋耘背暑者不羣而齊跡向隂者不㑹而<lb/>
成羣于是大人遷居宅幽綏神育靈雲屋重構閒房肅<lb/>
<pb n="KR3k0053_WYG_002-75a"/>
清寒泉湧流𤣥木奮榮積素氷于幽館氣飛結而爲霜<lb/>
奏白雪于琴瑟朔風感而増凉<lb/>
晉夏矦湛大暑賦　爾乃土墳地坼谷枯川竭寒泉潛<lb/>
沸氷井騰沫洪液蒸于單簟兮珠汗霑乎絺葛温風翕<lb/>
其至兮若洒湯于玉質沃新水以達夕振輕箑以終日<lb/>
傅𤣥述夏賦　四月惟夏運臻正陽和氣穆而扇物麥<lb/>
含露而飛芒清徴泛于琴瑟朱鳥感于炎荒鹿解角于<lb/>
中野草木蔚其條長<lb/>
<pb n="KR3k0053_WYG_002-75b"/>
隋盧思道納凉賦　積歊蒸于簾櫳流煩溽于園籞陽<lb/>
風淟其長扇火雲赫而四舉爾乃警六御按三條擊鼉<lb/>
鼓吹鳯簫雲車錯轂麟馬齊鑣入雲宫之<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼登仙觀<lb/>
之岧嶤引雄風于洞穴承清露于丹霄動颼飀于翠帳<lb/>
散霏㣲于綺寮<lb/>
周庾信奉和夏日應令詩　珠簾卷嚴日翠幕蔽重陽<lb/>
五月炎蒸氣三時刻漏長麥隨風裏熟梅逐雨中黄開<lb/>
氷帶井水和粉雜生香衫含蕉葉氣扇動竹風凉早菱<lb/>
<pb n="KR3k0053_WYG_002-76a"/>
生軟角初蓮開細房願陪仙鶴舉洛浦聼笙簧<lb/>
梁簡文帝和湘東王首夏詩　泠風雜細雨垂雲助麥<lb/>
凉竹水俱蔥翠花蝶兩飛翔燕泥銜復落鶗鴂吟更揚<lb/>
卧石藤爲䌫山橋樹作梁欲待華池上明月吐清光<lb/>
又苦熱詩　六龍騖不息三伏啟炎陽寢興煩几案俯<lb/>
仰倦帷床滂沱汗似瀹微靡風如湯洄池愧玉浪蘭殿<lb/>
非含霜細簾時半掩輕幌乍横張雲斜花影没日落荷<lb/>
心香願見洪崖井誰憐河朔觴<lb/>
<pb n="KR3k0053_WYG_002-76b"/>
何遜苦熱詩　昔聞草木燋今覩沙石爛曀曀風逾静<lb/>
曈曈日漸旰習静閟衣巾讀書煩几案卧思清露浥座<lb/>
待髙星燦蝙蝠户中飛蠛蠓窻間亂實無河朔飲空有<lb/>
臨淄汗遺金自不拾惡木寧無榦願以三伏晨催促九<lb/>
秋換<lb/>
梁蕭子範夏夜獨坐詩　節序遇徂炎兹宵在三伏慿<lb/>
軒佇凉氣中筵卷煩燠寂寞對空窻清疎臨夜竹蟲聲<lb/>
亂階草螢光繞庭木簾月度斜暉風花起餘馥一傷年<lb/>
<pb n="KR3k0053_WYG_002-77a"/>
志罷長嗟逝波速<lb/>
周庾信苦熱詩　火井沉熒散炎洲髙燄通鞭石未成<lb/>
雨鳴鳶不起風思爲鸞翼扇願借光明宫臨淄迎子禮<lb/>
中散就安豐美酒合蘭氣甘𤓰開蜜筒寂寥人事屏還<lb/>
得隠墻東<lb/>
隋魏彦琛奉和夏初應詔詩雖度芳春節物色尚餘<lb/>
華出簾飛小燕映戸落殘花舞袖飄細縠歌扇掩輕紗<lb/>
蘭房夲宜夜不畏日光斜<lb/>
<pb n="KR3k0053_WYG_002-77b"/>
唐楊師道奉和夏日晩景應詔詩　輦路夾垂楊離宫<lb/>
通建章日落橫峯影雲歸起夕凉彤軒動流吹羽盖息<lb/>
廻塘薙草生還緑殘花落尚香青巖類姑射碧澗似汾<lb/>
陽幸属無爲日歡娱方未央<lb/>
隋李徳林夏日詩　夏景多煩蒸山水暫追凉桐枝覆玉<lb/>
檻荷葉滿銀塘輕扇搖明月珍簟拂流黃壺盛仙客酒<lb/>
缾注帝臺漿才人下銅雀侍妓出明光歌聲越齊市舞<lb/>
曲冠平陽㣲風動羅帶薄汗染紅粧共欣陪宴賞千秋<lb/>
<pb n="KR3k0053_WYG_002-78a"/>
樂未央<lb/>
唐張聿首夏猶清和詩　早夏宜初景和光起禁城祝融<lb/>
將御節炎帝啟朱明日送殘花晩風過御苑清郊原浮<lb/>
麥氣池沼發荷英樹影臨山動禽飛入漢輕幸逢堯禹<lb/>
化全勝谷中情<hi>已上夏總</hi>
唐李商隠端午日上所知劍啟　銀装漆鞘紫錦<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>盛<lb/>
𫝊自道流頗全古製未遇良工之鑒嘗爲下客所彈龍<lb/>
藻雖繁鵜膏稍薄敢因五日仰續千齡厠玉玦于君侯<lb/>
<pb n="KR3k0053_WYG_002-78b"/>
擬象環于夫子所冀更蒙千灌重許三鄉使武士讓鋒<lb/>
佞臣喪魄<lb/>
梁王筠五日詩　裁縫逗早夏㸃畫守初晨綃紈既妍<lb/>
媚脂粉亦香新長絲表良節命縷應佳辰結蘆同楚客<lb/>
採艾異詩人折花競鮮彩拭露染芳津含嬌起斜盼斂<lb/>
笑動㣲嚬獻璫依洛浦懐珮似江濵須待恩光接中夜<lb/>
奉衣巾<lb/>
北齊魏收五日詩　麥凉殊未畢蜩鳴早欲聞喧林尚<lb/>
<pb n="KR3k0053_WYG_002-79a"/>
黄鳥浮天已白雲辟兵書鬼字神印題靈文因想蒼梧<lb/>
郡兹日祀陳君<lb/>
唐𤣥宗端午三殿宴羣臣探得神字詩　五月符天數<lb/>
五音調夏鈞舊來傳五日無事不稱神穴枕通靈氣長<lb/>
絲續命人四時花競巧九子粽争新方殿臨華節圓宫<lb/>
宴雅臣進對一言重遒文六義陳股肱良足詠風化可<lb/>
還淳<lb/>
張説端午日三殿侍宴得魚字應制詩　小暑夏絃應<lb/>
<pb n="KR3k0053_WYG_002-79b"/>
㣲隂商管初願齎長命縷來續大思餘三殿褰珠箔羣<lb/>
官上玉除助陽嘗麥彘順節進龜魚甘露垂天酒芝花<lb/>
捧御書含丹同蝘蜓灰骨慕蟾蜍今日傷蛇意銜珠遂<lb/>
闕如<hi>已上午日</hi>
　　嵗時部<hi>秋</hi>
宋沈勃秋羈賦　朱雲弛辰金祗御嵗菊圖縟于園沼<lb/>
橘倒飾于池側草改貎而傾蕡林伐状而揺蔕潭歛氣<lb/>
而威荷露危光而嚴蕙<lb/>
<pb n="KR3k0053_WYG_002-80a"/>
梁元帝臨秋賦　草色雜而香同樹影齊而花異遙峰<lb/>
迢遰縈沙㫁絶雲出山而相似水含天而難别<lb/>
唐張秀明西郊迎秋賦　律中夷則神司蓐收凉風以<lb/>
厲大火西流草木不芳誰忍聞于鶗鴂囹圄再繕亦申<lb/>
命于鷞鳩　天仗齊列野慶清秋乗白輅而啟行載白<lb/>
旗而扈從天顔廼穆帝典攸重彼詞客與史臣咸作歌<lb/>
而陳頌　鴻鴈將賔待橫舟于汾曲鷹隼已擊且較獵<lb/>
于長楊<lb/>
<pb n="KR3k0053_WYG_002-80b"/>
唐太宗秋日即目詩　爽氣浮丹闕秋光澹紫宫衣碎<lb/>
荷疎影花明菊㸃叢袍輕低草露盖側舞松風散岫飄<lb/>
雲葉迷路飛烟鴻砌冷蘭彫珮圭寒樹隕桐别鶴棲琴<lb/>
裏離猿啼峽中落野飛星箭絃虛半月弓芳菲夕霧起<lb/>
暮色滿房櫳<lb/>
又許敬宗奉和詩　玉露交朱網金風度綺錢昆明秋<lb/>
景澹岐岫落霞然辭燕歸寒海來鴻出逺天葉動羅惟<lb/>
颺花晩綉衣鮮規空昇闇魄籠野散輕烟鵲度林光起<lb/>
<pb n="KR3k0053_WYG_002-81a"/>
鳬沒水文圓無機絡秋緯如管奏寒蟬乃睠情何極宸<lb/>
襟豫有旃<lb/>
袁朗秋日應詔詩　玉樹凉風舉金塘細草萎葉落空<lb/>
飇觀鴻歸明月池迎寒桂酒熟含露菊花垂一奉章臺<lb/>
宴千秋長願斯<lb/>
盧綸和太常王卿立秋日即事詩　山髙雲日晴潘岳<lb/>
賦初成籬槿花無色堦桐葉有聲綘紗垂簟静白羽<lb/>
拂衣輕鴻鴈悲天逺龜魚覺水清别絃添楚思牧馬動<lb/>
<pb n="KR3k0053_WYG_002-81b"/>
邉情田雨農官問林風苑吏驚松篁終盛茂蓬艾自衰<lb/>
榮遥仰慿軒夕唯應苦宋生<lb/>
司空曙立秋日詩　律變新秋至蕭條自此初花酣蓮<lb/>
報謝葉在栁呈疎淡日非雲暎清風似雨餘卷帷凉暗<lb/>
度迎扇暑先除草静多翻燕波澄乍露魚今朝散騎省<lb/>
作賦興何如<lb/>
駱賔王上瑕丘韋明府啟　商蛬秋應節素鴈序屆時<lb/>
飇金將露玉俱清栁黛與荷緗漸歇<lb/>
<pb n="KR3k0053_WYG_002-82a"/>
王勃宇文德陽宅秋夜山亭宴序　於時白藏開序青<lb/>
女御律金風髙而林野動秋露下而江山静琴亭酒榭<lb/>
磊落乘烟竹徑松扉參差向月魚鱗積磴還昇蘭桂之<lb/>
峰鴛翼分橋即映芙蓉之水亦有紅蘋緑荇亘渚連翹<lb/>
玉帶瑤華分楹間植池簾夕敞香牽十歩之風岫幌宵<lb/>
褰氣襲三危之露縱冲襟于俗表留逸契于人間東山<lb/>
之賞在焉南澗之情不逺<hi>已上秋總</hi>
周庾信七夕賦　兎月光上羊燈次安覩牛星之曜景<lb/>
<pb n="KR3k0053_WYG_002-82b"/>
視織女之闌干于是秦娥麗妾趙豔佳人窈窕名燕逶<lb/>
迤姓秦嫌朝妝之半故憐晚拭之全新此時併捨房櫳<lb/>
共徃庭中縷條𦂳而貫矩針鼻細而穿空<lb/>
<hi>闕</hi>　　七夕賦　息龍杼于仙機駕羽橋于淺瀬耀九微<lb/>
之華彩澄八極之氛靄儼翠鳯以翔鑣舉丹蜺而振斾籠<lb/>
霧縠于雕輦疉雲花于綺葢舟容裔于水濱駕逶迤于烟<lb/>
外若乃仙娥侍轂玉女承騑嬴簫後唱洛鼓前揮褰九<lb/>
霄之雲幄曳五色之霞衣珮揺星而玉振扇掩月而紈<lb/>
<pb n="KR3k0053_WYG_002-83a"/>
飛陵紫宫而沉景轥黄道而騰暉始徘徊而好宻契方<lb/>
阻而情違悵此夕之行盡恨前秋之未歸恡宵光之不<lb/>
駐泫晨露之將晞于是虯水移箭魚闗驚鑰槎客河低<lb/>
針樓月落分一筵于俄頃觧雙袂於今昨河漢忽其無<lb/>
梁秋期杳其無度縈别緒而惆悵對離居之寂寞<lb/>
梁栁惲七夕穿針詩　代馬秋不歸緇紈無復緒迎寒<lb/>
理衣<hi>一作夜</hi>縫暎月抽纎縷的爍愁睇光連娟思眉聚清<lb/>
露下羅衣秋風吹玉柱流景對秋夕餘光亦難取<lb/>
<pb n="KR3k0053_WYG_002-83b"/>
庾肩吾七夕詩　玉匣巻懸衣針樓開夜扉姮娥随月<lb/>
落織女逐星移離前㸔促夜别後對空機得語雕陵鵲<lb/>
填河未可飛<lb/>
陳江總七夕詩　漢曲天榆冷河邉月桂秋婉孌期今夜<lb/>
飄颻度淺流輪隨列宿動路逺綵雲浮横波翻㵼淚束<lb/>
素反緘愁此時機杼息獨向紅粧羞<lb/>
唐李嶠同賦山居七夕詩　明月青山夜髙天白露秋<lb/>
花庭開粉席雲岫敞針樓石類支機影池似泛槎流暫<lb/>
<pb n="KR3k0053_WYG_002-84a"/>
驚河女鵲終狎野人鷗<lb/>
又奉和七夕兩儀殿㑹宴應制詩　靈匹三秋㑹仙期<lb/>
七夕過槎來人泛海橋渡鵲填河帝縷昇銀閣天機罷<lb/>
玉梭誰言七襄詠重入五絃歌<lb/>
又趙彦昭詩　青女三秋節黄姑七日期星橋渡玉佩<lb/>
雲閣掩羅帷河氣通仙掖天文入睿詞今宵望雲漢應<lb/>
得見蛾眉<lb/>
又劉憲詩　秋吹過䨇闕星仙動二靈更深移月鏡河<lb/>
<pb n="KR3k0053_WYG_002-84b"/>
淺渡雲軿殿上徴方朔人間失武丁天文兹夜裏光照<lb/>
紫微庭<lb/>
張文恭七夕詩　鳯律驚秋氣龍梭静夜機星橋百枝<lb/>
動雲路七香飛暎月囘雕扇凌霞曳綺衣含情向華幄<lb/>
流態入重闈歡餘夕漏盡怨結曉驂歸誰言分河漢還<lb/>
憶兩心違<lb/>
劉禹錫七夕詩<hi>二首</hi>河鼓靈旗動姮娥破鏡斜滿空天<lb/>
是幕徐轉斗爲車機罷猶安石橋成不礙查寧知觀津<lb/>
<pb n="KR3k0053_WYG_002-85a"/>
女竟夕望雲涯　天衢啟雲帳仙馭上星橋初喜渡河<lb/>
漢頻驚轉斗杓餘霞張錦幛輕電閃紅綃非是人間世<lb/>
還悲後㑹遥<hi>已上七夕</hi>
唐楊烱盂蘭盆賦　渾元告秋羲和奏曉太隂望兮圓<lb/>
魄皎閶闔開兮凉風嫋四海澄兮百川皛隂陽肅兮天<lb/>
地窅掃離宫清重閣設皇邸張翠幕鸞飛鳯翔燄陽倐<lb/>
爍雲舒霧布翕赫䀜霍陳法供飾盂蘭壯神功之妙物<lb/>
何造化之多端青蓮吐而非夏赬果揺而不寒銅鐵銀<lb/>
<pb n="KR3k0053_WYG_002-85b"/>
錫璆琳琅玕映以甘泉之玉樹冠以承露之金盤憲章<lb/>
三極儀形萬類上寥廓兮法天下安貞兮象地殫怪力<lb/>
窮神異少君王子掣曵兮若來玉女瑤姬翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>兮必至<lb/>
鳴鷫鸘與鸑鷟舞鶤鷄與翡翠毒龍怒兮赫然狂象奔<lb/>
兮沈醉怖魍魎潛魑魅離娄明目不足見其精㣲匠石<lb/>
洗心不足徴其奥秘繽繽紛紛氤氤氲氲五色成文若<lb/>
榮光休氣發彩于重雲蒨蒨燦燦煥煥爛爛三光壯觀<lb/>
若合璧連珠耿曜于長漢夫其逺也天台嵥起繞之以<lb/>
<pb n="KR3k0053_WYG_002-86a"/>
赤霞夫其近也削成孤峙覆之以蓮花晃兮瑶臺之帝<lb/>
室赩兮金闕之仙家其髙也上諸天于大梵其廣也遍<lb/>
法界于恒沙上可以薦元符于七廟下可以納羣動于<lb/>
三車<hi>已上七月十五</hi>
唐沈佺期九日侍宴詩　御氣幸金方慿髙薦羽觴魏<lb/>
文分菊蘂漢武賜萸房秋變銅池色晴添銀樹光<hi>雜詠作去</hi>
<hi>鶴留笙吹歸鴻識舞行</hi>年年重九慶日月奉天長<lb/>
趙彦昭九日幸臨渭亭應制詩　秋豫凝仙覽宸遊轉<lb/>
<pb n="KR3k0053_WYG_002-86b"/>
翠華呼鷹下鳥路戯馬出龍沙紫菊宜新夀丹萸辟舊<lb/>
邪湏陪長久宴嵗嵗奉吹花<lb/>
王維奉和聖製重陽莭宰臣及羣官上夀作詩　四海<lb/>
方無事三秋大有年百生逢此日萬夀願齊天芍藥和<lb/>
金鼎茱萸挿玳筵玉堂開右个天樂動宫懸御栁疎秋<lb/>
景城鵶拂曙烟無窮菊花節長奉栢梁篇<lb/>
嚴維九日陪崔郎中北山醼詩　上客南臺至重陽此<lb/>
㑹文菊芳寒露洗杯翠夕陽曛務簡人同醉溪間鳥自<lb/>
<pb n="KR3k0053_WYG_002-87a"/>
羣府中官最小唯有孟㕘軍<lb/>
李羣玉九日詩　玉醴泛金菊雲亭敞黛筵晴山低畫<lb/>
浦斜鴈逺書天謝朓離都日殷公出守年不知瑶水宴<lb/>
誰和白雲篇<lb/>
王濯九月九日勤政樓下觀百寮獻夀詩　御氣黄花<lb/>
節臨軒紫陌頭早陽生彩仗霽色入仙樓獻夀皆鴛鷺<lb/>
瞻天盡冕旒菊罇過九日鳯厯肇千秋樂奏薫風起盃<lb/>
酣瑞影收年年歌舞度此地慶皇休<lb/>
<pb n="KR3k0053_WYG_002-87b"/>
楊衡九日陪樊尚書龍山宴集詩　孟嘉從宴地千乘<lb/>
復登臨緑危陟髙歩慿曠冩幽襟黃花翫初馥翠物喜<lb/>
盈斟雲雜組繡色樂和山水音斾揺秋吹急筵卷夕光<lb/>
沉都人瞻騎火猶知隔寺深<lb/>
于邵九日陪亷使盧端公宴東樓序　慿髙而翠靄轉<lb/>
㣲送逺而白鴈㸔没泛椒菊而筭爵顧絲桐而間奏賔<lb/>
醉月上主待露晞想彭澤之獨遊悵馬臺之陳迹<hi>已上九月</hi>
<hi>九日</hi>
<pb n="KR3k0053_WYG_002-88a"/>
　　嵗時部<hi>冬</hi>
唐王起北郊迎冬賦　于時時和嵗豐勞農息力結氷<lb/>
于坎改火于國天欣玉燭之太和人受銅渾之㒺忒由<lb/>
是文物成聲名飾皇皇濟濟鏘鏘翼翼向仙蹕之駐方<lb/>
引斾于司南望曉星之殘尚建杓于禮北　嚴飇絶𤣥<lb/>
輅之響愛日動鐵驪之色一人由之而展容萬姓于焉<lb/>
而仰德　導嚴凝之氣無奪其倫應廣莫之風不愆于<lb/>
度<lb/>
<pb n="KR3k0053_WYG_002-88b"/>
趙自厲寒賦　大火宿藏青霜晨烈則蜀井烟閉漲海<lb/>
氛滅長河天浹綴珠崖而生氷幽朔地窮濛飛沙而雨<lb/>
雪<lb/>
唐楊巨源奉酬竇郎中早入省苦寒見寄詩　𤣥冥怒<lb/>
含風羣物戒嚴節空山頑石破幽澗層氷裂題詩金華<lb/>
彦接武丹霄烈曠懷玉京雲孤唱粉垣雪窮隂總凝沍<lb/>
正氣直肅殺天狼㸔墜地霜兎敢拒穴悠然蓬蒿士亦<lb/>
得奉朝謁羸驂苦遲遲單僕怨切切端闈仙階邃廣陌<lb/>
<pb n="KR3k0053_WYG_002-89a"/>
凍橋滑旭日鴛鷺行瑞烟芙蓉闕司寒申鄭重成嵗在<lb/>
凛冽謝監逢酒時袁生閉門月漸思霜霰減欲報陽和<lb/>
發誰家挾纊心何地當鑪熱慘舒能一改恭聽逺者説<lb/>
唐李商隠爲榮陽公進賀冬銀等狀　黃鍾應候白琯<lb/>
舒和近訪晉儀禮同元日遐觀魯史事重朔朝<lb/>
宋蘇軾賀冬啟　候緹室之清宫瞽告以日卜臺觀之黄<lb/>
祲史書有年共安消長之來以待隂陽之定<hi>已上冬總</hi>
唐張叔良長至日上公獻夀詩<hi>二首</hi>　鳯闕清鐘度雞人<lb/>
<pb n="KR3k0053_WYG_002-89b"/>
曉漏長九重初起鑰三事盡稱觴日至龍顔近天旋聖<lb/>
厯昌休光連雪浄瑞氣雜爐香化被君臣洽恩沾士庻<lb/>
康不因稽舊典誰得記朝章　候曉金門闢乘時玉厯<lb/>
長羽儀瞻上宰雲物麗初陽漢禮方𫝊珮堯年正捧觴<lb/>
日行臨觀闕帝錫洽珪璋盛美超三代洪休降百祥自<lb/>
憐朝不坐空此詠無疆<lb/>
釋皎然冬至日陪裴端公使君清水堂宴集詩　亞嵗<lb/>
崇髙宴華軒照緑波渚芳迎氣早山翠向晴多推徃知<lb/>
<pb n="KR3k0053_WYG_002-90a"/>
時訓書祥辨政和從公惜日短留賞夜如何<lb/>
魏曹植冬至獻襪表　千載昌期一陽佳節四方交泰<lb/>
萬彚昭蘇亞嵗迎祥履長納慶不勝感節情係帷幄拜<lb/>
表奉賀并獻文履七緉襪若干副茅茨之陋不足以入<lb/>
金門登玉臺也<hi>亞嵗魏晉冬至受賀其儀亞于嵗朝亦云如正見崔寔四民月令冬至之日薦</hi>
<hi>羔黍先薦𤣥㝠以及祖禰其進酒肴及謁賀君師耆老如正日</hi>
唐許敬宗爲百官賀朔旦冬至表　臣聞乾坤資始上<lb/>
元開厯象之端日月還流朔旦正旋衡之夲事韞有形<lb/>
<pb n="KR3k0053_WYG_002-90b"/>
之表理遂無物之先故能運彼𤣥樞財成庻類麗兹黄<lb/>
道孕育羣生惟聖則天允執在躬之厯惟皇作極必叶<lb/>
履端之契所以書稱敬授易曰明時克正降平無非此<lb/>
道伏惟皇帝陛下聲凝祕籙功𢎞造化縱如神之𤣥覽<lb/>
體不言于四時發就日之光華同無私于七曜階蓂循<lb/>
晷阿鳯吟辰元精究開闢之初握先窮名數之始裁炎<lb/>
凉于玉管節雨露于金渾道格彼蒼仁霑無外八紘受<lb/>
朔盡入封疆九譯承風逺遵文軌昆蟲涵于愷澤草木<lb/>
<pb n="KR3k0053_WYG_002-91a"/>
汎于榮光由是上感天而下漏泉不愛道而効其寶肇<lb/>
一元于甲子致希世之貞符挾五始于長至播光前之<lb/>
茂禮伏見宣義郎李淳風表竊見古厯分日起于子半<lb/>
勘得今嵗十一月甲子朔旦冬至而故太史令傅仁均<lb/>
欲茍異張曹𤣥法減餘稍多子初爲朔遂差三刻用乖<lb/>
天正然自初及終日月全未相離筭與太初事皆符合<lb/>
奉勅付有司及經術者詳加考定以議奏聞于是鴻生<lb/>
碩儒咸稽茂典研精覃思俱考舊文國子祭酒臣孔穎<lb/>
<pb n="KR3k0053_WYG_002-91b"/>
逹十有一人與尚書八座參議得天咸以爲仁均定朔<lb/>
事有㣲差淳風推校理尤精宻謹按漢書云古者黃帝<lb/>
合而不死應邵云厯合天心而僊也益部耆舊傳云洛<lb/>
下閎改顓頊法更作太初厯自云後八百嵗此厯差一<lb/>
日有聖人出定之斯乃差日濫觴久著之於㝠兆聖出<lb/>
之騐叶當今有之徴俯㑹八百之期逺叶九仙之道臣<lb/>
等緬惟邃古歴考前王若乃萌氣黄鍾兆根𤣥牝闡其<lb/>
幽而藏其用窺其奥而開其文列聖存而不論故無得<lb/>
<pb n="KR3k0053_WYG_002-92a"/>
而稱也自圖書爰始三統騰鑣皇王以來六家分軫帝<lb/>
軒垂憲大撓汨其洪源伯禹嗣興小正窮其至賾命<lb/>
羲叔于唐厯考箕子于周年或以𤣥乙司分翠虬定箭<lb/>
登清臺而索隠揆圭表以知㣲事緒多途無聞感應猶<lb/>
且各稱書契並擅鴻名改年號以應元符禮日觀而爲<lb/>
稱首豈與夫兩儀同德五緯齊明景延南正星纒北流<lb/>
聨珠候朔的皪清漢之間合璧規天徘徊紫霄之上校<lb/>
先代之優劣豈同年而語哉庻當玉輅徐輪金泥祕檢<lb/>
<pb n="KR3k0053_WYG_002-92b"/>
塗山之下㑹百神而合符介丘之側朝萬玉而光耀天<lb/>
人交際不亦休歟臣等生屬夀昌累逢祉福至于今慶<lb/>
曠古無儔何幸如之親承旦暮不任欣躍之至<lb/>
宋晁補之冬至賀表　璧合珠連㑹三辰于初紀芸生荔<lb/>
挺兆萬物之華心<lb/>
又代人冬至賀表　衡端氣至候炭仰而鐡低表北景<lb/>
長知人和而嵗美　律當乾九六氣資宣養之端陽潛<lb/>
地中七日知來復之候　易謹閉闗盖待隂陽之定傳<lb/>
<pb n="KR3k0053_WYG_002-93a"/>
先書物以知天地之祥<hi>已上冬至</hi>
唐太宗守嵗詩<hi>二首</hi>暮景斜芳殿年華麗綺宫寒辭去<lb/>
冬雪暖帶入春風堦馥舒梅素盤花卷燭紅共歡新故<lb/>
嵗迎送一宵中　嵗隂窮暮紀獻節啟新芳冬盡今宵<lb/>
促年開明日長氷消出鏡水梅散入風香對此歡終宴<lb/>
傾壺待曙光<lb/>
杜審言守嵗侍宴應制詩　季冬除夜接新年帝子王<lb/>
孫捧御筵宫闕星河低拂樹殿庭燈燭上薫天彈絲奏<lb/>
<pb n="KR3k0053_WYG_002-93b"/>
管梅風入對局探鈎栢酒𫝊欲向元正歌萬夀蹔留歡<lb/>
賞寄春前<lb/>
戴叔倫除夜宿石橋館詩　旅館誰相問寒燈獨可親<lb/>
一年將盡夜萬里未歸人寥落悲前事支離笑此身愁<lb/>
顔與衰鬢明日又逢春<lb/>
唐王勃守嵗序　嵗月易盡光隂難駐春秋冬夏錯四<lb/>
序之凉炎甲乙丙丁紀三朝之厯數十二月之隂氣玉<lb/>
律窮年一萬嵗之休禎金觴獻夀賁鼓雷動烟火星<lb/>
<pb n="KR3k0053_WYG_002-94a"/>
流侲子黄童統鈎陳而驅赤疫諸王萬國陳玉帛而謁<lb/>
<hi>一作朝</hi>諸侯京兆天中竦樓臺而徹漢長安路上亂車馬<lb/>
而飛塵王丞相之登臨行將在目戴侍中之重席忽爾<lb/>
明朝槐火滅而寒氣消蘆灰用而春風起魚鱗布葉爛<lb/>
五色而翻光鳯腦吐花燦百枝而引照悲夫年華將晩<lb/>
志事寥落公孫𢎞之甲第天子未知王仲宣之文章公<lb/>
卿不識對他鄉之風景憶故里之琴歌柏葉為樽聊<lb/>
泛新年之酒椒花入頌先開獻嵗之詞<hi>已上除夕</hi>
<pb n="KR3k0053_WYG_002-94b"/>
　　嵗時部<hi>刻漏</hi>
晉陸機刻漏賦　挈金壺以南羅藏幽水而北戢擬洪<lb/>
殺於編鐘順卑髙而為級激懸泉以逺射跨飛途而遥<lb/>
集伏隂蟲以承波吞長流其如挹　口納胸吐水無滯<lb/>
咽形㣲獨繭之緒逝若垂天之電　籠八極於千分度<lb/>
晝夜於一箭　積水不過一鍾導流不過一莛而用天<lb/>
者因其敏分地者頼其平<lb/>
宋鮑照觀漏賦　觀騰波之吞冩視驚箭之登没墐户<lb/>
<pb n="KR3k0053_WYG_002-95a"/>
牖而知天掩雲霧而測曜　龍首應時雞人合節大小<lb/>
之候共砌蓂以凋榮昏旦之期逐宫槐而舒卷二分二<lb/>
至無虧余遂之蹤大餘小餘允叶容成之度　齊君望<lb/>
曉莫聼鐘聲京尹失時空奔馬足<lb/>
唐竇翬漏賦　重金壺之器建銅史之司致用久而不<lb/>
易循環因而可推　水滴瀝而潛響箭差池而靡錯俯<lb/>
通軒禁上應寥廓亘千門兮連萬户左彤階兮右丹閣<lb/>
亂㣲唱于晨雞雜幽聲于夜鶴清清泠泠日殷鳥星送<lb/>
<pb n="KR3k0053_WYG_002-95b"/>
春漏于重扃赫赫曈曈時方祝融傳夏漏於深宫的的<lb/>
綿綿明河爛然耿秋漏于凉天暗暗隂隂濃氛欝沉轉<lb/>
冬漏于寒林觀夫修短之意見乎造化之心信晷刻之<lb/>
道廣知挈壺之用深故能度量萬物均分四序既不忒<lb/>
于盈縮亦無差于寒暑<lb/>
符子璋漏賦　疇人失業挈壺不舉詩刺東方之未明<lb/>
史書南風之乖序測辰屢錯于杓建揆景頗謬于寒暑<lb/>
　其本則披甲子而求範得黄鍾而下生如因三以窮<lb/>
<pb n="KR3k0053_WYG_002-96a"/>
數隔八以循行課六厯之疎宻齊七曜之經營俾攝提<lb/>
之有紀寔孟陬之用成其器則方圓列階髙卑中度制<lb/>
隂蟲以吐輸設靈虯以承注銅史應其方金箭刻其數<lb/>
則于道如符契之合精于㣲無黍累之誤<lb/>
<hi>闕</hi>　　漏賦　閏餘之數乖厯攝提之運無紀空跡馬遷<lb/>
之能竟絶邵平之美　于是金徒抱箭銅史司刻尊<hi>疑作遵</hi>
靈虯吐納之規揆抽繭髙卑之力信是模範可為法則體<lb/>
象隂陽代爲作式故鷄人合唱洪殺無差鶴盖成隂員<lb/>
<pb n="KR3k0053_WYG_002-96b"/>
流不息　能收視返聼周流六虛䇿勤補拙寅亮三餘<lb/>
校擊刀之有則均藂木之不疎察銅衡兮氣混混純積<lb/>
水兮來徐徐<lb/>
顔舒刻漏賦　罷衣裳之顛倒配皇極而詞變不假軒<lb/>
閣之鳯凰何用堯堦之蓂莢<lb/>
王冀洛都賦　挈壺司刻漏樽㵼流仙叟秉尺隨水沉<lb/>
浮玉虬吐水分灌兩壺金龍轉注下激衡渠天道可觀<lb/>
神化無跡日運波澄氣分箭易　五夜持宵三商定夕<lb/>
<pb n="KR3k0053_WYG_002-97a"/>
<hi>儀禮注日入三商爲昏尚書緯謂刻爲商云</hi>
南齊陸倕新漏刻銘　今之宫漏出自㑹稽漏水違方<lb/>
導流乖則六日無辨五夜不分于是俯察旁羅登臺升<lb/>
庫測以地四參以天一建武遺蠧咸和餘舛金筩方員<lb/>
之制飛流吐納之規變律改經一皆懲革以考辰正晷<lb/>
測表候隂不謬圭撮無乖黍累　方壺外次員流内襲<lb/>
洪殺殊等髙下異級靈虬承注隂蟲吐噏倐忽徃來鬼<lb/>
神出入㣲若抽繭逝如激電耳不輟音眼無留盼銅史<lb/>
<pb n="KR3k0053_WYG_002-97b"/>
司刻金徒抱箭合昏暮卷蓂莢晨生尚辨天意猶測地<lb/>
情况我神造通幽洞靈配皇等極爲世作程<lb/>
周王褒刻漏銘　二分同道鳥靈正其昏夕兩至相遇<lb/>
表圭測其短長雖則晦朔先後失于公羊之説次舍盈<lb/>
縮惑于丘明之𫝊至乎出卯入酉黄道青緣季孟相推<lb/>
啟閉從序挈壺掌分數之令太史陳立成之法軍將以<lb/>
之縁井壺郎以之趨奏百王垂訓千祀餘烈　箭水無<lb/>
絶靈虬長注<lb/>
<pb n="KR3k0053_WYG_002-98a"/>
玉海　陸佐公曰自天觀象昏旦之刻未分治厯明時<lb/>
盈縮之度無凖挈壺命氏逺哉義用揆景測辰徼宫戒<lb/>
井守以水火分兹日夜　又曰衛宏載傳呼之節較而<lb/>
未詳霍融叙分至之差詳而不察<lb/>
　　嵗時部<hi>豐荒</hi>
宋司馬光永興謝上表　維此咸秦昔爲畿甸山川清<lb/>
美土地膏腴論其平時誠爲樂土在于今日適值凶年<lb/>
經夏亢陽苖青乾而不秀渉秋淫雨穗黒腐而無收廩<lb/>
<pb n="KR3k0053_WYG_002-98b"/>
食一空家乏盖藏之粟襁負相屬道有流離之人老弱<lb/>
懐溝壑之憂奸猾蓄萑蒲之志正宜安静不可動揺譬<lb/>
之烹魚勿煩擾則免于糜爛如彼種木任生植則自然<lb/>
繁滋謹當䇿勵疲駑雕磨朽鈍智力所及勤瘁無辭雖<lb/>
復失位危身終不病民負國<lb/>
真德秀江東賑濟無罪可待謝丞相啟　頃當原隰驅<lb/>
馳之時備暏田野焦熬之實欲糴則人苦青蚨之寡欲<lb/>
濟則官無紅粟之儲抑立視其死與既有負求芻<lb/>
<pb n="KR3k0053_WYG_002-99a"/>
之託茍利專之可也又難逃矯制之刑與其失職以偷<lb/>
安寧若殞身而任責勉効便宜之舉亟蒙問可之音顧<lb/>
小臣敢越于拘攣見盛世素行於寛大是乃彰朝廷之<lb/>
美何至干堂陛之嚴　夲謂羣臣之善亦王之善齊人<lb/>
嘗有格言而衆職之功乃相之功栁子誠爲確論<lb/>
　<lb/>
　<lb/>
　<lb/>
<pb n="KR3k0053_WYG_002-99b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古儷府卷二<lb/>
</p>
<p>
</p>
  </div>
</body>
</text>
</TEI>
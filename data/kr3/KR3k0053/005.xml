<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古儷府卷五</head> <lb/>
    <p>
<pb n="KR3k0053_WYG_005-1a"/>
欽定四庫全書<lb/>
　古儷府卷五<lb/>
　　　　　　　　　　　　明　王志慶　編<lb/>
　　人部<hi>君臣</hi>
唐潘炎君臣相遇樂賦　繼天者君也戴天者臣也下之<lb/>
事上作股肱耳目上之任下敷心腹腎膓<lb/>
宋王安石除平章事監修國史謝表　臣聞人君代天<lb/>
而理物人臣資父以事君然而君臣之大義有方非若<lb/>
<pb n="KR3k0053_WYG_005-1b"/>
父子之至恩無間須倡而後和則誠意每患於難通不<lb/>
入而後量則忠力或嫌於自獻惟成湯之聴伊尹與傅<lb/>
説之遇髙宗皆以䟽逺而相求何其親厚之獨至盖所<lb/>
趨非由於二道故所為若出於一身夫豈於越夷貉之<lb/>
異心是謂元首股肱之同體二臣既以此獲展事君之<lb/>
義兩君亦以此得成理物之功茍非其人孰與於此<lb/>
齊王融求自試啟　春庚秋蟀集候相悲露木風榮臨<lb/>
年共悦夫惟動植且或有心况在生靈而能無感　夫<lb/>
<pb n="KR3k0053_WYG_005-2a"/>
君道含𢎞臣術無隱翁歸乃居中自見充國曰莫若老<lb/>
臣竊景前修敢蹈輕節<lb/>
唐盧照隣歌公卿　歌雲佐漢捧日匡堯<lb/>
獨孤及送餘杭薛郡守入朝序　受宣室之釐忽思賈<lb/>
誼以謗書之篋先示樂羊<lb/>
李嶠攀龍臺碑　賈文和之揣君酈食其之觀將翔而<lb/>
後集可謂明逺<lb/>
　　人部<hi>父子</hi>
<pb n="KR3k0053_WYG_005-2b"/>
唐杜甫送許八拾遺歸江寧覲省詩　詔許辭中禁慈<lb/>
顔赴北堂聖朝新孝理祖席倍恩光内帛擎偏重宮衣<lb/>
著更香淮隂清夜驛京口渡江航春隔雞人晝秋期燕<lb/>
子凉賜書誇父老壽酒樂城隍看畫曽飢渴追蹤恨淼<lb/>
茫虎頭金粟影神妙獨難忘<lb/>
劉長卿送張七判官還京覲省詩　春蘭方可採此去<lb/>
葉初齊函谷鶯聲裏秦山馬首西庭闈新栢署門舘舊<lb/>
桃蹊春日長安道相隨入禁閨<lb/>
<pb n="KR3k0053_WYG_005-3a"/>
錢起送邊補闕東歸覲省詩　東去有餘意風生賜錦<lb/>
衣鳳凰銜詔下才子採蘭歸斗酒百花裏人情一笑稀<lb/>
别離須計日想望在彤闈<lb/>
盧綸送尹樞令狐楚及第後歸覲詩　佳人比香草君<lb/>
子即芳蘭寶器金罍重清音玉佩寒貢文齊受寵獻醴<lb/>
兩承歡鞍馬并汾地争迎陸與潘<lb/>
盧綸送渾錬歸覲却赴闕庭詩　雲幕擁簮裾台庭餞<lb/>
伯魚綵衣人競㸔銀詔帝親書知子當元老為臣餞二<lb/>
<pb n="KR3k0053_WYG_005-3b"/>
疏執珪期已迫捧膳歩寜徐而我誠愚者夫君豈病諸<lb/>
探題多決勝饌玉每分餘榮比成功後恩同造化初甑<lb/>
塵方欲合籠翮忽將舒榆筴錢難比楊花雪不如明朝<lb/>
古隄路心斷玉人車<lb/>
盧綸送内弟韋仁宗歸信州覲省詩　常嗟外族弟兄<lb/>
稀轉覺心孤是送歸醉掩壺觴人有淚愁穿魂夢月無<lb/>
輝烹魚緑岸烟浮草採橘青溪露濕衣聞説江樓長卷<lb/>
幔幾囬風起望胡威<lb/>
<pb n="KR3k0053_WYG_005-4a"/>
權徳輿送崔端公郎君入京覲省詩　已見風姿美仍聞<lb/>
藝業勤清秋上國路白晳少年人帶月輕帆疾迎霜綵<lb/>
服新過庭若有問一為説漳濱<lb/>
戎昱送王端公之太原歸覲相公詩　柱史今何適西<lb/>
行詠陟岡也知人惜别終美鴈成行春雨桃花静離樽<lb/>
竹葉香到時丞相閣應喜棣華芳<lb/>
周庾信傷心賦　或有擁樹罹災藏衣遭難未設桑弧<lb/>
先空柘館人惟一丘亭遂千秋邊韶永恨孫楚長愁張<lb/>
<pb n="KR3k0053_WYG_005-4b"/>
壯武之心疾羊南城之淚流　膝下龍摧掌中珠碎芝<lb/>
在室而先枯蘭生庭而早刈　對寶盌而痛心撫𤣥經<lb/>
而流慟石華空服犀角虗篸風無少女草不宜男烏毛<lb/>
徒覆獸乳空含<lb/>
周宇文逌庾信集序　青鸞降宿樹之祥白雉有依欄<lb/>
之感<lb/>
唐李華二孝讃序　靈武二孝曰侯知道程俱羅生養<lb/>
以孝没奉以哀廬於塜次號泣無節埃垢積首草生髪<lb/>
<pb n="KR3k0053_WYG_005-5a"/>
間每大漠晨空連山夜寂人烟四絶虎豹與隣擁墳椎<lb/>
膺聲氣咽塞下入九泉上徹九天背爛心朽皮枯節攣<lb/>
草水先秋而凋落景氣不時而凝烟<hi>一作閉</hi>殊鳥異獸助<lb/>
之悲號萬物有極此哀無窮　色慘莪蒿聲酸棘薪<lb/>
晉書孝友傳論　大矣哉孝之為徳也分渾元而立體<lb/>
道貫三靈資品彚以順名功苞萬象用之于國動天地<lb/>
而降休徵行之于家感鬼神而昭景福若乃博施備物<lb/>
尊仁安義柔色承顔怡怡盡樂擊鮮就養亹亹忘劬集<lb/>
<pb n="KR3k0053_WYG_005-5b"/>
苞思蓺黍之勤循陔有採蘭之詠事親之道也屬屬如<lb/>
在哀哀罔極聚薪流慟銜索興嗟灑風樹以隤心頫寒<lb/>
泉而沫泣追逺之情也審徳筮仕正務移官居髙匪危<lb/>
在醜無争協修升以匡化懷履冰而砥節立身之行也<lb/>
是以閔曽翼翼遵六教而緝貞規蔡董烝烝𢎞七體而<lb/>
垂令迹亦有至誠上感明祇下賛郭巨致錫金之慶陽<lb/>
雍標蒔玉之祉烏馴丹羽巢叔和之室鹿呈白毳擾功<lb/>
文之廬<lb/>
<pb n="KR3k0053_WYG_005-6a"/>
唐王維右豹韜衛長史任君神道碑　廬以長號淚少<lb/>
於血杖而後起骨餘於形彈琴不成從先王之禮捧筐<lb/>
便慟有終身之哀<lb/>
段文昌平淮西碑　欒書作帥鍼為戎右充國討虜印<lb/>
統支軍是能從帥之命成父之志　昔趙孟慕成季之<lb/>
勲復能霸晉亞夫紹絳侯之武亦克擒吳<lb/>
周庾信大將軍趙公墓銘　泉驚孝水竹動寒林<lb/>
又柱國大將軍紇干𢎞神道碑　對其苫寝則梓樹寒<lb/>
<pb n="KR3k0053_WYG_005-6b"/>
生聞其悲泣則巢禽夜下<lb/>
又大將軍聞喜公栁遐墓誌　成都孝子自赴江流桂<lb/>
陽先賢身彰野火並存靈應咸可傷嗟<lb/>
　　人部<hi>夫婦閒情附</hi>
漢蔡邕協初賦　其在近也若神龍采鱗翼將舉其既<lb/>
逺也若披雲縁漢見織女立若碧山屹其堅動若翡翠<lb/>
奮其羽衆色遼照視之無主面若明月輝似朝日色若<lb/>
蓮葩肌如凝蜜<lb/>
<pb n="KR3k0053_WYG_005-7a"/>
宋謝靈運江妃賦　小腰微骨朱衣皓齒矊視騰來靡<lb/>
容膩理出月隱山落日映嶼收霞歛色廻飇拂渚每馳<lb/>
情於晨暮矧良遇之莫叙投明珠以申贈覬色授而魂<lb/>
與嗟佳人之眇邁眺霄際而皓語懼展愛之未期抑傾<lb/>
念而蹔佇天台二娥宮亭雙媛青袿神接紫衣形見或<lb/>
飄翰凌煙或潜泳浮海萬里俄頃寸隂未改事雖假于<lb/>
雲物心常得於無待<lb/>
梁江淹麗色賦　夫絶世獨立者信東鄰之佳人既翠<lb/>
<pb n="KR3k0053_WYG_005-7b"/>
眉而瑶質亦盼瞳而赬脣鍱金花及珠履颯綺袂與錦<lb/>
紳色練練而欲奪光炎炎而若神非氣象之可譬焉影<lb/>
響而能陳故仙藻靈葩氷華玉儀其始見也若紅蓮鏡<lb/>
池其少進也如綵雲出崖五光徘徊十色陸離寶過珊<lb/>
瑚同樹價直瓊草共枝于是雕臺繡户當衢横術椒庭<lb/>
承月碧幌延日架虬柱之嚴麗亘虹梁之峻密錦幔垂<lb/>
而香寂桂煙起而清謐女乃曜邯鄲之躧歩媚北里之<lb/>
鳴瑟若夫紅華舒春黄鳥飛時紺蕙初軟赬蘭始滋不<lb/>
<pb n="KR3k0053_WYG_005-8a"/>
掔蘅帶無倚桂旗摘芳拾蕋涵詠吐辭笑月出于陳歌<lb/>
感蔓草于衛詩氣炎日永離明火中槿榮任露蓮花勝<lb/>
風後欄丹奈前軒碧桐笙歌畹右琴舞池東至乃西陸<lb/>
始秋白道月弦金波照户玉露曖天氣以濕兮曉未半<lb/>
星水流兮夜何央憶雜佩兮且一欷念錦衾兮以九傷<lb/>
於是帳必藍田之寳席必蒲萄之文館圖明月室畫浮<lb/>
雲言必入媚動必應規有光有豔如合如離氣柔色靡<lb/>
神凝骨竒經秦歴趙既無其雙尋楚訪蔡不覿其容非<lb/>
<pb n="KR3k0053_WYG_005-8b"/>
天下之至麗孰能與於此哉<lb/>
沈約麗人賦　有客弱冠未仕締交戚里馳驚王室遨<lb/>
遊許史歸而稱曰狹斜才女銅街麗人亭亭似月嬿婉<lb/>
如春凝情待價思尚衣巾芳踰散麝色茂開蓮陸離羽<lb/>
佩雜錯花鈿嚮羅幃而不進隱明燈而未前歩中檐而<lb/>
一息順長廊而逈歸池翻荷而納影風動竹而吹衣薄<lb/>
暮延佇宵分乃至出闇入光含羞隱媚垂羅曳錦鳴瑶<lb/>
動翠來脱薄粧去留餘膩霑膚委露理鬢清渠落花入<lb/>
<pb n="KR3k0053_WYG_005-9a"/>
領微風動裾<lb/>
唐駱賔王蕩子從軍賦<hi>全録</hi>　胡兵十萬起妖氛漢騎<lb/>
三千掃代<hi>一作陣</hi>雲隠隠地中鳴戰鼔迢迢天上下<hi>一作出</hi>
將軍邊沙逺雜風塵氣塞草長垂霜露文蕩子苦辛十<lb/>
年行逥首關山萬里情逺天横劍氣邊地聚笳聲鐵騎<lb/>
朝恒警銅焦夜不鳴抗左賢而列陣屯右校以䟽營滄<lb/>
波積凍連蒲海白雪凝寒逼栁城若乃地分𤣥徼路指<lb/>
青波邊城暖氣由來少關塞寒雲本自多嚴風凛凛將<lb/>
<pb n="KR3k0053_WYG_005-9b"/>
軍樹苦霧蒼蒼太史河既㧞距而從軍亦揚麾而挑戰<lb/>
征斾隣沙漠戎衣犯霜霰樓船一舉争沸騰烽火四連<lb/>
相隱見戈文耿耿懸落星馬足駸駸擁飛電終取雋而<lb/>
先鳴豈論功而後殿征夫行樂踐榆溪倡婦銜怨守空<lb/>
閨蘼蕪舊曲終難贈芍藥新詩豈易題池前怯對鴛鴦<lb/>
伴庭際羞看桃李蹊花有情而獨笑鳥無事而恒啼見<lb/>
空陌之草積知闇牖之塵栖蕩子别來年月久賤妾空<lb/>
閨更難守鳳凰樓上罷吹簫鸚鵡杯中寜勸酒聞道書<lb/>
<pb n="KR3k0053_WYG_005-10a"/>
來一鴈飛此時緘怨下鳴機裁鴛帖夜被薫麝染春衣<lb/>
屏風宛轉蓮花帳窗月玲瓏翡翠惟箇日新粧始復罷<lb/>
祇應含笑待君歸<lb/>
呂向美人賦　燕趙鄭衛楚越巴漢之邦士農工商皂<lb/>
𨽻輿臺之族不鄙褊陋不隔賤卑工技者密聞淑邈者<lb/>
遽知上心由是震動中使載以交馳周若雲布迅如飇<lb/>
發以日繫時以時繫月徳雋相次為樂不歇闐紫微環<lb/>
帝座蕖華灼爍栁容婀娜輕羅隨風長縠舒䝉霧隔膚<lb/>
<pb n="KR3k0053_WYG_005-10b"/>
紅柔姿靡質妖艷逞逸絶衆挺出嬛然容冶霍若明媚<lb/>
曼睩騰光以横波修蛾濯色以揔翠齒編貝鬢含雲顔<lb/>
綽約以氷雪氣芬郁而蘭薫腰珮激而成響首飾曜而<lb/>
騰文或纎麗婉以似羸或穠盛態而多肌有沈靜見節<lb/>
有語笑呈姿思若老成體類嬰兒　妙舞謂何尚以輕<lb/>
善歌取何矜以清齊列㨗獵按次屏營間直往以曵緒<lb/>
歘轉入而旋縈低視候節紆體遺聲遏行雲結遺風衆<lb/>
工相錯迭美不同<lb/>
<pb n="KR3k0053_WYG_005-11a"/>
徐寅勾踐進西施賦　波淺丹臉鴉深緑鬟　楊栁羞<lb/>
弱芙蓉遜妍　乃命寶馬騰龍香車輾風迎織女于銀<lb/>
漢聘姮娥于月宮炫燿雲外喧闐洞中粧成而瑞玉凝<lb/>
彩服麗而朝霞剪紅昨日猶賤今晨不同<lb/>
陳張正見怨歌行　新豐妖冶地遊俠競嬌奢池臺間<lb/>
羅綺桃李雜烟霞蓋影分連騎衣香合並車艷粉驚飛<lb/>
蝶紅粧映落花舞衫飄冶袖歌扇掩團紗玉帳珠簾捲<lb/>
金樓鏡月斜還疑簫史鳳不及季倫家<lb/>
<pb n="KR3k0053_WYG_005-11b"/>
唐宋之問江南行　妾住越城南離居不自堪採花驚<lb/>
曙鳥摘葉餧春蠺懶結茱茰帶愁安玳瑁篸待君銷痩<lb/>
盡日暮緑江潭<lb/>
李叔卿江南行　湖上女江南花無雙越女春浣紗風<lb/>
似箭月如弦少年吳兒曉進船郗家子弟謝家郎烏巾<lb/>
白袷紫香囊菱歌思欲絶楚舞斷人膓歌舞未終涕雙<lb/>
隕舊宮坡陁纔嶙隱西山暮雨過江來北渚春雲沿海<lb/>
盡渡日水流緩妾歸宵剰遲含情為君再理曲月華照<lb/>
<pb n="KR3k0053_WYG_005-12a"/>
出澄江時<lb/>
芮挺章江南行　春江可憐事最在美人家鸚鵡能言<lb/>
鳥芙蓉巧笑花馬銜金作埒水抱玉為砂薄晩青絲騎<lb/>
長鞭赴狹斜<lb/>
劉眘虚江南行　美人何蕩漾湖上風月長玉手欲有<lb/>
贈徘徊雙明璫唱歌隨渌水怨色起青陽日暮還家望<lb/>
烟雲横洞房<lb/>
陳標江南行　水光春色滿江天蘋葉風吹荷葉錢香<lb/>
<pb n="KR3k0053_WYG_005-12b"/>
蟻翠旗臨岸市艷娥紅袖渡江船曉驚白鷺聯翩雪浪<lb/>
蹙青茭瀲灧煙不怕汀洲芳草暮待將春興折湖蓮<lb/>
梁張率長相思詩　長相思久别離所思何在若天垂鬱<lb/>
陶相望不得知玉階月夕映羅帷風夜吹相思不能寢<lb/>
坐望天河移<lb/>
又陸瓊詩　長相思久離别一罷鴛鴦機聲絶鴻始去<lb/>
栁堪結室冷鏡凝氷庭幽花似雪容貌春春減書字朝<lb/>
朝滅<lb/>
<pb n="KR3k0053_WYG_005-13a"/>
又王磋詩　長相思久離别兩同心憶不相徹悲風凄<lb/>
愁雲結栁葉眉上銷菱花鏡中滅鴈封歸飛斷鯉素還<lb/>
流絶<lb/>
唐權徳輿詩　少小别潘郎嬌羞倚畫堂有時裁尺素<lb/>
無事約殘黄鵲語臨粧鏡花飛落繡床相思不解説明<lb/>
月照空房<lb/>
梁王筠有所思詩　丹墀生細草紫殿網輕隂曖曖巫山<lb/>
逺悠悠湘水深徒歌轆轤劔空貽瑇瑁簮望君終不見<lb/>
<pb n="KR3k0053_WYG_005-13b"/>
屑淚且㣲吟<lb/>
又庾肩吾詩　佳期杳不歸春物生芳菲拂匣㸔離扇<lb/>
開箱見别衣井桐生未合宮槐卷復稀不及銜泥燕從<lb/>
來相逐飛<lb/>
又王僧孺詩　夜風吹熠燿朝光照辟邪幾銷蘼蕪葉<lb/>
空落蒲萄花不堪長織素誰能獨浣沙光隂復何極望<lb/>
促反成賖知君自蕩子奈妾亦倡家<lb/>
梁簡文帝櫂歌　妾住在湘川菱歌本自便風生解刺<lb/>
<pb n="KR3k0053_WYG_005-14a"/>
浪水深能捉船葉亂由牽荇絲飄為折蓮濺粧疑薄汗<lb/>
霑衣似故湔浣沙流暫濁汰錦色還鮮參伺趙飛燕借<lb/>
問李延年從來入絃管詎在櫂歌前<lb/>
隋盧思道詩　秋江見底清越女復傾城方舟共采摘最<lb/>
得可憐名落花流寶珥微吹動香纓帶隨連理濕棹舉<lb/>
木蘭輕避人傳細語因波送逺情誰能結錦䌫薄暮隠<lb/>
長汀<lb/>
唐駱賓王詩　冩月塗黄罷凌波拾翠通鏡花揺芰日衣<lb/>
<pb n="KR3k0053_WYG_005-14b"/>
麝入荷風葉密舟難蕩蓮踈浦易空鳳媒羞自託鴛翼<lb/>
恨難窮愁帳燈光翠倡樓粉色紅相思無别曲併在櫂<lb/>
歌中<lb/>
温庭筠和友人悼亡詩　玉貌潘郎淚滿衣畫羅輕鬢<lb/>
兩霏微紅蘭委露愁難盡白馬朝天望不歸寶鏡塵昏<lb/>
鸞影在細筝絃斷鴈行稀春來多少傷心事碧草侵階<lb/>
粉蝶飛<lb/>
杜審言悼亡詩　二八泉扉掩帷屏寵愛空淚痕銷夜<lb/>
<pb n="KR3k0053_WYG_005-15a"/>
燭愁思亂春風巧笑人疑在新粧曲未終尚憐脂粉氣<lb/>
留著舞衣中<lb/>
隋盧思道後園宴詩　嘗聞崑閬有神仙雲冠羽佩得長<lb/>
年秋夕風動三珠樹春朝露濕九芝田不如鄴城佳麗所<lb/>
玉樓銀閣與天連太液囬波千丈映上林花樹百枝燃<lb/>
流風續洛渚行雲在南楚可憐白水神可念青樓女便<lb/>
妍不羞澁遥艷工言語池苑正芳菲得戯不知歸媚眼<lb/>
臨歌扇嬌香出舞衣纎腰如欲斷側髻似能飛南樓日<lb/>
<pb n="KR3k0053_WYG_005-15b"/>
已暮長簷鳥應度竹殿遥聞鳳管聲虹橋别有羊車路<lb/>
擕手傍花叢徐歩入房櫳欲眠衣先解半醉臉逾紅日<lb/>
日相㸔轉難厭千嬌萬熊不知窮欲知妾心無劇已明<lb/>
月流光滿帳中<lb/>
<hi>闕</hi>　　　七召　妍姿艷逸淑性閒華效施顰于宋里<lb/>
經墮馬于梁家折纎腰以微歩揎皓腕乎輕紗臨池正<lb/>
領拂鏡看花觀堵墻以颯沓傾城國以諠譁墨欲歸而<lb/>
抽軫惠將返而逥車至乃鄭衛繁聲抑揚絶調足使風<lb/>
<pb n="KR3k0053_WYG_005-16a"/>
雲變動性靈感召擊哀嚮則春臺之人愴焉而雪涕起<lb/>
歡情則崩城之婦嫣然而微笑嶰谷調鳳之竹龍門獨<lb/>
鵠之柯緑珠絳樹宋獵韓娥青春婉娩上客經過開洞<lb/>
房以命賞召才人而合宴舉輕幔以徐來隔珠簾而可<lb/>
見牀披珠象簟展羅薦聴促柱之方進聞廣聲之始轉<lb/>
歩想象以頓足腕蹁躚而拂面托斜視於遺簮寄含情<lb/>
而舉扇俄而夕烏東返落日西懸綺霞映水蛾月昇天<lb/>
解鴛鴦之繡被拂距蛩之長氊燭中帷而動爛香出帳<lb/>
<pb n="KR3k0053_WYG_005-16b"/>
而微烟願横施以自眤脱斜領于君前<lb/>
後漢張衡七辨　西施之徒姿容修嫮弱顔囬植妍夸<lb/>
閒暇形似削成腰如束素淑性窈窕秀色美艷鬒髪𤣥<lb/>
髻光可以鑒靨輔巧笑清眸流盼皓齒殊唇的皪粲練<lb/>
于是紅華曼理遺芳酷烈待夕先至同兹宴䙝假明蘭<lb/>
燈指圖觀列蟬綿宜愧夭紹紆折<lb/>
晉陸機七徵　若夫妖嬪艷女蒐羣擢俊穆藻儀于令<lb/>
表茂當年之柔曼罄視趨之綽約體每變而増閒秀紅<lb/>
<pb n="KR3k0053_WYG_005-17a"/>
蕤其愉愉若餘穎之可餐若夫靈晷潛祖顔退羽觴升<lb/>
清琴厲因清明以宣誠流微睇而授愛纎手揮而鳴珮<lb/>
鏗華衿被則芳塵萃<lb/>
梁簡文帝七勵　于時斜光西委薄霧舒紅隨珠照影<lb/>
羅衣從風觀者方堤覩者盈淇令二鷰之綴翼使八鶴<lb/>
之増悲明君為之歛泣西施為之解眉<lb/>
唐李商隠上河東公啟　某悼傷已來光隂未幾梧桐半<lb/>
死才有述哀靈光猶存且兼多病眷言息𦙍不暇提㩦<lb/>
<pb n="KR3k0053_WYG_005-17b"/>
或小于叔夜之男或幼于伯喈之女檢庾信荀娘之啓<lb/>
常有酸辛詠陶潜通子之詩毎嗟漂泊所賴因依徳宇<lb/>
馳驟府庭方思効命旌旄不敢載懷鄉土錦茵象榻石<lb/>
舘金臺入則陪奉光塵出則揣摩鉛鈍兼之早嵗志在<lb/>
𤣥門及到此都更敦夙契自安衰薄微得端倪至于南<lb/>
國妖姬叢臺妙妓雖有渉于篇什實不接于風流况張<lb/>
懿仙本自無雙曽來獨立既從上將又託英僚汲縣勒<lb/>
銘方依崔瑗漢庭曳履猶憶鄭崇寜復河裏飛星雲間<lb/>
<pb n="KR3k0053_WYG_005-18a"/>
墜月窺西家之宋玉恨東舎之王昌誠出恩私非所宜<lb/>
稱伏惟克從至願賜寢前言使國人盡保展禽酒肆不<lb/>
疑阮籍則恩眷之理何以加焉<lb/>
陳伏知道為王寛與婦義安主書　昔魚嶺逢車芝田<lb/>
息駕雖見妖媱終成揮忽遂使家勝陽臺為歡非夢人<lb/>
慙簫史相偶成仙輕扇初開欣看笑靨長眉始畫愁對<lb/>
離粧猶聞徙佩顧長廊之未盡尚分行幰冀逈陌之難<lb/>
逥廣攝金屏莫令愁擁恒開錦幔速望人歸鏡臺新去<lb/>
<pb n="KR3k0053_WYG_005-18b"/>
應餘落彩薫爐未徙定有餘烟泪滴芳衾錦花長濕愁<lb/>
隨玉軫琴鶴恒驚已覺錦水丹鱗素書稀逺玉山青鳥<lb/>
仙使難通綵筆試操香牋遂滿行雲可托夢想還勞九<lb/>
重千日詎想倡家單枕一宵便如蕩子當令照影雙來<lb/>
一鸞羞鏡勿使窺窗獨坐嫦娥笑人<lb/>
梁何遜為衡山侯與婦書　昔人邀逰洛汭㑹遇陽臺<lb/>
神仙髣髴有如今别雖帳前微笑渉想猶存而握裏餘<lb/>
香從風且歇掩屏為疾引領成勞鏡想分鸞琴悲别鶴<lb/>
<pb n="KR3k0053_WYG_005-19a"/>
心如膏火獨夜自煎思等流波終朝不息始知萋萋萱<lb/>
草忘憂之言不實團團輕扇合歡之用為虚路邇人遐<lb/>
音塵寂絶一日三秋不足為喻聊陳往翰寧冩欵懷遲<lb/>
枉瓊瑶慰其杼軸<lb/>
陳徐陵玉臺新詠序　凌雲槩日由余之所未窺千門<lb/>
萬户張衡之所曾賦周王璧臺之上漢帝金屋之中玉<lb/>
樹以珊瑚作枝珠簾以玳瑁為匣其中有麗人焉其人<lb/>
也五陵豪族克選掖庭四姓良家馳名永巷亦有潁川<lb/>
<pb n="KR3k0053_WYG_005-19b"/>
新市河間觀津本號嬌娥曽名巧笑楚王宮内無不推<lb/>
其細腰魏國佳人俱言訝其纎手閲詩敦禮非直東隣之<lb/>
自媒婉約風流無異西施之被教弟兄協律生小學歌<lb/>
少長河陽由來能舞琵琶新曲無待石崇箜篌雜引非<lb/>
因曹植𫝊鼔瑟于楊家得吹簫于秦女至若寵聞長樂<lb/>
陳后知而不平畫出天仙閼氏覽而遥妬且如東隣巧<lb/>
笑來侍寢于更衣西子微顰將横陳於甲帳陪游馺娑<lb/>
騁纎腰于結風長樂鴛鴦奏新聲于度曲粧鳴蟬之薄<lb/>
<pb n="KR3k0053_WYG_005-20a"/>
鬢照墮馬之垂鬟反揷金鈿横抽寶樹南都石黛最發<lb/>
雙蛾北地臙脂偏開兩靨亦有嶺上仙童分丸魏帝腰<lb/>
中寶鳳授厯軒轅金星與婺女争華麝月共嫦娥競爽<lb/>
驚鸞冶袖時飄韓掾之香飛燕長裾宜結陳王之佩雖<lb/>
非圖畫入甘泉而不分言異神仙戲陽臺而無别真可<lb/>
謂傾國傾城無對無雙者也加以天情開朗逸思雕華<lb/>
妙解文章尤工詩賦琉璃硯匣終日隨身翡翠筆床無<lb/>
時離手清文滿篋非惟芍藥之花新製連篇寧止蒲萄<lb/>
<pb n="KR3k0053_WYG_005-20b"/>
之樹九日登髙時有縁情之作萬年公主非無累徳之<lb/>
詞其佳麗也如彼其才情也如此既而椒房宛轉柘館<lb/>
隂岑綘鶴宸嚴銅蠡晝靜三星未夕不事懷衾五日猶<lb/>
賒誰能理曲優游少託寂寞多閒厭長樂之疎鐘勞中<lb/>
宮之緩箭輕身無力怯南陽之搗衣生長深宮笑扶風<lb/>
之織錦雖投壺玉女為歡盡于百驍争博齊姬心賞窮<lb/>
于六著無怡神于暇景惟屬意于新詩庶得代彼萱蘇<lb/>
蠲兹愁疾但往世名篇當今巧製分諸麟閣散在鴻都<lb/>
<pb n="KR3k0053_WYG_005-21a"/>
不藉篇章無由披覽于是燃脂暝冩弄墨晨書撰録艷<lb/>
歌凡為十巻曽無參于雅頌亦靡濫於風騷涇渭之間<lb/>
若斯而已于是麗以金箱裝之寶軸三臺妙迹龍伸蠖<lb/>
屈之書五色花牋河北膠東之紙髙樓紅粉仍定魯魚<lb/>
之文辟惡生香聊防羽陵之蠧靈飛六甲髙擅玉函鴻<lb/>
烈仙方長推丹枕至如青牛帳裏餘曲既終朱鳥窗前<lb/>
新粧已竟方當開兹縹帙散此縚繩永對玩于書帷長<lb/>
循環于纎手豈如鄧學春秋儒者之功難習竇傳黄老<lb/>
<pb n="KR3k0053_WYG_005-21b"/>
金丹之術不成固勝西蜀豪家託情窮于魯殿東臺甲<lb/>
館流詠止于洞簫孌彼諸姬聊同棄日猗與彤管麗矣<lb/>
香奩<lb/>
梁劉孝儀為人作連珠　洛妃髙髻不資于草澤𤣥妻<lb/>
長髪無藉于金鈿故雲名由于自美蟬稱得于天然是<lb/>
以梁妻獨其妖艷衞姬專其可憐　津亭掩馥祇結秦<lb/>
婦之恨爵臺餘妬追生魏妾之悲<lb/>
唐楊烱原州百泉縣令李君神道碑　霜凄月瑩菊艷<lb/>
<pb n="KR3k0053_WYG_005-22a"/>
苕華淑問秀于閨房柔風洽于詩禮琴前鏡裏孤鸞别<lb/>
鶴之哀竹死城崩杞婦霜娥之泣<lb/>
　　人部<hi>兄弟</hi>
唐岑參送李太保兼御史大夫充渭北節度使詩　詔<lb/>
出未央宮登壇近總戎上公周太保副相漢司空弓抱<lb/>
關西月旗翻渭北風弟兄皆許國天地荷成功<lb/>
白居易同夢得暮春寄賀東西川二楊尚書詩　龍<lb/>
節對持真可愛鴈行相接更堪誇兩川風景同三月千<lb/>
<pb n="KR3k0053_WYG_005-22b"/>
里江山屬一家魯衛定知聯氣色潘楊亦覺有光華應<lb/>
憐洛下分司伴冷宴閒遊老看花<lb/>
章孝標贈劉侍郎子弟三人一時及第詩　文動星辰<lb/>
衣彩霞問誰兄弟是劉家鴈行雲接參差翼庭樹風開<lb/>
次第花天假聲名喧日月國憑騷雅變浮華曽看晉漢<lb/>
儒家傳龍虎雖多不足誇<lb/>
劉商送李元規昆季赴舉詩　見誦甘泉賦心期折桂<lb/>
歸鳳雛皆五色鴻漸又雙飛别思看衰栁秋風動客衣<lb/>
<pb n="KR3k0053_WYG_005-23a"/>
明朝問禮處蹔覺鴈行稀<lb/>
盧綸宴趙氏昆季書院詩　詩禮挹餘波相歡在琢磨<lb/>
琴樽方㑹集珠玉忽駢羅謝族風流盛于門福慶多花<lb/>
攅騏驥櫪錦絢鳳凰窠詠雪因饒妹書經欲換鵝仍聞<lb/>
廣練被更有逺儒過<lb/>
晉書孝友傳論　夫天倫之重共氣分形心暌則葉顇<lb/>
荆枝性合則華承棣萼乃有推肥代瘦徇急難之情讓<lb/>
果同衾盡歡愉之致緬窺緗素載流塵躅者歟晉氏始<lb/>
<pb n="KR3k0053_WYG_005-23b"/>
自中朝逮于江左雖百六之災遄及而君子之道未消<lb/>
孝悌名流猶為繼踵王偉元之行已許季義之立節夏<lb/>
方盛彥體至性以馳芬庾衮顔含篤友于而宣範自餘<lb/>
羣士咸標懿徳採其遺絢足厲澆風<lb/>
唐楊炯恒州刺史建昌公王公神道碑　荆枝擢秀棣<lb/>
萼生光何止平輿之二龍是為賈家之三虎<lb/>
　　人部<hi>師</hi>
唐白居易和楊郎中賀楊僕射致仕後楊侍郎門生合宴<lb/>
<pb n="KR3k0053_WYG_005-24a"/>
席上詩　業重關西繼大名恩深闕下遂髙情祥鱣降<lb/>
伴趨庭鯉賀燕飛和出谷鶯范蠡舟中無子弟疏家席<lb/>
上欠門生可憐玉樹連桃李從古無如此㑹榮<lb/>
漢蔡邕郭有道碑序　先生誕膺天衷聰睿明哲孝友<lb/>
温恭仁篤慈惠貞固足以幹事隠括足以矯時遂考覽<lb/>
六經探綜圖緯周流華夏隨集帝學收文武之將墜拯<lb/>
微言之未絶于時纓緌之徒紳佩之士望形表而影附<lb/>
聆嘉聲而響和者猶百川之歸巨海鱗介之宗龜龍也<lb/>
<pb n="KR3k0053_WYG_005-24b"/>
又文範先生陳仲弓銘序　夫其仁愛温柔足以孕育<lb/>
羣生廣大寛容足以包覆無方剛毅强固足以威暴矯<lb/>
邪正身體化足以陶冶士心先生有此四徳故言斯可<lb/>
法行斯可樂動斯可象靜斯可傚是以邦之子弟遐方<lb/>
後生莫不同情瞻仰由其模範從其趨嚮戾很思和争<lb/>
訟化讓雖嚴君猛政廹以刑戮未若先生潛道之速<lb/>
　　人部<hi>友</hi>
唐權徳輿奉酬張鑑閣老雪後過中書見贈輒加兩韻<lb/>
<pb n="KR3k0053_WYG_005-25a"/>
通簡南省僚舊詩　寓直久叨榮新恩倍若驚風清五<lb/>
夜永節換一陽生潘鬢年空長齊竽藝本輕常時望連<lb/>
茹今日劇懸旌枉歩歡方接含毫思又縈煩君白雲句<lb/>
嵗晏若為情<lb/>
梁朱瑒與徐陵請王琳首書　瑒早簉末僚預參下席荷<lb/>
公<hi>一作降薛君</hi>之吐握感君<hi>一作荷/魏公</hi>之知遇是用沾<hi>一本作霑</hi>巾<lb/>
拭袂痛可識之顔廽膓疾首切猶生之面伏惟聖恩博<lb/>
厚明詔爰發赦王經之哭許田横之塟瑒雖芻賤竊亦<lb/>
<pb n="KR3k0053_WYG_005-25b"/>
有心琳往莅壽陽頗存遺愛曽遊江左非無舊徳比肩<lb/>
東閣之吏繼踵西園之賔願歸元彼境還修窀穸庶孤<lb/>
墳既築或飛銜土之燕豐碑式樹時留墮淚之民近故<lb/>
舊王綰等已有論牒仰蒙制議不遂所陳昔廉公告逝<lb/>
即肥川而建塋域孫叔云亡仍芍陂而植楸檟由此言之<lb/>
抑有前例不使壽春城下惟傳報葛之人滄洲島上獨<lb/>
有悲田之士<lb/>
唐張九齡上姚令公書　夫見勢則附俗人之所能也<lb/>
<pb n="KR3k0053_WYG_005-26a"/>
與不妄受志士之所難也君侯察其茍附及不輕受就<lb/>
而厚之因而用之則禽息之首為知己而必碎豫讓之<lb/>
身感國士而能漆至于合如市道亷公之門客盈虚勢<lb/>
比雀羅廷尉之交情貴賤初則許之以死殉體面俱柔<lb/>
終乃背之而飽飛身名已遂小人恒態不可不察<lb/>
梁劉峻廣絶交論　若其寵鈞董石權壓梁竇雕刻百工<lb/>
鑪錘萬物吐潄興雲雨呼噏下霜露九域聳其風塵四<lb/>
海疊其燻灼靡不望影星奔藉響川騖鷄人始唱鶴盖<lb/>
<pb n="KR3k0053_WYG_005-26b"/>
成隂髙門旦開流水接軫皆願摩頂至踵隳膽抽膓約<lb/>
同要離焚妻子誓殉荆卿湛七族是曰勢交其流一也<lb/>
富埒陶白貲巨程羅山擅銅陵家藏金穴出平原而聯<lb/>
騎居里閈而鳴鐘則有窮巷之賔繩樞之子冀宵燭之<lb/>
末光邀潤屋之微澤魚貫鳬躍䬃沓鱗萃分鴈鶩之稻<lb/>
梁霑玉斚之餘瀝銜恩遇進欵誠援青松以示心指白<lb/>
水而旌信是曰賄交其流二也陸大夫讌喜西都郭有<lb/>
道人倫東國公卿貴其藉甚搢紳羡其登仙加以顩頥<lb/>
<pb n="KR3k0053_WYG_005-27a"/>
䠞頞涕唾流沫騁黄馬之劇談縱碧雞之雄辨叙温燠<lb/>
則寒谷成暄論嚴苦則春叢零葉飛沈出其顧指榮辱<lb/>
定其一言于是有弱冠王孫綺紈公子道不挂于通人<lb/>
聲未遒於雲閣攀其鱗翼丐其餘論附駔驥之旄端軼<lb/>
歸鴻于碣石是曰談交其流三也陽舒隂慘生民大情<lb/>
憂合歡離品物恒性故魚以泉涸而喣沫鳥因將死而<lb/>
鳴哀同病相憐綴河上之悲曲恐懼寘懷昭谷風之盛<lb/>
典斯則斷金由于湫隘刎頸起于苫蓋是以伍員濯溉<lb/>
<pb n="KR3k0053_WYG_005-27b"/>
于宰嚭張王撫翼于陳相是曰窮交其流四也馳騖之<lb/>
倫澆薄之俗無不操權衡秉纎纊衡所以揣其輕重纊<lb/>
所以屬其鼻息若衡不能舉纊不能飛雖顔冉龍翰鳳<lb/>
雛曽史蘭薫雪白舒向金玉淵海卿雲黼黻河漢視若<lb/>
遊塵遇同土梗莫肯費其半菽罕有落其一毛若衡重<lb/>
錙銖纊微彯撇雖共工之蒐慝驩兠之掩義南荆之䟦<lb/>
扈東陵之巨猾皆為匍匐逶迤折枝䑛痔金膏翠羽將<lb/>
其意脂韋便辟導其誠故輪蓋所遊必非夷惠之室苞<lb/>
<pb n="KR3k0053_WYG_005-28a"/>
苴所入實行張霍之家謀而後動毫芒寡忒是曰量交<lb/>
其流五也<lb/>
周庾信擬連珠　蓋聞廉將軍之客館翟廷尉之髙門盈<lb/>
虗倐忽貴賤何論是以平生故人灌夫不去門下賔客<lb/>
任安獨存　蓋聞居蘭處庖在其所習白羽素絲隨其<lb/>
所染是以金性雖質處劒即凶水徳雖平經風即險<lb/>
宋周祇執友箴　四輔揚輝伐木幽林撫喬鸞飛爰逮<lb/>
姬衰俗遂凋成交縁利昵朋因偽情谷風興哀繁霜夏<lb/>
<pb n="KR3k0053_WYG_005-28b"/>
零道之未盡𢎞焉由人自室有迴過門則親微言綿邈<lb/>
清談輟響金雖能照塵積翳朗西河感離口悟投杖慊<lb/>
慊文侯友賢好學英英燕昭禮郭致樂推誠嵗寒功標<lb/>
松竹落落僑札遼遼莊惠解帶一愚道映萬世人亦有<lb/>
言貴則交易利重太山道輕鴻毛久而致敬見之晏平<lb/>
霜雪既至勁栢冬青<lb/>
唐楊炯楊去盈墓誌銘　莊公獨歎聞潁叔之純深有道<lb/>
相推見茅容之盡禮則閨門雍穆以孝聞也輔仁㑹友<lb/>
<pb n="KR3k0053_WYG_005-29a"/>
合志同方晏平仲之善交鮑叔牙之知我張琪死日妻<lb/>
子唯托于朱暉劉惔生平風月每思于𤣥度則朋友之<lb/>
徳若蘭芬也<lb/>
　　人部<hi>宗</hi>
唐温庭筠上首座相公啟　舉不違宗得于王濟近因其<lb/>
族聞自謝𤣥雖通人與善之規亦前哲睦親之道　儻<lb/>
或假一言之甄發隨百蟄之昭蘇庶令葛藟之隂均其<lb/>
煦育椒聊之實遂彼扶踈成鍾儀操樂之規寛顧悌拜<lb/>
<pb n="KR3k0053_WYG_005-29b"/>
書之戀<lb/>
李商隱為鄭從事妻李氏祭從父文　馬援於兒姪之<lb/>
間一情無異王華在弟兄之列數從猶親<lb/>
　　人部<hi>戚</hi>
唐蕭穎士登臨河城賦　羊曇是日獨吟零落之篇周翼<lb/>
終身寧亡吐哺之愛　韓伯懷恩羊曇念昔追北渚之<lb/>
曩餞歎西州之忽覿曽一顧而不忘况仁深與密戚也<lb/>
張九齡為王司馬祭妻父文　謬入郄公之選當荷戴<lb/>
<pb n="KR3k0053_WYG_005-30a"/>
侯之遇<lb/>
　　人部<hi>品藻</hi>
周王褒俠客行京洛出名謳豪俠競交遊河南期四姓<lb/>
關西謁五侯鬭雞横大道走馬出長秋桑隂徙將夕槐<lb/>
路轉淹留<lb/>
庾信詩　俠客重連鑣金鞍被桂條細塵障路起驚花<lb/>
亂眼飄酒醺人半醉汗濕馬全驕歸鞍畏日晚争路上<lb/>
河橋<lb/>
<pb n="KR3k0053_WYG_005-30b"/>
陳良詩　洛陽春色麗遊俠騁輕肥水逐車輪轉塵隨<lb/>
馬足飛雲影遥臨蓋花氣近薫衣東郊鬬鷄罷南坡射<lb/>
雉歸日暮河橋上揚鞭惜晩暉<lb/>
梁元帝劉生詩　任俠有劉生然諾重西京扶風好驚坐<lb/>
長安恒借名菊花連夜飲竹葉解朝酲結交李都尉遨<lb/>
遊佳麗城<lb/>
陳張正見詩　劉生絶名價豪俠恣遊陪金門四姓聚簫<lb/>
鼓五香來塵飛瑪瑙勒酒映車渠盃别有追遊夜愁牕<lb/>
<pb n="KR3k0053_WYG_005-31a"/>
向月開<lb/>
唐楊炯詩　卿家本六郡年長入三秦白璧酬知己黄金<lb/>
謝主人劍鋒生赤電馬足起紅塵日暮歌鐘發喧喧動<lb/>
四隣<lb/>
周庾信和劉儀同詩　止戈興禮樂修文盛典謨璧開金<lb/>
石篆河浮雲霧圖芸香上延閤碑石向鴻都誦書徵博士<lb/>
明經拜大夫璧池寒水落學樹舊槐枯髙談變白馬雄<lb/>
辨塞飛狐月落將軍樹風驚御史烏子雲猶汗簡温舒<lb/>
<pb n="KR3k0053_WYG_005-31b"/>
正削蒲連雲雖有閣終歎想江湖<lb/>
唐楊炯和劉長史答十九兄詩　帝堯平百姓髙祖宅三<lb/>
秦子弟分河岳衣冠動搢紳盛名恒不隕歴代幾相因<lb/>
街巷塗山曲門閭洛水濱五龍金作友一子玉為人寶<lb/>
劒豐城氣明珠魏國珍風飇自落落文質且彬彬共許<lb/>
刁𤣥亮同推周伯仁石城俯天闕鍾阜對江津驥足方<lb/>
遐駛狼心獨未馴鼓鼙鳴九域風火集重闉城勢餘三版<lb/>
兵威乏四隣居然混玉石直置保松筠耿介酬天子危<lb/>
<pb n="KR3k0053_WYG_005-32a"/>
言數賊臣鍾儀琴未奏蘇武節猶新受禄寧辭死揚名<lb/>
不顧身精誠動天地忠義感明神怪鳥來垂翼修虵竟<lb/>
暴鱗來朝拜休命述職下梁岷善政馳金馬嘉聲繞玉<lb/>
輪三荆忽有贈四海更相親宮徵諧鳴石光輝掩燭銀<lb/>
山川遥滿目零淚坐霑巾友愛光天下恩波浹後塵懦<lb/>
夫仰髙節下俚繼陽春<lb/>
盧象贈張員外詩　公家世業昌才子冠裴王出自平<lb/>
津邸還為吏部郎神仙餘氣色列宿動輝光夜直南宮<lb/>
<pb n="KR3k0053_WYG_005-32b"/>
靜朝趨北禁長時人窺水鏡明主賜衣裳翰苑飛鸚鵡<lb/>
天池待鳳凰承欣疇日顧未記後時傷去去圖南逺微<lb/>
才幸不忘<lb/>
方干贈趙常詩　貴達合逢明聖日風流又及少年時<lb/>
才因出衆人皆嫉勢欲摩霄自不知迢遞早年聞苦節<lb/>
從容此日見清規却教鸚鵡呼桃葉便遣嬋娟唱竹枝<lb/>
閒話篇章倚燭久醉迷歌舞出花遲雲鴻别有回翔便<lb/>
應笑啁噍燕雀卑<lb/>
<pb n="KR3k0053_WYG_005-33a"/>
唐上官儀詔册周王為并州都督文　識表槐扉之象<lb/>
詞掩蘭臺之駕西園孤月秀心鏡而齊明小山叢桂偃<lb/>
情田而並烈温恭夙劭業尚日新棣萼交芬珪璋具美<lb/>
簡文與湘東王令　風韻遒上神峯標映千里絶跡百<lb/>
尺無枝<lb/>
樂明龜賜陳敬暄太尉鐵券文　論清政而水鏡無光<lb/>
吐赤誠而朝霞失色<lb/>
梁武帝請徵補謝朏何𦙍表　家膺鼎食而甘兹橡艾<lb/>
<pb n="KR3k0053_WYG_005-33b"/>
世襲青紫而安此懸鶉<lb/>
陸徽刺史廣州薦從事朱萬嗣表　年暨知命亷尚愈<lb/>
髙氷心與貪流争激霜情與晚節彌茂歴宰金山家無<lb/>
寶鏤之飾連組珠海室靡璫珥之珍确然守志不求聞<lb/>
達實足以澄革汚吏洗鏡貪氓<lb/>
梁元帝法寶聯璧序　似懸鐘之應響猶衢罇之待酌<lb/>
周宇文逌庾信集序徳茂褰帷才膺刺舉吏不敢賄人<lb/>
不忍欺上洛兒童如迎郭汲商山故老似值劉𢎞<lb/>
<pb n="KR3k0053_WYG_005-34a"/>
晉書郭璞𫝊論　景純篤志綈緗洽聞强記在異書而畢<lb/>
綜瞻往滯而咸釋情源秀逸思業高竒襲文雅于西朝振<lb/>
辭鋒于南夏為中興才學之宗矣夫語怪徵神伎成則<lb/>
賤前修貽訓鄙乎兹道景純之探䇿定數考往知來邁<lb/>
京管于前圖軼梓竈于遐篆而官微于世禮薄于時區<lb/>
區然寄客傲以申懷斯亦伎成之累也<lb/>
王湛諸人𫝊論　勝氣籠霄飛譚巻霧<lb/>
後魏温子昇寒陵山寺碑序　渤海王命世作宰唯幾<lb/>
<pb n="KR3k0053_WYG_005-34b"/>
成務摽格千仭崖岸萬里運鼎阿于襟抱納山岳于胸<lb/>
懷擁𤣥雲以上騰負青天而髙引<lb/>
又印山寺碑序　既而蒼龍入隱白虎出見命世有期<lb/>
匡時作宰拯沈溺以援手渉波瀾而濡足懸皎日于胸<lb/>
懷起大風于襟袖動之以仁義行之以忠貞附之者影<lb/>
從應之者響起<lb/>
唐李嶠宣州大雲寺碑或文房學府吐鳳而懷蛟或劔<lb/>
室珠泉衝星而襲月水火錯居而致用青<hi>一作朱</hi>藍糅色<lb/>
<pb n="KR3k0053_WYG_005-35a"/>
而成彩羣務允緝喧北汝之謳謡庶事無留閴南陽之<lb/>
府寺<lb/>
唐徳宗段秀實紀功碑　利刃在手投節皆虚貞松有<lb/>
心老而彌勁<lb/>
周庾信上柱國齊王憲神道碑　王武子以上將開府<lb/>
未滿立年荀中郎為十州都督才踰弱冠<lb/>
又大將軍豳國公墓銘　為子則名髙五都為臣則光<lb/>
照千里華蓋中天之峯未階其峻虞淵浴日之水不盡<lb/>
<pb n="KR3k0053_WYG_005-35b"/>
其源<lb/>
唐楊炯楊去溢墓誌銘　至如白雪逥光清風度曲崔亭<lb/>
伯真龍之氣揚子雲吐鳳之才莫不玉振金聲筆有餘<lb/>
力逺心天授髙興生知盡江海之良圖得烟霞之祕筭<lb/>
又從甥梁錡墓誌銘　歴諸侯而説劒直之無前引司<lb/>
馬而操弓觀者如堵<hi>已上品藻總</hi>
梁任昉王文憲集序　年始志學家門禮訓皆折衷於公<lb/>
孝友之性豈伊喬梓夷雅之體無待韋弦汝郁之幼挺淳<lb/>
<pb n="KR3k0053_WYG_005-36a"/>
至黄琬之早標聰察曾何足尚<lb/>
周宇文逌庾信集序雖桓驎十四之嵗答宿客之詩魯<lb/>
連十二之年杜離堅之辨匪或斯尚同日語哉<lb/>
楊烱王勃集序　時師百年之學旬日兼之昔人千載<lb/>
之機立談可見<lb/>
唐魏徵故邢國公李密墓誌銘　體質貞明機神警悟<lb/>
五行一覽半面十年<hi>已上夙慧</hi>
郭適人不易知賦　復覽前志清通不易或失子羽之<lb/>
<pb n="KR3k0053_WYG_005-36b"/>
容或失宰我之議自非識周郎之顧曲辨齊竽之濫吹<lb/>
安能取士于飯牛之時㧞才于卧龍之器　聞撤俎而<lb/>
興歎指負甑而留規管仲霸齊終慟哭于鮑叔國僑相<lb/>
鄭始登舉于子皮<hi>已上知人</hi>
齊謝朓為東海太守教　昔長孫東組降龍丘之節文舉<lb/>
北輜髙通徳之稱所以激貪立懦式揚風範<lb/>
唐駱賔王上司列太常伯啟　分庭讓士虚右禮賢片善<lb/>
經心揖仲宣于蔡席一言合道接然明于鄭階<lb/>
<pb n="KR3k0053_WYG_005-37a"/>
駱賓王上李少常伯啟　片善必甄揖虞翻于東箭一<lb/>
言可記許顧榮以南金<lb/>
駱賓王上兗州刺史啟　求小善于毫芥顧正禮于二<lb/>
龍振幽滯于泥沙許公明于一驥<lb/>
李商隱為任侍御史上崔相國啟　孫閣時開邴茵多<lb/>
恕<lb/>
又為舉人上翰林蕭侍郎啟　昔管仲經邦賔客有二<lb/>
周公待士吐握皆三邴丞相之車茵寧彈醉客平津侯<lb/>
<pb n="KR3k0053_WYG_005-37b"/>
之賔館不礙布衣並脂粉簡編冠纓圖史後之披卷皆<lb/>
若升堂<lb/>
又為栁珪謝京兆公啟　玳簮珠履緑水紅蓮成藉藉<lb/>
于淮山致憧憧于燕路<lb/>
呂温湖南都團練副使㕔壁記　羣材響附各以類至<lb/>
文雅之器<hi>集作器用</hi>嵗餘大備錯金碧于晴壑綷孔翠于春<lb/>
林遐邇翕然稱為盛府中行感㑹知己竭其誠能黄鍾<lb/>
音韻調于嶰谷之竹太阿鋒鋩拭以華山之土其吟鸞<lb/>
<pb n="KR3k0053_WYG_005-38a"/>
鳳斷犀兕不足怪也<lb/>
員半千蜀州青城縣令達奚君神道碑　採芳草于蘭<lb/>
澤省靈苗于松澗<lb/>
楊烱唐恒州刺史建昌公王公神道碑　吐食下士倒<lb/>
屣迎賔無笑客之美人有拜賔之童𨽻<hi>已上好士</hi>
周庾信大將軍司馬裔碑　渭南千畆之竹更懼盈滿<lb/>
池陽二頃之田常思止足身殁之日家無餘財素車白<lb/>
馬狹室﨑嶇黄膓𤣥甲堦庭仄陋有詔冬官為營寢室<lb/>
<pb n="KR3k0053_WYG_005-38b"/>
朱邑祭酹無所漢后是以賜金陳表妻子露立吳王為<lb/>
之開舘<lb/>
又柱國大將軍拓㧞儉神道碑　㧞園葵而去織婦無<lb/>
三惑而絶四知一室之中未免虚白日膳之資三杯而<lb/>
已　居常服翫或以布被松牀盤案之間不過桑杯石<lb/>
鼎<lb/>
唐嚴識𤣥潭州都督楊志本碑　侁侁五嶠皇皇百越路<lb/>
窮南服境淑西屠握水衡之錢權御府之産歴剖蚌泣<lb/>
<pb n="KR3k0053_WYG_005-39a"/>
鮫之巨漲窺結緑珊瑚之怪穴自異時魁傑之士以事<lb/>
而臨其地罕有聲背于黷節全其貞將軍北旋猶見猜<lb/>
于薏苡大夫南使亦受遺于金裝而公散國財市蠻寶<lb/>
混之不濁湼而不緇易生人之所難凛然有伯夷之風矣<lb/>
張説唐故凉州長史元君石柱銘　化澄巴濮無侵橘<lb/>
柚之園教溢河湼不飲蒲萄之酒<hi>已上廉潔</hi>
蘇晉賢良方正䇿　夫選物化人著誠去偽豈惟君上<lb/>
之道實亦官聯之職故文翁好儒蜀學比于齊魯毛玠<lb/>
<pb n="KR3k0053_WYG_005-39b"/>
崇質魏士素其裘裳是知易俗移風使天下廻心而嚮<lb/>
道者非俗吏之所能為也<lb/>
蘇頲御史大夫贈右丞相程行謀神道碑　含照灼而<lb/>
更幽蓄堅剛而轉鋭常謂處山者猛不採藜藿成蹊者<lb/>
芳不言桃李　悉心果孚履尾奚懼獖豕既制拉二竪<lb/>
于威弧之張神羊既立挫三思于止戈之武固亦霜驅<lb/>
隼勁露落鵬摧<lb/>
周庾信車騎大將軍贈小司空宇文顯墓誌銘　不聴<lb/>
<pb n="KR3k0053_WYG_005-40a"/>
雜樂以變齊國之風不食鮮禽以斷荆王之獵<hi>已上方正</hi>
　　人部<hi>節義撫孤附</hi>
晉書忠義𫝊論　古人有言君子殺身以成仁不求生<lb/>
以害仁人云非死之難處死之難信哉斯言也是知隕<lb/>
節茍合其宜義夫豈吝其沒捐軀若得其所烈士不愛<lb/>
其存故能守鐵石之深衷厲松筠之雅操見貞心于嵗<lb/>
暮摽勁節于嚴風赴鼎鑊其如歸履危亡而不顧書名<lb/>
竹帛畫象丹青前史以為美談後來仰其徽烈者也晉<lb/>
<pb n="KR3k0053_WYG_005-40b"/>
自元康之後政亂朝昏禍難荐興艱虞孔熾遂使奸凶<lb/>
放命戎狄交侵函夏沸騰蒼生塗炭干戈日用戰争方<lb/>
興雖背恩忘義之徒不可勝載而蹈節輕生之士無乏<lb/>
于時至若嵇紹之衛難乗輿卞壼之亡軀鋒鏑桓雄之<lb/>
義髙田叔周﨑之節邁解揚羅丁致命于舊君辛吉耻<lb/>
臣于戎虜張禕引鴆以全節王諒斷臂以厲忠莫不志<lb/>
烈秋霜精貫白日足以激清風于萬古厲薄俗于當年<lb/>
者歟所謂亂世識忠臣斯之謂也<lb/>
<pb n="KR3k0053_WYG_005-41a"/>
宋顔延之陽給事誄　貞不常祜義有必甄處父勤君怨<lb/>
在登賢苫夷致果題子行間忠壯之烈宜自爾先舊勲<lb/>
雖廢邑氏遂𫝊惟邑及氏自温徂陽狐續既降晉族弗<lb/>
昌之子之生立績宋皇拳猛沈毅温敏肅良如彼竹栢<lb/>
負雪懷霜如彼騑駟配服驂衡　力雖可窮氣不可奪<lb/>
義立邊疆身終鋒栝嗚呼哀哉賁父隕節魯人是志汧<lb/>
督効貞晉策攸記皇上嘉悼思存寵異<lb/>
唐王維臨汝太守贈秘書監韋公神道碑并序　坑七族<lb/>
<pb n="KR3k0053_WYG_005-41b"/>
而不顧赴五鼎而如歸徇千載之名輕一朝之命烈士<lb/>
之勇也隱身流涕獄急不見南冠而縶遜詞以免北風<lb/>
忽起刎頸送君智士之勇也種族其家則廢先君之嗣<lb/>
戮辱及室則累天子之姻非茍免以全其身思得當有<lb/>
以報漢棄身為餌俯首入槖偽就以亂其謀佯愚以折<lb/>
其僭謝安伺桓温之亟蔡邕制董卓之邪然後吞藥自<lb/>
裁嘔血而死仁者之勇夫子為之　嗚呼上京既駭法<lb/>
駕大遷天地不仁穀洛方鬬鑿齒入國磨牙食人君子<lb/>
<pb n="KR3k0053_WYG_005-42a"/>
為投檻之猿小臣若喪家之狗偽疾將遁以猜見囚勺<lb/>
飲不入者一旬穢溺不離者十月白刃臨者四至赤棒<lb/>
守者五人刀環築口㦸枝入領<hi>已上節義</hi>
張九齡故光禄大夫右散騎常侍徐文公神道碑　景<lb/>
倩幼露實賴愍孫令伯大成抑由祖母<lb/>
周庾信大將軍司馬裔碑　複壁襁負深山擁樹程嬰<lb/>
之匿趙武從役家臣王成之藏李燮為傭酒市　年十<lb/>
有五始幹家事楹前鑿柱即取遺書石上開松仍求故<lb/>
<pb n="KR3k0053_WYG_005-42b"/>
劒<hi>撫孤附</hi>
　　人部<hi>壽</hi>
宋蘇軾宣徳郎劉錫永父元年一百四嵗可承事郎制<lb/>
　尚齒教民三代之義咨爾百年之故老乃吾六世之<lb/>
遺民自非吉人莫享上壽張蒼事秦柱下而至漢孝景<lb/>
思邈生隋開皇而及唐永淳古有其人乃今親見何愛<lb/>
一命慰其子孫<lb/>
張正巳賀丞相生日啟　五百年而名世有開合徳之<lb/>
<pb n="KR3k0053_WYG_005-43a"/>
符八千嵗以為春願罄大年之祝　方國家卜世以無<lb/>
疆宜福禄自天之未艾慶傳衮舄封誓山河　階符同<lb/>
耀拱宸極以常尊神岳比崇鎮坤輿而益固<lb/>
播芳大全代胡侍郎謝朝士賀生日啟　五十之年過<lb/>
二應憐坡老之衰三萬之日無多欲擬茶山之老華其斑<lb/>
白飾以青黄人情欲壽欲安顧所蒙矣君子善頌善禱<lb/>
何以報之<lb/>
歐陽修聖節五方老人祝壽文　但某太山老叟東海<lb/>
<pb n="KR3k0053_WYG_005-43b"/>
真仙<hi>一有一字</hi>溜穿石而曽究初終<hi>一有五字</hi>松避雨而備知嵗<lb/>
月羲氏定三百六日嘗守寅賓之官夷吾紀七十二君<lb/>
盡覩登封之事遇安期而遺棗笑方朔之偷桃風入律<lb/>
而來自巖前斗指春而光臨洞口昔漢武帝嘗懷三島<lb/>
之勝遊有羡門生欲謁巨公于昭代今則紫庭降聖華<lb/>
渚開祥逺離朝日之方來展望雲之懇千八百國咸歸<lb/>
至治之風億萬斯年共禱無疆之夀遥望天庭敢進祝<lb/>
聖之頌<lb/>
<pb n="KR3k0053_WYG_005-44a"/>
東海蓬萊第一仙遥瞻西北祝堯天願皇長似東君壽<lb/>
與物為春億萬年<hi>右東方老人</hi>
但某秦川故老華岳幽人詢仙掌之遺蹤咸知始末戀<lb/>
蓮峯之絶頂不記嵗時潄流玉乳之泉枕石雲陽之洞<lb/>
逍遥物外笑傲林間奉王母之蟠桃嘗延漢帝指老耼<lb/>
之仙李永佑唐基掌中五色之丸世上千年之壽欣逢<lb/>
聖代來至塵寰當洪河澄九曲之時是甲觀誕一人之<lb/>
日祥麟遊于泰畤天馬來于大宛景星見而朱草生瑞<lb/>
<pb n="KR3k0053_WYG_005-44b"/>
露降而赤烏集既遇無為之化宜歌有道之君是以駕<lb/>
青牛而度函關指丹鳳而趨魏闕唯願慶源流逺齊河<lb/>
海以無窮睿算綿長等乾坤而不老遥望天庭敢進祝<lb/>
聖之頌<lb/>
華岳峯頭萬葉蓮開花今古世相𫝊願皇長似蓮峯久<lb/>
結實盤根不記年<hi>右西方老人</hi>
但某棲心嵩極振迹伊川年髙而可等松椿氣粹而嘗<lb/>
飱芝术洞裏之煙霞不老壺中之日月偏長當聖主之<lb/>
<pb n="KR3k0053_WYG_005-45a"/>
盛時居天心之奥壤但見璿璣運而寒暑正土圭測而<lb/>
隂陽和冠帶被于百蠻玉帛來于萬國龍在沼而麟在<lb/>
藪河出圖而洛出書民躋壽域之中俗樂春臺之上今<lb/>
則堯眉誕秀舜目開祥逺離王屋之間來入帝畿之内<lb/>
仰瞻天表莫非嶽降之神上祝皇圖豈止山呼之嵗遥<lb/>
望天庭敢進祝聖之頌<lb/>
嵩髙維嶽鎮中天王氣盤基降夀仙惟願吾皇等嵩嶽<lb/>
三靈齊祝萬斯年<hi>右中央老人</hi>
<pb n="KR3k0053_WYG_005-45b"/>
但某託迹炎洲遊神衡嶽非海濱之野叟乃星極之老<lb/>
人當火徳為治之朝是離明繼照之日里社鳴而聖人<lb/>
出泰階正而王道平百蠻向風重譯來貢屢覩豐年之<lb/>
上瑞故知百姓之懽心鼓腹而歌治世之音安以樂曲<lb/>
肱而枕化國之日舒以長斯可謂唐虞之民又豈止成<lb/>
康之俗今則流虹誕聖遶電開祥來趨北闕之前上祝<lb/>
南山之永雲翔霧集既羅仙籍之班地久天長以禱皇<lb/>
家之祚遥望天庭敢進祝聖之頌<lb/>
<pb n="KR3k0053_WYG_005-46a"/>
南極星中一老人南山為壽祝吾君願君永奏南薫曲<lb/>
當使淳音萬國聞<hi>右南方老人</hi>
但某修真北嶽常傾葵藿之心混俗幽都不避草茅之<lb/>
迹潛神自得味道為娛易水歌風曽識荆軻于往嵗燕<lb/>
山勒石親逢竇憲于當年仙家之景物常春人世之光<lb/>
華易老華表之鶴未久還來蓮葉之龜于時屢見且處<lb/>
積隂之境每舒就日之誠望干呂之青雲慶流虹于華<lb/>
渚當萬域來王之際是千齡誕聖之初是以歴沙漠而<lb/>
<pb n="KR3k0053_WYG_005-46b"/>
朝宗叩天閽而祝頌惟願慶基不朽永齊金石之堅寶<lb/>
祚無疆更等山河之固遥望天庭敢進祝聖之頌<lb/>
北嶽神仙九轉丹持來北闕獻君前願將北極齊君壽<lb/>
萬國陶陶共戴天<hi>右北方老人</hi>
　　人部<hi>棲逸</hi>
唐王績逰北山賦　南山故情老而彌篤東坡餘業悠哉<lb/>
自寧酒甕多于歩兵秫田廣于彭澤皇甫謐之心事壠<lb/>
畝終焉仲長統之規模園林幸足　歴丹危而尋㨗徑<lb/>
<pb n="KR3k0053_WYG_005-47a"/>
攀翠險而覔修塗聳飛情于遐道振逸想于烟衢　况<lb/>
乃幽谷藏真傍無四隣紫房半掩𤣥壇尚新逢閬風之<lb/>
逸客直蓬萊之故人忽據梧而䇿枝亦披裘而負薪荷<lb/>
衣薜帶藜杖葛巾出芝田而計畆入桃源而問津昆丘<lb/>
若礪渤澥揚塵栽碧奈而何日種瓊𤓰而幾春自然詭<lb/>
異非徒隱淪乃有上元仙骨大清神手走電奔雷耘空<lb/>
蒔朽河間之業不齊貫淮南之術無虗受祝動南極符<lb/>
廽北斗偓佺贈藥麻姑送酒青龍就食於甲辰𤣥牛自<lb/>
<pb n="KR3k0053_WYG_005-47b"/>
拘於乙丑永懷世事天長地久瞻顧流俗紅顔白首儻<lb/>
千秋之可營亦何為而自輕　拭丹爐而調石髓裛翠<lb/>
釡而出金精珠流玉結雪耀霜明咸謂刀圭暫近足使<lb/>
雲車下迎　雲峯龜甲而重聚霞岫龍鱗而結絡水出<lb/>
浦而潺潺霧含川而漠漠是忻是賞爰遊爰豫結蘿幌<lb/>
而迎宵敞茅軒而待曙爾其雜樹相糾長條交茹葉動<lb/>
猿來花驚鳥去起公子之殊賞澹王孫之逺慮山水幽<lb/>
尋風雲路深蘭窗左闢菌閣斜臨石當堦而虎踞泉映<lb/>
<pb n="KR3k0053_WYG_005-48a"/>
牖而龍吟月照南浦煙生北林閲丘壑之新趣縱江湖<lb/>
之舊心道集吾室風吹我襟　許由避地張超成市察<lb/>
俗刪詩依經正史康成負笈而相繼根矩摳衣而未已<lb/>
組帶青衿鏘鏘儗儗堦庭禮樂生徒杞梓山似尼丘泉<lb/>
凝洙泗　丘園散誕窟室徘徊坐等枯木心同死灰亦<lb/>
有山羞野饌蘭漿木麨杞葉煎羮松根溜醥既採藥而<lb/>
為食諒隨情而不矯負鍤春前腰鎌嵗抄草漸密而饒<lb/>
蟬樹彌髙而足鳥地寂寞而森深路縱横而窈窕野亭<lb/>
<pb n="KR3k0053_WYG_005-48b"/>
鶴唳山梁雉鷕逺遊之所幽棲之次或抱犢而新來乍<lb/>
聞鷄而始至藋畦一兩茅齋數四山為險而無人嶺時<lb/>
平而有地石菌抽葉金芝吐穗鏡執山精刀驅水魅泉<lb/>
繞砌而魚躍樹横窗而鳥萃天網何寛人生幾難飲河<lb/>
知足巢林必安亦何榮于拾紫亦何羡于還丹紅藜促<lb/>
節之仗緑籜斑文之冠野飱二簋園蔬一盤送阮籍而<lb/>
長嘯得劉伶而甚懽曉入柴户暮歸藥欄老萊地僻鄒<lb/>
生谷寒楊栁則條垂鍜沼杏樹則花飛坐壇賦或鼓吹<lb/>
<pb n="KR3k0053_WYG_005-49a"/>
詩如彈丸擕始醉之嗚鶴對新婚之伯鸞我有懷抱蕭<lb/>
然自保古人則與子同歸紛吾則此焉將老磵溪沼沚<lb/>
之蘋艾丘陵坂險之梨棗接果移桑栽苗散稻不藏無<lb/>
用之器不愛非常之寳抵玉驚禽揮金薙草接朋友於<lb/>
盃案㺯兒童于襁褓樂山澤之浮遊笑江潭之枯槁戒<lb/>
非佞佛齋非媚道無譽無功形骸自空坐成老圃居成<lb/>
下農身與世而相棄賞隨山而不窮披衣竈北逐食墻<lb/>
東<lb/>
<pb n="KR3k0053_WYG_005-49b"/>
皇甫松大隱賦　擁萬卷而笑百城舉簞瓢而歌一室<lb/>
　乃歩重水常趨遥林竒峯峞<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>古木深沈泉出山而<lb/>
漸淺雲入洞而愈深遇清風而藉席對緑篠以開襟垂<lb/>
蘿窱窵以樛結連巒菌蠢而相尋望去鶴于沙尾見歸<lb/>
龍于水心青苔潤而饒露碧梧欹而足隂松脂滴酒樹<lb/>
癭薦琴山席平鋪而葉墜書卷横開而露侵廽首遥壑<lb/>
松蘿漠漠曲徑抱雲根斜陽遶山脚瀑迸疑懸峯危欲<lb/>
落歴斷岫而峥嶸入踈林而綺錯委葉交扶盤根相閣<lb/>
<pb n="KR3k0053_WYG_005-50a"/>
野䑕鬭於林梢山鷄鳴於叢薄蔓韌時縈壁危或拓<lb/>
出入烟蘿徊翔寥廓　山泉鳴而入夜洞花寒而變春<lb/>
閒遊諳野蔬食慣貧盤中之周生紫蓼嶺上之陶公白<lb/>
雲野岸波澄蓬門露曉徘徊緑水之際蕭洒青林之表<lb/>
杞根成狗蘿葉垂蔦山鹿奔而草低野鶴飛而桂褭溪<lb/>
外負薪田中荷蓧鶉披子夏之衣蛙鳴稚圭之沼壠畆<lb/>
連延桑麻繚繞入崦而朽竹芟踈出溪而茅茨稀少依<lb/>
林壑以終焉經沼沚而留連花披籬而綿絡瀑鳴山而<lb/>
<pb n="KR3k0053_WYG_005-50b"/>
布懸潭中則赬魚躍日洞裏則沈鹿呌煙遇山客以停<lb/>
杖逢沙禽而駐船槎崩水没樹空籬穿雉雊霧日鼉鳴<lb/>
雨天灌於陵之藥圃耕彭澤之黍田偷閒散于一日役<lb/>
筋骸于百年開山决水澆蘭蒔芷移風桂于嶺頭種煙<lb/>
篁于澗裏浪滿沈舟苔生濕地山廪空而䑕喧野浪髙<lb/>
而鷗喜或曲岸而流觴或平崖而隱几　白鷗兩岸青<lb/>
莎一床　或刺舟而共去或駕犢而相從採藥于巖下<lb/>
行歌于里中兒童目以痴叔鄉人指作愚公怪蔣詡之<lb/>
<pb n="KR3k0053_WYG_005-51a"/>
徑狹笑孫登之室空昔者梁伯鸞之牧猪馬仲圭之□<lb/>
兔毛公隱身于博徒嚴生攻書于卜舗咸蓄竒聲共沈<lb/>
髙歩<lb/>
陸龜蒙幽居賦　遂求衡泌聊以棲遲建一畝之宮忝<lb/>
稱儒者置千金之産雅叶中人晏子以囂塵可容曹公<lb/>
以泥水自蔽羅含宋玉嘗戾止於荆蠻蕭相武侯亦潛<lb/>
安于僻巷楊徳祖家唯弱栁殷仲文庭只枯槐馮衍薑<lb/>
辛繁欽苔碧復有稻名半夏藥號恒春長榆是降星精<lb/>
<pb n="KR3k0053_WYG_005-51b"/>
修竹乃生雲母潘尼館裏嘗聞柰素𤓰甘庾信園中亦<lb/>
信棗酸梨酢切觀流詠雅尚清風古今攸同聖賢何逺<lb/>
武仲遊于沛澤伊尹耕于有莘余欲無言回不願仕神<lb/>
交六位方為賣卜之人歌動五噫竟作賃舂之客　龜<lb/>
床鹿幘訝招隱兮何遲橡飯菁羮笑謀生之太簡　名<lb/>
安可釣筆不堪耕　頽垣抱碧無非海髪山衣暗坐飄<lb/>
紅盡是松脂桂蠧加以籬邊種菊堂後生萱覆井之新<lb/>
桐乍引臨窗之舊竹猶存花妨過帽栁礙移門夢去而<lb/>
<pb n="KR3k0053_WYG_005-52a"/>
雲遮絶洞樵歸而水遶孤村遇景逍遥就魚鳥之情樂<lb/>
開襟散誕見羲皇之道尊　讀仙氏之琅書安能解慍<lb/>
傾洛公之金醴幾得消憂　清樽方灧于遥水寶瑟坐<lb/>
凝于華月<lb/>
周庾信奉和趙王隠士詩　洛陽徵五隱東都别二賢雲<lb/>
氣浮函谷星光集潁川霸陵採樵路成都賣卜錢鹿裘<lb/>
披稍裂藜床坐欲穿阮籍推長嘯稽康訝下絃澗險無<lb/>
平石山深足細泉低松猶百尺少鶴已千年野鳥繁絃<lb/>
<pb n="KR3k0053_WYG_005-52b"/>
囀山花熖火燃雖無亭長識終見野人船<lb/>
庾信奉報窮秋寄隱士詩　王倪逢齧缺桀溺遇長沮<lb/>
藜床負日卧麥隴帶經鋤自然曲木几無名科斗書聚<lb/>
花聊飼雀穿池試養魚小徑治澁路低田補瓌渠秋水<lb/>
牽沙落寒藤抱樹踈空枉平原騎來過仲蔚廬<lb/>
庾信尋周處士𢎞讓詩　欣逢赤松遊披林對一丘梨<lb/>
紅大谷晚桂白小山秋石鏡菱花發桐門琴曲愁泉飛<lb/>
疑度雨雲積似重樓王孫若不去山中定可留<lb/>
<pb n="KR3k0053_WYG_005-53a"/>
唐司空曙過終南山栁處士詩　雲起山蒼蒼林居蘿薜<lb/>
荒幽人老深境素髪與青裳雨滌莓苔緑風揺菡萏香<lb/>
洞泉分𣲖淺巖笋出叢長敗屨安松砌餘碁在石牀書<lb/>
名一為别還路已堪傷<lb/>
周庾信贈周處士詩　九丹開石室三徑没荒林仙人翻<lb/>
可見隱士更難尋籬下黄花菊丘中白雪琴方欣松葉<lb/>
酒自和遊仙吟<lb/>
唐釋皎然山居寄呈吳處士詩　山事由來别只應中<lb/>
<pb n="KR3k0053_WYG_005-53b"/>
老身寒園掃綻栗秋浪拾乾薪領鶴閒書竹誇雲笑向<lb/>
人俗家相去逺野水作東隣<lb/>
王績贈李徵君大夀詩　孔淳辭散騎陸昶謝中郎幅<lb/>
巾朝帝罷䇿杖去官忙附車還趙郡乘船向武昌九徵<lb/>
書未已十辟譽彌彰副君迎綺季天子送嚴光霸陵幽<lb/>
徑近磻溪隱路長編蓬還作室績草更為裳㑹稽置樵<lb/>
處蘭陵賣藥行看書惟道徳開教止農桑别有懷幽侶<lb/>
由來髙讓王前年辭厚幣今嵗返寒鄉有書横石架無<lb/>
<pb n="KR3k0053_WYG_005-54a"/>
氊坐土牀蘭英猶足釀竹實本無糧澗松攀轉直山菊<lb/>
秋自香管寧存祭禮王霸重朝章去去相隨去披裘驕<lb/>
盛唐<lb/>
李白贈盧徵君鴻詩　陶令辭彭澤梁鴻入㑹稽我尋<lb/>
髙士𫝊君與古人齊雲卧留丹壑天書降紫泥不知楊<lb/>
伯起早晩向關西<lb/>
釋理瑩送戴三徵君還谷口舊居詩　巖穴多遺秀弓<lb/>
車屢逺招周王尊渭叟潁客傲唐堯出處天波洽關河<lb/>
<pb n="KR3k0053_WYG_005-54b"/>
地勢遥瞻星吳郡夜作霧華山朝清論虚重席閒居挂<lb/>
一瓢漁歌思坐酌宸渥寵行軺春為荷裳暖霜因葛履<lb/>
消層崖懸瀑溜萬壑振清飆谷鳥猶遷木場駒正食苗<lb/>
謝安何日起台鼎佇君調<lb/>
錢起送温逸人詩　垂白無名老何年此陸沈丘園應<lb/>
得性婚嫁不縈心嵗計因山薄霞棲在谷深設罝連草<lb/>
色曝藥避松隂觸興雲生岫隨耕鳥下林搘頥笑來客<lb/>
頭上有朝簮<lb/>
<pb n="KR3k0053_WYG_005-55a"/>
張籍和盧常侍寄華山鄭隱者詩　獨憶三峰下年深<lb/>
學錬丹一間松葉屋數片石花冠酒待山中飲琴將洞<lb/>
内彈開門移逺竹剪草出幽蘭荒壁通泉架晴崖曬藥<lb/>
壇寧知騎省客長向白雲看<lb/>
張籍酬李僕射春日見示詩　㦸户洞初晨鸎聲雨後<lb/>
頻虚庭清氣在衆藥濕光新魚動芳池面苔侵老竹身<lb/>
教鋪嘗酒處自問探花人獨此長多病閒居欲過春今<lb/>
朝聴髙韻忽覺離埃塵<lb/>
<pb n="KR3k0053_WYG_005-55b"/>
許渾寄題商洛王隱士居詩　近逢商洛客知爾住南<lb/>
塘草閣平春水柴門掩夕陽尋蜂收野蜜隨麝拾生香<lb/>
更憶前年别松花滿石床<lb/>
李羣玉送隠者歸羅浮詩春山杳杳日遲遲露入雲峯<lb/>
白犬隨兩卷囊書留貰酒一柯樵斧坐看碁蓬萊道士<lb/>
飛霞札清逺仙人寄好詩自此塵寰音信斷山川風月<lb/>
永相思<lb/>
溫庭筠西江上送漁父詩　却逐嚴光向若耶釣綸菱<lb/>
<pb n="KR3k0053_WYG_005-56a"/>
棹寄年華三秋梅雨愁楓葉一夜篷舟宿葦花不見水<lb/>
雲應有夢偶隨烟鳥便成家白蘋風起樓船暮江燕雙<lb/>
雙五兩斜<lb/>
許渾題韋處士山居詩　劚藥去還歸家人半掩扉山<lb/>
風藤子落溪雨豆花肥寺逺僧來少橋危客過稀不聞<lb/>
碪杵動應解剪荷衣<lb/>
温庭筠處士盧岵山居詩　西溪問樵客遥識主人家<lb/>
古樹老連石急泉清露沙千峯隨雨暗一徑入雲斜日<lb/>
<pb n="KR3k0053_WYG_005-56b"/>
暮鳥飛散滿山蕎麥花<lb/>
皮日休李處士郊居詩　石衣如髪小溪清溪上柴門<lb/>
架樹成圜裏水流澆竹響窗中人静下棋聲幾多狎鳥<lb/>
皆諳性無限幽花未得名滿引紅螺詩一首劉楨失却<lb/>
病心情<lb/>
劉長卿送鄭山人還廬山别業詩　潯陽數畆宅歸<lb/>
卧掩柴關谷口何人待門前秋草閒忘機賣藥罷揮手<lb/>
杖藜還舊筍成寒竹空齋向暮山水流經舍下雲去到<lb/>
<pb n="KR3k0053_WYG_005-57a"/>
人間桂樹花應發因行寄一攀<lb/>
李嘉祐送韋山人歸鍾山别業詩　旗亭閲書罷負笈<lb/>
向桃源萬巻長開帙千山不掩門緑楊垂野渡黄鳥傍<lb/>
山村念爾能髙枕丹墀㑹一論<lb/>
皇甫曽送陸鴻漸山人採茶廽詩　千峯待逋客香茗<lb/>
復叢生採摘知深處烟霞羡獨行幽期山寺逺野飯石<lb/>
泉清寂寂燃燈火相思一磬聲<lb/>
梁昭明太子七契　三春蔓户八桂攅簷蓽門鳥宿圭<lb/>
<pb n="KR3k0053_WYG_005-57b"/>
竇狐潜風來室揺霧下窗霑<lb/>
齊孔稚珪北山移文　鍾山之英草堂之靈馳烟驛路勒<lb/>
移山庭夫以耿介㧞俗之標瀟洒出塵之想度白雪以<lb/>
方潔干青雲而直上吾方知之矣若其亭亭物表皎皎<lb/>
霞外芥千金而不盼屣萬乘其如脱聞鳳吹于洛浦值<lb/>
新歌于延瀬固亦有焉豈其始終參差蒼黄飜覆泪翟<lb/>
子之悲慟朱公之哭乍囘迹以心染或先貞而後黷何<lb/>
其謬哉嗚呼尚生不存仲氏既往山阿寂寥千載誰賞<lb/>
<pb n="KR3k0053_WYG_005-58a"/>
世有周子儁俗之士既文既博亦𤣥亦史然而學道東<lb/>
魯習隱南郭竊吹草堂濫衿北岳誘我松桂欺我雲壑<lb/>
雖假容于江臯乃纓情于好爵其始至也將欲排巢父<lb/>
拉許由傲百氏蔑王侯風情張日霜氣横秋或嘆幽人<lb/>
長往或怨王孫不游譚空空于釋部覈𤣥𤣥于道流務<lb/>
光何足比涓子不能儔及其鳴騶入谷鶴書赴隴形馳<lb/>
魄散志變神動爾乃眉軒席次袂聳筵上焚芰製而裂<lb/>
荷衣抗塵容而走俗狀風寒悽其帶憤石泉咽而下愴<lb/>
<pb n="KR3k0053_WYG_005-58b"/>
望林巒而有失顧草木而如喪至其紐金章綰墨綬跨<lb/>
屬城之雄冠百里之首張英風于海甸馳妙譽于浙右<lb/>
道帙長擯法筵久埋敲扑諠囂犯其慮牒訴倥偬裝其懷<lb/>
琴歌既斷酒賦無續常綢繆于結課每紛綸于折獄籠<lb/>
張趙于往圖架卓魯于前籙希蹤三輔豪馳聲九州牧<lb/>
使我髙霞孤映明月獨舉青松落隂白雲誰侶澗户摧<lb/>
絶無與歸石徑荒凉徒延佇至于還飇入幕冩霧出楹<lb/>
蕙帳空兮夜鶴怨山人去兮曉猿驚昔聞投簮逸海岸<lb/>
<pb n="KR3k0053_WYG_005-59a"/>
今見解蘭縛塵纓於是南岳獻嘲北隴騰笑列壑争譏<lb/>
攅峯竦誚慨游子之我欺悲無人以赴弔故其林慚無<lb/>
盡澗愧不歇秋桂遣風春蘿擺月騁西山之逸議馳東<lb/>
臯之素謁今乃促裝下邑浪拽上京雖情投于魏闕或<lb/>
假歩于山扄豈可使芳杜厚顔薜荔無恥碧嶺再辱丹<lb/>
崖重滓塵游躅于蕙路汙渌池以洗耳宜扄岫幌掩雲<lb/>
關歛輕霧藏鳴湍截來轅于谷口杜妄轡于郊端於是<lb/>
叢條瞋膽叠穎怒魄或飛柯以折輪乍低枝而掃迹請<lb/>
<pb n="KR3k0053_WYG_005-59b"/>
廽俗士駕為君謝逋客<lb/>
宋洪适通周太尉啟　榆莢生涯菊花歸夢<lb/>
方岳除兵部架閣制幹謝丞相啟　蠧簡故貧牛衣猶<lb/>
暖半畦夜雨甘自隨黄犢之鑱兩鬢秋風已不作青山<lb/>
之夢　芍藥揚州歎已老三生之杜牧桃花觀裏笑重<lb/>
來前度之劉郎<lb/>
周王褒與周𢎞讓書　鏟迹幽蹊銷聲穹谷<lb/>
祖𢎞勛與陽休之書　比以家貧親老時還故郡在本<lb/>
<pb n="KR3k0053_WYG_005-60a"/>
縣之西界有雕山焉其處閒逺水石清麗髙巖四匝良<lb/>
田數頃家先有野舍于斯而遭亂荒廢今復經始即石<lb/>
成基憑林起棟蘿生映宇泉流繞階月松風草縁庭綺<lb/>
合日華雲實傍沼星羅簷下流煙共雲氣而舒卷園中<lb/>
桃李雜椿栢而䓤蒨時一褰裳渉澗負杖登峯心悠悠<lb/>
以孤上身飄飄而將逝杳然不復自知在天地間矣若<lb/>
此者久之乃還所住孤坐危石撫琴對水獨詠山阿舉<lb/>
酒望月聴風聲以興思聞鶴唳以動懷企莊生之逍遥<lb/>
<pb n="KR3k0053_WYG_005-60b"/>
慕尚子之清曠首戴萌蒲身衣縕襏出藝稻粱歸奉慈<lb/>
親緩歩當車無事為貴斯已適矣豈必出塵哉而吾生<lb/>
既繫名聲之韁鏁就良工之剞劂振佩紫臺之上鼓袖丹<lb/>
墀之下采金匱之漏簡訪玉山之遺文敝精神于丘墳<lb/>
盡心力於河漢摛藻期之鞶繡發議必在芬香兹自美<lb/>
耳吾無取焉嘗試論之夫崐峰積玉光澤者前毁瑶山<lb/>
叢桂芳茂者先折是以東都有挂冕之臣南國見捐情<lb/>
之士斯豈惡粱錦好蔬布哉蓋欲保其七尺終其百年<lb/>
<pb n="KR3k0053_WYG_005-61a"/>
耳今弟官位既達聲華已逺象由齒斃膏用明煎既覧<lb/>
老氐谷神之譚應體留侯止足之逸若能飜然清尚解<lb/>
佩捐簮則吾于兹山莊可辦一得把臂入林挂巾垂枝<lb/>
攜酒登巘舒席平山道素志論舊欵訪丹法語𤣥書斯<lb/>
亦樂矣何必富貴乎去矣陽子途乖趣别緬尋此㫖杳<lb/>
若天漢已矣哉書不盡意<lb/>
梁何𦙍答皇太子書　𦙍性愛山泉情篤魚鳥而從鷗未<lb/>
狎入獸相驚兼年齒衰暮荒徑榛梗既無語稼之客寧<lb/>
<pb n="KR3k0053_WYG_005-61b"/>
有論書之賔緘黙畎畆栖息丘壑秀水清潭于兹永已<lb/>
陶𢎞景答謝中書書　山川之美古來共譚髙峯入雲<lb/>
清流見底兩岸石壁五色交暉青林翠竹四時俱備曉<lb/>
霧將歇猿鳥亂鳴夕日欲頽沈鱗競躍實是欲界之僊<lb/>
都自康樂以來未有能與其竒者<lb/>
又答趙英才書　隴薪井汲樂有餘歡切松煮术此外<lb/>
何務<lb/>
謝幾卿答湘東王書　本立金覊之飾無假玉璧為資<lb/>
<pb n="KR3k0053_WYG_005-62a"/>
徒以老使形踈疾令心阻沈滯床簟彌歴七旬夢幻俄<lb/>
頃憂傷在念竟知無益思自祛遺尋理滌意即以任命<lb/>
為膏酥鑒鏡照形翻以支離代萱樹故得仰慕徽猷永<lb/>
言前哲鬼谷深栖接輿髙舉遯名屠肆發迹關市其人<lb/>
緬邈餘流可想<lb/>
張充與王儉書　介然之志峭聳霜崖確乎之情峯横<lb/>
海岸飄纓天闕既謝廊廟之華綴組雲臺終慚衣冠之<lb/>
秀所以擯跡江臯佯狂隴畔者實由氣岸疏凝情塗狷<lb/>
<pb n="KR3k0053_WYG_005-62b"/>
隔獨師懷抱不見許于俗人孤秀神崖每邅囬于在世<lb/>
故君山直上蹙壓于當年叔陽夐舉坎壈乎千載充所<lb/>
以長羣魚鳥畢影松阿半頃之田足以輸税五畆之宅<lb/>
樹以桑麻嘯歌于川澤之間諷詠于澠池之上泛濫于<lb/>
漁父之遊偃息于卜居之下如此而已充何識焉若夫<lb/>
驚巖罩日壯海逢天竦石崩尋分危落仞桂蘭綺靡叢<lb/>
雜于山幽松栢隂森環繚于澗曲元卿于是乎不歸伯<lb/>
休亦以兹長往　若乃飛竿釣渚濯足滄洲獨浪煙霞<lb/>
<pb n="KR3k0053_WYG_005-63a"/>
髙卧風月悠悠琴酒岫逺誰來灼灼文譚空罷方寸不<lb/>
覺鬱然千里路阻江河每至西風何嘗不眷聊因疾隙<lb/>
略舉諸襟持此片言輕枉髙聴<lb/>
唐王績答刺史杜之松書　承欲相招講禮聞命驚笑<lb/>
不能已已豈明公前眷或徒與下走相知不熟也下走<lb/>
意踈體放抑有由焉兼棄俗遺名為日久矣淵明對酒<lb/>
非復禮義能拘叔夜攜琴惟以烟霞自適登山臨水邈<lb/>
矣忘歸譚虚語𤣥忽焉終夜僻居南渚時來北山兄弟<lb/>
<pb n="KR3k0053_WYG_005-63b"/>
以俗外相期鄉閭以狂生見待歌去來之作不覺情親<lb/>
詠招隱之詩惟憂句盡帷天席地友月交風新年則柏<lb/>
葉為罇仲秋則菊花盈把羅含宅内自有幽蘭數叢孫<lb/>
綽庭前惟對長松一樹髙吟朗嘯挈榼攜壺直與同志<lb/>
為羣不知老之將至欲令復整理簮屨修束精神揖讓<lb/>
邦君之門低昂刺史之座逺譚糟粕近棄醇醪必不能<lb/>
矣亦將恐芻狗貽夢社櫟見嘲去矣君侯無落吾事<lb/>
梁昭明太子陶淵明集序　玉之在山以見珍而終破蘭<lb/>
<pb n="KR3k0053_WYG_005-64a"/>
之生谷雖無人而自芳故莊周垂釣於濠伯成躬耕於<lb/>
野或貨海東之藥草或紡江南之落毛譬彼鵷雛豈競<lb/>
鳶鴟之肉猶斯雜縣寧勞文仲之牲　鼔枻清潭棄機<lb/>
漢曲<lb/>
江淹自序　淹字文通濟陽考城人為建安吳興令地<lb/>
在東南嶠外閩越之舊境也爰有碧水丹山珍木靈草<lb/>
皆淹平生所至愛不覺行路之逺也山中無事專與道<lb/>
書為偶及悠然獨往或日夕忘歸放浪之際頗著文章<lb/>
<pb n="KR3k0053_WYG_005-64b"/>
自娛常願卜居築宇絶棄人事苑以丹林池以緑水左<lb/>
倚郊甸右帶瀛澤青春受謝則接武平皋素秋澄景則<lb/>
獨酌虚室侍姬三四趙女數人否則逍遥經紀彈琴詠<lb/>
詩朝露夕月忽忘老之將至云爾淹之學盡此而已矣<lb/>
唐王勃山亭宴序　山人對興即是桃花之源隱士相逢<lb/>
不異菖蒲之澗黄精野饌赤石神脂玉案金盤徵石髓<lb/>
于蛟龍之窟山樽野酌求玉液于蓬萊之峰溪横燕尾<lb/>
巖豎龍頭鍜野老之真珠掛幽人之明鏡山腰半折溜<lb/>
<pb n="KR3k0053_WYG_005-65a"/>
王烈之香膏洞口横開滴嚴遵之芳乳藤牽赤絮南方<lb/>
之物産可知粉隤青田外域之謡風在即人髙調逺地<lb/>
爽氣清　漢家二百所之都郭宮殿平看秦氏四十郡<lb/>
之封畿山河坐見班孟堅騁兩京雄筆以為天地之奥<lb/>
區張平子奮一代宏才以為帝王之神麗珠城隱隱䦨<lb/>
干象北斗之宮清渭澄澄滉漾即天河之水長松茂栢<lb/>
鑚宇宙而頓風雲大壑横溪吐江河而懸日月鳳凰神<lb/>
嶽起煙霧而當軒鸚鵡春泉雜風花而滿谷<lb/>
<pb n="KR3k0053_WYG_005-65b"/>
顧雲題致仕武賔客嵩山舊隠詩序　捫危選勝駕<lb/>
迥裁基鈿走伊波控隱士飲牛之渚螺排緱嶠對仙人<lb/>
駕鶴之峯移紫府之全模冩清都之勝槩王桃植砌董<lb/>
杏栽壇帳合蘿髙床平石古飛流界練貫幽響於風湍<lb/>
曙景張屏掛清光于露壑時或春花發盡秋雨晴初虚<lb/>
籟調風斜窗印月吞露華兮漱煙液而樂天和吟酒賦<lb/>
兮唱吟歌焉知帝力　乃知飛霜匝野氷崖留不死之蠶<lb/>
烈日熒溟珠岸有不枯之草故能振清風于戚里飛逸<lb/>
<pb n="KR3k0053_WYG_005-66a"/>
駕于雲逵宜乎與禄産分鑣夷齊結轍比夫吞腥咽腐<lb/>
懷禄偷安者不亦優乎今則八桂森指五芝零落立松<lb/>
崖而盡日不見王孫掃石壁以題詩别招逋客<lb/>
楊盈川羣官尋楊隱居詩序　忽乎將行指林壑而非<lb/>
逺莞爾而笑覽烟霞而在矚登岡阜踐莓苔阮籍之見<lb/>
蘇門止聞鸞嘯盧敖之逢髙士詎識鳶肩憶桑海而無<lb/>
時問桃源之易失寒山四絶烟霧蒼蒼古樹千年藤蘿<lb/>
漠漠<lb/>
<pb n="KR3k0053_WYG_005-66b"/>
晉庾闡孫登賛　靈巖霞蔚石室鱗搆青松標空蘭泉<lb/>
吐漏蘢薈可游芳津可嗽𤣥谷蕭寥鳴琴獨奏先生體<lb/>
之寂坐幽岸凝氷結璞熈陽靡煖潛真内全飛榮外散<lb/>
凌崖髙嘯希風朗彈道有冥廢運有昏消達隱不巖𤣥<lb/>
迹不標或曰先生晦徳逍遥嵇子秀達英風朗烈道攜<lb/>
薫秀鮮不玉折兆動初萌妙鑒竒絶翹首丘𠖇仰想𤣥<lb/>
哲<lb/>
戴逵閒游賛　降及黄綺至于臺尚莫不有以保其太<lb/>
<pb n="KR3k0053_WYG_005-67a"/>
和肆其天真者也且夫巖嶺髙則雲霞之氣鮮林藪深<lb/>
則蕭瑟之音清其可以藻𤣥瑩素疵其皓然者舍是焉<lb/>
往<lb/>
庾亮翟徵君賛　夫所謂至人者體包傑量神凝域表<lb/>
該落萬動𤣥心獨融故能虬驤慶霄而不紲豢龍之轡<lb/>
鳳鳴瑶林而不屈伶倫之網豈必欣太清而樂瓊藹哉<lb/>
顧蹄涔不足以濯神鬚翳薈不足以翔雲翮是故藐姑<lb/>
有綽約之膚箕阜有髙嘯之宇唐勛表于𤣥亭夏功忘<lb/>
<pb n="KR3k0053_WYG_005-67b"/>
于虚室<lb/>
晉書阮籍諸人𫝊論　帝堯縱許由于埃壒之表光武<lb/>
舍子陵于潺湲之瀨松蘿任舉用以優賢岩水澄華兹<lb/>
焉賜隱臣行厥志主有嘉名<lb/>
梁陶隱居尋山誌　荆門晝掩蓬户夜開室迷夏草徑<lb/>
惑春苔庭虚月映琴響風哀夕鳥依簷暮獸争來時復<lb/>
歴近隴尋逺巒坐磐石望平原日負障以共隱月披雲<lb/>
而出山風下松而含曲泉縈石而生文草靃靃以拂露<lb/>
<pb n="KR3k0053_WYG_005-68a"/>
塵颯颯<hi>集作鹿飈飇</hi>而來羣捫虗蘿以入谷傍洪潭而比清<lb/>
照石壁以端色攀桂枝而齊貞函扈蘭而佩蕙及春鴂<lb/>
之未鳴且含懷以屏氣待惠風而舒情<lb/>
梁元帝陶𢎞景碑　昔太和中有許逺游者乃雲霄之<lb/>
勝賓太虚之選客先生規同矩合實踵髙歩曩基先搆<lb/>
即駕胥宇千尋危聳憑牖以望奔星百栱髙懸倚櫺而<lb/>
觀朝日飛流界道似天漢之横波觸石起雲若竒峯之<lb/>
出岫　碧嶂千嶺清流萬谷景落崖重烟生岫複<lb/>
<pb n="KR3k0053_WYG_005-68b"/>
裴子野劉虬碑　鑿室林臯面流傍隴咫尺荆衡表裏<lb/>
巫夢樹蕙滋蘭蕪没庭中平疇翠㶑千里極目信物外<lb/>
之神區幽居之勝境<lb/>
蕭綸隱居貞白先生陶君碑　倚巖栖隱依林遁跡交<lb/>
柯結宇剗徑為門懸崖對溜悲吟灌木深壑絶峭組織<lb/>
烟霞枕石漱流水禽無撓採藥耦耕野獸不亂逍遥閒<lb/>
曠放浪陵山嗒然若喪確乎難㧞　慕遥風于緱氏繪<lb/>
遺像于橋陽勒𤣥碑而相質騰綘霄之流芳　留舄表<lb/>
<pb n="KR3k0053_WYG_005-69a"/>
化棄劔凝神徘徊紫氣照耀丹鱗厥跡猶在餘風可遵<lb/>
　結宇依巖貞棲茂草水玉留年華精却老　泉過危<lb/>
庭峯臨窈洞露凝蘭階雲生桂棟日斜欄席花落窗甕<lb/>
尚平未反王孫不旋海桑交易陵谷貿遷豐碑有樹遺<lb/>
烈無騫<lb/>
　　人部<hi>游賞</hi>
唐范慥競渡賦　飾畫舸以争麗建綵標而競取聿來肇<lb/>
自于北津所届𦕈期于南浦選孟賁烏獲以用壯酹川<lb/>
<pb n="KR3k0053_WYG_005-69b"/>
后天吳以潛輔重輕莫異于錙銖先後不差于歩武外<lb/>
希得雋之稱内約疇庸之伍　逺岸天闊乘流鏡清援<lb/>
枹者氣作于一鼔理棹者伎癢于先鳴聆大呼之始發<lb/>
若縱柂而迅征直衝諒駃于狂兕忽往未殊于駭鯨目<lb/>
正晝而懼眩浪無風兮歘生鳴鼙吹竽上聒天衢如伏<lb/>
波整旅合水獸于江湖建旗列卒俯映泉室若五利將<lb/>
軍訪仙師于溟渤攝弄竒以潛駭恒游泳而下逸羣聲<lb/>
合譟羣手齊力慮勍敵之我先莫遑捨于瞬息乘輕若<lb/>
<pb n="KR3k0053_WYG_005-70a"/>
在于風馭處疾訝飛于首飭舳艫惟正審流鏑之向齊<lb/>
檝棹翻然亂驚鳬之揮翼<lb/>
王勃採蓮賦　黛葉青跗煙周五湖紅葩絳蘤電鑠千<lb/>
里　吳娃越艷鄭婉秦妍感靈翹于上朔悦瑞色于中<lb/>
年錦帆映浦羅衣塞川飛木蘭之畫楫駕芙蓉之綺船<lb/>
　至若金室麗妃璇宫佚女傷鳳臺之寂寞厭鸞扄之<lb/>
閒處侍飲南津陪歡北渚見磯岸之紆直覿旌旄之低<lb/>
舉上苑神池芳林御陂樓隂架沚殿彩乘漪張拜洛之<lb/>
<pb n="KR3k0053_WYG_005-70b"/>
容衛備横汾之羽儀簫鼓發兮龍文動鱗羽喧兮鷁首<lb/>
移咸靚粧而麗服各分騖而並馳蘋縈槳礙荇觸船危<lb/>
視雲霞之沃蕩望林泉之蔽虧折紺房與緗菂攬紅葩<lb/>
及碧枝廽綃裙兮竊獨嘆歩羅襪兮私自竒莫不驚香<lb/>
悼色畏别傷離復有濯宮年少期門公子翠髪蛾眉赬<lb/>
唇皓齒傅粉蘭堂之上偷香椒屋之裏亦復銜恩激誓<lb/>
佩寵緘愁承好賜之珍席奉嬉游之彩斿繡棟曛兮翠<lb/>
羽帳瑶塘曙兮青翰舟搴條拾蘂沿波泝流池心寛而<lb/>
<pb n="KR3k0053_WYG_005-71a"/>
藻薄浦口窄而萍稠和橈姬之衛吹接榜女之齊謳去<lb/>
復去兮水色夕採復採兮荷華秋　侯家瑣第戚里芳<lb/>
園穿池灞岸之曲蓄水河陽之源隄防谷口島嶼轘轅<lb/>
嘉木畢植靈草具繁沈桂北之丹藕播荆南之紫根鬰<lb/>
萋萋而霧合燦曄曄而霞飜洎乎氣徹都鄙景華川陸<lb/>
麥雨微凉梅飇淺燠命妖侶于石城嘯娛朋于金谷乃<lb/>
使緑珠捧棹青琴理舳樽芳醪藉珍餗汎玉潭之瀰漫<lb/>
遶金渠之隈隩石近水而苔濃岸連山而樹複排芰末<lb/>
<pb n="KR3k0053_WYG_005-71b"/>
而争逺託蘆間而競逐赴汨凌波飛袿振羅風低緑榦<lb/>
水濺黄螺上客喧兮樂未已美人醉兮顔將酡愛蓮色<lb/>
之如臉願衣香兮勝荷　又若妖姬蕩媵命侣招羣淇<lb/>
上洛表湘臯汝濆望洲草兮翡翠色動浦水兮驪龍文<lb/>
願解珮以邀子思褰裳而從君憐曙野之綘氣愛晴天<lb/>
之碧雲棹廵汀而栁拂船向渚而菱分掇翠莖以翳景<lb/>
襲朱蕚以為裙　艇怯奔潮篙憎淺石絲著手而偏遶<lb/>
刺牽衣而屢襞　貴子王孫乘閒縱觀何平叔之符彩<lb/>
<pb n="KR3k0053_WYG_005-72a"/>
潘安仁之藻翰税龍馬於金堤命鳬舟於石岸錦䌫飜<lb/>
洒銀檣照爛日側光沈風驚浪深快北渚之新贈恣東溪<lb/>
之密尋鴛鴦繡彩之文履玳瑁瓊華之寶琴扣舷擊榜<lb/>
吳歈越吟溱與洧兮葉履水淮與濟兮花冒潯值明月<lb/>
之夕出逢丹霞之夜臨茱茰歌兮軫妾思芍藥贈兮傷<lb/>
人心　宜其色震百草香奪九芝栖碧羽之神爵負青<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之寶龜紫秩流記丹經秘詞豈徒加繡柱之光彩煜<lb/>
文井之華滋<lb/>
<pb n="KR3k0053_WYG_005-72b"/>
王勃上巳浮江宴詩　披觀玉京路駐賞金臺阯逸興<lb/>
懷九仙良辰傾四美松吟白雲際桂馥清溪裏别有江<lb/>
海心日暮情何已　上巳年光促中川興緒遥緑齊山<lb/>
葉滿紅洩片花銷泉聲喧後澗虹影照前橋遽悲春望<lb/>
逺江路積波潮<lb/>
又聖泉宴詩　披襟乘石磴列席俯春泉蘭氣薫山酌<lb/>
松聲韻野紘影飄垂葉外香度落花前興洽林塘晩重<lb/>
巖起夕烟<lb/>
<pb n="KR3k0053_WYG_005-73a"/>
盧照隣三月曲水宴詩　風煙彭澤里山水仲長園由<lb/>
來棄銅墨本自重琴樽髙情邈不嗣雅道今復存有美<lb/>
光時彥養徳坐山樊門開芳杜徑室距桃花源公子黄<lb/>
金勒仙人紫氣軒長懷去城市髙詠狎蘭蓀連沙飛白<lb/>
鷺孤嶼嘯𤣥猿日影巖前落雲花江上翻興䦨車馬散<lb/>
林塘夕鳥喧<lb/>
趙嘏和令狐補闕春日獨遊西街詩　左掖初辭近侍<lb/>
班馬嘶尋得過街閒映鞭栁色微遮水隨歩花枝欲礙<lb/>
<pb n="KR3k0053_WYG_005-73b"/>
山暖泛鳥聲來席上醉從詩句落人間此時失意哀吟<lb/>
客更覺風流不可攀<lb/>
宋之問鳳閣尋勝地詩　西掖持醇酒東山就白雲開<lb/>
軒緑池映命席紫蘭芬舞度花為伴鶯來管作羣太平<lb/>
多樂事春物共氛氲<lb/>
韓翃寄劉太真詩　長安道上落花朝羡爾當年賞事<lb/>
饒下筯已憐鵞炙美開籠不奈鴨媒驕春衣晩入青楊<lb/>
巷細馬初過皂莢橋相訪不辭千里逺西風好借木蘭<lb/>
<pb n="KR3k0053_WYG_005-74a"/>
橈<lb/>
魏曹植七啓　于是逍遥暇豫忽若忘歸乃使任子垂釣<lb/>
魏氏發機芳餌沈水輕繳弋飛落翳雲之翔鳥援九淵<lb/>
之靈龜然後采菱蓽擢水蘋㺯珠蜯戲鮫人諷漢廣之<lb/>
所詠覿遊女于水濵燿神景于中沚被輕縠之纎羅遺<lb/>
芳烈而靖歩抗皓手而清歌<lb/>
晉張協七命携公子而雙逰時娛觀于林麓登翠阜臨<lb/>
丹谷華草錦繁飛采星燭陽葉春青隂條秋緑華實代<lb/>
<pb n="KR3k0053_WYG_005-74b"/>
新承意恣觀仰折神囂俯采朝蘭遡惠風于蘅薄眷椒<lb/>
塗于瑶壇爾乃浮三翼戲中沚潛鰓駭驚翰起沈絲結<lb/>
飛矰理挂歸翮于赤霄之表出華鱗于紫淵之裏然後<lb/>
縱棹隨風弭楫乘波吹孤竹拊雲和淵客唱淮南之曲<lb/>
榜人奏采菱之歌<lb/>
魏文帝與吳質書　妙思六經逍遥百氏彈棋閒設終<lb/>
以博奕髙談娛心哀筝順耳馳騁北場旅食南館浮甘<lb/>
𤓰于清泉沈朱李于寒水白日既匿繼以朗月同乘并<lb/>
<pb n="KR3k0053_WYG_005-75a"/>
載以游後園輿輪徐動賔從無聲清風夜起悲笳微吟<lb/>
樂徃哀來愴然傷懷　方今㽔賔紀時景風扇物天氣<lb/>
和暖衆果具繁時駕而游北遵河曲從者鳴笳以啟路<lb/>
文學託乘于後車<lb/>
應璩與滿公琰書　㑹承來命知諸君子復有漳渠之<lb/>
㑹夫漳渠西有伯陽之舘北有曠野之望髙樹翳朝雲<lb/>
文禽蔽緑水沙場夷敞清風肅穆是京臺之樂也得無<lb/>
流而不反乎<lb/>
<pb n="KR3k0053_WYG_005-75b"/>
宋顔延之三月三日曲水詩序　有詔掌故爰命司厯獻<lb/>
洛飲之禮具上巳之儀南除輦道北清禁林左關巖隥<lb/>
右梁潮源畧亭臯跨芝㕓苑太液懷曽山松石峻峗葱<lb/>
翠隂烟游泳之所攅萃翔驟之所往還于是離宮設衛<lb/>
别殿周徼旌門洞立筵帷接枑閲水環階引池分席春<lb/>
官聯事蒼靈奉塗然後升秘駕𦙍緹騎揺玉鑾發流吹<lb/>
天動神移淵旋雲被以降于行所禮也既而帝暉臨幄<lb/>
百司定列鳳盖俄軫紅旗委斾肴䔩芬藉觴醳泛浮妍<lb/>
<pb n="KR3k0053_WYG_005-76a"/>
歌妙舞之容銜組樹羽之器三奏四上之調六莖九成<lb/>
之曲競氣繁聲合變争節龍文飾轡青翰侍御華裔殷<lb/>
至觀聴騖集揚袂風山舉袖隂澤靚裝藻野袨服縟川<lb/>
故以殷賑外區煥衍都内者矣<lb/>
王融三月三日曲水詩序　既而滅宿澄霞登光辨色<lb/>
戒道執殳展軨效駕徐鑾警節明鐘暢音七萃連鑣九<lb/>
斿齊軌建旗拂蜺揚葭振木魚甲煙聚貝胄星羅重英<lb/>
曲瑵之飾絶景追風之騎昭灼甄部駔駿函列虎視龍<lb/>
<pb n="KR3k0053_WYG_005-76b"/>
超雷駭電逝轟轟隱隱紛紛軫軫羌難得而稱計爾乃<lb/>
逥輿駐罕嶽鎮淵渟睟容有穆賔儀式序授几肆筵因<lb/>
流波而成次蕙肴芳醴任激水而推移葆佾陳階金匏<lb/>
在席戚奏翹舞籥動邠詩召鳴鳥于弇州追伶倫于嶰<lb/>
谷發參差于王子𫝊妙靡于帝江正歌有闋羽觴無筭<lb/>
上陳景福之賜下獻南山之壽信凱燕之在藻知和樂<lb/>
于食苹桑榆之隂不居草露之滋方渥<lb/>
唐王勃秋日宴季處士宅序　庭前栁葉纔聴鳴蟬野外<lb/>
<pb n="KR3k0053_WYG_005-77a"/>
蘆花行看過雁數人之内幾度琴樽百年之中少時風<lb/>
月蘭亭有昔時之㑹竹林無今日之歡<lb/>
又上巳浮江宴序　兼以上巳芳節雲開勝地大江浩<lb/>
曠雲山紛糾出重城而振䇿下長浦而方舟林壑清其<lb/>
顧盼風雲蕩其懷抱于時序躔青律運啟朱明輕荑秀<lb/>
而郊戍青落花盡而亭臯晩丹鸎紫蝶候芳晷而騰姿<lb/>
早燕歸鴻俟迅風而㺯影巖暄蕙密野淑蘭滋弱荷抽<lb/>
紫踈萍泛緑于是儼松舲于石嶼停桂檝于璇潭指林<lb/>
<pb n="KR3k0053_WYG_005-77b"/>
岸而長懷出河洲而極睇妍粧炫服香驚北渚之風翠<lb/>
幙𤣥帷彩綴南津之霧若乃尋曲渚歴逥溪榜謳齊引<lb/>
漁歌互起飛沙濺石湍流百勢翠嶮丹崕岡巒萬色亦<lb/>
有銀鈎犯浪掛赬翼于文竿瓊轄乘波耀錦鱗于畫網<lb/>
鍾期在聴𤣥雲白雪之琴阮籍同歸紫桂蒼梧之酌既<lb/>
而遊盤興逺景促時淹野日照晴山烟送晩方披襟朗<lb/>
咏餞斜光于碧岫之前散髪髙吟對明月于青溪之下<lb/>
客懷既暢遊思遄征視泉石而如歸佇雲霞而有自昔<lb/>
<pb n="KR3k0053_WYG_005-78a"/>
周川故事初傳曲路之悲江甸名流始命山隂之筆蓋<lb/>
遵清轍共舒幽襟俾後之視今亦猶今之視昔<lb/>
又綿州北亭羣公宴序　離亭北望烟霞生故國之悲<lb/>
别舘南開風雨積他鄉之思于是蒼雲寡色白日無光<lb/>
沙塵起而桂浦昏鳬鴈下而蘆洲晩傍隣蒼野霜風橘<lb/>
柚之園斜枕碧潭直斷芙蓉之水<lb/>
宋之問奉勅從太平公主遊九龍潭尋安平王宴别序<lb/>
　籍桃花而聴時鳥累宿忘歸䕃芳樹而弄春泉窮年<lb/>
<pb n="KR3k0053_WYG_005-78b"/>
不厭衣冠車馬明日下于春山鸞鶴笙歌今宵共乎芳<lb/>
月隱淪可作將知心與事違城闕非遥終惜風流雲散<lb/>
下官少懷微尚早事靈丘踐疇昔之桃源留不能去攀<lb/>
君王之桂樹情可何之<lb/>
王勃夏日諸公見尋訪詩序　幽人待士非無北壁之<lb/>
書隱士迎賔自有西山之饌席門蓬巷佇髙士之來遊<lb/>
叢桂幽蘭喜王孫之相對山南花囿澗北松林黄雀至<lb/>
而清風生白鶴飛而蒼雲起停琴緑水仲長統之歡娛<lb/>
<pb n="KR3k0053_WYG_005-79a"/>
置酒青山郭子期之賔客<lb/>
駱賓王揚州看競渡序　夏日江干駕言臨眺於時桂<lb/>
舟始泛蘭棹初遊鼓吹咽江山綺羅蔽雲日便娟舞袖<lb/>
向渌水以全低飄颺歌聲聴清風而更逺是以臨波笑臉<lb/>
艷出浦之輕蓮映渚蛾眉麗穿波之半月靚粧舊飾此<lb/>
日争奇絃管相催兹辰特妙能使洛川逥雪猶賦陳思<lb/>
巫嶺行雲專稱宋玉凡諸同好請各賦詩<lb/>
王維暮春太師左丞相諸公于韋氏逍遥谷讌集序<lb/>
<pb n="KR3k0053_WYG_005-79b"/>
山有姑射人蓋方外海有蓬瀛地非宇下逍遥谷天都<lb/>
近者王官有之不廢大倫存乎小隱跡空同而身拖朱<lb/>
紱朝承明而暮宿青靄故可尚也　神臯藉其緑草驪<lb/>
山啟于朱户渭之美竹魯之嘉樹雲出其棟水源于室<lb/>
灞陵下連乎萊地新豐半入于冡林館層巔檻側徑師<lb/>
古節儉惟新丹堊巖谷先曙羲和不能信其時卉木後<lb/>
春勾芒不能一其令花逕窈窕蘅臯漣漪<hi>一作超忽</hi>驂御延<lb/>
佇于叢薄珮玉升降于蒼翠於是外僕告次獸人獻鮮<lb/>
<pb n="KR3k0053_WYG_005-80a"/>
樽以大罍烹用五鼎木器擁腫即天姿以為飾沼毛蘋<lb/>
蘩在山羞而可薦伶人在位曼姬始縠齊瑟慷慨于座<lb/>
右趙舞徘徊于白雲衮旒松風珠翠煙露日在濛汜羣<lb/>
山夕嵐猶有濯纓清歌據梧髙咏與松喬為伍是羲皇<lb/>
上人且三代之後而其君舜帝九服之内而其俗華胥<lb/>
上客則冠冕巢由主人則弟兄元愷合是四美同乎一<lb/>
時廢而不書罪在司禮竊賢楚傅常諧茅堂之居仰謝<lb/>
右軍忽序蘭亭之事蓋不獲命豈曰能賢<lb/>
<pb n="KR3k0053_WYG_005-80b"/>
王勃遊山廟序　雅厭城闕酷嗜江海常學仙經博渉<lb/>
道記知軒冕可以理隔鸞鳯可以術待而事親多衣食<lb/>
之虞登朝有聲利之迫清識滯于煩城仙骨摧于俗境<lb/>
嗚呼阮籍意踈嵇康體放有自來矣常恐運促風火身<lb/>
非金石遂令林壑交喪烟霞版蕩此僕所以懷泉塗而<lb/>
惴恐臨山河而歎息者也<lb/>
　　人部<hi>别</hi>
梁簡文帝餞别詩　行樂此南皮讌餞臨華池籜解篁<lb/>
<pb n="KR3k0053_WYG_005-81a"/>
開節花暗鳥迷枝窗隂隨影度水色帶風移徒命銜盃<lb/>
酒終成憫别離<lb/>
梁簡文帝傷離新體詩　傷離復傷離别後情鬱紆悽<lb/>
悽隱去棹憫憫愴還途還途意不申轉顧獨霑巾前驅<lb/>
經御宿後騎歴河漘朱旗翼還幰清笳送後塵落日斜<lb/>
飛蓋餘暉承畫輪栁影長横路槐枝深隱人桂宮夕掩<lb/>
銅龍扉甲舘霄垂雲母幃朧朧月色上的的夜螢飛草<lb/>
香襲余袂露灑霑人衣帶堞凌城雲亂聚排枝度葉鳥<lb/>
<pb n="KR3k0053_WYG_005-81b"/>
争歸盆中浮蟻不能酌琴間玉徽調别鶴别鶴千里别<lb/>
離聲絃調軫急心自驚試起登南樓還向華池遊前時<lb/>
篠生今欲合近日栽荷尚不抽猶是銜盃共賞處今兹<lb/>
對此獨生愁樓髙望曖曖山川自分態偃師雖北連轘<lb/>
轅已南背逺聴寂無聞遥瞻目有礙含毫意不迷長歎<lb/>
情無賴<lb/>
沈約送别友人詩　君東我亦西衘悲涕如霰浮雲一<lb/>
南北何由展言宴方作異鄉人贈子同心扇遥裔發海<lb/>
<pb n="KR3k0053_WYG_005-82a"/>
鴻連翩出簷燕春秋更去來參差不相見<lb/>
吳均同栁吳興烏亭集送栁舍人詩　河陽一悵望南<lb/>
浦送將歸雲山離晻曖花霧共依霏流連反舌喉下上<lb/>
陽禽飛桂舟無淹枻玉軫有離徽願君嗣蘭杜時拂東<lb/>
臯薇<lb/>
吳均同栁吳興何山集送劉餘杭詩　王孫重離别置<lb/>
酒峯之畿逶迤川上草參差澗裏薇輕雲紉逺岫細雨<lb/>
沐山衣簷端水禽息窗上野螢飛君隨緑波逺我逐清<lb/>
<pb n="KR3k0053_WYG_005-82b"/>
風歸<lb/>
吳均酬别江主簿屯騎詩　有客告將離贈言重蘭蕙<lb/>
泛舟當泛濟結交當結桂濟水有清源桂樹多芳根毛<lb/>
公與朱亥俱在信陵門趙瑟鳳凰柱吳醥金罍樽我有<lb/>
北山志留連為報恩夫君皆逸翮搏景復凌鶱白雲間<lb/>
海樹秋日暗平原寒蟲鳴趯趯落葉飛翻翻何用贈分<lb/>
首自有北堂萱<lb/>
吳均酬别詩　故人杯酒别天清明月亮露下寒草中<lb/>
<pb n="KR3k0053_WYG_005-83a"/>
風起秋江上衣染潺湲泣棹犯參差浪七首直千金七<lb/>
寶雕華壯生離何用表賴此持相餉<lb/>
朱超别劉孝先詩　疲疴積未瘳伏枕掩長愁復念夜<lb/>
分手江上值徂秋隂凝變逺色落葉泛寒流繁霜積曉<lb/>
䌫輕氷繞夜舟曵裾出兔苑引領望龍樓勿念荆臺側<lb/>
無為戚情遊<lb/>
王僧孺新林送劉之遴詩　斾轉黄山路舟纚白馬津<lb/>
送輪時合幰分驂各背塵常山喜臨岱隴頭悲望秦欲<lb/>
<pb n="KR3k0053_WYG_005-83b"/>
持漢中䇿還以寄征人<lb/>
范雲送沈記室夜别詩　桂水澄夜氣桂山清曉雲秋<lb/>
風兩鄉怨秋月千里分寒芝寧共採霜猿行獨聞捫蘿<lb/>
勿遺我折桂方思君<lb/>
范雲别詩　孤煙起新豐候鴈出雲中草低金城霧木<lb/>
下玉門風别君河初滿思君月屢空折桂衡山北摘蘭<lb/>
湘水東蘭摘心焉寄桂折意誰通<lb/>
陳徐陵别毛尚書詩　顧子厲風規歸來振羽儀嗟余今<lb/>
<pb n="KR3k0053_WYG_005-84a"/>
老病此别畏長離白馬君來哭黄泉我詎知徒勞脱寶<lb/>
劒空掛隴頭枝<lb/>
徐陵秋日别庾正員詩　征途愁轉斾連騎慘停鑣朔<lb/>
氣陵踈木江風送上潮青雀離帆逺朱鳶别路遥唯有<lb/>
當秋月夜夜上河橋<lb/>
周王褒别陸子雲詩　解䌫出南浦征棹且凌晨還看分<lb/>
手處唯餘送别人中流揺蓋影邊江落騎塵平湖開曙<lb/>
日細栁發新春滄波不可望行雲聊共因<lb/>
<pb n="KR3k0053_WYG_005-84b"/>
庾信别張洗馬樞詩　别席慘無言離愁兩相顧君登<lb/>
蘇武橋我見楊朱路關山負雪行河水乘氷渡顧子著<lb/>
朱鳶知余在𤣥兔<lb/>
陳江總别袁昌州詩　河梁望壟頭分手路悠悠徂年驚<lb/>
若電别日欲成秋黄鵠飛飛逺青山去去愁不言雲雨<lb/>
散更似東西流<lb/>
唐王勃餞韋兵曹詩　征驂臨野吹别袂慘江垂川霽浮<lb/>
烟斂山明落照移鷹風彫晩葉蟬露泫秋枝亭皋分逺<lb/>
<pb n="KR3k0053_WYG_005-85a"/>
望延想間雲涯<lb/>
王勃羈遊餞别詩　客心懸隴路遊子惓江干槿濃朝<lb/>
砌靜篠密夜窗寒琴聲銷别恨風景駐離歡寧覺山川<lb/>
逺悠悠旅思難<lb/>
楊烱送臨津房少府詩　岐路三秋别江津萬里長煙<lb/>
霞駐征蓋絃奏促飛觴階樹含斜日池風泛早凉贈言<lb/>
未終竟流涕忽霑裳<lb/>
楊烱送豐城王少府詩　愁結亂如麻長天照落霞離<lb/>
<pb n="KR3k0053_WYG_005-85b"/>
亭隱喬樹溝水浸平沙左尉才何屈東關望漸賖行看<lb/>
轉牛斗持此報張華<lb/>
楊烱送劉校書從軍詩　天將下三宮星門召五戎坐<lb/>
謀資廟畧飛檄佇文雄赤土流星劍烏號明月弓秋隂<lb/>
生蜀道殺氣繞湟中風雨何年别琴樽此日同離亭不<lb/>
可望溝水自西東<lb/>
盧照隣還京贈别詩　風月清江夜山水白雲朝萬里<lb/>
同為客三秋契不彫戲鳬分斷岸歸騎别髙標一去仙<lb/>
<pb n="KR3k0053_WYG_005-86a"/>
橋道還望錦城遥<lb/>
盧照隣送幽州陳參軍赴任寄呈鄉曲故老詩　薊北<lb/>
三千里關西二十年馮唐猶在漢樂毅不歸燕人同黄<lb/>
鶴逺鄉共白雲連郭隗池臺處昭王樽酒前故人當已<lb/>
老舊壑幾成田紅顔如昨日衰鬢似秋天西蜀橋應毁<lb/>
東周石尚全灞池水猶緑榆關月早圓塞雲初上鴈庭<lb/>
樹欲銷蟬送君之舊國揮涕獨澘然<lb/>
駱賔王送吳七遊蜀詩　日觀分齊壤星橋接蜀門桃<lb/>
<pb n="KR3k0053_WYG_005-86b"/>
花嘶别路竹葉㵼離樽夏去蘭猶老秋深栁尚繁霧銷<lb/>
山望迥風髙野聴喧勞歌徒欲奏贈别竟無言惟有當<lb/>
秋月空照野人園<lb/>
宗史别詩　别酒正參差乖情將陸離悵焉臨桂苑愍<lb/>
然瞻華池輕雲流惠彩時雨亂清漪耿耿追蘭徑悠悠<lb/>
結芳枝眷言終可託心寄方在斯<lb/>
盧照隣西使兼送孟學士南遊詩　地道巴陵北天山弱<lb/>
水東相看餘萬里共倚一征篷零雨悲王粲清樽别孔<lb/>
<pb n="KR3k0053_WYG_005-87a"/>
融徘徊聞夜鶴悵望待秋鴻骨肉胡秦外風塵關塞中<lb/>
惟餘劒鋒在耿耿氣成虹<lb/>
盧照隣還赴蜀中貽示京邑遊好詩　籞宿花初滿章<lb/>
臺栁向飛如何正此日還望昔多違悵别風期阻將乖<lb/>
雲㑹稀斂袵辭丹闕懸旗陟翠微野禽喧戍鼔春草變<lb/>
征衣囘顧長安道關山起夕霏<lb/>
駱賔王别李嶠詩　芳樽徒自滿别恨轉難勝客似遊<lb/>
江岸人疑上灞陵寒更承夜永凉景向秋澄離心何以<lb/>
<pb n="KR3k0053_WYG_005-87b"/>
贈自有玉壺氷<lb/>
陳子昂春夜别友人詩　銀燭吐青烟金樽對綺筵離<lb/>
堂思琴瑟别路遶山川明月隱髙樹長河没曉天悠悠<lb/>
洛陽道此㑹在何年<lb/>
宋之問漢江宴别詩　漢廣不分天舟移杳若仙秋虹<lb/>
映晚日江鶴㺯晴烟積水浮冠蓋揺風逐管絃嬉遊不<lb/>
可極留恨此山川<lb/>
宋之問渡吳江别王長史詩　倚棹望兹川銷魂獨黯<lb/>
<pb n="KR3k0053_WYG_005-88a"/>
然鄉連江北樹雲斷日南天劒别龍初没書成鴈不𫝊<lb/>
離舟意無限催渡復催年<lb/>
李白夜别張伍詩　吾多張公子别酌酣髙堂聴歌舞<lb/>
銀燭把酒輕羅霜横笛弄秋水琵琶彈陌桑龍泉解錦<lb/>
帶為爾傾千觴<lb/>
李白江夏别宋之悌詩　楚水秋若空遥將碧海通人<lb/>
分千里外興在一杯中谷鳥吟晴日江猿嘯晩風平生<lb/>
不下淚於此泣無窮<lb/>
<pb n="KR3k0053_WYG_005-88b"/>
岑參趙少尹南亭送鄭侍御歸東臺詩　江亭酒瓮香<lb/>
白靣繡衣郎砌冷蟲喧座簾疎雨到床鐘催離興急紘<lb/>
逐醉歌長關樹應先落隨君滿路霜<lb/>
陳子昂送客詩　故人洞庭去楊栁春風生相送河洲<lb/>
晩蒼茫别思盈白蘋已堪把緑芷復含榮江南多桂樹<lb/>
歸客贈生平<lb/>
陳子昂送别陶七詩　黄鶴烟雲去清江琴酒同離帆<lb/>
方楚越溝水復西東芙蓉生夏浦楊栁送春風明日相<lb/>
<pb n="KR3k0053_WYG_005-89a"/>
思處應對菊花叢<lb/>
李嶠送光禄劉主簿之洛詩　函谷雙崤右伊川二陜<lb/>
東仙舟窅將隔芳斚暫云同朋席餘歡盡文房舊侣空<lb/>
他鄉千里月岐路九秋風背櫪嘶班馬分洲呌斷鴻别<lb/>
後青山外相望白雲中<lb/>
李嶠餞駱四詩　平生何以樂斗酒夜相逢曲中驚别<lb/>
緒醉裏失愁容星月懸秋漢風霜入曙鐘明日臨溝水<lb/>
青山幾萬重<lb/>
<pb n="KR3k0053_WYG_005-89b"/>
徐彥伯餞唐州髙使君赴任詩　桐栢膺新命芝蘭惜<lb/>
舊遊鳴皋夜鶴在遷木早鶯求𫝊擁淮源路樽空灞水<lb/>
流落花紛送逺春色别離憂<lb/>
李適餞許州宋司馬赴任詩　國為休徵選輿因仲舉<lb/>
題山川襄野隔朋酒灞亭睽零雨征車警秋風别驥嘶<lb/>
離歌一曲罷愁向勿悽悽<lb/>
徐堅餞許州宋司馬赴任詩　舊許星車轉神京祖帳<lb/>
開斷煙傷别望寒雨送離杯辭燕依空逺賔鴻入聴哀<lb/>
<pb n="KR3k0053_WYG_005-90a"/>
分襟與秋氣日夕共悲哉<lb/>
宋之問送合宮蘇明府詩　鉉府誕英規公才天下知<lb/>
謂乘羔鴈族繼入鳳凰池赤縣求人隱青門起路岐翟<lb/>
迴車少别鳬化舄遥馳神哭周南境童歌豫北垂賢哉<lb/>
荀奉倩職衮佇來儀<lb/>
宋之問送楊六望赴金水詩　借問梁山道嶔岑幾<lb/>
萬重遥州刀作字絶壁劍為峯惜别路窮此留歡意不<lb/>
從憂來生白髪時晩愛青松勿以西南逺夷歌寖盛容<lb/>
<pb n="KR3k0053_WYG_005-90b"/>
台階有髙位寧復久臨卭<lb/>
宋之問送杜審言詩　臥病人事絶聞君萬里行河橋<lb/>
不相送江樹逺含情别路追孫楚維舟弔屈平可惜龍<lb/>
泉劒流落在豐城<lb/>
張九齡送别鄉人南還詩　橘柚南中煖桑榆北地隂<lb/>
何言榮落異因見别離心吾亦江鄉子思歸夢寐深聞<lb/>
君去水宿結思𣺌雲林牽綴從浮事遲逥謝所欽東南<lb/>
行舫逺秋浦念猿吟<lb/>
<pb n="KR3k0053_WYG_005-91a"/>
季明泛江送客詩　二月頻送客東津江欲平烟花山<lb/>
際重舟檝浪前輕淚逐勸盃落愁連吹笛生離筵不隔<lb/>
日那得易為情<lb/>
李白送袁明府任長江詩　别離楊栁青樽酒表丹誠<lb/>
古道攜琴去深山見峽迎暖風花繞樹秋雨草沿城自<lb/>
此長江内無因夜犬驚<lb/>
劉長卿送栁使君赴袁州詩　宜陽出守新恩至京口<lb/>
因家始願違五栁閉門髙士去三苗按節逺人歸月明<lb/>
<pb n="KR3k0053_WYG_005-91b"/>
江路聞猿斷花暗山城見吏稀惟有郡齋窗裏岫朝朝<lb/>
空對謝𤣥暉<lb/>
朱頎送竇參軍詩　城南送歸客舉酒對林巒喧鳥迎<lb/>
春囀風衣度雨寒桃花開翠幕栁色傍金鞍公子何時<lb/>
至無令芳草䦨<lb/>
張謂道林寺送莫侍御詩　何處堪留客香林隔翠微<lb/>
薜蘿通驛騎松竹挂朝衣霜引臺烏集風驚塔鴈飛飲<lb/>
茶勝飲酒聊以送君歸<lb/>
<pb n="KR3k0053_WYG_005-92a"/>
楊凝送客東歸詩　君向古營州春風戰地愁草青蒙<lb/>
别路栁亞拂孤樓人意傷難醉鸎啼咽不流芳菲只合<lb/>
樂離思返如秋<lb/>
陳羽西蜀送許中庸歸秦赴舉詩　春色華陽國秦人<lb/>
此别離驛樓横水影鄉落入花枝日暖鶯飛好山晴馬<lb/>
去遲劒門當石隘棧閣入雲危獨鶴心千里貧交酒一<lb/>
巵桂條攀偃蹇蘭葉藉參差旅夢驚蝴蝶殘芳怨子規<lb/>
碧霄今夜月惆悵上峨嵋<lb/>
<pb n="KR3k0053_WYG_005-92b"/>
髙適送柴司户充劉鄉判官之嶺外詩　嶺外資雄鎮<lb/>
朝端寵節旄月卿臨幕府星使出詞曹海對羊城闊山<lb/>
連象郡髙風霜驅瘴癘忠信渉波濤别恨隨流水交情<lb/>
脱寶刀有才無不適行矣莫徒勞<lb/>
王昌齡送季濯遊江東詩　清洛日夜漲微風引孤舟<lb/>
離傷便千里逺夢生江樓楚國橙橘暗吳門烟雨愁東<lb/>
南具今古歸望山雲秋<lb/>
劉眘虚海上送薛文學詩　日處歸且逺送君東悠悠<lb/>
<pb n="KR3k0053_WYG_005-93a"/>
滄溟千萬里日夜一孤舟曠望絶國所微茫天際愁有<lb/>
時近仙境不定若夢遊或見青山石孤舟百處秋前心<lb/>
方杳眇此路獨夷猶離别惜吾道波澤敬皇休春浮溪<lb/>
花逺思逐海水流日暮驪歌後永懷空滄洲<lb/>
劉長卿送嚴員外詩　春風倚棹闔閭城水國春寒隂<lb/>
復晴細雨濕衣看不見閒花落地聴無聲日斜江上孤<lb/>
帆影草緑湖南萬里情君去若逢相識問青袍今已悮<lb/>
儒生<lb/>
<pb n="KR3k0053_WYG_005-93b"/>
王勃秋晚入洛于畢公宅别道王宴序　既而神馳象<lb/>
外宴洽寰中白露下而南亭虚蒼烟生而北林晩鶢鶋<lb/>
始望不及牲牢麋鹿長懷非忘林藪先生負局倦城市<lb/>
之塵埃遊子横琴憶汀洲之杜若况乎迹不皆遂時不<lb/>
再來屬宸駕之方旋值羣公之畢從洛城風景此㑹無<lb/>
期戚里<hi>一作維嶺</hi>笙竽浮懽易盡仰雲霞而道意捨塵事而<lb/>
論心夏仲御之浮舟願乗春水張季鷹之命駕思動秋<lb/>
風䇿藜杖而非遥勅<hi>一作整</hi>柴車之有日青溪數曲幽人<lb/>
<pb n="KR3k0053_WYG_005-94a"/>
長往白雲萬里帝鄉難見安貞抱樸已甘心于下走全<lb/>
忠履道是所望于羣公倘心迹克諧去留咸遂廟堂多<lb/>
暇返身滄海之隅軒冕所辭廽首箕山之路尋赤松而<lb/>
見及泛黄菊以相從雖流水桃花時時失路而幽山桂<lb/>
樹往往逢人庶公子之來遊幸王孫之畢至茅君待客<lb/>
自有金壇王烈迎賔還開石架惟恐一丘風月侣山水<lb/>
而忘年三徑蓬蒿待公卿之來日<lb/>
宋之問袁侍御席餞永昌獨孤少府序　爾乃撰辰開<lb/>
<pb n="KR3k0053_WYG_005-94b"/>
宴考地疏筵落花覆沼懸藤掃砌竹林以清氣娛賔蘭<lb/>
畹以芳心愛客環坐三尺起君子之風祖道百壺酌賢<lb/>
人之酒去留交軫讌詠相喧管召魚樂杯薫鸎醉<lb/>
陳子昂金門餞東平序　昔者漢朝卿士供帳餞于東<lb/>
都晉國名賢傾城祖于西郊雖時稱盛觀而人非帝族東<lb/>
平紫微英胄朱邸天人藴岐嶷之瓌姿得山河之寶氣<lb/>
劉君愛士常致禮于幽人曹植論文每交歡于數子屬<lb/>
鑾輿拜日來朝太室之前玉檢停刋言返章華之路羣<lb/>
<pb n="KR3k0053_WYG_005-95a"/>
公以眷深王粲思邀祖道之歡下走以遇重荀慈謬奉<lb/>
芳筵之醴于時青陽二月黄鳥羣飛殘霞將落日交暉<lb/>
逺樹與孤烟共色江山萬里眇然荆楚之塗城邑三春<lb/>
去矣伊瀍之地既而朱軒不駐緑蓋行遥琴罇之清讌<lb/>
已疲珠玉之芳言未贈請各陳志以序離襟<lb/>
　　人部<hi>傷逝</hi>
唐杜甫八哀詩故司徒李公光弼　司徒天寶末北收晉陽<lb/>
甲胡騎攻吾城愁寂意不愜人安若泰山薊北斷右脅<lb/>
<pb n="KR3k0053_WYG_005-95b"/>
朔方氣乃蘇黎首見帝業二宫泣西郊九廟起頺壓未<lb/>
散河陽卒思明偽臣妾復自碣石來火焚乾坤獵髙視<lb/>
笑䘵山公又獻大㨗異王冊崇勲小敵信所怯擁兵鎮<lb/>
河汴千里初妥帖青蠅紛營營風雨秋一葉内省未入<lb/>
朝死淚終映睫大屋去髙棟長城掃遺堞平生白羽扇<lb/>
零落蛟龍匣雅望與英姿惻愴槐里接三軍晦光彩烈<lb/>
士痛稠疊直筆在史臣將來洗箱篋吾思哭孤冢南紀<lb/>
阻歸檝扶顛永蕭條未濟失利渉疲苶竟何人灑淚巴<lb/>
<pb n="KR3k0053_WYG_005-96a"/>
東峽<lb/>
又贈左僕射鄭國公嚴公武詩　鄭公瑚璉器華嶽金<lb/>
天晶昔在童子日已聞老成名嶷若大賢後復見秀骨<lb/>
清開口取將相小心事友生閲書百氏盡落筆四座驚<lb/>
歴職匪父任嫉邪常力争漢儀尚整肅胡騎忽縱横飛<lb/>
傳自河隴逢人問公卿不知萬乘出雪涕風悲鳴受詞<lb/>
劒閣道謁帝蕭關城寂寞雲臺仗飄颻沙塞旌江山少<lb/>
使者笳鼔凝皇情壯士血相視忠臣氣不平密論貞觀<lb/>
<pb n="KR3k0053_WYG_005-96b"/>
體揮發岐陽征感激動四極聯翩收二京西郊牛酒至<lb/>
原廟丹青明匡汲俄寵辱衛霍竟哀榮四登㑹府地三<lb/>
掌華陽兵京兆空栁色尚書無履聲羣鳥自朝夕白馬<lb/>
休横行諸葛蜀人愛文翁儒化成公來雪山重公去雪<lb/>
山輕記室得何遜韜鈐延子荆四郊失壁壘虚舘開逢<lb/>
迎堂上指圖畫軍中吹玉笙豈無成都酒憂國祇細傾<lb/>
時觀錦水釣問俗終相并意待犬戎滅人藏紅粟盈以<lb/>
兹報主願庶獲禆世程烱烱一心在沈沈二䜿嬰顏囘<lb/>
<pb n="KR3k0053_WYG_005-97a"/>
竟短折賈誼徒忠貞飛旐出江漢孤舟轉荆衡虚無馬<lb/>
融笛悵望龍驤塋空餘老賔客身上愧簮纓<lb/>
梁沈約悼亡詩　秋去三五月今秋還照梁今春蘭蕙草<lb/>
春來復吐芳悲哉人道異一謝永銷亡簾屏既毁撤帷<lb/>
席更施張遊塵掩虚座孤帳覆空牀萬事無不盡徒令<lb/>
存者傷<lb/>
陳何胥傷章公大將軍詩十萬横行罷三千白日新短<lb/>
簫應出塞長笛反驚隣槐庭慘芳樹舞閣思陽春所悲<lb/>
<pb n="KR3k0053_WYG_005-97b"/>
金谷妓坐望玉關人<lb/>
隋薛徳音悼亡詩　鳯樓簫曲斷桂帳瑟絃空畫梁纔照<lb/>
日銀燭已隨風苔生履跡處花没鏡塵中惟餘長簟月<lb/>
永夜何朦朧<lb/>
陳張正見傷韋侍讀詩　懷經侍北海藴義盛西河髙峯<lb/>
落迴照逝水役驚波栁下悲風急山陽秋氣多宿草摧<lb/>
書帶寒松脆女蘿無復華隂市空餘蒿里歌<lb/>
隂鏗和悼亡詩　畫梁朝日盡芳樹晩花辭忽以千金<lb/>
<pb n="KR3k0053_WYG_005-98a"/>
笑長作九泉悲鏡前塵劇粉機上網多絲户餘雙入燕<lb/>
牀有一空帷名香不可得詎見反魂時<lb/>
江總在陳旦解酲共哭顧舍人詩　獨酌一罇酒髙詠<lb/>
七哀詩何言蒿里别非復竹林期階荒鄭公草户閴董<lb/>
生帷人隨暮槿落客共晩鶯悲年鬢兩如此傷心詎幾<lb/>
時<lb/>
唐禇亮傷始平李少府正己詩　勞息本相循悲歡理自<lb/>
均誰能免𤣥夜惜爾正青春邁徳惟家寶生才諒國珍<lb/>
<pb n="KR3k0053_WYG_005-98b"/>
髙文綴翡翠茂學掩麒麟述作紛無已言談妙入神斷<lb/>
腸雖累月分手未盈旬輔嗣俄長徃顔生即短辰聲華<lb/>
滿昭代形影委窮塵禪草迴中使生芻引弔賔同遊秘<lb/>
府日方駕直城闉並拜黄圖右分曹清渭濵風期嵇呂<lb/>
好存沒范張親虚座懷王述遺篇慟景純精靈與豪翰<lb/>
千祀壽何人<lb/>
王勃傷裴録事喪子詩　蘭堦霜候早松露穸臺深魄<lb/>
散珠胎没芳銷玉樹沈露文晞宿草煙照慘平林焚芝<lb/>
<pb n="KR3k0053_WYG_005-99a"/>
空歎息流恨滿籝金<lb/>
盧照隣哭明堂裴主簿詩　締歡三十載通家數百年<lb/>
潘楊稱代穆秦晉忝姻連風雲洛陽道花月茂陵田相<lb/>
悲復相樂交騎共交筵始謂調金鼎如何掩玉泉黄公<lb/>
酒壚處青眼竹林前故琴無復雪新樹但生煙遽痛蘭<lb/>
襟斷徒令寶劍懸客散同秋葉人亡似夜川送君一長<lb/>
慟松臺路幾千<lb/>
盧照隣同崔録事哭鄭員外詩　文學秋天逺郎官星<lb/>
<pb n="KR3k0053_WYG_005-99b"/>
位尊伊人表時彥飛譽滿司存楚席光文雅瑶山侍討<lb/>
論鳳詞陵漢閣龜辨罩周園已陪東岳駕將逝北溟鯤<lb/>
如何萬化盡空歎九飛魂白馬西京驛青松北海門夜<lb/>
臺無曉箭朝奠有虚樽一代儒風沒千年隴霧昏梁山<lb/>
送夫子湘水弔王孫僕本多悲泪沾裳不待猨聞君絶<lb/>
絃曲吞恨更無言<lb/>
鄭愔哭郎著作詩　詩禮康成學文章賈誼才已年人<lb/>
得夢庚日鳥為災書草藏天閣琴聲入夜臺荒階羅駮<lb/>
<pb n="KR3k0053_WYG_005-100a"/>
蘚虚座網浮埃白馬賔徒散青烏隴隧開空憐門下客<lb/>
懷舊幾遲逥<lb/>
趙彥昭哭僕射鄂公楊再思詩　兩揆光天秩三朝奉<lb/>
帝熈何言集大鳥忽此喪元龜坐歎公槐落行聞宰樹<lb/>
萎壑舟今已去寧有濟川時<lb/>
王維過山居哭沈居士詩　楊朱來此哭桑户返於真<lb/>
獨自成千古依然舊四隣閒簷喧鳥雀故榻滿埃塵曙<lb/>
月孤鶯轉空山五栁春野花愁對客泉水咽迎人善卷<lb/>
<pb n="KR3k0053_WYG_005-100b"/>
明時隱黔婁在日貧逝川嗟爾命丘井歎吾身前後徒<lb/>
言隔相悲詎幾晨<lb/>
杜甫哭嚴僕射歸櫬詩　素幔隨流水歸舟返故京老<lb/>
親如夙昔部曲異平生風送蛟龍雨天長驃騎營一哀<lb/>
三峽暮遺後見君情<lb/>
又哭李尚書之芳詩　漳濵與蒿里逝水竟同年欲挂<lb/>
留徐劔猶逥憶戴船相知成白首此别間黄泉風雨嗟<lb/>
何及江河涕泫然修文思管輅奉使失張騫史閣行人<lb/>
<pb n="KR3k0053_WYG_005-101a"/>
在詩家秀句傳客亭鞍馬絶旅櫬網蟲懸復魄昭丘逺<lb/>
歸魂素滻偏樵蘇封塟地喉舌罷朝天秋色凋春草王<lb/>
孫若箇邊<lb/>
劉長卿雙峯下哭故人李宥詩　憐君孤塚寄雙峯埋<lb/>
骨窮泉復幾重白露空沾九原草青山獨閉數株松圖<lb/>
書經亂知何在妻子移家失所從惆悵東皋却歸去人<lb/>
生無處更相逄<lb/>
又哭張員外繼詩　慟哭鍾陵下東流與别離二星來<lb/>
<pb n="KR3k0053_WYG_005-101b"/>
不返雙劍沒相隨獨繼先賢傳誰刋有道碑故園荒峴<lb/>
曲旅櫬寄天涯白簡曽連拜滄洲毎共思撫存憐齒稚<lb/>
歎逝顧身衰泉壤成終古雲山若在時秋風隣笛發寒<lb/>
日寢門悲世難愁歸路家貧緩塟期舊賔傷未散夕臨<lb/>
咽恒遲自此辭張邵何由見戴逵獨聞山吏部流涕訪<lb/>
孤兒<hi>公與夫人相次没於共州</hi>
衞象傷李端詩　才子浮生促泉臺此路賖官卑揚執<lb/>
㦸年少賈長沙人去門栖鳥災成酒誤虵唯餘封禪草<lb/>
<pb n="KR3k0053_WYG_005-102a"/>
留在茂陵家<lb/>
劉禹錫哭呂衡州時余方謫居詩　一夜霜風凋玉芝<lb/>
蒼生絶望士林悲空懷濟世安人畧不見男婚女嫁時<lb/>
遺草一函歸太史旅墳三尺近要離朔方徙嵗行當滿<lb/>
欲為君刋第二碑<lb/>
元稹傷呂衡州詩　鵰鶚生難敵沈檀死更香兒童喧<lb/>
巷市羸老哭碑堂鴈起沙汀暗雲連海氣黄祝融峯上<lb/>
月幾照北人喪<lb/>
<pb n="KR3k0053_WYG_005-102b"/>
白居易哭皇甫七郎中詩　志業過𤣥晏詞華似禰衡<lb/>
多才非福禄薄命是聰明不得人間壽還留身後名渉<lb/>
江文一首便可敵公卿<lb/>
賈島哭孟郊詩　身死聲名在多應萬古傳寡妻無子<lb/>
息破宅帶林泉塜近登山道詩隨過海船故人相弔後<lb/>
斜日下寒天<lb/>
張祜哭汴州陸大夫詩　利劍太堅操何妨㧞一毛寃<lb/>
深陸機霧憤積伍員濤直道非無驗明時不録勞誰當<lb/>
<pb n="KR3k0053_WYG_005-103a"/>
青史上卒為顯詞褒<lb/>
許渾傷馮秀才詩　旅塟不可問茫茫西隴頭水雲青草<lb/>
濕山月白楊愁琴信有時罷劍傷無處留淮南舊烟月<lb/>
孤棹又逄秋<lb/>
又傷楊攀處士詩　先生憂道不憂貧白髪終為不仕<lb/>
身嵇阮沒來無酒客應劉亡後少詩人山前月照荒墳<lb/>
曉溪上花開舊宅春昨夜囘舟更惆悵至今鐘磬滿南<lb/>
鄰<lb/>
<pb n="KR3k0053_WYG_005-103b"/>
又傷李秀才詩　曾醉笙歌日正遲醉中相送易相期<lb/>
菊花滿地人亡後菰葉連天客過時琴倚舊窗塵漠漠<lb/>
劍埋新塚草離離河陽酒熟平生事更向東流奠一巵<lb/>
李洞弔膳曹從叔郎中詩　華省支殘俸寒齋辦祭稀<lb/>
安墳對白閣買石折朱衣蜀客彈琴哭江鷗入宅飛帆<lb/>
吹佳句逺不獨徧王畿<lb/>
鄭谷弔禮部常員外序詩　臘雪初晴共舉盃便期攜<lb/>
手上春臺髙情惟怕酒不滿長慟可悲花正開曉奠鶯<lb/>
<pb n="KR3k0053_WYG_005-104a"/>
啼殘漏在風幃燕覓舊巢來杜陵荒草年年緑醉魄吟<lb/>
魂無復回<lb/>
陳陶哭王賛府詩　白水流今古青山送死生驅馳三<lb/>
楚掾倐忽一空名金玉埋皋壤芝蘭哭弟兄龍頭孤後<lb/>
進鵬翅失前程愁變風雲色悲連鼓角聲落星辭聖代<lb/>
寒夢閉佳城伊昔來江邑從容副國英徳踰棲棘美公<lb/>
亞飲氷清大厦亡孤直羣儒憶老成白駒悲里巷梁木<lb/>
慟簮纓隴遂添新草珠還滿舊籝蒼蒼難可問原上晩<lb/>
<pb n="KR3k0053_WYG_005-104b"/>
烟横<lb/>
崔珏哭李商隱詩　成紀星郎字義山適歸髙壤抱長<lb/>
歎詞林枝葉三春盡學海波瀾一夜乾風雨已吹燈燭<lb/>
滅姓名長在齒牙寒只應物外攀琪樹便著蜺裳上綘<lb/>
壇<lb/>
周朴哭陳庾詩　繫馬向山立一杯聊奠君野煙孤客<lb/>
路寒草故人墳琴韻歸流水詩情寄白雲日斜休哭後<lb/>
松韻不堪聞<lb/>
<pb n="KR3k0053_WYG_005-105a"/>
又哭李端詩　三年剪拂感知音哭向青山永夜心竹<lb/>
在曉烟孤鳳去劒荒秋水一龍沈新墳日落松聲小舊<lb/>
宅春殘草色深不及此時親執紼石門遥想淚沾襟<lb/>
元姚燧丞相塔喇哈追封淇陽王制　改為改作緇衣何<lb/>
賴乎武桓拜後拜前赤舄未慚于周魯方歌功于清廟<lb/>
倐委魄于𤣥閭豈意少者沒而老者存益信神難明而<lb/>
理難測憐乃公獨傷于漠北誓爾後均胙乎淇陽嗚呼何<lb/>
但上下床盡餘子可束之髙閣如失左右手慨正人不<lb/>
<pb n="KR3k0053_WYG_005-105b"/>
作于下泉<lb/>
梁簡文帝與湘東王令　威明昨宵奄復殂化甚可痛<lb/>
傷其風韻遒上神丰標映千里絶迹百尺無枝文辯縱<lb/>
横才學優贍跌宕之情彌逺濠梁之氣特多斯實俊民<lb/>
也一爾過隟永歸長夜金刀掩芒長淮絶涸去嵗冬中<lb/>
已傷劉子今兹寒孟復悼王生俱往之傷信非虗説<lb/>
劉孝儀從弟喪上東宮啟　自碣宮陪宴釣臺從幸攀<lb/>
附鱗翼三十餘載茫昧與善一旦長辭劒匿光芒璧碎<lb/>
<pb n="KR3k0053_WYG_005-106a"/>
符采躬揺神筆親動妙思雖毎想南皮書憶阮瑀行經<lb/>
北館歌悼子侯不足擬此深仁齊兹舊愛<lb/>
梁簡文帝南康簡王薨上東宮啟　常願陪承甲館同<lb/>
奉畫堂預得西苑賦文北場旋食豈謂不幸獨隔昭世<lb/>
異林有悲飛鳴斯切伏惟殿下愛睦恩深常棣天篤北<lb/>
海云亡騎傳餘藁東平告盡驛問留書嗚呼此恨復在<lb/>
兹日<lb/>
梁元帝荅晉安王書　志異雙鸞之集遽切四鳥之悲<lb/>
<pb n="KR3k0053_WYG_005-106b"/>
松茂栢悦夙昔歡抃芝焚蕙歎今用嗚咽<lb/>
劉峻重答劉治書　劉侯既重有斯難值余有天倫之<lb/>
蹙竟未之致也尋而此君長逝化為異物緒言餘論藴<lb/>
而莫傳或有自其家得而示余者余悲其音徽未沫而<lb/>
其人已亡青簡尚新宿草將列泫然不知涕之無從也<lb/>
隙駟不留尺波奄逝而秋菊春蘭英華靡絶故存其梗<lb/>
槩更酬其㫖若使墨翟之言無爽宣室之談有徵冀東<lb/>
平之樹望咸陽而西靡蓋山之泉聞絃歌而赴節但懸<lb/>
<pb n="KR3k0053_WYG_005-107a"/>
劒空隴有恨如何<lb/>
任昉王文憲集序　皇朝軫慟儲鉉傷情有識銜悲行路<lb/>
掩泣豈直舂者不相工女寢機而已哉故痛深衣冠悲<lb/>
纒教義豈非功深砥礪道邁舟航沒世遺愛古之益友<lb/>
周庾信擬連珠　蓋聞營魄不反燐火宵飛時遭獵夜之<lb/>
兵或斃空亭之鬼是以射聲營之風雨時有寃魂廣莫<lb/>
郡之隂寒偏多夜哭<lb/>
庾信思舊銘序　至于東首告辭西陵長往山陽車馬<lb/>
<pb n="KR3k0053_WYG_005-107b"/>
望别郊門潁川賓客遥悲私路嵇叔夜之山亭尚多楊<lb/>
栁王子猷之舊徑唯餘竹林王孫塟地方為長樂之宮<lb/>
烈士埋魂即是將軍之墓昔嘗歡宴風月留連追憶平<lb/>
生宛然心目　麟亡星落月死珠傷瓶罄罍恥芝焚蕙<lb/>
歎　所望鐘沈徳水聲出風雲劒沒豐城氣連牛斗<lb/>
孀機嫠緯獨鳳<hi>一作鶴</hi>孤鸞閨深夜靜風髙月寒生平已<lb/>
矣懷舊何期匣中絃絶隣人笛悲<lb/>
庾信周故大將軍趙公墓銘　言尋聴訟猶見寒棠還<lb/>
<pb n="KR3k0053_WYG_005-108a"/>
顧空營唯餘衰栁<lb/>
唐李商隠為李郎中祭舅竇端州文　銅梁改秩錦里經<lb/>
時人去而琴臺壞棟文移而石室摧基劉𢎞之重銘葛<lb/>
廟王商之更立嚴祠　詎言渭水之乖離竟絶西州之<lb/>
出入<lb/>
　　人部<hi>烈女</hi>
晉書烈女傳論　夫三才分位室家之道克隆二族交<lb/>
歡貞烈之風斯著振髙情而獨秀魯冊于是飛華挺峻<lb/>
<pb n="KR3k0053_WYG_005-108b"/>
節而孤標周篇于焉騰茂徽烈兼邵柔順無愆隔代相<lb/>
望諒非一緒然則虞興媯汭夏盛塗山有娀有㜪廣隆<lb/>
殷之業大姙大姒衍昌姬之化馬鄧恭險<hi>險作儉</hi>漢朝推<lb/>
徳宣昭懿淑魏代揚芬斯皆禮極中闈義殊月室者矣<lb/>
至若恭姜誓節孟母求仁華率傳而經齊樊授規而霸<lb/>
楚譏文伯于奉劒讓子發于分菽少君之從約禮孟光<lb/>
之符隱志既昭婦則且擅母儀<lb/>
宋謝莊孝武宣貴妃誄　𤣥丘烟煴瑶臺降芬髙唐渫<lb/>
<pb n="KR3k0053_WYG_005-109a"/>
雨巫山鬱雲誕發蘭儀光啟玉度望月方娥瞻星比婺<lb/>
毓徳素里棲景宸軒處麗絺綌出懋蘋蘩修詩賁道稱<lb/>
圖照言翼訓姒幄賛軌堯門綢繆史館容與經闈陳風<lb/>
緝藻臨彖分微游藝殫數撫律窮幾躊躇冬愛怊悵秋<lb/>
暉展如之華實邦之媛<lb/>
唐張説延州豆盧使君萬泉縣主薛氏神道碑　貞孝義<lb/>
烈之傳吉凶賔祭之儀一聞成誦紘綖紃組之制湆芼<lb/>
醖羞之品一見懸解至乃鶴廻清泛蠶聚崩雲月韻玫<lb/>
<pb n="KR3k0053_WYG_005-109b"/>
砧花穠綵樹婦人能事咸臻妙焉　蘭行彰信于閨門<lb/>
蕙風滿盈于邦國<lb/>
又裴太尉母夫人神道碑　有任姒之徳班左氏之才<lb/>
聖后臨朝召入宮闕拜為御正中宗踐祚歸養私門嵗<lb/>
時致禮媧皇<hi>集作后</hi>補天進參十亂少康嗣夏退叶三從<lb/>
晉朝公卿列拜虞潭之母周官音注近同韋逞之家<lb/>
周庾信譙國公夫人步陸孤氏墓誌銘　七徳含章四<lb/>
星連曜敬愛天情言容禮典九日登髙作銘秋菊三元<lb/>
<pb n="KR3k0053_WYG_005-110a"/>
告始或誦春椒年十有四聘于譙國友其琴瑟愈恭節<lb/>
儉之心伐其條枚實秉憂勤之徳鄴地登髙之錦自濯<lb/>
江波平陽採桑之津躬勞蠶月　星機北轉日轡西廽<lb/>
陽泉伏氣隂律沈灰鶴辭吳市鳳去秦臺神光離合燈<lb/>
影徘徊雙流反塟百兩廽旌少女離位夫人去城帷堂<lb/>
野設帳殿郊營山川竒事風月無情揺落丘隴荒凉封<lb/>
域樹樹秋聲山山寒色草短逾平松長轉直節墳方固<lb/>
園陵永植<lb/>
<pb n="KR3k0053_WYG_005-110b"/>
又周趙國公夫人紇豆陵氏墓誌銘　河西斗絶觀津<lb/>
孤起章武賢臣安豐貴仕木樓千仞金山萬里紹慶邢<lb/>
姨基昌宋子施衿趙北待姆秦南紘綖禮數褕狄騑驂<lb/>
義超江汜仁流葛覃玉筐迎燕金籠助蠶敬愛純深端<lb/>
莊淑問有光國史無形喜愠舉案外恭停機下訓馨馥<lb/>
于蘭年華于蕣風雨消散神靈離絶婺女還星姮娥歸<lb/>
月左楹夕奠髙堂朝發空揚凌波更無逥雪下平曰隰<lb/>
髙平曰原西臨火井北望塞門猶垂雉服尚駕魚軒平<lb/>
<pb n="KR3k0053_WYG_005-111a"/>
原忽矣天道何言山廽地市路沒滕城松悲鶴去草亂<lb/>
螢生新雲别起舊月孤明賢墳永式節隴常貞<lb/>
又周安冒公夫人鄭氏墓誌銘　三星在户百兩言歸<lb/>
䖍恭内政榮曜中闈承姑奉盥訓子停機桑園蠶績錦<lb/>
室鸞飛珩璜節歩藻火文衣巴水幽咽猿鳴斷絶月落<lb/>
珠傷春枯桂折趙瑟長辭秦簫永别貞姬掩隧節女封<lb/>
墳洛濵無月荆臺失雲鳥悲傷聴松聲愴聞千年遂古<lb/>
百代餘芬<lb/>
<pb n="KR3k0053_WYG_005-111b"/>
又周冠軍公夫人烏石蘭氏墓誌銘　人世風煙山川<lb/>
超忽陵陂青麥儻逢貞女之墳隴首白楊或表賢姬之<lb/>
墓　三星麗天五岳鎮地禮有其秩人居其位燕趙多<lb/>
竒山川雄氣挺兹令淑惟此含章玉生庭照蘭開室香<lb/>
邢姨褧服宋子河魴百兩言歸九儀從聘褕狄七彩軒<lb/>
車六命鼎室辭親槐庭賛政世為閲水人成大夢迥帳<lb/>
山門移燈泉洞金棗長含銀蠶永送香填栢槨路閉松<lb/>
城悲鸞獨影雄劒孤鳴留連趙瑟悽愴秦笙<lb/>
<pb n="KR3k0053_WYG_005-112a"/>
又周大傅鄭國公夫人鄭氏墓誌銘　夫有安世之貴<lb/>
躬服浣濯子有文伯之尊無忘機杼<lb/>
又儀同松滋公拓䟦兢夫人尉遲氏墓誌銘　昔西河<lb/>
女子值九節之菖蒲東海婦人得三山之芝草無由再<lb/>
遇悲矣如何<lb/>
又冠軍伯柴烈李夫人墓誌銘　妻者齊也謂嫁曰歸<lb/>
三星夜照百兩朝飛褕狄有典容禮無違台庭等秩侯<lb/>
服同衣子奉母儀夫聞家政七族承和九閨連慶紛帨<lb/>
<pb n="KR3k0053_WYG_005-112b"/>
恭肅温凊孝敬杼秉秋成蠶隨春令年華未落電影先<lb/>
過徒飱日氣空飲天河星凋玉井月揜金波虞淵落日<lb/>
薤露哀歌寂寞虚奠荒凉象設幽隴龜封重泉蟻結秋<lb/>
色悽愴松聲斷絶百年何幾歸于此别<lb/>
又彭城公夫人爾朱氏墓誌銘　玉臺貞氣金河仙液<lb/>
蔡中郎之女子早聴色絲謝太傅之閨門先揚麗則<lb/>
巫山南眺逢暮雨於瑶姬華嶽西臨降明星於玉女動<lb/>
合詩禮言成軌則晨昏展敬事極於移天蘋藻挈誠義<lb/>
<pb n="KR3k0053_WYG_005-113a"/>
申於中饋女郎砧石響明月而思秋風織婦機牀聴寒<lb/>
蛩而催絡緯用曹大家之明訓執宋伯姬之貞節加以<lb/>
心依八覺理㑹三空遊智刃於檀林泛仙舟于法海機<lb/>
神獨照嘿言象而無施空有兼忘束筌蹄而不用　銀<lb/>
臺竊藥想奔月而何年玉釡煎香思返魂而無日<lb/>
唐張説司屬主簿博陵崔訥妻劉氏墓誌銘　璇室載蘭<lb/>
蕙林層秀喈喈黄鳥豔豔清月明詩説禮竊比諸生茂<lb/>
行淵心實稱士女及鳳飛啟繇夫婦盡琴瑟之和鷄鳴<lb/>
<pb n="KR3k0053_WYG_005-113b"/>
咸纚舅姑移喬梓之敬友愛洽乎姒媦任恤周乎姻戚<lb/>
豈惟禮備澄羃工深機杼固以能循法度宜其室家矣<lb/>
又上邽縣君李氏墓誌銘　帷堂而哭有敬姜之禮擇<lb/>
鄰而處有孟母之教入閭俟信有諸婦之期出言成章<lb/>
有衆女之誡　鏡下穸臺衣緘泉笥壠煙不散松風長<lb/>
起<lb/>
又鄧國夫人墓誌銘　家芳淑女國茂賢妃具瞻四德<lb/>
旁通八徽歩幛馳辨連環定機調絃魚躍弄杼鴛飛<lb/>
<pb n="KR3k0053_WYG_005-114a"/>
陳子昻袁州參軍李府君妻張氏墓誌銘　青松摧抑<lb/>
哀斷女蘿之心丹節孤髙終守栢舟之誓而府君食先<lb/>
人之徳無厚生之財夫人徇黔婁之貞闕丹臺之產孀<lb/>
居永日蓬首終年處貧素而彌堅保幽芳而不昩　令<lb/>
儀有穆惠問無諠敦雅志于詩書婉娩情於琴瑟若乃<lb/>
母師酒食之儀女工纂組之繁莫不總制清衷𢎞宣懿<lb/>
則茂蘋蘩之雅韻協沼沚之芳猷雖古稱敬姜詩云淑<lb/>
女論容比徳殆無以過<lb/>
<pb n="KR3k0053_WYG_005-114b"/>
王維工部楊尚書夫人王氏墓誌銘　事姑至孝旁穆<lb/>
六姻為母深慈均養七子<lb/>
又汧陽郡太守王公夫人成氏墓誌　世有明訓家無<lb/>
遺徳蕙心紈質豈曰師成螓首蛾眉抑惟天與同雲降<lb/>
雪常聞栁絮之詩獻嵗發春即賦椒花之頌言事舅姑<lb/>
宜其家室寢門纔闢筓六珈而問安擊鐘未晞具八籩<lb/>
而獻饋染朱與緑不愆公子之衣采藻及蘋有甚季姜<lb/>
之祭魚軒翟茀為諸侯之夫人鳴珮垂環對具國之君<lb/>
<pb n="KR3k0053_WYG_005-115a"/>
子綺跡寓目助選賢人青帳藩身用酬髙論誡良人之<lb/>
從田不嘗原獸訓愛子之為政遂返池魚言成大家之<lb/>
書行為衆婦之法至於彈琴製賦纂組攻書具舉百事<lb/>
之能仍居四徳之外<lb/>
　<lb/>
　<lb/>
　<lb/>
　<lb/>
<pb n="KR3k0053_WYG_005-115b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　古儷府卷五<lb/>
</p>
<p>
</p>
  </div>
</body>
</text>
</TEI>
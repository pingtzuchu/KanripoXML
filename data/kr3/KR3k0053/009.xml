<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>古儷府卷九</head> <lb/>
    <p>
<pb n="KR3k0053_WYG_009-1a"/>
欽定四庫全書<lb/>
　古儷府卷九<lb/>
　　　　　　　　　　　　明　王志慶　編<lb/>
　　文學部<hi>經典總</hi>
太學壁經賦　國家誕敷文命建學崇政置六經於屋<lb/>
壁作羣儒之龜鏡剪遺文以辨謬俾雅誥以詳正是以<lb/>
儒業益敷皇風載盛斆學既闡廓宇斯分飾素壁而照<lb/>
月搆丹梁而結雲於是集青衿之侣延鴻都之羣貞八<lb/>
<pb n="KR3k0053_WYG_009-1b"/>
索起三墳採典謨之淪翳次編簡之繽紛稽古至今從<lb/>
百家之正義歸真背偽俾四海之同文於是博考羣臣<lb/>
宣明舊典既蝌斗之互缺亦魚魯之相舛依鳥跡而難<lb/>
從訪蛇形而莫辨定茲金簡規程邈之隸書遵彼古文<lb/>
參史籀之大篆然後命鍾張之藝詔文學之官界四壁<lb/>
以繩直揮五色之毫端粲爾其彩昭然可觀雖一勞之<lb/>
克定乃千載之不刋<lb/>
太學剏置石經賦　由是雕鎪之功備矣文質之義昭<lb/>
<pb n="KR3k0053_WYG_009-2a"/>
然鑿寒光而嶄嶄迭映駢古色而字字相宣儼彼貞規<lb/>
韞玉之姿益壯窮諸墨妙崩雲之勢彌堅　旁分鳥跡<lb/>
且非精衛之銜來逺映天光有若媧皇之補出<lb/>
許堯佐五經閣賦　於是六籍咸萃百代無遺恭儉之<lb/>
敎比事之辭虞夏商周之五典國風雅頌之四詩旣精<lb/>
微之與廣博莫不森羅而在茲文移蝌斗之質字别魯<lb/>
魚之疑軸星攢而花散帶蜺舒而草滋櫺檻風來動芸<lb/>
香之苾苾綺疏日映見鉛槧之纍纍覽彼縑緗請披記<lb/>
<pb n="KR3k0053_WYG_009-2b"/>
𫝊或崇其臺以邀非望之福或邃其榭以逞荒怠之讌<lb/>
未若事惟師古政以化成樸斵之勤每弛怠於儒學黼<lb/>
藻之飾不加賁於檐楹<lb/>
李端送耿拾遺使江南括圖書詩　驅𫝊草連天凉風<lb/>
滿樹蟬將過夫子宅亦問孝㢘船漢史收三篋周書採<lb/>
百篇别來將有淚不是怨流年<lb/>
劉勰宗經　尚書則覽文如詭而尋理即暢春秋則觀<lb/>
辭立曉而訪義方隱　故論説詞序則易統其旨詔䇿<lb/>
<pb n="KR3k0053_WYG_009-3a"/>
章奏則書發其源賦頌歌贊則詩立其本銘誄箴祝則<lb/>
禮總其端紀傳移檄則春秋為根並窮髙以樹表極逺<lb/>
以啟疆所以百家騰躍終入環内者也若禀經以製式<lb/>
酌雅以富言是仰山而鑄銅煑海而為鹽也<lb/>
李令琛書史百家　日月經天星辰助其明耀江河紀<lb/>
地畎澮資其廣深俱麗於乾綱同歸於坤<hi>一作坎</hi>軸況六<lb/>
經旣出百子並騖萬卷五車七畧四部組織仁義琢磨<lb/>
道德雖非全璧之珍亦是連珠之寳當有求書之官逺<lb/>
<pb n="KR3k0053_WYG_009-3b"/>
探禹穴近開汲塜之文具修蠧簡或隂陽不謬朱紫自<lb/>
分仲任叢殘之譏並非通論稚川翡翠之喻實得大方<lb/>
豈重以芟夷加之翦截敢申直筆以塞異端則有百兩<lb/>
之篇張霸所喜七分之術京房獨精陳農訪天下之書<lb/>
荀朂决塜中之䇿識二簡者束皙觀四轍者穆王京兆<lb/>
耆舊之篇創於光武陳留神仙之傳起自阮蒼劉向修<lb/>
孝子之圖梁鴻首逸人之記<lb/>
　　文學部<hi>經</hi>
<pb n="KR3k0053_WYG_009-4a"/>
梁簡文帝請右將軍朱异奉述制旨易義表　疑闗永<lb/>
闢踰𢎞農之洞啟辭河旣吐邁龍門之已鑿<lb/>
宋洪邁謝賜御書周易表　法始四營莫辨乎易文兼五<lb/>
典皆聚此書續東魯之韋編發先秦之竹簡意廣大而<lb/>
莫測辭灝噩以難窺其在累朝以為古訓顧宣帝立梁<lb/>
丘之學豈革荄茲之談彼明皇覩洪範之篇徒改陂頗<lb/>
之字未有留神乙夜探賾前經刪妄論於九師掇微言<lb/>
於四代寫之㡘帙示於縉紳體飛動於龍鸞義昭回於<lb/>
<pb n="KR3k0053_WYG_009-4b"/>
日月月將日就彰聖學於祇勤墨妙筆精竦侯籓之瞻<lb/>
戴　識際道真行髙世表垂衣裳而致治盖取乾坤廣<lb/>
視聽以御圖一似堯禹故此躬行之至見於心畫之間<lb/>
敎兼備於臣隣賜不殊於中外秘書深刻已參神化之<lb/>
孝經方國咸頒逺陋漢光之手札<lb/>
孔穎達周易正義序　夫易者象也爻者效也聖人有<lb/>
以仰觀俯察象天地而育羣品雲行雨施效四時以生<lb/>
萬物若用之以順則兩儀序而百物和若行之以逆則<lb/>
<pb n="KR3k0053_WYG_009-5a"/>
六位傾而五行亂故王者動必則天地之道不使一物<lb/>
失其性行必協隂陽之宜不使一物受其害故能彌綸<lb/>
宇宙酬酢神明宗社所以無窮風聲所以不朽非夫道<lb/>
極𤣥妙孰能與於此乎斯乃乾坤之大造生靈之所益<lb/>
也若夫龍出於河則八卦宣其象麟傷於澤則十翼彰<lb/>
其用業資九聖時歴三古及秦亡金鏡未墜斯文漢理<lb/>
珠囊重興儒雅其傳易者西都則有丁孟京田東都則<lb/>
有荀劉馬鄭大體更相祖述非有絶倫唯魏世王輔嗣<lb/>
<pb n="KR3k0053_WYG_009-5b"/>
之注獨冠古今所以江左諸儒並傳其學河北學者罕<lb/>
能及之<hi>已上易</hi>
孔穎達尚書正義序　夫書者人君辭誥之典右史記<lb/>
言之策古之王者事總萬幾發號出令義非一揆或設<lb/>
教以馭下或展禮以事上或宣威以肅震曜或敷和而<lb/>
散風雨得之則百度惟貞失之則千里斯謬樞機之發<lb/>
榮辱之主絲綸之動不可不慎所以辭不茍出君舉必<lb/>
書欲其昭法誡慎言行也其泉源所漸基於出震之君<lb/>
<pb n="KR3k0053_WYG_009-6a"/>
黼藻斯彰郁乎如雲之后勲華揖讓而典謨起湯武革<lb/>
命而誓誥興先君宣父生於周末有至德而無至位修<lb/>
聖道以顯聖人芟煩亂而翦浮辭舉宏綱而撮機要上<lb/>
斷唐虞下終秦魯時經五代書總百篇採翡翠之羽毛<lb/>
㧞犀象之牙角罄荆山之石所得者連城窮漢水之濵<lb/>
所求者照乗巍巍蕩蕩無得而稱郁郁紛紛於斯為盛<lb/>
斯乃前言往行足以垂法將來者也暨乎七雄已戰五<lb/>
精未聚儒雅與深穽同埋經典共積薪俱燎漢氏大濟<lb/>
<pb n="KR3k0053_WYG_009-6b"/>
區宇廣求遺逸採古文於金石得今書於齊魯　但古<lb/>
文經雖然早出晚始得行其辭富而備其義𢎞而雅故<lb/>
復而不厭久而愈亮江左學者咸悉祖焉近至隋初始<lb/>
流河朔其為正義者蔡大寳巢猗費甝顧彪劉焯劉炫<lb/>
等焯乃織綜經文穿鑿孔穴詭其新見異彼前儒非險<lb/>
而更為險無義而更生義　斯乃鼓怒浪於平流震驚<lb/>
飈於靜樹使教者煩而多惑學者勞而少功過猶不及<lb/>
良為此也炫嫌焯之煩雜就而刪焉雖復微稍省要又<lb/>
<pb n="KR3k0053_WYG_009-7a"/>
好改張前義義更太畧辭又過華雖為文筆之善乃非<lb/>
開奬之路<hi>已上書</hi>
梁簡文帝請尚書左丞賀琛奉述制旨毛詩義表　東<lb/>
魯夢周窮茲刪採西河紹魏著彼纘述叶星辰而建詩<lb/>
觀斗儀而命禮以為陳徐雅頌膏肓匪一燕韓篇什痼<lb/>
疾多端北海鄭君徒逢箋釋南郡太守空為異序庶令<lb/>
中和永播碩學知宗大胥負師國子咸紹孝敬之德化<lb/>
洽天下多識之風道行比屋<hi>已上詩</hi>
<pb n="KR3k0053_WYG_009-7b"/>
宋景德二年頒行公羊傳勑　國家欽崇儒術啟廸化<lb/>
源眷六籍之垂文實百王之取法著於緗素皎若丹青<lb/>
乃有前修詮其奥義為之疏釋播厥方來頗索隱於微<lb/>
言用撃蒙於後學流傳旣久譌舛遂多爰命校讎俾從<lb/>
刋正歴歲時而盡瘁探簡䇿以惟精載嘉稽古之功允<lb/>
助好文之理宜從雕印以廣頒行<lb/>
春秋第一問　孔聖屬詞丘明同恥裁成義類比事繫<lb/>
年居體元之前已有先傳在獲麟之後尚列餘經豈脱<lb/>
<pb n="KR3k0053_WYG_009-8a"/>
簡之難徴復絶筆之云誤子産遺愛也而賂伯石叔向<lb/>
遺直也而戮叔魚吳季札附子臧而吳衰宋宣公捨與<lb/>
夷而宋亂陣為鵝鸛戰豈捷於魚麗詛以犬雞信寜優<lb/>
於牛耳子<hi>集有之字</hi>所習也為予言之<lb/>
左氏傳第一道　問魯史之文先師用明於王道漢武<lb/>
之代左氏不列於學官誠義例之可觀<hi>集作徵</hi>終誣豔而<lb/>
多失鳳凰啟兆陳氏不得不昌鸜鵒成謡季氏不得不<lb/>
叛旣未然而前定於立教而謂何同恥釋經豈其如是<lb/>
<pb n="KR3k0053_WYG_009-8b"/>
夏五之闕雖繫月而何嫌艮八之占於兼山為何象因生因<lb/>
諡未詳命氏之殊德命類命請數制名之義<hi>集作一</hi>生旣<lb/>
充賦無辭説經<lb/>
吕溫代國子陸博士進集註春秋表　庻因儀鳳之辰<lb/>
永洗獲麟之恨　憫世降而托始於東遷悲道窮而絶<lb/>
筆於西狩一十二公之事炳若日星二百餘年之權凜<lb/>
乎衮鉞道名分於一統為斷例於五經　操典禮命討<lb/>
之權謹王伯夏夷之辨　傳之者失短失俗而失誣擬<lb/>
<pb n="KR3k0053_WYG_009-9a"/>
之者或僭或亂而或散　子夏不能措詞元凱猶其成<lb/>
癖<lb/>
齊謝朓謝隋王賜左傳啟　昭晰殺靑近發中汗恩勸<lb/>
挾冊慈朂下帷脁未睹山笥早懵河籍業謝專門説非<lb/>
章句庻得旣困而學括羽瑩其䝉心家藏賜書籝金耻<lb/>
其貽厥披覽神勝吟諷知厚<lb/>
晉范甯春秋穀梁傳序　昔周道衰陵乾綱絶紐禮壞<lb/>
樂崩彞倫攸斁弑逆簒盜者國有淫縱破義者比肩是<lb/>
<pb n="KR3k0053_WYG_009-9b"/>
以妖災因釁而作民俗染化而遷隂陽為之愆度七曜<lb/>
為之盈縮川岳為之崩竭鬼神為之疵厲故父子之恩<lb/>
缺則小弁之刺作君臣之禮廢則桑扈之諷興夫婦之<lb/>
道絶則谷風之篇奏骨肉之親離則角弓之怨彰君子<lb/>
之路塞則白駒之詩賦　幽王以暴虐見禍平王以微<lb/>
弱東遷征伐不由天子之命號令出自權臣之門故兩<lb/>
觀表而臣禮亡朱干設而君權喪下陵上替僭逼理極<lb/>
天下蕩蕩王道盡矣孔子覩滄海之横流於是就太師<lb/>
<pb n="KR3k0053_WYG_009-10a"/>
而正雅頌因魯史而修春秋列黍離於國風齊王德於<lb/>
邦君所以明其不能復雅政化不足以被羣后也　該<lb/>
二儀之化育贊人道之幽變舉得失以彰黜陟明成敗<lb/>
以著勸誡拯頽綱以繼三五鼓芳風以扇逰塵一字之<lb/>
褒寵踰華衮之贈片言之貶辱過市朝之撻德之所助<lb/>
雖賤必申義之所抑雖貴必屈故附勢匿非者無所逃其<lb/>
罪潛德獨運者無所隱其名信不易之宏軌百王之通<lb/>
典也　春秋之傳有三而為經之旨一臧否不同褒貶<lb/>
<pb n="KR3k0053_WYG_009-10b"/>
殊致盖九流分而微言隱異端作而大義乖左氏以鬻<lb/>
拳兵諫為愛君文公納幣為用禮穀梁以衛輒拒父為<lb/>
尊祖不納子紏為内惡公羊以祭仲廢君為行權妾母<lb/>
稱夫人爲合正以兵諫為愛君是人主可得而脅也以<lb/>
納幣為用禮是居喪可得而婚也以拒父為尊祖是為<lb/>
子可得而叛也以不納子紏為内惡是仇讎可得而容<lb/>
也以廢君為行權是神器可得而闚也以妾母為夫人<lb/>
是嫡庻可得而齊也　漢興以來瓌望碩儒各信所習<lb/>
<pb n="KR3k0053_WYG_009-11a"/>
是非紛錯凖裁靡定故有父子異同之論石渠分爭之<lb/>
說廢興由於好惡盛衰繼之辨訥斯盖非通方之至理<lb/>
誠君子之所歎息也左氏豔而富其失也誣穀梁清而<lb/>
婉其失也短公羊辨而裁其失也俗若能富而不誣清<lb/>
而不短裁而不俗則深於其道者也<hi>已上春秋并三傳</hi>
梁簡文帝謝勑賫中庸講疏啟　若睹𤣥珪如觀金板<lb/>
洽日九披流光照灼慶雲五色垂彩氤氲　周武上聖<lb/>
問五行於箕子宣尼照極訪六儛於萇𢎞未有懸鏡獨<lb/>
<pb n="KR3k0053_WYG_009-11b"/>
曉仰均神鑑方知始畫八卦風羲有慙正名百物軒轅<lb/>
為陋<lb/>
唐歐陽詹大學博士講禮記記　没階雲來即席鱗居<lb/>
攢弁如星連襟成帷公先申有禮之本次陳用禮之要<lb/>
正三代損益得失定百家疏義長短鎔乎作者之意注<lb/>
乎學者之耳河傾於懸風落於天淸泠灑蕩幽逺無泥<lb/>
所昧鏡徹於靈臺所疑氷釋於心泉<lb/>
禮記第二問　三代之弊或樸或薄六經之失或愚或<lb/>
<pb n="KR3k0053_WYG_009-12a"/>
誣夫以殷周之理道詩書之述作施於風俗豈皆有所<lb/>
未至耶輟祭納書誠為追逺執戈桃茢無乃傷恩何二<lb/>
者之相反耶兩楹坐奠歎有切於宗子九齡魂交數能<lb/>
移於與爾何二者之不一耶山節藻棁豚肩狐裘皆大<lb/>
夫也又何相逺耶檀弓袒免子游衰麻何如直諒而忠<lb/>
告之耶各以經對<hi>已上三禮</hi>
唐明皇孝經序　嗟乎夫子没而微言絶異端起而大<lb/>
義乖況冺絶於秦得之者皆煨燼之末濫觴於漢傳之<lb/>
<pb n="KR3k0053_WYG_009-12b"/>
者皆糟粕之餘故魯史春秋學開五傳國風雅頌分為<lb/>
四詩去聖逾逺源流益别近觀孝經舊註蹖駁尤甚至<lb/>
於迹相祖述殆且百家業擅專門猶將十室希升堂者<lb/>
必自開户牖攀逸駕者必騁殊軌轍是以道隱小成言<lb/>
隱浮偽且傳以通經為義義以必當為主至當歸一精<lb/>
義無二安得不翦其繁蕪而撮其樞要也韋昭王肅先<lb/>
儒之領袖虞翻劉邵抑又次焉劉炫明安國之本陸澄<lb/>
譏康成之註在理或當何必求人今故特舉六家之異<lb/>
<pb n="KR3k0053_WYG_009-13a"/>
同㑹五經之旨趣約文敷暢義則昭然分註錯經理亦<lb/>
條貫寫之琬琰庶有補於將來且夫子談經志取垂訓<lb/>
雖五孝之用則别而百行之源不殊是以一章之中凡<lb/>
有數句一句之内意有兼明具載則文繁略之又義闕<lb/>
今存於疏用廣發揮<lb/>
晉郭璞爾雅序　夫爾雅者所以通詁訓之指歸敘詩<lb/>
人之興詠總絶代之離詞辨同實而殊號者也誠九流<lb/>
之津涉六藝之鈐鍵學覽者之潭奥摛翰者之華苑也<lb/>
<pb n="KR3k0053_WYG_009-13b"/>
　盖興於中古隆於漢氏豹䑕旣辨其業亦顯英儒贍<lb/>
聞之士洪筆麗藻之客靡不欽玩耽味為之義訓璞不<lb/>
揆檮昧少而習焉復綴集異聞㑹萃舊說考方國之語<lb/>
采謡俗之志錯綜樊孫博闗羣言剟其瑕礫搴其蕭稂<lb/>
事有隱滯援據徵之其所易了闕而不論别為音圖用<lb/>
袪未寤輒復擁篲清道企望塵躅者以將來君子為亦有<lb/>
涉乎此也<lb/>
宋孫奭孟子正義序　夫總羣聖之道者莫大乎六經<lb/>
<pb n="KR3k0053_WYG_009-14a"/>
紹六經之教者莫尚乎孟子自昔仲尼旣没戰國初興<lb/>
至化陵遲異端並作儀衍肆其詭辨楊墨飾其淫辭遂<lb/>
致王公納其謀以紛亂於上學者循其踵以蔽惑於下<lb/>
猶洚水懷山時盡昏墊繁蕪塞路孰可芟夷惟孟子挺<lb/>
名世之才秉先覺之志㧞邪樹正髙行厲辭𨗳王化之<lb/>
源以救時弊開聖人之道以斷羣疑其言精而贍其旨<lb/>
淵而通致仲尼之敎獨尊於千古非聖賢之倫安能至<lb/>
於此乎<hi>已上雜經</hi>
<pb n="KR3k0053_WYG_009-14b"/>
　　文學部<hi>史</hi>
裴松之上三國志注表　臣聞智周則萬物自賔鑒逺<lb/>
則物無遺照雖盡性窮微深不可識至於緒餘所寄則<lb/>
必接乎粗迹是以體備之量猶曰好察邇言畜德之厚<lb/>
在於多識往行　壽書銓序可觀事多審正誠㳺覽之<lb/>
苑囿近世之嘉史然失在於畧時有所脱漏臣奉旨尋<lb/>
詳務在周悉上搜舊聞旁摭遺逸按三國雖歴年不逺<lb/>
而事闗漢晉首尾所涉出入百載注記紛錯每多舛互<lb/>
<pb n="KR3k0053_WYG_009-15a"/>
其壽所不載事宜存録者則罔不畢取以補其缺或同<lb/>
說一事而辭有乖雜或出事本異疑不能判並皆抄内<lb/>
以備異聞若乃紕繆顯然言不附理則隨違矯正以懲<lb/>
其妄其時事當否及夀之小失頗以愚意有所論辨自<lb/>
就撰集已垂期月寫校始訖謹封上呈竊惟繢事以衆<lb/>
色成文蜜蠭以兼采為味故能使絢素有章甘踰本質<lb/>
臣實頑乏顧慙二物雖自罄勵分絶藻繪旣謝淮南食<lb/>
時之敏又微狂簡斐然之作淹留無成祗穢翰墨不足<lb/>
<pb n="KR3k0053_WYG_009-15b"/>
以上酬聖旨少塞愆責愧懼之深若墜淵谷<lb/>
宋曾公亮進新唐書表　竊惟唐有天下幾三百年其<lb/>
君臣行事之始終所以治亂興衰之迹與其典章制度<lb/>
之英宜其粲然著在簡册而紀次無法詳畧失中文采<lb/>
不明事實零落盖又百有五十年然後得以發揮幽昧<lb/>
補輯闕亡黜正偽謬克備一家之史以為萬世之傳成<lb/>
之至難理若有待　以為商周以來為國長久惟漢與<lb/>
唐而不幸接乎五代衰世之士氣力卑弱言淺意陋不<lb/>
<pb n="KR3k0053_WYG_009-16a"/>
足以起其文而使明君賢臣雋功偉烈與夫昏虐賊亂<lb/>
禍根罪首皆不得暴其善惡以動人耳目誠不可以垂<lb/>
勸戒示久逺甚可歎也乃因邇臣之有言適契上心之<lb/>
所憫於是云云並膺儒學之選悉發秘府之藏俾之討<lb/>
論共加刪定凡十有七年成二百二十五卷其事則增<lb/>
於前其文則損於舊至於名篇著目有革有因立傳紀<lb/>
實或增或損義類凡例皆有依據纎悉綱條具載别録<lb/>
臣公亮典司事領徒費日月誠不足以成大典稱明詔<lb/>
<pb n="KR3k0053_WYG_009-16b"/>
<hi>歐陽修宋祁范鎮王疇宋敏求吕夏卿劉義叟</hi>
司馬光進資治通鑑表　伏念臣性識愚魯學術荒踈<lb/>
凡百事為皆出人下獨於前史粗常盡心自幼至老嗜<lb/>
之不厭每患遷固以來文字繁多自布衣之士讀之不<lb/>
徧况於人主日有萬幾何暇周覽臣嘗不自揆欲刪削<lb/>
冗長舉撮機要取闗國家興衰係生民休戚善可為法<lb/>
惡可為戒者為編年一書使先後有倫精粗不雜私家<lb/>
力薄無由可成伏遇英宗皇帝資睿知之性敷文明之<lb/>
<pb n="KR3k0053_WYG_009-17a"/>
治思歴覽古事用恢張大猷爰詔下臣俾之編集臣夙<lb/>
昔所願一朝獲伸踴躍奉承惟懼不稱先帝仍命自選<lb/>
辟官屬於崇文院置局許借龍圖天章閣三館秘閣書<lb/>
籍賜以御府筆墨繒帛及御前錢以供菓餌以内臣為<lb/>
承受眷遇之隆近古莫及不幸書未進御先帝違棄羣<lb/>
臣陛下紹膺大統欽承先志寵以冠序錫之嘉名每開<lb/>
經筵常令進讀臣雖頑愚荷兩朝知待如此其厚隕身<lb/>
喪元未足報塞茍知力所及豈敢有違㑹差知永興軍<lb/>
<pb n="KR3k0053_WYG_009-17b"/>
以衰疾不任治劇乞就冗官陛下俯從所欲曲賜容養<lb/>
差判西京留守御史臺提舉嵩山崇福宫前後六任仍<lb/>
聽以書局自隨給之禄秩不責職業臣既無他事得以<lb/>
研精極慮窮竭所有日力不足繼之以夜徧閱舊史傍<lb/>
採小説簡牘盈積浩如淵海抉擿幽隱較計毫釐上起<lb/>
戰國下終五代凡一千三百六十二年修成二百九十<lb/>
四卷又畧舉事目年經國緯以備檢尋為目錄三十卷<lb/>
又參羣書評其同異俾歸一塗為考異三十卷合三百<lb/>
<pb n="KR3k0053_WYG_009-18a"/>
五十四卷自治平開局迨今始成嵗月淹久其間牴牾<lb/>
不敢自保罪負之重固無所逃重念臣違離闕庭十有<lb/>
五年雖身處於外區區之心朝夕寤寐何嘗不在陛下<lb/>
左右顧以駑蹇無施而可是以專事鉛槧用酬大恩庻<lb/>
竭涓塵少禆海岳臣今筋骸癯瘁目視昏近齒牙無幾<lb/>
神識衰耗目前所為旋踵遺忘臣之精力盡於此書伏<lb/>
望陛下寛其妄作之誅察其願忠之意以清閒之燕時<lb/>
賜省覽監前世之興衰考當今之得失嘉善矜惡取是<lb/>
<pb n="KR3k0053_WYG_009-18b"/>
捨非足以懋稽古之盛德躋無前之至治俾四海羣生<lb/>
咸蒙其福則臣雖委骨九泉志願永畢矣<lb/>
李燾進續通鑑長編表　臣竊聞司馬光之作資治通<lb/>
鑑也先使其寮採摭異聞以年月日時為叢目叢目旣<lb/>
成乃修長編唐三百年范祖禹實掌之光謂祖禹長編<lb/>
寜失於繁無失於畧今唐紀取祖禹之六百卷刪為八<lb/>
十卷是也臣今所纂義例悉用光所創立錯綜銓次皆<lb/>
有依憑顧臣此書詎可便謂續資治通鑑姑謂續資治<lb/>
<pb n="KR3k0053_WYG_009-19a"/>
通鑑長編可也旁采異聞補實錄正史之闕畧參求真<lb/>
是破巧説偽辨之紛紜益以昭明祖宗之豐功盛德區<lb/>
區小忠或在可録　紀一祖八宗之盛德至善義寜止<lb/>
於百篇聚九朝三世之各見殊聞事必傳於兩説惟折<lb/>
諸聖廼得其真臣網羅收拾垂四十年綴葺穿聨踰一<lb/>
千卷牴牾何敢自保精力幾盡此書非仰托大君之品<lb/>
題懼難逃衆人之指目漢孝宣稱制决疑故事最髙於<lb/>
甘露我神考錫名冠序治鑑莫毁於元符豫席恩言比<lb/>
<pb n="KR3k0053_WYG_009-19b"/>
迹先正臣死且不朽<lb/>
元歐陽𤣥進宋史表　臣等編劘分局彚萃為書起自<lb/>
東都迄於南渡紀載餘三百載始終纔一再期考夫建<lb/>
隆淳化之經營景定咸平之潤色慶厯皇祐以忠厚羙<lb/>
風化元豐熙寜以聰明紊憲章馴致紹聖紛紜崇寜荒<lb/>
亂治忽昭陳於方册操存實本於宫庭若乃建炎紹興<lb/>
之圖存乾道淳熙之保乂正直用則人存政舉邪佞進<lb/>
則臣辱主憂光寜之朝僅守宗社理度之世日蹙封疆<lb/>
<pb n="KR3k0053_WYG_009-20a"/>
顧乃拘信使以渝盟納叛臣而侵境由姦權之擅命啟<lb/>
事釁以召兵厥後瀛國歸朝吉王航海齊亡而訪王蠋<lb/>
乃存秉節之臣楚滅而諭魯公堪矜守禮之國載惟貞<lb/>
元之㑹合屬當泰道之熙明衆言殽亂於當時大誼昭<lb/>
宣於今日矧先儒性命之説資聖代表章之功先理致<lb/>
而後文辭崇道德而黜功利書法以之而矜式彞倫賴<lb/>
是而匡扶雖微董狐直筆之可稱庻逃司馬寡識而輕<lb/>
信至若論其有弊亦惟斷以至公大槩聲容盛而武備<lb/>
<pb n="KR3k0053_WYG_009-20b"/>
衰論建多而成効少且辭之煩簡以事而文之今古以<lb/>
時舊史之傳述旣多雜記之蒐羅又廣於是參是非而<lb/>
去取權豐約以損增事嚴敢計於疾徐日積亦虞於玩<lb/>
愒臣等忝司當揆實預提綱周詢在局之言靡不究心<lb/>
乃職第述作之才有限而報効之志無窮倘垂清燕之<lb/>
觀尚助緝熙之益曰若帝堯曰若帝舜惟聖心稽古之<lb/>
功鑒于有夏鑒于有殷乃臣子告君之道<lb/>
栁虬上周太祖書　且著述之人宻書其事縱能直筆<lb/>
<pb n="KR3k0053_WYG_009-21a"/>
人莫之知何止物議横生亦自異端互起故班固致受<lb/>
金之名陳壽有求米之論著漢魏者非一氏造晉史者<lb/>
至數家後代紛紜莫知凖的<lb/>
唐羅衮謝監修相公啟　固以時屬叡文事當修舉列<lb/>
聖之青編再輯盛朝之鴻藻將鋪是宜對季札以歌唐<lb/>
求孟堅而述漢然後可以昭彰一代舄奕千齡如衮之<lb/>
才非此之任誠欲奉身而退瀝懇以辭無傷棫樸之風<lb/>
自適輪轅之用　一家之言莫就空慕馬遷三國之志<lb/>
<pb n="KR3k0053_WYG_009-21b"/>
未聞實慙陳壽　乍簪筆於宸軒復和鉛於綸閣中書<lb/>
肄入寜同著作之郎相府依棲乃類司徒之掾分誠已<lb/>
過恩亦太隆既辭讓以難諧但憂兢而㒺寘穀梁清婉<lb/>
休校力於短長王隱混淆預甘心於譏誚<lb/>
劉知幾史通斷限篇　若四裔本係種落所興北貊起<lb/>
自淳維南蠻出於槃瓠髙句麗以鼈橋獲濟吐谷渾因<lb/>
馬鬭徙居諸如此説者求之厯代何書不有而作之者<lb/>
曾不知前撰已著而後修宜輟遂乃百世相傳一字無<lb/>
<pb n="KR3k0053_WYG_009-22a"/>
改盖駢指在手不加力於千鈞附贅居身非廣形於七<lb/>
尺為史之體有若於斯茍濫引他事豐其部帙以此稱<lb/>
博異乎吾黨之所聞<lb/>
　　文學部<hi>子</hi>
梁劉勰諸子　至鬻熊知道而文王諮詢餘文遺事錄<lb/>
為鬻子子自肇始莫先於茲及伯陽識禮而仲尼訪<lb/>
問爰序道德以冠百氏然則鬻惟文友李實孔師聖賢<lb/>
並世而經子異流矣逮及七國力政俊乂蠭起孟軻膺<lb/>
<pb n="KR3k0053_WYG_009-22b"/>
儒以罄折莊周述道以翺翔墨翟執儉确之教尹文課<lb/>
名實之符野老治國於地利騶子養政於天文申商刀<lb/>
鋸以制理鬼谷唇吻以䇿勲尸佼兼總於雜術青史曲<lb/>
綴以街譚承流而枝附者不可勝筭並飛辨以馳術饜<lb/>
禄而餘榮矣暨於暴秦烈火勢炎崐岡而煙燎之毒不<lb/>
及諸子逮漢成普思子政讎校於是七略芬菲九流鱗萃<lb/>
殺青所編百有八十餘家矣迄今魏晉作者間出讕言<lb/>
兼存璅語必錄類聚而求亦充箱照軫矣　研夫荀孟<lb/>
<pb n="KR3k0053_WYG_009-23a"/>
所述理懿而辭雅管晏屬篇事覈而言練列禦冦之書<lb/>
氣偉而采奇鄒子之説心奢而辭壯墨翟隨巢意顯而<lb/>
語質尸佼尉繚術通而文鈍鶡冠綿綿亟發深言鬼谷<lb/>
渺渺每環奥義情辨以澤文子擅其能辭約而精尹文<lb/>
得其要眘到析宻理之巧韓非著博喻之富呂氏鑒逺<lb/>
而體周淮南泛採而文麗斯則得百氏之華彩而辭氣<lb/>
文之大畧也<lb/>
　　文學部<hi>集</hi>
<pb n="KR3k0053_WYG_009-23b"/>
盧照隣駙馬都尉喬君集序　痛乎王澤旣竭諸侯為<lb/>
麋鹿之塲帝圖伊梗天下作豺狼之國秦人一㓕舊章<lb/>
大愚黔首羣書赴火化崑岳之髙煙儒士投坑變蓬萊<lb/>
之巨壑樂沈於海河間王初睠睠於古篇禮適諸夷齊<lb/>
叔孫乃區區於綿蕝<lb/>
又南陽公集序　含毫顧盼漢家之城闕風烟逸韻縱<lb/>
横秦地之林泉魚鳥黄山羽獵幾奏瓊篇汾水樓船參<lb/>
聞寳思南津弔屈去逐蒼梧之雲西路悲昂來挽葱巖<lb/>
<pb n="KR3k0053_WYG_009-24a"/>
之雪江湖廊廟造次不忒其儀沙塞朝廷顛沛必歸於<lb/>
漢是使名流俱至親翰闐門愛客相尋雞談滿席嚶嚶<lb/>
好鳥花欲白兮栁將菲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>逰魚蓮欲紅兮蘋可望緑<lb/>
樽恒湛齊閣臨霞綺札逾新園亭坐月<lb/>
　　文學部<hi>政書</hi>
唐吕温代百寮進農書表　臣聞不愛牲玉祈穀于圜<lb/>
丘可以致誠未足以勸農躬秉耒耜籍田於千畝可以<lb/>
示勸未足以教人必也殷天地之和順隂陽之理利其<lb/>
<pb n="KR3k0053_WYG_009-24b"/>
器用精厥法式行之而不倦動之而不勞四海靡而風<lb/>
行百姓迷其日用𢎞我政本實惟農書伏惟睿聖文武<lb/>
皇帝陛下德茂生成道光慈儉捐金而寳穀菲食而粒<lb/>
人考堯典以授時稽禹貢而任土潔粢盛而大事在祀<lb/>
銷劍㦸而盡力為農豐年屢薦於郊歌嘉瑞繼書於國<lb/>
史而不自滿假惟懷永圖每至獻歲載陽仲春初吉俯<lb/>
察土膏之候仰視晨正之祥經始歲功𨗳揚生德徵有<lb/>
司之舊典奉先后之遺文深居穆淸親覽奥妙匪崇朝<lb/>
<pb n="KR3k0053_WYG_009-25a"/>
而盡更田畞不出户而遍洽人情見捽草坯土之艱知<lb/>
寒耕熱耘之苦宸心感念甽畞昭蘇一歎而時雨先飛<lb/>
三復而春雷自起臣等業慙學稼禄過代耕親承務本<lb/>
之風日奉在勤之訓三時不害觀玉燭於氤氲九扈孔<lb/>
修賀生靈於富庻<lb/>
唐栁宗元進農書表　平秩東作虞書立制俶載南畞<lb/>
周雅垂文此皆奉天時以授人盡地力而豐食　惟新<lb/>
令節益厲農功旣立典於可傳每陳書而作則耕鑿之<lb/>
<pb n="KR3k0053_WYG_009-25b"/>
利敷帝力於嘉謨稼穡之難動天心而睿覽勤勞率下<lb/>
超邁古先<lb/>
曾鞏謝賜唐六典表　繼貞觀之造邦維開元之稱治<lb/>
財成唐典本庻務於尚書則象周官綴舊聞於經禮行<lb/>
之當世垂及方來　接五聖之休期振千齡之絶業號<lb/>
令風采卑秦漢而不言綱紀文章體唐虞而特起爰因<lb/>
廣覽俯逮遺編俾加鏤板之傳賜及在廷之士　竊典<lb/>
故之緒餘少禆寡陋審官儀之委曲益勵疲駑<lb/>
<pb n="KR3k0053_WYG_009-26a"/>
竇儀進刑統表　虞帝聰明始恤刑而御物漢髙豁達<lb/>
先約法以臨人盖此丹書輔於皇極禮之失則刑之得<lb/>
作於涼而弊於貪百王之損益相因四海之凖繩斯在<lb/>
如銜勒之持逸駕猶郛郭之域羣居　哀矜在念欽恤<lb/>
為懷網欲自宻而踈文務從微而顯乃詔執事明啟刑<lb/>
書俾自我朝彌隆大典貴體時之寛簡使率土以遵行<lb/>
國有常科吏無敢侮　刑統前朝創始羣彦規為貫彼<lb/>
舊章采綴已從於撮要屬茲新造發揮愈合於執中<lb/>
<pb n="KR3k0053_WYG_009-26b"/>
幸偶文明謬參憲法金科奥妙比虧洞達之能丹筆重<lb/>
輕徒竊討論之寄將塵睿覽唯俟嚴誅<lb/>
上官儀為李秘書上祖集表　臣聞漢朝中葉陳農求<lb/>
訪於圖書魏厯初基袁渙請收於篇籍遂使容臺增餙<lb/>
丹府載輝雅道照於前古風流被於末裔陛下睿德緯<lb/>
天神功光表截海班朔益地延圖垂衣視典探羣玉之<lb/>
幽賾虚已緣情動兼金之歌咏由是芸香秘室青簡具<lb/>
陳璧水上庠漆書咸集<lb/>
<pb n="KR3k0053_WYG_009-27a"/>
宋陳瓘進四明尊堯集表　畎畝愛君精誠雖至芻蕘<lb/>
議政迂濶難行葵向不習而常傾芹陋敢期於得獻獨<lb/>
因睿斷許貢危衷　愚公老矣益堅平險之心精衛𦕈<lb/>
然未捨填波之願殁而後已志不可踰望雖隔於戴盆<lb/>
夢不忘於馳闕丹誠上格天語遥詢要觀尊主之恭緩<lb/>
議奸時之罪　天大普容日明徧照覽熈豐記動之史<lb/>
倣虞夏採詩之官咨輿議於多方證私書之百毁舜纂<lb/>
堯緒孜孜乎善繼之勤武廣文聲斤斤乎丕承之羙茲<lb/>
<pb n="KR3k0053_WYG_009-27b"/>
所謂一人之慶可以得萬國之歡　宣宗當紹獻之時<lb/>
寜容德裕之奮語武帝以述景為事忍事馬遷之短辭<lb/>
父子至情古今一揆不懲謗史之罪則何以謝過於宗<lb/>
廟不毁坐像之悖則何以示順於華夷國是方强勢難<lb/>
遽改大器至重要在深思庻乎苖莠之分始於冠履之<lb/>
辨至羙成於剛健大患生乎因循儒宗數人自是一家<lb/>
之説聖主獨斷乃為我宋之休天心篤愛之甚明人情<lb/>
企想而有待<lb/>
<pb n="KR3k0053_WYG_009-28a"/>
　　文學部<hi>説</hi>
顧況戴氏廣異記序　大鈞播氣不滯一方檮杌為黄<lb/>
熊彭生為大豕萇𢎞為碧舒女為泉牛哀為虎黄母為<lb/>
黿<hi>一作鱉</hi>君子為猿鶴小人為蟲沙武都婦人化為男成<lb/>
都男子化為女周娥殉墓十載却活嬴諜<hi>一作姬</hi>暴市六<lb/>
日而蘇蜀帝之魂曰杜鵑炎帝之女曰精衛洪荒窈窕<lb/>
莫可紀極古者靑烏之相冢墓白澤之窮神姦舜之命<lb/>
䕫以和神湯之問革以語怪音聞魯壁形鏤夏鼎玉牒<lb/>
<pb n="KR3k0053_WYG_009-28b"/>
石記五圖九籥説者紛然故漢文帝召賈誼問鬼神之<lb/>
事夜半前席志怪之士劉子政之列仙葛稚川之神仙<lb/>
王子年之拾遺東方朔之神異張茂先之博物郭子潢<lb/>
<hi>一作横</hi>之洞㝠顔黄門之稽聖侯君素之精<hi>一作旌</hi>異其中<lb/>
神奥顧君真誥周氏之𡨕通而異苑搜神山海之經幽<lb/>
𡨕之録襄陽之耆舊楚國之先賢風俗所通歲時所記<lb/>
吳興陽羡南越西京注引古今辭標淮海裴松之盛𢎞<lb/>
之陸道瞻等諸家之説蔓延無窮國朝燕梁四公傳唐<lb/>
<pb n="KR3k0053_WYG_009-29a"/>
臨㝠報記王度古鏡記孔慎言神怪志趙自勤定命錄<lb/>
至如李庾成張孝舉之徒互相傳説<lb/>
　　文學部<hi>藏書</hi>
髙士㢘文思博要序　爰自卦起龍圖文成鳥篆墳典<lb/>
開其緒丘索𨗳其流虞夏之書猶旭日之始旦殷商之<lb/>
誥若覆簣之為山及曲阜佐周攝政踐祚而又闕里自<lb/>
衛將聖多能損益禮樂極乎天而蟠乎地祖述堯舜繫<lb/>
星辰而振河海郁郁焉鼓王風於九合誾誾焉闢儒門<lb/>
<pb n="KR3k0053_WYG_009-29b"/>
於百代旣而雅道雖廢學者未衰挾册如林遂偶縱横<lb/>
之運懷經成市俄屬坑焚之灾下土怨咨上天廻睠咸<lb/>
洛基命懸賞而崇儒術曹馬御紀疏爵而啟膠庠人拾<lb/>
青紫家握鉛素求古文於孔壁專門者重闡收竹書於<lb/>
汲冢異説者無遺逮乎有隋失御羣凶競逐辟雍蔓於<lb/>
荆棘延閣殫於煨燼孟堅九流與川瀆而俱竭𢎞<hi>一作尹非</hi>
度四部隨岳敦而分崩淹中稷下博古洽聞之生盡殄<lb/>
散矣蘭臺藏室金簡玉匱之文咸殘逸矣皇帝仰膺靈<lb/>
<pb n="KR3k0053_WYG_009-30a"/>
命俯叶萌心智周乾坤之表道濟宇宙之外操征伐而<lb/>
清天歩横崑海而紐地維櫜弓矢於靈臺執贄者萬國<lb/>
張禮樂於太室受職者百神蒼旻降祥黔黎禔福置成<lb/>
均之職劉董與馬鄭風馳開崇文之館揚班與潘江霧<lb/>
集搢紳先生聚蠧簡於内輶軒使者採遺篆於外刋正<lb/>
分其朱紫繕寫埒於坵山外史所未錄既盈太常之藏<lb/>
中經所不載盛積秘室之府比夫軒皇宛委穆滿羽陵<lb/>
炎漢之廣内有晉之秘閣何異乎牛宫之水爭浮天於<lb/>
<pb n="KR3k0053_WYG_009-30b"/>
谷王蟻垤之林競拂日於若木也帝聽朝之暇屬意斯<lb/>
文精義窮神微言探賾紆樓船於學海獲十城之珍駐<lb/>
羽盖於翰林搴三珠之寳以為觀書貴要則十家並馳<lb/>
觀要貴博則七略殊致自非總質文而分其流混古今<lb/>
而共其轍則萬物雖衆可以同類千里雖遥可以同聲<lb/>
然則魏之皇鑒登巨川之濫觴梁之遍畧標崇山之增<lb/>
構嵗月茲多論次逾廣類苑耕錄齊玉軑而並馳要畧<lb/>
御覽揚金鑣而繼路雖草創之指義在㢘也而編錄之<lb/>
<pb n="KR3k0053_WYG_009-31a"/>
内猶多遺闕並未能絶雲而負蒼天杜罻羅之用激水<lb/>
而縱溟海息鈎餌之心帝乃親縈聖情曲留𤣥覽垂權<lb/>
衡以正其失定凖繩以矯其違頓天網於蓬萊綱目自<lb/>
舉馳雲車於䇿府轍跡可尋述作之義坦然筆削之規<lb/>
大備<lb/>
楊盈川登秘書省閣詩序　若夫麒麟鳳凰之署三臺<lb/>
四部之經周王羣玉之山漢帝蓬萊之室觀星文而考<lb/>
南北大象入於機衡披帝冊而質龍神負圖出於河洛<lb/>
<pb n="KR3k0053_WYG_009-31b"/>
司先王之載籍掌制書之典謨劉向沈研揚雄寂寞之<lb/>
士於茲翰墨馬融該博傅毅文章之才此焉㳺處<lb/>
周庾信漢武聚書贊　獻書路廣藏書柱開秦儒山谷<lb/>
漢聞吹灰芝泥印上玉匣封來坐觀風俗不出蘭臺<lb/>
　　文學部<hi>好學</hi>
晉束皙讀書賦　耽道先生澹泊閒居藻練精神呼吸<lb/>
清虛抗志雲表戢形陋廬垂帷帳以隱几被紈素而讀<lb/>
書抑揚嘈囋或疾或徐優㳺藴藉亦卷亦舒頌卷耳則<lb/>
<pb n="KR3k0053_WYG_009-32a"/>
忠臣喜詠蓼莪則孝子悲稱碩䑕則貪民去唱白駒而<lb/>
賢士歸是故重華詠詩以終已仲尼讀易於終身原憲<lb/>
潛吟而㤀賤顔囬精勤以輕貧倪寛口誦而芸耨買臣<lb/>
行吟而負薪賢聖其猶孳孳況中才與小人<lb/>
蔣防螢光照字賦　士有閱簡䇿尚專精恒俾夜而作<lb/>
晝每聚螢以襲明期照燭於無隱俟沈研而有成縹帙<lb/>
時開玉篆共丹輝並耀銀鈎下映繁星與片月俱生帷<lb/>
幌之際微明舒蔽或熠熠以光吐復離離而珠綴俯而<lb/>
<pb n="KR3k0053_WYG_009-32b"/>
察煥乎呈科斗之文靜而觀烱爾見雕蟲之藝諒依人<lb/>
以明道匪韜光以自衛<lb/>
任昉為蕭揚州薦士表　集螢映雪編蒲緝栁先言往<lb/>
行人物雅俗甘泉遺儀南宫故事畫地成圗抵掌可述<lb/>
豈特豹䑕有必對之辨竹書無落簡之謬　瑩襟靈於<lb/>
藝圃散耳目於書林　下帷覃思穿林嗜古蓬山雲觀<lb/>
之書羣玉懸金之記魯宫藏篆汲冢遺編無不日覽萬<lb/>
言暗藏三箧<lb/>
<pb n="KR3k0053_WYG_009-33a"/>
陸㳺江西到任謝表　臣禀資迂愚立身羇藐偶竊犁<lb/>
鉏之餘暇妄窺述作之淵源纍然自力於簡編老之將<lb/>
至過矣見稱於流輩轉而上聞<lb/>
晁補之答賀李祥改宣德啟　粤從幼學夙有俊聲下<lb/>
帷未省窺園持竿寜悟流麥其精如此故資之深<lb/>
梁劉孝標答劉之遴借類苑書　九冬有隟三餘暇時<lb/>
多逰書圃代樹萱蘇若夫采亹亹於緗紈閱微言於殘<lb/>
竹嗢飫膏液咀嚼英華不知地之為輿天之為葢靡測<lb/>
<pb n="KR3k0053_WYG_009-33b"/>
廻塘莫辨輿馬烏足以言乎是用周流墳索詳觀圖牒<lb/>
搦管聨冊纂茲英奇蛩蛩之謀止於善草周周之計利<lb/>
在銜翼故鳩集斯文盖自綴其漏耳豈冀藏之名山播<lb/>
於士大夫哉<lb/>
梁王僧孺太常敬子任府君傳　恥一物之不知惜寸<lb/>
隂之徒靡下帷閉户投斧懸梁雖𤣥晏書淫文勝經溢<lb/>
康成之忽㤀所往公叔之顛墜硎岸無以異也<lb/>
宇文逌庾信集序　穿壁未勤映螢逾甚若乃德聖兩<lb/>
<pb n="KR3k0053_WYG_009-34a"/>
禮韓魯四詩九流七畧之文萬卷百家之説名山海上<lb/>
金匱玉版之書魯壁魏墳縹帙緗囊之記莫不窮其枝<lb/>
葉誦其篇簡豈止仲任一見之敏世叔五行之速<lb/>
任昉王文憲序　淵角殊祥山庭異表望衢罕窺其術<lb/>
觀海莫際其瀾宏覽載籍博㳺才義若乃金版玉匱之<lb/>
書海上名山之旨沉鬱澹雅之思離堅合異之談莫不<lb/>
總制清衷遞為心極<lb/>
王僧孺伏海府君集序　至於神經怪牒緑笥丹筒金<lb/>
<pb n="KR3k0053_WYG_009-34b"/>
版玉箱錦文緹帙並藏諸靈府秘在瑶臺而君莫不徧探<lb/>
𠖇賾具閱局檢常以前賢往學亟與聖違賈馬盧鄭非<lb/>
無紕越荀郭何王彌多蹐謬二義可辨未値髙卿之疑<lb/>
九事非難不逢平叔之問<lb/>
庾信髙鳳讀書不知流麥贊　髙鳳好學專心不廽留<lb/>
連經笥對玩書臺石門雲度銅梁雨來麥流雖逺書卷<lb/>
猶開<lb/>
楊烱楊去盈墓誌銘　朱穆將學中食忘飱譙周研精<lb/>
<pb n="KR3k0053_WYG_009-35a"/>
欣然獨笑張華四海之内若指諸掌班固百家之言無<lb/>
不窮究<lb/>
　　文學部<hi>講論</hi>
浩虚舟解議圍賦　王子猷之延賔暇時偶切磋於經<lb/>
史遂交戰於言詞出竒而彼力方壯向敵而吾矛莫持<lb/>
阻辨口而不通去來都絶閉赤城之深固中外生疑既<lb/>
而謝婦側聆翠帷潛至察攻討之餘勢知勝敗之有自<lb/>
情甲遂闢縱堂上之竒兵靈府忽開出身中之利器是<lb/>
<pb n="KR3k0053_WYG_009-35b"/>
用自伐期乎不爭因漁獵之近習得籌謀之至精縱吟<lb/>
嘯為鼔鼙之雄倍增其勇察顔色為風雲之候暗識其<lb/>
情　俄執訊於折角將犒師於重席驗運輸而經笥不<lb/>
窮察苞裹而智囊猶積是以扞格斯闢書文必同逆無<lb/>
不服滯無不通義櫓罷持倒載於德車之上仁寳悉獲<lb/>
横行於王道之中故得學海長清言讎不起百家咸湊<lb/>
其軌轍六籍各分其疆理<lb/>
　　文學部<hi>文章</hi>
<pb n="KR3k0053_WYG_009-36a"/>
晉陸機文賦　佇中區以𤣥覽頥情志於典墳遵四時<lb/>
以歎逝瞻萬物而思紛悲落葉於勁秋喜柔條於芳春<lb/>
心懍懍以懷霜志眇𦕈而臨雲詠世德之駿烈誦先人<lb/>
之清芬慨投篇而援筆聊宣之乎斯文其始也皆收視<lb/>
反聽耽思傍訊精騖八極心㳺萬仞其致也情曈曨而<lb/>
彌鮮物昭晳而互進傾羣言之瀝液漱六藝之芳潤浮<lb/>
天淵以安流濯下泉而潛浸於是沈辭怫悦若㳺魚銜<lb/>
鈎而出重淵之深浮藻聨翩若翰鳥纓繳而墜曾雲之<lb/>
<pb n="KR3k0053_WYG_009-36b"/>
峻收百世之闕文探千載之遺韻謝朝華於已披啟夕<lb/>
秀於未振觀古今於須㬰撫四海於一瞬然後選義按<lb/>
部考辭就班藏景者咸叩懷響者畢彈或因枝以振葉<lb/>
或縁波而討源或本隱以之顯或求易而得難或虎變<lb/>
而獸擾或龍見而鳥瀾或妥帖而易施或齟齬而不安<lb/>
罄澄心以凝思眇衆慮而為言籠天地於形内挫萬物<lb/>
於筆端　伊兹事之可樂固聖賢之所欽課虚無以責<lb/>
有叩寂寞而求音函緜邈於尺素吐滂霈乎寸心言恢<lb/>
<pb n="KR3k0053_WYG_009-37a"/>
之而彌廣思按之而愈深播芳蕤之馥馥發清條之森森<lb/>
粲風飛而猋豎鬱雲起乎翰林　故夫夸目者尚奢惬<lb/>
心者貴當言窮者無隘論達者唯曠詩縁情而綺靡賦<lb/>
體物而瀏亮碑披文以相質誄纒綿而悽愴銘博約而<lb/>
温潤箴頓挫而清壯頌優㳺以彬蔚論精微而朗暢奏<lb/>
平徹以閑雅説煒曄而譎誑雖區分之在茲亦禁邪而<lb/>
制放要辭逹而理舉故無取乎冗長其為物也多姿其<lb/>
為體也屢遷其㑹意也尚巧其遣言也貴妍曁音聲之<lb/>
<pb n="KR3k0053_WYG_009-37b"/>
迭代若五色之相宣　或仰逼於先條或俯侵於後章<lb/>
或辭害而理比或言順而義妨離之則雙羙合之則兩<lb/>
傷考殿最乎錙銖定去留於毫芒　立片言以居要乃<lb/>
一篇之警策雖衆辭之有條必待茲而效績亮功多而<lb/>
累寡故取足而不易或藻思綺合清麗芊眠爛若縟繡<lb/>
悽若繁絃必所擬之不殊乃闇合乎曩篇雖杼軸於予<lb/>
懷怵他人之我先茍傷㢘而愆義亦雖愛而必捐或苕<lb/>
發穎䜿離衆絶致形不可逐響難為係塊孤立而特峙<lb/>
<pb n="KR3k0053_WYG_009-38a"/>
非常音之所緯心牢落而無偶意徘徊而不能揥石韞<lb/>
玉而山輝水懷珠而川媚彼榛楛之勿翦亦蒙榮於集<lb/>
翠綴下里於白雪吾亦濟夫所偉或托言於短韻對窮<lb/>
迹而孤興俯寂寞而無友仰寥廓而莫承譬偏絃之獨<lb/>
張含清唱而靡應或寄辭於瘁音言徒靡而弗華混妍<lb/>
蚩而成體累良質而為瑕象下管之偏疾故雖應而不<lb/>
和或遺理以存異徒尋虚以逐微言寡情而鮮愛辭浮<lb/>
漂而不歸猶絃幺而徽急故雖和而不悲或奔放以諧<lb/>
<pb n="KR3k0053_WYG_009-38b"/>
合務嘈囋而妖冶徒悦目而偶俗固聲髙而曲下寤防<lb/>
露與桑間又雖悲而不雅或清虚以婉約每除煩而去<lb/>
濫闕大羮之遺味同朱絃之清汜雖一唱而三歎固既<lb/>
雅而不豔若夫豐約之裁俯仰之形因宜適變曲有微<lb/>
情或言拙而喻巧或理樸而辭輕或襲故而彌新或沿<lb/>
濁而更清或覽之而必察或研之而後精譬猶舞者赴<lb/>
節以投袂歌者應弦而遣聲是盖輪扁所不得言亦非<lb/>
華説之所能精普辭條與文律良予膺之所服練世情<lb/>
<pb n="KR3k0053_WYG_009-39a"/>
之常尤識前修之所淑雖濬發於巧心或受嗤於拙目<lb/>
彼瓊敷與玉藻若中原之有菽同橐籥之罔窮與天地<lb/>
乎並育　若夫應感之㑹通塞之紀來不可遏去不可<lb/>
止藏若影滅行猶響起思風發於胸臆言泉流於唇齒<lb/>
紛葳㽔以馺遝唯豪素之所擬文徽徽以溢目音泠泠<lb/>
而盈耳及其六情底滯志往神留兀若枯木豁若涸流<lb/>
覽營魂以探賾頓精爽而自求理翳翳而愈伏思軋軋<lb/>
其若抽是故或竭情而多悔或率意而寡尤雖兹物<lb/>
<pb n="KR3k0053_WYG_009-39b"/>
之在我非余力之所勠故時撫空懷而自惋吾未識夫<lb/>
開塞之所由伊兹文之為用固衆理之所因配霑潤於<lb/>
雲雨象變化乎鬼神被金石而德廣流管絃而日新<lb/>
杜甫寄李十二白詩　昔年有狂客號爾謫仙人筆落<lb/>
驚風雨詩成泣鬼神聲名從此大汨没一朝伸文彩承<lb/>
殊渥流傳必絶倫龍舟移棹晚獸錦奪袍新白日來深<lb/>
殿清雲滿後塵乞歸優詔許遇我夙心親未負幽栖志<lb/>
兼全寵辱身劇談憐野逸嗜酒見天真醉舞梁園夜行<lb/>
<pb n="KR3k0053_WYG_009-40a"/>
歌泗水春才髙心不展道屈善無隣處士禰衡俊諸生<lb/>
原憲貧稻粱求未足薏苡謗何頻五嶺炎蒸地三危放<lb/>
逐臣幾年遭鵩鳥獨泣向麒麟蘇武先還漢黄公豈事<lb/>
秦楚筵辭醴日梁獄上書辰巳用當時法誰將此義陳<lb/>
老吟秋月下病起暮江濵莫怪恩波隔乗槎與問津<lb/>
王建寄上韓愈侍郎詩　重登太學領儒流學浪詞鋒<lb/>
壓九州不以雄名殊野賤唯將直氣折王侯詠傷松桂<lb/>
青山痩取盡珠璣碧海愁序述異篇經總核鞭驅險句<lb/>
<pb n="KR3k0053_WYG_009-40b"/>
物先投碑文合遣貞魂謝史筆應令諂骨羞清俸探將<lb/>
還酒債黄金旋得起書樓客來擬設官人禮朝退多逢<lb/>
月下逰見向雲泉求住處若為知薦一生休<lb/>
羅隱感德叙懷寄上羅鄴王詩　盛業𫝊家有寳刀况<lb/>
聞餘力更揮亳腰間印佩黄金重卷裏詩裁白雪髙宴<lb/>
罷嘉賔吟鳳藻獵廻諸將問龍韜分茅列土纔三十猶<lb/>
擬囘頭賭錦袍　脉散源分歴幾朝縱然官宦只賔僚<lb/>
正憂末𣲖淪滄海忽見髙枝拂絳霄百萬貔貅趨玉帳<lb/>
<pb n="KR3k0053_WYG_009-41a"/>
三千賔客冠金貂良時難得吾宗少應念衰門久寂寥<lb/>
張子容贈司勲蕭郎中詩　作相開黄閣為郎奏赤墀<lb/>
君臣道合體父子貴同時國以推賢答家無内舉疑鳳<lb/>
池真水鏡蘭省得華滋未睹風流日先聞所賦詩江山<lb/>
清謝朓花木媚丘遲吏部來何暮王言念在兹丹青無<lb/>
不可霖雨亦相期昔我投荒處孤烟望島夷羣鷗終日<lb/>
狎落葉數年悲漁父留歌詠江妃入興詞今將獻知已<lb/>
相感勿吾欺<lb/>
<pb n="KR3k0053_WYG_009-41b"/>
唐代宗答王縉詔　卿之伯氏位歴先朝名髙希代抗<lb/>
行周雅長揖楚辭調六氣於終篇正五音於逸韻泉飛<lb/>
藻思雲散襟情詩家者流時論歸羙誦於人口久鬱文<lb/>
房歌以國風宜登樂府眎朝之後乙夜將觀石室所藏<lb/>
殁而不朽柏梁之㑹今也則亡乃眷棣華克成編録聲<lb/>
猷益茂歎息良深<lb/>
王勃上九成宫頌表　臣聞帝機無朕道洽則時邕靈<lb/>
化不言功成則頌顯伏惟陛下體元纂極模神建隧棟<lb/>
<pb n="KR3k0053_WYG_009-42a"/>
梁三氣庭衝六合松軒夜警杳𠖇姑射之心茅殿晨凝<lb/>
寥廓峒山之駕臣霑風太上庇影華胥仰衢室而無階<lb/>
候襄城而有地雖望卑平叔空勤景福之詞而文謝子<lb/>
雲願竭甘泉之思謹憑天造輒貢九成宫頌二十四章<lb/>
攀紫墀而絶望呌丹闕而累息<lb/>
李嶠謝撰德懿太子哀䇿文降勑褒揚表　昨奉勑令<lb/>
臣撰懿德太子哀䇿文臣術異懷蛟藝非吞鳥四科函<lb/>
丈多謝於文學士子登筵有慙於詞賦恭聞聖旨輒奏<lb/>
<pb n="KR3k0053_WYG_009-42b"/>
庸音豈足以褒敘重離激揚三善宣睿慈之惻愴述天<lb/>
顧之綢繆曲降絲綸猥垂剪拂諭之以雲間日下方之<lb/>
以陸海潘江飾嫫母之容加其粉澤瑩碔砆之質發其<lb/>
光彩雖宋玉大言見褒於楚國公孫下策蒙賞於漢朝<lb/>
無以比此揄揚方斯恩渥欽戴紫紱伏銘𤣥造仰髙天<lb/>
而發悸顧短札而成羞<lb/>
唐李善進注文選表　道光九野縟景緯以照臨德載<lb/>
八埏儼山川以錯峙垂象之文斯著含章之義聿宣協<lb/>
<pb n="KR3k0053_WYG_009-43a"/>
人靈以取則基化成而自逺故羲繩之前飛葛天之浩<lb/>
唱媧簧之後掞叢雲之奥詞步驟分途星躔殊建球鐘<lb/>
愈暢舞詠方滋楚國詞人御蘭芬於絶代漢朝才子綜<lb/>
鞶帨於遥年虚𤣥流正始之音氣質馳建安之體長離<lb/>
北度騰雅詠於圭隂化龍東騖煽風流於江左爰逮有<lb/>
梁宏材彌劭昭明太子業膺守器譽貞問寢居肅成而<lb/>
講藝開博望以招賢搴中葉之詞林酌前修之筆海周<lb/>
廵緜嶠品盈尺之珍楚望長瀾比徑寸之寳故撰斯一<lb/>
<pb n="KR3k0053_WYG_009-43b"/>
集名曰文選後俊英髦咸資凖的伏惟陛下經緯成德<lb/>
文思垂風孰可撮壤崇山𨗳涓宗海臣蓬衡蕞品樗散<lb/>
陋姿汾河委筴夙非成誦崇山墜簡未議澄心握玩斯<lb/>
文載移凉燠有欣永日實昧通津故勉十舎之勞寄三<lb/>
餘之暇弋釣書部願言註輯殺青甫就輕用上聞敝帚<lb/>
自珍緘石知繆敢有塵於廣内庻無遺於小説<lb/>
庾信謝滕王集序啟　伏覽制垂賜集序紫微懸映如<lb/>
傳闕里之書青鳥遥飛似送層城之璧若夫甘泉宫裏<lb/>
<pb n="KR3k0053_WYG_009-44a"/>
玉樹一叢𤣥武闕前明珠六寸不得譬此光芒方斯照<lb/>
燭有節有度即是能平八風愈昌愈髙殆欲去天三尺<lb/>
殿下雄才盖代逸氣横雲濟北顔淵闗西孔子譬其毫<lb/>
翰則風雨爭飛論其文采則魚龍百變蒲桃繞館新開<lb/>
碣石之宫修竹夾池始作睢陽之苑琉璃汎酒鸚鵡承<lb/>
杯鳳穴歌聲鸞林舞曲况復行雲逐雨廻雪隨風湖陽<lb/>
之尉既成為喜之因舂陵之侯便是積慶之地某本乏<lb/>
材用無多述作加以建業陽九劣免儒硎江陵百六幾<lb/>
<pb n="KR3k0053_WYG_009-44b"/>
從士隴至如殘編落簡並入塵埃赤軸青箱多從灰燼<lb/>
比年痾恙彌留光隂視息桑榆已逼蒲栁方衰不無秋<lb/>
氣之悲實有窮途之恨是以精采瞀亂頗同宋玉言辭<lb/>
蹇吃更甚揚雄一吟一咏其可知矣好事者不求知音<lb/>
者不用非有班超之志遂已棄筆未見陸機之文久同<lb/>
燒硯至於凋零之後殘缺所餘又已雜用補袍隨時覆<lb/>
醬聖慈憐愍遂垂存録始至揄揚過差君子失辭比擬<lb/>
從横小人迷惑荆玉抵鵲正恐輕用重寳龍淵削玉豈<lb/>
<pb n="KR3k0053_WYG_009-45a"/>
不徒勞神慮匠石廻顧朽材變於彫梁孫陽一言奔蹄<lb/>
成於駿馬故知假人延譽重於連城借人羽毛榮於尺<lb/>
玉溟池九萬里無踰此澤之深華山五千仞終愧斯恩<lb/>
之重即日金門細管未動春灰石壁輕雷尚藏冬蟄伏<lb/>
願聖躬與時納豫南陽寳雉幸足觀瞻酈縣菊泉差能<lb/>
延壽伏遲至鄴可期從梁有日同杞子之盟㑹必欲瞻<lb/>
仰風塵共薛侯而來朝謹當逢迎冠盖魚腹尺素鳳足<lb/>
數行書此謝辭終知不盡<lb/>
<pb n="KR3k0053_WYG_009-45b"/>
唐王勃上武侍極啟　某聞𤣥螭掩耀光銷赤堇之芒<lb/>
白鶴摧輝影滅青胡之寳由是紫氛霄耿指牛漢而忘<lb/>
歸丹水神迷道驪泉而罔悔其有龍文已逺輕圗剸兕<lb/>
之功魚目濫持自疑靈虵之色循榮覽分朝聞夕可君<lb/>
侯締華椒閣席寵芝扄粲貂冕於金軒藻龜章於玉署<lb/>
月開鸞鏡懷精鑑以分形霜湛虬鐘蘊希聲而待物吞<lb/>
九溟於筆海若控牛涔抗五岳於詞鋒如臨蟻垤馳魂<lb/>
露谷忻逢紫岫之英驛思霞坵佇接青田之響某北巖<lb/>
<pb n="KR3k0053_WYG_009-46a"/>
曲藝東臯下節攀翰苑而思齊傃文風而立至迹疲千<lb/>
里未陪丹轂之逰葉契三英尚隔黄衣之夢謹憑洪貸<lb/>
輒録舊文輕敢上呈列之如右涓波有託望日谷以馳<lb/>
誠鐘鼓無施伏雷門而假息<lb/>
駱賔王上兖州刺史啟　縟綺蕚於詞林綷仙花於筆<lb/>
苑文江翻浪織玉㶑以韜霞學海驚瀾綴珠連於濯錦<lb/>
李商隱為李貽孫上李德裕啟　提枹於絶藝之塲班<lb/>
揚掃地鞠旅於無前之敵江鮑輿尸　詞窮體物律變<lb/>
<pb n="KR3k0053_WYG_009-46b"/>
登髙文星留伏於筆間綵鳳翺翔於夢裏<lb/>
李商隱為舉人上翰林蕭侍郎啟　當時人物何戢唯<lb/>
效於褚公邇日風流杜乂難方於衛玠加以𢎞成與石<lb/>
郭璞𫝊毫渙水儻來皆逢藻繪荆峰若至只有球琳合<lb/>
沓縑緗縱横筆硯三都作序不勞皇甫士安萬乗為僚<lb/>
只有東方曼倩<lb/>
温庭筠上鹽鐵侍郎啟　素勵顓䝉常耽比興未逢仁<lb/>
祖誰知風月之情因夢惠連或得池塘之句莫不𠖇搜<lb/>
<pb n="KR3k0053_WYG_009-47a"/>
刻骨黙想勞神未嫌彭澤之車不歎萊蕪之甑其或嚴<lb/>
霜墜葉孤月離雲片席飄然方思獨往空亭悄爾不廢<lb/>
閒吟强將麋鹿之情欲學鴛鴦之性遂使幽蘭九畹傷<lb/>
謡諑之情多丹桂一枝竟攀援之路斷<lb/>
梁簡文與湘東王論文書　握瑜懷玉之士瞻鄭邦而<lb/>
知退章甫翠履之人望閩鄉而歎息詩既若此筆又如<lb/>
之徒以煙墨不言受其驅染紙札無情任其揺襞甚矣<lb/>
哉文之横流一至於此<lb/>
<pb n="KR3k0053_WYG_009-47b"/>
徐陵與李那書　獲殷公所借陪駕纔南入重陽閤詩<lb/>
及荆州大乗寺宜陽石像碑四首鏗鏘並奏能驚趙鞅<lb/>
之魂輝煥相華時瞬安豐之眼山澤晻靄竹松參差若<lb/>
見三峻之峯依然四皓之廟甘泉鹵簿盡在清文扶風<lb/>
輦路悉陳華簡昔魏武虚帳韓王故臺自古文人皆為<lb/>
詞賦未有登茲舊閣歎兹幽宫標句清新發言哀斷豈<lb/>
止悲聞帝瑟泣望羊碑一詠歌梁之言便掩盈懐之淚<lb/>
至如披文相質意致縱横才壯風雲義深淵海方今二<lb/>
<pb n="KR3k0053_WYG_009-48a"/>
乗斯悟同免化城六道知歸皆踰火宅宜陽<hi>縣名</hi>之作特<lb/>
㑹幽襟所覩黄絹之詞彌懐白雲之頌但恨賒逺擅特<lb/>
髙峰閒上羅浮康公懸溜不獲銘兹雅頌耀彼幽巖循<lb/>
環諷詠用忘飢渴握之不置恒如趙璧翫之不足同於<lb/>
玉枕京師長者好事才人争造蓬門請觀髙製軒車滿<lb/>
路如看太學之碑街巷相填無異華隂之市但豐城兩<lb/>
劒尚不阻來韓子雙環必皆希見莫不以好龍無别木<lb/>
雁可嗤載望瓊瑶因乏行李金風已勁玉質宜調書不<lb/>
<pb n="KR3k0053_WYG_009-48b"/>
盡言但聞爻繫<lb/>
李那答書　僕世傳經術才謝劉歆家有賜書學匪班<lb/>
嗣弱年有志頻愛雕蟲歲月三餘無㤀肄業户牖之間<lb/>
時安筆硯嚬睂難巧學步非工恒經牧孺之譏屢被陳<lb/>
思之誚羞逢仲子類君山之鼓琴屢見子將同本初之<lb/>
車服不謂殷侯虚談成價遂同布鼓輕響雷門燕石空<lb/>
雕終慙比德楚軍雖拂實愧棲桐豈若邯鄲舉袖唯聞<lb/>
變曲協律飛塵必應不顧是以日南寳貝遥望歸秦合<lb/>
<pb n="KR3k0053_WYG_009-49a"/>
浦文犀更希還漢芳春行獻鸎其鳴矣懸豫章之床置<lb/>
長安之驛厚築墻垣思逢鄭僑之聘工歌周頌佇奏延<lb/>
陵之樂書繒有復道意無伸<lb/>
梁簡文帝答張纘謝示集　纘好文章於今二十五載<lb/>
矣竊嘗論之日月參辰火龍黼黻尚且著於𤣥象章於<lb/>
人事而況文辭可止詠歌可輟乎不為壯夫揚雄實小<lb/>
言破道非謂君子曹植亦小辨破言論之科刑罪在不<lb/>
赦至如春庭落景轉蕙承風秋雨且晴檐梧初下浮雲<lb/>
<pb n="KR3k0053_WYG_009-49b"/>
生野明月入樓時命親賔乍動嚴駕<graphic n="KR2036" url="https://raw.githubusercontent.com/kanripo/KR-Gaiji/master/images/KR2036.png" mimeType="image/png"/>璖屢酌鸚鵡驟<lb/>
傾伊昔三邊久留四載胡霧連天征旗拂日時聞塢笛<lb/>
遥聴塞笳或鄉思悽然或雄心噴薄是以沈吟短翰補<lb/>
綴庸音寓目寫心因事而作<lb/>
又答新渝侯和詩書　垂示三首風雲吐於行間珠玉<lb/>
生於字裏跨躡曹左含超潘陸雙鬢向光風流已絶九<lb/>
梁插花步揺為古髙樓懐怨結眉表色長門下泣破粉<lb/>
成㾗復有影裏細腰令與真類鏡中好面還將畫等此<lb/>
<pb n="KR3k0053_WYG_009-50a"/>
皆性情卓絶新致英奇故知吹簫入秦方識來鳳之巧<lb/>
鳴瑟向趙始覩駐雲之曲手持口誦喜荷交并也<lb/>
周庾信趙國公集序　竊聞平陽擊石山谷為之調大<lb/>
禹吹筠風雲為之動與夫含吐性靈抑揚詞氣曲變陽<lb/>
春光廻白日豈得同年而語哉柱國趙國公發言為論<lb/>
下筆成章逸態横生新情振起風雨争飛魚龍各變方<lb/>
之珪璧塗山之㑹萬重譬似雲霞赤城之巖千丈文參<lb/>
厯象即入天官之書韻涉絲桐咸歸總章之觀論其壯<lb/>
<pb n="KR3k0053_WYG_009-50b"/>
也則鵬起半天語其細也則鷦巢蚊睫豈直熊熊旦上<lb/>
增城抱日月之光燄燄宵飛南斗燭蛟龍之氣昔者屈<lb/>
原宋玉始於哀怨之深蘇武李陵生於别離之世自魏<lb/>
建安之末晉太康以來雕蟲篆刻其體三變人人自謂<lb/>
握靈蛇之珠抱荆山之玉矣公斟酌雅頌諧和律吕若<lb/>
使言乖節目則曲臺不顧聲止操縵則成均無取遂得<lb/>
棟梁文囿冠冕詞林大雅扶輪小山承盖<lb/>
梁劉孝綽昭明太子集序　編綈緗於七閣彈竹素於<lb/>
<pb n="KR3k0053_WYG_009-51a"/>
九流　於是淹中稷下之生金華石渠之士莫不過衢<lb/>
樽而挹多少見斗極而曉西東　屬文之體鮮能周備<lb/>
長卿徒善既累為遲少孺雖疾俳優而已子淵淫靡若<lb/>
女工之蠧子雲侈靡異詩人之則孔璋詞賦曹祖勸其<lb/>
修今伯喈答贈摯虞知其頗古孟堅之頌尚有似贊之<lb/>
譏士衡之碑猶聞類賦之貶深乎文者兼而善之能使<lb/>
典而不野逺而不放麗而不淫約而不儉獨擅衆羙斯<lb/>
文在斯<lb/>
<pb n="KR3k0053_WYG_009-51b"/>
楊烱王勃集序　先鳴楚舘孤峙齊宫乗忌側目應劉<lb/>
失步　於是鼓舞其心發洩其用八埏馳騁於思緒萬<lb/>
代出沒於毫端契將往而必融防未來而先制動揺文<lb/>
律宫商有奔命之勞沃蕩詞源河海無息肩之地以兹<lb/>
偉鑒取其雄伯壯而不虚剛而能潤雕而不碎按而彌<lb/>
堅大則用之以時小則施之有序徒縱横以取勢非鼔<lb/>
怒以為資長風一振衆萌自偃遂使繁綜淺術無籓籬<lb/>
之固粉繪小才失金湯之險積年綺碎一朝清廓翰苑<lb/>
<pb n="KR3k0053_WYG_009-52a"/>
豁如辭林増峻反諸宏博君之力焉　於是窮蓍蔡以<lb/>
象告考爻彖以情言既乗理而得𤣥亦研精而徇道虞<lb/>
仲翔之盡思徒見三爻韓康伯之成功僅踰兩繫君之<lb/>
所注見光前古與夫發天地之秘藏知鬼神之情狀者<lb/>
合其心矣　陳羣稟太丘之訓時不逮焉孔伋𫝊司冦<lb/>
之文彼何功矣<lb/>
晉書機雲𫝊論　髙詞逈映如朗月之懸光疉意廻舒<lb/>
若重巖之積秀千條析理則電折霜開一緒連文則珠<lb/>
<pb n="KR3k0053_WYG_009-52b"/>
流璧合其詞深而雅其義博而顯故足逺超枚馬髙躡<lb/>
王劉百代文宗一人而已<lb/>
沈約謝靈運傳論　周室既衰風流彌著屈平宋玉𨗳<lb/>
清源於前賈誼相如振芳塵於後英辭潤金石髙義薄<lb/>
雲天自兹以降情志愈廣王褒劉向揚班崔蔡之徒異<lb/>
軌同奔遞相師祖雖清辭麗曲時發乎篇而蕪音累氣<lb/>
固亦多矣若夫平子豔發文以情變絶唱髙蹤久無嗣<lb/>
響至於建安曹氏基命三祖陳王咸蓄盛藻甫乃以情<lb/>
<pb n="KR3k0053_WYG_009-53a"/>
緯物以文被質自漢至魏四百餘年辭人才子文體三<lb/>
變相如工為形似之言二班長於情理之説子建仲宣<lb/>
以氣質為體並標能擅羙獨映當時是以一世之士各<lb/>
相慕習原其飈流所始莫不同祖風騷徒以賞好異情<lb/>
故意製相詭降及元康潘陸特秀律異班賈體變曹王<lb/>
縟旨星稠䌓文綺合綴平臺之逸響采南皮之髙韻遺<lb/>
風餘烈事極江右在晉中興𤣥風獨扇為學窮於柱下<lb/>
博物止乎七篇馳騁文辭義殫於此自建武暨於義熈<lb/>
<pb n="KR3k0053_WYG_009-53b"/>
歴載將百雖比響聨辭波屬雲委莫不寄言上德託意<lb/>
𤣥珠遒麗之辭無聞焉耳仲文始革孫許之風叔源大<lb/>
變太元之氣爰逮宋氏顔謝騰聲靈運之興㑹標舉延<lb/>
年之體裁明宻並方軌前秀垂範後昆若夫敷衽論心<lb/>
商榷前藻工拙之數如有可言夫五色相宣八音協暢<lb/>
由乎𤣥黄律吕各適物宜欲使宫羽相變低昂舛節若<lb/>
前有浮聲則後須切響一簡之内音韻盡殊兩句之中<lb/>
輕重悉異妙達此旨始可言文至於先士茂制諷髙歴<lb/>
<pb n="KR3k0053_WYG_009-54a"/>
賞子建函京之作仲宣灞岸之篇子荆零雨之章正長<lb/>
朔風之句並直舉胷情非傍詩史正以音律調韻取髙<lb/>
前式自靈均以來多歴年代雖文體稍精而此秘未覩<lb/>
至於髙言妙句音韻天成皆暗與理合匪由思至張蔡<lb/>
曹王曾無先覺潘陸顔謝去之彌逺世之知音者有以<lb/>
得之此言非謬<lb/>
劉勰文心雕龍原道　自鳥跡代繩文字始炳炎皥遺<lb/>
事紀在三墳而年世渺邈聲采靡追唐虞文章則煥乎<lb/>
<pb n="KR3k0053_WYG_009-54b"/>
始盛元首載歌既發吟咏之志益稷陳謨亦垂敷奏之<lb/>
風夏后氏興業峻鴻績九敘惟歌勲德彌縟逮及商周<lb/>
文勝其質雅頌所被英華日新文王憂患繇<hi>音宙</hi>辭炳曜<lb/>
符采複隱精意艱深重以公旦多材振其徽烈剬<hi>音端</hi>詩<lb/>
緝頌斧藻羣言至夫子繼聖獨秀前哲鎔鈞六經必金<lb/>
聲而玉振雕琢情性組織辭令木鐸起而千里應席珍<lb/>
流而萬世響寫天地之輝光曉斯民之耳目矣<lb/>
詮賦　觀夫荀結隱語事數自環宋發巧譚實始淫麗<lb/>
<pb n="KR3k0053_WYG_009-55a"/>
枚乗兎園舉要以㑹新相如上林繁類以成豔賈誼鵩<lb/>
鳥致辨於情理子淵洞簫窮變於聲貌孟堅兩都明絢<lb/>
以雅贍張衡二京迅發以宏富子雲甘泉構深瑋之風<lb/>
延夀靈光合飛動之勢凡此十家並詞賦之流也及仲<lb/>
宣靡宻發端必遒偉長博通時逢壯采太冲安仁䇿勲<lb/>
於鴻規士衡子安底績於流制景純綺巧縟理有餘彦<lb/>
伯梗槩情韻不匱亦晉魏之賦首也<lb/>
頌讚　原夫頌惟典雅辭必精鑠敷寫似賦而不入華<lb/>
<pb n="KR3k0053_WYG_009-55b"/>
侈之區敬慎如銘而異乎規戒之域揄揚以發藻汪洋<lb/>
以樹義　容體底煩勲業垂讃鏤影螭文聲理有爛年<lb/>
積逾逺音徽如旦降及品物炫辭作翫<lb/>
祝盟　漢之羣祀肅其㫖禮既總碩儒之儀亦參方士<lb/>
之術所以秘祝移過異於成湯之心侲<hi>真</hi>子毆疫同於<lb/>
越巫之祝<lb/>
誄碑　論其人也曖乎若可覿道其哀也悽焉如可傷<lb/>
　寫實追虚碑誄以立銘德慕行文采允集觀風似面<lb/>
<pb n="KR3k0053_WYG_009-56a"/>
聽詞如泣石墨鐫華頹影豈忒<lb/>
哀弔　必使情性㑹悲文采引泣乃其貴耳<lb/>
諧隱　華元棄甲城者發睅目之謳臧紇喪師國人造<lb/>
侏儒之歌並嗤戲形貌内怨為俳也又蠶蠏鄙諺貍首<lb/>
淫哇茍可箴戒載於禮典故知諧詞隱言亦無棄矣<lb/>
昔還社求拯於楚師喻眢井而稱麥麴叔儀乞糧於魯<lb/>
人歌被玉而呼庚癸伍舉刺荆王以大鳥齊客譏薛公<lb/>
以海魚莊姬托辭於龍尾臧文謬書於羊裘<lb/>
<pb n="KR3k0053_WYG_009-56b"/>
詔䇿　故兩漢詔誥職在尚書王言之大動入史䇿其<lb/>
出如綍不反若汗是淮南有英才武帝使相如視草隴<lb/>
右多文士光武加意於文書是豈直取羙當時亦敬慎<lb/>
來葉矣　夫王言崇秘大觀在上所以百辟其刑萬邦<lb/>
作孚故授官選賢則義炳重離之輝優文封策則氣含<lb/>
風雨之潤敕戒恒誥則筆吐星漢之華治戎爕伐則聲<lb/>
有荐雷之威𤯝灾肆赦則文有春露之滋明罰勑法則<lb/>
辭有秋霜之烈此詔䇿之大畧也<lb/>
<pb n="KR3k0053_WYG_009-57a"/>
檄移　夫兵以定亂莫敢自專天子親戎則稱恭行天<lb/>
罰諸侯御師則云肅將王誅故分閫推轂奉詞罰罪非<lb/>
惟致果為毅亦且厲辭為武使聲如衝風所擊氣似欃<lb/>
槍所掃奮其武怒總其罪人懲其惡稔之時顯其貫盈<lb/>
之數揺姦宄之膽訂信慎之心使百尺之衝摧折於咫<lb/>
書萬雉之城顛墜於一檄者也　凡檄之大體或述此<lb/>
休明或敘彼苛虐指天時審人事筭强弱角權勢標蓍<lb/>
龜於前騐懸鞶鑑於已然雖本國信實參兵詐譎詭以<lb/>
<pb n="KR3k0053_WYG_009-57b"/>
馳旨煒曄以騰説凡此衆條莫或違之者也<lb/>
封禪　茲文為用盖一代之典章也構位之始宜明大<lb/>
體樹骨於訓典之區選言於宏富之路使意古而不晦<lb/>
於深文今而不墜於淺義吐光鋩辭成㢘鍔則為偉矣<lb/>
章表　左雄奏議臺閣為式胡廣章奏天下第一<lb/>
奏啟　後之彈事迭相斟酌惟新日用而舊凖弗差然<lb/>
函人欲全矢人欲傷術在紏惡勢必深峭詩刺讒人投<lb/>
畀豺虎禮疾無禮方之鸚猩墨翟非儒目以豕彘孟軻<lb/>
<pb n="KR3k0053_WYG_009-58a"/>
譏墨比諸禽獸詩禮儒墨既其如茲奏劾嚴文孰云能<lb/>
免是以世人為文競於詆訶吹毛取瑕次骨為戾復似<lb/>
善罵多失折衷若能濶禮門以懸規標義路以植矩然<lb/>
後踰垣者折肱捷徑者滅趾何必躁言醜句詬病為功<lb/>
哉是以立範運衡宜明體要必使理有典刑辭有風軌<lb/>
總法家之式秉儒家之文不畏强禦氣流墨中無縱詭<lb/>
隨聲動簡外乃絶稱席之雄直方之舉耳<lb/>
議對　夫動先擬議明用稽疑所以敬慎羣務弛張治<lb/>
<pb n="KR3k0053_WYG_009-58b"/>
術故其大體所資必樞紐經典採故實於前代觀通變<lb/>
於當今理不謬揺其枝字不妄舒其藻又郊祀必洞於<lb/>
禮戎事必練於兵佃穀先曉於農斷訟務精於律然後<lb/>
標以顯義約以正辭文以辨潔為能不以繁縟為巧事<lb/>
以明覈為羙不以深隱為奇此綱領之大要也若不達<lb/>
政體而舞筆弄文支離構辭穿鑿㑹巧苟空騁其華固<lb/>
為事實所擯設得其理亦為㳺辭所埋昔秦女嫁晉從<lb/>
文衣之媵晉人貴媵而賤女楚珠鬻鄭為薫桂之櫝鄭<lb/>
<pb n="KR3k0053_WYG_009-59a"/>
人買櫝而還珠若文浮於理末勝其本則秦女楚珠復<lb/>
在於兹矣　漢飲博士而雉集乎堂晉䇿秀才而麏興<lb/>
於前無他怪也選失之異耳<lb/>
書記　詳總書體本在盡言言以散鬱陶託風采故宜<lb/>
條暢以任氣優柔以懌懐文明從容亦心聲之獻酬也<lb/>
　意少一字則義闕句長一言則辭妨　才冠鴻筆多<lb/>
踈尺牘譬九方歅之識駿足而不知毛色牝牡也言既<lb/>
身文信亦邦瑞翰林之士思理實焉<lb/>
<pb n="KR3k0053_WYG_009-59b"/>
神思<hi>全</hi>　古人云形在江海之上心存魏闕之下神思<lb/>
之謂也文之思也其神逺矣故寂然凝慮思接千載悄<lb/>
焉動容視通萬里吟咏之間吐納珠玉之聲眉睫之前<lb/>
卷舒風雲之色其思理之致乎故思理為妙神與物㳺<lb/>
神居胸臆而志氣統其闗鍵物沿耳目而辭令管其樞<lb/>
機樞機方通則物無隱貌闗鍵將塞則神有遯心是以<lb/>
鈞陶文思貴在虚静䟽瀹五藏澡雪精神積學以儲寳<lb/>
酌理以富才研閱以窮照馴致以懌辭然後使𤣥解之<lb/>
<pb n="KR3k0053_WYG_009-60a"/>
宰尋聲律而定墨獨照之匠闚意象而運斤此盖馭文<lb/>
之首術謀篇之大端夫神思方運萬途競萌規矩虚位<lb/>
刻鏤無形登山則情滿於山觀海則意溢於海我才之<lb/>
多少將與風雲而並驅矣方其搦翰氣倍詞前暨乎篇<lb/>
成半折心始何則意翻空而易奇言徴實而難巧也是<lb/>
以意授於思言授於意宻則無際踈則千里或理在方<lb/>
寸而求之域表或義在咫尺而思隔山河是以秉心養<lb/>
術無務苦慮合章司契不必勞情也人之稟才遲速異<lb/>
<pb n="KR3k0053_WYG_009-60b"/>
分文之制體大小殊功相如含筆而腐毫揚雄輟翰而<lb/>
驚夢桓譚疾感於苦思王充氣竭於思慮張衡研京以<lb/>
十年左思練都以一紀雖有巨文亦思之緩也淮南崇<lb/>
朝而賦騷枚臯應詔而成賦子建援牘如口誦仲宣舉<lb/>
筆似㝛構阮瑀據案而制書禰衡當食而草奏雖有短篇<lb/>
亦思之速也若夫駿發之士心總要術敏在慮前應機<lb/>
立斷覃思之人情饒岐路鑒在疑後研慮方定機敏故<lb/>
造次而成功慮疑故愈久而致績難易雖殊並資博練<lb/>
<pb n="KR3k0053_WYG_009-61a"/>
若學淺而空遲才踈而徒速以斯成器未之前聞是以<lb/>
臨篇綴慮必有二患理鬱者苦貧辭溺者傷亂然則博<lb/>
聞為饋貧之糧貫一為拯亂之藥博而能一亦有助乎<lb/>
心力矣若情數詭襍體變遷貿拙辭或孕於巧義庸事<lb/>
或萌於新意視布於麻雖云未費杼軸獻功煥然乃珍<lb/>
至於思表纎旨文外曲致言所不追筆固知止至精而<lb/>
後闡其妙至變而後通其數伊摯不能言鼎輪扁不能<lb/>
語斤其微矣乎<lb/>
<pb n="KR3k0053_WYG_009-61b"/>
體性　是以賈生駿發故文潔而體清長卿傲誕故理<lb/>
侈而辭溢子雲沈寂故志隱而味深子政簡易故趣昭<lb/>
而事博孟堅雅懿故裁宻而思靡平子淹通故慮周而<lb/>
藻宻仲宣躁鋭故頴出而才果公幹氣褊故言壯而情<lb/>
駭嗣宗俶儻故響逸而調逺叔夜儁俠故興髙而采烈<lb/>
安仁輕敏故鋒發而韻流士衡重矜故情繁而辭隱觸<lb/>
類以推表裏必符<lb/>
風骨<hi>全</hi>　詩總六義風貫其首斯乃化感之本原志氣<lb/>
<pb n="KR3k0053_WYG_009-62a"/>
之符契也是以怊悵述情必始乎風沉吟鋪辭莫先於<lb/>
骨故辭之待骨如體之樹骸情之含風猶形之包氣結<lb/>
言端直則文骨成焉意氣駿爽則文風清焉若豐藻充<lb/>
贍風骨不飛則振采失鮮負聲無力是以綴慮裁篇務<lb/>
盈守氣剛健既實輝光乃新其為文用譬征鳥之使翼<lb/>
也故練於骨者析辭必精深乎風者述情必顯捶<hi>朶</hi>字<lb/>
堅而難移結響凝而不滯此風骨之力也若瘠義肥辭<lb/>
繁雜失統則無骨之徴也思不環周索莫乏氣則無風<lb/>
<pb n="KR3k0053_WYG_009-62b"/>
之騐也昔潘朂錫魏思摹經典羣才韜筆乃其骨髓峻<lb/>
也相如賦仙氣號凌雲蔚為詞宗乃其風力遒也能鑒<lb/>
斯要可以定文茲術或違無務繁采故魏文稱文以氣<lb/>
為主氣之清濁有體不可力强而致故其論孔融則云<lb/>
氣體髙妙論徐幹則云時有齊氣論劉楨則云時有逸<lb/>
氣公幹亦云孔氏卓卓信含異氣筆墨之性殆不可勝<lb/>
並重氣之旨也夫翬<hi>輝</hi>翟備色翾<hi>緩</hi>翥百步肌豐而力<lb/>
沉也鷹隼乏彩翰飛戾天骨勁而氣猛也文章力才有<lb/>
<pb n="KR3k0053_WYG_009-63a"/>
似於此若風骨乏采則鷙集翰林采乏風骨則雉竄文<lb/>
囿惟藻耀而髙翔固文筆之鳴鳳也若夫鎔鑄經典之<lb/>
範翔集子史之術洞曉情變曲昭文體然後能孚甲新<lb/>
意雕畫奇辭昭體故意新而不亂曉變故辭奇而不黷<lb/>
若骨采未圓風辭未練而跨畧舊規馳騖新作雖獲巧<lb/>
意危敗亦多豈空結奇字紕繆而成輕矣周書云辭尚<lb/>
體要弗惟好異盖防文濫也然文術多門各適所好明<lb/>
者弗授學者弗師於是習華隨侈流遁㤀反若能確乎<lb/>
<pb n="KR3k0053_WYG_009-63b"/>
正式使文明以健則風清骨峻篇體光華能研諸慮何<lb/>
逺之有哉<lb/>
通變　確而論之則黄唐淳而質虞夏質而辨商周麗<lb/>
而雅楚漢侈而豔魏晉淺而綺宋初訛而新從質及訛<lb/>
彌近彌淡何則競今踈古風味氣衰也今才穎之士刻<lb/>
意學文多畧漢篇師範宋集雖古今偹閱然近附而逺<lb/>
踈矣夫青生於藍絳生於蒨雖踰本色不能復化桓君<lb/>
山云予見新進麗文羙而無採及見劉揚言辭常輒有<lb/>
<pb n="KR3k0053_WYG_009-64a"/>
得此其騐也故練青濯錦必歸藍蒨矯訛翻淺還宗經<lb/>
誥斯斟酌乎文質之間而隱括乎雅俗之際可與言變<lb/>
通矣　采如宛鴻之奮鬐光若長離之振翼乃穎脱之<lb/>
文矣若乃齷齪於偏解矜激乎一致此庭間之廻驟豈<lb/>
萬里之逸步哉<lb/>
定勢　勢者乗利而為制也如機發矢直澗曲湍囬自<lb/>
然之趣也　漪水不激槁木無陰<lb/>
情采<hi>全</hi>　聖賢書辭總稱文章非采而何夫水性虚而<lb/>
<pb n="KR3k0053_WYG_009-64b"/>
淪漪結木體實而花蕚振文附質也虎豹無文則鞹同<lb/>
犬羊犀兕有皮而色資丹漆質待文也若乃綜述性靈<lb/>
敷寫氣象鏤心鳥跡之中織辭魚網之上其為彪炳縟<lb/>
采名矣故立文之道其理有三一曰形文五色是也二<lb/>
曰聲文五音是也三曰情文五性是也五色雜而成黼<lb/>
黻五音比而成韶夏五情發而為辭章神理之數也孝<lb/>
經垂典喪言不文故知君子常言未嘗質也老子疾偽<lb/>
故稱羙言不信而五千精妙則非棄羙矣莊周云辨雕<lb/>
<pb n="KR3k0053_WYG_009-65a"/>
萬物謂藻餙也韓非云豔采辨説謂綺麗也綺麗以豔<lb/>
説藻飾以辨雕文辭之變於斯極矣研味孝老則知文<lb/>
質附乎性情詳覽莊韓則見華實過乎淫侈若擇源於<lb/>
涇渭之流按轡於邪正之路亦可以馭文采矣夫鉛黛<lb/>
所以飾容而盼倩生於淑姿文采所以飾言而辨麗本<lb/>
於情性故情者文之經辭者理之緯經正而後緯成理<lb/>
定而後辭暢此立文之本源也昔者詩人什篇為情而<lb/>
造文辭人賦頌為文而造情何以明其然盖風雅之興<lb/>
<pb n="KR3k0053_WYG_009-65b"/>
志思蓄憤而吟咏情性以諷其上此為情而造文也諸<lb/>
子之徒心非鬱陶茍馳夸飾鬻聲釣世此為文而造情<lb/>
也故為情者要約而寫真為文者淫麗而煩濫而後之<lb/>
作者採濫忽真逺棄風雅近師辭賦故體情之製日踈<lb/>
逐文之篇愈盛故有志深軒冕而汎詠臯壤心纒幾務而<lb/>
虚述人外真宰弗存翩其反矣夫桃李不言而成蹊有<lb/>
實存也男子樹蘭而不芳無其情也夫以草木之微依<lb/>
情待實況乎文章述志為本言與志反文豈足徵是以<lb/>
<pb n="KR3k0053_WYG_009-66a"/>
聨詞結采將欲明經采濫詞詭則心理愈翳固知翠綸<lb/>
桂餌反所以失魚言隱榮華殆謂此也是以衣錦褧衣<lb/>
惡文太章賁象窮白貴乎反本夫能設模以位理擬地<lb/>
以置心心定而後結音理正而後摛藻使文不滅質博<lb/>
不溺心正采耀乎朱藍間色屏於紅紫乃可謂雕琢其<lb/>
章彬彬君子矣<lb/>
鎔裁　規範本體謂之鎔剪截浮詞謂之裁裁則蕪穢<lb/>
不生鎔則綱領昭暢　凡思緒初發辭采苦雜心非權<lb/>
<pb n="KR3k0053_WYG_009-66b"/>
衡勢必輕重是以草剏鴻筆先標三凖履端於始則設<lb/>
情以位體舉正於中則酌事以取類歸餘於終則撮辭<lb/>
以舉要　思贍者善敷才覈者善刪善刪者事去而意<lb/>
留善敷者辭殊而意顯昔謝艾王濟西河文士張駿以<lb/>
為艾繁而不可刪濟畧而不可益若二子者可謂鍊鎔<lb/>
裁而曉繁畧矣<lb/>
聲律　古之教歌先揆以法使疾呼中宫徐呼中徵夫<lb/>
商徵響髙宫羽聲下抗喉矯舌之差攅唇激齒之異㢘<lb/>
<pb n="KR3k0053_WYG_009-67a"/>
肉相凖皎然可分今操瑟不調必知改張摘文乖張而<lb/>
不識所調響在彼絃乃得克諧聲萌我心更失和律其<lb/>
故何哉良由内聴難為聰也故外聴之易絃以手定内<lb/>
聴之難心與聲紛可以數求難以辭逐凡聲有飛沈響<lb/>
有雙疉雙聲隔字而每舛疉韻雜句而必暌沈則響發<lb/>
而斷飛則聲颺不還並轆轤交往逆鱗相比迂其際㑹<lb/>
則往蹇來連亦文家之吃也<lb/>
章句　其控引情理送往際㑹譬舞容廻環而有綴兆<lb/>
<pb n="KR3k0053_WYG_009-67b"/>
之位歌聲靡曼而有抗墜之節也　尋詩人擬喻雖斷<lb/>
章取義然章句在篇如繭之抽緒原始要終體必鱗次<lb/>
啟行之辭逆萌中篇之意絶筆之言追勝前句之旨故<lb/>
能外文綺交内義脉注跗蕚相銜首尾一體若辭失其<lb/>
明則羈旅而無友事乖其次則飄寓而不安<lb/>
夸飾　是以言峻則嵩髙極天論狹則河不容舠説多<lb/>
則子孫千億稱少則民靡孑遺襄陵舉滔天之目倒戈<lb/>
立漂杵之論辭雖已甚其義無害也且夫鴞音之醜豈<lb/>
<pb n="KR3k0053_WYG_009-68a"/>
有泮林而變好荼味之苦寜以周原而成飴並意深褒<lb/>
讃故義成矯飾大聖所錄以垂憲章孟軻云説詩者不<lb/>
以文害辭不以辭害志也自宋玉景差夸飾始盛相如<lb/>
憑風詭濫愈甚故上林之舘奔星與宛虹入軒從禽之<lb/>
盛飛㢘與鷦鷯俱獲又子雲校獵鞭宓妃以饟屈原張<lb/>
衡羽獵困𤣥冥於朔野孌彼洛神既非魑魅惟此水怪<lb/>
亦非魍魎而虚用濫形不其踈乎<lb/>
事類　故魏武稱張子之文為拙然學問膚淺所見不<lb/>
<pb n="KR3k0053_WYG_009-68b"/>
博專拾掇崔杜小文所作不可悉難難便不知所出斯<lb/>
則寡聞之病也夫經典沉深載籍浩瀚實羣言之奥區<lb/>
而才思之神臯也揚班以下莫不取資任力耕耨縱意<lb/>
漁獵操刀能割必列膏腴是以將贍才力務在博見狐<lb/>
腋非一皮能溫雞蹠必數千而飽矣　故事得其要雖<lb/>
小成績譬寸轄制輪尺樞運闗也或微言羙事置於閒<lb/>
散是綴金翠於足脛靚粉黛於胸臆也<lb/>
養氣　若夫器分有限智用無涯或慚鳬企鶴瀝辭鐫<lb/>
<pb n="KR3k0053_WYG_009-69a"/>
思於是精氣内銷有似尾閭之波神志外傷同乎牛山<lb/>
之木怛惕之盛疾亦可推矣至如仲任置研以綜述叔<lb/>
通懷筆以專業既暄之以嵗序又煎之以日時是以曹<lb/>
公懼為文之傷命陸雲歎用思之困神非虛談也夫學<lb/>
業在勤故有錐股自勵至於文也則申寫鬱滯故宜從<lb/>
容率情優柔適㑹若銷鑠精膽蹙迫和氣秉牘以驅齡<lb/>
灑翰以伐性豈聖賢之素心㑹文之直理哉且夫思有<lb/>
利鈍時有通塞沐則心覆且或反常神之方昏再三愈<lb/>
<pb n="KR3k0053_WYG_009-69b"/>
黷是以吐納文藝務在節宣清和其心調暢其氣煩而<lb/>
即捨勿使壅滯意得則舒懷以命筆理伏則投筆以卷<lb/>
懷逍遥以針勞譚笑以藥倦常弄閒於才鋒賈餘於文<lb/>
勇使刃發如新湊理無滯雖非胎息之邁術斯亦衛氣<lb/>
之一方也<lb/>
附㑹　是以四牡異力而六轡如琴馭文之法有似於<lb/>
此去留在心修短在手齊其步驟總轡而已故善附者<lb/>
異㫖如肝膽拙㑹者同音如胡越改章難於造篇易字<lb/>
<pb n="KR3k0053_WYG_009-70a"/>
艱於代句此已然之騐也昔張湯疑奏而再却虞松草<lb/>
表而履譴並理事之不明而辭旨之失調也及倪寛更<lb/>
草鍾㑹易字而漢武歎奇晉景稱善者乃理得而事明<lb/>
心敏而辭富也<lb/>
物色　是以詩人感物聨類不窮流連萬象之際沈吟<lb/>
視聴之區寫氣圖貌既隨物以宛轉屬采附聲亦與心<lb/>
而徘徊故灼灼狀桃花之鮮依依盡楊栁之貌杲杲為<lb/>
出日之容瀌瀌擬雨雪之狀喈喈逐黄鳥之聲喓喓學<lb/>
<pb n="KR3k0053_WYG_009-70b"/>
草蟲之韻皎日嘒星一言窮理參差沃若兩字連形並<lb/>
以少總多情貌無遺矣雖復思經千載將何易奪及離<lb/>
騷代興觸類而長物貌難盡故重㳫舒狀於是嵯峨之<lb/>
類聚葳㽔之羣積矣及長卿之徒詭勢瓌聲模山範水<lb/>
字必魚貫所謂詩人麗則而約言辭人淫麗而繁句也<lb/>
　山㳫水匝樹雜雲合日既往還心亦吐納春日遲遲<lb/>
秋風颯颯情往似贈興來如答<lb/>
　　文學部<hi>書問</hi>
<pb n="KR3k0053_WYG_009-71a"/>
劉褘之酬鄭沁州詩　麒閣一代良熊軒千里躅緝圖<lb/>
昭國典按部留宸矚匪厭承明廬佇兼司隸局芸書暫<lb/>
輟載行使方臨俗節變風緒髙秋深露華溽寒山歛輕<lb/>
靄霽野澄初旭已覺長年悲誰堪岐路促遥林征馬迅<lb/>
别舘嘶驂跼雅贈響摐金索居暌倚玉悽斷離鴻引勞<lb/>
歌思足曲<lb/>
楊烱和酬虢州李司法詩　唇齒標形勝闗河壯邑居<lb/>
寒山抵方伯秋水面鴻臚君子從逰宦忘情任卷舒風<lb/>
<pb n="KR3k0053_WYG_009-71b"/>
霜下刀筆軒盖擁門閭平野芸黄遍長洲鴻雁初菊花<lb/>
宜泛酒蒲葉好裁書昔我芝蘭契悠然雲雨踈非君重<lb/>
千里誰肻惠雙魚<lb/>
李白代佳人寄翁參樞先輩詩　等閒經夏復經寒夢<lb/>
裏驚嗟豈暫安南國風光當世少西陵波浪過江難周<lb/>
旋小字挑燈讀重疉遥山隔霧看直是為君飡不得書<lb/>
來莫説更加飡<lb/>
劉長卿奉寄婺州李使君舎人詩　建隼罷鳴珂初傳<lb/>
<pb n="KR3k0053_WYG_009-72a"/>
來暮歌漁樵識太古草樹得陽和東道諸生從南依逺<lb/>
客過天清婺女出土厚絳人多永日空相望流年復幾<lb/>
何崖開當夕照葉去逐寒波眼闇經難受身閒劍懶磨<lb/>
似鵩占賈誼上馬識㢘頗窮分安藜藿衰容稱薜蘿只<lb/>
應隨越鳥南翥託髙柯<lb/>
包佶酬于侍郎湖南見寄詩　桂嶺千崖斷湘江一派<lb/>
通長沙今賈傅東海舊于公章甫經殊俗離騷繼雅風<lb/>
金閨文作字玉匣氣成虹翰墨時無侣丹青夙在工主<lb/>
<pb n="KR3k0053_WYG_009-72b"/>
恩留左掖人望積南宫巧拙循名異浮沉顧位同九遷<lb/>
歸上畧三已契愚衷責謝庭中吏悲寛塞上翁楚材欣<lb/>
有適燕石愧無功山曉重嵐外林春若霧中雪花翻海<lb/>
鶴波影倒江楓去札頻逢信廽帆早挂空避賢方有日<lb/>
非敢愛微躬<lb/>
周賀投江州張郎中詩　要地無閒日仍容冒謁頻借<lb/>
山年涉閏寝郡月踰旬驛徑曾衝雪公泉省滌塵隨行<lb/>
溪路細接話草堂新減藥痊餘癖飛書問苦貧噪蟬離<lb/>
<pb n="KR3k0053_WYG_009-73a"/>
宿殻吟客寄秋身鍊句盈箱箧懸圖視蜀閩静居匡阜<lb/>
近終作社中人<lb/>
崔峒書情寄上蘇州韋使君兼呈吳縣李明府詩　數<lb/>
年湖上謝浮名竹杖紗巾遂性情雲外有時逢寺宿日<lb/>
西無事傍江行陶潛縣裏看花發庾亮樓中對月明誰<lb/>
念獻書來萬里君王深在九重城<lb/>
梁簡文帝與劉孝綽書　執别灞滻嗣音沮濶合璧不<lb/>
停旋灰屢徙玉霜夜下旅雁晨飛想凉燠得宜時候無<lb/>
<pb n="KR3k0053_WYG_009-73b"/>
爽既官寺務煩簿領殷湊等張釋之條理同于公之明<lb/>
察雕龍之才本博靈虵之譽自髙頗得暇逸於篇章從<lb/>
容於文諷頃擁旄西邁載離寒暑曉河未落拂桂棹而<lb/>
先征夕鳥歸林懸孤帆而未息足使邊心憤薄鄉思邅<lb/>
廻但離濶已久載勞寤寐行聞還驛以慰相思<lb/>
又答湘東王書　暮春羙景風雲韶麗蘭葉堪齅沂水<lb/>
可浴苐邵南寡訟時輟甘棠之隂冀州為政暫止褰襜<lb/>
之務唐景薦大言之賦安汰述連環之辯盡逰玩之羙<lb/>
<pb n="KR3k0053_WYG_009-74a"/>
致足樂乎吾春初卧疾極成委弊雖西山白鹿懼不能<lb/>
愈子預赤丸尚憂未振髙卧六安每思扁鵲之問静然<lb/>
四屋念絶修都之香皇上慈被率土甘露聿宣鳴銀鼓<lb/>
於寳坊轉金輪於香地法雷驚夢惠日暉朝道俗輻湊<lb/>
逺近畢集獨以疾障致隔聞道豈止楊僕有闗外之傷<lb/>
周南起留滯之恨<lb/>
又與蕭臨川書　零雨送秋輕寒迎節江楓曉落林葉<lb/>
初黄登舟玉河<hi>一作已積</hi>殊足勞止解維金闗定在何日八<lb/>
<pb n="KR3k0053_WYG_009-74b"/>
區内侍厭直御史之廬九棘外府且息官曹之務應分<lb/>
竹南川剖符千里但黑水初旋未申十千之飲桂宫既<lb/>
啟復乖雙闕之宴文雅縱横即事分阻清夜西園𦕈然<lb/>
未克想征艫而結歎望桂席而霑襟若使𢎞農書疏脱<lb/>
還鄴下河南口占儻歸鄉里必遲青泥之封且觀朱明<lb/>
之詩白雲在天蒼波無極瞻言岐路眷慨良深愛䕶波<lb/>
潮敬朂光彩<lb/>
李嶠與雍州崔錄事司馬錄事書　伏惟公等思侔天<lb/>
<pb n="KR3k0053_WYG_009-75a"/>
假道合神契清襟與秋水俱映縟藻共春葩競發風雲<lb/>
感其聲律牆仞深其閫奥羽陵湘簡遥開博綜之門洞<lb/>
庭金石近入鏗鏘之韻固以重規坐右連華史筆深思<lb/>
匠之真筌畢文心之能事嶠學術蕪淺才藝寡薄弓冶<lb/>
遺業獨事斯文而衣冠後進多慙接武頃以三餘暇景<lb/>
四時風月斗酒娛樂嚶鳴感召春還江北時興楚客之<lb/>
謡木落淮南乍動潘生之思有同狂簡無近雅什不意<lb/>
頻降德音猥垂訪逮恭承嘉惠揣摹虚寡鑒淄水而慙<lb/>
<pb n="KR3k0053_WYG_009-75b"/>
容遵壽陵而恧步但以螢燭光耀尚增輝於暘谷畎澮<lb/>
微流且朝宗於水府敢縁斯義上呈如别大夫攄思空<lb/>
擬登髙小子裁章顧羞調下<lb/>
又上廵察覆囚使歴城張明府書　伏冀晰鑒蘭苖綴<lb/>
思茅茹俾夫集螢收曜攀若華而翳景射鮒堙流泝扶<lb/>
津而飲液野籟叶編鐘之韻甘黎味和鼎之滋則樹李<lb/>
其緘反抛知執昔鯷濵據地抗嘉言於直指龍門蹈閫<lb/>
邀逺好於司隸兩賔不嫌於黷進二主無忤於歡接並<lb/>
<pb n="KR3k0053_WYG_009-76a"/>
雕芳憲序灼羙清流然則古之望今亦猶今之視昔矣<lb/>
投翰魄沮授簡心馳<lb/>
又上雍州髙長史書　河陽春樹開四照於詞林洞庭<lb/>
秋水清九流於心鏡　夫引往納來江海所以深廣損<lb/>
上益下乾坤所以光大是故虚已之求有屈位而伸道<lb/>
汎接之愛或開懷而受物若乃崇峻宫垣扄鑰閫奥使<lb/>
屬睇之目隔愈深而照窮仰止之心限彌髙而望絶仰<lb/>
賔以之失位篲客以之亡門將恐慕義之夫思為黄鶴<lb/>
<pb n="KR3k0053_WYG_009-76b"/>
之舉企景之客不作真龍之逰願君侯垂古人之風申<lb/>
國士之分假其白璧之契接以黄金之言不忽當年要<lb/>
之卒歲則重如熊掌府中饒取義之賔輕若鴻毛節下<lb/>
有徇生之士矣<lb/>
王勃上絳州上官司馬書　下官者康衢之賤耳嘗聞<lb/>
闕里之言頗挂平輿之目豈不知塵形俗狀㳺水鏡而<lb/>
多慙枹鼓援鼙偶雷門而自失而欲刻鵠飾鳬唐突扄<lb/>
餘者邪徒以登山泛海庻測髙深執炬𫝊螢希增日月<lb/>
<pb n="KR3k0053_WYG_009-77a"/>
　君侯極天分構振瓊樹而韜霞帶地疏源握珠胎而<lb/>
冠月鱗軒羽殿瑶臺降卿相之榮鵲印蟬簮金社發公<lb/>
侯之始青臯獨唳望鴻漸而翻霞丹穴髙鳴對鵷池而<lb/>
矯霧嚴助以賢良待詔未厭承明汲黯以方正拾遺終<lb/>
榮卧里藩維克振旣參來暮之歌邦國不空自有康沂<lb/>
之相加以雄材廣度散琬琰於胸懷逸氣遒文運風霜<lb/>
於掌握迫青㝠而構合煙霞之涯涘莫尋振滄渤以流<lb/>
謙江漢之波瀾未測耀靈桂於趙席垂棘知歸辨羣籟<lb/>
<pb n="KR3k0053_WYG_009-77b"/>
於莊軒懸匏自記賔階夕敞清河銷驥贄之虞虚榻晨<lb/>
披心禮得龍驅之地方當翊賛宸極羽儀台屏豈徒偃<lb/>
仰州縣勞事藩庭而已哉借如僕者言不滿於鄉黨聲<lb/>
不出於堂閾東海取樂於簞瓢南山畢志於文史飡花<lb/>
佩葉入蘭室而談𤣥挹露攀霞坐松扄而嘯逸揚子雲<lb/>
之澹泊心竊慕之嵇叔夜之逍遥真其好也未嘗露才<lb/>
揚已飾小智以驚愚假勢憑時託中人而樹迹遍逰天<lb/>
下寒心於將相之門獨守太𤣥側身於名利之境嘗謂<lb/>
<pb n="KR3k0053_WYG_009-78a"/>
奉琴巵於北牖詠詩禮於南陔坐商洛而折雲英臨江<lb/>
湖而採煙液生願畢矣而屬鸞扄停逸頻虚不次之階<lb/>
鶴板徵賢累發非常之詔天下有道吾豈匏𤓰承達人<lb/>
一顧之榮辱公車再辟之禮平津侯之博物終屈奉常<lb/>
賈大夫之才名猶逢絳灌况庸者而可免於此乎君侯<lb/>
要津先據圗海盛於當時下官覆簣方勤為山始於今<lb/>
日雖陵深谷變終非入室之賔而晝詠宵吟敢預升堂<lb/>
之列夫以幽明不測尺標見天下之心巨細相傾寸管<lb/>
<pb n="KR3k0053_WYG_009-78b"/>
合羲舒之度豈非道存斯貴理在必亨霸略近發於輿<lb/>
歌皇圗不隔於芻議故有榮枯絶等奉推轂而欣然年<lb/>
勢不侔受分庭而罔愧風規可接惟君侯體之今古未<lb/>
殊則下官願矣常恨霜松列澗萬尋無罩月之期露草<lb/>
滋山寸莖有梢雲之望斯則聲實困於兼濟才位難於<lb/>
俱立况乎地勢不足以誇俗容貌不足以動人遑遑藪<lb/>
澤安足以奉髙明之咳唾也所冀蠅階賤質附雲足而<lb/>
追飈蚋序輕姿託霜毛而絶海委名勵已蛟鐔申獨斷<lb/>
<pb n="KR3k0053_WYG_009-79a"/>
之能偶跡當仁驪珠鮮闇投之懼天衢可望指鵬程而<lb/>
三休巨壑難遊伏龍門而一息<lb/>
又為人與蜀城父老書　韓信之無津也昌亭之一餓<lb/>
夫耳馬卿之失路也臨卭之一食客耳武不足以服衆<lb/>
文不足以動時長劒屈於無知洪筆淪於不用洎乎雄<lb/>
圗躡運至尊納背水之謀麗藻昇朝天子賞凌雲之作<lb/>
威加海岳聲振廟廊彼淮隂之俠少成都之遺老也又<lb/>
焉能知逺近哉是以鑒物於肇不於成賞士於窮不於<lb/>
<pb n="KR3k0053_WYG_009-79b"/>
達是知卞和之得玉也精存於岸谷之間張華之得劒<lb/>
也氣發於星辰之際夫豈琢磨成器然後知其寳剸斷<lb/>
為能然後知其用哉　劉仲文之逺識不以乾沒詣梁<lb/>
城閔仲叔之髙風不以口腹累安邑雖其已没生氣猶<lb/>
存　方今白藏紹序朱律謝期天髙而林野踈候肅而<lb/>
江山静輕蟬送夏驚晚吹於風園旅雁乗秋動宵吟於<lb/>
露渚　蜀都廣鎭岷㠊奥壤山分玉宇水向金陵　歸<lb/>
雲止雁流曙響於東津落照開鴻寫晴規於北岸螢踈<lb/>
<pb n="KR3k0053_WYG_009-80a"/>
夕砌蟬促朝林　昔者虞公再見懸光白璧之前季布<lb/>
一言猶定黄金之諾況乎交已成於杵臼道已茂於金<lb/>
蘭希照窮途遠流嘉貺若使恩裁口腹空留安邑之賔<lb/>
惠闕始終取恨昌亭之客<lb/>
史祥答隋太子廣書　身在邊隅情馳魏闕每至清風<lb/>
夜起朗月孤照想鳴笳之啟路思託駕於後車塞表京<lb/>
華山川悠逺瞻仰浮雲伏增澘結<lb/>
王孝籍上牛𢎞書　夫以一介貧人七年直省課税不<lb/>
<pb n="KR3k0053_WYG_009-80b"/>
勉慶賞不沾賣貢禹之田供釋之<hi>一作氏</hi>之費有弱子之<lb/>
累無强兄之親加以老母在堂光隂遲暮寒暑違侍闗<lb/>
山迢遥齧臂為期前途邈矣倚閭之望朝夕已勤謝相<lb/>
如之病無官可以免發梅福之狂非仙所能避愁疾甚<lb/>
乎厲鬼人生異夫金石營魂且散恐筮予無徵齎恨入<lb/>
冥則虚縁恩顧此乃王稽所以致言應侯為之不樂也<lb/>
駱賔王上吏部裴侍郎書　僕誠鄙人也頗覽前事每<lb/>
讀古書見髙堂九仞曾輿有北向之悲積粟萬鍾季路<lb/>
<pb n="KR3k0053_WYG_009-81a"/>
起南逰之歎未嘗不廢書輟卷流涕霑衣何者情蓄自<lb/>
衷事符則感形潛於内迹應斯通<lb/>
又上兖州崔長史啟　心波湛漢詠魄曜於黄陂情岳<lb/>
干天韞風雲於稽巘龍津共濟競忻登御之車蕪室欽<lb/>
賢必攬澄清之轡　是以佐龜隂而演化務肅萬城翼<lb/>
麟壤以宣風恩覃千里<lb/>
又上兖州張司馬啟　言阿激箭浴紫貝以飛湍情岳<lb/>
驚峰蔽丹霄而傑峻文條擢秀馥長坂之幽蘭筆苑揚<lb/>
<pb n="KR3k0053_WYG_009-81b"/>
葩燦小山之丹桂松飈結韻縉紳藉以雌黄巖電流光<lb/>
通賢資其月旦　緝諧麟甸下白鶴於仙庭輔弼鳬郊<lb/>
重黄金於帝里　所冀分其末照惠以餘波得預觀光<lb/>
全由唾咳儻雲鑣釋絏申其潄玉之音霜匣開輝照以<lb/>
盤蛟之影則隂山之雀敢懷飡蘂之心漢東之虵期致<lb/>
投珠之報<lb/>
又上齊州張司馬啟　金波離畢零陵之石自飛瑶光<lb/>
建寅蕭坵之火暫爇<lb/>
<pb n="KR3k0053_WYG_009-82a"/>
又上吏部侍郎帝京篇啟　楚翬丹質在荆南以懷慙<lb/>
遼豕白頭望河東而載恧賔王散財易朽蟠木難容雖<lb/>
少好讀書無謝髙鳳而老不曉事有類揚雄徒以易象<lb/>
六爻幽賛通乎政本詩人五際比興存乎國風故體物<lb/>
成章必寓情於小雅登髙能賦豈圗榮於丈夫盖欲樂<lb/>
道遺榮從心所好非敢希聲刻鵠竊譽雕蟲<lb/>
又上司列太常伯啟　至若峰秀學山列三墳而仰止<lb/>
瀾清筆海疏四瀆以朝宗登小魯之巖辨練光於曳馬<lb/>
<pb n="KR3k0053_WYG_009-82b"/>
臨大吳之國識寳氣於連牛垂秋實於譚叢絢春華於<lb/>
詞苑辨河飛箭激流翻白馬之津文江散珠圎波潄驪<lb/>
龍之穴是用德茂麟趾削桐葉以分珪道煥鵷池映桃<lb/>
花而曵綬<lb/>
王勃上皇甫常伯啟　龍鑣就路駑駿相懸鵲鏡臨春<lb/>
妍媸自逺亦有飛霜匝地蘭蕭銜共盡之悲烈火埋岡<lb/>
玉石抱俱焚之慘然則知音罕嗣流水空存至寳不同<lb/>
荆山有淚君侯飾揚芻議提奬蕪詞白圭成再見之榮<lb/>
<pb n="KR3k0053_WYG_009-83a"/>
黄金定一言之重鵬飈旣接仰雲逕而將趨龍阪可登<lb/>
指星臺而有望循襟佩德撫事知恩山岳有輕河漢無<lb/>
極<lb/>
又上明員外啟　金烏聳轡俯圎燧而抽光瑶兎浮輪<lb/>
候方諸而吐液斯則洪纎異數㝠符造化之津髙下相<lb/>
懸精契陶鈞之表故知聲同義合存長幼於三州理隔<lb/>
氣殊置山川於一面神交可託風雲於杵臼之間道不<lb/>
虚行涇渭於簪裾之列　榮加從袂上清蘭府之逰寵<lb/>
<pb n="KR3k0053_WYG_009-83b"/>
奪攀輪更掌蓬山之務麟圗緝諡定榮辱於三泉鵷閤<lb/>
裁書考薫蕕於四部既鶴鳴雲路望偃朝端鴻漸星臺<lb/>
俯諧僉議㢘平譽號李宣伯之當官雅操繩時山巨源<lb/>
之稱職　情源九派士流欣滿腹之期德宇千門詞人<lb/>
有庇身之望<lb/>
李商隱獻河東公啟　有志為文無資就學雖雜賦八<lb/>
首或庶於馬遷而讀書五車逺慙於惠子　是以艮背<lb/>
却行求心自處羅含蘭菊仲蔚蓬蒿見芳草則怨王孫<lb/>
<pb n="KR3k0053_WYG_009-84a"/>
之不歸撫髙松則歎大夫之虚位<lb/>
又為張周封上楊相公啟　某雖忝伊人亦惟華胄比<lb/>
王謝之子弟誠有重輕在嵇吕之交朋夙嘗連接而獨<lb/>
分光隣女貸潤監河野鶴天麟絶比倫於朝右髯參短<lb/>
簿困擬議於軍前竊聴重言嘗興深歎是以願馳蹇步<lb/>
誓奉光塵儻或厠錯薪之斯翹詠歸荑於自牧少窺上<lb/>
路試睨重霄擊水三千暫隨鵬運澄流十二免使魚勞<lb/>
猶能賛敘爕調謳歌鎔範<lb/>
<pb n="KR3k0053_WYG_009-84b"/>
又為栁珪謝京兆公啟　伏思相公直以大人頃居班<lb/>
列獲奉恩私羅照乗於驪淵覬歸昌於鳳穴未見其可<lb/>
處之不疑曾不念木朽石頑雕鐫莫就榆暝豆重性分<lb/>
難移古人所以有以榮為憂受恩如敵斯言之作珪也<lb/>
有焉<lb/>
又上尚書范陽公啟　成名踰於一紀旅宦過於十年<lb/>
恩舊凋零路岐悽愴薦禰衡之表空出人間嘲揚子之<lb/>
書僅盈天下去年逺從桂海來返玉亰無文通半頃之<lb/>
<pb n="KR3k0053_WYG_009-85a"/>
田乏元亮數間之屋隘傭蝸舎危託燕巢春畹將逰則<lb/>
蕙蘭絶逕秋庭欲掃則霜露沾衣勉調天官獲昇甸壤<lb/>
歸惟却掃出則卑趨仰燕路以長懷望梁園而結慮<lb/>
又上崔相公啟　某荆氏凡材雕陵散質謬𫝊清白實<lb/>
守幽貞矍圃彎弓何能中鵠孔門用賦尋恥雕蟲常患<lb/>
荒蕪殊非挺㧞依劉薦禰素乏梯航慕吕攀嵇全無等<lb/>
級分甘終老莫有良期旣而竊仰洪鈞來窺皎鏡墳壚<lb/>
下土敢望頒形甕盎頑姿寜希鑒貌豈謂不遺孤拙曲<lb/>
<pb n="KR3k0053_WYG_009-85b"/>
假生成㧞於泥滓之中致在煙霄之上<lb/>
又為山南薛從事謝辟啟　頃者湮淪孤賤綿隔音塵<lb/>
其後從事梓潼經塗天漢初筵末席披霧睹天自邇以<lb/>
來懷恩莫極鄭𤣥之腰腹若掛丹青崔琰之鬚眉常存<lb/>
夢寐方思捧持杖屨厠列生徒豈望便上仙舟遽塵蓮<lb/>
府<lb/>
又為舉人上翰林蕭侍郎啟　重以惠劣禰生專非董<lb/>
氏殊顔囘之易鑄若宰我之難雕徒欲萬卷咸披且乏<lb/>
<pb n="KR3k0053_WYG_009-86a"/>
五行俱下叨從歲賦勉致文編户户醤瓿唯聞見辱人<lb/>
人虀臼不肯留題再困於魚登一慙於雁序然天付直<lb/>
氣家𫝊義方雖在顓蒙不茍述作廣絶交之論抑有旨<lb/>
焉移太常之書非無為也<lb/>
又為舎人絳郡公上李相公啟　圍減帶緩髪稀弁傾<lb/>
窅然向風目極心往<lb/>
又為舉人獻韓郎中琮啟　不授綵毫未吞瑞鳥馳名<lb/>
江左陸機莫及於才多擅譽鄴中王粲終聞於體弱<lb/>
<pb n="KR3k0053_WYG_009-86b"/>
捧爝火以干日御動已光銷抱布鼓以詣雷門忽然聲<lb/>
寢不謂郎中搜才路廣登客門寛望犬附書冀雞談易<lb/>
特垂題目曲賜丹青　以卞和為玉人無不收之瓊玖<lb/>
得蹇修為媒氏無不嫁之娉婷　伏惟郎中與先輩賢<lb/>
弟價重兩劉譽髙二陸比李膺則仙舟對棹方馬融則<lb/>
絳帳雙褰若某者雖陋若左思痩同沈約無庾信之腰<lb/>
腹乏崔琰之鬚眉然至於感分識歸銜誠議報將酬楊<lb/>
寳則就雀求環欲答孔愉則從龜覓印推其異類不後<lb/>
<pb n="KR3k0053_WYG_009-87a"/>
他人<lb/>
又為先輩獻集賢相公啟　伏惟相公日觀同光天球<lb/>
並價揚鋒露鍔則武庫常開散藻摛華則文星鎮見一<lb/>
言悟主三接承恩季孟伊繇友朋蕭邴漢皇發論十萬<lb/>
常愧於淮隂齊后推誠一二皆歸於仲父百度旣已貞<lb/>
矣九流又復諳焉牆東竈北隱淪者咸欲呈材猿飲鳥<lb/>
言僻陋者皆思入貢莊生獻臂楊子㧞毛三百篇之詩<lb/>
更無諷刺二百年之史永絶譏嫌<lb/>
<pb n="KR3k0053_WYG_009-87b"/>
杜牧謝周相公啟　當受震駭神魂飛揚撫已自驚喜<lb/>
過成泣藥肉白骨香返逰魂言於重恩無以過此雖買<lb/>
臣懷紱郡邸蕭育召拜扶風楊僕三組垂腰蘇秦六印<lb/>
在手較於榮忝無以為踰<lb/>
張元晏謝時相啟　蒙虎皮於下駟抑以騰驤綷鵠羽<lb/>
於寒鴟教之騫翥<lb/>
又未召試先與奉常啟　念及孤沈奬兹顓僻遇孔梨<lb/>
之津潤别借齒牙因姜被之包容俯明肝膈<lb/>
<pb n="KR3k0053_WYG_009-88a"/>
羅衮謝史館裴相公啟　發言為褒貶之經廻顧是寒<lb/>
暄之律　雖復毛慙腹背角困藩籬何嘗不砥礪公方<lb/>
琢磨文術竟以長沙地窄難呈宛轉之姿南郡鬼逢每<lb/>
受揶揄之恥<lb/>
又謝宰相啟　暄臨黍谷方知律吕之聲調境入蓬山<lb/>
孰謂風飈之道阻<lb/>
胡曾劒門寄上路相公啟　伏惟相公神資重器天縱<lb/>
偉才邦國金城朝廷玉燭文髙庾月詞峻謝山纔見紫<lb/>
<pb n="KR3k0053_WYG_009-88b"/>
髯便居黄閣陶鈞百辟啟沃一人議平吳皓之時雖云<lb/>
推局報破秦堅之日不廢圍碁故能早執化權久司政<lb/>
柄今則暫辭龍闕求鎮龜城將軍之細栁雖新丞相之<lb/>
鹽梅仍舊不煩壯士自伏雄圖揚麾而氛祲晨銷按節<lb/>
而妖星夜落<lb/>
又謝賜錢啟　伏惟相公英風獨振偉量孤標推葛亮<lb/>
之秤心負姜維之斗膽内安宗廟外却蠻夷魚水賢良<lb/>
塤篪骨肉桃李滿於衢路金帛遍於風塵六合之中一<lb/>
<pb n="KR3k0053_WYG_009-89a"/>
人而已<lb/>
栁宗元謝李相公示手札啟<hi>全録</hi>　省錄狂瞽收撫羈<lb/>
縲沐以含𢎞之仁忘其進越之罪感深益懼喜極增悲<lb/>
五情交戰不知所措宗元質性庸塞行能無取著書每<lb/>
成於廢疾進德且乏其馨香常願操篲醫門掬溜蘭室<lb/>
良辰不與夙志多違昨者踴躍殘魂奮揚蓄念激以死<lb/>
灰之氣陳其敝箒之詞致之煙霄分絶流盼今則垂露<lb/>
在手清風入懷華衮濫褒於赭衣龍門俯收於埳井藻<lb/>
<pb n="KR3k0053_WYG_009-89b"/>
鏡洞開而秋毫在照文律傍暢而寒谷生輝化幽鬱之<lb/>
志若覿清眀換兢危之心如承撫薦非常之幸豈獨此<lb/>
生伏以淮海劇九天之遥瀟湘參百越之俗傾心積念<lb/>
長懸星漢之上流形委骨永瀹魑魅之羣何以報恩唯<lb/>
當結草<lb/>
劉禹錫謝中書張相公啟　身侔蟬翼何以受恩死輕<lb/>
鴻毛固得其所<lb/>
溫庭筠上令狐相公啟　藐是流離自然飄蕩呌非獨<lb/>
<pb n="KR3k0053_WYG_009-90a"/>
鶴欲近商陵嘯類斷猿況隣巴峽光隂詎幾天道如何<lb/>
又上宰相啟　儻張禹尊髙猶為戴榮説禮鄭𤣥嚴毅<lb/>
便令服愼聞詩敢歎朝飢誠甘夕死<lb/>
又投憲丞啟　古者窮士求知孤臣薦㧞或三嵗未嘗<lb/>
交語或一言便許忘年奇偶之間彼何相逺則運租船<lb/>
上便獲甄才避雨林中俄聞託契此又無由自致不介<lb/>
而親者也<lb/>
又上裴舎人啟　今則阮路興悲商歌結恨牛衣夜哭<lb/>
<pb n="KR3k0053_WYG_009-90b"/>
馬柱晨吟一笈徘徊九門深阻敢持幽欵上訴隆私<lb/>
又上學士舎人啟　荀鐸揺車邕琴入爨委悴輿人之<lb/>
末殘摧膳宰之前不遇知音信為棄物<lb/>
又上杜舎人啟　物乗其勢則嘒紀畫塗<hi>王褒傳忽若慧記畫塗英</hi>
<hi>華訛作嘒紀</hi>才戾於時則荷戈入棘必由賢達之門乃是坦<lb/>
夷之逕是以陸機行止惟繫張華孔闓文章先投謝朓<lb/>
遂得名髙洛下價重江南<lb/>
羅隱投湖南王大夫啟　間者龍門掌貢馬帳搜遺泉<lb/>
<pb n="KR3k0053_WYG_009-91a"/>
客號咷只憂寳盡地靈惆悵不覺山空<lb/>
又謝江都鄭長官啟　於半郊半郭之中有一詠一觴<lb/>
之趣為謀甚逸所得何多芳草逺山纔供掇拾晴陽媚<lb/>
景别受指撝登臨則光禄寒山悲歎則雍丘明月　將<lb/>
風霜委地之姿值兵革滔天之日正平刺滅屢窘輿臺<lb/>
叔夜燈殘頻逢鬼魅<lb/>
顧雲投顧端公啟　儻蒙少借餘波微廽誕説當見長<lb/>
房之竹亦可為龍則知莊叟之魚終能化羽<lb/>
<pb n="KR3k0053_WYG_009-91b"/>
又投户部裴德符郎中啟　加以秦吳路阻煙水程遥<lb/>
甘滑多違問安常闕中宵夢到星漢俄沈萬里書廻槐<lb/>
檀遽改<lb/>
又投户部鄭員外啟　某聞栁文暢之遇王融初因雅<lb/>
韻劉嗣芳之逢沈約實自片辭或兩句可嘉或一篇堪<lb/>
奬則題於團扇寫在郊居遂使西邸流芳南朝溢羙時<lb/>
名愈大紙價彌髙今也故事具存清風盡在每因投卷<lb/>
竊賀伊人雖有負於斯文幸遭逢其至鑒<lb/>
<pb n="KR3k0053_WYG_009-92a"/>
又投翰林劉學士啟　時或嚴霜届節脱葉辭枝曲突<lb/>
無煙幽窗有雪飛文月殿欲擬謝莊染翰蘭臺思齊宋<lb/>
玉<lb/>
又謝下第後使人存問啟　收燼枝於烈熖必假良知<lb/>
出埋刃於重泉當資至鑒　委訪窮居曲𫝊芳訊側聆<lb/>
尊旨跪聽玉音竊聞俯降咨嗟深垂憫惻初疑夢覺終<lb/>
謂風傳方當退鷁之時忽得攀龍之便<lb/>
又謝徐學士啟　某嘗徧閱縑緗亦聞先達時接後來<lb/>
<pb n="KR3k0053_WYG_009-92b"/>
逺則沈隱侯之奬何伯言纔聞發論近則韓文公之知<lb/>
李長吉始議及門未有曲示恩私顯留翰墨才微往彦<lb/>
遇倍昔時仰戴恩榮已增銘篆<lb/>
又投刑部趙郎中啟　一别楚山四凋秦葉進惟角觸<lb/>
退則羈棲望化羽之期烏頭詎白困龍門之險魚尾將<lb/>
頳近者輒以荒蕪上干裁鑒實慚小道不副至公或自<lb/>
朋游竊聆風㫖潘江陸海曲借品流繡段金聲仍加緣<lb/>
飾今則將臨筆陣潛逼掄材旣乏先容惟憂㸃額絃哀<lb/>
<pb n="KR3k0053_WYG_009-93a"/>
柱促風勁葉危輒寫丹誠仰塵清鑒儻蒙特分餘潤微<lb/>
假末光朽枿生荑寒灰發熖纔沾慰薦便是輝華<lb/>
羅隱投禮部鄭員外啟　道薄而魚腮易曝計踈而鳬<lb/>
脛難加所以甯戚叩歌不惟長夜魏舒對䇿近至中年<lb/>
丹霄無獨上之期雙鬢有相輕之色而員外芝田養秀<lb/>
桂苑摛華口裏雌黄旋成典故座中薤白早避風流敢<lb/>
因誘善之初仰冀嘘枯之便儻一掬華陰之土聊拭蘇<lb/>
文則數升涇水之泥永依清濟<lb/>
<pb n="KR3k0053_WYG_009-93b"/>
鼂補之亳州上李中書啟　賦分薄而造物不能厚禀<lb/>
資拙而匠石無由工開籠鵠失而始驚捩手羮空而自<lb/>
笑迷途未反壯日已賒惟激烈之素懐則蕭條而長在<lb/>
每羞王宻謁楊震之意猶鄙谷永謝王鳳之詞使愚無<lb/>
似有宣光不比之稱則賢我公乃獻子可賀之舉然而<lb/>
志闊事迕才踈效遲下若戰國公子之市名當時羣豪<lb/>
之赴義猶可蒯緱彈鋏預三千客而有魚或能左手捧<lb/>
盤招十九人而俱歃此自不果他復何言第依庇姑存<lb/>
<pb n="KR3k0053_WYG_009-94a"/>
逭疵悔念虚死不如立節而止謗莫若自修鶴鳴遠而<lb/>
終聞蘭生幽而亦佩誠足動金石則有不誠無不動信<lb/>
可行蠻貊則有不信無不行奔踶可馴千里要煩於良<lb/>
御鉛刀且弊一割更繄於善操　若唐兩生奏記當路<lb/>
至願為燎供席蒸之效祥顧有義焉何至是也<lb/>
　　文學部<hi>詩</hi>
白居易宣武令狐相公以詩寄贈傳播吳中聊奉短章<lb/>
用申酧謝詩　新詩傳詠忽紛紛楚老吳娃耳徧聞盡<lb/>
<pb n="KR3k0053_WYG_009-94b"/>
解呼為好才子不知官是大將軍詞人命薄多無位戰<lb/>
將功髙少有文謝朓篇章韓信鉞一生雙得不如君<lb/>
李羣玉寄長沙許侍御詩　二年文㑹許追隨和遍南<lb/>
朝雜體詩未以綵毫還郭璞乞留殘錦與丘遲竹齋琴<lb/>
酒歡成夢水寺煙霞相對誰今日秋風滿湘浦只令搔<lb/>
首詠瓊枝<lb/>
羅隱淮南李僕射借示近詩因有投獻詩　朝論國計<lb/>
暮論兵餘力猶隨鳳藻生語繼盤盂抛俗格氣通河岳<lb/>
<pb n="KR3k0053_WYG_009-95a"/>
帶商聲閒尋綺思千花麗靜向髙吟六藝清文柄已持<lb/>
堯典在更堪回首向縁情<lb/>
又贈湖州裴郎中詩　貴提金印出咸秦瀟灑江城兩<lb/>
度春一𣲖水清疑見膽數重山翠欲留人望崇早合歸<lb/>
黄閣詩好何妨戀白蘋自是受恩心未足却垂雙翅羡<lb/>
吳均<lb/>
又寄前宣州竇常侍詩　往年西謁謝𤣥暉樽酒留歡<lb/>
醉始歸曲檻栁濃鶯未老小園花暖蝶初飛噴香瑞獸<lb/>
<pb n="KR3k0053_WYG_009-95b"/>
金三尺舞雪佳人玉一圍今日亂離尋不得滿簔風雨<lb/>
釣魚磯<lb/>
又贈宣武盧從事詩　前年帝里望行塵記得仙家第<lb/>
四人泉煖舊諳龍偃息露寒初見鶴精神歌聴上榻梁<lb/>
園晚夢遶殘鐘汜水春知有箧中編集在只應從此是<lb/>
經綸<lb/>
陳子昂為陳御史進奉和秋景觀競渡詩表　天文爰<lb/>
䧏品彚咸亨金簡潜開珍圖斯見臣聞白雲興詠漢逰<lb/>
<pb n="KR3k0053_WYG_009-96a"/>
汾水之詞黄竹申歌周舞瑶池之駕然而志崇逺轍事<lb/>
式勞人故文思之化未光太清之道猶闕伏惟聖母神<lb/>
皇陛下太虹齊聖感月含神𤣥德茂於皇陛文明照於<lb/>
天下用能提玉斗把旋衡百神景從三靈叶賛青雲出<lb/>
洛爰開受命之符赤甲縈河終御興王之寳非窮神之<lb/>
至德者其孰能格於是哉旣而黄屋務閒紫極時暇洞<lb/>
庭張樂思接軫於軒遊媯水披圖想同參於堯輦然而<lb/>
逺而勞物者未若近而安人動而勤已者豈比靜而神<lb/>
<pb n="KR3k0053_WYG_009-96b"/>
泰於是徙金蹕鳴玉鑾清禁林御池殿肅波臣而戒事<lb/>
命舟子為水嬉彩鷁蓮歌乍起吳江之引青龍桂檝時<lb/>
謳越女之風鳥逝虯驚沸珠潭而競逐雪飛電集横玉<lb/>
浦而流光信可以娱樂性靈發揮文物皇歡允洽白日<lb/>
俄光於是奏薫風於管絃詠炎雲於林籞帝歌爰作天<lb/>
藻遐彰黼帳帷宫縟文房之繡綵祥烟瑞景霏翰苑之<lb/>
榮光信探賾於𤣥苞得斯文於紫極太平允矣元首康<lb/>
哉方欲朝明堂之官輯羣后之瑞尊崇顯籙光啟聖圖<lb/>
<pb n="KR3k0053_WYG_009-97a"/>
封玉嵩丘以接千年之統泥金少室攸增萬嵗之規卓<lb/>
哉煌煌聖君之表也微臣曲學蓬尸竊位蘭臺未聞驄<lb/>
馬之謡非有雕龍之思鞠躬霜署謬覩於天章逖聽鈞<lb/>
臺側聞於帝樂天文尊貴不逺於下臣帝寳殊崇曲宣<lb/>
於近貴竊以為君唱臣和固不隔於尊卑宫變商從方<lb/>
允諧於金石輒用齋心扣寂假翰求詞將以攀日月之<lb/>
末光繼螢爝之微照<lb/>
錢珝為史舘王相公進和詩表　臣聞在心為志發言<lb/>
<pb n="KR3k0053_WYG_009-97b"/>
為詩志通而若啟源流詩作而自合律吕伏惟陛下道<lb/>
惟恭黙禀在文思永圖欲漸於無為睿覽且明於多暇<lb/>
因臨丹壑遂躡金繩喜象物之澄清假咏歌而放曠聲<lb/>
傳天籟韻合霜鐘篇殊黄竹之名辭掩白雲之羙臣等<lb/>
逢時竊位敢並韋平應詔屬詞文非顔謝徒偶昭融之<lb/>
運舊聞雅正之音傾聽不知愧延陵之季子試吹必濫<lb/>
比南郭之先生但思忝列輔臣安敢首違聖旨輒同擊<lb/>
壤仰和貫珠誠懐鄭衛之慙但感宫商之説星辰自轉<lb/>
<pb n="KR3k0053_WYG_009-98a"/>
難參旭日之光鼙鼔空鳴莫續春雷之響<lb/>
唐李羣玉進詩表　以居住沅湘宗師屈宋楓江蘭浦<lb/>
蕩思揺情蕪纇之餘過於諷野天文不到徒窺星漢之<lb/>
髙滄海攸歸豈阻潢汙之陋然爨桐不爆俄成曲突之<lb/>
煙埋劍無光永作幽泉之鐡巴濮下調塵觸天聴螻蟻<lb/>
之微伏待刑戮<lb/>
宋<hi>闕</hi>　進嘉泰頌表<hi>見翰苑新書失名</hi>　自古帝王之功雖卓<lb/>
犖奇偉而不可及必得名世文學之士益鋪張潤色以<lb/>
<pb n="KR3k0053_WYG_009-98b"/>
垂無窮載之簡冊則炳炳如丹播之管絃則洋洋盈耳<lb/>
商之猗那周之清廟固以跨越千古而巍乎漢之燕然唐<lb/>
之磨崖抑欲追倣三代之作者於昭駿命肇啟鴻休閎儀<lb/>
已七於六經懿鑠可三於二典何人筆老再賡慶厯之<lb/>
詩有士管窺借陳嘉泰之頌　顧未有鏤白玉以告名<lb/>
山汗青竹以絢華藻缺焉鉅典鬱若輿情臣猥以謏聞<lb/>
親承曠舉倣穆如之作頌輙斐然而成章雖敲金戞玉<lb/>
無容瓦釡之雷鳴然擊壤歌衢共和簫韶之獸舞<lb/>
<pb n="KR3k0053_WYG_009-99a"/>
晏殊進兩制三館牡丹詩歌表　昔者虞舜膺期有臯<lb/>
陶之賡載周宣繼業聞吉甫之誦章盖黙相以謨猷不<lb/>
專工於辭翰迨於漢室尤好藝文别館離宫多命從臣<lb/>
之制作倡優鄭衛已無前古之箴規中葉以還其風未<lb/>
冺永平神雀之頌孝明稱羙者五人貞元重九之篇德<lb/>
宗考第於三等並垂編簡式著熙隆洪惟聖運之㑹昌<lb/>
可以繼重華之輝耀然於衆製未復前修思諷諭者隱<lb/>
其誠而靡宣局聲律者豔其言而罕實不足以上禆睿<lb/>
<pb n="KR3k0053_WYG_009-99b"/>
覽下達民情效明良喜起之音續雅頌清微之範姑用<lb/>
登髙而能賦庻幾博奕之猶賢罔協精求豈任多愧臣<lb/>
首當庸濫實玷恩華興寤以思靦惶無極<lb/>
李嶠上髙長史述和詩啟　雕文将錦繡同羙惠氣與<lb/>
芝蘭等馥用迴秦肆懸輕吕氏之金持入周京即貴洛<lb/>
陽之紙足使兩都賔主羞談翰墨二陸兄弟恥論詞賦<lb/>
死者可作賈生為入室之徒來者難誣潘子得扶輪之<lb/>
地<lb/>
<pb n="KR3k0053_WYG_009-100a"/>
駱賓王和閨情詩啟　竊惟詩之興作兆基邃古唐歌<lb/>
虞詠始載典謨商頌周雅方陳金石其後言志緣情二<lb/>
京斯盛含毫瀝思魏晉彌繁布在縑簡差可商畧李都<lb/>
尉鴛鴦之辭纒綿巧妙班婕妤霜雪之句發越清廽平<lb/>
子桂林理在文外伯喈翠鳥意盡行間河朔詞人王劉<lb/>
為稱首洛陽才子潘左為先覺若乃子建之牢籠羣彦<lb/>
士衡之藉甚一時並文苑之羽儀詩人之龜鏡爰逮江<lb/>
左謡詠不輟非有神骨仙才專事𤣥風道意顔謝特挺<lb/>
<pb n="KR3k0053_WYG_009-100b"/>
戕罰典麗自兹已䧏聲律稍精其間沿改莫能正本<lb/>
李商隱謝河東公和詩啟<hi>全錄</hi>　前因暇日出次西溪<lb/>
旣惜斜陽聊裁短什盖以徘徊勝境顧慕佳辰為芳草<lb/>
以怨王孫借羙人以喻君子思將玳瑁為逸少裝書願<lb/>
把珊瑚與徐陵駕筆斐然而作曾無足觀不知誰何仰<lb/>
達尊重果煩屬和彌復驚惶某曾讀隋書見楊越公地<lb/>
處親賢才兼文武每舒錦繡必播管絃當時與之握手<lb/>
言情披襟得侣者惟薛道衡一人而已及觀其唱和乃<lb/>
<pb n="KR3k0053_WYG_009-101a"/>
數百篇力鈞聲同德隣義比彼若陳葛天氏之舞此必<lb/>
引穆天子之歌彼若言太華三峰此必曰潯陽九派神<lb/>
功古跡皆應物無疲地理人名亦爭承不缺後來酬唱<lb/>
罕繼聲塵嘗以斯風望於哲匠豈知今日屬在所天坐<lb/>
席行衣分為七覆煙花魚鳥置作五衡詎能狎晉之盟<lb/>
實見取鄫之易不以釁鼓惠莫大焉<lb/>
又獻侍郎鉅鹿公啟　夫𤣥黄備綵者繡之用清越為<lb/>
樂者玉之奇固以慮合元機運清俗累陟䧏於四始之<lb/>
<pb n="KR3k0053_WYG_009-101b"/>
際優游於六義之中竊計前時承榮内署栢臺侍宴熊<lb/>
舘從畋式以風騷仰陪天籟動沛中之舊老駭汾水之<lb/>
佳人非首義於論思實終篇於潤色光𫝊樂錄道煥詩<lb/>
家況屬詞之工言志為最自魯毛兆軌蘇李揚聲代有<lb/>
遺音時無絶響雖古今異制而律吕同歸我朝已來此<lb/>
道尤盛皆陷於偏巧罕或兼材枕石潄流則尚於枯槁<lb/>
寂寞之句攀龍附翼則先於驕奢艷佚之篇推李杜則<lb/>
怨刺居多效沈宋則綺靡為甚至於秉無私之刀尺立<lb/>
<pb n="KR3k0053_WYG_009-102a"/>
莫測之門牆自非託於䧏神安可定夫衆製<lb/>
昭明太子答湘東王求文集詩苑書　或日因陽春具<lb/>
物韶麗樹花發鶯鳴和春泉生暄風至陶嘉月而熙㳺<lb/>
藉芳草而眺矚或朱炎受謝白藏紀時玉露夕流金風<lb/>
時扇悟秋士之心登髙而逺託或夏條可結倦於邑而<lb/>
屬詞冬雪千里覩紛霏而興咏宻親離則手為心使昆<lb/>
弟宴則墨以歡露<lb/>
顧雲唐風集序　髙宗朝拾遺陳公作詩出繼<hi>杜集作沒</hi>二<lb/>
<pb n="KR3k0053_WYG_009-102b"/>
雅馳驟建安削苦澀僻碎略淫靡淺切破豔冶之堅陳<lb/>
擒雕巧之酋帥皆摧撞<hi>杜集作幢</hi>折角崩潰解散掃蕩詞塲<lb/>
廓清文祲<lb/>
韋莊又𤣥集序　謝𤣥暉文集盈編止誦澄江之句曹<lb/>
子建詩名冠古唯吟清夜之篇是知羙稼千箱兩岐奚<lb/>
少繁絃九變大濩殊稀入華林而珠樹非多閱衆籟而<lb/>
紫簫惟一所以擷芳林下拾翠巖邊沙之汰之始辨辟<lb/>
寒之寳載雕載琢方成瑚璉之珍故知頷下採珠難求<lb/>
<pb n="KR3k0053_WYG_009-103a"/>
十斛管中窺豹但取一斑自國朝大手名人以至今之<lb/>
作者或百篇之内時紀一章或全集之中微徵數首但<lb/>
掇其清詞麗句録在西齋莫窮其巨𣲖洪瀾任歸東海<lb/>
總其記得者才子一百五十人誦得者名詩三百首長<lb/>
樂暇日陋巷窮時聊撼膝以書紳匪攅心而就簡盖詩<lb/>
中鼓吹名下笙簧擊鳬氏之鐘霜清日觀淬雷公之劍<lb/>
影動星津雲間分合璧之光海上運摩天之翅奪造化<lb/>
而雷雲湧起役鬼神而風雨奔馳但思其食馬留肝徒<lb/>
<pb n="KR3k0053_WYG_009-103b"/>
云染指豈慮其烹魚去乙或至傷鱗自慙乎鼴腹易盈<lb/>
非嗜其熊蹯獨羙然則律者旣採繁者自除何知黑白<lb/>
之鵝强識淄澠之水左太冲十年三賦未必無瑕劉穆<lb/>
之一日百函焉能盡麗是知班張屈宋亦有蕪辭沈謝<lb/>
應劉猶多累句雖遺妍可惜而備載斯難亦由執斧伐<lb/>
山止求嘉木挈瓶赴海但汲井泉等同於風月煙花各<lb/>
是其樝梨橘柚昔姚合所撰極𤣥集一卷傳於當代已<lb/>
盡精微今更採其𤣥者勒成又𤣥集三卷記方流而目<lb/>
<pb n="KR3k0053_WYG_009-104a"/>
眩閱麗水而神疲魚兎雖存筌蹄是棄所以金盤飲露<lb/>
惟採沆瀣之精花界食珍但享醍醐之味非獨資於短<lb/>
見亦可貽於後昆<lb/>
王勃入蜀紀行詩序　出褒斜之隘道扺岷峨之絶徑<lb/>
超𤣥溪歴翠阜迨彌月而臻焉若乃採江山之俊勢觀<lb/>
天地之奇作丹壑爭流青峰雜起陵濤鼔怒以伏注天<lb/>
壁嵯峨而横立亦宇宙之絶者也<lb/>
鍾仲偉詩評序　楚臣去境漢妾辭宫或骨横朔野或<lb/>
<pb n="KR3k0053_WYG_009-104b"/>
魂逐飛蓬或負戈外戍或殺氣雄邊塞客衣單霜閨淚<lb/>
盡文士有解珮出朝一去忘返美女有揚蛾入寵再盼傾<lb/>
國凡斯種種感蕩心靈非陳詩何以展其義非長歌何<lb/>
以釋其情　臣聞七聲無主律吕綜其和五采無章黼<lb/>
黻交其采故言者志之所之文者物之相雜然則心不<lb/>
可藴故發揮以形容詞不可陋故錯綜以潤色京師紙<lb/>
貴天下家藏調移齊右之音韻改河西之俗<lb/>
劉勰眀詩　詩者持也持人性情三百篇之蔽義歸無<lb/>
<pb n="KR3k0053_WYG_009-105a"/>
邪持之為訓有符焉爾　自王澤殄竭風人輟采春秋<lb/>
觀志諷誦舊章酬酢以為賓榮吐納而成身文逮楚國<lb/>
諷怨則離騷為刺秦皇滅典亦造仙詩漢初四言韋孟<lb/>
首唱匡諫之義繼軌周文孝武愛文柏梁列韻嚴馬之<lb/>
徒屬詞無方至成帝品錄三百餘篇朝章國采亦云周<lb/>
備而辭人遺翰莫見五言所以李陵班婕妤見疑於後<lb/>
代也按召南行露始肇半章孺子滄浪亦有全曲暇豫<lb/>
優歌逺見春秋邪徑童謠近在成世閱時取證則五言<lb/>
<pb n="KR3k0053_WYG_009-105b"/>
久矣又古詩佳麗或稱枚叔其孤竹一篇則傅毅之詞<lb/>
比采而推兩漢之作乎觀其結體散文直而不野婉轉<lb/>
附物怊悵切情實五言之冠冕也至於張衡怨篇清曲<lb/>
可味仙詩緩歌雅有新聲暨建安初五言騰踴文帝陳<lb/>
思縱轡以騁節王徐應劉望路而爭驅並憐風月狎池<lb/>
苑述恩榮敘酣宴慷慨以任氣磊落以使才造懷指事<lb/>
不求纎宻之巧驅辭逐貌唯取昭晰之能此其所同也<lb/>
乃正始明道詩雜仙心何晏之徒率多浮淺唯嵇旨清<lb/>
<pb n="KR3k0053_WYG_009-106a"/>
峻阮旨遥深故能標焉若乃應璩百一獨立不懼辭譎<lb/>
義貞亦魏之遺直也晉世羣才稍入輕綺張潘左陸比<lb/>
肩詩衢采縟於正始力柔於建安或析文以為妙或流<lb/>
靡以自妍此其大畧也江左篇製溺乎𤣥風嗤笑徇務<lb/>
之志崇盛亡機之譚袁孫已下雖各有雕采而詞趣一<lb/>
揆莫與爭雄所以景純仙篇挺㧞而為俊矣宋初文詠<lb/>
體有因革莊老告退而山水方滋儷采百篇之偶争價<lb/>
一句之竒情必極貌以寫物辭必窮力而追新此近世<lb/>
<pb n="KR3k0053_WYG_009-106b"/>
之所競也<lb/>
又樂府　武德興乎髙祖四時廣於孝文雖摹韶夏而<lb/>
頗襲秦舊中和之響閴其不還暨武帝崇禮始立樂府<lb/>
總趙代之音撮齊楚之氣延年以㬅聲協律朱馬以騷<lb/>
體製歌桂華雜曲麗而不經赤雁羣篇靡而非典河間<lb/>
薦雅而罕御故汲黯致譏於天馬也　至於魏之三祖<lb/>
氣爽才麗宰割詞調音靡節平觀其北上衆引秋風列<lb/>
篇或述酣宴或傷羈戍志不出於滔蕩辭不離於哀思<lb/>
<pb n="KR3k0053_WYG_009-107a"/>
雖三調之正聲實韶夏之鄭曲也　好樂無荒晉風所<lb/>
以稱逺伊其相謔鄭國所以云亡　雅詠温恭必欠伸<lb/>
魚睨奇辭切至則撫髀雀躍<lb/>
　　文學部<hi>騷</hi>
劉勰辨騷　故其陳堯舜之耿介稱湯武之祗敬典誥<lb/>
之體也譏桀紂之昌披傷羿澆之顛隕規諷之旨也虬<lb/>
龍以喻君子雲蜺以譬䜛邪比興之義也每一顧而掩<lb/>
涕歎君門之九重忠怨之詞也觀兹四事同於風雅者<lb/>
<pb n="KR3k0053_WYG_009-107b"/>
也至於托雲龍説迂怪豐隆求宓妃鴆鳥媒娀女詭異<lb/>
之詞也康囬傾地夷羿彈日木天九首土伯三目譎怪<lb/>
之譚也依彭咸之遺則從子胥以自適狷狹之志也士<lb/>
女雜坐亂而不分指以為樂娱酒不廢沈湎日夜舉以<lb/>
為歡荒淫之意也摘此四事異乎經典者故論其典誥<lb/>
則如彼語其夸誕則如此　觀其骨鯁所樹肌膚所附<lb/>
雖取鎔經意亦自鑄偉詞故離騷九章朗麗以哀志九<lb/>
歌九辨綺靡以傷情逺遊天問瓌詭而惠巧招魂招隱<lb/>
<pb n="KR3k0053_WYG_009-108a"/>
耀豔而深華卜居標放言之志漁父寄獨往之才故能<lb/>
氣往轢古辭來切今驚采絶豔難與並能矣<lb/>
　　文學部<hi>書</hi>
梁庾肩吾謝東宫古跡啟　竊以仙巖遺傳入握成塵<lb/>
孔壁藏文隨開已蠧石書有暗厨畫猶飛豈有跡經四<lb/>
代年踰十紀芝英雲氣之巧未損松鉛鵲反鸞驚之勢<lb/>
不侵蒲竹必使酒肆來人池流色變将損北海之績還<lb/>
代西河之簡<lb/>
<pb n="KR3k0053_WYG_009-108b"/>
梁元帝上東宫古跡啟　師宜八分之巧元帝三體之<lb/>
妙史籀李斯之篆梁鴻曹喜之書莫不總萃桂宫盈滿<lb/>
甲館竊以鸞驚之勢旣聞之於索靖鷹時之巧又顯之<lb/>
於蔡邕是以遊霧重雲𫝊敬禮之法鳥頡魚頏表揚泉<lb/>
之賦頗好六文多慙三禮尚方大篆既其牢落柱下方<lb/>
書何曾彷彿空慕河間之聚書竟徵東平之獻表齊攸<lb/>
尺牘顧已缺然北海楷隸終成難擬<lb/>
梁簡文帝答湘東王上王羲之書　試筆成文臨池染<lb/>
<pb n="KR3k0053_WYG_009-109a"/>
墨疏宻俱巧真草皆得以望城扉如瞻星石不營雲飛<lb/>
之散何待曲辱之丹方當奉彼筐中置之帳裏乍楷銅<lb/>
鉤時懸欹案戢意之深良不能已<lb/>
唐太宗論書　煙霏露結狀若斷而還連鳳翥龍蟠勢<lb/>
如斜而反正　巧同懸露妙等崩雲　雖秃千兎之翰<lb/>
聚無一毫之筋窮萬穀之皮歛無半分之骨<lb/>
衛恒字勢　皇帝之史沮誦倉頡眺彼鳥跡始作書契<lb/>
紀綱萬事垂法立制帝典用宣質文著世爰暨暴秦滔<lb/>
<pb n="KR3k0053_WYG_009-109b"/>
天作戾大道既冺古文亦滅魏文好古世傳丘墳歴代<lb/>
莫發真偽靡分大晉開元𢎞道敷訓天垂其象地耀其<lb/>
文其文乃耀粲矣其章因聲㑹意類物有方日處君而<lb/>
盈其度月執臣而虧其傍雲委虵而上布星離離以舒<lb/>
光禾卉苯䔿以垂頴山嶽嵳峨而連崗蟲跂跂以若動<lb/>
鳥似飛而未揚觀其錯筆綴墨用心精專勢和體均發<lb/>
止無間或守正循檢矩折規旋或方圓靡則因事制權<lb/>
其曲如弓其直如弦矯然特出若龍騰於川森爾下頹<lb/>
<pb n="KR3k0053_WYG_009-110a"/>
若雨墜於天或引筆奮力若鴻鴈髙飛邈邈翩翩或縱<lb/>
肆阿那若流蘇懸羽靡靡緜緜是故逺而望之若翔風<lb/>
厲水清波漪漣就而察之有若自然信黄唐之遺跡為<lb/>
六藝之範先籀篆盖其子孫隸草乃其曾𤣥覩物象以<lb/>
致思非言辭之所宣<lb/>
衛恒隸勢　鳥跡之變乃惟佐隸蠲彼繁文崇此簡易<lb/>
厥用既𢎞體象有度煥若星陳鬱若雲布其大徑尋細<lb/>
不容髪隨事從宜靡有常制或穹隆恢廓或櫛比鍼列<lb/>
<pb n="KR3k0053_WYG_009-110b"/>
或砥平繩直或蜿蜒繆戾或長邪角趣或規旋矩折修<lb/>
短相副異體同勢奮筆輕舉離而不絶纎波濃㸃錯落<lb/>
其間若鐘簴設張庭燎飛烟嶄巖嶻嵯髙下屬連似崇<lb/>
臺重宇增雲冠山逺而望之若飛龍在天近而察之心<lb/>
亂目眩奇姿譎詭不可勝原研桑所不能計宰賜所不<lb/>
能言何草篆之足筭而斯文之未宣豈體大之難覩將<lb/>
秘奥之不傳聊俯仰而詳觀舉大較而論旃<lb/>
蔡邕篆勢　鳥遺跡皇頡循聖作則制斯文體有六篆<lb/>
<pb n="KR3k0053_WYG_009-111a"/>
為真形要妙巧入神或龜文斜列櫛比龍鱗紆體放尾<lb/>
長短副身頽若黍稷之垂頴藴若蟲蛇之棼蘊揚波振<lb/>
激鷹跱鳥震延頸脅翼勢似凌雲或輕舉内投微本濃<lb/>
末若絶若連似霧緣絲垂凝下端從者如懸衡者如編<lb/>
抄者邪趣不方不圜若行若飛跂跂翾翾逺而望之象<lb/>
鴻鵠羣遊絡繹遷延迫而察之端澄不可得見指撝不<lb/>
可勝原研桑不能數其詰屈離婁不能覩其隙間般倕<lb/>
揖讓而辭巧籀誦拱手而韜翰處篇籍之首目粲粲斌<lb/>
<pb n="KR3k0053_WYG_009-111b"/>
斌其可觀摛華豔於紈素為學藝之範圓嘉文德之𢎞<lb/>
懿舉大體而論旃<lb/>
崔瑗草書勢　書契之興始自頡皇寫彼鳥跡以定文<lb/>
章爰暨末葉典籍彌繁時之多僻政之多權官事荒蕪<lb/>
勦其墨翰惟作佐隸舊字是刪草書之法盖又簡略應<lb/>
時諭指用於卒迫兼功并用愛日省力純儉之變豈必<lb/>
古式觀其法象俯仰有儀方不中矩圓不副規抑左揚<lb/>
右望之若崎竦企鳥峙志在飛移狡獸暴駭將奔未馳<lb/>
<pb n="KR3k0053_WYG_009-112a"/>
或<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR1677" url="https://raw.githubusercontent.com/kanripo/KR-Gaiji/master/images/KR1677.png" mimeType="image/png"/>㸃<graphic n="KR1709" url="https://raw.githubusercontent.com/kanripo/KR-Gaiji/master/images/KR1709.png" mimeType="image/png"/>狀似連珠絶而不離畜怒怫鬱放逸生奇<lb/>
或凌䆳惴慄或據槁臨危旁㸃邪附似蜩螗挶枝絶筆<lb/>
收勢餘綖糾結若杜伯㨗毒緣巇螣蛇赴穴頭沒尾垂<lb/>
是故逺而望之<graphic n="KR2844" url="https://raw.githubusercontent.com/kanripo/KR-Gaiji/master/images/KR2844.png" mimeType="image/png"/>焉若沮岑崩崖就而察之一畫不可<lb/>
移機微要妙臨時從宜略率大較髣髴若斯<lb/>
索靖草書狀　草書之為狀也婉若銀鉤漂若驚鸞舒<lb/>
翼未發若舉復安蟲蛇虬蟉或往或還類阿那以嬴嬴<lb/>
歘奮興而桓桓及其逸遊盻嚮乍正乍邪騏驥暴怒逼<lb/>
<pb n="KR3k0053_WYG_009-112b"/>
其轡海水窊隆揚其波芝草蒲陶還相繼棠棣融融載<lb/>
其華𤣥熊對距於山嶽飛燕相追而差池舉而察之又<lb/>
似乎和風吹林偃草扇樹枝條順氣轉相比附窈嬈㢘<lb/>
苫隨體散布紛擾擾以猗靡中持疑而猶豫𤣥螭狡獸<lb/>
嬉其間騰猨飛鼺相奔趣陵魚奮尾蛟龍反據投空自<lb/>
竄張設牙距或若登髙望其類或若旣往而中顧或若<lb/>
俶儻而不羣或若自檢於常度<lb/>
劉邵飛白書勢　鳥魚龍蛇龜獸仙人蚊脚偃波楷隸<lb/>
<pb n="KR3k0053_WYG_009-113a"/>
八分世施常妙索草鍾真爰有飛白之麗貌豔勢珍若<lb/>
乃敷析毫芒纎手和㑹素幹氷解蘭墨電掣直准箭馳<lb/>
屈擬蠖勢繁節參譚綺靡循殺有若烟雲拂蔚交紛刻<lb/>
繼韓盧接飛宋鵲遊逝<lb/>
　　文學部<hi>畫</hi>
孫逖奉和李右相中書壁畫山水詩　廟堂多暇日山<lb/>
水契中情欲寫髙深趣還因藻繪成九江臨户牖三峽<lb/>
遶檐楹花栁窮年發煙霞逐意生能令萬里近不覺四<lb/>
<pb n="KR3k0053_WYG_009-113b"/>
時行氣染荀香馥光含樂鏡清詠歌齊出處圖畫表冲<lb/>
盈自保千年遇何論八載榮<lb/>
栁宗元觀慶雲圖　設色方成象卿雲示國都九天開<lb/>
秘旨百辟賛嘉謨抱日依龍衮非烟近御爐髙標連汗<lb/>
漫廽望接虚無裂素雲光發舒華瑞色敷恒將配堯德<lb/>
垂慶代河圖<lb/>
李翺代李尚書進畫馬屏風狀　觀其體閒色浮氣逸<lb/>
神駿練影吳浦指山川而不揺花攅上林若雨露之新<lb/>
<pb n="KR3k0053_WYG_009-114a"/>
洗或屈膝千里或長鳴九霄昔以負圖為寳今願捍蔽<lb/>
成功形影不殊効用何别謹裁成十二扇隨狀奉進若<lb/>
以時從啟閉猶足靖於埃塵倘將用以馳驅庻可効其<lb/>
筋力<lb/>
王維為畫人謝賜表　猥以賤伎得備衆工誤㸃屏風<lb/>
乏成蠅之巧偶持團扇無事牸之能徒以職官不敢貳<lb/>
事顧惟時論有慚三絶伏惟皇帝陛下撥亂反正受命<lb/>
中興俯協龜圖傍觀鳥跡卦因於畫畫始生書知微知<lb/>
<pb n="KR3k0053_WYG_009-114b"/>
彰惟聖體聖臣奉詔㫖令寫功臣適遇鳳翔之初無非<lb/>
鷹揚之士燕頷猿臂裂眥奮髯髪衝鶡冠力舉龍鼎骨<lb/>
風猛毅眸子分明皆就筆端别生身外𫝊神寫照雖非<lb/>
巧心審象求形或皆暗識姸蚩無枉敢顧黄金取舎惟<lb/>
精時憑白粉且如日磾下泣知其孝思于禁懷慚媿此<lb/>
忠節乃無聲之箴頌亦何賤於丹青宣父之似臯繇元<lb/>
子之類越石不待或人之説無煩故妓之言此又一奇<lb/>
誠為可尚臣得䑛筆麟閣繼踵虎頭頻蒙奨敎之恩益<lb/>
<pb n="KR3k0053_WYG_009-115a"/>
用精誠自勵勤以補拙雖未仙飛感而遂通實因聖訓<lb/>
况賜衣服累問官資中使相望屢加宣慰微臣戰灼無<lb/>
答恩私之至<lb/>
梁元帝謝上畫蒙勅褒賞啟　臣簿領餘暇竊愛丹青<lb/>
雲臺之像終微髣髴宣室之圖更難擬議成蠅罕術畫<lb/>
馬踈文人非世將恩深晉帝之賞跡愧景山寵踰魏皇<lb/>
之詔<lb/>
又謝東宫賚陸探微畫啟　工踰畫馬巧邁圖龍試映<lb/>
<pb n="KR3k0053_WYG_009-115b"/>
玉池即看魚動還傍金屏復疑蠅集史遷暫睹懸識留<lb/>
侯之貌漢帝一瞻便見王嬙之像<lb/>
唐張彦逺畫記　許詢逸少經年共賞山泉謝傅戴逵<lb/>
終日惟論琴畫　萬卷之書盡歸王粲一厨之畫惟寄<lb/>
桓𤣥　只如田僧亮楊子華楊契丹鄭法士董伯仁展<lb/>
子䖍孫子尚閻立德立本並祖述顧陸僧繇田則郊野<lb/>
柴荆為勝楊則鞍馬人物為勝契丹則朝廷簮組為勝<lb/>
法士則游宴豪華為勝董則臺閣為勝展則車馬為勝<lb/>
<pb n="KR3k0053_WYG_009-116a"/>
孫則羙人魑魅為勝閻則六法該備萬象不失李嗣真<lb/>
云三休輪奐董氏造其微六轡沃若展生居其駿　吳<lb/>
道子畫仲由便帶木劒閻令公畫昭君已著幃㡌殊不<lb/>
知木劒創於晉代幃㡌興於國朝舉此凡例亦畫之一<lb/>
病也且如幅巾𫝊於漢魏羃離起自齊隋幞頭始於北<lb/>
朝巾子創於武德胡服靴衫豈可輒施於古像衣冠組<lb/>
綬不宜長用於今人芒屩非塞北所宜牛車非嶺南所<lb/>
有詳辨古今之物商較土風之宜指事繪形可騐時代<lb/>
<pb n="KR3k0053_WYG_009-116b"/>
　姚最評湘東王云時過揮毫造化驚絶足使荀衛閣<lb/>
筆袁陸韜翰<lb/>
　<lb/>
　<lb/>
　<lb/>
　<lb/>
　<lb/>
　古儷府卷九<lb/>
</p>
<p>
</p>
  </div>
</body>
</text>
</TEI>
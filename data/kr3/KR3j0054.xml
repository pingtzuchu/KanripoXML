<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>朝野類要卷一</head> <lb/>
    <p>
<pb n="KR3j0054_WYG_001-1a"/>
欽定四庫全書<lb/>
　朝野類要卷一<lb/>
　　　　　　　　　　　　　宋　趙升　撰<lb/>
　班朝<hi>凡十二事</hi>
　　御殿<lb/>
本朝殿名最多如常朝則文德殿五日一次起居則垂<lb/>
拱殿遇忌前假及祠祀日分則御後殿正旦冬至及聖<lb/>
節稱賀大禮奏請致齋則皆大慶殿賀祥瑞聖壽賜宴<lb/>
<pb n="KR3j0054_WYG_001-1b"/>
則紫宸殿宴對蕃使則長春殿試進士則崇政殿若賜<lb/>
宴則集英殿郊祀稱賀則端誠殿諸班直推垜子則射<lb/>
殿之類又有内殿如萬歲復古邇英蘃珠凝華福寧睿<lb/>
思殿<hi>今上皇帝建緝熈殿之類</hi>北宫後宫之殿又不一也<lb/>
　　朝儀<lb/>
趨朝之儀如出入不由端禮門不端簡朝堂行私禮交<lb/>
互幕次語笑諠譁殿門内聚談行立失序立班交語相<lb/>
揖無故離位拜舞不如儀穿班仗出之類皆謂失儀卽<lb/>
<pb n="KR3j0054_WYG_001-2a"/>
閤門彈奏有責<lb/>
　　常朝<lb/>
今之所謂常朝蓋正殿也又名垂拱殿大凡殿名遇禮<lb/>
例合御某殿則臨期設牌常朝則自九月中旬至來年<lb/>
五月中旬<lb/>
　　後殿<lb/>
常朝値雨則改御後殿<lb/>
　　六參<lb/>
<pb n="KR3j0054_WYG_001-2b"/>
又名望參謂一五日之常禮也在京大小職事及不釐<lb/>
務官趁赴望參不得連三次請假<lb/>
　　輪對<lb/>
自侍從以下五日輪一員上殿謂之輪當面對則必入<lb/>
時政或利便劄子若臺諫則謂之有本職公事若三衙<lb/>
大帥謂之執杖子奏事<lb/>
　　内引<lb/>
内殿引見則可以少延時刻亦或賜坐亦或免穿執也<lb/>
<pb n="KR3j0054_WYG_001-3a"/>
　　待漏<lb/>
宫内之前待漏院所以俟候宫門開及閤門呼報排班<lb/>
則穿執而入也又名待班閤子<lb/>
　　正謝<lb/>
凡宰執侍從命下之日即時赴新局當時便回却上辤<lb/>
免表奏之後朝命不允而已受方始正行朝謝<lb/>
　　舞蹈<lb/>
謂舞蹈有七拜大起居<lb/>
<pb n="KR3j0054_WYG_001-3b"/>
　　裹見<lb/>
有罪之人朝見如與免把見則仍舊穿執謂之裹見唯<lb/>
加武士簇擁也<lb/>
　　把見<lb/>
軍頭引見司等子驅擁有罪之人朝見也向來紹興末<lb/>
年四川宣撫司管押到招捉北界僞知虢州完顔守能<lb/>
知商州折可直嘗如此蓋唐以來朝見之儀有五此其<lb/>
一也<hi>今大禮赦及盛暑引疎决即亦用軍頭司擁見</hi>
<pb n="KR3j0054_WYG_001-4a"/>
　典禮<hi>凡二十事</hi>
　　郊祀大禮<lb/>
京城之外大祭祀皆謂之郊祀如三歲南郊圜丘時北<lb/>
郊祀后土皇地祗明堂中謂之明堂大禮<lb/>
　　五使<lb/>
凡大典禮皆有之如郊祀明堂則有大禮使禮儀使儀<lb/>
仗使鹵簿使橋道頓逓使之類山陵亦有總䕶按行覆<lb/>
按修奉橋道頓逓使之類又有修奉都護皆大臣帥座為之<lb/>
<pb n="KR3j0054_WYG_001-4b"/>
　　鼓吹<lb/>
禮寺之太常樂也<lb/>
　　警場<lb/>
大禮等辦嚴也皆用上軍及街仗司爲之<lb/>
　　宿衞使<lb/>
駕出合經宿皆有宿衞使向來駕詣慈福宫等亦有之<lb/>
昔日親征則有御營宿衞使<lb/>
　　習儀<lb/>
<pb n="KR3j0054_WYG_001-5a"/>
凡有大典禮習儀如郊祀大禮習五輅肆赦聖節習上<lb/>
壽儀及臨安府敎樂之類<lb/>
　　冊寶<lb/>
奉上尊號冊寶亦有奉上冊寶使用太常儀仗鼓吹也<lb/>
凡玉冊則金寶所謂冊者條玉爲之紅線相聯可以卷<lb/>
舒字皆金塡之或謂玉以䃈石代之所謂寶者印章也<lb/>
並文思院供造<lb/>
　　親饗<lb/>
<pb n="KR3j0054_WYG_001-5b"/>
車駕朝饗太廟也其典禮類郊祀<lb/>
　　朝獻<lb/>
四孟之月駕詣景靈宫也自神廟朝建此如在恤制内<lb/>
則權止<lb/>
　　分獻<lb/>
凡三歲大禮有大臣亞獻終獻之外衆天神則在壇下<lb/>
分獻其餘神則差官往各處行禮<lb/>
　　奏告<lb/>
<pb n="KR3j0054_WYG_001-6a"/>
凡有典禮祈禱皆差官奏告天地宗廟社稷五嶽四海<lb/>
等處<lb/>
　　致齋<lb/>
行祀事之官預先於本局致齋請不治事以謹潔其身<lb/>
也<lb/>
　　受誓戒<lb/>
三歲大禮干預行事官皆質明赴尚書省受誓戒然後<lb/>
致齋<lb/>
<pb n="KR3j0054_WYG_001-6b"/>
　　恭謝<lb/>
大典禮之後車駕詣景靈太乙兩宫行恭謝之禮<lb/>
　　分詣<lb/>
四孟朝獻如値雨及有事故或第二日値雨皆命宰執<lb/>
分詣諸殿行事<lb/>
　　幸學<lb/>
車駕幸太學則有恩例蓋古之養老尊賢之故事<lb/>
　　釋奠<lb/>
<pb n="KR3j0054_WYG_001-7a"/>
二月上丁日也凡學官並祭官太常禮官郎官皆赴太<lb/>
學大成殿同諸生行禮亦分爲初中終三奠用太常樂<lb/>
八月同<lb/>
　　降香<lb/>
凡祈禱晴雨皆降御香乃内侍省掌其事差快行賫送<lb/>
重則差内侍供奉官<lb/>
　　避殿損膳<lb/>
昔時水旱祈禱未應并天變星象邊鄙未寧則聖上有<lb/>
<pb n="KR3j0054_WYG_001-7b"/>
避正殿減常膳之謙禮<lb/>
　　輟朝<lb/>
凡大臣等薨皆有禮例特輟視朝三日或五日<lb/>
　故事<hi>凡三十三事</hi>
　　八寳<lb/>
自秦得和氏之璧以爲傳國玉璽其文曰受天明命旣<lb/>
壽永昌後子嬰捧以降高祖於軹道者是也在漢則符<lb/>
璽令掌之增爲六璽至晉惠帝北征亡失六璽石季龍<lb/>
<pb n="KR3j0054_WYG_001-8a"/>
得之遂改其文曰天命石氏迨唐亦有符寶郎而五代<lb/>
唐末帝遭亂攜以自焚故郭周重造八寶而以天下傳<lb/>
本朝謂受命之寶鎭國神寶天子之寶皇帝之寶天子<lb/>
行寶皇帝御寶天子信寶皇帝信寶且各有所用如受<lb/>
命之寶惟封禪用之其他各朝增置殿寶不在此數<lb/>
　　大朝會<lb/>
本朝禮制有元日大朝會如古之諸侯述職也凡監司<lb/>
帥守悉赴正旦大宴鄉貢進士亦預焉諸道之進奏官<lb/>
<pb n="KR3j0054_WYG_001-8b"/>
亦預焉蓋進奏官乃唐之藩鎭質子畱司京都承發文<lb/>
字如今之機宜故謂之侯邸<lb/>
　　鎖院<lb/>
凡言鎖院者機密之謂也故試士撰麻皆如此試士則<lb/>
所差官預先入院議題有司排辦撰麻則全番或半番<lb/>
快行節次往學士宅第傳宣俟傳宣快行來足學士上<lb/>
馬朝服修帽隨簇入院<hi>造赦頭尾則亦然</hi>若別有直宿學士或<lb/>
直院則出避之當夜依宣撰述如不可行者繳奏之謂<lb/>
<pb n="KR3j0054_WYG_001-9a"/>
之封還詞頭若可行則撰畢進呈關報閤門宣詞令舎<lb/>
人<hi>令同閤門宣詞令舎人鎖宿</hi>且當晩御史臺閣門報明日宣麻則<lb/>
文武百寮赴文德殿聽之如不可行則又有執政不押<lb/>
麻之例卽臺諫得以執奏矣除拜大臣則上旬后妃中<lb/>
旬餘官下旬俗謂下旬剥麻非也或偶置之耳<lb/>
　　迎駕<lb/>
車駕出幸經由在京去處凡百司局務官吏僧道在百<lb/>
步之内並迎駕往回起居若免拜則秖奏聖躬萬福山<lb/>
<pb n="KR3j0054_WYG_001-9b"/>
呼若免起居則不排設彩亭香案也<lb/>
　　駕頭<lb/>
孔毅父談苑云駕頭者祖宗即位時所坐也皇朝類苑<lb/>
曰謂之正衙法座香木爲之加金飾四足墮其角其前<lb/>
小偃織藤冒之駕頭至則宣贊喝引迎駕者起居也又<lb/>
沈存中筆談謂是中貴官捧月樣杌子於馬上今係閤<lb/>
門宣贊舎人<lb/>
　　躬請<lb/>
<pb n="KR3j0054_WYG_001-10a"/>
車駕毎春天或節序躬請北宫遊幸回則從駕官多是<lb/>
戎裝而用御馬院動樂今主上寶慶間躬請恭聖仁烈<lb/>
太后宫中宴賞是也<hi>戎裝謂免穿執祗服衫帶若武臣則服色袍御馬院掌聖上所乗之</hi>
<hi>馬也所謂騏騎院敎駿營所掌者乃常朝並從駕者馬匹也如唐之立仗馬</hi>
　　敎坊<lb/>
自漢有琵琶篳篥之後中國雜用外域之聲六朝則又<lb/>
甚焉唐時併屬太常掌之明皇遂別置爲敎坊其女樂<lb/>
則爲棃園弟子也自有敎坊記所載本朝增爲東西兩<lb/>
<pb n="KR3j0054_WYG_001-10b"/>
敎坊又別有化成殿鈞容班中興以來亦有之紹興末<lb/>
臺臣王十朋上章省罷之後有名伶達伎皆畱充德壽<lb/>
宫使臣自餘多隸臨安府衙前樂今雖有敎坊之名隸<lb/>
屬修内司敎樂所然遇大宴等每差衙前樂權充之不<lb/>
足則又和雇市人近年衙前樂已無敎坊舊人多是市<lb/>
井岐路之輩欲責其知音曉樂恐難必也<lb/>
　　等子<lb/>
軍頭引見司等子舊是諸州解發强勇之人經由逓傳<lb/>
<pb n="KR3j0054_WYG_001-11a"/>
至京師今則只取殿前舊司捧日等指揮人兵揀爲之<lb/>
故令於等子年勞授諸州排軍受事人員之職出職之<lb/>
日舊皆詣都進奏院行謝蓋奏院轄逓鋪故也等子之<lb/>
上謂之忠佐軍頭皆由百司人兵親兵及隨龍人年勞<lb/>
陞爲之或幕士帶之<lb/>
　　金雞<lb/>
大禮畢車駕登樓有司於麗正門下肆赦即立金雞竿<lb/>
盤令兵士捧之在京係左右軍百戲人今乃瓦市百戲<lb/>
<pb n="KR3j0054_WYG_001-11b"/>
人爲之蓋天文有天雞星明則主人間有赦恩<lb/>
　　聞喜宴<lb/>
在京則賜及第進士宴於瓊林苑中興以後就於貢院<lb/>
　　曲宴<lb/>
有旨内苑畱臣下賜宴謂之曲宴與大宴不同之義也<lb/>
　　聖節<lb/>
國朝故事帝后生辰皆有聖節名後免之只名生辰惟<lb/>
帝有節名蓋自唐明皇千秋節始也<lb/>
<pb n="KR3j0054_WYG_001-12a"/>
　　進香<lb/>
北宫聖節及生辰必前十日車駕詣殿進香<lb/>
　　滿散<lb/>
滿散者終徹也每遇聖節生辰宰執赴明慶寺預先開<lb/>
啓祝壽道場至期滿散畢賜宴<lb/>
　　曝書<lb/>
每歲七月七日秘書省作曝書會係臨安府排辦應館<lb/>
閣并帶貼職官皆赴宴惟大禮年分及有事則免<lb/>
<pb n="KR3j0054_WYG_001-12b"/>
　　聖祖<lb/>
眞宗皇帝尊九天司命天尊爲聖祖天尊大帝蓋倣唐<lb/>
尊老君故事也其詳載於國史又秘書有聖祖天尊大<lb/>
帝降臨記<lb/>
　　諸節<lb/>
自唐以二月一日爲中和節國朝因之以正月三日爲<lb/>
天慶節<hi>景德五年正月三日天書降</hi>四日爲開基節<hi>顯德七年正月四日太祖皇帝</hi>
<hi>登位</hi>四月一日爲天祺節<hi>大中祥符元年四月一日天書降</hi>六月六日爲<lb/>
<pb n="KR3j0054_WYG_001-13a"/>
天貺節<hi>大中祥符三年六月六日天書降</hi>七月一日爲先天節<hi>後唐天成元年</hi>
<hi>七月一日聖祖軒轅黃帝降</hi>十月二十四日爲降聖節<hi>大中祥符五年十月二十</hi>
<hi>四日天書降</hi>是日禁屠宰行刑著爲令甲<lb/>
　　天慶觀<lb/>
諸州皆置建之所以奉聖祖天尊大帝<lb/>
　　報恩光孝寺觀<lb/>
高宗皇帝中興以來令諸州軍各建置報恩光孝寺觀<lb/>
一所追崇佑陵香火<lb/>
<pb n="KR3j0054_WYG_001-13b"/>
　　上貢<lb/>
諸州歲貢土產之物也即夏禹任土作貢之義<lb/>
　　宣賜<lb/>
俗謂經由閣門有司出給關照之物爲明宣賜不經由<lb/>
有司特旨賜之則曰暗宣賜<lb/>
　　擊門<lb/>
宰相動止謂陰有犦槊神衞之所以秦中歲時記言宰<lb/>
相儀仗有類牛頭形者即是也今之宰執出入其金吾<lb/>
<pb n="KR3j0054_WYG_001-14a"/>
先以物敲擊門臺謂報警犦槊神也<lb/>
　　免坐錢<lb/>
國朝向有除授遥郡某州刺史則亦有勅命下本州照<lb/>
應其州遇細銜公文則亦列其銜於後若本官他日經<lb/>
由本州則其知州合避㕔遜坐本義刺史即是正官也<lb/>
舊有除節度使者經由本鎮不欲入坐而本鎭迎送之<lb/>
外又有禮物俗名免坐錢今廢之<lb/>
　　收諸侯權<lb/>
<pb n="KR3j0054_WYG_001-14b"/>
唐以來藩鎭皆有質子畱京都而藝祖去襲封制知通<lb/>
資任以限之其餘節制兵權之類則中興制度也<lb/>
　　羈縻<lb/>
荆廣川峽溪洞諸蠻及部落蕃夷受本朝官封而時有<lb/>
進貢者本朝悉制爲羈縻州蓋如漢唐置都䕶之類也<lb/>
如今之安南國王每遇大禮則加封功臣字號而每歲<lb/>
差官押厯日賜之是也<lb/>
　　接送伴<lb/>
<pb n="KR3j0054_WYG_001-15a"/>
蕃使入朝差官待之來程有接伴使副回程則爲送伴<lb/>
　　館伴<lb/>
蕃使入國門則差館伴使副同在驛趨朝見辭遊宴<lb/>
　　伴射<lb/>
殿前馬步三司輪差借觀察承宣之官環衞四廂之職<lb/>
以伴蕃使射射於玉津御園勝則有金帶陞轉官資之<lb/>
賞<lb/>
　　私覿<lb/>
<pb n="KR3j0054_WYG_001-15b"/>
俗謂之打博蓋三節人從各以物貨互易也<lb/>
　　會食<lb/>
上庠有會食之禮諸百司亦有之凡同官輪日爲之唯<lb/>
陪蔬果盤飣之費<lb/>
　　上馬<lb/>
百司出局人從先報上馬者蓋舊禮只是乗騎自中興<lb/>
以來始乗肩輿也今從駕亦乗騎耳<lb/>
　　題名<lb/>
<pb n="KR3j0054_WYG_001-16a"/>
進士及第各集鄉人於佛寺作題名鄉會此起於唐之<lb/>
慈恩寺塔也若官司州縣㕔事各立題名碑者蓋<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>遺<lb/>
忘爾<lb/>
　　春宴<lb/>
中興以來承平日久慶元間京尹趙師睪奏請從故事<lb/>
排辦春宴即唐曲江之遺意也即於行都西湖用舟船<lb/>
妓樂自寒食前排日宴會先宴使相兩府親王次即南<lb/>
班郡王嗣秀嗣濮王楊開府兩李太尉次請六曹尚書<lb/>
<pb n="KR3j0054_WYG_001-16b"/>
侍郎統兵官次宴節度承宣觀察使南班及都承知閣<lb/>
御帶環衞官次都司密屬官次宴卿監次宴六曹郎中<lb/>
郎官并是京尹館伴後京尹李澄遵故事奏請如前供<lb/>
辦後開禧以後兵興及追擾百色行鋪害及於民此宴<lb/>
不復舉矣<lb/>
　<lb/>
　<lb/>
　朝野類要卷一<lb/>
</p>
<p>
</p>
  </div>
<div>
<head>朝野類要卷二</head> <lb/>
    <p>
<pb n="KR3j0054_WYG_002-1a"/>
欽定四庫全書<lb/>
　朝野類要卷二<lb/>
　　　　　　　　　　　　　宋　趙升　撰<lb/>
　稱謂<hi>凡三十九事</hi>
　　行在<lb/>
天子駐蹕之所在也古不聞之自秦漢方有此稱本朝<lb/>
有司初稱隨駕某司自眞廟後皆稱行在惟三省學士<lb/>
院臺諫内侍省之類不云行在蓋天子之司及常侍之<lb/>
<pb n="KR3j0054_WYG_002-1b"/>
謂也<lb/>
　　雜壓<lb/>
以官職混序進遷之列以定品秩高下序其列位<lb/>
　　五府<lb/>
兩參政三樞密<lb/>
　　兩府<lb/>
樞密並直太尉<lb/>
　　八位<lb/>
<pb n="KR3j0054_WYG_002-2a"/>
此蓋舊制左右僕射尚書左右丞中書侍郎門下侍郎<lb/>
之類<lb/>
　　三省<lb/>
中書省門下省尚書省也中書擬定門下進畫尚書奉<lb/>
行紹興十五年中書門下併而爲一俱謂之制勅院<lb/>
　　兩省<lb/>
給舎并左右史也東省繳章西省掌詞頭記注<lb/>
　　兩制<lb/>
<pb n="KR3j0054_WYG_002-2b"/>
翰林學士官謂之内制掌王言大制誥詔令赦文之類<lb/>
中書舎人謂之外制亦掌王言凡誥詞之類<lb/>
　　史官<lb/>
起居郎起居舎人謂之左右史掌記注日生機政又實<lb/>
錄院日厯所會要所皆編修國朝史文<lb/>
　　侍從<lb/>
翰林學士給事中六尚書及侍郎是也又中書舎人左<lb/>
右史以次謂之小侍從又在外帶諸閣學士待制者謂<lb/>
<pb n="KR3j0054_WYG_002-3a"/>
之在外侍從<lb/>
　　六院<lb/>
登聞檢院登聞鼓院官告院都進奏院諸軍司糧料院<lb/>
兩審計司皆儲材擢用之地凡作縣有聲等官多除此<lb/>
　　四轄<lb/>
提轄左藏庫文思院𣙜貨務雜買場謂之四轄亦爲儲<lb/>
材之地<lb/>
　　貼職<lb/>
<pb n="KR3j0054_WYG_002-3b"/>
宰執資格者帶觀文資政端明學士侍從資格者帶諸<lb/>
閣學士及以次侍從帶待制卿監資格者帶修撰直閣<lb/>
及京官直秘閣武臣帶閣門宣贊舎人之類<lb/>
　　機政<lb/>
宰執職事之謂<lb/>
　　朝典<lb/>
國之大法<lb/>
　　親民<lb/>
<pb n="KR3j0054_WYG_002-4a"/>
理治百姓監鎭知寨亦然<lb/>
　　長貳<lb/>
正官與副官之總名<lb/>
　　幕職<lb/>
僉判司理司法司户錄參節推察推節判察判之類幕<lb/>
者本以主帥出塞從權安營立帳而得此名如衞靑幕<lb/>
府是也<lb/>
　　上馬官<lb/>
<pb n="KR3j0054_WYG_002-4b"/>
敎授至㕔前上下馬故也<lb/>
　　寄居官<lb/>
又名私居官不以客居及本貫土著皆謂之私居寄居<lb/>
其義蓋有官者本朝廷仕宦也<lb/>
　　判府<lb/>
宰相三公三少眞王出鎭方謂之判其餘乃過呼<lb/>
　　縣令<lb/>
未改京朝官宰縣也<lb/>
<pb n="KR3j0054_WYG_002-5a"/>
　　知丞<lb/>
已改京朝官也未改則帶權字只謂之縣丞<lb/>
　　軍使<lb/>
在縣之上軍監之下<lb/>
　　舉主<lb/>
依條制科格以薦名於朝廷者内有職司常員之分<lb/>
　　元老<lb/>
國之老舊名臣也<lb/>
<pb n="KR3j0054_WYG_002-5b"/>
　　宿儒<lb/>
久有名望之士也<lb/>
　　賢路<lb/>
淸要儲材陞擢之所也<lb/>
　　言路<lb/>
臺諫給舍也<lb/>
　　搢紳<lb/>
仕宦之稱本指其笏帶之類也<lb/>
<pb n="KR3j0054_WYG_002-6a"/>
　　儲材<lb/>
抜擢於此職以待進用也<lb/>
　　淸要<lb/>
職慢位顯謂之淸職𦂳位顯謂之要兼此二者謂之淸<lb/>
要<lb/>
　　冷官<lb/>
凡緩慢優閒之職是也因杜子美詩云廣文先生官獨<lb/>
冷後人遂專以號敎官<lb/>
<pb n="KR3j0054_WYG_002-6b"/>
　　麤官<lb/>
武臣及軍官之自謙或以爲譏<lb/>
　　開官口<lb/>
舊制及第人帶左字餘皆帶右字以左字像開口也今<lb/>
并不帶左右字<lb/>
　　院體<lb/>
唐以來翰林院諸色皆有後遂效之即學官樣之謂也<lb/>
如京師有書藝局醫官局天文局御書院之類是也即<lb/>
<pb n="KR3j0054_WYG_002-7a"/>
今畫家稱十三科亦是京師翰林子局如德壽宫置省<lb/>
智堂故有李從訓之徒<lb/>
　　世賞<lb/>
書曰賞延於世即今之奏蔭之類<lb/>
　　選調<lb/>
承直郎以下廸功郎以上文資也又謂之選海以其難<lb/>
出常調也<lb/>
　　未出官<lb/>
<pb n="KR3j0054_WYG_002-7b"/>
謂文學助敎將仕通仕登仕下班資法之類<lb/>
　　十三階<lb/>
右武以上至刺史爲止法<lb/>
　舉業<hi>凡四十八事</hi>
　　治經<lb/>
春秋兼三傳易書詩二禮各以一經仍各兼語孟謂之<lb/>
小經若詩賦人舊亦曾兼一經今免<lb/>
　　武舉<lb/>
<pb n="KR3j0054_WYG_002-8a"/>
分二等蓋絶倫者挽二石以上力斗平等者挽九斗以<lb/>
上可也至日步射兩箭馬射正背共五箭爲頭場<lb/>
　　三場<lb/>
第一場本經義三道小經義各一道計五道若詩賦人<lb/>
八韻賦一道省題詩一首第二場論一道第三場策三<lb/>
道仍各有格式條限若武舉則以弓馬爲第一場其次<lb/>
七書義五道其䇿三道<lb/>
　　州縣學<lb/>
<pb n="KR3j0054_WYG_002-8b"/>
即古者國有庠鄉有校之義本朝宰相王安石增制應<lb/>
補之法考試陞賞與貢舉不相干慶元以來又增闢齋<lb/>
名以廣武舉之士蓋從臣寮請也<lb/>
　　簾試<lb/>
補試中者再於長官簾前試一次治經人作語孟義詞<lb/>
賦人作省題詩優者行食其有任子銓試過赴吏部簾<lb/>
試經義破題或有詩亦謂之簾試<lb/>
　　供課<lb/>
<pb n="KR3j0054_WYG_002-9a"/>
州縣學生分旬習試三場各給冊子供呈上庠亦然<lb/>
　　堂試<lb/>
州學考試考分將來由此陞補<lb/>
　　陞補<lb/>
堂試累中人推賞至於陞入上庠<lb/>
　　補試<lb/>
州縣學春秋兩放補試白身人本經中者注籍<lb/>
　　混補<lb/>
<pb n="KR3j0054_WYG_002-9b"/>
天下士人不限有無學籍皆得赴試本經一場中者入<lb/>
上庠<lb/>
　　大補<lb/>
選試舊舉待補及州縣學等級該恩士人陞上庠也<lb/>
　　待補<lb/>
三場内只第一場合格及補試内只大經合格蓋恐黜<lb/>
下之可惜故以此勉其學者惟武舉只弓馬合格者待<lb/>
補謂之一事中<lb/>
<pb n="KR3j0054_WYG_002-10a"/>
　　私試<lb/>
每月試一場凡滿季計三場謂孟月本經仲月論季月<lb/>
策並鎖試於前廊以學官主文考校惟公試之月免<lb/>
　　公試<lb/>
每歲春二三月之交公試兩日三場謂第二日論策各<lb/>
一道并差外官於貢院主文以學官干預考校<lb/>
　　内舎<lb/>
入上庠宗學者皆外舎生若校定滿年行食分數之人<lb/>
<pb n="KR3j0054_WYG_002-10b"/>
如公試中等即依例陞補内舎與公試㮄同出自後方<lb/>
得爲長諭若内舎私試連三次不中者降爲外舎<lb/>
　　上舎<lb/>
内舎校定分數人兩年一次試陞上舎凡九月内鎖院<lb/>
三場以優等平等取人其法嚴於省解也中者自後不<lb/>
復赴公私試只赴上舎試以趲釋褐如入學六年得爲<lb/>
釋褐者謂之走馬上舎<lb/>
　　釋褐<lb/>
<pb n="KR3j0054_WYG_002-11a"/>
上舎試中優等者釋褐以分數多者為狀元其名望重<lb/>
於科舉狀元<lb/>
　　神童<lb/>
十歲以下能背誦挑試一經或兩小經則可以應補州<lb/>
縣小學生若能通五經以上則可以州官薦入於朝廷<lb/>
而必送中書省覆試中則可免解<lb/>
　　覆試<lb/>
童子舉及應制科人先進呈論策卷子如稱旨必送中<lb/>
<pb n="KR3j0054_WYG_002-11b"/>
書省覆試内童子赴都堂於宰執前同中書省官挑試<lb/>
　　量試<lb/>
州縣學略而小試其才也<lb/>
　　請舉<lb/>
赴解試之謂也古者舉賢之制<lb/>
　　保頭<lb/>
舉人三舉終場者得爲解試保頭<lb/>
　　解試<lb/>
<pb n="KR3j0054_WYG_002-12a"/>
依額取人薦名於朝廷謂之鄉貢若從來無學籍者經<lb/>
營請舉則必費力如曾赴混補則猶庻幾於科舉也此<lb/>
係本州及第出身官主文考校其武舉只就殿步帥前<lb/>
試弓馬中者然後赴鎖院考試七書義并策蓋武舉者<lb/>
保官徑奏名引試也<lb/>
　　漕試<lb/>
轉運司承集本路見任官牒送到隨侍子弟及五服内<lb/>
親如州府解試法但漕司員額頗寛容也係選差本路<lb/>
<pb n="KR3j0054_WYG_002-12b"/>
官主文考校<lb/>
　　附試<lb/>
因事在他鄉而未能歸本貫者皆就轉運司附試只是<lb/>
取人太少却易爲文才<lb/>
　　免解<lb/>
在學及格或遇特恩<lb/>
　　比試<lb/>
武舉士人先試經義一次然後赴解試<lb/>
<pb n="KR3j0054_WYG_002-13a"/>
　　省試<lb/>
除四川外諸州及漕司解士就禮部貢院鎖試名曰省<lb/>
試<lb/>
　　免省<lb/>
上舎試取中在省試前即免省赴殿<lb/>
　　還省<lb/>
前舉已中解試人因丁憂事故之人於今舉還試<lb/>
　　類試<lb/>
<pb n="KR3j0054_WYG_002-13b"/>
四川州軍解士只就安撫制置司類省試畢徑赴殿試<lb/>
　　殿試<lb/>
本朝例就崇政殿鎖試考試策一道畢日唱名<lb/>
　　還殿<lb/>
前舉已中省試人因事故未赴殿者今舉還試<lb/>
　　免殿試<lb/>
往年遇主上即位以後第一次謂之龍飛㮄又嘗因諒<lb/>
陰皆曾免試秪詣唱名<lb/>
<pb n="KR3j0054_WYG_002-14a"/>
　　唱名<lb/>
謂之臚傳聖上御殿宣唱第一人第二人第三人為一<lb/>
班其餘逐甲各為一班<lb/>
　　恩科<lb/>
年高而到省多次特奏名其魁亦賜同出身而次甲則<lb/>
得文學之名俟赦文内於銓試或於銓注即授權尉之<lb/>
類亦有雖年及而未願就恩科亦從便仍舊赴省<lb/>
　　三元<lb/>
<pb n="KR3j0054_WYG_002-14b"/>
解試省試並爲魁者謂之雙元若又爲殿魁者謂之三<lb/>
元然多是免殿故也蓋殿試以策取人難得必魁治經<lb/>
義人也<lb/>
　　黄甲<lb/>
正奏名五甲也吏部謂之黄甲闕㮄第五甲舊多貴顯<lb/>
故或稱為相甲<lb/>
　　探花<lb/>
選年最少者二人於賜聞喜宴日先到瓊林苑折花迎<lb/>
<pb n="KR3j0054_WYG_002-15a"/>
狀元吟詩此唐制久廢今人或謂第二名為探花者非<lb/>
是<lb/>
　　擔榜<lb/>
戲謂第五甲末名為擔榜狀元<lb/>
　　宏辭<lb/>
自唐以來有之本朝之制尤嚴上自秘書下及俗文無<lb/>
不博覧蓋所學他日翰苑竝掌雜著也鎖試隨貢舉之<lb/>
歲三場議論並以文字合格中選取人無額也<lb/>
<pb n="KR3j0054_WYG_002-15b"/>
　　賢良<lb/>
即漢舉賢良之制也本朝尤嚴紹興間嘗令背記九經<lb/>
注疏而學者遂少後臣寮請免之止令記其義鎖試之<lb/>
日三時六論如五題合格即中選<lb/>
　　銓試<lb/>
奏蔭出身人各占經趁赴春銓試中選即參部若是登<lb/>
仕郎以下即換選人文資也黃甲年分則第五甲人就<lb/>
附試之<lb/>
<pb n="KR3j0054_WYG_002-16a"/>
　　拍試<lb/>
武臣奏補人銓試弓馬者謂之拍試并挑試律文<lb/>
　　刑法試<lb/>
奏補人願試刑法者兼治兩小經如中選即入大理評<lb/>
事或是刑司檢法官次第可至刑部尚書<lb/>
　　敎官試<lb/>
及第出身次甲人合試敎官者依次試本經詩賦中選<lb/>
即注諸州敎授<lb/>
<pb n="KR3j0054_WYG_002-16b"/>
　　召試<lb/>
及第出身次甲人已厯仕者召試館職中選卽爲秘省<lb/>
官若武舉人召試閣職則為舎人所試文字尤精細於<lb/>
常制<lb/>
　　試換<lb/>
武臣願換文資者如銓試之制若奏蔭人并武舉及第<lb/>
官願再試出身者從便應解試赴省惟年勞補授及雜<lb/>
出身人不許換也<lb/>
<pb n="KR3j0054_WYG_002-17a"/>
　醫卜<hi>凡六事</hi>
　　醫學<lb/>
如太武學設齋仍如舉人入試程文於判局下又有敎<lb/>
授<lb/>
　　判局<lb/>
判太史局即自挈壺靈臺郎五官正及大夫遞遷充判<lb/>
局判太醫局自齋舎執事遞遷充判局<lb/>
　　國醫<lb/>
<pb n="KR3j0054_WYG_002-17b"/>
此名醫中選差充診御脉内宿祗應此是翰林金紫醫<lb/>
官<lb/>
　　試補<lb/>
星學則於本局試算造大厯測驗乾象醫學則赴禮部<lb/>
貢院三場選試於難經素問脉經本草仲景傷寒論聖<lb/>
惠方病源此七經内出題第一場則墨義三道脉義二<lb/>
道第二場大義三道假令論方義一道第三場假令法<lb/>
二道運氣一道比之士人止不赴殿試其舉業亦為科<lb/>
<pb n="KR3j0054_WYG_002-18a"/>
場<lb/>
　　局生醫生<lb/>
如前試補中則曰局生學生入學次第試補遷改職事<lb/>
如庠序例<lb/>
　　出官<lb/>
醫學出官則補醫職注授京寺監修合官辨驗官及諸<lb/>
州軍駐泊醫官<lb/>
　<lb/>
<pb n="KR3j0054_WYG_002-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝野類要卷二<lb/>
</p>
<p>
</p>
  </div>
<div>
<head>朝野類要卷三</head> <lb/>
    <p>
<pb n="KR3j0054_WYG_003-1a"/>
欽定四庫全書<lb/>
　朝野類要卷三<lb/>
　　　　　　　　　　　　　宋　趙升　撰<lb/>
　入仕<hi>凡十二事</hi>
　　及第<lb/>
文武舉正特奏名皆為及第出身<lb/>
　　奏補<lb/>
文武臣入仕及格卽依本身官照格法遇大禮奏蔭弟<lb/>
<pb n="KR3j0054_WYG_003-1b"/>
姪子孫若侍從以上許降資授異姓如官雖及而考未<lb/>
及則身後恩澤<lb/>
　　捧香<lb/>
后妃親屬該恩得官者謂之捧香恩例<lb/>
　　西官<lb/>
親王南班之壻號曰西官卽所謂郡馬也俗謂裙帶頭<lb/>
官<lb/>
　　軍班<lb/>
<pb n="KR3j0054_WYG_003-2a"/>
内外諸軍兵并班直軍頭司等人年勞或有功得官皆<lb/>
是<lb/>
　　年勞<lb/>
内外百司吏職及諸州監司吏人皆有年勞補官法俗<lb/>
謂出職是也免銓試徑注差遣<lb/>
　　雜出身<lb/>
非及第奏補年勞之類者謂之雜出身<lb/>
　　保引<lb/>
<pb n="KR3j0054_WYG_003-2b"/>
内外百司差遣皆以恩例保引親屬係籍待試或超補<lb/>
非比州縣泛常差補也<lb/>
　　進納<lb/>
有因納粟賑糶及助邊者有只納粟則得不理選限文<lb/>
資者俗謂之買官此不可以就試出身也<lb/>
　　封贈<lb/>
生曰封死曰贈自有格法典例外有年及百歲即加封<lb/>
一資而致仕也<lb/>
<pb n="KR3j0054_WYG_003-3a"/>
　　歸附等<lb/>
歸正謂原係本朝州軍人因䧟蕃後來歸本朝歸順謂<lb/>
元係西南蕃蠻溪峒頭目等納土歸順依舊在溪峒主<lb/>
管職事歸明謂元係西南蕃蠻溪峒久納土出來本朝<lb/>
補官或給田養濟歸朝謂元係燕山府等路州軍人歸<lb/>
本朝者忠義人謂元係諸軍人見在本朝界内或在蕃<lb/>
地心懷忠義一時立功者<lb/>
　　脚色<lb/>
<pb n="KR3j0054_WYG_003-3b"/>
初入仕必具鄉貫户頭三代名銜家口年齒出身履厯<lb/>
若注授轉官則又加舉主有無過犯崇觀間即云不係<lb/>
元祐黨籍紹興間即云不係蔡京童貫朱勔王黼等親<lb/>
屬召保官結罪慶元間人加即不是僞學近漸次除去<lb/>
　差除<hi>凡十一事</hi>
　　中旨<lb/>
自禁中降下御筆或直旨付有司施行<lb/>
　　參堂<lb/>
<pb n="KR3j0054_WYG_003-4a"/>
京朝官不於部授卽於廟堂陶鑄差遣謂之參堂又曰<lb/>
干堂亦曰堂闕或差選人者<lb/>
　　呼召<lb/>
欲見宰執者具名刺門狀計會本府書司直省官謂之<lb/>
下呼召候呼召即隨引參見<lb/>
　　堂除<lb/>
都堂奏差者也武臣即經樞密院專差員闕則曰樞密院<lb/>
劄子或樞密院奏云<lb/>
<pb n="KR3j0054_WYG_003-4b"/>
　　參選<lb/>
吏部四選尚書左選掌承務以上右選掌武翼郎以上<lb/>
侍郎左選掌廸功郎以上右選掌承信郎校尉以上兵<lb/>
部掌下班祇應進義進勇副尉等刑部掌進武副尉所<lb/>
謂參部注授也<lb/>
　　擬差<lb/>
四選兵部奏擬差遣<lb/>
　　殘闕<lb/>
<pb n="KR3j0054_WYG_003-5a"/>
年老免銓試人或雜出身等人卽注殘闕零員闕差遣<lb/>
　　辟差<lb/>
帥撫監司郡守或奉選使堪倚用之人具名詣闕奏差<lb/>
　　定差<lb/>
四川州縣只就各路轉運司爲銓選參注差遣每孟月<lb/>
出榜仲月參注季月申發請朝廷給降付身文字内亦<lb/>
有通判員闕者若因事到闕亦許歸吏部或參堂陶鑄<lb/>
者其二廣亦間有之<lb/>
<pb n="KR3j0054_WYG_003-5b"/>
　　差攝<lb/>
帥撫監司州郡選有官或待闕人攝職謂之權局本官<lb/>
自謂之被檄是也若白身人借攝文學助敎將仕郎副<lb/>
尉承信之類謂之白帖在法有禁<lb/>
　　旌擢<lb/>
謂賞有功績者特陞差職也<lb/>
　　起復<lb/>
已解官持服而朝廷特再擢用者名曰起復繫此二字<lb/>
<pb n="KR3j0054_WYG_003-6a"/>
或已年及致仕或在降責中朝廷再擢用之謂也<lb/>
　陞轉<hi>凡十一事</hi>
　　改官<lb/>
承直郎以下選人在任須俟得本路帥撫監司郡守舉<lb/>
主保奏堪與改官狀五紙卽趨赴春班改官謝恩則換<lb/>
承務郎以上官序謂之京官方有顯達且舉主各有格<lb/>
法限員故求改官奏狀最為艱得如得則稱門生<lb/>
　　減年<lb/>
<pb n="KR3j0054_WYG_003-6b"/>
磨勘轉官有四考或五考者該恩減其年數則給公據<lb/>
異日捧類收試<lb/>
　　寄理<lb/>
當轉官而官序之名犯家諱者權止且帶寄理二字他<lb/>
年併轉<lb/>
　　雙轉<lb/>
有軍功人自武翼郎以上毎轉一官即雙轉兩官若及<lb/>
第出身人不轉奉直中散亦仍雙轉也<lb/>
<pb n="KR3j0054_WYG_003-7a"/>
　　特轉<lb/>
謂非循常法陞轉而特有指揮賞轉者<lb/>
　　越轉<lb/>
有功或及第人特越次第徑轉之類<lb/>
　　正法<lb/>
謂如文臣轉中大夫直候職及侍從格方許轉太中大<lb/>
夫若執政轉至金紫光禄大夫直候拜相方許轉行特<lb/>
進又如武臣轉至武功大夫若有軍功方許轉行右武<lb/>
<pb n="KR3j0054_WYG_003-7b"/>
餘人以三官比轉一官又如捧香只轉至訓武郎年勞<lb/>
只轉至承直郎之類<lb/>
　　回授<lb/>
合轉官而礙正法者許回授與弟姪子孫入仕或轉行<lb/>
　　比換<lb/>
内外百司吏職未該年勞而願比換者依格改換官資<lb/>
注擬差遣<lb/>
　　兩易<lb/>
<pb n="KR3j0054_WYG_003-8a"/>
俗謂對移也或因避嫌或以得罪被劾而罸輕者皆兩<lb/>
易其任或事妨者亦然<lb/>
　　賜出身<lb/>
元非科舉入仕而特蒙大用或賜同進士出身方可執<lb/>
政蓋國朝法也<lb/>
　爵禄<hi>凡九事</hi>
　　食邑<lb/>
官序及格合封諸縣開國男以上者隨有食邑户數蓋<lb/>
<pb n="KR3j0054_WYG_003-8b"/>
比古之小大諸侯得國也若又及格則有食實封幾百<lb/>
户舊制每實封一户隨月俸給二十五文其加封則自<lb/>
有格法<lb/>
　　職田<lb/>
外任小大官屬合得職田者月俸之外本州給還米斛<lb/>
凡到任一年分並四月以前理上者該給<lb/>
　　茶湯錢<lb/>
為兼職而給也<lb/>
<pb n="KR3j0054_WYG_003-9a"/>
　　賜借緋紫<lb/>
本朝之制文臣自入仕著緑滿二十年換賜緋銀魚袋<lb/>
又滿二十年換賜紫金魚袋又有雖未及年而推恩特<lb/>
賜者又有未及而所任職不宜緋緑而借紫借緋者卽<lb/>
無魚袋也若三公三少則玉帶金魚矣惟東宫魚亦玉<lb/>
為之<lb/>
　　伎術官服色<lb/>
醫官并太史官謂之文官頭武官尾蓋初入仕著緑及<lb/>
<pb n="KR3j0054_WYG_003-9b"/>
格則換紫并紅鞓帶又及和安春官大夫則或特轉之<lb/>
類而醫官有特賜金帶者<lb/>
　　兩鎭<lb/>
謂封兩處節度使<lb/>
　　兩國<lb/>
謂封兩國王及夫人<lb/>
　　襲封<lb/>
謂世代授此官也如兩嗣王主奉濮秀祭祀如孔子之<lb/>
<pb n="KR3j0054_WYG_003-10a"/>
後世封衍聖公如周世宗之後柴氏世封崇義公蓋二<lb/>
王後之故事也<lb/>
　　恩異<lb/>
如詔書及贊拜皆不名如肩輿入朝並賜元老大臣<lb/>
　職任<hi>凡十事</hi>
　　百司<lb/>
上自三省下及倉場庫務皆為百司或謂之有司又謂<lb/>
之京局<lb/>
<pb n="KR3j0054_WYG_003-10b"/>
　　内諸司<lb/>
自内侍省以下在禁中置局并應屬内司子局者皆是<lb/>
也<lb/>
　　左右廂<lb/>
廂官之名取廊廡間分職佐治之義今之城南北廂比<lb/>
通判資序蓋比擬開封府左右四廂舊制也若在城兵<lb/>
馬都監則又廊廡管押之義也故無刑禁<lb/>
　　外臺<lb/>
<pb n="KR3j0054_WYG_003-11a"/>
安撫轉運提刑提舉實分御史之權亦似漢繡衣之義<lb/>
而代天子廵狩也故曰外臺<lb/>
　　駐劄<lb/>
淞江都統諸路總管路鈐等及京畿東南將副之類皆<lb/>
曰某州駐劄者蓋本朝兵制所以示此乃天子之軍也<lb/>
　　牌印<lb/>
印司掌銅木朱記以牌詣本官請關印用印畢封匣復<lb/>
納之凡牌入則印出印入則牌出蓋立法防嚴之意也<lb/>
<pb n="KR3j0054_WYG_003-11b"/>
　　公參<lb/>
小官赴任詣長貳公參訖衙前聽候三日方敢退歸本<lb/>
職今制遂禁廷拜<lb/>
　　成資<lb/>
滿任也<lb/>
　　舉畱<lb/>
見任官有政績而吏民願得再任者須本處進士同耆<lb/>
老以下列狀經厯司舉畱次請上司申乞<lb/>
<pb n="KR3j0054_WYG_003-12a"/>
　　不釐務<lb/>
添差之官則不理政事也若許干預則曰仍釐務<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0054_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝野類要卷三<lb/>
</p>
<p>
</p>
  </div>
<div>
<head>朝野類要卷四</head> <lb/>
    <p>
<pb n="KR3j0054_WYG_004-1a"/>
欽定四庫全書<lb/>
　朝野類要卷四<lb/>
　　　　　　　　　　　　　宋　趙升　撰<lb/>
　法令<hi>凡七事</hi>
　　一司<lb/>
在京内外百司及在外諸帥撫監司財賦兵馬去處皆<lb/>
有一司條法如安撫司法許便宜施行之類是也<lb/>
　　海行<lb/>
<pb n="KR3j0054_WYG_004-1b"/>
勅令格式謂之海行蓋天下可行之義也<lb/>
　　續降<lb/>
法所不載或異同而謂利便者自修法之後每有續降<lb/>
指揮則刑部編録成冊春秋二仲頒降内外遵守一面<lb/>
行用若果可行則將來修法日增文改創也<lb/>
　　進擬<lb/>
刑部定法斷獄奏呈也<lb/>
　　審覆<lb/>
<pb n="KR3j0054_WYG_004-2a"/>
大理寺定刑行下所屬州郡斷獄也<lb/>
　　勅杖<lb/>
謂降旨而杖之也<lb/>
　　罰直<lb/>
内外百司吏屬有公罪之輕者皆罰直入官每一直卽<lb/>
二百文足如贖銅之例<lb/>
　文書<hi>凡十四事</hi>
　　詔書<lb/>
<pb n="KR3j0054_WYG_004-2b"/>
翰林學士院四六句行文而為典故大事者也<lb/>
　　制書<lb/>
但是聖旨文字皆為制書<lb/>
　　手詔<lb/>
或非常典或是篤意及不用四六句者也<lb/>
　　御札<lb/>
又嚴於詔書<lb/>
　　德音<lb/>
<pb n="KR3j0054_WYG_004-3a"/>
泛降而寬恤也<lb/>
　　曲赦<lb/>
特降比赦頗輕乃專為一事一處有兵災罪眚之類<lb/>
　　赦書<lb/>
常制恕刑之命也<lb/>
　　翻黃<lb/>
監司州郡備錄赦文而行下所部也自慶元末諸縣亦<lb/>
降黃赦蓋從臣寮請也<lb/>
<pb n="KR3j0054_WYG_004-3b"/>
　　批答<lb/>
執政以上有章奏請則降批答以下則降詔<lb/>
　　宣帖<lb/>
惟軍校授宣理為恩例陞補<lb/>
　　白麻<lb/>
文武百官聽宣讀者乃黃麻紙所書制可也若自内降<lb/>
而不宣者白麻紙也故曰白麻<hi>自元和初凡赦書德音立后建儲大誅討拜免</hi>
<hi>三公宰相命將曰制書並用白麻不用印</hi>
<pb n="KR3j0054_WYG_004-4a"/>
　　諮報<lb/>
學士院關報朝省之稱<lb/>
　　書黄<lb/>
凡事合經給事中書讀并中書舎人書行者書畢卽<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>
錄錄黄過尚書省給劄施行如不可行卽不書而執奏<lb/>
謂之繳駁故俗諺曰不到中書不是官<lb/>
　　省劄<lb/>
自尚書省施行事以由拳山所造紙書押給降下百司<lb/>
<pb n="KR3j0054_WYG_004-4b"/>
監司州軍去處是也<lb/>
　　部符<lb/>
六部行符卽省劄之義其末必曰符到奉行<lb/>
　　勅牒<lb/>
凡知縣以上并進士及第出身並被指揮差充試官或<lb/>
奉使接送館伴及僧道被旨住持并廟額並給勅牒<lb/>
　　官牒子<lb/>
上司㝷常追呼下司吏屬只以片紙書所呼呌因依差<lb/>
<pb n="KR3j0054_WYG_004-5a"/>
走吏勾集<lb/>
　　奏劄<lb/>
又謂之殿劄蓋上殿奏對所入文字也凡知州以上見<lb/>
辭皆用此<lb/>
　　旦表<lb/>
在外帥守監司每月一日上起居表所以代朝參也各<lb/>
預先發上都進奏院臨期經閤門投進<lb/>
　　謝表<lb/>
<pb n="KR3j0054_WYG_004-5b"/>
帥守監司初到任并陞除或有宣賜皆上四六句謝表<lb/>
　　賀表<lb/>
帥守監司遇有典禮及祥瑞皆上四六句賀表唯冬至<lb/>
歲節不用四六句自有定式<lb/>
　　起居表<lb/>
鄕來在恤制内遇冬至故改之名為起居其他合用賀<lb/>
表亦如之<lb/>
　　慰表<lb/>
<pb n="KR3j0054_WYG_004-6a"/>
鄉來恤制皆上表稱慰<lb/>
　　百官表<lb/>
百官詣殿拜表皆宰相爲班首繫銜總之云文武百寮<lb/>
須云丞相臣某等係禮部郎官行詞<lb/>
　　奏牋<lb/>
若上后妃東宮則名之曰牋<lb/>
　　功德疏<lb/>
聖節則帥守監司各上賀表并道釋功德疏及進銀奏<lb/>
<pb n="KR3j0054_WYG_004-6b"/>
皆四六句經通進司投進<lb/>
　　萬言書<lb/>
上進天子之書也若上公侯則名之曰長書<lb/>
　　進狀<lb/>
經檢院者圓實封奏機密軍期事朝政闕失利害及公<lb/>
私利濟并軍國重事若經鼔院者疊角實封陳乞奏薦<lb/>
再任已得指揮恩澤除落過名論訴抑屈事本處不公<lb/>
及沈匿等事在京官員不法等事兩院狀封皆長八寸<lb/>
<pb n="KR3j0054_WYG_004-7a"/>
　　堂劄<lb/>
上宰執之公劄也<lb/>
　　白劄子<lb/>
上利便之書也與不題名之義同<lb/>
　　邊報<lb/>
沿邊州郡列日具幹事人探報平安事宜實封申尚書<lb/>
省樞密院<lb/>
　　奏案<lb/>
<pb n="KR3j0054_WYG_004-7b"/>
州郡或提刑司勘成大辟及合奏獄案也得回降則斷<lb/>
之若姦穢則只申省<lb/>
　　帥劄<lb/>
平時四川安撫制置司亦出給劄子蓋其重權兼主銓<lb/>
量差注類試事也其他安撫制置司便宜者亦出給劄<lb/>
子<lb/>
　　朝報<lb/>
日出事宜也每日門下後省編定請給事判報方行下<lb/>
<pb n="KR3j0054_WYG_004-8a"/>
都進奏院報行天下其有所謂内探省探衙探之類皆<lb/>
衷私小報率有漏洩之禁故隱而號之曰新聞<lb/>
　政事<hi>凡四事</hi>
　　廵按<lb/>
監司按四季廵視所部州縣者古因漢高帝遊雲夢之<lb/>
後漸廢廵狩述職之制故遣奉使以代之<lb/>
　　銓量<lb/>
審驗人材也如四川新任守倅去朝廷遠者免朝辭只<lb/>
<pb n="KR3j0054_WYG_004-8b"/>
赴安撫制置司銓量訖之任<lb/>
　　便民五事<lb/>
監司郡守到任半年各具便民五事奏上<lb/>
　　臧否<lb/>
監司歲具所部官美惡奏上謂之臧否奏若某員功過<lb/>
俱無者不具<lb/>
　雜制<hi>凡十事</hi>
　　禁謁<lb/>
<pb n="KR3j0054_WYG_004-9a"/>
百司門首謁禁者不許接客也若大理寺官則又加禁<lb/>
謁及亦不許出謁也<lb/>
　　式假<lb/>
除父母喪解官及承祖父母重服之外餘親之喪只給<lb/>
式假<lb/>
　　白堂<lb/>
公事取覆宰執也<lb/>
　　禀臺<lb/>
<pb n="KR3j0054_WYG_004-9b"/>
公事取覆御史也<lb/>
　　過堂<lb/>
尚書省密院屬官於入局日分持所議事上都堂禀白<lb/>
宰執而施行之<lb/>
　　家諱<lb/>
授職任而犯三代名諱者許避之如開禧初張嗣古除<lb/>
起居郎以犯諱辭免曾改名侍立修注官其餘若二名<lb/>
偏犯卽不避亦具辭免之<lb/>
<pb n="KR3j0054_WYG_004-10a"/>
　　奉朝請<lb/>
在京宫觀仍奉朝請者依舊趁赴六參也<lb/>
　　堂謝<lb/>
授官職朝謝畢謝宰執<lb/>
　　待罪<lb/>
具奏自劾也又宰執奏陳自謙之詞曰臣待罪政府或<lb/>
帥府獲逆冦恐難於上請先誅而後申奏待罪乃待朝<lb/>
廷責其專擅之罪諸州軍被火亦然<lb/>
<pb n="KR3j0054_WYG_004-10b"/>
　　違年<lb/>
過期不赴任也理為過犯批上印紙<lb/>
　帥幕<hi>凡十七事</hi>
　　安撫<lb/>
安撫之權可以便宜行事如俗謂先施行後奏之類是<lb/>
也通轄一路之兵民若宰執出鎭或曰安撫大使若沿<lb/>
邊又有管内安撫謂只轄本州也<lb/>
　　宣撫都督<lb/>
<pb n="KR3j0054_WYG_004-11a"/>
侍從以上稱宣撫卽平時安撫之義也執政以上則稱<lb/>
都督<lb/>
　　節制<lb/>
本朝兵制最為周密如節制之稱所以使寄戍之軍服<lb/>
其權也若平時鎭江府武鋒軍駐楚州則其州守臣有<lb/>
統轄屯戍之兼職<lb/>
　　招討招撫<lb/>
討者伐不道之臣撫者安故國之民<lb/>
<pb n="KR3j0054_WYG_004-11b"/>
　　便宜<lb/>
主將之從權行事也謂之便宜黜陟<lb/>
　　密詔<lb/>
自唐已有此蓋事干大計不欲明示則密遣圖之<lb/>
　　矯詔<lb/>
一時從權以濟其謀也<lb/>
　　檄書<lb/>
彰彼之罪惡所以出師之由以感動人心期與天下共<lb/>
<pb n="KR3j0054_WYG_004-12a"/>
誅之也<lb/>
　　報㨗<lb/>
奏勝之書也詩云一月三㨗<lb/>
　　露布<lb/>
誅討奏勝之書也<lb/>
　　蠟彈<lb/>
以帛寫機密事外用蠟固䧟於股肱皮膜之閒所以防<lb/>
在路之浮沈漏泄也<lb/>
<pb n="KR3j0054_WYG_004-12b"/>
　　挑戰<lb/>
兩陣旣立各以將出鬭也<lb/>
　　鏖戰<lb/>
乗勇而進也故漢注以為盡死殺人曰鏖<lb/>
　　巷戰<lb/>
城市之内接戰也如李存孝誤入長安之類<lb/>
　　野戰<lb/>
閲習驍鋭也<lb/>
<pb n="KR3j0054_WYG_004-13a"/>
　　刼寨<lb/>
夜間攻其營壘令其自亂然後以勁兵續之<lb/>
　　貫寨<lb/>
日間攻亂其營壘也<lb/>
　<lb/>
　<lb/>
　<lb/>
　<lb/>
<pb n="KR3j0054_WYG_004-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　朝野類要卷四<lb/>
</p>
<p>
</p>
  </div>
<div>
<head>朝野類要卷五</head> <lb/>
    <p>
<pb n="KR3j0054_WYG_005-1a"/>
欽定四庫全書<lb/>
　朝野類要卷五<lb/>
　　　　　　　　　　　　　宋　趙升　撰<lb/>
　降免<hi>凡十五事</hi>
　　遭章<lb/>
臺諫入奏疏言其罪以請貶其人也<lb/>
　　彈奏<lb/>
言其公罪及閤門御史臺糾其失儀等事<lb/>
<pb n="KR3j0054_WYG_005-1b"/>
　　合臺<lb/>
自長官以下各入一奏以言人罪也<lb/>
　　按劾<lb/>
謂按其事而申上或秖免其職<lb/>
　　降授<lb/>
降官者繫銜首帶此二字開禧征伐之際嘗有權免軍<lb/>
官帶此之官<lb/>
　　責授<lb/>
<pb n="KR3j0054_WYG_005-2a"/>
責者不限降幾官之數徑指低階責授之<lb/>
　　聽勅<lb/>
在朝大臣或被臺章或先乞出則一面般出國門於寺<lb/>
觀中安泊以待命<lb/>
　　南行<lb/>
仕宦得罪而南行者蓋二廣多是瘴煙遠惡及水土惡<lb/>
逆之州縣江西亦或有之所以貶於其處也<lb/>
　　剥麻<lb/>
<pb n="KR3j0054_WYG_005-2b"/>
本朝無誅大臣之典故大臣有罪亦多是先與宫觀然<lb/>
後臺諫上章得旨批依别日又宣麻降之漸次行貶<lb/>
　　居住<lb/>
被責者凡云送甚州居住則輕於安置也<lb/>
　　安置<lb/>
安置之責若又重則羈管編管<lb/>
　　勒停<lb/>
編管以上則必除名勒停謂無官也故曰追毁出身以<lb/>
<pb n="KR3j0054_WYG_005-3a"/>
來文字<lb/>
　　量移<lb/>
該恩原赦則量移近裏州軍<lb/>
　　逐便<lb/>
旣量移如又該恩則放令逐便<lb/>
　　叙復<lb/>
被責之久該恩叙復舊官者自有格法<lb/>
　退閒<hi>凡四事</hi>
<pb n="KR3j0054_WYG_005-3b"/>
　　宫祠<lb/>
舊制有三京分司之官乃退閒之禄也神廟置宫觀之<lb/>
職以代之取漢之祠官祝釐之義雖曰提舉主管某宫<lb/>
觀實不往供職也故奏請者多以家貧指衆爲辭降旨<lb/>
必曰依所乞差某處宫觀任便居住惟在京宫觀不許<lb/>
外居<lb/>
　　自陳<lb/>
因奏請得祠禄者將來尚可以復任職守若朝命與之<lb/>
<pb n="KR3j0054_WYG_005-4a"/>
則不任也故優恩又有理作自陳之名也<lb/>
　　岳廟<lb/>
選人使臣則監岳廟及宫觀之次等也<lb/>
　　引年致仕<lb/>
古之大夫七十而致仕之例也古則皆還其官爵於君<lb/>
今則不然故謂之守本官致仕惟不任職也若雖未及<lb/>
七十但昏老不勝其任亦奏請之故曰引年<lb/>
　憂難<hi>凡九事</hi>
<pb n="KR3j0054_WYG_005-4b"/>
　　致仕<lb/>
官員不禄先乞守本官致仕續奏身故者縁致仕合有<lb/>
蔭補恩澤也<lb/>
　　遺表<lb/>
大中大夫以上不禄者旣奏致仕復上遺表則又有遺<lb/>
表恩例<lb/>
　　草土臣<lb/>
丁憂者旣發喪居憂如具銜只稱草土臣<lb/>
<pb n="KR3j0054_WYG_005-5a"/>
　　駕幸臨奠<lb/>
本朝禮例毎大臣薨皆駕幸其府第臨奠之恩多是其<lb/>
子孫上表辤免之<lb/>
　　勅𦵏<lb/>
差中貴官監䕶喪事<lb/>
　　宣𦵏<lb/>
賜資財令辦𦵏事喪家多願宣𦵏蓋省費於勅𦵏也<lb/>
　　丁憂<lb/>
<pb n="KR3j0054_WYG_005-5b"/>
父母憂解官持服承重者亦同軍官免之若餘親則有<lb/>
給式假法<lb/>
　　諡法<lb/>
自古有之所以定生前之德行每一字其義取用之端<lb/>
甚多本朝立法有雖無官而有德行者亦賜之皆有擬<lb/>
文一道太常博士撰吏部考功奏行之<lb/>
　　從吉<lb/>
大祥畢禫服終踰月從吉謂改吉服也然後朝見或參<lb/>
<pb n="KR3j0054_WYG_005-6a"/>
選<lb/>
　餘紀<hi>凡十七事</hi>
　　書舗<lb/>
凡舉子預試并仕宦到部參堂應該節次文書併有書<lb/>
舗承幹如學子乏錢者自請舉至及第一併酬勞書舗<lb/>
者<lb/>
　　承受<lb/>
仕宦在外任者自有專一承受幹當之人或是百司係<lb/>
<pb n="KR3j0054_WYG_005-6b"/>
籍人或是門吏凡有大小事務為之了辦<lb/>
　　陶鑄<lb/>
宰相擢用仕宦謂之陶鑄者取造化之義向因畱相家<lb/>
諱鑄遂易為陶鎔正如避冦相名秖書此准字也<lb/>
　　宅引<lb/>
宰執入堂前有朱衣乗騎對引若無常朝之日則自府<lb/>
第入堂治事謂之宅引入堂<lb/>
　　告詞<lb/>
<pb n="KR3j0054_WYG_005-7a"/>
有四六句者有直文者并書於告軸然侍從以上須是<lb/>
四六句行詞凡在内但是班朝百司雖廸功郎亦有之<lb/>
若外任須是京官通判以上則命詞也若節度使以上<lb/>
則又先次宣降麻制矣<lb/>
　　網袋<lb/>
侍從以上資格者官告皆有紫絲銀鐸鈴網袋貯之<lb/>
　　望祝<lb/>
如五岳四瀆之類則毎歲皆降御名祝版祝之若其餘<lb/>
<pb n="KR3j0054_WYG_005-7b"/>
去處皆望祝之<lb/>
　　車馬<lb/>
宫人出入其兵士呵喝車馬者蓋舊來只自乗坐車子<lb/>
也中興以來用肩輿亦喝車馬<lb/>
　　揀班<lb/>
班直等皆自三衙舊司指揮人兵及皇城司親事官揀<lb/>
中等之人充之如捧日揀過東三班天武揀過御龍直<lb/>
驍騎揀過騎御馬之類然本朝之制班直不置隊伍若<lb/>
<pb n="KR3j0054_WYG_005-8a"/>
敎習武藝臨期整辦旗號此最良策也<lb/>
　　京畿將<lb/>
京師舊有十將令第二將駐劄臨安府者緣昔日差出<lb/>
招捉冦盜因而屯此也<lb/>
　　破白合尖<lb/>
選人得初舉狀謂之破白末後一紙凑足謂之合尖如<lb/>
造塔上頂之意<lb/>
　　勘過<lb/>
<pb n="KR3j0054_WYG_005-8b"/>
在京關支請給等事須經糧料院審計司勘過及關會<lb/>
太府寺方可支給其外路大軍錢糧自有分差糧審院<lb/>
施行<lb/>
　　打視<lb/>
庫務差遣人及投軍人須遠視目力喝其指數謂之打<lb/>
視防其目疾爾<lb/>
　　輪筆<lb/>
官員分以文字書押或以日或以長貳分而判押之謂<lb/>
<pb n="KR3j0054_WYG_005-9a"/>
　　集注<lb/>
左右選注闕集長貳廷坐而下列願注授之人高唱其<lb/>
闕而問之以授窠闕<lb/>
　　期集<lb/>
應舉士人欲共陳其利便則指定一所在會集諸人定<lb/>
議以申明之行都差注諸大寺院頭首亦集諸頭首相<lb/>
聚定議此人行檢保明申差亦謂之期集<lb/>
　　同年鄉會<lb/>
<pb n="KR3j0054_WYG_005-9b"/>
諸處士大夫同鄉曲并同路者共在朝及在三學相聚<lb/>
作會曰鄉會若同榜及第聚會則曰同年會<lb/>
　<lb/>
　<lb/>
　<lb/>
　<lb/>
　<lb/>
　朝野類要卷五<lb/>
</p>
<p>
</p>
  </div></body>
</text>\m</TEI>
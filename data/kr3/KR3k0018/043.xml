<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今姓氏書辯證卷三十八</head>
    <p>
<pb n="KR3k0018_WYG_043-1a"/>
欽定四庫全書<lb/>
　古今姓氏書辯證卷三十八　宋　鄧名世　撰<lb/>
　　　十七薛<lb/>
薛<lb/>
　出自任姓黄帝孫顓帝少子陽封於任十二世孫奚<lb/>
　仲為夏車正禹封為薛侯其地魯國薛縣是也奚仲<lb/>
　遷于邳十二世孫仲虺復居薛為湯左相臣扈祖己<lb/>
　皆其胄裔也祖己七世孫曰成徙國於摯更號摯國<lb/>
<pb n="KR3k0018_WYG_043-1b"/>
　女太任生周文王至武王克商復封於薛為薛侯齊<lb/>
　桓霸諸侯薛侯獨不從黜為伯歴三代凡六十四世<lb/>
　其可記者軫生初初生厲侯陵陵生宣武侯房房生<lb/>
　哀侯褒褒生莊侯元元生平侯貴貴生昭侯直直生<lb/>
　襄侯夷夷生威侯辨辨生康侯安興安興生定公箱<lb/>
　箱生恭侯尚尚生景侯魏魏生宣侯伯勤伯勤生簡<lb/>
　侯文歡文歡生惠侯夷黄夷黄生靈侯英英生文侯<lb/>
　俱俱生隠侯清清生愍侯洪洪為楚所滅公子登仕<lb/>
<pb n="KR3k0018_WYG_043-2a"/>
　楚懐王為沛公不仕隠於博徒因以國為氏所謂薛<lb/>
　公也漢御史大夫廣徳孫愿徙居淮陽巴蜀太守齊<lb/>
　又徙河東汾隂世號蜀薛生懿懿三子恢雕興恢一<lb/>
　名開河東太守號北祖雕號南祖興號西祖興子濤<lb/>
　與北祖南祖分統部衆世號三薛至内都大官謹五<lb/>
　子號瀵上五門世系皆具唐宰相表吳薛綜子瑩孫<lb/>
　兼三人皆為太子太傅謂之吳國三傅後魏薛通子<lb/>
　道衡道衡子收收子元超子曜五世有文集唐薛瓘<lb/>
<pb n="KR3k0018_WYG_043-2b"/>
　瓘子紹及堂姪衡衡子琇並尚主一門四主隋唐定<lb/>
　河東薛為乙門太和二十年衆議以薛氏為河東戊<lb/>
　族帝曰薛氏蜀也豈可入郡姓直閤薛宗起執㦸在<lb/>
　殿下出次對曰臣之先人漢末仕蜀二世復歸河東<lb/>
　今六世相襲非蜀人也伏以陛下黄帝之裔受封北<lb/>
　土豈可亦謂之胡耶今不預郡姓何以生為乃碎㦸<lb/>
　於地帝徐曰然則朕甲卿乙乎乃入郡姓仍曰卿非<lb/>
　宗起乃起宗也賈執姓氏譜劉朱周武薛為沛國五<lb/>
<pb n="KR3k0018_WYG_043-3a"/>
　姓魏太和族品栁裴薛為河東三姓<lb/>
泄<lb/>
　春秋時鄭大夫洩駕洩伯之後有洩堵寇又有陳大<lb/>
　夫洩冶亦作泄魯人泄栁漢中大夫泄公與貫髙相<lb/>
　知<lb/>
洩<lb/>
　春秋時鄭大夫洩伯之後有洩堵寇<lb/>
卨<lb/>
<pb n="KR3k0018_WYG_043-3b"/>
　邵氏曰音薛契之後世為氏謹按漢書契作卨<lb/>
裂<lb/>
　出自春秋紀大夫裂繻字子帛之後<lb/>
硩<lb/>
　音徹周禮硩鏃氏後<lb/>
折<lb/>
　後漢獨行傳折像字伯式廣漢雒人其先張江者封<lb/>
　侯於折曾孫國為鬱林太守徙居廣漢因封氏焉國<lb/>
<pb n="KR3k0018_WYG_043-4a"/>
　生像<hi>案後漢書折像入方術傳此作獨行傳誤</hi>羌族有西河折氏世家雲<lb/>
　中為北蕃大族自唐以來世為麟府州節度使宋西<lb/>
　河折氏唐振武軍緣河五鎮都知兵馬使宗本生嗣<lb/>
　倫麟州刺史嗣倫生從阮周静難軍節度檢校太師<lb/>
　兼侍中從阮生德扆徳愿徳扆永安軍節度檢校太<lb/>
　師贈侍中有傳二子御勲泰寧軍節度檢校太尉兼<lb/>
　侍中有傳<lb/>
舌<lb/>
<pb n="KR3k0018_WYG_043-4b"/>
　謹按春秋越大夫止有后庸而姓書以后為舌誤世<lb/>
　無舌氏或云恐周官舌人之後<lb/>
櫱<lb/>
　姓苑云東莞人本姓薛以避仇加木<lb/>
悦<lb/>
　後燕録悦希為慕容恪司馬<lb/>
説<lb/>
　言説之説亦姓也<lb/>
<pb n="KR3k0018_WYG_043-5a"/>
竭<lb/>
　今撫州臨川細民有此氏不知其所自出<lb/>
列禦<lb/>
　元和姓纂曰鄭穆公時列禦冦之後著書八篇誤矣<lb/>
　謹按列子名禦冦謂之子列子如曰禦冦伏地汗流<lb/>
　至踵則單姓列明矣<lb/>
揭陽<lb/>
　漢功臣揭陽定初為南越揭陽令聞漢兵至定降封<lb/>
<pb n="KR3k0018_WYG_043-5b"/>
　安道侯因官為氏定薨子當時嗣師古曰揭音竭<lb/>
折掘<lb/>
　南凉秃髮傉檀立其妻折掘氏為皇后又右衛折掘<lb/>
　竒鎮據石驢山叛<lb/>
折婁<lb/>
　本鮮卑人隨魏南徙<lb/>
别成<lb/>
　漢藝文志隂陽家有别成子望軍氣六篇今詳别成<lb/>
<pb n="KR3k0018_WYG_043-6a"/>
　乃著書人也<lb/>
悦力<lb/>
　後魏有悦力氏<lb/>
　　　十八藥<lb/>
藥<lb/>
　唐貞觀所定果州武都郡五姓一曰藥宋太原藥氏<lb/>
　定國軍節度使檢校太師贈侍中元福有傳生可瓊<lb/>
　軍器庫使<lb/>
<pb n="KR3k0018_WYG_043-6b"/>
畧<lb/>
　姓苑曰零陵人千姓編曰吳有略統誤矣統姓駱<lb/>
若<lb/>
　古有賢人若氏魯人漢河間王元與妻若共乗朱輪<lb/>
　若即妻之氏也淳于長母乃王氏名若不可不辯<lb/>
鄀<lb/>
　出自春秋鄀國在商密秦滅之子孫以國為氏<lb/>
若敖<lb/>
<pb n="KR3k0018_WYG_043-7a"/>
　出自芉姓楚子熊鄂生熊儀謂之若敖後以為氏謹<lb/>
　按春秋楚君之不以壽終者葬不以成君之禮皆謂<lb/>
　之敖若敖霄敖堵敖杜敖郟敖訾敖皆是也<lb/>
若羅<lb/>
　晉孝惠帝時鮮卑若羅拔能冦凉州張軌擊斬㧞能<lb/>
　威名大振<lb/>
若干<lb/>
　出姓苑後魏代北人後改為若氏晉載記後燕步兵<lb/>
<pb n="KR3k0018_WYG_043-7b"/>
　校尉若久和<hi>案後魏始改若干為若氏後燕之若久和在改氏前不應為若干氏之後</hi>
矍相<lb/>
　姓苑曰沛人其先魯大夫食采矍相因氏焉<lb/>
藥羅葛<lb/>
　唐囘紇舊傳囘鶻居薛延陀北婆陵水上距京師七<lb/>
　千里有九姓藥羅葛囘紇姓也囘紇嘗遣藥羅構來<lb/>
　朝本唐人姓呂氏因入囘紇為可汗養子遂從其姓<lb/>
若口引<lb/>
<pb n="KR3k0018_WYG_043-8a"/>
　後魏若口引氏改為冦氏孔志雜録曰引音辰<lb/>
　　　十九鐸<lb/>
莫<lb/>
　其先楚人以大為莫故其官謂之莫敖後以官氏漢<lb/>
　獻帝時有益州從事莫嗣　河南莫氏後魏邢莫氏<lb/>
　莫多婁氏改焉<lb/>
幕<lb/>
　出自媯姓帝舜之後有虞幕名思為夏諸侯能聴協<lb/>
<pb n="KR3k0018_WYG_043-8b"/>
　風以成樂物生功在祀典三王皆祀之後世氏焉<lb/>
鄚<hi>音莫</hi>
　人姓按河間有鄚縣此必以邑為氏<lb/>
落<lb/>
　春秋赤狄臯落氏後單為落氏後漢中平四年二月<lb/>
　滎陽賊殺中牟令落皓<lb/>
絡<lb/>
　衛有賢者絡疑之後<lb/>
<pb n="KR3k0018_WYG_043-9a"/>
駱<lb/>
　後凉呂纂親將駱謄<lb/>
雒<hi>音洛</hi>
　馬援傳麊<hi>音麋</hi>泠縣有雒將乃徵側徵貳之父謹按前<lb/>
　漢注漢火行忌水故去洛水而加佳然則此人以水<lb/>
　為氏姓苑又有雒氏音洛<lb/>
錯<lb/>
　姓苑宋有太宰錯君後為氏唐時溫泉多此姓<lb/>
<pb n="KR3k0018_WYG_043-9b"/>
閣<lb/>
　唐有閣輔奴任潭州槁口鎮副使自云望出河南<lb/>
鄂<lb/>
　巴陵蠻七姓其一曰鄂氏<lb/>
薄<lb/>
　晉東海王越有將薄盛今望鴈門譙郡<lb/>
郝<lb/>
　秦上卿郝晏唐有土蠻揚劉郝三姓世為長襲封王<lb/>
<pb n="KR3k0018_WYG_043-10a"/>
　又盧水郝奴乗慕容氏既敗之後稱帝長安姚萇攻<lb/>
　降之後燕有平北司馬郝景北燕有昌黎郝越<lb/>
索<hi>昔各切</hi>
　出自周成王分魯公商民六族其一索氏之後後漢<lb/>
　燉煌長史索班<lb/>
佫<hi>音鶴</hi>
　姓苑貉音鶴佫音涸<lb/>
䎰<lb/>
<pb n="KR3k0018_WYG_043-10b"/>
　音作出蒼頡史篇<lb/>
博<lb/>
　風俗通漢有博勞吉善相馬今望出淮南謹按博齊<lb/>
　之聊攝秦為東郡隋因博平縣建為博州<lb/>
霍<lb/>
　唐貞觀所定果州武都郡七姓一曰霍氏<lb/>
郭<lb/>
　出自姬姓周武王封文王弟虢叔於西虢封虢仲於<lb/>
<pb n="KR3k0018_WYG_043-11a"/>
　東虢西虢地在虞鄭之間平王東遷奪虢叔之地與<lb/>
　鄭武公楚莊王起陸渾之師伐周責王滅虢於是平<lb/>
　王求虢叔裔孫序封於陽曲<hi>案唐世系表此下尚有號為郭公因以為氏文</hi>
　<hi>義方順</hi>因以為氏後魏郭崇播本黨氏改焉賈執姓氏<lb/>
　譜定太原五姓隋唐定山東八族其一皆曰郭氏謹<lb/>
　按春秋齊大夫有郭榮郭周父則郭公之後得姓者<lb/>
　初仕齊又唐表誤以楚武王為莊王合改正<lb/>
鐸遏<lb/>
<pb n="KR3k0018_WYG_043-11b"/>
　姓纂曰晉軍尉鐸遏冦之後宋襄公下大夫鐸遏章<lb/>
　謹按遏冦姓鐸氏晉人也故望出絳郡<lb/>
莫侯<lb/>
　河南乞伏乾歸有梁州刺史莫侯悌眷為御史大夫<lb/>
莫輿<lb/>
　後魏官氏志莫輿氏改為輿氏<lb/>
莫盧<lb/>
　莫盧氏改為盧氏<lb/>
<pb n="KR3k0018_WYG_043-12a"/>
莫折<lb/>
　後魏末有亂冦莫折念生<lb/>
薄奚<lb/>
　官氏志薄奚改為河南薄氏<lb/>
薄野<lb/>
　代北薄野氏<lb/>
落姑<lb/>
　魯大夫食采落姑氏焉漢有博士落姑仲異<lb/>
<pb n="KR3k0018_WYG_043-12b"/>
落下<lb/>
　益部耆舊傳有閬中落下閎作太初厯<hi>案落下閎原傳作洛下閎此誤</hi>
駱雷<lb/>
　代北人姓<lb/>
拓跋<lb/>
　出自姬姓黄帝生昌意受封北土黄帝以土徳王北<lb/>
　俗謂土為拓謂后為跋故以拓跋為氏或説自云拓<lb/>
　天而生拔地而長遂以為氏裔孫始均仕堯時逐女<lb/>
<pb n="KR3k0018_WYG_043-13a"/>
　魃于弱水北人賴其勲舜命為田祖厯三代至秦漢<lb/>
　不交南夏至成王帝毛統國三十六大姓九十九威<lb/>
　振北方成帝十二世至獻帝生聖武皇帝詰汾田于<lb/>
　山澤天女受命相偶明年以所生男授帝是為神元<lb/>
　皇帝生力微時人諺曰詰汾皇帝無婦家力微皇帝<lb/>
　無舅家神元一百四嵗崩子章皇帝悉鹿平皇帝綽<lb/>
　繼立綽崩文帝少子思皇帝弗改立裔孫昭成皇帝<lb/>
　什翼健生太子寔生道武皇帝珪始稱魏珪生明皇<lb/>
<pb n="KR3k0018_WYG_043-13b"/>
　帝嗣嗣生太武皇帝燾燾生景穆太子晃晃生文成<lb/>
　皇帝濬濬生獻文皇帝𢎞𢎞生孝文皇帝宏太和二<lb/>
　十年正月丁卯詔改姓元氏自是拓跋氏降為庶姓<lb/>
　散在夷狄唐時党項以姓别為部而拓跋氏最彊有<lb/>
　拓跋赤辭與從子思頭其下拓跋細豆皆降擢西戎<lb/>
　州都督賜姓李又有静邊州刺史拓跋朝光樂州刺<lb/>
　史拓跋乞梅其居夏州者號平夏部天寳末戰有功<lb/>
　擢容州刺史天柱軍使裔孫拓跋思恭咸通末討巢<lb/>
<pb n="KR3k0018_WYG_043-14a"/>
　賊僖宗以為夏綏銀宥節度使同平章事賜姓李其<lb/>
　弟思諫思欽皆節度使<lb/>
拓王<lb/>
　後周王秉王興並賜姓拓王氏舊唐史儀鳯二年命<lb/>
　嶲州都督拓王奉擊吐蕃<lb/>
索盧<lb/>
　後秦燉煌索盧曜姚萇遣刺苻登不克被誅<lb/>
莫那盧<lb/>
<pb n="KR3k0018_WYG_043-14b"/>
　代北三字姓孔至曰莫那盧氏後改姓盧<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今姓氏書辯證卷二十四</head>
    <p>
<pb n="KR3k0018_WYG_029-1a"/>
欽定四庫全書<lb/>
　古今姓氏書辯證卷二十四　宋　鄧名世　撰<lb/>
　　　十姥<lb/>
姥<lb/>
　姓苑曰姥氏亦作媽<lb/>
杜<lb/>
　杜伯為宣王大夫無罪被殺因失其國子孫居杜城<lb/>
　者為杜氏而仕晉晉太子申生之傅曰原欵韓厥之<lb/>
<pb n="KR3k0018_WYG_029-1b"/>
　御曰溷羅平公之宰夫曰蕢其族在秦者曰回在魯<lb/>
　者曰橋曰洩回以力聞橋以母䘮宫中無相得名所<lb/>
　謂杜氏之葬在季武子寢西階下者是也洩事叔孫<lb/>
　氏忠於其君避季平子難奔楚生大夫綽綽生段叚<lb/>
　生赫為秦大將軍食采南陽衍邑世稱為杜衍赫少<lb/>
　子秉上黨太守生南陽太守札宋中書舍人晁以道<lb/>
　説之解書雲土云土古杜字也詩桑土是也土氏之<lb/>
　先曰陶唐氏御龍氏豕韋氏其後為唐杜氏有土蒍<lb/>
<pb n="KR3k0018_WYG_029-2a"/>
　土穀土㑹土匄土爕土鞅土吉射土富土魴皆唐杜<lb/>
　氏也或作士氏誤也士員士弱士文伯士景伯是士<lb/>
　氏西京雜記杜陵杜夫子善棊為天下第一自言精<lb/>
　其理者足以大禆聖教即徙家者也孝宣帝布衣時<lb/>
　游諸陵徃來鄠杜間至隋唐都京兆杜氏韋氏皆以<lb/>
　衣冠名位顯故當時語曰城南韋杜去天尺五二家<lb/>
　各名其鄉謂之杜曲韋曲自漢至唐未嘗不為大族<lb/>
　周字長孺三子延夀西河太守延考河東太守延年<lb/>
<pb n="KR3k0018_WYG_029-2b"/>
　字㓜公御史大夫建平敬侯七子緩繼紽熊紹緒絪<lb/>
　緩字元仁㕍門太守二子業彰熊字少卿荆州刺史<lb/>
　生穰字子饒後漢諫議大夫二子敦篤敦字忠信西<lb/>
　河太守生邦字召伯中散大夫三子賓宏繁賓字叔<lb/>
　達舉有道不就二子翕崇翕字伯括太子少傅生畿<lb/>
　字伯侯魏太僕卿豐樂戴侯三子恕履寛恕字伯務<lb/>
　御史大夫幽州刺史生預字元凱晉荆州益州寜州<lb/>
　刺史征南大將軍荆南大都督長史駙馬都尉開府<lb/>
<pb n="KR3k0018_WYG_029-3a"/>
　儀同三司當陽侯尚宣祖長公主有平呉大功注春<lb/>
　秋左氏傳行於世自號左傳癖宋尊崇祀典厯代賢<lb/>
　臣唯預從祀文宣武成王二廟古今無與為比預四<lb/>
　子錫耽躋尹錫字世嘏尚書左丞曽孫悊二子楚秀<lb/>
　秀二子果皎　京兆杜氏漢建平侯延年二十世孫<lb/>
　文瑤與義興公果同房文瑤隋浚州刺史生元道左<lb/>
　千牛元道生含章定州司法叅軍含章二子綰繹繹<lb/>
　秀容令生孟寅亞麟平亞字少公檢校禮部尚書綰<lb/>
<pb n="KR3k0018_WYG_029-3b"/>
　京兆司録叅軍生黃裳黃中黃裳字遵素相憲宗黃<lb/>
　中峽州刺史黃裳二子勝載勝字斌卿天平節度使<lb/>
　兼揚州租庸使遂家廣陵生庭堅字輔堯衛州刺史<lb/>
　庭堅生審彤審彤二子昌業繼元　襄陽杜氏出自<lb/>
　當陽侯預㓜子尹字世甫晉𢎞農太守二子綝弼弼<lb/>
　字君佐魏治書侍御史綝字宏固奉朝請一子襲字<lb/>
　祖似上洛太守二子標冲標字文湛中書侍郎池陽<lb/>
　侯冲字方進襲池陽侯生洪泰字道廓南徐州刺史<lb/>
<pb n="KR3k0018_WYG_029-4a"/>
　襲池陽侯三子祖悦顒祖字紹先員外散騎常侍悦<lb/>
　字望之上柱國吏部尚書顒字思顔後周侍中驃騎<lb/>
　大將軍雍州刺史安平公贈太尉六子景懋字公瑾<lb/>
　常州刺史景仲字世則鄜州刺史當陽侯勝字景驤<lb/>
　濟州刺史景峻湖州刺史景恭字慶之後周驃騎大<lb/>
　將軍慶成公景秀字彦之後周渭州刺史思寜公二<lb/>
　子懿遜懿隋殿内監甘棠公生乾播乾祐乾祚依藝<lb/>
　依藝監察御史鞏令生審言膳部員外郎修文館學<lb/>
<pb n="KR3k0018_WYG_029-4b"/>
　士生閑奉天令閑生甫字子羙左拾遺檢校工部員<lb/>
　外郎劔南西川節度㕘謀二子宗武嗣業<hi>案元稹杜甫墓誌及</hi>
　<hi>唐書本傳甫一子宗武宗武子嗣業此悮</hi>遜柏人令生淹本縣中正三子<lb/>
　行簡行則行敏行敏荆益二州都督府長史南陽襄<lb/>
　公二子崇憲崇慤崇慤左司員外郎麗正殿學士二<lb/>
　子希奭越州别駕希望河西隴右節度八子信太子<lb/>
　賓客位考功郎中湖州刺史佋詹事司直金城丞任<lb/>
　河南府兵曹㕘軍儒武進簿佑字君鄉相德順憲三<lb/>
<pb n="KR3k0018_WYG_029-5a"/>
　宗供洪州長史佑三子師損式方從郁師損工部郎<lb/>
　中司農少卿二子德之宗之宗之字有宗信州刺史<lb/>
　生羔<hi>案唐世系表羔生宗之與此不合</hi>潤州延陵令避亂徙居黃巖<lb/>
　式方字考元桂管觀察使五子惲富平尉憓興平尉<lb/>
　悰字永裕相武宗懿宗贈太師豳國公恂失其官慆<lb/>
　泗州刺史悰生裔休述休儒休從郁生牧顗顗字勝<lb/>
　之生無逸　洹水杜氏出自戴侯恕少子寛字務敏<lb/>
　孝亷郎中曽孫曼石趙從事中郎河東太守初居鄴<lb/>
<pb n="KR3k0018_WYG_029-5b"/>
　葬父洹水後亦徙居焉五世孫君賜生景宣明景生<lb/>
　子裕字慶延隋樂陵令五子正元正藏正倫正儀正<lb/>
　德正倫相髙宗正藏隋行軍長史生志静出繼正倫<lb/>
　後為安福令嗣襄陽公生僑懷州刺史僑生咸涼州<lb/>
　都督損大理少卿損四子存介廙戩廙生曽兾兼羔<lb/>
　曽左金吾兵曹㕘軍兾太學博士兼河南尹羔刑部<lb/>
　郎中二子中立思立中立義武軍節度使　濮陽杜<lb/>
　氏出自秦大將軍赫生威世居濮陽裔孫謨後魏濮<lb/>
<pb n="KR3k0018_WYG_029-6a"/>
　陽太守因家焉謨生亮後魏陳留太守亮生伽北齊<lb/>
　交州刺史廣陵公伽生保隋㕍門太守二子義博義<lb/>
　寛義寛唐滕王府諮議蘇州司馬三子無沗慎行承<lb/>
　志慎行荆益二州長史建平侯生鵬舉位宰相安州<lb/>
　都督三子靈瑤鳳舉鴻漸鴻漸字之巽相代宗二子<lb/>
　收威封鼎承志天官員外郎生暹相明皇暹生孝友<lb/>
　殿中監給事中南朝有杜岸杜崱杜㓜安兄弟三人<lb/>
　皆有傳又杜僧明稜循吏杜驥杜慧慶文學杜之偉<lb/>
<pb n="KR3k0018_WYG_029-6b"/>
　亦有傳後魏有杜銓北齊杜弼及子臺卿後周有杜<lb/>
　杲有杜彦杜超節義則杜叔毗杜松贇循吏則杜纂<lb/>
　皆有傳後蜀李匡長史杜淑後涼吕光部將杜進殿<lb/>
　中監杜尚後燕慕容熙起承華殿典軍杜静載棺詣<lb/>
　闕上書極諫熙怒斬之南燕平原令杜雄<lb/>
魯<lb/>
　出自姬姓周公子伯禽所封傳國三十四世至魯頃<lb/>
　公滅於楚遷於下邑子孫以國為氏世吏二千石漢<lb/>
<pb n="KR3k0018_WYG_029-7a"/>
　哀平間自魯徙扶風平陵漢魯匡為王莽羲和生武<lb/>
　陵太守某某生恭字仲康漢司徒生謙隴西太守謙<lb/>
　子旭太僕恭弟丕字叔陵為侍中所謂五經復興魏<lb/>
　荆州刺史芝自平陵徙郿縣南燕有尚書魯邃<lb/>
古<lb/>
　出自姬姓周太王亶父避狄人之難去國於岐山之<lb/>
　下自號古公後氏焉漢有京兆古生為都掾史四十<lb/>
　餘年善訑慢二千石隨以諧謔趙廣漢黜之京師以<lb/>
<pb n="KR3k0018_WYG_029-7b"/>
　古掾曹為俳戲後漢東平憲王從王古覇長沙孝子<lb/>
　古初唐髙宗時部將古神威宋朝嶺外人古成之及<lb/>
　進士第為綿竹令嘗遇異人授道<lb/>
伍<lb/>
　伍氏出自春秋時楚莊王嬖人伍參以賢智升為大<lb/>
　夫生舉食邑於椒謂之椒舉其子曰椒鳴伍奢椒鳴<lb/>
　得父邑而奢以連尹為太子建太傅費無極譖之王<lb/>
　逐太子而殺伍奢及其子棠君尚尚弟員字子胥奔<lb/>
<pb n="KR3k0018_WYG_029-8a"/>
　吳事闔廬為卿破楚入郢以報父讐呉夫差時忠諫<lb/>
　不見聽屬子於齊為王孫氏<lb/>
五<lb/>
　謹案史傳伍奢父子皆作五則伍五通用陳涉傳有<lb/>
　銍人五逢<lb/>
仵<hi>音午</hi>
　姓苑曰襄陽多此姓晉有仵戎謹案唐忠義傳薛舉<lb/>
　遣其將仵士政招降者劉鋹有賀州守將仵彦柔<lb/>
<pb n="KR3k0018_WYG_029-8b"/>
虎<lb/>
　出自髙辛氏子八元伯虎之後子華子虎以字為氏<lb/>
　風俗通有合浦太守虎旗<lb/>
琥<lb/>
　黃帝之後<lb/>
鄔<lb/>
　出自晉大夫司馬彌牟帥師平周亂納恭王有功食<lb/>
　采於鄔為大夫其地太原鄔縣是也子孫以邑為氏<lb/>
<pb n="KR3k0018_WYG_029-9a"/>
　又昭二十七年晉祁勝與鄔臧通室即鄔是也近世<lb/>
　望出南昌宋撫州崇仁鄔氏延伯生綬綬生思思生<lb/>
　執權字少達左宣教郎湖廣京西江西總領司幹辦<lb/>
　公事<lb/>
苦<lb/>
　莊子有南方之墨者苦獲<lb/>
浦<lb/>
　元和姓纂曰晉起居注有尚書令浦詳或曰浦選<lb/>
<pb n="KR3k0018_WYG_029-9b"/>
圃<lb/>
　見姓苑<lb/>
五鹿<lb/>
　晉文公封舅犯於五鹿因氏焉漢有五鹿充宗風俗<lb/>
　通曰氏於官者三烏五鹿<lb/>
五王<lb/>
　東莞五王氏史記云自齊威王至王建為五王建虜<lb/>
　於秦子孫别以五王為氏<lb/>
<pb n="KR3k0018_WYG_029-10a"/>
五鳩<lb/>
　少昊氏以五鳩為鳩民之官鳩集也其後以官為氏<lb/>
　後趙有將軍五鳩盧<lb/>
五里<lb/>
　出姓苑<lb/>
伍相<lb/>
　呉相伍員子孫呉人號之伍相之後事見元和姓纂<lb/>
伍參<lb/>
<pb n="KR3k0018_WYG_029-10b"/>
　世本曰伍参之後楚昭王時有伍參蹇<lb/>
古孫<lb/>
　元和姓纂賈孫氏後訛為古孫氏音亦訛變<lb/>
古龍<lb/>
　唐南蠻扶南國王姓古龍氏<lb/>
吐火<lb/>
　河南官氏志後魏代北人姓<lb/>
吐萬<lb/>
<pb n="KR3k0018_WYG_029-11a"/>
　代北人姓<lb/>
吐賀<lb/>
　後魏有吐賀真<lb/>
吐羅<lb/>
　或作叱羅後魏官氏志吐羅氏改為羅氏南陽有叱<lb/>
　羅協<lb/>
吐門<lb/>
　或作叱門後魏官氏志改為門氏<lb/>
<pb n="KR3k0018_WYG_029-11b"/>
吐難<lb/>
　後魏官氏志吐難氏改為山氏<lb/>
吐缶<lb/>
　後魏官氏志改為祝氏望出河南<lb/>
吐渾<lb/>
　與吐谷渾獨孤渾渴足渾四氏並見補遺<lb/>
魯歩<lb/>
　西羌有魯歩氏<lb/>
<pb n="KR3k0018_WYG_029-12a"/>
虎夷<lb/>
　出姓苑<lb/>
普屯<lb/>
　後魏太祖賜辛威姓普屯氏<lb/>
補禄<lb/>
　英賢傳云晉惠帝時殿中中郎將補禄彣<lb/>
吐谷渾<lb/>
　或作吐渾出自慕容廆庶兄吐谷渾後將所部居西<lb/>
<pb n="KR3k0018_WYG_029-12b"/>
　零之西甘松之南極乎白蘭數千里其孫葉延曰禮<lb/>
　云孫子得以王父字為氏遂為吐谷渾氏<lb/>
普陋茹<lb/>
　代北人姓後改為河南茹氏<lb/>
古口引<lb/>
　後魏虜姓<lb/>
户盧提<lb/>
　唐吐蕃列傳德宗即位遣使韋倫歸蕃俘是時乞立<lb/>
<pb n="KR3k0018_WYG_029-13a"/>
　<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>為<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>普姓户盧提氏謂倫曰我乃有三恨云<lb/>
扈地干<lb/>
　後魏官氏志扈地干氏改為河南扈氏<lb/>
　　　十一薺<lb/>
邸<lb/>
　風俗通漢上郡太守邸杜北齊酷吏行臺僕射邸珍<lb/>
　字安寳中山曲陽人後徙洛陽隋吏部主事邸懷道<lb/>
　諫煬帝幸江都<lb/>
<pb n="KR3k0018_WYG_029-13b"/>
米<lb/>
　西域米國胡人入中國者因以為姓唐藝文志有米<lb/>
　遂明堂論一篇又回紇僕固部有米懷玉為達干又<lb/>
　有供奉歌者米嘉榮及其子米和郎五代有沙陀部<lb/>
　人米至誠呉節度使今望出隴西髙平<lb/>
晵<hi>音啟</hi>
　出姓苑<lb/>
　　　十二蟹<lb/>
<pb n="KR3k0018_WYG_029-14a"/>
解<lb/>
　謹案左傳晉郇瑕之地沃饒而近盬即河東解邑今<lb/>
　之解州也晉解狐後有解梁不受楚賂以死致君命<lb/>
　於宋<hi>案左傳宣公十五年楚子圍宋傳晉使解揚如宋此云解梁與傳不合</hi>解張字張<lb/>
　侯為郤克御破齊師有功皆為名大夫姓纂討論此<lb/>
　氏最詳明可據今從之唐百濟國大臣八姓一曰解<lb/>
　氏又巴西解思明為後蜀李夀征東長史夀僭立用<lb/>
　為謀主後坐勸立漢王廣為太弟所誅<lb/>
<pb n="KR3k0018_WYG_029-14b"/>
米禽<lb/>
　唐党項以姓别部有米禽氏事見去聲六至利氏<lb/>
　　　十三駭<lb/>
楷<lb/>
　出姓苑<lb/>
　　　十四賄<lb/>
隗<lb/>
　元和姓纂曰春秋時翟國隗姓子孫氏焉後漢隗囂<lb/>
<pb n="KR3k0018_WYG_029-15a"/>
　望出天水成紀隗紹望出汝隂此説有據今從之謹<lb/>
　案春秋時狄人伐廧咎如獲其二女叔隗季隗晉公<lb/>
　子重耳娶季隗以叔隗妻趙衰又周襄王以狄伐鄭<lb/>
　王德狄人立女隗氏為后則隗亦赤狄之姓當時見<lb/>
　於經傳者凡五種曰東山皋落氏曰廧咎如曰甲氏<lb/>
　曰潞氏曰留吁鐸辰皆赤狄隗姓唯甲潞皋落别以<lb/>
　其部為氏餘二者有號無氏則隗之為姓舊矣姓源<lb/>
　韻譜曰天水成紀隗氏出自大隗之後此誤也莊子<lb/>
<pb n="KR3k0018_WYG_029-15b"/>
　言黃帝見大隗于具茨之山蓋寓言非有是人不可<lb/>
　以為據西涼折衝司馬隗仁與乞伏熾磐力戰五年<lb/>
　乃得還姑臧沮渠蒙遜執其手曰卿孤之蘇武也以<lb/>
　為髙昌太守<lb/>
　　　十五海<lb/>
宰<lb/>
　後漢有西部都尉宰鼂後漢𢎞農人宰宣上言封大<lb/>
　將軍妻為邑君以媚梁兾<lb/>
<pb n="KR3k0018_WYG_029-16a"/>
亥<hi>音海</hi>
　孟子有亥唐晉平公時人　河南亥氏後魏官氏志<lb/>
　俟亥氏改焉<lb/>
宰氏<lb/>
　元和姓纂曰范蠡傳云陶朱公師計然姓宰氏字文<lb/>
　子葵丘濮上人今詳此必單姓而姓纂誤指為複姓<lb/>
　也<hi>案計然辛氏元和姓纂悮以為宰且又指為複姓舛謬甚矣辯證蓋因其譌也</hi>
　　　十六軫<lb/>
<pb n="KR3k0018_WYG_029-16b"/>
軫<hi>真上聲</hi>
　姓苑云出自軒轅氏造車車後用橫木為軫因賜姓<lb/>
　軫氏元和姓纂曰春秋貳軫國後為氏廣韻曰今吳<lb/>
　縣有之<lb/>
閔<lb/>
　周大夫閔子馬字馬父生損字子騫為孔子弟子後<lb/>
　漢司徒掾閔仲叔子孫居太原南朝齊梁間何昌㝢<lb/>
　為吏部尚書嘗有一客姓閔求官昌㝢謂曰君是誰<lb/>
<pb n="KR3k0018_WYG_029-17a"/>
　後答曰子騫後昌㝢團扇掩口而笑謂坐客曰遙遙<lb/>
　華胄前秦苻堅將閔亮北燕太史令閔尚<lb/>
菌<lb/>
　出姓苑<lb/>
</p>
<p>
</p>
  </div>
</body>
</text>
</TEI>
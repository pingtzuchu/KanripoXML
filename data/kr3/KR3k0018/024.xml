<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今姓氏書辯證卷十九</head>
    <p>
<pb n="KR3k0018_WYG_024-1a"/>
欽定四庫全書<lb/>
　古今姓氏書辯證卷十九　宋　鄧名世　撰<lb/>
　　　十八尤<hi>下</hi>
由吾<lb/>
　唐藝文志有由吾公裕葬經三卷<lb/>
由余<lb/>
　由余之後以字為氏<lb/>
游梓<lb/>
<pb n="KR3k0018_WYG_024-1b"/>
　英賢傳曰游梓子著書一篇言法家事按此豈非藝<lb/>
　文志游棣子誤棣為梓乎<lb/>
游水<lb/>
　姓書未收今增入謹按前漢郊祀志武帝時文成旣<lb/>
　死明年天子病鼎湖甚巫醫無所不致游水發根言<lb/>
　上郡有巫病而鬼下之服䖍曰游水縣名發根人姓<lb/>
　名師古曰服説非也游水姓也發根名也蓋因水為<lb/>
　姓也本嘗遇病而鬼下之<lb/>
<pb n="KR3k0018_WYG_024-2a"/>
游棣<lb/>
　漢藝文志法家有游棣子一篇師古曰棣音徒計反按<lb/>
　師古不言姓游棣恐姓游名棣也如韓非鄧析子然<lb/>
修魚<lb/>
　史記秦本紀贊曰秦之先嬴其姓後分封以國為姓<lb/>
　故有修魚氏<lb/>
讎子<lb/>
　世本陳桓公生昭子來将孫卑為讎子氏<lb/>
<pb n="KR3k0018_WYG_024-2b"/>
周生<lb/>
　姓苑後漢周生豐字偉防太山南武陽人建武七年<lb/>
　為豫章太守清約儉惠馮衍傳所謂司空長史令狐<lb/>
　約讚衍於豐者是也魏初有博士周生烈燉煌人為<lb/>
　論語義説卽豐之後劉炳燉煌實録云魏侍中周生<lb/>
　烈本姓唐外養周氏今亦存其説<lb/>
周陽<lb/>
　出自趙氏漢淮南王舅趙兼封周陽侯子由為河東<lb/>
<pb n="KR3k0018_WYG_024-3a"/>
　尉因父封氏焉由見酷吏傳郭頌世語云魏文帝時<lb/>
　有周陽咸周陽占異<hi>案世語有周陽成能占災異此脫悞</hi>
丘敦<lb/>
　官氏志後改為丘氏初後魏獻帝七分國人以弟豆<lb/>
　真為丘敦氏封臨淮王<lb/>
丘林<lb/>
　官氏志後改為林氏<lb/>
鄒屠<lb/>
<pb n="KR3k0018_WYG_024-3b"/>
　謹按王子年拾遺記曰帝嚳妃鄒屠氏之女也軒轅<lb/>
　去蚩尤之凶遷其民善者於鄒屠之地惡者於有北<lb/>
　之鄉其先以地命族後分為鄒氏屠氏<lb/>
仇由<lb/>
　或作仇繇韓子曰仇由小國為智伯所滅後人以國<lb/>
　為氏<lb/>
牟孫<lb/>
　出姓苑<lb/>
<pb n="KR3k0018_WYG_024-4a"/>
　　　十九侯<lb/>
侯<lb/>
　出自姒姓夏后氏之裔封侯子孫因以為氏一云本<lb/>
　姬姓晉侯緡為曲沃武公所滅子孫逃難他國以侯<lb/>
　為氏春秋時鄭有侯宣多生晉及侯羽侯獳魯郈馬<lb/>
　正侯犯戎御大夫侯叔夏齊有大夫侯朝曹伯之竪<lb/>
　有侯獳戰國時魏有處士侯嬴漢末侯氏徙上谷裔<lb/>
　孫恕為北地太守因家焉為北地三水人四世孫植<lb/>
<pb n="KR3k0018_WYG_024-4b"/>
　從魏孝武西遷賜姓侯伏氏又賜姓賀吐氏其後復<lb/>
　舊姓植字仁幹周驃騎大将軍肥成節公其孫君集<lb/>
　相唐太宗丹徒侯氏漢司徒覇之後自上谷徙焉又<lb/>
　後漢金城太守侯覇擊羌有功領䕶羌校尉河南侯<lb/>
　氏後魏官氏志侯奴氏渴侯氏古引氏皆改焉又侯<lb/>
　景以安北将軍夏侯䕫之子譒為長史譒遂去夏稱<lb/>
　侯氏託為景族子<lb/>
歐<lb/>
<pb n="KR3k0018_WYG_024-5a"/>
　元和姓纂曰東歐王之後亦作甌<hi>今姓纂脫此文</hi>
謳<lb/>
　左傳越大夫謳陽之後<lb/>
區<hi>音歐</hi>
　謹按漢王莽傳有中郎區博諫莽未可分授諸侯茅<lb/>
　土致諸侯困乏有傭作者莽從之師古曰區姓也一<lb/>
　侯反吳有蒼梧太守區景宋有宜州刺史區贇潭州<lb/>
　長沙區程為宜春簿生法一<hi>案急就篇區氏古善劍歐冶子之後單姓區氏</hi>
<pb n="KR3k0018_WYG_024-5b"/>
　<hi>廣韻云今郴州有之</hi>
樓<lb/>
　出自姒姓周武王封夏禹裔孫東樓公於杞生西樓<lb/>
　公題<hi>案史記把世家東樓公生西樓公西樓公生題公題公生謀娶公此脫</hi>公孫仕他<lb/>
　國者以樓為氏漢五侯客樓䕶齊郡人吳樓𤣥譙郡<lb/>
　人晉東海王越有将軍樓裒河南樓氏賀樓氏改焉<lb/>
婁<lb/>
　出自姒姓夏少康裔孫封於把曰東樓公後為楚所<lb/>
<pb n="KR3k0018_WYG_024-6a"/>
　滅食邑於婁因以為氏其地城陽諸縣婁鄉是也或<lb/>
　云邾婁國之後為姓<lb/>
緱<hi>音鉤</hi>
　姓解曰王子晉别傳有緱氏山陳留有緱氏山緱姓<lb/>
　也<lb/>
句<hi>音鉤</hi>
　出自少昊氏叔子曰重為勾芒木正世不失職以官<lb/>
　為勾氏一云邾文公遷于勾繹後氏焉孔子弟子有<lb/>
<pb n="KR3k0018_WYG_024-6b"/>
　衛人勾井疆<hi>案句氏宋避髙宗嫌名諱改為勾</hi>
鉤<lb/>
　姓苑鉤弋之後或為鉤氏<hi>案蜀有句氏宋避髙宗嫌名諱改為鉤</hi>
鯫<lb/>
　下平鯫氏或有作上聲者徂鉤切韻譜音士九切誤<lb/>
　矣風俗通有人姓鯫名生說文云小人之後以為卑<lb/>
　小人之稱謹按張良傳沛公曰鯫生説我云云謂酈<lb/>
　食其也服䖍曰鯫生小人瓚曰楚漢春秋鯫姓師古<lb/>
<pb n="KR3k0018_WYG_024-7a"/>
　是服説今從之<lb/>
裒<lb/>
　河南裒氏後魏官氏志代北逹勃氏改焉<lb/>
侯岡<lb/>
　地記曰蒼頡姓侯岡氏其後居馮翊衙縣今望出馮<lb/>
　翊<lb/>
歐陽<lb/>
　出自姒姓夏帝少康庻子封于㑹稽至越王無疆為<lb/>
<pb n="KR3k0018_WYG_024-7b"/>
　楚所滅更封無疆子蹄于烏程歐餘山之陽為歐陽<lb/>
　亭侯遂以為氏後有仕漢為涿郡太守者子孫或居<lb/>
　冀州之渤海或居青州之千乗千乗之顯者曰生字<lb/>
　伯和仕漢為博士以經名所謂歐陽尚書者是也渤<lb/>
　海之顯者曰建字堅石仕晉為頓丘太守所謂渤海<lb/>
　赫赫歐陽堅石者是也建遇趙王倫之亂見殺其兄<lb/>
　子質以其族南奔質字純之居長沙臨湘七世孫景<lb/>
　逹字敬逺齊本州治中生荔浦令僧寳字士章僧寳<lb/>
<pb n="KR3k0018_WYG_024-8a"/>
　生梁陽山穆公頠字靖世頠二子紇約紇字奉聖廣<lb/>
　州刺史生詢亮徳器詢字少信唐率更令渤海縣男<lb/>
　四子長卿肅倫通通字通師相武后生幼明字仲廉<lb/>
　生昶字子原渤海子昶生璟琮璟字崇文侯官令琮<lb/>
　吉州刺史遂家吉州八世孫萬安福令其後或居廬<lb/>
　陵或居吉水而廬陵之儒林鄉歐桂里為著姓萬孫<lb/>
　雅字正言生効及楚楚字徳用韶陽簿効生謨及託<lb/>
　託檢校工部尚書生彬南唐吉州軍士推官<lb/>
<pb n="KR3k0018_WYG_024-8b"/>
歐侯<lb/>
　前漢外戚傳許廣漢女平君年十四五當為内者令<lb/>
　歐侯氏子婦臨當入歐侯氏子死其母将行卜相言<lb/>
　當大貴乃以歸皇曾孫是為宣帝許后師古曰歐侯<lb/>
　姓也歐音烏溝反<lb/>
樓季<lb/>
　潛夫論晉穆侯庶子樓季之後謹按晉趙衰少子嬰<lb/>
　齊謂之樓季而穆侯之後無聞豈節信討論未審乎<lb/>
<pb n="KR3k0018_WYG_024-9a"/>
鍮勿<lb/>
　南凉秃髮利鹿孤僣稱西河王其將鍮勿崘進曰今<lb/>
　建大號誠順天心寜居樂土非貽厥之規宜課農桑<lb/>
　以供國用習戰法以誅未賔利鹿孤然其言遂伐吕<lb/>
　隆大敗之<lb/>
投壺<lb/>
　出自荀中行氏晉中行穆子相其君景公<hi>按左傳作昭公</hi>㑹<lb/>
　諸侯與齊侯宴投壺穆子舉矢曰寡君中此為諸侯<lb/>
<pb n="KR3k0018_WYG_024-9b"/>
　師中之時人稱焉後以為氏<lb/>
鉤弋<lb/>
　英賢傳云漢昭帝母鉤弋夫人<lb/>
勾龍<lb/>
　出自共工氏子曰勾龍為后土三代以降祀為社子<lb/>
　孫氏焉<lb/>
取慮<lb/>
　音秋廬元和姓纂曰徐偃王子食邑取慮因氏焉唐<lb/>
<pb n="KR3k0018_WYG_024-10a"/>
　時臨淮郡多此氏<lb/>
侯莫陳<lb/>
　後周有侯莫陳崇為西魏八柱國宋鄭州防禦使侯<lb/>
　莫陳利用有罪誅又侯莫陳廷山碌碌無可稱後改<lb/>
　姓陳氏<lb/>
投和羅<lb/>
　唐南詔投和羅王姓投和羅名脯邪迄遥<lb/>
　　　二十一侵<lb/>
<pb n="KR3k0018_WYG_024-10b"/>
侵<lb/>
　三輔决録有扶風太守侵恭因官居焉<lb/>
尋<lb/>
　出自姒姓夏后同姓諸侯曰斟尋氏後為寒浞所滅<lb/>
　子孫因為尋氏晉有尋曾字子貢隋末有将軍尋相<lb/>
鐔<hi>音尋</hi>
　近蜀中有此氏音變為蟾<lb/>
鄩<lb/>
<pb n="KR3k0018_WYG_024-11a"/>
　謹按春秋鄩周邑也河南鞏縣西南有地名鄩中者<lb/>
　是春秋時周大夫食采者以邑為氏故有鄩肹及其<lb/>
　子鄩羅<lb/>
<graphic n="KR3339" url="https://raw.githubusercontent.com/kanripo/KR-Gaiji/master/images/KR3339.png" mimeType="image/png"/>
                    <hi>音尋</hi>
　姓苑曰汝南人<lb/>
灊<lb/>
　出姓苑音尋<lb/>
臨<lb/>
<pb n="KR3k0018_WYG_024-11b"/>
　出自髙陽氏才子八人其一曰大臨子孫以王父字<lb/>
　為氏或曰林氏訛為臨氏春秋公羊傳有臨南後漢<lb/>
　孔融傳有臨孝孫石趙有秦州刺史臨深隋有儀同<lb/>
　臨孝恭京兆人謹按春秋臨晉邑魯哀公四年趙稷<lb/>
　奔臨弦施墮臨未必非以邑為氏髙陽氏之説恐無<lb/>
　明據<lb/>
綝<lb/>
　新唐書吐蕃傳㑹昌三年贊普死天子以妃綝兄尚延<lb/>
<pb n="KR3k0018_WYG_024-12a"/>
　力子乞難胡為贊普始二嵗妃共治其國大将結那<lb/>
　都見乞難胡不肯拜曰贊普支屬尚多何至立綝氏<lb/>
　子哭而出用事者共殺之<lb/>
斟<lb/>
　國語曰祝融之後侯伯八姓<hi>案鄭語史伯曰黎為髙辛氏火正故命之曰祝</hi>
　<hi>融其後八姓於周未有侯伯此脫未有二字</hi>斟姓無後賈逵注云斟曹姓<lb/>
　之後也<lb/>
箴<lb/>
<pb n="KR3k0018_WYG_024-12b"/>
　元和姓纂曰楚大夫箴尹鬬克黄之後子孫以官為<lb/>
　氏今從之姓源韻譜曰衛大夫箴莊子之後誤矣謹<lb/>
　按春秋衛大夫有鍼荘子其字从金从咸不从竹也<lb/>
　是時陳衛皆有鍼氏未嘗音針宜以姓纂為正<lb/>
蒧<lb/>
　黄帝子得姓者十四人其一曰蒧氏邵氏姓解曰蒧<lb/>
　與箴皆音針<lb/>
湛<lb/>
<pb n="KR3k0018_WYG_024-13a"/>
　謹按陶侃母一作諶氏未知何者為是<lb/>
諶<hi>音忱</hi>
　姓苑陶侃母諶氏晉初豫章黄堂觀女道士諶氏以<lb/>
　仙術授許旌陽謂之諶母今建昌軍南豐多此姓<lb/>
任<hi>平聲</hi>
　出自黄帝少子禹陽受封於任以國為姓十二世孫<lb/>
　奚仲為夏車正又十二世孫仲虺為湯左相太戊時<lb/>
　有臣扈武丁時有祖已皆徙國於邳祖已七世孫成<lb/>
<pb n="KR3k0018_WYG_024-13b"/>
　侯又遷於摯亦謂之摯國杜預曰薛歴夏商周六十<lb/>
　四世為諸侯是也齊人任不齊字選為孔子弟子又<lb/>
　二十八将有信都太守柯陵侯光字伯卿子司空隗<lb/>
　字仲和隗生歩兵校尉西陽侯屯屯生嗣侯勝勝生<lb/>
　北鄉侯世又侍御史任逴奉鄧太后詔赦蠻夷逴音<lb/>
　卓又征西太尉樂亭侯尚與鄧騭討羌又騎都尉仁<lb/>
　救三輔又郃陽令頵兩追羌戰死廬江任氏敖十六<lb/>
　代孫晉安西将軍顒始徙居焉西河任氏亦敖之後<lb/>
<pb n="KR3k0018_WYG_024-14a"/>
　徙西河晉有東平太守任誕至唐右司郎中任正名<lb/>
　又居成都渭南任氏亦後自沛徙居廬州合肥任氏<lb/>
　陳将忠之弟七寳陳定逺太守生瓌字瑋陜州都督<lb/>
　營國公瓌弟璨太子典膳丞晉有益州從事明後秦<lb/>
　天水任謙為姚萇從事中郎後蜀巴西宕渠任囘為<lb/>
　李特腹心上邽令任臧為特爪牙又有别帥任道李<lb/>
　壽以任調為股肱南燕辟閭渾部将任安<lb/>
禽<lb/>
<pb n="KR3k0018_WYG_024-14b"/>
　出自齊管夷吾之孫仕魯别為禽氏所謂禽鄭是也<lb/>
　其後有禽滑釐髙士禽慶孝子禽賢韓詩外傳秦大<lb/>
　夫禽息碎首薦百里奚又後漢北海禽度字子夏游<lb/>
　五岳名山不知所終<lb/>
金<lb/>
　出自漢匈奴休屠王太子日磾字翁子<hi>案漢書日磾字翁叔此作</hi>
　<hi>翁子悞</hi>事武帝著忠孝節帝以休屠作金人為祭天主<lb/>
　因賜姓金氏封秺侯二子賞建俱侍中日磾弟倫字<lb/>
<pb n="KR3k0018_WYG_024-15a"/>
　少卿黄門郎生安上字子侯侍中都亭恭侯<hi>案漢書安上封</hi>
　<hi>都成侯諡曰敬</hi>四子常岑敞明敞三子渉參饒渉二子湯融<lb/>
　皆侍中世名忠孝七世内侍唐貞觀所定益州蜀郡<lb/>
　三姓一曰金氏汾州河西郡四姓一曰金氏又唐新<lb/>
　羅國王姓金氏武陽髙棐曰江浙金氏避錢武穆王<lb/>
　諱改焉後凉吕光将金石生後趙将金光後秦将金<lb/>
　洛生夏尚書金纂<lb/>
隂<lb/>
<pb n="KR3k0018_WYG_024-15b"/>
　南凉散騎侍即隂利鹿隨秃髪傉檀歿於西平又隂<lb/>
　馴烏孤以為西州之徳望擢為股肱謹按春秋周大<lb/>
　夫有隂里隂不佞隂忌皆在管修之前風俗通云古<lb/>
　隂康氏之後是矣然不知與管修之隂氏為同族否<lb/>
參<lb/>
　世本曰陸終第二子參胡之後<lb/>
葠<lb/>
　纂文要曰古參字亦人姓<lb/>
<pb n="KR3k0018_WYG_024-16a"/>
岑<lb/>
　後漢征南大将軍舞陽壮侯彭字君然生屯騎校尉<lb/>
　細陽侯遵遵曾孫像南郡太守生晊字公孝黨錮難<lb/>
　起逃于江夏山中徙居吳郡生亮伯亮伯生軻吳㑹<lb/>
　稽鄱陽太守六子寵昏安頌廣晏後徙鹽官十世孫<lb/>
　善方梁起居舍人生之象邯郸令之象生文本文叔<lb/>
　文本字景仁相唐太宗位中書令<lb/>
斟灌<lb/>
<pb n="KR3k0018_WYG_024-16b"/>
　左傳寒浞使澆用師滅斟灌氏注夏同姓諸侯以國<lb/>
　為姓者<lb/>
斟戈<lb/>
　姓苑云人姓或云斟灌氏一名斟戈<lb/>
沈猶<lb/>
　上音沉泰山人也魯有沈猶氏不敢朝飲其羊曾子<lb/>
　弟子有沈猶行<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今姓氏書辯證卷二十九</head>
    <p>
<pb n="KR3k0018_WYG_034-1a"/>
欽定四庫全書<lb/>
　古今姓氏書辯證卷二十九　宋　鄧名世　撰<lb/>
　　去聲<lb/>
　　　一送<lb/>
貢<lb/>
　琅邪贛遂耆老大儒教授數萬人為太守門下掾拜<lb/>
　起舒遲太守朱愽出教主簿曰贛老生不習吏禮主<lb/>
　簿且教拜起閒習乃止博不喜諸生故也贛與貢同<lb/>
<pb n="KR3k0018_WYG_034-1b"/>
弄<lb/>
　姓解曰吐蕃王姓唐太宗嘗以公主妻弄讚<lb/>
痛<lb/>
　周穆王有嬖寵盛姬早死穆王哀之不已加禮𦵏之<lb/>
　改其族為痛氏<lb/>
仲<lb/>
　出自子姓宋莊公子城字仲子生公孫師師生江為<lb/>
　宋司馬以王父字為仲氏所謂司馬仲江者江生幾<lb/>
<pb n="KR3k0018_WYG_034-2a"/>
　字子然為元公左師生佗字子服其族居衞者曰由<lb/>
　字子路為孔子弟子裔孫居樂安及中山後漢右扶<lb/>
　風仲光擊零昌唐王璠傳有學士仲無頗又魯東門<lb/>
　氏被逐立襄仲之子嬰齊為仲氏其後無聞元和姓<lb/>
　纂曰髙辛氏才子仲熊仲堪之後為氏又仲虺為湯<lb/>
　左相其子孫氏焉二説皆誤盖附㑹之過也宋兵部<lb/>
　侍郎天章閣待制仲簡字畏之揚州江都人<lb/>
棟<lb/>
<pb n="KR3k0018_WYG_034-2b"/>
　出姓苑<lb/>
洞沐<lb/>
　元和姓纂曰漢有洞沐孟陽治易<lb/>
仲孫<lb/>
　出自姬姓魯桓公四子長子莊公同次曰慶父次叔<lb/>
　牙次季友慶父卒諡共仲生穆伯公孫敖敖生文伯<lb/>
　榖惠叔難榖生孟獻子蔑始以仲孫為氏蔑生莊子<lb/>
　仲孫速速生孝伯仲孫羯羯生僖子仲孫貜貜生懿<lb/>
<pb n="KR3k0018_WYG_034-3a"/>
　子仲孫何忌何忌生武伯洩一名彘自敖至彘皆為<lb/>
　魯卿與叔孫氏季孫氏分掌國政謂之三家<lb/>
仲叔<lb/>
　衞大夫仲叔于奚其先以王父字為氏于奚以救孫<lb/>
　良夫功為新築大夫賜曲垂之樂繁纓以朝裔孫圉<lb/>
　為靈公大夫能治賓客<lb/>
仲熊<lb/>
　元和姓纂曰楚公族有仲熊氏謹按楚出自鬻熊之<lb/>
<pb n="KR3k0018_WYG_034-3b"/>
　後其君臣世以熊冠其名盖姓芉而氏熊也故同姓<lb/>
　之國亦有熊姓其臣亦以熊氏則熊氏即熊姓之别<lb/>
　有字仲者宜為仲熊氏不然八愷仲熊之後亦宜有<lb/>
　為氏者焉<lb/>
仲顔<lb/>
　元和姓纂曰魯有大夫仲顔莊叔齊有大夫仲顔據<lb/>
　謹按魯大夫二人一曰公巫召伯仲一曰顔莊叔今<lb/>
　姓纂所取是以公巫召伯與仲顔莊叔為二人其説<lb/>
<pb n="KR3k0018_WYG_034-4a"/>
　亦可據<lb/>
仲行<lb/>
　元和姓纂曰左傳秦三良仲行之後是也又云世本<lb/>
　有仲行寅晉大夫有仲行氏誤矣春秋時秦仲行子<lb/>
　車氏之子也中行寅荀氏之後也古字中與仲雖通<lb/>
　用然晉之中行氏於官本對左右而為中秦之仲行<lb/>
　氏於字本對伯季而為仲不可強合<lb/>
　　　二宋<lb/>
<pb n="KR3k0018_WYG_034-4b"/>
宋<lb/>
　漢郊祀志有燕人宋無忌為秦始皇作仙方者其後<lb/>
　有楚懷王上將軍義封武信君生漢中尉衞將軍壯<lb/>
　武侯昌始居西河介休十二世孫晃晃三子恭恭弟<lb/>
　畿生榮國榮國曾孫丹後魏吏部尚書利人侯生紀<lb/>
　字仲烈紀生欽道北齊黄門侍郎生元節定州田曹<lb/>
　元節生宏竣大理丞宏竣生櫟陽令務本務本生衞<lb/>
　州司户參軍元撫元撫生璟相明皇善守文以持天<lb/>
<pb n="KR3k0018_WYG_034-5a"/>
　下之正不求邉功天下謂之姚宋而剛正又過於崇<lb/>
　又有廣平宋素生叔夜叔夜生申錫字慶臣相文宗<lb/>
　生球慎微球生珦前秦寧朔將軍宋方後燕宋赤眉<lb/>
　殺司空慕容宙反伏誅前燕慕容廆以西河宋奭為<lb/>
　股肱又有右僕宋活平原宋該居樞要位黄門侍郎<lb/>
　宋回揚武將軍南凉凉州人宋鍾為姚弼内應誅又<lb/>
　材官將軍宋益<lb/>
統萬<lb/>
<pb n="KR3k0018_WYG_034-5b"/>
　亦作吐萬代北人氏後改為萬氏<lb/>
　　　三用<lb/>
雍<lb/>
　出自姞姓黄帝之後與南燕同祖商周之間有食采<lb/>
　於雍者因以為氏春秋時宋雍糾為鄭祭仲贅壻其<lb/>
　族雍廩為齊大夫至漢有雍齒封什邡侯自漢以來<lb/>
　州名人氏皆音于用切惟楊億談苑云當作平聲乃<lb/>
　音訛而為去聲也謹按姓書皆曰雍氏出自姬姓周<lb/>
<pb n="KR3k0018_WYG_034-6a"/>
　文王子雍伯之後以國為氏考其實不然春秋傳曰<lb/>
　宋雍氏女於鄭莊公曰雍姞又云宋雍氏有寵于宋<lb/>
　莊公杜氏注云雍氏姞姓宋大夫當時宋大夫以女<lb/>
　嫁諸侯如華子雍姞皆兼稱姓氏盖宋二王之後國<lb/>
　大而史籍全備故記注無闕然則雍氏不出周文王<lb/>
　而出於黄帝不音去聲而音平聲無可疑者今從左<lb/>
　氏及談苑為正<lb/>
俸<lb/>
<pb n="KR3k0018_WYG_034-6b"/>
　近世有此姓音平聲讀若豐<hi>按廣韻俸上去二音無平聲今仍依入去聲</hi>
雍門<lb/>
　世本齊頃公生子夏勝以所居為雍門氏謹按春秋<lb/>
　雍門齊城門所謂焚雍門之荻也戰國䇿齊雍門周<lb/>
　以琴干孟嘗君説苑齊有雍門子狄<lb/>
　　　四絳<lb/>
絳<lb/>
　元和姓纂曰絳縣老人之後邵氏解曰絳侯周勃之<lb/>
<pb n="KR3k0018_WYG_034-7a"/>
　後<lb/>
　　　五寘<lb/>
被<lb/>
　吕氏春秋晉有大夫被瞻風俗通漢有大夫被通䍧<lb/>
　牁太守被條邵氏引古今人表曰王倪之師被衣被<lb/>
　音披誤矣被衣非人且不音披乃莊子寓言不必引<lb/>
　為瞻通條三人之祖邵氏援古每不精詳如此類皆<lb/>
　合駁正<lb/>
<pb n="KR3k0018_WYG_034-7b"/>
智<lb/>
　出自荀氏林父之弟荀首食邑于知謂之知莊子以<lb/>
　邑為氏生武子知罃罃生知朔知盈朔早死盈字伯<lb/>
　夙為卿是為知悼子生文子知躒躒生襄子荀瑶號<lb/>
　知伯又知起知徐吾皆其族瑶貪而愎為韓魏趙所<lb/>
　滅知氏遂亡其存者惟輔氏知亦作智<lb/>
義渠<lb/>
　風俗通義渠狄國為秦所滅因氏焉漢有光禄大夫<lb/>
<pb n="KR3k0018_WYG_034-8a"/>
　義渠安國宣帝時使行覘諸羌<lb/>
　　　六至<lb/>
摯<lb/>
　魏有摯仲治對曲水事者晉史曰虞字仲治<lb/>
遂<lb/>
　漢綏和元年丞相司直琅邪遂義子貢為左馮翊此<lb/>
　遂氏名義而字子貢者<lb/>
祕<lb/>
<pb n="KR3k0018_WYG_034-8b"/>
　漢表戴恭侯祕彭祖以擊陳豨功侯千一百户生共<lb/>
　侯憚憚生夷侯安安<hi>案漢書安作安國此脱國字</hi>生安侯軫軫生<lb/>
　蒙蒙曽孫政陽乗公乗詔復其家<hi>案漢書蒙孫陽陵大夫政詔復其家</hi>
　<hi>此脱誤曽字亦疑衍</hi>師古曰祕姓也讀如祕書之祕<lb/>
餽<lb/>
　晉中行穆子圍鼓鼓之嗇夫餽間倫請降穆子不受<lb/>
利<lb/>
　姓解曰楚公子食采於利其後氏焉今為蜀利州謹<lb/>
<pb n="KR3k0018_WYG_034-9a"/>
　按漢紀髙祖六年利幾反上自將擊破之利幾者項<lb/>
　羽將也羽敗為陳令降上侯之潁川上至雒陽舉通<lb/>
　侯籍召之利幾恐反然則中山相乾之前已有幾特<lb/>
　應劭未之思耳今補其闕又河南利氏<hi>案魏志吒利氏改為利氏</hi>
冀<lb/>
　太原冀休光梁節度觀察留後弟休復梁觀察使光<lb/>
　六世孫徳榮宋有都官郎中冀榮膺司理參軍冀式<lb/>
　進士出身冀隨<lb/>
<pb n="KR3k0018_WYG_034-9b"/>
貳<lb/>
　今望出河東<lb/>
懿<lb/>
　春秋襄二十六年諸侯疆戚田取衛西鄙懿氏六十<lb/>
　以與孫氏杜預曰戚城西北五十里有懿城因姓以<lb/>
　名城然則懿氏仕衛乃其先公族以為氏者故懿氏<lb/>
　卜妻陳敬仲<hi>案懿氏卜妻敬仲杜注陳大夫也此上言仕衛者或别為一族則可今竟以懿</hi>
　<hi>氏卜妻敬仲為衛臣未詳所本</hi>秦錄姚泓有吏部郎懿横風俗通云<lb/>
<pb n="KR3k0018_WYG_034-10a"/>
　齊懿公後誤矣懿公桓公子桓公時已有懿氏<lb/>
駟<lb/>
　出自姬姓鄭穆公子騑字子駟生夏字子西夏生帶<lb/>
　及乞帶字子上乞字子瑕始以王父字為駟氏帶生<lb/>
　偃字子游乞生歂字子然歂生宏字子般又有黑字<lb/>
　子晳及駟奉<lb/>
季<lb/>
　出自姬姓魯桓公允夫人文姜方娠卜人謁之曰生<lb/>
<pb n="KR3k0018_WYG_034-10b"/>
　有嘉聞其名曰友間于兩社為公室輔季氏亡則魯<lb/>
　不昌及生男有文在其手曰友遂以名之而字季其<lb/>
　後季友有大功于魯受費以為上卿魯人謂之季子<lb/>
　卒諡成季生文子行父始以字為季孫亦曰季氏文<lb/>
　子生武子季孫宿宿生悼子季孫紇紇生平子季孫<lb/>
　意如意如生桓子季孫斯斯生康子季孫肥肥曽孫<lb/>
　曰昭子強自文子武子世執魯政為上卿故季氏為<lb/>
　強家其族曰公若公鳥公亥公冶公思展魴侯子言<lb/>
<pb n="KR3k0018_WYG_034-11a"/>
　及公鳥之子甲皆季氏春秋時隨有季梁楚有季然<lb/>
　或出季孫而梁乃名字並行非氏也陸終六子其季<lb/>
　曰連為芉氏而一人為季氏南唐有節度使季章廬<lb/>
　陵人<lb/>
自<lb/>
　謹按漢百官公卿表元初元年郎中令自為更為光<lb/>
　祿勲此即自氏名為者姓苑有此氏而未詳今増修<lb/>
利孫<lb/>
<pb n="KR3k0018_WYG_034-11b"/>
　晉大夫公孫食邑於利因為利孫氏漢東萊太守任<lb/>
　康娶利孫氏女<lb/>
利作<lb/>
　英賢傳後漢安樂任叙娶同郡利作氏女<lb/>
棄疾<lb/>
　出自芉姓楚平王初名棄疾即位改名熊居子孫以<lb/>
　為氏悼王時棄疾休為右師<lb/>
季孫<lb/>
<pb n="KR3k0018_WYG_034-12a"/>
　出自姬姓魯公子友之後為季孫氏後去孫稱季氏<lb/>
季連<lb/>
　元和姓纂曰晉有堂邑大夫季連齊出自陸終第六<lb/>
　子季連之後<lb/>
季𤓰<lb/>
　世本云周八士季騧之後為氏騧或作𤓰晉有祁邑<lb/>
　大夫季𤓰怱<lb/>
季老<lb/>
<pb n="KR3k0018_WYG_034-12b"/>
　世本宋華氏有華季老其子氏焉<lb/>
地連<lb/>
　廣韻曰後魏虜複姓有地連氏<lb/>
地倫<lb/>
　傅餘頠複姓録云代北人姓<lb/>
自死獨膊<lb/>
　代北人四字姓<lb/>
　　　七志<lb/>
<pb n="KR3k0018_WYG_034-13a"/>
寺<lb/>
　古寺人之後<lb/>
異<lb/>
　唐温州金州蠻多異氏<lb/>
忌<lb/>
　風俗通周公忌父之後以王父字為氏<lb/>
寺人<lb/>
　元和姓纂曰宋寺人惠墻伊戾後誤矣伊戾姓惠墻<lb/>
<pb n="KR3k0018_WYG_034-13b"/>
　春秋時晉有寺人披一名勃鞮字伯楚齊寺人貂寺<lb/>
　人瘠環宋寺人羅寺人栁皆以官與名見豈伊戾獨<lb/>
　為得姓之始大抵寺人皆自有姓氏不過如今養子<lb/>
　而冐其姓爾春秋已來無寺人氏今駁去<lb/>
食其<lb/>
　漢廣野君酈食其𤣥孫賜以食其為氏曽孫武為侍<lb/>
　中始改為侍其<lb/>
　　　八未<lb/>
<pb n="KR3k0018_WYG_034-14a"/>
緯<lb/>
　出姓苑<lb/>
魏<lb/>
　出自姬姓周文王子畢公髙封於畢裔孫畢萬事晉<lb/>
　受魏為大夫河中河西縣是也因以邑為氏萬生芒<lb/>
　季芒季生武子犨犨生悼子及錡顆悼子生莊子絳<lb/>
　絳生嬴嬴生獻子舒舒生襄子戊戊兄子侈字曼多<lb/>
　生桓子代為晉<hi>按唐世系表晉作貴</hi>卿其族魏夀餘皆為大夫<lb/>
<pb n="KR3k0018_WYG_034-14b"/>
　桓子孫文侯斯始列為諸侯斯生武侯擊擊生惠王<lb/>
　罃罃生襄王赫赫生哀王均均生恢恢二子伯倫彦<lb/>
　彦字叔倫張掖太守生歆字子胡鉅鹿太守初居下<lb/>
　曲陽二子愉悦愉字彦長侍中生宙字惠開平原太<lb/>
　守生紹曽孫宣北海公孫紞二子儔為東祖植為西<lb/>
　祖儔孫藪三子儵生元同字和初相唐武后五子愔<lb/>
　著作郎懔御史主簿恬鄭州刺史確司議郎皆至曽<lb/>
　孫有世系館陶魏氏漢兖州刺史衡曽孫珉始居館<lb/>
<pb n="KR3k0018_WYG_034-15a"/>
　陶為魏州曲城人珉孫彦字惠卿後魏光州刺史生<lb/>
　釗字顯義義陽太守生伯裔<hi>按唐世系表伯裔作伯允</hi>長賢長賢<lb/>
　北齊屯留令生徴字𤣥成相唐太宗侍中鄭文貞公<lb/>
　四子叔玉叔瑜叔琬叔璘叔玉光禄少卿及其子膺<lb/>
　皆襲封叔璘禮部侍郎叔瑜豫州刺史生華禮部侍<lb/>
　郎武陽男華與薛稷俱傳其父筆意世稱善書者前<lb/>
　有虞褚後有薛魏生某<hi>按唐世系表某字應作瞻字</hi>駕部郎中叔<lb/>
　璘生汝陽令因<hi>按唐世系表因作殷</hi>因生監察御史明明生陵<lb/>
<pb n="KR3k0018_WYG_034-15b"/>
　臺令馮猷<hi>按唐世系表馮猷作馮憲</hi>馮猷生謩字申之相宣宗門<lb/>
　下侍郎平章事謩生潛字藴華滂字進禹潛生敖宋<lb/>
　城魏氏與館陶同祖有元忠舊名真宰相武后中宗<lb/>
　謂之魏齊公生太僕少卿昇及晃鹿城魏氏亦與館<lb/>
　陶同祖有知古及盈知古相明皇五子喆延安太守毖<lb/>
　陽安太守林朔州刺史珏鴻臚少卿曜贊善大夫盈<lb/>
　生昌昌生扶字相之相宣宗扶生簹字守之刑部侍<lb/>
　郎清河魏氏漢魏無知曽孫謨為清河太守始居焉<lb/>
<pb n="KR3k0018_WYG_034-16a"/>
　任城魏氏無知曽孫不害生漢任城太守舍又居任<lb/>
　城宜陽魏氏東郡魏氏出自鉅鹿<lb/>
費<lb/>
　出自顓帝之後女華生大費佐舜調馴鳥獸舜賜之<lb/>
　嬴姓其子若為費氏其𤣥孫曰費昌當夏之季去桀<lb/>
　歸商為湯御以敗桀於鳴條蜀譜云益州諸費有名<lb/>
　位者多唐黄巢有偽樞宻使費傳古姓纂云費出姒<lb/>
　姓禹後未知何據後漢犍為人費貽漆身徉狂不事<lb/>
<pb n="KR3k0018_WYG_034-16b"/>
　公孫述<lb/>
尉<lb/>
　出自古討姦之官曰尉氏鄭尉氏獨以其官為族春<lb/>
　秋時鄭有尉止生翩漢地理志陳留尉氏縣應劭曰<lb/>
　古獄官曰尉氏鄭之别獄也瓚曰鄭大夫尉氏之邑<lb/>
　故遂以為邑師古曰鄭大夫尉氏亦以掌獄之官故<lb/>
　為族耳應説是也或曰尉音鬰誤矣今京師開封府<lb/>
　尉氏縣即當時之地安得音鬰後凉有寧逺將軍金<lb/>
<pb n="KR3k0018_WYG_034-17a"/>
　城太守尉祐南涼有撫軍從事中郎尉肅又傉檀將<lb/>
　尉賢政固守浩亹不降熾磐<lb/>
盵<lb/>
　纂文要曰古氣字<lb/>
魏強<lb/>
　元和姓纂曰魏武子支孫莊子快生强為魏强氏<lb/>
費連<lb/>
　官氏志後魏費連氏改為費氏望出河南<lb/>
<pb n="KR3k0018_WYG_034-17b"/>
費聴<lb/>
　唐党頃以姓為部有費聴氏<lb/>
</p>
<p>
</p>
  </div>
</body>
</text>
</TEI>
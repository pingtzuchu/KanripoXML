<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0018_WYG_004-1a"/>
原序二首<lb/>
天下有不可不學者有終身不必學者道徳仁義君子<lb/>
之所學也詩書禮樂君子之所學也天文地理隂陽卜<lb/>
筮之書雖不可不學亦不必學知之則近於星翁厯官<lb/>
不知不害為君子然而君子之於天下所以恥一物之<lb/>
不知者誠亦有用焉爾是故學者必自致知格物始一<lb/>
物不格焉非所謂善學也古之君子所以大過人者無<lb/>
他焉下學而上達無理事精粗之别而已若夫姓氏之<lb/>
<pb n="KR3k0018_WYG_004-1b"/>
書是亦君子之所不可不學也何則因生賜姓胙土受<lb/>
氏其來尚矣世次既逺茫昧戃恍幾若不可窮究然而<lb/>
以今觀往古古亦猶今也以古觀後世今亦猶古也吾<lb/>
心造太極太極造天地古亦非今皆自我而觀之何物<lb/>
不可知何事不可學何道不可備而况於天文地理乎<lb/>
而况於姓氏之書乎棐總角讀書旁搜博采實有志於<lb/>
此而學校驅之科舉汨之志卒不遂為之長太息者屢<lb/>
矣臨川鄧氏元亞以絶人之資邁往之氣於書無所不<lb/>
<pb n="KR3k0018_WYG_004-2a"/>
觀於事無所不學自幼挾策一覽無遺以故淹通文史<lb/>
馳騁貫穿上下數千載間猶滄溟巨浸不可涯涘詩書<lb/>
之外尤深於春秋議論反覆皆有證據亹亹可聴使人<lb/>
忘倦又推其餘力作古今姓氏書辯證數百十萬言參<lb/>
訂得失無一字無來處是誠古人之用心也一日攜以<lb/>
過棐俾為序冠諸編首棐曰此書已成一家言矣尚何<lb/>
待不腆之文表見於世愧非肉譜不得是正姑論其不<lb/>
可不學者書於卷末元亞文昌先生之孫舊名命世棐<lb/>
<pb n="KR3k0018_WYG_004-2b"/>
為更其一字曰名世云宣和六年閏三月二十七日武<lb/>
陽髙棐書<lb/>
先君太史公生平留意姓氏之學雖飲食夢寐弗置也<lb/>
尤喜稱道名公卿大夫家人物之盛勲業之懿以詔子<lb/>
弟故古今姓氏書辯證凡三本焉其五卷者成書於宣<lb/>
政之間時諱學史方貧賤中無書檢閲闕文甚多其十<lb/>
四卷者後稍銓次増補之盖成書於建炎之初是時晦<lb/>
迹窮山攜幼避地無虚辰昨給禮上于法宫者是也然<lb/>
<pb n="KR3k0018_WYG_004-3a"/>
居懐未滿之意其後蒙恩備數太史之屬者八年始盡<lb/>
得銓曹命官脚色冊烏府班簿櫽括次序之稍稍備矣<lb/>
紹興辛酉冬放歸山樊家書稍備㑹韓衢州美成同寓<lb/>
臨川借其家藏熙寧姓纂宋百官公卿家譜稽考參訂<lb/>
之及將易簀謂椿年曰姓氏未成全書死不瞑目椿年<lb/>
泣奉以周旋罔敢失墜既卒哭奉門人吳曽状如浮梁<lb/>
乞銘於侍讀尚書程公公見椿年慟哭首問遺書手澤<lb/>
所在椿年具以實對公歎曰子能嗣先君之志吾亡友<lb/>
<pb n="KR3k0018_WYG_004-3b"/>
有子可賀門户其庶幾乎别未數月又以書來趣曰子<lb/>
讀禮之暇不宜墜先志姓氏宜亟成書遷延嵗月則編<lb/>
槀倒亂難記臆矣宜速俾老夫一觀椿年既得是語乃<lb/>
盡裒手澤遺編斷稾又取宋名公文集行状墓志訂證<lb/>
次序之釐為四十卷即此本也椿年孤陋寡聞貧病不<lb/>
偶幸不墜先志者尚書公賜也謹再拜書諸巻末以告<lb/>
當代好古博雅君子焉乾道四年三月朔牛馬走椿年<lb/>
謹書<lb/>
</p>
<p>
</p>
  </div>
</body>
</text>
</TEI>
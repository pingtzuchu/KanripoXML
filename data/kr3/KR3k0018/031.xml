<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>古今姓氏書辯證卷二十六</head>
    <p>
<pb n="KR3k0018_WYG_031-1a"/>
欽定四庫全書<lb/>
　古今姓氏書辯證卷二十六　宋　鄧名世　撰<lb/>
　　　三十二皓<lb/>
皥<lb/>
　蜀録有皥氏出武落鍾離山黑穴中<lb/>
浩<lb/>
　出自六國時浩生不害之後<lb/>
抱<lb/>
<pb n="KR3k0018_WYG_031-1b"/>
　漢末有枹羌避董卓亂改姓抱北史有抱嶷抱老夀<lb/>
　皆其後姓纂以抱為把未知孰是<lb/>
老<lb/>
　左氏注云老佐戴公之子誤矣佐去戴公甚久非其<lb/>
　子也<lb/>
道<lb/>
　左傳楚大夫道朔其先以國為氏謹按春秋齊桓公<lb/>
　行覇有江黄道柏四國附之漢地理志有安陽縣應<lb/>
<pb n="KR3k0018_WYG_031-2a"/>
　劭曰道國也今道亭是又顔師古注漢地理志汝南<lb/>
　郡應劭曰陽安縣道國也弋陽黄國也今黄城是西<lb/>
　平柏子國也今柏亭是安陽故江國也今江亭是<lb/>
稻<lb/>
　謹按周官稻人掌稼下地者必以官氏<lb/>
考<lb/>
　名世曰今汴都開封人有此姓<lb/>
棗<lb/>
<pb n="KR3k0018_WYG_031-2b"/>
　晉幽州刺史王浚壻棗嵩人呼為棗郎唐藝文志有<lb/>
　棗據集二卷棗嵩集二巻棗腆集二卷<lb/>
<graphic n="KR2315" url="https://raw.githubusercontent.com/kanripo/KR-Gaiji/master/images/KR2315.png" mimeType="image/png"/>
　音好未詳<hi>案<graphic n="KR2315" url="https://raw.githubusercontent.com/kanripo/KR-Gaiji/master/images/KR2315.png" mimeType="image/png"/>乃古文好字廣韻集韻俱不言人姓/正字通曰侴字變體為<graphic n="KR2315" url="https://raw.githubusercontent.com/kanripo/KR-Gaiji/master/images/KR2315.png" mimeType="image/png"/>侴姓雖有表見</hi>
　<hi>者然一音丑一音好聲亦不類今案字典有妞字女久切音紐姓也髙麗人有之<graphic n="KR2315" url="https://raw.githubusercontent.com/kanripo/KR-Gaiji/master/images/KR2315.png" mimeType="image/png"/>疑即妞氏之訛然廣</hi>
　<hi>韻載<graphic n="KR2315" url="https://raw.githubusercontent.com/kanripo/KR-Gaiji/master/images/KR2315.png" mimeType="image/png"/>而無妞今仍其舊云</hi>
昊英<lb/>
　古天子昊英氏之後<lb/>
<pb n="KR3k0018_WYG_031-3a"/>
浩生<lb/>
　元和姓纂曰以浩生不害為複姓浩生氏<lb/>
浩羊<lb/>
　風俗通齊大夫浩羊氏名嘉<lb/>
考城<lb/>
　元和姓纂曰老城氏或為考城氏今詳濟陽考城得<lb/>
　非以城為氏者或去土為成乎<lb/>
老陽<lb/>
<pb n="KR3k0018_WYG_031-3b"/>
　周大夫老陽子之後<lb/>
老萊<lb/>
　元和姓纂曰老萊子古賢人著書<lb/>
　　　三十三哿<lb/>
我<lb/>
　漢藝文志有我子一篇劉向云為墨子之學<lb/>
可<lb/>
　河南可氏後魏阿伏干可地干氏並改為可氏北史<lb/>
<pb n="KR3k0018_WYG_031-4a"/>
　可悉陵年十七從太武獵空手搏猛獸以獻後封暨<lb/>
　陽子<lb/>
娿<lb/>
　姓書皆音烏可切姓纂無此氏謹按荘子有娿荷世<lb/>
　乃寓言非人姓姓纂削之是也<lb/>
左<lb/>
　後漢鄧禹以左于爲軍師又左雄南陽温人晉羅尚<lb/>
　牙門將左汜後秦征東府寮左雅<lb/>
<pb n="KR3k0018_WYG_031-4b"/>
可單<lb/>
　後魏可單氏後改為河南單氏音簞<lb/>
可頻<lb/>
　後周書王雄之太原人或曰代人涇州總管庸國公<lb/>
　西魏賜姓可頻氏生諫<hi>案後周書王雄本傳雄單名無之字生子謙此作諫亦悮</hi>
　周益州總管唐建中時有藍田尉可頻瑜<lb/>
可達<lb/>
　世為武昌人隨魏南徙後魏司徒可達安<lb/>
<pb n="KR3k0018_WYG_031-5a"/>
可悉<lb/>
　後魏都幢將暨陽子可悉陵<lb/>
左丘<lb/>
　臨川季瑞卿言蜀人有賣卜者左丘氏自云左丘明<lb/>
　之後又嘗見御史姓左者問其先丘明家乎御史曰<lb/>
　左與左丘本自兩氏因知蜀卜者果不妄姓書未有<lb/>
　此氏今增入<lb/>
左師<lb/>
<pb n="KR3k0018_WYG_031-5b"/>
　出自子姓宋公子魚世為左師以官為氏<lb/>
左史<lb/>
　元和姓纂曰古者左史記言因氏焉楚有左史倚相<lb/>
　後以官為氏<lb/>
左行<lb/>
　春秋晉文公時先蔑將左行後以為氏漢有御史左<lb/>
　行恢<lb/>
左公<lb/>
<pb n="KR3k0018_WYG_031-6a"/>
　邵氏姓解曰左氏衛左公子洩誤矣左公子衛官洩<lb/>
　其名後世或有左公氏亦非必洩後也<lb/>
可地延<lb/>
　後魏可地延氏後改為河南延氏<lb/>
可朱渾<lb/>
　後魏并州刺史可朱渾買奴孝文時改為朱氏望出<lb/>
　河南<lb/>
可足渾<lb/>
<pb n="KR3k0018_WYG_031-6b"/>
　後燕以新平公可足渾潭為車騎大將軍尚書令<lb/>
　　　三十四果<lb/>
瑣<lb/>
　唐史奚傳云開元二十年奚酋長李詩瑣髙等以部<lb/>
　落五千人降史思明傳云思明初走奚詭稱使者將<lb/>
　還奚王令百人從入朝奚有部落瓉髙者名聞國中<lb/>
　思欲禽以贖罪訹王曰從我者雖多無足與見天子<lb/>
　者唯髙材可與至中國王恱命將帳下三百與俱既<lb/>
<pb n="KR3k0018_WYG_031-7a"/>
　至平盧殺其兵囚髙以獻今詳瑣乃髙之氏合増入<lb/>
火㧞<lb/>
　唐哥舒翰守潼關蕃將火拔歸仁以本軍𨽻麾下及<lb/>
　潼關失守歸仁執翰以降賊<lb/>
火尋<lb/>
　唐西域傳康居九姓一曰火尋<lb/>
頗超<lb/>
　唐時党項以姓别為部有頗超氏事具去聲六至利<lb/>
<pb n="KR3k0018_WYG_031-7b"/>
　字<lb/>
　　　三十五馬<lb/>
馬<lb/>
　出自嬴姓伯益之後趙王子趙奢為恵文王將有功<lb/>
　賜爵為馬服君馬服者言能服馭馬也奢生牧亦為<lb/>
　趙將子孫以馬服為氏世居邯鄲秦滅趙牧子興徙<lb/>
　咸陽秦封武安侯三子珪琛嵩嵩生述字正恵漢太子<lb/>
　傅平通侯生權為寧東將軍三子何羅通倫通字達<lb/>
<pb n="KR3k0018_WYG_031-8a"/>
　黄門侍郎重合侯坐何羅反徙扶風茂陵成懽里生<lb/>
　賔議郎繡衣使者三子慶昌襄昌生仲元武司馬四<lb/>
　子况余援員援伏波將軍也余字聖栁中壘校尉揚<lb/>
　州牧二子嚴敷嚴後漢將作大匠七子固伉歆鱄融<lb/>
　留續融字季長二女論芝皆有才藝歆十一世孫黙<lb/>
　生岫黙後魏雍州侍中生思歡岫字子岳生喬卿梁<lb/>
　襄州主簿喬卿生君才右武衛大將軍南陽公生萬<lb/>
　嵗令珉均州刺史懿珉生季龍嵐州刺史大同使三<lb/>
<pb n="KR3k0018_WYG_031-8b"/>
　子炬炫燧燧字洵美相唐德宗位司徒生太僕少卿<lb/>
　彚少府監暢彚生赦敭皆參軍暢生繼祖殿中少監<lb/>
　　扶風馬氏唐有曛生植字存之相宣宗生郁郁生<lb/>
　儔字後已　博州茌平馬氏齊有茌平令暹因官居<lb/>
　焉暹生周相太宗生恂載尚書左丞吏部侍郎生觀<lb/>
　覬覬吏部郎中生元振元極恂河南尹丹州刺史又<lb/>
　後漢騎都尉賢撃零昌有功封都鄉侯賢孫光以賢<lb/>
　及二子死羌兵封舞陽亭侯又張掖太守續領䕶羌<lb/>
<pb n="KR3k0018_WYG_031-9a"/>
　校尉又䕶羌從事元後蜀李夀以馬當為股肱坐勸<lb/>
　立太弟夷三族後凉吕光有中田校尉馬邃又門下<lb/>
　侍郎馬權以讒被誅南凉馬輔為中州之令族北燕<lb/>
　有吏部尚書廣宗公馬弗勤<lb/>
賈<lb/>
　出自姬姓晉唐叔虞少子公明周康王封之於賈為<lb/>
　附庸謂之賈伯河東臨汾縣賈鄉即其地也曲沃武<lb/>
　公取晉并賈國以其子孫為大夫其族仕諸侯者陳<lb/>
<pb n="KR3k0018_WYG_031-9b"/>
　有賈獲齊有賈寅至漢長沙王太傅賈誼洛陽人生<lb/>
　璠尚書中兵郎二子嘉惲嘉宜春太守最好學有名<lb/>
　生敻㳺擊將軍五子洪潤汭湘注汭輕騎將軍生曄<lb/>
　下邳太守二子氷淵氷遼東太守三子納邠丕丕生<lb/>
　沂<hi>案唐世系表沂作昕</hi>秘書監二子廷玉秀玉秀玉武威太守<lb/>
　肅侯生機駙馬都尉關内侯<hi>案唐世系表秀玉武威太守生衍兖州刺史衍</hi>
　<hi>生龔輕騎將軍徙居武威二子綵詡詡後魏太尉肅侯生璣駙馬都尉此作秀玉生機中有脫誤</hi>又<lb/>
　徙長樂二子通延通車騎大將軍三子仲安仲謀仲<lb/>
<pb n="KR3k0018_WYG_031-10a"/>
　逺仲逺穎川太守生疋字彦度輕車將軍雍州刺史<lb/>
　酒泉郡公二子乂康康秘書監二子鍇鈞鈞生弼㪚<lb/>
　騎侍郎二子躬之匪之躬之四子希鑑希逺希逸希<lb/>
　叟希鑑生稅義興太守稅生執梁太府卿精世譜學<lb/>
　撰姓氏英賢傳二子暹肇肇二子寰宏宏後梁中軍<lb/>
　長史生勰北齊青兖二州刺史河東公二子皥巘巘<lb/>
　殿中少監三子懿慤憲憲字元楷後周祕書監葛榮<lb/>
　之難避地浮陽生處静處澄處静生敬言滑州刺史<lb/>
<pb n="KR3k0018_WYG_031-10b"/>
　敬言生令思禮部員外郎令思曾孫耽字敦詩相唐<lb/>
　德宗<hi>案唐世系表敬言子逺則逺則生知義知義生元琰元琰生耽相德宗據此則耽乃敬言之元</hi>
　<hi>孫逺則之曽孫此作令思曾孫與唐表不合</hi>子孫居樂陵又樂陵賈氏有<lb/>
　至曾父子世掌誥命至在先天時草睿宗傳位詔曾<lb/>
　又草明皇册肅宗詔天子美之曾為黄門侍郎平陽<lb/>
　公至為黄門侍郎晉國公至生係衡州刺史係生穜<lb/>
　司門員外郎穜生昶太子司議郎昶生琛河南宻令<lb/>
　琛生翃常州刺史兼鹽鐵使江淮留後翃生潭字孟<lb/>
<pb n="KR3k0018_WYG_031-11a"/>
　澤南唐檢校司徒泰州刺史洛陽宣子三子彬穆修<lb/>
　彬為朝散大夫大理司直穆為泰州司倉參軍　河<lb/>
　南賈氏世居姑臧胄生寧寧生餗字子美相文宗後<lb/>
　漢侍御史賈昌使日南北地太守賈福撃羌不利西<lb/>
　京雜記戚夫人侍兒賈佩蘭言宫中事甚詳晉東夷<lb/>
　䕶督賈沈迎立扶餘王子卒復其國後凉吕光討西<lb/>
　域以武威太守賈䖍為軍佐後燕慕容永将賈韜後<lb/>
　秦章武太守賈堅<lb/>
<pb n="KR3k0018_WYG_031-11b"/>
夏<lb/>
　姓書皆曰姒姓夏王之後誤矣夏非國氏與齊秦正<lb/>
　同謹按春秋出自嬀姓陳宣公庶子西字子夏别其<lb/>
　族為少西氏生御叔御叔娶鄭宣公子貉之妹生徵<lb/>
　舒字子南始以王父字為夏氏而其母謂之夏姬魯<lb/>
　宣公九年徵舒弑靈公十一年楚荘王討夏氏亂轘<lb/>
　徵舒於栗門因滅陳為縣感申叔時諫乃復封之鄉<lb/>
　取一人以歸謂之夏州而徵舒三世孫夏齧四世孫<lb/>
<pb n="KR3k0018_WYG_031-12a"/>
　夏區夫皆仕陳為大夫裔孫夏之禦冦亦仕齊為大<lb/>
　夫漢有司徒夏勤後漢交阯太守夏方九江人降蠻<lb/>
　有功晉有㑹稽人夏統字仲御唐大厯中有太常博<lb/>
　士夏珏堂後官嘉州長史夏德崇<lb/>
堵<lb/>
　出自鄭大夫食邑於堵因以為氏鄭文公時有堵叔<lb/>
　為政謂之三良又有堵俞彌堵女父堵狗皆為鄭臣<lb/>
　春秋音義音者正合入此韻<lb/>
<pb n="KR3k0018_WYG_031-12b"/>
冶<lb/>
　其先周官冶氏掌為兵器以世官為氏衛大夫冶厪<lb/>
　魯大夫冶區夫<lb/>
假<lb/>
　見姓苑漢有陳留假倉字子驕治尚書受學於平陵<lb/>
　張山拊官至膠東相騎都尉尚書有假氏學<lb/>
乜<lb/>
　蕃姓今秦隴間有之望出趙郡<lb/>
<pb n="KR3k0018_WYG_031-13a"/>
馬適<lb/>
　漢功臣表有畢侯馬適育又昭紀元鳯元年武都氐<lb/>
　人反遣執金吾馬適建擊之注云姓馬適名建然則<lb/>
　建必育之後也<lb/>
馬矢<lb/>
　後漢二十八將有馬宫本姓馬矢氏後改為馬氏<lb/>
馬服<lb/>
　出自趙奢封馬服君子孫氏焉後漢注曰馬服者言<lb/>
<pb n="KR3k0018_WYG_031-13b"/>
　能服馭馬也<lb/>
馬師<lb/>
　出自姬姓鄭穆公曾孫羽頡為鄭馬師始以官氏謂<lb/>
　之馬師頡<lb/>
野利<lb/>
　唐党項傳慶州有破丑氏族三野利氏族五把利氏<lb/>
　族一與吐蕃姻援擾邉十年代宗用郭子儀計遣使<lb/>
　招慰於是破丑野利把利三部皆入朝芳池州野利<lb/>
<pb n="KR3k0018_WYG_031-14a"/>
　部並徙綏延州大厯末野利秃羅都與吐蕃叛子儀<lb/>
　擊斬之而野利景庭野利剛以其部入附雞子川又<lb/>
　有六州部落曰野利越詩其後世事夏國李元昊將<lb/>
　野利遇乞善用兵元昊分山界戰士之半付之中國<lb/>
　尤苦邉患慶厯中种世衡用間殺遇乞元昊遂衰<lb/>
野詩<lb/>
　唐鳯翔將野詩良輔以名雄邊朝廷遣使至吐蕃虜<lb/>
　輒言唐家稱和好豈妄邪不爾安得任良輔為隴州<lb/>
<pb n="KR3k0018_WYG_031-14b"/>
　刺史<lb/>
野頭<lb/>
　宇文士及之先姓野頭氏後改賜焉<lb/>
野辭<lb/>
　唐時党項以姓别為部有野辭氏<lb/>
虵咥<lb/>
　一作野咥後魏虜姓<lb/>
者舌<lb/>
<pb n="KR3k0018_WYG_031-15a"/>
　世本曰康居國人朝後魏因留中國<lb/>
賈孫<lb/>
　姓苑曰衛有王孫賈出自周王之後其孫自以去王<lb/>
　室逺改為賈孫氏漢侍中有賈孫强<lb/>
夏侯<lb/>
　漢太僕汝隂侯嬰裔孫唐駕部郎中審封生孜字好<lb/>
　學相宣宗懿宗又漢太子太傅勝家居長安號長安<lb/>
　夏侯氏南史夏侯亶夏侯䕫繼為豫州刺史並有恩<lb/>
<pb n="KR3k0018_WYG_031-15b"/>
　惠於鄉里百姓歌曰我之有州頻得夏侯前兄後弟<lb/>
　布政優優<lb/>
夏父<lb/>
　出自曹姓邾婁顔公之子曰夏父與魯孝公同時以<lb/>
　國授其弟盱盱請分國而治則六分之而受其一國<lb/>
　人稱焉其後以王父字為氏魯文公時有夏父展宋<lb/>
　有大夫夏父祉<lb/>
夏丁<lb/>
<pb n="KR3k0018_WYG_031-16a"/>
　出自衛大夫太叔悼子之甥曰夏戊其祖字丁以王<lb/>
　父字為夏丁氏戊生期為衛司徒<lb/>
夏陽<lb/>
　晉大夫夏陽說其先以所食邑為氏<lb/>
夏里<lb/>
　元和姓纂曰漢四晧夏里黄公河内軹人<lb/>
社南<lb/>
　姓苑云扶風安陵有社南氏社北氏風俗通曰齊昌<lb/>
<pb n="KR3k0018_WYG_031-16b"/>
　徙居社南因以為氏<lb/>
社北<lb/>
　風俗通曰齊昌徙居社南因以為氏又有居社北者<lb/>
　亦以為氏漢髙場娶扶風社北氏女<lb/>
</p>
<p>
</p>
  </div>
</body>
</text>
</TEI>
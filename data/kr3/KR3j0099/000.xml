<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3j0099_WYG_000-1a"/>
欽定四庫全書　　　　　子部十<lb/>
　提要<lb/>
　　吕氏雜記　　　　　　雜家類三<hi>雜説之屬</hi>
　　　　<hi>臣</hi>等謹案吕氏雜記二卷宋吕希哲撰希哲<lb/>
　　　　字原明先世萊州人後家壽州夷簡其祖公<lb/>
　　　　著其父也初以父蔭入官公著為相之日不<lb/>
　　　　肯求進取公著没始為兵部員外郎進崇政<lb/>
　　　　殿説書紹聖初以秘閣校理出知懐州旋分<lb/>
<pb n="KR3j0099_WYG_000-1b"/>
　　　　司南京居和州徽宗初召為光禄少卿力請<lb/>
　　　　外補以直秘閣知曹州坐黨籍奪職後復厯<lb/>
　　　　知相邢二州罷奉宫祠羈寓淮泗間以卒事<lb/>
　　　　迹具宋史本傳希哲少從焦千之孫復石介<lb/>
　　　　學又從二程子張子及王安石父子遊故其<lb/>
　　　　學問亦出入於數家之中醇疵互見朱子語<lb/>
　　　　録稱其學於程氏意欲直造聖人盡其平生<lb/>
　　　　之力乃反見佛與聖人合今觀此書喜言禪<lb/>
<pb n="KR3j0099_WYG_000-2a"/>
　　　　理每混儒墨而一之誠不免如朱子所言又<lb/>
　　　　宋史載王安石欲薦希哲為講官希哲辭曰<lb/>
　　　　辱與公相知久萬一從仕將不免異同則疇<lb/>
　　　　昔相與之意盡安石乃止故所記安石父子<lb/>
　　　　事亦無譏訶之詞然其記顧臨使北之對則<lb/>
　　　　謂為世教者當重儒又謂祖孔宗孟學之正<lb/>
　　　　也茍異於此皆學之不正又記司馬光闢佛<lb/>
　　　　之語又斥老子剖斗折衡之説而深辨孔子<lb/>
<pb n="KR3j0099_WYG_000-2b"/>
　　　　非師老子又極論禮樂之不可廢則其所見<lb/>
　　　　特如蘇軾蘇轍之流時時出入二氏固未可<lb/>
　　　　盡以異學斥至於直載劉涇太學頌以見過<lb/>
　　　　尊安石直載程公遜賀待制詩以見過諛王<lb/>
　　　　雱則於荆舒父子亦有㣲詞非竟相黨附者<lb/>
　　　　矣其他所記家世舊聞朝廷掌故多可與史<lb/>
　　　　傳相叅考中如把柳湍水一條喜怒哀樂一<lb/>
　　　　條耕莘釣渭一條今皆悞入程氏遺書中殆<lb/>
<pb n="KR3j0099_WYG_000-3a"/>
　　　　以詞㫖相近故不及辨别耶是書宋志不著<lb/>
　　　　録通考嵗時類中有吕原明嵗時雜記二卷<lb/>
　　　　考陸㳺渭南集有嵗時雜記跋稱太平無事<lb/>
　　　　之日故都節物及中州風俗人人知之若不<lb/>
　　　　必記自喪亂來七十餘年遺老凋落無在者<lb/>
　　　　然後知此書之不可闕則當如夢華録之類<lb/>
　　　　又周必大平園集有嵗時雜記序稱上元一<lb/>
　　　　門多至五十餘條則分門輯類之書與此不<lb/>
<pb n="KR3j0099_WYG_000-3b"/>
　　　　合惟文淵閣書目載吕原明雜記一冊葢即<lb/>
　　　　此本其中所載詩話如王逵贈蔡襄作元綘<lb/>
　　　　賀王安石作吕公弼遊東園作諸篇厲鶚宋<lb/>
　　　　詩紀事皆未采入知近代久無傳本今以永<lb/>
　　　　樂大典所載裒合成帙編為二卷間有吕氏<lb/>
　　　　他書之文而永樂大典誤標此書者疑以傳<lb/>
　　　　疑亦併録之而各附案語訂正焉乾隆四十<lb/>
　　　　六年九月恭校上<lb/>
<pb n="KR3j0099_WYG_000-4a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
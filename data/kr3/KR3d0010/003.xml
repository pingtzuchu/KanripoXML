<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_003-1a"/>
欽定四庫全書<lb/>
欽定授時通考卷三<lb/>
　天時<lb/>
　　春<lb/>
易說卦萬物出乎震震東方也<lb/>
　疏震是東方之卦斗柄指東爲春春時萬物出生也<lb/>
書堯典分命羲仲宅嵎夷曰暘谷寅賔出日平秩東作<lb/>
　傳宅居也東表之地稱嵎夷日出於谷而天下明故<lb/>
<pb n="KR3d0010_WYG_003-1b"/>
　稱暘谷寅敬賔導秩序也歳起於東而始就耕謂之<lb/>
　東作東方之官敬導出日平均次序東作之事以務<lb/>
　農也<lb/>
日中星鳥以殷仲春厥民析鳥獸孶尾<lb/>
　傳日中謂春分之日鳥南方朱鳥七宿殷正也春分<lb/>
　之昬鳥星畢見以正仲春之氣節冬寒無事並入室<lb/>
　處春事既起丁壯就功<lb/>
國語先時五日瞽告有協風至<lb/>
<pb n="KR3d0010_WYG_003-2a"/>
　注協和也風氣和時候至也立春曰融風<lb/>
又農祥晨正日月底於天廟土乃脈發<lb/>
　注農祥房星也晨正謂立春之日晨中於午也農事<lb/>
　之候故曰農祥<lb/>
管子發五正赦薄罪出拘民解仇讐所以建時功施生<lb/>
榖也<lb/>
　注謂及時立農功施力爲生榖凡此皆春令<lb/>
又日至六十日而陽凍釋七十日而隂凍釋隂凍釋而<lb/>
<pb n="KR3d0010_WYG_003-2b"/>
藝稷百日不藝稷故春事二十五日之内耳<lb/>
淮南子明庶風至則正封疆修田疇<lb/>
　注春分播榖<lb/>
又春分至則甘雨降生育萬物<lb/>
漢書律歴志少陽者東方東動也陽氣動物於時爲春<lb/>
春蠢也物蠢生乃動運<lb/>
後漢書郎顗傳雷者所以開萌芽辟隂除害萬物須雷<lb/>
而解資雨而潤王者崇寛大順春令則雷應節<lb/>
<pb n="KR3d0010_WYG_003-3a"/>
古三墳物象春春主發生物之象也<lb/>
說文辰者農之時也故農字從辰田候也<lb/>
談撰卉木皆感於春氣而後發生者以木旺寅卯然也<lb/>
師曠占春雷初起其音格格霹靂者所謂雄雷旱氣也<lb/>
其鳴依依音不大霹靂者謂之雌雷水氣也<lb/>
農桑通訣孟春立春節氣首五日東風解凍次五日蟄<lb/>
蟲始振後五日魚上氷次雨水中氣初五日獺祭魚次<lb/>
五日候雁北後五日草木萌動次仲春驚蟄節氣初五<lb/>
<pb n="KR3d0010_WYG_003-3b"/>
日桃始華次五日倉庚鳴後五日鷹化爲鳩次春分中<lb/>
氣初五日𤣥鳥至次五日雷乃發聲後五日始電次季<lb/>
春清明節氣初五日桐始華次五日田鼠化爲鴽後五<lb/>
日虹始見次榖雨中氣初五日萍始生次五日鳴鳩拂<lb/>
其羽後五日戴勝降於桑凡此六氣一十八候皆春氣<lb/>
正發生之令<lb/>
說苑主春者張昬而中可以種榖<lb/>
農政全書東作旣興早起夜眠春間最爲緊要古語云<lb/>
<pb n="KR3d0010_WYG_003-4a"/>
一年之計在春一日之計在寅<lb/>
　　占驗<lb/>
田家五行凡春宜和而反寒必多雨諺云春寒多雨水<lb/>
又諺云春風踏脚報言易轉方如人傳報不停脚也一<lb/>
云旣吹一日南風必還一日北風報答也二說俱應<lb/>
師曠占春辰巳日雨蝗蟲食禾稼<lb/>
田家雜占春甲子日雨主夏旱六十日春甲申日雨主<lb/>
米暴貴<lb/>
<pb n="KR3d0010_WYG_003-4b"/>
又茆蕩内春初雨菌生俗呼爲雷蕈多則主旱無則主<lb/>
水<lb/>
風角書春甲寅日風高去地三四丈鳴條以上常從申<lb/>
上來爲大赦期六十日應<lb/>
　　正月　<hi>立春</hi>　<hi>雨水</hi>
禮記月令孟春之月日在營室昏參中旦尾中<lb/>
　註日月之行一歲十二會聖王因其會而分之以爲<lb/>
　大數焉觀斗所建命其四時此云孟春者日月會於<lb/>
<pb n="KR3d0010_WYG_003-5a"/>
　娵訾而斗建寅之辰也<lb/>
其日甲乙其帝太皥其神勾芒<lb/>
　註乙軋也日之行春東從青道發生萬物月爲之佐<lb/>
　時萬物皆解孚甲自抽軋而出太皡宓羲氏也勾芒<lb/>
　少皡氏之子曰重爲木官<lb/>
又東風解凍蟄蟲始振魚上氷獺祭魚鴻雁來<lb/>
　陳澔曰此記寅月之候振動也來自南而北也<lb/>
又是月也以立春先立春三日太史謁之天子曰某日<lb/>
<pb n="KR3d0010_WYG_003-5b"/>
立春盛徳在木天子乃齊立春之日天子親帥三公九<lb/>
卿諸侯大夫以迎春於東郊<lb/>
又天子乃以元日祈榖於上帝<lb/>
　集說元日辛日也郊祭天而配以后稷爲祈榖也<lb/>
又天氣下降地氣上騰天地和同草木萌動<lb/>
　註此陽氣蒸達可耕之候農書曰土長冒橛陳根可<lb/>
　拔耕者急發<lb/>
又王命布農事命田舍東郊皆修封疆審端經術善相<lb/>
<pb n="KR3d0010_WYG_003-6a"/>
丘陵阪險原隰土地所宜五榖所植以教道民必躬親<lb/>
之田事旣飭先定準直農乃不惑<lb/>
管子正月之朝榖始也<lb/>
又正月令農始作服於公田<lb/>
呂氏春秋冬至後五旬七日菖始生菖者百草之先生<lb/>
者也於是始耕<lb/>
後漢書祭祀志立春之日皆青幡幘迎春於東郭外<lb/>
唐六典正月上辛祈榖於圜丘以高祖配<lb/>
<pb n="KR3d0010_WYG_003-6b"/>
唐書王仲丘傳開元中王仲丘上言貞觀禮正月上辛<lb/>
祀感帝於南郊顯慶禮祀昊天上帝於圜丘以祈榖<lb/>
宋史禮志景徳三年十二月陳彭年言來年正月三日<lb/>
上辛祈榖至十日始立春按月令春秋傳當在建寅之<lb/>
月迎春之後後齊永明元年立春前郊議者欲遷日王<lb/>
儉啟云宋景平元年元嘉六年並立春前郊遂不遷日<lb/>
然則左氏所記啟蟄而郊乃三代彝章王儉所啟郊在<lb/>
春前乃後世變禮望常以正月立春之後行上辛祈榖<lb/>
<pb n="KR3d0010_WYG_003-7a"/>
之禮從之<lb/>
四民月令正月可種𤓰瓠葵芥大小葱蒜苜蓿及雜蒜<lb/>
亦種<lb/>
齊民要術元日五更雞鳴時㸃火把照桑棗果木等樹<lb/>
則無蟲以刀斧班駁敲打樹身則結實此之謂稼樹<lb/>
是日用尖刀刮破桃樹皮　是月命女工趨織布典饋<lb/>
釀春酒　是月教牛修農具築墻園開溝渠修蠶室整<lb/>
屋漏織蠶箔　此月栽樹爲上時上半月栽者多結子<lb/>
<pb n="KR3d0010_WYG_003-7b"/>
南風不可栽<lb/>
下子　茄　𤓰　薏苡　諸般花子　葫蘆　匏<lb/>
扦插　楊柳　石榴　梔子<lb/>
栽種　松　桑　榆　柳　棗　䓗　葵　韭　麻<lb/>
　胡桃　榛子　松子　杏子　椒　牛蒡子　菠菜<lb/>
　　竹<hi>宜初二日</hi>　雜樹木<hi>宜上日</hi>　木棉花　苦蕒　山藥<lb/>
　　冬𤓰<hi>宜十日</hi>　黄𤓰　萵苣生菜　四月芥　種蕈<lb/>
　　種芋<lb/>
<pb n="KR3d0010_WYG_003-8a"/>
接換　梨子　林擒　棗　柿　栗　桃　梅李　杏<lb/>
　<hi>以上並雨後</hi>
澆培　石榴　梨子　海棠　棗　柿　梅　桃　杏<lb/>
　　林擒　胡桃<hi>以上並下旬</hi>
收藏　無灰臘糟　蒸臘酒　合小豆醬<lb/>
雜事　接諸般花木果樹　移諸般花木果樹　壠𤓰<lb/>
　地　修諸色果木　修接桑樹　騸諸色樹木<hi>騸與嫁同</hi>
　　占驗<lb/>
<pb n="KR3d0010_WYG_003-8b"/>
禮記月令孟春行夏令則雨水不時草木早落國時有<lb/>
恐行秋令則其民大疫猋風暴雨總至藜莠蓬蒿並興<lb/>
行冬令則水潦爲敗雪霜大摯首種不入<lb/>
史記天官書正月旦决八風風從南方來大旱西南小<lb/>
旱西方有兵西北戎菽爲小雨趣兵北方爲中歲東北<lb/>
爲上歲東方大水東南民有疾疫歲惡<lb/>
　註戎菽胡豆也爲成也<lb/>
又故八風各與其衝對課多者爲勝多勝少久勝亟疾<lb/>
<pb n="KR3d0010_WYG_003-9a"/>
勝徐旦至食爲麥食至日昳爲稷昳至餔爲黍餔至下<lb/>
餔爲菽下餔至日入爲麻欲終日有雨有雲有風有日<lb/>
日當其時者深而多實無雲有風日當其時淺而多實<lb/>
有雲風無日當其時深而少實有日無雲不風當其時<lb/>
者稼有敗如食頃小敗熟五斗米頃大敗則風復起有<lb/>
雲其稼復起各以其時用雲色占種其所宜其雨雪若<lb/>
寒歲惡<lb/>
　正義正月旦欲其終一日有風有日則一歲之中五<lb/>
<pb n="KR3d0010_WYG_003-9b"/>
　榖豐熟無災害也<lb/>
又從正月旦數雨率日食一升至七升而極過之不占<lb/>
數至十二日日直其月占水旱爲其環城千里内占則<lb/>
其爲天下候竟正月<lb/>
　注月一日雨民有一升之食二日雨民有二升之食<lb/>
　如此至七日月一日雨正月水月三十日周天歴二<lb/>
　十八宿然後可占天下<lb/>
又月所離列宿日風雲占其國然必察太歲所在金穰<lb/>
<pb n="KR3d0010_WYG_003-10a"/>
水毁木饑火旱　正月上甲風從東方宜蠶風從西方<lb/>
若旦黄雲惡<lb/>
易說立春氣當至不至則多疾瘧<lb/>
古史考元日太史占氣候以知水旱吉凶隨分野書之<lb/>
陶朱公書元日有雷禾麥皆吉有雪夏秋大旱日出時<lb/>
有紅霞主絲貴天晴爲上西北風主米貴每月如之諺<lb/>
云歲朝東北五禾大熟壬癸亥子之方謂之水門其方<lb/>
風來主水諺云歲朝西北風大雨定妨農西南風主米<lb/>
<pb n="KR3d0010_WYG_003-10b"/>
貴東南及南風皆主旱<lb/>
又占桑葉貴賤只看正月上旬木在一日則爲蠶食一<lb/>
葉爲甚貴木在九日則爲蠶食九葉爲甚賤上元日晴<lb/>
春水少括云上元無雨多春旱清明無雨少黄梅夏至<lb/>
無雲三伏熱重陽無雨一冬晴　元宵前後必有料峭<lb/>
之風謂之元宵風<lb/>
黄帝占正月二十日爲秋收日時主秋成百榖蕃茂<lb/>
師曠占立春雨傷五禾<lb/>
<pb n="KR3d0010_WYG_003-11a"/>
又正月甲戍日大風東來折樹者榖熟甲寅日大風西<lb/>
北來者貴庚寅日風從西來者皆貴<lb/>
齊民要術欲識歲所宜以布囊盛粟等諸物種平量之<lb/>
埋隂地冬至後五十日發取量之息最多者歲所宜也<lb/>
玉海祥符四年正月己丑司天言農丈人星見主歲豐<lb/>
物理論正月朔旦四面有黄氣其歲大豐此黄帝用事<lb/>
土氣黄均四方並熟有青氣雜黄有螟蟲赤氣大旱黑<lb/>
氣大水正朔占歲星上有青氣宜桑赤氣宜豆黄氣宜<lb/>
<pb n="KR3d0010_WYG_003-11b"/>
稻<lb/>
又正月望夜占隂陽陽長即旱隂長即水立表以測其<lb/>
長短審其水旱表長二尺月影長二尺以内大旱二尺<lb/>
五寸至三尺小旱三尺五寸至四尺調適高下皆熟四<lb/>
尺五寸至五尺小水五尺五寸至六尺大水月影所極<lb/>
則正面也立表中正乃得其定<lb/>
羣芳譜元日値甲榖賤乙榖貴丙四月旱丁絲綿貴戊<lb/>
米麥魚鹽貴己米貴蠶傷多風雨庚田熟辛米平麥麻<lb/>
<pb n="KR3d0010_WYG_003-12a"/>
貴壬絹布豆貴米麥平癸主禾傷多風雨一說元日値<lb/>
戊主春旱四十五日<lb/>
又三日得甲爲上歲四日中歲五日下歲月内有甲寅<lb/>
米賤<lb/>
占書一日得辛旱二日小收三四日主水麥半收五六<lb/>
日小旱七分收八日歲稔一云春旱不收<lb/>
通書月内有三卯宜豆無則早種禾一云一日得卯十<lb/>
分收二日低田半收三四日大水五日六日半收七日<lb/>
<pb n="KR3d0010_WYG_003-12b"/>
八日春澇全收<lb/>
周益公日記正月内有三子葉少蠶多無三子則葉多<lb/>
蠶少有三卯則早豆收無則少收有三亥主大水一云<lb/>
正月得三亥湖田變成海在正月節氣方準<lb/>
便民書元日晴和無日色主有年日有暈主小熟有雷<lb/>
主一方不寕有電人殃霞氣主蟲蝗蠶少婦人災果蔬<lb/>
盛有霜主七月旱禾苖吉有霧主桑貴而民疾有雪主<lb/>
夏旱秋水如未過立春而元日雪主大有年<lb/>
<pb n="KR3d0010_WYG_003-13a"/>
通考歲旦天氣晴朗氣溫和主民安國泰五榖豐登人<lb/>
少病犧牲旺寇盗息<lb/>
類占正朔之日天氣和潤風不鳴條兼有雲迎送出入<lb/>
者歲美無疾朔日晚至連三日内無風雨而隂和不見<lb/>
日色者主一歲大美<lb/>
探春歴記甲子日立春高鄉豐稔水過岸一尺春雨如<lb/>
錢夏雨調勻秋雨連綿冬雨高懸<lb/>
紀歴撮要八日榖夜見星辰五榖豐登<lb/>
<pb n="KR3d0010_WYG_003-13b"/>
研北雜志世謂正月三日爲田本命浙西人謂之夏正<lb/>
三言夏正之三日俗以是日稱水以重爲上有年極騐<lb/>
朝野僉載正月三白田公笑赫赫西北人諺曰要宜麥<lb/>
見三白<lb/>
<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>仙神隠立春天隂無風民安蠶麥十倍東風吉人民<lb/>
安果榖盛<lb/>
田家五行正月十六日喜西南風爲入門風主低田大<lb/>
熟<lb/>
<pb n="KR3d0010_WYG_003-14a"/>
又春牛占歲事頭黄主熟又專主菜麥大熟青主春多<lb/>
瘟赤主春旱黑主春水白主春多風身色主上鄉脚色<lb/>
主下鄉<lb/>
農政全書上八日宜晴此夜若雨元宵如之諺云上八<lb/>
夜弗見參星月半夜弗見紅燈<lb/>
又雨水後隂多主少水高下大熟諺云正月罌坑好種<lb/>
田<lb/>
　　二月　<hi>驚蟄</hi>　<hi>春分</hi>
<pb n="KR3d0010_WYG_003-14b"/>
詩豳風四之日舉趾<lb/>
　傳四之日周四月也民無不舉足而耕矣<lb/>
禮記月令仲春之月日在奎昏弧中旦建星中<lb/>
　註仲春日月會於降婁斗建卯之辰孔頴達曰餘月<lb/>
　昏旦中星皆舉二十八宿此云弧與建星者以弧星<lb/>
　近井建星近斗井斗度多星體廣不可的指故舉弧<lb/>
　建以定昏旦之中<lb/>
又始雨水桃始華倉庚鳴鷹化爲鳩<lb/>
<pb n="KR3d0010_WYG_003-15a"/>
　陳澔曰此記卯月之候倉庚黄鸝也鳩布谷也鷹化<lb/>
　爲鳩以生育氣盛故鷙鳥感之而變<lb/>
又擇元日命民社<lb/>
　註社后土也使民祀焉神其農業也祀社日用甲<lb/>
又是月也日夜分<lb/>
　陳澔曰晝夜五十刻<lb/>
雷乃發聲始電蟄蟲咸動啟戸始出<lb/>
　疏雷是陽氣之聲將上與隂相衝電是陽光陽微則<lb/>
<pb n="KR3d0010_WYG_003-15b"/>
　光不見此月陽氣漸盛以擊於隂故云始電戸穴也<lb/>
　謂發所蟄之穴<lb/>
國語自今至於初吉陽氣俱蒸土膏其動<lb/>
　註初吉二月朔日也<lb/>
又土發而社助時也<lb/>
　註土發春分也社者助時求福爲農始也<lb/>
呂氏春秋開春始雷則蟄蟲動矣時雨降則草木育矣<lb/>
又太簇之月陽氣始生草木繁動令農發土無或失時<lb/>
<pb n="KR3d0010_WYG_003-16a"/>
洪範五行傳雷以二月出震其卦曰豫言萬物隨雷出<lb/>
地皆逸豫也<lb/>
淮南子二月官倉<lb/>
　注二月播種故官倉也<lb/>
白虎通仲春穫禾報社祭稷以三牲何重功故也<lb/>
說文膢楚俗以二月祭飲食也一曰祈榖食新曰離膢<lb/>
又春分而禾生<lb/>
夏小正祈麥實<lb/>
<pb n="KR3d0010_WYG_003-16b"/>
　傳麥者五榖之先見者故急祈而記之也<lb/>
又二月徃耰黍禪<lb/>
　傳禪單也<lb/>
論衡二月之時龍星始出見出雩祈榖雨<lb/>
唐書李泌傳二月朔里閭釀宜春酒以祭勾芒神祈豐<lb/>
年<lb/>
荆楚歲時記春分日民竝種戒火草於屋上有鳥如烏<lb/>
先雞而鳴架架格格民聞此鳥則入田以爲候<lb/>
<pb n="KR3d0010_WYG_003-17a"/>
四民月令二月隂凍畢澤可葘美田緩土及河渚水處<lb/>
氾勝之書種麻子二月下旬傍雨種之麻生布葉鋤之<lb/>
以蠶矢糞之天旱以流水澆之無流水曝井水殺其寒<lb/>
氣以澆之如此美田則畝五十石及百石薄田尚三十<lb/>
石<lb/>
齊民要術二月昏參夕杏花盛桑椹赤可種大豆謂之<lb/>
上時家政法曰二月可種𤓰瓠<lb/>
又二月順陽習射以備不虞春分中雷乃發聲先後各<lb/>
<pb n="KR3d0010_WYG_003-17b"/>
五日寢别内外蠶事未起命縫人浣冬衣徹複爲袷其<lb/>
有嬴帛遂供秋服<hi>凡浣故帛用灰汁則色黄而且肥擣小豆細末下絹簁投湯水以洗之潔</hi>
<hi>白而柔韌勝皂莢矣</hi>可糶粟黍大小豆麻麥子等收薪炭<hi>炭聚之下碎末</hi>
<hi>勿令棄之擣簁煮淅米泔溲之更擣令熟丸如雞子曝乾以供籠爐種火之用輙得達曙堅寔耐久逾炭十倍</hi>
初二日東作興俗謂上工日田家雇傭工之人俱此日<lb/>
執役之始故名上工　泥蠶室　舂百果木根則子牢<lb/>
　此月雨水中埋諸花樹條則活　中旬種稻爲上時<lb/>
下子　麻子　紅花　山藥　白扁豆　桑椹<lb/>
<pb n="KR3d0010_WYG_003-18a"/>
扦插　蒲桃　石榴<lb/>
栽種　槐　榖楮　粟　松　銀杏　棗　皂莢　菊<lb/>
　　茶　木𤓰　薤　桐樹　决明　百合　胡麻<lb/>
　黄精　木槿　茨菰　甘蔗　雜菜　藕　芋<hi>宜雨多</hi>
　　竹　茄　𤓰　莧　枸把　萱草　蒼术　芭蕉<lb/>
　　萵苣　紫蘇　烏豆　豌豆　茱萸　韭　夏蘿<lb/>
　蔔　苕帚　大葫蘆　菘菜　大豍豆<lb/>
壓條　桑條<lb/>
<pb n="KR3d0010_WYG_003-18b"/>
接換　柑　橘　柿　棗　橙　柚　杏　栗　桃<lb/>
　梅　梨　李　胡桃　銀杏　楊梅　枇杷　沙柑<lb/>
　　石榴　紫丁香<hi>以上春分前後皆可</hi>
澆培　柑　橘　橙　柚　蒲蔔<lb/>
收藏　百合曲　槐芽　皂角　新茶<lb/>
雜事　移諸般花木<hi>並忌南風火日</hi>理蠶事春耕宜遲恐陽氣<lb/>
　未透　插諸色樹木　解樹上裹縛　二月二日取<lb/>
　枸把煮湯沐浴令人光澤不老不病<lb/>
<pb n="KR3d0010_WYG_003-19a"/>
續文獻通考元武宗至大三年命祀先農樂用登歌日<lb/>
用仲春上丁或用上辛或甲日<lb/>
　　占驗<lb/>
禮記月令仲春行秋令則其國大水寒氣總至冦戎來<lb/>
征行冬令則陽氣不勝麥乃不熟民多相掠行夏令則<lb/>
國乃大旱暖氣早來蟲螟爲害<lb/>
陶朱公書二月朔日値驚蟄主蝗蟲値春分主歲歉風<lb/>
雨主米貴<lb/>
<pb n="KR3d0010_WYG_003-19b"/>
又二月初八日東南風謂之上山旗主水西北風謂之<lb/>
下山旗主旱<lb/>
又十五日爲勸農日晴和主年豐風雨主歲歉<lb/>
又二月虹見在東主秋米貴在西主蠶貴　驚蟄前後<lb/>
有雷謂之發蟄雷聲初起從乾方來主人民災坎方來<lb/>
主水艮方來主米賤震方來主歲稔巽方來主蝗蟲離<lb/>
方來主旱兌方來主五金長價詩曰初二天晴東作興<lb/>
初七八日看年成花朝此夜晴明好何處連綿夜雨傾<lb/>
<pb n="KR3d0010_WYG_003-20a"/>
師曠占二月甲戍日風從南來者稻熟　二月乙卯日<lb/>
不雨晴明稻上塲不熟<lb/>
通考二月甲子日發雷大熱一云大熟<lb/>
又十六日乃黄姑浸種日西南風主大旱高鄉人見此<lb/>
風即懸百文錢於簷下風力能動則舉家失聲相告風<lb/>
愈急愈旱又主桑葉貴<lb/>
經世民事錄二月内有三卯則宜豆無則旱種禾<lb/>
談薈二月二十日謂之小分龍日晴分嬾龍主旱雨分<lb/>
<pb n="KR3d0010_WYG_003-20b"/>
健龍主水<lb/>
農政全書二月十二日夜宜晴可折十二夜夜雨二月<lb/>
最怕夜雨若此夜晴雖雨多亦無所妨<hi>越人陳元義云二月内得十二</hi>
<hi>個夜晴則一年雨晴調勻更十二夜中又雨爲水潦年歲矣</hi>十夜以上雨水鄉人盡<lb/>
呌苦　初四有水謂之春水　初八日前後必有風雨<lb/>
　諺云清明斷雪榖雨斷霜言天氣之常<lb/>
四時占候二月朔日雨稻惡糴貴晦日雨人多疾<lb/>
萬寶全書春分日西風麥貴南風先水後旱北風米貴<lb/>
<pb n="KR3d0010_WYG_003-21a"/>
　　三月　<hi>淸明</hi>　<hi>榖雨</hi>
禮記月令季春之月日在胃昏七星中旦牽牛中<lb/>
　註季春日月會於大梁斗建辰之辰　陳澔曰七星<lb/>
　二十八宿之星宿也<lb/>
又桐始華田䑕化爲鴽虹始見萍始生<lb/>
　陳澔曰此記辰月之候鴽鶉䳺之屬<lb/>
又薦鮪於寢廟乃爲麥祈實是月也生氣方盛陽氣發<lb/>
泄句者畢出萌者盡達<lb/>
<pb n="KR3d0010_WYG_003-21b"/>
　註於含秀求其成也句屈生者芒而直曰萌<lb/>
又是月也命司空曰時雨將降下水上騰循行國邑周<lb/>
視原野修利隄防道達溝瀆開通道路毋有障塞<lb/>
淮南子清明加十五日斗指辰則榖雨音比姑洗<lb/>
孝經緯斗指辰爲榖雨言雨生百榖也<lb/>
說文辰震也三月陽氣動雷電振民農時也物皆生<lb/>
嘉定縣志三月十一日爲麥生日喜晴<lb/>
祛疑說農家以霜降前一日見霜則清明前一日霜止<lb/>
<pb n="KR3d0010_WYG_003-22a"/>
霜降後一日見霜則清明後一日霜止五日十日而徃<lb/>
前後同占欲出秧苖必待霜止每歲推驗若合符節<lb/>
氾勝之書三月榆莢時有雨高田可種大豆土和無塊<lb/>
畝五升土不和則益之<lb/>
又種禾無期因地爲時三月榆莢時雨膏地强可種禾<lb/>
齊民要術榖雨三月上旬及清明節桃始華爲中時<lb/>
又三月可種稉稻<lb/>
又是月也蠶農尚閒可利溝瀆葺治墻屋修門戸警設<lb/>
<pb n="KR3d0010_WYG_003-22b"/>
守備以禦春饑草竊之寇是月盡夏至煖氣將盛日烈<lb/>
暎燥利用漆油作諸日煎藥可糶黍買布四月繭旣入<lb/>
簇趨繰剖線具機杼敬經絡草茂可燒灰是月也可作<lb/>
棄蛹以禦賔客可糴麵及大麥弊絮<lb/>
下子　茨菰<hi>宜榖雨日</hi>　麻子<lb/>
栽種　菉豆　茶<hi>宜隂地</hi>　粟　榖　秫稌　石榴　大<lb/>
　豆<hi>宜上旬</hi>　松　百合　山藥　黄𤓰　紫草　紅花<lb/>
　　甘蔗　菱　早芝麻　雞頭　薑　葵菜　絲𤓰<lb/>
<pb n="KR3d0010_WYG_003-23a"/>
　兒<hi>宜社日</hi>　香菜　早稻<hi>宜上旬</hi>　地黄　梔子　藍<lb/>
　紫蘇　芋　綿花　杏　瓠子　葫蘆　茭白　菠<lb/>
　菜<hi>宜月末</hi>　桑椹　紵麻<lb/>
收藏　芥菜　桐花　毛羽衣物　清明醋　次茶書<lb/>
　畫入焙中　又可栽茶<hi>宜隂地</hi>　諸般𤓰<hi>宜初三日或辰戌時</hi>
　葫蘆<hi>宜清明日</hi>
移植　椒　茄秧　枸把苖　蒲百合　柚　橘　橙<lb/>
　　柑<lb/>
<pb n="KR3d0010_WYG_003-23b"/>
接換　楊梅　橙　柑　棗　栗　柿　枇杷<lb/>
雜事　犂秧田　梅上接杏杏上接梅　埋楮樹　收<lb/>
　菌　開溝　修墻　防雨　浸榖種　修蜜<lb/>
　　占驗<lb/>
禮記月令季春行冬令則寒氣時發草木皆肅國有大<lb/>
恐行夏令則民多疾疫時雨不降山陵不收行秋令則<lb/>
天多沉隂淫雨早降兵革並起<lb/>
陶朱公書朔日値清明主草木榮茂値榖雨主年豐風<lb/>
<pb n="KR3d0010_WYG_003-24a"/>
雨主人災百蟲生有雷主五榖熟<lb/>
種樹書常以三月三日雨卜桑葉之貴賤諺云雨打石<lb/>
頭徧桑葉三錢片或曰四日尤甚杭人曰三日尚可四<lb/>
日殺我言四日雨尤貴<lb/>
田家五行清明午前晴早蠶熟午後晴晚蠶熟<lb/>
又三月初三晴桑葉掛銀瓶雨打石頭斑桑葉錢上<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
雨打石頭流桑葉好餧牛<lb/>
又三月無三卯田家米不飽<lb/>
<pb n="KR3d0010_WYG_003-24b"/>
又榖雨日辰値甲辰蠶麥相登大喜忻榖雨日辰値甲<lb/>
午每箔絲綿得三觔　清明無雨少黄梅又雨打紙錢<lb/>
頭麻麥不見收雨打墓頭錢今年好種田門前挿栁青<lb/>
農人休望晴門前揷柳焦農人好作嬌<lb/>
嘉定縣志三月三上巳日聽蛙聲占水旱諺云田雞呌<lb/>
得啞低田好稻把田雞呌得響低田好牽槳唐詩田家<lb/>
無五行水旱聽蛙聲是也<lb/>
農政全書若清明寒食前後有水而渾主高低田禾大<lb/>
<pb n="KR3d0010_WYG_003-25a"/>
熟四時雨水調　榖雨日雨主魚生諺云一㸃雨一個<lb/>
魚　榖雨前一兩朝霜主大旱是日雨則魚生必主多<lb/>
雨二麥紅腐不可食用　月内有暴水謂之桃花水則<lb/>
多梅雨無澇亦無乾雪不消則九月霜不降雷多歲稔<lb/>
虹見九月米貴<lb/>
　<lb/>
　<lb/>
　<lb/>
<pb n="KR3d0010_WYG_003-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_042-1a"/>
欽定四庫全書<lb/>
欽定授時通考卷四十二<lb/>
　勸課<lb/>
　　彙考<lb/>
易井君子以勞民勸相<lb/>
　本義勞民者以君養民勸相者使民相養皆取井養<lb/>
　之義<lb/>
詩鄘風靈雨既零命彼倌人星言夙駕説于桑田<lb/>
<pb n="KR3d0010_WYG_042-1b"/>
　箋文公于雨下命主駕者雨止為我晨早駕欲徃為<lb/>
　辭説于桑田教民稼穡務農急也<lb/>
又小雅曾孫來止以其婦子饁彼南畝田畯至喜攘其<lb/>
左右嘗其㫖否禾易長畝終善且有曾孫不怒農夫克<lb/>
敏<lb/>
　箋成王出觀農事饋食耕者以勸之也司穡至則又<lb/>
　加之酒食以勞之爾<lb/>
禮記月令孟春之月天子乃以元日祈榖於上帝乃擇<lb/>
<pb n="KR3d0010_WYG_042-2a"/>
元辰天子親載耒耜措之於參保介之御間帥三公九<lb/>
卿諸大夫躬耕帝耤天子三推三公五推卿諸侯九推<lb/>
反執爵於太寢三公九卿諸侯大夫皆御命曰勞酒<lb/>
　疏孟獻子曰夫郊祀后稷以祈農事也是故啔蟄而<lb/>
　郊郊而後耕郊用上辛耕用亥日<lb/>
又王命布農事命田舎東郊皆修封疆審端徑術善相<lb/>
丘陵阪險原隰土地所宜五榖所殖以教導民必躬親<lb/>
之田事既飭先定凖直農乃不惑<lb/>
<pb n="KR3d0010_WYG_042-2b"/>
　註田田畯也主農之官舎東郊順時氣而居以命其<lb/>
　事也步道曰徑術周禮作遂小溝也直謂封疆徑遂<lb/>
　也<lb/>
又仲秋之月乃勸種麥毋或失時<lb/>
　集説麥所以續舊榖之盡而及新榖之登尤利於民<lb/>
　故特勸種而罰其惰者<lb/>
又祭義天子為藉千畝冕而朱紘躬秉耒諸侯為藉百<lb/>
畝冕而青紘躬秉耒<lb/>
<pb n="KR3d0010_WYG_042-3a"/>
管子春出原農事之不本者謂之㳺<lb/>
楚箴民生在勤勤則不匱<lb/>
亢倉子農道篇古先聖王之所以理人者先務農業農<lb/>
業非徒為地利也貴行其志也古先聖王之所以茂耕<lb/>
織者以為本教也是以天子躬率諸侯耕籍田大夫士<lb/>
第有功級勸人尊地産也后妃率嬪御蠶於郊桑公田<lb/>
勸人力婦教也男子不織而衣婦人不耕而食男女貿<lb/>
功資相為業此聖王之制也故敬時愛日埓實課功非<lb/>
<pb n="KR3d0010_WYG_042-3b"/>
老不休非疾不息一人勸之十人食之當時之務不興<lb/>
土功不料師旅男不出御女不外嫁以妨農也<lb/>
漢書食貨志三考黜陟進業曰登再登曰平三登曰泰<lb/>
平<lb/>
後漢書和帝永元五年令郡縣勸民蓄蔬食以助五榖<lb/>
拾遺記力勤十頃能致嘉穎<lb/>
文心雕龍昔伊祈氏始蜡以祭八神其辭云土反其宅<lb/>
水歸其壑昆蟲毋作草木歸其澤則上皇祝文愛在兹<lb/>
<pb n="KR3d0010_WYG_042-4a"/>
矣舜之祠田云荷此長耜耕彼南畝四海俱有利民之<lb/>
志頗形於言矣<lb/>
舊唐書開元二十二年上自苑中種麥率皇太子已下<lb/>
躬自收穫謂太子等曰此將薦宗廟是以躬親亦欲令<lb/>
汝等知稼穡之難也因分賜侍臣謂曰比嵗令人巡檢<lb/>
苖稼所對多不實故自種植以觀其成且春秋書麥禾<lb/>
豈非古人所重也<lb/>
册府元龜德宗貞元五年初以二月為中和節詔文武<lb/>
<pb n="KR3d0010_WYG_042-4b"/>
百辟進農書獻穜稑<lb/>
五代史唐明宗長興四年三月帝幸龍門七里亭農事<lb/>
方春田民遍野帝見其㓢桑稼樹枉駕勞問親自勸課<lb/>
其月太原石敬塘進耒耜一具時帝嘗廵近郊見農民<lb/>
田具細弱而犁耒尤拙曰農器若此宜其無所穫也因<lb/>
詔河東河北進農具以為式様太原首有是進降詔褒<lb/>
之<lb/>
宋史太祖紀開寳六年五月幸玊津園觀刈麥十月幸<lb/>
<pb n="KR3d0010_WYG_042-5a"/>
玊津園觀稼八年四月幸玉津園觀種稻<lb/>
又太宗紀太平興國三年四月幸城南觀麥九年五月<lb/>
車駕出南薰門觀稼召從臣列坐田中令民刈麥咸賜<lb/>
以錢帛雍熙二年五月上幸城南觀麥賜田夫布帛有<lb/>
差謂近臣曰耕耘之夫最可矜憫<lb/>
玊海宋眞宗天禧四年詔館閣校勘四時纂要齊民要<lb/>
術二書鏤本摹賜又出繪龍封鵞祈禳祕法令長吏遵<lb/>
行<lb/>
<pb n="KR3d0010_WYG_042-5b"/>
宋史高宗本紀紹興十九年七月頒諸農書於郡邑十<lb/>
一月立州縣墾田增虧賞罰格<lb/>
朱文公文集當職久處田間習知穡事兹忝郡寄職在<lb/>
勸農竊見本軍已是地瘠税重民間又不勤力耕種耘<lb/>
耨鹵莽滅裂較之他處大段不同所以土脈踈淺草盛<lb/>
苖稀雨澤稍愆便見荒歉皆縁長吏勸課不勤使之至<lb/>
此深懼無以下固邦本仰寛顧憂今有合行勸諭下項<lb/>
一大凡秋間收成之後須趁冬月以前便將户下所有<lb/>
<pb n="KR3d0010_WYG_042-6a"/>
田段一例犁翻凍令酥脆至正月以後更多著徧數節<lb/>
次犁耙然後布種自然田泥深熟土肉肥厚種禾易長<lb/>
盛水難乾<lb/>
一耕田之後春間須是揀選肥好田段多用糞壤拌和<lb/>
種子種出秧苖其造糞壤亦須秋冬無事之時預先剗<lb/>
取土面草根㬠曝燒灰施用大糞拌和入種子在内然<lb/>
後撒種<lb/>
一秧苖既長便須及時趁早栽插莫令遲緩過却時節<lb/>
<pb n="KR3d0010_WYG_042-6b"/>
一禾苖既長稈草亦生須是放乾田水仔細辨認逐一<lb/>
㧞出踏在泥裏以培禾根其塍畔斜生茅草之屬亦須<lb/>
節次芟削取令浄盡免得分耗土力侵害田苖將來榖<lb/>
實必須繁盛堅好<lb/>
一山原陸地可種粟麥麻豆去處亦須趁時竭力耕種<lb/>
務盡地力庶幾青黃未交之際有以接續飲食不致饑<lb/>
餓<lb/>
一陂塘之利農事之本尤當協力興修如有怠惰不趁<lb/>
<pb n="KR3d0010_WYG_042-7a"/>
時工作之人仰衆列狀申縣乞行懲戒如有工作浩瀚<lb/>
去處私下難以糾集即仰經縣自陳官為修築如縣司<lb/>
不為措置即仰經軍投陳切待别作行遣<lb/>
一桑麻之利衣服所資切須多種桑麻柘苧婦女勤力<lb/>
養蠶織紡造成布帛其桑木每遇秋冬即將旁生拳曲<lb/>
小枝盡行斬削務令大枝氣脈全盛自然生葉厚大餧<lb/>
蠶有力<lb/>
一大凡農桑之務不過前項數條然鄉土風俗亦自有<lb/>
<pb n="KR3d0010_WYG_042-7b"/>
不同去處尚恐體訪有所未盡更宜廣詢博訪謹守力<lb/>
行只可過於勤勞不可失之怠惰傳曰民生在勤勤則<lb/>
不匱經曰惰農自安不昏作勞不服田畝越其㒺有黍<lb/>
稷此皆聖賢埀訓明白凡厥庶民切宜遵守<lb/>
右今印榜勸諭民間各請體悉前件事理父兄教誨子<lb/>
弟子弟遵承教誨務敦本業耕耘收斂以養父母母或<lb/>
惰逰賭博喫酒妨廢農桑庻幾衣食給足禮義興行感<lb/>
召和平共躋仁夀<lb/>
<pb n="KR3d0010_WYG_042-8a"/>
又竊惟民生之本在食足食之本在農此自然之理也<lb/>
若夫農之為務用力勤趨事速者所得多不用力不及<lb/>
時者所得少此亦自然之理也本軍田地磽埆土肉厚<lb/>
處不及三五寸設使人户及時用力以治農事猶恐所<lb/>
收不及他處而土風習俗大率懶惰耕犂種蒔既不及<lb/>
時耕耨培糞又不盡力陂塘灌溉之利廢而不修桑柘<lb/>
麻苧之功忽而不務此所以營生足食之計大抵疎畧<lb/>
是以田疇愈見痩瘠收拾轉見稀少加以官物重大别<lb/>
<pb n="KR3d0010_WYG_042-8b"/>
無資助之術一有水旱必至流移下失祖考傳付之業<lb/>
上虧國家經常之賦使民至此則長民之吏勸農之官<lb/>
亦安得不任其責哉當職久在田園習知農事到官日<lb/>
久目覩斯弊恨以符印有守不得朝夕出入阡陌與諸<lb/>
父兄率其子弟從事於耘耡耒耜之間使其婦子含哺<lb/>
鼔腹無復饑凍流移之患庻幾有以上副聖天子愛養<lb/>
元元夙夜焦勞惻怛之意昨去冬嘗印榜勸諭管内人<lb/>
户其於農畝桑蠶之業孝弟忠信之方詳備悉至諒已<lb/>
<pb n="KR3d0010_WYG_042-9a"/>
聞知然近以春初出按外郊道旁之田猶有未破土者<lb/>
是父兄子弟猶未體當職之意而不能勤力以趨時也<lb/>
念以教訓未明未忍遽行笞責今以中春舉行舊典奉<lb/>
宣聖天子德意仍以舊榜并星子知縣王文林種桑等<lb/>
法再行印給凡我父兄及汝子弟其敬聽之哉試以其<lb/>
説隨事推行於朝夕之間必有功效當職自今以徃更<lb/>
當時出郊野廵行察視有不如教罰亦必行先此勸諭<lb/>
各宜知悉<lb/>
<pb n="KR3d0010_WYG_042-9b"/>
又契勘生民之本足食為先是以國家務農重榖使凡<lb/>
州縣守倅皆以勸農為職每嵗二月載酒出郊延見父<lb/>
老喻以課督子弟竭力耕田之意蓋欲吾民衣食足而<lb/>
知榮辱倉廩實而知禮節以共趨於富庶仁夀之域德<lb/>
至渥也當職幸來此承攝敢墜彛章今有勸諭事件開<lb/>
具如後<lb/>
一今來春氣已中土膏脈起正是耕農時節不可遲緩<lb/>
仰諸父老教訓子弟遞相勸率浸種下秧深耕淺種趨<lb/>
<pb n="KR3d0010_WYG_042-10a"/>
時早者所得亦早用力多者所收亦多無致因循自取<lb/>
饑餓<lb/>
一陂塘水利農事之本今仰同用水人協力興修務令<lb/>
多蓄水泉凖備將來灌溉如事干衆即時聞官糾率人<lb/>
功借貸錢本日下修築不管誤事<lb/>
一耘犁之功全藉牛力切須照管及時餧飼不得輙行<lb/>
宰殺致妨農務如有違戾凖敕科決脊杖二十每頭追<lb/>
賞五十貫文錮身監納的無輕恕今仰人戸遞相告戒<lb/>
<pb n="KR3d0010_WYG_042-10b"/>
毋致違犯<lb/>
一種田固是本業然粟豆麻麥菜蔬茄芋之屬亦是可<lb/>
食之物若能種植青黄未交得以接濟不為無補今仰<lb/>
人户更以餘力廣行栽種<lb/>
一蠶桑之務亦是本業而本州從來不宜桑柘蓋縁民<lb/>
間種不得法今仰人户常於冬月多徃外路買置桑栽<lb/>
相地之宜逐根相去一二丈間深開窠窟多用糞壤試<lb/>
行栽種待其稍長即與削去細碎拳曲枝條數年之後<lb/>
<pb n="KR3d0010_WYG_042-11a"/>
必見其利如未能然更加多種吉貝麻苧亦可供備衣<lb/>
著免被寒凍<lb/>
一鄉村小民其間多是無田之家須就田主討田耕作<lb/>
每至耕種耘田時節又就田主生借榖米及至秋冬成<lb/>
熟方始一併塡還佃戸既賴田主給佃生借以養活家<lb/>
口田主亦藉佃客耕田納租以供贍家計二者相須方<lb/>
能存立今仰人户遞相告戒佃户不可侵犯田主田主<lb/>
不可撓虐佃户如當耕牛車水之時仰田主依常年例<lb/>
<pb n="KR3d0010_WYG_042-11b"/>
應副榖米秋冬成熟之時仰佃戸各備所借本息塡還<lb/>
其間若有負頑不還之人仰田主經官陳論當為監納<lb/>
以警頑慢<lb/>
一本州管内荒田頗多蓋縁官司有俵寄之擾象獸有<lb/>
踏食之患是致人户不敢開墾今來朝廷推行經界向<lb/>
去産錢官米各有歸著自無俵寄之擾本州又已出榜<lb/>
勸諭人户陷殺象獸約束官司不得追取牙齒蹄角今<lb/>
更别立賞錢三十貫如有人户殺得象者前來請賞即<lb/>
<pb n="KR3d0010_WYG_042-12a"/>
時支給庻幾去除灾害民樂耕耘有欲陳請荒田之人<lb/>
即仰前來陳狀切待勘㑹給付永為已業仍依條制與<lb/>
免三年租稅<lb/>
一今來朝廷推行經界本為富家多置産業不受租産<lb/>
貧民業去産存枉被追耰所以打量步畝從實均攤即<lb/>
無增添分文升合雖是應役人户日下不免小勞然實<lb/>
為子孫永逺無窮之利其打量紐算之法亦甚簡易昨<lb/>
來已印行曉示今日又躬親按試要使民户人人習熟<lb/>
<pb n="KR3d0010_WYG_042-12b"/>
秋成之後依此打量不過一兩月間即便了畢想見貧<lb/>
民無不歡喜只恐豪富作弊之家見其不利於已必須<lb/>
撰造語言妄有扇揺今仰深思彼此一等皆是王民豈<lb/>
可自家買田收穀却令他人空頭納税非惟官法不容<lb/>
亦恐别招隂譴不須如此計較行事沮撓良法<lb/>
一本州節次行下諸縣不得差人下鄉乞覔騷擾科敷<lb/>
抑配强買物色及以補發經總制錢發納上供銀罷科<lb/>
茶等為名科發人户錢物所以上體朝廷寛恤之意欲<lb/>
<pb n="KR3d0010_WYG_042-13a"/>
使民得安居不廢農業今恐諸縣奉行違戾仰被擾人<lb/>
指定實迹前來陳訴切待追究重作行遣<lb/>
一本州印給榜文勸諭人户莫非孝弟忠信禮義廉恥<lb/>
之意今恐人户未能遍知别具節畧連黏在前請諸父<lb/>
老常為觧説使後生子弟知所遵守去惡從善取是舎<lb/>
非愛惜體膚保守家業子孫或有美質即遣上學讀書<lb/>
學道修身興起門户<lb/>
右今出榜散行曉諭外更請父老各以此意勸率鄉閭<lb/>
<pb n="KR3d0010_WYG_042-13b"/>
教戒子弟務令通曉毋致違犯<lb/>
元史食貨志世祖中統元年頒農桑輯要之書於民又<lb/>
命各路宣撫司擇通曉農事者充隨處勸農官<lb/>
又世祖至元二十八年頒桑雜令<lb/>
明史呉元年上出視圜丘世子從行上因命左右導之<lb/>
徧歴農家觀其居處飲食器用還謂之曰汝知農之勞<lb/>
乎夫農惟五榖身不離畎畝手不釋耒耜終歳勤動不<lb/>
得休息其所居不過茅茨草榻所服不過練裳布衣所<lb/>
<pb n="KR3d0010_WYG_042-14a"/>
飲食不過菜羮糲飯而國家經費皆其所出故令汝知<lb/>
之凡一居處服用之間必念農之勞取之有制用之有<lb/>
節使之不苦於饑寒方盡為上之道若復加之横斂則<lb/>
民不勝其苦矣故為民上者不可不體下情<lb/>
又明太祖嘗幸鍾山自獨龍岡步至淳化門謂侍臣曰<lb/>
朕不歴田畝久適見田者冒烈暑而耕心惻然憫之不<lb/>
覺徒步至此<lb/>
　<lb/>
<pb n="KR3d0010_WYG_042-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷四十二<lb/>
</p>
<p>
</p>
  </div>
</body>
</text>
</TEI>
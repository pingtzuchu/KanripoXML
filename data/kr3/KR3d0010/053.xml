<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_053-1a"/>
　欽定四庫全書<lb/>
　欽定授時通考卷五十三<lb/>
　　勸課<lb/>
　　本朝重農<lb/>
　　　織圖目録<lb/>
　　　　浴蠶　　二眠　　三眠　大起<lb/>
　　　　捉績　　分箔　　採桑　上簇<lb/>
　　　　炙箔　　下簇　　擇繭　窖繭<lb/>
<pb n="KR3d0010_WYG_053-1b"/>
　　　　　練絲　蠶蛾　祀謝　緯　織　絡絲<lb/>
　　　　　經　　染色　攀花　剪帛　成衣<lb/>
　　　　織第一　浴蠶<lb/>
聖祖仁皇帝御製<lb/>
　豳風曾著授衣篇蠶事初興穀雨天更考公桑傳禮制<lb/>
　先宜浴種向晴川<lb/>
世宗憲皇帝御製<lb/>
　門多楊桞風溪漲桃花水村酒醖羊羔春閨浴蠶子纎<lb/>
<pb n="KR3d0010_WYG_053-2a"/>
　纎弄翠盆戢戢蠕香紙雪繭與冰絲婦功從此始<lb/>
高宗純皇帝御製恭和<lb/>
聖祖仁皇帝原韻<lb/>
　曾讀豳風七月篇遲遲日影麗光天新蠶未起先宜浴<lb/>
　盆滿明波人滿川<lb/>
　皇帝御製<lb/>
　衣裳始上古教織自西陵考禮婦功重浴蠶績事興化<lb/>
　生喜温暖澣濯避嚴凝盆漾柴灰水匀齊時可乗<lb/>
<pb n="KR3d0010_WYG_053-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-3b"/>
　　　織第二<lb/>
　　　　二眠<lb/>
聖祖仁皇帝御製<lb/>
　柔桑初剪緑參差陌上歸來日正遲村舍家家簾幕靜<lb/>
　春蠶新長再眠時<lb/>
世宗憲皇帝御製<lb/>
　百舌鳥初鳴再眠蠶在箔陌桑青已柔隄草緑猶弱正<lb/>
　宜旭日和惟恐春寒作媍忙兒不知棗栗頻啼索<lb/>
<pb n="KR3d0010_WYG_053-4a"/>
高宗純皇帝御製恭和<lb/>
聖祖仁皇帝原韻<lb/>
　女桑揺緑葉參差曉起人慵欲採遲雙燕入簾春晝靜<lb/>
　再眠恰是仲春時<lb/>
　皇帝御製<lb/>
　治室務精潔初生連蟻微布筐置槌架移箔捲簾幃頻<lb/>
　以柔桑飼毋勞纎手揮二眠須静待色變候無違<lb/>
<pb n="KR3d0010_WYG_053-5a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-5b"/>
　　　織第三<lb/>
　　　　三眠<lb/>
聖祖仁皇帝御製<lb/>
　紅女勤劬日載陽鳴鳩拂羽恰條桑只因三卧蠶將老<lb/>
　剪燭頻看夜未央<lb/>
世宗憲皇帝御製<lb/>
　春風拂簾櫳春露繁桑柘遶箔理三眠燒燈遶五夜大<lb/>
　姑席未安小姑梳未暇喔喔唱隣雞提筐邀比舍<lb/>
<pb n="KR3d0010_WYG_053-6a"/>
高宗純皇帝御製恭和<lb/>
聖祖仁皇帝原韻<lb/>
　淑景頻催喜載陽微行歩歩採條桑三眠三起新蠶老<lb/>
　篝火看時夜未央<lb/>
　皇帝御製<lb/>
　已近清和月黄花映箔初三眠宜少飼一罅不令疎晝<lb/>
　夜功無閒平匀葉有餘挑燈頻體驗勤視寸心舒<lb/>
<pb n="KR3d0010_WYG_053-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-7b"/>
　　　織第四<lb/>
　　　　大起<lb/>
聖祖仁皇帝御製<lb/>
　春深處處掩茅堂滿架吳蠶婦子忙料得今年收繭倍<lb/>
　氷絲雪縷可盈筐<lb/>
世宗憲皇帝御製<lb/>
　今春寒暖匀南陌條桑好箔上葉憂稀枝頭採戒早不<lb/>
　知春幾多但覺蠶欲老阿誰紅粉粧㝷芳踏堤草<lb/>
<pb n="KR3d0010_WYG_053-8a"/>
高宗純皇帝御製恭和<lb/>
聖祖仁皇帝原韻<lb/>
　春光荏苒去堂堂無那黄鶯一日忙箔上吳蠶方大起<lb/>
　氷絲色映緑筠筐<lb/>
　皇帝御製<lb/>
　倐度三眠序脱膚大起時足腸盈衆箔健食藴千絲心<lb/>
　已隨春老室湏向暖移桑乾飼無歇奚用露華滋<lb/>
<pb n="KR3d0010_WYG_053-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-9b"/>
　　　織第五<lb/>
　　　　捉績<lb/>
聖祖仁皇帝御製<lb/>
　連宵食葉正紛紛風雨聲喧隔戸聞喜見新蠶瑩似玉<lb/>
　燈前檢㸃最辛勤<lb/>
世宗憲皇帝御製<lb/>
　生熟乃有時老嫩莫紛糅恐煩姑與嫜服勞夜繼晝松<lb/>
　火發瓦盆星芒射階霤次第了架頭怱忙顧童幼<lb/>
<pb n="KR3d0010_WYG_053-10a"/>
高宗純皇帝御製恭和<lb/>
聖祖仁皇帝原韻<lb/>
　蠶筐髙下架頭紛食葉聲煩似雨聞捉績欣看光練練<lb/>
　一家婦女共辛勤<lb/>
　皇帝御製<lb/>
　欲老食偏健雨聲隔戸聞炙盆火湏熟捉績視宜勤減<lb/>
　飼絲將足依時箔欲分練光瑩似玉珍惜勿紛紜<lb/>
<pb n="KR3d0010_WYG_053-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-11b"/>
　　　織第六<lb/>
　　　　分箔<lb/>
聖祖仁皇帝御製<lb/>
　愛逢晴日映疎簾新緑如雲葉漸添天氣晴和蠶事廣<lb/>
　移筐分箔徧茅檐<lb/>
世宗憲皇帝御製<lb/>
　新燕掠風輕新蠶偕日長分箔天氣暄食葉雨聲響少<lb/>
　媍採林間倦歸歇陌上門前桑騷騷黄雲接青壤<lb/>
<pb n="KR3d0010_WYG_053-12a"/>
高宗純皇帝御製恭和<lb/>
聖祖仁皇帝原韻<lb/>
　柳絮飛時晝下簾柔桑蘩細食徐添却憑纎手為分箔<lb/>
　未暇朝餐日過檐<lb/>
　皇帝御製<lb/>
　春深益滋長薄箔遍分藏眠起驗無舛衆多虞有妨迴<lb/>
　環結萑葦高下置槃筐充楝皆排架頻年喜美穰<lb/>
<pb n="KR3d0010_WYG_053-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-13b"/>
　　　織第七<lb/>
　　　　採桑<lb/>
聖祖仁皇帝御製<lb/>
　桑田雨足葉蕃滋恰是春蠶大起時負莒攜筐紛笑語<lb/>
　戴鵀飛上最高枝<lb/>
世宗憲皇帝御製<lb/>
　清和天氣佳比戸採桑急瀼瀼零露繁冉冉緑隂濕髙<lb/>
　柯學猱升落葚教兒拾昨摘滿籠歸姑猶嗔不給<lb/>
<pb n="KR3d0010_WYG_053-14a"/>
高宗純皇帝御製恭和<lb/>
聖祖仁皇帝原韻<lb/>
　墻畔青條著雨滋繁隂初覆葉齊時春深八繭蠶争餧<lb/>
　稚子攜筐上緑枝<lb/>
　皇帝御製<lb/>
　採葉供蠶食季春碧滿林桑柔鋪有䕃絲老結無心筐<lb/>
　負條㣲折鈎輕幹未侵芳郊甘澤洽落葚小童尋<lb/>
<pb n="KR3d0010_WYG_053-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-15b"/>
　　　織第八<lb/>
　　　　上簇<lb/>
聖祖仁皇帝御製<lb/>
　頻執纎筐不厭疲久忘膏沐與調飢今朝士女歡顔色<lb/>
　看我氷蠶作繭時<lb/>
世宗憲皇帝御製<lb/>
　東隣催早耕西舍呼浸穀花殘蜀鳥啼春老吳蠶熟蚑<lb/>
　蚑鞠雪腰盈盈皤絲腹剪草架初齊女郎看上簇<lb/>
<pb n="KR3d0010_WYG_053-16a"/>
高宗純皇帝御製恭和<lb/>
聖祖仁皇帝原韻<lb/>
　覔樹㝷枝手足疲柔桑采采飼蠶飢今朝報道新抽繭<lb/>
　老幼羣欣上簇時<lb/>
　皇帝御製<lb/>
　絲腸欣旣足通體現晶瑩布箔必稠密編茅務穏平簇<lb/>
　登草匀揷網入繭徐成善育闗豐儉審宜貴致精<lb/>
<pb n="KR3d0010_WYG_053-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-17b"/>
　　　織第九<lb/>
　　　　炙箔<lb/>
聖祖仁皇帝御製<lb/>
　蠶性由來苦畏寒深垂簾幕夜將闌爐頭更爇松明火<lb/>
　老媪殷勤日探看<lb/>
世宗憲皇帝御製<lb/>
　温扇花信風寒醸麥秋雨葭簾張蠏舍松盆暖蠶戸香<lb/>
　生雪繭明光吐銀絲縷門忌少人蹤語燕喧衡宇<lb/>
<pb n="KR3d0010_WYG_053-18a"/>
高宗純皇帝御製恭和<lb/>
聖祖仁皇帝原韻<lb/>
　重簾不捲畏風寒猶爇松明向夜闌皚雪霏霏堆滿箔<lb/>
　殷勤弱女把燈看<lb/>
　皇帝御製<lb/>
　隂寒釀梅雨比戸下帷簾箔上繭将作爐頭炭漸添含<lb/>
　生緣避冷本性豈趨炎緩炙休過燥功宜晝夜兼<lb/>
<pb n="KR3d0010_WYG_053-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-19b"/>
　　　織第十<lb/>
　　　　下簇<lb/>
聖祖仁皇帝御製<lb/>
　自昔蠶繅重婦功曾聞獻繭在深宫披圖喜見纍纍滿<lb/>
　茅屋清光積雪同<lb/>
世宗憲皇帝御製<lb/>
　前月浴新蠶今日摘新繭浴蠶柳葉纎摘繭柳綿捲膏<lb/>
　沐曾未施風光覺潛轉隣曲慰勞來懽情一共展<lb/>
<pb n="KR3d0010_WYG_053-20a"/>
高宗純皇帝御製恭和<lb/>
聖祖仁皇帝原韻<lb/>
　獻繭由來重女功繪圖今見列璇宫<lb/>
聖人不為丹青美玉穀珠絲此意同<lb/>
　皇帝御製<lb/>
　鄰里欣相賀家家蠶事成匀圓雪光皎錯落玊輝瑩下<lb/>
　簇分多寡聚籠衡重輕用功常不懈始得萬絲盈<lb/>
<pb n="KR3d0010_WYG_053-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-21b"/>
　　　織第十一<lb/>
　　　　擇繭<lb/>
聖祖仁皇帝御製<lb/>
　氷繭方看作素紈重綿亦藉禦深寒就中自有因材法<lb/>
　揀取筐間次第觀<lb/>
世宗憲皇帝御製<lb/>
　傾筐香雪明擇繭檐日上大半作絲綸三分充綿纊囑<lb/>
　嫗理從容擇慣知瘠壯所慮梅雨過插秧趁溪漲<lb/>
<pb n="KR3d0010_WYG_053-22a"/>
高宗純皇帝御製恭和<lb/>
聖祖仁皇帝原韻<lb/>
　弱繭何時成綺紈拮据冀免一身寒八蠶獨蛹還須擇<lb/>
　几上分明取次觀<lb/>
　皇帝御製<lb/>
　衆繭湏精擇因材用不同化蛾作佳種排箔引凉風首<lb/>
　選織絍美次供綿絮充由來無棄物器使在虚衷<lb/>
<pb n="KR3d0010_WYG_053-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-23b"/>
　　　織第十二<lb/>
　　　　窖繭<lb/>
聖祖仁皇帝御製<lb/>
　一年蠶事已成功歴數從前屬女紅聞說及時還窖繭<lb/>
　荷鋤又在緑隂中<lb/>
世宗憲皇帝御製<lb/>
　挽袖解長裙香汗濕紅頰農事委良人蠶功獨在妾層<lb/>
　層下簇完勞勞窖繭接作苦感天公氷雪滿箱篋<lb/>
<pb n="KR3d0010_WYG_053-24a"/>
高宗純皇帝御製㳟和<lb/>
聖祖仁皇帝原韻<lb/>
　春日遲遲執婦功何心愛戀牡丹紅繭成好向村頭窖<lb/>
　荷插攜兒緑蔭中<lb/>
　皇帝御製<lb/>
　藏繭置深甕沿堤荷揷從布桐看曡曡鋪簣襯重重窖<lb/>
　地鹽微摻理原泥密封出繰待七日潤澤倍鮮穠<lb/>
<pb n="KR3d0010_WYG_053-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-25b"/>
　　　織第十三<lb/>
　　　　練絲<lb/>
聖祖仁皇帝御製<lb/>
　炊煙處處繞柴籬翠釡香生煮繭時無限經綸從此出<lb/>
　盆頭喜色動雙眉<lb/>
世宗憲皇帝御製<lb/>
　煙流矮屋青水汲前溪潔掉車若捲風暎釡如翻雪絲<lb/>
　頭入手長左右旋轉忙軋軋聽交響行人聞繭香<lb/>
<pb n="KR3d0010_WYG_053-26a"/>
高宗純皇帝御製恭和<lb/>
聖祖仁皇帝原韻<lb/>
　煑繭吹煙颺短籬絲腸纍纍練成時探湯試展纎纎手<lb/>
　那聽枝頭叫畫眉<lb/>
　皇帝御製<lb/>
　離坎功相濟經綸展藴藏瑩瑩翻釡燦軋軋轉車忙撥<lb/>
　緒箸抽繭繅絲手探湯工夫漸成熟隔牖挹清香<lb/>
<pb n="KR3d0010_WYG_053-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-27b"/>
　　　織第十四<lb/>
　　　　蠶蛾<lb/>
聖祖仁皇帝御製<lb/>
　蛾兒布子如金粟水際分飛任所之莫令繭絲遺利盡<lb/>
　來年留作授衣資<lb/>
世宗憲皇帝御製<lb/>
　隣始通往來暫時解忙促出繭影翩翩翅光膩粉沃秧<lb/>
　苗已抽青桑葉再見緑送蛾須水邊流傳笑農俗<lb/>
<pb n="KR3d0010_WYG_053-28a"/>
高宗純皇帝御製恭和<lb/>
聖祖仁皇帝原韻<lb/>
　蠶蛾絲淨方生子送向溪頭任所之更願明春歸舍早<lb/>
　今年已是去年資<lb/>
　皇帝御製<lb/>
　揀擇作新種槌箱紙四圍子生勤覆養蛾化任分飛蕩<lb/>
　漾隨楊陌翩翻傍葦磯如山復如粟珍䕶待春歸<lb/>
<pb n="KR3d0010_WYG_053-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-29b"/>
　　　織第十五<lb/>
　　　　祀謝<lb/>
聖祖仁皇帝御製<lb/>
　勞勞拜簇祭神桑喜得絲成願已償自是西陵功德盛<lb/>
　萬年衣被澤無疆<lb/>
世宗憲皇帝御製<lb/>
　豐祀報先蠶灑庭佇來格釃酒注罇罍獻絲當圭璧堂<lb/>
　下趨妻孥堂上拜主伯神惠乞來年盈箱賜倍獲<lb/>
<pb n="KR3d0010_WYG_053-30a"/>
高宗純皇帝御製恭和<lb/>
聖祖仁皇帝原韻<lb/>
　年年勞苦事耕桑及早還將租税償今日蠶成䖍祀謝<lb/>
　西陵功德戴無疆<lb/>
　皇帝御製<lb/>
　蠶成申報祀䖍謝望豐穰天駟輝騰逈西陵澤衍長香<lb/>
　昇陳滿几絲獻祝盈箱衣被免寒凍抒誠遍里鄉<lb/>
<pb n="KR3d0010_WYG_053-31a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-31b"/>
　　　織第十六<lb/>
　　　　緯<lb/>
聖祖仁皇帝御製<lb/>
　緑隂掩映野人家每到蠶時静不譁一自夏初成繭後<lb/>
　籬邊新聽響繅車<lb/>
世宗憲皇帝御製<lb/>
　盈盈緯車婦荆布事素樸絲絲理到頭的的出新濯心<lb/>
　忙不遑食腕倦何曾覺忽聽歸鴉啼斜陽掛屋角<lb/>
<pb n="KR3d0010_WYG_053-32a"/>
高宗純皇帝御製恭和<lb/>
聖祖仁皇帝原韻<lb/>
　蠶繅輪捲遍千家午静人慵鳥語譁浸緯欣看供織作<lb/>
　阿香軋軋轉雷車<lb/>
　皇帝御製<lb/>
　横絲互旋轉紡績用功初錢眼貫成緒繅星引就車周<lb/>
　迴繳樞速圍繞度筒徐次第法精細從兹杼柚舒<lb/>
<pb n="KR3d0010_WYG_053-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-33b"/>
　　　織第十七<lb/>
　　　　織<lb/>
聖祖仁皇帝御製<lb/>
　從來蠶績女功多當念勤劬惜綺羅織婦絲絲經手做<lb/>
　夜寒猶自未停梭<lb/>
世宗憲皇帝御製<lb/>
　一梭復一梭頻擲青燈側豔豔機上花朶朶手中織嬌<lb/>
　女眠齁齁秋蟲語唧唧檐頭月漸髙紙忩明曉色<lb/>
<pb n="KR3d0010_WYG_053-34a"/>
高宗純皇帝御製恭和<lb/>
聖祖仁皇帝原韻<lb/>
　織女工夫午夜多莫將容易著絲羅銀蘭照處方成寸<lb/>
　已自循環擲萬梭<lb/>
　皇帝御製<lb/>
　作帛織機始宵燈照戸阿堅持寸心靜不覺萬絲多綜<lb/>
　躡難停杼縱横頻擲梭七襄紀小雅光彩燭星河<lb/>
<pb n="KR3d0010_WYG_053-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-35b"/>
　　　織第十八<lb/>
　　　　絡絲<lb/>
聖祖仁皇帝御製<lb/>
　無衣卒歳早關情寒氣催人蟋蟀聲茅屋疎籬秋夜永<lb/>
　短檠相對絡絲成<lb/>
世宗憲皇帝御製<lb/>
　紅女亦頗勞凄然當戸歎燈昏絡素絲籰重困柔腕纎<lb/>
　纎鬢影寒沈沈夜氣半妾心不敢忙心忙絲緒亂<lb/>
<pb n="KR3d0010_WYG_053-36a"/>
高宗純皇帝御製恭和<lb/>
聖祖仁皇帝原韻<lb/>
　秋惹深閨無限情可堪蟋蟀送寒聲玉關萬里征夫遠<lb/>
　惆悵新絲絡不成<lb/>
　皇帝御製<lb/>
　繳軖<hi>音劻</hi>繼張柅絲縷勿縈紆牽引絡於籰貫穿度自莩<lb/>
　挑燈宵正永轉軸腕忘劬力作休言倦計功課小姑<lb/>
<pb n="KR3d0010_WYG_053-37a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-37b"/>
　　　織第十九<lb/>
　　　　經<lb/>
聖祖仁皇帝御製<lb/>
　織絍精勤有季蘭牽絲分理織羅紈鳴機來往桑林裏<lb/>
　已作吳綃匹練看<lb/>
世宗憲皇帝御製<lb/>
　昨為籰上絲今作軸中經均匀細分理珍重相叮嚀君<lb/>
　看千萬縷始成丈尺絹城市紈袴兒辛苦何嘗見<lb/>
<pb n="KR3d0010_WYG_053-38a"/>
高宗純皇帝御製恭和<lb/>
聖祖仁皇帝原韻<lb/>
　砌下風飄待女蘭新絲經理欲成紈安排頭緒分長短<lb/>
　約伴同來仔細看<lb/>
　皇帝御製<lb/>
　層層排絡籰上架徃來牽衆縷有條貫一心善斡旋鳴<lb/>
　機得頭緒運軸自綿延綸綍應加愼如絲勿妄宣<lb/>
<pb n="KR3d0010_WYG_053-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-39b"/>
　　　織第二十<lb/>
　　　　染色<lb/>
聖祖仁皇帝御製<lb/>
　凝膏比潔絡新絲傳得新方色陸離一代文明資賁飾<lb/>
　須教五采備彰施<lb/>
世宗憲皇帝御製<lb/>
　深淺練縓纁蒼黄運巧智把絲曬柴荆臨風含綺思煥<lb/>
　然五色紛爛若雲霞熾好語付機工金梭織錦字<lb/>
<pb n="KR3d0010_WYG_053-40a"/>
高宗純皇御製恭和<lb/>
聖祖仁皇帝原韻<lb/>
　經緯功成尚染絲晴光萬縷燦離離天工奪處關人巧<lb/>
　棚上還看五色施<lb/>
　皇帝御製<lb/>
　絲成皆潔白染練焕縑緗璀璨萬條理陸離五采彰雲<lb/>
　霞昭賁飾黼黻佐文章朱綠元黄備含輝咸質良<lb/>
<pb n="KR3d0010_WYG_053-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-41b"/>
　　　織第二十一<lb/>
　　　　攀花<lb/>
聖祖仁皇帝御製<lb/>
　巧樣爭傳濯錦紋堪憐織女最殷勤雲章霞綵娛人意<lb/>
　自著㝷常縞布裙<lb/>
世宗憲皇帝御製<lb/>
　織絹當織長挽花要挽雙緒繁勞玉腕梭冷燼銀缸新<lb/>
　樣勝吳綾斜文賽蜀錦成匹落誰家詎忍裁衾枕<lb/>
<pb n="KR3d0010_WYG_053-42a"/>
高宗純皇帝御製恭和<lb/>
聖祖仁皇帝原韻<lb/>
　簇簇堆成錦繡紋攀花鬭巧最精勤堪憐織女深秋裏<lb/>
　纔著新縫素布裙<lb/>
　皇帝御製<lb/>
　巧擅女工首雲章繪素綈緯經合樞紐心手應髙低運<lb/>
　掌絲無舛擲梭花漸提織成由意匠何處覓端倪<lb/>
<pb n="KR3d0010_WYG_053-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-43b"/>
　　　織第二十二<lb/>
　　　　剪帛<lb/>
聖祖仁皇帝御製<lb/>
　手把齊紈氷雪清秋衣欲製重含情逡廵莫漫施刀尺<lb/>
　萬縷千絲織得成<lb/>
世宗憲皇帝御製<lb/>
　千絲復萬絲成帛良非偶握尺重含情欲剪頻低首紅<lb/>
　分的的桃青擘柔柔柳但免舅姑寒妾單亦何醜<lb/>
<pb n="KR3d0010_WYG_053-44a"/>
高宗純皇帝御製恭和<lb/>
聖祖仁皇帝原韻<lb/>
　溪尾如藍秋水清裁衣寄逺重闗情金刀欲下躊躇意<lb/>
　絲縷皆從素手成<lb/>
　皇帝御製<lb/>
　帛成良不易欲剪復低徊珍惜勞心製奚容信手裁乍<lb/>
　看千縷合倐見百花開尺寸休輕棄都從辛苦來<lb/>
<pb n="KR3d0010_WYG_053-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-45b"/>
　　　織第二十三<lb/>
　　　　成衣<lb/>
聖祖仁皇帝御製<lb/>
　已成束帛又縫紉始得衣裳可庇身自昔宫庭多澣濯<lb/>
　總憐蠶織重勞人<lb/>
世宗憲皇帝御製<lb/>
　九月届授衣縫紉難容緩戔戔逐剪裁楚楚稱長短刀<lb/>
　尺迎風寒𤣥黄委雲滿帝力併天時農蠶慰飽暖<lb/>
<pb n="KR3d0010_WYG_053-46a"/>
高宗純皇帝御製恭和<lb/>
聖祖仁皇帝原韻<lb/>
　戔戔束帛費縫紉只為祁寒事切身<lb/>
聖主憂勤圖畫裏宵衣永庇萬方人<lb/>
　皇帝御製<lb/>
　已届授衣候成裳庶庇身剪裁度修短鍼綫細縫紉無<lb/>
　褐憐昏墊忍飢厪苦貧農桑郅治本題繪憫黎民<lb/>
<pb n="KR3d0010_WYG_053-47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_053-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷五十三<lb/>
</p>
<p>
</p>
  </div>
</body>
</text>
</TEI>
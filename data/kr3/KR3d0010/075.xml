<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_075-1a"/>
欽定四庫全書<lb/>
欽定授時通考卷七十五<lb/>
　　蠶事<lb/>
　　　繰絲<lb/>
淮南子繭之性為絲然非得工女煮以熱湯而抽其統<lb/>
紀則不能成絲<lb/>
農書藏繭甕中七日之後出而繰之頻頻換木即絲明<lb/>
快隨以火焙乾即不黯斁而色鮮潔也<lb/>
<pb n="KR3d0010_WYG_075-1b"/>
蠶書常令煮繭之鼎湯如蟹眼必以筯其緒附於先引<lb/>
謂之餵頭毋過三絲則絲麤不及則脆其審舉之凡絲<lb/>
自鼎道錢眼升於鏁星星應車動以過添梯乃至于車<lb/>
錢眼為版長過鼎面廣三寸厚九黍中其厚插大錢一<lb/>
出其端横之鼎耳後鎮以石緒總錢眼而上之謂之錢<lb/>
眼鏁星為三蘆管管長四寸樞以圓木建兩竹夾鼎耳<lb/>
縛樞於竹中管之轉以車下直錢眼謂之鏁星車之左<lb/>
端置環繩其前尺有五寸當車牀左足之上建柄長寸<lb/>
<pb n="KR3d0010_WYG_075-2a"/>
有半匼柄為鼓鼓生其寅以受環繩繩應車運如環無<lb/>
端鼓因以旋鼔上為魚魚半出鼓其出之中建柄半寸<lb/>
上承添梯添梯者二尺五寸片竹也其上揉竹為鈎以<lb/>
防絲竅左端以應柄對鼔為耳方其穿以閑添梯故車<lb/>
運以牽環繩繩簇鼔鼔以舞魚魚振添梯故絲不過偏<lb/>
而制車如轆轤必活其兩輻以利脫絲<lb/>
士農必用繰絲之訣惟在細圎匀𦂳無使褊慢節核麤<lb/>
惡不匀熱釡釡要大置於竈上釡上大盆甑接口添水<lb/>
<pb n="KR3d0010_WYG_075-2b"/>
至甑中八分滿甑中用一板攔斷可容二人對繰也繭<lb/>
少者止可用一小甑水須熱宜旋旋下繭泠盆盆要大<lb/>
先泥其外用時添水八九分釡要小用突竈半破甎坏<lb/>
圓壘一遭中空其髙比繰絲人身一半其圎徑相盆之<lb/>
大小當中壘一小臺坐串盆于小臺上其盆要比圎壘<lb/>
髙一唇靠圓壘安打絲頭小釡竈比圓壘低一半揜火<lb/>
透圎壘<hi>竈後火煙過處名揜火</hi>與揜火相對圓壘匝近上開煙突<lb/>
口做一卧突長七八尺以上先於安突一面壘一臺比<lb/>
<pb n="KR3d0010_WYG_075-3a"/>
突口微低又相去七八尺外安一臺髙五尺用長一丈<lb/>
椽二條斜磴在二臺上二椽相去濶一甎坏許用甎坏<lb/>
泥成一卧突如二椽上平鋪甎坏一層兩邊側立上復<lb/>
平葢泥了便成一卧突也須與竈口相背謂如竈口向<lb/>
南突口向北是也繰盆居中火衝盆底與盆下臺煙焰<lb/>
遶盆過煙出卧突中故得盆水常溫又匀也又得煙火<lb/>
與繰盆相逺繰絲人不為煙火所逼故得安詳也<lb/>
又熱釡可繰麤絲單繳者雙繳亦可但不如泠盆所繰<lb/>
<pb n="KR3d0010_WYG_075-3b"/>
者潔淨光明也泠盆可繰全繳細絲中等繭可繰雙繳<lb/>
比熱釡者有精神而又堅韌雖日泠盆亦是大溫也<lb/>
又軖車牀髙與盆齊軸長二尺中徑四寸兩頭三寸或<lb/>
四角或六角臂通長一尺五寸須脚踏又繰車竹筒宜<lb/>
細鐵條子串筒兩椿子亦須鐵也<lb/>
又打絲頭用一人小釡内添水九分滿竈下燃麤乾柴<lb/>
候水大熱下繭于熱水内用筯輕剔撥令繭滚轉盪匀<lb/>
挑惹起囊頭手捻住於水面上輕提掇數度復提起其<lb/>
<pb n="KR3d0010_WYG_075-4a"/>
囊頭下即是清絲摘去囊頭一手撮捻清絲一手用漏<lb/>
杓綽繭欵送入温水盆内將清絲掛在盆外邊絲老翁<lb/>
上<hi>盆邊釘挿一橛子名絲老翁</hi>
又繰絲用一人将絲老翁上清絲約十五絲之上總為<lb/>
一處穿過錢眼繳過䈏頭蛾眉杖子上兩繳杖子下兩<lb/>
繳掛於軖上又取絲老翁上清絲如前掛於軖上右脚<lb/>
踏軖右轉長切照覷撥掠兩絲窩于内有繭絲先盡蛹<lb/>
子沉了者繭絲斷了繭浮出絲窩者其絲窩減小即取<lb/>
<pb n="KR3d0010_WYG_075-4b"/>
清絲約量添加務要兩絲窩大小長均<lb/>
　黄省曾曰繰之不可及也淹而甕之泥之每大缸用<lb/>
　鹽四兩荷葉包之於缸甕之口又塞實荷葉至七日<lb/>
　而蛾死泥之也仍數視之有少罅則蛾生凡拈絲綿<lb/>
　之線一分銀是拈一兩其為綿也蛾口為最上岸次<lb/>
　之黄繭又次也繭衣者最下蛾口者出蛾之繭也上<lb/>
　岸者繰湯無緒撈而出者也繭衣繭外之蒙茸蠶初<lb/>
　作繭而營者也<lb/>
<pb n="KR3d0010_WYG_075-5a"/>
農政全書愚意繰絲要作連冷盆釜俱改用砂鍋或銅<lb/>
鍋比鐵釜絲必光亮以一鍋專煮湯供絲頭釜二具串<lb/>
盆二具繰車二乘五人共作一鍋二釜共一竈門火烟<lb/>
入於卧突以熱串盆一人執爨以供二釜二盆之水為<lb/>
溝以瀉之為門以啟閉之二人直釜專打絲頭二人直<lb/>
盆主繰即五人一竈可操繭三十斤勝於二人一車一<lb/>
竈繰絲十斤也是五人當六人之功一竈當三繰之薪<lb/>
矣<lb/>
<pb n="KR3d0010_WYG_075-6a"/>
</p>
<p>
<pb n="KR3d0010_WYG_075-7a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_075-7b"/>
　　繅車圖説<lb/>
繅車繅絲自鼎靣引絲以貫錢眼升繅於星星應車動<lb/>
以過添梯乃至於軖方成繅車秦觀蠶書載繅車之制<lb/>
今呼車為軖軖必以牀以承軖軸軸之一端以鐵為裊<lb/>
掉復用曲木擐作活軸右足踏動軖即隨轉自下引絲<lb/>
上軖總名曰繅車<lb/>
<pb n="KR3d0010_WYG_075-8a"/>
</p>
<p>
<pb n="KR3d0010_WYG_075-9a"/>
　　熱釡圖説<lb/>
繰絲自鼎面引絲直錢眼此繰絲必用鼎也今農家象<lb/>
其深大以盤甑按釡亦可代鼎故農桑直説云釡要大<lb/>
置於竈上釡上大盤甑接口添水至甑中八分滿可容<lb/>
兩人對繅水須常熱宜旋旋下繭繰之多則煮損凡繭<lb/>
多者宜用此釡以趨速效<lb/>
<pb n="KR3d0010_WYG_075-10a"/>
　　泠盆圖説<lb/>
泠盆用溫水南北各有所宜通訣云南州誇泠盆泠盆<lb/>
繳絲何輕匀北俗尚熱釡熱釡絲圓儘多緒即今南北<lb/>
均所長熱釡泠盆俱此軖軖頭轉機須足踏錢眼添梯<lb/>
絲度滑非絃非管聲咿<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>村北村南響相答<lb/>
<pb n="KR3d0010_WYG_075-11a"/>
　　織染<lb/>
書經禹貢荆州厥篚𤣥纁<lb/>
　蔡傳周禮染纁𤣥纁絳色幣也<lb/>
　大全鄭氏曰染纁者三入而成又再染以黒則為緅<lb/>
　又再染以黑則為緇𤣥色在緅緇之間其六入者是<lb/>
　染𤣥纁之法也此州染𤣥纁善故貢之<lb/>
徐州厥篚𤣥纎縞<lb/>
　蔡傳𤣥赤黑色幣也纎縞皆繒也禮曰及期而大祥<lb/>
<pb n="KR3d0010_WYG_075-11b"/>
　素縞麻衣中月而禫禫而纎記曰有虞氏縞衣而養<lb/>
　老則知纎縞皆繒之名也曽氏曰𤣥赤而有黒色以<lb/>
　之為衮所以祭也以之為端所以齊也以之為冠以<lb/>
　為首服也黑經白緯曰纎纖也縞也皆去㐫即吉之<lb/>
　服也<lb/>
禮記月令蠶事既登分繭稱絲效功以共郊廟之服毋<lb/>
有敢惰<lb/>
　注登成也分繭分布于衆婦之繅者稱絲效功以多<lb/>
<pb n="KR3d0010_WYG_075-12a"/>
　寡為功之上下<lb/>
又季夏之月命婦官染采黼黻文章必以法故無或差<lb/>
貸黑黄倉赤莫不質良毋敢詐偽以給郊廟祭祀之服<lb/>
以為旗章以别貴賤等級之度<lb/>
　疏于此月之時命掌婦功之官染此五色之采白與<lb/>
　黑謂之黼黑與青謂之黻青與赤謂之文赤與白謂<lb/>
　之章染此等之物必以舊法故事無得有參差貸變<lb/>
　必以此月染之者以其盛暑濕染帛為宜也<lb/>
<pb n="KR3d0010_WYG_075-12b"/>
周禮天官太宰之職以九職任萬民七曰嬪婦化治絲<lb/>
枲<lb/>
　注謂國中婦人有徳行者變化絲枲以為布帛之等<lb/>
　也<lb/>
又染人掌染絲帛凡染春暴練夏纁𤣥秋染夏冬獻功<lb/>
　注暴練練其素而暴之纁謂絳也夏大也秋乃大染<lb/>
又冬官㡛氏湅帛以欄為灰渥淳其帛實諸澤器淫之<lb/>
以蜃清其灰而盝之而揮之而沃之而盝之而塗之而<lb/>
<pb n="KR3d0010_WYG_075-13a"/>
宿之明日沃而盝之晝暴諸日夜宿諸井七日七夜是<lb/>
謂水涷<lb/>
　注沃以欄木之灰漸釋其帛也澤器謂滑澤之器蜃<lb/>
　蛤也淫薄粉之令帛白清澄也於灰澄而出盝晞之<lb/>
　晞而揮去其蜃更渥淳之朝更沃至夕盝之又更沃<lb/>
　至旦盝之亦七日如漚絲也<lb/>
漢書食貨志冬民既入婦人同巷相從夜績女工一月<lb/>
得四十五日必相從者所以省費燎火同巧拙而合習<lb/>
<pb n="KR3d0010_WYG_075-13b"/>
俗也<lb/>
隋書地理志豫章之俗頗同吴中一年蠶四五熟勤于<lb/>
紡績亦有夜浣紗而旦成布者俗呼鷄鳴布<lb/>
管子女貢織帛<lb/>
又女有常事一女不織民有為之寒者<lb/>
又善為國者使女勤于纖微而織歸于府<lb/>
又一女不織民或為之寒故事再其本則無賣其子者<lb/>
事三其本則衣食足事四其本則正籍給事五其本則<lb/>
<pb n="KR3d0010_WYG_075-14a"/>
逺近通死得藏<lb/>
墨子染于蒼則蒼染于黄則黄五入則為五色不可不<lb/>
慎<lb/>
又婦人夙興夜寐紡績織紝此其分事也<lb/>
淮南子黼黻之美在于杼軸<lb/>
齊民要術六月命女工織縑練可燒灰染青紺雜色<lb/>
又四月繭既入簇趨繰刮線具機杼敬經絡<lb/>
　崔寔曰八月擘絲治絮製新浣故及韋履賤好預買<lb/>
<pb n="KR3d0010_WYG_075-14b"/>
　以備冬寒<lb/>
又八月涼風戒寒趣練縑帛染綵色<lb/>
農桑通訣織紝婦人所親之事傳曰一女不織民有寒<lb/>
者古謂庶士以下各衣其夫秋而賦事烝而獻功愆則<lb/>
有辟是也凡紡絡經緯之有數梭𣙜機杼之有法雖一<lb/>
絲之緒一綜之交各有倫叙皆須積勤而得累工而至<lb/>
日夜精思不致差悮絲絲可成幅疋如閨閫之屬務之<lb/>
不惟防閑驕逸又使知其被服之所自不敢易也<lb/>
<pb n="KR3d0010_WYG_075-15a"/>
</p>
<p>
<pb n="KR3d0010_WYG_075-16a"/>
　　絲籰圖説<lb/>
絲籰絡絲具也方言曰援兗豫河濟之間又謂之轅説<lb/>
文曰籰収絲者也或作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>從角間今字從竹又從矍竹<lb/>
器從人持之矍矍然此籰之義也然必竅貫以軸乃適<lb/>
於用為理絲之先具也<lb/>
<pb n="KR3d0010_WYG_075-17a"/>
　　絡車圖説<lb/>
絡車方言曰河濟之間絡謂之給説文曰車樹為柅易<lb/>
姤曰繫于金柅通俗文曰張絲曰柅葢以脱軖之絲張<lb/>
于柅上上作懸鉤引致緒端逗于車上其車之制必以<lb/>
細軸穿籰措于車座兩柱之間人既繩牽軸動則籰隨<lb/>
軸轉絲乃上籰此北方絡絲車也南人但習掉籰取絲<lb/>
終不若絡車安且速也<lb/>
<pb n="KR3d0010_WYG_075-18a"/>
　　經架圖説<lb/>
經架牽絲具也先排絲籰于下上架横竹列環以引衆<lb/>
緒總于架前經<graphic n="KR1097" url="https://raw.githubusercontent.com/kanripo/KR-Gaiji/master/images/KR1097.png" mimeType="image/png"/>一人往來挽而歸之紖軸然後授之<lb/>
機杼<lb/>
<pb n="KR3d0010_WYG_075-19a"/>
　　緯車圖説<lb/>
緯車方言曰趙魏之間謂之厯鹿車東齊海岱之間謂<lb/>
之道執今又謂繀車通俗文曰織纖謂之繀受緯曰莩<lb/>
其樹上立柱置輪輪之上近以鉄條中貫細筒乃周輪<lb/>
與筒繚環繩右手掉綸則筒隨輪轉左手引絲上筒遂<lb/>
成絲繀以充織緯<lb/>
<pb n="KR3d0010_WYG_075-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_075-20b"/>
　　織機圖説<lb/>
織機織絲具也按黄帝元妃西陵氏曰儽祖始勤蠶事<lb/>
月大火而浴種夫人副禕而躬桑乃獻繭絲遂稱織紝<lb/>
之功因之廣織以給郊廟之服見路史傅子曰舊機五<lb/>
十綜者五十躡六十綜者六十躡馬生者天下之名巧<lb/>
也患其遺日喪功乃易以十二躡今紅女繒惟用二躡<lb/>
又為簡要凡人之衣被于身者皆其所自出也<lb/>
<pb n="KR3d0010_WYG_075-21a"/>
</p>
<p>
<pb n="KR3d0010_WYG_075-22a"/>
　　梭圖説<lb/>
梭通俗文曰織具也所以行緯之莎<lb/>
<pb n="KR3d0010_WYG_075-23a"/>
　　砧杵圖説<lb/>
砧杵𢷬練具也東宫舊事曰太子納妃有石砧一枚又<lb/>
𢷬衣杵十荆州記曰秭歸縣有屈原宅女嬃廟𢷬衣石<lb/>
葢古之女子對立各執一杵上下𢷬練于砧其丁東之<lb/>
聲互相應答合亦作臥杵對坐𢷬之又便且速易成帛<lb/>
也<lb/>
<pb n="KR3d0010_WYG_075-24a"/>
　　絮車圖說<lb/>
絮車構木作架上控鈎繩滑車下置煮繭湯甕絮者掣<lb/>
繩上轉下滑徹甕内鈎繭出沒灰湯漸成絮段莊子所<lb/>
謂洴澼絖者古者纊絮綿一也今以精者為綿麤者為<lb/>
絮因蠶家退繭造絮故有此車煮之法常民藉以禦寒<lb/>
次于綿也彼有搗繭為胎謂之牽縭者較之車煮工拙<lb/>
懸絶矣<lb/>
　<lb/>
<pb n="KR3d0010_WYG_075-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷七十五<lb/>
</p>
<p>
</p>
  </div>
</body>
</text>
</TEI>
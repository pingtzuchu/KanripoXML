<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_060-1a"/>
欽定四庫全書<lb/>
欽定授時通考卷六十<lb/>
　農餘<lb/>
　　蔬二<lb/>
　　　山藥<lb/>
　　　芋<hi>香芋</hi>　<hi>土芋/</hi>　<hi>甘露子</hi>
　　　甘藷<lb/>
　　　蘿蔔<hi>水蘿蔔</hi>　<hi>胡蘿蔔</hi>
<pb n="KR3d0010_WYG_060-1b"/>
　　　萵苣<hi>生菜</hi>
　　　蓴<lb/>
　　　芹<hi>紫芹</hi>
　　　蘆<lb/>
<pb n="KR3d0010_WYG_060-2a"/>
</p>
<p>
<pb n="KR3d0010_WYG_060-3a"/>
　　山藥<lb/>
山藥原名薯蕷<hi>負暄雜録云山藥本名薯蕷避唐代宗諱改名薯藥宋英宗名曙改名山藥</hi>
一名山藷一名土藷一名玉延<hi>廣雅云玉延署預也吳普云齊楚名玉延</hi>一<lb/>
名修脆一名藷藇一名山芋一名藷薯一名兒草江閩<lb/>
人單呼為藷處處有之南京者最大而美蜀道尤良入<lb/>
藥以懷慶者為佳春間生苗蔓延莖紫青有三尖似白<lb/>
牽牛葉更厚而光澤五六月開細花成穟淡紅色大類<lb/>
棗花秋生實於葉間青黄八月熟落根下外薄皮土黄<lb/>
<pb n="KR3d0010_WYG_060-3b"/>
色狀似雷丸大小不一肉白色煮食甘滑與根同冬春<lb/>
採根皮亦土黄色薄而有毛其肉白色者為上青黑者<lb/>
不堪用南中有一種生山中者根細如指極𦂳實刮磨<lb/>
入湯煮之作塊味更佳食之尤益人江湖閩中一種根<lb/>
如薑芋而皮紫大者切數片去皮煎煮俱美但性冷於<lb/>
北地者彼土人呼為藷入藥以野生者為勝性甘溫平<lb/>
無毒鎮心安神魂魄止腰痛治虚羸健脾胃益腎氣止<lb/>
洩痢化痰涎乆服耳目聰眀輕身不老<lb/>
<pb n="KR3d0010_WYG_060-4a"/>
羣芳譜種植春社日取宿根多毛有白瘤者竹刀截作<lb/>
二寸長塊先將地開作二尺寛溝深三四尺長短任意<lb/>
先填亂糞柴一半上實以土將截斷山藥竪埋於中上<lb/>
仍以糞土覆與溝平時澆灌之苗生以竹或樹枝架作<lb/>
楥高三四尺當年可食三四年者根大尤美夏月宜頻<lb/>
澆最宜肥地每年易人而種宜牛糞麻籸忌人糞<lb/>
<pb n="KR3d0010_WYG_060-5a"/>
　　芋<lb/>
芋一名土芝一名蹲鴟<hi>史記注云芋頭形類鴟鳥之蹲</hi>一名莒在在有<lb/>
之蜀漢為最京洛者差圓小葉如荷長而不圓莖微紫<lb/>
乾之亦中食根白亦有紫者南方之芋子大如斗旁生<lb/>
子甚多皮上有微毛如鱗次裹之拔之則連茹而起味<lb/>
甘蒸煮任意濕紙包火煨過熟乘熱噉之則鬆而膩益<lb/>
氣充饑亦可為羮臛廣志所載有君子芋<hi>大如斗魁</hi>淡<hi>原作談誤</hi>
善芋<hi>魁大如瓶少子葉如繖盖紺色而紫莖其長丈餘易熟長味是芋之最善者</hi>百果芋<hi>魁大</hi>
<pb n="KR3d0010_WYG_060-5b"/>
<hi>子繁畆收百斛</hi>雞子芋<hi>色/黄</hi>車轂芋鉅<hi>一作/銀</hi>子芋旁<hi>原作勞誤</hi>巨芋青<lb/>
浥芋四種皆多子可乾腊亦可藏至夏皆種之美者長<lb/>
味芋<hi>味長莖亦可食</hi>九面芋<hi>大而/不美</hi>青芋曹芋<hi>一作/素芋</hi>象芋<hi>一作象空芋大</hi>
<hi>而弱使人易饑</hi>皆不可食又有蔓芋<hi>緑枝生大者/如二三升</hi>博士芋<hi>出新鄭蔓</hi>
<hi>生而根如鵞鴨蛋</hi>百子芋<hi>出葉俞縣有/魁芋無旁子</hi>酉陽雜俎有天芋<hi>生終南山</hi>
<hi>中葉如荷而厚</hi>雀芋<hi>狀如雀頭置乾地反濕置濕地反乾飛鳥觸之墮走獸遇之僵</hi>益部方物<lb/>
畧記有赤鸇芋<hi>俗號赤鸇頭芋形長而圓但子不繁衍味最美</hi>蠻芋<hi>味亦美其形則圎子</hi>
<hi>繁衍人多蒔之</hi>搏果芋<hi>品最下搏接也言可接果山中人多食之</hi>爾雅翼云芋之大<lb/>
<pb n="KR3d0010_WYG_060-6a"/>
者前漢謂之芋魁後漢書謂之芋渠本草芋種雖多有<lb/>
水旱二種旱芋山地可種水芋水田蒔之葉皆相似但<lb/>
水芋味勝莖亦可食芋不開花時或七八月間有開者<lb/>
抽莖生色黃花旁有一長蕚護之如半邊蓮花之狀味<lb/>
平除煩止渴可以療饑可以備荒小兒戒食滯胃氣難<lb/>
尅化有風疾服風藥者最忌多致殺人備荒論曰蝗之<lb/>
所至凡草木葉無有遺者獨不食芋桑與水菱芡宜廣<lb/>
種之<lb/>
<pb n="KR3d0010_WYG_060-6b"/>
史記貨殖傳蜀卓氏之先趙人也秦破趙遷卓氏曰吾<lb/>
聞岷山之下沃野下有蹲鴟至死不饑乃求逺遷致之<lb/>
臨卭<lb/>
晉書李雄載記雄尅成都軍饑甚乃率衆就穀於郪掘<lb/>
野芋而食之<lb/>
茅堂閒詁閤皁山一寺僧専力種芋嵗收極多杵之如<lb/>
泥造壍為牆後遇大饑獨此寺四十餘僧食芋壍以度<lb/>
凶嵗<lb/>
<pb n="KR3d0010_WYG_060-7a"/>
氾勝之書種芋區方深皆三尺取豆萁内區中足踐之<lb/>
厚尺五寸取區上濕土與糞和之内區中萁上令厚尺<lb/>
二寸以水澆之足踐令保澤取五芋子置四角及中央<lb/>
足踐之旱數澆之萁爛芋生子皆長三尺一區收三石<lb/>
農桑通訣種宜軟白沙地近水為善<hi>芋畏旱故宜近水</hi>區深可<lb/>
三尺許行欲寛寛則過風本欲深深則根大春宜種夏<lb/>
種不生秋宜壅失壅則瘦鋤宜頻澆宜數霜降捩其葉<lb/>
使收液以美其實<lb/>
<pb n="KR3d0010_WYG_060-7b"/>
羣芳譜擇種十月揀根圓長尖白者就屋南簷下掘坑<lb/>
以礱糠鋪底將種放下稻草蓋之勿使冷爛至三月間<lb/>
取出埋肥地待早苗發三四葉於五月間擇近水肥地<lb/>
移栽其科行與種稻同或用河泥或用灰糞爛草壅培<lb/>
旱則澆之有草則去之若種旱芋亦宜肥地<lb/>
又栽種正二月將耕過地先鋤一徧以新黄土覆蓋三<lb/>
月中擇壬申壬午壬戌辛巳戊申庚子辛夘日將芋芽<lb/>
向上種候生三四葉高四五寸五月移栽霜降後鋤開<lb/>
<pb n="KR3d0010_WYG_060-8a"/>
根邊土上肥泥壅根則愈大而愈肥南方多水芋北方<lb/>
多旱芋總之地皆宜肥水芋二尺一科畝為科二千一<lb/>
百六十科收魁若子二斤畝為斤二千三百二十以備<lb/>
荒救饑已數倍於作田矣種芋之地衆人來往眼目多<lb/>
見及聞刷鍋聲多不孶生鋤芋宜晨露未乾及雨後耘<lb/>
鋤令根旁虚則芋大子多若日中耕大熱則蔫以灰糞<lb/>
培則茂水芋不必耘但亦宜肥地七月在芋四角掘土<lb/>
壅根則土暖結子圓大霜後起之芋荄繁宜剝取淖曬<lb/>
<pb n="KR3d0010_WYG_060-8b"/>
乾煮食味極甘美<lb/>
　　香芋<hi>附</hi>
香芋形如土豆而味甘美煮熟可食<lb/>
羣芳譜種芋法香芋皮黄肉白莖葉如扁豆而細又有<lb/>
引蔓開花花落即生名之曰落花生皆嘉定有也<lb/>
　　土芋<hi>附</hi>
本草土芋一名土豆一名土卵一名黄獨蔓生葉如豆<lb/>
根圓如卵肉白皮黄可灰汁煮食亦可蒸食解諸藥毒<lb/>
<pb n="KR3d0010_WYG_060-9a"/>
生研水服吐出惡物<lb/>
　　甘露子<hi>附</hi>
本草甘露子<hi>以根味而名</hi>一名地蠶<hi>原譜誤作環</hi>一名土蛹一名<lb/>
草石蠶<hi>皆以根形而名蘇頌云草根之似蠶者一名蠶石</hi>一名滴露一名地爪<lb/>
兒荆湘江淮以南野中有之人亦栽蒔二月生苗長者<lb/>
近尺方莖對節狹葉有齒並如雞蘇但葉皺有毛四月<lb/>
開小花成穗一如紫蘇花穗結子如荆芥子其根聨珠<lb/>
狀如老蠶掘根蒸煮食之味如百合<lb/>
<pb n="KR3d0010_WYG_060-9b"/>
羣芳譜二三月鋤宜沃土宜沾濕凡種宜於園圃近陰<lb/>
處或樹蔭下疎種之至秋乃收生熟皆可食又可蜜煎<lb/>
可醬漬可作豉雨中以灰雜糞土覆掩根鋤草淨則生<lb/>
繁至冬鋤去一云葉上露滴地即滋生是以有露滴之<lb/>
名<lb/>
<pb n="KR3d0010_WYG_060-10a"/>
</p>
<p>
<pb n="KR3d0010_WYG_060-11a"/>
　　甘藷<lb/>
甘藷一名朱藷一名番藷大者名玉枕藷<hi>稗史類編云嶺外多藷有</hi>
<hi>發深山邃谷而得者重數十斤名玉枕藷</hi>形圓而長本末皆鋭肉紫皮白質<lb/>
理膩潤氣味甘平無毒補虚乏益氣力健脾胃強腎陰<lb/>
與薯蕷同功乆食益人與芋及薯蕷自是各種巨者如<lb/>
杯如拳亦有大如甌者氣香生時似桂花熟者似薔薇<lb/>
露撲地傳生一莖蔓延至數十百莖節節生根一畝種<lb/>
數十石勝種穀二十倍閩廣人以當米榖有謂性冷者<lb/>
<pb n="KR3d0010_WYG_060-11b"/>
非二三月及七八月俱可種但卵有大小耳卵八九月<lb/>
始生冬至乃止始生便可食若未須者勿頓掘令居土<lb/>
中日漸大到冬至須盡掘出則不敗爛<lb/>
南方草木狀甘藷蓋薯蕷之類或曰芋之類根葉不如<lb/>
芋皮紫而肉白蒸䰞食之産珠崖之地海中之人皆不<lb/>
業耕稼惟掘地種甘藷秋熟收之蒸㬠切如米粒倉圌<lb/>
貯之以充糧糗是名藷糧<lb/>
異物志甘藷出交廣南方民家以二月種十月收之其<lb/>
<pb n="KR3d0010_WYG_060-12a"/>
根似芋亦有巨魁大者如鵞卵小者如雞鴨卵剝去紫<lb/>
皮肌肉正白如肪南人當米穀果食炙皆香美初時甚<lb/>
甜經乆得風稍淡<lb/>
甘藷疏閩廣藷有二種一名山藷彼中故有之一名番<lb/>
藷有人自海外得此種海外人亦禁不令出境此人取<lb/>
藷絞入汲水繩中因得渡海分種移植遂開閩廣之境<lb/>
兩種莖葉多相類但山藷植援附樹乃生番藷蔓地生<lb/>
山藷形壘魁番藷形圓而長其味則番藷甚甘山藷稍<lb/>
<pb n="KR3d0010_WYG_060-12b"/>
劣江南田圩下者不宜藷若髙仰之地平時種藍種豆<lb/>
者易以種藷有數倍之獲大江以北土更髙地更廣即<lb/>
其利百倍不啻矣倘慮天旱則此種畝收數十石數口<lb/>
之家止種一畝縱災甚而汲井灌溉一至成熟終嵗足<lb/>
食有何不可徐光啓云昔人謂蔓菁有六利柿有七絶<lb/>
予謂甘藷有十二勝收入多一也色白味甘諸土種中<lb/>
特為夐絶二也益人與薯蕷同功三也遍地傳生剪莖<lb/>
作種今嵗一莖次年便可種數十畝四也枝葉附地隨<lb/>
<pb n="KR3d0010_WYG_060-13a"/>
節生根風雨不能侵損五也可當米穀凶年不能災六<lb/>
也可充籩實七也可釀酒八也乾乆收藏屑之旋作餅<lb/>
餌勝用餳蜜九也生熟皆可食十也用地少易於灌溉<lb/>
十一也春夏種初冬收入枝葉極盛草穢不容但須壅<lb/>
土不用鋤耘不妨農工十二也<lb/>
羣芳譜種植種藷宜髙地沙地起脊尺餘種在脊上遇<lb/>
旱可汲井澆灌即遇澇年若水退在七月中氣候既不<lb/>
及藝五穀即可翦藤種藷至蝗蝻為害草木蕩盡惟藷<lb/>
<pb n="KR3d0010_WYG_060-13b"/>
根在地薦食不及縱令莖葉皆盡尚能發生若蝗信到<lb/>
時急令人發土徧壅蝗去之後滋生更易是天災物害<lb/>
皆不能為之損人家凡有隙地但只數尺仰天見日便<lb/>
可種得石許此救荒第一義也須嵗前深耕以大糞㙲<lb/>
之春分後下種若非沙土先用柴灰或牛馬糞和土中<lb/>
使土脈散緩與沙土同庶可行根重耕起要極深將藷<lb/>
根每段截三四寸長覆土深半寸許每株相去縱七八<lb/>
尺横二三尺俟蔓生既盛苗長一丈留二尺作老根餘<lb/>
<pb n="KR3d0010_WYG_060-14a"/>
翦三葉為一段插入土中每栽苗相去一尺大約二分<lb/>
入土一分在外即又生藷隨長隨翦隨種隨生蔓延與<lb/>
原種者不異凡栽須順栽倒栽則不生節則土上即生<lb/>
枝在土下即生卵凡各節生根即從其連綴處㫁之令<lb/>
各成根苗每節可得卵三四枚<lb/>
又藏種九月十月間掘諸卵揀近根先生者勿令損傷<lb/>
用軟草包裹掛通風處陰乾一法於八月中揀近根老<lb/>
藤剪七八寸長每七八根作一小束耕地作畦將藤束<lb/>
<pb n="KR3d0010_WYG_060-14b"/>
栽畦内如栽韭法過月餘每條下生小卵如蒜頭狀冬<lb/>
月畏寒稍用草蓋覆至來春分種若老條原卵在土中<lb/>
無不壞爛　一法霜降前取近根卵稍堅實者陰乾以<lb/>
軟草各襯另以軟草裹之置無風和暖不近霜雪不受<lb/>
水凍處一法霜降前收取根藤曝令乾於竈下掘窖約<lb/>
深一尺五六寸先下稻糠三四寸次置種其上更加稻<lb/>
糠三四寸以土蓋之一法七八月取老藤種入木桶或<lb/>
磁瓦器中至霜降前置草篅中以稻糠襯置向陽近火<lb/>
<pb n="KR3d0010_WYG_060-15a"/>
處至春分後依前法種　收蔓枝節已徧地不能容者<lb/>
即為游藤宜翦去之及掘根時捲去藤蔓俱可飼牛羊<lb/>
猪或曬乾冬月喂皆能令肥腯　用地凡藷二三月種<lb/>
者每株用地方二步有半而卵徧焉每官畝約用藷三<lb/>
十六株四五月種者地方二步而卵徧焉畝約六十株<lb/>
六月種者方一步有半而卵徧焉畝約一百六株有竒<lb/>
七月種者地方一步而卵徧焉畝約二百四十株八月<lb/>
種者地方三尺以内得卵細小矣畝約九百六十株種<lb/>
<pb n="KR3d0010_WYG_060-15b"/>
之疎宻畧以此準之九月畦種生卵如箸如棗擬作種<lb/>
此松江法也北方早寒宜早一月算又在視天氣寒暖<lb/>
臨時斟酌耳<lb/>
<pb n="KR3d0010_WYG_060-16a"/>
</p>
<p>
<pb n="KR3d0010_WYG_060-17a"/>
　　蘿蔔<lb/>
蘿蔔一名萊菔<hi>菘乃萊名萊菔乃根名後世訛為蘿蔔南人呼為蘿瓝或云性能制麥毒故名</hi>
<hi>來服言來麰之所服也</hi>一名蘆菔一名雹葖<hi>爾雅云葖蘆萉注云萉宜為菔蘆菔蕪菁</hi>
<hi>屬紫花大根俗呼雹葖</hi>一名紫花菘一名溫菘<hi>紫花菘温菘皆南人所呼吳人呼楚</hi>
<hi>菘廣南人呼秦菘廣韻云魯人呼為菈<graphic n="KR2776" url="https://raw.githubusercontent.com/kanripo/KR-Gaiji/master/images/KR2776.png" mimeType="image/png"/>
                    </hi>一名土酥<hi>農書云北人蘿蔔一種四名春曰破地錐夏曰</hi>
<hi>夏生秋曰蘿蔔冬曰土酥謂其潔白如酥也</hi>一名薺根處處有之北土尤多<lb/>
其狀有長圓二類根有紅白二色莖髙尺餘苗稠則小<lb/>
隨時取食令稀則根肥大葉大者如蕪菁細者如花芥<lb/>
<pb n="KR3d0010_WYG_060-17b"/>
皆有細柔毛春末抽髙薹開小花紫碧色夏初結莢子<lb/>
大如麻子黄赤色圓而㣲扁生河朔者頗大而江南安<lb/>
州洪州信陽者尤大有重至五六斤者大抵生沙壤者<lb/>
脆而甘生瘠地者堅而辣根葉皆可生可熟可俎可虀<lb/>
可醬可豉可醋可糖可腊可飯乃蔬中之最有益者氣<lb/>
味辛甘無毒下氣消穀去痰癖止咳𠻳利膈寛中肥健<lb/>
人令肌膚細白同猪羊肉鯽魚煮食更補益熟者多食<lb/>
滯膈中成溢飲服地黄何首烏者食之髪白以蘿蔔多<lb/>
<pb n="KR3d0010_WYG_060-18a"/>
食滲血性相反也<lb/>
種樹書種蘿蔔宜沙壖地五月犂五六徧六月六日種<lb/>
鋤不厭多稠即少種<lb/>
羣芳譜種植頭伏下種宜沙地地欲生則無蟲耕地欲<lb/>
熟則草少治畦長一丈濶四尺每子一升可種二十畦<lb/>
子陳更佳先用熟糞勻布畦内水飲透次日用大糞拌<lb/>
子令勻撒畦内細土覆之苗出三四指便可食擇其宻<lb/>
者去之疎則根大尺地只可留三四窠厚壅頻澆其利<lb/>
<pb n="KR3d0010_WYG_060-18b"/>
自倍月月可種月月可食欲收種於九月十月擇其良<lb/>
者去鬚帶葉移栽之澆灌以時至春收子可備種蒔鋤<lb/>
不厭頻忌帶露鋤恐生蟲<lb/>
　　水蘿蔔<hi>附</hi>
水蘿蔔形白而細長根葉俱淡脆無辛辣氣可生食亦有大<lb/>
如臂長七八寸者則土地之異也出山東壽光縣者尤鬆脆<lb/>
　　胡蘿蔔<hi>附</hi>
胡蘿蔔有黄赤二種長五六寸宜伏内畦種肥地亦可<lb/>
<pb n="KR3d0010_WYG_060-19a"/>
漫種大者盈握冬初掘取生熟皆可啖可果可蔬莖髙<lb/>
二三尺有白毛氣如蒿不可生食貧人曬乾冬月亦可<lb/>
拌腐充饑三伏内治地㸃種地肥則漫種頻澆則肥大<lb/>
欲收種者留至次年開碎白花攢簇如傘子如蛇牀子<lb/>
稍長而有毛褐色又如蒔蘿子元時始自邊塞中來故<lb/>
名甘辛無毒下氣補中利胸膈安五臟令人健食有益<lb/>
無損子治乆痢一種野胡蘿蔔根細小亦同金幼孜北<lb/>
征録云交河北有沙蘿蔔根長二尺許大者徑寸下支<lb/>
<pb n="KR3d0010_WYG_060-19b"/>
生小者如筋色黄白氣味辛而微苦氣似胡蘿蔔想亦<lb/>
胡蘿蔔之類但地利人力之不同耳<lb/>
<pb n="KR3d0010_WYG_060-20a"/>
</p>
<p>
<pb n="KR3d0010_WYG_060-21a"/>
　　萵苣<lb/>
萵苣一名萵菜<hi>墨客揮犀云萵菜自咼國來故名</hi>一名千金菜<hi>清異録云咼國</hi>
<hi>使者來漢隋人求得菜種酬之甚厚因名千金菜</hi>菜似白苣而尖嫩多皺色稍<lb/>
青折之有白汁四月抽薹髙三四尺剝皮生食味清脆<lb/>
糟食亦佳江東人鹽曬壓實以備方物謂之苣筍農桑<lb/>
通訣謂即野苣按野苣即苦苣又名苦蕒其根亦苦與<lb/>
萵苣自是兩種但萵苣葉亦微苦南人食薹不食葉其<lb/>
種法與白苣同正二月下種四月出園後不再種與生<lb/>
<pb n="KR3d0010_WYG_060-21b"/>
菜異耳<lb/>
　　生菜<hi>附</hi>
生菜一名白菜一名石苣陸璣詩疏云青州謂之芭似<lb/>
萵苣而葉色白㫁之有白汁正二月下種四月開黄花<lb/>
如苦蕒結子亦同八月十月可再種以糞水頻澆則肥<lb/>
大諺云生菜不離園宜生食又生挼鹽醋拌食故名生<lb/>
菜色紫者名紫苣一云紫苣和土作器火煆如銅<lb/>
農桑輯要萵苣作畦下種如菠薐法先用水浸種一日<lb/>
<pb n="KR3d0010_WYG_060-22a"/>
於濕地上襯布置子於上以盆碗合之候芽漸出則種<lb/>
春正二月種之可為常食秋社前一二日種者霜降後<lb/>
可為淹菜如欲出種正二月種九十日收其莖嫩如指<lb/>
大髙可踰尺去皮蔬食又可糟藏謂之萵笋生食又謂<lb/>
之生菜四時不可闕者<hi>按據此則萵苣生菜本是一種特南北異宜耳</hi>
<pb n="KR3d0010_WYG_060-23a"/>
　　蓴<lb/>
蓴<hi>一作蒓</hi>一名茒<hi>詩傳云苑鳬葵也又陸璣疏云苑與荇菜相似江東人謂之蓴菜</hi>一名<lb/>
錦帶一名水葵<hi>陸璣疏云江東或謂之水葵</hi>一名露葵<hi>詳見顔氏家訓</hi>一名<lb/>
馬蹄草一名缺盆草生南方湖澤中最易生種以水淺<lb/>
深為候水深則莖肥而葉少水淺則莖瘦而葉多其性<lb/>
逐水而滑惟吳越人喜食之葉如荇菜而差圓形似馬<lb/>
蹄莖紫色大如筋柔滑可羮夏月開黄花結實青紫色<lb/>
大如棠梨中有細子三四月嫩莖未葉細如釵股黄赤<lb/>
<pb n="KR3d0010_WYG_060-23b"/>
色名穉蓴<hi>穉小也</hi>又名雉尾蓴體軟味甜五月葉稍舒長<lb/>
者名絲蓴<hi>細莖如絲也</hi>九月萌在泥中漸麤硬名瑰蓴或作<lb/>
葵蓴十月十一月名猪蓴<hi>謂可喂猪也</hi>又名龜蓴<hi>酉陽雜俎云江東謂</hi>
<hi>之蓴龜</hi>味苦體澀不堪食取汁作羮猶勝他菜味甘寒無<lb/>
毒治消渴熱痺厚腸胃安下焦逐水解百藥毒竝蠱氣<lb/>
齊民要術近陂湖可於湖中種之近流水者可決水為<lb/>
池種之性易生一種永得宜潔淨不耐汚糞穢入池即<lb/>
死<lb/>
<pb n="KR3d0010_WYG_060-24a"/>
</p>
<p>
<pb n="KR3d0010_WYG_060-25a"/>
　　芹<lb/>
芹古作蘄<hi>本草作蘄從草従斳諧聲也後省作芹楚有蘄州蘄縣俱音淇羅願云地多産芹故字從</hi>
<hi>芹蘄亦音芹徐鍇註說文蘄字从草蘄諸書無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字據此則蘄字亦當从靳作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字也</hi>一名水英<lb/>
一名楚葵<hi>爾雅云芹楚葵注云今水中芹菜</hi>有水芹旱芹水芹生江湖<lb/>
陂澤之涯旱芹生平地有赤白二種<hi>爾雅翼云白芹舒蘄多有之土人呼</hi>
<hi>為白芷</hi>二月生苗其葉對節而生似芎藭其莖有節稜而<lb/>
中空其氣芬芳五月開細白花如蛇牀花蘇恭云白芹<lb/>
取根赤芹莖葉並堪作葅味甘無毒止血養精益氣止<lb/>
<pb n="KR3d0010_WYG_060-25b"/>
煩去伏熱殺藥毒令人肥健置酒醬香美和醋食滋人<lb/>
但損齒又有一種馬芹爾雅謂之茭又名牛蘄若野茴<lb/>
香葉細鋭可食亦芹類也<hi>本草李時珍云一名胡芹一名野茴香以其氣味子形㣲</hi>
<hi>似也金光明經謂之葉婆你與芹同類而異種</hi>一種黄花者毛芹也有毒殺人<lb/>
<hi>此旱芹之一種</hi>
詩小雅觱沸檻泉言采其芹<lb/>
　箋芹菜也可以為葅采水中者尚潔清也<lb/>
齊民要術收根畦種之常令足水尤忌潘泔及鹹水澆<lb/>
<pb n="KR3d0010_WYG_060-26a"/>
之則死性易蕃茂甜脆勝野生者<lb/>
　　紫芹<hi>附</hi>
本草紫芹一名蜀芹一名楚葵一名苔菜一名水萄菜<lb/>
羣芳譜紫芹即赤芹生陰崖陂池近水石邊狀類赤芍<lb/>
藥葉深緑背甚赤莖似蕎麥花紅可喜結實亦似粃蕎<lb/>
麥味苦澀其汁可以煮雌制汞伏砂擒黄號起貧草他<lb/>
方頗少太行王屋諸山最多<lb/>
<pb n="KR3d0010_WYG_060-27a"/>
　　蘆<lb/>
蘆一名葦生下濕地處處有之葉四白而垂中心抽幹<lb/>
長丈許中虚皮薄色青老則白中有白膚身有節如竹<lb/>
葉隨節生若箬葉下半裹其莖無旁枝花白作穗若茅<lb/>
花根若竹根而節疎<lb/>
禮記月令季夏之月命澤人納材葦<lb/>
　注蒲葦之屬此時柔紉可取作器物也<lb/>
爾雅葦醜䒒<lb/>
<pb n="KR3d0010_WYG_060-27b"/>
　疏葦即蘆之成者其類皆有䒒秀也<lb/>
又葭華蒹薕葭蘆菼薍其萌虇<lb/>
　疏此辨蒹葭等生成之異名也葭一名華即今蘆也<lb/>
　葦之未成者蒹一名蒹葭一名蘆菼一名薍李巡曰<lb/>
　分别葦類之異名其萌名虇<lb/>
本草蘆有數種其長丈許中空皮薄色白者葭也蘆也<lb/>
葦也短小於葦而中空皮厚色有青蒼者菼也薍也荻<lb/>
也<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>也其最短小而中實者蒹也薕也皆以初生已成<lb/>
<pb n="KR3d0010_WYG_060-28a"/>
得名<lb/>
丹鉛録蘆葦通一物也所謂蒹今作薕者是也所謂菼<lb/>
今人以當薪爨者也北人以蘆與葦為二物水傍下隰<lb/>
所生者為葦其細不及指人家園地間可植者為蘆其<lb/>
幹差大深碧色者為碧蘆<lb/>
農桑輯要葦四月苗高尺許選好葦連根栽成土墩如<lb/>
椀口大於下隰地内掘區栽之縱横相去一二尺<hi>欲得力則</hi>
<hi>宻藏</hi>至冬放火燒過次年春芽出便成好葦十月後刈之<lb/>
<pb n="KR3d0010_WYG_060-28b"/>
一法二月熟耕地作壠取根卧栽以土覆之次年成葦<lb/>
又壓栽法其葦長時掘地成渠將莖倒以土壓之露其<lb/>
稍凡葉向上者亦植令出土下便生根上便成笋與壓<lb/>
桑無異五年之後根交當隔一尺許斸一钁即滋旺矣<lb/>
其花絮沾濕地即生蘆然不如根栽者<lb/>
　<lb/>
　<lb/>
欽定授時通考卷六十<lb/>
</p>
<p>
</p>
  </div>
</body>
</text>
</TEI>
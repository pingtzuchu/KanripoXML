<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_025-1a"/>
欽定四庫全書<lb/>
欽定授時通考卷二十五<lb/>
　穀種<lb/>
　　粟<lb/>
　　白粟米<lb/>
　　秫<lb/>
<pb n="KR3d0010_WYG_025-2a"/>
尚書禹貢四百里粟<lb/>
　集傳粟穀也去其穂而納穀<lb/>
周禮地官載師凡田不耕者出屋粟<lb/>
　疏夫三為屋民有百畝之田不耕墾種作者罰以三<lb/>
　夫之稅粟<lb/>
又旅師掌聚野之耡粟屋粟閒粟<lb/>
　註野謂遠郊之外也耡粟民相助作一井之中所出<lb/>
　九夫之稅粟也屋粟民有田不耕所罰三夫之稅粟<lb/>
<pb n="KR3d0010_WYG_025-2b"/>
　閒粟閒民無職事者所出一夫之征粟訂義鄭諤曰<lb/>
　耡粟者合耦於耡而不趨合耦之令者罰使出粟劉<lb/>
　執中曰耡粟為有五畝之宅不鋤而樹藝之乃出不<lb/>
　毛之粟張氏曰屋粟不授田徙居之粟易氏曰閒粟<lb/>
　即甸地閒田所出之粟曹氏曰此三等之粟在農民<lb/>
　常賦之外旅師之所専掌<lb/>
又舎人掌米粟之出入辨其物<lb/>
　疏太宰九職有九穀月令有五穀今止言粟即粢也<lb/>
<pb n="KR3d0010_WYG_025-3a"/>
　爾雅釋草言粟粢稷也稷為五穀之長故特舉以配<lb/>
　米也其實九穀皆有<lb/>
又倉人掌粟入之蔵<lb/>
　註九穀盡蔵焉以粟為主疏案月令首種不入鄭注<lb/>
　引舊記首種謂稷即種粟是五穀之長下辨九穀此<lb/>
　云粟是以粟為主也訂義項氏曰倉人掌蔵粟者李<lb/>
　嘉㑹曰一歳所收粟則先熟兼中國之地率多種粟<lb/>
　蓋粟耐乾雖歳之旱不至大失此九穀之物必以粟<lb/>
<pb n="KR3d0010_WYG_025-3b"/>
　而總其名<lb/>
爾雅粢稷<lb/>
　註今江東人呼粟為粢疏左傳云粢食不鑿粢者稷<lb/>
　也曲禮云稷曰明粢是也郭云今江東人呼稷為粢<lb/>
　然則粢也稷也粟也正是一物而本草稷米在下品<lb/>
　别有粟米在中品又似二物故先儒甚疑焉<lb/>
春秋說題辭粟助陽扶性粟之為言續也粟五變一變<lb/>
而以陽生為苗二變而秀為禾三變而粲然謂之粟四<lb/>
<pb n="KR3d0010_WYG_025-4a"/>
變入臼米出甲五變而蒸飯可食陽以一立為法故粟<lb/>
積大一分穂長一尺文以七烈精以五六立故其字為<lb/>
粟西者金所立米者陽精故西字合米字而為粟<lb/>
春秋佐助期粟神名許給姓慶天<lb/>
說文粟嘉穀實也粟之為言續也續於穀也<lb/>
廣志粟有赤粟白莖有黑格雀粟有張公斑有含黄有<lb/>
蒼背稷有雪白粟亦名白粟又有白藍下竹頭青白逯<lb/>
麥擢石精狗蟠之各種云<lb/>
<pb n="KR3d0010_WYG_025-4b"/>
羣芳譜稈髙三四尺似蜀秫稈中空有節細而矮葉似<lb/>
蘆小而有毛穂似蒲有毛顆粒成簇性鹹淡養脾胃補<lb/>
虚損益丹田利小便解熱毒陳者尤良北人日用不可<lb/>
缺者<lb/>
本草綱目李時珍曰粟古文作㮚象穂在禾上之形春<lb/>
秋說題辭云粟乃金所立米為陽之精故西字合米為<lb/>
粟此鑿說也許慎云粟之為言續也續於穀也古者以<lb/>
粟為黍稷粱秫之總稱而今之粟在古但呼為粱後人<lb/>
<pb n="KR3d0010_WYG_025-5a"/>
乃専以粱之細者名粟故唐孟詵本草言人不識粟而<lb/>
近世皆不識粱也大抵黏者為秫不黏者為粟故呼此<lb/>
為秈粟以别秫而配秈北人謂之小米者即此粟也<lb/>
陶𢎞景曰粟江南西間所種皆是其粒細於粱熟舂令<lb/>
白亦當白粱呼為白粱粟或呼為粢米蘇恭曰粟類多<lb/>
種而並細於諸粱北土常食與粱有别粢有稷米陶註<lb/>
非矣孟詵曰粟顆粒小者是今人多不識之其粢米粒<lb/>
麤大隨色别之南方多畬田種之極易舂粒細香美少<lb/>
<pb n="KR3d0010_WYG_025-5b"/>
虚怯祇於灰中種之又不耡治故也北田所種多耡之<lb/>
即難舂不鋤即草翳死都由土地使然爾李時珍曰粟<lb/>
粱也穂大而毛長粒麤者為粱穂小而毛短粒細者為<lb/>
粟苗俱似茅種類凡數十有青赤黄白黑諸色或因姓<lb/>
氏地名或因形似時令隨義賦名故早則有趕麥黄百<lb/>
日糧之類中則有八月黄老軍頭之類晚則有雁頭青<lb/>
寒露粟之類按賈思勰齊民要術云粟之成熟有早晚<lb/>
苗稈有高下收實有息耗質性有强弱米味有美惡山<lb/>
<pb n="KR3d0010_WYG_025-6a"/>
澤有異宜順天時量地利則用力少而成功多任性反<lb/>
道勞而無穫大抵早粟皮薄米實晚粟皮厚米少<lb/>
又粟氣味鹹微寒無毒李時珍曰鹹淡宼宗奭曰生者<lb/>
難化熟者滯氣隔食生蟲陶𢎞景曰陳粟乃三五年者<lb/>
尢解煩悶服食家亦將食之<lb/>
<pb n="KR3d0010_WYG_025-7a"/>
聖祖御製幾暇格物編粟米<hi>本草粟米即小米</hi>有黄白二種黄者<lb/>
　有粘有不粘本性注云粟粘者為秫北人謂為黄米是<lb/>
　也惟白粟則性皆不粘七年前烏喇地方樹孔中忽生<lb/>
　白粟一科土人以其種播穫生生不已遂盈畝頃味既<lb/>
　甘美性復柔和有以此粟來獻者朕命布植於山莊之<lb/>
　内莖幹葉穂較他種倍大熟亦先時作為糕餌潔白如<lb/>
　糯稻而細膩香滑殆過之想上古之各種嘉糓或先無<lb/>
　而後有者槩如此可補農書所未有也<lb/>
<pb n="KR3d0010_WYG_025-7b"/>
　直省志書遵化州物産粟早熟有趕麥黄中熟有四指<lb/>
　紅晚熟有老米白土人總名曰糓　栢郷縣物産粟有<lb/>
　黄糓黑糓白糓紅糓一薄蠶山藥糓一抱箭芝蔴糓兒<lb/>
　啼糓龍爪糓簍底簉　邢臺縣物産粟種類頗多其佳<lb/>
　者名十里香大黄糓小黄糓一把箭龍爪糓有一二十<lb/>
　名　鄒平縣物産粟黄白秈糯凡數十種　淄川縣物<lb/>
　産粟其種甚多或紫莖或青莖舂為米有黄白二色粟<lb/>
　之類又有粱糓黍糓　泰安縣物産粟百餘種曰九里<lb/>
<pb n="KR3d0010_WYG_025-8a"/>
香花裏黄其最佳者　萊蕪縣物産粟有黄白二色白<lb/>
米者名曰粱糓並黍糓米皆可釀酒　滋陽縣物産粟<lb/>
白赤二色　鄒縣物産粟有紅白二種　曹縣物産粟<lb/>
有黄黑紅白四色　沂州物産粟有黄白赤三色　高<lb/>
唐州物産粟其品三黄白紅　觀城縣物産粟黄白赤<lb/>
三種　黄縣物産粟其名數十種大約分黄白晚三種<lb/>
　招遠縣物産粟其類凡數十大約分黄白烏晚四色<lb/>
　萊陽縣物産粟黄白晚三種　定襄縣物産粟黃白<lb/>
<pb n="KR3d0010_WYG_025-8b"/>
硬輭二種黑紅二色　翼城縣物産粟有紅白二種<lb/>
鄢陵縣土産粟類最夥其色有青白紅黄其名有六月<lb/>
先七里香八百光鐡壩齒皆嘉他如雞腸兎蹄龍爪猴<lb/>
尾隨象立名動以百計焉　延津縣物産粟有二種一<lb/>
種如狗尾南方謂之狗尾粟北方謂之小米一種五义<lb/>
如爪南方謂之狗爪粟　渭南縣物産粟類頗多其佳<lb/>
者名狼尾又名紫羅帶又有金裹銀銀裹金者又有名<lb/>
疾糓者晚種早熟其穂堅硬如鐡故又名鐡軸　西郷<lb/>
<pb n="KR3d0010_WYG_025-9a"/>
縣土産飯粟酒粟椒粟草粟薄地襯狗尾粟桞眼青猫<lb/>
爪粟棕蓑粟　宿松縣物産粟為青管為大黄為趕麥<lb/>
黄為麂脚紅為硃砂為蠟燭條為婆莫來有秈有糯<lb/>
歙縣物産粟有早粟寒粟毛粟皆晚成有赤稈白稈有<lb/>
望秔青有糯粟山中人以為酒有罌子粟細美異他粟<lb/>
有山粟皆古之粱也　祁門縣土産山粟圓粟　涇縣<lb/>
物産黴粟寒粟有紅白二種穄子粟稗子粟　揚州府<lb/>
物産粟有秔粟糯粟金釵婆不來鐡落索狗尾　上海<lb/>
<pb n="KR3d0010_WYG_025-9b"/>
縣物産粟高郷所種有蘆粟似薏苡而高有二種秔者<lb/>
穂挺而疎糯者穂垂而密雞頭粟節間有赤鬚結實纍<lb/>
纍如珠一名珍珠粟又名天方粟又名玉麥又一種初<lb/>
秋即熟其莖較短四月種八月熟　仁和縣物産粟有<lb/>
秔粟糯粟狗尾金纍　山隂縣物産粳粟糯粟木粟稈<lb/>
尖幾徑寸苗如蘆高丈餘粒比粟殊大皮黑性黏乳粟<lb/>
粒大如雞豆色白味甘俗曰遇粟狗尾粟穄粟　新建<lb/>
縣食貨粟之屬禾粟早粟　奉新縣土産粟種類凡數<lb/>
<pb n="KR3d0010_WYG_025-10a"/>
十早則有趕麥黄百日糧之類中則有黄老軍頭之類<lb/>
晚則有雁頭青寒露粟之類　靖安縣物産禾粟紅糯<lb/>
粟蘆粟黍子粟毛粟牛尾粟　武寧縣土産禾粟牛繩<lb/>
粟毛粟紅糯粟青桿粟寒粟承州粟觀音粟狗尾粟<lb/>
寧州土産早粟紅粟鹿角粟馬口粟烏糯粟　建昌縣<lb/>
物産粟種類甚繁早則有大紅毛馬口齊頭白之類遲<lb/>
則有北粟毛蟲窠廬山白頭之類早者夏熟遲者冬熟<lb/>
　徳化縣物産粟有早粟大粟草粟　東郷縣物産禾<lb/>
<pb n="KR3d0010_WYG_025-10b"/>
粟繩粟黏粟糯粟蘆粟　宜郷縣物産粟有占粟糯粟<lb/>
黍子粟草子粟等名　萍郷縣物産大粟鬚粟膏粱粟<lb/>
　蒲圻縣物産早粟寒粟粘粟糯粟觀音粟　咸寧縣<lb/>
物産鐡駝粟猴舂粟鹿角粟寒粟觀音粟　羅田縣物<lb/>
産粟類早粟大寒粟小寒粟青管粟矮脚紅糓子粟有<lb/>
糓粟苧蔴粟濫雜九五龍爪下馬看料田搥趕麥黄九<lb/>
月寒硃砂糯粟毛糓粟婆莫來銅鑼搥紅毛老軍頭白<lb/>
毛老軍頭　寧郷縣物産粟類三曰寒粟早粟糯粟<lb/>
<pb n="KR3d0010_WYG_025-11a"/>
邵陽縣食貨秔粟糯粟米粟木粟火粟　永明縣物産<lb/>
白范粟赤毛粟羊粟藍米粟秈粟剷粟　嘉定州物産<lb/>
粟有白沙黄沙黄者佳可以煮粥亦有酒粟其殻黑<lb/>
建寧縣物産金釵粟狗尾粟　福寧州物産粟有牛毛<lb/>
粟鵞掌粟狗尾粟　龍川縣物産粟有魚春牛尾老鴉<lb/>
膽大米珍珠小黄<lb/>
<pb n="KR3d0010_WYG_025-12a"/>
禮記月令仲冬之月乃命大酋秫稻必齊<lb/>
爾雅衆秫<lb/>
　註謂黏黍也疏衆一名秫謂黏黍也說文云稷之黏<lb/>
　者也與糓相似米黏北人用之釀酒其莖稈似禾而<lb/>
　粗大者是也<lb/>
廣志有胡秫早熟及麥<lb/>
齊民要術按今世有黄粱糓秫桑根秫櫶天培秫也<lb/>
本草綱目李時珍曰秫字篆文象其禾體柔弱之形俗<lb/>
<pb n="KR3d0010_WYG_025-12b"/>
呼糯米是矣北人呼為黄糯亦曰黄米釀酒劣於糯也<lb/>
又蘇恭曰秫稻秫也今人呼粟糯為秫北土多以釀酒<lb/>
而汁少於黍米凡黍稷粟秫粳糯三糓皆有秈糯也掌<lb/>
禹錫曰秫米似黍米而粒小可作酒寇宗奭曰秫初搗<lb/>
出淡黄白色亦如糯不堪作飯最黏故宜作酒李時珍<lb/>
曰秫即粱米粟米之黏者有赤白黄三色皆可釀酒熬<lb/>
糖作餈糕食之蘇頌圖經謂秫為黍之黏者許慎說文<lb/>
謂秫為稷之黏者崔豹古今注謂秫為稻之黏者皆悞<lb/>
<pb n="KR3d0010_WYG_025-13a"/>
也惟蘇恭以粟秫分秈糯孫炎註爾雅謂秫為黏粟者<lb/>
得之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_025-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷二十五<lb/>
</p>
<p>
</p>
  </div>
</body>
</text>
</TEI>
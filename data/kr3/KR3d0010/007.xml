<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_007-1a"/>
欽定四庫全書<lb/>
欽定授時通考卷七<lb/>
　土宜<lb/>
　　彚考<lb/>
易泰卦輔相天地之宜以左右民<lb/>
　疏天地之宜者謂天地所生之物各有其宜若大司<lb/>
　徒云其動物植物及職方云揚州其貢宜稻麥雍州<lb/>
　其貢宜黍稷人君輔助天地所宜之物使各安其性<lb/>
<pb n="KR3d0010_WYG_007-1b"/>
　得其宜也宜者據物言之程傳天地通泰則萬物茂<lb/>
　遂人君體之而為法制使民用天時因地利輔助化<lb/>
　育之功成其豐美之利也折中蔡氏淵曰春生秋殺<lb/>
　此時運之自然髙黍下稻亦地勢之所宜聖人則輔<lb/>
　相之使當春而耕當秋而歛髙者種黍下者種稻此<lb/>
　輔相天地之宜也<lb/>
又繫辭觀鳥獸之文與地之宜<lb/>
　疏地之宜者若周禮五土動物植物各有所宜是也<lb/>
<pb n="KR3d0010_WYG_007-2a"/>
春秋左傳先王疆理天下物土之宜而布其利<lb/>
　集觧疆界也理正也物土之宜播殖之物各從土宜<lb/>
禮記王制自恒山至於南河千里而近<hi>冀州域</hi>自南河至<lb/>
於江千里而近<hi>豫州域</hi>自江至於衡山千里而遥<hi>荆州域</hi>自<lb/>
東河至於東海千里而遥<hi>徐州域</hi>自東河至於西河千里<lb/>
而近<hi>亦冀州域</hi>自西河至於流沙千里而遥<hi>雍州域</hi>西不盡流<lb/>
沙南不盡衡山東不盡東海北不盡恒山凡四海之内<lb/>
斷長補短方三千里為田八十萬億一萬億畝方百里<lb/>
<pb n="KR3d0010_WYG_007-2b"/>
者為田九十億畝山陵林麓川澤溝瀆城郭宫室塗巷<lb/>
三分去一其餘六十億畝<lb/>
又月令善相丘陵阪險原隰土地所宜五榖所殖<lb/>
　集說土地有髙下五種有宜否<lb/>
又禮運聖王所以順山者不使居川不使渚者居中原<lb/>
而弗敝也<lb/>
　註鄭氏曰山者利其禽獸渚者利其魚鹽中原利其<lb/>
　五榖使各安其居不易其利<lb/>
<pb n="KR3d0010_WYG_007-3a"/>
周禮地官大司徒以天下土地之圖周知九州之地域<lb/>
廣輪之數辨其山林川澤丘陵墳衍原隰之名物<lb/>
　註周猶徧也九州揚荆豫青兖雍幽冀幷也輪從也<lb/>
　積石曰山竹木曰林注瀆曰川水鍾曰澤土髙曰丘<lb/>
　大阜曰陵水崖曰墳下平曰衍髙平曰原下濕曰隰<lb/>
　名物者十等之名與所生之物疏釋曰馬融云東西<lb/>
　為廣南北為輪案王制南北两近一遥東西兩遥一<lb/>
　近是南北長東西短謂知此數也又辨其山林川澤<lb/>
<pb n="KR3d0010_WYG_007-3b"/>
　以下十等形狀名號及所出之物也九州揚荆以下<lb/>
　據職方周之九州而言故有幽幷無徐梁禹貢據夏<lb/>
　以前九州故有徐梁無幽幷也積石曰山者案詩云<lb/>
　節彼南山維石巖巖巖巖積石貌鄭據此而言按爾<lb/>
　雅山丘别釋則丘是純土其山皆石亦有兼土者故<lb/>
　曰石戴土謂之崔嵬又周語云夫山土之聚是其山<lb/>
　有土也竹木曰林者謂生平地注瀆曰川者按釋水<lb/>
　云注川曰谿注谿曰谷注谷曰溝注溝曰澮注澮曰<lb/>
<pb n="KR3d0010_WYG_007-4a"/>
　瀆彼注云皆以小注大此云注瀆曰川者爾雅無此<lb/>
　言鄭以義増之耳此瀆與四瀆義異四瀆則亦川故<lb/>
　職方云其川三江其川江漢也水鍾曰澤者周語虞<lb/>
　太子晉之言也土髙曰丘者爾雅山丘别釋則丘無<lb/>
　石者也大阜曰陵者按爾雅釋地云髙平曰陸大陸<lb/>
　曰阜大阜曰陵大陵曰阿可食者曰原是陵與丘髙下<lb/>
　異稱皆無石者也其有石者亦曰陵故左氏僖三十<lb/>
　二年云殽有二陵是有石者也水崖曰墳者按爾雅<lb/>
<pb n="KR3d0010_WYG_007-4b"/>
　云重崖岸墳大防是墳為崖岸之峻者故詩云遵彼<lb/>
　汝墳是汝水之大防亦是水崖曰墳也下平曰衍者<lb/>
　墳既水崖而髙明衍為下平此下平又與下濕曰隰<lb/>
　者别也髙平曰原者按爾雅云髙平曰原廣平曰陸<lb/>
　此對下濕曰隰而言其實髙平即廣平者也下濕曰<lb/>
　隰者爾雅釋地文<lb/>
又以土宜之灋辨十有二土之名物以相民宅而知其<lb/>
利害以阜人民以毓草木以任土事辨十有二壤之物<lb/>
<pb n="KR3d0010_WYG_007-5a"/>
而知其種以教稼穡樹藝<lb/>
　註十二土分野十二邦上繫十二次各有所宜也相<lb/>
　占視也阜猶盛也毓生也任謂就地所生因民所能<lb/>
　壤亦土也以萬物自生焉則言土以人所耕而樹藝<lb/>
　焉則言壤壤和緩之貌藝猶蒔也疏辨十二壤之物<lb/>
　者分别物之所生而知其所殖之種遂即以教民春<lb/>
　稼秋穡以樹其木以藝其黍稷也王氏曰名所以命<lb/>
　其土則丘陵墳衍原隰之屬物所以色其土則青黎<lb/>
<pb n="KR3d0010_WYG_007-5b"/>
　赤埴黒墳之屬鄭鍔曰壤所以種藝然榖之種於此<lb/>
　壤則有宜有不宜如冀之白壤兖之黒墳青之白墳<lb/>
　徐之赤埴揚荆之塗泥豫之墳壚梁之青黎雍之黄<lb/>
　壤則有宜稻者宜麥者宜五種者宜三種者不知其<lb/>
　所宜何以教民稼穡周官辨之以土宜之法既别其<lb/>
　名又别其物所以有土壤之殊也<lb/>
又地官土訓掌道地圖以詔地事道地慝以辨地物而<lb/>
原其生以詔地求<lb/>
<pb n="KR3d0010_WYG_007-6a"/>
　註道說也說地圖九州形勢山川所宜若云荆揚地<lb/>
　宜稻幽幷地宜麻地慝若瘴蠱然也辨其物者别其<lb/>
　所有所無原其生生有時也<lb/>
孝經分地之利<hi>朱子孝經刊誤本分改作因</hi>
　註分别五土視其髙下各盡所宜此分地利也疏五<lb/>
　土周禮大司徒山陵川澤丘陵墳衍原隰也謂庻人<lb/>
　須能分别視此五土之髙下隨所宜而播種之職方<lb/>
　氏所謂青州其榖宜稻梁雍州其榖宜黍稷之類是<lb/>
<pb n="KR3d0010_WYG_007-6b"/>
　也劉炫云黍稷生於陸苽稻生於水又小學註陳氏<lb/>
　選曰髙卑燥濕生植農桑者地之利也辨地之宜而<lb/>
　稌黍菽麥各遂其性則所入有餘矣<lb/>
管子地者政之本也地之不可食者百而當一命之曰<lb/>
地均<lb/>
　註政從地生土地就中論不可食者而除之紀其可<lb/>
　食之實<lb/>
又辨於地利而民可富<lb/>
<pb n="KR3d0010_WYG_007-7a"/>
吳越春秋稷為兒時好種樹禾黍桑麻五榖相五土之<lb/>
宜青赤黄黒陵<hi>陸地也</hi>水髙下<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>稷黍禾蕖麥豆稻各得<lb/>
其理<lb/>
淮南子后稷墾草發菑糞土樹榖使五種各得其宜因<lb/>
地之勢也<lb/>
通鑑外紀黄帝畫野分州以分星次經地設井以塞爭<lb/>
端立歩制畝以防不足<lb/>
大學衍義補丘氏濬曰臣按人君之治莫先于養民而<lb/>
<pb n="KR3d0010_WYG_007-7b"/>
民之所以得其養者在稼穡樹藝而已稼穡樹藝地土<lb/>
各有所宜故禹平水土别九州必辨其土之資與色以<lb/>
定其田之等第因其宜以興地利制其等以定賦法不<lb/>
責有於無不取多於少無非以為民而已<lb/>
又臣按地土髙下燥濕不同而同於生物生物之性雖<lb/>
同而所生之物則有宜不宜焉土性雖有宜不宜人力<lb/>
亦有至不至人力之至亦或可以勝天况地乎宋太宗<lb/>
詔江南之民種諸榖江北之民種秔稻眞宗取占城稻<lb/>
<pb n="KR3d0010_WYG_007-8a"/>
種散諸民間是亦裁成輔相以左右民之一事今世江<lb/>
南之民皆雜蒔諸榖江北民亦皆種秔稻昔之秔稻惟<lb/>
秋一收今又有早禾焉二帝之功及民逺矣後之有志<lb/>
於勤民者宜倣宋主此意通行南北俾民兼種諸榖有<lb/>
司以其勸相之數為考課焉<lb/>
農桑通訣封畛之别地勢遼絶其間物産所宜者往往<lb/>
而異盖風行地上各有方位土性所宜因隨氣化所以<lb/>
逺近彼此之間風土各有别也孟子謂后稷教民稼穡<lb/>
<pb n="KR3d0010_WYG_007-8b"/>
樹藝五榖謂之教民意者不止敎以耕耘播種而已其<lb/>
亦因九州之别土性之異視其土宜而敎之歟今按禹<lb/>
貢所載九州田土土各有差田各有等山川阻隔風氣<lb/>
不同凡物之種各有所宜故宜於冀兖者不可以青徐<lb/>
論宜於荆揚者不可以雍豫擬此聖人所謂分地之利<lb/>
者也周禮保章氏掌天星以星土辨九州之地淮南子<lb/>
分别五方星野其土産名物各有證騐此天地覆載一<lb/>
定古今不可易者盖其土地之廣不外乎是但所屬邊<lb/>
<pb n="KR3d0010_WYG_007-9a"/>
裔不無遼絶若能自内而外求由近而及逺則土産之<lb/>
物皆可推而知之矣大抵風土之說總而言之則方域<lb/>
之多大有不同詳而言之雖一州之域一縣一里之間<lb/>
亦有㡬種之分似無多異周禮大司徒以土㑹之法辨<lb/>
五地之物生辨十有二壤之物而知其種以敎稼穡樹<lb/>
藝草人掌土化之物以物土相其宜以為之種若今之<lb/>
善農者審方域田壤之異以分其類參土化土㑹之法<lb/>
以辨其種如此可不失種土之宜而能盡稼穡之利矣<lb/>
<pb n="KR3d0010_WYG_007-9b"/>
農政全書五地十二壤周官舊法此可通變用之者也<lb/>
若謂土地所宜一定不易此則必無之理立論若斯固<lb/>
後世惰窳之吏游閒之民媮不事事者之口實耳古来<lb/>
蔬果如頗稜安石榴海棠蒜之屬自外國來者多矣今<lb/>
薑荸薺之類移裁北方其種特盛亦向時所謂土地不<lb/>
宜者也凡地方所無或是昔無此種或有之而偶絶果<lb/>
若盡力樹藝殆無不可宜者就令不宜或是天時未合<lb/>
人力未至耳試為之無事空言抵捍也第其中亦有不<lb/>
<pb n="KR3d0010_WYG_007-10a"/>
宜者則是寒暖相違天氣所絶無闗於地若荔枝龍眼<lb/>
不能踰嶺橘柚橙柑不能過淮他若蘭茉莉之類亦千<lb/>
百中之一二吾意欲于農書中載南北緯度如云某地<lb/>
北極出地若干度令知寒暖之宜以辨土物以興樹藝<lb/>
庻為得之<lb/>
　<lb/>
　<lb/>
　<lb/>
<pb n="KR3d0010_WYG_007-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷七<lb/>
</p>
<p>
</p>
  </div>
</body>
</text>
</TEI>
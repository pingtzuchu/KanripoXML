<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_037-1a"/>
欽定四庫全書<lb/>
欽定授時通考卷三十七<lb/>
　功作<lb/>
　　灌溉<lb/>
周禮地官遂人治野夫間有遂遂上有徑十夫有溝溝<lb/>
上有畛百夫有洫洫上有涂千夫有澮澮上有道萬夫<lb/>
有川川上有路以達於畿<lb/>
　註遂溝洫澮皆所以通水於川也遂廣深各二尺溝<lb/>
<pb n="KR3d0010_WYG_037-1b"/>
　倍之洫倍溝澮廣二㝷深二仞以南畝圖之遂從溝<lb/>
　橫洫從澮橫九澮而川周其外焉<lb/>
又稻人以瀦畜水以防止水以溝蕩水以遂均水以列<lb/>
舍水以澮寫水<lb/>
　註瀦者畜流水之陂也防瀦旁隄也遂田首受水小<lb/>
　溝也列田之畦㽟也澮田尾去水大溝疏舍為止舍<lb/>
　之舍寫是去水舍是止水<lb/>
考工記匠人為溝洫一耦之伐廣尺深尺謂之甽廣二<lb/>
<pb n="KR3d0010_WYG_037-2a"/>
尺深二尺謂之遂廣四尺深四尺謂之溝廣八尺深八<lb/>
尺謂之洫廣二㝷深二仞謂之澮專達於川<lb/>
　註通利田閒之水道達猶至也疏遂注溝溝注洫洫<lb/>
　注澮澮注入川<lb/>
凡溝逆地阞謂之不行水屬不理孫謂之不行梢溝三<lb/>
十里而廣倍<lb/>
　註溝謂造溝阞謂脈理屬讀為注孫順也不行謂决<lb/>
　溢也梢溝謂水潄齧之溝<lb/>
<pb n="KR3d0010_WYG_037-2b"/>
凡行奠水磬折以參伍欲為淵則句於矩<lb/>
　註謂行停水溝形當如磬直行三折行五以引水大<lb/>
　曲流轉則其下成淵<lb/>
凡溝必因水勢防必因地勢善溝者水潄之善防者水<lb/>
淫之<lb/>
　註潄齧也淫謂水淤泥土留著助之為厚<lb/>
凡為防廣與崇方其閷參分去一大防外閷<lb/>
　註方猶等也閷者薄其上外閷又薄其上厚其下疏<lb/>
<pb n="KR3d0010_WYG_037-3a"/>
　三分去一之外又去也<lb/>
凡溝防必一日先深之以為式里為式然後可以傅衆<lb/>
力<lb/>
　註為溝為防程人功也里讀為已<lb/>
汜勝之書稻欲溼溼者缺其塍令水道相直夏至後大<lb/>
熱令水道錯<lb/>
齊民要術水稻薅訖决去水曝根令堅量時水旱而溉<lb/>
之將熟又去水<lb/>
<pb n="KR3d0010_WYG_037-3b"/>
陳旉農書大抵秧田愛徃來活水怕冷漿死水青苔薄<lb/>
附即不長茂又須隨撤種濶狹更重圍繞作塍貴濶則<lb/>
約水深淺得宜<lb/>
又所芸之田隨於中間及四旁為深大之溝俾水竭泥<lb/>
坼次第灌溉已乾燥之泥驟得雨即蘇碎不三五日稻<lb/>
苗蔚然殊勝用糞也<lb/>
農桑通訣昔禹決九川距四海濬畎澮距川然後播奏<lb/>
艱食烝民乃粒此禹平水土因井田溝洫以去水也後<lb/>
<pb n="KR3d0010_WYG_037-4a"/>
井田之法大備於周周禮遂人匠人之治夫間有遂十<lb/>
夫有溝百夫有洫千夫有澮萬夫有川遂注入溝溝注<lb/>
入洫洫注入澮澮注入川故田畝之水有所歸焉此去<lb/>
水之法也若夫古之井田溝洫脈絡布於草野旱則灌<lb/>
溉潦則泄去故說者曰溝洫之於田野可決而決則無<lb/>
水溢之害可塞而塞則無旱乾之患又荀卿曰修隄防<lb/>
通溝洫之水潦安水藏以時決塞則溝洫豈特通水而<lb/>
已哉<lb/>
<pb n="KR3d0010_WYG_037-4b"/>
又周禮稻人稼下地畜水止水均水舍水寫水之制與<lb/>
遂人匠人異後世灌溉之利昉於此秦廢井田開阡陌<lb/>
於今數千年遂人匠人所營之蹟無復可見惟稻人之<lb/>
法低濕水多之地猶祖述而用之天下農田灌溉之利<lb/>
大抵多古人之遺迹如闗西有鄭國白公六輔之渠闗<lb/>
外有嚴熊龍首渠河内有史起十二渠自淮泗及汴通<lb/>
河自河通渭則有漕渠郎州有右史渠南陽有召信臣<lb/>
鉗盧陂廬江有孫叔敖芍陂潁川有鴻隙陂廣陵有雷<lb/>
<pb n="KR3d0010_WYG_037-5a"/>
陂浙左有馬臻鏡湖興化有蕭何堰西蜀有李氷文翁<lb/>
穿江之跡皆能灌溉民田為百世利興廢修壊存乎其<lb/>
人言水利者不必他求但能修復故跡足為興利<lb/>
又南方熟於水利官陂官塘處處有之民間所自為溪<lb/>
堨水蕩難以數計大可灌田數百頃小可溉田數十畝<lb/>
若溝渠陂堨上置水閘以備啓閉若塘堰之水必置<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
竇以便通泄此水在上者若田高而水下則設機械用<lb/>
之如翻車筒輪戽斗桔橰之類挈而上之如地勢曲折<lb/>
<pb n="KR3d0010_WYG_037-5b"/>
而水遠則為槽架連筒陰溝浚渠陂栅之類引而達之<lb/>
此用水之巧者若不灌及平澆之田為最或用車起水<lb/>
者次之或再車三車之田又為次之其高田旱稻自種<lb/>
至收不過五六月其間或旱不過澆灌四五次此可力<lb/>
致其常稔也傅子曰陸田者命懸於天人力雖修水旱<lb/>
不時則一年功棄水田制之由人人力苟修則地利可<lb/>
盡天時不如地利地利不如人事此水田灌溉之利也<lb/>
方今農政未盡興土地有遺利夫海内江淮河漢之外<lb/>
<pb n="KR3d0010_WYG_037-6a"/>
復有名水數萬支分派别大難悉數内而京師外而列<lb/>
郡至於邊境脈絡貫通俱可利澤或通為溝渠或蓄為<lb/>
陂塘以資灌溉安有旱暵之憂哉<lb/>
又近年懐孟路開浚廣濟渠廣陵復引雷陂廬江重修<lb/>
芍陂似此等處畧見舉行其餘各處陂渠川澤廢而不<lb/>
治不為不多倘能循按故跡或創地利通溝瀆蓄陂澤<lb/>
以備水旱使斥鹵化而為膏腴汚藪變而為沃壤國有<lb/>
餘糧民有餘利然考之前史後魏裴延雋為幽州刺史<lb/>
<pb n="KR3d0010_WYG_037-6b"/>
范陽有舊督亢渠漁陽縣郡有故戾諸堰皆廢延雋營<lb/>
造而就溉田萬餘頃為利十倍今其地京都所在尤宜<lb/>
疏通導達以為億萬衣食之計夫舉事興工豈無今日<lb/>
之延雋倘有成效不失本末先後之序庶灌漑之事為<lb/>
農務之大本國家之厚利也<lb/>
大學衍義補井田之制雖不可行而溝洫之制則不可<lb/>
廢今京畿之地地勢平衍率多洿下一有數日之雨即<lb/>
便淹沒不必霖潦之久輙有害稼之苦農夫終嵗勤苦<lb/>
<pb n="KR3d0010_WYG_037-7a"/>
盻盻然望此麥禾以為衣食之計賦役之需垂成而不<lb/>
得者多矣良可憫也北方地經霜雪不甚懼旱惟水潦<lb/>
之是懼十嵗之間旱者十一二而潦恒至六七也為今<lb/>
之計莫若少倣遂人之制毎郡以境中河水為主又隨<lb/>
地勢各為大溝廣一丈以上者以達於大河又各隨地<lb/>
勢各開小溝廣四五尺以上者以達於大溝又各隨地<lb/>
勢開細溝廣二三尺以上者委曲以達於小溝其大溝<lb/>
則官府為之小溝則合有田者共為之細溝則人各自<lb/>
<pb n="KR3d0010_WYG_037-7b"/>
為於其田毎嵗二月以後官府遣人督其開挑而又時<lb/>
常巡視不使淤塞如此則旬日之間縱有霖雨亦不能<lb/>
為害矣朝廷於此遣治水之官疏通大河使無壅滯又<lb/>
於夾河兩岸築為長隄高一二丈許則衆溝之水皆有<lb/>
所歸不至溢出而田禾無淹沒之苦生民享收成之利<lb/>
矣是亦王政之一端也<lb/>
農政全書古之立國者必有山林川澤之利斯可以奠<lb/>
基而畜衆川主流澤主聚川則從源頭達之澤則從委<lb/>
<pb n="KR3d0010_WYG_037-8a"/>
處蓄之川流淤阻其害易見人皆知濬治者萬頃之湖<lb/>
千畝之蕩隄岸頺壊鮮知究心甚有縱豪强阻塞規覓<lb/>
小利者不知澤不得川不行川不得澤不止二者相為<lb/>
體用為上流之壑為下流之源全繫乎澤澤廢是無川<lb/>
也况國有大澤潦可為容不致驟當衝溢之害旱可為<lb/>
蓄不致遽見枯竭之形必究晰於此而水利之説可徐<lb/>
圖矣<lb/>
又荒政要覽論曰水利之在天下猶人之血氣然一息<lb/>
<pb n="KR3d0010_WYG_037-8b"/>
之不通則四體非復為有矣故大而江河川澤㣲而溝<lb/>
洫畎澮其小大雖不同而其疏通導利不可使一息壅<lb/>
閼則一也故成周溝洫之制與井田並行其捐膏腴之<lb/>
地以為溝洫損賦税之重以治溝洫者凡幾也成周之<lb/>
君豈不愛膏腴之地賦税之入而棄以為無用之溝洫<lb/>
哉誠以所棄者小而所利者大也然其所以得溝洫之<lb/>
利者治之者非一官領之者非一人營溝行水之制則<lb/>
職之匠人俾任濬導之功止水蓄水之令則領之稻人<lb/>
<pb n="KR3d0010_WYG_037-9a"/>
俾專儲蓄之利夫既有以浚之復有以積之此所以旱<lb/>
潦均無患也<lb/>
又取水之術有四一曰括二曰過三曰盤四曰吸括之<lb/>
道有二一曰獨括急流水中加逼脱可括上數丈也二<lb/>
曰遞括不論急緩但有流水以三輪遞括可利出入也<lb/>
過之道有二一曰全過今之過上龍必上水高於下水<lb/>
則可為之至則止二曰二過以人力節宣隨氣呼吸茍<lb/>
上流高於下流一二尺便可激至百丈以上也盤之法<lb/>
<pb n="KR3d0010_WYG_037-9b"/>
至多遞互輸瀉交輪叠盤可至數里上嵿但括法必須<lb/>
流水過法不論行止必須上流高於下流盤法在流水<lb/>
用水力在止水必須風及人畜之力獨吸法不論行止<lb/>
緩急不拘泉池河井不須風水人力只用機法自然而<lb/>
上但所取不能多止可供飲倘用漑田必須多作顧亦<lb/>
易辦<lb/>
又灌漑圖譜曰灌漑之利大矣江淮河漢及所在川澤<lb/>
皆可引而及田以為沃饒之資但人情拘於常見不能<lb/>
<pb n="KR3d0010_WYG_037-10a"/>
通變間有知其利者又莫得其用之具今特多方搜摘<lb/>
既述舊以増新復隨宜而制物或設機械而就假其力<lb/>
或用挑浚而永賴其功大可下潤於千頃高可飛流於<lb/>
百尺架之則遠達穴之則潛通世間無不救之田地上<lb/>
有可興之雨其用水有法概可見故緝諸篇庶資農事<lb/>
云<lb/>
　　灌溉具各圖説<lb/>
　　　水栅<lb/>
<pb n="KR3d0010_WYG_037-10b"/>
　　　水閘<lb/>
　　　陂塘<lb/>
　　　水塘<lb/>
　　　翻車<lb/>
　　　牛轉翻車<lb/>
　　　水轉翻車<lb/>
　　　筒車<lb/>
　　　驢轉筒車<lb/>
<pb n="KR3d0010_WYG_037-11a"/>
　　　髙轉筒車<lb/>
　　　水轉筒車<lb/>
　　　連筒<lb/>
　　　架槽<lb/>
　　　戽斗<lb/>
　　　刮車<lb/>
　　　桔橰<lb/>
　　　轆轤<lb/>
<pb n="KR3d0010_WYG_037-11b"/>
　　　瓦竇<lb/>
　　　石籠<lb/>
　　　浚渠<lb/>
　　　隂溝<lb/>
　　　水井<lb/>
　　　缶<lb/>
　　　綆<lb/>
　　　水篣<lb/>
<pb n="KR3d0010_WYG_037-12a"/>
</p>
<p>
<pb n="KR3d0010_WYG_037-13a"/>
　　水柵圖說<lb/>
水柵排木障水也若溪岸稍深田在高處水不能及則<lb/>
於溪上流作柵遏水使之旁出下漑以及田所其制當<lb/>
流列植竪樁樁上枕以伏牛擗以柆木仍用塊石高壘<lb/>
衆楗斜以邀水勢此柵之小者秦雍之地所拒川水率<lb/>
用巨柵其䝉利之家嵗例量力均辦所需工物乃深植<lb/>
樁木列置石囤長或百歩高可㝷丈以横截中流使旁<lb/>
入溝港凡所漑田畝計千萬號為陸海此柵之大者其<lb/>
<pb n="KR3d0010_WYG_037-13b"/>
餘境域雖有此水而無此柵非地利素不彼若蓋工力<lb/>
所未及也<lb/>
<pb n="KR3d0010_WYG_037-14a"/>
</p>
<p>
<pb n="KR3d0010_WYG_037-15a"/>
　　水閘圖說<lb/>
水閘開閉水門也間有地形高下水路不均則必跨據<lb/>
津要高築堤埧匯水前列斗門甃石為壁疊木作障以<lb/>
備啓開如遇旱涸則撒水灌田民賴其利又得通濟舟<lb/>
楫轉激碾磑實水利之總揆也<lb/>
<pb n="KR3d0010_WYG_037-16a"/>
　　陂塘圖說<lb/>
陂塘說文曰陂野池也塘猶堰也陂必有塘故曰陂塘<lb/>
其溉田大則數千頃小則數百頃考之書傳廬江有芍<lb/>
陂潁川有鴻隙陂廣陵有雷陂愛敬陂陽平沛郡有鉗<lb/>
廬陂餘難徧舉故跡猶存因以為利今人有能别度地<lb/>
形亦效此制足漑田畝千萬比作田圍特省工費又可<lb/>
畜育魚鱉栽種菱藕之類其利可勝言哉<lb/>
<pb n="KR3d0010_WYG_037-17a"/>
　　水塘圖說<lb/>
水塘即洿池因地形㘭下用之瀦蓄水潦或修築圳堰<lb/>
以備灌漑田畝兼可畜育魚鱉栽種蓮芡俱各獲利累<lb/>
倍大凡陸地平田别無溪澗井泉以漑田者救旱之法<lb/>
非塘不可江淮之間在在有之然官民異屬各為永業<lb/>
<pb n="KR3d0010_WYG_037-18a"/>
　　翻車圖說<lb/>
翻車今龍骨車也魏畧曰馬鈞居京城有田園無水以<lb/>
灌作翻車又漢靈帝使畢嵐作翻車設機引水灑南北<lb/>
郊路今農家用之其制車身用板作槽長可二丈濶不<lb/>
等或四寸至七寸高約一尺槽中架行道板隨槽濶狹<lb/>
兩頭短尺許用置大小輪軸同行道板上下週以龍骨<lb/>
板上大軸兩端各帶拐木四置岸上木架間人慿架上<lb/>
踏動拐木則龍骨板隨轉循環刮水上岸闗楗頗多必<lb/>
<pb n="KR3d0010_WYG_037-18b"/>
用木匠成造若岸高可用三車中間小池搬水上之足<lb/>
救三丈已上之田機巧為最<lb/>
<pb n="KR3d0010_WYG_037-19a"/>
</p>
<p>
<pb n="KR3d0010_WYG_037-20a"/>
　　牛轉翻車圖說<lb/>
牛轉翻車如無流水處用之其車比水轉翻車卧輪之<lb/>
制但去下輪置於車傍岸上用牛拽轉輪軸則翻車隨<lb/>
轉比人踏功將倍之<lb/>
<pb n="KR3d0010_WYG_037-21a"/>
　　水轉翻車圖說<lb/>
水轉翻車其制與踏翻車俱同但於流水岸邊掘一狹<lb/>
塹置車於内車之踏軸外端作一竪輪竪輪之旁架木<lb/>
立軸置二卧輪其上輪適與車頭竪輪輻支相間乃擗<lb/>
水旁激下輪既轉則上輪隨撥車頭竪輪而翻車隨轉<lb/>
倒水上岸此是卧輪之制若作立軸當别置水激立輪<lb/>
其輪輻之末復作小輪輻頭稍寛以撥車頭竪輪此立<lb/>
輪之法也然亦當視其水勢隨宜用之其水日夜不止<lb/>
<pb n="KR3d0010_WYG_037-21b"/>
絶勝踏車<hi>徐光啓曰此却未便水勢太猛龍骨板一受齟齬即決裂不堪與今風水車同病若長流</hi>
<hi>水中不如筒車為穩平流用風别有一法</hi>
<pb n="KR3d0010_WYG_037-22a"/>
</p>
<p>
<pb n="KR3d0010_WYG_037-23a"/>
　　筒車圖說<lb/>
筒車流水筒輪凡制此車先視岸之高下定輪之大小<lb/>
須輪高於岸筒貯於槽方為得法其車之所在自上流<lb/>
排作石倉斜擗水勢急凑筒輪其輪就軸作轂軸之兩<lb/>
旁閣於樁柱山口之内輪軸之間除受水板外又作木<lb/>
圏縛繞輪上就繫竹筒或木筒於輪之一週水激轉輪<lb/>
衆筒兠水次第傾於岸上所横木槽謂之天池以灌田<lb/>
稻日夜不息絶勝人力若水力稍緩亦有木石制為陂<lb/>
<pb n="KR3d0010_WYG_037-23b"/>
柵横約溪流旁出激輪又省工費或遇流水狹處但壘<lb/>
石斂水凑之亦為便易<lb/>
<pb n="KR3d0010_WYG_037-24a"/>
</p>
<p>
<pb n="KR3d0010_WYG_037-25a"/>
　　驢轉筒車圖說<lb/>
驢轉筒車即前水轉筒車但於轉軸外端别造䜿輪䜿<lb/>
輪之側岸上復置卧輪與前牛轉翻車之制無異凡臨<lb/>
坎井或積水淵潭可澆灌園圃勝於人力汲引<hi>徐光啓曰此却</hi>
<hi>太拙筒車之妙妙在用水若用人畜之力是水行迂道比於翻車枉費十分之三</hi>
<pb n="KR3d0010_WYG_037-26a"/>
　　高轉筒車圖說<lb/>
高轉筒車其高以十丈為凖上下架木各䜿一輪下輪<lb/>
半在水内各輪徑可四尺輪之一周兩旁高起其中若<lb/>
槽以受筒索其索用竹均排三股通穿為一隨車長短<lb/>
如環無端索上離五寸俱置竹筒筒長一尺筒索之底<lb/>
托以木牌長亦如之通以鐵線縛定隨索列次絡於上<lb/>
下二輪復於二輪旁索之間架刳木平底行槽一連上<lb/>
與二輪相平以承筒索之重或人踏或牛拽轉上輪則<lb/>
<pb n="KR3d0010_WYG_037-26b"/>
筒索自下兠水循槽至上輪輪首覆水空筒復下如此<lb/>
循環不已日所得水不減平地車戽若積為池沼再起<lb/>
一車計及二百餘尺如田高岸深或田在山上皆可及<lb/>
也<hi>所轉上輪形如軭制易繳筒索用人則如輪軸一端作掉枝用牛則制作䜿輪如牛轉翻車之法或於輪</hi>
<hi>軸兩端造作拐木如人踏翻車之制若筒索稍慢則量移上輪其餘措置當自忖度不能悉陳</hi>
<hi>徐光啓曰此製却可用之急流挈水雖少而行地頗高若在平水亦須用人畜之力然猶勝挈缾也但車戽之</hi>
<hi>制獨平水為難耳若果係迅流即數里可激而上此區區者何足以云别有水轉筒車與高轉筒車之制同故</hi>
<hi>著其說於後圖不再見</hi>
<pb n="KR3d0010_WYG_037-27a"/>
水轉筒車遇有流水岸側欲用高水可立此車其車亦<lb/>
高轉筒車之制但於下輪軸端别作䜿輪旁用卧輪撥<lb/>
之與水轉翻車無異水輪既轉則筒索兠水循槽而上<lb/>
餘如前例又須水力相稱如打碾磨之重然後可行日<lb/>
夜不息絶勝人牛所轉此誠秘術今表暴之以諭來者<lb/>
<pb n="KR3d0010_WYG_037-28a"/>
　　連筒圖說<lb/>
連筒竹通水也凡所居相離甚遠不便汲用乃取大竹<lb/>
内通其節令本末相續連延不斷閣之平地或架越澗<lb/>
谷引水而至又能激而高起數丈注之池沼及庖湢之<lb/>
間如藥畦蔬圃亦可供用杜詩所謂連筒灌小園<hi>徐光啓曰</hi>
<hi>豈有激而高起之理若能高起必是上流受處高於下流洩處故也果高則百丈亦可不高則分寸不能但是</hi>
<hi>上流高於下流一二尺即能取水至百丈之上此則制作之巧耳</hi>
<pb n="KR3d0010_WYG_037-29a"/>
　　架槽圖說<lb/>
架槽木架水槽也間有聚落去水既遠各家共力造木<lb/>
為槽遞相嵌接不限高下引水而至如泉源頗高水性<lb/>
趨下則易引也或在窪地則當車水上槽亦可遠達若<lb/>
遇高阜不免避礙或穿鑿而通若遇㘭險則置之叉木<lb/>
駕空而過若遇平地則引渠相接又左右可移鄰近之<lb/>
家足得借用非惟灌漑多便抑可瀦蓄為用暫勞永逸<lb/>
同享其利<lb/>
<pb n="KR3d0010_WYG_037-30a"/>
　　戽斗圖說<lb/>
戽斗挹水器也唐韻云戽抒也抒水器挹也凡水岸稍<lb/>
下不容置車當旱之際乃用戽斗控以雙綆兩人掣之<lb/>
抒水上岸以漑田稼其斗或柳筲或木壘從所便也<hi>徐光</hi>
<hi>啓曰此是岸下不必置車或所用水少權作此耳若以漑田即岸下亦是置車為妙</hi>
<pb n="KR3d0010_WYG_037-31a"/>
　　刮車圖說<lb/>
刮車上水輪也其輪高可五尺軸頭濶至六寸如水頗<lb/>
下田可用此其先於岸側掘成峻槽與車輻同濶然後<lb/>
立架安輪輪軸半在槽内其輪軸一端擐以鐵鈎木柺<lb/>
一人執而掉之車輪隨轉則衆輻循槽刮水上岸漑田<lb/>
便於車戽<hi>徐光啓曰此必水與岸相去止一二尺方可用若嵗潦用以出水圩外尤便若並流水便</hi>
<hi>可激輪出入則不煩人畜其利甚博也</hi>
<pb n="KR3d0010_WYG_037-32a"/>
　　桔橰圖說<lb/>
桔橰挈水械也通俗文曰桔橰機汲水也說文曰桔結<lb/>
也所以固屬橰臯也所以利轉又曰橰緩也一俯一仰<lb/>
有數存焉不可速也然則桔其植者而橰其俯仰者歟<lb/>
莊子曰子貢過漢隂見一丈人方將為圃畦鑿隧而入<lb/>
井抱甕而出灌搰搰然用力甚多而見功寡子貢曰有<lb/>
械於此一日浸百畦鑿木為機後重前輕挈水若抽數<lb/>
如泆湯其名曰橰又曰獨不見夫桔橰者乎引之則俯<lb/>
<pb n="KR3d0010_WYG_037-32b"/>
舍之則仰今瀕水灌園之家多置之實古今通用之器<lb/>
用力少而見功多者<lb/>
<pb n="KR3d0010_WYG_037-33a"/>
</p>
<p>
<pb n="KR3d0010_WYG_037-34a"/>
　　轆轤圖說<lb/>
轆轤纒綆械也唐韻云圓轉木也集韻作犢轆汲水木<lb/>
也井上立架置軸貫以長轂其頂嵌以曲木人乃用手<lb/>
掉轉纒綆於轂引取汲器或用雙綆而順逆交轉所懸<lb/>
之器虛者下盈者上更相上下次第不輟見功甚速凡<lb/>
汲於井上取其俯仰則桔橰取其圓轉則轆轤皆挈水<lb/>
械也然桔橰綆短而汲淺獨轆轤深淺俱適其宜也<hi>徐光</hi>
<hi>啓曰此大拙不如吸法為妙吸法有二一用人力工費力省一不用人力作之少費工科用之却甚利益</hi>
<pb n="KR3d0010_WYG_037-35a"/>
　　瓦竇圖說<lb/>
瓦竇泄水器也又名函管以瓦筒兩端牙鍔相接置於<lb/>
塘堰之中時放田水須預於塘前堰内疊作石檻以護<lb/>
筒口不然則水湊其處非惟艱於窒塞抑以衝渲滲漏<lb/>
不能久穩必立此檻其竇乃成<lb/>
<pb n="KR3d0010_WYG_037-36a"/>
　　石籠圖說<lb/>
石籠又謂之卧牛判竹或用藤蘿或木條編作圏眼大<lb/>
籠長可二三丈高約四五尺以籖摏止之就置田頭内<lb/>
貯塊石以擗暴水或相接連延遠至百歩若水勢稍高<lb/>
則壘作重籠亦可遏止如遇隈岸盤曲尤宜周折以禦<lb/>
奔浪併作洄流不致衝傷埂岸農家瀕溪護田多用此<lb/>
法比於起疊隄障甚省工力<lb/>
<pb n="KR3d0010_WYG_037-37a"/>
　　浚渠圖說<lb/>
浚渠凡川澤之水必開渠引用可入於田考之古有溝<lb/>
洫畎澮以治田水書云濬畎澮距川是也疏鑿已遠井<lb/>
田變古後世則引水為渠以資沃灌按史記秦鑿涇為<lb/>
渠又闗西有鄭國白公六輔之渠外有龍首渠河内有<lb/>
史起十二渠今懐孟有廣濟渠俱各漑田千百餘頃利<lb/>
澤一方永無旱暵<lb/>
<pb n="KR3d0010_WYG_037-38a"/>
　　陰溝圖說<lb/>
陰溝行水暗渠也凡水陸之地如遇高阜形勢或隔田<lb/>
園聚落不能相通當於穿岸之旁或溪流之曲穿地成<lb/>
穴以磚石為圏引水而至若别無隔礙則當踏視地形<lb/>
用策索度其高下及經由處所畫為界路先引濬犁耕<lb/>
過後復浚掘乃作甃穴上覆元土亦是一法如灌漑之<lb/>
餘常流不絶又可蓄為魚塘蓮蕩其利亦博或貫穿城<lb/>
邑巷陌及注之園囿池沼悉周於用雖遠近大小深淺<lb/>
<pb n="KR3d0010_WYG_037-38b"/>
曲直不同然皆洑流内達膏澤旁通水利之中最為永<lb/>
便<lb/>
<pb n="KR3d0010_WYG_037-39a"/>
</p>
<p>
<pb n="KR3d0010_WYG_037-40a"/>
　　井圖說<lb/>
井地穴出水也說文曰清也故易曰井洌寒泉食甃之<lb/>
以石則潔而不泥汲之以器則養而不窮井之功大矣<lb/>
按周書云黄帝穿井又世本云伯益作井堯民鑿井而<lb/>
飲湯旱伊尹教民田頭鑿井以溉田今之桔橰是也此<lb/>
皆人力之井也若夫巖穴泉竇流而不窮汲而不竭此<lb/>
天然之井也皆可灌溉田畝水利之中所不可闕者<lb/>
<pb n="KR3d0010_WYG_037-41a"/>
　　缶圖說<lb/>
缶汲水器左傳宋災樂喜為政具綆缶杜註缶汲器爾<lb/>
雅䟽云比卦初爻有孚盈缶註云辰在爻木上值東井<lb/>
井之水人所汲用缶楊惲傳曰田家作苦嵗時伏臘烹<lb/>
羊炰羔斗酒自勞酒後耳熱仰天撃缶而呼烏烏應劭<lb/>
曰缶瓦器也今汲器用瓦缶之遺制也<lb/>
<pb n="KR3d0010_WYG_037-42a"/>
　　綆圖說<lb/>
綆郭璞云汲水索也易卦云汔至亦未繘井方言繘自<lb/>
闗而東周洛韓魏間謂之絡闗西謂之繘綆或作航俗<lb/>
謂井索下繫以鉤今汲用之家必有轆轤為綆設也<lb/>
<pb n="KR3d0010_WYG_037-43a"/>
　　水篣圖說<lb/>
水篣集韻云竹箕也又籠也夫山田利於水源在上間<lb/>
有流泉飛下多經嶝級不無混濁泥沙淤澭畦埂農人<lb/>
乃編竹為籠或木條為捲芭承水透溜乃不壊田<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_037-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷三十七<lb/>
</p>
<p>
</p>
  </div>
</body>
</text>
</TEI>
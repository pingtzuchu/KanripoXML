<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_017-1a"/>
欽定四庫全書<lb/>
欽定授時通考卷十七<lb/>
　土宜<lb/>
　　水利三<lb/>
徐貞明請修水利疏臣惟神京鞏據上遊以御六合兵<lb/>
食厥惟重務宜近取諸畿甸而自足夫西北之地夙號<lb/>
沃壤皆可耕而食也惟水利不修則旱潦無備旱潦無<lb/>
備則田里日荒遂使千里沃壤莽然彌望徒枵腹以待<lb/>
<pb n="KR3d0010_WYG_017-1b"/>
江南非䇿之全也臣聞陜西河南故渠廢堰在在有之<lb/>
山東諸泉可引水成田者甚多今且不暇逺論即如都<lb/>
城之外與畿輔諸郡邑或支河所經或澗泉所出可皆<lb/>
引之成田北人未習水利惟苦水害而水害之未除者<lb/>
正以水利之未修也葢水聚之則為害而散之則為利<lb/>
今順天真定河間等處地方桑麻之區半為沮洳之場<lb/>
揆厥所由以上流十五河之水而泄於猫兒一灣欲其<lb/>
不泛濫而壅塞勢不能也今誠於上流疏渠濬溝引之<lb/>
<pb n="KR3d0010_WYG_017-2a"/>
成田以殺水勢下流多開支河以泄横流其淀之最下<lb/>
者留以瀦水淀之稍髙者皆如南人圩岸之制則水利<lb/>
興而水患亦除矣此畿内之水利所宜修也臣又嘗考<lb/>
元史學士虞集建議欲於京東瀕海地方如浙人築塘<lb/>
捍水成田惜其議中格今自永平灤州以抵滄州慶雲<lb/>
之境地皆萑葦土實膏腴集議斷然可行當全盛之時<lb/>
河漕嵗通而思患預防紛然獻議獨於集議尚廢焉未<lb/>
講若倣其意招撫南人築塘捍水雖北起遼海南濱青<lb/>
<pb n="KR3d0010_WYG_017-2b"/>
齊皆可成田有不煩轉漕於江南而自足者其思患預<lb/>
防之深意又不止於開河通漕而已此瀕海之水利所<lb/>
宜修也議者或以水利久廢驟而行之必役重而民擾<lb/>
勢逆而功難臣以為不然葢施為緩急在當時酌而行<lb/>
之耳民所素業者姑置勿問而荒蕪不治人所共棄者<lb/>
從而經略其端則不棄者羣起以効力矣功力難施者<lb/>
姑置勿問而勢順費省功力易成者從而經畧其端則<lb/>
難成者以漸而就緖矣順民之情因地之勢亦何憚而<lb/>
<pb n="KR3d0010_WYG_017-3a"/>
不為哉伏乞勅下工部酌議覆請特命憲臣實心為國<lb/>
為民者假以事權不沮浮議需以嵗月不求近功將畿<lb/>
輔諸郡及京東瀕海水利相度土宜率先修舉或撫窮<lb/>
民而給其牛種或任富室而緩其科税或選健卒而分<lb/>
建屯營或招南人而許其占籍諸凡招徠勸相俱許便<lb/>
宜行事俟行之稍有成績次及山東河南陜西等處地<lb/>
方將江南嵗運酌量改折助其費而究其功東南之嵗<lb/>
運漸減西北之儲畜常裕不惟民力可紓而國計永保<lb/>
<pb n="KR3d0010_WYG_017-3b"/>
於無虞矣<lb/>
劉鳳續吳録蘇之三江曰吳淞江曰婁河即婁江曰黄<lb/>
浦即東江昔嘉定尹龍晉以御史左官濬治吳淞百年<lb/>
以來淤滯民大被其利名之御史河方鑿地時獲一石<lb/>
上云得一龍江水通葢豫記之矣近巡撫海公復疏之<lb/>
後乃専官以憲令督視者累手葢吳利水稻其豐穰惟<lb/>
在水之節宣得其所昔單諤有書繼則沈憲副[啟-口+山]圖志<lb/>
尤詳實不越禹貢所云三江既入震澤底定二言也<lb/>
<pb n="KR3d0010_WYG_017-4a"/>
農政全書淞江之側有小聚落名三江口酈善長云淞<lb/>
江自湖東北逕七十里至江口分流謂之三江口吳越<lb/>
春秋載范蠡去越乗舟出三江口入五湖皆謂此也三<lb/>
江即禹貢所指者宜興士人單諤著吳中水利書其説<lb/>
謂蘇湖常三州水瀦為太湖湖之水溢於淞江以入海<lb/>
故少水患今吳江岸界於松江太湖之間岸東則江㟁<lb/>
西則湖江東則大海也自慶厯二年欲便糧道遂築此<lb/>
隄横截江流五十里遂致大湖之水常溢而不洩浸灌<lb/>
<pb n="KR3d0010_WYG_017-4b"/>
三州之田又覩岸東江尾與海相接之處菱蘆叢生沙<lb/>
沱漲塞而又江岸之東自築岸以來沙漲今為民居民<lb/>
田雖增吳江一邑之賦而三州之賦不知反損幾百倍<lb/>
矣今欲洩太湖之水莫若先開江尾茭蘆之地遷沙村<lb/>
之民運其所漲之泥然後以吳江岸鑿其土為木橋千<lb/>
所以通糧運隨橋谹開茭蘆為港走水仍于下流開白<lb/>
蜆安亭二江使太湖之水由華亭青龍入海則三州水<lb/>
患必減元祐中東坡在翰苑奏其書請行之<lb/>
<pb n="KR3d0010_WYG_017-5a"/>
吳恩吳中水利記蘇州之地北枕長江東表溟海而水<lb/>
泉之勢則與江平故曰平江郡然江水復髙於海而平<lb/>
江之水決之赴海則順導之出江則平是以禹開三江<lb/>
於内地決震澤之瀦由三江以入海而底定之功垂之<lb/>
百代逮至有宋則因吳越錢氏舊議決湖水以入揚子<lb/>
江而其地之髙下不甚相懸所以易為通塞也唐人竊<lb/>
見一時利害輕視禹跡不尋三江之舊而遂築長隄横<lb/>
截江湖之上凡四十五里以通漕舟今寶帶橋一路是<lb/>
<pb n="KR3d0010_WYG_017-5b"/>
也所賴以洩湖波之怒下通吳淞者則有松陵治東之<lb/>
出耳而元人又有垂虹石梁之築雖足以為公私病涉<lb/>
之利而於東南經久之規殆未嘗有深思逺慮以及之<lb/>
者矣故其橋洞雖設而梗塞日滋沙淤寖髙而咽喉益<lb/>
隘終不若宋時木橋之為得也今二橋不可去而三江<lb/>
之上流實在於此今欲順其歸海之勢而議者欲去二<lb/>
橋兩旁之塞大濬而擴清之使其深廣峻發此一説也<lb/>
惟不得禹之故道而范文正公乃欲導之以出揚子江<lb/>
<pb n="KR3d0010_WYG_017-6a"/>
於是有開濬白茆之議葢因唐郡守李人原開常熟塘<lb/>
借湖水以救旱而後人因之以分太湖之水耳議者又<lb/>
欲分太湖之上流於是單諤欲開濬百瀆横塘以分荆<lb/>
溪之流又欲濬石隄江尾茭蘆之地改木橋以通壅蘇<lb/>
文忠公獨取其説上之於朝乃謂雖增吳江一縣之税<lb/>
顧二州之逋失者葢不貲也獨以開江又不能經久通<lb/>
利於是郟亶論其不便葢自沿江東自江隂逶常熟太<lb/>
倉一路髙阜之地謂之堈身凡三百餘里濶厚亦不下<lb/>
<pb n="KR3d0010_WYG_017-6b"/>
數十里其土麄而髙燥<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>理椎結此天所以限長江而<lb/>
奠生民者也其中則為低下之田為圍百萬畝其南則<lb/>
有太湖之壅憑陵於上一遇水澇則泛溢旁出以蕩沒<lb/>
低田無所於救民命所寄國需所出遂為魚龍之宫識<lb/>
治者葢所不忍而必欲為之所者矣且水澇之年江水<lb/>
必漲今鑿堈身以出湖波是引湖水以浸低田而出江<lb/>
之流又未免為江潮之壅遏則倒流入田其勢亦易見<lb/>
矣又江潮之入也常速出也常緩不幾嵗月淤積泥沙<lb/>
<pb n="KR3d0010_WYG_017-7a"/>
其塞可期而待也而其子郟僑復申其説識者又多採<lb/>
之今欲不廢已成之隄橋又欲疏通久長之利則必悉<lb/>
舉衆議而於奮入蕪湖之水限之不使東注復修常州<lb/>
十四瀆北出之防而下之江隂則於太湖之上流可以<lb/>
分殺矣又於吳江江尾之壅決去不疑而下開澱山湖<lb/>
以便吳淞江之入如是而始通白茆入江之路則可久<lb/>
得其益也永樂中夏忠靖公開濬白茆通八十九年而<lb/>
今開鑿不過二十年而塞者得非人力有缺也如錢氏<lb/>
<pb n="KR3d0010_WYG_017-7b"/>
之撩淺軍歟得非隄防未至也如宋人之設閘留清駛<lb/>
以導之歟得非濬法未詳也如古之曲則深直則塞歟<lb/>
凡此皆可細究而通謀盡利之方厚民益國之務莫有<lb/>
急於此時者矣然置閘之法則不可比京口江隂之例<lb/>
葢京口借江水以通漕不得不閘以禦其去江隂地居<lb/>
常熟之上江水尤髙其外潮之入也有時而内水之出<lb/>
也有限故亦可閘非比白茆之口即今已一百餘丈矣<lb/>
若欲置閘則必厚築兩旁厚築兩旁則内水之出也益<lb/>
<pb n="KR3d0010_WYG_017-8a"/>
隘將欲疏之適以阻之矣然欲留清水以滌淤沙則如<lb/>
之何謂宜大疏兩旁支港使節節深濬横置木閘大則<lb/>
石閘俟潮來即閉潮退即開庶可少得導沙之益矣然<lb/>
撩淺之夫則終不能廢也其撩淺之法募人為卒官為<lb/>
雇值設四指揮以督事今若用之則指揮不必設而以<lb/>
各縣治水縣丞主之官為雇卒而又有本府水利通判<lb/>
督之於上使憂勤相須以期事功事不有益矣乎夫東<lb/>
南諸郡國家之外府也而蘇之貢賦又半於東南一遇<lb/>
<pb n="KR3d0010_WYG_017-8b"/>
旱澇至於逋亡者不知有若干人於兹矣隄防之修旱<lb/>
暵之備實有不可緩焉者若救旱之法則必先於近山<lb/>
髙阜之地多為積水池如前人開鑿穹窿支溝瀦蓄雨<lb/>
泉以待用而於堈身之地則使多穿陂塘而又必官為<lb/>
之處上下提督則百錢石米之富可復見於今日也然<lb/>
此其大略也來源去委並列於後<lb/>
一太湖所受之水吳為澤國其藪具區其浸五湖又曰<lb/>
震澤曰笠澤即今太湖也酈道元曰萬水所聚觸地成<lb/>
<pb n="KR3d0010_WYG_017-9a"/>
川一自建康常潤宜興由荆溪以入一自天目宣歙臨<lb/>
安苕霅諸溪以入周圍五百里浸泆三州而瀦聚汪洋<lb/>
盈溢東注則皆東南出吳江奔流分三道以入海謂之<lb/>
三江禹治之舊迹也<lb/>
一三江遺迹史記正義吳地記所載三江並難㝷究唐<lb/>
宋土人所稱獨指吳淞一江為存耳今考之吳縣齾塘<lb/>
即俗人所謂鮎魚口北折經郡城之婁門者為婁江從<lb/>
吳江縣長橋東北合龎山湖者為淞其自大姚分支入<lb/>
<pb n="KR3d0010_WYG_017-9b"/>
長洲縣界滙澱山湖東出嘉定縣界合於黄浦經嘉定<lb/>
之江灣青浦東北行名吳淞江者為東江<lb/>
一太湖小支其東出胥口與别流滙於石湖復東行抵<lb/>
郡城折北至閶門婁東至常熟塘下入白茆浦其分水<lb/>
墩北走觀瀆橋散出楊涇者皆入常熟塘其合沙湖者<lb/>
入崑山至和塘直入太倉者歸於海及分合於吳淞江<lb/>
向東而行<lb/>
一吳江右隄隔塞江路自唐元和中刺史王仲舒築石<lb/>
<pb n="KR3d0010_WYG_017-10a"/>
隄以達松江糧運長亘數十里横截江路隄外為江隄<lb/>
内為湖雖橋洞僅通五十三處名曰寶帶橋而宣洩細<lb/>
□終不輕快回流積淤漸盤蘆葦而向所謂可敵千浦<lb/>
之江遂為淺渚平沙之境矣當時經制權宜實為有益<lb/>
不虞水道漸塞竟為諸郡良田之梗也<lb/>
一垂虹橋復阻東流之勢自石隄横截江路所恃以東<lb/>
注者淞陵治東之洩也但湖水為石隄所拘湍怒流急<lb/>
遂折縣治之旁為二於是風濤盛而公私隔矣慶厯中<lb/>
<pb n="KR3d0010_WYG_017-10b"/>
縣尉王庭堅作木橋以利來往而吳淞江獨眇然通利<lb/>
至元泰定中州判張顯祖遂構石梁而虛洞列至六十<lb/>
之外僅如管窺葢不知前人立木之意也遂使流沙日<lb/>
壅裹湖水而不得出而山原溪洞之來又成日至其泛<lb/>
溢自恣瀰浸淫無怪乎其然矣<lb/>
一澱山湖狹隘不能展舒吐納吳中諸湖惟澱山為最<lb/>
下而界於崑山吳江長洲之間南屬華亭而太湖之水<lb/>
入於淞江藉此以為傳送者也元時尚有僧寺特立湖<lb/>
<pb n="KR3d0010_WYG_017-11a"/>
中而今則寺在良田之中則水路之隘可知矣議者欲<lb/>
復闢其故道暢而通之則未易為力然此湖獨為低下<lb/>
而吐納之機實在於此則其説或可採也<lb/>
一白茆河形夫水性帶東南則稍下帶北則稍高而今<lb/>
之白茆則直向東北合亦從其下趣之勢因其勢而利<lb/>
導之古之善經也而近年開鑿已非夏忠靖舊開之路<lb/>
是以通塞久近為驗較然矣其必於近江二三十里處<lb/>
相其形便開向東南以從其性或可久得其利也<lb/>
<pb n="KR3d0010_WYG_017-11b"/>
一夾浦橋不可立湖自大姚分支一從柳胥港瓜涇而<lb/>
北又一從吳江縣北門委直北至夾浦橋而入以下吳<lb/>
淞此僅一<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>之存耳國初嘗有石梁為水齧廢而周文<lb/>
襄公乃使造舟為梁鎖兩端而中貫之以通行者至今<lb/>
為便而近者鄉人又謀疊石此政不可許也<lb/>
一疏通次第大旱暵之年來源必少霜降水涸可以賦<lb/>
功若使先疏上源則下流必壅合無先啟白茆之路乎<lb/>
其次則七了浦又其次則吳江隄長橋之導而又其次<lb/>
<pb n="KR3d0010_WYG_017-12a"/>
則理百瀆以北以下江隂之江分荆溪之注又次則理<lb/>
宣歙九陽江之水以入蕪湖而中間各縣隄渠水竇之<lb/>
設則分投就近得利之家隨宜開浚則施工之日遂為<lb/>
三州有秋之望矣<lb/>
一開江始末夫田租始加於漢唐而徵輸遂極於後代<lb/>
徵法愈倍則耕法愈詳何者民之苦於不得已也故沿<lb/>
江之民鑿堈身以救旱而於其中低窪之處了不相涉<lb/>
而水澇之年則太湖被隄橋之壅泛溢瀰漫而各縣之<lb/>
<pb n="KR3d0010_WYG_017-12b"/>
低田遂成巨浸於是内水髙而江水下而見者遂欲決<lb/>
之以入於江此開江之説所由起也暫時處置實為有<lb/>
益及至江水復漲則内水髙而不得出亦有時而然者<lb/>
此皆一時所見而欲節宣不費永益良田以無失東南<lb/>
之利者則人事之修不可以不詳定也然禹治震澤則<lb/>
分疏東南之流以歸於海無紛紛多事而後人開江得<lb/>
一益或生一事至紛紜補葺煩切而不可救而又不能<lb/>
已者何也葢自井邑丘甸之設則必有卒兩軍師之制<lb/>
<pb n="KR3d0010_WYG_017-13a"/>
水利之興則江防不可不留意也一自江隂之江開始<lb/>
以通魚鹽之利耳而竟開北兵窺南之路偽吳守之以<lb/>
捍吳而國家得之以入金陵一自福山之江開為張士<lb/>
誠襲蘇之逕而國家亦因之以取吳一自許浦白茆之<lb/>
江開而金人每於此窺宋其後李寶破敵兵於此遂設<lb/>
許浦軍而白茆乃有制置節度之設宿重兵而恒恐其<lb/>
不足一自劉家港之江開而元人以之通海運交六國<lb/>
市舶而朱清張瑄之徒為患不絶其後二人招懷而海<lb/>
<pb n="KR3d0010_WYG_017-13b"/>
邊之軍鎮遂相望而列矣然永樂中尚有倭賊之冦又<lb/>
設守禦千户所於崇明沙今縱不能如禹之行水而上<lb/>
下煩勞則皆開江之利啓之也然地維開張本為國家<lb/>
之用而竊發時見未清消弭之源則其敦本厚民之實<lb/>
力田務農之政誠不可漫為之説者矣但積沙既為漲<lb/>
灘而富家因為已有是以客土恃勢力以負國暴水縱<lb/>
積怒以困民其害相因而不解也<lb/>
復鏡湖議會稽山隂兩縣之形勢大抵東南髙西北低<lb/>
<pb n="KR3d0010_WYG_017-14a"/>
其東南皆至山而北抵於海故凡水源所出總之三十<lb/>
六源當其未有湖之時水葢西北流入於江以達於海<lb/>
自東漢永和五年太守馬公臻始築大隄瀦三十六源<lb/>
之水名曰鏡湖隄之在會稽者自五雲門東至於曹娥<lb/>
江凡七十二里在山隂者自常喜門西至於小西江一<lb/>
名錢清凡四十五里故湖之形勢亦分為二而隸兩縣<lb/>
隸會稽曰東湖隸山隂曰西湖東西二湖由稽山門驛<lb/>
路為界出稽山門一百步有橋曰三橋橋下有水門以<lb/>
<pb n="KR3d0010_WYG_017-14b"/>
限兩湖湖雖分為二其實相通凡三百五十有八里灌<lb/>
溉民田九千餘頃湖之勢髙於民田民田髙於江海故<lb/>
水多則泄民田之水入於江海水少則泄湖之水以溉<lb/>
民田而兩縣湖及湖下之水啟閉又有石牌以則之一<lb/>
在五雲門外小凌橋之東今春夏水則深一尺有七寸<lb/>
秋冬水則深一尺有二寸會稽主之一在常喜門外跨<lb/>
湖橋之南今春夏水則髙三尺有五寸秋冬水則髙二<lb/>
尺有九寸山隂主之會稽地形髙於山隂故曾南豐隂<lb/>
<pb n="KR3d0010_WYG_017-15a"/>
述杜杞之説以為會稽之石水深八尺有五寸山隂之<lb/>
石水深四尺有五寸是會稽水則幾倍山隂今石牌淺<lb/>
深乃相反葢今立石之地與昔不同今會稽石立於瀕<lb/>
隄水淺之處山隂石乃立湖中水深之處是以水則淺<lb/>
深異於曩時其實會稽之水常髙於山隂二三尺於三<lb/>
橋閘見之城外之水亦髙於城中二三尺於都泗閘見<lb/>
之乃若湖下石牌立於都泗門東會稽山隂接壤之際<lb/>
春季水則髙三尺有二寸夏則三尺有六寸秋冬季皆<lb/>
<pb n="KR3d0010_WYG_017-15b"/>
二尺凡水如則乃固斗門以蓄之其或過則然後開斗<lb/>
門以泄之自永和迄我宋幾千年民䝉其利祥符以來<lb/>
並湖之民始或侵耕以為田熙寧中朝廷興水利有廬<lb/>
州觀察推官江衍者被遣至越訪利害衍無逺識不能<lb/>
建議復湖乃立石牌以分内外牌内者為田牌外為湖<lb/>
凡曰牌内之田始皆履畝許民租之號曰湖田政和末<lb/>
郡守方侈進奉復廢牌外之湖以為田輸所入於府自<lb/>
是環湖之民不復顧忌湖之不為田者無幾矣隆興改<lb/>
<pb n="KR3d0010_WYG_017-16a"/>
元十一月知府事吳公芾因嵗饑請於朝取江衍所立<lb/>
石牌之外盜為田者盡復之凡二百七十七頃四十四<lb/>
畝二角二十二步計工度廬先從禹廟後唐賀知章放<lb/>
生池開濬百餘日訖工每嵗期以農隙用工至農務興<lb/>
而罷然次鐸出入阡陌詢故老面形勢度髙卑始知吳<lb/>
公未得復湖之要領夫為髙必因丘陵為下必因川澤<lb/>
豈有作陂湖不因髙下之勢而徒欲資畚插以為功哉<lb/>
馬公惟知地勢之所趨横築隄塘障捍三十六源之水<lb/>
<pb n="KR3d0010_WYG_017-16b"/>
故湖不勞而自成歴嵗滋久淤泥填塞之處誠或有之<lb/>
然湖所以廢為田者非直以此也葢以嵗月彌逺湖塘<lb/>
既寖壞斗門堰閘諸私小溝固護不時縱闢無節湖水<lb/>
盡入江海而瀕湖之民始得增髙益卑盜以為田使其<lb/>
隄塘固堰閘堅斗門啟閉及時暗溝禁窒不通則湖可<lb/>
坐復民雖欲盜耕為尺寸田不可得也紹熙五年冬孝<lb/>
宗皇帝靈駕之行府縣懼漕河淺涸盡塞諸洞門固䕶<lb/>
諸堰閘雖當霜降水涸之時不雨者踰月而湖水僅減<lb/>
<pb n="KR3d0010_WYG_017-17a"/>
一二寸湖田被浸者久之訖事決隄開堰放斗門水乃<lb/>
得去是則復湖之要又較然可見者也夫斗門堰閘隂<lb/>
溝之為泄水均也然泄水最多者曰斗門其次曰諸堰<lb/>
若諸隂溝則又次焉今兩湖之為斗門堰閘隂溝之類<lb/>
不可殫舉大抵皆走泄湖水處也吳公釋此不察弊弊<lb/>
從事於開濬亦誤矣故吳公所開湖纔數年皆復為田<lb/>
故湖廢塞殆盡而水所流行僅有從横枝港可通舟行<lb/>
而已每嵗田未告病而湖港已先涸矣昔之湖本為民<lb/>
<pb n="KR3d0010_WYG_017-17b"/>
田之利而今之湖反為民田之害葢春水泛漲之時民<lb/>
田無所用水而耕湖者懼其害已輒請於官以放斗門<lb/>
官不從相與什伯為羣決隄縱水入於民田之内是以<lb/>
民常於春時重被水潦之害至夏秋之間雨或愆期又<lb/>
無瀦蓄之水為灌溉之利是兩縣無處無水旱監司府<lb/>
縣亦無嵗無賑濟利害曉然甚易知也然則湖豈可不<lb/>
復乎道聴塗説者方以闕上供失民業為説是不然夫<lb/>
湖田之上供嵗不過五萬餘石兩縣嵗一水旱其所損<lb/>
<pb n="KR3d0010_WYG_017-18a"/>
所放賑濟勸分殆不啻十萬餘石其得失多寡葢已相<lb/>
絶矣湖之為田若蕩地者不過餘二千頃耕湖之民多<lb/>
亦不過數千家之小利而使兩縣湖下之田九千頃民<lb/>
數萬家嵗受水旱饑饉而弗之恤利害輕重亦甚相逺<lb/>
况湖未為田之時其民豈皆無以自業乎使湖果復舊<lb/>
水常瀰滿則魚鼈鰕蟹之類不可勝食茭荷菱茨之實<lb/>
不可勝用縱民採捕其中其利自溥何失業之慮哉次<lb/>
鐸論載既畢又有援執舊説而詰之曰從子之説不必<lb/>
<pb n="KR3d0010_WYG_017-18b"/>
濬湖使深必須增隄使髙且懼隄髙壅水萬一決潰必<lb/>
敗城郭於時為之奈何是又未知形勢利害者也夫水<lb/>
之湍急者其地或狹不能容於是有衝激決溢之患今<lb/>
湖之水源不過三十六所而湖廣餘三百里以其地容<lb/>
其水裕如也况自水源所出北抵於隄及城逺者四五<lb/>
十里近猶一二十里其水勢固已平緩於衝隄也何有<lb/>
且隄之去漢如此其久是必有虧無增今誠築隄增於<lb/>
髙者二三尺計其勢方與昔同昔不慮其決而今顧慮<lb/>
<pb n="KR3d0010_WYG_017-19a"/>
之何哉<lb/>
陳槖夏葢湖議槖前因至上虞境内過夏葢湖而備究<lb/>
湖田之為害實吾民今日倒懸之苦有不得不言者古<lb/>
人設陂湖以備旱嵗王仲薿建請以為田乃引鑑湖自<lb/>
然淤澱已成田陸為説又有不妨民間水利之語其欺<lb/>
罔甚矣<hi>徐光啓曰凡湖皆自然淤澱但不宜多作田以盡之使水無所容耳</hi>然佃戸占請<lb/>
之初各有畝數不敢侵冒當時湖之為田者纔十二三<lb/>
佃户止於髙仰處作㙩未敢涸湖以自便民田尚被其<lb/>
<pb n="KR3d0010_WYG_017-19b"/>
利但滀水不如曩日之多故諸鄉之田嵗嵗有旱處比<lb/>
年以來冒佔不已今則湖盡為田矣以夏葢湖推之諸<lb/>
處可以類見槖所知者止上虞餘姚其它四邑皆不及<lb/>
知上虞餘姚所管陂湖三十餘所而夏葢湖最大周迴<lb/>
一百五里自來䕃注上虞縣新興等五鄉及餘姚縣蘭<lb/>
風鄉此六鄉皆瀕海土平而水易洩田以畝計無慮數<lb/>
十萬惟藉一湖灌溉之利今既涸之為田若雨不時降<lb/>
則拱手以視禾稼之焦枯耳其它諸湖所灌注皆不下<lb/>
<pb n="KR3d0010_WYG_017-20a"/>
數百頃植利人户倚以為命而乃盡奪之一遇旱暵非<lb/>
唯赤子饑餓僵踣道路而計司常賦虧失尤多雖盡得<lb/>
湖田租課十不補其三四又况每遇旱嵗湖田亦隨例<lb/>
申訴官中檢放與民田等昨見上虞丞言曾䝉上司差<lb/>
委相度湖田利害因㸃對靖康元年建炎元年湖田租<lb/>
課除檢放外兩年共納五千四百餘石而民田縁失陂<lb/>
湖之利無處不旱兩年計檢放秋米二萬二千五百餘<lb/>
石只上虞一縣如此以此論之其得失豈不較然民間<lb/>
<pb n="KR3d0010_WYG_017-20b"/>
所損又可見矣但當時以湖田租課歸御前與省計自<lb/>
分兩家雖得湖田百斛而常賦虧萬斛嬖倖之臣猶將<lb/>
曰此百斛者御前所得也不剏湖田何以有此省計虧<lb/>
羨我何知哉今湖田租課既充經費則漕臺郡守固當<lb/>
計其得失之多寡而辨其利害夫公上之與民一體也<lb/>
有損於公有益於民猶當為之况公私俱受其害可不<lb/>
思所以革之耶建炎二年春邑民嘗訴湖田之害於撫<lb/>
諭使者使者下其狀於州縣上虞令陳休錫遂悉罷境<lb/>
<pb n="KR3d0010_WYG_017-21a"/>
内之湖田翟帥以未得朝廷指揮數窘之陳不為變是<lb/>
嵗越境大旱如諸暨新嵊赤地數百里農夫無事於銍<lb/>
艾獨上虞大熟餘姚次之餘姚七鄉通江潮䕃注兼有<lb/>
燭溪湖等數處不可作田不曾廢故亦熟而上虞新興<lb/>
等五鄉被夏葢湖之利尤為倍收其冬新嵊之民糴於<lb/>
上虞餘姚者屬路不絶向使陳令行之不果則邑民救<lb/>
死不暇况他境乎夫以一縣令尚能為之槖之所望於<lb/>
左右宜何如<lb/>
<pb n="KR3d0010_WYG_017-21b"/>
王廷秀水利議鄞縣東西凡十三鄉東鄉之田取足於<lb/>
東湖俗所謂前湖是也西南鄉之田所恃者廣徳一湖<lb/>
環百里周以隄塘植榆柳以為固四面為斗門碶閘方<lb/>
春山之水泛漲時皆聚於此溢則洩之江夏秋交民或<lb/>
以旱告則令佐躬親相視開斗門而注之湖髙田下勢<lb/>
如建瓴閲日可浹雖甚旱亢決不過一二而稻已成熟<lb/>
矣唐貞元中民有請湖為田者詣闕投匭以聞朝廷重<lb/>
其事為出御史按利否御史李後素銜命詢咨本末利<lb/>
<pb n="KR3d0010_WYG_017-22a"/>
害之實錮獻利者置之法湖得不廢後素與刺史及其<lb/>
寮一二公唱和長篇記其事刻石詩記湖之始興於時<lb/>
已三百年當在魏晉也國初民或因淺淀盜耕有司正<lb/>
其經界禁其侵占太平興國中鄞之惡民窺其利而欲<lb/>
私之復進狀請廢湖朝下其事於州州遣從事郎張大<lb/>
有驗視力言其不可廢且摘唐御史之詩敘致詳緻記<lb/>
於石刻熙寧二年知縣事張詢令民濬湖築隄工役甚<lb/>
備曾子固為作記歴道湖之為民利本末曲折以戒後<lb/>
<pb n="KR3d0010_WYG_017-22b"/>
人不輕於改廢也元祐中議者復倡廢湖之説值龍圖<lb/>
舒亶信道閒居鄉里痛詰折之記其事於林村資壽院<lb/>
縁雲亭壁間謂其利有四不可廢久之有俞襄復陳廢<lb/>
湖之議守葉棣深罪襄不得騁遂走都省獻其䇿蔡京<lb/>
見而惡之拘送本貫政宣間淫侈之用日廣茶鹽之課<lb/>
不能給宦官用事務興利以中主欲一時佻躁趨競者<lb/>
爭獻括天下遺利以資經費率皆以無為有縣官括民<lb/>
膏血以應租數時樓异試可丁憂服除到闕蔡京不喜<lb/>
<pb n="KR3d0010_WYG_017-23a"/>
樓而鄭居中喜之除知隨州異時髙麗入貢絶洋泊四<lb/>
明易舟至京師崇寧加禮與遼使等置來逺局於明中<lb/>
樓欲捨隨得明會辭行上殿於是獻言明之廣徳湖可<lb/>
為田以其嵗入儲以待麗使往來之用有餘且欲造畫<lb/>
舫百柁専備麗使作涉海二巨航如元豐所造以須朝<lb/>
廷遣使上説即改知明州下車興工造舟而經理湖為<lb/>
田八百頃募民佃租嵗入米僅二萬石於是西七鄉之<lb/>
田無嵗不旱異時膏腴今為下地廢湖之害也<lb/>
<pb n="KR3d0010_WYG_017-23b"/>
濬東錢湖議東錢湖一名萬金湖以其為利重也在唐<lb/>
曰西湖葢鄮縣未徙時湖在縣治之西也天寶三年縣<lb/>
令陸南金開廣之宋屢濬治周圍八十里受七十二谿<lb/>
之流四岸凡七堰曰錢堰曰大堰曰莫枝堰曰髙湫堰<lb/>
曰栗木堰曰平湖堰曰梅湖堰水入則蓄雨不時則啟<lb/>
閘而放之鄞定海七鄉之田資其灌溉茭葑蓴蒲荷茨<lb/>
滋漫不除湖輒湮塞淳熙四年魏王鎮州請於朝大浚<lb/>
之是年二月七日準尚書省劄子為魏王奏然當時所<lb/>
<pb n="KR3d0010_WYG_017-24a"/>
除茭葑未出湖堤既復填淤嘉定七年提刑陳覃攝守<lb/>
捐緡錢置田收租欲嵗給濬治之費朝廷許其盡復舊<lb/>
址而後來有司奉行不䖍田租侵移他用湖益湮寶慶<lb/>
二年尚書胡榘守郡請於朝得度牒百道米一萬五千<lb/>
石又濬之十月命水軍番上迭休且募七鄉之食水利<lb/>
者助役各給券食祁寒輟工明年春夏之交役再舉農<lb/>
不使妨耕兵不使妨閲募漁户徐畢之十月七日告成<lb/>
胡公猶懼其無以繼也奏以嬴錢二萬八千三百四十<lb/>
<pb n="KR3d0010_WYG_017-24b"/>
七緡有竒增置田畝合舊穀額俾嬴三千令翔鳳鄉長<lb/>
顧永之主之分漁户五百人為四隅人嵗給穀六石隨<lb/>
茭葑之生則絶其種立管隅一人管隊二十人以轄之<lb/>
有㫖悉如請自此不薙葑者十六年幾無湖矣淳祐壬<lb/>
寅冬淛守陳塏因嵗稔農隙命制幹林元晉僉判石孝<lb/>
廣行買葑之䇿不差兵不調夫隨舟大小葑多寡聴其<lb/>
求售茭葑給錢各有司存初至數百人已而掉舟裹糧<lb/>
至者日千餘可見逺近樂趣向也淘湖所收率以佐郡<lb/>
<pb n="KR3d0010_WYG_017-25a"/>
家支遣至此方全為淘湖之用元大徳間世家有以湖<lb/>
為淺淀請以撩田若干畝入官租者時都水營田分司<lb/>
追斷復為湖延祐新志所謂欲塞錢湖此其漸也後因<lb/>
鄉民告有司舉行淘湖拘七鄉有田食利之家分畝步<lb/>
髙下量撥湖葑隨田多寡濶狹俾浚之積葑於塘㟁然<lb/>
宿葑春泛冬沈次年復生則有司所行為具文耳近年<lb/>
重修嘉澤廟有濯靈之異茭葑不泛荷芡蓴蘆生之者<lb/>
鮮然未足恃也但大旱之年放水湖下一舉而涸知其<lb/>
<pb n="KR3d0010_WYG_017-25b"/>
積淤年久蓄水至淺東鄉河道又皆淺澁舊稱一湖之<lb/>
水可滿三河半今僅一河而竭是可憂也又况職守者<lb/>
不謹闢啟碶閘傍湖人民通同漁户每於水溢之時乗<lb/>
時射利私自開閘網魚洩水無度沿江堰壩又失修理<lb/>
日夜傾注於江防旱之䇿果安在哉其原置買葑田畝<lb/>
自元收入官明因之洪武二十四年本縣耆民陳進建<lb/>
言水利差官來董其事於農隙之時令七鄉食利之家<lb/>
出力淘浚雖能少除葑草而根在復生况湖上溪澗沙<lb/>
<pb n="KR3d0010_WYG_017-26a"/>
土隨雨而下久不治則淤塞如舊矣<lb/>
徐獻忠山鄉水利議予寓居吳興屢見各鄉旱災不收<lb/>
大受饑困山鄉平田既少一遇旱暵泉流枯涸既無所<lb/>
資坐以待斃有司者徒見下鄉平田頗有潤色不肯特<lb/>
為奏免糧税予按視其地皆坐不知水利之故元儒梁<lb/>
寅有鑿池溉田之議其略云畎畆之間若十畝而廢一<lb/>
畝以為池則九畝可以無災患百畝而廢十畝以為池<lb/>
則九十畝可以無災患予嘗至上虞之夏葢湖觀之方<lb/>
<pb n="KR3d0010_WYG_017-26b"/>
知梁子之議可行而永久利民矣有志經國者當相視<lb/>
一鄉之中擇其最髙仰者割為陂湖先均其税額於衆<lb/>
利之民次營别業以招失田之户大展陂岸使廣而多<lb/>
受雖亢旱之年不至耗涸從髙瀉下均資廣及沾潤一<lb/>
番可以經月雖有凶災不能及矣况陂湖之利魚鰕雜<lb/>
産茭葦叢生貧者資以養生富者因而便利大雨一注<lb/>
衆流復積前者既瀉後者復蓄山鄉水利無逾此者故<lb/>
孫叔敖之芍陂汝南之鴻却陂古人成績可以引見自<lb/>
<pb n="KR3d0010_WYG_017-27a"/>
非為民父母者力主其事愚民誰肯割其成業者乎至<lb/>
於下鄉之田亦有髙亢不通資灌者莫若照依北方掘<lb/>
鑿大井上置轆轤汲引之利亦民自辦民可樂成不可<lb/>
謀始若出力任事維存乎人必須久任之方可有成功<lb/>
也<hi>俞汝為曰海邊斥鹵地方恃䕶塘隔絶鹽湖雨水洗去鹵性有圍築成田者築堤鑿河引内湖之水以資</hi>
<hi>灌溉而水逺難致雨澤稍稀便乏車救十年三熟此與山鄉地形勢相類近年民間告明官府豁除掘損田畝</hi>
<hi>之糧於田心中開積水溝為夏秋車戽計凡溝漊多處其田多熟或於逺宅開池則近宅之地必有收成此蘇</hi>
<hi>松沿海地方試之有成效者但細訪老農云每十畝之中用二畝為積水溝纔可救五十日不雨若十分全旱</hi>
<pb n="KR3d0010_WYG_017-27b"/>
<hi>年分尚不免於枯竭况一畝乎大抵水田稻苗全賴水養炎日消水甚易以十日消水二寸計之五十日該消</hi>
<hi>去田間水一尺即二畝溝中亦不免於消水總計其潤是溝中常有五六尺之積斯足用耳豈可望於夏秋亢</hi>
<hi>旱之日且稻苗生長秀實該用水浸溉一百二十日十畝取二畝作積水溝僅救半旱斯言非謬必於山原上</hi>
<hi>勢相視窪下可蓄水處築圍大澤或環數里或環數十里上流之水涓涓不息庶足救濟全旱矣嘗與潘知縣</hi>
<hi>鳳梧熟論西北墾荒之要潘云若計開田先計瀦水真確見也</hi>
林應訓興修水利文移稿為照溝洫圩岸皆以備旱潦<lb/>
而為三農之急務人人所當自盡者縱使官府開深江<lb/>
浦而各區各圖之溝洫圩岸不修則終無以獲灌溉之<lb/>
<pb n="KR3d0010_WYG_017-28a"/>
利杜浸淫之患也除幹河支港工力浩大者官為估計<lb/>
處置興工外至於田間水道應該民力自盡為此酌定<lb/>
式則出給簡明告示縁圩張掛仍刻成書册給散糧里<lb/>
令民一體遵守施行<lb/>
一定式様以便稽查吳中之田雖有荒熟貴賤之不同<lb/>
大都低鄉病澇髙鄉病旱不出二病而已病澇者則以<lb/>
修築圩岸為急圩岸既各髙厚雖有水溢自難潰入而<lb/>
淹没之矣病旱者則以開濬溝洫為急溝洫既各深通<lb/>
<pb n="KR3d0010_WYG_017-28b"/>
雖遇旱乾自可引流而灌注之矣况開渠者勢必置土<lb/>
於圩旁築圩者理當取土於溝内二者又自有相成之<lb/>
機今後不必差官泛然丈量該府縣止分别孰為低鄉<lb/>
當急修圩孰為髙鄉當急開渠毎年府縣水利官先時<lb/>
議定開築之法如開溝洫不論舊時疏通與否其濶即<lb/>
以兩旁老岸為主其深務以一丈二尺為率若相地宜<lb/>
應加深濶者聴決不許減少前數挑起之土務要置在<lb/>
舊隄之内就便䕶隄庶使雨水不能淋漓復流於河如<lb/>
<pb n="KR3d0010_WYG_017-29a"/>
附近有低田堪以培髙者即以其土培之亦可至於極<lb/>
髙地方不用隄岸而土無堆放者亦即就靠内一邊攤<lb/>
放葢髙鄉多種荳棉一時不妨陸種挑得河深則灌溉<lb/>
自利内中田畝仍自不妨於水種也若惜此尺寸之地<lb/>
弗令攤土沿河堆積復入河中無水灌溉則内中田畝<lb/>
悉成枯槁矣至於築圍岸不論舊時完固與否其底濶<lb/>
務要一丈其面濶務要六尺其髙如底之數若應加髙<lb/>
厚者聴決不許減少前數如田過五百畝以上者便要<lb/>
<pb n="KR3d0010_WYG_017-29b"/>
從中增築一界岸一千畝以上者便要從中增築二界<lb/>
岸每界岸底濶四尺面濶二尺髙與外圩平㟁傍仍可<lb/>
栽種荳麥如極低鄉或近河蕩深處難於取土令民於<lb/>
圩内傍圩田起土增築岸外再築圩㟁一層髙止一半<lb/>
如階級狀岸上插水楊圩外植茭蘆以防衝激取土之<lb/>
田計所損量𣲖各田出銀津貼俟陸續䈒取河泥填平<lb/>
照舊耕種永無後憂是所損者小而所益者大也若互<lb/>
相吝惜不分界岸即如今年霪雨連旬洪水一發車<hi>缺</hi>
<pb n="KR3d0010_WYG_017-30a"/>
不前全圩無望矣又有一等低窪田畝嵌坐中心無從<lb/>
蓄洩有願開鑿通河運泥增髙者聴廢田之價衆户均<lb/>
認廢田之税牽攤本圩照此式様給示遍諭委官分頭<lb/>
區畫每一圩為一圖明白貼説前件每一圖作二本一<lb/>
送縣備照一付圩甲諭衆俟至冬十月刻日出示興工<lb/>
一定夫役以杜騷擾各鄉溝洫圩岸雖有長短廣狹不<lb/>
齊然不過為一圩之田而設也故田少則圩必小田多<lb/>
則圩必大而環圩之溝洫因之此水利此圩之田則當<lb/>
<pb n="KR3d0010_WYG_017-30b"/>
役此圩有田之户矣各縣即令塘長備開某圩周圍若<lb/>
干丈外環溝洫若干丈圩内之田若干畝某人得業若<lb/>
干畝共該圍岸若干丈不論官民士庶隨田起役各自<lb/>
施工如田横濶一丈者築岸一丈<hi>徐光啟曰此法誤要須計算本圩之田與</hi>
<hi>本圩之岸平分丈尺不宜偏累近岸之田開河亦然多有一家數畝狹長之田全並河岸者既盡壞其田復盡</hi>
<hi>用其力非偏累乎</hi>横濶十丈者築岸十丈開河亦然對河兩家<lb/>
各開其半溝頭岸側非一家所能辦者計畝出夫衆共<lb/>
協力挨序編號置簿稽查仍備載前圖之後興工之日<lb/>
<pb n="KR3d0010_WYG_017-31a"/>
塘長不必沿門催夫徒取需求科派之議先期五日插<lb/>
標分段責令圩甲布告各户某日興工聴其至期各行<lb/>
照段用力如式挑築<lb/>
一設圩甲以齊作止塘長之設舉一區而言之也一區<lb/>
之中各有數圩計當僉殷實之家充之但一時僉報諸<lb/>
弊俱生或圖展脱或營冒充無不至矣各縣不必僉報<lb/>
即以本圩田多者為之雖其殷實與否不可知然其田<lb/>
既甲於一圩之中則其人自足以當一圩之長矣興工<lb/>
<pb n="KR3d0010_WYG_017-31b"/>
之日塘長責令圩甲躬行倡率某日起工某日完工庶<lb/>
幾有所統領而無泛散不齊之弊中有業户不聴倡率<lb/>
聴其開名呈治如圩甲不行正身充當或至别行代頂<lb/>
查出枷號示衆是圩之有甲也専為本圩修濬而立工<lb/>
完即罷非如里長有勾攝之苦亦非如塘長有奔走之<lb/>
煩雖一時倡率不無勞費然利歸其田又非若驅之赴<lb/>
公家之役者等也<lb/>
一嚴省視以責成功訪得常年非不議行修濬而水利<lb/>
<pb n="KR3d0010_WYG_017-32a"/>
之官多不下鄉乃使各區塘長至縣報數或朔望遞結<lb/>
而已如此虚文何益實事今後興工之日各塘長圩甲<lb/>
務要在圩時時催督開濬工完未可便行開壩放水俱<lb/>
聴各府縣掌印官并水利官分頭親勘如一圩不完責<lb/>
在圩甲一區不完責在塘長輕則懲戒重則罰治本院<lb/>
與該道又不時間出以察之如一縣中有十處不完責<lb/>
在縣官一府有二十處不完則官又有不得不任其咎<lb/>
矣<lb/>
<pb n="KR3d0010_WYG_017-32b"/>
一禁侵截以通便利訪得各鄉水利原自疏通近多豪<lb/>
家適己自便於上流要害廣插茭菱稍有淤墊即謀佃<lb/>
為田所司不察輕付執照亦有居民貪圖小利竭澤而<lb/>
漁沿流置籪及有挑出田内泥土增廣田圩堆放竹排<lb/>
木排横截河港甚有上鄉全賴湖水灌溉奸猾人户乃<lb/>
於浦口下流設堰横截百般刁難然後放水入内又其<lb/>
甚者假以報税起科遂侵為己物瀦水専利以致田地<lb/>
灌溉無資若不通行嚴禁終為水道之梗今後各府縣<lb/>
<pb n="KR3d0010_WYG_017-33a"/>
水利官責令各塘長圩甲凡有侵截之家即便報出姑<lb/>
令改正免罪至於灘田先年曾經丈量收入會計册内<lb/>
無礙水道者姑聴如舊其未經徵糧者盡數報官開除<lb/>
荒政要覽萬厯戊子年水大蘇州自沈湖澱湖三泖抵<lb/>
松江一望滔天河水髙出田間數尺其一二隄岸髙厚<lb/>
處仍有不妨插蒔者乃知大澇時吳田盡可作湖百姓<lb/>
生命寄於隄岸葢沿河隄圍阻截水勢成田田間各自<lb/>
成圩又藉圩岸隔斷若隄岸不堅緻卒然崩潰諸農作<lb/>
<pb n="KR3d0010_WYG_017-33b"/>
魚鼈矣蘇松地形卑下當震澤委流數郡山原之水從<lb/>
此入海若非年年濬渠築圍田卒汙萊在所不免<lb/>
徐光啟量算河工測驗地勢法一量某河自某處起至<lb/>
某處止共實該應開河幾何丈尺每步五尺每二十步<lb/>
立一木界樁編定號數自某處起天字一號盡十號又<lb/>
起地字一號盡十號直編至某處止要見若干號數若<lb/>
干丈尺<hi>每丈尺俱用官尺算每二步折一丈</hi>
一量每號木界樁下兩岸準平相去今濶幾何丈尺木<lb/>
<pb n="KR3d0010_WYG_017-34a"/>
樁下老岸至河中心水底今深幾何丈尺算兩岸斜平<lb/>
至底見在河身空處每丈已得幾何方數中有㘭突又<lb/>
用法加減實該河身空處每丈已得幾何方數今照原<lb/>
議或新議所酌定河面應濶幾何丈河底應濶幾何丈<lb/>
應加深幾何尺算該木樁下兩老岸各去土幾何尺河<lb/>
底中心去土幾何尺河岸兩傍各去土幾何尺此號内<lb/>
十丈河身中共該起土幾何方數兩岸各用步弓量至<lb/>
二十步足此岸下定木樁人足抵樁立對岸人亦於步<lb/>
<pb n="KR3d0010_WYG_017-34b"/>
盡處站樁上人將矩度對岸準平對岸人豎起套竿權<lb/>
繩取直將套夾靠定套竿漸移向下兩岸取平對㟁人<lb/>
即於平處站定或用土石記定樁上人用矩度對準人<lb/>
足或記處看在直景何度何分用地平測逺法算得河<lb/>
面濶處河狹者只用竹篾活步弓對岸量亦得次將丈<lb/>
竿豎起河中心權繩取直將矩極對準水面丈竿盡處<lb/>
用勾股量深法算即得木樁至水面股數再加水深數<lb/>
即得河底深數或用重矩勾股量深法亦得或於水際<lb/>
<pb n="KR3d0010_WYG_017-35a"/>
兩傍取平對準樁頂用重矩重表勾股量髙法算亦得<lb/>
或不用算法逕將套竿套定横尺用豎尺那移逐步量<lb/>
下至水際總算豎尺多少數亦得或只於水次豎起一<lb/>
竹竿權繩取直依前兩岸取平法樁上人用矩極照看<lb/>
亦得後二法於淺狹河道用之尤便次將兩岸濶數河<lb/>
底深數用積方法算即得河身見在每丈已得幾何方<lb/>
數中有㘭突亦用套竿量取髙下小步弓量取圍徑用<lb/>
堆積法扣算加減即得現在實該河身方數次將議定<lb/>
<pb n="KR3d0010_WYG_017-35b"/>
河面應濶之數比照原濶應加幾何用木石記定即於<lb/>
兩岸記處用套竿量至折半處即今應用河底中處比<lb/>
原樁深幾何比照今議應深幾何即得今應加深幾何<lb/>
或用二繩各長如今議濶數之半中用轆轤交接復用<lb/>
一繩記取尺寸繫權墜下亦得或中繫方空木用丈竿<lb/>
溜下亦得次于新河底中處用套竿量開如新議河底<lb/>
濶數盡處記定視其髙下即知今應加深左傍幾何右<lb/>
傍幾何次將兩老岸加濶河底加深河底兩傍加深五<lb/>
<pb n="KR3d0010_WYG_017-36a"/>
法用積方法總算即得此號内十丈河身中共該起土<lb/>
幾何方數註入號簿<lb/>
一量見在河身面濶底深酌量<graphic n="KR1296" url="https://raw.githubusercontent.com/kanripo/KR-Gaiji/master/images/KR1296.png" mimeType="image/png"/>定之數折中議定今<lb/>
應開面底二濶丈尺數及加深尺數河身底面腰深廣<lb/>
必須三法相稱方得上下相承不致坍壞若河底深濶<lb/>
岸勢髙峻不免隨時崩坍開濶河底虚費工力似應用<lb/>
前量深法量今木椿下至河底算定勾幾何股幾何弦<lb/>
幾何量取數處便見何等勾股方得免坍今新開勾股<lb/>
<pb n="KR3d0010_WYG_017-36b"/>
欲依舊數量行加勾減股不致大段懸絶大率要令勾<lb/>
數少於股數則弦上陂陀不致坍損兩股之間即河底<lb/>
濶數就令稍狹政自無妨<lb/>
一用衆測水驗今河底深淺酌量加深之數今見在河<lb/>
底深淺有不同若酌定加深尺數一槩開濬即深者愈<lb/>
深淺者仍淺水走不順極易填淤且前量下樁編號止<lb/>
據見在老岸未免髙下不齊所云量深諸法亦止據號<lb/>
樁下至本號河底未得通河準平就用矩極以漸量算<lb/>
<pb n="KR3d0010_WYG_017-37a"/>
亦止能測驗地勢若水走之勢西髙東下仍與地勢稍<lb/>
異必須水準方平但長流之水消長不易隨流測量一<lb/>
人可就此方潮汐每日再消再長時刻不同測驗未易<lb/>
必須用衆同時量度相應照前編定號樁若干即每樁<lb/>
用兵夫一名各帶短槍或木棍一根不拘大小刀一把<lb/>
每隊長另帶銃一門并火藥火繩藥線諸物照號樁編<lb/>
給號票令各守號樁約潮退將涸未漲時合境火礮應<lb/>
聲俱發礮響後各兵夫悉于各號河底中心將木棍量<lb/>
<pb n="KR3d0010_WYG_017-37b"/>
定水㾗用刀刻記回繳號票隨驗所刻水㾗尺寸註定<lb/>
票上編成號簿逐一扣算酌量加深之數即河身砥平<lb/>
不致停積渾水以成淺淤若行此法與矩極㕘驗用前<lb/>
量深加濶之法便可絲毫不爽<lb/>
一河工完後考驗課程果否如法河面河底濶數量法<lb/>
具前兩岸弦上用繩取直考驗俱易惟獨深數易殽如<lb/>
留取様墩即可培髙如釘下様樁便易拔起别有用活<lb/>
絡様樁者亦可挖井取出有打水線者亦恐中途節水<lb/>
<pb n="KR3d0010_WYG_017-38a"/>
作弊有用輪車推驗者河濶便難造施用有用木鵝推<lb/>
移者難施於未放水之河今只用前量深諸法如極深<lb/>
極濶者宜用勾股度髙度深法如河身稍狹欲求便易<lb/>
即用套竿漸量法或慮遣委工役宛轉欹斜那移作弊<lb/>
即用轆轤下繩方空下竿二法其轆轤方空或加三或<lb/>
加五以驗底濶弦直尤便此二法須極力挺直纔得取<lb/>
平無法可令加髙毫末即令開河工役自用量度亦難<lb/>
作弊<lb/>
<pb n="KR3d0010_WYG_017-38b"/>
一量所開河某境起至某處如前法已得曲折弦若干<lb/>
丈尺今欲知直弦幾何丈尺東西直股幾何丈尺南北<lb/>
直勾幾何丈尺東邊地形下于西邊幾何丈尺要見本<lb/>
處地形沿河而來幾何丈而下一尺東西直股幾何<lb/>
丈而下一丈南北直勾幾何丈而下一尺其大勾股之弦<lb/>
于二十四向中當作何向先於某境第一號量至第二<lb/>
號用繩取直下定指南鍼審定繩直于三百六十分度<lb/>
内定是何向註于號簿如河岸迴曲一號中可分作二<lb/>
<pb n="KR3d0010_WYG_017-39a"/>
或作三四格定註實格完又用矩極于第一號上立一<lb/>
人持丈竿取直于第二號上立對準取平又互換覆看<lb/>
對準取平即知第二號下于第一號幾何尺寸註于號<lb/>
簿每號俱用此二法至號盡而止事畢布算先將逐號<lb/>
小弦依本號坐向與子午鍼對算即知小勾幾何與卯<lb/>
酉鍼對算即知小股幾何逐號算成小勾股註于號簿<lb/>
次將小勾積算即知大勾小股積算即知大股以大勾<lb/>
股求弦即知大直弦丈尺以大勾股依子午卯酉鍼上<lb/>
<pb n="KR3d0010_WYG_017-39b"/>
取弦即知大直弦于二十四向中定作何向又用矩極<lb/>
所測髙下分寸積算便知二境相去髙下之數亦便知<lb/>
沿河而來每幾何丈尺而下一尺次用大勾股歸除之<lb/>
即知直股上每幾何丈尺而下一尺直勾上每幾何丈<lb/>
尺而下一尺<lb/>
又看泉法取過泉過泉者乃山泉逺來大旱不絶其流<lb/>
横來將下流作壩水隨壩長乃無限之水又看流之緩<lb/>
急緩者源小急者源大又看嚴冬不凍其氣如霧即春<lb/>
<pb n="KR3d0010_WYG_017-40a"/>
夏用水之時又無竭涸之患此過泉之當取也<lb/>
又棄仰泉仰泉者乃地泉也其泉即從本地而起水來<lb/>
有限不能隨壩長有限之水即有鉅河其流必緩嚴冬<lb/>
必凍用水之時必有乾涸之患矣此仰泉之當棄也<lb/>
又源大亦可用也過泉孰非仰泉乎<lb/>
又有大河如涿州拒馬河固安渾河其水皆可用顧非<lb/>
動支朝廷錢糧築堤建閘鉅費堅固此水不敢用也<lb/>
又王鍔用拒馬河水以鑄泉余數舉以問人無應者亦<lb/>
<pb n="KR3d0010_WYG_017-40b"/>
激取之法也<lb/>
又凡看地勢墾水田可蓄可洩即可田矣入水之處地<lb/>
勢宜髙洩水之處地勢宜低水能行動看其下稍愈低<lb/>
愈妙可無淹沒之患矣北邊于夏至後時發泓波地勢<lb/>
宜平坦廣濶則無衝激之患矣土色不拘黄黑堅則為<lb/>
佳土鬆總是漏水地取土作圍注水于内水不漏去此<lb/>
土即可田矣<hi>土鬆别有用處何必水田</hi>地内稍有石子不妨農事如<lb/>
是純沙則不可用也<lb/>
<pb n="KR3d0010_WYG_017-41a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_017-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_031-1a"/>
欽定四庫全書<lb/>
欽定授時通考卷三十一<lb/>
　功作<lb/>
　　彙考<lb/>
詩周頌載芟載柞其耕澤澤<lb/>
　傳除草曰芟除木曰柞箋先芟柞其草木土氣蒸達<lb/>
　而和耕之則澤澤然解散集解劉氏瑾曰第一節言<lb/>
　墾土也<lb/>
<pb n="KR3d0010_WYG_031-1b"/>
千耦其耘徂隰徂畛<lb/>
　箋隰新發田也畛舊田有徑路者集解曹氏粹中曰<lb/>
　反土之後草木根株有芟柞不盡則復耘之也劉氏<lb/>
　瑾曰第二節言治田也<lb/>
侯主侯伯侯亞侯旅侯彊侯以有嗿其饁思媚其婦有<lb/>
依其士有畧其耜俶載南畝<lb/>
　傳主家長也伯長子也亞仲叔也旅子弟也箋彊有<lb/>
　餘力者以謂閒民父子餘夫皆行彊有力者相助又<lb/>
<pb n="KR3d0010_WYG_031-2a"/>
　取傭賃務疾畢已當種也集傳嗿衆飲食聲也媚順<lb/>
　依愛也言餉婦與耕夫相慰勞也畧利俶始載事也<lb/>
　集解劉氏瑾曰第三節言男女長幼齊力於始耕也<lb/>
播厥百穀實函斯活<lb/>
　箋播猶種也實種子也函含也活生也其種皆成好<lb/>
　含生氣集解曹氏粹中曰百穀之性各有所宜而水<lb/>
　旱豐凶不可預定故悉種之所以爲備也劉氏瑾曰<lb/>
　第四節言苗生也<lb/>
<pb n="KR3d0010_WYG_031-2b"/>
驛驛其達有厭其傑<lb/>
　集傳驛驛苗生貌達出土也厭受氣足也傑先長者<lb/>
　也集解劉氏瑾曰第五節言苗生之盛也<lb/>
厭厭其苗綿綿其麃<lb/>
　箋厭厭其苗衆齊等也集傳綿綿詳密也麃耘也集<lb/>
　解王氏安石曰既苗而耘以綿綿爲善恐傷苗也劉<lb/>
　氏瑾曰第六節言耘苗也<lb/>
載穫濟濟有實其積萬億及秭爲酒爲醴烝畀祖妣以<lb/>
<pb n="KR3d0010_WYG_031-3a"/>
洽百禮<lb/>
　箋濟濟穗衆難進也集傳積露積也集解何氏楷曰<lb/>
　穫言在野積言在場萬億及秭言在廩劉氏瑾曰第<lb/>
　七節言收入之多以供祭祀也<lb/>
又畟畟良耜俶載南畝<lb/>
　疏畟畟刃利之狀集解劉氏瑾曰第一節言始耕也<lb/>
播厥百穀實函斯活<lb/>
　集解劉氏瑾曰第二節言苗生也<lb/>
<pb n="KR3d0010_WYG_031-3b"/>
或來瞻女載筐及筥其饟伊黍<lb/>
　集解劉氏瑾曰第三節言餉田也<lb/>
其笠伊糾其鎛斯趙以薅荼蓼<lb/>
　傳笠所以禦暑雨也趙刺也說文薅拔去田草也疏<lb/>
　荼陸穢蓼水草田有原有隰故並舉集解劉氏瑾曰<lb/>
　第四節言耘苗也<lb/>
荼蓼朽止黍稷茂止<lb/>
　集解陸氏佃曰因暑雨化之則草不復生而地美劉<lb/>
<pb n="KR3d0010_WYG_031-4a"/>
　氏瑾曰第五節言苗盛也<lb/>
穫之挃挃積之栗栗其崇如墉其比如櫛以開百室<lb/>
　傳挃挃穫聲也栗栗衆多也箋如墉如櫛積之高大<lb/>
　相比迫也集解劉氏瑾曰第六節言收穫之多而齊<lb/>
　也<lb/>
百室盈止婦子寧止<lb/>
　集解劉氏瑾曰第七節言其樂豐稔也<lb/>
書梓材若稽田既勤敷菑惟其陳修爲厥疆畎<lb/>
<pb n="KR3d0010_WYG_031-4b"/>
　傳言農夫之考田已勞力布發之惟其陳列修治爲<lb/>
　其疆畔畎壟然後功成<lb/>
周禮地官遂大夫正歲簡稼器修稼政<lb/>
　注簡猶閱也稼器耒耜鎡基之屬稼政孟春月令所<lb/>
　云<lb/>
汲冡周書若農之服田務耕而不耨維草其宅之既秋<lb/>
而不穫惟禽其饗之人而獲饑去誰哀之<lb/>
管子今夫農羣萃而州處審其四時權節具備其械器<lb/>
<pb n="KR3d0010_WYG_031-5a"/>
用比耒耜穀芨及寒擊稾除田以待時乃耕深耕均種<lb/>
疾耰先雨芸耨以待時雨時雨既至挾其搶刈耨鎛以<lb/>
旦暮從事於田壄稅衣就功别苗莠列疏遫首戴苧蒲<lb/>
身服襏襫沾體塗足暴其髮膚盡其四支之力以疾從<lb/>
事於田野少而習焉其心安焉不見異物而遷焉是故<lb/>
其父兄之敎不肅而成其子弟之學不勞而能是故農<lb/>
之子常爲農<lb/>
莊子長梧封人曰昔予爲禾稼而鹵莽種之其實亦鹵<lb/>
<pb n="KR3d0010_WYG_031-5b"/>
莽而報予芸而滅裂之其實亦滅裂而報予來年深其<lb/>
耕而熟耨之其禾繁以滋<lb/>
淮南子禾稼春生人必加功焉故五穀得遂長<lb/>
楊泉物理論種作曰稼稼猶種也收歛曰穡穡猶收也<lb/>
古今之言云爾稼農之本穡農之末稼欲熟穡欲速此<lb/>
良農之務也<lb/>
漢書食貨志種穀必雜五種以備災害田中不得有樹<lb/>
用妨五穀力耕數耘收穫如寇盜之至<lb/>
<pb n="KR3d0010_WYG_031-6a"/>
　注顏師古曰謂促遽之甚恐爲風雨所損<lb/>
齊民要術傳曰人生在勤勤則不匱語曰力能勝貧四<lb/>
體不勤思慮不用而能事治求贍者未之前聞也仲長<lb/>
子曰天爲之時而我不農穀亦不可得而取之青春至<lb/>
焉時雨降焉始之耕田終之簠簋惰者釜之勤者鍾之<lb/>
矧夫不爲而尚乎食也哉<lb/>
又凡人營田須量己力寧可少好不可多惡每年一易<lb/>
必須頻種其雜田地即是來年穀資欲善其事先利其<lb/>
<pb n="KR3d0010_WYG_031-6b"/>
器悦以使人人忘其勞且須調習器械務令快利秣飼<lb/>
牛畜常須肥健撫恤其人常遣歡悅觀其地勢乾濕得<lb/>
所<lb/>
大學衍義真德秀曰農者衣食之本惟其關生人之大<lb/>
命是以服天下之至勞以七月一詩考之日月星辰之<lb/>
運行昆蟲草木之變化凡感乎耳目者皆有以觸其興<lb/>
作之思是其心無一念不在乎農也自于耜而舉趾自<lb/>
播穀而滌場所治非一器所業非一端私事方畢而公<lb/>
<pb n="KR3d0010_WYG_031-7a"/>
宮之役毋敢稽歲功方成而嗣歲之圖不敢後是一歲<lb/>
之間無一日不專於農也惟夫與婦惟婦與子各共乃<lb/>
事各任乃役是一家之内無一人不力於農也田事既<lb/>
起曉霜未釋忍饑扶犂凍皴不可忍則燎草火以自溫<lb/>
此始耕之苦也燠氣將炎晨興以出傴僂如啄至夕乃<lb/>
休泥塗被體熱爍濕蒸百畝告青而形容不可復識此<lb/>
立苗之苦也暑日流金水田若沸耘耔是力稂莠是除<lb/>
爬沙而指爲之戾傴僂而腰爲之折此耘苗之苦也迨<lb/>
<pb n="KR3d0010_WYG_031-7b"/>
垂穎而堅栗懼人畜之傷殘縛草田中以爲守舍數尺<lb/>
容膝僅足蔽雨寒夜無眠風霜砭骨此守禾之苦也刈<lb/>
穫而歸婦子咸喜舂揄簸蹂競敏厥事其勞苦不重可<lb/>
哀憐也哉<lb/>
陳旉農書凡從事於農務者皆當量力而爲之不可茍<lb/>
且貪多務得以致終無成遂也傳曰少則得多則惑况<lb/>
稼穡在艱難之尤者詎可不先度其財足以贍力足以<lb/>
給優游不迫可以取必效然後爲之儻或財不贍力不<lb/>
<pb n="KR3d0010_WYG_031-8a"/>
給而貪多務得未免茍簡滅裂之患十不得一二幸其<lb/>
成功已不可必矣若深思熟計既善其始又善其中終<lb/>
必有成遂之常矣豈徒徼一時之幸哉古者分田之制<lb/>
有不易一易再易之别非獨以土敝而草木不長氣衰<lb/>
而生物不遂也抑欲其財力優裕歲歲常稔不致務廣<lb/>
而俱失故皆以深耕易耨而百穀用成諺有之多虚不<lb/>
如少實廣種不如狹收豈不信然<lb/>
大學衍義補丘濬曰成周盛時其播時百穀之事具有<lb/>
<pb n="KR3d0010_WYG_031-8b"/>
成法故命農官獨有詩曰嗟嗟臣工敬爾在公王釐爾<lb/>
成來咨來茹俾其詳考先王之成法以爲三農之勸相<lb/>
既不可失其時又不可失其度自耕種以至於收穫無<lb/>
一不循其序凡舊田與夫新田無一不得其宜官則盡<lb/>
其勸相之功民則致其耕治之力一皆如先王之成法<lb/>
可也成王既置田官而戒命之後王復遵其法而重戒<lb/>
之噫嘻之詩曰率時農夫農官之職也播厥百穀農夫<lb/>
之事也終三十里欲其地之無遺利也十千維耦欲其<lb/>
<pb n="KR3d0010_WYG_031-9a"/>
人之無遺力也古之致力於農事也如此<lb/>
馬一龍農說農爲治本食乃民天天畀所生人食其力<lb/>
故知時爲上知土次之知其所宜用其不可棄知其所<lb/>
宜避其不可爲力足以勝天矣<hi>此總言用力體要時言天時土言地脉所宜主</hi>
<hi>稼穡力之所施視以爲用</hi>衆知膏瘠不如原隰衆知蕪平不如淺深<lb/>
<hi>肥饒爲膏砂瘦爲瘠高者爲原下者爲隰蕪荒而不治者也平成熟也農家栽禾啓土九寸爲深三寸爲淺膏</hi>
<hi>瘠熟荒此皆易知至如地之高下有氣脉所行而生氣鍾其下者有氣脉所不鍾而假天陽以爲生氣者故原</hi>
<hi>之下多土骨而隰之下皆積泥啓原宜深啓隰宜淺深以接其生氣淺以就其天陽</hi>常治者氣必<lb/>
<pb n="KR3d0010_WYG_031-9b"/>
衰再易者功必倍患因無備命在有滋將衰而沃之助<lb/>
其力也欲倍而壯焉收其全矣沃莫妙於滋源壯須求<lb/>
其固本<hi>此因土材而以人力輔相之衰者土力衰也倍者所穫倍也患言水暵蟲傷之類溝堰陂洫桔</hi>
<hi>橰蓑笠潤燥以時濟及浚築制造爲之預者則有備而無患矣命言生發收藏之元所滋之事有二以人力者</hi>
<hi>灌溉鋤耘塗盪也以物力者泥糞灰籸稿卉也沃助其衰壯求其倍勢也猶有不待其衰未禾而先沃之白塊</hi>
<hi>之間者此素問所謂滋化源之意耳滋其衰者過或至於不能勝而病滋源則無是也固本者要令其根深入</hi>
<hi>土中法在禾苗初旺之時斷去浮面絲根畧燥根下土皮俾頂根直生向下則根深而氣壯可以任其土力之</hi>
<hi>發生實穎實栗矣</hi>亢而過洩者水奪<hi>此謂獨陽不長者濟之以隂也何謂亢如既穫之後</hi>
<pb n="KR3d0010_WYG_031-10a"/>
<hi>犂土在田冬春二時皆無雨雪太陽燥裂破塊之間盡爲枯體陰不外周陽不内蓄氣過洩矣以水奪之藉其</hi>
<hi>潤澤之液奪其過洩之陽包含融結以成發生之功</hi>歛而固結者火攻<hi>此謂獨隂不生者濟</hi>
<hi>之以陽也何爲歛失於鋤墾蕪翳蔽其天陽汚濁淫於膚理隂沍久而不開生意塞而不達氣固結矣以火攻</hi>
<hi>之假其焚燎之力攻其固結之隂疏道蒸騰以宣發育之氣水云奪者必久浸而後可奪火云攻者必猛烈而</hi>
<hi>後可攻奪之欲其過洩於外者返攻之欲其固結於内者去也</hi>鎡䥓寸隙不立一毛鬱<lb/>
蒸所至並鍾五賊<hi>此又揭工力時氣所害爲甚者言也鎡䥓寸隙墾之不遍也雖有餘徑寸</hi>
<hi>他日禾根適當之則詰屈不入葉雖叢生亦必以漸消盡俗云縮科是已故犂鋤者必使翻抄數過田無不毛</hi>
<hi>之土則土無不毛之病五賊食禾之蟲也熱氣積於土塊之間暴得雨水醖釀蒸濕未經信宿則其氣不去禾</hi>
<pb n="KR3d0010_WYG_031-10b"/>
<hi>根受之遂生蟊烈日之下忽生細雨灌入葉㡳留注節榦或當晝汲太陽之氣得水激射熱與濕相蒸遂生蠈</hi>
<hi>朝露浥日濛雨日中㸃綴葉間單則化氣合則化形遂生螣熱踵根下濕行於稿夾日與雨外薄其膚遂生螟</hi>
<hi>歲交熱化不雨不𤾉晝晦夜暍而風氣不行遂生<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>五賊不去則嘉禾不興故灌田者先須以水遍過收其熱</hi>
<hi>氣旋即去之易以新水栽禾無害不過一遍易去者雖久浸不免日中雨露或以長牽或以疎齒披拂勿令凝</hi>
<hi>著則蟲不生</hi>故祖氣不足母胎有虧其踵不踵胎氣不完其<lb/>
胎不胎雖成必敗蓋親下之本既久去地而傷母之體<lb/>
豈能全天哉<hi>祖氣主穀子之在秸者言也母胎主穀子之脱秸者言也祖氣不足謂未及冬至而</hi>
<hi>先刈者其一成之氣既未充足以之爲種母胎有虧矣草木之生其命在土生成變化不離土氣踵踵相接生</hi>
<pb n="KR3d0010_WYG_031-11a"/>
<hi>生無已焉若脫土久氣不相屬生之雖具於胎成之則不全其數或半途而剝或成穗而秕故收種者當於冬</hi>
<hi>至之後熟治高土散布其上覆以疏草障蔽鳥雀壅以酓灰滋潤燥枯至清明時沃之使芽除草濩糞頻助其</hi>
<hi>長此第一義也其次草裹美種縣之風簷季春之始置諸深汪勿令近泥半月氣足布地而芽此雖不傷已落</hi>
<hi>第二義矣但世俗浸種晝沉夜㫰酓釀鬱蒸逼之使速胎中受病拔不可去長芽嫩脆抛撒下田跌蹼折損種</hi>
<hi>種不免迷而不悟不知何見耳</hi>夫善本者斯圖末慮終者貴謀始推陳<lb/>
而致新氣以交併積盛脫胎而洗髓精以剝換化生<hi>此下</hi>
<hi>言治禾也種得水始芽芽得土始苗移苗置之别土二土之氣交併於一苗生氣積盛矣然其胎不脫則陳腐</hi>
<hi>之體猶存髓不洗則濁滛之氣終在欲其稚而壯壯而盛盛而不衰也得乎故天地之間氣之積盛者力在交</hi>
<pb n="KR3d0010_WYG_031-11b"/>
<hi>併精之化生者功在剝換</hi>達順則豐覆逆乃稿縱横成列紀律不違<lb/>
密<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>爲儔尺寸如范<hi>栽苗者當如是也先以一指搪泥然後以二指嵌苗置其中則苗根</hi>
<hi>順而不逆縱横之列整則易於耘盪疎密各因其地之肥瘠爲儔疎者每畝約七千二百科密則數踰於萬</hi>
但害生於稂莠法謹於芟耘與其滋蔓而難圖孰若先<lb/>
務於決去故上農者治未萌其次治已萌矣已萌不治<lb/>
其謂農何<hi>稂莠惡草之害苗者芟耘皆去草之事蔓草之延生也上農深於農理勤於農事者也未</hi>
<hi>萌根株在土也</hi>夫薙草之法數與草齊南稉北黍種之良也物<lb/>
之良者必貴貴非賤等良畏惡朋<hi>薙治也惡草害苗者不可勝數治法不多</hi>
<pb n="KR3d0010_WYG_031-12a"/>
<hi>則不可去天生五穀所以養人可貴之物也貴者難成而易傷賤者易起而難制於此辨之不早竢其潛滋暗</hi>
<hi>長而後治之則其根株深固枝葉暢茂盤結而輔翼者勢盛於苗矣</hi>故農家者流思其力<lb/>
不足以盡圖之備假諸物其始也直木而耒其次也横<lb/>
木而耜又其次編木而齒曲木末而鏟鑿木首而鋤繼<lb/>
之以掇終之以塗無不加以鐵焉以木直而鐵堅也攻<lb/>
之無遺類矣如是而猶存者可不畏夫<hi>草之滋生無窮而人之用力有</hi>
<hi>限不能不假於物以爲力勝之具耳今之耒而耕者有大畊小畊開挄罨掄大抵勤與惰之殊也飜抄遍過之</hi>
<hi>說已見於前其耙者亦多不求細熟平整粗塊臃泥凸則暴日先燥窪則注水過深是以一塸之間禾之豐悴</hi>
<pb n="KR3d0010_WYG_031-12b"/>
<hi>頓異且又妙在旋抄旋耙旋耙旋蒔則燥濕和均渾水澄泥聚於根坎有壅培之力也移苗新土黄色轉青乃</hi>
<hi>用㨶盪㨶盪雖以去草實以固苗蓋田之浮泥易行横根而下之實土難入頂本頂本入土不深横根布於泥</hi>
<hi>面則得土之生氣不厚枝葉雖繁抽心不茂矣㨶欲斷其泥面横根使其頂根入土深受積厚多生之氣其後</hi>
<hi>抽心始髙而結穗長碩也鏟鋤皆削草器掇以手拾去餘草塗以泥壅蔽田皮既掇則洩去多水留少水在田</hi>
<hi>夾泥爲塗塗時以手捻去禾心宿水候田有燥裂即上水灌之禾心宿水既去燥時免其濕釀漬入新水又助</hi>
<hi>潤滋清氣矣養苗至此除草已盡物不能再假力不可再加然意外之虞尚不保其無也</hi>衞生固難<lb/>
成功亦不易華而欲實風雨不作時將穫矣燥則多損<lb/>
浸以成腐<hi>此言養之係於人而成之係於天也稻花必在日色中始放雨久則閉其竅而不花風烈</hi>
<pb n="KR3d0010_WYG_031-13a"/>
<hi>則損其花而不實二者皆秕穀之患也及其成穀將穫土太燥則米粒乾損水多而過浸則斑黑成腐二者又</hi>
<hi>皆毁成之病也</hi>故可貴之物不產非時不安非類欲其至足以<lb/>
遂斯民之天而農也如之何不力<lb/>
　　農器彚考<hi>附</hi>
易繫辭斲木爲耜揉木爲耒耒耨之利以敎天下<lb/>
又斷木爲杵掘地爲臼臼杵之利萬民以濟<lb/>
禮記月令季冬之月命農修耒耜具田器<lb/>
周禮考工記車人爲耒庛長尺有一寸中直者三尺有<lb/>
<pb n="KR3d0010_WYG_031-13b"/>
三寸上句者二尺有二寸<lb/>
　注庛讀爲棘刺之刺耒下前曲接耜疏庛者耒之面<lb/>
　中直謂庛上句下句謂人手執之處<lb/>
自其庛緣其外以至於首以弦其内六尺有六寸與步<lb/>
相中也<lb/>
　注緣外六尺有六寸内弦六尺應一步之尺數耕者<lb/>
　以田器爲度宜疏緣其外者逐曲量之弦其内者望<lb/>
　直量之外有六尺六寸内應一步之尺數人步或大<lb/>
<pb n="KR3d0010_WYG_031-14a"/>
　或小恐其不平故以六尺之耒代步量地也<lb/>
爾雅釋器斪斸謂之定<hi>注鋤屬</hi>斫謂之鐯<hi>注钁也</hi>□謂之疀<lb/>
<hi>注皆古鍬插字</hi>
管子一農之事必有一耜一銚一鎌一鎒一椎一銍然<lb/>
後成爲農<lb/>
淮南子古者剡耜而耕摩蜃而耨木鉤而樵抱甀而汲<lb/>
民勞而利薄後世爲之耒耜耰鋤斧柯而樵桔臯而汲<lb/>
民逸而利多<lb/>
<pb n="KR3d0010_WYG_031-14b"/>
方言臿燕之東北朝鮮洌水之間謂之<graphic n="KR1857" url="https://raw.githubusercontent.com/kanripo/KR-Gaiji/master/images/KR1857.png" mimeType="image/png"/>宋魏之間謂<lb/>
之鏵或謂之鍏江淮南楚之間謂之臿沅湘之間謂之<lb/>
畚趙魏之間謂之喿<hi>字亦作鍫</hi>東齊謂之梩<hi>江東又呼/鍫刃爲鐅</hi>杷<hi>無齒</hi>
<hi>曰朳</hi>宋魏之間謂之渠拏<hi>今江東/亦然</hi>或謂之渠疏僉<hi>今連架所以打</hi>
<hi>穀者</hi>宋魏之間謂之攝殳或謂之度自關而西謂之棓或<lb/>
謂之柫齊楚江淮之間謂之柍或謂之桲刈鈎江淮陳<lb/>
楚之間謂之鉊或謂之鐹自關而西或謂之鈎或謂之<lb/>
鎌或謂之鍥籮所以注斛<hi>盛米穀寫斛中者也</hi>陳魏宋楚之間謂<lb/>
<pb n="KR3d0010_WYG_031-15a"/>
之䈪<hi>今江東亦然</hi>自關而西謂之注箕炊䉛謂之縮<hi>漉米䉛也</hi>或<lb/>
謂之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>或謂之㔯<hi>江東呼淅籤</hi>碓機陳魏宋楚自關而東謂<lb/>
之梴磑或謂之䃀<hi>即磨也</hi>
釋名斧甫也甫始也凡將制器始用斧伐木已乃制之<lb/>
也鎌廉也體廉薄也其所刈稍稍取之又似廉者也椎<lb/>
推也耒亦椎也鑿有所穿鑿也耜似也似齒之斷物也<lb/>
犁利也利則發土絶草根也檀坦也摩之使坦然平也<lb/>
鋤助也去穢助苗長也齊人謂其柄曰橿橿然正直也<lb/>
<pb n="KR3d0010_WYG_031-15b"/>
頭曰鶴似鶴頭也枷加也加杖於柄頭以撾穗而出其<lb/>
穀也或曰羅枷三杖而用之也或曰丫丫杖轉於頭故<lb/>
以名之也鍤插也插地起土也或曰銷銷削也能有所<lb/>
穿削也或曰鏵鏵刳地爲坎也其板曰葉象木葉也杷<lb/>
播也所以播除物也柫撥也撥使聚也鎒以鋤耨禾也<lb/>
鑮亦鋤類也鑮迫也<graphic n="KR1992" url="https://raw.githubusercontent.com/kanripo/KR-Gaiji/master/images/KR1992.png" mimeType="image/png"/>溝也旣割去壟上草又辟其土<lb/>
以壅苗根使壟下爲溝受水潦也鉪殺也言殺草也銍<lb/>
穫黍鐵也銍銍斷穗聲也钃誅也以誅除物根株也<lb/>
<pb n="KR3d0010_WYG_031-16a"/>
耒耜經陸龜蒙曰耒耜農書之言也民之習通謂之犁<lb/>
冶金而爲之者曰犁鑱曰犂壁斲木而爲之者曰犂底<lb/>
曰壓鑱曰䇿頟曰犂箭曰犂轅曰犂梢曰犂評曰犂建<lb/>
曰犂槃木與金凡十有一事耕之土曰墢墢猶塊也起<lb/>
其墢者鑱也覆其墢者壁也草之生必布於墢不覆之<lb/>
則無以絶其本根故鑱引而居下壁偃而居上鑱表上<lb/>
利壁形下圓負鑱者曰底底初實於鑱中工謂之鼈肉<lb/>
底之次曰壓鑱背有二孔係於壓鑱之兩旁鑱之次曰<lb/>
<pb n="KR3d0010_WYG_031-16b"/>
䇿頟言其可以扞其壁也皆貤然相戴自䇿頟達於犂<lb/>
底縱而貫之曰箭前如桯而樛者曰轅後如枘而喬者<lb/>
曰梢轅有越加箭可弛張焉轅之上又有如槽形亦如<lb/>
箭焉刻爲級前高而後卑所以進退曰評進之則箭下<lb/>
入土也深退之則箭上入土也淺以其上下類激射故<lb/>
曰箭以其淺深類可否故曰評評之上曲而衡之者曰<lb/>
建建犍也所以柅其轅與評無是則二物躍而出箭不<lb/>
能止横於轅之前末曰槃言可轉也左右繫以樫乎軛<lb/>
<pb n="KR3d0010_WYG_031-17a"/>
也轅之後末曰梢中在手所以執耕者也轅取車之胷<lb/>
梢取舟之尾止乎此乎鑱長一尺四寸廣六寸壁廣長<lb/>
皆尺微橢底長四尺廣四寸評底過壓鑱二尺策頟減<lb/>
壓鑱四寸廣狹與底同箭高三尺評尺有三寸槃增評<lb/>
尺七焉建惟稱轅修九尺梢得其半轅至梢中間掩四<lb/>
尺犂之終始丈有二耕而後有爬渠疎之義也散撥去<lb/>
芟者也爬而後有礰礋焉有磟碡焉自爬至礰礋皆有<lb/>
齒磟碡觚稜而已咸以木爲之堅而重者良江東之田<lb/>
<pb n="KR3d0010_WYG_031-17b"/>
器盡於是<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_072-1a"/>
欽定四庫全書<lb/>
欽定授時通考卷七十二<lb/>
　蠶事<lb/>
　　彚考<lb/>
書經禹貢桑土旣蠶<lb/>
　傳桑土冝桑之土旣蠶者可以蠶桑也<lb/>
詩經豳風蠶月條桑<lb/>
　傳蠶月治蠶之月也<lb/>
<pb n="KR3d0010_WYG_072-1b"/>
禮記月令季春之月后妃齋戒親東鄉躬桑禁婦女毋<lb/>
觀省婦使以勸蠶事<lb/>
　注后妃親採桑示帥先天下也東鄉者鄉時氣也是<lb/>
　明其不常留養蠶也留養者所卜夫人與世婦婦謂<lb/>
　世婦及諸臣之妻也女外内子女也毋觀去容飾也<lb/>
　婦使縫線組紃之事<lb/>
周禮内宰中春詔后帥外内命婦始蠶於北郊以為祭<lb/>
服嵗終稽其功事佐后而受獻功者比其大小麤良<lb/>
<pb n="KR3d0010_WYG_072-2a"/>
　注蠶於北郊婦人以純隂為尊郊必有公桑蠶室焉<lb/>
又地官凡庶民不蠶者不帛<lb/>
　疏不蠶者不帛蠶者則得帛孟子云五十者可以衣<lb/>
　帛以不蠶故身不得衣帛<lb/>
又夏官馬質掌質馬禁原蠶者<lb/>
　注原再也天文辰為馬蠶書蠶為龍精與馬同氣物<lb/>
　莫能兩大禁再蠶者為傷馬與<lb/>
史記天官書正月上甲風從東方宜蠶<lb/>
<pb n="KR3d0010_WYG_072-2b"/>
淮南子攝提格之嵗嵗早水晩旱蠶不登寅在甲曰閼<lb/>
逢單閼之嵗嵗和蠶昌卯在乙曰旃䝉執徐之嵗嵗早<lb/>
旱晚水蠶閉辰在丙曰柔兆大荒落之嵗嵗蠶小登已<lb/>
在丁曰强圉敦牂之嵗嵗大旱蠶登午在戊曰著雝協<lb/>
洽之嵗嵗蠶登未在已曰屠維涒灘之嵗嵗和蠶登申<lb/>
在庚曰上章作鄂之嵗嵗蠶不登酉在辛曰重光掩茂<lb/>
之嵗嵗蠶不登戌在壬曰𤣥黓大淵獻之嵗嵗蠶開困<lb/>
敦之嵗嵗蠶昌亥在癸曰昭陽赤奮若之嵗嵗早水蠶<lb/>
<pb n="KR3d0010_WYG_072-3a"/>
不出<lb/>
又蠶食而不飲二十二日而化<lb/>
又原蠶而一嵗可再登非不利也然王者法禁之為其<lb/>
殘桑也<lb/>
又蠶經云黄帝元妃西陵氏始蠶蓋黄帝制作衣裳因<lb/>
此始也<lb/>
東方朔占正月旦竟日不風清明宜蠶<lb/>
物類相感志蠶過小滿則無絲<lb/>
<pb n="KR3d0010_WYG_072-3b"/>
蠶書卧種之日升香以禱天駟先蠶也割雞設醴以禱<lb/>
婦人寓氏公主蓋蠶神也毋治堰毋誅草毋沃灰毋室<lb/>
入外人四者神實惡之<lb/>
烏程縣志清明日晩育蠶之家設祭以禳白虎門前用<lb/>
石灰畫灣弓之狀蓋祛蠶祟也<lb/>
東陽縣志三月廿五赤豆棗栗之類和米煮之謂之蠶<lb/>
花粥云食之利養蠶<lb/>
茅亭客話蜀有蠶市每正月至三月州城及屬縣一十<lb/>
<pb n="KR3d0010_WYG_072-4a"/>
五處耆舊傳聞古蠶叢氏為蜀主民無定居隨蠶叢所<lb/>
在致市居此其遺風也<lb/>
宋蘇轍詩序眉之二月望日鬻蠶器於市因作樂從觀<lb/>
謂之蠶市<lb/>
方輿勝覧成都古蠶叢之國其民重蠶事故一嵗之中<lb/>
二月望日鬻花木蠶器號蠶市在大慈寺前<lb/>
順慶府志蜀有樂山在渠縣北每嵗人日邑人將鼔笛<lb/>
酒食登此娱樂以祈蠶事<lb/>
<pb n="KR3d0010_WYG_072-4b"/>
蠶經蠶有六徳衣被天下生靈仁也食其食死其死以<lb/>
答主恩義也身不辭湯火之厄忠也必三眠三起而熟<lb/>
信也象物以成繭色必黄素智也繭而蛹蛹而蛾蛾而<lb/>
卵卵而蠶蠶而復繭神也<lb/>
齊民要術五行書曰欲知蠶善惡常以三月三日天隂<lb/>
如無日不見雨蠶大善<lb/>
田家五行清明午前晴早蠶熱午後晴晩蠶熟<lb/>
西吴枝乘吴興以四月為蠶月家家閉户官府勾攝征<lb/>
<pb n="KR3d0010_WYG_072-5a"/>
收及里閈徃來慶弔皆罷不行謂之蠶禁<lb/>
農桑通訣繭館皇后親蠶之所古公桑蠶室也齋戒享<lb/>
先蠶以勸蠶事后躬桑始捋一條執筐受桑捋三條女<lb/>
尚書跪曰可止執筐者以桑授蠶毋以桑適金室前漢<lb/>
文帝紀詔皇后親桑以奉祀服景帝詔后親桑為天下<lb/>
先元帝王皇后為太后幸繭館率皇后及列夫人桑明<lb/>
帝時皇后諸侯夫人蠶魏文帝黄初中皇后蠶於北郊<lb/>
遵周典也晉武帝太康中立蠶宫皇后躬桑依漢魏故<lb/>
<pb n="KR3d0010_WYG_072-5b"/>
事宋孝武立蠶觀后親桑循晉禮也北齊置蠶宫皇后<lb/>
躬桑於所後周制皇后至蠶所桑隋制皇后親桑於位<lb/>
唐太宗貞觀元年皇后親蠶顯慶元年皇后武氏先天<lb/>
二年皇后王氏乾元二年皇后張氏並見親蠶禮𤣥宗<lb/>
開元中命宫中食蠶親自臨視宋開寳通禮郊祀録並<lb/>
有后親蠶祝詞此歴代后妃親蠶之事采之史編昭然<lb/>
可見茲特冠於篇首<lb/>
蠶論木各有所宜土惟桑無不宜桑無不宜故蠶無不<lb/>
<pb n="KR3d0010_WYG_072-6a"/>
可事豳風之詩曰女執懿筐遵彼微行爰求柔桑則豳<lb/>
可蠶將仲子之詩曰無折我樹桑則鄭可蠶車𥻘之詩<lb/>
曰阪有桑隰有楊則秦可蠶氓之詩曰桑之未落其葉<lb/>
沃若桑之落矣其黄而隕桑中之詩曰期我乎桑中則<lb/>
衛可蠶皇矣之詩曰攘之剔之其檿其柘桑柔之詩曰<lb/>
菀彼桑柔其下侯旬則周可蠶禹貢兖州桑土既蠶厥<lb/>
篚織文則魯可蠶青州厥篚檿絲管子亦曰五粟之土<lb/>
其檿其桑則齊可蠶荆州厥篚𤣥纁則楚可蠶孟子告<lb/>
<pb n="KR3d0010_WYG_072-6b"/>
梁惠王曰五畝之宅樹之以桑十畝之詩曰十畝之間<lb/>
桑者閒閒則梁可蠶蠶叢都蜀衣青衣教民蠶桑則蜀<lb/>
可蠶猶農夫之於五穀非龍堆狐塞極寒之區猶可耕<lb/>
且穫也<lb/>
　　制居<lb/>
禮記祭義天子諸侯必有公桑蠶室近川而為之築宫<lb/>
仞有三尺棘牆而外閉之<lb/>
　疏公桑蠶室者設官家之桑於其處築養蠶之室<lb/>
<pb n="KR3d0010_WYG_072-7a"/>
又卜三宫之夫人世婦之吉者使入蠶於蠶室<lb/>
雜五行書二月上壬取土泥屋四角宜蠶吉<lb/>
齊民要術屋欲四面開窗紙糊厚為籬屋内四角着火<lb/>
又三月清明節令蠶妾治蠶室塗隙穴<lb/>
又蠶之性喜静而惡喧故宜静室喜煖而惡濕故宜版<lb/>
室室静可以避人聲之喧閙室密可以避南風之襲吹<lb/>
室版可以避地氣之蒸鬰<lb/>
蠶書居蠶欲温居繭欲凉<lb/>
<pb n="KR3d0010_WYG_072-7b"/>
務本新書蠶屋忌近臭穢夜間無令燈火光忽射蠶屋<lb/>
窗孔不得將烟火紙燃於蠶房内吹滅蠶初生忌屋内<lb/>
掃塵忌蠶房内哭泣呌喚忌穢語淫辭忌不潔淨人入<lb/>
蠶屋<lb/>
又凡養秋蠶初生時去三伏猶近暑氣仍存蠶室多生<lb/>
濕潤須四通八達風氣徃來<lb/>
士農必用治火倉屋當中掘一阬濶挾深淺量屋大小<lb/>
<hi>謂如一二間四椽屋四方一面可濶四尺隨屋大小加減</hi>阬周圍塼坯接壘髙二尺<lb/>
<pb n="KR3d0010_WYG_072-8a"/>
長粘泥泥了通計深四尺細碎乾牛糞阬底上鋪攤一<lb/>
層厚三四指腊月所收搥碎者帶根節粗乾柴於糞上<lb/>
鋪一層<hi>五寸以上徑者凡桑榆槐等堅硬者皆可</hi>柴上又鋪糞一層於柴空<lb/>
隙處築得極實慎不可虛虛則火焰起傷屋又熟火不<lb/>
能長乆糞柴相間摏阬滿上復用糞厚盖約蠶生前七<lb/>
八日糞土上煨熟火黑黄烟五七日於蠶蛾生前日少<lb/>
開門出盡烟即閉其柴糞陷下已成熟火<hi>蠶小喜煖怕烟不可用生</hi>
<hi>火又生火或驟而或歇不能均匀此火既熟絶無烟氣一兩月不減不動便如無火用柴枝剔撥使烟氣薰騰</hi>
<pb n="KR3d0010_WYG_072-8b"/>
<hi>也上必壘髙二尺者欲使火氣上騰至室中散布均匀又防夤夜人行誤陷入也</hi>其屋乾透其<lb/>
壁皆煖諸蟲薰盡牛糞薰屋大宜蠶也<hi>蠶喜牛糞牛喜蠶沙</hi>糊窗<lb/>
時窗上故紙却用淨白紙替換<hi>莫捲草薦旋拉故紙糊新紙不使熱氣外出</hi>
每一窗上嵌四大捲窗<hi>宜密</hi>
農桑通訣民間蠶室必選置蠶宅負隂抱陽地位平爽<lb/>
正室為上南西為次東又次之若室舊則當淨掃塵埃<lb/>
預期泥補若逼近臨時牆壁濕潤非所利也夫締搆之<lb/>
制或草或瓦須内外泥飾材木以防火患復要間架寛<lb/>
<pb n="KR3d0010_WYG_072-9a"/>
厰可容槌箔窗户虛明易辨眠起仍上於行撁各置照<lb/>
窗每臨早暮以助髙明下就附地列置風竇令可啓閉<lb/>
以除濕鬰考之諸蠶書云蠶時先闢東間養蟻停眠前<lb/>
後撒去西窗宜遮西曬尤忌西南風起大傷蠶氣可外<lb/>
置牆壁四五步以禦所有蠶神室蠶神像宜於髙空處<lb/>
安置凡一切忌惡之事邪穢之氣辟除蠲潔夙夜齋敬<lb/>
不致䙝慢如能依上法自然宜蠶不必泥於隂陽家拘<lb/>
忌巫覡等誘惑至使囘換門户諂禱神祇虚費財用實<lb/>
<pb n="KR3d0010_WYG_072-9b"/>
無所益故表而出之以為業蠶者之戒<lb/>
又養蠶蟻時先辟東間一間四角挫壘空龕狀如三星<lb/>
以均火候謂屋小則易收火氣也<lb/>
農政全書士農必用曰蠶成螘時宜極煖是時天氣尚<lb/>
寒大眠後宜凉是時天氣已暄又風雨隂晴之不則朝<lb/>
暮晝夜之不同一或失宜蠶病即生惟蠶屋得法則可<lb/>
以應蠶屋之制周置捲窗中伏熟火謂如蠶欲煖而天<lb/>
氣寒閉苫窗撥火則外寒不入和氣内生若遇大寒屢<lb/>
<pb n="KR3d0010_WYG_072-10a"/>
撥熟火不能勝其寒則外燒糞墼絶烟置屋中四隅和<lb/>
氣自然薰蒸寒退則去餘火蠶欲凉而天氣暄閉火而<lb/>
捲苫窗則火氣内息而凉氣外入若遇大熱盡捲苫窗<lb/>
不能解其熱則去其窗紙上捲照窗下開風眼窗外槌<lb/>
下灑潑新水凉氣自然透達熱退則糊補其窗閉塞風<lb/>
眼使其蠶自初及終不知有寒熱之苦病少繭成一室<lb/>
之功也然寒不可驟加煖熱當漸漸益火寒而驟熱則<lb/>
生黄輭等疾熱不可驟加風凉當漸漸開窗熱而驟風<lb/>
<pb n="KR3d0010_WYG_072-10b"/>
凉則變殭此又不可不知也<lb/>
<pb n="KR3d0010_WYG_072-11a"/>
</p>
<p>
<pb n="KR3d0010_WYG_072-12a"/>
　　火倉圖説<lb/>
火倉凡蠶生室内四壁挫壘室龕狀如三星務要玲瓏<lb/>
頓藏熟火以通煖氣四向匀停蠶家或用旋燒柴薪烟<lb/>
氣薰籠蠶藴熱毒多成黑蔫今制為擡爐先自外燒過<lb/>
薪糞舁入室内各籠約量頓火隨寒熱添减若寒熱不<lb/>
均後必眠起不齊<lb/>
<pb n="KR3d0010_WYG_072-13a"/>
　　擡爐圖説<lb/>
擡爐之制一如矮牀内嵌燒爐兩旁出柄二人舁之以<lb/>
送熟火<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_072-13b"/>
　　浴種<lb/>
爾雅釋蟲蟓桑繭雔由樗繭棘繭欒繭蚢蕭繭<lb/>
　疏此皆蠶類作繭者因所食葉而異名也食桑葉作<lb/>
　繭者名蟓即今蠶也食樗葉棘葉欒葉者名雔由食<lb/>
　蕭葉作繭者名蚢也<lb/>
尚書大傳大昕之朝夫人浴種于川<lb/>
　注大昕季春朔日之朝也<lb/>
吴錄南陽郡一嵗蠶八績<lb/>
<pb n="KR3d0010_WYG_072-14a"/>
廣志蠶有原蠶有冬蠶有野蠶<lb/>
永嘉郡記永嘉有八輩蠶一曰蚢珍蠶三月績二曰柘<lb/>
蠶四月初績三曰蚢蠶四月績四曰愛珍蠶五月績五<lb/>
曰愛蠶六月末績六曰寒珍蠶七月績七曰四出蠶九<lb/>
月初績八曰寒蠶十月績<lb/>
又凡蠶再熟者前輩皆謂之珍養蠶者少養之愛蠶者<lb/>
故蚢蠶種也蚢珍三月既績出蛾取卵七八月便剖卵<lb/>
蠶生多養之是為蚢蠶欲作愛者取蚢珍之卯藏内罋<lb/>
<pb n="KR3d0010_WYG_072-14b"/>
中隨器大小亦可拾紙盖覆器口安硎泉冷水中使冷<lb/>
氣折其出勢得三七日然後剖生養之謂為愛珍亦呼<lb/>
愛子績成繭出蛾卵卵七日又剖成蠶多養之此則愛<lb/>
蠶也藏卵時勿令人見應用二七赤豆安器底臘月桑<lb/>
柴二七枝以麻卵紙當令水髙下與種相齊若外水髙<lb/>
則卵死不復出若外水下卵則冷氣少不能折其出勢<lb/>
不能折其出勢則不得三七日不得三七日雖出不成<lb/>
也不成者謂徒績成繭出蛾生卵七日不復剖生至明<lb/>
<pb n="KR3d0010_WYG_072-15a"/>
年方生耳欲得隂樹下亦有泥器三七日亦有成者<lb/>
雜五行書今世有三卧一生蠶四卧再生蠶白頭蠶頡<lb/>
石蠶楚蠶黑蠶有一生再生之異灰兒蠶秋母蠶秋中<lb/>
蠶老秋兒蠶秋末老蠏兒蠶錦兒蠶同繭蠶或二蠶三<lb/>
蠶共為一繭凡三卧四卧皆有絲綿之别<lb/>
海寧縣志清明夜育蠶之家各裹蠶子於綿衣中卧身<lb/>
下謂蠶得人氣始生<lb/>
又臘月十二日養蠶之家各以鹽滷茄灰薰揉蠶子藏<lb/>
<pb n="KR3d0010_WYG_072-15b"/>
之榖殻中至廿四日則出之浴于川以待春至<lb/>
士農必用夏蠶别是一等俗謂三蠶春養出夏種夏養<lb/>
出秋種秋養出來春種不可間缺缺則絶其種<lb/>
又秋蠶一名原蠶採葉不無傷桑春蠶不幸遇天災不<lb/>
得已養之以補嵗計然不宜植宜穉也<lb/>
　徐光啓曰今人不養秋蠶止以夏蠶作來春種亦生<lb/>
　又云秋蠶以補嵗計此言甚妙秋時多晴更比春蠶<lb/>
　為穩今人先言二蠶不食頭葉致昧秋蠶補歳計之<lb/>
<pb n="KR3d0010_WYG_072-16a"/>
　理不知二蠶何故不食頭葉夏秋蠶俱要計算除蚊<lb/>
　蠅<lb/>
又農桑要㫖曰清明後種初變輕和肥滿再變尖圓其<lb/>
中如春初栁色再變蟻周旋其中如逺山色此必收之<lb/>
種也若頂平焦乾及蒼黄赤色便不可養此不收之種<lb/>
也<lb/>
又蠶為龍精月值大火則浴其種今人以鹽水沃其種<lb/>
謂之洗蠶蠶為上不浴者名火蠶蠶次之<lb/>
<pb n="KR3d0010_WYG_072-16b"/>
又桑蠶直説曰欲疾生者頻舒捲捲之須虚慢欲遲生<lb/>
者少舒捲捲之須𦂳實<lb/>
　黄省曽曰臘月十二浸之于鹽滷中至二十四而出<lb/>
　則利於繅絲或曰臘八日以桑柴灰或草灰淋汁以<lb/>
　蠶連浸焉一日而出繼以雪水浸之懸乾或懸桑木<lb/>
　之上以冒雨雪三宿而收之則耐養二月十二浴清<lb/>
　明之曉則以綿紙裹之藏於㕑内俟桑芽如茶匙大<lb/>
　則綿絮裹之暮也覆以所服之煖衣晨也覆以所蓋<lb/>
<pb n="KR3d0010_WYG_072-17a"/>
　之煖被旣出也温以火未出也禁以火焙其浸也用<lb/>
　桑條之灰濕其連而後摻之摺而浸之于滷中即鹽<lb/>
　化之水有分兩恐其浮也以磁器壓之其至二十四<lb/>
　出也用河水滌去其灰或置之扁中而沃而後凉之<lb/>
　掛之則至春生否者隂不至于費葉至二月十二浴<lb/>
　以菜花野菜花韭花桃花白豆花揉之其中而浴之<lb/>
　蛾之放子也一夜而止否則生蟻不齊<lb/>
又人多收蠶種于篋中經天時雨温熱蒸寒燠不時即<lb/>
<pb n="KR3d0010_WYG_072-17b"/>
罨損浙人謂之蒸布言在卵布中已成其病其苗出必<lb/>
黄苗黄即不堪育矣譬之嬰兒在胎中受病出胎便病<lb/>
難以治也凡收蠶種之法以竹架疎疎垂之勿見風日<lb/>
又擘絲羃之勿使飛蝶綿蟲食之待臘日或臘月大雪<lb/>
即鋪蠶種于雪中令雪壓一日乃復攤之架上羃之如<lb/>
初至春候其欲生未生之間細研朱砂調温水浴之水<lb/>
不可冷亦不可熱但如人體斯可矣以解其不祥也<lb/>
又蠶未出時秤種寫記輕重于紙背及已出齊慎勿掃<lb/>
<pb n="KR3d0010_WYG_072-18a"/>
多見人纔見蠶出便以帚刷或以雞鵞翎掃之夫以微<lb/>
渺如絲髮之弱其能禁帚刷之傷哉必細切葉别布白<lb/>
紙上務令匀薄却以出苗紙和紙覆其上蠶喜葉香自<lb/>
然下矣却再秤元種紙見所下多少約計自有葉看養<lb/>
寧葉多而蠶少即優裕而無窘迫之患今人不先計料<lb/>
至缺葉則典質貿鬻無所不至苦于蠶受飢餒狼籍損<lb/>
壊枉損物命多矣<lb/>
又農桑輯要曰蠶子變色要在遲速由己勿致損傷自<lb/>
<pb n="KR3d0010_WYG_072-18b"/>
變桑葉已生自辰巳間將甕内取出舒卷提掇亦無度<lb/>
數但要第一日變三分第二日變七分却用紙宻糊封<lb/>
了還甕内收藏至第三日午時又出連舒卷須要變至<lb/>
十分<lb/>
農桑通訣育蠶之法始于擇種收繭取簇之中向陽明<lb/>
淨厚實者蛾出第一日者名苗蛾末後出者名末蛾皆<lb/>
不可用次日以後出者取之鋪連于槌箔雄雌相配至<lb/>
暮抛去雄蛾將母蛾于連上匀布所生子環堆者皆不<lb/>
<pb n="KR3d0010_WYG_072-19a"/>
用生蠶數足更就連上令覆養三五日掛時須蠶子向<lb/>
外恐有風磨損其子<lb/>
又冬至日及臘月八日浴時無令水極深浸浴取出比<lb/>
及月望數連一卷桑皮索繫定庭前立竿髙掛以受臘<lb/>
天寒氣年節後甕内竪連須令玲瓏安十數日候日髙<lb/>
時一出每隂雨後即便曬曝此蠶連浴養之法<lb/>
務本新書清明將甕中所頓蠶連遷于避風温室酌中<lb/>
處懸掛穀雨日將連取出通見風日那表為裏左捲者<lb/>
<pb n="KR3d0010_WYG_072-19b"/>
却右捲右捲者却左捲每日交換捲那捲罷依前收頓<lb/>
比及蠶生均避風日生發匀齊<lb/>
又農家下蟻多用桃枝翻連敲打蟻下之後却掃聚以<lb/>
紙包裹秤見分兩布在箔上已後節節病生多因此弊<lb/>
今後比及蟻生當匀鋪蓐草煻火内燒棗一二枚先將<lb/>
蠶紙秤見分兩次將細細摻在蓐上蟻要匀稀連必頻<lb/>
移生盡之後再秤空連便知蠶蟻分兩依此生蠶百無<lb/>
一損今時謂如下蟻二兩徃徃止布一蓆重疊宻壓不<lb/>
<pb n="KR3d0010_WYG_072-20a"/>
無損傷今後下蟻三兩决合匀布一箔慎勿貪多如己<lb/>
力止合放蟻三兩因為貪多便放四兩以致桑葉房屋<lb/>
椽箔人力柴薪俱各不給因而兩失<lb/>
農政全書士農必用曰生蟻惟在凉暖知時開掯得法<lb/>
使之莫有先後其法變灰色已全以兩連相合鋪于一<lb/>
淨箔上𦂳捲兩頭䋲束卓立于無烟淨凉房内第三日<lb/>
晚取出展箔蟻不出為上若有先出者掃去不用每三<lb/>
連虚捲為一卷放新煖蠶室内候東方白將連於院内<lb/>
<pb n="KR3d0010_WYG_072-20b"/>
一箔上單鋪如有露于凉房中或棚下少頃移連入蠶<lb/>
房就地一箔上單鋪少間黑蟻齊生并無一先一後和<lb/>
蟻秤連記寫分兩<lb/>
又下蟻惟在詳欵稀匀使不致驚傷而稠疊蟻生既齊<lb/>
取新葉用快利刀切極細用篩子篩于中薄蓐紙上務<lb/>
要匀薄將連合于葉上蟻自緣葉上或多時不下連及<lb/>
縁上連背翻過又不下者並連棄了此殘病蟻也<lb/>
又蠶事之本惟在謹於謀始使不為後日之患蠶眠起<lb/>
<pb n="KR3d0010_WYG_072-21a"/>
不齊由於變生之不一變生之不一由於收種之不得<lb/>
其法故曰惟在謹於謀始<lb/>
又秦觀蠶書曰臘之日聚蠶種沃以牛溲浴于川毋傷<lb/>
其藉<lb/>
<pb n="KR3d0010_WYG_072-22a"/>
　　蠶連圖説<lb/>
蠶連蠶種紙也舊用連二大紙蛾生卵後又用線長綴<lb/>
通作一連故因曰連匠者嘗别抄以鬻之務本新書云<lb/>
蠶連紙厚為上薄紙不禁浸浴如用小灰紙更妙連須<lb/>
以時浴之浴畢掛時令蠶子向外恐有風磨損冬至日<lb/>
及臘月八日浴時毋令水極深浸浴取出比及月望數<lb/>
連一卷桑皮索繫定<lb/>
蠶連不得用麻䋲繫掛如或不忌後多乾死不生本草<lb/>
<pb n="KR3d0010_WYG_072-22b"/>
陳藏器云以苧麻近蠶種則不生當逺之<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷七十二<lb/>
</p>
<p>
</p>
  </div>
</body>
</text>
</TEI>
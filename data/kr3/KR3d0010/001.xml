<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_001-1a"/>
欽定四庫全書<lb/>
欽定授時通考卷一<lb/>
　天時<lb/>
　　總論上<lb/>
書堯典敬授人時<lb/>
　　傳人時謂耕穫之候民事早晚之所闗<lb/>
舜典咨十有二牧曰食哉惟時<lb/>
　　傳所重在於民食惟當敬授民時立君所以牧民<lb/>
<pb n="KR3d0010_WYG_001-1b"/>
　民生在於粒食是君之所重論語云所重民食謂年<lb/>
　榖也種殖収斂及時乃穫故惟當敬授民時<lb/>
洪範八庶徵曰雨曰𤾉曰燠曰寒曰風曰時五者來備<lb/>
各以其敘庶草蕃廡<lb/>
　傳雨以潤物𤾉以乾物煖以長物寒以成物風以動<lb/>
　物五者備至各以次序則衆草蕃滋廡豐茂也舉草<lb/>
　茂盛則榖成必矣<lb/>
又嵗月日時無易百榖用成<lb/>
<pb n="KR3d0010_WYG_001-2a"/>
　傳各順常則百榖成<lb/>
左傳凡分至啟閉必書雲物為備故也<lb/>
　註分春秋分也至冬夏至也啓立春立夏閉立秋立<lb/>
　冬汲古叢語分至啟閉順四時而成八節也以其得<lb/>
　隂陽之中謂之分以其當寒暑之極謂之至以其生<lb/>
　長謂之啟以其収藏謂之閉然則四孟啟閉者隂陽<lb/>
　闔闢之功二至二分者陰陽老少之變也<lb/>
又九扈為九農正扈民無滛者也<lb/>
<pb n="KR3d0010_WYG_001-2b"/>
　疏春扈鳻鶞相五土之宜趣民耕種者也夏扈竊𤣥<lb/>
　趣民耘苗者也秋扈竊藍趣民収斂者也冬扈竊黄<lb/>
　趣民蓋藏者也棘扈竊丹為果驅鳥者也行扈唶唶<lb/>
　晝為民驅鳥者也宵扈嘖嘖夜為農驅獸者也桑扈<lb/>
　竊脂為蠶驅雀者也老扈鷃鷃趣民収麥令不得晏<lb/>
　起者也扈止也止民使不滛放<lb/>
論語行夏之時<lb/>
　　註夏以寅為人正商以丑為地正周以子為天正<lb/>
<pb n="KR3d0010_WYG_001-3a"/>
　然時以作事則嵗月自當以人為紀故孔子嘗曰吾<lb/>
　得夏時焉而説者以為夏小正之屬<lb/>
孟子不違農時榖不可勝食也<lb/>
　註使民得務農不違奪其時則五榖饒足不可勝食<lb/>
　也<lb/>
爾雅春為青陽夏為朱明秋為白藏冬為𤣥英四時和<lb/>
謂之玉燭春為發生夏為長贏秋為収成冬為安寧四<lb/>
時和為通正謂之景風甘雨時降萬物以嘉謂之醴泉<lb/>
<pb n="KR3d0010_WYG_001-3b"/>
　疏此釋太平之時四氣和暢以致嘉祥之事也青陽<lb/>
　言春之氣和則青而溫陽也朱明言夏之氣和則赤<lb/>
　而光明也白藏言秋之氣和則白而収藏也𤣥英言<lb/>
　冬之氣和則黒而清英也玉燭言四時和氣溫潤明<lb/>
　照故曰玉燭李巡曰人君徳美如玉而明若燭聘義<lb/>
　云君子比徳於玉焉是知人君若徳輝動於内則和<lb/>
　氣應于外統而言之謂之玉燭也春為發生夏為長<lb/>
　贏秋為収成冬為安寧此亦四時之别號也四時和<lb/>
<pb n="KR3d0010_WYG_001-4a"/>
　為通正者言上四時之功和是為通暢平正也謂之<lb/>
　景風言所以致景風景風即祥風也甘雨時降萬物<lb/>
　以嘉者嘉善也甘雨即時雨也不為萬物所苦故曰<lb/>
　甘甘雨既以時降則萬物莫不嘉善之也謂之醴泉<lb/>
　者言四時平暢即所以使地出醴泉也<lb/>
管子嵗有四秋而分有四時故曰農事且作請以什伍<lb/>
農夫賦耜鐵此之謂春之秋大夏且至絲纊之所作此<lb/>
之謂夏之秋而大秋成五榖之所㑹此之謂秋之秋大<lb/>
<pb n="KR3d0010_WYG_001-4b"/>
冬營室中女事紡績緝縷之所作也此之謂冬之秋<lb/>
又隂陽者天地之大理也四時者隂陽之大經也東方<lb/>
曰星其時曰春其氣曰風風生木與骨宗正陽治隄防<lb/>
耕芸樹藝正津梁修溝瀆甃屋行水柔風甘雨乃至百<lb/>
姓乃壽百蟲乃蕃此謂星徳南方曰日其時曰夏其氣<lb/>
曰陽陽生火與氣九暑乃至時雨乃降五榖百果乃登<lb/>
此謂日徳中央曰土土徳實輔四時入出以風雨節土<lb/>
益力土生皮肌膚其徳和平用均此謂嵗徳西方曰辰<lb/>
<pb n="KR3d0010_WYG_001-5a"/>
其時曰秋其氣曰隂隂生金與甲其徳静正嚴順百物<lb/>
乃収此謂辰徳北方曰月其時曰冬其氣曰寒寒生水<lb/>
與血大寒乃至五榖乃熟此謂月徳是故聖王務時而<lb/>
寄政焉<lb/>
又春三月天地乾燥水糾列之時也山川涸落天氣下<lb/>
地氣上萬物交通故事已新事未起草木荑生可食寒<lb/>
暑調日夜分分之後夜日益短晝日益長利以作土功<lb/>
之事土乃益剛當夏三月天地氣壯大暑至萬物榮華<lb/>
<pb n="KR3d0010_WYG_001-5b"/>
利以疾<graphic n="KR1573" url="https://raw.githubusercontent.com/kanripo/KR-Gaiji/master/images/KR1573.png" mimeType="image/png"/>殺草薉使令不欲擾當秋三月山川百泉踊<lb/>
降雨下山水出海路距雨露屬天地湊汐利以疾作収<lb/>
斂無留一日把百日餔民無男女皆行於野不利作土<lb/>
功之事當冬三月天地閉藏暑雨止大寒起萬物實熟<lb/>
利以填塞空郄繕邊城塗郭術實廥倉凡一年之事畢<lb/>
矣<lb/>
吕氏春秋黄帝曰四時之不可正正五榖而已耳凡稼<lb/>
早者先時暮者不及時寒暑不節稼乃生災冬至以後<lb/>
<pb n="KR3d0010_WYG_001-6a"/>
五句有七日而昌生於是乎始耕事農之道見生而藝<lb/>
生見死而穫死迨時而作遇時而止老弱之力可使盡<lb/>
起不知時者未至而逆之既往而慕之當其時而薄之<lb/>
此從事之下也<lb/>
又春之徳風風不信其華不盛華不盛則果實不生夏<lb/>
之徳暑暑不信則土不肥土不肥則長遂不精秋之徳<lb/>
雨雨不信其榖不堅榖不堅則五種不成冬之徳寒寒<lb/>
不信其地不剛地不剛則凍閉不開天地之大四時之<lb/>
<pb n="KR3d0010_WYG_001-6b"/>
化而猶不能以不信成物又况乎人事<lb/>
又得時之禾長稠而穗大本而莖殺蔬穖而穗大其粟<lb/>
圓而薄糠其米多沃而食之彊如此者不風先時者莖<lb/>
葉帶芒以短衡穗矩而芳奪秮米而不香後時者莖葉<lb/>
帶芒而末衡穗閱而青零多粃而不滿得時之黍芒莖<lb/>
而徼下穗芒以長搏米而薄糠舂之易而食之不噮而<lb/>
香如此者不飴先時者大本而華莖殺而不遂葉藁短<lb/>
穗後時者小莖而麻長短穗而厚糠小米鉗而不香得<lb/>
<pb n="KR3d0010_WYG_001-7a"/>
時之稻大本而莖葆長秱疏穖穗如馬尾大粒無芒搏<lb/>
米而薄糠舂之易而食之香如此者不益先時者大本<lb/>
而莖葉格對短秱短穗多粃厚糠薄米多芒後時者纖<lb/>
莖而不滋厚糠多粃<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>辟米不得恃定熟印夭而死得<lb/>
時之麻必芒以長疎節而色陽小本而莖堅厚枲以均<lb/>
後熟多榮日夜分復生如此者不蝗得時之菽長而短<lb/>
足其美二七以為族多枝數節競葉蕃食大菽則圎小<lb/>
菽則搏以芳稱之重食之息以香如此者不蟲先時者<lb/>
<pb n="KR3d0010_WYG_001-7b"/>
必長以蔓浮葉疏節小英不實後時者短莖疏節本虚<lb/>
不實得時之麥秱長而莖黒稱之重食之致香以息使<lb/>
人肌澤且有力如此者不蚼蛆先時者暑雨未至朋動<lb/>
蚼蛆而多疾其次羊以節後時者弱苗而穗蒼狼薄色<lb/>
而美芒是故得時之稼興失時之稼約莖相若稱之得<lb/>
時者重粟之多量粟相若而舂之得時者多米量米相<lb/>
若而食之得時者忍饑是故得時之稼其臭香其味甘<lb/>
其氣章百日食之耳目聰明心意叡智四衞變彊<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>氣<lb/>
<pb n="KR3d0010_WYG_001-8a"/>
不入身無苛殃黄帝曰四時之不正也正五榖而已矣<lb/>
淮南子攝提格之嵗嵗早水晚旱稻疾蠶不登菽麥昌<lb/>
民食四升單閼之嵗嵗和稻菽麥蠶昌民食五升執除<lb/>
之嵗嵗早旱晚水小饑蠶閉麥熟民食三升大荒落之<lb/>
嵗蠶小登麥昌菽疾民食二升敦牂之嵗嵗大旱蠶登<lb/>
稻疾菽麥昌禾不為民食二升協洽之嵗蠶登稻昌菽<lb/>
麥不為民食三升涒灘之嵗嵗和小雨行蠶登菽麥昌<lb/>
民食三升作鄂之嵗蠶不登菽麥不為禾蟲民食五升<lb/>
<pb n="KR3d0010_WYG_001-8b"/>
閹茂之嵗嵗小饑蠶不登麥不為菽昌民食七升大淵<lb/>
獻之嵗大饑蠶開菽麥不為禾蟲民食三升困敦之嵗<lb/>
嵗大霧起大水出蠶稻麥昌民食三升赤奮若之嵗早<lb/>
水蠶不出稻疾菽不為麥昌民食一升<lb/>
又仲春始出仲秋始内昏張中則務種榖大火中則種<lb/>
黍菽虚中則種宿麥昴中則収斂蓄積<lb/>
晉書藝文志炎帝分八節以始農功<lb/>
汜勝之書耕之本在于趣時和土務糞澤早鋤穫春凍<lb/>
<pb n="KR3d0010_WYG_001-9a"/>
解地氣始通土一和解夏至天氣始暑隂氣始盛土復<lb/>
解夏至後九十日晝夜分天地氣和以此時耕田一而<lb/>
當五名曰膏澤皆得時功<lb/>
陳旉農書四時八節之行氣候有盈縮踦贏之度五運<lb/>
六氣所主隂陽消長有太過不及之差其道甚微其效<lb/>
甚著蓋萬物因時受氣因氣發生其或氣至而時未至<lb/>
或時至而氣未至則造化發生之理因之也若仲冬而<lb/>
梅李實季秋之月而昆蟲不蟄藏類可見矣隂陽一有<lb/>
<pb n="KR3d0010_WYG_001-9b"/>
愆忒則四序亂而不能生成萬物寒暑一失代謝即節<lb/>
候差而不能運轉一氣傳曰不先時而起不後時而縮<lb/>
故農事必知天地時宜則生之蓄之長之育之成之熟<lb/>
之無不遂矣由庚萬物得其道崇丘萬物得極其高大<lb/>
由儀萬物之生各得其宜者謂天地之間物物皆順其<lb/>
理也故堯命羲和厯象日月星辰以欽授民時俾咸知<lb/>
東作南訛西成朔易之候稽之天文則星鳥星火星虚<lb/>
星昴於是乎審矣驗之物理則鳥獸孳尾希革毛毨氄<lb/>
<pb n="KR3d0010_WYG_001-10a"/>
毛亦以詳矣而厥民析因夷隩可得而稽倣之也大則<lb/>
取象於天地無乖升降之機明則取法乎日星不亂經<lb/>
營之度定之以時應之以數此欽天勤民㫖意豈率然<lb/>
哉其所以時和嵗豐良由此也今人雷同以建寅之月<lb/>
朔為始春建已之月朔為首夏殊不知隂陽有消長氣<lb/>
候有盈縮冒昩以作事其克有成耶設或有成亦幸而<lb/>
已聖王之涖事物皆設官分職以掌之各置其官師以<lb/>
敎導之農師之職其可已耶春秋之時法度並廢宜凶<lb/>
<pb n="KR3d0010_WYG_001-10b"/>
荒薦至乃書有年書大有年葢幸而書之抑見天道有<lb/>
常而人自愆忒也詩稱豐年穰穰其崇如墉其比如櫛<lb/>
以言其得法度時宜故豐登有常也洪範九疇彞倫攸<lb/>
敘則百榖用成彞倫攸斁則百榖用不成然則順天地<lb/>
時利之宜識隂陽消長之理則百榖之成斯可必矣古<lb/>
先哲王所以頒朔明時者匪直大一統也將使斯民知<lb/>
謹時令樂事赴功也故農事以先知備豫為善<lb/>
<pb n="KR3d0010_WYG_001-11a"/>
</p>
<p>
<pb n="KR3d0010_WYG_001-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_001-12b"/>
農桑通訣舜在璿璣玉衡以齊七政説者以為天文器<lb/>
後世言天之家如洛下閎鮮于妄人輩述其遺制營之<lb/>
度之而作渾天儀厯家推步無越此器然而未有圗也<lb/>
葢二十八宿周天之度十二辰日月之㑹二十四氣之<lb/>
推移七十二候之遷變如環之循如輪之轉農桑之節<lb/>
以此占之四時各有其務十二月各有其宜先時而種<lb/>
則失之太早而不生後時而蓺則失之太晚而不成故<lb/>
曰雖有智者不能冬種而春収此圗之作以交立春節<lb/>
<pb n="KR3d0010_WYG_001-13a"/>
為正月交立夏節為四月交立秋節為七月交立冬節<lb/>
為十月北斗旋於中以為準則每嵗立春斗杓建於寅<lb/>
方日月㑹於營室東井昏見於牛建星辰正於南由此<lb/>
以往積十日而為旬積三旬而為月積三月而為時積<lb/>
四時而成嵗一嵗之中月建相次周而復始氣候推遷<lb/>
與日厯相為體用所以授民時而節農事即謂用天之<lb/>
道也夫授時厯每嵗一新時圗常行不易非厯無以起<lb/>
圗非圗無以行厯表裏相參轉運而無停渾天之儀粲<lb/>
<pb n="KR3d0010_WYG_001-13b"/>
然具在是矣然按月農時特取天地南北之中氣立作<lb/>
標準以示中道非膠柱鼓瑟之謂若夫逺近寒暖之漸<lb/>
殊正開常變之或異又當推測晷度斟酌先後庶㡬人<lb/>
與天合物乘氣至則養之節不至差謬此又圖之體用<lb/>
餘致也不可不知務農之家當家置一本攷厯推圗以<lb/>
定種蓻如指諸掌故亦名曰授時指掌活法之圖<lb/>
<pb n="KR3d0010_WYG_001-14a"/>
</p>
<p>
<pb n="KR3d0010_WYG_001-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_001-15b"/>
羣芳譜一嵗共十二月二十四氣七十二候大寒後十<lb/>
五日斗柄指艮為立春正月節立始建也春氣始至而<lb/>
建立也一候東風解凍凍結於冬遇春風而解也二候<lb/>
蟄蟲始振蟄藏也振動也感三陽之氣而動也三候魚<lb/>
陟負冰上遊而近水也立春後十五日斗柄指寅為雨<lb/>
水正月中陽氣漸升雲散為水如天雨也一候獺祭魚<lb/>
嵗始而魚上則獺取以祭二候候雁北陽氣逹而北也<lb/>
三候草木萌動天地交泰故草木萌生發動也雨水後<lb/>
<pb n="KR3d0010_WYG_001-16a"/>
十五日斗柄指甲為驚蟄二月節蟄蟲震驚而出也一<lb/>
候桃始華二候倉庚鳴倉庚黄鸝也倉清也庚新也感<lb/>
春陽清新之氣而初出故鳴三候鷹化為鳩即布榖也<lb/>
仲春之時鷹喙尚柔不能捕鳥瞪目忍饑如痴而化化<lb/>
者反歸舊形之謂春化鳩秋化鷹如田䑕之于鴽也若<lb/>
腐草雉爵皆不言化不復本形者也驚蟄後十五日斗<lb/>
柄指卯為春分二月中分者半也當春氣九十日之半<lb/>
也一候𤣥鳥至𤣥鳥燕也春分來秋分去二候雷乃發<lb/>
<pb n="KR3d0010_WYG_001-16b"/>
聲四陽漸盛隂陽相薄為雷乃者象氣出之難也三候<lb/>
始電電陽光也四陽盛長氣洩而光生也凡聲屬陽光<lb/>
亦屬陽春分後十五日斗柄指乙為清明三月節萬物<lb/>
至此皆潔齊而明白也一候桐始華桐有三種華而不<lb/>
實曰白桐亦曰花桐爾雅謂之榮桐至是始華也二候<lb/>
田䑕化為鴽鴽鶉也䑕隂而鴽陽也三候虹始見虹日<lb/>
與雨交天地之滛氣也清明後十五日斗柄指辰為榖<lb/>
雨三月中雨為天地之和氣榖得雨而生也一候萍始<lb/>
<pb n="KR3d0010_WYG_001-17a"/>
生萍隂物静以承陽也二候鳴鳩拂其羽拂羽飛而翼<lb/>
迫其聲也三候戴勝降于桑蠶候也榖雨後十五日斗<lb/>
柄指巽為立夏四月節夏大也物至此皆假大也一候<lb/>
螻蟈鳴螻蟈一名鼫䑕一名<graphic n="KR1386" url="https://raw.githubusercontent.com/kanripo/KR-Gaiji/master/images/KR1386.png" mimeType="image/png"/>陰氣始故螻蟈應之二<lb/>
候蚯蚓出蚯蚓陰類出者承陽而見也三候王瓜生王<lb/>
瓜土瓜也立夏十五日斗柄指已為小滿四月中物長<lb/>
至此皆盈滿也一候苦菜秀荼為苦菜感火氣而苦味<lb/>
成不榮而實曰秀榮而不實曰英此苦菜宜言英二候<lb/>
<pb n="KR3d0010_WYG_001-17b"/>
蘼草死蘼草草之枝葉靡細者葶藶之屬凡物感陽生<lb/>
者强而立感陰生者柔而靡靡草則陰至所生也故不<lb/>
勝陽而死三候麥秋至麥以夏為秋感火氣而熟也小<lb/>
滿後十五日斗柄指丙為芒種五月節言有芒之榖可<lb/>
播種也一候螳螂生螳螂飲風飡露感一陰之氣而生<lb/>
至此時破殻而出二候鵙始鳴鵙百勞也惡聲之鳥梟<lb/>
類也不能翺翔直飛而已三候反舌無聲諸書為反舌<lb/>
為百舌鳥能反覆其舌感陽而鳴遇微陰而無聲也芒<lb/>
<pb n="KR3d0010_WYG_001-18a"/>
種後十五日斗柄指午為夏至五月中萬物至此皆假<lb/>
大而極至也一候鹿角解夏至一陰生鹿感陰氣故角<lb/>
解二候蜩始鳴莊子謂蟪蛄夏蟬也語曰蟪蛄鳴朝三<lb/>
候半夏生半夏藥名居夏之半而生也夏至後十五日<lb/>
斗柄指丁為小暑六月節暑氣至此尚未極也一候溫<lb/>
風至溫熱之風至小暑而極故曰至二候蟋蟀居壁感<lb/>
肅殺之氣初生則在壁感之深則在野三候鷹始摯摯<lb/>
擊也月令鷹乃學習殺氣未肅摯鳥始學擊摶迎殺氣<lb/>
<pb n="KR3d0010_WYG_001-18b"/>
也小暑後十五日斗柄指未為大暑六月中暑至此而<lb/>
盡洩一候腐草為螢離明之極則幽陰至微之物亦化<lb/>
而為明不言化者不復原形也二候土潤溽暑土氣潤<lb/>
故欝蒸為溽濕三候大雨時行前後濕暑而後候則大<lb/>
雨時行以退暑也大暑後十五日斗柄指坤為立秋七<lb/>
月節秋揫也物至此而揫斂也一候凉風至西方淒清<lb/>
之風也温變而肅也二候白露降大雨之後凉風來天<lb/>
氣下降茫茫而白尚未凝珠故曰白露降三候寒蟬鳴<lb/>
<pb n="KR3d0010_WYG_001-19a"/>
今初秋夕陽聲小而急疾者是也立秋後十五日斗柄<lb/>
指申為處暑七月中陰氣漸長暑將伏而潛處也一候<lb/>
鷹乃祭鳥金氣肅殺鷹感其氣始捕擊必先祭二候天<lb/>
地始肅三候禾乃登禾者榖連藳桔之總名成熟曰<lb/>
登處暑後十五日斗柄指庚為白露八月節陰氣漸重<lb/>
露凝而白也一候鴻雁來淮南子作候鴈自北而南來<lb/>
也二候𤣥鳥歸𤣥鳥北方之鳥故曰歸三候羣鳥養羞<lb/>
羞謂藏美食以備冬月之養白露後十五日斗柄指<lb/>
<pb n="KR3d0010_WYG_001-19b"/>
酉為秋分八月中至此而陰陽適中當秋之半也一候<lb/>
雷始収聲雷屬陽八月陰中故収聲入地萬物隨以入<lb/>
也二候蟄蟲坯户坯益其蟄穴之户使通明處稍小至<lb/>
寒甚乃墐塞之也三候水始涸水春氣所為春夏氣至<lb/>
故長秋冬氣返故涸也秋分後十五日斗柄指辛為寒<lb/>
露九月節氣漸肅露寒而將凝也一候鴻鴈來賓鴈後<lb/>
至者為賓二候雀入大水為蛤嚴寒所至蜚化為潛也<lb/>
三候菊有黄華菊獨華於陰故曰有也寒露後十五日<lb/>
<pb n="KR3d0010_WYG_001-20a"/>
斗柄指戍為霜降九月中氣愈肅露凝為霜也一候豺<lb/>
乃祭獸以獸祭天報本也方餔而祭秋金之義二候草<lb/>
木黄落色黄揺落也三候蟄蟲咸俯皆垂頭畏寒不食<lb/>
也霜降後十五日斗柄指乾為立冬十月節冬終也物<lb/>
終而皆収藏也一候水始冰水而初凝未至于堅故曰<lb/>
始冰二候地始凍土氣凝寒未至於坼故曰始凍三候<lb/>
雉入大水為蜃大水淮也立冬後十五日斗柄指亥為<lb/>
小雪十月中氣寒而將雪矣第寒未甚而雪未大也一<lb/>
<pb n="KR3d0010_WYG_001-20b"/>
候虹藏不見陰陽氣交為虹陰氣極故虹伏言其氣下<lb/>
伏也二候天氣上升三候地氣下降天地變而各正其<lb/>
位不交則不通故閉塞也小雪後十五日斗柄指壬為<lb/>
大雪十一月節言積寒凜冽雪至此而大也一候鶡鴠<lb/>
不鳴陽鳥感六陰之極而不鳴二候虎始交虎感㣲陽<lb/>
萌動故氣益盛而交也三候茘挺生大雪後十五日斗<lb/>
柄指子為冬至十一月中日南陰極而陽始生也一候<lb/>
蚯蚓結六陰寒極之時蚯蚓交結如蠅二候麋角解冬<lb/>
<pb n="KR3d0010_WYG_001-21a"/>
至一陽生麋感陽氣故角解三候水泉動水者一陽所<lb/>
生一陽初生故泉動也冬至後十五日斗柄指癸為小<lb/>
寒十二月節時近小春故寒氣猶小一候鴈北鄉鴈避<lb/>
熱而南今則北飛禽鳥得氣之先故也二候鵲始巢至<lb/>
後二陽已得來年之氣鵲遂為巢知所向也三候雉鴝<lb/>
雉陽鳥也鴝雌雄同鳴感於陽而有聲也小寒後十五<lb/>
日斗柄指丑為大寒十二月中時巳二陽而寒威更甚<lb/>
者閉塞不盛則發洩不盛所以啓三陽之泰此造化之<lb/>
<pb n="KR3d0010_WYG_001-21b"/>
微權也一候雞乳乳育也雞木畜麗於陽而有形故乳<lb/>
二候征鳥厲疾至此而猛厲迅疾也三候水澤腹堅冰<lb/>
徹上下皆凝故曰腹堅一元黙運萬彚化生四序循環<lb/>
千古不易極之而陽九百六不過此氣之推遷耳<lb/>
吳下田家志一九二九扇子不離手三九二十七冰水<lb/>
甜如蜜四九三十六拭汗如出浴五九四十五頭戴秋<lb/>
葉舞六九五十四乘凉入佛寺七九六十三床頭尋被<lb/>
單八九七十二思量葢夾被九九八十一家家打炭墼<lb/>
<pb n="KR3d0010_WYG_001-22a"/>
又一九二九相喚弗出手三九二十七籬頭出篳篥四<lb/>
九三十六夜眠如露宿五九四十五太陽開門户六九<lb/>
五十四貧兒争意氣七九六十三布衲兩肩攤八九七<lb/>
十二猫狗尋陰地九九八十一犂耙一齊出<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_001-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷一<lb/>
</p>
<p>
</p>
  </div>
</body>
</text>
</TEI>
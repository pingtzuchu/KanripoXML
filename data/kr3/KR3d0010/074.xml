<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_074-1a"/>
欽定四庫全書<lb/>
欽定授時通考卷七十四<lb/>
　蠶事<lb/>
　　分箔<lb/>
齊民要術蠶眠常須三箔中箔上安蠶上下空置<hi>下箔障土</hi>
<hi>氣上箔防塵埃</hi>
務本新書蠶初生即要凉快以陳稈草作蓐勿用麥稭<lb/>
一日一擡失擡多生白醭　擡蠶必衆手疾擡若箕内<lb/>
<pb n="KR3d0010_WYG_074-1b"/>
堆聚多時蠶身有汗後必病損漸漸隨擡減耗縱有老<lb/>
者簇内多作薄皮蠶沙冝頻除不除則乆而發熱熱氣<lb/>
熏烝後多白殭每擡之後箔上蠶冝稀布稠則强者得<lb/>
食弱者不得食必繞箔遊走又風氣不通忽遇倉卒開<lb/>
門暗值賊風後多紅殭布蠶須要手輕不髙從髙摻下<lb/>
逓相擊撞蠶多不旺已後簇内懶老翁赤蛹是也<lb/>
農桑要㫖底箔須鋪二領蠶蟻生後每日髙捲出一領<lb/>
曬至日斜復布於生蠶箔底明日又將底箔撤出曬曝<lb/>
<pb n="KR3d0010_WYG_074-2a"/>
如前番覆鋪使受自然陽和之氣停眠起食後然後撤<lb/>
去如蠶有白殭是小時隂氣蒸損天晴急用簸箕三四<lb/>
具轉蠶中庭使日氣煦照擡一箔則復布一箔得日氣<lb/>
則盡解矣野語云蠶燠乾松者其蠶無病蠶燠成片濕<lb/>
潤白積者蠶為有病速冝擡解如正可擡却遇隂雨風<lb/>
冷則不敢擡用茅草細切如豆每一箔可用一斗或二<lb/>
升匀撒蠶上上再摻葉移時蠶因食葉沿上茅草能隔<lb/>
燠沙天晴再擡如無茅草稈草次之<lb/>
<pb n="KR3d0010_WYG_074-2b"/>
士農必用一箔蓐上下蟻三兩蠶至老可分三十箔每<lb/>
蟻一錢可老蠶一箔也係長一丈濶二尺之箔如箔小<lb/>
可減蟻下蟻多則蠶稠為後患也養蠶過三十箔者可<lb/>
更加下蟻箔養蠶少者用筐可也<lb/>
又擘黑法第三日己午時間於别槌上安三箔微帶燠<lb/>
薄掲蟻欵手擘如小碁子布於中箔　擡頭眠别槌上<lb/>
布四箔薄帶沙燠掲蠶分如大碁子大布滿中二箔飽<lb/>
食分如小錢大布滿三箔　擡停眠分如小錢微大布<lb/>
<pb n="KR3d0010_WYG_074-3a"/>
滿六箔飽食蠶可撥可摻不須分掲可布滿十二箔<lb/>
擡大眠分如折二錢大布滿二十五箔眠齊落蓐可分<lb/>
至三十箔　分擡之便惟在頻欵稀匀使不致先濕損<lb/>
傷也蠶滋多必須分之沙燠厚必須擡之失分則不勝<lb/>
稠疊失擡則不勝蒸濕故須頻蠶者柔輭之物不禁觸<lb/>
㺯小而分之猶能愛䕶大而擡之莫能顧惜乆堆亂積<lb/>
逺擲髙抛生病損傷實由於此故冝安欵而稀匀也<lb/>
桑蠶直説四眠蠶别是一種與養春蠶同但第三眠止<lb/>
<pb n="KR3d0010_WYG_074-3b"/>
擡開十五箔擡飽食二十箔大眠擡三十箔<lb/>
農桑通訣每槌上下鋪三箔上承塵埃下隔濕潤鋪砌<lb/>
碎稈草於上中箔以備分擡用細切搗輭稈草匀鋪為<lb/>
蓐黏成一片鋪蓐上安蠶<lb/>
農政全書黄省曽曰其替擡也用糠礱之灰摻焉則蠶<lb/>
體快而無疾或布網而替擡<lb/>
<pb n="KR3d0010_WYG_074-4a"/>
</p>
<p>
<pb n="KR3d0010_WYG_074-5a"/>
　　蠶箔圖説<lb/>
蠶箔曲薄承蠶具也禮具曲植曲即箔也周勃以織薄<lb/>
曲為生顔師古注云葦簿為曲北方養蠶者多農家宅<lb/>
院後或園圃間多種萑葦以為箔材秋後芟取皆能自<lb/>
織方可四丈以二椽棧之懸於槌上至蠶分擡去蓐時<lb/>
取其舒卷易用南方萑葦甚多農家尤冝用之以廣蠶<lb/>
事<lb/>
<pb n="KR3d0010_WYG_074-6a"/>
　　蠶椽圖説<lb/>
蠶掾架蠶箔木也或用竹長一丈二尺皆以二莖為偶<lb/>
控於槌上以架蠶箔須直而輕者為上乆不蠧者又為<lb/>
上<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_074-6b"/>
　　入簇<lb/>
農書簇箔冝以杉木解枋長六尺濶三尺以箭竹作馬<lb/>
眼槅插茅踈密得中復以無葉竹篠縱横搭之又簇背<lb/>
鋪以蘆箔而以篾透背面縛之即蠶可駐足無跌墜之<lb/>
患且其中深穩稠宻旋旋放蠶其上初略欹斜以俟其<lb/>
糞盡微以熟灰火温之待入網漸漸加火不冝中輟稍<lb/>
冷即游絲亦止繰之即斷絶多煮爛作絮不能一緒抽<lb/>
盡矣<lb/>
<pb n="KR3d0010_WYG_074-7a"/>
齊民要術蠶老值雨則壊繭宜於屋裏簇之薄布薪於<lb/>
箔上散蠶訖又薄以薪覆之一槌得安十箔又法以大<lb/>
蓬蒿為薪散蠶令遍懸之於梁柱或垂繩鈎戈鴞爪龍<lb/>
牙上下數重所在皆得懸訖薪下微生炭火以暖之得<lb/>
煖則作速傷寒則作遲數入候看熱則去火蓬蒿生凉<lb/>
無鬰浥之憂死蠶旋墜無汚繭之患沙䇿不住無瘢㾗<lb/>
之疵鬰浥則難練繭汚則絲散瘢痕則無用蓬嵩簇亦<lb/>
良其外簇者晚遇天寒則全不作繭用火易練而絲明<lb/>
<pb n="KR3d0010_WYG_074-7b"/>
白曝死者雖白而漕脆膁練長衣著㡬將倍矣甚者虚<lb/>
實失嵗功堅脆懸絶資生要理安可不知哉<lb/>
務本新書簇蠶地宜髙平内宜通風匀布柴草布蠶宜<lb/>
稀密則熱熱則繭難成絲亦難繰東北位並養六畜䖏<lb/>
樹下阬上糞惡流水之地並不得簇<lb/>
士農必用治簇之方惟在乾暖使内無寒濕蠶欲老可<lb/>
簇地盤燒令極乾除埽灰浄於上置簇<lb/>
又簇中繭病有六一簇汚二落簇三遊走四變赤蛹五<lb/>
<pb n="KR3d0010_WYG_074-8a"/>
變殭六黑色汚簇之病蠶老食葉不淨其葉蒸濕帶葉<lb/>
入簇故繭亦濕潤此為簇汚其餘五病皆地濕天寒所<lb/>
致<lb/>
韓氏直説安圓簇於髙阜處打成簇脚一簇可六箔蠶<lb/>
十分中有九分老者宜少摻葉就箔上用簸箕般去宜<lb/>
欵手摻於簇上務令稀匀上復覆蒿梢或豆䕸復摻蠶<lb/>
如前至三箔覆梢倒根在上自後蠶可近上摻至六箔<lb/>
覆蒿令簇圓上用箔圍苫繳簇頂如亭子様至晚又用<lb/>
<pb n="KR3d0010_WYG_074-8b"/>
苫將簇從下繳至上苫相接日出髙時捲去至晚復繳<lb/>
三日外繭成不用馬頭簇亦依上苫繳柴薪要廣簇又<lb/>
玲瓏中間宜架起蠶多者宜馬頭簇放脚宜南北<lb/>
又曬簇上蠶後第三日辰已時間開苫箔日曬至未時<lb/>
復苫盖如前如當日過熱上榰單箔遮日色<lb/>
又翻簇上蠶時被雨霑濕雨纔止纔晴即選一簇地盤<lb/>
不以成繭不成繭翻騰遷移别簇封苫如前小雨則不<lb/>
須但可曝曬又一法臨簇有雨只於蠶屋中木槌下地<lb/>
<pb n="KR3d0010_WYG_074-9a"/>
面上安簇開門忩使透風氣早夜或隂雨變寒則閉門<lb/>
忩添牛糞火比翻簇之法又為妙也又一法槌箔上虚<lb/>
撒蒿槌周圍簇梢與蒿箔苫為之蠶自作繭猶勝於雨<lb/>
中簇也<lb/>
又十蠶九老方可就箔上撥蠶入簇如是則無簇汚蒸<lb/>
熱之患繭必早作而多絲<lb/>
　黄省曽曰簇以稻草為之殺疏之必潔則不牽絲乃<lb/>
　握而束之厚籍以所殺疏之草殻可以禦地濕可以<lb/>
<pb n="KR3d0010_WYG_074-9b"/>
　承墜蠶乃以握許登之勿覆以紙至次日少以稻稈<lb/>
　摻焉以屬其所綴之未成者勿用菜萁善絆擾而薄<lb/>
　繭七日而摘半月而蛾生凡蠶色之青也為老之候<lb/>
　其在簇而有雷則以退紙覆之以䕶其畏<lb/>
農桑通訣南方例皆屋簇北方例皆外簇然南簇在屋<lb/>
以其蠶少易辨多則不任北方蠶多露簇率多損壓壅<lb/>
閼南北簇法俱未得中今有善蠶者一説南北之間蠶<lb/>
少疏開窓户屋簇之則可蠶多選於院内構長春草厦<lb/>
<pb n="KR3d0010_WYG_074-10a"/>
内制蠶簇周以木架平鋪蒿梢布蠶於上用蓆箔圍䕶<lb/>
自無簇病實良策也<lb/>
農政全書蓬蒿簇勝今簇逺甚而人不用之何故簇地<lb/>
盤是北法南方正值梅天萬難作此所以皆須屋内簇<lb/>
定須着火<lb/>
<pb n="KR3d0010_WYG_074-11a"/>
　　團簇圖説<lb/>
簇用蒿梢叢柴苫席等也凡作簇先立簇心用長椽五<lb/>
莖上撮一處繫定外以蘆箔繳合是為簇心仍周圍勺<lb/>
竪蒿梢布蠶簇訖復用箔圍及苫繳簇頂如圓亭比此<lb/>
團簇也<lb/>
<pb n="KR3d0010_WYG_074-12a"/>
　　馬頭簇圖説<lb/>
馬頭長簇兩頭植柱中架横梁兩傍以細椽相搭為簇<lb/>
心餘如常法此横簇皆北方蠶簇法也嘗見南方蠶簇<lb/>
止就屋内蠶盤上布短草簇之人既省力蠶亦無損又<lb/>
按南方蠶書云簇箔以杉木解枋長六尺濶三尺以箭<lb/>
竹作馬眼槅插茅踈密得中復以竹篠縱横搭之簇背<lb/>
鋪以蘆箔而竹篾透背面縛之此皆南簇較之上文北<lb/>
簇則蠶有多少故簇有大小難易之不同也然嘗論之<lb/>
<pb n="KR3d0010_WYG_074-12b"/>
南北簇法俱未得中何哉夫南簇蠶少規制狹小殆若<lb/>
戯技故獲利亦薄北簇雖大其弊頗多蒿薪積疊不無<lb/>
覆壓之患風雨浸浥亦有翻倒之虞復外内寒燠之不<lb/>
匀或髙下稀宻之易所以致簇病内生繭少皆出此故<lb/>
習俗既乆未能遽革今聞善蠶者約量本家育蠶多少<lb/>
選於院内空地就添椽木苫草等物作連脊厦屋㝷常<lb/>
别用至蠶老時置簇於内隨其短長先搆簇心空直如<lb/>
洞就地握成長槽隨宜濶狹旁可人行以備火患外則<lb/>
<pb n="KR3d0010_WYG_074-13a"/>
用以層架隨層卧布蒿梢以均蠶居既畢用重箔圍之<lb/>
若蠶少屋多疏開窓户就内簇之亦可如此則上有覆<lb/>
庇下無濕潤架既寛平蠶乃自若又摠簇用火便于照<lb/>
料南北之間去短就長制此良法宜皆用之則始終無<lb/>
慊矣<lb/>
　　擇繭<lb/>
齊民要術收取種繭必取居簇中者近上則絲薄近下<lb/>
則子不生<lb/>
<pb n="KR3d0010_WYG_074-13b"/>
農書下箔即急剝去繭衣免致蒸壊如多即以鹽藏之<lb/>
蛾乃不出且絲柔韌潤澤也藏繭之法先曬繭令燥埋<lb/>
大甕地上甕中先鋪竹簀次以大桐葉覆之乃鋪繭一<lb/>
重以十斤為率摻鹽二兩上又以桐葉平鋪如此重重<lb/>
隔之以至滿甕然後宻盖以泥封之<lb/>
務本新書養蠶之法繭種為先今時摘繭一槩併堆箔<lb/>
上或因繰絲不及有蛾出者便就出種罨壓熏蒸因熱<lb/>
而生决無完好其母病則子病誠由此也今後繭種開<lb/>
<pb n="KR3d0010_WYG_074-14a"/>
簇時須擇近上向陽或在苫草上者此乃强良好繭另<lb/>
摘出於通風凉房内淨箔上一一單排日數既足其蛾<lb/>
自生免熏罨鑽延之苦<lb/>
又繭宜併手忙擇凉處薄攤蛾自遲出免使抽繰相逼<lb/>
　黄省曽曰繭長而瑩白者細絲之繭大而晦色青蔥<lb/>
　者麤絲之繭皆撏去其蒙戎之衣其内潰而漬濕者<lb/>
　謂之隂繭及薄而雜者綿之繭可為麤絲不可以經<lb/>
　日經日則絲爛而難抽不可以焚香焚香則蛆穴而<lb/>
<pb n="KR3d0010_WYG_074-14b"/>
　難抽大者謂之麤工<lb/>
韓氏直説蠶成繭硬紋理麤者必繰快此等繭可以蒸<lb/>
餾繰冷盆絲其繭薄紋理細者必繰不快不宜蒸餾此<lb/>
宜繰熱盆絲也其蒸餾之法用籠三扇用軟草札一圏<lb/>
加於釡口以籠兩扇坐於上其籠不以大小籠内匀鋪<lb/>
繭厚三四指許頻於繭上以手背試之如手不禁熱可<lb/>
取去底扇續添一扇在上亦不要蒸得過了過了則軟<lb/>
了絲頭亦不要蒸得不及不及則蛾必鑽了如手背不<lb/>
<pb n="KR3d0010_WYG_074-15a"/>
禁熱恰得合宜於蠶房槌箔上從頭合籠内繭在上用<lb/>
手㣲撥動如箔上繭滿打起更攤一箔候冷定上用細<lb/>
柳梢微覆其繭只於當日却要蒸盡如蒸不盡來日必<lb/>
定蛾出<lb/>
農桑通訣為繭多不及繰故即以鹽藏之蛾乃不出此<lb/>
南方淹繭法用甕頗多嘗讀北方農桑直説云生繭即<lb/>
繰為上如人手不及殺繭慢慢繰者殺繭法有三一曰<lb/>
日曬二曰鹽浥三曰籠蒸籠蒸最好人多不解日曬損<lb/>
<pb n="KR3d0010_WYG_074-15b"/>
繭鹽浥甕藏者穩<lb/>
農政全書鹽著於繭到底浥濕今人只於甕中藏繭另<lb/>
用紙或箬或荷葉包鹽一二兩置繭上亦可但只須甕<lb/>
口密封不走氣耳此必鹽泥乃可<lb/>
<pb n="KR3d0010_WYG_074-16a"/>
</p>
<p>
<pb n="KR3d0010_WYG_074-17a"/>
　　繭甕圖説<lb/>
繭甕藏繭器也為繭多繰不及稍遲則蛾穿繭出故藏<lb/>
之以緩蛾變古詩云盤中水晶鹽井上梧桐葉陶器固<lb/>
泥封窖繭過旬浹正謂此也<lb/>
<pb n="KR3d0010_WYG_074-18a"/>
　　繭籠圖説<lb/>
以鹽泥藏繭終憂浥濕置繭於籠蒸之蛾自不出有一<lb/>
般快釡湯内用鹽二兩油一兩令所蒸繭不致乾了絲<lb/>
頭如鍋小繭多油鹽旋入<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_074-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷七十四<lb/>
</p>
<p>
</p>
  </div>
</body>
</text>
</TEI>
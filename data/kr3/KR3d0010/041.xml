<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_041-1a"/>
欽定四庫全書<lb/>
欽定授時通考卷四十一<lb/>
　功作<lb/>
　　牧事<lb/>
詩小雅誰謂爾無牛九十其犉<lb/>
又爾牛來思其耳濕濕<lb/>
　集註牛病則耳燥濕濕潤澤也安則潤澤<lb/>
爾雅犘牛犦牛犤牛犩牛犣牛犝牛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛角一俯一仰<lb/>
<pb n="KR3d0010_WYG_041-1b"/>
觭皆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>觢黑脣犉黑眥抽黑耳犚黑腹牧黑脚犈其子<lb/>
犢體長牬絶有力欣犌<lb/>
漢書龔遂傳遂為渤海太守見民有帶持刀劍者使賣<lb/>
劍買牛賣刀買犢曰何為帶牛佩犢<lb/>
後漢書王景傳景遷廬江太守先是百姓不知牛耕致<lb/>
地力有餘而食常不足景乃驅率吏民敎用犁耕由是<lb/>
墾闢倍多境内豐給<lb/>
鄭樵牛耕耦耕辨古之耕也以耦耦則二人併力以發<lb/>
<pb n="KR3d0010_WYG_041-2a"/>
一耜今之耕也以牛牛則用力少而耕倍求之六經古<lb/>
牛惟以服車不用以耕書曰肇牽車牛逺服賈又曰放<lb/>
牛於桃林之野易曰服牛乘馬詩曰睆彼牽牛不以服<lb/>
箱皆以服車為言否則用以祭祀而已又否則如田單<lb/>
之縱火齊王之釁鐘而已以牛為耕秦漢以上未之前<lb/>
聞也禹式耦耕月令季冬令民計耦耕事語曰長沮桀<lb/>
溺耦而耕皆兩人併力以發一耜此三代井田之制不<lb/>
用牛耕明矣史稱趙過始教民牛耕牛耕之利自趙過<lb/>
<pb n="KR3d0010_WYG_041-2b"/>
代田始前乎此者鼂錯募民耕實塞下廬舎蒺藜之具<lb/>
無不備後乎此者充國上屯田簿器用橋亭之物無不<lb/>
詳獨不以牛為急者蓋牛耕之利未開也三代井田之<lb/>
制行而天下有惰農後世阡陌之法行而天下無惰農<lb/>
其教牛耕之力與不可以不辨<lb/>
農政全書山海經曰后稷之孫叔均始作牛耕世以為<lb/>
起於三代愚謂不然牛若常在畎畝武王平定天下胡<lb/>
不歸之三農而放之桃林之野乎故周禮祭牛之外以<lb/>
<pb n="KR3d0010_WYG_041-3a"/>
享賓駕車犒師而已未及耕也不然牽以蹊田正使藉<lb/>
稻何足為異乃設奪而罪之之喻即在詩有云載芟載<lb/>
柞其耕澤澤又曰有畧其耜俶載南畝以明竭作於春<lb/>
皆人力也至於穫之積之如墉如櫛然後殺時犉牡有<lb/>
捄其角以為社稷之報若果使之耕曾不如迎貓迎虎<lb/>
列於蜡祭乎蓋牛之耕起於春秋之間故孔子有犁牛<lb/>
之言而弟子冉耕字伯牛禮記吕氏月令季冬出土牛<lb/>
示農耕早晚前漢趙過增其制度三犁一牛後世因之<lb/>
<pb n="KR3d0010_WYG_041-3b"/>
生民粒食皆其力也然知資其力而不知養其力力既<lb/>
竭矣曾不知審寒暑之異宜疫癘之救藥有冬鬻春租<lb/>
冀免芻豆之費壯鞭老殺猶圖皮肉之貲今勸農有官<lb/>
牛為農本而不加勸以致生不滋盛價失廉平田野小<lb/>
民嵗多租賃以揭目前計其所輸已過半直是以貧者<lb/>
愈貧由不恤農之本故也若為民牧者當先知愛重祈<lb/>
報使不敢慢易絶其妄殺憫其羸瘠豐其萊牧潔其欄<lb/>
牢則無不字育蕃息札瘥不作耕種不失足致豐盈此<lb/>
<pb n="KR3d0010_WYG_041-4a"/>
誠善政務本之意也<lb/>
又居近湖草廣之處買小牛三十頭大㹀牛三五頭搆<lb/>
草屋數十間使二人掌管牧養二人仍各授一便業以<lb/>
為日用飲食之資久而羣聚增人牧守湖中自可任以<lb/>
休息養之得法必至繁息且得多糞可以壅田<lb/>
齊民要術服牛乘馬量其力能寒温飲飼適其天性如<lb/>
不肥充繁息者未之有也<lb/>
又一埧牛總營得小畝三頃經冬須加料餧<lb/>
<pb n="KR3d0010_WYG_041-4b"/>
陳旉農書夫善牧養者必先知愛重之心以革慢易之<lb/>
意然何術而能俾民如此哉必也在上之人貴之重之<lb/>
使民不敢輕愛之養之使民不敢殺然後慢易之意不<lb/>
生矣視牛之饑渴猶已之饑渴視牛之困苦羸瘠猶已<lb/>
之困苦羸瘠視牛之疫癘若已之有疾也視牛之字育<lb/>
若已之有子也茍能如此則牛必蕃盛滋多奚患田疇<lb/>
之荒蕪而衣食之不繼乎且四時有溫暑涼寒之異必<lb/>
順時調適之可也於春之初必盡去牢欄中積滯蓐糞<lb/>
<pb n="KR3d0010_WYG_041-5a"/>
亦不必春也但旬日一除免穢氣蒸鬱以成疫癘且浸<lb/>
漬蹄甲易以生病又當祓除不祥以淨爽其處乃善方<lb/>
舊草朽腐新草未生之初取潔淨藁草細剉之和以麥<lb/>
麩穀糠或豆使之微濕槽盛而飽飼之豆仍破之可也<lb/>
藁草須以時暴乾勿使朽腐天氣凝凜即處之燠煖之<lb/>
地煑糜粥以啖之即壯盛矣亦宜預收豆楮之葉與黃<lb/>
落之桑舂碎而貯積之天寒即以米泔和剉草糠麩以<lb/>
飼之春夏草茂放牧必恣其飽每放必先飲水然後與<lb/>
<pb n="KR3d0010_WYG_041-5b"/>
草則不腹脹又刈新芻雜舊藁剉細和匀夜餧之至五<lb/>
更初乘日未出天氣涼而用之即力倍於常半日可勝<lb/>
一日之功日高熱喘便令休息勿竭其力以致困乏時<lb/>
其饑渴以適其性則血氣常壯皮毛潤澤力有餘而老<lb/>
不衰矣其血氣與人均也勿犯寒暑情性與人均也勿<lb/>
使太勞此要法也當盛寒之時宜待日出晏溫乃可用<lb/>
至晚天隂氣寒即早息之太熱之時須夙餧令飽健至<lb/>
臨用時不可極飽飽即役力傷損也如此愛䕶調養尚<lb/>
<pb n="KR3d0010_WYG_041-6a"/>
何困苦羸瘠之有所以困苦羸瘠者以茍目前之急而<lb/>
不顧恤之也古人卧牛衣而待旦則牛之寒蓋有衣矣<lb/>
飯牛而牛肥則牛之瘠餒蓋啖以菽粟矣衣以褐薦飯<lb/>
以菽粟古人豈重畜如此哉以此為衣食之根本故也<lb/>
彼藁秸不足以充其饑水漿不足以禦其渴天寒嚴凝<lb/>
而凍慄之天時酷暑而曬暴之困瘠羸劣疫癘結瘴以<lb/>
致斃踣則田畝不治無足怪者且古者分田之制必有<lb/>
萊牧之地稱田而為等差故養牧得宜博碩肥腯不疾<lb/>
<pb n="KR3d0010_WYG_041-6b"/>
瘯蠡也觀宣王考牧之詩可知矣其詩曰誰謂爾無牛<lb/>
九十其犉爾牛來思其耳濕濕以見其牧養得宜故字<lb/>
育蕃息也或降於阿或飲於池或寢或訛以見其水草<lb/>
調適而遂性也爾牛來思矜矜兢兢揮之以肱畢來既<lb/>
升以見其愛之重之不驚擾之也後世無萊牧之地動<lb/>
失其宜又牧人類皆頑童茍貪嬉戲往往慮其奔逸繫<lb/>
之隠蔽之地其肯求牧於豐蒭清澗俾無饑渴之患耶<lb/>
饑渴莫之顧恤及其瘦瘠從而役使困苦之鞭撻趁逐<lb/>
<pb n="KR3d0010_WYG_041-7a"/>
以徇一時之急日云莫矣氣喘汗流其力竭矣耕者急<lb/>
於就食往往逐之水中或放之山上牛困得水動輒移<lb/>
時毛竅空疎因而乏食則痩瘠而病矣放之高山筋骨<lb/>
疲乏遂有顚跌僵仆之患愚民無知乃始祈禱巫祝以<lb/>
幸其生而不知所以然者人事不修以致此也<lb/>
又周禮獸醫掌療獸病凡療獸病灌而行之以發其惡<lb/>
然後藥之養之其來尚矣然牛之病不一或病草脹或<lb/>
食雜蟲以致其毒或為結脹以閉其便溺冷熱之異須<lb/>
<pb n="KR3d0010_WYG_041-7b"/>
識其端其用藥與人相似也但大為之劑以灌之即無<lb/>
不愈者其便溺有血是傷於熱也以便血溺血之藥大<lb/>
其劑灌之冷結即鼻乾而不喘以發散藥投之熱結即<lb/>
鼻汗而喘以解利藥投之脹即疏通毒即解利若每能<lb/>
審理以節適何病之足患哉今農家不知此說謂之疫<lb/>
癘方其病也薰蒸相染盡而後已俗謂之天行唯以巫<lb/>
祝禱祈為先至其無驗則置之於無可奈何又已死之<lb/>
肉經過村里其氣尚能相染也欲病不相染勿令與不<lb/>
<pb n="KR3d0010_WYG_041-8a"/>
病者相近能適時養治如前所說則無病矣<lb/>
雲陽雜記青齊間遇春耕則飼牛以天麻飯仍用錦縷<lb/>
繫於角上<lb/>
農桑通訣北方旱田陸地一犁必用兩牛三牛或四牛<lb/>
以一人執之量牛强弱耕地多少其耕皆有定法南方<lb/>
水田坭耕其田高下濶狹不等以一犁用一牛挽之作<lb/>
止回旋惟人所便又有一等水田坭淖極深能陷牛畜<lb/>
則以禾扛橫亘田中人立其上而鋤之南方人畜耐暑<lb/>
<pb n="KR3d0010_WYG_041-8b"/>
其耕四時皆以中晝<lb/>
又餵養牛法農隙時入暖屋用塲上諸糠穰鋪牛脚下<lb/>
謂之牛舗牛糞其上次日又覆糠穰每日一覆十日除<lb/>
一次牛一具三隻每日前後餉約飼草三束豆料八升<lb/>
或用蠶沙乾桑葉水三桶浸之牛下餉噍透刷飽飯畢<lb/>
辰已時間上槽一頓可分三和皆水拌第一和草多料<lb/>
少第二比前草減半少加料第三草比第二又減半所<lb/>
有料全繳拌食盡即往使耕噍了牛無力夜餵牛各帶<lb/>
<pb n="KR3d0010_WYG_041-9a"/>
一鈴草盡牛不食則鈴無聲即拌之飽即使耕俗諺云<lb/>
三和一繳須管要飽不要噍了使去最好水牛飲飼與<lb/>
黄牛同夏須得水池冬須得煖厰牛衣<lb/>
<pb n="KR3d0010_WYG_041-10a"/>
　　牧牛具各圖説<lb/>
　　　耕索<lb/>
　　　㔍<lb/>
　　　料桶<lb/>
　　　草籃<lb/>
　　　牛衣<lb/>
　　　牛室<lb/>
　　　呼鞭<lb/>
<pb n="KR3d0010_WYG_041-10b"/>
　　　牧笛<lb/>
<pb n="KR3d0010_WYG_041-11a"/>
</p>
<p>
<pb n="KR3d0010_WYG_041-12a"/>
　　耕索圖說<lb/>
耕索牛所輓繩也古名綯牛索也爾雅曰綯絞也謂糾<lb/>
絞繩索也詩云宵而索綯郭注云綯繩之别名農家細<lb/>
麻合之以輓耕犁按舊說遼東耕犂轅長可四尺回轉<lb/>
相妨今秦晉之地亦用長轅犂其轅端橫木如古之制<lb/>
以駕二牛然平田則可至於山隈水曲轉折費力如山<lb/>
東及淮漢等處用三牛四牛大小不等高下不齊既難<lb/>
並駕動作之間終不若用索之便也<lb/>
<pb n="KR3d0010_WYG_041-13a"/>
　　鐁圖說<lb/>
䥷<hi>切草也又作㔍</hi>凡造䥷先鍛鐵為背厚可指許内㠌䥷刃如<lb/>
半月而長下帶鐵桍以插木為柄截木作碪長可三尺<lb/>
有餘廣可四五寸碪首置木簨高可三五寸穿其中以<lb/>
受䥷首剉草飼牛用之<lb/>
<pb n="KR3d0010_WYG_041-14a"/>
　　料桶圖說<lb/>
料桶以木為之用盛料以飼牛也說文云桶木方器博<lb/>
雅方斛謂之桶今桶之制多圓亦不觚之觚也歟<lb/>
<pb n="KR3d0010_WYG_041-15a"/>
　　草籃圖說<lb/>
草籃以竹為之所以盛草也或疏或密制有不同携之<lb/>
負之惟其所便<lb/>
<pb n="KR3d0010_WYG_041-16a"/>
　　牛衣圖說<lb/>
牛衣顏師古曰編亂麻為之即今呼為䪊具者漢王章<lb/>
嘗卧牛衣中晉劉實好學少貧苦口誦手繩賣牛衣以<lb/>
自給牛之有衣舊矣以此見古人重畜不忘農之本故<lb/>
也今牧養中唯牛毛疎最不耐寒每近冬月皆宜以宂<lb/>
麻續作䋔𦂳編織毯段衣之如短褐然以禦寒洌農家<lb/>
不可不預為儲備<lb/>
<pb n="KR3d0010_WYG_041-17a"/>
　　牛室圖說<lb/>
牛室門朝陽者宜之嵗逼冬風霜凄凜獸既氄毛率多<lb/>
穴處獨牛依人宜入養密室聞之老農云牛室内外必<lb/>
事塗塈以備火災最為切要<lb/>
<pb n="KR3d0010_WYG_041-18a"/>
　　呼鞭圖說<lb/>
呼鞭驅牛具也字從革從便曰策曰鞓曰鞘備則成之<lb/>
春秋傳云鞭長不及馬腹此御車鞭也今牛鞭犂後用<lb/>
亦如之農家細麻合鞭鞭有鳴鞘人則以聲相之用警<lb/>
牛行不專於撻故曰呼鞭<lb/>
<pb n="KR3d0010_WYG_041-19a"/>
　　牧笛圖說<lb/>
牧笛牧牛者所吹早暮招來羣牧猶牧馬者鳴笳也嘗<lb/>
於村野間聞之則知時和嵗豐寓於聲也每見模為圖<lb/>
畫詠為歌詩實古今太平之風物也<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_041-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷四十一<lb/>
</p>
<p>
</p>
  </div>
</body>
</text>
</TEI>
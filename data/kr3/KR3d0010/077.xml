<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_077-1a"/>
欽定四庫全書<lb/>
欽定授時通考卷七十七<lb/>
　桑餘<lb/>
　　柘<lb/>
書經厥貢杶榦枯柏<lb/>
　𫝊榦柘也<lb/>
詩經攘之剔之其檿其柘<lb/>
禮記季春之月命野虞毋伐桑柘<lb/>
<pb n="KR3d0010_WYG_077-1b"/>
唐書南詔傳自曲靖州至填池人水耕食蠶以柘蠶生<lb/>
閱二旬而繭織錦縑精緻<lb/>
齊民要術種柘法耕地令熟耬耩作隴柘子熟時多収<lb/>
以水淘汰令浄曝乾散訖之草生拔却勿令荒没又柘<lb/>
樹葉食蠺可作琴瑟等絃清鳴響徹勝於凡絲逺矣<lb/>
農政全書柘葉叢生幹疎而直葉豐而厚春蠶食之其<lb/>
絲以冷水繅之謂之泠水絲柘蠶先出先起而先繭柘<lb/>
葉隔年不採春生必毒蠶如不採夏月皆打落方無毒<lb/>
<pb n="KR3d0010_WYG_077-2a"/>
又柘木北土處處有之其木堅勁皮紋細密上多白㸃<lb/>
枝多刺葉比桑小而薄色黄淡葉梢皆三叉亦堪餉蠶<lb/>
　　奴柘<lb/>
本草綱目樹如柘而小有刺葉亦如柞葉而小可餉蠶<lb/>
　　蒿<lb/>
詩經豳風春日遲遲采繁祁祁<lb/>
　𫝊蘩白蒿也所以生蠶<lb/>
<pb n="KR3d0010_WYG_077-3a"/>
　　柘<lb/>
埤雅云柘宜山石柘之從石取此義寇宗奭曰柘木裏<lb/>
有紋亦可旋為器李時珍曰其實狀如桑子而圓粒如<lb/>
椒其木染黄赤色謂之柘黄<lb/>
<pb n="KR3d0010_WYG_077-4a"/>
　　木棉<lb/>
書經禹貢揚州厥篚織貝<lb/>
　𫝊織貝錦名織為貝文詩曰貝錦是也今南夷木棉<lb/>
　之精好者亦謂之吉貝海島之夷以卉服來貢而織<lb/>
　貝之精者則入篚焉<lb/>
南史髙昌國傳有草實如繭繭中絲如細纑名曰白疊<lb/>
子國人織以為布<lb/>
又海南諸國傳林邑國出古貝樹其花如鵝毳抽其緒<lb/>
<pb n="KR3d0010_WYG_077-4b"/>
紡之以作布與紵布不殊亦染成五色織為斑布<lb/>
南州異物志木棉吉貝木所生熟時狀如鵝毳細過絲<lb/>
綿中有核如珠珣用之則治出其核昔用輾軸今用攪<lb/>
車尤便但紡不績任意牽引無有斷絶其為布曰斑布<lb/>
繁縟多巧者曰城次麄者曰文縟又次麄者曰烏驎<lb/>
泊宅編南海蠻人以木棉紡績為布布上出細字雜花<lb/>
卉尤工巧名曰吉貝布即古白㲲布也<lb/>
農桑通訣中國自桑土既蠶之後惟以繭纊為務不知<lb/>
<pb n="KR3d0010_WYG_077-5a"/>
木棉之為用夫木棉産自海南諸種藝制作之法駸駸<lb/>
北來江淮川蜀既獲其利至南北混一之後商販於此<lb/>
服被漸廣按裴淵廣州記云蠻夷不蠶採木棉為絮又<lb/>
諸番雜志云木棉吉貝木所生占城闍婆諸國皆有之<lb/>
今已為中國珍貨且比之蠶桑無採養之勞有必収之<lb/>
效埒之枲苧免績緝之工得禦寒之益可謂不麻而布<lb/>
不繭而絮列製造之具庶逺近滋習農務助桑麻之用<lb/>
華夏兼蠻夷之利将自此始矣<lb/>
<pb n="KR3d0010_WYG_077-5b"/>
農桑輯要種木棉法擇兩和不下濕肥地於正月地氣<lb/>
透時深耕三遍擺葢調熟然後作成畦畛每畦長八步<lb/>
濶一步内半步作畦面半步作畦背不劚二遍用耙耬<lb/>
平起出覆土於畦背上堆積至榖雨前後㨂好天氣日<lb/>
下種先一日将已成畦畛連澆三次用水淘過子粒堆<lb/>
於濕地上次日取出用小灰搓得伶俐看稀稠撒于澆<lb/>
過畦内将元起之土覆厚一指再勿澆待六七日苗出<lb/>
齊時旱則澆溉鋤治常要潔浄穊則移裁稀則不須每<lb/>
<pb n="KR3d0010_WYG_077-6a"/>
步只留兩苗稠則不結實苗長髙二尺上打去衝天心<lb/>
旁條長尺半亦打去心葉葉不空開花結實直待棉欲<lb/>
落時為熟旋熟旋摘隨即攤於箔上日曝夜露待粒子<lb/>
乾取下用鐵杖長二尺麄如指兩端漸細若趕麵杖様<lb/>
用梨木板長三尺濶五寸厚二寸做作牀逐旋取棉子<lb/>
置於板上用鐵杖回旋趕出子粒即為浄棉撚織毛絲<lb/>
或裝棉衣服特為輕煖<lb/>
便民圖纂木棉榖雨前後種之立秋時隨穫隨収其花<lb/>
<pb n="KR3d0010_WYG_077-6b"/>
黄如葵其根獨而直其樹不貴乎髙長其枝幹貴乎繁<lb/>
衍不由宿根而出以子撒種而生所種之子初収者未<lb/>
實近霜者不生惟中間時月収者為上須經日晒燥帶<lb/>
棉収貯臨種時再晒旋碾即下其種本海南諸國所産<lb/>
後福建諸縣皆有近江東陜右亦多滋茂繁盛與本土<lb/>
無異種之則深荷其利<lb/>
又秋時帶棉収貯臨種再曬旋碾即下此慮冬月碾子<lb/>
収藏風日所侵恐致油浥若受水濕仍當鬱爛故也余<lb/>
<pb n="KR3d0010_WYG_077-7a"/>
聞老農云棉種必於冬月碾取謂碾必須晒秋冬生氣<lb/>
収斂曬曝不傷萌芽春間生意茁發不宜大曬二説皆<lb/>
有理今余意創一法不論冬碾春碾収藏旋買但臨種<lb/>
時用水浥濕過半刻淘汰之其粃者逺年者火焙者油<lb/>
者鬱者皆浮其堅實不損者皆沈沈者可種也<lb/>
又棉子用臘雪水浸過不蛀亦能旱或云鰻魚汁浸之<lb/>
凡種皆然種棉須土實漫種者既覆土用木碌碡實之<lb/>
穴種者覆土後以足踐之<lb/>
<pb n="KR3d0010_WYG_077-7b"/>
種法種棉在清明榖雨節以霜氣既止也或生地用糞<lb/>
耕葢後種或花苗到鋤三遍每根苗邊用熟糞半升培<lb/>
植鋤非六七遍盡去草茸不可苗初頂兩葉時止剗去<lb/>
草顆宜密留以備損傷再鋤尚宜稍密三鋤則定苗顆<lb/>
宜疎不宜密大約每苗一顆相距八九寸逺斷不可兩<lb/>
顆連並苗之去葉心在伏中晴日三伏各一次有苗未<lb/>
長大者隨時去之花性忌燥燥則濕烝而桃易脫落花<lb/>
忌苗並並則直起而無旁枝中下少桃種不宜晚晚則<lb/>
<pb n="KR3d0010_WYG_077-8a"/>
秋寒早則桃多不成實即成時亦不甚大花軟無絨去<lb/>
心不宜于雨暗日雨暗去心則灌聾而多空幹此北方<lb/>
種花法也北方髙寒尚宜若此况南方濕燥何可不以<lb/>
北法行之<hi>徐光啟曰張五典山東信陽人萬厯乙卯按吴行部至海上時六月初察視田間花苗多</hi>
<hi>穉弱三五為族根以上尺許無蓓蕾恨其密曰江左賦繁役重全賴田収而樹藝無法嵗得半入此傷農之大</hi>
<hi>者極論其理甚詳悉手書此則刻而傳之</hi>
羣芳譜種棉花不可種别物恐分地力又不宜密種如<lb/>
肥田密種即青酣不實又易生蟲亢倉子曰立苗有行<lb/>
<pb n="KR3d0010_WYG_077-8b"/>
故速長强弱不相害故速大正其行通其中疏為冷風<lb/>
則有収而多功又云樹肥無使扶疎樹磽不欲専生而<lb/>
獨居夫苗其弱也欲孤其長也欲相與俱其熟也欲相<lb/>
與扶扶疎且不可况逼迫耶若數寸一株長枝布葉株<lb/>
百餘子畆二三百斤豈不力省而利倍哉<lb/>
又凡田來年擬種稻者可種麥擬棉者勿種諺曰歇田<lb/>
當一熟言息地力即古代田之義若人稠地狹萬不得<lb/>
已可種大麥或稞麥仍以糞壅力補之決不可種小麥<lb/>
<pb n="KR3d0010_WYG_077-9a"/>
凡髙仰田可棉可稻者種棉二年翻稻一年即草根潰<lb/>
爛土氣肥厚蟲螟不生多不得過三年過則生蟲三年<lb/>
而無力種稻者収棉後周田作岸積水過冬入春凍解<lb/>
放水候乾耕鋤如法可種棉不生蟲又花既曝乾碾去<lb/>
種子彈使熟細便可紡線農桑通訣所載紡車容三繀<lb/>
若倣其製而效之尤易為力或曰北地風髙細紡不易<lb/>
今肅寧之布幾同松之中品聞其鄉多穿地窖深數尺<lb/>
作屋其上簷髙地二尺許作窻以通日光人居其中就<lb/>
<pb n="KR3d0010_WYG_077-9b"/>
濕地紡緝便得𦂳細與南土無異若陰雨蒸濕不妨移<lb/>
就平地而南人寓都下者多朝夕就露下紡日中陰雨<lb/>
亦紡則安在北地風髙不便細紡也<lb/>
農政全書木棉一步留兩苗三尺一株此相傳古法依<lb/>
此則能耐雨耐旱肥而多収圖纂作於近代云一尺一<lb/>
穴者太密此邇來稠種少収之弊又吴人云千稏萬稏<lb/>
不如密花此言最害事稀不如密者就至下瘠田言之<lb/>
所謂瘠田欲稠也不知田之肥瘠在糞多寡人勤惰耳<lb/>
<pb n="KR3d0010_WYG_077-10a"/>
齊魯人種棉者既壅田下種率三尺留一顆苗長後籠<lb/>
乾糞視苗之瘠者輙壅之畆収二百三百斤以為常餘<lb/>
姚海堧之人種棉極勤亦二三尺一科亦畆収二三百<lb/>
斤其為畦廣丈許中髙旁下畦開有溝深廣各二三尺<lb/>
秋葉落積溝中爛壊冬則就溝中起生泥壅田嵗種蠶<lb/>
豆至春翻掩作壅地虛行根極易又極深則能乆雨能<lb/>
乆旱能大風此皆稀種故能肥能肥故能収若如吾鄉<lb/>
之密種而又用齊魯之糞肥餘姚之草肥安得不青酣<lb/>
<pb n="KR3d0010_WYG_077-10b"/>
不蟲蠧耶<lb/>
又吉貝遇大水淹没七日以下水退尚能發生若淹過<lb/>
八九日水退必須翻種矣遇大旱戽水潤之但戽水後<lb/>
一兩日得雨復損苗須較量陰晴方可車戽若能稀種<lb/>
行根深逺即車後得雨亦無妨也<lb/>
又棉田秋根為良穫稻後即用人耕又不宜耙細須大<lb/>
墢岸起令其凝沍來年涷釋土脈細潤正月初轉耕或<lb/>
用牛轉二月初再轉此二轉必令細清明前作畦畛土<lb/>
<pb n="KR3d0010_WYG_077-11a"/>
欲細畦欲濶溝欲深既作畦便於白地上鋤三四次雨<lb/>
後鋤為良則土細而草除鋤白一當鋤青二去草自其<lb/>
芽蘖也<lb/>
又凡棉田於清明前先下壅或糞或灰或豆餅或生泥<lb/>
多寡量田肥瘠太肥則虛長不實實亦生蟲若依古法<lb/>
苗間三尺不妨一再倍也有種晚棉用黄花苕饒草底<lb/>
壅者田擬種棉秋則種草來年刈草壅稻留草根耕轉<lb/>
之若草不甚盛加别壅欲厚壅即並草掩覆之或種大<lb/>
<pb n="KR3d0010_WYG_077-11b"/>
麥蠶豆等並掩覆之皆草壅法也草壅之収有倍他壅<lb/>
者惟生泥棉所最急故姚江之畦間有溝最為良法凡<lb/>
水土氣寒糞力峻熱生泥能解水土之寒糞力之熱使<lb/>
實繁而不蠧諺曰生泥好棉花甘國老但下糞須在壅<lb/>
泥前泥上加糞並泥無力<lb/>
又凡種植以早為良吴濱海多患風潮若比常時先種<lb/>
十許日到八月潮信有旁根成實數顆即小収矣但早<lb/>
種過寒苗出多死今得一法於舊冬新春初耕後畆下<lb/>
<pb n="KR3d0010_WYG_077-12a"/>
大麥種數升臨種棉轉耕並麥苗掩覆之麥根在上棉<lb/>
根遇之即不畏寒<lb/>
又棉田溝側勿種豆畦中尺寸空餘少待即枝條森接<lb/>
補豆一簇並害旁苗十數赤豆害棉尤甚利其微獲者<lb/>
是下農夫也<lb/>
又今人種麥雜棉者多苦遲亦有一法預於舊冬耕熟<lb/>
地穴種麥來春就麥隴中穴種棉但能穴種麥即漫種<lb/>
棉亦可刈麥<lb/>
<pb n="KR3d0010_WYG_077-12b"/>
又苗髙二尺打去衝天心者令旁生枝則子繁也旁枝<lb/>
尺半亦打去心者勿令花枝相揉傷花實也摘時視苗<lb/>
遲早早者大暑前後摘遲者立秋摘秋後勢定勿摘矣<lb/>
摘亦不復生枝<lb/>
又農桑輯要言一步留兩苗又言旁枝長尺半亦打去<lb/>
心此為每科相去皆三尺古法也便民圖纂言每一尺<lb/>
作一穴此為每科相去皆一尺近法也今或相去二三<lb/>
寸一二寸乃至三五成簇是謂無法自取薄収又言苗<lb/>
<pb n="KR3d0010_WYG_077-13a"/>
長二尺打去衝天心此亦古法須三伏者方盛長時令<lb/>
旁生枝也南方知去心者百有一二然非早種稀留肥<lb/>
壅亦自無由髙大去心何益北土用熟糞者堆積乾糞<lb/>
罨覆踰時熱烝已過用之勢緩而力厚雖多無害南土<lb/>
用水糞豆餅草薉生泥水糞積過半年以上與熟糞同<lb/>
如用新糞畆不得過十石過則青酣一為糞性熱一為<lb/>
花科密也豆餅亦熱畆不得過十餅過則與糞多同病<lb/>
若能稀種科間一尺此二物可加一倍間二尺可加三<lb/>
<pb n="KR3d0010_WYG_077-13b"/>
倍間三尺可加五倍更能於冬春下壅後耕葢之可加<lb/>
至十倍既不傷苗二三年後尚有餘力草壅甚熱過於<lb/>
糞餅糞亦因水解餅可匀細草壅難匀當其多處峻熱<lb/>
傷苗故有時倍収有時耗損用此一物特宜詳慎生泥<lb/>
者或開挑溝底或罱取草泥罨烝去熱此種最良凡先<lb/>
下糞餅草薉用此覆之大能緩其勢益其力姚江法用<lb/>
草壅加以生泥科間二尺方之吾鄉畆収數倍葢生泥<lb/>
中具有水土草薉和合醇熟其水土能制草薉之熱草<lb/>
<pb n="KR3d0010_WYG_077-14a"/>
薉能調水土之寒故良農重之有國老之稱也<lb/>
又按柱史所疏種棉法異南土者有三一曰稀二曰肥<lb/>
三曰早稀則耐肥而能為利余既備論之今特論所云<lb/>
早者按吾鄉北極三十度山東濟南三十六度相去六<lb/>
度寒暖懸絶柱史云其邑俱於清明前種木棉無過榖<lb/>
雨者但清明前霜信未絶苗出土經霜則萎今定于清<lb/>
明前五日為上時後五日為中時榖雨為下時斷不宜<lb/>
過榖雨葢早種即早實早収縱經風潮之年亦有近根<lb/>
<pb n="KR3d0010_WYG_077-14b"/>
之實不至全荒舊𫝊早種一法擬種棉地先耕種大麥<lb/>
轉耕並麥苗掩覆之耙蓋下種餘姚亦早種棉却先種<lb/>
蠶豆轉耕掩覆之二法畧同皆令地虛苗得深逺行根<lb/>
便能寒且能風雨旱且隨地翻罨草壅必匀勝刈他草<lb/>
下壅餘姚罨豆後仍上生泥泥不止去草熱亦令草少<lb/>
蟲少種叠地花者不可不知今括之以四言曰精㨂核<lb/>
早下種深根短幹稀科肥壅<lb/>
又棉花密種者有四害苗長不作蓓蕾花開不作子一<lb/>
<pb n="KR3d0010_WYG_077-15a"/>
也開花結子雨後鬱蒸一時墮落二也行根淺近不能<lb/>
風與旱三也結子暗蛀四也<lb/>
又種棉不熟之故有四病一粃二密三瘠四蕪秕者種<lb/>
不實密者苗不孤瘠者糞不多蕪者鋤不數<lb/>
又種棉有漫種者易種難鋤下種宜密鋤時簡别而痛<lb/>
芟之令絶殊穴種者穴四五核鋤時簡别留不得過二<lb/>
留二者髙五六寸則以塊亞其中而平分之使根幹相<lb/>
去面面生枝終不如孤生者良老農云一二次鋤去大<lb/>
<pb n="KR3d0010_WYG_077-15b"/>
葉者此大核少棉種也三鋤後去小葉者此粃不實種<lb/>
也或實而油浥病種也若純用黑核等佳種精擇之自<lb/>
無諸弊<lb/>
又鋤棉須七次以上又須夏至前多鋤為佳諺曰鋤花<lb/>
要趁黄梅信鋤頭落地長三寸<lb/>
又鋤棉者功須極細昔有人傭力鋤者密埋錢于苗根<lb/>
鋤者貪覔錢深細爬梳棉則大熟<lb/>
又農桑輯要作於元初當時便云木棉種陜右行之其<lb/>
<pb n="KR3d0010_WYG_077-16a"/>
他州郡多以風土不宜為解獨孟祺苗好謙暢師文王<lb/>
禎之屬能排貶其説至今率土享其利始信諸君子不<lb/>
我欺也<lb/>
<pb n="KR3d0010_WYG_077-17a"/>
　　木棉<lb/>
中國所傳木棉亦有多種江花出楚中棉不甚重二十<lb/>
而得五性强𦂳北花出畿輔山東柔細中紡織棉稍輕<lb/>
二十而得四或得五浙花出餘姚中紡織棉稍重二十<lb/>
而得七吴下種大都類此更有數種稍異者一曰黄蒂<lb/>
穰蒂有黄色如粟米大棉重一曰青核核青細於他種<lb/>
棉重一曰黒核核亦細純黒色棉重一曰寛大衣核白<lb/>
而穰浮棉重此四種皆二十而得九黄蒂稍强𦂳餘皆<lb/>
<pb n="KR3d0010_WYG_077-17b"/>
柔細中紡織堪為種又一種紫花浮細而核大棉輕二<lb/>
十而得四其布製衣頗樸雅市中遂染色以售不如本<lb/>
色者良<lb/>
又嘉種遺稙亦有漸變者如吉貝子色黒者漸白棉重<lb/>
者漸輕然其所由變者大半因種法不合間因天時水<lb/>
旱其緣地方而變者十有一二耳<lb/>
又南方用糊有二法其一先将棉繀作絞糊盆度過復<lb/>
於撥車轉輪作繀次用輕車縈迴作絍吴人謂之漿紗<lb/>
<pb n="KR3d0010_WYG_077-18a"/>
其一先将棉繀入輕車成絍次入糊盆度過竹木作架<lb/>
兩端用繂急維竹帚痛刷候乾上機吴人謂之刷紗南<lb/>
布之佳者皆刷紗也今肅寧尚未作此亦緣風土髙燥<lb/>
塵沙坌起法當如前作窖令長二三十丈廣三四丈冐<lb/>
以長廊循檐作窻櫺開閤以避風日就中經刷或輕陰<lb/>
無風纎塵不起亦不妨移向平地若如此紡織其成布<lb/>
當盛吴下農桑通訣所載攪車用兩人今止用一人紡<lb/>
車容三繀今吴下猶用之間有容四繀者江西樂安至<lb/>
<pb n="KR3d0010_WYG_077-18b"/>
容五繀往見樂安人轉索其器未得更不知五繀向一<lb/>
手間何處安置也<lb/>
<pb n="KR3d0010_WYG_077-19a"/>
</p>
<p>
<pb n="KR3d0010_WYG_077-20a"/>
　　攪車圖説<lb/>
攪車用四木作框上立二小柱髙約尺五上以方木管<lb/>
之立柱各通一軸軸端俱用掉拐軸末柱竅不透二人<lb/>
掉軸一人喂上棉英二軸相軋則子落於内棉出於外<lb/>
比用碾軸工利數倍<lb/>
<pb n="KR3d0010_WYG_077-21a"/>
　　彈棉圖説<lb/>
彈弓以竹為之長可四尺許上一截頗長而彎下一截<lb/>
稍短而勁控以繩絃用彈棉英如彈毡毛法務使結者<lb/>
開實者虚假其功用非弓不可<lb/>
農政全書今以木為弓蠟絲為弦<lb/>
<pb n="KR3d0010_WYG_077-22a"/>
　　紡車圖説<lb/>
紡車之制比麻苧紡車頗小夫輪動弦轉莩繀隨之紡<lb/>
人左手握其棉筒不過二三續於莩繀牽引漸長右手<lb/>
均撚俱成𦂳縷就繞繀上欲作線織置車在左再将兩<lb/>
繀棉線合紡可為棉線<lb/>
<pb n="KR3d0010_WYG_077-23a"/>
　　擦條圖説<lb/>
擦條淮民用薥黍梢莖取其長而滑今他處多用無節<lb/>
竹條代之其法先将棉毳條於几上以此筳捲而扦之<lb/>
遂成棉筒隨手抽筳每筒牽紡易為匀細皆捲筳之效<lb/>
也<lb/>
<pb n="KR3d0010_WYG_077-24a"/>
　　經牀圖説<lb/>
經牀其制如所坐交椅但下控一軖四股軖軸之末置<lb/>
一掉枚上椅䜿列入繀下引棉絲轉動掉枝分絡軖上<lb/>
絲絍既成次第脱卸比之撥車日得入倍始出閩建今<lb/>
欲傳之他方同趨省便<lb/>
<pb n="KR3d0010_WYG_077-25a"/>
　　線架圖説<lb/>
線架以木為之下作方座長濶尺餘臥列四繀座上鑿<lb/>
置獨柱髙可二尺餘柱上横木長可二尺用竹篾均列<lb/>
四彎内引下座四繀紡於車上即成棉線舊法先将此<lb/>
繀絡於籰上然後紡合今得此制甚為速妙<lb/>
<pb n="KR3d0010_WYG_077-26a"/>
　　撥車圖説<lb/>
撥車其制頗肖麻苧幡車但以竹為之方圓不等特更<lb/>
輕便按舊説先将紡訖棉繀於稀糊盆内度過稍乾然<lb/>
後将棉繀頭縷撥於車上遂成棉絍<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_077-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷七十七<lb/>
</p>
<p>
</p>
  </div>
</body>
</text>
</TEI>
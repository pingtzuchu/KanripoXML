<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_070-1a"/>
欽定四庫全書<lb/>
欽定授時通考卷七十<lb/>
　農餘<lb/>
　　畜牧一<lb/>
書堯典日中星鳥以殷仲春厥民析鳥獸孳尾<lb/>
　傳乳化曰孳交接曰尾疏産生為乳胎生為化孕産<lb/>
　必愛之故乳化曰孳鳥獸皆以尾交接故交接曰尾<lb/>
又日永星火以正仲夏厥民因鳥獸希革<lb/>
<pb n="KR3d0010_WYG_070-1b"/>
　傳夏時鳥獸毛羽希少改易革改也疏鳥獸冬毛最<lb/>
　多春猶未脫故至夏始毛羽希少改易徃前<lb/>
又宵中星虛以殷仲秋厥民夷鳥獸毛毨<lb/>
　傳毨理也毛更生整理疏毨者毛羽美悅之狀故為<lb/>
　理也夏時毛羽希少今則毛羽復生夏改而少秋更<lb/>
　生多故言更生整理<lb/>
又日短星昴以正仲冬厥民隩鳥獸氄毛<lb/>
　傳鳥獸皆生耎毳細毛以自温焉疏氄毛謂附肉細<lb/>
<pb n="KR3d0010_WYG_070-2a"/>
　毛<lb/>
詩小雅誰謂爾無羊三百維羣誰謂爾無牛九十其犉<lb/>
　傳黄牛黑脣曰犉<lb/>
又爾羊來思其角濈濈爾牛來思其耳濕濕<lb/>
　傳聚其角而息濈濈然呞而動其耳濕濕然箋言此<lb/>
　者美畜産得其所<lb/>
又或降於阿或飲於池或寢或訛<lb/>
　傳訛動也箋言此者美其無所驚畏也<lb/>
<pb n="KR3d0010_WYG_070-2b"/>
又爾羊其思矜矜兢兢不騫不崩麾之以肱畢來既升<lb/>
　傳矜矜兢兢以言堅彊也騫虧也崩羣疾也肱臂也<lb/>
　升升入牢也箋此言擾馴從人意也<lb/>
周禮天官太宰之職以九職任萬民四曰藪牧<lb/>
又膳夫膳用六牲<lb/>
　註六牲馬牛羊雞犬豕也<lb/>
又庖人掌共六畜六獸六禽辨其名物<lb/>
　註六畜六牲也始養之曰畜將用之曰牲鄭司農云<lb/>
<pb n="KR3d0010_WYG_070-3a"/>
　六獸麋鹿熊麕野豕兔六禽鴈鶉鷃雉鳩鴿康成謂<lb/>
　獸人冬獻狼又內則無熊則六獸當有狼而熊不屬<lb/>
　六禽於禽獻及六摯宜為羔豚犢麛雉鴈凡鳥獸未<lb/>
　孕曰禽<lb/>
又牧人掌牧六牲而阜蕃其物<lb/>
　疏阜盛也蕃息也物謂毛物言使肥盛蕃息各有毛<lb/>
　物<lb/>
又掌畜掌養鳥而阜蕃教擾之<lb/>
<pb n="KR3d0010_WYG_070-3b"/>
　註鳥之可養使盛大蕃息者謂鵝鶩之屬疏鶩即今<lb/>
　之鴨民間所畜故云焉<lb/>
又祭祀共卵鳥<lb/>
　註其卵可薦之鳥疏雞亦在焉<lb/>
禮記月令季春之月合累牛騰馬遊牝於牧<lb/>
　註累騰皆乘匹之名是月所合牛馬謂繫在厩者其<lb/>
　牝欲遊則就牧之牝而合之<lb/>
又仲夏之月游牝别羣<lb/>
<pb n="KR3d0010_WYG_070-4a"/>
　註孕妊之欲止也<lb/>
又則縶騰駒<lb/>
　註為其牝氣有餘相蹄齧也<lb/>
又仲秋之月乃命宰祝循行犧牲視全具案芻豢瞻肥<lb/>
瘠察物色必比類量大小視長短皆中度<lb/>
　註於鳥獸肥充之時宜省羣牲也養牛羊曰芻犬豕<lb/>
　曰豢<lb/>
爾雅釋獸馬八尺為駥牛七尺為犉羊六尺為羬彘五<lb/>
<pb n="KR3d0010_WYG_070-4b"/>
尺為<graphic n="KR1610" url="https://raw.githubusercontent.com/kanripo/KR-Gaiji/master/images/KR1610.png" mimeType="image/png"/>狗四尺為獒雞三尺為鶤<lb/>
　註陽溝巨鶤古之名雞疏此别六畜絶大者名也<lb/>
史記貨殖列傳烏氏倮畜牧及衆斥賣求竒繒物間獻<lb/>
遺戎王戎王什倍其償與之畜畜至用谷量馬牛<lb/>
又塞之斥也唯橋姚已致馬千匹牛倍之羊萬頭粟以<lb/>
萬鍾計<lb/>
漢書卜式傳卜式河南人也以田畜為事入山牧十餘<lb/>
年致羊千餘頭上書願輸家財助邊上使使問欲為官<lb/>
<pb n="KR3d0010_WYG_070-5a"/>
乎式曰自少牧羊不習仕宦不願也歸復田牧復持錢<lb/>
二十萬與河南太守以給徙民召拜為中郎上曰吾有<lb/>
羊在上林中欲令子牧之式既為郎布衣草蹻而牧羊<lb/>
嵗餘羊肥息上過其羊善之式曰非獨羊也治民亦猶<lb/>
是矣以時起居惡者輒去毋令欺羣上竒其言拜緱氏<lb/>
令<lb/>
齊民要術服牛乘馬量其力能寒温飲飼適其天性如<lb/>
不肥充繁息者未之有也<lb/>
<pb n="KR3d0010_WYG_070-5b"/>
又陶朱公曰子欲速富當畜五㹀<hi>牛馬猪羊驢五畜之㹀然畜㹀則速富之</hi>
<hi>術也</hi>
又諺曰羸牛劣馬寒食下<hi>言其乏食痩瘠春中必死</hi>務在充飽調適<lb/>
而已<lb/>
又凡馬驢駒初生忌灰氣遇新爐者輒死<hi>經雨者則不忌</hi>
四時類要凡驢馬牛羊收犢子駒羔法<hi>常於市上伺侯含重埀欲生輒</hi>
<hi>買取駒犢一百五十日羊羔六十日皆能自活不復藉乳乳母好堪為種産者因留之以為種惡者還賣不失</hi>
<hi>本價坐贏駒犢還更買懷子孕者一嵗之中牛馬驢得兩畨羊得四倍羊羔臘月正月生者留以作種餘月生</hi>
<pb n="KR3d0010_WYG_070-6a"/>
<hi>者剰而賣之用二萬錢為羊本必嵗收千口所留之種率皆精好與世絶殊不可同日而語之何必羔犢之饒</hi>
<hi>又贏酪之利也羔有死者皮好作裘褥肉好作乾腊及作肉醬味又甚美</hi>
　　馬<lb/>
詩鄘風秉心塞淵騋牝三千<lb/>
　集傳秉操塞實淵深也蓋人操心誠實而淵深則無<lb/>
　所為而不成其致此富盛宜矣<lb/>
又魯頌駉駉牡馬在坰之野薄言駉者有驈有皇有驪<lb/>
有黄以車彭彭思無疆思馬斯臧<lb/>
<pb n="KR3d0010_WYG_070-6b"/>
　傳駉駉良馬腹幹肥張也坰遠野也箋必牧於坰野<lb/>
　者避民居與良田也坰之牧地水草既美牧人又良<lb/>
　飲食得其時則自肥健耳臧善也<lb/>
周禮牧師掌牧地孟春焚牧中春通淫<lb/>
　註焚牧地以除陳生新草也中春隂陽交萬物生之<lb/>
　時可以合馬之牝牡也<lb/>
又庾人掌十有二閑之政教以阜馬佚特教駣攻駒及<lb/>
祭馬祖祭閑之先牧及執駒散馬耳圉馬<lb/>
<pb n="KR3d0010_WYG_070-7a"/>
　註九者皆有政教焉阜盛壯也杜子春云佚當為逸<lb/>
　鄭司農云馬三嵗曰駣二嵗曰駒散讀為中散大夫<lb/>
　之散謂聒馬耳毋令善驚也康成謂逸者用之不使<lb/>
　甚勞安其血氣也教駣始乘習之也攻駒制其蹄齧<lb/>
　者散馬耳以竹括押其耳頭動揺則括中物後遂串<lb/>
　習不復驚<lb/>
爾雅膝上皆白惟馵四骹皆白驓四蹢皆白首前足皆<lb/>
白騱後足皆白翑前右足白啟左白踦後右足白驤左<lb/>
<pb n="KR3d0010_WYG_070-7b"/>
白馵駵馬白腹騵驪馬白跨驈白州驠尾本白騴尾白<lb/>
駺馰顙白顛白逹素縣面顙皆白惟駹<lb/>
　疏此辨馬白色所在之異名也馬之膝上皆白者惟<lb/>
　馵也骹膝下也四膝下皆白名驓蹢蹄也四蹄皆白<lb/>
　名首俗呼為踏雪馬亦蹄白似蹄雪也前兩足皆白<lb/>
　名騱後二足皆白名翑前右足白名啟前左足白名<lb/>
　踦後右足白名驤後左足白名馵駵馬赤色黑鬛馬<lb/>
　也若駵馬腹下白者别名騵驪黑也白跨股脚白也<lb/>
<pb n="KR3d0010_WYG_070-8a"/>
　謂黑馬髀間白名驈州竅也謂馬之白尻者名驠也<lb/>
　本根株也馬尾株白者名騴但尾毛白者名駺馰白<lb/>
　也顙額也額有白毛今之戴星馬也其白自額下逹<lb/>
　鼻莖者名縣其面額皆白者惟駹馬<lb/>
又回毛在膺宜乘在肘後減陽在幹茀方在背闋廣<lb/>
　疏此别馬旋毛所在之名也回旋也膺旋也旋毛在<lb/>
　膺者名宜乘在肘後者名減陽幹脅也在脅者名茀<lb/>
　方在背者名闋廣<lb/>
<pb n="KR3d0010_WYG_070-8b"/>
又逆毛居馻<lb/>
　註馬毛逆刺<lb/>
又牡曰隲牝曰騇<lb/>
　疏别馬牝牡之異名也郭云今江東呼䭸馬為隲騇<lb/>
　即草馬之名也<lb/>
又駵白駁黄白騜駵馬黄脊騝驪馬黄脊騽青驪駽青<lb/>
驪驎驒青驪繁鬛騥驪白雜毛駂黄白雜毛駓隂白雜<lb/>
毛駰蒼白雜毛騅彤白雜毛騢白馬黑鬛駱白馬黑脣<lb/>
<pb n="KR3d0010_WYG_070-9a"/>
駩黑喙騧一目白瞷二目白魚<lb/>
　疏此别馬毛色不純之異名也駵赤色也謂馬有駵<lb/>
　處有白處者曰駁有黄處有白處者曰騜駵馬脊毛<lb/>
　黄者名騝驪馬脊毛黄者名騽青毛黑毛相雜者名<lb/>
　駽今之鐵驄也青驪驎驒郭云色有深淺斑駁隱𥻘<lb/>
　名驒今之連錢驄毛色青黑而髦鬛繁多者名騥毛<lb/>
　色黒白而復有雜毛相錯者名駂今謂之烏驄毛色<lb/>
　黄白而復有雜毛者名駓今謂之桃華馬隂淺黑色<lb/>
<pb n="KR3d0010_WYG_070-9b"/>
　也毛淺黑而白兼雜毛者名駰今謂之泥驄蒼淺青<lb/>
　也毛有淺青及白兼雜毛者名騅彤赤也毛赤白兼<lb/>
　雜毛者名騢即今之赭白馬也白馬黑總者名駱白<lb/>
　馬黑脣者名駩喙口也黑喙者名騧一目白者名瞷<lb/>
　二目白者名魚言似魚目也<lb/>
相馬經馬頭為王欲得方目為丞相欲得光脊為將軍<lb/>
欲得强腹脇為城郭欲得張四下為令欲得長凡相馬<lb/>
之法先除三羸五駑乃相其餘大頭小頸一羸弱脊大<lb/>
<pb n="KR3d0010_WYG_070-10a"/>
腹二羸小頸大蹄三羸大頭緩耳一駑長頸不折二駑<lb/>
短上長下三駑大髂短脅四駑淺䯑薄騧五駑騮馬驪<lb/>
肩鹿毛闋黄馬驒駱馬皆善馬也馬生墮地無毛行千<lb/>
里溺舉一腳行五百里相馬不藏法肝欲得小耳小則<lb/>
肝小肝小識人意肺欲得大鼻大則肺大肺大則能奔<lb/>
心欲得大目大則心大心大則猛利不驚目四驚則朝<lb/>
暮健腎欲得小腸欲得厚且長腸厚則腹下廣方而平<lb/>
脾欲得小膁腹小則脾小脾小則易養望之大就之小<lb/>
<pb n="KR3d0010_WYG_070-10b"/>
筋馬也望之小就之大肉馬也皆可乘致致痩欲得見<lb/>
其肉<hi>謂前肩守肉</hi>致肥欲得見其骨<hi>骨謂頭顱</hi>馬龍顱突目平脊<lb/>
大腹䏶重有肉此三事備者亦千里馬也水火欲得分<lb/>
<hi>水火在鼻兩孔間也</hi>上唇欲急而方口中欲得紅而有光此馬千<lb/>
里馬上齒欲鉤鉤則壽下齒欲鋸鋸則怒頷下欲深下<lb/>
唇欲緩牙欲去齒一寸則四百里牙劒鋒則千里嗣骨<lb/>
欲廉如織杼而濶又欲長<hi>頰下側八骨是</hi>目欲滿而澤眶欲小<lb/>
上欲弓曲下欲直素中欲廉而張<hi>素鼻孔上</hi>隂中欲得平<hi>股下</hi>
<pb n="KR3d0010_WYG_070-11a"/>
主人欲小<hi>股裏上近前也</hi>陽裏欲高則怒<hi>股中上之主人</hi>額欲方而平<lb/>
八肉欲大而明<hi>耳下</hi>元中欲深<hi>耳下近牙</hi>耳欲小而銳如削筒<lb/>
相去欲促總欲載中骨高二寸<hi>總中骨也</hi>易骨欲直<hi>眼下直下骨也</hi>
頰欲開赤長膺下欲廣一尺以上名曰挾<hi>一作扶</hi>尺能乆<lb/>
走鞅欲方<hi>頰前</hi>喉欲曲而深胸欲直而出<hi>髀間前向</hi>鳬間欲開<lb/>
望視之如雙鳬頸骨欲大肉次之髻欲桎而厚且折季<lb/>
毛欲長多覆肝肺無病<hi>髪後毛是</hi>背欲短而方脊欲大而抗<lb/>
脢筋欲大<hi>夾脊筋也</hi>飛鳬見者怒<hi>胸欲/筋也</hi>三府欲齊<hi>兩骼及中骨也</hi>尻<lb/>
<pb n="KR3d0010_WYG_070-11b"/>
欲頺而方尾欲減本欲大脅肋欲大而窪名曰上渠能<lb/>
乆走龍趐欲廣而長升肉欲大而長<hi>脾外肉也</hi>輔肉欲大而<lb/>
明<hi>前腳下肉</hi>腸欲充腔小<hi>腔/臁</hi>季肋欲張<hi>短/肋</hi>懸薄欲厚而緩<hi>腳腔</hi>
虎口欲開<hi>股肉</hi>腹下欲平滿善走名曰下渠日三百里陽<lb/>
肉欲上而高起<hi>髀外近前</hi>髀欲廣厚汗溝欲深明直肉欲方<lb/>
能乆走<hi>髀後肉也</hi>輸<hi>一作/翰</hi>䑕欲方<hi>直肉/下也</hi>朒肉欲急<hi>髀裏也</hi>間筋<lb/>
欲急短而減善細走<hi>輸䑕下筋</hi>機骨欲舉上曲如懸匡馬頭<lb/>
欲高距骨欲出前間骨欲出前後臼<hi>外鳬臨蹄骨也</hi>附蟬欲大<lb/>
<pb n="KR3d0010_WYG_070-12a"/>
前後目<hi>夜眼</hi>股欲薄而博善能走<hi>後髀前骨</hi>臂欲長而膝本欲<lb/>
起有力<hi>前腳膝上句前</hi>肘後欲開能走膝欲方而痺髀骨欲短<lb/>
兩肩骨欲深名曰前渠怒蹄欲厚三寸硬如石下欲深<lb/>
而明其後開如鷂翼能乆走相馬從頭始頭欲得高峻<lb/>
如削成頭欲重宜少肉如剝兔頭壽骨欲得大如緜絮<lb/>
苞圭石<hi>壽骨者髪所生處也</hi>白從額上入口名俞膺一名的顱奴<lb/>
乘客死主乘棄市大兇馬也馬眼欲得高眶欲得端正<lb/>
骨欲得成三角睛欲得如懸鈴紫艷光目不四滿下唇<lb/>
<pb n="KR3d0010_WYG_070-12b"/>
急不愛人又踐不健食目中縷貫瞳子者五百里下上<lb/>
徹者千里睫亂者傷人目下而多白畏驚瞳子前後肉<lb/>
不滿皆兇惡若旋毛眼眶上壽四十年值眶骨中三十<lb/>
年值中眶下十八年在目下者不借睛却轉後白不見<lb/>
者喜旋而不前目睛欲得黄目欲大而光目皮欲得厚<lb/>
目上白中有横筋五百里上下徹者千里目中白縷者<lb/>
老馬子目赤睫亂齧人反睫者善奔傷人目下有横毛<lb/>
不利人目有火字在者壽四十年目偏長一寸三百里<lb/>
<pb n="KR3d0010_WYG_070-13a"/>
目欲長大旋毛在目下名曰承泣不利人目中五采盡<lb/>
具五百里壽九十年良多血氣也駑多赤青肝氣也走<lb/>
多黄腸氣也材知多白骨氣也材多黑腎氣也駑用䇿<lb/>
乃使訛也白馬黑目不利人目多白却視有態畏物喜<lb/>
驚馬耳欲得相近而前竪小而厚一寸三百里三寸千<lb/>
里耳欲得小而前竦耳欲得短殺者良植者駑小而長<lb/>
者亦駑耳欲得小而促狀如斬竹筒耳方者千里如斬<lb/>
筒七百里如雞距者五百里鼻孔欲得大鼻頭文如王<lb/>
<pb n="KR3d0010_WYG_070-13b"/>
火字欲得明鼻上文如王公五十嵗如火四十嵗如天<lb/>
三十嵗如小一十嵗如今十八嵗如四八嵗如宅七嵗<lb/>
鼻如水文二十嵗鼻欲得廣而方脣不覆齒少食上脣<lb/>
欲得急下脣欲得緩上脣欲得方下脣欲得厚而多理<lb/>
故曰脣如板鞮御者啼黄馬白喙不利人口中色欲得<lb/>
紅白如火光為善材多氣良且壽即黑不鮮明上盤不<lb/>
通明為惡材少氣不壽一曰相馬氣發口中欲見紅白<lb/>
色如穴中看此皆老壽一曰口中欲正赤上理文欲使<lb/>
<pb n="KR3d0010_WYG_070-14a"/>
通直勿令斷錯口中青者三十嵗如虹腹下皆不盡壽<lb/>
駒齒死矣口吻欲得長口中色欲得鮮好旋毛在物後<lb/>
為御禍不利人刺芻欲竟骨端<hi>刺芻者齒間肉</hi>齒左右蹉不相<lb/>
當難御齒不周密不乆疾不滿不原不能乆走一嵗上<lb/>
下生乳齒各二二嵗上下生齒各四三歳上下生齒各<lb/>
六四嵗上下生成齒二<hi>成齒皆背三入四方生也</hi>五嵗上下著成齒<lb/>
四六嵗上下著成齒六<hi>兩廂黄生區受麻子也</hi>七嵗齒兩邊黄各<lb/>
缺區平受米八嵗上下盡區如一受麥九嵗下中央兩<lb/>
<pb n="KR3d0010_WYG_070-14b"/>
齒臼受米十嵗下中央四齒臼十一嵗下六齒盡臼十<lb/>
二嵗下中央兩齒平十三嵗下中央四齒平十四嵗下<lb/>
中央六齒平十五嵗上中央兩齒臼十六嵗上中央四<lb/>
齒臼<hi>若看上齒依下齒次第者</hi>十七嵗上中央六齒皆臼十八嵗上<lb/>
中央兩齒平十九嵗上中央四齒平二十嵗上中央六<lb/>
齒平二十一嵗下中央兩齒黄二十二嵗下中央四齒<lb/>
黄二十三嵗下中央六齒盡黄二十四嵗上中央二齒<lb/>
黄二十五嵗上中央四齒黄二十六嵗上中央六齒盡<lb/>
<pb n="KR3d0010_WYG_070-15a"/>
黄二十七嵗下中二齒白二十八嵗下中四齒白二十<lb/>
九嵗下中盡白三十嵗上中央二齒白三十一嵗上中<lb/>
央四齒白三十二嵗上中盡白頸欲得䐊而長頸欲得<lb/>
重頷欲折胸欲出臆欲廣頸項欲厚而强迴毛在頸不<lb/>
利人白馬黑毛不利人肩肉欲寜<hi>寜者却也</hi>雙鳬欲大而上<lb/>
<hi>雙鳬胸兩遂肉如鳬</hi>脊欲得平而廣能負重背欲得平而方鞍下<lb/>
有迴毛名負尸不利人從後數其脇肋得十者良凡馬<lb/>
十一者二百里十二者千里過十三者天馬萬乃一有<lb/>
<pb n="KR3d0010_WYG_070-15b"/>
耳<hi>一云十三肋五百里十五肋千里也</hi>腋下有迴毛名曰挾尸不利人左<lb/>
脇有白毛直下名曰帶刀不利人腹下欲平有八字腹<lb/>
下毛欲前向腹欲大而埀結脉欲多大道筋欲大而直<lb/>
<hi>大道筋從腸下抵股者是</hi>腹下陰前兩邊生逆毛入腸帶者行千里<lb/>
一尺者五百里三封欲得齊如一<hi>三封者即尻上三骨也</hi>尾骨欲<lb/>
高而垂尾本欲大尾下欲无尾汗溝欲得深尻欲多肉<lb/>
莖欲得麤大蹄欲得厚而大踠欲得細而促骼骨欲得<lb/>
大而長尾本欲大而張膝骨欲圓而長大如杯盂溝上<lb/>
<pb n="KR3d0010_WYG_070-16a"/>
通尾本者蹹殺人馬有雙腳脛亭行六百里迴毛起踠<lb/>
膝是也䏶欲得圓而厚裏肉生馬後腳欲曲而立臂欲<lb/>
大而短骸欲小而長腕欲促而大其間纔容靽烏頭欲<lb/>
高<hi>烏頭後足外節</hi>後足輔骨欲大<hi>輔足骨者後足骸之後骨</hi>後左右足白不<lb/>
利人白馬四足黑不利人黄馬白喙不利人後左右足<lb/>
白殺婦相馬視其四蹄後兩足白老馬子前兩足白駒<lb/>
馬子白毛者老馬也四蹄欲厚且大四蹄顛倒若堅履<lb/>
不可畜<lb/>
<pb n="KR3d0010_WYG_070-16b"/>
齊民要術乆歩即生筋勞筋勞則發蹄痛凌氣<hi>一曰生骨則發</hi>
<hi>癰腫一曰發蹄生癰也</hi>乆立則發骨勞骨勞則發癰腫乆汗不乾<lb/>
則生皮勞皮勞者𩥇而不振汗未善燥而飼飲之則生<lb/>
氣勞氣勞者即𩥇而不起驅馳無節則生血勞血勞則<lb/>
發强行何以察五勞終日驅馳舍而視之不𩥇者筋勞<lb/>
也𩥇而不時起者骨勞也起而不振者皮勞也振而不<lb/>
噴者氣勞也噴而不溺者血勞也筋勞者兩絆却行三<lb/>
十步而已<hi>一曰筋勞者輾起而絆之徐行三十里而已</hi>骨勞者令人牽之起<lb/>
<pb n="KR3d0010_WYG_070-17a"/>
從後笞之起而已皮勞者夾脊摩之熱而已氣勞者緩<lb/>
繫之櫪上遠餧草噴而已血勞者高擊無飲食之大溺<lb/>
而已飲食之節食有三芻飲有三時何謂也一曰惡芻<lb/>
二曰中芻三曰善芻<hi>善謂飢時與惡芻飽時與善芻引之令食食常飽則無不胞剉草麤</hi>
<hi>雖是豆榖亦不肥充細剉無節□而食之者令馬肥不啌自然好矣</hi>何謂三時一曰朝飲<lb/>
少之二曰晝飲則胸<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>水三曰暮極飲之<hi>一曰夏汗冬寒皆當節飲</hi>
<hi>諺曰旦起騎榖日中騎水斯言旦飲須節水也每飲食令行驟則消水小驟數百步亦佳十日一放令其陸梁</hi>
<hi>舒展令馬硬實也</hi>夏即不汗冬即不寒汗而極乾<lb/>
<pb n="KR3d0010_WYG_070-17b"/>
便民圖看馬㨗法頭欲高峻面欲痩而少肉眼下無肉<lb/>
多咬人胸堂欲濶肋骨過十二條者良三山骨欲平則<lb/>
易肥四蹄欲注實則能負重腹下兩邊生逆毛到膁者<lb/>
良<lb/>
又馬者火畜也其性惡濕利居高燥之地日夜餵飼仲<lb/>
春羣蓋順其性也季春必啗恐其退也盛夏午間必牽<lb/>
於水浸之恐其傷於暑也季冬稍遮蔽之恐其傷於寒<lb/>
也啗以猪膽犬膽和料餵之欲其肥也餵料時須擇新<lb/>
<pb n="KR3d0010_WYG_070-18a"/>
草篩簸豆料若熟料用新汲水浸淘放冷方可餵飼一<lb/>
夜須二三次起餵草料若天熟時不宜加熟料止可用<lb/>
豌豆大麥之類生餵夏月自早至晚宜飲水三次秋冬<lb/>
只飲一次可也飲宜新水宿水能令馬病冬月飲畢亦<lb/>
宜緩騎數里卸鞍不宜當簷下風吹則成病<lb/>
飼父馬令不鬭法<hi>多有父馬者别作一坊多置槽廐剉芻及穀頭各自别安唯著䪊頭浪放</hi>
<hi>不繫非直飲食遂性舒適自在至於黄溺自然一處不須掃除乾地服卧不濕不汗百匹羣行亦不鬭也</hi>
飼征馬令硬實法<hi>細剉芻杴擲掦去葉專取剉和穀豆秣等置槽於迫地雖復雪寒仍令安</hi>
<pb n="KR3d0010_WYG_070-18b"/>
<hi>厰下一日一走令其肉熱馬則硬實而耐寒苦也</hi>
凡以猪槽飼馬以石灰泥馬槽馬汗繫著門此三事皆<lb/>
令馬落駒<hi>術曰常繫獼猴於馬坊令馬不辟惡消百病故也</hi>
治馬病疫氣方<hi>取獺屎煮以灌之獺皮及肝更良不能得肉肝只用屎耳</hi>
治馬患喉痺欲死方<hi>纒刀子露鋒刅一寸刺咽喉令潰破即愈不治必死也</hi>
治馬黑汗方<hi>取燥馬屎置瓦上以人頭亂髪覆之火燒馬屎及髪令烟出着馬鼻下熏之使烟入</hi>
<hi>馬鼻中須臾即瘥也</hi>
又方<hi>取猪脊引脂雄黄亂髪凡三物著馬鼻下燒之使烟入馬鼻中須臾即瘥</hi>
<pb n="KR3d0010_WYG_070-19a"/>
治馬中熱方<hi>煮大豆及熱飯噉馬三度愈也</hi>
治馬汗凌方<hi>取美䜴一升好酒一升夏著日中冬則温熱浸䜴使液以手搦之絞去滓以斗灌口</hi>
<hi>汗出則愈矣</hi>
治馬疥方<hi>用雄黄頭髪二物以臘月猪脂煎之髪消以揩摶疥令赤及熱塗之即愈也</hi>
又方<hi>湯洗疥拭令乾煮麵糊熱塗之即愈也</hi>
又方<hi>燒栢脂塗之良</hi>
又方<hi>研芥子塗之差六畜疥悉愈然栢瀝芥子並是燥藥其徧體患疥者宜歴落班駁以漸塗之待瘥更</hi>
<hi>塗餘處一日之中頓塗徧體則無不死</hi>
<pb n="KR3d0010_WYG_070-19b"/>
治馬中水方<hi>取鹽著兩鼻中各如雞子黄許大捉鼻令馬眼中淚出乃止良也</hi>
治馬中榖方<hi>手捉甲上長髪向上提之令皮離肉如此數過以鈹刀子刺空中皮令突過以手當</hi>
<hi>刺孔則有如風吹人手則是榖氣耳令人溺上又以鹽塗使人立乘數十歩即愈耳</hi>
又方<hi>取餳如雞子大打碎和草飼馬甚佳也</hi>
又方<hi>取麥蘖末三升和榖飼馬亦良</hi>
治馬腳生附骨不治者入膝節令馬長跛方<hi>取芥子熱搗如雞子</hi>
<hi>黄許取芭豆三枚去皮留齊三枚亦擣熟以水和令相著和時用刀子不爾破人手當附骨上拔去毛骨外融</hi>
<hi>密蠟周而擁之不爾恐藥燥瘡大著蠟罷以藥傅骨上取生布割兩頭作三道急裹之骨小者一宿便盡大者</hi>
<pb n="KR3d0010_WYG_070-20a"/>
<hi>不過再宿然須要數看恐骨盡更傷好處看附骨盡取冷水淨洗瘡上刮取車軸頭脂作餅子着瘡上速以淨</hi>
<hi>布急裹之三四日解去即生毛而無瘢此法甚良大勝炙者然瘡未瘥不得輒乘若瘡中出血便成大病也此</hi>
<hi>方可治趼</hi>
治馬被刺腳方<hi>用穬麥和小兒哺塗即愈</hi>
治馬炙瘡<hi>未瘥不用令汗瘡白痂時慎風得瘥後從意騎耳</hi>
治馬瘙蹄方<hi>以刀刺馬踠叢毛中使出血愈</hi>
又方<hi>融羊脂塗瘡上以布裹之</hi>
又方<hi>取鹹土兩石許以水淋取一石五斗釡中煎取二三斗剪去毛以泔清淨洗乾以鹹汁洗之三度即</hi>
<pb n="KR3d0010_WYG_070-20b"/>
<hi>愈</hi>
又方<hi>以湯洗淨燥拭之嚼芥子塗之以布帛裹三度愈若不斷用穀塗五六度即愈</hi>
又方<hi>剪去毛以鹽湯淨洗去加燥拭於破瓦中煮人屎令沸熱塗之即愈</hi>
又方<hi>以鋸子割所患蹄頭前正當中斜割之令上狹下濶如鋸齒形去之如剪箭括向深一寸許刀子摘</hi>
<hi>令血出色必黑出五升許解放即愈</hi>
又方<hi>先以酸泔清洗淨然後爛煮猪蹄取汁及熱洗之瘥</hi>
又方<hi>取炊釡底湯淨洗以布拭水令盡取黍米一升作稠粥以故布廣三四寸長七八寸以粥糊布上厚</hi>
<hi>裹蹄上瘡處以散麻纒之三日去之即當瘥也</hi>
<pb n="KR3d0010_WYG_070-21a"/>
又方<hi>耕地中拾取禾茇東倒西倒者若東西横地取南倒北倒者一壟取七科三壟凡取二十一科淨洗</hi>
<hi>釡中煮取汁色黑乃止剪却毛泔水淨洗去痂以禾茇汁熱塗之一上即愈</hi>
又方<hi>尿清羊糞令液取屋四角草就上燒令灰入缽中研令熱用泔洗蹄以糞塗再三愈</hi>
又方<hi>煮酸棗根取汁淨洗訖水和酒槽毛袋盛漬蹄没瘡處數度即瘥也</hi>
又方<hi>淨洗了擣杏仁和猪脂塗四五上即當愈</hi>
治馬大小便不通眠起欲死須急治之不治一日即死<lb/>
<hi>以脂塗人手探榖道中去結屎以鹽納溺道中須臾得溺便當瘥也</hi>
治馬卒腹脹眠卧欲死方<hi>用冷水五升鹽二觔研鹽令消以灌口中必愈</hi>
<pb n="KR3d0010_WYG_070-21b"/>
治馬發黄方<hi>用黄栢雄黄木鼈子仁等分為末錯調塗瘡上紙貼之初見黄腫處便用針遍即塗</hi>
<hi>藥</hi>
治馬疥癆方<hi>馬疥癆及㿋痒用川芎大黄防風全蝎各一兩荆芥穗五兩為末分作五服白湯調</hi>
<hi>冷灌之</hi>
治馬梁脊破方<hi>成瘡不能騎坐如未破將馬腳下濕稀泥塗上乾即再易濕者三五次自消或</hi>
<hi>只用溝中青鼻泥亦可已破成瘡者用黄丹枯白礬生薑燒存性人天靈蓋燒存性各等分為末入麝香少許</hi>
<hi>瘡乾用麻油調若瘡濕有膿用漿水同葱白煎湯洗淨傅之立效</hi>
治馬中結方<hi>穿山甲炒黄色大黄郁李仁各一兩風化石灰一合如無灰以朴硝代之共為末作</hi>
<pb n="KR3d0010_WYG_070-22a"/>
<hi>一服用麻油四兩釅醋一升調匀灌之立效如灌藥不通用猪牙皂角為細末同麻油各四兩和匀填糞門中</hi>
<hi>再灌前藥一服即愈</hi>
常啖馬藥方<hi>鬱金大黄甘草貝母山梔子白藥黄藥欵花黄栢黄連知母桔梗各等分為末每服</hi>
<hi>二兩以油蜜和灌之若駒則隨其大小量為加減啖後不得飲水至渴餵飼</hi>
治馬諸病方<hi>用白鳯仙花連根葉熬成膏抹於馬眼角上汗出即愈</hi>
治馬諸瘡方<hi>夜合花葉黄丹乾薑㯽榔五倍子為末先以鹽水洗瘡後用麻油加輕粉調傅</hi>
治馬傷料方<hi>用生蘿葡三五個切作片子啖之效</hi>
治馬傷水方<hi>用葱鹽油相和搓作團納鼻中以手掩其鼻令氣不通良乆使涙出即愈</hi>
<pb n="KR3d0010_WYG_070-22b"/>
治馬錯水方<hi>緣馳驟喘息未定即與水飲須臾兩耳并鼻息皆冷或流冷涕即此證也先燒人亂</hi>
<hi>髪燻兩鼻後用川烏草烏白芷猪牙皂角胡椒各等分麝香少許為細末用竹筒盛藥一字吹入鼻中立效又</hi>
<hi>法葱一握鹽一兩用杵為泥罨兩鼻內須臾打通清水流出是其效也</hi>
治馬患眼方<hi>用青鹽黄連馬牙硝㽔仁各等分同研為末用蜜煎入磁瓶內盛貯㸃時旋取多少</hi>
<hi>以井水浸化㸃</hi>
治馬頰骨脹方<hi>用羊蹄根草四十九個燒灰熨骨上冷即換之如無羊蹄根以楊柳枝如指頭</hi>
<hi>大者炙熱熨之</hi>
治馬喉腫方<hi>螺青川芎知母川鬱金牛蒡炒薄荷貝母同為末毎服二兩蜜二兩用水煎沸侯温</hi>
<pb n="KR3d0010_WYG_070-23a"/>
<hi>調灌之</hi>
又方<hi>取乾馬糞置瓶中以頭髪覆蓋燒烟熏其兩鼻</hi>
治馬舌硬方<hi>用欵冬花瞿麥山梔子地仙草青黛硼砂朴硝油烟墨等分為細末毎用五錢許塗</hi>
<hi>舌上立瘥</hi>
治馬傷脾方<hi>川厚朴去麄皮為末同薑棗煎灌一應脾胃有傷不食水草褰唇似笑鼻中氣短宜</hi>
<hi>速與此藥治之</hi>
治馬心熱方<hi>甘草芒硝黄栢大黄山梔子𤓰蔞為末水調灌一應心肺壅熱口鼻流血跳躑煩燥</hi>
<hi>宜急與此藥治之</hi>
<pb n="KR3d0010_WYG_070-23b"/>
治馬肺毒方<hi>天門冬知母貝母紫蘇芒硝黄芩甘草薄荷葉同為末飯湯入少許醋調灌療肺毒</hi>
<hi>熱極鼻中噴水</hi>
治馬肝壅方<hi>朴硝黄連為末男子頭髪燒灰存性漿水調灌一應邪氣衝肝眼昏似睡忽然眩倒</hi>
<hi>此方主治</hi>
治馬卒熱肚脹方<hi>用藍汁二升井花水二升或冷水和灌之立效</hi>
治馬流沫方<hi>當歸菖蒲白术澤瀉赤石脂枳穀厚朴加甘草為末毎服一兩半酒一升葱白三握</hi>
<hi>水煎温灌之</hi>
治馬氣喘方<hi>𤣥參葶藶升麻牛蒡兜苓黄耆知母貝母同為末每服二兩漿水調草後灌之一應</hi>
<pb n="KR3d0010_WYG_070-24a"/>
<hi>喘𠻳皆治</hi>
治馬啌喘毛焦方<hi>用大麻子捒淨一升餵之大效</hi>
治馬結糞方<hi>皂角燒灰存性大黄枳殻麻子仁黄連厚朴為末清米泔調灌若腸突加蔓荆子末</hi>
<hi>同調</hi>
治馬傷蹄方<hi>大黄五靈脂木鼈子去油海桐皮甘草土黄芸薹子白芥菜子為末黄米粥和藥攤</hi>
<hi>帛上裹之</hi>
治療馬結熱起臥戰不食水草方<hi>黄連二兩杵末白鮮皮一兩杵末油五合</hi>
<hi>猪脂四兩細切又以温水一升半和藥調停灌下牽行抛糞即愈</hi>
<pb n="KR3d0010_WYG_070-24b"/>
治新生小駒子瀉肚方<hi>藁本末三錢七大麻子研汁調灌下咽喉便效次以黄連末大</hi>
<hi>麻汁解之</hi>
治馬氣藥方<hi>青橘皮當歸桂心大黄芍藥木通郁李仁瞿麥白芷牽牛子右件一十味各等分同</hi>
<hi>搗羅為末用温酒調灌毎匹馬藥末半兩</hi>
治馬急起臥方<hi>取壁土多年石灰細杵羅用油酒調二兩用水灌之立效</hi>
治馬食槽內草結方<hi>好白礬末一兩分為二服毎貼和飲水後啖之不過三兩度即內消</hi>
<hi>却此法神驗</hi>
治馬腎搐方<hi>烏藥芍藥當歸𤣥參山茵蔯白芷山藥杏仁秦艽每服一兩酒一大升同煎温灌隔</hi>
<pb n="KR3d0010_WYG_070-25a"/>
<hi>日再灌</hi>
治馬尿血方<hi>黄耆烏藥芍藥山茵蔯地黄兜苓枇杷為末漿水煎沸候冷調灌應卒熱尿血皆主</hi>
<hi>療之</hi>
治馬結尿方<hi>滑石朴硝木通車前子為末毎服一兩温水調灌隔時再服結時甚則加山梔子赤</hi>
<hi>芍藥同末</hi>
治馬膈痛方<hi>羌活白藥甜𤓰子當歸没藥芍藥為末春夏漿水加蜜秋冬小便調療膈痛低頭飢</hi>
<hi>不食草</hi>
　　驢騾<hi>附</hi>
<pb n="KR3d0010_WYG_070-25b"/>
說文驢似馬長耳<lb/>
又騾驢父馬母也<hi>字本作驘</hi>
何承天纂文驢一曰漢驪其子曰<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>
農桑通訣驢覆馬生驟則准常以馬覆驢所生騾者形<lb/>
容壯大彌復勝馬然選七八嵗草驢骨口正大者母長<lb/>
則受駒父大則子壯草驢不產產無不死養草驢常須<lb/>
防勿令離羣也<lb/>
治驢漏蹄方<hi>鑿厚磚石令容驢蹄深二寸許熱燒磚令熱赤削驢蹄令出漏孔以蹄頓著磚孔中</hi>
<pb n="KR3d0010_WYG_070-26a"/>
<hi>傾鹽酒醋令沸浸之牢捉勿令腳動待磚冷然後放之即愈入水遠行悉不發</hi>
治驢打磨破潰方<hi>馬齒菜石灰一處搗為團曬乾後復搗羅為末先口含鹽漿水洗淨用藥</hi>
<hi>末貼之驗</hi>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_070-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷七十<lb/>
</p>
<p>
</p>
  </div>
</body>
</text>
</TEI>
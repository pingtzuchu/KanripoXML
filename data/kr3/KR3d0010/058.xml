<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_058-1a"/>
欽定四庫全書<lb/>
欽定授時通考卷五十八<lb/>
　農餘<lb/>
　　彚考<lb/>
詩豳風六月食鬱及薁七月亨葵及菽八月剝棗<lb/>
　傳鬱棣屬薁蘡薁也剝擊也<lb/>
又七月食𤓰八月㫁壺九月叔苴采荼薪樗食我農夫<lb/>
　傳壺瓠也叔拾也苴麻子也樗惡木也箋𤓰瓠之畜<lb/>
<pb n="KR3d0010_WYG_058-1b"/>
　麻實之糝乾荼之菜惡木之薪亦所以助男養農夫<lb/>
　之具<lb/>
又九月築場圃<lb/>
　傳春夏為圃秋冬為場箋場圃同地自物生之時耕<lb/>
　治之以種菜茹至物盡成熟堅築以為場疏種樹菜<lb/>
　果則謂之圃茹者咀嚼之名以為菜之别稱故書傳<lb/>
　謂菜為茹<lb/>
又小雅中田有廬疆埸有𤓰是剝是菹<lb/>
<pb n="KR3d0010_WYG_058-2a"/>
　箋中田田中也農人作廬焉以便其田事於畔上種<lb/>
　𤓰<lb/>
周禮太宰以九職任萬民一曰三農生九穀二曰園圃<lb/>
毓草木三曰虞衡作山澤之材四曰藪牧飬蕃鳥獸五<lb/>
曰百工飭化八材八曰臣妾聚斂疏材<lb/>
　注任猶倳也樹果蓏曰圃園其樊也虞衡掌山澤之<lb/>
　官主山澤之民者澤無水曰藪牧牧田在逺郊皆畜<lb/>
　牧之地疏材百草根實可食者疏應劭曰木曰果草<lb/>
<pb n="KR3d0010_WYG_058-2b"/>
　曰蓏張晏曰有核曰果無核曰蓏臣瓚曰木上曰果<lb/>
　地上曰蓏百草或取根謂菱芡之屬或取實謂若榛<lb/>
　栗之屬皆是根實可食也<lb/>
又甸師共野果蓏之屬<lb/>
　注郊外曰野果桃李之屬蓏𤓰瓞之屬<lb/>
又載師掌任土之法以場圃任園地<lb/>
　注圃樹果疏之屬季秋於中為場樊圃謂之園疏田<lb/>
　首之界家有二畝半以為井竈葱韭者故得種樹果<lb/>
<pb n="KR3d0010_WYG_058-3a"/>
　蓏之屬<lb/>
又閭師凡任民任圃以樹事貢草木<lb/>
　注謂葵韭果蓏之屬<lb/>
又委人掌斂野之賦斂薪芻凡疏材木材凡畜聚之物<lb/>
　注野謂遠郊以外也凡疏材草木有實者也凡畜聚<lb/>
　之物𤓰瓠葵芋禦冬之具也疏疏是草之實材是木<lb/>
　之實故鄭并言之九職中聚斂疏材云百草根實不<lb/>
　以木解材文略也<lb/>
<pb n="KR3d0010_WYG_058-3b"/>
又山虞掌山林之政令仲冬斬陽木仲夏斬隂木<lb/>
　注鄭司農云陽木春夏生者隂木秋冬生者若松柏<lb/>
　之屬康成謂陽木生山南者隂木生山北者冬斬陽<lb/>
　夏斬隂堅濡調<lb/>
又凡服耜斬季材以時入之<lb/>
　注季猶穉也服與耜宜用穉材尚柔刃也服牝服車<lb/>
　之材<lb/>
又澤虞共澤物之奠<lb/>
<pb n="KR3d0010_WYG_058-4a"/>
　注籩豆之實芹茆菱芡之屬<lb/>
义掌染草掌以春秋斂染草之物<lb/>
　注染草茅蒐槖蘆豕首紫茢之屬疏更有藍皁象斗<lb/>
　之等衆多故以之屬兼之也<lb/>
又場人掌國之場圃而樹之果蓏珍異之物以時斂而<lb/>
藏之<lb/>
　注果棗李之屬蓏𤓰瓠之屬珍異葡萄枇杷之屬<lb/>
又柞氏掌攻草木及林麓夏日至令刊陽木而火之冬<lb/>
<pb n="KR3d0010_WYG_058-4b"/>
日至令剥隂木而水之若欲其化也則春秋變其水火<lb/>
　注刊剝互言耳皆謂斫去次地之皮生山南為陽木<lb/>
　生山北為隂木火之水之則使其肄不生化猶生也<lb/>
　謂時以種穀也變其水火者乃所火則水之所水則<lb/>
　火之則其土和美疏斬而復生曰肄若以水火斬而<lb/>
　不復重生故云使其肄不生也<lb/>
又薙氏掌殺草春始生而萌之夏日至而夷之秋繩而<lb/>
芟之冬日至而耜之<lb/>
<pb n="KR3d0010_WYG_058-5a"/>
　注故書萌作甍杜子春云甍當為萌謂耕反其萌牙<lb/>
　書亦或為萌康成謂萌之者以兹其斫其生者夷之<lb/>
　以鉤鐮迫地芟之也若今取茭矣含實曰繩芟其繩<lb/>
　則實不成孰耜之以耜側凍土剗之疏云含實曰繩<lb/>
　者秋時草物含實也<lb/>
又若欲其化也則以水火變之<lb/>
　注謂以火燒其所芟萌之草已而水之則其土亦和<lb/>
　美矣月令季夏燒薙行水利以殺草如以熱湯是其<lb/>
<pb n="KR3d0010_WYG_058-5b"/>
　一時著之<lb/>
史記貨殖列傳陸地牧馬二百蹄<hi>索隠曰按馬有四足二百蹄有五十匹也</hi>
牛蹄角千<hi>漢書音義曰百六十七頭也</hi>千足羊澤中千足彘<hi>韋昭曰二百五</hi>
<hi>十頭</hi>水居千石魚陂<hi>徐廣曰魚以斤兩為記也石正義曰言陂澤養魚一歳收得千  魚賣也</hi>
山居千章之材<hi>章大材也</hi>安邑千樹棗燕秦千樹栗蜀漢江<lb/>
陵千樹橘淮北常山已南河濟之間千樹荻陳夏千畝<lb/>
漆齊魯千畝桑麻渭川千畝竹及名國萬家之城帶郭<lb/>
千畝畝鍾之田<hi>徐廣曰六斛四斗也</hi>若千畝巵茜<hi>徐廣曰巵音支鮮支也茜音倩</hi>
<pb n="KR3d0010_WYG_058-6a"/>
<hi>一名紅藍其花染繒赤黃也</hi>千畦薑韭<hi>徐廣曰千畦二十五畝駰案韋昭曰畦猶壠</hi>此其<lb/>
人皆與千户侯等<lb/>
又通邑大都酤一歳千釀<hi>正義曰醸千瓮酟醯醋曰酒酟</hi>醯醬千𤬪醬<lb/>
千甔<hi>孟康曰儋石<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>受一石故云儋</hi>屠牛羊彘千皮販穀糶千鍾薪槀<lb/>
千車船長千丈木千章竹竿萬个<hi>正義曰釋名云竹曰个木曰枚</hi>其軺<lb/>
車百乘牛車千兩木器髤者千枚<hi>徐廣曰髤音休漆也</hi>銅器千鈞<lb/>
素木鐵器若巵茜千石馬蹄躈千牛千足羊彘千雙僮<lb/>
手指千<hi>漢書音義曰僮奴婢也古者無空手游日皆有作務須手指故曰手指以别馬牛蹄角也</hi>筋<lb/>
<pb n="KR3d0010_WYG_058-6b"/>
角丹砂千斤其帛絮細布千鈞文采千匹榻布皮革千<lb/>
石<hi>顔思古曰麤厚之布也</hi>漆千斤糵麴鹽豉千荅鮐鮆千斤<hi>説文云鮐</hi>
<hi>海魚也鮆刀魚也</hi>鯫千石鮑千鈞<hi>正義曰鯫謂雜小魚也鮑白也</hi>棗栗千石者<lb/>
三之<hi>言棗栗三千石乃與上物相等</hi>狐鼦裘千皮羔羊裘千石旃席千<lb/>
具佗果菜千鍾<hi>果菜雜果菜於山野采取</hi>子貸金錢千貫節駔會貪<lb/>
賈三之廉賈五之此亦比千乘之家其大率也<lb/>
漢書食貨志田中不得有樹用妨五穀環廬樹桑菜茹<lb/>
有畦𤓰瓠果蓏殖於疆場雞豚狗彘毋失其時<lb/>
<pb n="KR3d0010_WYG_058-7a"/>
又循吏傳黃霸為潁川太守使郵亭鄉官皆畜雞豚為<lb/>
條敎班行民間勸以務耕桑節用殖財種樹畜養<lb/>
又龔遂為渤海太守勸民務農桑令口種一樹榆百本<lb/>
䪥五十本葱一畦韭家二母彘五雞秋冬課收斂益畜<lb/>
果實蔆芡勞來循行郡中皆有畜積<lb/>
又貨殖傳先王之制敎民種樹畜養五穀六畜及至魚<lb/>
鼈鳥獸萑蒲材幹器械之資所以養生送終之具靡不<lb/>
皆育育之以時而用之有節山不茬蘖澤不伐夭蝝魚<lb/>
<pb n="KR3d0010_WYG_058-7b"/>
麛卵咸有常禁所以順時宣氣蕃阜庻物稸足功用如<lb/>
此之備也<lb/>
　　園籬<lb/>
齊民要術凡作園籬者於牆基之所方整耕治凡耕作<lb/>
三壟中間相去各二尺秋上酸棗熟時收於壟中穊種<lb/>
之至明年秋生髙三尺許間㫁去惡者相去一尺留一<lb/>
根必須稀穊均調行五條直相明當至明年春剝去横<lb/>
枝剝必留距<hi>若不留距侵皮痕大逢寒即死此剝樹常法也</hi>剝訖即編為巴籬<lb/>
<pb n="KR3d0010_WYG_058-8a"/>
隨宜夾剝務使舒緩<hi>急則不復得長故也</hi>又至明年春更剝其末<lb/>
又編之髙七尺便足<hi>欲髙作者亦任人意</hi>折柳樊圃斯其義也<hi>種樹</hi>
<hi>書曰棘能辟霜花果以棘園中即茂</hi>其種柳作之者一尺一樹初時斜挿<lb/>
挿時即編其種榆莢者一同酸棗如其栽榆與柳斜直<lb/>
髙與人等然後編之數年長成共相蹙迫交柯錯葉特<lb/>
似房櫳既圖龍蛇之形復寫鳥獸之狀緣勢嶔㟢其貌<lb/>
非一若值巧人其便採用則無事不成尤宜作杌其盤<lb/>
紆茀鬱其文互起縈布錦繡萬變不窮<lb/>
<pb n="KR3d0010_WYG_058-8b"/>
農政全書凡作園於西北兩邉種竹以禦風則果木畏<lb/>
寒者不至凍損若於園中度地開池以便養魚灌園則<lb/>
所起之土桃向西北二邉築成土阜種竹其上尤善西<lb/>
北既有竹園禦風但竹葉生髙下半仍透風老圃家作<lb/>
稻草苫縛竹上遮滿之若種慈竹則上下皆隱蔽矣<lb/>
又凡作園籬諸品　冬青取其幹可作骨取子作藥取<lb/>
其葉冬夏不凋病在二十年後即爛壞或云以豬糞壅<lb/>
之則久宜試二三八九月移　爵梅取其條葉作刷綠<lb/>
<pb n="KR3d0010_WYG_058-9a"/>
布取其幹可作骨取其遠年者根株盤結可作几杌等<lb/>
器正二月移　五加皮取其幹可作骨取其刺可却姦<lb/>
取其芽可食取其根皮作藥作酒正月揷　金櫻子取<lb/>
其刺可却姦取其花香味可翫取其子可作藥正月揷<lb/>
　梅取其花香味可翫取其幹可作骨取其幹上微有<lb/>
刺移種不拘時　枸把取其芽可食取其子作藥取其<lb/>
根作藥取其幹作骨正八九月揷　飛來子取其花可<lb/>
食種不拘時　椒取其刺可却姦取其幹可作骨取其<lb/>
<pb n="KR3d0010_WYG_058-9b"/>
實可食可作藥取其葉可作味核可作油四月種　茱<lb/>
萸取其榦可作骨取其實可食可作藥　梔子取其榦<lb/>
可作骨取其花香單臺者取其子作藥作染色取其葉<lb/>
不凋　猫奶子取其榦可作骨取其刺可却姦取其葉<lb/>
冬夏不凋取其花香取其嫩葉可食名神仙茶此移種<lb/>
者　迎春花取其花早種於籬内　酸棗取其榦可作<lb/>
骨取其枝可却姦取其子可食取其仁藥材移種不拘<lb/>
時　木筆取其榦可作骨取其花美分移於籬内　桑<lb/>
<pb n="KR3d0010_WYG_058-10a"/>
取其榦可作骨取其葉可飼蠶取其椹可食可作藥壓<lb/>
條　枳取其榦可作骨取其刺可却姦取其枝可蓋牆<lb/>
可賣取其子可傅生接博移種　槿取其榦可作骨取<lb/>
其花不拘時揷　野薔薇取其刺可却姦取其花可蒸<lb/>
露可揷可移　榖樹取其榦可作骨取其汁可作膠書<lb/>
金字取其子中藥材取其皮可造紙取其木可種蕈<lb/>
楝取其榦可作骨且速成　榆取其榦可作骨且速成<lb/>
莢可食　白楊取其榦可作骨速成修取為薪且不若<lb/>
<pb n="KR3d0010_WYG_058-10b"/>
楊柳之多蛀也宜揷　刺杉取其榦可作骨刺可却姦<lb/>
　皁莢榦作骨且速成芽可食有刺可却姦　種山礬<lb/>
不凋花香易成　揷金銀花花香中藥　移椿樹易成<lb/>
芽可食　種枇杷易成冬月開花花藥材榦葉俱青<lb/>
揷小葉樹易成芽可食　木龍易成葉貼毒瘡不凋<lb/>
　　栽種<lb/>
淮南子夫移樹者失其隂陽之性則莫不枯槁<hi>髙誘曰失猶易</hi>
齊民要術凡移栽一切樹木欲記其隂陽不令轉易<hi>隂陽</hi>
<pb n="KR3d0010_WYG_058-11a"/>
<hi>易位則難生小小栽者不須記也</hi>大樹髠之<hi>不髠風搖則死</hi>小則不髠先為深<lb/>
坑内樹訖以水沃之著土令如薄泥東西南北摇之良<lb/>
久<hi>搖則泥入根間無不活者不搖虛多死其小樹則不須爾</hi>然後下土堅築<hi>近上二寸不築</hi>
<hi>取其柔潤也</hi>時時灌溉常令潤澤<hi>每澆水盡即以燥土覆之覆則保澤不覆則乾涸</hi>
埋之欲深勿令搖動凡栽樹訖皆不用手捉及六畜觸<lb/>
突<hi>戰國䇿曰夫栁縱横顛倒樹之皆生十人樹之一人搖之則無生矣</hi>凡栽樹正月為上<lb/>
時<hi>諺曰正月可栽樹言得時易生也</hi>二月為中時三月為下時棗雞口<lb/>
槐兔目桑蝦蟇眼榆負瘤散自餘雜木鼠耳䖟趨各其<lb/>
<pb n="KR3d0010_WYG_058-11b"/>
時<hi>此等名目皆是葉生形容之所象似以此時栽種者葉皆即生早栽者葉晚出雖然寧太早為佳不可晚</hi>
<hi>也</hi>樹大率種數既多不可一一備舉凡不見者栽時之<lb/>
法皆求之此條崔寔曰正月自朔暨晦可移諸樹竹漆<lb/>
桐梓松柏雜木唯有果實者及望而止過十五日則果<lb/>
少實務本新書曰一切移栽枝記南北根深土逺寛掘<lb/>
土以蓆包包裹不令見日大車上船載以人撁拽緩緩<lb/>
而行車前數百步平治路上車轍務要平坦不令車輪<lb/>
搖擺於處所依法栽培樹樹決活古人有云移樹無時<lb/>
<pb n="KR3d0010_WYG_058-12a"/>
莫令樹知區宜寛深以水攪土成泥仍糝新粟大麥百<lb/>
餘粒即下樹栽樹大者須以木扶架若根不動搖雖丈<lb/>
許之木可活仍須芟去繁枝則不招風務本直言云近<lb/>
聞諸般材木比之往年價直重貴蓋因不種不栽一年<lb/>
少如一年可為深惜古人云木奴千無㓙年木奴者一<lb/>
切樹木皆是也自生自長不費衣食不憂水旱其果木<lb/>
材植等物可以自用有餘又可以易換諸物若能多廣<lb/>
栽種不惟無㓙年之患抑亦有久逺之利焉種樹書曰<lb/>
<pb n="KR3d0010_WYG_058-12b"/>
凡移樹不要傷根鬚須濶不可去土恐傷根<hi>徐光啓曰土封縱小</hi>
<hi>無絶根鬚其法宜先寛掘土封漸用竹木剔去旁土勿傷細根約量人力可致者以繩束之新坑務搯令濶大</hi>
<hi>令根鬚條直不可卷曲</hi>移樹者以小牌記取南枝不若先鑿窟沃<lb/>
水攪泥方栽築令實不可踏仍多以木扶之恐風揺動<lb/>
其顛則根揺雖尺許之木亦不活根不揺雖大可活更<lb/>
莖上無使枝葉繁則不招風又曰移樹木用穀調泥漿<lb/>
水於根下沃之無不活者又曰凡栽植忌西風又曰凡<lb/>
植果木先於霜降後鋤掘轉成圓垜以草索盤定泥土<lb/>
<pb n="KR3d0010_WYG_058-13a"/>
復以鬆土填滿四遭用肥土澆實次年正二月移至今<lb/>
種處宜寛作區安頓端正然後下土半區將木棒斜築<lb/>
根垜底下須實上以鬆土加之髙於地面二三寸度其<lb/>
淺深得所不可培壅太髙但不露大根為限若本身髙<lb/>
者必用椿木扶縳庶免風雨搖動灌以肥水天晴每朝<lb/>
水澆半月根實生意動則已大樹秃稍小不必秃若路<lb/>
遠未能便種必須遮蔽日色垜碎日炙則難活矣凡移<lb/>
果樹宜寛深開掘先入糞和泥乾次日用土蓋根無宿<lb/>
<pb n="KR3d0010_WYG_058-13b"/>
土者深栽泥中輕輕提起樹根使與地平則其根舒暢<lb/>
易活必三四日後方可用水澆灌勿令揺動<lb/>
柳宗元郭槖駞傳駞所種樹或移徙無不活且碩茂早<lb/>
實以蕃他植者雖窺伺傚慕莫能如也有問之對曰槖<lb/>
駞非能使木壽且孶也以能順木之天以致其性焉爾<lb/>
凡植木之性其本欲舒其培欲平其土欲故其築欲宻<lb/>
既然已勿動勿慮去不復顧其蒔也若子其置也若棄<lb/>
則其天者全而其性得矣故吾不害其長而已非有能<lb/>
<pb n="KR3d0010_WYG_058-14a"/>
碩而茂之也不抑耗其實而已非有能早而蕃之也他<lb/>
植者則不然根拳而土易其培之也若不過焉則不及<lb/>
茍有能反是者則又愛之太恩憂之大勤旦視而暮撫<lb/>
已去而復顧甚者爪其膚以驗其生枯搖其本以觀其<lb/>
踈宻而木之性日以離矣雖曰愛之其實害之雖曰憂<lb/>
之其實讎之故不我若也<lb/>
農政全書凡諸木俱宜在下弦後上弦前移種地氣隨<lb/>
月而盛觀諸潮汐此理易晰矣方氣盛時生氣全在枝<lb/>
<pb n="KR3d0010_WYG_058-14b"/>
葉故移則傷其性接則失其氣伐用則潤氣滿中久而<lb/>
生蠧也<lb/>
又分栽者於樹木根傍生小株每株就本根連處截㫁<lb/>
未可便移須待次年方可移置别處或叢生亦必按時<lb/>
月分植則易活也<lb/>
又壓條者身截半㫁屈倒於地熟土兠一區可深五指<lb/>
餘卧條於内用木鈎子攀抝在地以燥土壅近身半段<lb/>
露稍頭半段勿壅以肥水灌區中至梅雨時枝葉仍茂<lb/>
<pb n="KR3d0010_WYG_058-15a"/>
根必生矣次年此日初葉將萌方㫁連處是年霜降後<lb/>
移栽尤妙<lb/>
又凡扦揷花木先於肥地熟斸細土成畦用水滲定正<lb/>
二月間樹芽將動時揀肥旺發條㫁長尺餘每條上下<lb/>
削成馬耳狀以小杖刺土深約與樹條過半然後以條<lb/>
揷入土壅入每穴相去尺許常澆令潤搭棚蔽日至冬<lb/>
換作煖䕃次年去之候長髙移栽初欲扦揷天隂方可<lb/>
用手過雨十分無雨難有分數矣大凡草木有餘者皆<lb/>
<pb n="KR3d0010_WYG_058-15b"/>
可採條種㝷枝條嫩直者刀削去皮二寸許以蜜固底<lb/>
次用生山藥搗碎塗蜜上將細軟黃泥裹外埋隂處自<lb/>
然生根<lb/>
又春花以半開者摘下即揷之蘿蔔上實土花盆内種<lb/>
之灌溉以時花過則根生矣不傷生意又可得種亦竒<lb/>
法也立夏日取交春一個時辰内扦揷各色樹木入地<lb/>
四五寸無不活者當年即便生結又云於正二月上旬<lb/>
取樹木嫩枝扦揷勝於種核五年方大揷扦全活則二<lb/>
<pb n="KR3d0010_WYG_058-16a"/>
年已生矣食經曰種名果法三月上旬斫好直枝如大<lb/>
母指長五尺内著芋魁種之無芋大蕪菁根亦可用<lb/>
便民圖凡果樹茂而不結實者於元日五更以斧斑駁<lb/>
雜砧則子繁而不落謂之嫁果十二月晦日夜同若嫁<lb/>
李樹以石頭安樹了中<lb/>
又正月間根芽未生於根旁寛深掘開㝷攢心釘地根<lb/>
鑿去謂之騸樹留四邊亂根勿動仍用土覆蓋築實則<lb/>
結子肥大勝揷接者<lb/>
<pb n="KR3d0010_WYG_058-16b"/>
農桑輯要凡木皆有雌雄而雄者多不結實可鑿木作<lb/>
方寸大以雌木填之乃實以銀杏雄樹試之便驗社日<lb/>
以杵舂百果樹下則結實牢不實者亦宜用此法<lb/>
種樹書鑿果樹納少鍾乳粉則子多且美又樹老以鍾<lb/>
乳末和泥於根上揭去皮抹之復茂<lb/>
農政全書雄木無用而衆雌之中間有一二雄者更妙<lb/>
諺云羣雌間一雄結實飽蓬蓬<lb/>
　　接果<lb/>
<pb n="KR3d0010_WYG_058-17a"/>
務本新書凡桑果以接博為妙一年後便可獲利昔人<lb/>
以之譬螟子者取其速肖之義也凡接枝條必擇其美<lb/>
<hi>宜用宿條向陽者則氣壯而茂嫩條隂弱而難成</hi>根株各從其類<hi>然荆桑亦可接魯桑梅可</hi>
<hi>接杏桃可接李</hi>接工用細齒截鋸一連厚脊利刃小刀一把要<lb/>
當心手凝穏又必趂時<hi>以春分前後十日為宜或取其條襯青為期然必待時暄可接</hi>
<hi>蓋欲藉陽和之氣也</hi>一經接博二氣交通以惡為美以彼易此其<lb/>
利有不可勝言者矣接博其法有六一曰身接<hi>先用細鋸截去</hi>
<hi>元樹枝莖作盤砧髙可及肩以利刃小刀際其盤之兩旁微起小罅深可寸半先用竹籖之測其深淺却以所</hi>
<pb n="KR3d0010_WYG_058-17b"/>
<hi>接條約五寸長一頭削作小箆子先噙口中假津液以助其氣却内之罅中皮肉相對揷之訖用皮樹封繫寛</hi>
<hi>𦂳得所用牛糞和泥斟酌封裹之勿令透風外仍上留二眼以泄其氣徐光啓曰開砧宜用老鴉觜為妙髙如</hi>
<hi>馬低如瓦</hi>二曰根接<hi>鋸截㫁元樹身去地五寸許以所接條削箆揷之一如身接法就以土培封之</hi>
<hi>以棘圍䕶之</hi>三曰皮接<hi>用小利刃刀子於元樹身八字斜剉之以小竹籖測其深淺以所接枝條</hi>
<hi>皮肉相向揷之封䕶如前法候接枝發茂去其元樹枝莖使之莖茂耳</hi>四曰枝接<hi>如皮接之法而</hi>
<hi>差近之耳</hi>五曰靨接<hi>小樹為宜先於元樹横枝上截去留一尺許於所取接條樹上眼外方半寸刀</hi>
<hi>尖割㫁皮肉至骨併帶凝揭皮肉一方片須帶芽心口噙少時取出印濕痕於横枝上以刀尖依痕刻㫁元樹</hi>
<hi>靨處大小如之以接接之上下兩頭以桑皮封繫𦂳慢得所仍用牛糞泥塗䕶之隨樹大小酌量多少接之</hi>
<pb n="KR3d0010_WYG_058-18a"/>
六曰搭接<hi>將已種出芽條去地三寸許上削作馬耳將所接條倂削馬耳相搭接之封繫如前法糞</hi>
<hi>壅</hi>
農桑輯要正月取樹本大如斧柯及臂者皆堪接謂之<lb/>
樹砧砧若稍大即去地一尺截之若去地近截之則地<lb/>
力大狀矣若夫所接之木稍小即去地七八寸截之若<lb/>
砧小而髙截則地氣難應須以細齒鋸截鋸齒麤即損<lb/>
其砧皮取快刀子於砧緣相對側劈開令深一寸每砧<lb/>
對接兩枝候俱活即待葉生去一枝弱者所接樹選其<lb/>
<pb n="KR3d0010_WYG_058-18b"/>
向陽細嫩枝如筯麄者長四寸許陰枝即少實其枝須<lb/>
兩節兼須是二年枝方可接接時微批一頭入砧處插<lb/>
入砧緣劈處令入五分其入須兩邊批所接枝皮處揷<lb/>
了令與砧皮齊切令寛急得所寛即陽氣不應急則力<lb/>
大夾煞全在細意酌度揷枝了别取本色樹皮一片長<lb/>
尺餘濶二三分纒所接樹枝並砧緣瘡口恐雨水入纒<lb/>
訖即以黃泥泥之其砧面並枝頭並以黃泥泥之對揷<lb/>
一邊皆同此法泥訖仍以紙裹頭麻繩縛之恐泥落故<lb/>
<pb n="KR3d0010_WYG_058-19a"/>
也砧上有葉生即旋去之乃以大糞壅其砧根外以刺<lb/>
棘遮䕶勿使有物動撥其枝春雨得所尤易活其實内<lb/>
子相類者林檎梨向木𤓰砧上栗子向櫟砧上皆活蓋<lb/>
是類也張約齋種花法注云春分和氣盡接不得夏至<lb/>
陽氣盛種不得<hi>春接樹必待貼頭回青無有不活大都在春分前後亦有宜待穀雨者何云春</hi>
<hi>分不接也種則立夏後便不宜矣</hi>立春正月中旬宜接櫻桃木樨徘徊<lb/>
黃薔薇正月下旬宜接桃梅杏李半支紅臘梅梨棗栗<lb/>
柿楊梅紫薔薇<hi>浙人亦云然宜試之恐彼中稍暖故得早耳</hi>二月上旬可結<lb/>
<pb n="KR3d0010_WYG_058-19b"/>
紫笑綿橙匾橘已上種接莖於十二月間沃以糞壤兩<lb/>
至春時花果自然結實立秋後可接林檎川海棠黃海<lb/>
棠寒球轉身紅視家棠梨葉海棠南海棠以上接法並<lb/>
要時將頭與木身皮對皮骨對骨用麻皮𦂳𦂳纒上用<lb/>
箬葉寛覆之如萌出相長即撒去箬葉無有不盛也但<lb/>
取實内核相似葉相同者皆可接換下向根貼謂之樹<lb/>
貼如桃貼接杏接梅櫟貼接栗蓋此類也枳接柑橘亦<lb/>
宜本色接換本色美者最妙若貼大宜髙截貼小宜近<lb/>
<pb n="KR3d0010_WYG_058-20a"/>
地截截訖用利刀銛貼上齒痕㝷樹木佳者取到接頭<lb/>
須經二年肥盛嫩枝如筯大者㫁長三四寸以上根頭<lb/>
一寸半用薄刀子刻下中半刻成判官頭樣削其骨成<lb/>
馬耳狀又將馬耳尖頭薄骨翻轉割去半分將接頭口<lb/>
内噙養溫暖以借生氣然後將刀於貼盤左右皮内膜<lb/>
外批豁兩道或三道納所噙接頭於渠子内極要快摙<lb/>
𦂳宻須使老樹肌肉與接頭肌肉相對著或二或三皆<lb/>
了用竹籜攔寸許劈開雙指齊貼面於接頭外面所批<lb/>
<pb n="KR3d0010_WYG_058-20b"/>
痕處包裹定麻皮復用竹籜包其貼頂縛定次用爛泥<lb/>
封其纒處舊麻縛着上用寛兠盛土培養接頭勿令透<lb/>
風見日土乾則灑之所包土上條芽長出非接頭上者<lb/>
悉令去之以防分力培土上露接頭一二眼通活氣上<lb/>
用竹籜蔽之以防日雨<lb/>
種樹書凡接花木雖已接活内有脂力未全包生接頭<lb/>
切要愛䕶如梅雨浸其皮必不活<lb/>
又凡接矮果及花用好黃泥曬乾篩過以小便浸之又<lb/>
<pb n="KR3d0010_WYG_058-21a"/>
曬乾篩過再浸之凡十餘度以泥封樹皮用竹筒破兩<lb/>
半封裹之則根立生次年㫁其皮截根栽之<lb/>
又接樹須取向南隔年者接之則著子多經數次接者<lb/>
核小但核不可種耳不可接者乃用過貼先移葉相似<lb/>
之小樹於其畔可以枝相交合處以刀各削其半對合<lb/>
著竹籜包裹麻皮纒固泥封之大樹所合枝傍截半段<lb/>
小樹所合枝去稍弱不必半段欲花果兩般合色則勿<lb/>
去其稍來年春始截㫁復待長定然後移栽<lb/>
<pb n="KR3d0010_WYG_058-21b"/>
農政全書接樹有三訣第一襯青第二就節第三對縫<lb/>
依此三法萬不失一<lb/>
　　修葺澆灌<lb/>
便民圖修葺法正月間削去低枝小亂者勿令分樹氣<lb/>
力則結子自肥大又曰凡樹脚下常令耘草清淨草多<lb/>
則引蟲蠧亦能偷力乏樹勿使下有坑坎雨後水漬根<lb/>
朽葉黃宜令平滿髙如地面三五寸<lb/>
農政全書凡果木皆須剪去繁枝使力不分試看開花<lb/>
<pb n="KR3d0010_WYG_058-22a"/>
結果之際凡無花無果細枝後來亦須發葉豈不減力<lb/>
若預先芟去則力聚於花果矣<lb/>
又凡果俱三年老枝上所生則大而甘<lb/>
又凡樹欲取材如椐榆杉柏之類可令挺枝無旁枝其<lb/>
他取花葉芽實者皆令枝旁生剝削令至六七尺其下<lb/>
可通人行如此便於採掇凡本樹未發芽前半月以上<lb/>
俱可修理<lb/>
種樹書澆灌法凡木早晩以水沃其上以喞筒唧水其<lb/>
<pb n="KR3d0010_WYG_058-22b"/>
上必須用停久冷糞正宜臘月亦必和水三之一草之<lb/>
類宜四季用肥如正月則用五分糞五分水二月三分<lb/>
糞七分水三四月二分糞八分水五六七八月十一二<lb/>
月八分糞二分水臘月純糞不妨遇天旱只宜白水澆<lb/>
或加一分糞二月或用澆肥多有所忌假如二月樹上<lb/>
已發嫩條必生新根澆肥則根桔而死如萌未發者不<lb/>
妨三月亦然又有一等不怕肥者如石榴茉莉之屬雖<lb/>
多肥不妨五月夏至梅雨時澆肥根必腐爛八月亦不<lb/>
<pb n="KR3d0010_WYG_058-23a"/>
可澆肥白露雨至必生細根肥之則死六七月花木發<lb/>
生已定者皆可輕輕用肥謹依月令等級澆之及小春<lb/>
時便能發旺如柑橘之類則不可但用肥則皮被破脂<lb/>
流冬必死矣<hi>徐光啓曰蘇人種柑橘用肥培壅</hi>一切樹木俱宜十一二<lb/>
月正月餘皆不可合用灰糞和土或麻餅屑和土壅根<lb/>
髙三五寸澆水實定不可太過<lb/>
　　收種下種<lb/>
農政全書收種下種法凡收子核必擇其美者作種必<lb/>
<pb n="KR3d0010_WYG_058-23b"/>
待果實熟甚劈取於牆下向陽暖處深寛為坑以牛馬<lb/>
糞和土以半於坑底鋪平取核尖頭向上排定復以糞<lb/>
土覆之令厚尺餘至春生芽萬不失一忌水浸風吹皆<lb/>
令仁腐一切草木種子俱瓢盛懸掛為佳凡取種子必<lb/>
充實老黒者曬乾以瓶收貯髙懸勿近地氣恐生白膜<lb/>
則無用隔年亦不生及時秧子勿使遲誤亦不宜太早<lb/>
地不厭髙土肥為上鋤不厭數土鬆彌良各要按時及<lb/>
節臨下子時必日中曬曝擇淨然合浸者浸之不浸便<lb/>
<pb n="KR3d0010_WYG_058-24a"/>
用撒入土内子細者撒在土面下子訖即以糞沃其上<lb/>
成行與打潭種者亦然下子者必要晴雨則不茁三五<lb/>
日後又要雨旱則不生須頻澆水<lb/>
種樹書凡果候肉爛和核種之否則不類其種<lb/>
　　衛果<lb/>
齊民要術衞果法正月盡二月可剝樹枝二月盡三月<lb/>
可揜樹枝<hi>埋樹枝土中令生二歳以上可移種</hi>凡五果花盛時遭霜則無<lb/>
子常預於園中往往貯惡草糞天雨新晴北風寒切是<lb/>
<pb n="KR3d0010_WYG_058-24b"/>
夜必霜此時放火作熅少得烟氣則免於霜矣<lb/>
種樹書草木羊食者不長凡花最忌麝香𤓰尤忌之賸<lb/>
栽蒜薤之類則不損又法於上風頭以艾和雄黃末焚<lb/>
即如初<lb/>
又木自南而北多遇寒而枯只於臘月去根旁土麥穰<lb/>
厚覆之燃火深培如故則不過一二年皆結實若歳用<lb/>
此法則南北不殊猶人注艾耳<lb/>
又果樹生小青蟲虰蜻肹掛樹自無<lb/>
<pb n="KR3d0010_WYG_058-25a"/>
便民圖治蠧蟲法正月間削杉木作釘塞其穴則蟲立<lb/>
死正月一日五更把火遍照一切果樹下則無蟲災或<lb/>
清明日亦可<lb/>
農桑輯要木有蠧蟲以芫花納孔中或納百部葉蟲立<lb/>
死<lb/>
農政全書凡治樹中蠧蟲以硫黃研極細末和河沙少<lb/>
許令稠遍塞蠧孔中其孔多而細即遍塗其枝榦蟲即<lb/>
盡死矣又法用鐵線作鉤取之又用硫黃雄黃作烟塞<lb/>
<pb n="KR3d0010_WYG_058-25b"/>
之即死或用桐油紙油燃塞之亦驗如生毛蟲以魚腥<lb/>
水潑根或埋蠶蛾於地下<lb/>
又凡鳥來食果或張網罩樹多損樹枝或持竿鼓柝甚<lb/>
費力須用弩射取一二置竿首倚竿於樹其鳥悉不來<lb/>
　　採果伐木<lb/>
便民圖採果實法凡果實初熟時以兩手採摘則年年<lb/>
結實果子熟時須一頓摘其美者遲留之雖待熟亦不<lb/>
美勿先摘動被人盗吃飛禽就來窺食切宜謹之<lb/>
<pb n="KR3d0010_WYG_058-26a"/>
遯齋閒覽用人髪掛枝上則飛鳥不敢近<lb/>
種樹書凡果實未全熟時摘若熟了即抽過筋脉來歳<lb/>
必不盛<hi>徐光啓曰宜少留以飬其力有過不採者甚壞樹</hi>果實異常者根下必<lb/>
有毒蛇切不可食<lb/>
齊民要術凡伐木四月七月則不蟲而堅韌榆莢下桑<lb/>
椹落亦其時也然則凡木有子實者候其子實將熟皆<lb/>
其時也<hi>非時者蟲蛀且脆也</hi>凡非時之木水漚一月或火煏取乾<lb/>
蟲則不生<hi>水浸之木皆亦柔韌</hi>禮記月令孟春之月禁止伐木孟<lb/>
<pb n="KR3d0010_WYG_058-26b"/>
夏之月無伐大樹<hi>逆時氣也</hi>季夏之月樹木方盛乃命虞人<lb/>
入山行木為斬伐季秋之月草木黃落乃伐薪為炭仲<lb/>
冬之月日短至則伐木取竹箭淮南子曰草木未落斧<lb/>
斤不入山林<hi>九月草木解也</hi>崔寔曰自正月以終季夏不可伐<lb/>
木必生蠧蟲或曰以上旬伐之雖春夏不蠧猶有剖析<lb/>
間解之害又犯時令非急勿伐十一月伐竹木十二月<lb/>
斬竹伐木不蛀斫松在下弦後上弦前永無白蟻他樹<lb/>
亦同<lb/>
<pb n="KR3d0010_WYG_058-27a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_058-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷五十八<lb/>
</p>
<p>
</p>
  </div>
</body>
</text>
</TEI>
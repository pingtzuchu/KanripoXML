<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_004-1a"/>
欽定四庫全書<lb/>
欽定授時通考卷四<lb/>
　天時<lb/>
　　夏<lb/>
書堯典申命羲叔宅南交平秩南訛敬致<lb/>
　傳申重也南交言夏與春交此居治南方之官訛化<lb/>
　也掌夏之官平叙南方化育之事敬行其教以致其<lb/>
　功<lb/>
<pb n="KR3d0010_WYG_004-1b"/>
日永星火以正仲夏厥民因鳥獸希革<lb/>
　傳永長也謂夏至之日火蒼龍之中星舉中則七星<lb/>
　見可知以正仲夏之氣節季孟亦可知因謂老弱因<lb/>
　就在田之丁壯以助農也夏時鳥獸毛羽希少改易<lb/>
　革改也<lb/>
農桑通訣孟夏立夏節氣初五日螻蟈鳴次五日蚯蚓<lb/>
出後五日王𤓰生次小滿中氣初五日苦菜秀次五日<lb/>
靡草死後五日麥秋至次仲夏芒種節氣初五日螳螂<lb/>
<pb n="KR3d0010_WYG_004-2a"/>
生次五日鶪始鳴後五日反舌無聲次夏至中氣初五<lb/>
日鹿角解次五日蜩始鳴後五日半夏生次季夏小暑<lb/>
節氣初五日溫風至次五日蟋蟀居壁後五日鷹始鷙<lb/>
次大暑中氣初五日腐草爲螢次五日土潤溽暑後五<lb/>
日大雨時行凡此六氣一十八候皆夏氣正長養之令<lb/>
埤雅江湘二浙四五月間梅欲黄落則水潤土溽柱礎<lb/>
皆汗蒸鬱成雨謂之梅雨也<lb/>
瑣碎錄立夏後逢庚日爲入梅芒種後逢辰日爲出梅<lb/>
<pb n="KR3d0010_WYG_004-2b"/>
四民月令五月六月可菑麥田<lb/>
　　四月　<hi>立夏</hi>　<hi>小滿</hi>
禮記月令孟夏之月日在畢昏翼中旦婺女中<lb/>
　註孟夏日月㑹於實沈斗建巳之辰<lb/>
其日丙丁其帝炎帝其神祝融<lb/>
　註丙之言炳也日之行夏南從赤道長育萬物月爲<lb/>
　之佐時萬物皆炳然著見而强大炎帝大庭氏也祝<lb/>
　融顓頊氏之子曰犁爲火官陳澔曰大庭氏即神農<lb/>
<pb n="KR3d0010_WYG_004-3a"/>
　也<lb/>
又螻蟈鳴蚯蚓出王𤓰生苦菜秀<lb/>
　陳澔曰此記巳月之候註螻蟈蛙也王𤓰萆挈也今<lb/>
　月令云王萯生夏小正云王萯秀朱氏曰王𤓰色赤<lb/>
　感火之色而生苦菜味苦感火之味而成<lb/>
又是月也以立夏先立夏三日太史謁之天子曰某日<lb/>
立夏盛德在火天子乃齊立夏之日天子親帥三公九<lb/>
卿大夫以迎夏於南郊<lb/>
<pb n="KR3d0010_WYG_004-3b"/>
又是月也天子始絺命野虞出行田原爲天子勞農勸<lb/>
民毋或失時命司徒循行縣鄙命農勉作毋休於都是<lb/>
月也驅獸毋害五榖毋大田獵農乃登麥<lb/>
又是月也聚畜百藥靡草死麥秋至<lb/>
左傳龍見而雩<lb/>
　註建巳之月蒼龍宿之體昏見東方萬物始盛待雨<lb/>
　而大故祭天遠爲百榖祈膏雨<lb/>
春秋考異郵三時惟有禱禮惟四月龍星見始有常雩<lb/>
<pb n="KR3d0010_WYG_004-4a"/>
呂氏春秋孟夏之昔三葉而穫大麥<lb/>
　注昔終也三葉薺葶歴菥蓂也是月之季枯死大麥<lb/>
　熟而可穫大麥旋麥也<lb/>
淮南子孟夏之月以熟榖禾雄鳩長鳴爲帝候歲<lb/>
　注雄鳩蓋布榖也<lb/>
又立夏加十五日斗指已則小滿音比太簇<lb/>
孝經緯斗指已爲小滿小滿者言物於此小得滿盈也<lb/>
嬾眞子錄小滿四月中謂麥之氣至此方小滿而未熟<lb/>
<pb n="KR3d0010_WYG_004-4b"/>
也<lb/>
荆楚歲時記四時有鳥名穫榖其名自呼農人候此鳥<lb/>
則犁杷上岸<lb/>
氾勝之書黍者暑也種必待暑先夏至三十日此時有<lb/>
雨疆土可種黍一畝三升黍心未生雨灌其心心傷無<lb/>
實黍心初生畏天露令兩人對持長索槩去其露日出<lb/>
乃止<lb/>
齊民要術是月收諸色菜子斫倒就地曬打收之用瓶<lb/>
<pb n="KR3d0010_WYG_004-5a"/>
罐盛貯標記名號　是月收蜜蜂　此月伐木不蛀<lb/>
下子　芝麻<lb/>
扦插　梔子<lb/>
栽種　椒　松　大豆　紫蘇　麻<hi>宜夏至前十日</hi>　晚黄𤓰<lb/>
　　葵　蓮　菉豆　白莧　荷根<hi>宜立夏前三日</hi>　梔子<lb/>
　枇杷<lb/>
收藏　絲綿　大麥　乾葚　蒿芥　鹽春菜　蘿蔔<lb/>
　子　笋乾　芋魁　蠶豆　甜菜乾　晚菜乾<lb/>
<pb n="KR3d0010_WYG_004-5b"/>
雜事　曬白菜　移茄　包梨　鋤䓗芋　斫竹<lb/>
　　占驗<lb/>
禮記月令孟夏行秋令則苦雨數來五榖不滋四鄙入<lb/>
保行冬令則草木早枯後乃大水敗其城郭行春令則<lb/>
蝗蟲爲災暴風來格秀草不實<lb/>
羣芳譜諺云有榖無榖且看四月十六立一丈竿量月<lb/>
影月當中時影過竿雨水多没田夏旱人饑長九尺主<lb/>
三時雨水八尺七尺主雨水六尺低田大熟高田半收<lb/>
<pb n="KR3d0010_WYG_004-6a"/>
五尺主夏旱四尺蝗三尺人饑<lb/>
嘉定縣志四月初四爲稻生日喜晴<lb/>
談苑江南民於四月一日至四日卜一歲之豐凶云一<lb/>
日雨百泉枯言旱也二日雨傍山居言避水也三日雨<lb/>
騎木驢言踏車取水亦旱也四日雨餘有餘言大熟也<lb/>
農政全書四月以清和天氣爲正　必作寒數日謂之<lb/>
麥秀寒即月令麥秋至之候　夏至日風色看交時最<lb/>
要𦂳屢騐　月中看魚散子占水黄梅時水邊草上看<lb/>
<pb n="KR3d0010_WYG_004-6b"/>
散子高低以卜水增止　立夏日看日暈有則主水諺<lb/>
云一番暈添一番湖塘是夜雨損麥諺云二麥不怕神<lb/>
共鬼只怕四月八夜雨大抵立夏後夜雨多便損麥蓋<lb/>
麥花夜吐雨多花損故麥粒浮秕也<lb/>
　　五月　<hi>芒種</hi>　<hi>夏至</hi>
禮記月令仲夏之月日在東井昏亢中旦危中<lb/>
　註仲夏日月會於鶉首斗建午之辰<lb/>
又小暑至螳螂生鵙始鳴反舌無聲<lb/>
<pb n="KR3d0010_WYG_004-7a"/>
　陳澔曰此記午月之候螳螂一名蚚父一名天馬鵙<lb/>
　博勞也反舌百舌鳥凡物皆禀隂陽之氣而成質其<lb/>
　隂類者宜隂時陽類者宜陽時得時則興失時則廢<lb/>
又是月也農乃登麥<lb/>
又日長至<lb/>
　孔頴達曰謂此月之時日長之至極<lb/>
又鹿角解蟬始鳴半夏生木堇榮<lb/>
　鄭氏曰半夏藥草木堇王蒸也<lb/>
<pb n="KR3d0010_WYG_004-7b"/>
周禮春官女巫旱暵則舞雩<lb/>
　疏此謂五月已後修雩故有旱暵之事旱而言暵者<lb/>
　暵謂熱氣也<lb/>
管子以春日至始數九十二日謂之夏至而麥熟天子<lb/>
祀於太宗其盛以麥者榖之始也<lb/>
淮南子小滿加十五日斗指丙則芒種音比大呂<lb/>
三禮義宗五月芒種爲節者言時可以種有芒之榖故<lb/>
以芒種爲名<lb/>
<pb n="KR3d0010_WYG_004-8a"/>
嬾眞子錄芒種五月節種該數類之種謂之有芒者麥<lb/>
也至是當熟矣周禮稻人澤草所生種之芒種註云澤<lb/>
草之所生其地可種芒種芒種稻麥也過五月節則稻<lb/>
不可種所謂芒種五月節者謂麥至是而始可收稻過<lb/>
是而不可種也<lb/>
齊民要術五月芒種節後陽氣始虧隂慝將萌煖氣始<lb/>
盛蠱蠧並興乃弛角弓弩解其徽絃張竹木弓弩弛其<lb/>
絃以灰藏旃裘毛毳之物及箭羽以竿掛油衣勿辟藏<lb/>
<pb n="KR3d0010_WYG_004-8b"/>
霖雨將降儲米榖薪炭以備道路陷滯不通是月也隂<lb/>
陽爭血氣散夏至先後各十五日薄滋味勿多食肥醲<lb/>
距立秋無食煑餅及水引餅<hi>夏月食水時此二餅得水即堅强難消惟酒引餅即</hi>
<hi>化</hi>可糶大小豆胡麻糴穬大小麥收弊絮及布帛至後<lb/>
糶䴸<graphic n="KR3204" url="https://raw.githubusercontent.com/kanripo/KR-Gaiji/master/images/KR3204.png" mimeType="image/png"/>曝乾置甖中密封<hi>使不生蟲</hi>至冬可養馬　十三是<lb/>
竹醉日可移竹<lb/>
下子　夏松菜　夏蘿蔔<lb/>
栽種　插稻秧　晚大豆　晚紅花　香菜<lb/>
<pb n="KR3d0010_WYG_004-9a"/>
收藏　豆醬　烏梅　醎豆　木綿　菜子　蠶種<lb/>
　豌豆　紅花　白酒　芝麻　槐花　小麥　大蒜<lb/>
　　藍青　椹子　蘿蔔子<lb/>
雜事　斫苧　埋桃杏李梅核在牛糞内尖向上易出<lb/>
　浸蠶種　斫桑　芒種後壬日入梅梅日種草無不<lb/>
　活者　五月五日萵苣成片放㕑櫃内辟蟲蛀衣帛<lb/>
　等物收萵苣葉亦得<lb/>
東陽縣志夏至凡治田者不論多少必具酒肉祭土榖<lb/>
<pb n="KR3d0010_WYG_004-9b"/>
之神束草立標插諸田間就而祭之爲祭田婆蓋麥秋<lb/>
旣登稻禾方茂義兼祈報矣<lb/>
　　占驗<lb/>
禮記月令仲夏行冬令則雹凍傷榖道路不通暴兵來<lb/>
至行春令則五榖晚熟百螣時起其榖乃饑行秋令則<lb/>
草木零落果實早成民殃於疫<lb/>
月令占候圖朔日夏至并二日三日至六日夏至五榖<lb/>
熟二十二日二十四日夏至不熟二十五日三十日夏<lb/>
<pb n="KR3d0010_WYG_004-10a"/>
至時價平和晦日夏至五榖貴<lb/>
便民圖纂五月宜熱諺云黄梅寒井底乾又夜亦宜熱<lb/>
諺云晝暖夜寒東海也乾俱主旱　五月暴熱之時看<lb/>
窠草忽自枯死主有水<lb/>
老農俚語上半月夏至前田内曬殺小魚主水口開水<lb/>
立至易過口閉反是<lb/>
田家五行朔日値芒種六畜災値夏至冬米大貴又夏<lb/>
至在月初主雨水調諺云夏至端午前坐了種田年<lb/>
<pb n="KR3d0010_WYG_004-10b"/>
又五月十三連夜雨來年早種白頭田<lb/>
嘉定縣志五月朔旦爲早禾本命日尤忌雨<lb/>
又夏至日起時時分三節共十五日初雨爲迎時末雨<lb/>
爲送時諺云高田只怕迎時雨低田只怕送三時蓋初<lb/>
時雨則旱末時雨則潦也若中時而雷謂之腰報亦主<lb/>
多雨諺云中時腰報没低田<lb/>
農政全書諺云初一雨落井泉浮初二雨落井泉枯初<lb/>
三雨落連太湖又云一日値雨人食百草又云一日晴<lb/>
<pb n="KR3d0010_WYG_004-11a"/>
一年豐一日雨一年歉　立梅芒種日是也宜晴隂陽<lb/>
家云芒後逢壬立梅至後逢壬梅斷或云芒種逢壬是<lb/>
立黴按風土記云夏至前芒種後雨爲黄梅雨田家初<lb/>
插秧謂之發黄梅逢壬爲是　芒後半月内西南風諺<lb/>
云梅裏西南時裏潭潭但此風連吹兩日雨立至　畏<lb/>
雷諺云梅裏雷低田拆舍囘言低田巨浸屋無用也甚<lb/>
騐或云聲多及震响反旱徃徃經試才有雷便有雨遍<lb/>
插秧之患大抵芒後半月謂之禁雷天又云梅裏一聲<lb/>
<pb n="KR3d0010_WYG_004-11b"/>
雷時中三日雨　立梅日早雨謂之迎梅雨一云主旱<lb/>
諺云雨打梅頭無水飲牛雨打梅額河底開坼一云主<lb/>
水諺云迎梅一寸送梅一尺雜占云此日雨卒未晴試<lb/>
以二日比較近年纔是無雨雖有黄梅亦不多不可不<lb/>
知也　重五日只宜薄隂但欲晒得蓬<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>步結切枯病也</hi>便好<lb/>
大晴主水雨主絲綿貴大風雨主田内無邊帶風水多<lb/>
也　至後半月爲三時頭時三日中時五日末時七日<lb/>
時雨中時主大水若末時縱雨亦善括云夏至未過水<lb/>
<pb n="KR3d0010_WYG_004-12a"/>
袋未破諺云時裏一日西南風准過黄梅兩日雨又云<lb/>
時雨西南老龍奔潭皆主旱全不應晚轉東南必晴諺<lb/>
云朝西暮東風正是旱天公　末時得雷謂之送時主<lb/>
久晴諺云迎梅雨送時雷送去了便弗囘　諺云黄梅<lb/>
天日幾番顛　冬青花占水旱諺云黄梅雨未過冬青<lb/>
花未破冬青花已開黄梅雨不來　夏至端午前义手<lb/>
種年田　夏至日雨落謂淋時雨<hi>主久雨</hi>其年必豐　夏<lb/>
至有雲三伏熱如吹西南風急吹急没慢吹慢没　端<lb/>
<pb n="KR3d0010_WYG_004-12b"/>
午日雨來年大熟　分龍之日農家於是日早以米絺<lb/>
盛灰籍之紙至晚視之若有雨㸃迹則秋不熟榖價高<lb/>
人多閉糶　五月二十日大分龍無雨而有雷謂之鎻<lb/>
雷門　田家五行曰至正壬辰春末夏初水至既非桃<lb/>
花亦非黄梅去而復來進退不已余家所種低田數多<lb/>
正苦於插種過時田中積水車浚未有乾期此日尚且<lb/>
勉强督工喜晴固好然八風周旋正不知吉凶如何至<lb/>
申時忽東南陣起見掛帆雨隨有雷三四聲方且驚愕<lb/>
<pb n="KR3d0010_WYG_004-13a"/>
忽見一老農拱手仰天且連稱慚愧不已因問其故答<lb/>
云今日無雨而有雷謂之鎻龍門復拱手相賀喜躍或<lb/>
問此處無雨他處却雨如何老農云晴雨各以本境所<lb/>
致爲占候也幼聞父老言前宋時平江府崑山縣作水<lb/>
災隣縣常熟却稱旱上司謂接境一般高下之地豈有<lb/>
水旱如此相背之理不准申後其里人直赴於朝訴諸<lb/>
史丞相丞相怪問亦然衆人因泣下而告曰崑山日日<lb/>
雨常熟只聞雷丞相謂有此理悉聽所陳至今吳中相<lb/>
<pb n="KR3d0010_WYG_004-13b"/>
傳以爲古諺又諺云夏雨隔田晴又云夏雨分牛脊又<lb/>
云龍行熟路正謂此也其年果熟晴多雨少自此日至<lb/>
立秋止雨兩番　月内虹見麥貴有三卯宜種稻有應<lb/>
時雨　諺云二十分龍廿一雨破車閣在弄堂裏二十<lb/>
分龍廿一鱟拔起黄秧便種豆<lb/>
　　六月　<hi>小暑</hi>　<hi>大暑</hi>
易說卦坤也者地也萬物皆致養焉故曰致役乎坤<lb/>
　函史土寄王於四時莫盛於季夏於易卦爲坤坤也<lb/>
<pb n="KR3d0010_WYG_004-14a"/>
　者土也致役致養也土乗其旺竭精華養萬物也<lb/>
禮記月令季夏之月日在柳昏火中旦奎中<lb/>
　註季夏日月會於鶉火斗建未之辰<lb/>
又溫風始至蟋蟀居壁鷹乃學習腐草爲螢<lb/>
　陳澔曰此記未月之候疏蟋蟀生於土中至季夏羽<lb/>
　翼未能遠飛但居其壁鷹感隂氣乃學習搏擊之事<lb/>
　腐草得卑濕之氣故爲螢<lb/>
又是月也土潤溽暑大雨時行燒薙行水利以殺草如<lb/>
<pb n="KR3d0010_WYG_004-14b"/>
以熱湯可以糞田疇可以美土疆<lb/>
中央土<lb/>
　陳澔曰土寄旺於四時各十八日共七十二日除此<lb/>
　則木火金水亦各七十二日矣土於四時無乎不在<lb/>
　故無定位無專氣而寄旺於辰戌丑未之末未月在<lb/>
　火金之間又居一歲之中故特掲中央土一令以成<lb/>
　五行之序<lb/>
其日戊午其帝黄帝其神后土<lb/>
<pb n="KR3d0010_WYG_004-15a"/>
　註戊之言茂也日之行四時之間從黄道月爲之佐<lb/>
　至此萬物皆枝葉茂盛其含秀者屈抑而起黄帝軒<lb/>
　轅氏也后土亦顓頊氏之子曰犁兼爲土官<lb/>
内經中央生濕濕生土土生甘甘在天爲濕在地爲土<lb/>
　註六月四陽二隂合蒸以生濕氣蒸腐萬物成土也<lb/>
　霧露雲雨濕之用也安静稼穡土之德也<lb/>
管子中央曰土土德實輔四時<lb/>
淮南子六月官少内<lb/>
<pb n="KR3d0010_WYG_004-15b"/>
　註六月植稼成熟故官少内也<lb/>
春秋繁露土者夏中成熟百種君之官<lb/>
吳志華覈傳是時盛夏興工覈上疏曰六月戊巳土行<lb/>
正旺旣不可犯加又農月時不可失昔魯隠公夏城中<lb/>
丘春秋書之垂爲後戒<lb/>
齊民要術鋤地六月以後雖濕亦無嫌<lb/>
　註濕鋤則地堅夏苖隂厚地不見日故雖濕亦無害<lb/>
　矣<lb/>
<pb n="KR3d0010_WYG_004-16a"/>
六月命女工織縑練<hi>絹及紗縠之屬</hi>可燒灰染青紺雜色七此<lb/>
月斫竹不蛀<lb/>
扦插　楊柳<lb/>
栽種　小蒜　冬葱　油麻<hi>宜上日</hi>　白莖秋葵　葵菜<lb/>
　　淋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　蘿蔔　菉豆　胡蘿蔔　晚𤓰　蔓菁<lb/>
收藏　米麥醋　三黄醋　豆豉　醬𤓰　𤓰乾　割<lb/>
　蔴　紫草　綿絲　蘿蔔　楮實　白术　雨衣<lb/>
　麻皮　麯<hi>宜伏中</hi>　七寶𤓰　酒藥　鮝魚　槐花<lb/>
<pb n="KR3d0010_WYG_004-16b"/>
　二麥　椒<lb/>
雜事　洗甘蔗　鋤竹園地　染水藍　培灌橙橘<lb/>
　斫柴　做氷梅　打炭墼　打糞墼　耕麥地　耘<lb/>
　稻　鋤芋　是月飯不餿法用生莧菜薄鋪在上蓋<lb/>
　之過夜則不致餿壊<lb/>
又種瞿麥法以伏爲時畝收十石渾蒸曝乾舂去皮米<lb/>
全不碎炊作飱甚滑細磨下絹簁作餅亦滑美<lb/>
食物本草種小豆以初伏為上中伏次之後則難爲種<lb/>
<pb n="KR3d0010_WYG_004-17a"/>
子<lb/>
　　占驗<lb/>
禮記月令季夏行春令則榖實鮮落國多風欬民乃遷<lb/>
徙行秋令則丘隰水潦禾稼不熟乃多女災行冬令則<lb/>
風寒不時鷹隼蚤鷙四鄙入保<lb/>
陶朱公書伏裏西北風主冬氷堅諺云伏裏西北風臘<lb/>
裏船弗通虹見主麥貴日蝕主旱有霧亦主旱諺云六<lb/>
月裏迷霧要雨到白露西南風主蟲損稻　朔日値大<lb/>
<pb n="KR3d0010_WYG_004-17b"/>
暑人多疾遇甲歲多飢風雨主米貴西北風主七八月<lb/>
内水横流　六月初八西北風驚動海中龍<lb/>
通考初六日晴主收乾稻雨謂之湛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>耳主有秋水諺<lb/>
云六月無蝇新舊相登米價平<lb/>
四時占候六月雷不鳴蝗蟲生冬民不安<lb/>
望氣經六月三日有霧則歲大熟<lb/>
田家五行月内有西南風主生蟲損稻秋前損根可再<lb/>
抽苖秋後損者不復抽矣諺云秋前生蟲損一莖發一<lb/>
<pb n="KR3d0010_WYG_004-18a"/>
莖秋後生蟲損了一莖無了一莖<lb/>
農政全書六月初頭一劑雨夜夜風潮到立秋　六月<lb/>
蓋夾被田裏不生米　六月西風吹遍草八月無風秕<lb/>
子稻　三伏中天熱冬必多雨雪　螂蟟蟬呌稻生芒<lb/>
　六月有水謂之賊水言不當有也　小暑日晴雨亦<lb/>
要看交時最𦂳　六月初三日畧得雨主秋旱收乾稻<lb/>
蘇秀人云此日畧得雨則西山及南海不斫簥竿　初<lb/>
三日雨難槁稻諺云六月初三晴山篠盡枯零　小暑<lb/>
<pb n="KR3d0010_WYG_004-18b"/>
日雨名黄梅顛倒轉主水東南風及成塊白雲起至半<lb/>
月舶趠風主水退兼旱無南風則無舶趠風水卒不能<lb/>
退諺云舶趠風雲起旱魃精空歡喜仰面看青天頭巾<lb/>
落在麻坼裏東坡詩云三時已斷黄梅雨萬里初來舶<lb/>
趠風正此日也　諺云六月不熱五榖不結老農云三<lb/>
伏中稿稻天氣又當下壅時最要晴晴則熱故也<lb/>
　<lb/>
欽定授時通考卷四<lb/>
</p>
<p>
</p>
  </div>
</body>
</text>
</TEI>
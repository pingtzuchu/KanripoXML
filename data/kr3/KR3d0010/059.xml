<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_059-1a"/>
欽定四庫全書<lb/>
欽定授時通考卷五十九<lb/>
　農餘<lb/>
　　蔬一<lb/>
　　　蔓菁<hi>菲</hi>
　　　同蒿<hi>蔞蒿</hi>　<hi>牡蒿/</hi>　<hi>藾蒿/</hi>　<hi>䕲蒿</hi>
　　　白菜<lb/>
　　　芥<hi>芥藍</hi>
<pb n="KR3d0010_WYG_059-1b"/>
　　　菠薐<lb/>
　　　莧菜<hi>馬齒莧</hi>
　　　冬葵<hi>龍葵</hi>　<hi>蔠葵/</hi>　<hi>蒲葵/</hi>　<hi>天葵</hi>
　　　苦菜<lb/>
　　　蕹菜<lb/>
　　　芸薹<lb/>
　　　蔊菜<lb/>
　　　薇<hi>巢菜</hi>
<pb n="KR3d0010_WYG_059-2a"/>
　　　蕨<hi>迷蕨</hi>　<hi>水蕨</hi>
　　　藜<hi>□藋</hi>　<hi>灰藋</hi>
　　　薺菜<lb/>
<pb n="KR3d0010_WYG_059-3a"/>
　　蔓菁<lb/>
蔓菁一名蕪菁<hi>北人名蔓菁并汾河朔間燒食其根呼為蕪根蕪菁南北之通稱</hi>一名<lb/>
葑一名須一名薞蕪一名蕘一名芥<hi>爾雅云須薞蕪疏云陳宋之間謂之</hi>
<hi>葑幽州人謂之芥陳楚謂之蘴齊魯謂之蕘闗西謂之蕪菁趙魏謂之大芥七者一物也</hi>一名九英<lb/>
菘<hi>塞北河西種者名九英蔓菁亦曰九英菘</hi>一名諸葛菜<hi>蜀人呼為諸葛菜</hi>一名馬<lb/>
王菜<hi>苗猺獠狫地方産菜味澀多刺即諸葛菜也相傳為馬殷所遺故名</hi>一名雞毛菜<hi>夏月</hi>
<hi>則枯蔬圃復謂之雞毛菜</hi>苗名蘴<hi>孫緬云蘴/蕪菁苗也</hi>根為沙吉木兒<hi>蒙古人呼其根</hi>
<hi>云</hi>根長而白形如胡蘿蔔霜後特軟美蒸煮煨任用梢<lb/>
<pb n="KR3d0010_WYG_059-3b"/>
似芋魁含有膏潤頗近穀氣莖粗葉大而厚濶夏初起<lb/>
薹開黄花四出如芥結角亦如芥子勻圓似芥子紫赤<lb/>
色莖葉稍遜於根亦柔膩不類他菜人久食蔬菜無穀<lb/>
氣即有菜色食蔓菁者獨否蔓菁四時皆有四時皆可<lb/>
食春食苗初夏食心亦謂之薹秋食莖冬食根數口之<lb/>
家能蒔數百本亦可終嵗足蔬子可打油然燈甚明每<lb/>
畝根葉可得五十石每三石可當米一石是一畝可得<lb/>
米十五六石則三人卒嵗之需也此菜北方甚多河東<lb/>
<pb n="KR3d0010_WYG_059-4a"/>
太原所出其根極大又出西番吐谷渾地氣味苦溫無<lb/>
毒常食通中下氣利五臟止消渴去心腹冷痛解麫毒<lb/>
入丸藥服令人肥健尤宜婦人<lb/>
劉賓客嘉話録公曰諸葛所止令兵士獨種蔓菁者何<lb/>
絢曰取其纔出甲者生啗一也葉舒可煮食二也久居<lb/>
隨以滋長三也棄去不惜四也囘則易㝷而採之五也<lb/>
冬有根可劚食六也比諸蔬屬其利不亦溥乎曰信矣<lb/>
三蜀之人亦呼蔓菁為諸葛菜江陵亦然<lb/>
<pb n="KR3d0010_WYG_059-4b"/>
兼明書今人呼菘為蔓菁云北地生者為蔓菁江南生<lb/>
者為菘此蓋習俗之非也余少時亦謂菘為蔓菁常見<lb/>
醫方用蔓菁子為辟穀藥又為塗頭油又用之消毒腫<lb/>
每訝菘子有此諸功殊不知其所謂近讀齊民要術乃<lb/>
知蔓菁是蘿蔔苗即醫方所用蔓菁子是也漢桓帝時<lb/>
年饑勸人種蔓菁以充饑諸葛亮征漢令軍人種蘿菔<lb/>
則蘿菔蔓菁為一物無所疑也<lb/>
雲南記嶲州界縁山野間有菜大葉而麤莖其根若大<lb/>
<pb n="KR3d0010_WYG_059-5a"/>
蘿蔔土人蒸煮其根葉而食之可以療饑名之為諸葛<lb/>
菜云武侯南征用此菜蒔於山中以濟軍食亦猶廣都<lb/>
縣山櫟木謂之諸葛木也<lb/>
南方草木狀蕪菁嶺嶠以南俱無之偶有士人因官擕<lb/>
種就彼種之出地則變為芥亦橘種江北為枳之義也<lb/>
齊民要術種不求多唯須良地故墟新糞壞牆垣乃佳<lb/>
<hi>若無故墟糞者以灰為糞令厚一寸灰多則燥不生也</hi>耕地欲熟七月初種之一<lb/>
畝用子三升從處暑至八月白露節皆得早者作菹晩<lb/>
<pb n="KR3d0010_WYG_059-5b"/>
者作乾漫散而勞種不用溼<hi>溼則地堅葉焦</hi>既生不鋤九月末<lb/>
收葉仍留根取子十月中犁粗㽟拾取耕出者<hi>若不耕㽟則留</hi>
<hi>者英不茂實不繁也</hi>春夏畦種供食者與畦葵法同剪訖更種從<lb/>
春至秋可得三輩常供好菹取根者用大小麥底六月<lb/>
中種十月將凍耕出之一畝得數車早出者根細<lb/>
羣芳譜種法先薙草雨過即耕不雨先一日灌地使透<lb/>
次日熟耕作畦或耬種或漫撒覆土厚一指五六日内<lb/>
有雨不須灌無雨戽水灌溝中遙潤之勿澆土令地實<lb/>
<pb n="KR3d0010_WYG_059-6a"/>
以沙土髙者為上宜厚壅之擇子下種出甲後即耘出<lb/>
小者為茹若不欲移植取次耘出存其大者令相去尺<lb/>
許若欲移植俟苗長五七寸擇其大者移之先耕熟地<lb/>
作畦深七八寸起土作壟藝苗其上壟土虚浮根大倍<lb/>
常一法子欲陳用鰻鱺汁浸之曝乾種可無蟲取子者<lb/>
當六七月種來年四月收若中春種亦即生薹與秋種<lb/>
者同熟但根小莖矮子少耳供食者正月至八月皆可<lb/>
種凡遇水旱他穀已晩但有隙地即可種此以濟口食<lb/>
<pb n="KR3d0010_WYG_059-6b"/>
一法地方一尺五寸植一本一步十六本一畝三千六<lb/>
百本每本子一合可得三石六斗比菜子可多三四倍<lb/>
利<lb/>
　　菲<hi>附</hi>
爾雅菲芴<lb/>
　注即土瓜也疏菲似葍莖麤葉厚而長有毛三月中<lb/>
　蒸䰞為茹甘美可作羮幽州人謂之芴今河内人謂<lb/>
　之宿菜<lb/>
<pb n="KR3d0010_WYG_059-7a"/>
又菲蒠菜<lb/>
　注菲草生下濕地似蕪菁華赤色可食<lb/>
<pb n="KR3d0010_WYG_059-8a"/>
　　同蒿<lb/>
同蒿一名蓬蒿<hi>形氣同蓬蒿也</hi>莖肥葉緑有刻缺微似白蒿甘<lb/>
脆滑膩四月起薹高二尺餘開花深黄色狀如單瓣菊<lb/>
花一花結子近百成毬如地菘及苦蕒子最易繁茂以<lb/>
佐日用最為佳品主安氣養脾胃消水飲多食動風氣<lb/>
熏心令氣滿<lb/>
王氏農書春二月種可為常食秋社前十日種可為秋<lb/>
菜如欲出種春菜食不盡者可為子俱是畦種其葉又<lb/>
<pb n="KR3d0010_WYG_059-8b"/>
可湯泡以配茶茗實菜中之有異味者<lb/>
羣芳譜種植肥地治畦如種他菜法<lb/>
　　蔞蒿<hi>附</hi>
蔞蒿一名白蒿一名蘩<hi>爾雅云蘩皤蒿注云白蒿也</hi>一名蔏<hi>爾雅云購蔏注</hi>
<hi>云蔞蒿也生下田初出可啖</hi>一名由<hi>一作/游</hi>胡<hi>爾雅云/繁由胡</hi>一名旁勃<hi>爾雅云北</hi>
<hi>海人謂之旁勃</hi>有水陸二種<hi>爾雅通謂之蘩曰蘩皤蒿即今陸生艾蒿也辛熏不美曰蘩由胡即</hi>
<hi>今水生蔞蒿也又曰蘩之醜秋為蒿則通指水陸二種而言謂其春時各有種名至秋老則皆呼為蒿矣</hi>形<lb/>
狀相似但水生者辛香而美生陂澤中二月發苗葉似<lb/>
<pb n="KR3d0010_WYG_059-9a"/>
嫩艾而岐細面青背白其葉或赤或白其根白脆采其<lb/>
根莖生熟葅曝皆可食蓋嘉蔬也<lb/>
　　牡蒿<hi>附</hi>
爾雅蔚牡菣<lb/>
　注無子者疏一名馬新蒿<lb/>
本草一名齊頭蒿<hi>諸蒿葉尖此獨奓而秃故有齊頭之名</hi>三四月生苗其<lb/>
葉扁而本狹奓有秃岐嫩時可茹秋開細黄花結實大<lb/>
如車前實而内子細㣲不可見故人以為無子也<lb/>
<pb n="KR3d0010_WYG_059-9b"/>
　　藾蒿<hi>附</hi>
爾雅苹藾蕭<lb/>
　注今藾蒿也初生亦可食疏葉青白色莖似箸而輕<lb/>
　肥始生香可生食又可蒸食本草苹即陸生皤蒿俗<lb/>
　呼艾蒿<lb/>
　　䕲蒿<hi>附</hi>
爾雅莪蘿<lb/>
　注今莪蒿也亦曰䕲蒿疏一名蘿蒿生澤田漸洳之<lb/>
<pb n="KR3d0010_WYG_059-10a"/>
　處葉似斜蒿而細科生三月中莖可生食又可蒸香<lb/>
　美味頗似蔞蒿<lb/>
本草一名抱娘蒿似小薊宿蒿先於百草<lb/>
<pb n="KR3d0010_WYG_059-11a"/>
　　白菜<lb/>
白菜一名菘<hi>埤雅云菘性凌冬不彫四時長有有松之操故其字㑹意</hi>諸菜中最堪<lb/>
常食有二種一種莖圓厚微青一種莖扁薄而白葉皆<lb/>
淡青白色子如蕓薹子而灰黑八月種二月開黄花四<lb/>
瓣如芥花三月結角亦如芥燕趙遼陽淮揚所種者最<lb/>
肥大而厚一本有重十餘斤者南方者畦内過冬北方<lb/>
多入窖内燕京圃人又以馬糞入窖壅培不見風日長<lb/>
出苗葉皆嫩黄色脆美無滓謂之黄芽菜乃白菜别種<lb/>
<pb n="KR3d0010_WYG_059-11b"/>
莖葉皆扁味甘溫無毒利腸胃除胸煩解酒渴利大小<lb/>
便和中止𠻳冬汁尤佳夏至前菘菜食發皮膚風癢動<lb/>
氣發病又有春不老一名八斤菜葉似白菜而大甚脆<lb/>
嫩四時可種醃食甚美<lb/>
菜譜有春菘有晩菘<lb/>
<pb n="KR3d0010_WYG_059-12a"/>
</p>
<p>
<pb n="KR3d0010_WYG_059-13a"/>
　　芥<lb/>
芥一名辣菜一名臘菜<hi>其氣味辛辣有介然之義又可過冬也本草云冬月食者俗呼</hi>
<hi>臘菜春月食者俗呼春菜四月食者謂之夏菜</hi>一名水蘇一名勞祖性辛溫無<lb/>
毒溫中下氣豁痰利膈處處有之種類不一有青芥<hi>又名</hi>
<hi>刺芥葉大子粗葉似菘有柔毛味極辣可生食其子可藏冬瓜</hi>紫芥<hi>莖葉純紫可愛作虀最美</hi>白芥<lb/>
<hi>一名胡芥一名蜀芥來自戎中而盛於蜀八九月種至春深莖高二三尺葉如花芥葉青白色為茹甚美莖易</hi>
<hi>起而中空性脆最畏狂風大雪須謹䕶之三月開黄花結角子如粱米黄白色又有一種莖大而中實者尤高</hi>
<hi>子亦大白芥子堪入藥味極辛美利九竅明耳目通中</hi>他如南芥刺芥<hi>按此即青芥</hi>旋<lb/>
<pb n="KR3d0010_WYG_059-13b"/>
芥馬芥<hi>葉如青芥</hi>花芥<hi>葉多刻缺/如蘿蔔英</hi>石芥<hi>低小/者</hi>皺葉芥<hi>大芥一名皺葉</hi>
<hi>芥大葉皺紋色尤深緑味更辛辣入藥用</hi>之類皆菜之美者三月開黄花結<lb/>
莢一二寸子如蘇子大色紫味辛芥心嫩者為芥藍極<lb/>
脆李時珍曰芥性辛熱而散乆食耗真元昬眼目發瘡<lb/>
痔劉恂嶺南異物志云南土芥高五六尺子大如雞子<lb/>
此又芥之尤異者也<lb/>
四民月令六月大暑中伏後可收芥子七月八月可種<lb/>
芥<lb/>
<pb n="KR3d0010_WYG_059-14a"/>
齊民要術取葉者七月半種地欲糞熟一畝用子一升<lb/>
種法與蕪菁同既生亦不鋤之十月收取子者二三月<lb/>
好雨澤時種<hi>性不耐寒經冬則死故須春種</hi>旱則畦種水澆五月熟而<lb/>
收子<lb/>
王氏農書今江南農家所種如種葵法俟成苗必移栽<lb/>
之<hi>早者七月半後種遲者八月種</hi>厚加培壅草即鋤之旱即灌之冬芥<lb/>
經春長心中為鹽淡二菹亦任為鹽菜如收子者即不<lb/>
摘心蓋南北異宜故種畧不同而其用則一<lb/>
<pb n="KR3d0010_WYG_059-14b"/>
　　芥藍<hi>附</hi>
芥藍芥屬也葉色如藍故南人謂之芥藍仍可擘取食<lb/>
故北人謂之擘藍其葉大於菘根大於芥薹苗大於白<lb/>
芥子大於蔓菁花淡黄色其苗葉根心俱任為蔬子可<lb/>
壓油亦四時可種四時可食大畧如蔓菁也但食根之<lb/>
菜如芥蘆菔蔓菁之屬魁皆在土中此則魁在土上為<lb/>
異耳收根者須四五月種少長擘食其葉漸擘魁漸大<lb/>
八九月并根葉取之葉作葅或作乾菜根剥去皮或煮<lb/>
<pb n="KR3d0010_WYG_059-15a"/>
食或糟藏醬豉留根至明春復發苗可採食三月花四<lb/>
月實子每畝可收三四石<lb/>
農政全書種芥藍宜耕熟地厚壅之土強者多用草灰<lb/>
和之耕熟後或漫散子取次耘之或種苗長數寸移植<lb/>
之或就平地種或作埒大畧與種蔓菁同法但須疎行<lb/>
則魁大子多每本令相去一尺餘<lb/>
又凡菜種多冬榮夏枯獨芥藍乾枯收子之後根復生<lb/>
蘖經數年不壞蓋一種之後無論子粒傳生即原本亦<lb/>
<pb n="KR3d0010_WYG_059-15b"/>
供數年採拾冬月悉取葉空留根來年亦生或并斸去<lb/>
大根稍存入土細根來年亦生<lb/>
又芥藍莖葉用芝蔴油煮如常煮菜法食之并歃其汁<lb/>
能散積痰其葉及子亦能消食積解麵毒<lb/>
又菜名藍者不止因葉色似藍北人直用作澱可染紬<lb/>
帛勝於福青<lb/>
<pb n="KR3d0010_WYG_059-16a"/>
</p>
<p>
<pb n="KR3d0010_WYG_059-17a"/>
　　菠薐<lb/>
菠薐一名波斯草一名赤根菜<hi>詢芻録云南人呼菠菜北人呼赤根菜</hi>一<lb/>
名鸚鵡菜出西域頗陵國今訛為菠薐蓋頗陵之轉聲<lb/>
也<hi>見劉賓客嘉話録</hi>莖柔脆中空葉緑膩柔厚直出一尖傍出<lb/>
兩尖似鼓子花葉之狀而稍長大根長數寸大如桔梗<lb/>
色赤味甘美四月起薹尺許開碎白花叢簇不顯有雌<lb/>
雄雌者結實有刺狀如蒺藜子葉與根味甘冷滑無毒<lb/>
利五臟通腸胃熱開胸膈下氣調中止渴潤燥解酒毒<lb/>
<pb n="KR3d0010_WYG_059-17b"/>
服丹石人最宜麻油炒食甚美北人以為常食春月出<lb/>
薹嫩而且美春暮薹漸老沸湯晾過曬乾備用甚佳可<lb/>
久食誠四時可用之菜也<hi>八九月種者可備冬食正二月種者可備春蔬</hi>
農桑輯要菠薐作畦下種如蘿蔔法春正月二月皆可<lb/>
種逐旋食用秋社後二十日種於畦下以乾馬糞培之<lb/>
以備霜雪十月内以水沃之以備冬食<lb/>
羣芳譜種植正二月内將子水浸一二日候脹撈出控<lb/>
乾盆覆地上俟芽出擇肥鬆地作畦於每月下旬下種<lb/>
<pb n="KR3d0010_WYG_059-18a"/>
與十餘日前種者同出亦一異也春種多蟲不如秋種<lb/>
者佳<lb/>
<pb n="KR3d0010_WYG_059-19a"/>
　　莧<lb/>
莧凡五種赤莧<hi>一名蕢爾雅云蕢赤莧注云今莧菜之赤莖者本草云一名花莧莖葉深赤</hi>
白莧人莧<hi>俱大寒又名糠莧胡莧二莧味勝他莧但大者為白莧小者為人莧或謂之細莧其實一</hi>
<hi>也其子霜後方熟細而黑色又細莧俗名野莧猪好食之亦名猪莧</hi>紫莧<hi>莖葉皆紫無毒不寒吳人用以</hi>
<hi>染𤓰者</hi>五色莧<hi>今稀有</hi>諸莧皆三月種葉如藍莖葉皆高大<lb/>
易見故名莧<hi>或曰莧從見諧聲也</hi>開細花成穗穗中細子扁而光<lb/>
黑與青葙子雞冠子無别老則抽莖甚高六月以後不<lb/>
堪食子霜後始熟九月收五莧俱氣味甘冷利無毒並<lb/>
<pb n="KR3d0010_WYG_059-19b"/>
利大小腸治初痢滑胎通竅明目除邪氣寒熱白莧補<lb/>
氣除熱赤莧主赤痢射工沙虱紫莧殺蟲毒治氣痢忌<lb/>
與鼈共食<lb/>
農桑輯要人莧但五月種之<hi>今人有三四月種者</hi>如欲出種留食<lb/>
不盡者八月收子<lb/>
　　馬齒莧<hi>附</hi>
馬齒莧一名馬莧一名五行草<hi>以其葉青梗赤花黄根白子黑也</hi>一名<lb/>
五方草<hi>亦五行之義</hi>一名長命菜<hi>其性耐乆難燥</hi>一名九頭獅子草<lb/>
<pb n="KR3d0010_WYG_059-20a"/>
一名馬齒龍可處處有之柔莖布地葉對生比並圓整<lb/>
如馬齒故名六七月開細花結小尖實實中細子如葶<lb/>
<graphic n="KR1047" url="https://raw.githubusercontent.com/kanripo/KR-Gaiji/master/images/KR1047.png" mimeType="image/png"/>子狀苗煮熟曬乾可為蔬有二種葉大者名㹠耳草<lb/>
不堪用小葉者又名䑕齒莧節葉間有水銀每十觔可<lb/>
得八兩或十兩氣味酸寒無毒散血消腫利腸滑胎解<lb/>
毒通淋治産後虚汗<lb/>
<pb n="KR3d0010_WYG_059-21a"/>
　　冬葵<lb/>
葵說文曰菜也農書曰陽草也<hi>天有十日癸與終始故葵從癸</hi>有紫莖<lb/>
白莖二種葉之小者為鴨脚葵今南北皆有之一名露<lb/>
葵<hi>古人採葵必待露解</hi>一名滑葵<hi>言其性也</hi>為百菜之主備四時之饌<lb/>
本豐而耐旱<hi>一作寒</hi>味甘而無毒供食之餘可為葅腊枯<lb/>
枿之遺可為榜簇子若根則能療疾咸無棄材誠蔬茹<lb/>
之上品也<lb/>
詩豳風七月烹葵及菽<lb/>
<pb n="KR3d0010_WYG_059-21b"/>
本草綱目李時珍曰古人種為常食今種之者頗鮮其<lb/>
實大如指頂皮薄而扁實内子輕虚如榆莢仁六七月<lb/>
種者為秋葵八九月種者為冬葵正月復種者為春葵<lb/>
然宿根至春亦生<lb/>
四民月令正月可種葵芥又六月六日種葵中伏以後<lb/>
可種冬葵<lb/>
齊民要術臨種時必燥曝葵子<hi>葵子雖經嵗不浥然溼種者瘠而不肥</hi>地<lb/>
不厭良薄即糞之春必畦種水澆<hi>春多風旱非畦不得且畦者省地而菜多</hi>
<pb n="KR3d0010_WYG_059-22a"/>
<hi>一畦供得一口</hi>畦長兩步廣一步<hi>大則水難勻</hi>深掘以熟糞對半和<lb/>
土覆其上令厚一寸鐵齒耙耬之令熟足蹋使堅平用<lb/>
水澆潤水盡下子又以熟糞和土覆其上令厚一寸餘<lb/>
葵生三葉然後澆之<hi>澆用晨夕日中便止</hi>每一搯輒耙耬地令起<lb/>
下水加糞三搯更種一嵗之中凡得三輩凡畦種之物<lb/>
悉如之早種者必秋耕十月末地將凍散子勞之人足<lb/>
踐踏之乃佳踐者菜肥地釋即生鋤不厭數五月初更<lb/>
種之<hi>春者既老秋葉落未生故種此相接</hi>六月一日種白莖秋葵<hi>白者宜乾紫莖</hi>
<pb n="KR3d0010_WYG_059-22b"/>
<hi>者乾即黒而澀</hi>仍留五月種者取子<hi>春葵子熟不均故須留中輩</hi>於此時附<lb/>
地剪却春葵冷根上枿生者柔輭美於秋葵搯秋菜必<lb/>
留五六葉<hi>不搯則莖孤葉多則科大</hi>八月半剪去<hi>留其岐岐多者則去地一二寸獨莖</hi>
<hi>者亦可去地四五寸</hi>枿生肥嫩比至收時高與人膝等莖葉皆美<lb/>
科雖不高菜實倍多<hi>若不剪早生者雖高數尺柯葉堅硬全不中食</hi>收待霜降<lb/>
<hi>傷早黄爛傷晩黒澀</hi>
羣芳譜葵甚易生地不論肥瘠宜於不堪作田之地多<lb/>
種以防荒年採瀹曬乾收貯<lb/>
<pb n="KR3d0010_WYG_059-23a"/>
　　龍葵<hi>附</hi>
本草一名苦葵一名苦菜<hi>益州有苦菜乃是苦蘵即龍葵也</hi>一名天茄<lb/>
子一名水茄一名天泡草一名老鴉酸漿草<hi>與酸漿相類故加老</hi>
<hi>鴉以别之</hi>一名老鴉眼睛草<hi>五爪龍亦名老鴉眼睛草同名異物也</hi>李時珍曰<lb/>
龍葵龍珠一類二種也皆處處有之四月生苗髙二三<lb/>
尺莖大如筯似燈籠草而無毛葉似茄葉而小五月以<lb/>
後開小白花五出黄蘂結子正圓大如五味子上有小<lb/>
蔕數顆同綴其味酸中有細子亦如茄子之子但生青<lb/>
<pb n="KR3d0010_WYG_059-23b"/>
熟黑者為龍葵生青熟赤者為龍珠<lb/>
　　蔠葵<hi>附</hi>
爾雅蔠葵蘩露<lb/>
　注承露也大莖小葉華紫黄色<lb/>
本草一名落葵一名藤葵一名天葵一名繁葵一名御<lb/>
菜一名臙脂菜<hi>坡詩注云豐湖有臙脂藤生菜滑美勝<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>
                    </hi>蔓生葉似杏葉而<lb/>
肥厚軟滑可茹八九月開細紫花累累結實如五味子<lb/>
熟則紫黑色揉取汁紅如臙脂女人飾面㸃唇及染布<lb/>
<pb n="KR3d0010_WYG_059-24a"/>
物謂之胡臙脂亦曰染絳子但色易變耳其葉最能承<lb/>
露其子埀埀亦如綴露故得露名<lb/>
　　蒲葵<hi>附</hi>
羣芳譜蒲葵葉似葵可食<lb/>
　　天葵<hi>附</hi>
羣芳譜天葵一名莃一名菟葵<hi>爾雅云莃菟葵注云頗似葵而小葉狀如藜有</hi>
<hi>毛</hi>雷公所謂紫背天葵是也葉如錢而厚嫩背㣲紫生<lb/>
崖石凡丹石之類得此始神但世人罕識唐本草注苗<lb/>
<pb n="KR3d0010_WYG_059-24b"/>
如石龍苪葉光澤花白似梅莖紫色煮汁極滑堪噉<lb/>
<pb n="KR3d0010_WYG_059-25a"/>
</p>
<p>
<pb n="KR3d0010_WYG_059-26a"/>
　　苦菜<lb/>
苦菜一名苦苣一名苦蕒一名編苣一名游冬<hi>博雅云游冬苦</hi>
<hi>菜也埤雅云此草凌冬不凋故名</hi>一名天香菜葉狹而緑帶碧莖空㫁<lb/>
之有白汁花黄如初綻野菊花春夏旋開一花結子一<lb/>
叢如同蒿子花罷則萼斂子上有白毛茸茸隨風飄揚<lb/>
落處即生今處處有之但在北方者至冬而凋在南方<lb/>
者冬夏常青為少異耳味苦寒無毒夏天宜食能益心<lb/>
和血通氣主治腸澼渴熱中疾惡瘡霍亂後胃氣煩逆<lb/>
<pb n="KR3d0010_WYG_059-26b"/>
忌與蜜同食作肉痔脾胃虚寒人不可多食<lb/>
禮記月令孟夏之月苦菜秀<lb/>
又内則濡豚包苦實蓼<lb/>
　疏言濡豚之時包裹豚肉以苦菜殺其惡氣又實之<lb/>
　以蓼<lb/>
爾雅荼苦菜<lb/>
　疏一名荼草一名選<lb/>
陸璣詩疏生山田及澤中得霜甜脆而美<lb/>
<pb n="KR3d0010_WYG_059-27a"/>
</p>
<p>
<pb n="KR3d0010_WYG_059-28a"/>
　　蕹菜<lb/>
蕹菜<hi>蕹與壅同此菜惟以壅成故謂之蕹</hi>榦柔如蔓中空葉似菠薐及鏨<lb/>
頭開白花堪茹南人編葦為筏作小孔浮水上種子於<lb/>
水中長成莖葉皆出葦孔中隨水上下南方之竒蔬也<lb/>
陸種者宜濕地畏霜雪九月藏土窖中三四月取出壅<lb/>
以糞土節節生芽一本可成一畦生嶺南今江夏金陵<lb/>
多蒔之<lb/>
<pb n="KR3d0010_WYG_059-29a"/>
　　蕓薹<lb/>
蕓薹菜<hi>塞外有雲臺戍始種此菜故名</hi>一名寒菜一名胡菜一名薹菜<lb/>
一名薹芥一名油菜單莖圓肥淡青色葉附莖上形如<lb/>
白菜嫩時可炒食既老莖端開花如蘿蔔花結角中有<lb/>
子本草九月十月下種生葉冬春採薹心為茹三月則<lb/>
老不可食開小黄花四瓣子灰赤色炒過榨油黄色燃<lb/>
燈甚明<lb/>
<pb n="KR3d0010_WYG_059-30a"/>
　　蔊菜<lb/>
蔊菜一名<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>音罩</hi>菜一名竦米菜生南方田園小草也冬<lb/>
月布地叢生長二三寸柔梗細葉三月開細花黄色結<lb/>
細角長一二分角内有細子味極辛辣沙地生者尤伶<lb/>
仃<lb/>
<pb n="KR3d0010_WYG_059-31a"/>
　　薇<lb/>
薇<hi>字說云㣲賤所食因謂之㣲</hi>一名野豌豆一名大巢菜<hi>本草項氏曰巢菜有</hi>
<hi>大小二種大者即薇乃野豌豆之不實者小者即東坡所謂元修菜也</hi>生麥田及原隰中<lb/>
本草云非水草也莖葉氣味皆似豌豆其藿作蔬入羮<lb/>
皆宜<lb/>
爾雅薇垂水<lb/>
　注生於水邊疏草生於水濱而枝葉垂於水者曰薇<lb/>
陸璣詩疏薇山菜也今官園種之以供宗廟祭祀<lb/>
<pb n="KR3d0010_WYG_059-31b"/>
　　巢菜<hi>附</hi>
四川志巢菜州縣俱出葉似槐而小其子如小豆夏時<lb/>
種以糞田其苗可食<lb/>
蘇軾元修菜詩序菜之美者有吾鄉之巢<lb/>
陸游巢菜詩序蜀蔬有兩巢大巢豌豆之不實者小巢<lb/>
生稻畦中東坡所賦元修菜是也吳中絶多名漂搖草<lb/>
一名野蠶豆但人不知取食耳<lb/>
<pb n="KR3d0010_WYG_059-32a"/>
</p>
<p>
<pb n="KR3d0010_WYG_059-33a"/>
　　蕨<lb/>
蕨一名虌<hi>爾雅云蕨虌注云廣雅云紫藄非也江西謂之虌陸璣詩疏云山菜也周秦曰蕨齊魯曰</hi>
<hi>虌埤雅云狀如大雀拳足又如其足之蹷也故謂之蕨俗云初生亦類虌故曰虌也</hi>二三月生芽<lb/>
拳曲狀如小兒拳長則展寛如鳯毛髙三四尺莖嫩時<lb/>
無葉採取以灰湯煮去涎滑曬乾作蔬味甘滑肉煮甚<lb/>
美薑醋拌食亦佳荒年可救饑根紫色皮肉有白粉搗<lb/>
爛洗澄取粉名蕨粉可蒸食亦可盪皮作線色淡紫味<lb/>
滑美陸璣謂可供祭祀今山中處處有之<lb/>
<pb n="KR3d0010_WYG_059-33b"/>
齊民要術二月中髙八九寸老有葉瀹為茹滑美如葵<lb/>
三月中其端散為三枝枝有數葉葉似青蒿長麄堅長<lb/>
不可食用<lb/>
爾雅翼蕨紫色而肥野人今嵗焚山則來嵗蕨菜繁生<lb/>
其舊生蕨之處蕨葉老硬敷披人誌之謂之蕨基<lb/>
　　迷蕨<hi>附</hi>
爾雅藄月爾<lb/>
　注即紫藄也似蕨可食<lb/>
<pb n="KR3d0010_WYG_059-34a"/>
本草李時珍曰紫藄似蕨有花而味苦初生亦可食三<lb/>
蒼謂之迷蕨<lb/>
　　水蕨<hi>附</hi>
本草水蕨似蕨生水中呂氏春秋云菜之美者有雲夢<lb/>
之䔇即此菜也<lb/>
<pb n="KR3d0010_WYG_059-35a"/>
　　藜<lb/>
藜一名萊一名紅心灰藋一名臙脂菜一名鶴頂草一<lb/>
名落藜生不擇地處處有之即灰藋之紅心者莖葉稍<lb/>
大嫩時亦可食老則莖可為杖氣味甘平㣲毒殺蟲煎<lb/>
湯洗蟲瘡潄齒䘌搗爛塗諸蟲傷<lb/>
　　蔏藋<hi>附</hi>
爾雅拜蔏藋<lb/>
　注蔏藋亦似藜疏此亦似藜而葉大者名拜一名蔏<lb/>
<pb n="KR3d0010_WYG_059-35b"/>
　藋<lb/>
　　灰藋<hi>附</hi>
灰藋一名灰滌菜一名金鎖天今訛為灰條菜處處原<lb/>
野有之四月生苗莖有紫紅線稜葉尖有刻缺面青背<lb/>
白莖心嫩葉皆有細白灰如沙為蔬亦佳氣味甘平無<lb/>
毒治惡瘡蟲咬面䵟等疾忌著肉作瘡五月漸老高者<lb/>
數尺七八月開細白花結實成簇如毬中有細子蒸曝<lb/>
取仁可炊飯及磨粉食救荒本草云結子成穗者味甘<lb/>
<pb n="KR3d0010_WYG_059-36a"/>
散者味苦生牆下樹下者忌用白者謂之蛇灰有毒<lb/>
<pb n="KR3d0010_WYG_059-37a"/>
　　薺菜<lb/>
薺一名䕶生草<hi>本草云薺生於濟故謂之薺釋家取其莖作挑燈杖可避蚊蛾謂之䕶生草</hi>
野生有大小數種小薺花葉莖扁味美最細者名沙薺<lb/>
大薺科葉皆大而味不及小薺莖硬有毛者名菥蓂<hi>爾雅</hi>
<hi>云菥蓂大薺疏云又名蔑菥一名大蕺一名馬辛</hi>味欠佳冬至後生苗二三月<lb/>
起莖五六寸開細白花結莢如小萍有三角莢内細子<lb/>
名蒫<hi>爾雅云蒫薺實疏云薺子味甘人取其葉作葅及羮</hi>四月收師曠所謂嵗欲<lb/>
豐甘草先生即此<lb/>
<pb n="KR3d0010_WYG_059-37b"/>
野菜譜江薺<hi>生臘月生熟皆可食花時不可食但可作虀用</hi>倒灌薺<hi>生旱田采之熟食亦</hi>
<hi>可作虀</hi>蒿柴薺<hi>其葉可食/其稭可燃</hi>掃帚薺<hi>春采/熟食</hi>碎米薺<hi>三月采皆可作虀</hi>
春秋繁露薺以美冬水氣也薺甘味也乘於水氣故美<lb/>
者甘勝寒也薺之言濟所以濟大水也<lb/>
　<lb/>
　<lb/>
　<lb/>
欽定授時通考卷五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_044-1a"/>
欽定四庫全書<lb/>
欽定授時通考卷四十四<lb/>
　勸課<lb/>
　　章奏<lb/>
國語周宣王不籍千畝虢文公諫曰夫民之大事在農<lb/>
上帝之粢盛於是乎出民之蕃庶於是乎生事之共給<lb/>
於是乎在和協輯睦於是乎興財用蕃殖於是乎始敦<lb/>
龎純固於是乎成是故稷為大官古者大史順時[瓜*見]土<lb/>
<pb n="KR3d0010_WYG_044-1b"/>
陽癉憤盈土氣震發農祥晨正日月底於天廟土乃脈<lb/>
發先時九日太史告稷曰自今至於初吉陽氣俱烝土<lb/>
膏其動勿震勿渝脈其滿眚榖乃不殖稷以告王曰史<lb/>
帥陽官以命我司事曰距今九日土其俱動王其祗祓<lb/>
監農不易王乃使司徒咸戒公卿百吏庻民司空除壇<lb/>
于籍命農大夫咸戒農用先時五日瞽告有協風至王<lb/>
即齊宫百官御事各即其齊三日王乃淳濯饗醴及期<lb/>
鬱人薦鬯犠人薦醴王祼鬯饗醴乃行百吏庶民畢從<lb/>
<pb n="KR3d0010_WYG_044-2a"/>
及籍后稷監之膳夫農正陳籍禮大史贊王王敬從之<lb/>
王耕一墢班三之庶人終於千畝其后稷省功大史監<lb/>
之司徒省民大師監之畢宰夫陳饗膳宰監之膳夫贊<lb/>
王王歆大牢班嘗之庶人終食是日也瞽率音官以省<lb/>
風土廪於籍東南鍾而藏之而時布之於農稷則徧戒<lb/>
百姓紀農協功曰隂陽分布震雷出滯土不備墾辟在<lb/>
司宼乃命其旅曰徇農師一之農正再之后稷三之司<lb/>
空四之司徒五之大保六之太師七之大史八之宗伯<lb/>
<pb n="KR3d0010_WYG_044-2b"/>
九之王則大徇耨穫亦如之民用莫不震動恪恭於農<lb/>
脩其疆畔日服其鎛不解於時財用不乏民用和同是<lb/>
時也王事唯農是務無有求利於其官以干農功若是<lb/>
乃能媚於神而和於民矣<lb/>
前漢書食貨志賈誼説上曰管子曰倉廩實而知禮節<lb/>
民不足而可治者自古及今未之嘗聞古之人曰一夫<lb/>
不耕或受之饑一婦不織或受之寒生之有時而用之<lb/>
無度則物力必屈古之治天下至孅至悉也故其蓄積<lb/>
<pb n="KR3d0010_WYG_044-3a"/>
足恃漢之為漢幾四十歲矣公私之積猶可哀痛失時<lb/>
不雨民且狼顧歲惡不入請賣爵子既聞耳矣安有為<lb/>
天下阽危者若是而上不驚者世之有饑穰天之行也<lb/>
禹湯被之矣即不幸有方二三千里之旱國胡以相恤<lb/>
今敺民而歸之農皆著於本使天下各食其力末技游<lb/>
食之民轉而縁南畝則蓄積足而人樂其所矣可以為<lb/>
富安天下而直為此廪廪也竊為陛下惜之<lb/>
又晁錯說上曰聖王在上而民不凍饑者非能耕而食<lb/>
<pb n="KR3d0010_WYG_044-3b"/>
之織而衣之也為開其資財之道也故堯禹有九年之<lb/>
水湯有七年之旱而國無捐瘠者以蓄積多而備先具<lb/>
也民貧生於不足不足生於不農不農則不地著不地<lb/>
著則離鄉輕家民如鳥獸雖有高城深池嚴法重刑猶<lb/>
不能禁也夫寒之於衣不待輕煖饑之於食不待甘旨<lb/>
饑寒至身不顧廉恥人情一日不再食則饑終嵗不制<lb/>
衣則寒夫腹餒不得食膚寒不得衣雖慈母不能保其<lb/>
子君安能以有其民哉明主知其然也故務民於農桑<lb/>
<pb n="KR3d0010_WYG_044-4a"/>
薄賦斂廣蓄積以實倉廩備水旱故民可得而有也粟<lb/>
米布帛生於地長於時聚於力非可一日成也數石之<lb/>
重中人弗勝不為奸邪所利一日弗得而饑寒至是故<lb/>
明君貴五穀而賤金玊今農夫五口之家其服役者不<lb/>
下二人其能耕者不過百畮百畮之收不過百石春耕<lb/>
夏耘秋穫冬藏伐薪樵治官府給繇役春不得避風塵<lb/>
夏不得避暑熱秋不得避隂雨冬不得避寒凍四時之<lb/>
間無日休息又私自送徃迎來弔死問疾養孤長幼在<lb/>
<pb n="KR3d0010_WYG_044-4b"/>
其中勤苦如此尚復被水旱之災急政暴虐賦斂不時<lb/>
朝令而暮改當其有者半賈而賣亡者取倍稱之息於<lb/>
是有賣田宅鬻子孫以償債者矣方今之務莫若使民<lb/>
務農欲民務農在於貴粟貴粟之道在於以粟為賞罰<lb/>
粟有所渫可時赦勿收農民租如此德澤加於萬民民<lb/>
愈勤農<lb/>
又董仲舒説上曰春秋他穀不書至於麥禾不成則書<lb/>
之以此見聖人於五榖最重麥與禾也今關中俗不好<lb/>
<pb n="KR3d0010_WYG_044-5a"/>
種麥是歳失春秋之所重而損生民之具也願陛下幸<lb/>
詔大司農使關中民益種宿麥令毋後時<lb/>
後漢書魯恭傳永初元年盛夏斷獄恭上疏諫曰永元<lb/>
十五年來刺史太守以盛夏徴召農人拘對考驗連滯<lb/>
無已司𨽻典司京師四方是則而近於春月分行諸部<lb/>
託言勞來貧人而無隠惻之實煩擾郡縣廉考非急逮<lb/>
捕一人罪延十數上逆時氣下傷農業比年水旱傷稼<lb/>
人饑流冗今始夏百穀權輿陽氣胎養之時自三月以<lb/>
<pb n="KR3d0010_WYG_044-5b"/>
來隂寒不煖物當化變而不被和氣月令孟夏斷薄刑<lb/>
出輕繫行秋令則草木零落人傷於疫夫斷薄刑者謂<lb/>
其輕罪已正不欲令久繫故時斷之也臣愚以為今孟<lb/>
夏之制可從此令其决獄案考皆以立秋為斷以順時<lb/>
節育成萬物<lb/>
又東平憲王蒼傳永平四年春車駕校獵河内蒼上書<lb/>
曰臣聞時令盛春農事不聚衆興功臣知車駕今出事<lb/>
從約省所過吏人諷誦甘棠之德惟陛下因行田野循<lb/>
<pb n="KR3d0010_WYG_044-6a"/>
視稼穡消揺仿佯弭節而旋<lb/>
又黄瓊傳瓊上疏曰自古聖帝哲王莫不敬恭明祀增<lb/>
致福祥故必躬郊廟之禮親籍田之勤以先羣萌率勸<lb/>
農功今廟祀適闋而祈穀絜齋之事近在明日臣恐左<lb/>
右之心不欲屢動聖躬以為親耕之禮可得而廢臣聞<lb/>
先王制典籍田有日司徒咸戒司空除壇先時五日有<lb/>
協風之應王即齋宫饗禮載耒誠重之也自癸巳以來<lb/>
仍西北風甘澤不集寒涼尚結迎春東郊既不躬親先<lb/>
<pb n="KR3d0010_WYG_044-6b"/>
農之禮所宜自勉以逆和氣以致時風易曰君子自强<lb/>
不息斯其道也<lb/>
三國呉志華覈傳孫皓時倉廩無儲華覈上疏曰先王<lb/>
治國惟農是務軍興以來已向百載農人廢南畝之務<lb/>
女工停機杼之業推此揆之則蔬食而長饑薄衣而履<lb/>
冰者固不少矣且饑者不待美饌寒者不俟狐貉今事<lb/>
多而役繁民貧而俗奢百工作無用之器婦人為綺靡<lb/>
之飾不勤麻枲並繡文黼黻轉相倣效恥獨無有兵民<lb/>
<pb n="KR3d0010_WYG_044-7a"/>
之家猶復逐俗内無擔石之儲而出有綾綺之服至於<lb/>
富賈商販之家重以金銀奢資尤甚夫天下未平百姓<lb/>
不贍宜一生民之原豐穀帛之業而乃棄功於浮華之<lb/>
巧妨日於侈靡之事上無尊卑等級之差下有耗財費<lb/>
力之損漢之文景承平繼統天下已定四方無虞猶以<lb/>
彫文之傷農事錦繡之害女工開富國之利杜饑寒之<lb/>
本况今六合分争豺狼充路兵不離疆甲不解帶而可<lb/>
不廣生財之原充府藏之積哉<lb/>
<pb n="KR3d0010_WYG_044-7b"/>
晉書食貨志宣帝督諸軍伐呉鄧艾以為大兵征舉運<lb/>
兵過半功費巨億陳蔡之間土下田良令淮北二萬人<lb/>
淮南三萬人分休且佃且守水豐常收三倍於西計除<lb/>
衆費歲完五百萬斛以為軍資六七年間可積三千萬<lb/>
餘斛於淮北此則十萬之衆五年食也<lb/>
又杜預上疏曰臣輙思維今者水灾東南特劇非但五<lb/>
稼不收居業並損下田所在停汚高地皆多磽塉此即<lb/>
百姓困窮方在來年雖詔書切告長吏二千石為之設<lb/>
<pb n="KR3d0010_WYG_044-8a"/>
計而不廓開大制定其趣舎之宜恐徒文具所益蓋薄<lb/>
水去之後塡淤之田畝收數鍾至春大種五榖五榖必<lb/>
豐東南以水田為業人無牛犢可分種牛三萬五千頭<lb/>
以付二州將吏士庻使及春耕穀登之後頭責三百斛<lb/>
是為化無用之費得運水次成穀七百萬斛<lb/>
又晉元帝大興元年後軍將軍應詹表曰夫一人不耕<lb/>
天下必有受其饑者而軍興以來征戰運漕朝廷宗廟<lb/>
百官用度既已殷廣下及工商流寓僮僕不親農桑而<lb/>
<pb n="KR3d0010_WYG_044-8b"/>
逰食者以十萬計不思開立美利而望國足人給豈不<lb/>
難哉間者流民奔東呉東呉今儉皆以還反江西良田<lb/>
曠廢來久火耕水耨為功差易宜簡流民興復農官功<lb/>
勞報賞皆如魏氏故事一年中與百姓二年分税三年<lb/>
計賦税以使之公私兼濟則倉盈庾億可計日而待也<lb/>
又齊王攸傳臣聞先王之教莫不先正其本務農重本<lb/>
國之大綱當今方隅清穆武夫釋甲廣分休假以就農<lb/>
業然守相不能勤心恤公以盡地利昔漢宣嘆曰與朕<lb/>
<pb n="KR3d0010_WYG_044-9a"/>
理天下者惟良二千石乎勤加賞罰黜陟幽明於時翕<lb/>
然用多名守計今地有餘羡而不農者衆加附業之人<lb/>
復有虚假通天下之謀則饑者必不少矣今宜嚴敇州<lb/>
郡撿諸虚詐害農之事督實南畝上下同奉所務則天<lb/>
下之穀可復古政豈患於暫一水旱便憂饑餒哉<lb/>
又束晳傳晳上議曰農穰可致所由者三一曰天時不<lb/>
諐二曰地利無失三曰人力咸用若必春無霢霂之潤<lb/>
秋繁滂沱之患水旱失中雩禳有請雖使羲和平秩后<lb/>
<pb n="KR3d0010_WYG_044-9b"/>
稷親農理疆甽於原隰勤藨蓘於中田猶不足以致倉<lb/>
庾盈億之積也然地力可以計生人力可以課致詔書<lb/>
之㫖亦將欲盡此理乎今天下千城民多游食廢業占<lb/>
空無田課之實較計九州數過萬計可申嚴此防令監<lb/>
司精察一人失課負及郡縣此人力之可致也又州司<lb/>
十郡土狹人繁三魏尤甚而猪羊馬牧布其境内宜悉<lb/>
破廢以供無業業少之人雖頗割徙在者猶多或謂北<lb/>
土不宜蓄牧此誠不然案古今之語以為馬之所生實<lb/>
<pb n="KR3d0010_WYG_044-10a"/>
在冀北大賈䍧羊取之清渤放豕之歌起於鉅鹿是其<lb/>
效也可悉徙諸牧以充其地使馬牛猪羊齕草於空閒<lb/>
之田游食之民受業於賦給之賜此地利之可制者也<lb/>
又如汲郡之呉澤良田數千頃泞水停洿人不墾植聞<lb/>
其國人皆謂通泄之功不足為難瀉鹵成原其利甚重<lb/>
而豪强大族惜其魚捕之饒搆説官長終扵不破此亦<lb/>
谷口之謡載在史篇謂宜復下郡縣以詳當今之計荆<lb/>
揚兗豫汙泥之土渠塢之宜必多此類最是不待天時<lb/>
<pb n="KR3d0010_WYG_044-10b"/>
而豐年可獲者也以其雲雨生於畚鍤多稌生於決泄<lb/>
不必望朝隮而黄潦臻禜山川而霖雨息是故兩周爭<lb/>
東西之流史起惜漳渠之浸明地利之重也宜詔四州<lb/>
刺史使謹按以聞<lb/>
又温嶠傳時國用不足嶠因奏軍國要務其二曰一夫<lb/>
不耕必有受其饑者今不耕之夫動有萬計春廢勸課<lb/>
之制冬峻出租之令下未見施惟賦是聞賦不可以己<lb/>
當思令百姓有以殷實司徒置田曹掾州一人勸課農<lb/>
<pb n="KR3d0010_WYG_044-11a"/>
桑察吏能否今宜依舊置之必得清恪奉公足以宣示<lb/>
惠化者則所益實𢎞矣<lb/>
宋書袁湛傳時建議大田湛弟豹上議曰國因民以為<lb/>
本民資食以為天修其業則教興崇其本則末理實為<lb/>
治之要道致化之所階也夫設位以崇賢疏爵以命士<lb/>
上量能以審官不取人於浮譽則比道周息遊者言歸<lb/>
遊子既歸則南畝闢矣分職以任務置吏以周役職不<lb/>
以無任立吏必以非用省冗散者廢則萊荒墾矣器以<lb/>
<pb n="KR3d0010_WYG_044-11b"/>
應用商以通財𠞰靡麗之巧棄難得之貨則彫偽者賤<lb/>
榖稼重矣耕耨勤悴力殷收寡工商逸豫用淺利深増<lb/>
賈販之税薄疇畝之賦則末技抑而田畯喜矣居位無<lb/>
儀從之徒在野靡兼幷之黨給賜非可恩致力役不入<lb/>
私門則游食者反本肆勤自勸游食省而肆勤衆則東<lb/>
作繁矣密勿者甄異怠慢者顯罰明勸課之令峻糾違<lb/>
之官則嬾惰無所容力田有所望力者欣而惰者懼則<lb/>
穡人勸矣凡此數事亦務田之端趣也莅之以清心鎭<lb/>
<pb n="KR3d0010_WYG_044-12a"/>
之以無欲助之以無倦翼之以廉謹舎日計之小成期<lb/>
逺致於暮歳則澆薄自淳大化有漸矣<lb/>
又周朗傳宋孝建中周朗疏曰農桑者實民之命為國<lb/>
之本有不足則禮節不興若重之宜罷金錢以榖帛為<lb/>
賞罰凡自淮以北萬匹為市從江以南千斛為貨亦不<lb/>
患其難也今且聽市至千錢以還者用錢餘皆用絹布<lb/>
及米其不中度者坐之如此則墾田自廣民資必繁又<lb/>
田非膠水皆播麥菽地堪滋養悉藝麻苧䕃巷縁藩必<lb/>
<pb n="KR3d0010_WYG_044-12b"/>
樹桑柘列庭接宇惟植竹栗若此令既行而善其事者<lb/>
庶民則叙之以爵有司亦從而加賞今自江以南在所<lb/>
皆穰有食之處須官興役宜募逺近能食五十口一年<lb/>
者賞爵一級不過千家故近食十萬口矣使其受食者<lb/>
悉令就佃淮南多其長帥給其糧種凡公私游手悉發<lb/>
佐農令堤湖盡修原陸並起仍量家立社計地設閭檢<lb/>
其出入督其㳺惰須待大熟可移之復舊<lb/>
魏書高允傳允領著作郎時多禁封良田又京師遊食<lb/>
<pb n="KR3d0010_WYG_044-13a"/>
者衆允因言曰古人云方一里則為田三頃七十畝百<lb/>
里則三萬七千頃若勤之則畝益三升不勤則畝損三<lb/>
升方百里損益之率為粟二百二十萬斛况以天下之<lb/>
廣乎若公私有儲雖遇饑年復何憂哉<lb/>
又李安世傳疏曰今雖桑井難復宜各均量審其徑術<lb/>
令分藝有凖力業相稱細民獲資生之利豪右靡餘地<lb/>
之盈則無私之澤乃播均於兆庶如阜如山可有積於<lb/>
比户矣又所争之田宜限年斷事久難明悉屬今主然<lb/>
<pb n="KR3d0010_WYG_044-13b"/>
後虛妄之民絶望於覬覦守分之士永免於凌奪矣<lb/>
又韓麒麟傳太和十一年京都大饑麒麟表陳時務曰<lb/>
古先哲王經國立治積蓄九稔謂之太平故躬耤千畝<lb/>
以勵百姓用能衣食滋茂禮教興行逮於中代亦崇斯<lb/>
業入粟者與斬敵同爵力田者與孝弟均賞實百王之<lb/>
常軌為治之所先今京師民庶不田者多游食之口三<lb/>
分居二蓋一夫不耕或受之饑况於今者動以萬計故<lb/>
頃年山東遭水而民有餒終今秋京都遇旱榖價踴貴<lb/>
<pb n="KR3d0010_WYG_044-14a"/>
實由農人不勸素無儲積故也愚謂凡珍玩之物皆宜<lb/>
禁斷吉凶之禮備為格式令貴賤有别民歸樸素制天<lb/>
下男女計口受田宰司四時廵行臺使歲一按檢勤相<lb/>
勸課嚴加賞罰數年之中必有盈贍雖遇災凶免於流<lb/>
亡矣徃年校比户貫租賦輕少臣所統齊州租粟纔可<lb/>
給俸略無入倉雖於民為利而不可長久脫有戎役或<lb/>
遭天災恐供給之方無所取濟可減絹布增益榖租年<lb/>
豐多積歲儉出賑所謂私民之榖寄積於官官有宿積<lb/>
<pb n="KR3d0010_WYG_044-14b"/>
則民無荒年矣<lb/>
又蘇綽傳周文方欲革易時政務宏強國富民之道其<lb/>
三盡地力曰人生天地之間衣食為命食不足則饑衣<lb/>
不足則寒饑寒切體而欲使人興行禮讓者此猶逆坂<lb/>
走丸勢不可得也是以古之聖主知其若此先足其衣<lb/>
食然後教化隨之夫衣食所以足者由於地利盡地利<lb/>
所以盡者由於勸課有方主此教者在乎牧守令長而<lb/>
已民者㝠也智不自周必待勸教然後得盡其力諸州<lb/>
<pb n="KR3d0010_WYG_044-15a"/>
郡縣每至嵗首必戒敇部人無問少長但能操持農器<lb/>
者皆令就田墾發以時勿失其所及布種既訖嘉苗須<lb/>
理麥秋在野蠶停於室若此之時皆宜少長悉力男女<lb/>
併功若揚湯救火寇盗之將至然後可使農夫不失其<lb/>
業蠶婦得就其功若游手怠惰早歸晚出好逸惡勞不<lb/>
勤事業者則正長牒名郡縣守令隨事加罰罪一勸百<lb/>
此則明宰之教也夫百畝之田必春耕之夏種之秋收<lb/>
之然後冬食之此三時者農之要月也若失其一時則<lb/>
<pb n="KR3d0010_WYG_044-15b"/>
榖不可得而食故先王之戒曰一夫不耕天下必有受<lb/>
其饑者一婦不織天下必有受其寒者若此三時不務<lb/>
省事而令人廢農者是則絶人之命驅以就死然單劣<lb/>
之户及無牛之家勸令有無相通使得兼濟三農之隙<lb/>
及隂雨之暇又當教人種桑植菓藝其蔬菜修其園圃<lb/>
蓄育雞豚以備生生之資以供養老之具夫為政不欲<lb/>
過碎碎則人煩勸課亦不容太簡簡則人怠善為政者<lb/>
必消息時宜而適煩簡之中故詩曰不剛不柔布政優<lb/>
<pb n="KR3d0010_WYG_044-16a"/>
優百禄是遒如不能爾則必陷於刑辟矣<lb/>
唐書食貨志德宗貞元四年宰相陸贄上疏其三條言<lb/>
廉使奏吏之能者一曰户口增加二曰田野墾闢夫貴<lb/>
户口加增詭情以誘姦浮苛法以析親族則有州縣破<lb/>
傷之病貴田野墾闢率民殖荒田限年免租新畝雖闢<lb/>
舊畬蕪矣人以免租年滿復為汚萊有稼穡不增之病<lb/>
此州若損客户彼郡必減居民增處邀賞而稅數加減<lb/>
處懼罪而税數不降國家設考課之法非欲崇聚斂也<lb/>
<pb n="KR3d0010_WYG_044-16b"/>
宜命有司詳考課績州稅有定徭役有等如此不督課<lb/>
而人人樂耕矣<lb/>
又權德輿傳貞元八年關東淮南浙西大水權德輿建<lb/>
言江淮田一善熟則旁資數道故天下大計仰於東南<lb/>
今霪雨二時農田不闢宜擇羣臣明識通方者持節勞<lb/>
徠問人所疾苦蠲其租入與連帥守長講求所宜<lb/>
册府元龜唐天福三年六月金部郎中張鑄奏臣聞國<lb/>
家以務農是本勸課為先用廣田疇乃資倉廩竊見所<lb/>
<pb n="KR3d0010_WYG_044-17a"/>
在鄉村浮户方思墾闢正切耕耘種木未滿於十年樹<lb/>
穀未臻於三頃似成産業㣲有生涯便被縣司繫名定<lb/>
作鄉村色役懼其重歛畏以嚴刑遂舎所居却思他適<lb/>
觀兹阻隔何以舒蘇既乖撫卹之門徒有招擕之令伏<lb/>
乞明示州府應所在無主空閒荒地一任百姓開種候<lb/>
及五頃以上三年外即許縣司量户科徭如未及五頃<lb/>
以上者不在騷擾之限荒榛漸少賦稅増多非惟下益<lb/>
蒸黎實亦上資邦國從之<lb/>
<pb n="KR3d0010_WYG_044-17b"/>
玉海周世宗顯德三年留心農穡思廣勸課之道命國<lb/>
工刻木為耕夫織婦蠶女之狀於禁中召近臣觀之學<lb/>
士承㫖陶榖為贊以美其事其序曰耕於歴山重華之<lb/>
德也蠶於岐陽太姒之美也我后在宥之四載以為化<lb/>
民成俗者莫如身率乃命有司刻木為耦人耕耘之象<lb/>
又為織婦蠶女之類置於紫庭亦几杖盤盂座右之義<lb/>
也志在足食豈同流馬之運人皆有褐且殊昆明之石<lb/>
同穎八蠶可翹足而望豈比獲玉鈎於山陽空有採桑<lb/>
<pb n="KR3d0010_WYG_044-18a"/>
之號陳金根於鈎盾但為弄田之戲哉贊曰寒耕暑織<lb/>
上感皇情帝梧景轉遲遲欲行宫簾風度扎扎有聲疲<lb/>
俗是念侈心不萌<lb/>
宋史食貨志至道二年太常博士陳靖上言先王之欲<lb/>
厚民生莫先於積榖而務農鹽鐵𣙜酤斯為末矣按天<lb/>
下土田除江淮湖湘兩浙隴蜀河東諸路地里夐逺雖<lb/>
加勸督未遽獲利今京畿周環二十三州幅員數千里<lb/>
地之墾者十才二三税之入者又十無五六復有匿里<lb/>
<pb n="KR3d0010_WYG_044-18b"/>
舎而稱逃亡棄耕農而事㳺惰賦額歲減國用不充詔<lb/>
書累下許民復業蠲其租調寛以歲時然鄉縣擾之每<lb/>
一户歸業則刺報所由朝耕尺寸之田暮入差徭之籍<lb/>
追胥責問繼踵而來雖䝉蠲其常租實無補於捐瘠况<lb/>
民之流徙始由貧困或避私債或逃公稅亦既亡遯則<lb/>
鄉里檢其資財至於室廬什器桑棗材木咸計其直或<lb/>
鄉官用以輸稅或債主取以償逋生計蕩然還無所詣<lb/>
以兹浮蕩絶意歸耕如授以閒曠之田廣募遊惰誘之<lb/>
<pb n="KR3d0010_WYG_044-19a"/>
耕墾未計賦租許令别置版圖便宜從事酌民力之豐<lb/>
寡農畝肥磽均配督課令其不倦其逃民歸業丁口授<lb/>
田煩碎之事並取大司農裁决耕桑之外令益種雜木<lb/>
蔬菓孶畜羊犬雞豚給授桑土潛擬井田營造室居使<lb/>
立保伍養生送死之具慶弔問遺之資並立條制候至<lb/>
三五年間生計成立即計户定徴量田輸税若民力不<lb/>
足官借糴錢或以市餱糧或以營耕具凡此給授委於<lb/>
司農比及秋成乃令償値依時價折納以其成數關白<lb/>
<pb n="KR3d0010_WYG_044-19b"/>
户部<lb/>
又司馬光疏曰四民之中惟農最苦寒耕熱耘霑體塗<lb/>
足戴日而作戴星而息蠶婦治繭績麻紡緯縷縷而積<lb/>
之寸寸而成之其勤極矣而又水旱霜雹蝗<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>間為之<lb/>
災幸而收成則公私之債交爭互奪榖未離塲帛未下<lb/>
機已非己有所食者糠籺而不足所衣者綈褐而不完<lb/>
直以世服田畝不知捨此之外有何可生之路耳而况<lb/>
聚歛之臣於租稅之外巧取百端以邀功賞青苗則强<lb/>
<pb n="KR3d0010_WYG_044-20a"/>
散重斂給陳納新免役則刻剥窮民收養浮食保甲則<lb/>
勞於非業之作保馬則困於無益之費可不念哉今者<lb/>
濬發德音使畎畝之民得上封事雖其言辭鄙雜皆身<lb/>
受實患直貢其誠不可忽也<lb/>
又紹興二十六年通判安豐軍王時升言淮南土皆膏<lb/>
腴然地未盡闢民不加多者緣豪强虛占良田而無徧<lb/>
耕之力流民襁負而至而無開耕之地望凡荒閒田許<lb/>
人剗佃<lb/>
<pb n="KR3d0010_WYG_044-20b"/>
又乾道四年知鄂州李椿奏州雖在江南荒田甚多請<lb/>
佃者開墾未幾便起毛税度田追呼不任其擾旋即逃<lb/>
去今欲召人請佃免税三年三年之後為世業三分為<lb/>
率輸苗一分更三年増一分又三年全輸歸業者别以<lb/>
荒田給之<lb/>
又七年知揚州晁公武言朝廷以沿淮荒殘未行租税<lb/>
民復業與創户者雖阡陌相望然聞之官者十纔二三<lb/>
咸懼後來税重昔晚唐民務稼穡則增其租故播種少<lb/>
<pb n="KR3d0010_WYG_044-21a"/>
呉越民墾荒田而不加稅故無曠土望詔兩淮更不増<lb/>
賦庶民知勸<lb/>
又淳熙六年提舉浙西顔師魯奏設勸課之法欲重農<lb/>
桑廣種植也今鄉民間於己田連接閒曠磽确之地墾<lb/>
成田園用力甚勤或以未陳起稅為人所訟即以盜耕<lb/>
罪之何以勸力田哉止宜實田起稅非特可戢告訐之<lb/>
風亦見盛世重農之意<lb/>
又九年著作郎袁樞振兩淮還奏民占田不知其數二<lb/>
<pb n="KR3d0010_WYG_044-21b"/>
税既免止輸榖帛之課力不能墾則廢為荒地他人請<lb/>
佃則以疆界為詞官無稽考是以野不加闢户不加多<lb/>
而郡縣之計益窘望詔州縣畫疆立券占田多而輸課<lb/>
少者隨畝增之其餘閒田給與佃人庶幾流民有可耕<lb/>
之地而田萊不至多荒<lb/>
又朱熹知漳州會臣僚請行閩中經界乃奏言經界最<lb/>
為民間莫大之利紹興已推行處公私兩利獨泉漳汀<lb/>
未行臣不敢先一身之勞逸而後一州之利病切獨任<lb/>
<pb n="KR3d0010_WYG_044-22a"/>
其必可行也然必推擇官吏委任責成度量步畝算計<lb/>
精確畫圖造帳費從官給隨產均稅特許過鄉過縣均<lb/>
紐庶幾百里之内輕重齊同今欲每畝隨九等高下定<lb/>
計產錢而合一州租稅錢米之數以產錢為母每文輸<lb/>
米幾何錢幾何止於一倉一庫受納既輸之後却視原<lb/>
額分𨽻為省計為職田為學糧為常平各撥入諸倉庫<lb/>
版圖一定則民業有經矣但此法之行貧民下户固所<lb/>
深喜然不能自逹其情豪家猾吏實所不樂皆善為説<lb/>
<pb n="KR3d0010_WYG_044-22b"/>
辭以惑羣聽賢士大夫之喜安静厭紛擾者又或不深<lb/>
察而望風阻怯此則不能無慮<lb/>
古今治平略范祖禹以經筵進疏曰天下之人至勞苦<lb/>
而常困窮者農民是也周公作無逸戒王以先知稼穡<lb/>
之艱難又言商之逸王不知稼穡之艱難不聞小人之<lb/>
勞苦唯耽樂之從夫稼穡之艱與小人之勞人君不可<lb/>
以不知天生時而地生財自一粒一縷以上皆出於民<lb/>
力然後人得而用人臣之禄受之於君故不可不報君<lb/>
<pb n="KR3d0010_WYG_044-23a"/>
人君之奉取之於民故不可不愛民天子者合天下之<lb/>
力而共尊之凡宫室車馬服食器用無非取於天下皆<lb/>
百姓之膏血也其作之甚勞其成之也甚難安而享之<lb/>
不可不思其所從來思其所從來則愛之而有不忍費<lb/>
財之心憂之而有不忍勞民之意以此之心行此之政<lb/>
而天下不安者未之有也先王豈能人人而食之人人<lb/>
而衣之哉推其仁心修其仁政以及天下則所被者廣<lb/>
矣臣願陛下當食則思天下有饑而不得食者當衣則<lb/>
<pb n="KR3d0010_WYG_044-23b"/>
思天下有寒而不得衣者凡於每事莫不皆然唯推至<lb/>
誠以召和氣庶幾皇天報應降豐年之祥使百姓皆家<lb/>
給人足則太平矣昔漢昭帝耕鈎盾弄田其事至微史<lb/>
臣書之蓋以昭帝欲知稼穡之艱難與周公戒成王之<lb/>
意同也周世宗留心農事常刻木為耕夫蠶婦置之殿<lb/>
庭欲見之而不忘國朝祖宗以來尤重農穡太宗謂近<lb/>
臣曰耕耘之夫最可矜憫春蠶既登併功績紡而繒帛<lb/>
不及其身田禾大稔充其腹者不過疏糲若風雨乖候<lb/>
<pb n="KR3d0010_WYG_044-24a"/>
稼穡不登將如之何眞宗於内殿植稻麥臨觀刈穫欲<lb/>
知田畝之勞至今遵之惟陛下深留意於農政而常以<lb/>
保惠小民為先則天下幸甚<lb/>
大學衍義周家以農事開國成王幼冲嗣位周公懼其<lb/>
未知稼穡之艱難也故作七月之詩使瞽矇歌之宫中<lb/>
庶幾成王知小民之依不敢荒寧蓋與無逸之作同一<lb/>
意也夫農者衣食之本一日無農則天地之所以養人<lb/>
者幾乎熄矣惟其關生人之大命是以服天下之至勞<lb/>
<pb n="KR3d0010_WYG_044-24b"/>
當是時農之所耕者自有之田也而上之人又從而崇<lb/>
奬勸厲之故斯人亦以為生之樂而勤敏和悦之氣浹<lb/>
於上下不見其有勞苦愁嘆之狀朋酒羔羊升堂稱夀<lb/>
君民相與獻酬忘其尊卑貴賤後世之農則異乎此矣<lb/>
已無田可耕而所耕者他人之田為有司者得無殃害<lb/>
之足矣豈復有崇奬勸厲之意故數米而炊併日而食<lb/>
者乃其常也田事既起丁夫之糧餉與牛之芻槀無所<lb/>
從給預指收歛之入以為稱貸之資糲飯藜羮猶不克<lb/>
<pb n="KR3d0010_WYG_044-25a"/>
飽敢望有鹽酪之嘉味乎夫農夫女紅之艱勤富室知<lb/>
之者寡矣况士大夫乎士大夫知之者寡矣况貴戚近<lb/>
屬乎貴戚近屬知之者寡矣况六宫嬪御乎近世張栻<lb/>
入侍經筵因講葛覃之詩言於孝祖以為周公之告成<lb/>
王見於詩有若七月見於書有若無逸欲其知稼穡之<lb/>
難小人之依帝王所傳心法之要端在於此夫治常生<lb/>
於敬畏而亂常起於驕肆使為國者每念乎農畝之勞<lb/>
則心不存焉者寡矣是心常存則驕肆何自而生豈非<lb/>
<pb n="KR3d0010_WYG_044-25b"/>
治之所由興也歟栻之論最為墾至臣愚不佞願詔儒<lb/>
臣以今農夫紅女耕蠶勞勩之狀作為歌詩退朝之暇<lb/>
使人日誦於前且繪畫成圖揭之宫掖布之戚里庶幾<lb/>
聖心惕然不忘小民之依而六宫嬪御外家近屬亦知<lb/>
衣食所自來勉為勤儉之趨而不狃汰侈之習戒諭守<lb/>
宰勤行勸相毋妄興徭役以奪其時毋横加賦斂以困<lb/>
其力老農之不能自養者籍之有司大夏隆冬賦常平<lb/>
義廩之粟稍賑贍之歲凶賑卹先良農而後游手以示<lb/>
<pb n="KR3d0010_WYG_044-26a"/>
聖朝重本之意則民將爭趨南畝衣食足而孝弟興矣<lb/>
元史食貨志至元七年司農司專掌農桑水利農桑之<lb/>
制縣邑所屬村疃凡五十家立一社擇高年曉農事者<lb/>
為長增至百家者别設長一員不及五十家者與近村<lb/>
合為一社地逺人稀不能相合各自為社者聽其合為<lb/>
社者仍擇數村之中立社長官司長以教督農桑為事<lb/>
凡種田者立牌橛於田側書某村某人於上社長以時<lb/>
㸃視勸戒不率教者籍其姓名以授提㸃官責之社中<lb/>
<pb n="KR3d0010_WYG_044-26b"/>
有喪病不能耕種者衆合力助之一社灾病多者兩社<lb/>
助之農桑之術以備旱暵為先高者造水車貧不能造<lb/>
者官具材木給之田無水者鑿井井深不能得水者聽<lb/>
種區田種植之制每丁課種桑棗二十本土性不宜者<lb/>
種榆栁等皆以生成為數願多種者聽各社種苜蓿以<lb/>
防饑近水之家許鑿池養魚幷鵞鴨蒔蓮藕菱芡蒲葦<lb/>
等以助衣食荒閒之地悉以付民每年十月令州縣正<lb/>
官廵視有蝗蝻遺子之地設法除之<lb/>
<pb n="KR3d0010_WYG_044-27a"/>
又虞集傳泰定中集拜翰林直學士嘗因講罷進曰京<lb/>
師之東瀕海數千里北極遼海南濱青齊萑葦之場也<lb/>
海潮日至淤為沃壤用浙人之法築堤捍水為田聽富<lb/>
民欲得官者合其衆分授以地官定其畔以為限能以<lb/>
萬夫耕者授以萬夫之田為萬夫之長千夫百夫亦如<lb/>
之察其墮者而易之三年視其成以地之高下定額於<lb/>
朝廷以次漸征五年有積蓄命以官就所儲給以禄十<lb/>
年佩之符印得以傳子孫如軍官之法則東面民兵數<lb/>
<pb n="KR3d0010_WYG_044-27b"/>
萬可以近衛京師外禦島夷逺寛東南海運以舒疲民<lb/>
遂富民得官之志而獲其用江海游食盗賊之類皆有<lb/>
所歸<lb/>
又關中大饑帝問集何以捄對曰承平日久人情晏安<lb/>
志士急乎近效則怨讟生不幸大災之餘正作新之機<lb/>
也若遣一二有仁術知民事者稍寛其禁令隨郡縣擇<lb/>
可用之人定城郭脩閭里治溝洫限畎畝薄征斂招其<lb/>
傷殘老弱漸以其力治之則逺去而來歸者漸至春耕<lb/>
<pb n="KR3d0010_WYG_044-28a"/>
秋斂皆有所助一二歲間勿征勿徭封域既正友望相<lb/>
濟四面而至者均齊方一截然有法則三代之民將見<lb/>
出於空虛之野矣<lb/>
明史李信圭傳宣德八年春言自江淮達京師沿河郡<lb/>
縣悉令軍民挽舟歲發二三千人晝夜以俟及致田土<lb/>
荒蕪民無蓄積稍遇歉歲輒老穉相持縁道乞食實可<lb/>
憫傷請自儀眞抵通州盡免其雜徭俾得盡力農田<lb/>
大學衍義補臣按成周之後最重農者莫如漢文景二<lb/>
<pb n="KR3d0010_WYG_044-28b"/>
帝尤惓惓焉非徒有是虚文也而減租之詔歲下雖以<lb/>
武帝之窮奢好武下至舟車皆有算而於田租則未嘗<lb/>
有加焉茲則所謂誠於憫農之實惠也自是而後君非<lb/>
不耕籍田后非不親蠶非不下憫農之詔非不敇守令<lb/>
以勸相然皆尚虚文而已非實惠也是故農不必勸也<lb/>
能無擾之足矣善乎栁宗元之言曰長人者好煩其令<lb/>
若甚憐焉而卒以禍旦暮吏來而呼曰官命促爾耕朂<lb/>
爾植督爾穫蚤繰而緒蚤織而縷字而幼孩遂而雞豚<lb/>
<pb n="KR3d0010_WYG_044-29a"/>
鳴鼔而聚之擊木而召之小人輟饔飱以勞吏者且不<lb/>
得暇又何以蕃其生而安其性耶臣願仁聖在上思王<lb/>
業之所本念小人之所依禁遊惰則為之者衆省徭役<lb/>
則不奪其時減租賦則不罄所有是雖不下憫農之詔<lb/>
而人皆知其有憫念之心不設勸農之官人皆受其勸<lb/>
相之惠田里小民不勝多幸<lb/>
又臣按周禮周公致太平之書也周家自后稷以來以<lb/>
農為國故周公於書既作無逸以為其君告使其知小<lb/>
<pb n="KR3d0010_WYG_044-29b"/>
民之所依而不敢逸豫又於詩作豳頌以為其君誦使<lb/>
其知王業之所起而不敢荒寧及其作周官也或以廵<lb/>
稼穡或以簡稼器趨其耕耨辨其種類合耦以相助移<lb/>
用以相救無非以為農事而已噫周公之輔成王陳言<lb/>
以獻忠於上者惓惓以稼穡為言建官以分治於下者<lb/>
諄諄以農事為急其知本乎<lb/>
　<lb/>
欽定授時通考卷四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_050-1a"/>
　欽定四庫全書<lb/>
　欽定授時通考卷五十<lb/>
　　勸課<lb/>
　　本朝重農<lb/>
　御製詩文一<lb/>
聖祖仁皇帝御製<lb/>
　　農桑論<lb/>
　嘗觀王政之本在乎農桑虞舜之命棄曰汝后稷播時<lb/>
<pb n="KR3d0010_WYG_050-1b"/>
　百穀禹之告舜也曰政在養民水火金木土穀惟脩殷<lb/>
　之考績羣辟亦曰稼穡匪懈周以農事開基至成王之<lb/>
　世制禮作樂典章明備彬彬郁郁然周公所作矇史所<lb/>
　歌若豳風七月之篇其道于耜舉趾采桑載績之事反<lb/>
　覆不置何前後聖同一指歟蓋農者所以食也桑者所<lb/>
　以衣也農事傷則饑之原女紅廢則寒之原小民饑寒<lb/>
　迫於身而欲其稱仁慕義有無不競遵路會極其勢不<lb/>
　能朕嘗躬行三推以率天下農矣而敦實崇儉之令繩<lb/>
<pb n="KR3d0010_WYG_050-2a"/>
督有司靡不加意宜乎薄海以内襏襫之衆比肩於野<lb/>
杼柚之聲相聞於里庶幾古初醇樸之風乃逐末者未<lb/>
盡息而錦繡纂組之文日盛也中夜求治惄焉慮之孟<lb/>
子曰菽粟如水火而民焉有不仁㫖哉斯言使天下之<lb/>
民咸知貴五穀尊布帛服勤戒奢力田孝悌而又德以<lb/>
道之教以匡之禮以一之樂以和之將比户可封而躋<lb/>
斯世於仁夀之域故曰農桑王政之本也<lb/>
　　稼説<lb/>
<pb n="KR3d0010_WYG_050-2b"/>
朕嘗讀雅頌諸什其時之公卿大夫士罔不盡力於田<lb/>
畝而其東作西成之景至被諸管絃升歌清廟豈非以<lb/>
其事為國之大務耶間考其義若生民之詩茀厥豐草<lb/>
是去稼之害也甫田之詩或耘或耔是雝稼之本也良<lb/>
耜之詩荼蓼朽而黍稷茂是厚稼之生也其詳且盡若<lb/>
此朕軫念農業每巡省畿甸時而春也則觀其播種之<lb/>
函活時而夏也則觀其良苗之懷新時而秋也則觀其<lb/>
穀穗之穎栗堅好用以親民亦因假以自樂非若周成<lb/>
<pb n="KR3d0010_WYG_050-3a"/>
之於豳風徒得之矇誦而已然竊計其自春而夏而秋<lb/>
寒暑逓遷嗟我農人其間芟薙之功滋培之力蘊崇之<lb/>
方棄匪類而殖嘉禾如詩人所云者朝斯夕斯不遑啟<lb/>
處累閲月而穀乃告登甚矣稼穡之艱習焉而後知之<lb/>
也雖然世顧有耕而得餒者原其初非不庤乃鎛播乃<lb/>
種而始勤終惰汚穢弗治稂莠弗剪苗在草間迄乎秋<lb/>
期十無一穫豈地土之不宜天時之不善哉咎在害稼<lb/>
㒺辨而養夫稼者未博其功也噫治稼之道可通於治<lb/>
<pb n="KR3d0010_WYG_050-3b"/>
天下矣<lb/>
　　論井田<lb/>
三代井田之法寓兵於農正易所謂容民蓄衆也自兵<lb/>
農既分勢難復合後世有欲於曠閒之壤倣古行井田<lb/>
之法者不惟無補於民正恐益滋煩擾天下事興一利<lb/>
不如去一弊之為愈增一事不如省一事之為得也<lb/>
古者田以井授人皆自耕其田故室家殷阜而鮮失業<lb/>
遊食之民後世富室之田跨連阡陌貧民代為耕耨是<lb/>
<pb n="KR3d0010_WYG_050-4a"/>
以素無蓋藏一遇水旱遂致遊食四方流亡載道亦勢<lb/>
使然也<lb/>
　　捕蝗説<lb/>
嘗讀詩至大田之什曰去其螟螣及其蟊賊無害我田<lb/>
穉田祖有神秉畀災火則知古人之惡害苗也甚矣註<lb/>
曰食心曰螟食葉曰螣食根曰蟊食節曰賊昔人又云<lb/>
此四蟲皆蝗也而實不同故分别釋之且蝗之種類最<lb/>
易蕃衍故其為災在旬日之間夫水旱固所以害稼或<lb/>
<pb n="KR3d0010_WYG_050-4b"/>
遇其年禾稼被隴可冀有秋乃蝗且出而為災飛則蔽<lb/>
天散則徧野所至食禾黍苗盡復移㷀㷀小民何以堪<lb/>
此古人欲弭其災爰有捕蝗之法朕軫念民食宵旰不<lb/>
忘毎於歲冬即布令民間令於隴畝之際先掘蝗種蓋<lb/>
是物也除之於遺種之時則易除之於生息之後則難<lb/>
除之於穉弱之時則易除之於長壯之後則難除之於<lb/>
跳躍之時則易除之於飛颺之後則難當冬而預掘蝗<lb/>
種所謂去惡務絶其本也至不能盡除而出土其初未<lb/>
<pb n="KR3d0010_WYG_050-5a"/>
能遠飛厥名曰蝻是當掘坑舉火以聚而驅之殱之昔<lb/>
姚崇遣使捕蝗以詩人秉畀炎火之説為証夜中設火<lb/>
火邊掘坑且焚且瘞蓋祖詩人遺意也又晨興日未出<lb/>
時露氣沾濡翅溼而不能飛掘坑以驅之尤易為力漢<lb/>
平帝時詔捕蝗者詣吏以斗石受錢朕區畫於衷務弭<lb/>
其害每歲命地方官吏督率農夫於冬則掘蝗蝻之種<lb/>
母俾遺育於土中或時而為災則叅用古法多方以撲<lb/>
滅之計其所捕多寡給錢以示勸賞古人有言曰螟蝗<lb/>
<pb n="KR3d0010_WYG_050-5b"/>
農夫得而殺之為其害稼也以是觀之捕蝗之事由來<lb/>
舊矣但自古有治人無治法惟視力行何如耳茍奉行<lb/>
不力雖小災亦大為民患朕故詳指其義為説以示之<lb/>
　　祈穀壇頌<hi>有序</hi>
　嘗觀古之明王必嚴於敬天隆於尊祖誠於養人惟<lb/>
　其敬天故饗帝尊祖故崇配養人故重農而上辛祈<lb/>
　穀厥義備焉蓋隂陽順風雨調災沴不生五穀成熟<lb/>
　斯比户可封然後寛刑簡賦導以禮樂躋之仁夀茍<lb/>
<pb n="KR3d0010_WYG_050-6a"/>
　　隂陽失序風雨不時則五穀傷矣五穀傷而民饑至<lb/>
　　矣修粢盛而奏馨聞將何藉焉予肅將禋祀每遇薦<lb/>
　　享大典備極誠敬期於孚格蒼穹為羣黎禔福幸海<lb/>
　　内穡事浹歲順成即間遘微祲而補助旋施有秋洊<lb/>
　　至豈非<lb/>
上天粒我烝民而黙佑予一人以無疆之休哉仰戴<lb/>
帝慈莫可名喻聊攄感忱作為頌曰<lb/>
　皇矣<lb/>
<pb n="KR3d0010_WYG_050-6b"/>
上帝仁覆萬國靡物弗懷鑒於有德古聖聿修昭事建極<lb/>
　元日殷薦爰祈粒食藐躬受命精意以禋大圻體方郊<lb/>
　丘象圜屋而大享典禮均䖍外至必主本祖本天巍巍<lb/>
　三聖陟降攸格盡志對越百神其懌曰潔豆籩曰崇圭<lb/>
　璧匪祝一身為民請澤惟<lb/>
天鑒觀愛我兆人宜夏而夏宜春而春和風應節甘雨司<lb/>
　辰災螟㒺作瑞穗含醇豈止郊畿式暨五服畇畇疆理<lb/>
　何土不淑嶷嶷黍稷何産不熟造化靳施伊誰能育啟<lb/>
<pb n="KR3d0010_WYG_050-7a"/>
蟄而耕納稼而場于耜于趾我倉我箱詎曰農夫實予<lb/>
之慶上下交裕藉此豐穰民則不知予敢忘賜湛恩汪<lb/>
濊頌思奚匱歲歲吉蠲竭誠肆類庶其眷之永錫樂利<lb/>
　　知稼軒銘<lb/>
史書大有惟國之瑞食為民天邦本所繫西苑有廬茅<lb/>
簷土砌風雨攸除桑柘蓊翳農祥乗春南榮晨涖歲云<lb/>
秋矣流火西次於焉占星以戒農事物養於䝉禾保於<lb/>
穉騐其勾萌在晦明際雷雨甲圻剛柔竝試灌溉為仁<lb/>
<pb n="KR3d0010_WYG_050-7b"/>
芟薙為義二者不廢穎栗可冀歲之歉穰人力是視儻<lb/>
違其時饑寒或遺閔兹農夫終歲勞瘁在昔有邰嘉種<lb/>
手藝採入豳龡咏及纎細用銘斯軒庶幾此志<lb/>
　　刈麥記<lb/>
塞外地寒最宜禾黍邇來中外一家版圖萬里朕避暑<lb/>
山莊歴年已多今百穀齊成與内地相似不過遲十數<lb/>
日而已故種麥者頗蕃山莊苑内麥穀黍稻皆寓焉從<lb/>
來稼穡之艱不可不知亦不可虛設朕念切民依痌瘝<lb/>
<pb n="KR3d0010_WYG_050-8a"/>
一體年近七旬精力漸衰扶杖而閲耕種臨畦而觀刈<lb/>
穫遇雨暘時若則收割之際蒼顔野老共慶有秋黃口<lb/>
稚子無愁乏食此朕一時之真樂也五十四年夏六月<lb/>
小暑乃苑中刈麥之候薦新觀成如雲表盛晨氣曖風<lb/>
秀<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>標竒遠聞各省麥秋相同此目前之實景也孔子<lb/>
云吾不如老農老圃孟子云從其大體為大人從其小<lb/>
體為小人農夫足食則樂天下至廣兆民至衆天時之<lb/>
不齊地脉之不一吾之樂民有食也以目前之實景而<lb/>
<pb n="KR3d0010_WYG_050-8b"/>
且不能必其盡同又如此嗚呼豈如田野村夫憂樂止<lb/>
繫於身家而計慮不及於遠大乎故心之勞逸不可同<lb/>
日而語也夫<lb/>
　　春雨賦<lb/>
神籥絪縕化機和煦元氣上融醲膏下聚首五行者曰<lb/>
水潤萬物者曰雨于時蒼祗涖節青鳥司晨餘寒未斂<lb/>
禁火方新風輕颺以習習雲宻布而鱗鱗垂九霄之嘉<lb/>
澍飛四野之甘津始觸石以吐液旋彌空而散澤初曵<lb/>
<pb n="KR3d0010_WYG_050-9a"/>
縷以吹絲繼緣霤而滴墀乍宻還疎欲斷又續拂宇披<lb/>
檐挹川注谷既磅礴而淋漓亦瀰漫而滲漉戛綺埒之<lb/>
明璣流銅池之文縠木欣欣以向榮草萋萋而如沐若<lb/>
夫徂畛徂隰是蓘是穮塍麥漸秀田禾始苗廣地道之<lb/>
發育資土脉之沃饒雖沾體而塗足幸渥葉而濡條况<lb/>
乃灌溉神州濊汪赤縣無遠弗屆靡幽不遍灑郊牧而<lb/>
歡呼浹寰瀛而舞忭慶玉燭之長調喜豐年之屢見夫<lb/>
惟天地之德廣大無私春生夏長雲行雨施寓栽培於<lb/>
<pb n="KR3d0010_WYG_050-9b"/>
無意普美利於不知植品物以咸若含細大而莫遺所<lb/>
以解澤旁皇湛恩深厚覆被民生惠鮮隴畝興有渰於<lb/>
三陽敷仙霖於千耦世竝享夫豐亨俗咸登於仁夀洋<lb/>
洋乎造物之𢎞功予一人乎何有<lb/>
　　桑賦<hi>并序</hi>
　朕巡省浙西桑林被野天下絲縷之供皆在東南而<lb/>
　蠶桑之盛惟此一區近在宮中刻為耕織圖每示司<lb/>
　牧使知其艱苦今更為賦以託意焉<lb/>
<pb n="KR3d0010_WYG_050-10a"/>
伊彼條桑其葉始荑春日載陽綠隂乃披紫陌上兮嫋<lb/>
嫋綺岸側兮垂垂來璧旭之晨照受光風之午吹影映<lb/>
帶兮青翰色彷彿兮翠旗既扶疎而相亞復低昻而參<lb/>
差念蠶事之欲動正芳候之如期聿兹女紅生計是頼<lb/>
采采盈筐慎加覆蓋虞日煦之少潤防雨頻之為害儻<lb/>
薄蘆之不繼時憂心之斾斾䖍飼食之維勤勞形神於<lb/>
塵壒摘曉露之輕滋乗良月之新薈望千畝之閒閒實<lb/>
蠶家之𢎞賚誠黼黻之必資繫衮職之用大其重等於<lb/>
<pb n="KR3d0010_WYG_050-10b"/>
苗稼為王政之不外予恒恐其難知作深宮之圖繪至<lb/>
夫厥貢著於尚書沃若詠於篇什公室見説於禮經牆<lb/>
下屢申於孟集試古訓之歴稽又民務之應急若乃訝<lb/>
為神木騁以青華末照是晞甘椹如𤓰馴雉表異黃鳥<lb/>
稱嘉雖景物之堪娛咸無闗於大家夫其詫幢幢之髙<lb/>
蓋美亭亭之竒樹靈根依倚於十洲巨跡遂闢於周宇<lb/>
類齊諧之荒唐皆予今日之所不取也聊因清晏簡牘<lb/>
是書用示遠邇是溉是鋤共知愛護種繞其廬蠶桑農<lb/>
<pb n="KR3d0010_WYG_050-11a"/>
穡安寶璠璵<lb/>
　　時巡近郊憫農事有作<lb/>
芳郊景物麗淑氣扇暮春靈雨應良節光風薄嘉辰省<lb/>
耕已屆候夙駕方來巡前驅列式道羽衞羅勾陳時有<lb/>
田間子荷耒披車塵譏訶勿頻數疾苦當咨詢千耦幸<lb/>
終畝二鬴猶懸囷穮蓘爾勤動痌瘝予隠親賙賜出泉<lb/>
府拊循屬官臣行潦有挹器冽井無枯津所惠良未徧<lb/>
嗛嗛愧斯人<lb/>
<pb n="KR3d0010_WYG_050-11b"/>
　　夏旱歩禱<lb/>
南郊喜雨<lb/>
歴春憫農勞首夏望嘉穀離畢月故遲宻雲去何速顥<lb/>
穹閟膏澤及此祈年夙齋居承穆清中夜起自肅繁星<lb/>
麗赤霄雲漢光自煜雞鳴開重闉輿馬輟華轂歩禱升<lb/>
郊壇祠官啓太祝是時甘澍零霑潤及拜伏空濛迫閶<lb/>
闔噴薄驅海瀆屏翳灑道迴滲漉足裳服麥隴應秀色<lb/>
重穎欲在目願惟歌屢豐餘粟棲比屋<lb/>
<pb n="KR3d0010_WYG_050-12a"/>
　　秋日出郊觀稼<lb/>
秋色日寥迥萬象皆蒼蒼朝暾被渥露草木含晶光西<lb/>
成方屆候農事將築塲於焉省斂穫令典重百王輕軒<lb/>
屏前置夙駕無嚴裝郊原一以眺煙樹紛成行微風散<lb/>
深樾清流抱迴塘土脉秀且沃篝車鬱相望新䥥粲如<lb/>
月刈此溪雲黃捃拾復何幸遺秉滿道旁鳥雀互翔集<lb/>
婦子咸悦康行將吹葦籥報爾千斯箱眷言三時勤艱<lb/>
難詎可忘茫茫視九壤豈盡歌豐穰二鬴茍不充予饑<lb/>
<pb n="KR3d0010_WYG_050-12b"/>
惄如傷幸兹樂有年時若雨與暘朂哉慎所麗田功庶<lb/>
無荒<lb/>
　　喜雨詩十六韻<hi>并序</hi>
　朕撫御天下每以民生為念夙興夜寐無時少懈也<lb/>
　歲在丁卯自春渉夏蘊隆少雨日更增甚麥秋期至<lb/>
　農事堪憂傳曰龍見而雩謂建巳之月萬物始盛待<lb/>
　雨於天今當雨不雨或人事之未修朕躬之有過歟<lb/>
　亟命重臣凡國計憂戚刑名錢穀但有闗於民者再<lb/>
<pb n="KR3d0010_WYG_050-13a"/>
　　三講究有言在京臣工鑴級過多皆賜復還可以致<lb/>
　　雨以及戲館秧歌之細事無不曲盡議論迄於五月<lb/>
　　憂心如焚減膳撤樂端居省過將以明詔布告天下<lb/>
　　思所以挽回天意詔下旬有餘日或膚雲方集輒阻<lb/>
　　燥風或微霂纔施旋升杲日昔人遇災而懼側身脩<lb/>
　　行欲銷去之况兹不雨乎朕以凉徳臨億兆之上為<lb/>
　　民之誠天日可鑒欲躬詣郊壇致祭諸臣亦以為請<lb/>
　　因命禮官諏吉具儀齋戒肅穆歩禱<lb/>
<pb n="KR3d0010_WYG_050-13b"/>
上帝始齋之晩密雨濡潤祭之日雷雨交作自兹間日而<lb/>
　　雨徧四郊田野霑足朕先憂而飲食俱廢者為民也<lb/>
　　既雨之後喜而舉手加額者亦為民也今天不遺斯<lb/>
　　民禱而賜之雨使得不愧三公九卿之請朕之幸矣<lb/>
　　故賦喜雨詩以抒其懷<lb/>
　體國為民事憂勤固在斯驕陽春既盛膏澤夏愆期省<lb/>
　刑書每下請雨令頻施雲未油然作風偏颯爾吹芃芃<lb/>
　苗欲槁細細草將萎翹首瞻青漢焦心對赤墀圜扉重<lb/>
<pb n="KR3d0010_WYG_050-14a"/>
舉滯旃厦幾疇咨齋祭祈神鑒精誠只已知誰云天最<lb/>
遠於是聽能卑黙處敬居日恭䖍歩禱時微衷慙上格<lb/>
大化喜潛移霶霈滋南畝飄灑徧九逵靉靆隂陽協滂<lb/>
沱渥澤垂田家還自樂朝野共吟詩從此煩襟滌由來<lb/>
百志熙願同兹砥礪參贊奉無私<lb/>
　　蠲江南逋賦<hi>并序</hi>
　江南屢年逋賦二百二十餘萬逐歲帶征聞吏民頗<lb/>
　以為累朕志存約已𢎞澣衣菲食之風事期裕民師<lb/>
<pb n="KR3d0010_WYG_050-14b"/>
　挹彼注兹之義特頒詔令悉與蠲除<lb/>
國家財賦東南重已責蠲租志念殷膏澤何妨頻見渥<lb/>
普天願與樂耕耘<lb/>
　　憂旱憶民事作<lb/>
仲夏炎曛盛德凉時未和驕陽因六事亢旱最三河<hi>三河</hi>
<hi>為天下之中</hi>民以食為重天將風更多憂勤難暇顧惟誦憫<lb/>
農歌<lb/>
　　菜畦<lb/>
<pb n="KR3d0010_WYG_050-15a"/>
東南農事已春深菜隴花開滿地金獨愛小民勤力作<lb/>
馬頭堪慰省方心<lb/>
　　桑林乍綠蠶事方興詩以嘉之<lb/>
彌望桑林吐葉垂枝嫩碧初匀竹舍正殷蠶務天工雨<lb/>
露維均<lb/>
　　暢春園觀稻時七月十一日也<lb/>
七月紫芒五里香近園遺種祝禎祥炎方塞北皆稱瑞<lb/>
稼穡天工樂歲穰<lb/>
<pb n="KR3d0010_WYG_050-15b"/>
　　静明園喜雨<lb/>
西山初夏玉泉清暮雨隨風滿鳳城四野皆霑比屋慶<lb/>
八荒盡望樂豐盈<lb/>
　　岸側桑葉初碧<lb/>
夾岸青青遶御舟濃桑初茁滿村謳省方便問蠶家苦<lb/>
春雨連綿盡日憂<lb/>
　　麥秋盈野志喜<hi>有序</hi>
　歲次癸未夏至有事於方澤齋戒自暢春園進宮見<lb/>
<pb n="KR3d0010_WYG_050-16a"/>
　麥氣盈秋田園茂盛雨暘得時稼穡有望從來北方<lb/>
　雨澤豔陽清和之際每每難得皆因去冬陰雪連綿<lb/>
　自春至夏未欠甘霖所以草木花果㒺不豐榮人心<lb/>
　穀價㒺不和平故志喜而為詠<lb/>
去冬盈尺雪占年今夏翛翛麥隴全萬畝皆齊誕降穀<lb/>
千家秀實已登阡先憂暘雨惟民疾後樂時豐紀玉牋<lb/>
志喜雕蟲晩學愧薰風南至影花甎<lb/>
　　康熙四十二年夏秋間恒雨為菑山左尤甚朕夙<lb/>
<pb n="KR3d0010_WYG_050-16b"/>
　　　夜靡寧宵旰焦勞減膳撤樂坐不安席自冬至<lb/>
　　　夏自夏至秋未嘗晷刻少安雖設法拯救幾乎<lb/>
　　　難保幸四十三年二麥大熟秋成頗佳饑者未<lb/>
　　　轉溝壑窮者皆得衣食實非朕之凉德所感頼<lb/>
　　　上天之所鑒祐也故喜而不寐作長歌以示<lb/>
璇璣玉衡齊七政祇懼敏德天眷命百志惟熙亮天工<lb/>
六府三事須主敬天地無私本至公人事有違失五正<lb/>
水旱從來不可測全頼有司勉安定癸未夏秋恒雨頻<lb/>
<pb n="KR3d0010_WYG_050-17a"/>
二麥秋禾皆没淪州縣無䇿萬姓逃父子流離呼蒼旻<lb/>
奏書紛紛連早夜手書的的察憂貧蠲賦蠲賑詔數下<lb/>
民食維艱豈不詢截漕施惠恐不及遣官分養誡沾均<lb/>
人力雖盡惟時難唯天至仁不絶食甲申春夏風雨調<lb/>
麥隴翛翛衆喘息夏苗徧野雙穗多輿情顔解去菜色<lb/>
山左編氓閒且樂畿南黎庶喜而康從此休息須謹慎<lb/>
防災備患豈有傷閑邪存誠勉官吏清㢘奉職守封疆<lb/>
民脂民膏供爾祿痛癢莫知悞籌量宗子家相同胞義<lb/>
<pb n="KR3d0010_WYG_050-17b"/>
勿使叢脞述職方<lb/>
　　五月上旬避暑熱河塗中喜麥秋盈野雨暘得時<lb/>
　　　賦七言一律<lb/>
畏暑乗輿出鳳城麥秋預卜望庚晴千村共飽連年稔<lb/>
萬井同歡比屋盈谷有靈泉山脉壯道無峻嶺馬蹄輕<lb/>
移風易俗先忠孝蕃息編氓在厚生<lb/>
　　舟中觀耕種<lb/>
四野春耕阡陌安徐牽密纜望河干土肥原係黃沙過<lb/>
<pb n="KR3d0010_WYG_050-18a"/>
<hi>永定河泛濫之際遍地黄水自治河之後得以耕種</hi>辛苦先年挽異瀾<lb/>
　　五十五年正月十二癸卯立春是日風從東北而<lb/>
　　　至景雲密布瑞雪鋪地至十三日未止書云立<lb/>
　　　春與元日同占乃收成之兆故喜民有足食之<lb/>
　　　慶朕慰宵旰之憂賦五言排律以紀其事<lb/>
問夜何嘗歇殷勤六十年歲華催短鬢寸晷惜擔肩豐<lb/>
歉無推數平成在事先人安為國瑞穀熟是民天慚撫<lb/>
陶甄治思將法令蠲雲濃春氣早風静漏聲傳南陌銀<lb/>
<pb n="KR3d0010_WYG_050-18b"/>
花徧東郊繡壤連管絃喧里巷燈火接山川不為私情<lb/>
擾寧躭寶饌延祇期民俗厚敢詡治功全禮讓傳家教<lb/>
詩書戒往愆翠煙籠畎畝泛泛潤桑田<lb/>
　　去歲三冬有雪至三月間農忙之際二十七日夜<lb/>
　　　雨竟夕喜而成詠<lb/>
滋麥如酥雨空濛入土膏心同黎庶苦目盼紫壇髙任<lb/>
器已知重安人寧避勞春愁暫且釋㸃㸃付揮毫<lb/>
　　賦得隴麥<lb/>
<pb n="KR3d0010_WYG_050-19a"/>
節遲穀雨後田麥始分畦已送花開盡難將春事稽純<lb/>
陽時序近餘潤化成齊未卜陰晴適先期輯庶黎<lb/>
　　小滿後偶旱塗中祈雨四月二十三日甘霖大霈<lb/>
夙夜愁懷春夏間天時難信未怡顔平原晩麥纎莖槁<lb/>
四野新禾旱色殷乍起雲光連嶺岫先垂雨脚遍人寰<lb/>
共沾甘澍敷膏澤民食方知稼穡艱<lb/>
　　題新安道上<lb/>
滿目平川映遠空身形少健一衰翁社前荷鍤争春暖<lb/>
<pb n="KR3d0010_WYG_050-19b"/>
隴畔扶犂趂晩風雨澤深邀天地德耕桑還頼穡人功<lb/>
京南每出同村叟總得陽和一氣中<lb/>
　　久旱無雨夙夜徬徨夏至前方得普霑<lb/>
喜雨雖云快豈無久旱由望雲待旦起問夜數更愁霹<lb/>
靂偏稽候<hi>雷遲小滿後方有聲</hi>風霾任作尤西成登穀後方慰憫<lb/>
農憂<lb/>
　　豐登者朕之獲福歉收者朕之失政出此入彼不<lb/>
　　　能自恕故作近體一律<lb/>
<pb n="KR3d0010_WYG_050-20a"/>
　喜雨人同我不然鰓鰓宵旰待豐年千村時若千村慶<lb/>
　一日恒𤾉一日愆率土盈寧難並得普天恩澤豈兼全<lb/>
　先憂後樂何能遂衰景殘齡秖自憐<lb/>
　　　京中報到霖雨普霑<lb/>
　亢陽愁久旱霖雨滿溝渠倐忽枯枝潤須臾卷葉舒千<lb/>
　村勤襏襫萬頃促犁鋤企望收成後欣看穀賤書<lb/>
世宗憲皇帝御製<lb/>
　　　孟秋扈<lb/>
<pb n="KR3d0010_WYG_050-20b"/>
蹕觀稼恭紀<lb/>
　殿角微凉起豳歌大火流蓮房新墜粉梧葉早驚秋玉<lb/>
　露滋芳甸金風入畵樓<lb/>
聖心勤稼穡躬自省西疇<lb/>
　　　田家即事二首<lb/>
　沙磧髙低禾黍盈羣飛銅雀繞田鳴竹弓蒿矢堪驅嚇<lb/>
　漫向黃雲試射聲<lb/>
　　　其二<lb/>
<pb n="KR3d0010_WYG_050-21a"/>
　戍烽罷舉息征塵肆力耕耘屬幸民榆桞陰踈秋社近<lb/>
　縁邊笳鼓賽田神<lb/>
　　　扈<lb/>
駕觀麥<lb/>
　雨潤郊原奉豫遊勤民<lb/>
御輦向西疇揺空翠浪沄沄起覆隴黃雲冉冉浮三白降<lb/>
　穰占歲稔兩岐擢秀應農謳佇看比屋連耞動擊壤聲<lb/>
　中麥有秋<lb/>
<pb n="KR3d0010_WYG_050-21b"/>
　　　田家四時詞<hi>六言</hi>
　　　春<lb/>
　陌頭楊桞初放溪上桃花欲燃處處青鳩呼雨家家黃<lb/>
　犢耕煙牧童羣嬉挑菜餉婦自解撑船借問浪遊城市<lb/>
　何如樂業村田<lb/>
　　夏<lb/>
　帶露葉盈蠶箔翻雲麥熟田家白水千塍秧馬綠隂幾<lb/>
　户繰車日午鳴蟬遠近風薰飛燕橫斜男女適均勞逸<lb/>
<pb n="KR3d0010_WYG_050-22a"/>
相逢只説桑麻<lb/>
　　　秋<lb/>
風露微凉天氣四鄉一派秋光蕎吐東阡雪白禾香南<lb/>
畝雲黃青刈園蔬足雨紅收林實經霜舉室欣逢樂歲<lb/>
商量築圃登塲<lb/>
　　　冬<lb/>
靄靄炊煙茆舍霏霏臘雪柴門闌静閒眠羔犢籬牢安<lb/>
穩雞豚夜織梭鳴啞軋朝春杵韻喧繁賽社争撾祭鼓<lb/>
<pb n="KR3d0010_WYG_050-22b"/>
歌呼新釀盈盆<lb/>
　　耕<lb/>
茅屋踈籬翠蔓牽繞籬桑柘翳平田村中斑白閒無事<lb/>
隴上青黃喜有年比户機梭鳴月下一家兒女聚燈前<lb/>
那能更羡公侯貴蟹美魚肥稻熟天<lb/>
　　耕織軒<lb/>
軒亭開面面原隰對畇畇禾稼迎窗綠桑麻窣地新簷<lb/>
星窺織火渠水界田畛辛苦農蠶事歌詩可繫豳<lb/>
<pb n="KR3d0010_WYG_050-23a"/>
　　　菜圃<lb/>
　鑿地新開圃因川曲引泉碧畦一雨過青壤百蔬妍潔<lb/>
　愛沾晨露鮮宜潤晩煙倚亭閒佇覽生意用忻然<lb/>
　　　耕耤<lb/>
　農事惟邦本先民履畆東翠華臨廣陌綵軛駕春風禮<lb/>
　備明神格年期率土豐勸耕時厪慮敢為惜勞躬<lb/>
　　　三月三日得雨<lb/>
　三春淑氣動萌荄膏雨知時四野皆東作共看霑溉足<lb/>
<pb n="KR3d0010_WYG_050-23b"/>
　西成咸慶歲時諧柔桑陌上青含秀穉麥田間綠正佳<lb/>
　竚覽霏霏飄灑意眷予兆庶少抒懷<lb/>
　　　耕耤詩<hi>有序</hi>
　　禮天子為耤千畝躬秉耒以耕所以敬祀典重農功<lb/>
　　示先民也稽之月令每歲孟春古帝王實從事焉我<lb/>
聖祖冲齡踐祚越十一載壬子始行耕耤禮夫耤以敬<lb/>
天重農而<lb/>
聖祖在位六十餘年宵旰憂勤靡時或釋凡立心行政蓋<lb/>
<pb n="KR3d0010_WYG_050-24a"/>
　　無刻而非寅畏昭事之誠無事而非勞民勸相之實<lb/>
　　也是以家給人足時和年豐而成長治久安之天下<lb/>
　　朕繼統之次年甲辰春既率屬僚躬耤南郊今歲乙<lb/>
　　已復舉行焉是日也靈雨既零春陽初霽履我阡陌<lb/>
　　秉我耒耜三推禮成兆庶歡洽傳曰先之勞之又曰<lb/>
　　無倦斯典也朕非欲為一時之盛觀亦非欲博千載<lb/>
　　之美名况大典非炫耳目之具而飾名之事又朕素<lb/>
　　所弗為惟是祇承<lb/>
<pb n="KR3d0010_WYG_050-24b"/>
聖祖重農家法率吾民敦崇本務而與臣工敬勤無倦以<lb/>
　　庶幾康阜之成俗也并紀以詩<lb/>
　蒼馭千官引乗時事耤田從來重稼穡何敢惜勞先履<lb/>
　畝迎膏發羣公繼耦聨所祈同億兆歲歲介豐年<lb/>
　　　耕耤<lb/>
　無逸農功重豳風穡事先方春勤夙駕乗令為親田夾<lb/>
　隴千官肅扶犁百辟聨禮成終畝後父老慶豐年<lb/>
　　　喜雪<lb/>
<pb n="KR3d0010_WYG_050-25a"/>
　夙夜期瓊屑三冬日見晴省修求直諫祈禱秉精誠瑞<lb/>
　雪春時降彤庭喜氣盈<lb/>
蒼旻仁愛普億兆荷生成<lb/>
　　　朕因去冬未雪憂懷莫釋夙夜竭誠祈禱於驚蟄<lb/>
　　　　後二日荷䝉<lb/>
上天鑒佑春雪下降朝野同歡因成一律用誌欣慶<lb/>
　霡霂愆期憂歲儉臨軒愁詠憫農歌三冬望雪心如渴<lb/>
　此日飛霙氣始和<lb/>
<pb n="KR3d0010_WYG_050-25b"/>
蒼昊垂慈施愷澤黔黎有幸沐恩波遥思九土應同慶積<lb/>
　素凝華知幾多<lb/>
　　　多稼軒勸農詩<lb/>
　夜來新雨過畿甸綠平鋪克盡農桑力方無饑凍虞蠶<lb/>
　筐攜織婦麥飯飽田夫坐對春光晩催耕聽鳥呼<lb/>
　<lb/>
　<lb/>
　欽定授時通考卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_036-1a"/>
欽定四庫全書<lb/>
欽定授時通考卷三十六<lb/>
　功作<lb/>
　　耘耔<lb/>
詩小雅或耘或耔黍稷薿薿<lb/>
　傳耘除草也耔附根也疏食貨志云苗葉以上稍耨<lb/>
　壠草因壝其土以附苗根比成壠盡而根深能風與<lb/>
　旱故薿薿而盛也<lb/>
<pb n="KR3d0010_WYG_036-1b"/>
左傳農夫之務去草芟夷藴崇之絶其本根勿使能殖<lb/>
則善者伸矣<lb/>
又是穮是蓘必有豐年<lb/>
管子爲國者使民寒耕而熱耘<lb/>
荀子耘耨失薉<lb/>
呂氏春秋莖生於地者五分之以地莖生有行故遫長<lb/>
弱不相害故遫大衡行必得縱行必術正其行通其風<lb/>
夬心中央帥爲冷風苗其弱也欲孤長也欲相與居其<lb/>
<pb n="KR3d0010_WYG_036-2a"/>
熟也欲相扶是故三以為族乃多粟<lb/>
又凡禾之患不俱生而俱死是故先生者美米後生者<lb/>
為粃是故其耨也長其兄而去其弟樹肥無使扶疎樹<lb/>
墝不欲專生而族居肥而扶疎則多粃<hi>根扇迫也</hi>墝而專居<lb/>
則多死<hi>不能自蔭潤其根故多枯死</hi>不知稼者其耨也去其兄而養<lb/>
其弟不收其粟而收其粃上下不安則禾多死<lb/>
漢書高五王傳劉章曰深耕穊種立苗欲䟽非其種者<lb/>
鋤而去之<lb/>
<pb n="KR3d0010_WYG_036-2b"/>
鹽鐵論農夫不畜無用之苗無用之苗苗之害也鋤一<lb/>
害而衆苗成<lb/>
齊民要術鋤耨以時諺云鋤頭三寸澤古人云耕鋤不<lb/>
以水旱息功必獲豐年之收<lb/>
又凡五穀惟小鋤為良<hi>小鋤者非直省功穀亦倍勝大鋤者草根繁茂用功多而收益</hi>
<hi>少</hi>良田率一尺留一科<hi>諺云廻車倒馬擲衣不下皆十石收言大稀大穊之收皆均平</hi>
<hi>也</hi>薄地㝷壠囁之<hi>不耕故</hi>苗出隴則深鋤鋤不厭數周而<lb/>
復始勿以無草而暫停<hi>鋤者非止除草乃地熟而穀多糠薄米息鋤得十遍便得八米</hi>
<pb n="KR3d0010_WYG_036-3a"/>
<hi>也</hi>春鋤起地夏為鋤草故春鋤不用觸溼六月已後雖<lb/>
溼亦無嫌<hi>春苗既淺陰未覆地濕鋤則地堅夏苗陰厚地不見日故雖濕亦無害也</hi>
陳旉農書耘除之草和泥渥漉深埋禾苗根下漚罨既<lb/>
久則草腐爛而泥土肥美嘉穀蕃茂矣<lb/>
纂文養苗之道鋤不如耨耨不如鏟<lb/>
農桑通訣稂莠不除則禾稼不茂種苗者不可無鋤芸<lb/>
之功也說文云鋤助也以助苗也凡穀須鋤乃可滋茂<lb/>
第一次撮苗曰鏃第二次平壠曰布第三次培根曰擁<lb/>
<pb n="KR3d0010_WYG_036-3b"/>
第四次添功曰復一次不至則稂莠之害秕稗之雜入<lb/>
之矣諺云穀鋤八遍餓殺狗為無糠也其穀畝得十石<lb/>
斗得八米此鋤多之效也其所用之器自撮苗後可用<lb/>
以代耰者名曰耬鋤其功過鋤功數倍所辦之田日不<lb/>
啻二十畝或用劐子其制頗同如耬鋤過苗間有小豁<lb/>
眼不到處及隴間草薉未除者亦須用鋤理撥一遍為<lb/>
佳别有一器曰鏟營州以東用之又異於此<lb/>
又凡耘苗之法亦有可鋤不可鋤者旱耕塊撥苗薉同<lb/>
<pb n="KR3d0010_WYG_036-4a"/>
孔出不可鋤治此耕者之失難責鋤也<lb/>
又大抵耘治水田須用芸𤓰荆揚厥土塗泥農家皆用<lb/>
此法又有足耘為木杖如拐子兩手倚之以用力以趾<lb/>
塌撥泥上草薉擁之苗根之下則泥沃而苗興其功與<lb/>
芸𤓰大類亦各從其便也<hi>徐光啓曰不如手芸之細</hi>今創有一器曰<lb/>
芸盪以代手足工過數倍宜普效之<hi>徐光啓曰芸盪是二事俱不可已</hi>
又鋤後復有薅拔之法稂莠荑稗雜其稼出鋤後莖葉<lb/>
漸長便可分别非薅不可<hi>徐光啓曰薅即芸也</hi>故有薅鼓薅馬之<lb/>
<pb n="KR3d0010_WYG_036-4b"/>
說北方村落之間多結為鋤社十家為率先鋤一家之<lb/>
田本家供其飲食其餘次之旬日之間各家田皆鋤治<lb/>
自相率領樂事趨功無有偷惰間有患病之家共力助<lb/>
之故田無荒穢嵗皆豐熟秋成之後豚蹄盂酒遞相犒<lb/>
勞名為鋤社甚可效也今採摭南北耘耨之法備載於<lb/>
篇庶善稼者相其土宜擇而用之以盡鋤治之功也<lb/>
　　各種耘耔法<lb/>
　　　稻<lb/>
<pb n="KR3d0010_WYG_036-5a"/>
淮南子蘺先稻熟而農夫薅之者不以小利害大穫也<lb/>
　注蘺水稗<lb/>
齊民要術水稻苗長七八寸陳草復起以鐮浸水芟之<lb/>
草悉膿死稻苗漸長復須薅<lb/>
又旱稻苗長三寸耙勞而鋤之鋤惟欲速<hi>稻苗性弱不能扇草故宜</hi>
<hi>速鋤之</hi>苗高尺許則鋒大雨無所作宜冒雨薅之<lb/>
陳旉農書耘田之法必先審度形勢自下及上旋乾旋<lb/>
耘先於最上處收滀水勿令水走然後自下旋放令乾<lb/>
<pb n="KR3d0010_WYG_036-5b"/>
而旋耘不問草之有無必先以手排摝務令稻根之傍<lb/>
液液然而後已次第從下放上耘之即無鹵莾滅裂之<lb/>
病草死土肥水不走失今見農者不先自上滀水頓然<lb/>
放令乾了及工夫不逮泥乾堅難耘摝則必率略水已<lb/>
走失不幸無雨遂致旱枯無所措手如是失者十常八<lb/>
九<lb/>
農桑通訣苗高七八寸則耘之苗既長茂復事薅拔以<lb/>
去稂莠<lb/>
<pb n="KR3d0010_WYG_036-6a"/>
羣芳譜稻初發時用摥耙於稞行中摥去稗草易耘搜<lb/>
鬆稻根則易旺摥後用水耘去草盡淨<lb/>
　　　黍<lb/>
齊民要術凡黍穄田鋤三遍乃止鋒而不耩<hi>苗晩耩即多折也</hi>
又候黍粟苗未與隴齊即鋤一遍黍經五日更報鋤第<lb/>
二遍候未蠶老畢報鋤第三遍如無力則止如有餘力<lb/>
秀後更鋤第四遍<lb/>
　　　稷<lb/>
<pb n="KR3d0010_WYG_036-6b"/>
齊民要術苗生如馬耳則鏇鋤<hi>諺曰欲得粟馬耳鏇</hi>稀豁之處鋤<lb/>
而補之苗高一尺鋒之耩者非不壅本苗深穀草益實<lb/>
然令地堅硬乏澤鋤得五遍不須耩<lb/>
又穀第一遍科定毎科只留兩莖更不得留多毎科相<lb/>
去一尺兩隴頭空務欲深細第一遍鋤未可全深第二<lb/>
遍惟深是求第三遍較淺於第二遍第四遍較淺<hi>穀科大則</hi>
<hi>根浮故也</hi>
農桑通訣耘苗之法第一次曰撮苗第二次曰布第三<lb/>
<pb n="KR3d0010_WYG_036-7a"/>
次曰擁第四次曰復<hi>俗曰添功</hi>一功不至則稂莠之害秕糠<lb/>
之雜入之矣撮苗後用一驢帶籠觜挽耬鋤初一人牽<lb/>
之慣熟不用止一人輕扶入土二三寸其深痛過鋤力<lb/>
三倍所辦之田日不啻二十畝今燕趙用之名劐子<lb/>
　　　麥<lb/>
汜勝之書麥生黃色傷於太稠稠者鋤而稀之秋鋤以<lb/>
棘柴耬之以壅麥根故諺曰子欲富黃金覆謂秋鋤麥<lb/>
曵柴壅麥根也至春凍解棘柴曵之突絶其乾黃須麥<lb/>
<pb n="KR3d0010_WYG_036-7b"/>
生復鋤之到榆莢時注雨止候土白背復鋤如此則收<lb/>
必倍<lb/>
齊民要術種麥正月二月勞而鋤之三月四月鋒而更<lb/>
鋤鋤麥倍收皮薄麵多而鋒勞各得再遍為良也<lb/>
農桑通訣麥苗既秀不須再鋤<lb/>
農桑撮要防霧傷麥但有沙霧將檾麻散拴長繩上侵<lb/>
晨令兩人對持其繩於麥上牽拽抹去沙霧則不傷麥<lb/>
天工開物凡麥耕種之後勤議耨鋤凡耨草用濶面大<lb/>
<pb n="KR3d0010_WYG_036-8a"/>
鎛麥苗生後耨不厭勤有三遍四遍者餘草生機盡誅<lb/>
鋤下則竟畝菁華盡聚嘉實矣功勤易耨南與北同也<lb/>
　　　豆<lb/>
汜勝之書大豆生五六葉鋤之小豆生布葉鋤之生五<lb/>
六葉又鋤之大豆小豆不可盡治也古所不盡治者豆<lb/>
生布葉豆有膏盡治之則傷膏傷則不成而民盡治故<lb/>
其收耗折也<lb/>
齊民要術大豆鋒耩各一鋤不過再小豆鋒而不耩鋤<lb/>
<pb n="KR3d0010_WYG_036-8b"/>
不過再<lb/>
陳旉農書種豆耘鋤如麻<lb/>
農桑通訣大豆當及時鋤治上土使之葉蔽其根庶不<lb/>
畏草<lb/>
羣芳譜豆纔出便鋤草淨為佳<lb/>
種樹書種諸豆不及時去草必為草所蠧耗結實不多<lb/>
諺云豆耘花豆雖開花亦可耘也<lb/>
　　　脂麻<lb/>
<pb n="KR3d0010_WYG_036-9a"/>
汜勝之書胡麻生布葉鋤之<lb/>
齊民要術油麻鋤兩遍止亦不厭旱鋤<lb/>
又胡麻鋤不過三遍<lb/>
陳旉農書油麻纔甲拆即耘鋤令苗稀疎一月凡三耘<lb/>
鋤則茂勝<lb/>
天工開物種胡麻或治畦圃或壟田畝耨草之功惟鋤<lb/>
是視<lb/>
種樹書種麻若不及時去草必為草所蠧耗雖結實亦<lb/>
<pb n="KR3d0010_WYG_036-9b"/>
不多諺云麻耘地言麻須初生時耘也<lb/>
　　耘耔具各圖説<lb/>
　　　錢鎛<lb/>
　　　耨<lb/>
　　　櫌鉏<lb/>
　　　鏟<lb/>
　　　耬鋤<lb/>
　　　劐<lb/>
<pb n="KR3d0010_WYG_036-10a"/>
　　　鐙鋤<lb/>
　　　耘爪<lb/>
　　　耘杷<lb/>
　　　耘盪<lb/>
　　　薅馬<lb/>
　　　蓑笠<lb/>
　　　臂篝<lb/>
　　　覆殻<lb/>
<pb n="KR3d0010_WYG_036-10b"/>
　　　屝<lb/>
　　　薅鼓<lb/>
<pb n="KR3d0010_WYG_036-11a"/>
</p>
<p>
<pb n="KR3d0010_WYG_036-12a"/>
　　錢鎛圖說<lb/>
錢詩注銚也唐韻作<graphic n="KR3032" url="https://raw.githubusercontent.com/kanripo/KR-Gaiji/master/images/KR3032.png" mimeType="image/png"/>器也非鍫屬也兹度其制似鍫<lb/>
非鍫殆與鏟同鏟柄長二尺刃廣二寸以剗地除草體<lb/>
用即與錢同<lb/>
鎛耨别名也詩曰其鎛斯趙爾雅疏云鎛耨一器或云<lb/>
鉏或云鋤屬考工記粤獨無鎛何也粤之無鎛非無鎛<lb/>
也夫人而能為鎛也<lb/>
<pb n="KR3d0010_WYG_036-13a"/>
　　耨圖說<lb/>
耨除草器呂氏春秋曰耨柄尺其耨六寸高誘注云耨<lb/>
芸苗也六寸所以入苗間廣雅又云定謂之耨古農法<lb/>
云苗生葉以上稍耨壟草因隤其土以附苗根此耨之<lb/>
功也<lb/>
<pb n="KR3d0010_WYG_036-14a"/>
　　櫌鉏圖說<lb/>
櫌鉏耰為鉏柄也說文鋤立薅也其刃如半月比禾壟<lb/>
稍狹上有短銎以受鋤鉤鉤如鵝項下帶深袴以受木<lb/>
柄鉤長二尺五寸柄亦如之北方陸田舉皆用此江淮<lb/>
間雖有陸田習俗水種但用直項鋤頭刃雖鋤也其用<lb/>
如斸是名钁鋤故陸田多不豐收今表此櫌鋤之效并<lb/>
其制度庶南北通用<lb/>
<pb n="KR3d0010_WYG_036-15a"/>
　　鏟圖說<lb/>
鏟廣雅曰䕙鏟柄長二尺刃廣二寸以剗地除草此古<lb/>
之鏟也今鏟與古制不同柄長數尺首廣四寸計兩手<lb/>
持之但用前進攛之剗去籠草就覆其根特號敏捷今<lb/>
營州之東燕冀以北農家種溝田者皆用之<lb/>
<pb n="KR3d0010_WYG_036-16a"/>
　　耬鋤圖說<lb/>
耬鋤種蒔直說云此器出自海壖號曰耬鋤耬制頗同<lb/>
獨無耬斗但用耬鋤鐵柄中穿耬之橫桄下仰鋤刃形<lb/>
如杏葉撮苗後用一驢輓之過鋤力三倍燕趙名曰劐<lb/>
子制又小異劐子第一遍即成溝子穀根未成不耐旱<lb/>
耬鋤刃在土中故不成溝子第二遍加擗土木雁翅方<lb/>
成溝子其分土壅穀根擗土用木厚三寸濶三寸長八<lb/>
寸取成三角様前為尖中作一竅長一寸濶半寸穿於<lb/>
<pb n="KR3d0010_WYG_036-16b"/>
鐵鋤柄壓鋤刃上耬鋤有不到處用鋤理撥一遍即為<lb/>
全功也<lb/>
<pb n="KR3d0010_WYG_036-17a"/>
</p>
<p>
<pb n="KR3d0010_WYG_036-18a"/>
　　劐圖說<lb/>
劐燕趙之間用之如鑱而小中有高脊長四寸許濶三<lb/>
寸揷於耬足背上兩竅以繩控於耬之下桄其金入地<lb/>
三寸許<lb/>
<pb n="KR3d0010_WYG_036-19a"/>
　　鐙鋤圖說<lb/>
鐙鋤剗草具也形如馬鐙其踏鐵兩旁作刃甚利上有<lb/>
圓銎以受直柄用之剗草故名鐙鋤柄長四尺比常鉏<lb/>
無刃角不致動傷苗稼根莖或遇少旱或熇苗之後壠<lb/>
土稍乾荒薉復生非耘耙耘爪所能去者故用此剗除<lb/>
特為健利此創物者隨地所宜偶假其形而取便於用<lb/>
也嘗見江東農家用之<lb/>
<pb n="KR3d0010_WYG_036-20a"/>
　　耘爪圖說<lb/>
耘爪耘水田器也用竹管隨手指大小截之長可逾寸<lb/>
削去一邊狀如爪甲或好堅利者以鐵為之穿於指上<lb/>
用耘田以代指甲猶鳥之用爪也陸龜䝉云耘者去莠<lb/>
舉手務疾而畏晩鳥之啄食務疾而畏奪法其疾畏故<lb/>
曰鳥耘嘗觀農人在田傴僂伸縮以手爪耘其草泥無<lb/>
異鳥足之爬抉豈非鳥耘者耶<lb/>
<pb n="KR3d0010_WYG_036-21a"/>
　　耘杷圖說<lb/>
耘杷以木為柄以鐵為齒用耘稻禾王褎詩所謂鐵作<lb/>
渠疏代爪耘者也<lb/>
<pb n="KR3d0010_WYG_036-22a"/>
　　耘盪圖說<lb/>
耘盪江浙之間新制之形如木屐而實長尺餘闊約三<lb/>
寸底列短釘二十餘枚簨其上以貫竹柄柄長五尺餘<lb/>
耘田之際農人執之推盪禾壟間草泥使之溷溺則田<lb/>
可精熟既勝耙鋤又代手足<hi>水田有手耘足耘</hi>所耘田數日復<lb/>
兼倍<lb/>
<pb n="KR3d0010_WYG_036-23a"/>
　　薅馬圖說<lb/>
薅馬薅禾所乘竹馬也似籃而長如鞍而狹兩端攀以<lb/>
竹系農人薅禾之際寘於跨間斂裳於内而上控於腰<lb/>
畔乘之兩股既寛义行隴上不礙苗行故得專意摘剔<lb/>
稂莠速勝鋤耨<lb/>
<pb n="KR3d0010_WYG_036-24a"/>
　　蓑笠圖說<lb/>
蓑雨衣無羊詩云何蓑何笠毛注曰蓑所以備雨笠所<lb/>
以禦暑唐韻云蓑草名可為雨衣又名襏襫說文云秦<lb/>
謂之<graphic n="KR1181" url="https://raw.githubusercontent.com/kanripo/KR-Gaiji/master/images/KR1181.png" mimeType="image/png"/>爾雅曰薃侯莎蓑衣以沙草為之故音同莎又<lb/>
名薛六韜農器篇曰蓑薛簦笠今總謂之蓑雨具中最<lb/>
為輕便<lb/>
笠戴具也古以臺皮為笠詩所謂臺笠緇撮今之為笠<lb/>
編竹作殻裹以籜箬或大或小皆頂隆而口圓可庇雨<lb/>
<pb n="KR3d0010_WYG_036-24b"/>
蔽日以為蓑之配也<lb/>
<pb n="KR3d0010_WYG_036-25a"/>
</p>
<p>
<pb n="KR3d0010_WYG_036-26a"/>
　　臂篝圖說<lb/>
臂篝狀如魚笱篾竹編之又呼臂籠江淮之間農夫耘<lb/>
苗或刈禾穿臂於内以帣衣袖猶北俗芟刈草禾以皮<lb/>
為袖套皆農家所必用者<lb/>
<pb n="KR3d0010_WYG_036-27a"/>
　　覆殻圖說<lb/>
覆殻一名鶴翅一名背篷篾竹編如龜殻加以籜箬覆<lb/>
於人背繩繫肩下耘耨之際以禦畏日兼作雨具下有<lb/>
卷口可通風氣又分雨溜適當盛暑田夫得此以免曝<lb/>
烈之苦亦一壺千金之比也<lb/>
<pb n="KR3d0010_WYG_036-28a"/>
　　屝圖說<lb/>
屝草履也左傳曰共其資糧屝屨說文曰屝草履也孔<lb/>
疏云屝屨俱是在足之物善惡異名耳喪服傳曰疏屨<lb/>
者粗薊之屝也是屝用草為之<lb/>
<pb n="KR3d0010_WYG_036-29a"/>
　　薅鼓圖說<lb/>
薅鼓曾氏農書序云薅田有鼓自入蜀見之始則集其<lb/>
來既來則節其作既作則防其所以笑語而妨務也其<lb/>
聲促烈清壯有緩急抑揚而無律呂朝暮曾不絶響<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_036-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_011-1a"/>
欽定四庫全書<lb/>
欽定授時通考卷十一<lb/>
　土宜<lb/>
　　田制上<lb/>
詩小雅信彼南山維禹甸之<lb/>
　箋禹治而丘甸之六十四井為甸甸方八里居一城<lb/>
　之中城方十里出兵車一乘以為賦法正義曰禹甸<lb/>
　之者決除其災使成平田定貢賦於天子是以治為<lb/>
<pb n="KR3d0010_WYG_011-1b"/>
　義也<lb/>
我疆我理南東其畝<lb/>
　大全長樂劉氏曰疆謂有夫有畛有塗有道有路以<lb/>
　經界之也理謂有遂有溝有洫有澮有川以疏道之<lb/>
　也又安成劉氏曰地之勢東南下水勢皆趨之故順<lb/>
　其勢以縱為遂以横為溝而南其畝東其畝也<lb/>
詩大雅廼疆廼理廼宣廼畝<lb/>
　注疆謂畫其大界理謂别其條理也宣布散而居也<lb/>
<pb n="KR3d0010_WYG_011-2a"/>
　畝治其田疇也<lb/>
穀梁傳古者三百步為里名曰井田井田者九百畝公<lb/>
田居一私田稼不善則非吏公田稼不善則非民<lb/>
禮記王制制農田百畝<lb/>
　注農夫皆受田於公疏王者制度授農以田是農夫<lb/>
　授田於公也<lb/>
州二百一十國其餘以為附庸閒田<lb/>
天子之縣内凡九十三國其餘以禄士以為閒<lb/>
<pb n="KR3d0010_WYG_011-2b"/>
　疏畿外州建二百一十國之外則閒田少畿内立九<lb/>
　十三國之外閒田多者以畿外諸侯有大功德始有<lb/>
　附庸故閒田少畿内每須朌賜故閒田多<lb/>
田里不粥<lb/>
　注皆授於公民不得私也<lb/>
方一里者為田九百畝方十里者為方一里者百為田<lb/>
九萬畝方百里者為方十里者百為田九十億畝方千<lb/>
里者為方百里者百為田九萬億畝<lb/>
<pb n="KR3d0010_WYG_011-3a"/>
方百里者為田九十億畝山陵林麓川澤溝瀆城郭宫<lb/>
室塗巷三分去一其餘六十億畝<lb/>
諸侯之有功者取於閒田以禄之其有削地者歸之閒<lb/>
田<lb/>
周禮地官大司徒不易之地家百畮一易之地家二百<lb/>
畮再易之地家三百畮<lb/>
　注不易之地嵗種之地美故家百畮一易之地休一<lb/>
　嵗乃復種地薄故家二百畝再易之地休二嵗乃復<lb/>
<pb n="KR3d0010_WYG_011-3b"/>
　種故家三百畝<lb/>
小司徒乃均土地以稽其人民而周知其數上地家七<lb/>
人中地家六人下地家五人<lb/>
　注均平也周猶徧也一家男女七人以上則授之以<lb/>
　上地所養者衆也男女五人以下則授之以下地所<lb/>
　養者寡也<lb/>
又乃經土地而井牧其田野九夫為井四井為邑四邑<lb/>
為丘四丘為甸四甸為縣四縣為都以任地事<lb/>
<pb n="KR3d0010_WYG_011-4a"/>
　疏匠人營溝洫於田掌其經界故云乃經土地經謂<lb/>
　為之里數在土地之中立其里數謂井方一里邑方<lb/>
　二里之等是也而井牧其田野者井方一里兼言牧<lb/>
　地是次田二牧當上地一井授民田之時上地不易<lb/>
　家百畝中地一易家二百畝下地再易家三百畝通<lb/>
　率三家受六夫之地一家受二夫與牧地同故云井<lb/>
　牧其田野也刪翼丘氏曰野外之田不無美惡肥磽<lb/>
　之差豈必盡如指掌之平棊盤之畫哉唯有井有牧<lb/>
<pb n="KR3d0010_WYG_011-4b"/>
　比析而行乃是活法易氏曰井則上地中地下地之<lb/>
　殊牧則不易一易再易之辨王氏曰此法與遂人百<lb/>
　夫洫千夫澮萬夫川相表裏<lb/>
又載師以宅田士田賈田任近郊之地以官田牛田賞<lb/>
田牧田任逺郊之地以公邑之田任甸地以家邑之田<lb/>
任稍地以小都之田任縣地以大都之田任畺地<lb/>
　注鄭司農云民宅曰宅宅田者以備益多也士田者<lb/>
　士大夫之子得而耕之田也賈田者吏為縣官賣財<lb/>
<pb n="KR3d0010_WYG_011-5a"/>
　與之田官田者公家之所耕田牛田者以養公家之<lb/>
　牛賞田者賞賜之田牧田者牧六畜之田司馬法曰<lb/>
　王國百里為郊二百里為州三百里為野四百里為<lb/>
　縣五百里為都杜子春云五十里為近郊百里為逺<lb/>
　郊鄭𤣥謂宅田致仕者所受田也士讀為仕仕者亦<lb/>
　受田所謂圭田也賈田在市賈人其家所受之田也<lb/>
　官田庶人在官者其家所受田也牛田牧田畜牧者<lb/>
　之家所受田也公邑謂六遂餘地天子使大夫治之<lb/>
<pb n="KR3d0010_WYG_011-5b"/>
　自此以外皆然二百里三百里其上大夫如州長四<lb/>
　百里五百里其下大夫如縣正是以或謂二百里為<lb/>
　州四百里為縣云家邑大夫之采地小都卿之采地<lb/>
　大都公之采地畺五百里王幾界也然圖書篇載師<lb/>
　掌任地之法有宅田士田賈田有官田牛田賞田牧<lb/>
　田有公邑之田有小都大都之田且國有四民農之<lb/>
　受田無疑矣惟工商之受田初無明文而二鄭之釋<lb/>
　周禮則有異議司農謂士田士大夫之子得而耕之<lb/>
<pb n="KR3d0010_WYG_011-6a"/>
　田也賈田吏為縣官賣材者與之田也後鄭則引漢<lb/>
　食貨志之言謂農民户一人已受田其家衆男為餘<lb/>
　夫亦以口受田如比士工商家受田五口乃當農夫<lb/>
　一人據後鄭之意則直謂賈田為賈之家所受田也<lb/>
　予以為不然夫四民不相業亦不相雜處其來乆矣<lb/>
　四民自農之外惟士為然盖使之耕且養也果如後<lb/>
　鄭之言以賈為商賈之賈則工商一也何載師獨載<lb/>
　賈田而不言工田乎夫先王之所重者農民也所輕<lb/>
<pb n="KR3d0010_WYG_011-6b"/>
　者末作也不耕者出屋粟宅不毛者出里布莫非使<lb/>
　農之為優而商賈不足事也今使為工者得以械器<lb/>
　易粟而復受田則誰不為工乎使為商者日中而市<lb/>
　交易而退而復受田則誰不為商乎然則載師無商<lb/>
　田工田之明文而後鄭必為之説予以為不知先王<lb/>
　重本抑末之意<lb/>
又遂人辨野之土上地中地下地以頒田里上地夫一<lb/>
㕓田百畮菜五十畮餘夫亦如之中地夫一㕓田百畮<lb/>
<pb n="KR3d0010_WYG_011-7a"/>
萊百畮餘夫亦如之下地夫一㕓田百畮萊二百畮餘<lb/>
夫亦如之<lb/>
　注萊謂休不耕者六遂之民奇受一㕓雖上地猶有<lb/>
　萊皆所以饒逺也通考馬端臨曰按周家授田之制<lb/>
　如大司徒遂人之説則是田肥者少授之田瘠者多<lb/>
　授之如小司徒之説則口衆者授之肥田口少者授<lb/>
　之瘠田如王制孟子之説則一夫定以百畝為率而<lb/>
　良農食多惰農食少三者不同<lb/>
<pb n="KR3d0010_WYG_011-7b"/>
又凡治野夫間有遂遂上有徑十夫有溝溝上有畛百<lb/>
夫有洫洫上有涂千夫有澮澮上有道萬夫有川川上<lb/>
有路以達於畿<lb/>
　注十夫二鄰之田百夫一酇之田千夫二鄙之田萬<lb/>
　夫四縣之田遂溝洫澮皆所以通水於川也遂廣深<lb/>
　各二尺溝倍之洫倍溝溝廣二㝷深二仞徑畛涂道<lb/>
　路皆所以通車徒於國都也徑容牛馬畛容大車涂<lb/>
　容乘車一軌道容二軌路容三軌都之野涂與環涂<lb/>
<pb n="KR3d0010_WYG_011-8a"/>
　同可也萬夫者方三十三里少半里九而方一同以<lb/>
　南畝圖之則遂從溝横洫從澮横九澮而川周其外<lb/>
　焉去山陵林麓川澤溝瀆城郭宫室涂巷三分之制<lb/>
　其餘如此以至於畿則中雖有都鄙遂人盡主其地<lb/>
　集説葉氏曰司徒言井邑遂人言溝洫非鄉遂異制<lb/>
　也井邑定田畝多寡以出稅故以四井四邑言溝洫<lb/>
　定水道大小以興利故以十夫百夫言<lb/>
孟子夏后氏五十而貢殷人七十而助周人百畝而徹<lb/>
<pb n="KR3d0010_WYG_011-8b"/>
　注陳祥道曰夏商周之授田其畝數不同禹貢九州<lb/>
　之地或言土或言作或言乂盖禹平水土之後有土<lb/>
　見而未作有作焉而未乂是時人工未足以盡地力<lb/>
　故家五十畝而已沿歴商周則田浸闢而法備矣故<lb/>
　商七十而助周百畝而徹詩曰信彼南山維禹甸之<lb/>
　畇畇原隰曽孫田之我疆我理南東其畝則法略於<lb/>
　夏備於周可知矣<lb/>
卿以下必有圭田圭田五十畝餘夫二十五畝<lb/>
<pb n="KR3d0010_WYG_011-9a"/>
　注古者卿以下至於士皆受圭田五十畝所以供祭<lb/>
　祀也圭潔也井田之民養公田者受百畝圭田半之<lb/>
　故五十畝餘夫者一家一人受田其餘老少尚有餘<lb/>
　力者受二十五畝半於圭田也<lb/>
方里而井井九百畝其中為公田八家皆私百畝同養<lb/>
公田<lb/>
　注方里者九百畝之地也八家各私得百畝公田八<lb/>
　十畝其餘二十畝以為廬井園圃家二畝半也<lb/>
<pb n="KR3d0010_WYG_011-9b"/>
爾雅釋地田一嵗曰菑二嵗曰新田三嵗曰畬<lb/>
　注今江東呼初耕地反草為菑詩曰于彼新田易曰<lb/>
　不菑畬疏菑災也畬和柔之意也孫炎云菑始災殺<lb/>
　其草本也新田新成柔田也畬和也田舒緩也<lb/>
公羊傳注聖人制井田之法而口分之一夫一婦受田<lb/>
百畝以養父母妻子五口為一家公田十畝即所謂什<lb/>
一而稅也廬舍二畝半凡為田一頃十二畝半八家而<lb/>
九頃共為一井故曰井田井田之義一曰無泄地氣二<lb/>
<pb n="KR3d0010_WYG_011-10a"/>
曰無費一家三曰同風俗四曰合巧拙五曰通財貨司<lb/>
空謹别田之髙下善惡分為三品上田一嵗一墾中田<lb/>
二嵗一墾下田三嵗一墾故三年一換主選其耆老有<lb/>
髙德者名曰父老其有辨護伉健者為里正皆受倍田<lb/>
司馬法六尺為步步百為畝畮百為夫夫三為屋屋三<lb/>
為井井十為成成十為通通十為終終十為同<lb/>
　通典文王在岐用平土之法以為治人之道地著為<lb/>
　本故建司馬法民受田上田夫百畝中田夫二百畝<lb/>
<pb n="KR3d0010_WYG_011-10b"/>
　下田夫三百畝三嵗更耕之自爰其處農民戸已受<lb/>
　田其家衆男為餘夫亦以口受田士工商家受田五<lb/>
　口乃當農夫一人山林藪澤原陵淳鹵各以肥磽多<lb/>
　少為差民年二十受田六十歸田<lb/>
管子周岐山至於崢丘之西塞丘者山邑之田也周壽<lb/>
陵而東至少沙者中田也<lb/>
商子地方百里者山陵處什一藪澤處什一谿谷流水<lb/>
處什一都邑谿道處什一惡田處什一良田處十四<lb/>
<pb n="KR3d0010_WYG_011-11a"/>
吕氏春秋上農后稷曰上田棄畝下田棄甽是以六尺<lb/>
之耜所以成畝也其塼八寸所以成甽也<lb/>
汜勝之書湯有旱災伊尹作為區田教民糞種區田非<lb/>
必須良田也諸山陵近邑髙危傾阪及丘城上皆可為<lb/>
區田區田不耕旁地庶盡地力凡區種不先治地便荒<lb/>
地為之以畝為率令一畝之地長十八丈廣四丈八尺<lb/>
當横分十八丈作十五町町間分為十四道以通人行<lb/>
道廣一尺五寸町皆廣一尺五寸長四丈八尺尺直横<lb/>
<pb n="KR3d0010_WYG_011-11b"/>
鑿町作溝溝一尺深一尺積穰於溝間相去亦一尺嘗<lb/>
悉以一尺地積穰不相受今𢎞作二尺地以積穰上農<lb/>
夫區方深各六寸間相去九寸一畝三千七百區一日<lb/>
作千區區種粟二十粒畝用種二升秋收區别三升粟<lb/>
畝收百斛中男夫區方九寸深六寸相去二尺一畝千<lb/>
二十七區用種一升收粟五十一石一日作三百區下<lb/>
農夫區方九寸深六寸相去二尺一畝五百六十七區<lb/>
用種六升收二十八石一日作二百區<lb/>
<pb n="KR3d0010_WYG_011-12a"/>
漢書食貨志武帝末年以趙過為搜粟都尉過為代田<lb/>
一畮三甽嵗代處故曰代田古法也后稷始甽田以二<lb/>
耜為耦廣尺深尺曰甽長終畮一畮三甽一夫三百甽<lb/>
而播耕於三甽中率十二夫為田一井一屋故畮五頃<lb/>
用耦犂二牛三人一嵗之收常過縵田畮一斛以上善<lb/>
者倍之過使教田太常三輔率多人者田日三十畮少<lb/>
者十三畮以故田多墾闢過試以離宫卒田其宫壖地<lb/>
課得穀皆多其旁田畮一斛以上令命家田三輔公田<lb/>
<pb n="KR3d0010_WYG_011-12b"/>
又教邊郡及居延城是後邊城河東𢎞農三輔太常民<lb/>
皆便代田用力少而得穀多<lb/>
晉書食貨志武帝平呉之後有司奏詔書王公以國為<lb/>
家京城當使有芻<graphic n="KR2208" url="https://raw.githubusercontent.com/kanripo/KR-Gaiji/master/images/KR2208.png" mimeType="image/png"/>之田今可限之近郊田大國十五<lb/>
頃次國十頃小國七頃男子一人占田七十畝女子三<lb/>
十畝其外丁男課田五十畝丁女二十畝次丁男半之<lb/>
女則不課<lb/>
魏書食貨志太和九年詔均給天下民田諸男夫十五<lb/>
<pb n="KR3d0010_WYG_011-13a"/>
以上受露田四十畝婦人二十畝奴婢依良丁牛一頭<lb/>
受田三十畝限四牛所受之田率倍之三易之田再倍<lb/>
之以供耕作及還受之盈縮諸民年及課則受田老免<lb/>
及身没則還田奴婢牛隨有無以還受諸桑田不在還<lb/>
受之限但通入倍田分於分雖盈没則還田不得以充<lb/>
露田之數不足者以露田充倍諸初受田者男夫一人<lb/>
給田二十畝課蒔餘種桑五十樹棗五株榆三根非桑<lb/>
之土夫給一畝依法課蒔榆棗奴各依良限三年種畢<lb/>
<pb n="KR3d0010_WYG_011-13b"/>
不畢奪其不畢之地于桑榆地分雜蒔餘果及多種桑<lb/>
榆者不禁諸應還之田不得種桑榆棗果種者以違令<lb/>
論地入還分諸桑田皆為世業身終不還恒從見口有<lb/>
盈者無受無還不足者受種如法盈者得賣其盈不足<lb/>
者得買所不足不得賣其分亦不得買過所足諸麻布<lb/>
之土男夫及課别給麻田十畝婦人五畝奴婢依良皆<lb/>
從還受之法諸有舉戸老小癃殘無受田者年十一以<lb/>
上及癃者各授以半夫田年逾七十者不還所受寡婦<lb/>
<pb n="KR3d0010_WYG_011-14a"/>
守志者雖免課亦授婦田諸還受民田恒以正月若始<lb/>
受田而身亡及賣買奴婢牛者皆至明年正月乃得還<lb/>
受諸土廣民稀之處隨力所及官借民種蒔役有土居<lb/>
者依法封授諸地狹之處有進丁受田而不樂遷者則<lb/>
以其家桑田為正田分又不足不給倍田又不足家内<lb/>
人别减分無桑之鄉凖此為法樂遷者聽逐空荒不限<lb/>
異州他郡惟不聽避勞就逸其地足之處不得無故而<lb/>
移諸民有新居者三口給地一畝以為居室奴婢五口<lb/>
<pb n="KR3d0010_WYG_011-14b"/>
給一畝男女十五以上因其地分口課種菜五分畝之<lb/>
一諸一人之分正從正倍從倍不得隔越他畔進丁受<lb/>
田者恒從所近若同時俱受先貧後富再倍之田放此<lb/>
為法諸逺流配讁無子孫及户絶者墟宅桑榆盡為公<lb/>
田以供授受授受之次給其所親未給之間亦借其所<lb/>
親諸宰民之官各隨地給公田刺史十五頃太守十頃<lb/>
治中别駕各八頃縣令郡丞六頃更代相付賣者坐如<lb/>
律<lb/>
<pb n="KR3d0010_WYG_011-15a"/>
隋書食貨志北齊武成帝河清三年定令男率以十八<lb/>
受田輸租調二十充兵六十免力役六十六退田免租<lb/>
調京城四面諸坊之外三十里内為公田受公田者三<lb/>
縣代遷戸内執事官一品以下逮於羽林虎賁各有差<lb/>
其外畿郡華人官第一品以下羽林虎賁已上各有差<lb/>
職事及百姓請墾田者名為永業田奴婢受田者親王<lb/>
止三百人嗣王止二百人第二品嗣王以下及庶姓王<lb/>
止一百十人正三品以上及皇宗止一百人七品以上<lb/>
<pb n="KR3d0010_WYG_011-15b"/>
限止八十人八品以下至庶人限止六十人奴婢限外<lb/>
不給田者皆不輸其方百里外及州人一夫受露田八<lb/>
十畝婦四十畝奴婢依良人限數與者在京百官同丁<lb/>
牛一頭受田六十畝限止四年又每丁給永業二十畝<lb/>
為桑田其中種桑五十根榆三根棗五十根不在還受<lb/>
之限非此田者悉入還受之分土不宜桑者給麻田如<lb/>
桑田法<lb/>
又開皇十二年發使四出均天下之田狹鄉每丁纔至<lb/>
<pb n="KR3d0010_WYG_011-16a"/>
二十畝老少又少焉<lb/>
唐書食貨志度田以步其濶一步其長二百四十步為<lb/>
畝百畝為頃授田之制丁及男年十八以上者人一頃<lb/>
其八十畝為口分二十畝為永業老及篤疾廢疾者人<lb/>
四十畝寡妻妾三十畝當户者増二十畝皆以二十畝<lb/>
為永業其餘為口分田多可以足其人者為寛鄉少者<lb/>
為狹鄉狹鄉授田减寛鄉之半其地有薄厚嵗一易者<lb/>
倍授之寛鄉三易者不倍授工商者寛鄉减半狹鄉不<lb/>
<pb n="KR3d0010_WYG_011-16b"/>
給凡庶人徙鄉及貧無葬者得賣世業田自狹鄉而徙<lb/>
寛鄉者得并賣口分田已賣者不復授死者收之以授<lb/>
無田者凡收授皆以嵗十月授田先貧及有課役者凡<lb/>
田鄉有餘以給比鄉縣有餘以給比縣州有餘以給近<lb/>
州<lb/>
又永徽中禁買賣口分世業田買者還地而罰之<lb/>
宋史食貨志農田之制五代條章多闕周世宗始遣使<lb/>
均括諸州民田太祖即位循用其法命官分詣諸道均<lb/>
<pb n="KR3d0010_WYG_011-17a"/>
田課民種樹定民籍為五等第一等種雜樹百每等减<lb/>
二十為差梨棗半之男女十嵗以上種韭一畦闊一步<lb/>
長十步乏井者鄰互為鑿之<lb/>
又神宗患田賦不均熈寧五年重修定方田法詔司農<lb/>
以均稅條約并式頒之天下以東西南北各千步當四<lb/>
十一頃六十六畝一百六十步為一方嵗以九月縣委<lb/>
令佐分地計量隨陂原平澤而定其地因赤淤黒壚而<lb/>
辨其色方量畢以地及色參定肥瘠而分五等以定税<lb/>
<pb n="KR3d0010_WYG_011-17b"/>
則至明年三月畢掲以示民一季無訟即書户帖連莊<lb/>
帳付之以為地符凡田方之角立土為峰植其地之所<lb/>
宜木以封表之有方帳有莊帳有甲帖有户帖其分烟<lb/>
析産典賣割移官給契縣置簿皆以今所方之田為正<lb/>
先自京東路行之諸路倣焉每方差大甲頭二人小甲<lb/>
頭三人同集方户令各認步畝方田官騐地色更勒甲<lb/>
頭方户同定元豊八年帝知官吏擾民詔罷之天下之<lb/>
田已方而見於籍者至是二百四十八萬四千三百四<lb/>
<pb n="KR3d0010_WYG_011-18a"/>
十有九頃<lb/>
　文獻通考元豐間天下墾田之數四百六十一萬六<lb/>
　千餘頃比治平時増二十餘萬頃然前代混一之時<lb/>
　漢元始時定墾田八百二十七萬五千餘頃隋開皇<lb/>
　時墾田一千九百四十萬餘頃唐天寳時應受田一<lb/>
　千四百三十萬餘頃其數比之宋朝或一倍或三倍<lb/>
　四倍有餘雖曰宋之土宇北不得幽薊西不得靈夏<lb/>
　南不得交阯然三方之在版圖亦半為邊障屯戍之<lb/>
<pb n="KR3d0010_WYG_011-18b"/>
　地墾田未必多也按治平㑹計録謂田數特計其賦<lb/>
　租以知其頃畝而賦租所不加者十居其七祖宗重<lb/>
　擾民未嘗窮按故莫得其實至治平熈寧間相繼開<lb/>
　墾然凡百畝之内起税止四畝欲増至二十畝則言<lb/>
　者以為民間苦賦重再至轉徙遂不増以是觀之則<lb/>
　田之無賦税者又不止於十之七而已蓋田數之在<lb/>
　官者雖劣於前代而遺利之在民者多矣<lb/>
金史食貨志量田以營造尺五尺為步濶一步長二百<lb/>
<pb n="KR3d0010_WYG_011-19a"/>
四十步為畝百畝為頃民田業各從其便賣質與人無<lb/>
禁但令隨地輸租而已凡桑棗民户以多植為勤少者<lb/>
必植其地十之三猛安謀克户少者必課其地十之一<lb/>
除枯補新使之不闕凡官地猛安謀克及貧民請射者<lb/>
寛鄉一丁百畝狹鄉十畝中男半之請射荒地者以最<lb/>
下第五等減半定租八年始徵之作已業者以第七等<lb/>
減半為稅七年始徵之自首冐比鄰地者輔官租三分<lb/>
之二佃黄河退灘者次年納租<lb/>
<pb n="KR3d0010_WYG_011-19b"/>
又承安元年四月初行區種法男年十五以上六十以<lb/>
下有土田者丁種一畝丁多者五畝止二年二月九路<lb/>
提刑馬百禄奏聖訓農民有地一頃者區種一畝五畝<lb/>
即止臣以為地肥瘠不同乞不限畝數制可<lb/>
元史食貨志田無水者鑿井井深不能得水者聽種區<lb/>
田仍以區田之法散諸農民<lb/>
明史食貨志洪武二十年命國子生武淳等分行州縣<lb/>
量度田畝方圓次以字號悉書主名及田之丈尺編類<lb/>
<pb n="KR3d0010_WYG_011-20a"/>
為冊狀如魚鱗號曰魚鱗圖冊以土田為主諸原坂墳<lb/>
衍下濕沃瘠沙鹵之别畢具凡質賣田土則官為籍記<lb/>
之毋令産去税存以為民害<lb/>
又凡田以近郭為上地迤逺為中地下地五尺為步步<lb/>
二百四十為畝畝百為頃<lb/>
又神宗初用大學士張居正議天下田畝通行丈量用<lb/>
開方法以徑圍乘除畸零截補<lb/>
國朝<lb/>
<pb n="KR3d0010_WYG_011-20b"/>
大清㑹典本朝幅員廣逺地利日興順治十八年總計<lb/>
田土合五百四十九萬三千五百七十六頃有奇康熈<lb/>
二十四年總計田土六百七萬八千四百三十頃有奇<lb/>
雍正二年總計田土六百八十三萬七千九百一十四<lb/>
頃有奇<lb/>
國初定低地種稻高粱稗子<graphic n="KR1064" url="https://raw.githubusercontent.com/kanripo/KR-Gaiji/master/images/KR1064.png" mimeType="image/png"/>麻高阜種粟穀<lb/>
國家任土作貢以地畝之坍漲定賦額之増減或差員<lb/>
清理或飭州縣官隨時丈量查報瀕江近海之區定例<lb/>
<pb n="KR3d0010_WYG_011-21a"/>
十年一丈<lb/>
凡民地勘丈槩以二百四十步為一畝<lb/>
國朝墾荒助以牛種寛其徵輸或懸爵賞以勵招徠或<lb/>
給投誠以資贍養或遣部員以課耕穫區畫周詳務使<lb/>
野無曠土<lb/>
順治元年題准圏撥地畝按州縣大小定圏地多寡滿<lb/>
洲自聚一處阡陌室廬耕作牧放互相友助令旗民各<lb/>
安疆理查出無主地與有主者對換以期均便順治元<lb/>
<pb n="KR3d0010_WYG_011-21b"/>
年議准州縣衛所荒地無主者分給流民及官兵屯種<lb/>
有主者官給牛種三年起科<lb/>
順治四年又定嗣後民間田屋永停圏撥<lb/>
順治六年定地方官廣加招徠各處逃民不論原籍别<lb/>
籍編入保甲開墾無主荒田給以印信執照永准為業<lb/>
順治十年覆准直省州縣魚鱗老冊載有地畝坵段坐<lb/>
落田形四至其間有不清者印官親自丈量<lb/>
順治十一年覆准凡丈量州縣地用步弓各旗庄屯地<lb/>
<pb n="KR3d0010_WYG_011-22a"/>
用繩<lb/>
順治十二年定部鑄步尺分頒直省使丈量時悉依新<lb/>
制<lb/>
康熈四十三年天津附近荒棄地畝開墾一萬畝以為<lb/>
水田行令各省廵撫將閩粤江南等處水耕之人出示<lb/>
招徠計口授田給與牛種<lb/>
雍正元年議准瀕江近海之區定例十年清丈一次恐<lb/>
未至十年有坍漲者令該管官不時清查坍者即行豁<lb/>
<pb n="KR3d0010_WYG_011-22b"/>
免漲者即行陞科<lb/>
雍正二年議准將内務府交出餘地及户部所收官地<lb/>
制為井田挑選一百户前往耕種自十六嵗以上六十<lb/>
嵗以下各授田百畝<lb/>
雍正三年於灤薊天津文霸任北新雄等處各設營田<lb/>
專官管領有力之家率先遵奉者以圩田多寡分别奬<lb/>
賞其官田數萬頃分地遣官㑹同地方官首先舉行為<lb/>
民倡率其濬疏圩岸以及瀦水節水引水戽水之法悉<lb/>
<pb n="KR3d0010_WYG_011-23a"/>
照成規各因地畝形勢次第興修或有民間廬舍有碍<lb/>
水道者計畝均攤通融撥抵視本田畝數加十之二三<lb/>
其河淀淤地已經成熟陞科必須開挖者將附近官田<lb/>
照數撥補<lb/>
　<lb/>
　<lb/>
　<lb/>
　<lb/>
<pb n="KR3d0010_WYG_011-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3d0010_WYG_064-1a"/>
欽定四庫全書<lb/>
欽定授時通考卷六十四<lb/>
　農餘<lb/>
　　果二<lb/>
　　　棗<hi>酸棗</hi>
　　　柿<hi>椑柿</hi>　<hi>軟柿</hi>
　　　木𤓰<hi>榠樝</hi>
　　　安石榴<lb/>
<pb n="KR3d0010_WYG_064-1b"/>
　　　栗<hi>石粟</hi>
　　　榧<lb/>
　　　榛<lb/>
　　　松子<lb/>
　　　核桃<lb/>
　　　銀杏<lb/>
<pb n="KR3d0010_WYG_064-2a"/>
</p>
<p>
<pb n="KR3d0010_WYG_064-3a"/>
　　棗<lb/>
棗一名木蜜皮麤葉小面深綠色背微白發芽遲五月<lb/>
開小花淡黄色花落即結實生青不堪食漸大漸白至<lb/>
微見紅絲即堪生啖熟則純紅味甚甘甜王禎農書云<lb/>
南北皆有然南棗堅燥不如北棗肥美生於青齊晋絳<lb/>
者尤佳能開胃健脾可乆留生熟皆可食多食生熱令<lb/>
人齒黄病齲齒<lb/>
詩豳風八月剝棗<lb/>
<pb n="KR3d0010_WYG_064-3b"/>
禮記内則棗曰新之<lb/>
　疏棗易有塵埃恒治拭之使新<lb/>
左傳女贄不過榛栗棗脩以告䖍也<lb/>
　疏取其早起者也<lb/>
齊民要術旱澇之地不任稼穡者種棗則任矣<lb/>
羣芳譜種類甚多有壺棗<hi>爾雅云棗壺棗註云今江東呼為棗大而鋭上者為壺壺</hi>
<hi>猶瓠也</hi>鹿盧棗<hi>爾雅云邊要棗註云子/細腰今謂之鹿盧棗</hi>白棗<hi>爾雅云擠白棗註云即今</hi>
<hi>棗子白乃熟</hi>揚徹齊棗<hi>見爾雅註/云未詳</hi>羊棗<hi>爾雅云遵羊棗註云實小而圓紫黒色今</hi>
<pb n="KR3d0010_WYG_064-4a"/>
<hi>俗呼之為羊矢棗</hi>大棗<hi>爾雅云洗大棗註云今河東/猗氏縣出大棗子如雞卵</hi>蹶洩棗<hi>爾雅</hi>
<hi>云蹶洩苦棗註云子味苦</hi>無實棗<hi>爾雅云晳無實棗/註云不著子者</hi>還味棗<hi>爾雅云還味棯</hi>
<hi>棗註云還味短味</hi>蹙咨棗<hi>一名大白/核小肌肥</hi>榖城紫棗<hi>長二寸</hi>西王母棗<lb/>
<hi>大如李核三月熟在衆果之先</hi>夏白棗<hi>出洛/陽</hi>墟棗<hi>出汲郡一名安益棗</hi>信都大棗<lb/>
梁國夫人棗三星棗駢白棗灌棗狗牙棗雞心棗牛頭<lb/>
棗獮猴棗夕棗﨑亷棗<hi>以上十六名並出廣志</hi>棠棗玉門棗<hi>並出西京</hi>
<hi>襍記</hi>樂氏棗<hi>齊民要術云出青州豐肌細核多膏肥美為天下第一相傳樂毅破齊時從燕來齊所種</hi>
<hi>也</hi>羊角棗<hi>詳見後/鄴中記</hi>御棗<hi>味最美/出安邑</hi>窑坊棗<hi>味佳出應天府窑坊門内</hi>無<lb/>
<pb n="KR3d0010_WYG_064-4b"/>
核棗<hi>實小核僅有形食之不覺出青城縣</hi>氐棗木棗丹棗鶴珠棗<hi>出天台閒閒真</hi>
<hi>人以致元帝</hi>
又分栽選味佳者留作栽候葉始生取大棗傍條二三<lb/>
尺高者移種棗性硬其生晚芽未出移恐難出三歩一<lb/>
行行欲相當如本年芽未出弗遽刪除諺云棗樹三年<lb/>
不算死亦有久而後生者<lb/>
又修樹每元旦日未出時反斧斑駁椎之謂之嫁棗不<lb/>
椎則花而不實斫之則子萎而落候大蠶入簇以杖擊<lb/>
<pb n="KR3d0010_WYG_064-5a"/>
其枝間振去狂花則結實多<lb/>
又收棗棗全赤即收撼而落之為上半赤而收者肉未<lb/>
充滿乾則色黄而皮皺將赤味亦不佳全赤久不收則<lb/>
皮硬復有鳥雀之患一法將纔熟棗乘清晨連上枝葉<lb/>
摘下弗損傷通風處晾去露氣簡新缸無油酒氣者清<lb/>
水刷淨火烘乾待冷取淨稈草曬乾候冷一層草一層<lb/>
棗入缸中封固可至來歲猶鮮<lb/>
又曬棗先治地令淨有草則令棗臭駕箔椽上以無齒<lb/>
<pb n="KR3d0010_WYG_064-5b"/>
木扒聚而散之日二十度乃佳夜不必聚得霜露氣速<lb/>
成如有雨則聚而苫之五六日選其紅軟者上高厨暴<lb/>
之䏺爛者去之否則恐壊餘棗其未乾者曝曬如法<lb/>
又作乾棗新菰蒋露於庭以草鋪上厚三寸覆以新蒋<lb/>
凡三日撤覆露之畢日曝取乾納房中每一石以酒一<lb/>
升潄著器中密泥之可以經數年不壊<lb/>
　　酸棗<hi>附</hi>
羣芳譜酸棗一名樲小而圓如芡無大樹實生青熟紅<lb/>
<pb n="KR3d0010_WYG_064-6a"/>
皮薄核大仁堪入藥生用令人不眠雙仁者勿用取紅<lb/>
軟者箔上曬乾納釡中水僅掩棗煮一沸即漉出入盆<lb/>
研布絞取濃汁塗器上日曝使乾取為末一碗投方寸<lb/>
匕逺行用以和米炒其味酸甘解飢渴最妙<lb/>
<pb n="KR3d0010_WYG_064-7a"/>
　　柿<lb/>
柿赤實果也樹高大枝繁葉大圓而光澤四月開小花<lb/>
黄白色結實青緑色八九月乃熟紅柿<hi>皮深紅而多核所在皆有</hi>黄<lb/>
柿<hi>生汴洛諸州</hi>朱柿<hi>出華山似紅柿而圓小/皮薄可愛味更甘珍</hi>著蓋柿<hi>蒂下别有一層</hi>
牛心柿<hi>状如牛心</hi>蒸餅柿<hi>状如市/賣炊餅</hi>八稜柿<hi>大而稍扁劍南尤溪柿處州松陽柿</hi>
<hi>尤為竒品</hi>塔柿<hi>大於諸柿去皮挂木上風乾之佳</hi>
種樹書柿樹接桃枝則為金桃柿子接及三次則全無<lb/>
核<lb/>
<pb n="KR3d0010_WYG_064-7b"/>
羣芳譜種類甚多大者如楪其次如拳小者如鹿心鴨<lb/>
子雞子生者澀不堪食其核形扁状如木鱉子而堅根<lb/>
甚固謂之柿盤世傳柿有七絶一多夀二多隂三無鳥<lb/>
巢四無蟲蠧五霜葉可玩六佳實可啖七落葉肥大可<lb/>
以臨書多食引痰日乾者多食動風同蟹食腹痛作瀉<lb/>
食柿飲熱酒令人易醉或心痛欲絶<lb/>
　　椑柿<hi>附</hi>
椑柿一名漆柿一名綠柿一名青椑一名烏椑一名花<lb/>
<pb n="KR3d0010_WYG_064-8a"/>
椑一名赤棠柿乃柿之小而卑者生江淮宣歙荆襄閩<lb/>
廣諸州雖熟亦深緑色大如杏味甘可生啖搗碎浸汁<lb/>
謂之柿漆可染罾扇諸物<lb/>
　　軟柿<hi>附</hi>
軟柿本草云生海南樹高丈餘子中有汁如乳汁甜美<lb/>
其本類柿而葉長但結實小而長乾熟則紫黑色一種<lb/>
小圓如指頭大者味尤美其樹接柿甚佳<lb/>
<pb n="KR3d0010_WYG_064-9a"/>
　　木𤓰<lb/>
木𤓰一名楙<hi>爾雅云楙木𤓰註云木實如小𤓰酢而可食本草云木𤓰之名取此義也</hi>一名<lb/>
鐵脚梨<hi>清異録云木𤓰性益下部若脚膝筋骨有疾者必用焉故方家號為鐵脚梨</hi>樹如柰<lb/>
叢生枝葉花俱如鐵脚海棠可種可接可以條分葉光<lb/>
而厚春末開花紅色微帶白作房實如小𤓰或似梨稍<lb/>
長皮光色黄上微白如著粉津潤不木者為木𤓰香而<lb/>
甘酸不澀食之益人醋浸一日方可食生不堪噉處處<lb/>
有之山隂蘭亭尤多而宣城者為佳本州以充土貢故<lb/>
<pb n="KR3d0010_WYG_064-9b"/>
有宣州花木𤓰之稱西洛木瓜味和美至熟青白色入<lb/>
藥絶有功勝宣州者味淡性酸温無毒去濕和胃强筋<lb/>
骨治脚氣霍亂大吐下轉筋不止枝葉根皮煮汁飲並<lb/>
止霍亂吐下轉筋療脚氣枝作杖利筋脈核治霍亂煩<lb/>
燥氣急花治面黑粉滓<lb/>
羣芳譜種法秋社前後分其條移栽次年便結子勝春<lb/>
栽者<lb/>
　　榠樝<hi>附</hi>
<pb n="KR3d0010_WYG_064-10a"/>
羣芳譜榠樝一名瘙樝一名木李一名木梨木葉花酷<lb/>
類木𤓰但比木𤓰大而色黄李時珍曰乃木𤓰之無重<lb/>
蒂者也<lb/>
<pb n="KR3d0010_WYG_064-11a"/>
　　安石榴<lb/>
安石榴<hi>種出安石國故名</hi>一名若榴<hi>廣雅云若榴石榴也丹實垂垂若贅瘤也</hi>一名<lb/>
金罌<hi>筆衡云呉越王錢鏐改榴為金罌</hi>有甜酸苦三種單葉者旋開花<lb/>
旋結實花托即榴不結者托尖小干葉者不結實甜者<lb/>
甘温澀無毒可食潤燥制三尸蟲理乳石毒但性滯戀<lb/>
膈多食生痰損肺黑齒服食家忌之酸者性温澀無毒<lb/>
兼收歛之氣只堪入藥陳久更良榴實圓如毬頂有尖<lb/>
瓣大者如杯皮赤色有黑斑㸃皮中如蜂窠有黄膜隔<lb/>
<pb n="KR3d0010_WYG_064-11b"/>
之子如人齒白者似雪淡紅者似水紅寳石紅者如硃<lb/>
砂淡紅潔白者味甘紅者味酸秋後經霜則實自裂有<lb/>
富陽榴<hi>實大者如碗</hi>海榴<hi>樹僅二尺栽盆中結實亦/大直垂至盆堪作美觀</hi>黄榴<hi>結實</hi>
<hi>甚多最易傳種</hi>河隂榴<hi>𤨏碎録云河隂出榴名三十八中間止有三十八子也</hi>
酉陽雜俎南詔石榴皮薄如藤紙味絶於洛中<lb/>
本草水晶榴<hi>子白瑩徹如水晶味亦甘</hi>苦石榴<hi>抱朴子云生積石山或云即山石榴也</hi>
山石榴<hi>形類榴而小不作房生青齊間蜜漬以當菓甚美</hi>
廣羣芳譜石榴不結子者以石塊或枯骨安樹叉間或<lb/>
<pb n="KR3d0010_WYG_064-12a"/>
根下則結子不落<lb/>
<pb n="KR3d0010_WYG_064-13a"/>
　　栗<lb/>
栗木高三丈極類櫟四月開花青黄色長條似胡桃花<lb/>
實有房彚大者若拳小者若桃李苞生外殻刺如蝟毛<lb/>
其中著實或單或雙或三四少者實大多者實小實有<lb/>
殻紫黑色殻内膜甚薄色微紅黑外毛内光膜内肉外<lb/>
黄内白八九月熟則苞自裂而實墜宣州及北地所産<lb/>
小者為勝陸璣詩疏曰栗五方皆有周秦呉揚特饒惟<lb/>
漁陽及范陽生者甜美味長他方不及本草圖經云兖<lb/>
<pb n="KR3d0010_WYG_064-13b"/>
州宣州最勝燕山栗小而味最甘蜀本圖經云板栗錐<lb/>
栗芧栗<hi>似板栗而細如橡子其樹雖小葉亦不殊但春生夏花秋實冬枯為異綱目云即爾雅所謂栭</hi>
<hi>栗也一名栵栗可炒食之</hi>衍義云湖北有一種旋栗<hi>頂圓末尖即榛栗象榛子形也</hi>
詩鄘風樹之榛栗<lb/>
禮記内則栗曰撰之<lb/>
　疏栗蟲好食數數布陳撰省視之<lb/>
夏小正八月栗零<lb/>
　傳零也者降也降而後取之也<lb/>
<pb n="KR3d0010_WYG_064-14a"/>
齊民要術栗種而不栽栽雖活㝷死栗初熟離苞即於<lb/>
屋内理濕土中埋須深勿令凍路逺者以革囊盛之停<lb/>
三日以上及見風日則不可作種至二月芽生出而種<lb/>
之芽向上乃生根既生數年不用掌近三年内每到十<lb/>
月常須草裹至二月漸解不裹則易至凍死仍用籬圍<lb/>
之其實方而匾者他日結子豐滿樹高四五尺取生子<lb/>
樹枝接之<lb/>
種樹書採栗時要得披殘明年其枝葉益茂<lb/>
<pb n="KR3d0010_WYG_064-14b"/>
　　石栗<hi>附</hi>
客燕雜記京師佳果栗三霜前栗盤古栗鷹爪栗種類<lb/>
頗多總之味鹹氣温無毒主益氣厚腸胃補腎氣治腰<lb/>
脚無力破痃癖理血當中一子名栗楔治血更效生則<lb/>
動氣熟則滯氣唯曝乾或火煨汗出食之良百菓中最<lb/>
有益者小兒不宜多食難尅化患風水病者忌以味鹹<lb/>
也<lb/>
南方草木状石栗樹與栗同但生於山石罅間花開三<lb/>
<pb n="KR3d0010_WYG_064-15a"/>
年方結實其殻厚而肉少其味似胡桃仁<lb/>
<pb n="KR3d0010_WYG_064-16a"/>
　　榧<lb/>
榧一名柀子一名赤果一名玉榧一名玉山果生永昌<lb/>
以信州玉山者為佳本地人呼為野杉木大者連抱高<lb/>
數仞其木有雄雌雄者花而雌者實其木形如栢木理<lb/>
似松細軟堪為器用葉似杉冬月開黄圓花結實如棗<lb/>
核大如橄欖無稜而殻薄黄白色其仁肉白外有一層<lb/>
黑麤衣小而心實者尤佳一樹可下數十斛味甘平澀<lb/>
無毒治五痔去三蟲輕身明目煮素羮味更甜美同甘<lb/>
<pb n="KR3d0010_WYG_064-16b"/>
蔗食其滓自軟猪脂炒榧黑皮自脱性熱同鵞肉食令<lb/>
人上壅生斷節風同緑豆食殺人忌火氣<lb/>
爾雅翼柀實去皮殻可生食亦<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而收之可以經乆<lb/>
本草㑹編一種麤榧其木與榧相似但理麤色赤其子<lb/>
稍肥大頂圓不尖<lb/>
羣芳譜收藏以盛茶舊磁甕收之經乆不壊欲種以二<lb/>
月下子<lb/>
<pb n="KR3d0010_WYG_064-17a"/>
</p>
<p>
<pb n="KR3d0010_WYG_064-18a"/>
　　榛<lb/>
榛<hi>古作□本草云從辛從木俗作莘者誤</hi>生遼東山谷樹高丈餘子如小<lb/>
栗李時珍曰榛樹低小如荆叢生冬末開花如櫟花成<lb/>
條下垂長二三寸二月生葉如初生櫻桃葉多皺文而<lb/>
有細齒及尖其實作苞三五相黏一苞一實實如櫟實<lb/>
上壯下鋭生青熟褐殻厚而堅仁白而圓大如杏仁亦<lb/>
有皮尖然多空者諺曰十榛九空陸璣詩疏云榛有兩<lb/>
種一種大小枝葉皮樹皆如栗而子小形如橡子味亦<lb/>
<pb n="KR3d0010_WYG_064-18b"/>
如栗枝莖可以為燭詩所謂樹之榛栗者也一種高丈<lb/>
餘枝葉如水蓼子作胡桃味遼代上黨甚多乆留亦易<lb/>
油壊種法與栗同味甘平無毒益氣力實腸胃調中不<lb/>
饑健行甚驗遼東榛軍行食之當糧榛之為利亦大矣<lb/>
禮記曲禮婦人之䞇椇榛脯脩棗栗<lb/>
　註榛實似栗而小闗中鄜坊甚多<lb/>
<pb n="KR3d0010_WYG_064-19a"/>
</p>
<p>
<pb n="KR3d0010_WYG_064-20a"/>
　　松子<lb/>
松子本草云松實状如豬心疊成鱗砌秋老則子長鱗<lb/>
裂惟遼海及雲南者謂之海松子馬志曰海松子状如<lb/>
小栗三角其中仁香美當果食之亦代麻腐食之與中<lb/>
國松子不同蘇頌曰松歲久則實繁中原雖有小而不<lb/>
及塞上者佳好也呉瑞曰松子有南松北松華隂松形<lb/>
小殻薄有香新羅者肉甚香美李時珍曰海松子其樹<lb/>
與中國松樹同惟五葉一叢者毬内結子大如巴豆而<lb/>
<pb n="KR3d0010_WYG_064-20b"/>
有三稜一頭尖爾馬志謂似小栗殊失本體<lb/>
東坡雜記十月以後冬至以前松實結熟而未落折取<lb/>
并蕚收之竹器中懸之風道未熟則不生過熟則隨風<lb/>
飛去至春初敲取其實以大鐵鎚入荒茅地中數寸置<lb/>
數粒其中得春雨自生自採實至種皆以不犯手氣為<lb/>
佳松性至堅悍然始生至脆弱多畏日與牛羊故須荒<lb/>
茅地以茅隂障日若白地當雜大麥數十粒種之賴麥<lb/>
隂乃活須護以棘日使人行視三五年乃成五年之後<lb/>
<pb n="KR3d0010_WYG_064-21a"/>
乃可洗其下枝使高七年之後乃可去其細密者使大<lb/>
大略如此<lb/>
<pb n="KR3d0010_WYG_064-22a"/>
　　核桃<lb/>
核桃一名胡桃一名羌桃樹高丈許春初生葉長三寸<lb/>
兩兩相對三月開花如栗花穗蒼黄色結實如青桃九<lb/>
月熟時漚爛皮肉取核内仁為果北方多種之以殻薄<lb/>
仁肥者為佳廣志云陳倉胡桃薄皮多肌隂平胡桃大<lb/>
而皮脆急促則碎味甘氣熱皮濇仁潤治痰氣喘𠻳醋<lb/>
心及厲風諸病今往往以之下酒則昔人所云食多動<lb/>
風動痰令人惡心脱鬚眉及同酒多食咯血者妄也或<lb/>
<pb n="KR3d0010_WYG_064-22b"/>
素有痰火積熱者不宜多食耳大抵留皮則消滯去皮<lb/>
則養血潤血微和鹽食更佳能通命門利三焦益氣養<lb/>
血與破故紙為補下焦腎命之要藥<lb/>
羣芳譜種植選平日實佳者留樹上勿摘俟其自落青<lb/>
皮自裂又揀殻光紋淺體重者作種掘地二三寸入糞<lb/>
一碗鋪片瓦種一枚覆土踏實水澆之冬月凍裂殻來<lb/>
春自生下用瓦者使無入地直根異日好移栽也<lb/>
便民圖要以粗布袋盛挂風面處則不膩收松子亦用<lb/>
<pb n="KR3d0010_WYG_064-23a"/>
此法<lb/>
<pb n="KR3d0010_WYG_064-24a"/>
　　銀杏<lb/>
銀杏一名白果一名鴨脚子<hi>本草云葉似鴨脚故名宋初入貢改呼銀杏因其形</hi>
<hi>似杏而核色白也</hi>處處皆有以宣城為盛樹高二三丈或至連<lb/>
抱可作棟梁葉薄縱理儼如鴨掌面綠背淡二月開花<lb/>
成簇青白色二更開旋即卸落人罕見之一枝結子百<lb/>
十狀如小杏經霜乃熟色黄而氣臭爛去肉取核為果<lb/>
其核兩頭尖中圓大而扁三稜為雄二稜為雌其仁嫩<lb/>
時緑色乆則黄其樹耐久肌理白膩術家取刻符印云<lb/>
<pb n="KR3d0010_WYG_064-24b"/>
能召使鬼神氣味甘微苦平澀無毒生食解酒降痰消<lb/>
毒殺蟲熟食温肺益氣定喘𠻳搗汁浣衣去油膩食多<lb/>
壅氣臚脹昏頓三元延夀書言白果食滿千顆殺人昔<lb/>
有歲飢以白果代飯食飽次日皆死小兒食多昏霍發<lb/>
驚引疳同鰻鱺食患軟風<lb/>
墨客揮犀銀杏葉如鴨脚獨窠者不實偶生及叢生者<lb/>
乃實<lb/>
羣芳譜種植須雌雄同種其樹相望乃結實或雌樹臨<lb/>
<pb n="KR3d0010_WYG_064-25a"/>
水照影亦可或於雌樹鑿一孔納雄樹木一塊以泥之<lb/>
亦結子<lb/>
又移栽春分前後先掘深坑水攪成稀泥然後下栽子<lb/>
掘時連土繩縛牢不令散碎則易活<lb/>
又熟時以竹篾篐樹本撃篾則銀杏自落<lb/>
　<lb/>
　<lb/>
　<lb/>
<pb n="KR3d0010_WYG_064-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
欽定授時通考卷六十四<lb/>
</p>
<p>
</p>
  </div>
</body>
</text>
</TEI>
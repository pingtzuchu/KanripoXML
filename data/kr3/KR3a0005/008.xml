<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0005_SBCK_008-1a"/>
新書卷第八<lb/>
　　　官人<lb/>
王者官人有六等一曰師二曰友三曰大臣四<lb/>
曰左右五曰侍御六曰厮役知足以為源泉行<lb/>
足以為表儀問焉則應求焉則得入人之家足<lb/>
以重人之家入人之國足以重人之國者謂之<lb/>
師<lb/>
知足以為礲礪行足以為輔助仁足以訪議明<lb/>
<pb n="KR3a0005_SBCK_008-1b"/>
於進賢敢於退不肖内相匡正外相揚羙謂之<lb/>
友<lb/>
知足以謀國事行足以爲民率仁足以合上下<lb/>
之驩國有法則退而守之君有難則進而死之<lb/>
職之所守君不得不阿私託者大臣也脩身正<lb/>
行不㤰於鄉曲道語談説不㤰於朝廷智能不<lb/>
困於事業服一介之使能合两君之驩執㦸居<lb/>
前能舉君之失過不難以死持之者左右也<lb/>
<pb n="KR3a0005_SBCK_008-2a"/>
不貪於財不淫於色事君不敢有二心居君旁<lb/>
不敢泄君之謀君有失過雖不能正諌以其死<lb/>
持之憔悴有憂色不勸聴從者侍御也<lb/>
柔色傴僂唯䛕之行唯言之聴以睚䀝之間事<lb/>
君者厮役也<lb/>
故與師為國者帝與友為國者王與大臣為國<lb/>
者伯與左右為國者彊與侍御為國者若存若<lb/>
亡與厮役為國者亡可立待也取師之禮黜位<lb/>
<pb n="KR3a0005_SBCK_008-2b"/>
而朝之取友之禮以身先焉取大臣之禮皮幣<lb/>
先焉取左右之禮使使者先焉取侍御之禮以<lb/>
令至焉取厮役之禮以令召矣師至清朝而侍<lb/>
小事不進友至則淸殿而侍樂聲技藝之人不<lb/>
竝見大臣奏事則優侏儒逃隱聲樂技藝之人<lb/>
不竝奏左右在側聲樂不見持御者在側子女<lb/>
不襍䖏故君樂雅樂則友大臣可以侍君樂燕<lb/>
樂則左右侍御者可以侍君開北房從薰服乏<lb/>
<pb n="KR3a0005_SBCK_008-3a"/>
樂則厮役從淸門治聽罷朝而論議從容澤燕<lb/>
夕時開北房從薫服之樂是以聴治論議從容<lb/>
澤燕矜荘皆殊序然後而帝王之業可得而行<lb/>
也<lb/>
　　　勸學<lb/>
謂門人學者舜何人也我何人也夫啟耳目載<lb/>
心意從立移徙與我同性而舜獨有賢聖之名<lb/>
明君子之實而我曽無鄰里之問寛狥之智者<lb/>
<pb n="KR3a0005_SBCK_008-3b"/>
獨何與然則舜僶俛而加志我儃僈而弗省耳<lb/>
夫以西施之羙而䝉不潔則過之者莫不睨而<lb/>
掩鼻當試傳白黱黑揄鋏陂襍芒若䖟虱視益<lb/>
口笑佳能佻志從容為説焉則雖王公大人孰<lb/>
能無悇憛養心而巔一視之今以二三子材而<lb/>
䝉愚惑之智予恐過之有掩鼻之容也昔者南<lb/>
榮跌醜聖道之忘乎已故歩渉山川蚠<hi>焚音</hi>買楚<lb/>
棘彌道千餘百合重繭而不敢乆息既過老𣆀<lb/>
<pb n="KR3a0005_SBCK_008-4a"/>
噩若慈父鴈行避景夔立蛇進而後敢問見教<lb/>
一髙言若飢十日而得大牢焉是達若天地行<lb/>
生後世今夫子之達佚乎老𣆀而諸子之材不<lb/>
避榮跌而無千里之逺重繭之患親與巨賢連<lb/>
席而坐對膝相視從容談語無問不應是夫降<lb/>
大命以達吾徳也吾聞之曰時難得而易失也<lb/>
學者勉之乎天禄不重<lb/>
　　　道術<lb/>
<pb n="KR3a0005_SBCK_008-4b"/>
曰數聞道之名矣而未知其實也請問道者何<lb/>
謂也對曰道者所道接物也其本者謂之虚其<lb/>
末者謂之術虚者言其精㣲也平素而無設諸<lb/>
也術也者所以從制物也動静之數也凡此皆<lb/>
道也曰請問虚之接物何如對曰鏡義而居無<lb/>
執不臧羙惡畢至各得其當衡虚無私平静而<lb/>
䖏輕重畢懸各得其所明主者南面正而清虚<lb/>
而静令名自命物自定如鑑之應如衡之稱有<lb/>
<pb n="KR3a0005_SBCK_008-5a"/>
舋和之有端隨之物鞠其極而以當施之此虚<lb/>
之接物也　曰請問術之接物何如對曰人<lb/>
主仁而境内知矣故其士民莫弗親也人主義<lb/>
而境内理矣故士民莫弗順也人主有禮而境<lb/>
内肅矣故其士民莫弗敬也人主有信而境内<lb/>
貞矣故其士民莫弗信矣人主公而境内服矣<lb/>
故士民莫弗戴也人主法而境内軌矣則其士<lb/>
民莫弗輔也舉賢則民化善使能則官職治英<lb/>
<pb n="KR3a0005_SBCK_008-5b"/>
俊在位則主尊羽翼勝任則民顯操徳而固則<lb/>
威立教順則必令行周聽則不蔽稽驗則不惶<lb/>
明好惡則民心化密事端則人主神術者接物<lb/>
之隊凡權重者必謹於事令行則必謹於言則<lb/>
過敗鮮矣此術之接物之道也者其為原無屈<lb/>
其應變無極故聖人尊之夫道之詳不可勝術<lb/>
也　曰請問品善之体何如對曰親愛利子<lb/>
謂之慈反慈為嚚子愛利親謂之孝反孝為孽<lb/>
<pb n="KR3a0005_SBCK_008-6a"/>
愛利出中謂之忠反忠為倍心省恤人謂之惠<lb/>
反惠為囚兄敬愛弟謂之友反友為　弟愛兄<lb/>
謂之悌反悌為敖接遇慎容謂之恭反恭為媟<lb/>
接遇肅正謂之敬反敬為慢言行抱謂之貞反<lb/>
貞為偽期果言當謂之信反信為慢衷理不辟<lb/>
謂之端反端為趽<hi>跛一作</hi>據當不傾謂之平反平<lb/>
為險行善决菀謂之淸反淸為　辭利刻謙謂<lb/>
之㢘反廉為貪兼覆無私謂之公反公為私方<lb/>
<pb n="KR3a0005_SBCK_008-6b"/>
直不曲謂之正反正爲邪以人自觀謂之度反<lb/>
度爲妄以已量人謂之恕反恕爲荒惻隱憐人<lb/>
謂之慈反慈爲忍厚志隱行謂之㓗反㓗爲汰<lb/>
施行得理謂之德反徳爲怨放理㓗靜謂之行<lb/>
反行爲汚功遂自却謂之退反退爲㦸厚人自<lb/>
薄謂之讓反讓爲冐心兼愛人謂之仁反仁爲<lb/>
戾行充其宜謂之義反義爲懜剛柔得道謂之<lb/>
和反和爲乖合得密周謂之調反調爲盩　優<lb/>
<pb n="KR3a0005_SBCK_008-7a"/>
賢不逮謂之寛反寛爲阨色衆容易謂之𥙿反<lb/>
𥙿爲𥚹欣<graphic n="KR4292" url="https://raw.githubusercontent.com/kanripo/KR-Gaiji/master/images/KR4292.png" mimeType="image/png"/>可安謂之煴反煴爲鷙安柔不苛<lb/>
謂之良反良爲齧縁法循理謂之䡄反䡄爲易<lb/>
襲當縁道謂之道反道爲辟廣軷<hi>反音</hi>自歛謂之<lb/>
儉反儉爲侈費弗過適謂之節反節爲靡　䬶<lb/>
<hi>切五恨</hi>勉善謂之慎反慎爲怠忠惡勿道謂之戒<lb/>
反戒爲傲深知禍福謂之知反知爲愚亟見窕<lb/>
察謂之慧反慧爲童動有文體謂之禮反禮爲<lb/>
<pb n="KR3a0005_SBCK_008-7b"/>
濫容服有義謂之儀反儀爲詭行歸而過謂之<lb/>
順反順為逆動静攝次謂之比反比為錯容志<lb/>
審道謂之僴反僴為野辭令就得謂之雅反雅<lb/>
為陋論物明辯謂之辯反辯為訥纎㣲皆審謂<lb/>
之察反察為旄誠動可畏謂之威反威為圂<hi>困胡</hi>
<hi>切</hi>臨制不犯謂之嚴反嚴為　仁義脩立謂之<lb/>
任反任為欺伏義誠必謂之節反節為罷持節<lb/>
不恐謂之勇反勇為怯信理遂惔<hi>談音</hi>謂之敢反<lb/>
<pb n="KR3a0005_SBCK_008-8a"/>
敢為揜志操精果謂之誠反誠為殆克行遂節<lb/>
謂之必反必為怚凡此品也善之體也所謂道<lb/>
也故守道者謂之士樂道者謂之君子行道者<lb/>
謂之賢且明且賢此謂聖人<lb/>
　　　六術<hi>連語</hi>
徳有六理何謂六理道徳性神明命此六者徳<lb/>
之理也六理無不生也巳生而六理存乎所生<lb/>
之内是以隂陽地人盡以六理為内度内度成<lb/>
<pb n="KR3a0005_SBCK_008-8b"/>
業故謂之六法六法藏内變㳅<hi>留音</hi>而外遂外遂<lb/>
六術故謂之六行是以隂陽各有六月之節而<lb/>
天地有六合之事人有仁義禮智聖之行行和<lb/>
則樂與樂則六此之謂六行隂陽天地之動也<lb/>
不失六行故能合六法人謹脩六行則亦可以<lb/>
合六法矣然而人雖有六行細㣲難識唯先王<lb/>
能審之凡人弗能自志是故必待先王之教乃<lb/>
知所從事是以先王為天下設教因人所有以<lb/>
<pb n="KR3a0005_SBCK_008-9a"/>
之訓道人之情以之為真是故内六法外體六<lb/>
行以與書詩易春秋禮樂六者之術以為大義<lb/>
謂之六藝令人縁之以自脩脩成則得六行矣<lb/>
六行不正反合六法藝之所以六者法六法而<lb/>
體六行故也故曰六則備矣六者非獨為六藝<lb/>
本也他事亦皆以六為度聲音之道以六為首<lb/>
以隂陽之節為度是故一歳十二月分而為隂<lb/>
陽隂陽各六月是以聲音之器十二鍾鍾當一<lb/>
<pb n="KR3a0005_SBCK_008-9b"/>
月其六鍾隂聲六鍾陽聲聲之術律是而出故<lb/>
謂之六律六律和五聲之調以發隂陽天地人<lb/>
之清声而内合六法之道是故五聲宫商角徴<lb/>
羽唱和相應而調和調和而成理謂之音聲五<lb/>
也必六而備故曰聲與音六夫律之者象測之<lb/>
也所測者六故曰六律人之戚属以六為法人<lb/>
有六親六親始曰父父有二子二子為昆弟昆<lb/>
弟又有子子爲從父而爲昆弟故為從父從父<lb/>
<pb n="KR3a0005_SBCK_008-10a"/>
父昆弟故爲從父昆弟從父昆弟又有子子從<lb/>
祖而昆弟故爲從祖昆弟從祖昆弟又有子子<lb/>
從祖昆弟故為從祖昆弟從祖又有子從曽祖<lb/>
而昆弟故為曽祖昆弟曽祖昆弟又有子子為<lb/>
族兄弟備於六此之謂六親親之始於一人世<lb/>
世别離分為六親親戚非六則失本末之度是<lb/>
故六為制而止矣六親有次不可相踰相踰則<lb/>
宗族擾亂不能相親是故先王設為昭穆三廟<lb/>
<pb n="KR3a0005_SBCK_008-10b"/>
以禁其亂何謂三廟上室為昭中室為穆下室<lb/>
為孫嗣令子各有其次上下更居三廟以别親<lb/>
踈有制䘮服稱親踈以為重輕親者重踈者輕<lb/>
故復有麤衰齊衰大紅細紅緦麻備六各服其<lb/>
所當服夫服則有殊此先生之所以禁亂也數<lb/>
度之道以六為法數加於少而度出於居數度<lb/>
之始始於㣲細有形之物莫細於毫是故立一<lb/>
毫以為度始十毫為髮十髮為釐十釐為分十<lb/>
<pb n="KR3a0005_SBCK_008-11a"/>
分爲寸十寸爲尺備於六故先王以爲天下事<lb/>
用也事之以六爲法者不可勝數也此所言六<lb/>
尺以効事之盡以六爲度者謂六理可謂隂陽<lb/>
之節可謂天地六可謂人之六行<lb/>
　　　道徳説<lb/>
徳有六理何謂六理曰道徳性神明命此六者<lb/>
徳之理也諸生者皆生於徳之所生而能人象<lb/>
徳者獨玉也寫德體六理盡於見玉也各有状<lb/>
<pb n="KR3a0005_SBCK_008-11b"/>
是故以玉効徳之六理澤者鑑也謂之道腒如<lb/>
竊膏之理謂之徳湛而潤厚而膠謂之性康若<lb/>
濼流謂之神光輝謂之明礐乎堅哉謂之命此<lb/>
之謂六理鑑生空竅而通之以道理生理通之<lb/>
以六徳之畢離状六得者徳之有六理理離状<lb/>
也性生氣而通之以曉曉神生變而通之以化<lb/>
生識而通之以知命生形而通之以定徳有六<lb/>
羙何謂六羙有徳有道有仁有義有忠有密此<lb/>
<pb n="KR3a0005_SBCK_008-12a"/>
六者徳之羙也道者徳之本也仁者徳之出也<lb/>
羙者徳之理也忠者徳之厚也信者徳之固也<lb/>
密者徳之髙也六徳六羙徳之所以生隂陽天<lb/>
地人與萬物也固為所生法記故曰道此之謂<lb/>
道徳此之謂徳行此之謂行所謂行此者徳也<lb/>
是故著此竹帛謂之書書者此之著者也詩者<lb/>
此之志者也易者此之占者也春秋者此之紀<lb/>
者也禮者此之體者也樂者此之樂者也祭祀<lb/>
<pb n="KR3a0005_SBCK_008-12b"/>
鬼神為此福者也慱學辯議為此辭者也　道<lb/>
者無形平和而神道物有載物者畢以順理和<lb/>
適行故物有淸而澤澤者鑑也監以道之神擡<lb/>
貫物形通逹空竅奉一出入為先故謂之鑑鑑<lb/>
者所以能也見者目也道徳施物精㣲而為目<lb/>
是故物之始形也分先而為目目成也形乃從<lb/>
是以人及有因之在氣莫精於目目淸而潤澤<lb/>
若濡無毳穢襍焉故能見也由此觀之目足以<lb/>
<pb n="KR3a0005_SBCK_008-13a"/>
明道徳之潤澤矣故曰澤者鑑也生空竅通之<lb/>
以道徳者離無而之有故潤則倨然濁而始形<lb/>
矣故六理發焉六理所以為變而生也所生有<lb/>
理然則物得潤以生故謂潤徳徳者變及物理<lb/>
之所出也未變者道之頌也道氷疑而變變及<lb/>
諸生之理皆道之化也各有條理以載於徳徳<lb/>
受道之化而發之各不同状徳潤故曰如膏謂<lb/>
之徳徳生理通之以六徳之畢雖状性者道徳<lb/>
<pb n="KR3a0005_SBCK_008-13b"/>
造物物有形而道徳之神專而為一氣明其潤<lb/>
益厚矣濁而膠相連在物之中為物莫生氣皆<lb/>
集焉故謂之性性神氣之所㑹也性立則神氣<lb/>
曉曉然發而通行於外矣與外物之感相應故<lb/>
曰潤厚而膠謂之性性生氣通之以曉　神者<lb/>
道徳神氣發於性也康若樂流不可物效也變<lb/>
化無所不為物理及諸變之起皆神之所化也<lb/>
故曰若樂流謂之神理生變通以之化明者神<lb/>
<pb n="KR3a0005_SBCK_008-14a"/>
氣在内則無光而為知明則有輝於外矣外内<lb/>
通一則為得失事理是非皆職於知故曰光輝<lb/>
謂之明明生識通之以知命者物皆得道徳之<lb/>
施以生則澤潤性氣神明及形體之位分數度<lb/>
各有極量指奏矣此皆所受其道徳非以嗜欲<lb/>
取捨然也其受此具也礐然有定矣不可得辭<lb/>
也故曰命命者不得母生生則有形形而道徳<lb/>
性形神明命因載於物形故礐堅謂之命命生<lb/>
<pb n="KR3a0005_SBCK_008-14b"/>
形通之以定物所道始謂之道所得以生謂之<lb/>
徳徳之有也以道為本故曰道者徳之本也德<lb/>
生物又養物則物安利矣安利物者行仁也仁<lb/>
行出於德故曰仁者德之出也德生理理立則<lb/>
有冝適之謂義義者理也故曰義者徳之理也<lb/>
徳生物又養長之而弗離也得以安利徳之遇<lb/>
物也忠厚故曰忠者徳之厚也徳之忠厚也信<lb/>
固而不易此徳之常也故曰信者徳之固也徳<lb/>
<pb n="KR3a0005_SBCK_008-15a"/>
生於道而有理守理則合於道與道理宻而弗<lb/>
離也故能物畜養養其不仰恃徳此徳之髙而<lb/>
勿失則有道矣得而守之則有徳矣行而無休<lb/>
則行成矣故曰道此謂之道行此謂之行諸此<lb/>
言者盡徳變變世者理也<lb/>
書者著徳之理於竹帛而陳之令人觀焉以著<lb/>
所從事故曰書者此之著者也　詩者志徳之<lb/>
理而明其指今人縁之以自成也故曰詩者此<lb/>
<pb n="KR3a0005_SBCK_008-15b"/>
之志者也易者察人之精徳之理而與弗循而<lb/>
占其吉凶故曰易者此之占者也春秋者守徃<lb/>
事之合徳之理之與不合而紀其成敗以為來<lb/>
事師法故曰春秋者此之紀者也禮者體徳理<lb/>
而為之節文成人事故曰禮者此之體者也樂<lb/>
者書詩易春秋禮五者之道備則合於徳矣合<lb/>
則讙然大樂矣故曰樂者此之謂樂者也人能<lb/>
脩徳之理則安利之謂福莫不慕福弗能必得<lb/>
<pb n="KR3a0005_SBCK_008-16a"/>
而人心以為鬼神能與於利害是故其犧牲爼<lb/>
豆粢盛齊戒而祭鬼神欲以佐成福故曰祭祀<lb/>
鬼神為此福者也徳之理盡施於人其在人也<lb/>
内而難見是以先王舉徳之頌而為辭語以明<lb/>
其理陳之天下令人觀焉垂人之後世辯議以<lb/>
審察之以轉於告是故弟子隨師而問受傳學<lb/>
以逹其知而明其辭以立其誠議曰傳學辯議<lb/>
為此辭者也徳畢施物物雖有知㣲細難識夫<lb/>
<pb n="KR3a0005_SBCK_008-16b"/>
玉者真徳舄也六理在六明而易見也是以舉<lb/>
玉以諭物之所愛於德者與玉一體也<lb/>
新書卷第八終<lb/>
</p>
<p>
</p>
  </div>
</body>
</text>
</TEI>
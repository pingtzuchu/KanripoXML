<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0005_SBCK_009-1a"/>
新書卷第九<lb/>
　　　大政上<lb/>
聞之於政也民無不為本也國以為本君以為<lb/>
本吏以為本故國以民為安危君以為民威侮<lb/>
吏以民為貴賤此之謂民無不為本也聞之於<lb/>
政也民無不為命也國以為命君以為命吏以<lb/>
為命故國以民為存亡君以民為肓明吏以民<lb/>
為賢不肖此之謂民無不為命也聞之於政也<lb/>
<pb n="KR3a0005_SBCK_009-1b"/>
民無不為功也故國以為功君以為功吏以為<lb/>
功國以爲民為興壞君以民為強弱吏以民為<lb/>
能不能此之謂民無不為功也聞之於政曰民<lb/>
無不為力也故國以為力君以為力吏以為力<lb/>
故夫戰之勝也民欲勝也攻之得也民欲得也<lb/>
守之存也民欲存也故率吏民而守而民不欲<lb/>
存則莫能以存矣故率民而攻民不欲得則莫<lb/>
能以得矣故率民而戰民不欲勝則莫能以勝<lb/>
<pb n="KR3a0005_SBCK_009-2a"/>
矣故其民之爲其上也接敵而喜進而不可止<lb/>
敵人必駭戰由此勝也夫民之於其上也接而<lb/>
懼必走去戰由此敗也故夫菑與細也非粹在<lb/>
天也又在士民也嗚呼戒之戒之夫士民之志<lb/>
不可不要也嗚呼戒之行之善也粹以為福巳<lb/>
矣嗚呼戒之戒之行之惡也粹以為菑巳矣故<lb/>
受天之福者天不攻焉𬒳天之菑則亦母怨天<lb/>
矣行自為取之也知善而弗行謂之不明知惡<lb/>
<pb n="KR3a0005_SBCK_009-2b"/>
而弗攺必受天殃天有常福必與有徳天有常<lb/>
菑必與奪民時故夫民者至賤而不可簡也至<lb/>
愚而不可欺也故自古至於今與民為仇者有<lb/>
遲有速而民必勝之知善而弗行謂之狂知惡<lb/>
而不改謂之惑故狂夫與惑者聖王之戒也而<lb/>
君子之愧也嗚呼戒之戒之豈其以狂與惑者<lb/>
自為分明君而君子乎聞善而行之如争聞惡<lb/>
而攺之如讎然後禍菑可離然後保福也戒之<lb/>
<pb n="KR3a0005_SBCK_009-3a"/>
戒之誅賞之慎焉故與其殺不辜也寕失於有<lb/>
罪也故夫罪也者疑則附之去已夫功也者疑<lb/>
則附之與已則此無有母罪而見誅母有有功<lb/>
而無賞者矣戒之哉戒之哉誅賞之慎焉故古<lb/>
之立刑也以禁不肖以起怠惰之民也是以一<lb/>
罪疑則弗遂誅也故不肖得改也故一功疑則<lb/>
必弗倍也故愚民可勸也是以上有仁譽而下<lb/>
有治名疑罪從去仁也疑功從予信也戒之哉<lb/>
<pb n="KR3a0005_SBCK_009-3b"/>
戒之哉慎其下故誅而不忌賞而不曲不反民<lb/>
之罪而重之不㓕民之功而棄之故上為非則<lb/>
諌而止之以道紀之下為非則矜而恕之道而<lb/>
赦柔而假之故雖有不肖民化而則之故雖昔<lb/>
者之帝王其所貴其臣者如此而已矣　人臣<lb/>
之道思善則献之於上聞善則献之於上知善<lb/>
則献之於上夫民者唯君者有之為人臣者功<lb/>
君理之故夫為人臣者以富樂民為功以貧苦<lb/>
<pb n="KR3a0005_SBCK_009-4a"/>
民為罪故君以知賢為明吏以愛民為忠故臣<lb/>
忠則君明此之謂聖王故官有假而徳無假位<lb/>
有卑而義無卑故位下而義高者雖卑貴也位<lb/>
髙而義下者雖貴必窮嗚呼戒之哉行道不能<lb/>
窮困及之失一出而不可反者言也一見而不<lb/>
可揜者行也故夫言與行者知愚之表也賢不<lb/>
肖之别也故是以知者慎言慎行以為身福愚<lb/>
者易言易行以為身菑故君子言必可行也然<lb/>
<pb n="KR3a0005_SBCK_009-4b"/>
後行之嗚呼戒之哉戒之哉行之者在身命之<lb/>
者在人此福菑之本也道者福之本祥者福之<lb/>
榮也無道者必失福之本不祥者必失福之榮<lb/>
故行而不縁道者其言必不顧義矣故紂自謂<lb/>
天王也桀自謂天子也已㓕之後民以相罵也<lb/>
以此觀之則位不足以為尊而號不足以為榮<lb/>
矣故君子之貴也士民貴之故謂之貴也故君<lb/>
子之富也士民樂之故謂之富也故君子之貴<lb/>
<pb n="KR3a0005_SBCK_009-5a"/>
也與民以福故士民貴之故君子之富也與民<lb/>
以財故士民樂之故君子富貴也至於子孫而<lb/>
衰則士民皆曰何君子之道衰也數也不肖暴<lb/>
者禍及其身則士民皆曰何天誅之遲也　夫<lb/>
民者萬世之本也不可欺凡居於上位者簡士<lb/>
苦民者是謂愚敬士民者是謂智夫愚智者士<lb/>
民命之也故夫民者大族也民不可不畏也故<lb/>
夫民者多力而不可適也嗚呼戒之哉與民爲<lb/>
<pb n="KR3a0005_SBCK_009-5b"/>
敵者民必慎之　君能為善則吏必能為善矣<lb/>
吏能為善則民必能為善矣故民之不善也吏<lb/>
之罪也吏之不善也君之過也嗚呼戒之戒之<lb/>
故夫士民者率之以道然後士民道也率之以<lb/>
義然後士民義也率之以忠然後士民忠也率<lb/>
之以信然後士民信也故為人君者其出令也<lb/>
其如聲士民學之其如響曲折而從君其如景<lb/>
矣嗚呼戒之哉戒之哉君鄉善於此則失然協<lb/>
<pb n="KR3a0005_SBCK_009-6a"/>
民皆鄉善於彼矣猶景之象形也君為惡於此<lb/>
則啍啍然恊民皆為惡於彼矣猶響之應聲也<lb/>
故是以聖王而君子乎執事而臨民者曰戒慎<lb/>
一日則士民亦曰戒慎一日矣以道先民也<lb/>
道者聖王之行也文者聖王之辭也㳟敬者聖<lb/>
王之容也忠信者聖王之教也聖人也者賢智<lb/>
之師也仁義者明君之性也故堯舜禹湯之治<lb/>
天下也所謂明君也士民樂之皆即位百年然<lb/>
<pb n="KR3a0005_SBCK_009-6b"/>
後崩士民猶以為大數也桀紂所謂暴亂之君<lb/>
也士民苦之皆即位十年而㓕士民猶以為大<lb/>
乆也故夫諸侯者士民皆愛之則國必興矣故<lb/>
士民皆苦之則國必亡矣故夫士民者國家之<lb/>
所樹而諸侯之本也不可輕也嗚呼輕本不祥<lb/>
實為身殃戒之哉戒之哉<lb/>
　　　大政下<lb/>
易使喜難使怒者宜為君識人之功而忘人之<lb/>
<pb n="KR3a0005_SBCK_009-7a"/>
罪者宜為貴故曰刑罰不可以慈民簡泄不可<lb/>
以得士故欲以刑罰慈民辟其猶以鞭狎狗也<lb/>
雖乆弗親矣故欲以簡泄得士辟其猶以弧怵<lb/>
鳥也雖乆弗得矣夫士者弗敬則弗至故夫民<lb/>
者弗愛則弗附故欲求士必附惟恭與敬忠與<lb/>
信古今母易矣渚澤有枯木而國無枯士矣故<lb/>
有不能求士之君而無不可得之士故有不能<lb/>
治民之吏而無不可之民故君明而吏賢矣吏<lb/>
<pb n="KR3a0005_SBCK_009-7b"/>
賢而民治矣故見其民而知其吏見其吏而知<lb/>
其君矣故君功見於選吏吏功見於治民故勸<lb/>
之其上者猶其下而上睹矣此道之謂也故治<lb/>
國家者行道之謂國家必寕信道而以偽國家<lb/>
必空故政不可不慎也而吏不可不選也而道<lb/>
不可離也嗚呼戒之哉離道而災至矣　無世<lb/>
而無聖或不得知也無國而無士或弗能得也<lb/>
故世未嘗無聖也而聖不得聖王則弗起也國<lb/>
<pb n="KR3a0005_SBCK_009-8a"/>
未嘗無士也不得君子則弗助也聖明則士闇<lb/>
飾矣故聖王在上位則士百里而有一人則猶<lb/>
無有也故王者衰則士没矣故暴亂位上則千<lb/>
里而有一人則猶比肩也故國者有不幸而無<lb/>
明君君明也則國無不幸而無賢士矣故自古<lb/>
而至於今澤有無水國無無士故士易得而難<lb/>
求也易致而難留也故求士而不以道周徧境<lb/>
内不能得一人焉故求士而以道則國中多有<lb/>
<pb n="KR3a0005_SBCK_009-8b"/>
之此之謂士易得而難求也故待士而以敬則<lb/>
士必居矣待士而不以道則士必去矣此之謂<lb/>
士易致而難留也王者有易政而無易國有易<lb/>
吏而無易民故因是國也而為安因是民也而<lb/>
為治故湯以桀之亂為治武王以紂之比卒為<lb/>
彊故民之治亂在於吏國之安危在於政故是<lb/>
以明君之於政也慎之於吏也選之然後國興<lb/>
也故君能為善則吏必能為善矣則民必能為<lb/>
<pb n="KR3a0005_SBCK_009-9a"/>
善矣故民之不善也失之者吏也故民之善者<lb/>
吏之功也故吏之不善也失之者君也故吏之<lb/>
善者君之功也是故君明而吏賢吏賢而民治<lb/>
矣故苟上好之其下必化之此道之政也夫民<lb/>
之爲言也瞑也萌之爲言也肓也故惟上之所<lb/>
扶而以之民無不化也故曰民萌民萌哉直言<lb/>
其意而爲之名也夫民者賢不肖之材也賢不<lb/>
肖皆具焉故賢人得焉不肖者伏焉技能輸焉<lb/>
<pb n="KR3a0005_SBCK_009-9b"/>
忠臣飭焉故民者積愚也故夫民者雖愚也明<lb/>
上選吏焉必使民與焉故士民譽之則明上察<lb/>
之見歸而譽之故士民苦之明上察之見非而<lb/>
與之故王者取吏不忘必使民唱然後和之故<lb/>
夫民者吏之程也察吏於民然後隨之夫民至<lb/>
卑也使之取吏焉必取而愛焉故十人愛之有<lb/>
歸則十人之吏也百人愛之有歸則百人之吏<lb/>
也千人愛之有歸則千人之吏也萬人愛之有<lb/>
<pb n="KR3a0005_SBCK_009-10a"/>
歸則萬人之吏也故萬人之吏選卿相焉夫民<lb/>
者諸侯之本也教者政之本也道者教之本也<lb/>
有道然後教也有教然後政治也政治然後民<lb/>
勸之民勸之然後國豐富也故國豐且富然後<lb/>
君樂也忠臣之功也臣之忠者君之明也臣忠<lb/>
君明此之謂政之網也故國也者行之綱然後<lb/>
國臧也故君之信在於所信所信不信雖欲論<lb/>
信也終身不信矣故所信不可不慎也事君之<lb/>
<pb n="KR3a0005_SBCK_009-10b"/>
道不過於事父故不肖者之事父也不可以事<lb/>
君事長之道不過於事兄故不肖者之事兄也<lb/>
不可以事長使下之道不過於使弟故不肖者<lb/>
之使弟也不可以使下交接之道不過於為身<lb/>
故不肖者之為身也不可以接友慈民之道不<lb/>
過於愛其子故不肖者之愛其子不可以慈民<lb/>
居官之道不過於居家故不肖者之於家也故<lb/>
不可以居官夫道者行之於父則行之於君也<lb/>
<pb n="KR3a0005_SBCK_009-11a"/>
行之於兄則行之於長矣行之於弟則行之於<lb/>
下矣行之於身則行之於友矣行之於子則行<lb/>
之於民矣行之於家則行之於官矣故士則未<lb/>
仕而能以試矣聖王選舉也以為表也言之然<lb/>
後知其問謀焉然後知其極任之以事然後知<lb/>
其信故古聖王君子不素距人以此為明察也<lb/>
國之治政在諸侯大夫士察之理在其與徒君<lb/>
必擇其臣而必擇其所與故察明者賢乎人之<lb/>
<pb n="KR3a0005_SBCK_009-11b"/>
辭不出於室而無不見也察明者乘人不出其<lb/>
官而無所不入也故王者居於中國不出其國<lb/>
而明於天下之政何也則賢人之辭也不離其<lb/>
位而境内親之者謂之人為之行之也故愛人<lb/>
之道言之者謂之其府故愛人之道行之者謂<lb/>
之其禮故忠諸侯者無以易敬士也忠君子者<lb/>
無以易愛民也諸侯不得士則不能興矣故君<lb/>
子不得民而不能稱矣故士能言道而弗能行<lb/>
<pb n="KR3a0005_SBCK_009-12a"/>
者謂之器能行道而弗言者謂之用能言而能<lb/>
行之者謂之實故君子訊其器任其用乘其實<lb/>
而治安興矣嗚呼人耳人耳諸侯即位享國社<lb/>
稷血食而政有命國無君也官有政長而民有<lb/>
所政属而政有命國無吏也官駕百乗而食食<lb/>
千人政有命國無人也何也君之為言也考也<lb/>
故君者道之所出也賢人不舉而不肖人不岀<lb/>
此君無道也故政謂此國無君也故吏之為言<lb/>
<pb n="KR3a0005_SBCK_009-12b"/>
理也故吏也者理之所出也上為非而不敢諌<lb/>
下為善而不知勸此吏無理也故政謂此國無<lb/>
吏也官駕百乘而食食千人近側者不足以問<lb/>
諫而由朝假不足以考度故政謂此國無人也<lb/>
嗚呼悲哉君者群也無人誰據無據必蹶政謂<lb/>
此國素亡也<lb/>
　　　脩政語上<lb/>
黄帝曰道若川谷之水其出無巳其行無止故<lb/>
<pb n="KR3a0005_SBCK_009-13a"/>
服人而不為仇分人而不譐<hi>撙音</hi>者惟其道矣故<lb/>
播之於天下而不忘者其惟道矣是以道髙比<lb/>
於天道明比於日道安比於山故言之者見謂<lb/>
之智學之者見謂賢守之者見謂信樂之者見<lb/>
謂仁行之者見謂聖人故惟道不可竊也不可<lb/>
以爲虚也故黄帝職道義經天地紀人倫序萬<lb/>
物以信與仁為天下先然後濟東海入江内取<lb/>
緑圖而濟積石渉流沙登於崑崙於是還居中<lb/>
<pb n="KR3a0005_SBCK_009-13b"/>
國以平天下天下太平唯躬道而已<lb/>
帝顓頊曰至道不可過也至義不可易也是故<lb/>
以後者復迹也故上縁黄帝之道而行之學黄<lb/>
帝之道而賞之加弗損天下亦平也<lb/>
顓頊曰功莫羙於去惡而爲善罪莫大於去善<lb/>
而爲惡故非吾善善而巳矣善縁善也非惡惡<lb/>
而已也惡縁惡也吾日慎一日其此已也<lb/>
帝嚳曰道者之辭而與爲已縁巧者之事而學<lb/>
<pb n="KR3a0005_SBCK_009-14a"/>
為巧已行仁者之操而與為仁也故節仁之器<lb/>
以脩其財而身專其羙矣故士縁黄帝之道而<lb/>
明之學帝顓頊之道而行之而天下亦平矣<lb/>
帝嚳曰德莫髙於慱愛人而政莫髙於慱利人<lb/>
故政莫大於信治莫大於仁吾愼此而已矣<lb/>
帝堯曰吾存心於先古加志於窮民痛萬姓之<lb/>
罹罪憂衆生之不遂也故一民或飢曰此我飢<lb/>
之也一民或寒曰此我寒之也一民有罪曰此<lb/>
<pb n="KR3a0005_SBCK_009-14b"/>
我䧟之也仁行而義立徳慱而化富故不賞而<lb/>
民勸不罰而民治先恕而後行是故徳音逺也<lb/>
是故尭教化及雕題蜀越撫交趾身涉流沙地<lb/>
封獨山西見王母訓及大夏渠叟北中幽都及<lb/>
狗國與人身而鳥靣及焦僥好賢而隱不還而<lb/>
彊於行而菑於志率以仁而恕至此而巳矣<lb/>
帝舜曰吾盡吾敬以事吾上故見謂忠焉吾盡<lb/>
吾敬以接吾敵故見謂信焉吾盡吾敬以使吾<lb/>
<pb n="KR3a0005_SBCK_009-15a"/>
下故見謂仁焉是以見愛親於天下之民而歸<lb/>
樂於天下之民而見貴信於天下之君故吾詳<lb/>
取之以敬也故欲明道而諭教唯以敬者為忠<lb/>
必服之大禹之治天下也諸侯萬人而禹一皆<lb/>
知其體故大禹豈能一見而知之也豈能一聞<lb/>
而識之也諸侯朝㑹而禹親報之故是以禹一<lb/>
皆知其國也其士月朝而禹親見之故是以禹<lb/>
一皆知其體也然且大禹其猶大恐諸侯㑹則<lb/>
<pb n="KR3a0005_SBCK_009-15b"/>
問於諸侯曰諸侯以寡人為驕乎朔日士朝則<lb/>
問於士曰諸侯大夫以寡人為汰乎其聞寡人<lb/>
之汰耶而不以語寡人者此教寡人殘道也㓕<lb/>
天下之教也故寡人之所怨於人者莫大於此<lb/>
也　大禹曰民無食也則我弗能使也功成而<lb/>
不利於民我弗能勸也故鬟河而導之九牧鑿<lb/>
江而導之九路澄五湖而定東海民勞矣而弗<lb/>
苦者功成而利於民也禹甞晝不暇食夜不暇<lb/>
<pb n="KR3a0005_SBCK_009-16a"/>
寢矣方是時也憂務故也故禹與民士同務故<lb/>
不自言其信而信諭矣故治天下以信為之也<lb/>
湯曰學聖王之道者譬其如日静思而獨居譬<lb/>
其若火夫舎學聖之道而静居獨思譬其若去<lb/>
日之明於庭而就火之光於室也然可以小見<lb/>
而不可以大知是故明君而君子貴尚學道而<lb/>
賤下獨思也故諸君得賢而舉之得賢而與之<lb/>
譬其若登山乎得不肖而舉之得不肖而與之<lb/>
<pb n="KR3a0005_SBCK_009-16b"/>
譬其若下淵乎故登山而望其何不臨而何不<lb/>
見凌遲而入淵其孰不䧟溺是以明君慎其舉<lb/>
而君子慎與然後細可必細菑可必去矣<lb/>
湯曰藥食甞於卑然後至於貴藥言献於貴然<lb/>
後聞於卑故藥食甞於卑然後至於貴教也藥<lb/>
言献於貴然後聞於卑道也故使人味食然後<lb/>
食者其得味也多使人味言然後聞者其得言<lb/>
也少故以是明上之於言也必自也聽之必自<lb/>
<pb n="KR3a0005_SBCK_009-17a"/>
也擇之必自也聚之必自也藏之必自也行之<lb/>
故道以數取之為明以數行之為章以數施之<lb/>
萬姓為藏是故求道者不以目而以心取道不<lb/>
以手而以耳致道者以言入道者以忠積道者<lb/>
以信樹道者以人故人主有欲治安之心而無<lb/>
治安之政者雖欲治顯榮也弗得矣故治安不<lb/>
可以虚成也顯榮不可以虚得也故明君敬士<lb/>
察吏愛民以叅其極非此者則四羙不附矣<lb/>
<pb n="KR3a0005_SBCK_009-17b"/>
　　　脩政語下<lb/>
周文王問於粥子曰敢問君子将入其職則於<lb/>
其民也何如粥子對曰唯疑請以上世之政詔<lb/>
於君王政曰君子将入其軄則其於民也旭旭<lb/>
然如日之始出也周文王曰受命矣曰君子既<lb/>
入其軄則其於民也何若對曰君子既入其軄<lb/>
則其於民也暯暯然如日之正中周文王曰受<lb/>
命矣曰君子既去其職則其於氏也何若對曰<lb/>
<pb n="KR3a0005_SBCK_009-18a"/>
君子既去其軄則其於民也暗暗然如日之已<lb/>
入也故君子将入而旭旭者義先聞也既入而<lb/>
暯暯者民保其福也既去而暗暗者民失其教<lb/>
也周文王曰受命矣<lb/>
周武王問於粥子曰寡人願守而必存攻而必<lb/>
得戰而必勝則吾為此柰何粥子曰唯攻守而<lb/>
勝乎同器而和與嚴其備也故曰和可以守而<lb/>
嚴可以守而嚴不若和之固也和可以攻而嚴<lb/>
<pb n="KR3a0005_SBCK_009-18b"/>
可以攻而嚴不若和之徳也和可以戰而嚴可<lb/>
以戰而嚴不若和之勝也則唯由和而可也故<lb/>
諸侯發政施令政平於人者謂之文政矣諸侯<lb/>
接士而使吏禮恭於人者謂之文禮矣諸侯聽<lb/>
獄斷治刑仁於治陳於行其由此守而不存攻<lb/>
而不得戰而不勝者自古而至于今自天地之<lb/>
辟也未之甞聞也今也君王欲守而必存攻而<lb/>
必得戰而必勝則唯由此也為可也周武王曰<lb/>
<pb n="KR3a0005_SBCK_009-19a"/>
受命矣<lb/>
周武王問於王子旦曰敢問治有必成而戰有<lb/>
必勝乎而攻有必得守有必存乎王子旦對曰<lb/>
有政曰諸侯政平於内而威於外矣君子行脩<lb/>
於身而信於輿人矣治民民治而榮於名矣故<lb/>
諸侯凡有治心者必脩之以道而與之以敬然<lb/>
後能以成也凡有戰心者必脩之以政而興之<lb/>
以義然後能之以勝也凡有攻之者必結之以<lb/>
<pb n="KR3a0005_SBCK_009-19b"/>
約而論之以信然後能以得也凡有守心者必<lb/>
固之以和而論之以愛然後能有有也周武王<lb/>
曰受命矣<lb/>
師尚父曰吾聞之於政也曰天下壙壙<hi>曠音</hi>一人<lb/>
有之萬民藂藂<hi>叢生音叢草</hi>一人理之故天下者非<lb/>
一家之有也有道者之有也故夫天下者唯有<lb/>
道者理之唯有道者紀之唯有道者使之唯有<lb/>
道者宜䖏而乆之故夫天下者難得而易失也<lb/>
<pb n="KR3a0005_SBCK_009-20a"/>
難常而易忘也故守天下者非以道則弗得而<lb/>
長也故夫道者萬世之寳也周武王曰受命矣<lb/>
周成王年六歲即位享國親以其身見於粥子<lb/>
之家而問焉曰昔者先王與帝脩道而道脩寡<lb/>
人之望也亦願以教敢問興國之道柰何粥子<lb/>
對曰唯疑請以上世之政詔於君王政曰興國<lb/>
之道君思善則行之君聞善則行之君知善則<lb/>
行之位敬而常之行信而長之則興國之道也<lb/>
<pb n="KR3a0005_SBCK_009-20b"/>
周成王曰受命矣<lb/>
周成王曰敢問於道之要柰何粥子對曰唯疑<lb/>
請以上世之政詔於君王曰為人下者敬而肅<lb/>
為人上者恭而仁為人君者敬士愛民以終其<lb/>
身此道之要也周成王曰受命矣<lb/>
周成王曰敢問治國之道若何粥子曰唯疑請<lb/>
以上世之政詔於君王政曰治國之道上忠於<lb/>
主而中敬其士而下愛其民故上忠其主者非<lb/>
<pb n="KR3a0005_SBCK_009-21a"/>
以道義則無以入忠也而中敬其士不以禮節<lb/>
無以諭敬也下愛其民非以忠信則無以喻愛<lb/>
也故忠信行於民而禮節諭於士道義入於上<lb/>
則治國之道也雖治天下者由此而已周成王<lb/>
曰受命矣<lb/>
周成王曰寡人聞之有上人者有下人者有賢<lb/>
人者有不肖人者有智人者有愚人者敢問上<lb/>
下之人何以為異粥子對曰唯疑請以上世之<lb/>
<pb n="KR3a0005_SBCK_009-21b"/>
政詔於君王政曰凡人者若賤若貴若㓜若老<lb/>
聞道志而藏之知道善而行之上人矣聞道而<lb/>
弗取藏也知道而弗取行也則謂之下人也故<lb/>
夫行者善則謂之賢人矣行者惡則謂不肖矣<lb/>
故夫言者善則謂之智矣言者不善則謂之愚<lb/>
矣故智愚之人有其辭矣賢不肖之人别其行<lb/>
矣上下之人等其志矣周成王曰受命矣<lb/>
周成王曰寡人聞之聖王在上位使民富且壽<lb/>
<pb n="KR3a0005_SBCK_009-22a"/>
云若夫富則可為也若夫壽則不在天乎粥子<lb/>
曰唯疑請以上世之政詔於君王政曰聖王在<lb/>
上位則天下不死軍兵之事故諸侯不私相攻<lb/>
而民不私相閗閱不私相煞也故聖王在上位<lb/>
則民免於一死而得一生矣聖王在上位則臣<lb/>
積於道而吏積於徳而民積於用力故婦為其<lb/>
所衣丈夫為其所食則民無凍餒矣聖王在上<lb/>
則民免於二死而得二生矣聖王在上則君積<lb/>
<pb n="KR3a0005_SBCK_009-22b"/>
於仁而吏積於愛而民積於順則刑罰廢矣而<lb/>
民無夭遏之誅故聖王在上則民免於三死得<lb/>
三生矣故聖王在上則使民有時而用之有節<lb/>
則民無厲疾故聖王在上則民免於四死得四<lb/>
生矣故聖人在上則使盈境内賢良以禁邪惡<lb/>
故賢人必用而不肖人不作則巳得其命矣故<lb/>
夫富且壽者聖王之功也周成王曰受命矣<lb/>
新書卷第九終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0005_SBCK_005-1a"/>
新書卷第五<lb/>
　　　　　　　　　　漢長沙太傅賈誼撰<lb/>
　　　傅軄<hi>連語</hi>
或稱春秋而爲之聳善而抑惡以革勸其心教<lb/>
之禮使知上下之則宣或爲之稱詩而廣道顯<lb/>
德以馴明其志教之樂以䟽其穢而填其浮氣<lb/>
教之語使明扵上世而知先王之務明徳扵民<lb/>
也教之故設使知廢興者而戒惧焉教知任術<lb/>
<pb n="KR3a0005_SBCK_005-1b"/>
使能紀萬官之軄任而知治化之儀教之訓典<lb/>
使知族類䟽戚而隱比馴焉此所謂學太子以<lb/>
聖人之德者也或明惠施以道之忠明長復以<lb/>
道之信明度量以道之義明等級以道之禮明<lb/>
恭儉以道之孝明敬戒以道之事明慈愛以道<lb/>
之仁明僴雅以道之文眀除害以道之武明精<lb/>
直以道之伐明正徳以道之賞明齊肅以道之<lb/>
教此所謂教太子也左右前後莫非賢人以輔<lb/>
<pb n="KR3a0005_SBCK_005-2a"/>
相之威儀以光後之攝體貌以左右之制義行<lb/>
以宣翼之章恭敬以監行之勤勞以勸之孝順<lb/>
以内之敦篤以固之忠信以發之徳言以揚之<lb/>
此所謂順者也此傳人之道也非賢者不能行<lb/>
天子不諭扵先聖人之徳不知君國畜民之道<lb/>
不見禮義之正不察應事之理不慱古之典傳<lb/>
不僴扵威儀之數詩書禮樂無經天子學業之<lb/>
不法凡此其属太師之任也古者齊太公軄之<lb/>
<pb n="KR3a0005_SBCK_005-2b"/>
天子不姻扵親戚不惠扵庶民無禮扵大臣不<lb/>
中扵刑獄無經扵百官不哀扵䘮不敬扵祭不<lb/>
直扵戎事不信扵諸侯不誠扵賞罰不厚扵徳<lb/>
不彊扵賜予侈扵左右近臣吝授扵䟽逺卑賤<lb/>
不能而懲忿忘欲大行大禮大義大道不從太<lb/>
師之教凡此其属太傅之任也古者魯周公軄<lb/>
之天子處位不端受業不敬教誨諷誦詩書禮<lb/>
樂之不經不法不古言語不序音聲不中律將<lb/>
<pb n="KR3a0005_SBCK_005-3a"/>
學趨譲進退即度不以禮登降揖讓無容視贍<lb/>
俯仰周旋無節妄咳唾數顧趨行得色不比順<lb/>
隱琴肆瑟凡此其属太保之任古者燕召公職<lb/>
之天子燕業及其學左右之習詭其師荅逺方<lb/>
諸侯遇貴大人不知大雅之辭荅左右近臣不<lb/>
知已諾之適僴問小誦之不慱不習凡此之属<lb/>
少師之任也古者史佚軄之天子居處出入不<lb/>
以禮衣服冠帶不以制御器在側不以度雜綵<lb/>
<pb n="KR3a0005_SBCK_005-3b"/>
從美不以彰徳小行小禮小義小道凡此之属<lb/>
少傅之任也天子居處燕私安所易樂而湛夜<lb/>
漏屏人而數飲酒而醉食肉而飽飽而彊食饑<lb/>
而餒暑而暍寒而懦寢而莫宥坐而莫恃行而<lb/>
莫先莫後帝自爲関户自取玩好自執器皿凾<lb/>
顧還靣而器御之不舉不臧折毁䘮傷凡此其<lb/>
属少保之任也干戚戈羽之舞管籥琴瑟之㑹<lb/>
號呼謌謡聲音不中律燕樂雅頌逆樂序凡此<lb/>
<pb n="KR3a0005_SBCK_005-4a"/>
其属詔工之任也不知冐之不時節不知先王<lb/>
之諱與國之大忌不知風雨雷電之清凡此其<lb/>
属太史之任也<lb/>
　　　保傅<hi>連語</hi>
殷爲天子三十餘世而周受之周爲天子三十<lb/>
餘世而秦受之秦爲天子二世而亡人性非甚<lb/>
相逺也何殷周之君有道而長也而秦無道之<lb/>
暴也其故可知也古者之王者太子初生固舉<lb/>
<pb n="KR3a0005_SBCK_005-4b"/>
以禮使士負有司齊肅端冕見之南郊見于天<lb/>
也過闕則下過廟則趨孝子之道也故自爲赤<lb/>
子而教固以行矣昔者周成王㓜在襁褓之中<lb/>
召公爲太保周公爲太傅太公爲太師保保其<lb/>
身體傅傅之徳義師師道之教訓三公之軄也<lb/>
扵是爲置三少皆上大夫也曰少保少傅少師<lb/>
是與天子燕者也故咳唾三公三少固明孝仁<lb/>
禮義以道習之逐去邪人不使見惡行扵是皆<lb/>
<pb n="KR3a0005_SBCK_005-5a"/>
選天下之端士孝弟慱聞有道術者以衛翼之<lb/>
使與太子居處出入故太子初生而見正事聞<lb/>
正言行正道左右前後皆正人也習與正人居<lb/>
之不能無不正也猶生長楚言不能不楚言也<lb/>
故擇其所嗜必先受素乃得嘗之擇其所樂必<lb/>
先有習乃能爲之孔子曰少成若天性習貫若<lb/>
自然是殷周之所以長有道也及太子少長知<lb/>
好色則入扵學學者所學之官也學禮曰帝入<lb/>
<pb n="KR3a0005_SBCK_005-5b"/>
東學上親而貴仁則親䟽有序而恩相及矣帝<lb/>
入南學上齒而貴信則長㓜有差而民不誣矣<lb/>
帝入西學上賢而貴徳則賢智在位而功不遺<lb/>
矣帝入北學上貴而尊爵則貴賤有等而下不<lb/>
踰矣帝入太學承師問道退習而考扵太傅罰<lb/>
其不則而匡其不及則徳智長理道得矣此五<lb/>
學既成扵上則百姓黎民化輯扵下矣學成治<lb/>
就是殷周所以長有道也及太子既冠成人免<lb/>
<pb n="KR3a0005_SBCK_005-6a"/>
扵保傅之嚴則有司直之史有勸膳之宰天子<lb/>
有過史必書之史之義不得書過則死而宰收<lb/>
其膳宰之義不得收膳即死扵是有進善之旌<lb/>
有誹謗之木有敢諌之皷瞽史誦詩工誦箴諌<lb/>
大夫進謀士傳民語習與智長故切而不愧化<lb/>
與心成故中道若性是殷周之所以長有道也<lb/>
三代之禮天子春朝朝日秋暮夕月所以明有<lb/>
敬也春秋入學坐國老執醤而親饋之所以明<lb/>
<pb n="KR3a0005_SBCK_005-6b"/>
有孝也行以鵉和歩中采薺趨中肆夏所以明<lb/>
有度也其扵禽獸也見其生不忍其死聞其聲<lb/>
不嘗其肉故逺庖厨所以長恩且明有仁也食<lb/>
以禮收以樂失度則史書之工誦之三公進而<lb/>
讀之宰夫减其膳是天子不得為非明堂之位<lb/>
曰篤仁而好學多聞而道順天子疑則問應而<lb/>
不窮者謂之道道者道天子以道者也常立扵<lb/>
前是周公也誠立而敦㫁輔善而相義者謂之<lb/>
<pb n="KR3a0005_SBCK_005-7a"/>
輔輔者輔天子之意者也常立扵左是太公也<lb/>
潔亷而切直匡過而諫邪者謂之拂拂者拂天<lb/>
子之過也常立扵右是召公也慱聞彊記捷給<lb/>
而善對者謂之承承者承天子之遺忘者也常<lb/>
立扵後者是史佚也故成王中立聽朝則四聖<lb/>
維之是以慮無失計而舉無過事殷周之所以<lb/>
長乆者其輔翼天子有此具也及秦而不然其<lb/>
俗固非貴辭譲也所上者告訐也固非貴禮讓<lb/>
<pb n="KR3a0005_SBCK_005-7b"/>
也所上者刑罰也使趙髙傅胡亥而教之獄所<lb/>
習者非斬劓人則夷人之三族也故今日即位<lb/>
明日射人忠諫者謂之誹謗深爲之計者謂之<lb/>
妖言其視殺人若艾草菅然豈胡亥之性惡哉<lb/>
其所以集道之者非理故也鄙諺曰不習爲吏<lb/>
而視己事又曰前車覆而後車戒夫殷周之所<lb/>
以長乆者其已事可知也然而不能從是不法<lb/>
聖智也秦之亟絶者其執迹可見也然而不避<lb/>
<pb n="KR3a0005_SBCK_005-8a"/>
是後車又覆也夫存亡之反治亂之機其要在<lb/>
是矣天下之命縣扵太子太子之善在扵蚤教<lb/>
與選左右心未濫而先諭教則化易成也夫開<lb/>
扵道術知義之指則教之功也若其服習積貫<lb/>
則左右而已矣夫胡越之人生而同聲嗜慾不<lb/>
異及其長而成俗也累數譯而不能相通行有<lb/>
雖死而不相爲者則教習然也臣故曰選左右<lb/>
蚤諭教最急夫教得而左右正矣天子正而天<lb/>
<pb n="KR3a0005_SBCK_005-8b"/>
下定矣書曰一人有慶兆民頼之此時務也<lb/>
　　　連語<hi>連語</hi>
紂天子之後也有天下而宜然苟背道棄義釋<lb/>
敬慎而行驕肆則天下之人其離之若崩其背<lb/>
之也不約而若期夫爲人主者誠柰何而不慎<lb/>
哉紂将與武王戰紂陳其卒左臆右臆皷之不<lb/>
進皆還其刃顧以郷紂也紂走還扵寢廟之上<lb/>
身闘而死左右弗肯助也紂之官衞與紂之軀<lb/>
<pb n="KR3a0005_SBCK_005-9a"/>
棄之玉門之外民之觀者皆進蹴之蹈其腹蹷<lb/>
其腎踐其肺履其所周武王乃使人帷而守之<lb/>
民之觀者<graphic n="KR2081" url="https://raw.githubusercontent.com/kanripo/KR-Gaiji/master/images/KR2081.png" mimeType="image/png"/>帷而入提石之者猶未肯止可悲<lb/>
也夫執爲民主直學民爲仇殃忿若此夫民尚<lb/>
踐盤其軀而况有其民政教乎羞甚臣竊聞之<lb/>
曰善不可謂小而無益不善不可謂小而無傷<lb/>
大牛之爲胎也細若鼷䑕紂損天下自象著始<lb/>
故小惡大惡一類也過敗雖小皆紂之罪也周<lb/>
<pb n="KR3a0005_SBCK_005-9b"/>
諺曰前車覆而後車戒今前車已覆矣而後車<lb/>
不知戒不可不察也梁嘗有疑獄半以爲當罪<lb/>
半以爲不當雖梁王亦疑梁王曰陶之朱叟以<lb/>
布衣而富侔國是必有竒智乃召朱公而問之<lb/>
曰梁有疑獄吏半以爲當罪半以爲不當雖寡<lb/>
人亦疑爲吾决是柰何朱公曰臣鄙人也不知<lb/>
當獄然臣家有二白壁其色相如也其徑相如<lb/>
然其價也一者千金一者五百金王曰徑與色<lb/>
<pb n="KR3a0005_SBCK_005-10a"/>
澤皆相如也一者千金一者五百金何也朱公<lb/>
曰側而視之其一者厚倍之是以千金王曰善<lb/>
故獄疑則從去賞疑則從予梁國說以臣義竊<lb/>
觀之墻薄咫尺亟壊繒薄咫亟裂器薄咫亟毁<lb/>
酒薄咫亟酸夫薄而可以曠日持乆者殆未有<lb/>
也故有國畜民施政教者臣竊以爲厚之而可<lb/>
耳抑臣又竊聞之曰有上主者有中主者有下<lb/>
主者上主者可引而上不可引而下下主者可<lb/>
<pb n="KR3a0005_SBCK_005-10b"/>
以引而下不可引而上中主者可引而上可引<lb/>
而下故上主者堯舜是也夏禹羿后稷與之爲<lb/>
善則行鯀驩兠欲引而爲惡則誅故可與爲善<lb/>
而不可與爲惡下主者桀紂是也雖侈惡來進<lb/>
與爲惡則行比干龍逢欲引而爲善則誅故可<lb/>
與爲惡而不與爲善所謂中主者齊桓公是也<lb/>
得管仲隰朋則九合諸侯竪貂子牙則餓死胡<lb/>
宫蟲流而不得葬故材性乃上主也賢人必合<lb/>
<pb n="KR3a0005_SBCK_005-11a"/>
而不肖人必離國家必治無可憂者也若材性<lb/>
下主也邪人必合賢正必逺坐而湏亡耳又不<lb/>
可勝憂矣故其可憂者唯中主耳又似練絲染<lb/>
之藍則青染之緇則黒無善佐則亡此其不可<lb/>
不憂者耳詩曰芃芃棫樸薪之醮之濟濟辟士<lb/>
左右趨之此言左右日以善趨也故臣竊以爲<lb/>
諫左右急也<lb/>
　　　輔佐<hi>連語</hi>
<pb n="KR3a0005_SBCK_005-11b"/>
大相上承大義而啓治道總百官之要以調天<lb/>
之宜正身行廣教化脩禮樂以羙風俗兼領而<lb/>
和一之以合治安故天下失宜國家不治則大<lb/>
相之任也上執政軄大拂秉義立誠以翼上志<lb/>
直議正辭以持上行批天下之患匡諸侯之過<lb/>
令或欎而不通臣或盭而不義大拂之任也中<lb/>
執政軄大輔聞善則以獻知善則以獻明號令<lb/>
正法則領度量論賢良次官軄以時廵循使百<lb/>
<pb n="KR3a0005_SBCK_005-12a"/>
吏敬率其業正經義不衷賢不肖失序大輔之<lb/>
任也下執事軄道行典知變化以爲規是非明<lb/>
利害掌僕及輿馬之度羽旄旌旗之制歩驟徐<lb/>
疾之節春夏秋冬馬之倫色居車之容登降之<lb/>
禮見規宜諭見過則調故軄不率義則道行之<lb/>
任也調訊典慱聞以掌駟乗領時從此賢能天<lb/>
子出則爲重右坐立則爲位承聖帝之徳畜民<lb/>
之道禮樂之正應事之理則軄以箴刑獄之衷<lb/>
<pb n="KR3a0005_SBCK_005-12b"/>
賞罰之誠已諾之信百官之經䘮祭之共戎事<lb/>
之誡身行之彊則軄以諗遇大臣之敬遇小臣<lb/>
之惠坐立之端言黙之序音聲之適揖譲之容<lb/>
俯仰之節立事之色則職以証出入不從禮衣<lb/>
服不從制御器不以度送非其章忿說忘其義<lb/>
取予失其節安易而樂湛則職以諫故善不徹<lb/>
過不聞侍從不諫則調訊之任也典方典容儀<lb/>
以掌諸侯逺方之君譔之班爵列位軌任之約<lb/>
<pb n="KR3a0005_SBCK_005-13a"/>
朝覲宗遇㑹同享聘貢軄之數辨其民人之衆<lb/>
寡政之治亂率意道順僻淫犯禁之差第天子<lb/>
廵狩則先循于其方故或有功徳而弗舉或有<lb/>
淫僻犯禁而不知典方之任也奉常典天以掌<lb/>
宗廟社稷之祀天神地祗人鬼凡山川四望國<lb/>
之諸祭吉㓙妖祥占相之事序禮樂䘮紀國之<lb/>
禮儀畢居其宜以識宗室觀民風俗審詩商命<lb/>
禁邪言息淫聲扵四時之交有事扵南郊以報<lb/>
<pb n="KR3a0005_SBCK_005-13b"/>
祈天明故歴天事不得事鬼神不序經禮儀人<lb/>
倫不正奉常之任也桃師典春以掌國之衆庶<lb/>
四民之序以禮義倫理教訓人民方春三月緩<lb/>
施生遂動作百物是時有事于皇考祖考<lb/>
　　　問孝<hi>闕</hi>
新書卷第五終<lb/>
<pb n="KR3a0005_SBCK_005-14a"/>
</p>
<p>
</p>
  </div>
</body>
</text>
</TEI>
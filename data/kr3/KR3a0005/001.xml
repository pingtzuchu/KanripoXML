<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0005_SBCK_001-1a"/>
新書卷第一<lb/>
　　　　　　　　　　漢長沙太傅賈誼撰<lb/>
　　　過秦上<hi>事勢</hi>
秦孝公據崤函之固擁雍州之地君臣固守以<lb/>
窺周室有席卷天下包舉宇内囊括四海之意<lb/>
并吞八荒之心當是時也商君佐之内立法度<lb/>
務耕織脩守戰之具外連衡而闘諸侯於是秦<lb/>
人拱手而取西河之外孝公既没惠文武昭襄<lb/>
<pb n="KR3a0005_SBCK_001-1b"/>
蒙故業因遺䇿南取漢中西舉巴蜀東割膏腴<lb/>
之地北收要害之郡諸侯恐懼㑹盟而謀弱秦<lb/>
不愛珍器重寳肥饒之地以致天下之士合從<lb/>
締交相與為一當此之時齊有孟嘗趙有平原<lb/>
楚有春申魏有信陵此四君者皆明智而忠信<lb/>
寛厚而愛人尊賢而重士約從離衡兼韓魏燕<lb/>
趙宋衛中山之衆於是六國之士有寗越徐尚<lb/>
蘇秦杜赫之属為之謀齊明周最陳軫召滑樓<lb/>
<pb n="KR3a0005_SBCK_001-2a"/>
緩翟景蘇厲樂毅之徒通其意呉起孫臏帶佗<lb/>
倪良王廖田忌亷頗趙奢之属制其兵嘗以十<lb/>
倍之地百萬之衆仰闗而攻秦秦人開闗延敵<lb/>
九國之師逡巡而不敢進秦無亡矢遺鏃之費<lb/>
而天下已困矣於是從散約敗争割地而賂秦<lb/>
秦有餘力而制其弊追亡逐北伏師百萬流血<lb/>
漂櫓因利乘便宰割天下分裂山河疆國請服<lb/>
弱國入朝施及孝文王莊襄王享國之日淺國<lb/>
<pb n="KR3a0005_SBCK_001-2b"/>
家無事及至始皇奮六世之餘烈振長䇿而御<lb/>
㝢内吞二周而亡諸侯履至尊而制六合執敲<lb/>
朴以鞭笞天下威振四海南取北越之地以為<lb/>
桂林象郡百越之君俛首係頸委命下史乃使<lb/>
蒙恬北築長城而守藩籬却匈奴七百餘里胡<lb/>
人不敢南下而牧馬士不敢彎弓而報怨扵是<lb/>
廢先王之道焚百家之言以愚黔首堕名城殺<lb/>
豪傑收天下之兵聚之咸陽銷鋒鏑<hi>鋒鏃音的</hi>鑄<lb/>
<pb n="KR3a0005_SBCK_001-3a"/>
以爲金人十二以弱天下之民然後踐華爲城<lb/>
因河爲池據億丈之高臨不測之淵以爲固良<lb/>
將勁弩而守要害之處信臣精卒陳利兵而誰<lb/>
何天下已定始皇之心自以為闗中之固金城<lb/>
千里子孫帝王萬世之業也始皇既没餘威震<lb/>
於殊俗然陳渉甕牖䋲樞之子氓隷之人而遷<lb/>
徙之徒也才不能及中人非有仲尼墨翟之賢<lb/>
陶朱猗頓之富躡足行伍之間而俛起阡陌之<lb/>
<pb n="KR3a0005_SBCK_001-3b"/>
中率疲弊之卒將數百之衆轉而攻秦斬木為<lb/>
兵揭干為旗天下雲合嚮應贏粮而景從山東<lb/>
豪俊並起而亡秦族矣且夫天下非小弱也雍<lb/>
州之地崤凾之固自若也陳渉之位非尊於齊<lb/>
楚燕趙韓魏宋衛中山之君也鉏耰棘矜非銛<lb/>
於鈎㦸長鎩<hi>矛也所賣切</hi>也適戍之衆非亢九國之<lb/>
師也深謀逺慮行軍用兵之道非及郷時之士<lb/>
也然而成敗異變功業相反何也試使山東之<lb/>
<pb n="KR3a0005_SBCK_001-4a"/>
國與陳渉度長挈大比權量力則不可同年而<lb/>
語矣然秦以區區之地致萬乘之勢序八州而<lb/>
朝同列百有餘年矣然後以六合爲家殽凾為<lb/>
宫一夫作難而七廟墮身死人手爲天下笑者<lb/>
何也仁義不施攻守之勢異也<lb/>
　　　過秦下<hi>事勢</hi>
秦㓕周祀并海内兼諸侯南面稱帝以四海養<lb/>
天下之士斐然嚮風若是何也曰近古而無王<lb/>
<pb n="KR3a0005_SBCK_001-4b"/>
者乆矣周室卑㣲五覇既㓕令不行扵天下是<lb/>
以諸侯力勁强凌弱衆暴寡兵革不休士民罷<lb/>
弊今秦南面而王天下是上有天子也即元元<lb/>
之民冀得安其性命莫不虚心而仰上當此之<lb/>
時專威定功安危之本在扵此矣秦王懐貪鄙<lb/>
之心行自奮之智不信功臣不親士民廢王道<lb/>
而立私愛焚文書而酷刑法先詐力而後仁義<lb/>
以暴虐為天下始夫并兼者髙詐力安危者貴<lb/>
<pb n="KR3a0005_SBCK_001-5a"/>
順權以此言之取與攻守不同術也秦雖離戰<lb/>
國而王天下其道不易其政不改是以其所以<lb/>
取之也孤獨而有之故其亡可立而待也借使<lb/>
秦王論上世之事並殷周之迹以制御其政後<lb/>
雖有淫驕之主猶未有傾危之患也故三王之<lb/>
建天下名號顯美功業長乆今秦二世立天下<lb/>
莫不引領而觀其亡夫寒者利短褐而飢者甘<lb/>
糟糠天下囂囂新主之資也此言勞民之易為<lb/>
<pb n="KR3a0005_SBCK_001-5b"/>
仁也嚮使二世有庸主之行而任忠賢臣主一<lb/>
心而憂海内之患縞素而正先帝之過裂地分<lb/>
民以封功臣之後建國立君以禮天下虛囹圄<lb/>
而免刑戮去收帑汚穢之罪使各反其郷里發<lb/>
倉廪散財幣以賑孤獨窮困之士輕賦少事以<lb/>
佐百姓之急約法省刑以持其後使天下之人<lb/>
皆得自新更節循行各慎其身塞萬民之望而<lb/>
以盛德與天下息矣耶四海之内皆歡然各自<lb/>
<pb n="KR3a0005_SBCK_001-6a"/>
安樂其處唯恐有變雖有狡害之民無離上之<lb/>
心則不軌之臣無以飾其智而暴亂之奸彌矣<lb/>
二世不行此術而重以無道壞宗廟與民更始<lb/>
作阿房之宫繁刑嚴誅吏治刻深賞罰不當賦<lb/>
飲無度天下多事吏不能紀百姓困窮而主不<lb/>
收䘏然後奸偽並起而上下相遁蒙罪者衆刑<lb/>
僇相望扵道而天下苦之自群郷以下至扵衆<lb/>
庶人懷自危之心親處窮苦之實咸不安其位<lb/>
<pb n="KR3a0005_SBCK_001-6b"/>
故易動也是以陳渉不用湯武之賢不藉公侯<lb/>
之尊奮扵大澤而天下嚮應者其民危也故先<lb/>
王者見終始之變知存亡之由是以牧民以道<lb/>
務在安之而已矣下雖有逆行之臣必無響應<lb/>
之助故曰安民可與行義而危民易與為非此<lb/>
之謂也貴爲天子富有四海身在扵戮者正之<lb/>
非也是二世之過也秦兼諸侯山東三十餘郡<lb/>
循津關據嶮塞繕甲兵而守之然陳渉率散亂<lb/>
<pb n="KR3a0005_SBCK_001-7a"/>
之衆數百奮臂大呼不用弓㦸之兵鉏耰白挺<lb/>
望屋而食横行天下秦人阻嶮不守關梁不閉<lb/>
長㦸不刺彊弩不射楚沛深入戰扵鴻門曾無<lb/>
藩籬之艱扵是山東諸侯並起豪俊相立秦使<lb/>
章邯将而東征章邯因其三軍之衆要市扵外<lb/>
以謀其上群臣之不相信可見扵此矣子嬰立<lb/>
而遂不悟借使子嬰有庸主之材而僅得中佐<lb/>
山東雖亂三秦之地可全而有宗廟之祠宜未<lb/>
<pb n="KR3a0005_SBCK_001-7b"/>
絶也秦地被山帶河以為固四塞之國也自繆<lb/>
公以来至扵秦王二十餘君常為諸侯雄此豈<lb/>
世賢哉其勢居然也且天下嘗昔日同心并力<lb/>
攻秦矣當此之世賢智并列良将行其師賢相<lb/>
通其謀然困扵阻險而不能進秦乃延入戰而<lb/>
為之開関百萬之徒逃北而遂壞然困扵阻險<lb/>
而不能進者豈勇力智慧不足哉形不利勢不<lb/>
便秦雖小邑伐并大城守險塞而軍髙壘毋戰<lb/>
<pb n="KR3a0005_SBCK_001-8a"/>
閉関據阨荷㦸而守之諸侯起扵匹夫以利會<lb/>
非有素王之行也其交未親其民未附名曰亡<lb/>
秦其實利之也彼見秦阻之難犯必退陣案士<lb/>
息民以待其弊承觧誅罷以令國君不患不得<lb/>
意扵海内貴為天子富有四海而身為禽者其<lb/>
捄敗非也秦王足已而不問遂過而不變二世<lb/>
受之因而不改暴虐以重禍子嬰孤立無親危<lb/>
弱無輔三主之惑終身不悟亡不亦宜乎當此<lb/>
<pb n="KR3a0005_SBCK_001-8b"/>
時也世非無深謀逺慮知化之士也然所以不<lb/>
敢盡忠拂過者秦俗多忌諱之禁也忠言未卒<lb/>
扵口而身糜没矣故使天下之士傾耳而聽重<lb/>
足而立闔口而不言是以三主失道而忠臣不<lb/>
諫智士不謀也天下已亂奸臣不上聞豈不悲<lb/>
哉先王知壅蔽之傷國也故置公卿大夫士以<lb/>
飾法設刑而天下治其彊也禁暴誅亂而天下<lb/>
服其弱也五覇征而諸侯從其削也内守外附<lb/>
<pb n="KR3a0005_SBCK_001-9a"/>
而社稷存故秦之盛也繁法嚴刑而天下震及<lb/>
其衰也百姓怨而海内叛矣故周王序得其道<lb/>
千餘載不絶秦本末並失故不能長由是觀之<lb/>
安危之綂相去逺矣鄙諺曰前事之不忘後之<lb/>
師也是以君子為國觀之上古驗之當世㕘之<lb/>
人事察盛衰之理審權勢之宜去就有序變化<lb/>
應時故曠日長乆而社稷安矣<lb/>
　　　宗首<hi>事勢</hi>
<pb n="KR3a0005_SBCK_001-9b"/>
今或親弟謀為東帝親兄之子西向而擊今呉<lb/>
又見告矣天子春秋鼎盛行義未過德澤有加<lb/>
焉猶尚若此况莫大諸侯權勢十此者乎然而<lb/>
天下少安者何也大國之王㓜在懷袵漢所置<lb/>
傳相方握其事数年之後諸侯王大抵皆冠血<lb/>
氣方剛漢之所置傳歸休而不肯住漢所置相<lb/>
稱病而賜罷彼自丞尉以上徧置其私人如此<lb/>
有異淮南濟北之爲耶此時而乃欲為治安雖<lb/>
<pb n="KR3a0005_SBCK_001-10a"/>
堯舜不能臣故曰時且過矣上弗蚤圖疑且歳<lb/>
間所不欲焉黄帝曰日中必<hi>曬也音衛日</hi>操刀必<lb/>
割今令此道順而全安甚易弗肯早為己乃堕<lb/>
骨肉之属而抗剄之豈有異秦之季世乎且謂<lb/>
天何權不甚竒而数削人豈可得也夫以天子<lb/>
之位用天子之力乘今之時因天之助常憚以<lb/>
危為安以亂為治假設陛下君齊桓之處将不<lb/>
合諸侯匡天下乎至此則陛下誤甚矣時且失<lb/>
<pb n="KR3a0005_SBCK_001-10b"/>
矣心竊踊躍離今春難爲已天傾時傾足力傾<lb/>
能孰視而弗肯理以傾時之失豈不靡哉可以<lb/>
良天下而稱特以為此籍也竊為陛下痛之甚<lb/>
在上幸少留計焉<lb/>
　　　數寧<hi>事勢</hi>
<hi>臣</hi>竊惟事勢可痛惜者一可為流涕者二可爲<lb/>
長大息者六若其它倍理而傷道者難徧以䟽<lb/>
舉進言者皆曰天下巳安矣臣獨曰未安或者<lb/>
<pb n="KR3a0005_SBCK_001-11a"/>
曰天下已治矣臣獨曰未治恐逆意觸死罪雖<lb/>
然誠不安誠不治故不敢顧身敢不昧死以聞<lb/>
夫曰天下安且治者非至愚無知固諛者耳皆<lb/>
非事實知治亂之體者也夫抱火措之積薪之<lb/>
下而寢其上火未及㸐因謂之安偷安者也方<lb/>
今之勢何以異此夫本末舛逆首尾横决國制<lb/>
搶攘非有紀也胡可謂治陛下何不一令以数<lb/>
日之間令臣得熟数之扵前因陳治安之䇿陛<lb/>
<pb n="KR3a0005_SBCK_001-11b"/>
下試擇焉何甚傷哉射獵之娛與安危之機孰<lb/>
急也臣聞之自禹以下五百歳而湯起自湯已<lb/>
下五百餘年而武王起故聖王之起大以五百<lb/>
為紀自武王已下過五百歳矣聖王不起何怪<lb/>
矣及秦始皇帝似是而卒非也終扵無状及今<lb/>
天下集扵陛下臣觀寛大知通臣竊曰是以操<lb/>
亂業握危勢若今之賢也明通以足天紀又當<lb/>
天宜請陛下為之矣然又未也者又将誰湏也<lb/>
<pb n="KR3a0005_SBCK_001-12a"/>
使爲治勞知慮苦身體乏馳騁鍾鼔之樂勿為<lb/>
可也樂與今同耳因加以常安四望無患因諸<lb/>
侯附親軌道致忠而信上耳因上不疑其臣無<lb/>
族罪兵革不動民長保首領耳因德窮至逺近<lb/>
者匈奴逺者四荒苟人迹之所能及皆鄉風慕<lb/>
義樂為臣子耳因天下富足資財有餘人及十<lb/>
年之食耳因民素朴順而樂從令耳因官事甚<lb/>
約獄訟盜賊可令　有耳大数既得則天下順<lb/>
<pb n="KR3a0005_SBCK_001-12b"/>
治海内之氣清和咸理則萬生遂茂晏子曰唯<lb/>
以政順乎爲神可以益壽髪子曰至治之極父<lb/>
無死子兄無死弟塗無繦緥之葬各以其順終<lb/>
穀食之法固百以是則至尊之壽輕百年耳古<lb/>
者五帝皆踰百歳以此言信之因王為明帝股<lb/>
肱爲明臣名譽之羙垂無窮耳禮祖有功宗有<lb/>
德始取天下為功始治天下為徳因觀成之廟<lb/>
爲天下太宗承太祖與天下漢長無極耳因卑<lb/>
<pb n="KR3a0005_SBCK_001-13a"/>
不疑尊賤不踰貴尊卑貴賤明若白黒則天下<lb/>
之衆不疑眩耳因經紀本扵天地政法倚扵四<lb/>
時後世無變故無易常襲迹而長乆耳臣竊以<lb/>
爲建乆安之勢成長治之業以承祖廟以奉六<lb/>
親至孝也以宰天下以治群生神民咸億社稷<lb/>
乆享至仁也立經陳紀輕重周得後可以爲萬<lb/>
世法程後雖有愚㓜不肖之嗣猶得蒙業而安<lb/>
至明也壽並五帝澤施至逺扵陛下何損哉以<lb/>
<pb n="KR3a0005_SBCK_001-13b"/>
陛下之明通因使少知治體者得佐下風致此<lb/>
治非有難也陛下何不一爲之及其可素陳扵<lb/>
前願幸無忽一夫者臣謹稽之天地驗之徃古<lb/>
案之當時之務日夜念此至熟也獨太息悲憤<lb/>
非時敢忽也雖使禹舜生而爲陛下何以易此<lb/>
爲之有數必萬全無傷臣敢以寸断陛下幸試<lb/>
召大臣有識者使計之有能以為不便天子不<lb/>
利天下者臣請死<lb/>
<pb n="KR3a0005_SBCK_001-14a"/>
　　藩傷<hi>事勢</hi>
夫樹國必審相疑之勢下数被其殃上数爽其<lb/>
憂凶飢数動彼必将有恠者生焉禍之所雜豈<lb/>
可預知故甚非所以安主上非所以活大臣者<lb/>
也甚非所以全愛子者也既以令之爲藩臣矣<lb/>
爲人臣下矣而厚其力重其權使有驕心而難<lb/>
服從也何異扵善砥鏌鎁而子射子自禍必矣<lb/>
愛之固使飽梁肉之味玩金石之聲臣民之衆<lb/>
<pb n="KR3a0005_SBCK_001-14b"/>
土地之博足以奉養宿衛其身然而權力不足<lb/>
以徼幸勢不足以行逆故無驕心無邪行奉法<lb/>
畏令聽從必順長生安樂而無上下相疑之禍<lb/>
活大臣全愛子孰精扵此且藩國與制力非獨<lb/>
少也制令其有子以國其子未有子者建分以<lb/>
湏之子生而立其身而子夫将何失扵實無䘮<lb/>
而葆國無患子孫世世與漢相湏長沙可以乆<lb/>
矣所謂生死而肉白骨何以厚此<lb/>
<pb n="KR3a0005_SBCK_001-15a"/>
　　　藩彊<hi>事勢</hi>
竊迹前事大扺彊者先反淮隂王楚最彊則最<lb/>
先反韓王信倚胡則又反貫髙因趙資則又反<lb/>
陳豨兵精彊則又反彭越用梁則又反黥布用<lb/>
淮南則又反盧綰國北最弱則最後反長沙乃<lb/>
纔二萬五千户耳力不足以行逆則少攻而最<lb/>
完埶䟽而最忠全骨肉時長沙無故者非獨性<lb/>
異人也其形勢然矣曩令樊酈絳灌據十城而<lb/>
<pb n="KR3a0005_SBCK_001-15b"/>
王今雖以殘亡可也今韓信黥布彭越之倫爲<lb/>
徹侯而居雖至今存可也然則天下大計可知<lb/>
已欲諸王皆忠附則莫若令如長沙欲勿令菹<lb/>
醢則莫若令如樊酈絳灌欲天下之治安天子<lb/>
之無憂莫如衆建諸侯而少其力力少則易使<lb/>
以義國小則無邪心若與臣下相殘與骨肉相<lb/>
飲茹天下雖危無傷也則莫如循今之故而勿<lb/>
變以前觀之其國最大者反最先<lb/>
<pb n="KR3a0005_SBCK_001-16a"/>
　　　大都<hi>事勢</hi>
昔楚靈王問范無宇曰我欲大城陳蔡葉與不<lb/>
羔賦車各千乘焉亦足以當晉矣又加之以楚<lb/>
諸侯其來朝乎范無宇曰不可臣聞大都疑國<lb/>
大臣疑主亂之謀也都疑則交争臣疑則並令<lb/>
禍之深者也今大城陳蔡葉與不羔或不充不<lb/>
足以威晉若充之以資財實之以重禄之臣是<lb/>
輕本而重末也臣聞尾大不掉末大必折此豈<lb/>
<pb n="KR3a0005_SBCK_001-16b"/>
不施威諸侯之心哉然終為楚國大患者必此<lb/>
四城也靈王弗聽果城陳蔡葉與不羔實之以<lb/>
兵車充之以大臣是嵗也諸侯果朝居数年陳<lb/>
蔡葉與不羔或奉公子棄疾内作難楚國云乱<lb/>
王遂死扵乾溪于守亥之井爲計若此豈不痛<lb/>
也哉悲夫本細末大弛必至心時乎時乎可痛<lb/>
惜者此也天下之勢方病大尰<hi>腫病也音腫廷</hi>一脛之<lb/>
大㡬如要一指之大㡬如股臣聞尾大不掉末<lb/>
<pb n="KR3a0005_SBCK_001-17a"/>
大必折惡病也平居不可屈信一二指搐身固<lb/>
無聊也失今弗治必爲錮疾後雖有扁鵲弗能<lb/>
爲已悲夫枝拱苟大弛必至心此所以竊為陛<lb/>
下患也病非徒尰也又苦䟝盭<hi>戾字䟝盭不可上古蹠字下古</hi>
<hi>也行</hi>元王之子帝之從弟也今之王者從弟之子<lb/>
也恵王親兄之子也今之王者兄子之子也親<lb/>
者或無分地以安天下䟽者或專大權以偪天<lb/>
子臣故曰非徒病尰也又苦䟝盭也可痛哭者<lb/>
<pb n="KR3a0005_SBCK_001-17b"/>
此病是也<lb/>
　　　等齊<hi>事勢</hi>
諸侯王所在之宫衛織履蹲夷以皇帝在所宫<lb/>
法論之郎中謁者受臈取告以官皇帝之法子<lb/>
之事諸侯王或不亷潔平端以事皇帝之法罪<lb/>
之曰一用漢事諸侯王乃事皇帝也誰是則侯<lb/>
侯之王乃将至尊也然則天子之與諸侯臣之<lb/>
與一宜撰然齊等若是乎天子之相號為丞相<lb/>
<pb n="KR3a0005_SBCK_001-18a"/>
黄金之印而尊無異等秩加二千石之上天子<lb/>
列卿秩二千石諸侯列卿秩二千石則臣已同<lb/>
矣人主登臣而尊今臣既同則法惡得不齊天<lb/>
子衛御號爲大僕銀印秩二千石諸侯之御號<lb/>
曰大僕銀印秩二千石則御已齊矣御既已齊<lb/>
則車飾惡得不齊天子親號云太后諸侯親號<lb/>
云太后天子妃號曰后諸侯妃號曰后然則諸<lb/>
侯何損而天子何加焉妻既已同則夫何以異<lb/>
<pb n="KR3a0005_SBCK_001-18b"/>
天子宫門曰司馬䦨入者爲城旦諸侯宫門曰<lb/>
司馬䦨入者爲城旦殿門俱爲殿門䦨入之罪<lb/>
亦俱棄市宫墻門衛同名其嚴一等罪已鈞矣<lb/>
天子之言曰令令甲令乙是也諸侯之言曰令<lb/>
儀之言是也天子卑號皆稱陛下諸侯卑號稱<lb/>
陛下天子車曰乘輿諸侯車曰乘輿乘輿等也<lb/>
衣被次齊貢死經緯也苟工巧而志欲之唯冒<lb/>
上軼主次也然則所謂主者安居臣者安在人<lb/>
<pb n="KR3a0005_SBCK_001-19a"/>
之情不異面目狀貎同類貴賤之别非人天根<lb/>
著扵形容也所持以别貴賤明尊卑者等級勢<lb/>
力衣服號令也亂且不息滑曼無紀天桂則同<lb/>
人事無别然則所謂臣主主者非有相臨之具<lb/>
尊卑之經也持面形而膚之耳近習乎晝近貎<lb/>
然後能識則䟽逺無所放衆庶無以期則下惡<lb/>
能不疑其上君臣同倫異服異等同服則上惡<lb/>
能不眩扵其下孔子曰長民者衣服不二從容<lb/>
<pb n="KR3a0005_SBCK_001-19b"/>
有常以齊其民徳一詩云彼都人士狐裘黄裳<lb/>
行歸扵周萬民之望孔子曰爲上可望而知也<lb/>
爲下可類而志也則君不疑扵其臣而臣不惑<lb/>
扵其君而此之不行沐瀆無界可謂長大息者<lb/>
此也<lb/>
　　　服疑<hi>事勢</hi>
衣服疑者是謂争先厚澤疑者是謂争賞卿權<lb/>
力疑者是謂争彊等級無限是謂争尊彼人者<lb/>
<pb n="KR3a0005_SBCK_001-20a"/>
近則冀幸疑則比争是以等級分明則下不得<lb/>
疑權力絶尤則臣無冀志故天子之扵其下也<lb/>
加五等已徃則爲臣例臣之扵下也加五等以<lb/>
徃則以爲僕僕則亦臣禮也然稱僕不敢稱臣<lb/>
者尊天子避嫌疑也制服之道取至適至和以<lb/>
予民至羙至神進之帝竒服文章以等上下而<lb/>
差貴賤是以髙下異則名號異則權力異則事<lb/>
勢異則旗章異則符瑞異則禮寵異則秩禄異<lb/>
<pb n="KR3a0005_SBCK_001-20b"/>
則冠履異則衣帶異則環珮異則車馬異則妻<lb/>
妾異則澤厚異則宫室異則床席異則器皿異<lb/>
則食飲異則祭祀異則死䘮異故髙則此品周<lb/>
髙下則此品周下加人者品此臨之埤人者品<lb/>
此承之遷則品此者進絀則品此者損貴周豐<lb/>
賤周謙貴賤有級服位有等等級既設各處其<lb/>
檢人循其度擅退則讓上僣則誅建法以習之<lb/>
設官以牧之是以天下見其服而知貴賤望其<lb/>
<pb n="KR3a0005_SBCK_001-21a"/>
章而知其勢季人定其心各着其目故衆多而<lb/>
天下不眩傳逺而天下識祗卑尊已著上下已<lb/>
分則人倫法矣於是主之與臣若日之與星以<lb/>
臣不㡬可以疑主賤不及可以冐貴下不凌等<lb/>
則上位尊臣不踰級則主位安謹守倫紀則乱<lb/>
無由生<lb/>
　　　益壤<hi>事勢</hi>
陛下即不為千載之治安知今之勢豈過一傳<lb/>
<pb n="KR3a0005_SBCK_001-21b"/>
哉諸侯猶且人恣而不制也至其相與持之以<lb/>
縱横之約相親耳漢法令不可得行矣猶且槀<lb/>
立而服彊也今淮陽之比大諸侯僅過黒子之<lb/>
比扵面耳豈足以爲楚御哉而陛下所恃以為<lb/>
藩捍者以代淮陽耳代比邉與彊匈奴為隣僅<lb/>
自見矣唯皇太子之所恃者亦以之二國耳今<lb/>
淮陽之所有適足以餌大國耳方今制在陛下<lb/>
制國命子適足以餌大國豈可謂工哉人主之<lb/>
<pb n="KR3a0005_SBCK_001-22a"/>
行異布衣布衣者飾小行競小廉以自託扵鄉<lb/>
黨邑里人主者天下安杜稷固不耳故皇帝者<lb/>
炎帝之兄也炎帝無道黄帝伐之涿鹿之野血<lb/>
流漂杵誅炎帝而兼其地天下乃治髙皇帝瓜<lb/>
分天下以王功臣反者如蝟毛而起髙皇帝以<lb/>
爲不可剽去不義諸侯空其國擇良日立諸侯<lb/>
洛陽上東門之外諸子畢王而天下乃安故大<lb/>
人者不怵小廉不牽小行故立大便以成大功<lb/>
<pb n="KR3a0005_SBCK_001-22b"/>
今淮南地逺者或数千里越諸侯而縣属扵漢<lb/>
其吏民繇役徃來長安者自悉而補中道衣敝<lb/>
錢用諸費稱此其苦属漢而欲得王其苦之甚<lb/>
矣其欲有卒也類良有所至逋走而歸諸侯殆<lb/>
不少矣此終非可乆以為秦地也陛下豈如蚤<lb/>
便其勢且令他人守郡豈如令子臣之愚計願<lb/>
陛下舉淮南之地以益淮陽梁即有後患割淮<lb/>
陽北邉二三列城與東郡以益梁即無後患代<lb/>
<pb n="KR3a0005_SBCK_001-23a"/>
可徙而都睢陽梁起新鄭以北著之河淮陽包<lb/>
陳以南捷之江則大諸侯之有異心者破膽而<lb/>
不敢謀今所恃者代淮陽二國耳皇太子亦恃<lb/>
之如臣計梁足以捍齊趙淮陽足以禁呉楚則<lb/>
陛下髙枕而卧終無山東之憂矣臣竊以爲此<lb/>
二世之利也若使淮南乆縣属漢特以恣奸人<lb/>
耳惟陛下幸少留意省臣昧死以聞臣誼竊昧<lb/>
死願得伏前陳施下臣誼所以為治安陛下幸<lb/>
<pb n="KR3a0005_SBCK_001-23b"/>
以少須臾之間聽以驗之扵事未有妨損也臣<lb/>
闇主智問其臣而不自造事故為人臣得畢盡<lb/>
其愚忠惟陛下財幸今陛下將不意之人與之<lb/>
積衆之財此非有子胥白公之報扵廣都之中<lb/>
者即疑有轉諸荆軻起兩柱之間其䇿安便哉<lb/>
此所謂假賊兵爲虎翼者矣願陛下少留意計<lb/>
之<lb/>
新書卷第一終<lb/>
</p>
<p>
</p>
  </div>
</body>
</text>
</TEI>
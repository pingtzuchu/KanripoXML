<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0005_SBCK_007-1a"/>
新書卷第七<lb/>
　　　先醒<hi>連語</hi>
懐王問於賈君曰人之謂知道者先生何也賈<lb/>
君對曰此慱號也大者在人主中者在卿大夫<lb/>
下者在布衣之士乃其正名非爲先生也爲先<lb/>
醒也彼世主不學道理則嘿然惛於得失不知<lb/>
治亂存亡之所由然忳忳猶醉也而賢主者學<lb/>
問不倦好道不厭惠然獨先迺學道理矣故未<lb/>
<pb n="KR3a0005_SBCK_007-1b"/>
治也知所以治未亂也知所以亂未安也知所<lb/>
以安未危也知所以危故昭然先窹乎所以存<lb/>
亡矣故曰先醒辟猶俱醉而獨先發也故世主<lb/>
有先醒者有後醒者昔楚荘王即位自静三年<lb/>
以講得失乃退辟邪而進忠正能者任事而後<lb/>
在髙位内領國政辟草而施教百教富民恒一<lb/>
路不拾遺國無獄訟當是時也周室壊㣲天子<lb/>
失制矣宋鄭無道欺昧諸侯荘王圍宋伐鄭鄭<lb/>
<pb n="KR3a0005_SBCK_007-2a"/>
伯肉袒牽羊奉簮而獻國荘王曰古之伐者亂<lb/>
則整之服則舎之非利之也遂弗受乃與晉人<lb/>
戰於两棠大克晉人㑹諸侯於漢陽申天子之<lb/>
辟禁而諸侯説服莊王歸過申侯之邑申侯進<lb/>
飯日中而王不食申侯請罪曰臣齋而具食甚<lb/>
潔日中而不飯臣敢請罪荘王喟然嘆曰非子<lb/>
之罪也吾聞之曰其君賢君也而又有師者王<lb/>
其君中君也而有師者伯其君下君也而群臣<lb/>
<pb n="KR3a0005_SBCK_007-2b"/>
又莫若者亡今我下君也而群臣又莫若不榖<lb/>
恐亡有也吾聞之世不絶賢天下有賢而我獨<lb/>
不得若吾生者何以食爲故荘王戰服大國義<lb/>
從諸侯戚然憂恐聖智在身而自錯不肖思得<lb/>
賢佐日中忘飯可謂明君矣謂先窹所以存亡<lb/>
此先醒也<lb/>
昔宋昭公出亡至于境喟然嘆曰嗚呼吾知所<lb/>
以存亡𬒳服而立侍御者數百人無不曰吾君<lb/>
<pb n="KR3a0005_SBCK_007-3a"/>
麗者外内不聞吾過吾是以至此吾困宜矣於<lb/>
是革心易行衣苴布食　餕晝學道而夕講之<lb/>
二年羙聞宋人車徒迎而復位卒爲賢君謚爲<lb/>
昭公既亡矣而乃窹所以存此後醒者也<lb/>
昔者<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>君驕恣自伐謟䛕親貴諌臣詰逐政治<lb/>
踳亂國人不服晋師伐之虢人不守虢君出走<lb/>
至於澤中曰吾渇而欲飲其御乃進清酒吾飢<lb/>
而欲食御進腵脯梁糗虢君喜曰何給也御曰<lb/>
<pb n="KR3a0005_SBCK_007-3b"/>
儲之乆矣何故儲之對曰爲君出亡而道飢渴<lb/>
也君曰知寡人亡邪對曰知之曰知之何以不<lb/>
諌對曰君好謟䛕而惡至言臣願諫恐先虢亡<lb/>
虢君作色而怒御謝曰臣之言過也爲間君曰<lb/>
吾之亡者誠何也其御曰君弗知耶君之所以<lb/>
亡者以大賢也虢君曰賢人之所以存也乃亡<lb/>
何也對曰天下之君皆不肖夫疾吾君之獨賢<lb/>
也故亡虢君喜據式而笑曰嗟賢固若是苦耶<lb/>
<pb n="KR3a0005_SBCK_007-4a"/>
遂徒行而於山中居飢倦枕御膝而卧御以塊<lb/>
自逃行而去君遂餓死為禽獸食此巳亡矣猶<lb/>
不悟所存亡此不醒者也故先醒者當時而伯<lb/>
後醒者三年而復不醒者枕土而死爲虎狼食<lb/>
嗚呼戒之哉<lb/>
　　　耳痺<hi>連語</hi>
竊聞之曰目見正而口言枉則害陽言吉錯之<lb/>
民而凶則敗倍道則死障光則晦無神而逆人<lb/>
<pb n="KR3a0005_SBCK_007-4b"/>
則天必敗其事故昔者楚平王有臣曰伍子胥<lb/>
王殺其父而無罪奔走而之呉王曰父死而不<lb/>
死則非父之子也死而非𥙷則過計也與吾死<lb/>
而不萠不若舉天地以成名於是紆身而不適<lb/>
闔閭治味以求親闔閭甚而安之説其謀果其<lb/>
舉反其徳用而任呉國之政也民保命而不失<lb/>
歳時熟而不凶五官公而不私上下調而無尤<lb/>
天下服而御四境静而無虞然後忿心發怒出<lb/>
<pb n="KR3a0005_SBCK_007-5a"/>
凶言隂必死提邦以伐楚五戰而五勝伏尸數<lb/>
十萬城郢之門執髙兵傷五臟之實毀十龍之<lb/>
鍾撻平王之墓昭王失國而奔妻生虜而入呉<lb/>
故楚平王懐隂賊殺無罪殃既至此矣子胥發<lb/>
鬰冐忿輔闔閭而行大虐還十五年闔閭没而<lb/>
夫差即位乃與越人戰江上棲之㑹稽越王之<lb/>
窮至乎喫山草飲腑水易子而食扵是履甓戴<lb/>
璧號唫告母罪呼皇天使大夫種行成於呉王<lb/>
<pb n="KR3a0005_SBCK_007-5b"/>
呉王将許子胥曰不可越國之俗勤勞而不愠<lb/>
好亂勝而無禮谿徼而輕絶俗好詛而倍盟放<lb/>
此類者鳥獸之儕徒狐狸之醜類也生之爲患<lb/>
殺之無咎請無與成大夫種拊心嘷啼沬泣而<lb/>
言信割白馬而爲犧指九天而爲證請婦人爲<lb/>
妾大夫爲臣百世名寳因間官爲積孤身爲闗<lb/>
内諸侯世爲忠臣呉王不忍縮師與成還謀而<lb/>
伐齊子胥進争不聽忠言不用越既得成稱善<lb/>
<pb n="KR3a0005_SBCK_007-6a"/>
累徳以求民心於是上帝降禍絶呉命乎直江<lb/>
君臣乖而不調置社稷而分裂客䑓握而掩敗<lb/>
則犬群嘷而入淵彘衡菹而適奥燕雀剖而蚖<lb/>
蛇生食　菹而蛭日浴清水而遇蠆伍子胥見<lb/>
事之不可爲也何籠而自投水自抶而珥東門<lb/>
身鴟夷而浮江懐賊行虐深報而殃不辜禍至<lb/>
乎身矣越於是果逆謀負約襲邦剉夫差兼呉<lb/>
而拊闔閭事濟功成范蠡負石而蹈五湖大夫<lb/>
<pb n="KR3a0005_SBCK_007-6b"/>
種䋢領謝室渠如處車裂囬泉自此之後勾踐<lb/>
不樂憂悲荐至内崩而死故天之誅伐不可爲<lb/>
廣虚幽間攸逺無人雖重襲石中而居其必知<lb/>
之乎若順誅伐順理而當辜殺三軍而無咎誅<lb/>
殺不當辜殺一匹夫其罪聞皇天故曰天之處<lb/>
髙其聽卑其牧芒其視察故凡自行不可不謹<lb/>
慎也<lb/>
　　　諭誠<hi>連語</hi>
<pb n="KR3a0005_SBCK_007-7a"/>
湯見設網者四面張祝曰自天下者自地出者<lb/>
自四方至者皆羅我網湯曰嘻盡之矣非桀其<lb/>
孰能如此令去三面舎一面而教祝之曰蛛蝥<lb/>
作網今之脩緒欲左者左欲右者右欲髙者髙<lb/>
欲下者不吾請受其犯命者士民聞之曰湯徳<lb/>
之及於禽獸矣而况我乎於是下親其上<lb/>
楚昭王當房而立愀然有寒色曰寡人朝飢饉<lb/>
時酒二　重裘而立猶<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>然有寒氣将柰我元<lb/>
<pb n="KR3a0005_SBCK_007-7b"/>
元之百姓何是日也出府之裘以衣寒者出倉<lb/>
之粟以賑飢者居二年闔閭襲郢昭王奔隋諸<lb/>
當房之賜者請還至死之㓂闔閭一夕而十徙<lb/>
卧不能頼楚曵師而去昭王乃復當房之徳也<lb/>
昔楚昭王與呉人戰楚軍敗昭王走屨决背而<lb/>
行失之行三十步復旋取屨及至於隋左右問<lb/>
曰王何曽惜一踦屨乎昭王曰楚國雖貪豈愛<lb/>
一踦屨哉思與偕反也自是之後楚國之俗無<lb/>
<pb n="KR3a0005_SBCK_007-8a"/>
相棄者<lb/>
文王晝卧夢人登城而呼巳曰我東北陬之槁<lb/>
骨也速以王禮葬我文王曰諾覺召吏視之信<lb/>
有焉文王曰速以人君葬之吏曰此無主矣請<lb/>
以五大夫文王曰吾夢中巳許之矣柰何其倍<lb/>
之也士民聞之曰我君不以夢之故不倍槁骨<lb/>
况於生人乎於是下信其上豫讓事中行之君<lb/>
智伯㓕中行氏豫讓徙事智伯及趙襄子破智<lb/>
<pb n="KR3a0005_SBCK_007-8b"/>
伯豫讓劑面而變容吞炭而爲啞乞其妻所而<lb/>
妻弗識乃伏刺襄子正起而弗中襄子患之食<lb/>
不甘味一夕而三易卧見不全身人謂豫讓曰<lb/>
子不死中行而反事其讎何無可耻之甚也今<lb/>
必碎身縻軀以爲智伯何其與前異也豫讓曰<lb/>
我事中行之君與帷而衣之與關而枕之夫衆<lb/>
人畜我我故衆人事之及智伯分吾服衣饀吾<lb/>
以鼎實舉𬒳而爲禮是以國士遇我我故國士<lb/>
<pb n="KR3a0005_SBCK_007-9a"/>
報之大使者曰否翟窶國也惡見此䑓也翟王<lb/>
之自為室也堂髙三尺壤陛三絫苑茨弗剪采<lb/>
掾弗刮且翟猶以作之者大苦居之大佚翟國<lb/>
惡見此䑓也楚王媿<lb/>
　　　君道<hi>連語</hi>
紂作梏數千睨諸侯之不謟已者杖而梏之文<lb/>
王桎梏于姜里七年而後得免及武王克殷既<lb/>
定令殷之民投撤桎梏而流之於河民輸梏者<lb/>
<pb n="KR3a0005_SBCK_007-9b"/>
以手撤之弗敢墜也跪之入水弗敢投也曰昔<lb/>
者文王鬻常擁此故愛思文王猶敬其梏况乎<lb/>
其法教乎詩曰濟濟多士文王以寧言輔翼賢<lb/>
正則身必已安也又曰弗識弗知順帝之則言<lb/>
士民説其徳義則効而象之也文王志之所在<lb/>
意之所欲百姓不愛其死不憚其勞從之如集<lb/>
詩曰經始靈䑓庶民攻之不日成之經始勿亟<lb/>
庶民子來文王有志為䑓令近規之民聞之者<lb/>
<pb n="KR3a0005_SBCK_007-10a"/>
麏褁而至問業而作之日日以衆故弗趨而疾<lb/>
弗期而成命其䑓曰靈䑓命其囿曰靈囿謂其<lb/>
沼曰靈沼愛敬之至也詩曰王在靈囿麀鹿攸<lb/>
伏麀鹿濯濯白鳥皜皜王在靈沼於仭魚躍文<lb/>
王之澤下𬒳禽獸洽于魚鼈咸若攸樂而况士<lb/>
民乎詩曰愷悌君子民之父母言聖王之徳也<lb/>
易曰鳴鶴在隂其子和之言士民之報也書曰<lb/>
大道亶亶其去身不逺人皆有之舜獨以之去<lb/>
<pb n="KR3a0005_SBCK_007-10b"/>
射而不中者不求之銘而反脩之於已君國子<lb/>
民者反求之已而君道備矣<lb/>
新書卷第七終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東齋記事卷五</head>
    <p>
<pb n="KR3l0034_WYG_005-1a"/>
欽定四庫全書<lb/>
　東齋記事卷五　　　　　　宋　范鎮　撰<lb/>
英宗皇帝未生濮安懿王夢二龍戲日傍俄與日俱墜<lb/>
以衣承之大纔寸許將納於佩<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>忽失所在久乃見於<lb/>
雲中一龍人言曰我非汝所有生之夕又見黃龍數四<lb/>
出入卧内豈不神異哉<lb/>
仁皇朝原國公承炳冬至侍宴於崇政殿仁皇數以酒<lb/>
屬之不敢辭遂醉即廷中賜轝親視其升勅御士送還<lb/>
<pb n="KR3l0034_WYG_005-1b"/>
邸明日遣内人問起居以輩行呼而不名之公好老氏<lb/>
之學一夕夢青衣執雉扇前導悟而吿家人曰吾數盡<lb/>
矣具冠帶將朝而卒<lb/>
有堂吏嘗夢火山軍姓劉人作狀元閲火山軍解文無<lb/>
姓劉人明年劉煇作狀元煇能作賦有聲塲屋人不以<lb/>
行許之歴江寧河中簽判卒<lb/>
馮當世㕘政之父式為左侍禁以終當世㓜時取其所<lb/>
讀書題其後曰將仕郎守將作監丞通判荆南軍府事<lb/>
<pb n="KR3l0034_WYG_005-2a"/>
借緋馮京式既沒十一年當世狀元及第為荆南通判<lb/>
視其所題無一字差者是所謂知子者矣竒中如此唐<lb/>
王珪母李氏嘗謂人曰吾兒必貴但未知所與逰者何<lb/>
如人異日房元齡杜如晦到其家李驚喜曰二客公輔<lb/>
才汝貴不疑自孟母擇鄰之後無復有賢徳之母光於<lb/>
史牒珪母乃以交之賢卜其子之貴噫知子莫若父未<lb/>
聞有母之知子也異乎哉<lb/>
孫夢得參政初名貫字道卿嘗語予曰某舉進士過長<lb/>
<pb n="KR3l0034_WYG_005-2b"/>
安夢見持一大文卷者問之云來年春榜索而視之不<lb/>
可問其有孫貫否曰無惟第三人有孫忭既悟遂改名<lb/>
忭因字夢得又數日至華隂與數同人詣金天帝廟乞<lb/>
靈且求夢夜中夢明窓下草制詔諸人相慶曰他日為<lb/>
知制誥翰林學士矣雖未以為信然乃隂自喜明年第<lb/>
三人及第其後為集賢院知制誥如其夢云又言某初<lb/>
得此夢甚喜及才作翰林學士頗嫌之矣人心是無厭<lb/>
也是時夢得已為參知政事俸禄差厚其與學士亦不<lb/>
<pb n="KR3l0034_WYG_005-3a"/>
甚相逺但清優不如學士而勞責過之<lb/>
蔡君謨知福州以疾不視事者累日毎夜中即夢登鼔<lb/>
角樓憑鼔而睡通判有怪鼔角將累日不打三更者因<lb/>
對數夜有大蛇盤據鼓上不敢近君謨既愈與通判言<lb/>
所夢正與鼔角將所説同人遂以君謨為蛇精<lb/>
曽魯公生日放生以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蛤之類以為人所不放而活物<lb/>
之命多也一日夢被甲者數百人前訴既寤而問其家<lb/>
乃有惠蛤蜊數<graphic n="KR2350" url="https://raw.githubusercontent.com/kanripo/KR-Gaiji/master/images/KR2350.png" mimeType="image/png"/>者即遣人放之是夜復夢被甲者來<lb/>
<pb n="KR3l0034_WYG_005-3b"/>
謝<lb/>
李景初自蜀浮江而下至荆湖間家人市一巨鼈而景<lb/>
初未知也夜中夢皂衣姥告乞命怪問家人家人曰此<lb/>
必所買鼈也即遣放之亦復夢皂衣姥來謝然則太史<lb/>
公記宋元事若有之矣古者君子逺庖厨聞其聲不忍<lb/>
食其肉雖然天地間生此所以養人但不暴天物則可<lb/>
矣沈文通以龍圖侍講知杭州州人好食蝦蟇文通一<lb/>
切禁之終二年人不敢食蝦蟇亦不生及文通代去其<lb/>
<pb n="KR3l0034_WYG_005-4a"/>
禁遂弛而復生如故此物理之不可致詰者也<lb/>
三司副使陳洎既卒數下語處其家事今三司使薛公<lb/>
向洎大勅舉轉京官居處宻邇因謂其子下語時幸一<lb/>
相報一日二更後來報薛薛因徃才至㕔上洎即云薛<lb/>
殿丞在㕔上請入來薛遂入謂之曰以副使平生且將<lb/>
享遐壽至大位何為止此洎曰有罰惟犯上帝與不孝<lb/>
則然薛因謂曰公平生未嘗有犯上帝與不孝事何為<lb/>
有罰曰上帝則不犯然三世不𦵏矣所憑而下語者小<lb/>
<pb n="KR3l0034_WYG_005-4b"/>
婢才十二嵗耳<lb/>
嘉祐末一婦人牽羊羊有三口其二近耳亦能食物以<lb/>
青布幕之得錢則褰以示人<lb/>
魚逆水而上鳥向風而立取其鱗羽之順也有時微風<lb/>
不知所從來觀鳥之所向則可知矣<lb/>
蜀有魶魚善縁木有聲如啼兒孟子所謂縁木求魚者<lb/>
以其不可得也是亦未聞者矣<lb/>
王崇班潏嘗言治平中京師有两鮭魚墮於木上此為<lb/>
<pb n="KR3l0034_WYG_005-5a"/>
異矣<lb/>
江湖間築池塘養魚苖一年而賣魚揷竹其間以定分<lb/>
數而為價直之髙下竹直而不倚者為十分稍欹側為<lb/>
九分以至於四五分者嵗入之利多者數千緡其少者<lb/>
亦不减數十百千<lb/>
京師大水時城西民家油坊為水所壞水定後甕中得<lb/>
魚千餘斤與油價相當<lb/>
宋君垂嘗言嘉陵江上見二鵰擲卵相上下以接之盖<lb/>
<pb n="KR3l0034_WYG_005-5b"/>
習其飛也其胎教之意乎白子儀言亦然又言翅羽未<lb/>
成則躍出巢穴往往墜崖下死盖其天性俊勇予應之<lb/>
曰是亦躁進之𩔖也<lb/>
白子儀言歸峽間多虎能役使鬼一日昏夜叩人門作<lb/>
人言出應之攫之而去人言者乃鬼也既食人又能攝<lb/>
其䰟而役使之或見其形或聞其聲皆强䰟也<lb/>
白子儀為予言吉州有捕猿者殺其母皮之并其子賣<lb/>
於龍泉蕭氏其子號呼數日不食蕭百端求其所嗜飼<lb/>
<pb n="KR3l0034_WYG_005-6a"/>
之乃食又待旬月示以母皮跳躑大呼又不食數日而<lb/>
斃其天性也如此况於人乎蕭嘗舉進士失其名為作<lb/>
孝猿傳<lb/>
予嘗於朝天嶺見猴數百千連手而下飲於嘉陵江既<lb/>
飲復相接而上周匝而後已最大者二其一居前其一<lb/>
居後若部將領然甚小則母抱持而下彼中言曰每盗<lb/>
人麥禾則以蔓纒其身以揷其莖稈人有得其藏者謂<lb/>
之胡孫倉可以致富盖麥禾果實無不有者<lb/>
<pb n="KR3l0034_WYG_005-6b"/>
卭竹鞭以箠馬則愈久而愈潤澤堅韌以撃猫則隨節<lb/>
折裂矣<lb/>
鐡碪以鍛金銀雖百十年不壊以椎皂莢則一夕破碎<lb/>
王右軍帖嘗言獨活無風則不動石脾入水則乾出水<lb/>
則濕出水則濕可以見矣入水則乾何以驗之乎<lb/>
歸州民家自漢王昭君嫁異域生女者無妍醜必灸其<lb/>
面至今其俗猶然<lb/>
契丹之先有一男子乗白馬一女子駕灰牛相遇於遼<lb/>
<pb n="KR3l0034_WYG_005-7a"/>
水之上遂為夫婦生八男子則前史所謂迭為君長者<lb/>
也此事得於趙志忠志忠嘗為契丹史官必其真也前<lb/>
史雖載八男子而不及白馬灰牛事契丹祀天至今用<lb/>
灰牛白馬予嘗書其事於實録契丹傳王禹玉恐其非<lb/>
實刪去之予在陳州時志忠知扶溝縣嘗以書問其八<lb/>
男子迭相君長時為中原何代志忠亦不能答而云約<lb/>
是秦漢時恐非也<lb/>
張文裕言契丹嘗云其北室韋人皆三眼見二眼者則<lb/>
<pb n="KR3l0034_WYG_005-7b"/>
驚怪之又言有牛蹄突厥今永寧軍庫中有突厥脚二<lb/>
皆牛蹄也然前史書室韋突厥傳並不載之<lb/>
蕭慶嘗言契丹牛馬有熟時有不熟時一如南朝養蠶<lb/>
也予問其故曰有雪而才露出草一寸許時如此則牛<lb/>
馬大熟若無雪或有雪而沒却草則不熟盖契丹視此<lb/>
為豐㐫<lb/>
戎瀘戎人謂掃地為窣沒坤坤地也窣沒掃也<lb/>
　東齋記事卷五<lb/>
</p>
<p>
</p>
  </div>
</body>
</text>
</TEI>
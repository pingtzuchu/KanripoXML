<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東齋記事卷三</head>
    <p>
<pb n="KR3l0034_WYG_003-1a"/>
欽定四庫全書<lb/>
　東齋記事卷三　　　　　　宋　范鎮　撰<lb/>
丁文簡公度嘗言舉進士時以制誥文為贄卷既而復<lb/>
自笑曰是不揆也然其後為知制誥翰林學士参知政<lb/>
事葢其所存者從来有素矣初舉人居鄉必以文卷投<lb/>
贄先進自糊名後其禮寖衰賈許公為御史中丞又奏<lb/>
罷公卷而士子之禮都亡矣<lb/>
薛簡肅贄謁馮魏公首篇有嚢書空自負早晩逹明君<lb/>
<pb n="KR3l0034_WYG_003-1b"/>
句馮曰不知秀才所負何事讀至第三篇春詩云千林<lb/>
如有喜一氣自無私乃曰秀才所負者此也<lb/>
夏英公竦嘗言楊文公文如錦繡屏風但無骨耳議者<lb/>
謂英公文譬諸泉水迅急湍悍至於浩蕩汪洋則不如<lb/>
文公也<lb/>
王文正公之為相也王沂公為知制誥吕許公為太常<lb/>
博士知濵州沂公嘗見文正公問君識太常博士吕夷<lb/>
簡否沂公曰不識也他日復見復問之沂公曰見朝士<lb/>
<pb n="KR3l0034_WYG_003-2a"/>
多稱其才者凡三見三問乃曰此人異日當與公同秉<lb/>
國政是時沂公既有名當世頗以器業自許中不能平<lb/>
因曰公識之邪曰不識也問然則何以知曰吾見其奏<lb/>
請爾沂公猶不信强應曰諾其後丁晉公既敗沂公先<lb/>
在中書而許公自知開封府除參知政事二人卒同秉<lb/>
政沂公乃為許公言之問其當時奏請乃不税農器等<lb/>
事也<lb/>
李參自荆南召欲以為三司使參政孫夢得抃固執不<lb/>
<pb n="KR3l0034_WYG_003-2b"/>
可曰此人為主計外臺承風刻剥則天下之人益困弊<lb/>
矣由是遂改授羣牧使<lb/>
陕西路轉運使請永興軍秦坊同<hi>在京板無同字</hi>等州官置醋<lb/>
坊王沂公言𣙜酤之法葢出於前代之不得已今經費<lb/>
之廣未能省去官自造醋細民益見侵奪也<lb/>
周諫議湛為鹽鐵判官三司文帳煩冗吏胥蔽欺若不<lb/>
可究者為之立勘同法歲减天下計帳七千道又括天<lb/>
下隱户三十三萬發其詭號凢十二種<lb/>
<pb n="KR3l0034_WYG_003-3a"/>
夏秋沿納之物如鹽麴之𩔖名件煩碎慶厯中有司建<lb/>
議併合歸一名以省帳鈔程文簡為三司使獨以為仍<lb/>
舊為便若沒其舊名異日不知或再取鹽麴則致重複<lb/>
此亦善慮事也<lb/>
韓持國知潁川府時彦以狀元及第每稱狀元持國怒<lb/>
曰狀元無官耶自此呼為簽判彦終身銜之馬㳙巨濟<lb/>
亦以狀元及第為秦簽亦呼狀元秦帥吕晉伯曰狀元<lb/>
者及第未除也既為判官不可曰狀元巨濟媿謝<lb/>
<pb n="KR3l0034_WYG_003-3b"/>
湘山野録載胡旦乞入見王沂公奏旦瞽廢乞送中書<lb/>
問求見之因至堂沂公與諸相具門生禮列拜旦長揖<lb/>
而坐中書堂宰相治事之地表儀百辟者在是外臣乞<lb/>
對送中書引問自有公禮何暇講師生之私敬旦于都<lb/>
堂巍然受諸相之拜而不辭决無此理予於秘閣嘗見<lb/>
其演聖通論甚有出於人者而所為如此豈不惜哉<lb/>
國朝言水利者惟乾州刺史張繪<hi>京板作張綸</hi>為有績效之<lb/>
最天禧末為江淮發運副使築髙郵北漕河長堤二百<lb/>
<pb n="KR3l0034_WYG_003-4a"/>
里旁錮石為距分十闥以泄横流泰州有捍海堰久廢<lb/>
不治與范希文經畫修復之遂命兼知泰州堰成復租<lb/>
户萬二千六百州人復為立生祠<lb/>
陳公弼知潭州長沙縣部僧有海印者多識權貴人數<lb/>
撓政違法奪民園池更數令莫敢治公弼捕笞之以園<lb/>
池還民又知䖍州雩都縣毁滛祠數百區勒巫覡為良<lb/>
民七十餘家<lb/>
湖南之民掠良人踰嶺賣為奴婢周湛為廣東提㸃刑<lb/>
<pb n="KR3l0034_WYG_003-4b"/>
獄下令捉搦及令自陳得男女二千六百餘人還其家<lb/>
而世少知之葢亦古之良吏也<lb/>
仁皇初薛簡肅公知開封府上新即大位莊獻臨朝一<lb/>
切以嚴治人謂之薛出油其後移知成都歲豐人樂隨<lb/>
其俗與之嬉遊作何處春遊好詩十首自號薛春逰欲<lb/>
換前所稱也<lb/>
薛簡肅公時布一匹三百文依其價春給以錢而秋令<lb/>
納布民初甚善<hi>一作喜</hi>之今布千錢增其價才至四百其<lb/>
<pb n="KR3l0034_WYG_003-5a"/>
後轉運使務多其數富者至數百匹貧亦不下二三十<lb/>
匹而貧富俱不憀矣<lb/>
鳯州貧民不能葬者棄屍水中雍慎㣲為推官以俸錢<lb/>
市曠地使之葬慎㣲名明逺閬州人所至有惠政其知<lb/>
櫟陽縣也涇水舊釃三渠置斗門若干第六第七門久<lb/>
廢不治而歲役百夫者凡三十年白府罷之粟邑鎮稅<lb/>
歲六十萬不登者三十年奏减四十萬清州户絶絲歲<lb/>
千餘兩代輸者八十年斥賣之此所以見其宿抱之所<lb/>
<pb n="KR3l0034_WYG_003-5b"/>
存子子方尚書度支員外郎<lb/>
張職方其知江隂軍吏盗錢三百萬葢二十年矣發其<lb/>
姦捕繫數十人轉運使趙廓謂曰此應賞典願竄吾名<lb/>
以聞其慘然曰殺人以求賞可乎悉召吏諭以償錢則<lb/>
貸出之不然則爾死矣吏之親屬聞者争出錢以償十<lb/>
日乃足乃推二人已死者為首餘悉貸之不問廓愧起<lb/>
嘆曰公長者非吾所及也其簡肅公之婿<lb/>
王景彛之父博文為樞宻副使月餘而卒景彛亦為樞<lb/>
<pb n="KR3l0034_WYG_003-6a"/>
宻副使月餘亦卒人甚異之故事初入二府者三數月<lb/>
而後辦理事景彛才到即㸃檢辦理英皇甚注意禮貎<lb/>
之何天奪之速也<lb/>
治平元年甲辰十二月吳奎罷樞宻副使奎自嘉祐七<lb/>
年三月除樞宻副使累遷禮部侍郎是年十二月以父<lb/>
憂去位在樞府凡三年明年起復奎子大理評事見於<lb/>
延和殿面諭齎詔賜奎而奎固辭從之<lb/>
王景彛性嚴謹與予同在唐書局十餘年如一日春夏<lb/>
<pb n="KR3l0034_WYG_003-6b"/>
秋冬各有衣服嵗歲未嘗更而常若新置至綿衣則皆<lb/>
有分兩帖子綴於其上視其輕重厚薄以時換易有僕<lb/>
曰王用呼即在前冬月往往立睡於幄後其不敢懈如<lb/>
此一日送食於其家官中器用悉典解使之督索旬日<lb/>
而後得而景彛卒不知是則効小謹者不可不察其大<lb/>
過嚴之蔽惟小謹之悦至於大過則不聞可不監哉<lb/>
王景彛嘗謂予曰立朝當以一人為法予曰君法何人<lb/>
曰曾明仲然謹約為近而嚴過之其福壽固弗逮也<lb/>
<pb n="KR3l0034_WYG_003-7a"/>
水部郎中薛宗孺嘗舉崔庠充京官後庠犯贓宗孺知<lb/>
淄州京東轉運司差官取勘久之會赦當釋是時歐陽<lb/>
永叔參知政事特奏不與原免議者以為永叔避嫌則<lb/>
審矣自計無乃過乎使宗孺自為過惡雖奏不原可矣<lb/>
今止坐失舉而不原赦亦太傷恩故宗孺銜之特深以<lb/>
為一謫争兩覃恩兩奏薦宗孺簡肅公之姪强幹人也<lb/>
蔡君謨嘗言宋宣獻公未嘗素談在河南時衆官聚㕔<lb/>
慮囚公問之曰汝與某人素有何寃囚不能對坐上官<lb/>
<pb n="KR3l0034_WYG_003-7b"/>
吏以俗語問之囚始能對又云宋元憲公近之和氣拂<lb/>
拂然襲人景文公則英采秀發三人者久視之無一㸃<lb/>
塵氣真神仙中人也<lb/>
王武恭公徳用寛厚善撫御其狀貎魁偉而面色正黑<lb/>
雖匹夫下卒閭巷小兒外至逺荒君長皆知其名識與<lb/>
不識稱之曰黑王公皇祐末仁宗以為樞宻使而以富<lb/>
韓公為宰相是冬契丹使至公為伴射使者曰以公為<lb/>
樞宻使富公為相得人矣上聞甚喜<lb/>
<pb n="KR3l0034_WYG_003-8a"/>
狄武襄公青初為延州指揮使與西賊大小二十五戰<lb/>
每戰帶銅面具被髪出入行陣間凡八中箭累官至涇<lb/>
原路招討副使上未識其面欲召見之㑹邊報甚急上<lb/>
令圖其形以進其後為樞宻使<lb/>
張鄧公嘗謂予曰某舉進士時冦萊公同遊相國寺前<lb/>
詣一卜肆卜者曰二人皆宰相也既出逢張相齊賢王<lb/>
相隨復往詣之卜者大驚曰一日之内而有四人宰相<lb/>
相顧大笑而退因是卜者聲望日消亦不復有人問之<lb/>
<pb n="KR3l0034_WYG_003-8b"/>
卒窮餓以死四人其後皆為宰相共欲為之作傳未能<lb/>
也是時鄧公己致仕猶能道其姓名今予則又忘其姓<lb/>
名矣其人亦可哀哉<lb/>
王章惠公隨舉進士時甚貧遊於翼城逋人飯執而入<lb/>
縣石務均之父為縣吏為償錢又飯之館之於其家而<lb/>
其母尤所加禮一日務均醉毆之王遂去明年登第久<lb/>
之為河東轉運使務均恐懼逃竄然隨豈有害之意乎<lb/>
至是事敗文潞公為縣捕之急往投隨隨已為御史中<lb/>
<pb n="KR3l0034_WYG_003-9a"/>
丞矣未幾封一鋌銀至縣葬務均之母事少解至隨為<lb/>
參知政事奏務均教練使務均亦改行自修王公長厚<lb/>
而不忘一飯之恩也如此<lb/>
石資政中立好談諧樂易人也楊文公一日置酒作絶<lb/>
句招之末云好把長鞭便一揮石立其僕即和云尋常<lb/>
不召猶相造况是今朝得指揮其談諧敏㨗𩔖皆如此<lb/>
又嘗於文公家㑹葬坐客乃執政貴游子弟皆服白襕<lb/>
衫或羅或絹有差等中立坐而大慟人問其故曰憶吾<lb/>
<pb n="KR3l0034_WYG_003-9b"/>
父又問之曰父在時當得羅襕衫也葢見執政子弟服<lb/>
羅而石止服絹坐中皆大笑石之父熈載<hi>京板有太宗時三字</hi>嘗<lb/>
為樞宻副使<lb/>
景祐中有輕薄子以古人二十字詩益成二十八字嘲<lb/>
謔云仲昌故國三千里宗道深宫二十年殿院一聲河<lb/>
滿子龍圖䨇淚落君前龍圖者王博文也嘗更大藩鎮<lb/>
開封知府三司使任使一日對上<hi>京板有前字</hi>因叙敡歴之<lb/>
久不覺淚下殿院者蕭定基也為殿中侍御史與韓魏<lb/>
<pb n="KR3l0034_WYG_003-10a"/>
公吳春卿王君貺同發解開封府舉人作何滿子曲嘲<lb/>
之因奏事上問之令誦一過宗道者王宗道也為諸宫<lb/>
教授及講書凡二十餘年輙於上前自訴在宗藩二十<lb/>
餘年求進用仲昌者章郇公之從子論科塲不公郇公<lb/>
奏聞牒歸建州當時人以為雖用古人詩句而切中一<lb/>
時之事盛傳以為笑樂<lb/>
　<lb/>
　<lb/>
<pb n="KR3l0034_WYG_003-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東齋記事卷三<lb/>
</p>
<p>
</p>
  </div>
</body>
</text>
</TEI>
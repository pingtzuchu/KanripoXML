<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東齋記事卷一</head>
    <p>
<pb n="KR3l0034_WYG_001-1a"/>
欽定四庫全書<lb/>
　東齋記事卷一　　　　　　宋　范鎮　撰<lb/>
劉尚書渙嘗言宣祖初自河朔南來至杜家莊院雪甚<lb/>
避於門下久之㸔莊院人私竊飯之數日見其狀貎竒<lb/>
偉兼勤謹乃白主人主人出見而亦愛之遂留於莊院<lb/>
累月家人商議欲以為四娘子舍居之壻四娘子即昭<lb/>
憲皇太后也其後生兩天子為天下之母定宗廟大計<lb/>
其兆葢發於避雪之時聖人之生必有其符信哉<lb/>
<pb n="KR3l0034_WYG_001-1b"/>
太祖時李漢超鎮闗南馬仁瑀守瀛州韓令坤常山賀<lb/>
惟忠易州何繼筠棣州郭進西山武守琪晉陽李謙溥<lb/>
隰州李繼勲昭義趙贊延州姚内斌慶州董遵誨環州<lb/>
王彦昇原州馮繼業靈武筦𣙜之利悉以與之其貿易<lb/>
則免其征稅故邊臣皆富於財以養死士以募諜者敵<lb/>
人情狀山川道路罔不備見而周知之故十餘年無西<lb/>
北之憂也<lb/>
太祖征河東絳州薛化光上言凡伐木先去枝葉後取<lb/>
<pb n="KR3l0034_WYG_001-2a"/>
根柢今河東外有契丹之援内有人户供輸竊恐歲月<lb/>
間未能下矣宜於太原北石嶺山及河北兩界山東靜<lb/>
陽村樂平鎮黄澤闗百井社各建城寨扼契丹援兵遷<lb/>
其部内人户於西京襄鄧唐汝州給閒田使自耕種絶<lb/>
其供饋如此不數年間可平定矣其後卒用其策而下<lb/>
河東化光簡肅公之父後贈中書令<lb/>
太祖一日御後殿慮囚内有一囚告念臣是官家鄰人<lb/>
太祖以為燕薊鄰人遣問之乃云臣住東華門外太祖<lb/>
<pb n="KR3l0034_WYG_001-2b"/>
笑而宥之<lb/>
曹利用先賜進士出身而後除僕射乃知進士之為貴<lb/>
也如此<lb/>
景徳中李廸賈邊皆舉進士有名當時及就省試主文<lb/>
咸欲取之既而二人皆不與取其卷視之廸以賦落韻<lb/>
邊以當仁不譲於師論以師為衆與注䟽異說乃為奏<lb/>
具道所以乞特收試時王文正公為相議曰廸雖犯不<lb/>
考然出於不意其過可恕如邊特立異說此漸不可啟<lb/>
<pb n="KR3l0034_WYG_001-3a"/>
將令後生務為穿鑿破壊科塲舊格遂収廸而黜邊<lb/>
蔡文忠公齊狀元及第真宗視其形貎秀偉舉止安重<lb/>
顧謂冦萊公曰得人矣因詔金吾給騶從傳呼狀元給<lb/>
騶從始於此也<lb/>
祥符中楊文公以母疾不俟報歸陽翟初真皇欲立莊<lb/>
獻為皇后文公不草詔荘獻既立不自安乃託母疾而<lb/>
行上猶親封藥加以金帛賜之<lb/>
真皇時置天慶觀張鄧公士遜為廣南東路轉運使㑹<lb/>
<pb n="KR3l0034_WYG_001-3b"/>
詔天下置天慶觀公因請即舊觀為之以紓天下土木<lb/>
之勞詔如其請<lb/>
真宗東封放梁固以下進士及第祀后土汾隂放張師<lb/>
徳以下進士及第固狀元梁顥子師徳亦狀元張去華<lb/>
子魏野以詩賀曰封禪汾隂連歲榜狀元俱是狀元兒<lb/>
真皇時以任宻學中正知成都府代張尚書詠或以為<lb/>
不可時王文正公為相上責問之對曰非中正不能守<lb/>
詠之規矩它人往往妄有變更矣上是之言者亦服王<lb/>
<pb n="KR3l0034_WYG_001-4a"/>
公之能用人也<lb/>
天聖三年漢州徳陽縣均渠鄉民張勝家析木有天下<lb/>
太平字因進上之朝廷賜以茶綵仍改鄉名太平<lb/>
太平興國六年司天言五福太一自甲申年入黄室㢲<lb/>
宫在吳分仍於京城東南蘇村作東太一宫至天聖六<lb/>
年又言戊辰自黄室趣蜀分乃於八角鎮築西太一宫<lb/>
春夏秋冬四立日更遣知制誥舍人率祠官往祠之一<lb/>
日宋元憲公祠東太一宫見殿廡欹倒踈漏因問道士<lb/>
<pb n="KR3l0034_WYG_001-4b"/>
答曰孤寒太一幸舍人奏聞完修之時西太一宫新建<lb/>
室宇宏麗供具嚴飭故道士因目東太一宫為孤寒太<lb/>
一<lb/>
天聖中童謡云曹門好有好好曹門髙有髙髙其後今<lb/>
太皇太后為皇后太皇太后姓曹氏英宗皇帝即位而髙<lb/>
太后為皇后髙后曹氏之所出前史載謠言者信哉不<lb/>
可忽也<lb/>
賞花釣魚㑹賦詩往往有宿搆者天聖中永興軍進山<lb/>
<pb n="KR3l0034_WYG_001-5a"/>
水石適置㑹命賦山水石其間多荒惡者葢出其不意<lb/>
耳中坐優人入戱各執筆若吟詠狀其一人忽仆於界<lb/>
石上衆扶掖起之既起曰數日來作一首賞花釣魚詩<lb/>
凖備應制却被這石頭擦倒左右皆大笑翌日降出其<lb/>
詩令中書銓定秘閣校理韓羲最為鄙惡落職與外任<lb/>
初永興造塼塔姜遵知府多采石以代塼甓及燒灰管<lb/>
内碑碣為之一空得是石不敢毁来獻其石葢榻狀也<lb/>
書山水二字鑱之字可數尺筆勢雄健施枕簟其上水<lb/>
<pb n="KR3l0034_WYG_001-5b"/>
流其間潺潺有聲葢開元中所作也今在清暉殿<lb/>
賞花釣魚宴舊制三館惟直館預坐校理以下賦詩而<lb/>
退<lb/>
道家有金龍玉簡學士院撰文具一歲中齋醮數投於<lb/>
名山洞府天聖中仁宗皇帝以其險逺窮僻難賫送醮<lb/>
祭之具頗為州縣之擾乃下道録院裁損才留二十處<lb/>
餘悉罷之河南府平陽洞台州赤城山玉京洞江寜府<lb/>
華陽洞舒州潜山司真洞杭州大滌洞鼎州桃源洞常<lb/>
<pb n="KR3l0034_WYG_001-6a"/>
州張公洞南康軍廬山詠真洞建州武夷山昇真洞潭<lb/>
州南岳朱陵洞江州馬當山上水府太平州中水府潤<lb/>
州金山下水府杭州錢塘江水府河陽濟瀆北海水府<lb/>
鳯翔府聖湫仙逰潭河中府百丈泓龍潭杭州天目山<lb/>
龍潭華州車湘潭所罷處不可悉記予嘗於學士院取<lb/>
金龍玉簡視之金龍以銅制玉簡以階石制<lb/>
天聖中雄州民妻張氏户絶有田産於法當給三分之<lb/>
一與其出嫁女其二分雖有同居外甥然其估緡錢萬<lb/>
<pb n="KR3l0034_WYG_001-6b"/>
餘當奏聽裁仁皇曰此皆細民自營者無利其沒入悉<lb/>
以還之是時王沂公為宰相吕文靖公魯肅簡公参知<lb/>
政事極贊羙之<lb/>
故事翰林侍讀學士無帶出外者張知白罷參知政事<lb/>
授此職知大名府然非歴二府而出者不得焉寳元中<lb/>
梅詢始帶知鄭州改許州自後兩制遂為例也<lb/>
景祐元年仁皇感疾屢更翰林醫不愈李大長公主言<lb/>
許希者善針遂召使針三進針而愈擢希尚藥奉御賜<lb/>
<pb n="KR3l0034_WYG_001-7a"/>
予甚厚希謝恩舞蹈訖又東向而拜上遣人問之對謝<lb/>
其師扁鵲乃詔修扁鵲廟是時山東顔太初作詩羙其<lb/>
不忘本而刺譏士大夫都貴位享厚禄而不知尊孔子<lb/>
慶歴三年澧州獻木有文曰太平之道予嘗於天章閣<lb/>
下觀瑞物見棗木板有北斗文仍有輔星形勢曲折文<lb/>
采燦然<lb/>
後唐明宗置端明殿學士太平興國中改端明為文明<lb/>
以程羽為文明殿學士位在樞宻副使之下明道元年<lb/>
<pb n="KR3l0034_WYG_001-7b"/>
改承明為端明二年除宋宣獻公為學士與文明之職<lb/>
並存而降其班序是歲又改殿曰延和慶厯七年以真<lb/>
宗諡號改文明為紫宸而丁文簡公度為紫宸殿學士<lb/>
既而言者以為紫宸非臣下所稱乃以延和為觀文殿<lb/>
而以丁為觀文殿學士相繼以賈文元公昌朝為大學<lb/>
士仍詔自今非嘗為宰相者勿除<lb/>
慶厯八年後以茶鹽香藥見錢為四稅沿邊用之茶鹽<lb/>
香藥為三稅近裏州軍用之議者謂四稅與見錢之法<lb/>
<pb n="KR3l0034_WYG_001-8a"/>
皆不可常守必視邊計之厚薄與其物價之髙下以時<lb/>
而變通之乃可也<lb/>
慶厯八年南岳瑞應峯前一夕大雷雨平地湧木若龜<lb/>
然頭足皆具髙二尺圍一丈<lb/>
慶厯初萬勝軍皆市井罷軟新應募者西賊易之而素<lb/>
畏虎翼是時麟府路兵馬鈐轄張亢修建寜寨更其旗<lb/>
幟賊見萬勝旗幟不知其虎翼軍也先犯之萬弩齊發<lb/>
賊奔潰斬首二千餘級遂築建寧清塞百勝中候鎮川<lb/>
<pb n="KR3l0034_WYG_001-8b"/>
五堡亢之智謀大率如此<lb/>
真宗皇帝嚴於醮祭之事其表章則用昭受乾符之寳其<lb/>
後大内火寳亡止用御前之寳慶厯中下學士院定其<lb/>
文曰皇帝欽崇國祀之寳醮祠則用之<lb/>
慶厯中興學一日判監諸學官皆㑹石守道言於坐曰<lb/>
蜀生有何羣者只知有仁義不知有寒餓遂館于家是<lb/>
時諫官御史言以賦取士無益於治而羣尤致力助之<lb/>
下兩制議兩制以為賦詩用之久且祖宗故事不可廢<lb/>
<pb n="KR3l0034_WYG_001-9a"/>
羣聞之大慟焚其生平所為賦百篇誓不復舉進士又<lb/>
以戒其子云其後何聖從薦之賜號安逸處士羣果州<lb/>
西充縣人<lb/>
慶厯中廣南西路區希範以白崖山蠻蒙趕内寇破環<lb/>
州及諸寨時天章杜待制杞自西京轉運使徙廣西既<lb/>
至得宜州人吳香等為鄉導攻白崖等寨復環州因説<lb/>
降之大犒以牛酒既醉伏兵發擒誅六百餘人後三日<lb/>
始得希範醢之以賜谿洞諸蠻取其心肝繪為五藏圖<lb/>
<pb n="KR3l0034_WYG_001-9b"/>
傳於世其間有眇目者則肝缺漏是時梅公儀摯為御<lb/>
史言杞殺降失朝廷大信請加罪朝廷録其功止加戒<lb/>
諭而已其後杞知慶州一日方據厠見希範等前訴叱<lb/>
謂曰若反人於法當誅尚何訴為未幾而卒殺降古人<lb/>
所忌杞知之心常自疑及其衰乃見為祟無足怪也<lb/>
皇祐末邕州白氣亘天江水泛溢司户參軍孔宗旦白<lb/>
於知州陳珙宜備邊珙不聽未幾而儂智髙内寇破邕<lb/>
貴横賀潯藤梧封康端十州圍廣州殺將吏張忠等數<lb/>
<pb n="KR3l0034_WYG_001-10a"/>
十人最後遣狄公青以蕃落五百騎敗於邕州歸仁舖<lb/>
凡得首級五千三百四十一築為京觀初謡言云農家<lb/>
種糴家収至是為狄公所敗<lb/>
仁宗至和二年封孔子四十七代孫孔宗愿為文宣公<lb/>
尋改封孔宗愿為衍聖公<hi>按宋史仁宗本紀至和二年三月丙子封孔子後為衍聖</hi>
<hi>公不載初封為文宣公事然文苑傳稱文宣公孔聖祐則原封實為文宣公本紀據其後改之名耳</hi>
嘉祐元年五月二十四日昏時二星相繼西流一出天<lb/>
江一出天市劉仲更曰出天江者主大水出天市者主<lb/>
<pb n="KR3l0034_WYG_001-10b"/>
散財未幾都城大水居民室廬及軍營漂流者不知幾<lb/>
千萬區天變不虛發也如此<lb/>
嘉祐七年十二月二十三日召近臣天章閣下觀書閲<lb/>
瑞物上親作飛白書令左右搢笏以觀又令禹玉跋尾<lb/>
人賜一紙既而置酒羣玉殿上謂羣臣曰今天下無事<lb/>
故與卿等樂飲中坐賜詩羣臣皆和又賜太宗時斑竹<lb/>
管筆李廷珪墨陳逺握墨陳朗麝圍墨再就坐終宴更<lb/>
大盞取鹿頭酒視封遣内侍滿斟徧勸韓魏公琦一舉<lb/>
<pb n="KR3l0034_WYG_001-11a"/>
而盡又勸一盃盧公彦平生不飲亦釂一巨盃又分上<lb/>
前香藥增諸飣中各令持歸至二十六日温州進柑子<lb/>
復置㑹自臺諫三館臣僚悉預因宣諭前日太草草故<lb/>
再為此㑹其禮數一如前但不賦詩矣<lb/>
仁宗時書詔未嘗改易慶厯七年春旱楊𨼆甫草詔既<lb/>
進上以罪己之詞未至改云冀髙穹之降監憫下民之<lb/>
無辜與其降疾於人不若移災於朕<lb/>
嘉祐中交趾貢麒麟二予嘗於殿廷中與觀狀如水牛<lb/>
<pb n="KR3l0034_WYG_001-11b"/>
身披肉甲鼻端一角食生芻果𤓰每飼之必先以杖擊<lb/>
其角然後食之是時中外言非麟者衆田元均况為樞<lb/>
宻使言非麟又歴引諸書所載形狀皆無此獸恐為逺<lb/>
人所欺卒以為異獸詔答之予嘗見陳公弼言榮州楊<lb/>
氏家水牛生子𩔖此葢牛入水而蛟龍感之以生也<lb/>
仁皇朝内侍張宗禮無為山燒香得古柏圍數丈中空<lb/>
可以施卧榻坐墩予目為自然菴其上枝葉欝然前有<lb/>
竹徑設童子如迎客之狀甚可愛賞<lb/>
<pb n="KR3l0034_WYG_001-12a"/>
仁宗朝講讀官侍邇英者皆立每問事則衆人齊對頗<lb/>
紛紜乃詔皆坐惟當讀者以次立而記注亦坐石昌言<lb/>
揚休奏記注官當立侍宻邇徳音以詳記録不可坐遂<lb/>
令立侍<lb/>
崇政殿之西有延羲閣南向迎陽門之北有邇英閣東<lb/>
向皆講讀之所也仁宗皇帝即位多御延羲每初講讀<lb/>
或講讀終篇則宣兩府大臣同聽賜御書或遂賜宴其<lb/>
後不復御延羲專御邇英凡春以二月中至端午罷秋<lb/>
<pb n="KR3l0034_WYG_001-12b"/>
以八月中至冬至罷講讀官移門上賜食俟後殿公事<lb/>
退繫鞵以入宣坐賜茶就南壁下以次坐復以次起講<lb/>
讀又宣坐賜湯其禮數優渥雖執政大臣亦莫得與也<lb/>
仁宗當暑月不揮扇鎮侍邇英閣嘗見左右以拂子祛<lb/>
蚊蠅而已冬不御爐每御殿則於朶殿設爐以禦寒氣<lb/>
寒甚則於殿之兩隅設之醫者云體備中和之氣則然<lb/>
矣<lb/>
仁宗皇帝好雅樂又嚴天地宗廟祭祠之事及崇奉神<lb/>
<pb n="KR3l0034_WYG_001-13a"/>
御故中外言樂者不可勝計置局而修製亦屢焉其費<lb/>
不貲宦侍建言修飾神御嵗月不絶然為之終身不衰<lb/>
慶厯中陜西用兵後有建請出田獵以耀武功四方以<lb/>
鷹犬來獻惟恐居後然出獵者一再而止帝王之好豈<lb/>
可以不慎哉好雅樂祭祠之事人争以雅樂祭祠之事<lb/>
奉己未必皆得其當然好之終身不衰不害也方下令<lb/>
校獵而人争以田獵鷹犬來奉己一再而遂止仁皇帝<lb/>
誠知所好矣不然者何以廟號曰仁哉<lb/>
<pb n="KR3l0034_WYG_001-13b"/>
仁皇末年有鵲巢於宣徳門山棚上毁而復累者再識<lb/>
者咸以為異初正月十四日上御樓遣中使傳宣從官<lb/>
曰朕非好逰觀葢與萬民同樂翌日蔡君謨獻詩紀其<lb/>
事<lb/>
治平三年春有星孛出營室歴于虚危術者占曰營室<lb/>
衛分濮水出主宗廟祭祠事虚危齊分上受命之國主<lb/>
墳墓哭泣踰年而熙寜改元矣天之告人豈不昭昭然<lb/>
哉<lb/>
<pb n="KR3l0034_WYG_001-14a"/>
故事郊廟讀祝冊官至御名必起上至郊宫更衣詣壇<lb/>
下百官皆廻班迎向英宗皇帝初告廟詔讀冊官無起<lb/>
及詣壇下詔百官勿㢠廻班所以見事宗廟之精意也<lb/>
予嘗修玉牒知國家慶緒之繁衍治平中宗室四千餘<lb/>
人男女相半在亡亦相半親王置翊善侍講記室餘則<lb/>
逐宫院置都講教授歲時有喜慶則燕崇政殿或太清<lb/>
樓命之射課其書劄或試以歌詩擇其能者而推賜器<lb/>
幣以旌勸之景祐三年始置大宗正司以濮王及彰化<lb/>
<pb n="KR3l0034_WYG_001-14b"/>
軍節度觀察留後守節領其事有所奏請不得專逹必<lb/>
經宗正司詳酌而後以聞所以勉進其敦睦而糾正其<lb/>
愆違也其後增置講書官四員别置小學教授一十二<lb/>
員又增同知大宗正一員而置官益多其疎屬又聽其<lb/>
出外官則自勵而向學者彌衆矣<lb/>
　<lb/>
　<lb/>
　東齋記事卷一<lb/>
</p>
<p>
</p>
  </div>
</body>
</text>
</TEI>
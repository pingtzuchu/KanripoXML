<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東齋記事卷四</head>
    <p>
<pb n="KR3l0034_WYG_004-1a"/>
欽定四庫全書<lb/>
　東齋記事卷四　　　　　　宋　范鎮　撰<lb/>
成都府學有周公禮殿及孔子像在其中其上壁畵三<lb/>
皇五帝及三代以來君臣即晋王右軍與蜀守帖求三<lb/>
皇五帝畵像是也其柱鍾㑹𨽻書刻其上其屋制甚古<lb/>
非近世所為者相傳以為秦漢以來有也殿下有二堂<lb/>
曰溫故曰時習東西相對堂各有碑碑曰左生某右生<lb/>
某皆𨽻書亦西漢時諸生姓名也其門屋東西畵麟鳯<lb/>
<pb n="KR3l0034_WYG_004-1b"/>
葢取感麟歎鳯之義其畵甚精亦不知何代所為蔣宻<lb/>
學堂謁廟令圬墁之莫測所謂也其西有文翁石室其<lb/>
南有髙胅石室比文翁石室差大皆有石像胅或以為<lb/>
勝宋溫之璋洗石以辨之乃胅字也<hi>音持禀反</hi>相傳東漢人<lb/>
也殿之南面有石刻九經葢孟氏時所為又為淺廊覆<lb/>
之皆可讀也<hi>周公禮殿乃古之學祀周公為先聖孔子為先師至唐明皇始以孔子為先聖也</hi>
武侯廟柏其色若牙然白而光澤不復生枝葉矣杜工<lb/>
部甫云黛色參天二千尺其言葢過今才十丈古之詩<lb/>
<pb n="KR3l0034_WYG_004-2a"/>
人好大其事率如此也工部詩及叚相國文昌記石龕<lb/>
於廟堂中<lb/>
大慈寺御容院有唐明皇鑄像在焉又有壁畵明皇按<lb/>
樂十眉圖其地有瑞草紋謂之瑞草地亦謂之花錦地<lb/>
張乖崖公嘗令剗平之封其門户後五日開復生如故<lb/>
灧澦堆在䕫州江中傳者云與成都石筍根相連往時<lb/>
石筍下熾火而灧澦水沸葢妄也或云出圖經<lb/>
劒門山崖壁相傳有誌公和尚隐像戴笠以拄杖擔經<lb/>
<pb n="KR3l0034_WYG_004-2b"/>
望之宛然如眞又傳有白檀立崖石上若雪色然予慶<lb/>
厯末得告歸過劍門關關使羅君天錫遺予香數兩且<lb/>
言有一卒曾為井匠由崖縫中以兩肘拐石而上伐一<lb/>
巨枝乃枯栢也其香酷烈非常栢之𩔖二物者幾千百<lb/>
年行人往來無不瞻仰至天錫時始知為柏則誌公亦<lb/>
可知矣<lb/>
嚴仙觀即嚴君平拔宅仙處今其地可一二頃陷尺許<lb/>
謂之嚴仙觀至今有拖膓䑕相傳當時墮地者遺種又<lb/>
<pb n="KR3l0034_WYG_004-3a"/>
云嚴卜真人乗鶴上昇之地南宋元嘉三年建有七星<lb/>
巖<lb/>
初孟氏時蜀之邑里常患盗眉州陳氏常依青神縣東<lb/>
山以避之蜀既平公弼之祖母史氏議徙族於邑中乃<lb/>
西過江擲金釵中流曰今聖天子在上吾不復過此以<lb/>
與賊為仇也噫婦人女子乃知喜治如此况賢哲乎可<lb/>
以見一方之人情也<lb/>
淳化中張鄧公士遜為梓州射洪縣令㑹嵗旱禱於白<lb/>
<pb n="KR3l0034_WYG_004-3b"/>
崖山陸使君祠遂雨公立庭下若聽命然須雨足乃退<lb/>
蜀人刻石記其事於祠中<lb/>
初蜀人雖知向學而不樂仕宦張公詠察其有聞於鄉<lb/>
里者得張及李畋張逵屢召與語民間事往往延入卧<lb/>
内從容欵曲故公於民情無不察者三人之佐也其後<lb/>
三人皆薦於朝俱為員外郎而蜀人自此寖多仕宦也<lb/>
張尚書詠在蜀時米㪷三十六文絹疋三百文公計兵<lb/>
食外盡令輸絹米之餘者許城中貧民買之歲凡若干<lb/>
<pb n="KR3l0034_WYG_004-4a"/>
貧民頗不樂公曰他日當知矣今米㪷三百絹疋三貫<lb/>
富人納貴絹而貧人食賤米皆以當時價于官無所損<lb/>
益而貧富乃均矣此張公之惠故蜀之人懐思之不能<lb/>
己也<lb/>
張尚書再任蜀承甲午庚子年後户口凋喪久之乃諭<lb/>
僧司令作大㑹集四路僧以觀民心與其登耗是時洊<lb/>
更亂離人家稍復生業公大喜文潞公守成都僧司因<lb/>
用張公故事請作大㑹公許之四路州軍人衆悉来觀<lb/>
<pb n="KR3l0034_WYG_004-4b"/>
㸔填溢坊巷有踐踏至死者客店求宿一夜千錢自張<lb/>
公至是四五十年間蕃滋不啻數千百倍地不加廣而<lb/>
人衆如此取之又日益多可不慮哉初人家門前各以<lb/>
闊狹管認僧衆茶湯其一僧遺袈裟笠子而去行茶者<lb/>
至衆皆以為聖僧羅漢爭分袈裟笠子無孑遺者頃之<lb/>
僧還乃登厠来衆大笑復集錢市袈裟笠子償之至今<lb/>
傳之為笑<lb/>
田元均宻諫況寛厚明辨其治成都最為有聲有訴訟<lb/>
<pb n="KR3l0034_WYG_004-5a"/>
其懦弱不能自伸者必委曲問之莫不盡得其情故决<lb/>
遣未嘗少誤蜀人謂之照天蠟燭<lb/>
蜀州江有硬堰漢州江有軟堰皆唐章仇公兼瓊所作<lb/>
也鮮于惟幾蜀州人為漢州軍事判官更為硬堰一夕<lb/>
水暴至蕩然無孑遺者盖蜀州江来逺水勢緩故為硬<lb/>
堰硬堰者皆巨木大石漢州江来近水聲湍悍猛暴難<lb/>
制故為軟堰軟堰者以粗茭細石各有所宜也自惟幾<lb/>
改制甫畢工而壊前人之作豈可輕變之哉惟幾名享<lb/>
<pb n="KR3l0034_WYG_004-5b"/>
多學能碁又善醫其為人自强人謂之鮮于第一<lb/>
文潞公任成都府日米價騰貴因就諸城門相近寺院<lb/>
凡十八處减價糶賣仍不限其數張牓通衢翌日米價<lb/>
遂减前此或限升斗以糶或抑市井價直適足以增其<lb/>
氣熖而終不能平其價大扺臨事當須有術也如此<lb/>
蜀人正月二日三日上塚知府亦為之出城置㑹是時<lb/>
薛公奎以是日㑹於大東門外有戌卒扣鄭龍腦家求<lb/>
富貴鄭即以銀匙筯一把與之既出隨以告人至第二<lb/>
<pb n="KR3l0034_WYG_004-6a"/>
巷尾客店升屋放火殺傷人相次都監至捕者益多卒<lb/>
自知不免即下就擒都監往白薛公公指揮只於擒獲<lb/>
處令人斬却民以為神斷不然妄相攀引旬月間未能<lb/>
了得又安其徒黨反側之心也<lb/>
薛長孺為漢州通判戍卒閉營門放火殺人謀殺知州<lb/>
兵馬監押有来告者知州監押皆不敢出長孺挺身叩<lb/>
營諭之曰汝輩皆有父母妻子何作此事元不預謀者<lb/>
各作一邊於是不敢動惟首謀者八人突門而出散於<lb/>
<pb n="KR3l0034_WYG_004-6b"/>
諸縣村野捕獲是時非長孺則一城之人盡遭塗炭矣<lb/>
鈐轄司不敢聞遂不及賞長孺乃簡肅公之姪質厚人<lb/>
也臨事乃敢决如此<lb/>
廣安軍俗信巫疾病不加醫藥康定中大疫夀安縣太<lb/>
君王氏家婢疫染相枕藉它婢畏不敢近且欲召巫以<lb/>
治之王氏不許親為煮藥致食饍左右爭勸止之則曰<lb/>
平居用其力至病則不省視後當誰使者王氏之子黎<lb/>
洵錞甞與予同舉太學為予言之儔侁即其孫也<lb/>
<pb n="KR3l0034_WYG_004-7a"/>
蜀有孫太古知㣲善畵山水仙官星辰人物其性髙介<lb/>
不娶隱於大面山時時往来導江青城故二邑人家至<lb/>
今多藏孫畵亦藏畵於成都今壽寧院十一曜絶精妙<lb/>
有先君題記在焉又有李懐衮者成都人亦善山水又<lb/>
能為水石翎毛其常所居及寢處皆置土筆雖夜中酒<lb/>
醒睡覺得意時急起畵於地或被上遲明模冩之則優<lb/>
於平居所為也又有趙昌者漢州人善畵花每晨朝露<lb/>
下時遶欄檻諦玩手中調采色冩之自號冩生趙昌人<lb/>
<pb n="KR3l0034_WYG_004-7b"/>
謂趙昌畫染成不布采色驗之者以手捫摸不為采色<lb/>
所隱乃真趙昌畵也其為生菜折枝果實尤妙三人者<lb/>
平生至意精思一發於畫故其畫為工而能名於世又<lb/>
有王有者漢州卒也州將每令趙昌畫則遣有服事供<lb/>
應久之其畫遂亞於昌其為人亦精潔有巧思非卒之<lb/>
流輩也<lb/>
黄筌黄居寀蜀之名畫手也尤善為翎毛其家多養鷹<lb/>
鶻觀其神俊以模冩之故得其妙其後子孫有棄其畫<lb/>
<pb n="KR3l0034_WYG_004-8a"/>
業而事田獵飛放者既多養鷹鶻則買䑕或捕䑕以飼<lb/>
之又其後世有捕䑕為業者其所置習不可不慎人家<lb/>
置博弈之具者子孫無不為博奕藏書者子孫無不讀<lb/>
書置習豈可以不慎哉予甞為梅聖俞言聖俞作詩以<lb/>
記其事<lb/>
蜀有朝日蓮蔓生其花似蓮而色白其大如錢人家以<lb/>
盆貯水而植之朝生於東夕沉於西隨日出沒可以測<lb/>
候時刻又有虞羙人草唱虞羙人曲則動揺如舞狀以<lb/>
<pb n="KR3l0034_WYG_004-8b"/>
應拍節唱他曲則不然予熈寜乙夘還鄉見朝日蓮日<lb/>
出則出日沒則沒無東西也虞羙人草唱他曲亦動此<lb/>
傳者過爾<lb/>
蜀江有鹹泉有能相度泉脉者卓竹江心謂之卓筒井<lb/>
大率近年不啻千百井矣每筒日産鹽數百斤其少者<lb/>
亦不下百十斤兩蜀鹽價不賤信乎食口之衆<lb/>
蜀之産茶凡八處雅州之蒙頂蜀州之味江邛州之火<lb/>
井嘉州之中峯彭州之堋口漢州之楊村綿州之獸目<lb/>
<pb n="KR3l0034_WYG_004-9a"/>
利州之羅村然蒙頂為最佳也其生最晚常在春夏之<lb/>
交其芽長二寸許其色白味甘羙而其性温暖非他茶<lb/>
之比蒙頂者書所謂蔡蒙旅平者也李景初與予書言<lb/>
方茶之生雲霧覆其上若有神物護持之其次羅村茶<lb/>
色緑而味亦甘羙<lb/>
蜀之蚊蚋惟漢州為最著瀕水處蛙聲亦為多唐相房<lb/>
公琯作西湖無蚊蚋及蛙聲周禮蟈氏掌去鼃黽焚牡<lb/>
鞠以灰洒之則死以其煙被之則凡水蟲無聲殆用此<lb/>
<pb n="KR3l0034_WYG_004-9b"/>
術然不載蚊蚋之禁如何而同歴數百年其術不衰予<lb/>
熈寕乙夘宿西湖雖無蛙聲然有蚊蚋或云近始有或<lb/>
云誤傳<lb/>
　<lb/>
　<lb/>
　<lb/>
　<lb/>
　東齋記事卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>東齋記事補遺</head>
    <p>
<pb n="KR3l0034_WYG_006-1a"/>
欽定四庫全書<lb/>
　東齋記事補遺　　　　　　宋　范鎭　撰<lb/>
錢俶進寳帶太祖曰朕有三條帶與此不同俶請宣示<lb/>
上曰汴河一條惠民河一條五丈河一條俶大媿服<lb/>
仁宗皇帝將祫饗韓持國為禮官建言皇后廟孝章淑<lb/>
徳章懐神主不當合食於太廟下待制以上議議者凡<lb/>
十餘人孫夢得武平仲楊侍講向龍圖劉原甫王景彛<lb/>
何聖從以為當食太廟歐陽永叔楊叔子華長文唐子<lb/>
<pb n="KR3l0034_WYG_006-1b"/>
方包希仁錢資元盧公彦以為當從持國論卒為二議<lb/>
以上朝廷以為日迫且依舊合食須後别議而武平仲<lb/>
當草詔其辭太主其所議自後亦不復議皇后别廟者<lb/>
以其不可入太廟也合食而入太廟又何必為别廟哉<lb/>
然其議論之難合也若是<lb/>
張尚書守蜀人心大安及代去留一卷實封與僧正云<lb/>
俟十年觀此後十年公薨於陳州訃至開所留文字乃<lb/>
公畫像衣兎褐繫草縚自為賛曰乖則違俗崖不利物<lb/>
<pb n="KR3l0034_WYG_006-2a"/>
乖崖之名聊以表徳遂畫像於府治及寺觀中<lb/>
曹太尉瑋知秦州西蕃内寇是時公方灼灸才數壯猝<lb/>
起應敵指揮號令及事定久瘡愈瘢大數寸葢用氣力<lb/>
使然也曹公在邊蕃部有過惡者皆平定之毎以餞將<lb/>
官為名出郊而兵馬次序以食品為節若曰下某食即<lb/>
某隊發比至水飯則㨗報至矣大帥料敵當如此<lb/>
毬路金帶俗謂之笏頭帶非二府文臣不得賜武臣而<lb/>
得賜者惟張耆為樞宻使李用和以元舅王貽永為駙<lb/>
<pb n="KR3l0034_WYG_006-2b"/>
馬都尉李昭亮亦以戚里四人者皆兼侍中出於特恩<lb/>
范文正鎮青社㑹河朔艱食時青賦在博州置場収納<lb/>
民大患輦置之苦而河朔斛價不甚翔踊公止戒民本<lb/>
州納價毎㪷三鍰給鈔與之俾簽幙者輓金往幹曰博<lb/>
守席君夷亮余嘗薦論又足下之婦翁也携書就彼坐<lb/>
倉以倍價招之事必可集齎巨榜數十道介其境則張<lb/>
之郡中不肯假廪寄僧舎可也簽幙禀教行及至則皆<lb/>
如公料村斛時為厚價所誘貿者山積不五日遂足而<lb/>
<pb n="KR3l0034_WYG_006-3a"/>
博斛亦行斛金尚餘數千緡按等差給還青民因立像<lb/>
祠焉<lb/>
文潞公嘗言初及第授大理評事知絳州翼城縣未赴<lb/>
任有客李本者三見訪而後得見之且言某有婿為縣<lb/>
中廵檢幸公庇之又言曰某非獨敢奉干亦有以奉助<lb/>
某嘗知其邑户口衆人猾難治因出一策文字皆影跡<lb/>
人姓名其首姓張比潞公至姓張人事已敗縣未能結<lb/>
正簿尉皆云某等在此各歲餘豈無過失為此人所持<lb/>
<pb n="KR3l0034_WYG_006-3b"/>
計君之來必辦之矣於是盡得其姦状上於州决配之<lb/>
邑人皆悚畏<lb/>
王安簡公奏河北朝廷根本而雄州河北咽喉先朝用<lb/>
才如何承矩䕶邊累年官止諸司使又刺史李允則凡<lb/>
二十年亦不過引進使今用人太輕而賞典過厚非制<lb/>
敵之術公為御史中丞嘗留百官班以廷争張堯佐事<lb/>
仁皇急遣使為止之罷堯佐官充景靈宫使<lb/>
太宗時馬元方為三司判官建言方春民乏絶時豫給<lb/>
<pb n="KR3l0034_WYG_006-4a"/>
緡錢貸之至夏秋輸絹於官預買絹紬葢始於此<lb/>
契丹有馮見善者於接伴勸酒見善曰勸酒當以其量<lb/>
若不以量如徭役而不分户等髙下也以此知契丹徭<lb/>
役亦以户等中國可不量户等役人耶大户小户必以<lb/>
此出也<lb/>
張文孝公觀性沈靜未嘗行草書自詠詩云保心如止<lb/>
水篤行見真書人以為着題<lb/>
歐陽永叔每誇政事不誇文章蔡君謨不誇書吕濟叔<lb/>
<pb n="KR3l0034_WYG_006-4b"/>
不誇棊何公不誇飲酒司馬君實不誇清節大扺不足<lb/>
則誇也<lb/>
劉隨待制為成都通判嚴明通逹人謂之水晶燈籠<lb/>
胡旦作大硯可數尺鑱其旁曰宋胡旦作漢春秋硯遺<lb/>
命埋塜中<lb/>
史中暉之母張氏能知人觀其所為而知其貴賤貧富<lb/>
文潞公張杲卿髙敏之初舉進士時皆館其家張氏極<lb/>
禮待之言潞公杲卿敏之大貴且有名及逹皆如其言<lb/>
<pb n="KR3l0034_WYG_006-5a"/>
中暉名炤為光禄卿<lb/>
于彭年深於術數一日有報杜祁公作相者彭年曰百<lb/>
日宰相後如其言彭年名夀<lb/>
周式贄薛簡肅所業庭松詩云花前嫫母陋雪裡屈原<lb/>
醒公大稱之<lb/>
王質知蔡州毁吳元濟廟立狄仁傑李愬像號䨇廟<lb/>
故老能道蜀時事云天兵伐蜀蜀主大懼合廷臣謀所<lb/>
以拒天兵者費鐵觜越班而對衆謂鐵觜不獨有口才<lb/>
<pb n="KR3l0034_WYG_006-5b"/>
兼有膽勇諦聽之乃云是臣則斷定不敢於是衆笑而<lb/>
退<lb/>
荔枝熟人未采則百蟲不敢近人纔采則百鳥蝙蝠之<lb/>
𩔖無不殘傷故采荔枝者日中而采之<lb/>
成都十邑惟新繁税平初定税時有姓趙者相地肥瘠<lb/>
以為稅入輕重之數至今人謂之趙均平<lb/>
有諫議周恂者知安州時一日之園管園吏見一大蛇<lb/>
垂於欄楯之上熟視之乃周恂醉而假寐也子夀亦嘗<lb/>
<pb n="KR3l0034_WYG_006-6a"/>
言周恂於相法爲蛇精也<lb/>
世傳棘能辟霜蓬能碎砂物理相感也有蓬生處則砂<lb/>
不聚花果以棘圍之則茂<lb/>
世言疥有五徳不上面仁也喜𫝊於人義也令人兩手<lb/>
揩擦禮也生指罅骨節間智也癢必以時信也予嘗患<lb/>
此自十一歲至於十九歲方愈今六十有六復患知五<lb/>
徳爲最詳故録之<lb/>
　<lb/>
<pb n="KR3l0034_WYG_006-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　東齋記事卷六<lb/>
</p>
<p>
</p>
  </div>
</body>
</text>
</TEI>
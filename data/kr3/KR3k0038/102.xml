<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書後集下卷六</head> <lb/>
    <p>
<pb n="KR3k0038_WYG_102-1a"/>
欽定四庫全書<lb/>
　翰苑新書後集下卷六<lb/>
　　發舉<lb/>
建置沿革<hi>國朝祖宗時嵗貢士其間或權停貢舉一年至二三者或省其勞費或責其敏修其後四</hi>
<hi>年一下詔至嘉祐二年始詔禮部自今間嵗一開科場至治平三年又詔以三年遂為定制舊制毎嵗貢舉三</hi>
<hi>月一日起請治平三年既定三嵗一開明年禮部請以合開科場之嵗依舊三月一日起請其餘二年更不申</hi>
<hi>請</hi>
歴代事實天府登名<hi>禮地官鄉大夫三年則大比考其徳行道藝而興賢者能者鄉老及</hi>
<pb n="KR3k0038_WYG_102-1b"/>
<hi>鄉大夫羣吏獻賢能之書于王王拜受之登于天府内史貳之</hi>鄉塾貢士<hi>北史劉景安傳殷周以鄉</hi>
<hi>塾貢士兩漢由州郡薦才魏國因循又置中正雖未盡賢十收六七而朝廷貢才止求其文不取其理不察孝</hi>
<hi>㢘惟論章句不及治道立中正不考人才行業空辯氏姓髙下至於取士之際不博沙汰之理未精</hi>撤棘<lb/>
<hi>五代史和凝知貢舉是時進士多浮薄喜為喧譁以動主司故事毎圍以棘閉省門絶人出入以為常凝撤棘</hi>
<hi>開門而士皆肅然無譁所取皆一時之秀稱為得人</hi>踏槐<hi>諺語云槐花黄舉子忙用唐翁承贊詩雨中妝</hi>
<hi>㸃望中黄勾引蟬聲送夕陽憶得當年為計吏馬蹄終日為君忙</hi>鵠袍<hi>隋唐間應舉人皆以白衣公卿</hi>
<hi>稱之又曰白袍子紛紛試日放引入院中謂銀鵠袍立</hi>鶚薦<hi>後禰衡傳孔融上疏薦衡曰鷙鳥累百不</hi>
<hi>如一鶚</hi>詔吏民與計偕<hi>前武帝紀詔吏民有明當世之務習先聖之術者縣次續食令得與</hi>
<pb n="KR3k0038_WYG_102-2a"/>
<hi>計偕</hi>由州縣曰鄉貢<hi>唐選舉志唐制取士之科由州縣者曰鄉貢進士得人為最盛</hi>白紙<lb/>
新糊<hi>摭言舉人率以白紙糊案子而鄭昌圖詩曰新糊案子其白如銀出試入試千春萬春</hi>朱衣<lb/>
暗㸃<hi>歐公詩話朱衣暗裏㸃頭時言考試之際遇好文字微見左右有朱衣吏㸃頭以待考校</hi>興賢<lb/>
<hi>禮鄉大夫之職三年則大比考其徳行道藝而興賢者能者鄉老及鄉大夫帥其吏與衆寡以禮賓之</hi>取<lb/>
士<hi>漢梅福上書今欲以三代選舉之法取當世之士猶察伯樂之圖求騏驥於市而不可得亦明矣</hi>獻<lb/>
賢能之書<hi>見天府登名注</hi>詢鄉曲之譽<hi>唐薛登傳選舉疏曰古之取士考素行之原詢</hi>
<hi>鄉曲之譽以計貢賢愚為州之榮辱又韋嗣立上書曰古者取士先詢鄉曲之譽</hi>始置進士科<lb/>
<hi>隋煬帝本紀始置進士科</hi>遣詣相國府<hi>前髙帝紀賢士大夫有肯從我遊者吾能尊顯之其有意</hi>
<pb n="KR3k0038_WYG_102-2b"/>
<hi>稱明徳者必身勸為之駕遣詣相國府書行藝年</hi>鹿鳴<hi>詩鹿鳴宴羣臣嘉賓也今請舉人有鹿鳴宴</hi>
蟻戰<hi>蘇仙詩萬蟻戰酣春晝永</hi>鶚翥<hi>即是用/鶚薦事</hi>鼇頭<hi>摭言崇島巨鼇又盧肇江西觧云巨</hi>
<hi>鼇贔屭首冠蓬山有司怪其語答曰頑石處山巨鼇戴之非首冠耶</hi>
旁引雁塔<hi>同上神龍以來杏園宴罷於慈恩寺塔下題名他時有將相則朱書之當時謂之雁塔題</hi>
<hi>名</hi>鵬程<hi>莊鵬之徙於南溟也擊水三千里摶扶搖羊角而上者九萬里又古詩鵬風九萬程</hi>鵾鵬<lb/>
擊水<hi>同上北溟有魚其名為鵾化而為鵬擊水三千里摶扶搖者九萬里</hi>鵰鶚在天<hi>杜鵰鶚在</hi>
<hi>秋天</hi>黄絹好辭<hi>曹娥碑背上八字黄絹幼婦外孫虀臼解黄絹色絲幼婦少女外孫女子虀臼受辛</hi>
<hi>絶妙好辭也</hi>青錢中選<hi>如選青錢/萬選萬中</hi>龍虎牓<hi>唐歐陽詹與韓愈聮第時稱為龍虎</hi>
<pb n="KR3k0038_WYG_102-3a"/>
<hi>牓</hi>步蟾宫<hi>羿請不死之藥於西王母其妻姮娥竊之以云奔月是為蟾蜍後人以及第之榮為步蟾宫</hi>
皇朝新事博求俊乂<hi>長編太宗太平興國間謂侍臣曰朕欲博求俊乂於科場中非敢拔</hi>
<hi>十得五直得一二亦可謂致治之具矣</hi>革去浮華<hi>同上淳化三年先是胡旦蘇易簡王則世梁顥</hi>
<hi>陳堯叟皆以所試先呈擢上第由是士子爭習浮華尚敏速或一刻數詩一日十賦陳靖上疏請糊名以革其</hi>
<hi>弊上嘉納之始令糊名考校定其優劣</hi>惡險怪成風<hi>嘉祐中士人劉幾驟為險怪之詞學者成</hi>
<hi>風歐陽公深惡之㑹主文有舉人論曰天地軋萬物茁聖人發公曰此必劉幾既而果然</hi>以文行為<lb/>
首<hi>咸平元年京府解試以髙輔堯為首錢易次之易不中詣府訟薦送不公宋白言士流分競不可啓其端</hi>
<hi>詔罷覆考其令以文行兼著者一人為首</hi>戒徇私<hi>長編大中祥符八年上覽諸道貢舉人數減於常嵗</hi>
<pb n="KR3k0038_WYG_102-3b"/>
<hi>曰比者詔命累下但戒其徇私爾若能精擇寒俊雖多何害是嵗始置定額</hi>請糊名<hi>見革去浮華注</hi>
豪傑之士由科目而進<hi>龜山語録科舉取人不得其所以得人者以科目得之蓋豪傑</hi>
<hi>之士由科目而進耳</hi>經術之朴勝浮誕之工<hi>蘇文集蘇軾上言得人之道在於知人知</hi>
<hi>人之法在於責實使君相有知人之明朝廷有責實之政則胥吏皂𨽻未嘗無人而况學校貢舉乎臣願陛下</hi>
<hi>明勅有司試之以法言取之以實學博通經術者雖朴不廢稍涉浮誕者雖工必黜則風俗稍厚學術近正庶</hi>
<hi>幾得忠實之士</hi>
前賢詩詞罄宇聞風獻藝來<hi>盛時選士貢闈開罄宇聞風獻藝來心似權衡求實</hi>
<hi>效勿敎蓬蓽有遺材真宗御製</hi>春蠶食葉<hi>無譁戰士銜枚勇下筆春蠶食葉聲歐陽永叔詩</hi>折<lb/>
<pb n="KR3k0038_WYG_102-4a"/>
桂一枝先許我<hi>折桂一枝先許我穿楊三葉盡驚人白居易詩</hi>嵗貢鄉曲英<hi>詔下</hi>
<hi>諸郡國嵗貢鄉曲英韓宴河南進士詩</hi>
起聮　<hi>環立鵠袍萬為盈數横飛鶚表三占髙名</hi>
　　<hi>耿淡月於寒廊孰窺丹鼎噓長風於圍棘送上青㝠</hi>
　　<hi>再斯可矣强顔又試於棘圍等而上之刮目濫魁於菊榜</hi>
再舉　<hi>踏槐較藝雖有慚祖逖之先撤棘綴名偶不在孫山之外</hi>
　　<hi>程能藝苑妄陪徳冠之英奇張榜樵門復玷才難之遴選</hi>
　　<hi>三萬蒸徒駢首受敵五十學易何必爭雄</hi>
<pb n="KR3k0038_WYG_102-4b"/>
周易　<hi>仰破屋而抱遺經嘖㑹心而無幾褁麄繒而隨舉子嘻免俗之未能</hi>
　　<hi>所幸識虞翻之吞三其敢占杜牧之第五</hi>
　　<hi>周禮敵天命可基萬世之太平鄉老獻賢書匪徇三年之故事</hi>
周禮　<hi>邂逅五味之偶同莫索此君之小異</hi>
　　<hi>誦職方傑作於當年願快覩爭先之鳯登鄉老賢書於此日遽叨膺前列之龜</hi>
中聮　<hi>風飛雷厲漢札十行地闢天開唐文一變</hi>
　　<hi>游庠序者嶄嶄而露頭角處巖穴者于于而振衣冠</hi>
　　<hi>舊禮五十六篇未易遽通於大㫖名場數千百輩皆期賈勇以先登</hi>
<pb n="KR3k0038_WYG_102-5a"/>
　　<hi>雖極知文舉之才疎未易詆洛陽之年少</hi>
　　<hi>猶共逐中原之鹿人人自謂得之至獨為前列之龜區區祗有慚耳</hi>
　　<hi>蓋欲乘感㑹之風雲豈堪送瀟灑之日月</hi>
　　<hi>釋堯典至十萬言竊笑秦生之陋取武成止二三䇿妄窺孟子之傳</hi>
　　<hi>經術羅淵源之學詞章收華藻之才</hi>　<hi>戰豈屢北耶雪案之燈固在吾亦欲東耳雲衢之興甚髙</hi>
　　<hi>議論宏博鏘口裏之雌黄文墨淋漓灑筆端之風雨</hi>
　　<hi>吟髙軒過羅胷何有於星芒説古戰場過眼終迷於日色</hi>
　　<hi>左圖右書而見笑於負苓前虚後無而自疑於覆瓿</hi>
<pb n="KR3k0038_WYG_102-5b"/>
　　<hi>才擅九流者播鏘金戛玉之韻識該六藝者攄經天緯地之文</hi>
　　<hi>掃筆陣於千軍餘勇欲賈定天山於三箭有志竟成</hi>
　　<hi>沿遡璧流屢投璧而按劒睥睨天府如登天而無階</hi>
　　<hi>謂事蟲篆非壯夫之為而取印綬必稽古之力</hi>
　　<hi>選舉所以籠豪傑安知亦足以銷豪傑之心場屋謂之興賢能或者疑而為老賢能之術</hi>
　　<hi>自天一地二以往雖巧厯不能鈎其𤣥在蓍七卦八之中雖老師不能窺其奥</hi>
結聮　<hi>儒林論秀有慚棫樸之薪上國觀光始照芙蓉之鑑</hi>
　　<hi>雲中秋靜已横鵰鶚之飛浪裏春融佇逐鵾鵬之化</hi>
<pb n="KR3k0038_WYG_102-6a"/>
　　<hi>將欲麻鞋見天子願吐忠嘉儻或錦衣歸故鄉誓報恩徳</hi>
　　<hi>秋風生桂已新雙鶚之飛騰春浪翻桃行逐一龍之變化</hi>
　　<hi>謹攄直筆猶足誅未死之姦䛕稍遂初心誓不志平昔之温飽</hi>
　　<hi>雷雨起山南九地已驚於龍蟄日月明殿上一聲首倡於鴻臚</hi>
　　<hi>頓使青山排闥掃百年場屋之弊風遂令白屋起家遇一旦功名之幸㑹</hi>
　　<hi>一第何難當踵我祖文正之魁天下三郎必做空符博士先生之夢狀元</hi>
　　詞科<lb/>
建置沿革<hi>國朝因隋唐之制立宏詞拔萃之科舊制自制誥而至表章凡十一體分二日而試四題</hi>
<pb n="KR3k0038_WYG_102-6b"/>
<hi>今制自制誥而至贊序凡十二體分三日而試六題至於名目之改更祥符則謂之服勤大觀則謂之詞學兼</hi>
<hi>茂紹興則謂之博學宏詞考其實則一也景徳之議則許流内銓選之人得以應是科紹聖之詔則毎場登第</hi>
<hi>之人亦得以應是科迨建中靖國之申請則中選之人不拘考任之有無並許除内外學官之選可謂重其事</hi>
<hi>矣</hi>
歴代事實時稱内相<hi>唐陸贄字敬輿十八第進士中博學宏詞科贄入翰林年尚少以材</hi>
<hi>幸天子常以輩行呼而不名在奉天朝夕進見雖外有宰相主大議而贄常居中參裁可否時稱内相觀贄論</hi>
<hi>諫數十百篇譏陳時病皆本仁義可為後世法炳炳如丹</hi>功號中興<hi>杜黄裳擢進士第又中宏詞由</hi>
<hi>是平夏剪齊滅蔡功復兩河以機柄還宰相紀律設張赫然號中興</hi>特立風采<hi>崔咸中宏詞科遷御</hi>
<pb n="KR3k0038_WYG_102-7a"/>
<hi>史處正特立風采動一時</hi>温厚文辭<hi>崔元翰中博學宏詞知制誥其温厚文辭有典誥風</hi>罷文<lb/>
場之寵<hi>鄭絪擢進士詞科累遷中書舎人徳宗自興元還别置六統軍視六尚書以處功臣除則用白</hi>
<hi>麻中尉竇文場恃功隂諷宰相進擬如統軍比絪當制奏言天子封建或用宰相以白麻書制今以命中尉不</hi>
<hi>識陛下特以寵文場耶遂著為令也帝悟罷統軍用白麻</hi>責囘紇之慚<hi>蕭昕中博學宏詞科持節</hi>
<hi>弔囘紇囘紇恃功廷責昕曰中國市馬奈何不歸我直衆失色昕徐曰僕固懐恩我之叛臣耳與連禍非天子</hi>
<hi>恤舊功則隻馬不得出塞下孰與失信者囘紇大慚</hi>可謂奇才<hi>栁宗元字子厚第進士博學宏詞科</hi>
<hi>王叔文韋執誼見之曰可謂奇才及得政引内禁近與計事俄而叔文敗坐貶永州司馬</hi>無愧古風<lb/>
<hi>蘇頲之中詞科分口占授視有古風者無愧</hi>
<pb n="KR3k0038_WYG_102-7b"/>
皇朝新事忠孝可嘉<hi>言行録紹興十一年貢院奏博學宏詞人京官洪遵選人沈介洪适</hi>
<hi>詔賜遵出身介循一資上曰洪皓身陷漠廷乃心王室誠可嘉也二子並中詞科亦忠孝之報詔遵館職适勅</hi>
<hi>局刪定官中興詞科即入館自遵始</hi>議論不下<hi>㑹要大中祥符中丁度登服勤詞學科侍從十五年</hi>
<hi>數論天下事未嘗及其私程琳同時登第持重不撓長於政事平時議論不少下人</hi>拔萃<hi>國朝陳彭年言</hi>
<hi>流内銓選人許應宏詞拔萃科</hi>服勤<hi>本朝丁度程琳並/皆登服勤詞學科</hi>試雜文<hi>髙宗朝紹興十</hi>
<hi>三年髙閱曰神宗以經術造士遂罷詩賦又慮不足以盡人才乃設詞學一科試以雜文上曰詩賦亦雜文也</hi>
兼博學<hi>大觀間謂之詞學兼茂紹興則謂之博學宏詞</hi>為十二體<hi>祖宗時自制誥至表章為</hi>
<hi>十一體分二日而試四題今則自誥至贊序為十二體分三日而試六題紹聖三年詔曰凡詔誥表章箴賦銘</hi>
<pb n="KR3k0038_WYG_102-8a"/>
<hi>頌赦檄書露布戒諭缺一不可故日者於科舉之外立宏詞一科</hi>分三日試<hi>上注</hi>舉筆輒<lb/>
諫<hi>言行録歐陽脩登詞科知制誥居翰林時仁宗一乘間見御閣春帖子讀而愛之問左右曰歐陽脩詞也</hi>
<hi>歎曰舉筆輒不忘規諫真翰苑之材也</hi>揮翰如飛<hi>同上楊億文公七嵗能屬文年十一太宗聞其</hi>
<hi>名詔送闕下試詩賦受祕書省正字令就祕閣讀書後召知制誥召入翰林為學士揮翰如飛文不加㸃</hi>
　　法科<lb/>
歴代事實常選<hi>唐選舉志唐制取士之科多因隋舊云云其科之目有秀才有明經有俊士有</hi>
<hi>進士有明法有明字有明算云云此嵗舉之常選也</hi>常科<hi>杜佑通典大唐常貢之科有秀才有明經有進</hi>
<hi>士有明法有書有算</hi>求人之本<hi>唐職官志云云其科有六四曰明法此六科求人之本也</hi>
<pb n="KR3k0038_WYG_102-8b"/>
警聮宏詞科　<hi>攄游夏淵源之藴發卿雲黼黻之詞</hi>　<hi>㑹選試於異科且窺觀於衆作</hi>
　　<hi>兩文如披玉藻夙欽黄絹之工詞科若摘頷髭載破青錢之選</hi>　<hi>再提文筆獨冠試闈</hi>
　　入學<lb/>
太學<hi>初置十齋曰服膺禔身守約習是存心允蹈養正持志率履誠意續置七齋曰觀化貫道務本果行</hi>
<hi>篤信時中循理凡十七齋後増三齋曰節性經徳立禮共二十齋諸齋扁榜皆米友仁書續置三齋張孝</hi>
<hi>祥書</hi>
歴代事實辟雍<hi>泮水詩注天子辟雍諸侯泮宮辟雍者築土雍水之外圓如璧四方來觀者均</hi>
<hi>也泮之為言半也蓋東西門以南通水北者也天子諸侯宫異制因以形然</hi>成均<hi>禮春官大司樂掌成</hi>
<pb n="KR3k0038_WYG_102-9a"/>
<hi>均之法以治建國之學政而合國之子弟焉</hi>國庠<hi>裴垍傳賢良䇿制國庠雖設冠屨或濫</hi>黌宇<lb/>
<hi>後儒林序順宗感翟酺之言乃更修黌宇凡所造千八百五十室自是游學增多至三萬餘生</hi>雍水<hi>歸崇</hi>
<hi>敬傳天子學曰辟雍以制之雍水圜繚如璧然以誼言之以禮樂明和天下云爾在禮為澤宮在世或曰璧池</hi>
<hi>璧沼亦言學省隋大業中更名國子監今聲名之盛辟雍獨闕省以國子監為辟雍省</hi>圓池<hi>亘覃新論</hi>
<hi>王者作圓池如璧形水實其中以圜雍之義</hi>鼓笥踵堂<hi>儒林傳自光武屯營飛騎皆給博士授經</hi>
<hi>能通一經者聴入貢四方秀艾挾䇿負素坌集京師文治唱然勃興新羅髙昌百濟吐蕃髙麗等羣酋長並遣</hi>
<hi>子弟入學鼓笥踵堂者八千餘人紆侈袂曳力履誾誾秋秋雖三代之盛所未聞也</hi>承師問道<hi>禮帝</hi>
<hi>入東學尚親西學尚賢南學尚齒北學尚貴太學承師問道</hi>升俊<hi>文王世子司徒論選士之秀者升之</hi>
<pb n="KR3k0038_WYG_102-9b"/>
<hi>學曰俊士</hi>崇儒<hi>唐選舉志太宗即位益崇儒術乃於門下别置𢎞文館又増置書律學</hi>習學生<lb/>
業<hi>代宗選舉志廣徳二年詔曰古者設太學敎胄子雖兵革或動而俎豆之事不廢頃年戎車屢駕儒生輟</hi>
<hi>誦宜近學在館習業</hi>増弟子員<hi>儒林序或言今天子太學弟子少於是増弟子員三千人</hi>八千<lb/>
人<hi>見鼓篋踵堂注</hi>億萬計<hi>儒林傳序明帝即位盛清道之儀袒割辟雍之上尊養三老五更享射禮</hi>
<hi>畢帝正坐自講諸儒執經問難於前冠帶縉紳之人圜橋門而觀得聴億萬計自期門羽林之士悉令通孝經</hi>
<hi>章句匈奴亦遣子入學濟濟乎洋洋乎盛於永平矣</hi>執經問難<hi>上/注</hi>鼓篋遜業<hi>記學記入</hi>
<hi>學鼓篋遜其業也</hi>誾誾秋秋<hi>見鼓笥/踵堂注</hi>洋洋濟濟<hi>億萬計注</hi>離經辨志<lb/>
<hi>學記古之敎者家有塾黨有庠遂有序比年入學中年考校一年離經辨志</hi>觀善相摩<hi>學記云云</hi>
<pb n="KR3k0038_WYG_102-10a"/>
<hi>不陵節而施之謂遜相觀而善之謂摩</hi>
皇朝新事待次而入<hi>長編神宗熙寜元年詔太學増置外舎二百員初太學内舎生二百</hi>
<hi>員為給食至是員足逺方之士待次而入者蓋百餘人諫官滕甫劉庠並以為言故有是詔</hi>加禮以<lb/>
勸<hi>張詠不貢者幾二十年學校頽替公察郡人張及李畋張逵者皆有學行鄉里所服遂延奬加禮勉以就</hi>
<hi>學後三人悉登科厯美官於是兩川學者知勸文風日振</hi>
警聮　<hi>鋭志功名䇿勲翰墨</hi>　<hi>髙下有分於程度升沈遂隔於雲泥</hi>
　　<hi>朝廷兼兩科而取士學校闢三舎以養賢</hi>　<hi>早馳學於鄉闗宜横行於璧水</hi>
　　<hi>亦有次何番之行豈無説項斯之詩</hi>　<hi>客東魯者射䇿而來樂民安者出門而去</hi>
<pb n="KR3k0038_WYG_102-10b"/>
　　<hi>養士莫大乎學樂從羣彦之遊論秀以告于王濫冠中年之選</hi>
　　<hi>朝廷設官職之名庠序廣英賢之路</hi>
　<lb/>
　<lb/>
　<lb/>
　<lb/>
　<lb/>
　翰苑新書後集下卷六<lb/>
</p>
<p>
</p>
  </div>
</body>
</text>
</TEI>
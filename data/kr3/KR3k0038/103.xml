<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書別集卷一</head> <lb/>
    <p>
<pb n="KR3k0038_WYG_103-1a"/>
欽定四庫全書<lb/>
　翰苑新書別集卷一<lb/>
　　劄子<lb/>
　　　上安撫陳待制　　　　　　戴象麓<lb/>
某伏以中冬殷月愛日開明恭惟某官俶開帥垣鼎新<lb/>
教令一路忻躍三辰翊扶台候動止萬福某謹三薰沐<lb/>
申慶函于籖府仰祈垂鑒<lb/>
某頓首齋壇敢再上燕頥之儔竊惟昭代正人為天地<lb/>
<pb n="KR3k0038_WYG_103-1b"/>
立心為國家壽元氣觀復之靜視履之祥存我者蓋所<lb/>
以厚蒼生也卷卷劼毖茵慿之請某一飯必祝<lb/>
某邇者恭審出綍大庭開藩㑹府軍民恃以存活上寛<lb/>
西顧之隱憂道化得於源流僉謂北山之有子凡叨覆<lb/>
照舞蹈不知矧屬鞭驅懽忻何若某距踊三百<lb/>
某恭以某官鴻名重望鉅業閎休日月衆目雷霆衆聽<lb/>
雖兒童走卒皆知戴詠初不待乎才俊滿前道古今而<lb/>
譽盛德者況某下吏方事鞭䇿之初惟知以直道事上<lb/>
<pb n="KR3k0038_WYG_103-2a"/>
安敢飾為謏辭佞語以自詒斥譴用是不敢惟先生鑒<lb/>
其愚直而畧之<lb/>
某互鄉小子伏自違侍道德之尊動閱八載為養逐禄<lb/>
於塵埃捶楚中自揆庸鄙無他惟知罄竭寸赤期以不<lb/>
獲罪於細民而已向者筮尉信豐誤蒙麾使令辟試兹<lb/>
邑又值瘡殘之際民物煎熬五載爬梳技已窮矣健令<lb/>
莫措書生柰何淑後之圖未知攸濟天開竒遇棲身照<lb/>
臨寛以一分則何啻拜萬分之賜矣某無任戰灼忱禱<lb/>
<pb n="KR3k0038_WYG_103-2b"/>
之至<lb/>
某不辟犯嚴僣躐申懇向者恭遇授鉞開藩之始禮合<lb/>
負弩先驅適值告謁東歸無繇俯伏道左拱聽新令贄<lb/>
函通名之敬亦併臯緩罪當萬坐然事上禮也駢儷俚<lb/>
文不敢以後期廢冐昧瀆倘沐原貸而覽擲之某榮甚<lb/>
幸甚<lb/>
某揆分有嚴不敢僣申層霄列仙之恭庀職微𦕈又不<lb/>
敢冐祈崇臺約束之日惟先庚教條三肅請命<lb/>
<pb n="KR3k0038_WYG_103-3a"/>
　　　上李安撫　　　　　　　　戴象麓<lb/>
某伏以維辰良月肇序穡寳登豐恭惟某官麟符肅重<lb/>
帝倚長城乾端坤倪繽紛薦祉台候動止萬福某謹東<lb/>
向百拜薰祓泓穎控忱于籖府仰祈鑒省<lb/>
某仰惟一道保釐之寄九重眷倚之深雉堞百城宅命<lb/>
師帥一飯必祝神共聽之衣袵之節鼎几之彞百龢自<lb/>
孚某謹不敢贅<lb/>
某稽首道德重望如泰符麗天其去幾千萬級況江右<lb/>
<pb n="KR3k0038_WYG_103-3b"/>
為州十一而斗邑又邈在梅邊英躔愈穹可望而不可<lb/>
邇向者恭審高牙建府禮合申羾箋函約束有嚴遲囘<lb/>
不敢心旌揺曳徒劇尊詹<lb/>
某恭以某官道契前脩望壓流俗一襟和氣如春風熈<lb/>
霽而廉頑立懦則與烈日争嚴千古在前萬世在後北<lb/>
斗以南公實一人而已周旋中外所至傾心汲直在朝<lb/>
淮南謀寢潁川奏最次公遄歸九重傾注履聲久矣十<lb/>
連建牧暫勞于南綸音沓來跬步樞輔則霖雨之賜不<lb/>
<pb n="KR3k0038_WYG_103-4a"/>
特西山南浦一方之私也某謹泚筆以嗣慶牘<lb/>
某迂疎有素伉直无竒燈火半生僅叨末第急於禄養<lb/>
冐注尉曹尸素二朞邈無寸績誤叨臺檄攝邑南康承<lb/>
乏未幾遽蒙申辟朝命未下忽罹家艱解職方歸又準<lb/>
臺命力奏起復懇辭弗獲忍死奉命惟是才薄不堪負<lb/>
乗甫逾浹旬鄰冦復作邑遭再燬民復流離所在為墟<lb/>
瓦礫彌望加以贑城一變皇皇愈不自安某自揆無他<lb/>
惟一身與民相倚為命茍一毫有補公家有利百姓惟<lb/>
<pb n="KR3k0038_WYG_103-4b"/>
力是視幸而廨宇粗爾剙立民居粗爾妥安靖循其繇<lb/>
皆鎮撫一路之賜也某何有焉敢謂至仁在上與天無<lb/>
私化鈞一陶遐不忍棄不求識面不待先容獨以微勞<lb/>
申剡于上一語重千鈞之力兩員收金璧之珍顧某何<lb/>
人特辱兹選出於公舉真為千載竒逢誓以終身留作<lb/>
一段佳話所恨職縻下邑無繇躬控謝忱姑冩寸丹敬<lb/>
慿尺墨某下情不勝感激歸依之至仰乞台照<lb/>
某蟣蝨小官塵坌姓氏事尊之初詎可無以自贄牽課<lb/>
<pb n="KR3k0038_WYG_103-5a"/>
儷語披露摧謝萬一之忱倘沐台慈霽威鑒誠榮佩千<lb/>
億<lb/>
某揆分崇嚴不敢躐申台閎福履之恭庀職微𦕈又不<lb/>
容僣請大府約束之日進退皇惕伏乞矜原<lb/>
　　　上判府聶貳卿　　　　　　戴象麓<lb/>
某伏以中和紀節農扈觀春恭惟某官紫禁名流黄堂<lb/>
靜治彤宸垂眷蒼旻薦加台候動止萬福某吉蠲泓穎<lb/>
瞻望鈴齋冐昧申忱乞垂省録<lb/>
<pb n="KR3k0038_WYG_103-5b"/>
某仰惟㦸衛䆳嚴幙府簡重天相耆德台斗森羅矧巖<lb/>
望與鬱孤而比崇恩波共贑水以長衍祝頌謏語某不<lb/>
敢贅塵<lb/>
某恭惟某官章天奎璧鎮地嵩衡凜凜千丈松不見節<lb/>
目森森五兵庫亦納錐芒暫違禁闥之嚴出鎮藩方之<lb/>
重以蒙泉而滲漉千里以泰道而振拔羣才如天運一<lb/>
元雷動六合不惟蠖伸蟄奮各遂生生之樂而蟲鳴螽<lb/>
躍亦興毣毣之思歌轉上聞詔由中出奮庸而熈帝載<lb/>
<pb n="KR3k0038_WYG_103-6a"/>
爕理而亮天功此中外之所屬望也非某私徯<lb/>
某一介小官犇走車塵馬足之下跪達牙纛儵更歲籥<lb/>
自揆墮身塵埃箠楚中以下邑而視大府如平地之望<lb/>
霄漢邈無津梯可假以詣泰階盈尺之地稟命令而受<lb/>
約束惟切翹首台躔常若道德之光實照臨之某不勝<lb/>
榮幸<lb/>
某迂愚無用自知甚明以半世蒲竹之勤衫色方青以<lb/>
雙親桑榆之景鬢華盡白備員一尉閱月將朞横道無<lb/>
<pb n="KR3k0038_WYG_103-6b"/>
先容之資出谷罕求聲之援邈在僚厎寸進之階無繇<lb/>
所入俸微三釡之計弗給分之安也誰其念之某官大<lb/>
度包荒至仁兼愛霈層霄之膏澤雖墝埆而亦霑運大<lb/>
匠之神斤雖侏儒而不弃凡當世之士經品題被容接<lb/>
者莫不收名定價於龍門況某辱在屬吏一人之數哉<lb/>
洗手奉公飲氷厲行決不敢以負所學冒躐陳情某不<lb/>
勝戰慄跼蹐之至<lb/>
某行識卑迂文詞簡斐既不能為昌黎三書之獻又不<lb/>
<pb n="KR3k0038_WYG_103-7a"/>
能致鬷蔑一言之知擎拳寸心駢儷寸幅倘蒙錫之電<lb/>
覽沐以春温其為忻榮永矢銘篆<lb/>
某載惟一介庇賤分守有截不敢百拜僣申藕花庭院<lb/>
氷雪方壺列仙羣玉之門伏恐屬邑合有約束事件仰<lb/>
乞下<lb/>
　　　干黄提刑求合尖　　　　　戴象麓<lb/>
某竊以夏律將中暑氣漸烈恭惟某官玉節倚天威惠<lb/>
綽著天迪民詠台候動止萬福某謹蠲潔雪番九頓首<lb/>
<pb n="KR3k0038_WYG_103-7b"/>
奏記籖府以寓南埜小吏瓣香之敬干溷邃嚴伏深兢<lb/>
灼仰冀鑒在<lb/>
某竊謂大賢君子一身與和氣周流則起居動作皆百<lb/>
順之所形見于以咨詢于以澄按何徃而非錫福庶民<lb/>
之極者下吏不勝至願惟劼毖功名之身式如玉如金<lb/>
以遄鸞坡鳯掖之召<lb/>
某恭以某官天付斯文之宗主身任當世之安危自綰<lb/>
銅章紆墨綬之時己屹然為禹門一砥柱矣潢池之波<lb/>
<pb n="KR3k0038_WYG_103-8a"/>
不得而動揺緑林之霧不得而昏塞則坐之廟堂聲色<lb/>
不動而精神折衝談笑不勞而尊俎決勝江右偏壤豈<lb/>
容久留十一州五十四縣之民則霈澤矣而四海未霖<lb/>
雨也西樞東府虚位以須某尚能歌有功見知之雅<lb/>
某竊伏惟念當此英雄豪傑辰星落落之秋而一代之<lb/>
偉人有如某官皆人所願執鞭望履者而或以勢分隔<lb/>
或以微賤羞終莫獲仰瞻使星之末光於霄漢之上則<lb/>
其目極皇華心遶翠節當如何其敬企耶維北斗昕夕<lb/>
<pb n="KR3k0038_WYG_103-8b"/>
仰止容光尚新必照<lb/>
某無能不才十手所措惟有朱愚白朴盡其責于民朝<lb/>
夕惴惴然惟恐一毫獲戾不容不益加畏焉幸甚𤓰代<lb/>
近在六月誤蒙台慈不以小吏之愚且拙而聽民乞留<lb/>
之請特與諸司列銜剡上先生所以成就之意𢎞矣然<lb/>
行止非人代者已瞠乎其後所不獲終事先生天也日<lb/>
夕心口交誓倘此身未填溝壑無非圖報稱效奔走之<lb/>
日伏惟亮之<lb/>
<pb n="KR3k0038_WYG_103-9a"/>
某三山儒素寡援少與格之以世道之風波則一番薦<lb/>
墨念不到此有幸自天前繡使葉先生奏辟今任與免<lb/>
職司常員一紙今歲之春又蒙本軍剡薦一章比者躬<lb/>
詣憲臺面稟城築之役初非有乞漿之意而詰朝春風<lb/>
之章恍從天下事出望外實天畀之也第禰生之鶚尚<lb/>
欠其一石建之馬書五乃成九仞為山恐虧一簣聚沙<lb/>
成塔全在合尖仰祈台慈垂憐孤寒特與成就則銜荷<lb/>
恩紀寧有詣極某拳拳不勝頂踵歸依之至<lb/>
<pb n="KR3k0038_WYG_103-9b"/>
　　　上江提舉　　　　　　　　牟存齋<lb/>
某伏以木令維新芳意於牣恭惟某官燕香侯度龍節<lb/>
使華玉笥有歌璇霄委貺台候動止萬福某已雪吏腕<lb/>
修敬賢士大之禮更不敢以分畫件具為恭先乞台照<lb/>
某家三山之隂凝睇呉天名勝如林僑札罕遇徃歲別<lb/>
太白東游九畹芷蘭有香滿國蓋嘗歛袵起敬而佇立<lb/>
祗伏以拜下風幾若造物者之靳靳山見㤗華水見黄<lb/>
河而猶以為未見君子不幾曠半生乎<lb/>
<pb n="KR3k0038_WYG_103-10a"/>
某欽以某官一代偉流海内寡二問學如總龜騶牙浩<lb/>
博且富文章如美玉之脫乎璞質大圭之登乎藻藉夐<lb/>
然不羣而盛心古道行止有常進退有度又不啻奏絲<lb/>
桐於筍笛之表屹罍洗於盆盎之中而高出流俗也靴<lb/>
霜待漏步武駸駸迫霄漢乃翻然為巨廬賦歸栁見羞<lb/>
崑蓬有如此者士風不競久矣所以砥柱頽波轉移世<lb/>
道者一世之望有攸屬而江西以來風流衣被文學之<lb/>
照映氣類之欣合又藹然與嶽麓相頡頏其規橅氣象<lb/>
<pb n="KR3k0038_WYG_103-10b"/>
蓋有在於咨度蕃宣之外也旂常鐘鼎何足為公道哉<lb/>
某﨑嶇歴落舉世一人且衣冠中最晚後叨第癸未今<lb/>
二十春時事驅之流落至此誦少陵天呉紫鳯之句蓋<lb/>
不勝其憔悴也汗青悠緬別乗叨蹤揆其人恰相埒而<lb/>
諸公輒舉手相賀不賀其半刺而賀其得師也夫以平<lb/>
生願執鞭靮之心乃今昕夕丈席幸可量哉僑寄北峯<lb/>
屏息以俟時不敢躁代者諗以𤓰熟進之退之所當俟<lb/>
命於大府推是其觸事面牆實無一可以事君子公庇<lb/>
<pb n="KR3k0038_WYG_103-11a"/>
而私識之切有望於今日<lb/>
某已拂䇿諏龜膏車秣馬圖展望塵之拜侍覿且有日<lb/>
矣不腆彞敬之外輒先勒此以布腹心干瀆威尊伏紙<lb/>
兢惕餘祈百鍊莊倪七襄鄭粲晉歸碧落之班某𨽻也<lb/>
不敢躐申潭府列仙之問恐浙西有驅䇿事某敢稟承<lb/>
　<lb/>
　<lb/>
　<lb/>
<pb n="KR3k0038_WYG_103-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書別集卷一<lb/>
</p>
<p>
</p>
  </div>
</body>
</text>
</TEI>
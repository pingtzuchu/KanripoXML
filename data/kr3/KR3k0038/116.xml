<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷二</head> <lb/>
    <p>
<pb n="KR3k0038_WYG_116-1a"/>
欽定四庫全書<lb/>
　翰苑新書續集卷二<lb/>
　　參政類<lb/>
　　　賀劉樞宻兼參政　　　　　　鄭雪巖<lb/>
伏審三朝播告元老登庸泰之初九拔茅彚征亨嘉之<lb/>
會蹇之六二匪躬盡節安强所基兩地増崇普天胥慶<lb/>
斗樞司帝旁之運台躔主天下之平龜筮卿士是謂大<lb/>
同作内吉作外吉左右國人皆曰可用在朝和在野和<lb/>
<pb n="KR3k0038_WYG_116-1b"/>
任黄髮斯無愆副蒼生所共仰恭惟某官風稜素望骨<lb/>
鯁赤忠包括諸儒家之文粹然一出於正周旋三諫官<lb/>
之位卓乎莫擬其倫栽者培之善有所資傾者覆之惡<lb/>
無所避中庸至徳鮮能久矣聖賢絶學庶有繼乎昔孟<lb/>
子去齊豈無為王留者今周公歸洛自今立政共之況<lb/>
正元朝士之無多宜慶厯相臣之有取是闗國體可驗<lb/>
天心乃賡載歌其應如響丙魏同心輔政夫復何憂殷<lb/>
周中興得人於斯為盛某繆分邊障喜聴郵𫝊久望東<lb/>
<pb n="KR3k0038_WYG_116-2a"/>
家夫子之門惟有南豐瓣香之敬己相司馬敢廢當路<lb/>
知已之書願效王褒以續聖主得賢之頌其為欣忭罔<lb/>
既編摩<lb/>
　　　賀衛參政除端明　　　　　　洪平齋<lb/>
通班邃殿詔禄殊庭兩地穹崇聳龍頭之宿望九天清<lb/>
閟開麟趾之隆名號渙路朝驩臚函夏恭惟某官氣夷<lb/>
履粹行峻識周濟天下而起八代之衰莫窮韓子之學<lb/>
正人心以承三聖之作不下孟氏之功頃妖祲之方張<lb/>
<pb n="KR3k0038_WYG_116-2b"/>
肆頽波而俱靡腰多服艾手獨搴蘭便面障西風之塵<lb/>
若將凂已掉頭隨東海之霧似欲終身此志雖造物之<lb/>
為徒吾道實蒼生之司命為時强起與國同憂墮三都<lb/>
而卻莱人屏四凶以禦魑魅山嶽可以揺動天日為之<lb/>
開明益契淵衷晉參機秉輯和戎之福太山鞏國勢之<lb/>
四維定翼子之謀少海衍仙源之重潤力扶皇極期建<lb/>
太平然張琴瑟於不調之餘而投藥石於既憊之後所<lb/>
傷多矣欲變難哉矧如一秦之復生縦使九舜而莫治<lb/>
<pb n="KR3k0038_WYG_116-3a"/>
寧為落落烏肯容容蓴鱸送逸興於三髙花木引清風<lb/>
於獨樂心清如水名重如山回觀垂手帖耳以相從乃<lb/>
至血指汗顔之不暇見幾我早得計疇多天道有時而<lb/>
好還國是既久而自定特異清朝之禮盡還舊弼之恩<lb/>
儒生萬數之有榮獨備玉宸之問作者七人之相對少<lb/>
留珍館之閑公於枋用以何求人謂衮歸之有漸昔焉<lb/>
洗日今則望霖𫝊詔令於蘂珠聳聞學士之拜待漏聲<lb/>
於丹鳳共徯相君之來某夙出鈞陶久旱泉布赤舄几<lb/>
<pb n="KR3k0038_WYG_116-3b"/>
几東山嗟姬旦之居緑竹猗猗淇澳望武公之入揚庭<lb/>
有喜賀厦尤深<lb/>
　　　賀陳樞宻兼參政　　　　　　鄭雪巖<lb/>
恭審元龜登任治象作新仁人用國日明増重五嶽之<lb/>
本儒者在朝増美弼成萬化之基斷自淵衷歡𫝊天下<lb/>
恭惟某官誠明之學文武之資一片盛心對越天地而<lb/>
無愧平生大節突兀山嶽而不移笑傲林泉歛藏雲雨<lb/>
希乎賢聖者問學工夫無止法志於道義者事業富貴<lb/>
<pb n="KR3k0038_WYG_116-4a"/>
不足言天將啓中興之機公難堅勇退之願觀者環堵<lb/>
人喜君實重來責以推車上倚希文獨至未踰旬浹悉<lb/>
有鈞樞召我而豈徒哉今時則易然也以堯舜君民而<lb/>
自任其在兹乎使周程體用之大眀斷可識矣某受知<lb/>
惟舊竊庇方新趨未央殿而奉觴忻聞渙號慶天章閣<lb/>
之給相幸見太平望衮非遥祓牋斯恪<lb/>
　　　賀李參政　　　　　　　　洪平齋<lb/>
伏以瞻泰階之六符獨重鈞衡之望遡井絡之萬里近<lb/>
<pb n="KR3k0038_WYG_116-4b"/>
依衮繡之光方攬轡以問津爰拜塵而起敬恭惟某官<lb/>
道明如日名震若霆濬濂溪之源直至孔顔師友之際<lb/>
嗣巽巖之學何止遷固父子之間天付之以江漢之靈<lb/>
世仰之如嵩華之鎮蚤發西崑之軔徑參東府之機妙<lb/>
調胹於國論之變遷隂轉移於君心之趨向屏四凶而<lb/>
不用招十獻以方來時人未免貪天之功君子遂有避<lb/>
地之志嗟哉狼跋行矣鴻冥善類既失其指南䜛夫可<lb/>
投之有北雲無心而出岫固知富貴之為輕水有時而<lb/>
<pb n="KR3k0038_WYG_116-5a"/>
回淵惟聴是非之自定坐安赤舄盡復青氊繄否泰之<lb/>
相乗實乾坤之所相獨樂園之自逸難淹君實之留天<lb/>
章閤之一開即徯鄭公之用某短於汲綆拙甚筭鞭羊<lb/>
腸世路之自憐蟲臂生涯之誰托跂宫牆之數仞喜厦<lb/>
屋之萬間掃舍人之門辱肯容於歸倚入翹材之館願<lb/>
終荷於生成<lb/>
　　　賀李參政　　　　　　　　方秋崖<lb/>
誕揚制冊參秉政機當聖賢馳騖之時聿思元老覬道<lb/>
<pb n="KR3k0038_WYG_116-5b"/>
徳安强之效迄底丕平簡在帝心於皇廟論恭惟某官<lb/>
養其氣以剛大尊所聞而髙明姚崇應變而宋璟守文<lb/>
兼負經綸之藴元齡善謀而如晦能斷克成綜核之功<lb/>
自纉武於樞庭茂結知於宸極明良千載仁義一言伊<lb/>
欲天下皆堯舜之民政以胷中有孔周之學會羽檄適<lb/>
憂於丙枕宜鋒車趣駕於庚牌王曰歸哉舊弼為中朝<lb/>
之望天其或者太平當今日之期遄觀介圭入陪台衮<lb/>
共徯巨川之濟式隆巖石之瞻泰階同符間兩社以為<lb/>
<pb n="KR3k0038_WYG_116-6a"/>
公輔神器増重有一徳以享天心傾聴白麻登延黄閤<lb/>
某親逢盛事思見熈辰甲兵之問不至廟堂盖邊臣之<lb/>
至願忠信之言可行蠻貊惟公相之所為嘉與涵生悉<lb/>
歸陶冶<lb/>
　　　賀章參政　　　　　　　　陳篔牕<lb/>
渙發冊書晉陪國論基命於夙夜宥宻之地久資制勝<lb/>
之籌明政於國家閒暇之時今倚同寅之助精神胥契<lb/>
體貌益隆竊以陳泰階之六符名獨崇於槐府拱北極<lb/>
<pb n="KR3k0038_WYG_116-6b"/>
者四輔實參扈於楓宸惟道全徳備足以衡石萬幾惟<lb/>
實大聲宏足以笙鏞羣動人方拱手天亦開顔篤生<lb/>
魁礨之英丕輔昇平之治恭惟某官爽邦哲匠間世真<lb/>
儒挺繁霜大雪之嚴襟懐浩蕩挹霽月光風之勝氣節<lb/>
峥嶸垂視氷山矻存砥柱卒以安劉之畧助成誅霍之<lb/>
謀化瑟既更憲綱獨秉旋預黄屋股肱之托進陪紫樞<lb/>
心腹之謀案邊瑣以科條孜孜於䕶風寒之處討軍實<lb/>
而申儆汲汲於未隂雨之時坐成道徳之安强端出規<lb/>
<pb n="KR3k0038_WYG_116-7a"/>
模之宏逺肆疇庸於黼扆亟參秉於鈞衡稽武王之四<lb/>
人官不必備視漢庭之諸老多奚以為便當架明堂之<lb/>
柱以峙不拔之基詎容卷大厦之材而鬱未施之澤時<lb/>
幾天與事業雲興坐恢三五六經載籍之傳逺邁二十<lb/>
四考中書之懿某嘗於比日獲拜下風甫安縛竹之居<lb/>
忽聆拜麻之命摩娑朽鈍附麗休明天實助其飛騰人<lb/>
盡為之鼓舞䑕肝雖薄亦追隨坱圠之中鴟尾方崇但<lb/>
悵望雲霄之上<lb/>
<pb n="KR3k0038_WYG_116-7b"/>
　　　賀周參政　　　　　　　　楊誠齋<lb/>
敷錫明綸丕釐大政會雲龍於千載王素識其精忠排<lb/>
虎豹於九闗人始知其定力和氣布濩浮雲豁清竊以<lb/>
聖賢之遇合相須為最難而功名之進為欲速則不達<lb/>
陸贄論諫之久晚乃被於延登元稹私交之多終不逃<lb/>
於罷免與其别驅横騖以售媚竈之策孰若孤立一意<lb/>
以俟當陽之知進也無朋居之不怍恭惟某官盛名播<lb/>
於九牧孤忠耿於一天玉札丹砂之良可用而續千載<lb/>
<pb n="KR3k0038_WYG_116-8a"/>
之脈天球河圖之瑞不言而為萬乗之珍兩去國而其<lb/>
節為最髙三入朝而其進無所挾以止水清明之鑑而<lb/>
銓叙羣品以補天造化之筆而裁成帝墳勇退益堅眷<lb/>
留愈篤道大故萬鍾不以嬰其志天定故羣邪無所肆<lb/>
其䜛泰山巖巖自足帡幪於萬宇中台兩兩又將膠轕<lb/>
於三辰維今太平之基在我自治之策建道徳之輔則<lb/>
元氣實收謇諤之助則衆晛消考覈軍實以察其名存<lb/>
實亡之欺寛阜民力以救夫上溢下漏之失凡經緯之<lb/>
<pb n="KR3k0038_WYG_116-8b"/>
宻勿皆次第而推行鑒謨烈於祖宗坐躋慶厯嘉祐之<lb/>
治書勲名於竹帛將播嵩髙韓奕之詩某喜中興之有<lb/>
期知真儒之無敵乾坤既正覺山川宇宙之頓新霖雨<lb/>
來蘇想草木昆蟲之咸喜輙冒攄於狂瞽思有補於髙<lb/>
眀願寛不韙之誅少借曲成之造<lb/>
　　　賀李參政　　　　　　　　危巽齋<lb/>
伏審顯膺詔綍分縡政機方甲兵之問至廟堂孰為經<lb/>
濟而股肱之寄在忠力式副登庸勢重朝廷驩均海宇<lb/>
<pb n="KR3k0038_WYG_116-9a"/>
惟天朝之立武必台輔之有人冦公用而北使興誰是<lb/>
之言司馬相而遼人有生事之戒盖大阿出匣物莫敢<lb/>
干而猛虎在山藿為不採精神聚會風采聳聞故王朝<lb/>
方選於金甌諒敵國已失其七筯自非偉望曷稱疇咨<lb/>
恭惟某官學富天人量兼海岳英標照世氷壺玉衡懸<lb/>
清秋碩徳居朝天球河圖在東序屬時多故應變無窮<lb/>
人皆言見夷吾夫復何憂帝亦謂倚裴度足以破賊乃<lb/>
宅百揆底定四方濟時之相豈易得哉中興之功可立<lb/>
<pb n="KR3k0038_WYG_116-9b"/>
俟矣惟公懋徳為國逺謀上安千齡宗社之基下固四<lb/>
海生靈之命況雲騰萬竈方日費於千金而天設長江<lb/>
䕶風寒者數處儲峙正急守備尚單何所取財何所取<lb/>
兵早定澶淵之策何時當誅何時當決亟摧羌部之鋒<lb/>
願推枕戈待旦之心以捄厝火積薪之勢黄閤宻籌於<lb/>
逺略黒頭盡了於俊功使濃墨大字作為歌詩勒石崖<lb/>
而不朽更金匱石室藏之盟誓等泰礪以長存某側聞<lb/>
秉鈞不知折屐昔望林中而止渴已慰塵心今逢天上<lb/>
<pb n="KR3k0038_WYG_116-10a"/>
之和羮必均鴻施敬共俟命懇欵書辭<lb/>
　　　賀汪參政　　　　　　　　周平園<lb/>
竣事行營奮庸舊弼徐方不囘而歸休父酬朞年節制<lb/>
之功衮職有闕而補樊侯賛萬世保衡之業宸心所屬<lb/>
民譽則同恭惟某官恵和忠肅而極之以誠敏達清明<lb/>
而篤之以學望其風采凜名世之巨材發以詞章驚前<lb/>
人之逸駕惟是規恢之大固宜進用之難天方祐於我<lb/>
家帝親知其國士拔之冊府付以憲臺凡上前獻替之<lb/>
<pb n="KR3k0038_WYG_116-10b"/>
嘉謀皆天下安危之至計適文王有玁狁之難正切焦<lb/>
勞顧李愬帥鄧隨之兵尚虚統督一言辰告千里暑行<lb/>
雖逆順不同敵有當亡之理然强羸相絶我無必勝之<lb/>
資況驅荆襄不教之民中控吳蜀相望之勢衆方烏合<lb/>
敵則鴟張甲戰而乙乃還北攻而東已急指麾諸將激<lb/>
勸羣雄赤幟二千亟囘於韓信精兵三萬幾獲於左賢<lb/>
敵兵由是以大奔故地乗時而漸復人惟求舊既望實<lb/>
之久孚賞不踰時亦勲庸之當報兹惟古誼抑有成橅<lb/>
<pb n="KR3k0038_WYG_116-11a"/>
盜滅甘陵彦博入登於宰席使來西夏仲淹歸賛於樞<lb/>
庭不圖仁祖之前聞乃至紹興而復見某辱知甚厚在<lb/>
冶有初上馬從軍揣己昔慚於不武懐鉛抱槧期公力<lb/>
致於昇平<lb/>
　　　賀鄭僉書除參政兼太子賔客　李梅亭<lb/>
顯用正人進參大政試之宥宻已折衝樽俎之間倚以<lb/>
弼諧必銷患廟堂之上一賢得路四海傾心恭惟某官<lb/>
清任以和直方而大揚休山立粹為廊廟之珍地負海<lb/>
<pb n="KR3k0038_WYG_116-11b"/>
涵凜有社稷之器來從百里甫閱七年徧儀清切之司<lb/>
彌積均𢎞之望果由樞筦遂賛政機作天子之股肱兼<lb/>
儲皇之羽翼惟公懋徳相我受民式新鼎鼐之調益永<lb/>
旂常之載某屬拘郡組莫旅賔綦千萬間之歡顔既深<lb/>
賀厦三十幅之共轂尤慶得輿<lb/>
　　　賀喬樞宻除參政兼知院　　　楊誠齋<lb/>
晉用真儒升參大政運籌決勝久注意於安危當軸處<lb/>
中仍兼資於文武用人如此通國驩然恭惟某官廣淵<lb/>
<pb n="KR3k0038_WYG_116-12a"/>
而篤誠髙明而博厚好學本孔顔之學用心乃禹稷之<lb/>
心非仁義不陳於前雨露夙深於獻納有謀猷則順于<lb/>
外風霆不顯其流形翊賛斗樞燮和天縡折衝尊俎鯨<lb/>
鯢服京觀之刑申畫郊圻鱗介慕衣裳之會然南北兩<lb/>
朝不能一統由東西二府分作兩塗今内治外治交急<lb/>
之時乃政柄兵柄合謀之日宜崇夙夜宥宻之任并策<lb/>
旦夕丞弼之功蘇民力之中乾囘夷情之内奰建久安<lb/>
之勢而成長治之業杜羣枉之塗而開衆正之門嵗大<lb/>
<pb n="KR3k0038_WYG_116-12b"/>
旱而作霖啓沃良資於傅説天未隂而徹土綢繆允賴<lb/>
於周公邦其永孚于休公有無窮之聞某雲邊輓粟雪<lb/>
裏聞麻回思太學之十年嘗侍司成之丈席今三賢方<lb/>
施政於天下必無不獲之夫縦四牡非有功之使臣願<lb/>
鑒懐歸之悃<lb/>
　　　賀陳參政　　　　　　　　方秋崖<lb/>
正位東府本兵西樞方吾君奮大有為之資明明獨斷<lb/>
咨我公以不世出之畧翼翼同心有偉綸函陟兹衡弼<lb/>
<pb n="KR3k0038_WYG_116-13a"/>
恭惟某官剛大而養以直髙明而克以柔決千里於帷<lb/>
幄之間凜乎人傑玩百蠻於掌股之上張我天聲用簡<lb/>
在於帝心肆參持於國枋具瞻罙聳注意斯皇某恪守<lb/>
宗藩莫趨材館文事有武備遹觀儒者之功聖主得賢<lb/>
臣切聴輿人之頌<lb/>
　　　賀錢參政除資學赴經筵　　　危巽齋<lb/>
伏審絲綸趣召衮繡遄歸任四海之安危正有資於忠<lb/>
力辭上天之富貴乃宻賛於謀謨夷夏聳聞社稷増重<lb/>
<pb n="KR3k0038_WYG_116-13b"/>
恭惟某官温恭天禀忠孝家𫝊正色立朝天球河圖在<lb/>
東序英標照世冰壺玉衡垂清秋遂賛樞機晉參鈞軸<lb/>
屬在議論紛紜之際正資老成持重之言方萬牛挽而<lb/>
首不囘孰明其智及六鼇去而山為動始識其忠姑暫<lb/>
鎮於北門已速歸於東海公乃丐以閒居之適上亦髙<lb/>
其鶴髪之年留用其謀不煩以政陞班月殿極平生儒<lb/>
者之榮勸講金華如古昔師臣之重用禆大計以濟中<lb/>
興令五日一至朝堂實外倚潞公之任重欲大遼毋開<lb/>
<pb n="KR3k0038_WYG_116-14a"/>
邊隙恐再勞司馬之居中某自聴賜環不知折屐上既<lb/>
為於國賀下亦慶於己知昔處枌榆嘗叨預君侯之勸<lb/>
駕繼司芹藻亦嘗因舍人而掃門應憐久冷之姓名必<lb/>
有噓枯之造化腹心敬布頂踵知歸廣厦萬間已復湖<lb/>
上龜魚之䕃丹砂九轉早成鼎邊雞犬之仙<lb/>
　　　賀俞樞宻兼參政　　　　　　李梅亭<lb/>
鼎升兵本晉預政機立武有常將見五原之欵塞用儒<lb/>
無敵更觀三后之叶心膺一時稠疊之榮契千載明良<lb/>
<pb n="KR3k0038_WYG_116-14b"/>
之會恭惟某官材宜王佐智可帝師自其不辭小官之<lb/>
時己負將降大任之器夙夜宥宻甫參帷幄之籌乾坤<lb/>
清夷益結冕旒之眷既兼資於文武盍並注於安危爰<lb/>
命宗工式兼亞相上帝將復髙祖徳坐令趙璧之還皇<lb/>
天既付中國民豈但齊疆之復惟股肱之寄在忠力則<lb/>
道徳之威成安强邦其永孚于休公有無窮之聞某夙<lb/>
䝉揃拂竟自沈𡨕直柄當權恐不吝曲成之陶冶近畿<lb/>
入幕固未為逺去於門牆<lb/>
<pb n="KR3k0038_WYG_116-15a"/>
　　　賀王參政　　　　　　　　　王格齋<lb/>
光膺宸渥參秉政機黄屋勌勤豈皇暇世間之庶務紫<lb/>
芝錫命乃登庸天下之正人豈非燕翼子之謀莫先求<lb/>
哲人之舉臣有十亂武惟用此而有餘才如八元堯自<lb/>
相之而何害倘用儒之己盡如釋負以無憂允惟我公<lb/>
能任是責恭惟某官才全而能鉅志大而氣剛酹柱獻<lb/>
棟梁之規人為之懼披腹呈琅玕之藴天亮其忠粤從<lb/>
甘泉持槖之時已有傅岩調鼎之望暫勞分閫旋促賜<lb/>
<pb n="KR3k0038_WYG_116-15b"/>
環方班聴履上星辰之聮遽參濟川用舟楫之地進則<lb/>
云驟用猶恨遲然而受隆委於兩朝下丞相之一等雖<lb/>
羣賢並命期共賡股肱庶事之歌然輿論所宗乃獨任<lb/>
春秋賢者之責元氣曷壯隂沴孰消樽俎笑談何以折<lb/>
遐衝於千里之逺日月獻納必將舉明主於三代之隆<lb/>
在此位而不為於他人而何望尚惟自任以佐丕平某<lb/>
雅嘗辱知而不敢私賀所願獲見勲烈有如青史之所<lb/>
書則雖墮在江湖至於黄馘以何憾<lb/>
<pb n="KR3k0038_WYG_116-16a"/>
　　　賀龔參政　　　　　　　　　楊誠齋<lb/>
疇咨正人參秉大政雖天佑于有宋將開平治之期惟<lb/>
后非乎我公不在弼諧之選罔曰一賢之寡己底萬邦<lb/>
之孚恭惟某官表粹而裏之剛人今而道之古所立卓<lb/>
爾皆詩書未作之傳舉而措之非秦漢已還之業頃在<lb/>
諫省人謂氷霜及臨帥藩民稱父母觀者異視吾惟一<lb/>
初然抗疏宸居排羣小於不用之處而救荒江介活百<lb/>
城於既死之中雖云緒餘獨不雋偉人望欲逃而莫可<lb/>
<pb n="KR3k0038_WYG_116-16b"/>
上心既用而乃驩將階兩地之嚴遂冠三能之極抑天<lb/>
下無難療之病惟藥者有宜先之方儻苦口之貯儲則<lb/>
元氣之充實此執事平生之所挟豈今日得時而不為某<lb/>
舊供走趨雅辱知遇歸歟空谷方鋤三徑之荒仰止慶<lb/>
霄忽覺五雲之逺<lb/>
　　　賀陳僉書除參政兼同知　　　李梅亭<lb/>
升參大政復翊洪樞仲子之辭三公夫固輕千鍾之禄<lb/>
曲逆之出六計終當遂萬物之仁一賢得輿多士舉笏<lb/>
<pb n="KR3k0038_WYG_116-17a"/>
恭惟某官直方而大智勇且仁早取麟角之科夙負鼇<lb/>
頭之望讀孔章之檄嚴嚴經國之文卧元龍之樓耿耿<lb/>
濟時之畧四國茂蕃宣之績六條髙澄按之功登山有<lb/>
得於徐行乗舟惟恐其偏重禁中頗牧鼓舞號令之<lb/>
風雷氊上唐虞緝熈光明之日月迄由翰苑進陟機庭<lb/>
尊俎折衝京觀正鯨鯢之戮郊圻申畫介胄無蟣蝨之<lb/>
生立武事以有常顯真儒之無敵今南北分庭和戰未<lb/>
一則東西二府謀議必同爰藉前疑後丞之功入攄經<lb/>
<pb n="KR3k0038_WYG_116-17b"/>
文緯武之智邇人安逺人至憂民正急於憂邊大臣法<lb/>
小臣㢘正己不難於正物相尊等耳時來為之無謂於<lb/>
我如浮雲當念迨天之未雨不遐有佐無競維人某學<lb/>
既拙疎法當憔悴十暑自安於絺葛一寒誰與之綈袍昔<lb/>
周旋元方之間亦欲學屠龍之技今疲敝益州之役良<lb/>
難見流馬之功忻聞黄麻之六經合入繡衣之九罭燕<lb/>
雀賀厦捲簾必念其差池蟋蟀鳴秋墐户願徐於穹窒<lb/>
　　　賀留參政　　　　　　　　　孫養晦<lb/>
<pb n="KR3k0038_WYG_116-18a"/>
晉參大政兼貳洪樞會精神於一堂帝嘉道合總文武<lb/>
之二柄人歎才難綍命既新巖瞻増峻某官自任以重<lb/>
力行近仁開濟經綸主於中者素定運量酬酢應於外<lb/>
而不窮顒卬聽履之班整暇籌邊之畧視逺民如畿甸<lb/>
惟恐或傷惜國用如家資靡容輕費儉朴創驚於侈俗<lb/>
聲華追繼於前修肆嘉叱馭之勲召典本兵之柄所挾<lb/>
者大人莫窺其端倪所守甚堅上自知其誠確遂登四<lb/>
輔入賛萬幾今天下之積弊相仍由君子之任責者鮮<lb/>
<pb n="KR3k0038_WYG_116-18b"/>
志在憂國或首䑕之多違心乎愛君於逆鱗而乃憚事<lb/>
論其是非而先以謗議為畏人論其賢否而乃拘親故<lb/>
之嫌富貴在天名節在己律身不可以自赦惟天有時而相<lb/>
遭公今延登衆所屬望先聲儉簡行將囘風俗於侈靡之<lb/>
餘素守沖和必能協國論於嫌疑之際懋建同歸之治<lb/>
緝成相遜之風使彌縫品節無異意以相違則廣大髙<lb/>
明歴萬變而無弊即奮熈於端揆用闓懌於羣心伏念<lb/>
某苓术舊儲澗薖賤跡昔屢勤於推轂今尚困於膠舟<lb/>
<pb n="KR3k0038_WYG_116-19a"/>
側聞登庸樂在收用曩狥乞醯之請猶有望於謁隣今<lb/>
司播物之權夫何拒於躍冶翹翹肝肺戀戀門牆<lb/>
　　　賀周參政　　　　　　　　　楊誠齋<lb/>
疇咨儒英參秉機政欲治者無多術不過用天下正人之<lb/>
宗選衆而得我公豈復有國人遺恨之處善類忻合隆平<lb/>
紹開恭惟某官道徳函三之原文𫝊襲六之統湛然厚躬<lb/>
宏度之凝逺孰知有百鍊之至剛崒乎孤忠直節之髙<lb/>
寒中乃備四時之和氣當衆正綴旒之日倚一賢砥柱<lb/>
<pb n="KR3k0038_WYG_116-19b"/>
之功於今延登或謂遲緩抑嘗厯選於賢聖未始輕試於<lb/>
進為顧其道顯晦之如何豈其身淹速之是計故莘渭布<lb/>
衣而陟三事莫之或非若夷䕫終身而效一官則又誰懟<lb/>
季世浸薄古風不歸至於一游說之間便萌取卿相之<lb/>
意豈有平日不為當世之所許乃欲任人之事權彼其<lb/>
初心惟以無位而為憂不思既得之愧怍今執事致身<lb/>
於台斗而曠懐寄夢於江湖平生兩禁之裴回五載六<lb/>
官之濡滯迨其氣磅礴充積而極其盛維岳峻天舉斯<lb/>
<pb n="KR3k0038_WYG_116-20a"/>
民咨嗟嘆息而屈其淹如防制水上心雪釋渙號雷行<lb/>
酌彼公言置諸近弼然後談者罔不翕如嘉哉吾道之<lb/>
亨曷曰嵗時之晚即奮熈於端揆用膏飫於羣心某老<lb/>
矣倦飛已焉榮望盖伏櫪久忘於千里獨巢林尚戀於<lb/>
一枝曩者或人之得醯乞諸鄰而後獲今焉為母而請<lb/>
粟與之釡以何難此其欣欣之獨私豈與悠悠者為比<lb/>
　　　賀宣參政　　　　　　　　　　王臞軒<lb/>
申命真儒顓參大政公輔間于兩社徳因服而益彰天子必<lb/>
<pb n="KR3k0038_WYG_116-20b"/>
有四鄰官惟人而後備制書誕布歡頌交馳恭惟某官忠結<lb/>
主知道先民覺泰山喬嶽無運動之迹人䝉潤而不知祥<lb/>
風和氣以長養為心物有生而自遂與其參夙夜宥宻之<lb/>
寄不若策旦夕承弼之功臣哉孰重於鄰哉賢者固識其<lb/>
大者今海内之事勢若火未然公主上之信臣知風之自<lb/>
夷情外狡民力中乾即戎七年而無休息之期拓地千里<lb/>
而無堅凝之術使能定未保其能應則所憂將重於所欣<lb/>
實賴同心同徳之臣亟合羣策羣力之助收草茅之公議<lb/>
<pb n="KR3k0038_WYG_116-21a"/>
而用之邦國推槐棘之和氣而達諸閭閻非常之功待非常<lb/>
之人無窮之基有無窮之聞某﨑嶇巢幕冒昧掃門山甫舉<lb/>
之莫助之故妄陳於千慮原憲貧也非病也詎敢冀於一陶<lb/>
　　　賀曽參政　　　　　　　　　　林執善<lb/>
擢從樞莞晉貳政機授鉞于征有為王留行者秉鈞而<lb/>
處俾知國有人焉彼此無適莫之私去來有輕重之繫<lb/>
竊謂安注意相危注意將時固有於險夷大不在邊細<lb/>
不在庭理當明於緩急矧今多事無競維人有腹心之<lb/>
<pb n="KR3k0038_WYG_116-21b"/>
託則臂指自隨由根本之强則精神遐暢與其有一韓<lb/>
有一范第相語於軍中孰若用於魯用於周可無敵於<lb/>
天下某官𢎞深而鯁亮縝栗而髙明執政二三股肱夙<lb/>
炳斗樞之象蟠胷十萬兵甲獨髙帷幄之籌屬氛祲之<lb/>
未清奮精忠而不顧肅將王命崇建使名合表裏於江<lb/>
淮徯青㝠之斧鉞然而和敵必由修政折衝何必臨邊<lb/>
帝方推轂而圖任益専公用作棟而扶持攸切且殘敵<lb/>
匿形而奄至凡列城閉壁以自全彼則腹背無憂我則<lb/>
<pb n="KR3k0038_WYG_116-22a"/>
手足俱露原兹積弊是豈一端由平時大抵喜靜而幸<lb/>
安在今日何啻救焚而拯溺向使涖師在外猶嫌請事<lb/>
於咸陽兹焉當軸居中自可宣威於沙漠某逖𫝊成命<lb/>
倍激懽悰敢重煩於播鈞惟思禆於海岳愛仲山而莫<lb/>
助喜正子之優為措置西事莫如在廟堂固己契吕申<lb/>
公之精識戒勑疆吏謹勿開邊隙行當踵司馬相之清<lb/>
名<lb/>
　　　上宣參政　　　　　　　　王臞軒<lb/>
<pb n="KR3k0038_WYG_116-22b"/>
丞弼地嚴手握量材之尺度孤寒路狹身歸播物之陶<lb/>
鈞惟大儒為吾黨所宗故孺子以是心而至輙陳梗槩<lb/>
上瀆尊明竊以周公下白屋之禮衰鄭國歌緇衣之風<lb/>
廢凡懐才而抱藝皆無地以託身攷漢史於元朔地節<lb/>
之間曰儒相則孫𢎞魏相而已然仲舒不用而用張湯<lb/>
之酷吏望之不薦而薦龔徳之樂工故西都兩百年非<lb/>
無材能而執政二三人莫為宗主小不自愛則甘心田<lb/>
蚡之客大則旡恥則俛首石顯之門使善類至於失身<lb/>
<pb n="KR3k0038_WYG_116-23a"/>
亦當國不能旡責惟我本朝之諸老有古王佐之盛心<lb/>
文穆取人材多夾袋之所蓄元獻待寒士至樽酒以相<lb/>
歡祁公用則所舉必名世流司馬出則其徒有行道志<lb/>
或薦能於選調或引類於經筵盖祖宗擢台輔於儒科<lb/>
叶心共濟故人物皆國家之偉器同氣相求每三歎於<lb/>
前芳幸一逢於今日恭惟某官學到聖處氣涵天和爾<lb/>
雅文章瑞麟掣黄金之鑰倫魁譽望威鳳儀白玉之聲<lb/>
通今博古以為髙尊主庇民而自任始者鑾坡給札之<lb/>
<pb n="KR3k0038_WYG_116-23b"/>
對後來瑣闥批勅之詞鯁論危言凛凛主張於國是忠<lb/>
肝義膽昭昭對越於天心旋陟政塗預參谹議髙著眼<lb/>
力審時觀變之慮深竪起脊梁扶顛持危之責重翊太<lb/>
陽而東出領衆星而北朝寧王寳龜列聖在天而相佑<lb/>
我家柱石重臣悉力以維持方將啓沃上心緝熈帝學<lb/>
收召端人正士恢張美化宏綱於小毖求助之時為車<lb/>
攻復古之計此勲既集無官可酬罔俾前朝専美魚頭<lb/>
之參政將繇亞相徑躋鴟尾之三公伏念某殖學代耕<lb/>
<pb n="KR3k0038_WYG_116-24a"/>
賣文為活頃奉昕庭之對空臆盡言不知書生之疎轉<lb/>
喉觸諱甘輸三籌而不悔僅竊一命以進身謾遊蓮池<lb/>
茍奉菽水豈無膏沐恥為妾婦之容纔奉㫖甘遽奪阿<lb/>
㜷之養春秋之窀穸已畢霜露之怵惕猶新杜曲之田<lb/>
無以給桑麻河汾之廬不足庇風雨乃勉趨於京輦本<lb/>
擬注於銓曹以闕少員多需次如河清之俟而家貧累<lb/>
重闔門有轍涸之虞不量力而乞漿敢希榮於吐哺雖<lb/>
素於左右初無介紹然見之方冊不昧平生倘以氣類<lb/>
<pb n="KR3k0038_WYG_116-24b"/>
而相憐庶乎枯槁之立振駑材無取將何禆一代之經<lb/>
綸駿骨先收亦足勵四方之寒畯<lb/>
　　　賀婁參政　　　　　　　　黄雲溪<lb/>
妙簡中宸峻躋亞相樞廷基宥曽制墨之未乾政府同<lb/>
寅俄恩綸之狎至雖廟堂之維舊而風采之又新朝廷<lb/>
益尊天下胥賀某官髙文衍逺厚徳鎮浮自生民以來<lb/>
無如尼父任天下之重莫若阿衡蚤親天子之光已覩<lb/>
舍人之様屬羣邪之張袂吁衆正之綴旒翩然斜飛澹<lb/>
<pb n="KR3k0038_WYG_116-25a"/>
若榮進濤瀾澎湃之際砥柱不移雪霜彫瘁之餘孤標<lb/>
乃見肆舉予環之召旋躋曳履之班曽未踰時已躋兩<lb/>
地握五兵之本方資決勝之謀觀萬化之原式寄弼諧<lb/>
之任今國步方寧而邊遽弛柝民財既竭而官尚椎肌<lb/>
諸屯創殘之餘尺籍虚存而軍實未覈列郡飢饉之後<lb/>
斛榖翔湧而粒食浸艱曠土當議於營屯驍卒盍思於<lb/>
駕馭此為政之大者惟執事其圖之有諧其須益懋乃<lb/>
舉<lb/>
<pb n="KR3k0038_WYG_116-25b"/>
　　　賀雷參政　　　　　　　　　楊誠齋<lb/>
妙簡中宸峻遷亞相一臺正而朝廷治方觀風采之新<lb/>
元首明而股肱良亟正弼諧之任適當九重更化之始<lb/>
首膺兩社執政之除國用正人士無異論恭惟某官英<lb/>
猷經逺雅量鎮浮道本心傳發揮中庸大學之奥文推<lb/>
手筆塗改生民清廟之篇逆長風而孤騫干層霄而直<lb/>
上西省演綸之妙東臺批勑之忠廣厦細旃半夜前席<lb/>
見諸謀王斷國之際妙有旋乾轉坤之功此其疇咨不<lb/>
<pb n="KR3k0038_WYG_116-26a"/>
應臯緩升華獨坐曽制墨之未乾晉位同寅果恩綸之<lb/>
狎至然官髙故其責必重眷渥則其望必隆要宏厥施<lb/>
以副斯企方今主威僅振權尤戒於多門敵好且成幣<lb/>
勿増於常嵗所謂大政無越於斯若不早圖有侮而已<lb/>
洪惟閣下素定胷中會當盡行其所言毋謂有牽而莫<lb/>
可掀揭天地要將大紀於旂常感會風雲可但立登於<lb/>
鼎鼐<lb/>
　　　賀袁參政　　　　　　　　楊誠齋<lb/>
<pb n="KR3k0038_WYG_116-26b"/>
簡隆宸陛序陟政塗耀神武折遐衝既資廟筭建太平<lb/>
興大政式藉弼諧綸綍竦𫝊紳緌胥慶恭惟某官直方<lb/>
剛大廣博精深道徳所宗孰不知泰山北斗之仰文章<lb/>
之作盖取法三代兩漢之餘早繇郎省之華旋被侯藩<lb/>
之寄辰猷入告方司雨露之邊夜席俄前遽躡星辰之<lb/>
上比課坤維之績亟疏渙汗之恩盖自琴鶴出蜀以來<lb/>
咸徯舟楫濟川之久甫聽尚書之履又懐會稽之章惟<lb/>
其持方以入圓是以難進而易退迨復青氊之舊荐膺<lb/>
<pb n="KR3k0038_WYG_116-27a"/>
黄紙之除宥府同寅曽未乾於詔墨宰廷賛化果正拜<lb/>
於冊書仰涵養之素深諒規模之先定中台虚席職已<lb/>
總於機衡顓面正朝位佇登於魁柄某甫介行李欽聆<lb/>
制麻屬嬰采薪之憂致稽削牘之敬尚憶拜公於鄭鄉<lb/>
之日頗辱稱譽其蕭寺之題暨再入於修門遂屢瞻於<lb/>
翹槖乃至閒曹之常伯尤蒙刮目於旅人今兩賢皆升<lb/>
於宗工而一介陸沉於邑債<lb/>
　　　賀鄭參政　　　　　　　　陳篔牕<lb/>
<pb n="KR3k0038_WYG_116-27b"/>
顯奉制函進參魁柄差丞相之一等未妨體貌之隆預<lb/>
天子之萬機實號股肱之近海内幸甚國勢巋然竊以<lb/>
自古邦家莫先疑弼優游無為之際則庸人株守而有<lb/>
餘振厲有為之時則大雅茹連而不足維強敵久聞於<lb/>
奔迸而吾民間苦於征營欲預障於客邪且精調於元<lb/>
氣非得博礨光明之彦孰為深長久大之思郵置一𫝊<lb/>
衣冠胥慶恭惟某官鎮邦八寳毓秀三山非堯舜不敢<lb/>
陳有孟子敬王之志雖伊管未能過負賈生通國之才<lb/>
<pb n="KR3k0038_WYG_116-28a"/>
蚤繇神聖之知徧歴清華之貫於是非邪正之際每謹<lb/>
其㣲故治亂安危之間所闗者重孤忠霜凛羣枉晛消<lb/>
旋疇上坡耳目之勲進預右府腹心之托樽俎從容而<lb/>
下自為之震聳樞機周宻而外莫測其彌縫逺俾渠酋<lb/>
驚失匕筯屬久虚於四輔遂峻陟於二公莫難得者盛<lb/>
壯之風雲最易失者清明之日月由列院累遷而至此<lb/>
未越五年自公朝更化以迨今已踰十載放逺俗儒之<lb/>
鼓吹陶冶大雅之笙韶宜疾其驅以行所學某縻身分<lb/>
<pb n="KR3k0038_WYG_116-28b"/>
竹引脰翹材敢僣序曲江之題乃久累大鈞之播屬聞<lb/>
詔綍倍躍心旌所恨無庸愧漢室循良之𫝊猶能自力<lb/>
聽虞朝喜起之歌<lb/>
　<lb/>
　<lb/>
　<lb/>
　<lb/>
　翰苑新書續集卷二<lb/>
</p>
<p>
</p>
  </div>
</body>
</text>
</TEI>
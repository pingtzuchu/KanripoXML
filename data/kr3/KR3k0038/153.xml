<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷三十九</head> <lb/>
    <p>
<pb n="KR3k0038_WYG_153-1a"/>
欽定四庫全書<lb/>
　翰苑新書續集卷三十九<lb/>
　　宮觀類<lb/>
　　　除仙都觀謝丞相　　　　　劉後村<lb/>
雜端論罪已寛饕餮之刑君相原情復賦支離之粟饑<lb/>
腸雷止感涕雨流伏念某頃縁宰邑之勞忝待佐州之<lb/>
次忽遭重劾枚數平生凡流傳逹耳目之司皆深切中<lb/>
肺肝之隱杯鐺敗德忘父師典訓之言筆墨勸滛為名<lb/>
<pb n="KR3k0038_WYG_153-1b"/>
教罪人之首而又忽彼風愆之戒麗於宫墨之誅茍爾<lb/>
心之無瑕奚此言之至我初𫝊白簡慈親動餉鮓之疑<lb/>
還著青袍㓜女泣佩魚之去惟列聖至仁而立國况大<lb/>
臣内恕以及人居常念孤危之蹤弗忍加疑似之戮昔<lb/>
斐豹最為賤𨽻不忘力洗於丹書龜蒙自號散人殊匪<lb/>
名書於黄敕今也漸輕刑寺之籍猥備祠官之員公朝<lb/>
惻然無終身永棄之心天下知其有改過自新之路佩<lb/>
并包之大德懐若撻之深羞兹葢伏遇某官巍乎立伊<lb/>
<pb n="KR3k0038_WYG_153-2a"/>
周之功魁然有韓富之量謂風憲若雷霆之於物寧無<lb/>
擊搏之威而廟堂體天地以為心常主發生之德遂捐<lb/>
閒廪俾奉髙堂某敢不銜戢陶鎔精勤香火祝南山之<lb/>
萬夀用此酬恩陳泰階之六符自傷無路<lb/>
　　　除玉局觀謝二相　　　　　　劉後村<lb/>
背師罪大自速臺評錫類恩深尚叨祠廪進退兩闗於<lb/>
倫紀保全一出於陶鈞伏念某以常調之庸才際初元<lb/>
之景運招徠未久位置稍髙由光範進身非借助金張<lb/>
<pb n="KR3k0038_WYG_153-2b"/>
之比及延和賜對有交懽平勃之言心迹甚明奏篇猶<lb/>
在然而從老師而偕出戀明主而獨留欲相送於南陽<lb/>
之阡縶維不果當歸老於西河之上馳騖未遑舊府因<lb/>
而起殺公之嘲故交訝其乏死友之誼按陳卿之事百<lb/>
數子夏之罪三衆破膽而怖風霜之威獨披襟以受春<lb/>
秋之責晨收華紐夕駕短轅署眉山翁之舊銜返老萊<lb/>
子之初服行吟澤畔略無怨靈脩之詞囘首渭濵終有<lb/>
懐大臣之意兹葢伏遇某官忠存王室心契上穹事有<lb/>
<pb n="KR3k0038_WYG_153-3a"/>
大疑汝則謀及庶人卿士人之彦聖容之保我子孫黎<lb/>
民當鳳麟畢呈祥瑞之時如鳬鴈豈繫少多之數姑捐<lb/>
圭撮俾奉㫖甘某敢不稽首歸恩銘膺悔過珠履而陪<lb/>
上客無復觀東閣之竒黄冠而還故鄉猶願祝南箕之<lb/>
夀<lb/>
　　　除雲臺觀謝丞相　　　　　　劉後村<lb/>
草茅觸諱凛若科條君相包荒付之圭撮得非望及感<lb/>
與涕俱伏念某起佔畢之諸生陪欽翹之末列誦句百<lb/>
<pb n="KR3k0038_WYG_153-3b"/>
僚之上豈易逢哉為婦兩姑之間有難言者每欲潔身<lb/>
而去輒為造命所留愧非韓駒徐俯之倫將有米芾陸<lb/>
㳺之擬集賢堵墻之士莫不聳觀昭陽學舞之人居然<lb/>
相妬竟擠去國俄起典州舍朝市之喧啾就江湖之空<lb/>
曠豈謂甫磨新玷又坐宿愆屬火後之紛紜咎日前之<lb/>
狂瞽爾有猷告后徒懐野老之食芹臣不宻失身顧昧<lb/>
先賢之焚草昔董相洩奏篇而幾死京房漏對語而抵<lb/>
辜繩以峻文戮猶輕典今乃端居故里守周燮之東岡<lb/>
<pb n="KR3k0038_WYG_153-4a"/>
賜號散人分陳摶之西華饑寒頓解危懼稍安向非元<lb/>
宰之陶鎔孰援孤生於韲粉兹葢伏遇某官以周大老<lb/>
為漢宗臣隻手扶乾坤之傾確乎任重片語解雷霆之<lb/>
怒了不費辭遂使纍臣尚叨冗秩然某身十年而三黜<lb/>
腸一日而九迴屢費保全自傷窮薄已分衡茅之下送<lb/>
老一生願於香火之間祝公千歲<lb/>
　　　除崇禧觀謝丞相　　　　　劉後村<lb/>
烏臺數罪乞寢弓旌黄閣憐才俾依香火辱知至此負<lb/>
<pb n="KR3k0038_WYG_153-4b"/>
愧何言伏念某曩在端平濫陪英雋遷樞庭之未屬逢<lb/>
翹館之並開雖五尺童皆知旦奭之不悦無三寸舌能<lb/>
令平勃之交驩鼎味失和彈文歸咎然亦屢經赦宥頻<lb/>
奉使令起廢刺袁驅逐靡温於坐席引嫌使粤淹留甘<lb/>
落於節旄屬魁柄之有歸察孤根之無援當朝延譽馳<lb/>
驛趣行帝遣巫陽歸兮入脩門些衆排子厚擠之又下<lb/>
石焉退慚不肖之軀上累至公之舉言言擢髪字字切<lb/>
身蟲篆留心固已浮華而少實鶴書動色未能寵辱之<lb/>
<pb n="KR3k0038_WYG_153-5a"/>
不驚獨當國休休其有容顧在廷斷斷而不可坐隔蓬<lb/>
萊之雲氣卧游句曲之洞天歴觀古人尤重倫紀東西<lb/>
惟命既難叱馭以驅馳左右服勤尚可垂魚而定省非<lb/>
元宰曲為之全護則微臣豈獲於便安兹葢伏遇某官<lb/>
有扶顛之勲勞有包荒之德度三吐三握共知好士之<lb/>
盛心一是一非悉付無情之公議猶賦三鍾之粟俾娛<lb/>
九袠之親以示大臣之育才以明孝子之錫類某心非<lb/>
土木質委甄陶黄紙除書已榮途之絶念白衣効命倘<lb/>
<pb n="KR3k0038_WYG_153-5b"/>
末路之見收<lb/>
　　　再除崇禧觀謝丞相　　　　　劉後村<lb/>
用士之招方懐危懼退人以禮猶切便安大為知己之<lb/>
羞永負終身之媿伏念某素無科第稍渉藝文昔尚髫垂<lb/>
諸老誦髙軒之過今將耳順夫人知古錦之殘葢嘗内<lb/>
陪公府掾之英㳺外叨部刺史之華遣婚嫁幸而粗畢<lb/>
耕釣足以自娛於何躁圖又起妄念白鷗没萬里誰信<lb/>
已忘之機金鷄赦九州常抱不原之罪而况瘴鄉馳驛<lb/>
<pb n="KR3k0038_WYG_153-6a"/>
元㑹起家經玉尺之裁量出金口之啓擬漢省中之語<lb/>
逺不及知唐觀裏之詩近無所作三緘防口殆若瘖者<lb/>
五采設色其如瞽何豈料深藏遂煩重劾曩嘗持劵求<lb/>
柳子厚所居之官兹又披襟當王介甫力辭之職十手<lb/>
之所共指百喙奚以自文上則傷大臣樂育之心下則<lb/>
辱先人義方之訓雖云擢髪尚爾全軀兹葢伏遇某官<lb/>
望重於山心平如秤謂富公晚輔慶厯莫明守道之誣<lb/>
迨越王初相隆興幾坐放翁之累不以憐才之故廢夫<lb/>
<pb n="KR3k0038_WYG_153-6b"/>
執法之公大費保全曲為末減某敢不噬臍懲艾稽首<lb/>
皈依瞻彼天淵各遂鳶魚之飛躍譬之江海豈為鳬鴈<lb/>
而少多欲報鈞陶苐勤香火<lb/>
　　　復右文殿脩撰提舉明道宫謝相劉後村<lb/>
貴權交口議汝瑕疵君相包荒復其玷缺捧黄書而驚<lb/>
悸攬雪涕之滂沱伏念某頃逐弓旌輒陳蠡管士或攻<lb/>
上躬以為直切懐食芹之小忠衆皆詆舊傅以立名獨<lb/>
感翳桑之一飯固非委曲遷就以求合庶幾從容諷議<lb/>
<pb n="KR3k0038_WYG_153-7a"/>
而挽回及羣喙之紛紜懼本心之迷繆間因論建稍自<lb/>
激昻謂乳臭小子為法從羞謂墨勑斜封非盛世事謂<lb/>
杜祁公號稱賢相惟不久於中書謂李公擇可為版曹<lb/>
何必拘於能吏以至直前之宻奏力陳復出之隱憂寧<lb/>
焚藁而畏人知欲還笏而致君事召歸於善類散羣之<lb/>
後固莫噬臍逐去於元老亡恙之時曷嘗濡尾夫何薄<lb/>
命屢有嘖言既奉身而歸猶吠聲未已堯夫深藏元祐<lb/>
役法之議付之忘言了翁虚作四明改過之書誰其知<lb/>
<pb n="KR3k0038_WYG_153-7b"/>
我賴元宰念欽翹之舊察纍臣遭謠諑之誣由其孤立<lb/>
壹意而行素無黨援較之兩來三變之類似有等差鞶<lb/>
褫尚新氊還甚速兹葢伏遇某官東山公之華緒紫巖<lb/>
相之後身以孤忠結聖主之知舉而託國以一謙得天<lb/>
下之士鮮不及門乃如癃殘亦借光寵某顛毛霜皜榮<lb/>
念氷澌筆研俱焚無復有藏山之史犂鋤稍倦猶能為<lb/>
擊壤之歌<lb/>
　　　除明道祠謝丞相　　　　　劉後村<lb/>
<pb n="KR3k0038_WYG_153-8a"/>
齗齗不可既遯於荒皇皇何之復歸於亳醜矣暴揚之<lb/>
惡仁哉啟擬之言伏念某曩叨詞臣謬掌書命間嘗斷<lb/>
臂不草屢封還而力爭向使運筆如飛必根著而勿去<lb/>
迨纍徴而後至復三黜而徑歸以暮齡垂盡之身受浮<lb/>
議無窮之責謂大年厚萊相敢不披襟而當誣子開黨<lb/>
新州似非平心之論况専攻滄洲過闕之䟽不參考四<lb/>
明改過之書妬由入宫而生事待葢棺而定敢意公初<lb/>
當國僕首起家或奉白簡以聞請誅無赦誰曰緇衣之<lb/>
<pb n="KR3k0038_WYG_153-8b"/>
敝改造如初自笑衰陳飽諳閑散凡九祝帝老之夀亦<lb/>
三典老儋之祠已迫崦嵫尚勞坱圠兹葢伏遇某官持<lb/>
至公以詔黜陟建大中以平黨偏謂古者之待老更有<lb/>
祝鯁祝饐之禮念孤生之絶庖廪推繼肉繼粟之恩茍<lb/>
貪飲啄之便私寧免鈍頑而鮮恥某身謀已决官薄宜<lb/>
休陪平津閣之㳺既無路矣可神武門之奏終有望焉<lb/>
　　致政類<lb/>
　　　回并賀史太保謝致仕　　　　周平園<lb/>
<pb n="KR3k0038_WYG_153-9a"/>
交貢封章懇還官政升上公之秩序荒全魏之土田在<lb/>
耆儒則崇止足之風於聖主則極褒崇之禮典册既下<lb/>
簡編有光君臣之間可謂兩得中外之衆固宜交懽恭<lb/>
惟某官進道淵深宅心廣大學無不通故見之著述者<lb/>
多而益辨氣有所養故施之事為者久而益新兩持一<lb/>
相之權歴踐三孤之貴視物猶己愛憎泯然毋我負人<lb/>
忠恕多矣是宜夀考康寧而天不靳功名終始而人不<lb/>
疑逮辭寵利以弗居愈覺身名之俱泰召公為保雖厥<lb/>
<pb n="KR3k0038_WYG_153-9b"/>
位之已同尚父維師顧其年之未至况舊勤於分陜恐<lb/>
終佐於伐商某蚤託甄陶喜揚綸綍非敢緩厦成之賀<lb/>
謂當循廷謝之規今覩宸章果符輿望惟是先施之辱<lb/>
寧無倒置之慙迎拜匪遥欣愉更切<lb/>
　　　賀周少傅致仕<lb/>
勇退莫囘䟽榮益寵推較近世謂當班文富之間瞻言<lb/>
髙風乃忽在羲黄之上雖君相歎息而惜其去然猿鶴<lb/>
歡舞而候其歸携持全名照映千古恭惟某官勲在彞<lb/>
<pb n="KR3k0038_WYG_153-10a"/>
鼎名滿華夷方堂堂當國之秋極蹇蹇匪躬之操格天<lb/>
扶日了無一節之詭隨破斧缺斨始有後來之洶湧人<lb/>
方願去子髙之胄公乃遂掛神武之冠從容緑野之逰<lb/>
繾綣赤松之約方將騎牛澗壑盡領故山之雲煙争席<lb/>
漁樵不署曩時之爵里世如果有仙者公獨非其人歟<lb/>
某立弟子行且三十載昔者在青雲之表自憐無附驥<lb/>
之階今兹遇紫氣之祥苐欲上著書之請<lb/>
　　　囘陳丞相謝致仕<hi>并賀</hi>　　　　周平園<lb/>
<pb n="KR3k0038_WYG_153-10b"/>
連章請老優詔閔勞執玉帛於新班位隆亞傅易茅封<lb/>
於舊鎮地統故鄉仍秘殿之大名極宗工之異數縉紳<lb/>
創見夷夏樂聞恭惟某官德博而裕於才器閎而沖於<lb/>
用以奥學雄文冠多士以忠言直節居大僚為善未嘗<lb/>
近名而聲譽之歸不可遏事君未嘗枉道而爵禄之至<lb/>
不可辭周旋鈞樞弼亮神聖謀斷兼乎房杜都俞踵乎<lb/>
臯䕫粤去廟堂屢臨藩屏力方剛而抗䟽欲追六一之<lb/>
髙風年甫及而掛冠迄遂祁公之雅志優游里第涵泳<lb/>
<pb n="KR3k0038_WYG_153-11a"/>
天真二疏賓客之相娛萬石子孫之甚謹謙備六爻之<lb/>
吉悔吝不生夀居五福之先康强未艾在前輩或難於<lb/>
盡善惟哲人獨享其全功然而尚父之佐武王潞公之<lb/>
師元祐皆來歸之既老豈得謝之可居公固無心上猶<lb/>
有望某敬懐知己喜聽𫝊家顧希驥以未能思執鞭而<lb/>
甚切仰勤榮問徒激懦衷寒力方凝燕超多助冀益調<lb/>
於鼎食永丕聳於民瞻<lb/>
　　　賀傅侍郎掛冠　　　　　　劉後村<lb/>
<pb n="KR3k0038_WYG_153-11b"/>
出綍褒賢抗章謝事翛然逺引屢辭加璧之招浩乎莫<lb/>
留竟遂拂衣之志事光竹帛喜動林泉竊以出處之間<lb/>
雍容者少永叔避關弓之害由此乞身祁公懲一網之<lb/>
危退而請老若乃朝廷寳之如龜玉國人仰之如鳳皇<lb/>
有園林鐘鼓之娛無風波機穽之迫曰貴曰夀未能或<lb/>
之先何嫌何疑致為臣而去某官古之遺直王之藎臣<lb/>
方馬邑之謀始開首云勿擊使延英之諫見聽豈不太<lb/>
平由平生言論風㫖而觀皆當世理亂安危之故白頭<lb/>
<pb n="KR3k0038_WYG_153-12a"/>
一節髙卧十年公雖勇於入山士尚占其出岫今也深<lb/>
惟可止之義奏疏益頻苦執宜休之言詔書莫奪卓哉<lb/>
此舉近者所無使君相重名節之人為國家倡亷退之<lb/>
俗文階三品奎閣九重於以表而出之異乎求而得者<lb/>
諸郎鼎貴並行皂葢之春甲第錦歸重話烏衣之舊品<lb/>
題乎一草一木徜徉乎某水某丘物外之趣轉深天下<lb/>
之望愈重巋然下國獨餘一老之存賢哉大夫可繼二<lb/>
臣而去某素懐景行幸覩遺榮當舉世之横流聞清風<lb/>
<pb n="KR3k0038_WYG_153-12b"/>
而起立朝無耆舊誰能乞孔戣之留身是散人或可為<lb/>
老𣆀之役<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷三十九<lb/>
</p>
<p>
</p>
  </div>
</body>
</text>
</TEI>
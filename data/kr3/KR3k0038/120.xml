<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷六</head> <lb/>
    <p>
<pb n="KR3k0038_WYG_120-1a"/>
欽定四庫全書<lb/>
　翰苑新書續集卷六<lb/>
　　六部類<lb/>
　　　賀汪尚書兼太子詹事　　　　戴象麓<lb/>
渙被明綸晉陞華職冡卿聞望權衡北斗之司宮尹風<lb/>
猷羽翼東朝之重増榮兩地交慶一天竊以尚書端右<lb/>
之清班詹事承華之極選詮量晉品僅山公其人翊輔<lb/>
漢儲一綘侯而已矧惟兼職必屬全才某官直道儀朝<lb/>
<pb n="KR3k0038_WYG_120-1b"/>
忠規華國胷中全三光五岳之英氣筆下驅千兵萬馬<lb/>
之雄文陳論披肝久結知於日月經綸貯腹未餘試於<lb/>
風雷緒餘僅見於大司空節目畧施於春宗伯非大敡<lb/>
厯曷罄謀猷亟入銓衡曵履星辰之上佇參機柄秉鈞<lb/>
霖雨之中某辱知最先聞命増抃恨戴星於下邑阻披<lb/>
霧於上京一紙忱辭大厦成而燕雀賀㣲躬私戀靈丹<lb/>
就而雞犬空<lb/>
　　　賀章尚書　　　　　　　　　楊誠齋<lb/>
<pb n="KR3k0038_WYG_120-2a"/>
申命秩宗正班宰伯春官六十立之長以維専曲禮三<lb/>
千待其人而後舉有隆圖任兹遂真除恭惟某官重徳<lb/>
鎮浮清規厲俗中流砥柱百壬夙避其鋒野水孤舟六<lb/>
丁莫措其手偉雲山之舒卷闗天下之重輕迨兹改絃<lb/>
復此持槖堅車大艎安徐而後進光風霽月逾久而益<lb/>
明粤從貳卿實典三禮振自古寅清之職還斯民子諒<lb/>
之心不惟和上下而治神人盖將經國家而定社稷兹<lb/>
引星辰而上益髙日月之依武徳間有讜言忠無不報<lb/>
<pb n="KR3k0038_WYG_120-2b"/>
貞觀初踐台斗理有固然某阻作鳬趨但深鼇抃小草<lb/>
有逺志懐哉並世之醫和大厦無棄材盍以與聞於匠<lb/>
石<lb/>
　　　賀鄒尚書　　　　　　　　　朱湛盧<lb/>
十行屢詔一節始趨居禮樂之司對揚休命論唐虞之<lb/>
際克廣徳心尚有典刑以定社稷恭惟某官集殿倫魁<lb/>
之舊正元朝士之英技斷斷猗無他心怦怦兮諒直迺<lb/>
者訪落之始嘗従招隠之求為王留行深惜鳳鸞之去<lb/>
<pb n="KR3k0038_WYG_120-3a"/>
與波俱出遽尋鷗鷺之閒雖蘭槳以逍遥亦桂山而憭<lb/>
慄變而更化羣髦士以響臻問諸在朝獨侍臣之零落<lb/>
猶以一譽而一毁至煩三沐以三熏奏篇盡長太息之<lb/>
忱前席興久不見之嘆喜其未老恵然寔来明堂九筵<lb/>
方嚴恭而自度秩宗三禮貫幽顯以相通竊原降福之<lb/>
由多自尚賢之佑今則朋比消長議論嘐聲干戈未解<lb/>
於淮襄軺𫝊難憑於沙漠衆所屬望莫若耆英夙夜惟<lb/>
寅是為燮理之本春秋具對豈徒灾異之陳某舊托門<lb/>
<pb n="KR3k0038_WYG_120-3b"/>
闌今乗邊障城吹畫角已厭聴於少陵人老玉闗諒興<lb/>
憐於定逺<lb/>
　　　賀任尚書兼給事　　　　　李梅亭<lb/>
晉長冬官復兼夕闥國有六典孰如事典之優閒命出<lb/>
一人實頼舍人之駁正況躋中庶尤簡上知某官胷湛<lb/>
秋霜筆翻春潦獻納日月仁義陳於王前鼓舞風雷言<lb/>
語妙於天下久典三禮既諧兆民疇若予工併任塗歸<lb/>
之責乃在吾禁就兼翼賛之華忠既結於兩官名益髙<lb/>
<pb n="KR3k0038_WYG_120-4a"/>
於九牧投珠委地必有清平尚書之言批勅回天更觀<lb/>
儒者給事之效既劑髙馮之藥石即羮傅説之鹽梅某<lb/>
聳聞除音喜至滿面君子得輿民所載也豈但收稽古<lb/>
之功衮職有闕我儀圖之知必稱納言之任若方朔之<lb/>
餓欲死與杜陵之凍且僵不知命而且鳴且號亦無恥<lb/>
矣其潔己之與進與退惟所命之<lb/>
　　　賀史尚書　　　　　　　　黄雲溪<lb/>
肆頒顯寵疊拜異恩上帝簡知既峻秩宗之任前星肇<lb/>
<pb n="KR3k0038_WYG_120-4b"/>
正式兼端尹之榮典禮文述作之司妙道徳輔導之選<lb/>
總此二職煥乎一時若昔師垣逮事髙廟擢登禁甬有<lb/>
加獻納之勞晉掌儲闈允開揖遜之美位繼登於鈞軸<lb/>
勲用勒於鼎彛事掩前聞慶垂後裔天欲畀今日以紹<lb/>
興淳熈之治時則以元子兼槖座宫宷之崇開于宗祧<lb/>
若合符節某官道尊而徳備器博而量宏雅望具孚隠<lb/>
然故國之喬木大疑立決信若格人之元龜比繇貳卿<lb/>
獨賛秘策振主勢以去君側之惡立國本以安天下之<lb/>
<pb n="KR3k0038_WYG_120-5a"/>
心使憸人壊植而散羣召故老謀事而補闕丕哉此舉<lb/>
誰歟之功爰率屬於南宫仍簡僚於東邸今周雅雖備<lb/>
而邦儀未肅秦府既闢而賔筵尚虚是以軍法威嚴之<lb/>
不行正人左右之或缺在干羽有解圍之理而莊嶽戒<lb/>
傅說之咻言之若迂理不可緩矧惟先正綽有成規其<lb/>
在擇利行之勿謂姑徐云爾必有成績要將大書於旂<lb/>
常從此登庸可但親𫝊於衣鉢某受姿呰窳涉世濶疎<lb/>
辛勤半生乃玷奉常之第荏苒十載甫脫步兵之厨揚<lb/>
<pb n="KR3k0038_WYG_120-5b"/>
雄方借於吹噓綘侯獨肆其讒毁退省羈單之跡已頽<lb/>
榮進之心會明時杜羣枉之門而執事成萬間之厦倘<lb/>
舍此而不告將持是以安歸願於論思調䕶之時賜以<lb/>
提撕振拔之力如其不採何傷幽谷之芝蘭孰有無言<lb/>
能作恩門之桃李<lb/>
　　　賀許侍郎除權書　　　　　洪平齋<lb/>
恭審真除錫寵容典搴華禮樂之對丹墀夙著鼇頭之<lb/>
望閶闔之開黄道直趨豹尾之班儒紳絶稽古之榮制<lb/>
<pb n="KR3k0038_WYG_120-6a"/>
綍侈得人之慶恭惟某官氣陵華嶽學導岷江對太乙<lb/>
之青藜牙籖盡讀夾玉皇之香案彤筆屢書抗旃修聘<lb/>
以遐征駢屋聚觀而太息勇行以義膽大於身張中國<lb/>
之威以折其謀沮强敵之圖以奪其氣復尋玉帛盡洗<lb/>
甲兵丹書藻飾於人文金玉修明於王度方隆製作不<lb/>
替論思謂中書之務未清毋以簿書期會而為急而天<lb/>
下之弊自若何止錢榖決獄之可憂必揆守之兼明庶<lb/>
紀綱之一振言闗國體籌合上心使命冢宰而統百官<lb/>
<pb n="KR3k0038_WYG_120-6b"/>
無以易此況作秩宗而典三禮何以假為益新緜蕞之<lb/>
儀亟應引麻之䜟某凋心塵鞅刮目氷銜記臭味於蘭<lb/>
同付襟期於栢恱五銖赤仄誰能㸃鐵以成金九轉丹<lb/>
砂尚冀奪胎而換骨<lb/>
　　　賀李吏書　　　　　　　　　方秋崖<lb/>
恭審光奉賛書峻登文部思皇多士聿生綜核之朝無<lb/>
競維人式董銓衡之選國有公是人能誦言恭惟蔚然<lb/>
臯䕫之謨洋乎鼂董之對金華勸講非堯舜之道則不<lb/>
<pb n="KR3k0038_WYG_120-7a"/>
陳玉匱緘辭編詩書之冊而無愧茂昭帝簡備極儒榮<lb/>
乃顓四選之權獨處六曹之長咸造在庭而褎為首已<lb/>
推名世之賢仰惟前代而訓厥官遄正冢司之拜某欣<lb/>
傳郵置敢後牋函諒藻鏡之餘閒流電巖之迅矚嗣聞<lb/>
除目庸快夙心<lb/>
　　　賀吏部劉尚書　　　　　　　林克齋<lb/>
簡在宸衷擢司銓部文昌之為八座均列職於中臺天<lb/>
官之首六卿實晉班於太宰搢紳相慶流品可清某官<lb/>
<pb n="KR3k0038_WYG_120-7b"/>
人物一代之英論議諸老之右淵源正學則以孔孟為<lb/>
折衷慷慨大節則非堯舜不陳前粤從䇿步於雲霄久<lb/>
已垂名於宇宙驅車而西度卬阪意自許昔為孝子今<lb/>
為忠臣奉詔而東過洛都人皆謂不作諫官必作御史<lb/>
果登霜臺之六察遄長天子之七臣申儆官邪茂明國<lb/>
是復勸露門之講合峻甘泉之班咨若予工作帝之喉<lb/>
舌兼司祈父為王之爪牙繙經依咫尺之天積望在彌<lb/>
縫之地維今四選實昔三銓仕版莫盛於此時孰當任<lb/>
<pb n="KR3k0038_WYG_120-8a"/>
責治人何有於弊法亡以易公抑賢業厯試而益張豈<lb/>
上意驟用之不可觀泰階之接武無非啓事之山公佇<lb/>
揆路之持衡復見佐時之伊尹某切聆除目倍喜常情<lb/>
猥將指於閩中莫賀成於宇下望尚書之履於星辰之<lb/>
上煜煜其光仰吏部之門如山斗之髙惓惓有請<lb/>
　　　賀洪内相兼吏部　　　　　　周平園<lb/>
進儀内相仍長中臺夕對金蓮結絲絇而承聖問晨趨<lb/>
玉笋曳華履而領從官自非兼孔氏之四科安得被賀<lb/>
<pb n="KR3k0038_WYG_120-8b"/>
公之兩命竊以翰林迫華盖素號禁嚴文昌映紫微是<lb/>
司喉舌自昔法天而分職于今弄印以掄才繄國名儒<lb/>
膺時遴選既兼官之俱稱宜上象之交輝恭惟某官學<lb/>
富家傳材優天授徧觀流畧豈徒窮九丘八索之淵源<lb/>
洞察幾微固已熟五狄六戎之利害早振平臺之響即<lb/>
符宣室之思譽滿朝端譬之鳳皇芝草以為美瑞才周<lb/>
世用非如儒生文士之有偏長三入修門九遷華貫帝<lb/>
王之制坦然明白寖揚聞於西垣道徳之威成乎安强<lb/>
<pb n="KR3k0038_WYG_120-9a"/>
亦宣勞於右府式疇久次宜畀殊遷自丞郎而入北門<lb/>
考院規而無儤由佐貳而陞太宰即選部以有光一時<lb/>
傳陸贄之詔書多士賴山公之啓事矧如先正久暴大<lb/>
忠半世龍庭猶握尚書之節浹旬鼇禁莫真學士之除<lb/>
幸天定者亦能勝人故善積者必有餘慶是開賢胄來<lb/>
踐世官繼處内庭踵賛皇之盛事並經常伯掩謝氏之<lb/>
前聞行由供奉之班入簉疑丞之列某雖登門之日晚<lb/>
辱解榻之意濃賫閥求官方愧旅進於馬牛之走扼姦<lb/>
<pb n="KR3k0038_WYG_120-9b"/>
伸滯遽聞便列於雁鶩之行曽未敘於感悰會來陪於<lb/>
賀客道古今而譽盛徳非以為䛕褁章服而揖上官是<lb/>
云藉手<lb/>
　　　代賀户部趙尚書　　　　　方巨山<lb/>
恭審進長地官増重天府六卿紫槖民部雖繁三輔黄<lb/>
圖神京愈肅有偉綸函之播於昭黼座之知恭惟奕矣<lb/>
銀潢粹然玉璞言語妙天下魯諸儒何以尚之智略輳<lb/>
上前漢廷臣無出右者誕緝九畿之政宻聨八座之暉<lb/>
<pb n="KR3k0038_WYG_120-10a"/>
欲還春意於地輿豈析秋毫於户版尚書為國喉舌允<lb/>
釐帝輦之浩繁執政猶吾股肱遄仰台垣之峻極某想<lb/>
聞晝接傾徯辰猷聿瞻聽履之班竊有彈冠之喜敢忘<lb/>
傳鯉如對匿犀<lb/>
　　　賀兵部張尚書　　　　　　　黄竹坡<lb/>
恭審祇奉賛書峻陞常伯官儀如舊詰修禹迹之兵風<lb/>
采聿新傾聴漢庭之履郵傳所暨慶抃惟均恭惟某官<lb/>
識判眇綿氣涵剛大藴三代廊廟之具負兩朝開濟之<lb/>
<pb n="KR3k0038_WYG_120-10b"/>
資行夏乗商而放鄭聲得為邦之禮樂降周迄孔而成<lb/>
王道具今日之經綸自登名躔休有華問持甘泉扈從<lb/>
之槖非舜不陳立延英諫諍之班如尊廼勇果膺眷命<lb/>
首畀彛章爪牙居祈父之司喉舌總漢官之重峻文昌<lb/>
之八座聊少偃於靈旗占泰階之六符即進叅於鬷假<lb/>
某逖聞成命竊借容光傾聴壯猷讀諸葛出師之表亟<lb/>
符善頌歌武公入相之詩<lb/>
　　　代賀兵部許尚書　　　　　　方秋崖<lb/>
<pb n="KR3k0038_WYG_120-11a"/>
恭審渙<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>周誥晉陟夏卿祈父王之爪牙盍釐九法尚<lb/>
書帝之喉舌式綜五兵國有人焉民胥恱矣恭惟筆掃<lb/>
單于之萬騎胷吞禹貢之九河挹翰林主人儼入花甎<lb/>
之直列文昌司馬聿髙荷槖之班遭時多艱屬望尤切<lb/>
若曰用真儒而天下無敵其惟進有徳而朝廷自尊得<lb/>
頗牧於禁中今何憂乎蛇豕玩羌氐於掌上將自靖夫<lb/>
鯨鯢言觀偉績之無前咸曰褒綸之已後某得之傳誦<lb/>
私以忻愉式遄孤鳳之暉敢贄雙魚之素有言粗淺莫<lb/>
<pb n="KR3k0038_WYG_120-11b"/>
既精微<lb/>
　　　賀刑部李尚書　　　　　　楊誠齋<lb/>
懋對庭揚典司邦臬識鄭公之履帝欣大雅之重來畫<lb/>
虞氏之冠人謂古今之間出班行雖舊命數孔新咸曰<lb/>
一召之光華可卜三登之氣象某官人間鍾吕天上塤<lb/>
箎衍奥閎深邁表裏軻雄之作光明俊偉挾規摹周召<lb/>
之才蚤騰上於要華已發舒於諒直為王喉舌近帝股<lb/>
肱方將飊騰乎紫樞黄閣之聫乃獨馳逐乎皂盖朱幡<lb/>
<pb n="KR3k0038_WYG_120-12a"/>
之寄自是三州之疲瘵合舞春風誰知六合之寛閒少<lb/>
稽霖雨肆嘉逺業還寘近班深惟國憲之重輕允係生<lb/>
民之休戚上方欽恤下每滋章徒有詔以掛牆竟無路<lb/>
以空圄吾必正本根於朝廷之近洗去煩苛庶幾奠條<lb/>
枚於郡邑之遥噓成樂易此聖天子焦心之際在大司<lb/>
冦轉掌之間佇沈貫索之妖穏輔結繩之治發揮忠藎<lb/>
補塞休明某昨以飄蓬久依䕃樾十稔塵埃之撲面一<lb/>
朝驚喜之裝懐夫豈偶然若有相者自知衰落已甘搨<lb/>
<pb n="KR3k0038_WYG_120-12b"/>
翼於坐隅倘未沈埋尚願託身於門下<lb/>
　　　代賀刑部曽尚書　　　　　　陳篔牕<lb/>
渙寵宸庭升華憲部十行題雁誰能領袖於論思一日<lb/>
爽鳩自可噓呵於愁嘆揚庭有喜通國謂然竊以舜命<lb/>
九官莫重明刑而弼教穆存三后必先降典以折民盖<lb/>
陽舒隂慘之㣲差則春殺秋生之逈判慨俗吏煩苛之<lb/>
政出羽鑚皮聞真儒忠厚之風信眉吐氣恭惟庶子尚<lb/>
書文穿月脇名埒斗魁以賈生通達之才夙負無雙之<lb/>
<pb n="KR3k0038_WYG_120-13a"/>
譽誦董子髙明之語早收第一之科亟開雲路之岧嶤<lb/>
徧歴氷銜之清切盖稽古之力人共驚嗟而濟時之心<lb/>
公獨祇畏惟上有蓼蕭及海之意而下無茂草鞠扉之<lb/>
風何擇非人惟明克允肆特疏於天寵俾進總於秋卿<lb/>
匪徒刋漢室之九章抑欲副堯心之三宥自古有徳有<lb/>
才之士每以無時無命為憂或棲遲老死而志不少伸<lb/>
或淟涊晚成而業弗大振洪惟間氣亶曰罕儔佇恢光<lb/>
明俊偉之圖以迓博逺靈長之慶某身縻小壘神遡崇<lb/>
<pb n="KR3k0038_WYG_120-13b"/>
墉命忽聆於褒遷情倍深於抃躍效劉氏蒲鞭之政誠<lb/>
自愧於疎材體周家肺石之仁庶𢎞宣於徳意<lb/>
　　　賀工部劉尚書　　　　　　黄竹坡<lb/>
恩綸拜寵起部陞華帝曰疇若垂哉擢典汝工之職漢<lb/>
庭誰如卿者遂陞常伯之班朝登偉人士載嘉頌恭惟<lb/>
某官天球不琢玉井無波學有淵源倒彭蠡三江之勢<lb/>
事無盤錯倚豐城雙劒之鋒蚤登名躔休有華問處憲<lb/>
府抨彈之地得勉益尊立延英諫諍之班如尊乃勇懋<lb/>
<pb n="KR3k0038_WYG_120-14a"/>
展經綸之業見謂通明之材信湖山之炳靈有槐鼎之<lb/>
相繼爰膺眷命申畀彛章出納居喉舌之司技巧陋<lb/>
元成之世聖人作百工之事政少藉於研思文昌峻八<lb/>
座之躔行即參於鬷假某落南寢久竊芘居多兹聞君<lb/>
子之得輿輙效小夫之貢牘蟠木為萬乗之器必資根<lb/>
柢之容祥金躍大冶之爐敢作鏌鎁之想<lb/>
　　　賀工部戴尚書　　　　　　陳篔牕<lb/>
渙寵宸庭升華起部望崇九㝢信可若於予工位近三<lb/>
<pb n="KR3k0038_WYG_120-14b"/>
台行進熈於帝戴吾黨徯詩書之潤斯民見仁義之勲<lb/>
某官文起東嘉名尊大戴君子教若時雨旁洽焦枯學<lb/>
者仰如太山坐鎮浮薄退而𫝊道授業進則尊主庇民<lb/>
身有去來心無得喪晚際聖神之遇備揚清切之班寘<lb/>
彼周行左右爪牙之助納于儲寀熒煌羽翼之勲天相<lb/>
斯文公為元氣肆密頒於晝接俾特進於冬卿盖聖主<lb/>
以下濟為亨而賢者以中行為吉徃時講習固非空言<lb/>
今日發揮尤觀實用既不為阨窮之孔孟當慨慕烜赫<lb/>
<pb n="KR3k0038_WYG_120-15a"/>
之臯䕫側聴殊恩以酬偉績某羈於百拙釀此一寒絶<lb/>
嗟塵思之填膺長憶清言之在耳忽聆播告不覺驩呼<lb/>
但使有生盡入霖雨甄陶之内庶幾後死亦歸春風鼓<lb/>
舞之中矢心而陳蹻足以望<lb/>
　　　賀工部劉尚書　　　　　　　楊誠齋<lb/>
渙號凝旒晉班曳履嵳峩天塹乆勞一面之蕃宣密勿<lb/>
冬官遂長重瞳之獻納正人居内公道増崇竊以六職<lb/>
之有百工官本沿於姬室八座之次二府權莫重於本<lb/>
<pb n="KR3k0038_WYG_120-15b"/>
朝厥選不輕視人為重豈惟制取創物發和弓垂矢之<lb/>
規摹抑欲道在致君増周鼎商盤之氣象除目一下舉<lb/>
手交忻某官天壤蜚英山川炳瑞敬王如孟子非仁義<lb/>
不陳於前告后若君陳有謀猷乃順于外當神聖改弦<lb/>
之旦正英雄入彀之初直上清華丕宣久大方拜夕有<lb/>
光於左闥而班春洊屈於鉅邦鬚髮早皤知為民庸之<lb/>
故膽肝尚武益堅帝簡之新肆趣覲於燕間遂首躋於<lb/>
雞槖非特賴二老歸周之力又欲觀四皓事漢之風矧<lb/>
<pb n="KR3k0038_WYG_120-16a"/>
今君臣遇合之隆讙若兄弟惓連之盛功名富貴已知<lb/>
前定於徃年氣節勲猷益識後凋於此日某凄凉旅瑣<lb/>
蹭蹬儒酸嘗猥䝉國士之知敢浪作塗人之頌百畆樹<lb/>
蕙已甘獨了於啼號四海調梅所願大恢於發育<lb/>
　　　賀宇文大卿除權户侍　　　　洪平齋<lb/>
恭審渙渥詞垣陞華版部出范蠡計然之半策用之不<lb/>
窮數鄴侯劉晏之諸公作者可及亨衢相照禁路何榮<lb/>
恭惟某官業鉅而材周器閎而學邃有是父有是子名<lb/>
<pb n="KR3k0038_WYG_120-16b"/>
殆滿於四夷難為兄難為弟望俱隆於一世以忠義為<lb/>
𫝊家之學於謀猷見憂國之心權衡三尺之平培埴九<lb/>
農之扈卿月方升於霄漢使星已照於穹廬旄節生風<lb/>
旃裘禠氣相與嘆名臣之有後寧容謂中國之無人歸<lb/>
對龍顔進聨豹尾方錢榖出入之問或躊躇於廟堂而<lb/>
簿書期會之文且旁午於郡縣既無貫朽紅腐之積詎<lb/>
免黄放白催之風痛嗟眼下之瘡忍縮袖間之手利權<lb/>
允當心計惟明盖將甦民瘼於膏肓之餘是必計國用<lb/>
<pb n="KR3k0038_WYG_120-17a"/>
於源流之地上皇祐計會之録聊假筭鞭作慶厯聖徳<lb/>
之詩徑煩補衮某搶頭爐鞴掣肘文移聳聞君子之得<lb/>
輿深喜蒼生之蒙福一枝烏鵲尚容借林樾之隂中駕<lb/>
駑駘更冀寛轡銜之力<lb/>
　　　賀何禮侍　　　　　　　　黄竹坡<lb/>
恭審誕播明綸榮躋法從惟王使掌邦禮方新周典之<lb/>
修咨伯汝作秩宗遂正虞廷之命籖郵所暨慶抃惟均<lb/>
恭惟某官一代竒才三光異稟真秦漢以來絶無而僅<lb/>
<pb n="KR3k0038_WYG_120-17b"/>
有以臯䕫之業獨負而力行議論不羣飄若駟馬輕車<lb/>
之路清明可敬烱如凝風寒露之氷踐敭中外之途懋<lb/>
著聲猷之逺駕錦車於甸服結葱佩於朝行使符軺傳<lb/>
之交馳卿月郎星之俱煥果膺異顧申畀徽章俾賛貳<lb/>
於容臺仍討論於冊府少須制作陳泰階之六符即慶<lb/>
登庸聨文昌之三相某為州無狀竊芘居多兹聞綸綍<lb/>
之行深有帡幪之託想甚都之車騎阻造賔筵馳不腆<lb/>
之書詞仰承記室<lb/>
<pb n="KR3k0038_WYG_120-18a"/>
　　　賀趙制置除兵侍　　　　　　李梅亭<lb/>
顯冊宗藩升卿武部司馬掌九伐之法外益重於中權<lb/>
元戎先十乗之行逺式遄於近列𫝊聞四海忻懌一詞<lb/>
某官迪徳碩膚負材瓌特獻宗英之禮樂卓爾不羣謀<lb/>
元帥於詩書飄然無敵文武作萬邦之憲精神折千里<lb/>
之衝三百㕓兮竊笑無功之禄利十八年矣備嘗在外<lb/>
之艱難自殄鯨鯢之妖滋奪沙塵之氣兹膺天寵迄拜<lb/>
夏卿奬三軍以定中原聿觀偉績間兩社而輔公室佇<lb/>
<pb n="KR3k0038_WYG_120-18b"/>
接前芳某治任方歸聞報失喜知有功則必恱見無徳<lb/>
之不酬錦城雖樂不如早還益増西望繡裳無所於汝<lb/>
信處更佇東歸<lb/>
　　　賀王舍人除工侍　　　　　　洪平齋<lb/>
恭審召自外臺躋之起部香案螭頭之側曽珥筆以直<lb/>
前屬車豹尾之間還結絇而徑上有賢如此為國庶幾<lb/>
恭惟某官鯁亮不回堅剛有守作辨奸之論以王衍盧<lb/>
杞合為一人陳聖徳之詩與歐陽余靖號稱三諫蜚英<lb/>
<pb n="KR3k0038_WYG_120-19a"/>
聲而磨斗厲直氣以生風皂囊屢上於清明更化之初<lb/>
赤幟獨立於頽靡成俗之地不合則去有待而行起家<lb/>
以二千石之真沿江如百萬師之重方易皇華之節又<lb/>
封紫詔之泥身有行藏道無信詘上恨用君之不早公<lb/>
言舎我以其誰進參𤣥武之司適應遒人之徇要令藝<lb/>
事亦效工箴輪人得以議堂上之書膳宰至於舉席間<lb/>
之觶自相先於獻可奚僅止於精能數其上之三人久<lb/>
負公卿之望處乎内有一相亟應宰輔之求某夙附青<lb/>
<pb n="KR3k0038_WYG_120-19b"/>
雲尚淪白水弔沙洲之影辱憐夜月之孤鴻賀厦屋之<lb/>
成願入春風之雙燕彈冠自喜濡墨奚殫<lb/>
　　　賀戴詹事除工侍　　　　　洪平齋<lb/>
恭審龍光渙渥雉正躋榮北斗之戴文昌特重五材之<lb/>
飭前星之拱太極迄終三善之成吾國庶幾斯文幸甚<lb/>
恭惟某官四海模楷三朝典刑取之逢其原發明中庸<lb/>
大學之藴粹然一於正塗改清廟生民之詩惟溥博淵<lb/>
泉之出以時故仕止久速之當其可罄論思於紫禁専<lb/>
<pb n="KR3k0038_WYG_120-20a"/>
彈肅於青宫洋洋春誦而夏弦進進月將而日就儲君<lb/>
可謂得其師矣天子又欲親而友之峻升元武之班益<lb/>
聳宫端之望傅之徳義猶冶鳬㮚段之攻金教以詩書<lb/>
亦梓匠輪輿之就木於曳履輸忠之暇開養䝉作聖之<lb/>
功舜既咨堯商其命説某團欒故步踴躍新觀在冶在<lb/>
鈞幸不為化工之棄物為榱為桷願終歸匠石之掄材<lb/>
燕賀惟深魚緘莫寫<lb/>
　　　賀江陵趙制置除工侍　　　　楊誠齋<lb/>
<pb n="KR3k0038_WYG_120-20b"/>
優詔元戎升卿起部司空用以寵舊荆之牧未曰殊恩<lb/>
貴人不待入長安之城亶為異數中權増壯上眷彌深<lb/>
某官氣直而温材𢎞以毅稟衡山扶輿之積人知鍾駿<lb/>
嶽之神師葵軒正大之𫝊天使夀熊湘之學聞善若决<lb/>
疾惡如風粤從使指之膚出領制垣之重姦貪膽落洗<lb/>
空當道之豺狼邊圉心寒驚遁繞枝之烏鵲寛九重顧<lb/>
既四三年江左見導無憂固將大用北門非準不可未<lb/>
免小留惟無敵知儒者之真況有功見賢人之久徒得<lb/>
<pb n="KR3k0038_WYG_120-21a"/>
君重使若予工豹尾雞翹獻納上司於雨露熊旂犀節<lb/>
嘽啍外震於雷霆營壘旗幟初無所更朝野人士皆為<lb/>
之慶洞庭彭蠡可但為分北之區廣漢江沱盖亦繋二<lb/>
南之化況占雲祲當䕶風寒竊窺徃年根本宜固之言<lb/>
及讀近日事業無窮之奏萬國玉帛豈甘安王業之偏<lb/>
百年丘墟亦貴度時賢之力願謹郊圻之申畫姑思牖<lb/>
户之綢繆中興當用實材更訪英豪於物外上策莫如<lb/>
自治合商得失於禇中與民守之吾庸多矣朝廷已深<lb/>
<pb n="KR3k0038_WYG_120-21b"/>
知治行豈但儀簮槖之班牙纛不足為公榮要當勉旂<lb/>
常之績某雖無學術知有忠賢頃捧辟書輙干賔謁不<lb/>
縁介紹䝉稱人品之髙尋困憂恫又為地主之累今者<lb/>
尋磨驢之步爰兹修賀燕之恭登樓而憶仲宣豈但感<lb/>
凋零之迹下堂而執鬷蔑或許傾結約之心<lb/>
　　　賀工部朱侍郎　　　　　　　戴象麓<lb/>
擢大司農登少常伯考亭垂世人知斯道之尊起部掄<lb/>
材天眷先儒之後善類有喜僉言均懽恭惟某官稟三<lb/>
<pb n="KR3k0038_WYG_120-22a"/>
陽之純受六學之正魯庭聞禮皆桑麻榖粟之言廬阜<lb/>
分符承禮樂詩書之澤物格理至言𫝊天通逢聖代之<lb/>
表章首諸家而擢用兩攽侯度洊領使華以曩時農扈<lb/>
之周旋兆今日共工之副介亦有伊水之裔葵軒之孫<lb/>
麗澤芝蘭象山柯葉皆被鈞天之寵數獨推禁路之論<lb/>
思仰惟累朝雅重先正雖不試太平之事業已首陳大<lb/>
學之條章施之父子君臣森然本末先後播千萬代有<lb/>
十餘書遭際重明闡家藏而告后權輿大任扶國是以<lb/>
<pb n="KR3k0038_WYG_120-22b"/>
興邦某無所取材蹔焉陟閫不唯鄉黨之故賸喜絲綸<lb/>
之攽時方務殷警切外治責難之恭陳善之敬亮宻勿<lb/>
於冕旒臨事而懼好謀而成願恪恭於師旅<lb/>
　　　賀曽侍郎　　　　　　　　戴象麓<lb/>
榮拜制綸真除從槖紫薇兼直煥號令於風雷白鶴分<lb/>
聨増潤輝於星海得賢為慶稽古有榮切以銓曹為天<lb/>
下之權衡卿貳尤朝中之綱轄矧東儲親宻古號三公<lb/>
同班而西掖清華時謂一佛出世能兼是職亦幾何人<lb/>
<pb n="KR3k0038_WYG_120-23a"/>
某官山斗英標圭璋粹望非但文學人物當今之第一<lb/>
抑將勲猷事業為世之少雙自發沖天驚人之聲名已<lb/>
著謀王斷國之方畧記言螭陛諭徳虎闈隨所踐<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>為<lb/>
之焜燿宜益隆於殊眷亟鼎拜於峻除斗中之貴為文<lb/>
昌已亞尚書之座魁下之星曰台宿佇班宰相之聫某<lb/>
久沐眷知越深忻喜恨縻下邑阻拜後塵依芘鵲枝末<lb/>
路效戀軒之馬馳緘燕厦後時慚失旦之雞<lb/>
　　　代賀魏侍郎　　　　　　　　方秋崖<lb/>
<pb n="KR3k0038_WYG_120-23b"/>
伏審渙<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>書賛進貳憲曹民自得於湖山久奏吳門之<lb/>
最帝慨思於人物趣歸漢殿之班豈得詳刑斯皇殊綍<lb/>
某不勝燕賀敢後魚𫝊致治幾成康坐想措刑之盛使<lb/>
君為堯舜諒懐濟世之忠無斁頌言切惟監在<lb/>
　　　代賀趙侍郎　　　　　　　方秋崖<lb/>
伏審光奉紫泥之詔入踐白雲之司天地之徳曰生庶<lb/>
幾刑措祖宗以仁相授謹簡郎潛乃睠麟宗咨平犴獄<lb/>
恭惟玉瓚黄流之釀郁氷壺朱絃之勁清繇浙以西有<lb/>
<pb n="KR3k0038_WYG_120-24a"/>
羨間平之經術維斗之北於皇齊魯之福星正兹大厦<lb/>
之賀成遄以小秋而召去民曰奪吾父矣帝其得賢臣<lb/>
焉獨提丹筆之春已傳吕命徑荷紫囊之槖聿矢臯謨<lb/>
某蚤所傾心喜而舞手贈以芍藥敢不書子張之紳報<lb/>
之瓊瑶久欲聴鄭崇之履輕芹塵瀆别楮昈陳<lb/>
　　　賀陳尚書除吏部仍兼内翰　　李梅亭<lb/>
峻長六卿増崇八座惟王有成績紀于日月之常命汝<lb/>
作納言引此星辰之履仍専鼇禁増重雞翹某官學嚌<lb/>
<pb n="KR3k0038_WYG_120-24b"/>
道真器函天粹絶識洗空於凡馬全才立解於千牛積<lb/>
江漢經營之勞有河山帶礪之烈允文允武立徳立功<lb/>
還頗牧於禁中悍卒回心於讀詔講唐虞於氊上頑民<lb/>
聴命於舞干兹膺典選之升始是奮庸之漸文昌垂象<lb/>
實為上將上相之躔武帳前龜行有為保為師之命暫<lb/>
煩長文制九品之任行見曲逆遂萬物之宜某未解漕<lb/>
氷正馳驛務聞尚書之踐台斗或垂念於孤槎聴散人<lb/>
之拜江湖早歸身於三徑<lb/>
<pb n="KR3k0038_WYG_120-25a"/>
　　　賀侍左趙郎中　　　　　　　黄竹坡<lb/>
出綍楓宸褰裳蘭省恩章狎至旁聨列宿之光風采聿<lb/>
新進典三銓之重本支擢秀輿頌交歡惟一時屬籍之<lb/>
英負四代禮樂之器植立見於議論風流播於簡編早<lb/>
膺清切之除見謂通明之器琱戈錫盾聊分畿節之榮<lb/>
簟茀錯衡爰促介圭之覲亟紆宸眷分典銓曹少儀粉<lb/>
省之班正即甘泉之從倚觀賢業髙揜前聞某託芘云<lb/>
初修詞敢後讀元和三十七之疏猥玷同升賛虞庭一<lb/>
<pb n="KR3k0038_WYG_120-25b"/>
二日之機第覩掀舉容趨賔榻以既賀悰<lb/>
　　　賀錢郎中　　　　　　　　　洪平齋<lb/>
恭審疏恩清禁陟序粉闈衣綉春歸留甘棠之蔽芾給<lb/>
綾夜直對嘉木之婆娑吏道以懲士論惟允恭惟某官<lb/>
學闗百聖名塞兩間長江大河之行地中無若筆頭之<lb/>
潤金城湯池之在天下盡歸胷次之竒每恨蜀諸葛之<lb/>
不復生而謂楚三閭之為可吊逰觀所至感慨良多方<lb/>
聞華節之平反又趣介圭之入覲龍顔喜動雞舌香浮<lb/>
<pb n="KR3k0038_WYG_120-26a"/>
首懲武功爵級之過多坐使司馬材官之各當拜赤管<lb/>
隃麋之賜未足為榮草紫泥玉璽之封即應有命某舊<lb/>
聨朝袂今墮吏塵風飄水浮夢舞江頭之逆旅天髙星<lb/>
逺心降省眼之英游<lb/>
　　　代賀馬郎中　　　　　　　方秋崖<lb/>
伏審進班郎省敷訓藩房以六經淑天揖之親以九式<lb/>
均地官之賦初𫝊除目允穆師言恭惟五常白眉一時<lb/>
巨擘言議如周而有草茅之氣功名如援而無薏苡之<lb/>
<pb n="KR3k0038_WYG_120-26b"/>
疑乃珥筆於華軒乃為模於朱邸簡知之渥寵數斯皇<lb/>
彌綸豈久於郎潛獻納遄躋於禁從某同僚厚甚聞命<lb/>
躍如敢忘芹美之羞庸致厦成之賀<lb/>
　　　賀馮架閣　　　　　　　　黄雲溪<lb/>
疏恩九陛列屬六官宦路收聲早結玉宸之眷朝行接<lb/>
武暫司金匱之藏佇嗣拜於芝綸即峻躋於蘭省某欽<lb/>
聆成命倍激驩悰亟擘柔牋姑馳誠於記室繼修漫刺<lb/>
庸展慶於賔閎誦詠之私敷陳罔既<lb/>
<pb n="KR3k0038_WYG_120-27a"/>
　　　代賀吳架閣　　　　　　　　楊誠齋<lb/>
起自珍祠入司故府人登龍斷孰知静退之風公不蠅<lb/>
營宜有登崇之命恭惟某官器資莊裕徳履淑均讀數<lb/>
萬言信一第之直溷子閱三十載猶屢薦而不入官兹<lb/>
回香火之功名來主文書之几閣假途數月發軔九衢<lb/>
某有幸協恭先勤遣記匪我言耄實慚堂下之斵輪及<lb/>
爾同寮知免䄂間之縮手<lb/>
　　　代回黄架閣　　　　　　　　李梅亭<lb/>
<pb n="KR3k0038_WYG_120-27b"/>
渙奉新綸晉司故府俎豆軍旅之事允藉通材文學禮<lb/>
義之官亶為妙選恭惟某官蟠書拄腹取第摘髭祭竈<lb/>
一同有珞珞琭琭之氣隨軺萬里無乖乖剌剌之情流<lb/>
聲實於朝廷主文書於几閣更培風力㑹决雲衢某何<lb/>
與推賢過勤委翰投我木李莫輸論報之情期君蟠桃<lb/>
姑寫願忠之意<lb/>
　　　代回薛架閣　　　　　　　　劉後村<lb/>
渙奉新綸晉司故籍文書盈於几愛莫助之牒訴裝其<lb/>
<pb n="KR3k0038_WYG_120-28a"/>
懐今知免矣恭惟某官河東鸑鷟冀北麒麟自中雋於<lb/>
文闈即舒翹於侯泮鴟梟未集豺虎已多車轔轔馬蕭<lb/>
蕭君誰與守印纍纍綬若若吾不徒行宜哉薦揚有此<lb/>
除寵佇憲章之明習即臺閣之飛騰某甚愧濫巾猥勤<lb/>
銜䄂居州在宋真足為王所之賢夫子却齊願更觀儒<lb/>
者之效<lb/>
　<lb/>
　<lb/>
<pb n="KR3k0038_WYG_120-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷六<lb/>
</p>
<p>
</p>
  </div>
</body>
</text>
</TEI>
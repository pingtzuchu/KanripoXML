<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷三十五</head> <lb/>
    <p>
<pb n="KR3k0038_WYG_149-1a"/>
欽定四庫全書<lb/>
　翰苑新書續集卷三十五<lb/>
　　外任<lb/>
　　　代謝除端明殿學士淮東制置大使<lb/>
　　　　　　　　　　　　　　　方秋崖<lb/>
伏以赤囊旁午兵氛未靖於窮邊紫殿陞華軍紀聿嚴<lb/>
於大梱此固廟謨之宏逺其如物望之卑凡既莫遂於<lb/>
悃辭不得已而昭受敢告吾相恐負已知葢聞祖宗之<lb/>
<pb n="KR3k0038_WYG_149-1b"/>
盛時已分文武而異轍儲書禁殿所以優崇篤學之儒<lb/>
授鉞元戎所以假借馭軍之柄豈有俗吏而班之中祕<lb/>
豈有庸材而被以大名顧天下安天下危兩注之意然<lb/>
闑以内闑以外一惟其人藐是微蹤疇當重寄伏念某<lb/>
頭顱欲老肝鬲未伸對越一心雖誓不以賊而遺君父<lb/>
驅馳五載乃未能安邊而立功名間者援師之西㨗報<lb/>
倒戈之北是殆因人而成事其敢貪天以為功夫何異<lb/>
數之便蕃抑重微躬之惕厲思昔先考遇知寧皇凛有<lb/>
<pb n="KR3k0038_WYG_149-2a"/>
威名猶加大於十稔無塵之地奮繇科第僅遺榮於九<lb/>
原莫起之餘豈伊不肖之孤克邁前人之睠此葢伏遇<lb/>
某官愛人材如䕶元氣興治化如播大鈞非道不陳於<lb/>
前惟天保采薇之次第有謀入告於后皆車攻杕杜之<lb/>
規模葢嘗欲釐百工而庶績熈豈但曰整六師而四夷<lb/>
服顧瞻東鄙幸禦北風故寧就録焦頭之勞毋或久勤<lb/>
拊髀之歎致兹庸𤨏亦誤褒綸某敢不永矢捐軀無忘<lb/>
嘗膽惟上策莫如於自治疇非借箸之時彼逺人何有<lb/>
<pb n="KR3k0038_WYG_149-2b"/>
於常强但勵枕戈之志忠憤所激臨鑒在兹<lb/>
　　　代李制置謝丞相　　　　　劉後村<lb/>
禦戎弗績上孤東閣之知抗䟽自言稍絀西清之職恩<lb/>
歸造化愧溢心顔伏念某猥以薄材當兹重任知主上<lb/>
兼愛南北寧忍開邊知廟堂不問甲兵專謀保境我雖<lb/>
守信敵自敗盟首挫其淮右之鋒復斷彼山東之臂期<lb/>
歲于此疆陲粗安豺狼無厭未飽其所欲蜂蠆有毒已<lb/>
驅而復來睥睨六闗䖍劉兩郡葢神人之共憤豈臣子<lb/>
<pb n="KR3k0038_WYG_149-3a"/>
之敢安事許便宜固有已頒之隆指法當牽制詎容不<lb/>
出於偏師文移但戒以淺攻吏士輒從而深入泗城敗<lb/>
撓淮東繹騷决千里之籌既無勝筭責三軍之帥厥有<lb/>
常刑徒以敵尚在邊身方扞塞念辭難之未可姑引咎<lb/>
以自歸上援街亭次稽好水使伏歐刀之戮亦所甘心<lb/>
止裁簪槖之班寧非輕典信矣公朝之寛大深哉吾相<lb/>
之保全兹葢伏遇某官新美治功秉持憲度謂賞罰軍<lb/>
國之紀必合至公然勝負兵家之常無庸深咎况以自<lb/>
<pb n="KR3k0038_WYG_149-3b"/>
歸於司敗特為少屈於刑章僅抑隆名尚叨舊寄某敢<lb/>
不堅凝初志懲艾徃愆建大將之鼓旗敢妨賢路奉祠<lb/>
宫之香火終託化鈞<lb/>
　　　代李制置復學士謝丞相　　　劉後村<lb/>
邊防盡瘁久無可紀之功廟論憫勞驟復已鑴之職銜<lb/>
恩至矣圖報缺然伏念某昨為牽撓之師庶伐跳梁之<lb/>
計徼功深入雖由偏將之輕指蹤不明亦是中權之失<lb/>
既席藁引曠官之罪尚奮拳勵討賊之心勉吏士以功<lb/>
<pb n="KR3k0038_WYG_149-4a"/>
名作民兵之勇氣始因城而陳金湯據險以莫窺及仰<lb/>
塞而攻矢石乗髙而並擊冦猶在境身自督軍但知竭<lb/>
許國之丹心不敢顧倚門之白髪我師氣奮將四面以<lb/>
窮追彼衆諜知乃一宵而潛遁葢却敵乃廟堂之筭而<lb/>
平淮皆將士之勞某材不足以分北顧之憂功不足以<lb/>
救東隅之失親年晼晚毎於色養以多違衆口紛紜動<lb/>
以空言而責備屢請祝釐於閒散汔煩當軸之保全還<lb/>
學士之真班出上公之洪造某官訏謨閎大德量崇深<lb/>
<pb n="KR3k0038_WYG_149-4b"/>
謂天下之才實難察閫外之事匪易崇文平蜀由黄裳<lb/>
力援於中充國擊羌賴魏相獨是其説若國論不為之<lb/>
宗主則人情何自而奮强假復玷之新榮圖折衝之來<lb/>
效某敢不益殫薄技少塞厚恩方丞相憂邊安敢惜馳<lb/>
驅之力然小人有母冀終憐甘㫖之情<lb/>
　　　除判潭州謝史太師　　　　周平園<lb/>
鍾陵起鎮畏貝錦以辭行楚甸分麾還青氊而假寵上<lb/>
恩山嶽孤跡淵氷竊念某久矣貪榮幾於患失積妨賢<lb/>
<pb n="KR3k0038_WYG_149-5a"/>
於政地紛召怨於周行向非仰恃者天且有隂為之地<lb/>
自應竄斥敢望全存何期頻歲之間疊拜除書之下湘<lb/>
波浩蕩許以承流奎殿穹窿容其通籍固出聖神之眷<lb/>
寧無培植之功兹葢伏遇某官致主勲髙經邦道廣雖<lb/>
榮歸於故里毎軫記於陳人諒因入覲以噓枯遂借裏<lb/>
言而起廢然某年齡已暮政術未知備孟子達尊者三<lb/>
尚復為臣之致况孔戣宜去者二敢當自助之留姑少<lb/>
副於宸衷即勉追於賢躅庶無負平日髙山之仰亦不<lb/>
<pb n="KR3k0038_WYG_149-5b"/>
辜異時流水之知<lb/>
　　　代謝除華文閣直學士　　　　方秋崖<lb/>
分閫邊城蔑聞治狀進班䆳閣忽玷除書葢悃切而牢<lb/>
辭者凡六章其趑趄而未遑者餘半載終莫囘於成渙<lb/>
亦竊慮於凟蒙雖李廣數竒正不羡侯於校尉然汲黯<lb/>
妄發或疑敢薄於淮陽蚤夜以思進退維谷正恐酬恩<lb/>
之無所復虞留令之有誅冝貶乃褒以榮為懼伏念某<lb/>
馬齒加長鼯技已窮匈奴不滅何以家為報國之心猶<lb/>
<pb n="KR3k0038_WYG_149-6a"/>
鐵王事多難維其棘矣憂時之髪欲銀旋觀兵氣之纒<lb/>
可駭羽書之急孰謂司馬之息夏六月于征盍來羣䇿<lb/>
以防秋寸隂是惜今乃脉絡之不貫安得精神之自强<lb/>
内阻外訌事已至此朝奏暮報人尚遲之胡為書檄之<lb/>
交馳竟令歲月之虚老思慮所及夢寐亦驚若然則進<lb/>
直於西清亦奚以少寛於北顧言觀綸綍有靦縉紳兹<lb/>
葢伏遇某官妙造化之權公刑賞之柄陳十事以堅帝<lb/>
意首及人材有一德以享天心力扶世運進言之暇勸<lb/>
<pb n="KR3k0038_WYG_149-6b"/>
上勿遺使非意之僥踰迄不容於控避某已上丐骸之<lb/>
請難忘刻骨之銘一夫向隅為主憂豈敢懐於畎畝四<lb/>
郊多壘則臣辱慨徒死於封疆<lb/>
　　　代潭州鄒帥<hi>應龍</hi>謝丞相　　　李梅亭<lb/>
守藩灕水莫奏膚公分閫湘流又承嘉惠仍進壁奎之<lb/>
直益華翼軫之旁知勤洪造之甄陶敢廢小夫之竿牘<lb/>
恭惟某官乾坤間氣社稷世臣一日萬幾殫輔贊彌縫<lb/>
之力九州四海知親附鎮撫之心故齊人章章有侵疆<lb/>
<pb n="KR3k0038_WYG_149-7a"/>
之歸而魏地紏紏方樂郊之適非用儒無敵於天下何<lb/>
不戰可屈於人兵惟公克成厥終永息四夷之警俾予<lb/>
從欲以治允為萬世之功况方半二十四考之書詎容<lb/>
專五三六經之美某久違東閣幸宅南交徒以奉萱草<lb/>
之親難於戀梅花之外所祈便養徑歸綿上之田亦欲<lb/>
投閒稍養漳濱之疾豈意大鈞之坱圠復容小袖之囘<lb/>
旋爵禄兩崇敢但襲荆潭之唱和中和並布庶無傷衡<lb/>
嶽之扶輿<lb/>
<pb n="KR3k0038_WYG_149-7b"/>
　　　除隆興帥謝丞相　　　　　真西山<lb/>
治郡無功遽躐分於帥閫進班有命仍峻直於殿廬以<lb/>
儒紳被遇之榮繇公衮見知之素伏念某曩縁薄技獲<lb/>
玷周行職在禁嚴思事君之無隱官非諫諍乃論事以<lb/>
不休意雖本於納忠迹或鄰於出位明良在上獨知魏<lb/>
綰之亡他寵數相仍絶異賈生之不遇入則侍楓宸而<lb/>
參内命出則持簜節而守專城積有僥逾漫亡稱塞兹<lb/>
由平海改鎮洪都其地則三江五湖襟帶之區其位則<lb/>
<pb n="KR3k0038_WYG_149-8a"/>
方伯連率鈇鉞之寄在昔所重于今尤難吉水崆峒有<lb/>
未馴之獷俗富池湓浦有當阨之要衝兹皆必至之憂<lb/>
宜謹將然之備而人情阻於僥倖軍政弛於因循尺籍<lb/>
伍符之師或供他役百疊千屯之長類處凡材雖幸存<lb/>
督府之名未始修元戎之職盍疇耆哲稍畀事權訓卒<lb/>
治兵若曹王臯之在唐室繕城修備若李相綱之佐中<lb/>
興豈惟固一道之扞防抑亦壯兩淮之聲援退循駑怯<lb/>
曷稱使令恭惟某官論道廟堂折衝枕席威伸萬里外<lb/>
<pb n="KR3k0038_WYG_149-8b"/>
夷既憚於有人慮及四方内地亦嚴於置帥孰云妙簡<lb/>
猥及迂儒某敢不志慕古人心存王室鳴鸞佩玉敢窮<lb/>
歌舞之娛運甓投樗益勵恭勤之節<lb/>
　　　江東賑濟無罪可待謝丞相　　真西山<lb/>
巧語上聞方抗章而自列隆恩下逮况赦過以不誅捧<lb/>
詔凌兢拊躬感惕某本慚通敏徒抱濶疎入侍軒墀毎<lb/>
見玉色憂民之切出乗使簿復觀璽書恤下之頻誓竭<lb/>
駑材祗承德意屬江左並罹於旱暵而桐川尤慘於彫<lb/>
<pb n="KR3k0038_WYG_149-9a"/>
殘蒙賑贍之特優懼奉行之弗稱夙宵一念民飢奚啻<lb/>
於己飢經畫百為王事殆同於家事所冀推仁恩而均<lb/>
被靡遑顧文法以自營須當原隰驅馳之時備觀田野<lb/>
焦熬之實欲糴則人苦青蚨之寡欲濟則官無紅粟之<lb/>
儲抑立視其死歟既有負求芻之托茍利專之可也又<lb/>
難逃矯制之刑與其失職以偷安寧若殞身而任責勉<lb/>
効便宜之舉亟蒙問可之音顧小臣敢越於拘攣見盛<lb/>
世素行於寛大是乃彰朝廷之美何至干堂陛之嚴以<lb/>
<pb n="KR3k0038_WYG_149-9b"/>
王命而賙民囏本其所職貪天功而為己力焉有此心<lb/>
豈虞止棘之讒乃出剖符之守情狀深藏而叵測有愧<lb/>
先知語言妄發以不倫本無足辨荷天日照臨之赫免<lb/>
風波淪陷之危兹葢伏遇某官以至公而秉化鈞以深<lb/>
仁而培邦本謂羣臣之善亦王之善齊人嘗有格言而<lb/>
衆職之功乃相之功柳子誠為確論凡悉力以禆荒政<lb/>
乃盡忠以報公朝肯令譖愬之得行馴致是非之易位<lb/>
特加全䕶俾逭譴訶某敢不仰佩洪私益堅素守<lb/>
<pb n="KR3k0038_WYG_149-10a"/>
　　　除福建漕謝喬平章　　　　方壺山<lb/>
去國食祠甫滿鏡湖之考起家予節俾榮壺嶠之行銘<lb/>
心知宻啓之功揣分有踰涯之懼敬裁副墨少叙中丹<lb/>
伏念某本無技能何足位置值清時之更瑟紛髦士之<lb/>
彈冠幸從羇旅以登朝惟有靖共之在位吕端拙鈍朝<lb/>
士皆目以糊塗鄒浩寛平朋儕或疑其隱黙何圖誤渥<lb/>
驟被親除念不為宰相則為諌官亦平居之所欲茍上<lb/>
畏天刑下畏人禍將得罪於此心不揆狂愚稍殫底藴<lb/>
<pb n="KR3k0038_WYG_149-10b"/>
亦頗増損時賢之論非有忖量明主之心上方從諌以<lb/>
如流已實積誠之未至所期寤意乃類轉喉豈無嬰龍<lb/>
頷之疑又拜立螭頭之寵辭受之間不自決裂進退之<lb/>
義殊欠分明低囘久之愧負多矣毎瀝懇忱而祈去輒<lb/>
䝉造化之苦留感時事以自驚果人言之弗恕其在漢<lb/>
法合坐非宜言之誅使遇唐宗猶得不可赦之罪尚寛<lb/>
斧鑕俾食斗升佩吾君吾相之生成尋某水某丘而藏<lb/>
伏未湔舊戾忽冒新榮將枌部之轉輸峻木天之論撰<lb/>
<pb n="KR3k0038_WYG_149-11a"/>
負弩而除道路平生素陋於相如埋輪而止驛亭今日<lb/>
妄希於孟博徒慚小已莫報大恩兹葢伏遇某官柄國<lb/>
親臣經邦魁宰友尚父阿衡於千載夀皆過於百年合<lb/>
晉公郭令而一人功永垂於萬古捐身當社稷之治亂<lb/>
動足係世道之重輕未能釋風雲之勞特將寛宵旰之<lb/>
慮閲朝家局面之屢變獨人才氣脉之僅存方將扶植<lb/>
於己窮忍使孤危而不保起之流落假以光華第某不<lb/>
能深藏大是浪出無健力何以任澄清之寄無巧筭何<lb/>
<pb n="KR3k0038_WYG_149-11b"/>
以優餽餉之功虚煩陶成必誤器使維騏維驪維駱維<lb/>
駒知難勝使者之華非熊非羆非虎非彲願亟正師臣<lb/>
之拜<lb/>
　　　謝李丞相<hi>宗勉</hi>　　　　　　方壺山<lb/>
拜鏡湖之號甫滿食祠榮繡社之行誤叨予節自憐小<lb/>
器倍費大鈞敬牋草野之危衷上凟翹材之穹聽伏念<lb/>
某品流最俗位置素卑蚤歲受知不過言語文字之習<lb/>
中朝借譽亦惟米鹽金穀之長凡妄意於彈冠一歸功<lb/>
<pb n="KR3k0038_WYG_149-12a"/>
於推轂稍加顯㧞積愧僥踰退之只宜著於儒黌子雲<lb/>
分當老於天禄不圖誤聽驟被親除力不勝衣假以抨<lb/>
彈之任語難出口責其繩糾之忠將何尺寸之能少効<lb/>
萬分之報獨少也講文於師友謂此非閒慢之官曹方<lb/>
思敬王而與言豈敢量出而後入積誠未入寤意轉難<lb/>
狂若仲淹真負晏公之薦戇如蘇軾幾貽安道之危賴<lb/>
深知其無他非大過則不棄兩年玩愒一力保全竟冒<lb/>
非宜言之誅當得不可赦之罪猶援之於虀粉欲謀爾<lb/>
<pb n="KR3k0038_WYG_149-12b"/>
以稻粱隱吏山中幾於響絶故人山上屢以書來據槁<lb/>
得眠者甚安飯䟽没齒其何憾未湔舊戾忽被新榮將<lb/>
輸假枌部之光論撰峻木天之直無子駿所長之一技<lb/>
與君謨相望於百年寵踰晉吏之起家華甚漢人之上<lb/>
冡可仕可止亦了了以奚疑不進不休乃卷卷而至此<lb/>
兹葢伏遇某官擎天柱石醫國參苓防佞幸杜私門深<lb/>
絶魚仇之禍抑詭怪暢皇極潛銷牛李之萌興念孤危<lb/>
久淪冗散逆鱗大罪金鷄已賜於赦除駕牡麤官木牛<lb/>
<pb n="KR3k0038_WYG_149-13a"/>
誠資其轉餉所以寓衮職之補豈徒曰布衣之私第某<lb/>
三凟是虞一出太驟上䙝干於名器下愧負於簡書有<lb/>
刺史之名無刺史之難敢發郢州之歎知丈人之真愧<lb/>
丈人之厚空哦清渭之詩<lb/>
　　　除成都漕就任謝史丞相　　　李梅亭<lb/>
再命典州愧偏城之玩愒六條遣使玷本道之轉輸不<lb/>
由推轂之功全出轉鈞之賜恩隆頂踵感激肺肝竊以<lb/>
益部夙繫使星星詎知其隕石成都舊稱陸海海烏料<lb/>
<pb n="KR3k0038_WYG_149-13b"/>
其揚塵葢自利路之荒殘尋至潼川之剽掠督責惟深<lb/>
於西道劬勞良慘於北山巧婦尸之尚難責無麫之餅<lb/>
老農惰甚若為取不稼之禾伏念某多病下材至愚極<lb/>
陋少年躁妄夏蟲語氷而不知中歲險艱吳牛見月以<lb/>
猶喘進既乏犬雞之効退已孤鷗鷺之盟天宇浮眉尚<lb/>
青眼逢迎之舊雪山到面驚白頭彼此之新比聞驪駕<lb/>
之虚大有鶚書之薦蜀人題柱頗榮弩矢之前驅吳客<lb/>
思蓴恐負樵蘇之後㸑駭采葑於下體孰蟠木之先容<lb/>
<pb n="KR3k0038_WYG_149-14a"/>
人則擇官官則擇人上恩異甚用者不才才者不用外<lb/>
議謂何此葢伏遇某官柱石九筵權衡六幕熈帝載使<lb/>
宅百揆燮和歴三紀之間立太傅兹惟三公辭遜閲十<lb/>
年之久葢欲復文武之境然後受周畢之封帝王出萬<lb/>
全率由先正舊典之式春秋大一統迄還寧人有指之<lb/>
疆率土莫非王民皇天既付中國始由孤棘出正顓槐<lb/>
窺於我如浮雲之心豈貪富貴有迨天未隂雨之責尚<lb/>
克綢繆眷言黑水之惟梁正窘青天之轉粟飛芻既急<lb/>
<pb n="KR3k0038_WYG_149-14b"/>
刻楮尤艱知其熟魚鳬之㳺念其無蚍蜉之援特加識<lb/>
察俾効馳驅某敢不思廣咨諏力圖任負三十鍾致一<lb/>
石無敢辭難百畝分食九人亦當加念惟知黽勉皇恤<lb/>
駑庸流馬木牛倘可息民而休士豢龜籠鶴終希置散<lb/>
以投閒<lb/>
　　　廣東漕謝二相　　　　　　劉後村<lb/>
俾司斂散績效未臻就領轉輸事權加重極寒畯光華<lb/>
之選出元台啓擬之恩竊以聖門有取治賦之才俗吏<lb/>
<pb n="KR3k0038_WYG_149-15a"/>
烏知理財之義我朝擢用必更西北之漕臣先正丁寧<lb/>
深歎東南之民力矧今極壊視昔倍難上欲圖寸效以<lb/>
禆公家下欲寛一分以蘇遐嶠自顧己陳之芻狗豈能<lb/>
重試於木牛伏念某膠守舊聞愧無新智辱翹材之汲<lb/>
引銜使命以驅馳氷蘗持身米鹽滌慮毁家以紓楚難<lb/>
景行有慚汎舟而救晉飢秋毫無助一遷甚寵内省若<lb/>
驚葢周子之舊逰與芮公之遺愛海山寂寞幾經冠葢<lb/>
之徃來田里窮空曽是軺車之循歴何以佐湟中之糴<lb/>
<pb n="KR3k0038_WYG_149-15b"/>
何以供江上之屯荷賢宰相之生成懼賤有司之敗缺<lb/>
兹葢伏遇某官並收髦俊𢎞濟艱難謂百費繁興餽輓<lb/>
方資於主計意諸生苦節錙銖可補於大農終恐薄材<lb/>
上孤煩使某敢不恪共官守仰答已知范公一筆之勾<lb/>
儻未捐於大造后山瓣香之敬誓永畢於此生<lb/>
　　　江東憲謝鄭太保　　　　　　劉後村<lb/>
故里逃讒猶賜散人之號公朝起廢復乗使者之車被<lb/>
黄紙之新榮出緇衣之初意伏念某拙於諧俗病在信<lb/>
<pb n="KR3k0038_WYG_149-16a"/>
書作太𤣥如鼠坻猶然苦思奏子虚由狗監非所樂聞<lb/>
未嘗掉鞅而先時輩之鞭豈願立的以來天下之射頃<lb/>
值真儒之當國獲陪髦士之在廷朝猶誦杜甫於百僚<lb/>
夕有墜宗元于千仞虞人之旌毎至輒有物以尼之烏<lb/>
獲之綆莫施判此生之休矣不圖暮景重際明時周大<lb/>
老盍亦歸乎魯諸生無未行者雖已荷鋤而在畝例叨<lb/>
出節以起家羣嘲衆罵之身不無懲創再衰三竭之氣<lb/>
未易激昻雖勉奉直指而行深恐為翹材之累恭惟某<lb/>
<pb n="KR3k0038_WYG_149-16b"/>
官有安陽叟之大有涑水翁之誠上苦留公詎容舍上<lb/>
而歸士或負己終無厭士之意興懐舊掾久伏空山昔<lb/>
位置入宫未免召蛾眉之妒今驅馳于隰苐令服馬足<lb/>
之勞特假皇華以安孤蹟某敢不恫瘝求瘼平恕讞疑<lb/>
遇事風生非復少年之材健養親日短終祈造命之哀<lb/>
憐<lb/>
　　　除江東憲謝丞相　　　　　　劉後村<lb/>
置之閒散避飛語之中傷送以光華出翹材之啓擬衆<lb/>
<pb n="KR3k0038_WYG_149-17a"/>
咸羡孤生之晚遇誰知費元化之曲成伏念某洊忝弓<lb/>
旌輒投罟擭怡然膝下戲披萊子之綵衣久矣夢中奪<lb/>
去江生之色筆力耕以給公上閉闗而絶交游世皆云<lb/>
東野詩寒誤身至此客或謂君房語妙搖手止之有一<lb/>
丘可以老焉雖萬户不與易也敢謂朝報登庸之麻制<lb/>
夕頒抆拭之除書見車馬以驚猜着衣裳而顛倒厥今<lb/>
聖君賢相亦既㧞茅而彚征自昔志士仁人豈若繫匏<lb/>
而不食頓忘駑劣遂䇿驅馳然奏讞繁而耳目不能周<lb/>
<pb n="KR3k0038_WYG_149-17b"/>
封圻廣而足跡多未至田里有呻吟顦顇之態郡邑少<lb/>
忠厚豈弟之風毎隱於心為之顰眉欲繩以法多所掣<lb/>
肘固知當國擇子駿而遣行終恐不才煩希文之勾去<lb/>
兹葢伏遇某官有伊訓説命之學兼房謀杜斷之長手<lb/>
玉尺以量材躬衮衣而下士已起歸周之大老尚招在<lb/>
魯之諸生念其昔忝班行與䕫龍之武接察其粗經原<lb/>
隰意農馬之智專特畀皇華以榮晚節某敢不感公朝<lb/>
之起廢體列聖之好生刺史奉問俗之六條顧激揚之<lb/>
<pb n="KR3k0038_WYG_149-18a"/>
安出冡宰操詔王之八柄儻黜免之小寛<lb/>
　　　除祕撰閩憲謝丞相　　　　　劉後村<lb/>
白髪奉親安於緜隱皇華遣使榮甚繡行向非大臣之<lb/>
育材誰念小人之有母赧顔承乏稽首歸恩伏念某屬<lb/>
者重來出於屢薦由任子錫科第若隆興寵務觀之時<lb/>
不旬日掌贊書用元祐待坡翁之事僕無他繆巧以速<lb/>
化公有大力量以曲成方舉國勇於去凶而當宁聽其<lb/>
謝事詞臣援綦叔厚請暴揚老檜之姦言者疑曽子開<lb/>
<pb n="KR3k0038_WYG_149-18b"/>
而忿嫉新州之意孤明主殊常之遇累師臣平昔之知<lb/>
一自退藏數為啟擬靈均去國至煩上帝之下招禹錫<lb/>
得州難强大人而俱徃遂進隆名於中秘就陳臬事於<lb/>
外臺庭闈喜而加餐鄉井詫其創見叱馭為忠臣囘車<lb/>
為孝子慨兩全之實難按事者刺史飲酒者故人要並<lb/>
行而不悖服勞伊始辱命是憂兹葢伏遇某官赤舄之<lb/>
歸方新緇衣之好逾篤温公除吏莫榮子駿京東之行<lb/>
文正憐才不奪大年陽翟之志恩侔卵翼報蔑毫釐某<lb/>
<pb n="KR3k0038_WYG_149-19a"/>
敢不采問風謠平反幽枉諭指蜀道素鄙相如之誇囘<lb/>
首渭濵不無杜老之戀<lb/>
　　　廣東提舉謝李丞相　　　　　劉後村<lb/>
祝釐西華久從隱者之逰易節南州忽忝使乎之選光<lb/>
生原隰恩出廟堂踰嶠以南去天尤逺先朝將指居多<lb/>
館學之名流近歲擢材稍用米鹽之能吏未覩研桑之<lb/>
新智先隳氷蘗之素風向非遇儒相之登庸何以㧞書<lb/>
生而臨遣伏念某粗諳吏事亦畏官箴建上吏民猶記<lb/>
<pb n="KR3k0038_WYG_149-19b"/>
綰縣章之日江西父老皆知解郡印之時頃遭柱後之<lb/>
彈文追咎榻前之對語荷睿明之洞照幸腰領之獲全<lb/>
三載退藏貧賤返緼袍之舊一朝抆拭姓名出夾袋之<lb/>
中深惟卵翼之恩難酬欲以毫髪之勞自見既抵司存<lb/>
之始乃知責任之難贑客横行増筴之符方急嶺民貴<lb/>
糴泛舟之役未休操守則失人心謬愆則誤國事鴻私<lb/>
所被蚉負莫勝兹葢伏遇某官德享天心功熈帝載内<lb/>
統百官而拱極外嚴十使之觀風謂昔者熙寧嘗處濓<lb/>
<pb n="KR3k0038_WYG_149-20a"/>
溪之老及後乎元祐必使子駿其人意其聞師説之緒<lb/>
餘或可希前修之萬一某敢不疚心求瘼洗手奉公使<lb/>
臣逺有光華既誤䝉於推擇丞相毋拘文法或願効於<lb/>
驅馳<lb/>
　　　代改除淮東倉謝丞相　　　　劉後村<lb/>
乗塞三年初無治狀觀風一路忽忝除書戴洪造之生<lb/>
成拊丹衷而感慨伏念某起家孤立涉世寡諧恥干流<lb/>
俗之虚名竊慕古人之大節豈不有激昻之志勇於敢<lb/>
<pb n="KR3k0038_WYG_149-20b"/>
為惟其欠嫵媚之姿動而得謗已灰心於紱冕甘屏迹<lb/>
於山林㑹公朝記奔走之勞而聖世開孤寒之路一分<lb/>
半刺三剖左符治郡功名既乏龔黄之最守邊威望又<lb/>
慙羊陸之風屬謹備於邊陲粗宣勤於城堡皆臣子當<lb/>
為之事何足自言受君相非常之恩未容引去忽繇支<lb/>
壘躐建外臺側聞鼎鉉之間屬意牢盆之事法方有弊<lb/>
莫調琴瑟之膠絃時豈無材少出箜篌之妙指夫何臨<lb/>
遣及此踈庸以理財則未識於源流以按部則弗强於<lb/>
<pb n="KR3k0038_WYG_149-21a"/>
風采選掄既逮若為醻東閣之知綜覈方嚴恐莫逭西<lb/>
曹之責荷丘山之施重圖涓露之報難兹葢伏遇某官<lb/>
翕受羣才博開公道内修法度統成周之百官外採風<lb/>
謠擇開元之十使顧如朽質尤費大鈞察其斷斷之無<lb/>
他憐其落落之難合假之以長養成就之力取之於排<lb/>
斥擯棄之餘遂使孤蹤驟將隆指某敢不稍尋積弊仰<lb/>
答至公方科𤨏憂邊斷無期㑹之不報以便宜從事尚<lb/>
祈文法之稍寛<lb/>
<pb n="KR3k0038_WYG_149-21b"/>
　　　代湖南提舉就任謝丞相　　　劉後村<lb/>
久臨支郡汰免為宜就建外臺超踰已甚孤子乏他人<lb/>
之助始終出吾相之恩伏念某奮自羇單號稱迂緩素<lb/>
拘牽於繩墨頗練習於米鹽辰不再來蚤失投機之㑹<lb/>
老之將至始逢解瑟之辰然誤蒙㧞擢以來曽未有建<lb/>
明而去自收朝蹟愈累化工甫須臨汝之瓜遽剖衡陽<lb/>
之竹撫摩生聚粗竭區區玩愒歲時終無赫赫又况庭<lb/>
闈耄矣鄉井邈然方深懐土之思乃冒觀風之寄由屬<lb/>
<pb n="KR3k0038_WYG_149-22a"/>
郡徑分於小節葢微生毎託於大陶謂嘗宣牧守之勞<lb/>
庶幾知奉使之體静言湖外夐隔日邊民方困歲歉而<lb/>
苦飢吏或謂天髙而肆虐既尸庾事盍為斂散之儲况<lb/>
擁皇華敢廢咨諏之誼沐寵光之特異凛責任之難堪<lb/>
伏遇某官開國功髙格天業鉅區分諸道用開元賢相<lb/>
之規選擇職司猶慶厯名臣之意夫何鄙樸亦奉使令<lb/>
某敢不退省所䝉恪共乃職固無竒節用酬當軸之知<lb/>
竊慕先賢妄有登車之志<lb/>
<pb n="KR3k0038_WYG_149-22b"/>
　　　再任制幹入蜀謝丞相　　　　李梅亭<lb/>
遮日而走長安幾穿破履登天而攀蜀道忽得舊氊知<lb/>
坱圠之無垠難趑趄而不進輒修贄見併吐謝衷伏念<lb/>
某骯髒亡竒睢盱有志一科不補墮身溝瀆之尋常萬<lb/>
物皆塵亡意簡編之尺寸繇頃年之從辟抵中道而遭<lb/>
艱跨海涉湖痛尤未定捫參歴井夢不敢尋故因祥除<lb/>
甘就部闕適於西清之衆論許為東閣而一言遂令索<lb/>
米之人或動乞漿之興乞璞而售乾璞誰適為容翹材<lb/>
<pb n="KR3k0038_WYG_149-23a"/>
以待大材汝非所及猶賴益州之元德尚思吳下之阿<lb/>
蒙羅而致之兆足行矣幾葬魚腹固嘗囘孝子之車又<lb/>
過羊腸益合叱忠臣之馭竊聞殿西之顧頗及雲南之<lb/>
師要是四壘之可憂殆非一端而遽止雖託重固在詩<lb/>
書之帥然㧞尤宜得文武之才置諸鄒枚之間葢有禕<lb/>
允之任豈應庸下可在選中伏遇某官身佩安危功存<lb/>
開濟獨揮九日再為天地以立心八荒一雲復令山澤<lb/>
之通氣行政如彼其久樂不存焉當今捨我其誰聖之<lb/>
<pb n="KR3k0038_WYG_149-23b"/>
任也粤從更化專務調元三階既平元首有股肱之喜<lb/>
五湖方擾中國無疥癬之憂然欲折千里之衝是必開<lb/>
衆正之路得人朝廷得人幕下寧有重輕誠死城郭誠<lb/>
死封疆要加儲養如有所試俾勉此行某敢不體認一<lb/>
陶攀縁九折堪其事者謂之力藉莫酬相國之知逺而<lb/>
使之觀其忠詎敢作衆人之報<lb/>
　　　除將作監簿兼福建參議謝丞相　劉後村<lb/>
趣裝就道方移君命之嚴有籍于朝兼領軍諮之任恩<lb/>
<pb n="KR3k0038_WYG_149-24a"/>
歸廊廟喜動庭闈伏念某忝出故家常從薄宦少日妄<lb/>
希於節士中年逺避於弋人于處幽篁分此生之永棄<lb/>
焉得諼草聊暇日以忘憂雖絶望於華涂猶守死於善<lb/>
道屬者氷山摧而杲日出沙堤築而台星明交璧帛於<lb/>
道塗委弓旌於巖穴有盍歸之二老無難致之兩生病<lb/>
客夢回初聽鈞天之奏纍臣魂斷忽有修門之招未呈<lb/>
身於政事之堂已䇿名於表著之地而况福莆接壤參<lb/>
佐禄優禹錫母子可以俱行尚平婚嫁可以漸畢惟昔<lb/>
<pb n="KR3k0038_WYG_149-24b"/>
脱烏臺之禍盡出生成矧今辱黄閣之知不由紹介受<lb/>
恩罔極取數過多兹葢伏遇某官獨秉國鈞載調化瑟<lb/>
樂克得政善人咸願其有為楊綰當朝天下云何而不<lb/>
喜已並致臺萊之彦猶不遺菅蒯之材某稽首鈞陶委<lb/>
身坱圠成書無日空嗟太史之滯留懐贄有年終望周<lb/>
公之吐握<lb/>
　　　除淮西總領謝丞相　　　　　鄭雪巖<lb/>
江淮財賦正勤帝顧之憂學校虀鹽匪稱王官之選天<lb/>
<pb n="KR3k0038_WYG_149-25a"/>
朝建遣星夜趣行始未至金城之時莫能踰度今已涉<lb/>
太行之地斯識路難敢吐胸臆言之此謂膏肓病也粤<lb/>
觀四所浸歴百年蜀墟虧陷既不復知淮甸流離大為<lb/>
可慮昔則糴塞上之糓以給塞下之食今則運江南之<lb/>
米以供江南之屯泛舟巢湖以餽合淝直道真河而越<lb/>
滿浦鯨波幾轉殆猶十步九折而上青天蠧費百端何<lb/>
止千里十鍾而得一石况綱解因於諸州之逋負兼牢<lb/>
盆窘於今日之變更兩軍蔑有於經常一麫全資於科<lb/>
<pb n="KR3k0038_WYG_149-25b"/>
降按圖而駿可索事猶庶幾守株而兔不來計將安出<lb/>
盧扁之醫望且走矣衛霍之將政自紛然坐虚數而責<lb/>
實逋截後綱而補前欠但知増竈之為喜不念竭澤之<lb/>
可憂百夫食千夫名正坐昔人之戒生劵添熟劵在可<lb/>
堪他日之需更加新楮之全支益重近憂之太甚倉敖<lb/>
築底僅存兩月之積儲符匣愆期動是半年之徃返通<lb/>
國皆難為之患如霖非可任之才沙洲之鴈已飛風寒<lb/>
何補鹽車之驥久困日旬徒勞甫辭増秩以罔功忽拜<lb/>
<pb n="KR3k0038_WYG_149-26a"/>
出綸而易節使華將指加榮白面之書生郎署係銜如<lb/>
在粉墻之省户寵至渥也責亦重焉雖繼於亷明不擾<lb/>
之餘成規足守然既是支吾不行之所綿力尤難既到<lb/>
手以莫辭須盡心而加勉為今之䇿近譬諸身必脉絡<lb/>
之流通强形易立若首尾之扞格神力難施劉士安可<lb/>
以利者興而害者除趙營平得以寅日奏而申日報上<lb/>
下相應主張有人殆如形聲與影響之相隨嘗若昏暮<lb/>
求水火之必得庶能展布獲報眷知兹葢恭惟某官精<lb/>
<pb n="KR3k0038_WYG_149-26b"/>
神折衝度量容物扶持天步於陽九之㑹把握局面於<lb/>
隂六之交主北事則以富公該東㕔則問康靖斂名務<lb/>
實不聞宰相之有權廣益集思但欲清朝之無過念西<lb/>
北之戍未徹慮東南之力已窮析利𣙜鹽盡掃𢎞羊之<lb/>
刻備邊足食惟循陸贄之謀知某乃夾袋之姓名録某<lb/>
以書生之氣習遂從㧞擢俾効驅馳某敢不克盡小亷<lb/>
誓酬大造總領稱上意未敢萌徼福之私出納謂有司<lb/>
當先革習欺之弊言如皦日福芘矞雲<lb/>
<pb n="KR3k0038_WYG_149-27a"/>
　　　除福帥謝丞相　　　　　　真西山<lb/>
公道天開適登庸於上相全閩地大俾承乏於元戎責<lb/>
重負山懼深臨谷伏念某衡茅孤學泓頴小材兩朝三<lb/>
紀之遭逢久塵華近一節四麾之敭歴洊試劇煩秋毫<lb/>
未報於上恩霜鬢已催於暮景重臨作屏甫幸及期郡<lb/>
計殫於囊括席卷之餘苦為支柱民力困於澤竭林焚<lb/>
之後曲費拊循頃蒙祠牒之歲頒粗給宗藩之月廪遂<lb/>
力蠲於苛斂斯少裕於罷甿雖生意之浸還曾初心之<lb/>
<pb n="KR3k0038_WYG_149-27b"/>
未究敢謂浮雲蔽日之久忽聞迅霆奮地之鳴羣枉杜<lb/>
衆正開内既新於黜陟長官平太守好外亦妙於選掄<lb/>
迺於斯時有此殊渥青衫幕府猶憶舊逰白面書生安<lb/>
知戎事顧屬部創夷之未復考比年俶擾之所繇政茍<lb/>
安和寧有駭輿之馬吏無侵枉誰為㳺釡之魚雖幸勝<lb/>
之所傷多矣非疢疾已瘳之可賀而根元尚憊之宜憂<lb/>
身為列郡之凖程天作斯民之保障職雖當勉力恐難<lb/>
勝兹葢恭遇某官以厚重鎮國家以公忠安社稷力裨<lb/>
<pb n="KR3k0038_WYG_149-28a"/>
二聖英明之斷盡洗積年貪濁之風元凱舉而去凶人<lb/>
奚慚於古裴韋相而無債帥其始自今興懐遐逺之邦<lb/>
欲均休息之澤而某以鄉閭為之牧當子弟視其人素<lb/>
志茍行詎有禁闥淮陽之間遺風可仰願惟頴川渤海<lb/>
之師皎然丹衷如此白日<lb/>
　　　除憲謝宰相　　　　　　　劉後村<lb/>
五嶺南歸分竊黄冠之號大江東去驟叨繡斧之華爰<lb/>
正周原具宣漢詔山川風物實惟慶元丞相之鄉父老<lb/>
<pb n="KR3k0038_WYG_149-28b"/>
童兒能會嘉祐使臣之政僥榮甚矣圖報缺然伏念某<lb/>
累誤弓旌尚貪升斗怡然膝下戲披萊子之綵衣久矣<lb/>
夢中奪去江生之色筆帳無鶴怨野有雀羅借子公力<lb/>
入帝城念不到此門君房語妙天下手屢止之有一丘<lb/>
可以老焉雖萬户不與易也忽頒臺𫝊俾察江濡聞車<lb/>
馬以驚猜着衣裳而顛倒獨念聖君賢相更萬化而一<lb/>
新所謂孝子忠臣難二義之兩得不量遲緩仰奉使令<lb/>
登車覺意氣之衰析律懼聰明之淺自念繇諸生而<lb/>
<pb n="KR3k0038_WYG_149-29a"/>
推擇所宜知庶獄之哀矜平反則有以白其大人式敬則<lb/>
可以長我王國雖慙漢史以清令而為師竊慕畨君俾<lb/>
江湖之相悦澄清何有坱圠焉依兹葢伏遇某官以公<lb/>
道秉國鈞以定力調化瑟内之議論既盡革𢎞陽之風<lb/>
外而循行宜妙選范張之輩興言下士乃識上公鵷鷺<lb/>
之羣挽之雖不能寸駑馬之智老矣尚堪一行既不改<lb/>
於寸心姑俾奏於直指第憐白首有負緇衣某敢不欽<lb/>
恤祥刑共承明德盡心以究民瘼謹身而恤吏奸雖有<lb/>
<pb n="KR3k0038_WYG_149-29b"/>
百歐脩豈足望韓公之後安得數子駿其敢忘温國之<lb/>
言少答殊私即還舊服<lb/>
　　　除守謝史丞相　　　　　　　劉後村<lb/>
叢祠丐滿懶暮乞於鏡湖單𫝊疏榮俾晝行於錦里光<lb/>
生閭巷恩出廟堂伏念某羇旅登朝迂踈去國雜端論<lb/>
罪欲加斧鑕之誅一相隆寛尚俾斗升之食江湖迹晦<lb/>
朝市志荒此退士之有盟已散人之無勅忽聞予節莫<lb/>
遂循墻髙卧已便着衣裳而顛倒好閒成癖聞車馬以<lb/>
<pb n="KR3k0038_WYG_149-30a"/>
驚猜雖木天論撰之職優而枌部將輸之寄重昔在慶<lb/>
厯君謨有氣節聲粤至淳熈子方以亷介選皆鄉人之<lb/>
善者豈俗吏之云乎曽謂么微亦叨臨遣兹葢伏遇某<lb/>
官鹽梅家學喬木世臣陜而東是任周公茂著旂常之<lb/>
績河以南旋為晉土式遄衮繡之歸方將翕受敷施而<lb/>
來羣才忍以小過微文而棄一士收之流俗假以光華<lb/>
某敢不宣布教條講求民瘼責功能之來效贖狂瞽之<lb/>
徃愆相國知予當若何而報稱王事靡盬其敢憚於驅<lb/>
<pb n="KR3k0038_WYG_149-30b"/>
馳過此以還罔知攸措<lb/>
　　外除<lb/>
　　　除潮倅謝丞相　　　　　　劉後村<lb/>
服勞試邑甫從南畝之歸需次佐州俾便北堂之養頂<lb/>
踵悉䝉恩於吾相絲毫不假力於他人恭惟元台大布<lb/>
公道雖治邊防治水利並收一世之才然為孝子為忠<lb/>
臣各遂匹夫之志輒陳詞而力請荷宰物之曲成復念<lb/>
某海嶠寒生江淮薄官興公建議深疑大舉之非徐庶<lb/>
<pb n="KR3k0038_WYG_149-31a"/>
念親不勝方寸之亂因退食祝融之禄尋起從桂管之<lb/>
招遂離選條忝有民社適居孔道寧免游士過客謗傷<lb/>
之談毎見老農具言聖君賢相安静之意屬者滿葵丘<lb/>
之戍法當掃光範之門顧内無萊妻中歲抱斷絃之痛<lb/>
矧上有陶母暮年須扇枕之人自憐暮命之屯隃發大<lb/>
陶之問空函朝達除目夕頒非大臣有哀窮悼屈之心<lb/>
則孤士無超資越格之理山川清淑想韓木之猶存驛<lb/>
路坦夷覺潘輿之可徃族戚喜官期之近交游夸廪入<lb/>
<pb n="KR3k0038_WYG_149-31b"/>
之優始慮楚人之亡弓俄報塞翁之得馬丘山施重草<lb/>
芥命輕兹葢恭遇某官夾日元臣擎天老手處伊尹周<lb/>
公未嘗處之事力量有餘為趙普韓琦不能為之功聲<lb/>
色弗動廣搜羅於夾袋尤軫念於綈袍謂先人忝更化<lb/>
之都司而賤息亦翹材之末至因其悃請寵以便安某<lb/>
再世銜知三生圖報一藝者庸小善者録豈不希大造<lb/>
之甄陶終養日短盡節日長尚可備異時之驅䇿<lb/>
　　　除吉倅謝丞相　　　　　　　劉後村<lb/>
<pb n="KR3k0038_WYG_149-32a"/>
送窮無路遂至籲天起廢佐州且為擇地光生里巷恩<lb/>
出廟堂竊以薄命者書生之常樂育者大臣之責當杜<lb/>
韓兩公之相實曠古之罕逢然蘇尹二子之寃皆終身<lb/>
而莫雪若夫舊愆未掩新奬已加納之於春育海涵之<lb/>
中收之於霜降水涸之後我公此舉前哲所難伏念某<lb/>
少也不才長而無述侍察父悊兄之側非不漸濡慕善<lb/>
人君子之名亦思矯揉終以操脩未至毁譽莫調身久<lb/>
落於江湖謗常宣於朝市賢者不與品量為浮薄之歸<lb/>
<pb n="KR3k0038_WYG_149-32b"/>
文人相輕掎摭及語言之末凡此皆童䝉之過失積而<lb/>
為老大之悔尤屏窮巷者五期食叢祠者再考獨念吾<lb/>
君吾相未嘗求備於一夫某水某丘詎忍忘懐於斯世<lb/>
望翹材而稽首憑筦記以陳情負郭無田所仰給者代<lb/>
耕之禄小人有母宜見憐於孝治之朝然上公之機務<lb/>
至繁且下走之姓名難記敢圖英晤曲軫沉淪噓谷底<lb/>
之寒荄囘筆端之春意昔投閒置散已行白簡之言今<lb/>
悔過知非復畀青氊之舊寵以治中之近次處之江右<lb/>
<pb n="KR3k0038_WYG_149-33a"/>
之名邦捧除目以兢榮拊孤蹤而感涕兹葢伏遇某官<lb/>
勛藏盟府澤被生民持國論如權衡之平愛人材無菅<lb/>
蒯之棄並收髦俊皆有猷有守之倫尚恐逸遺開使過<lb/>
使愚之路終慙玷缺倍費陶鎔某敢不永戴洪私益堅<lb/>
素守仕澹菴誠齋之里所願服膺誦清渭南山之詩未<lb/>
忘囘首<lb/>
　　　除武岡通判謝丞相　　　　李梅亭<lb/>
散人細滿干續食於本朝宰物曲成特轉丞於支郡詎<lb/>
<pb n="KR3k0038_WYG_149-33b"/>
能希展足之驥頼未廢病顙之駒愧溢情顔感踰分願<lb/>
伏念某平沉庸俗全抱拙踈骨相既屯乏雲雷經綸之<lb/>
學丘園自賁非河漢黼黻之文猥䝉養士之仁濫綴教<lb/>
胄之屬經笥之嘲未發謗篋之惡已盈先生學雖勤言<lb/>
雖多譽難酬毁相國禮之過知之至罪止從疑俾奉叢<lb/>
祠實為寛典掘雲而破嵽嵲獨尋黄獨之苗乗月而弄<lb/>
潺湲飽飲紅泉之水倐三周於歲籥冒一問於化甄兹<lb/>
䝉天恩俾貳斗壘都梁樂土巫水舊嶓崇寧㧞縣而升<lb/>
<pb n="KR3k0038_WYG_149-34a"/>
軍僅百餘歲嘉定揠僉而置倅方一二員及瓜之戌雖<lb/>
遙種漆之謀有待無為龍蛇思為赤子當賛郡條小不<lb/>
虺蜮太不鯨鯢仰憑國力恭惟某官得聖之任為帝者<lb/>
師父子繼世三公邁史丹仕漢朝之績明良慶會六字<lb/>
紹越王輔孝廟之勲鹽梅水火鼎實惟和粉米繡絺衮<lb/>
章亦别存竹頭於舸艦拾桐尾而宫商念椎鈍之無他<lb/>
嘆陸沉之已久日月出矣時雨降矣將令萬物之得宜<lb/>
江漢濯之秋陽暴之寧忍匹夫之不獲因其素出於門<lb/>
<pb n="KR3k0038_WYG_149-34b"/>
下始之姑試於治中某敢不滌濯其心靖共爾位思稱<lb/>
屏星之重圖為杯水之消魚尾既赬詎敢急斗升於東<lb/>
海烏頭可白倘或憐三匝於南枝<lb/>
　　　代衛太社新除袁州倅謝丞相　李梅亭<lb/>
徼恩改秩誼難社下之留乞闕養親許待治中之次川<lb/>
藪密藏其汙疾帡幪曲免其震凌終始生成後先超躐<lb/>
全出大鈞坱圠之造請陳小子狂簡之章伏念某天巧<lb/>
素慳地寒寡狹父書是讀願載續於世科門䕃可羞空<lb/>
<pb n="KR3k0038_WYG_149-35a"/>
屢偕於計吏﨑嶇三仕踸踔七階獨䝉公相之憫憐不<lb/>
翅子姪之覆育燕巢于幕方欣得近於樓臺魚潛在淵<lb/>
敢望上浮於池沼乃辱綴太常之屬亟令脱小宰之銓<lb/>
計校平生擢髪固難於數罪躋攀分寸吹毛宜速於求<lb/>
疵牽牛自分於奪牛失馬敢期於得馬適嚴君之引疾<lb/>
從神圉而祝釐懐眷戀庭闈之情欲甘啜菽願出宰山<lb/>
水之縣少徯及𤓰忽蒙一陶之仁超陞半刺之任宜春<lb/>
多勝葢具見韓昌黎之詩爾袁得賢亦足考李泰伯之<lb/>
<pb n="KR3k0038_WYG_149-35b"/>
記詎應伐輻猥玷題輿㧞之沸湯烈火之中分以清風<lb/>
明月之寄子來幾日我有二天伏遇某官心契禹臯道<lb/>
侔伊吕書汾陽二十四考事方半於古人取河朔一百<lb/>
餘州功已髙於今日璇璣宻運而屢躋豐稔寳玉來歸<lb/>
而重見泰平時惟萬世永賴之功尚恥一夫不被其澤<lb/>
老老㓜㓜皆重費於保全子子孫孫將若為而報稱某<lb/>
敢不銘恩鏤膂圖報誓心肉骨之卵翼之可坐須於泥<lb/>
軾吹嘘是披拂是尚終托於化爐<lb/>
<pb n="KR3k0038_WYG_149-36a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_149-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷三十五<lb/>
</p>
<p>
</p>
  </div>
</body>
</text>
</TEI>
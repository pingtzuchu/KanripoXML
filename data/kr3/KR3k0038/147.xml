<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷三十三</head> <lb/>
    <p>
<pb n="KR3k0038_WYG_147-1a"/>
欽定四庫全書<lb/>
　翰苑新書續集卷三十三<lb/>
　　通交代類<lb/>
　　　通交代吉府教　　　　　　鄭雪巖<lb/>
流泮池采茆之仁餘波猶及詠庾嶺折梅之句一笑相<lb/>
逢方裁書憑鴈足之傳忽命使拜魚緘之寵聞音有喜<lb/>
矢德弗諼恭惟某官以天覺而先斯民由鄉秀而升太<lb/>
學富董子潛心之業同志皆遜一頭獻賈生太息之書<lb/>
<pb n="KR3k0038_WYG_147-1b"/>
有識莫不三嘆方翺逰庠序之内已軒轟宇宙之間既<lb/>
先千佛題合上羣仙府乃分横浦之師席將尋濓溪之<lb/>
道源適有佩犢之風良難集鴞之化一麾而萊夷却片<lb/>
語而鎮州平乃知忠信之言蠻貊可行孰謂俎豆則聞<lb/>
軍旅未學以重誨而立館下自足感人使正色而在朝<lb/>
端何難折侮先生自此升矣吾道將行也歟伏念某自<lb/>
昔受知于今承乏緑漪亭下固常繼領袖之光青衿座<lb/>
隅又復循範模之正親莫親於故人之繾綣樂莫樂於<lb/>
<pb n="KR3k0038_WYG_147-2a"/>
異鄉之合并以舊告新有恃無恐對君樽酒行足慰江<lb/>
東之雲遺我寒氊寧有吠粤南之雪片心所嚮短韻難<lb/>
宣<lb/>
　　　通交代王府教<hi>日新</hi>　　　　　方烏山<lb/>
鱣集告祥少駐木天之軌鯉烹得信言脂樵水之車安<lb/>
能有式於大夫國人獨喜受教於先生長者敬裁短述<lb/>
徃贄崇嚴恭惟某官羲獻家風畸郊世譜舉幡而閉空<lb/>
舍主士子之齊盟搢笏而誦阿房為詞人之獨步意其<lb/>
<pb n="KR3k0038_WYG_147-2b"/>
傑出必也怒飛曽謂廣寒之仙不嫌獨冷之職以采藻<lb/>
采芹之樂地寓刈蔞刈楚之盛心閲歴眼髙友其邦士<lb/>
之仁者作成意濶得夫英材而育之弦誦之最冠於甌<lb/>
閩衿佩之盛侔於鄒魯厥今上崇文治相用耆儒凡一<lb/>
時清望之官多六館知名之士况後學仰之如北斗宜<lb/>
諸公推之于青雲滴露研朱暫了燈忩之課凌青遡紫<lb/>
穩為渠觀之逰添成美談突過近此某少孤多難未老<lb/>
先衰方為學子時通國吠宗元之雪及對大廷後夫人<lb/>
<pb n="KR3k0038_WYG_147-3a"/>
笑劉蕡之風自合為收聲息影之圖乃輒居召閙取謗<lb/>
之地姑禄仕耳如教法何念童年及從諸老㳺而執事<lb/>
乃我丈人行何止踵芳規之遺後尚將徼大惠以居中<lb/>
冒然以前恃此無恐慕金莖之髙趣奈驅於貧聞輔嗣<lb/>
之微言儻醫我俗其為依嚮莫究掞裁<lb/>
　　　通知縣交代　　　　　　　周山房<lb/>
疏榮帝寵出宰王封俯慙瘝曠之餘行藉交承之庇顧<lb/>
平昔慕用之已久又子孫託契之云初盍修鄙辭致敬<lb/>
<pb n="KR3k0038_WYG_147-3b"/>
下𨽻某官奕世鍾美受才絶人頌美中興駭羣公而驚<lb/>
嘆詩追古始擅作者之風流追觀祖宗登用人物之時<lb/>
盍居臺館儲蓄英材之地安用一律以待長材葢君子<lb/>
仕不辭卑姑假此小邦以自試抑下邑民弊已久天其<lb/>
使賢尹之來臨某之不才謬兹代匱嘗以為百里之地<lb/>
是乃古人之欲得豈有於三年之内常憂已志之不伸<lb/>
非事之本末不同則人之才力有待伏惟鑒拙者之已<lb/>
久思志行之孔艱泥古則踈必有可通之律度徇今已<lb/>
<pb n="KR3k0038_WYG_147-4a"/>
陋又將小出其規模庶幾當世不以作邑為難豈特小<lb/>
人獨被善後之賜<lb/>
　　　通交代曹上杭　　　　　　方壺山<lb/>
選人學製或有弔其失身公子在前吾何嫌於交臂託<lb/>
契兹始持書以聞某官粹根天資挺有風烈昔者兩社<lb/>
之寄𢎞濟多艱宜哉三世之昌亶食舊德初領户口之<lb/>
籍嘗探嶺頭之梅熾甚聲名畀之民社種桃娛母對竹<lb/>
讀書謂邑介於蹊徑之多而民如其山川之峭撫摩之<lb/>
<pb n="KR3k0038_WYG_147-4b"/>
不必以健顯感泣者相率而挽留似聞上台頗念世交<lb/>
之舊宏開翹館久需縣最之來赴闕歲除為杭佳話某<lb/>
自憐百拙可笑一官苦弗求人亦莫肯顧屢嘗佐邑豈<lb/>
不知難誰驅之而冒為規講若以具在迅速朝裝之去<lb/>
幸又隨曹扶持男璧而來預知全趙靳或未告請則必<lb/>
言<lb/>
　　　通交代王運管　　　　　　林克齋<lb/>
膠庠㳺息悵鴻燕之去來計幕交承託金蘭於出處雖<lb/>
<pb n="KR3k0038_WYG_147-5a"/>
未接顔辭之末已相忘道術之中揚粃愧前贄緘敢後<lb/>
某官望髙六館聲滿中州學自名家接河汾之流𣲖文<lb/>
無餒氣窺海若之波瀾走馬舍選方竊遲之摘髭科第<lb/>
直差易爾固將為於木鐸思樂采芹便合貯之玉堂最<lb/>
宜視草胡然㢘取猶此斜飛姑寄徑於紅蓮緑水之逰<lb/>
遂増重於東海西山之勝入幕乃有此士豈專辰入酉<lb/>
退之勤搢紳莫不知名倚觀朝奏暮召之寵某皇皇半<lb/>
世矻矻一科逐步隨行缺然贊畫玩時愒日久矣妨賢<lb/>
<pb n="KR3k0038_WYG_147-5b"/>
兹不逺於及𤓰冀匪徐於行李同門同志敢忘朋友之<lb/>
先賢孰主孰賓期結子孫之永好<lb/>
　　　與交代江司理　　　　　　劉後村<lb/>
鄰境注官方嗟失馬邊州除吏誤使續貂煩出命之逶<lb/>
迤欲通名而縮瑟某官品流英邁胄緒髙華世有聞人<lb/>
逺矣衣冠之盛家𫝊儉德凛然氷蘗之清謂宜玉立於<lb/>
班行何乃泥蟠於州縣可片言以折洞知獄吏之欺活<lb/>
千人者封行見門閭之大聞當詣闕别慶登畿某甘向<lb/>
<pb n="KR3k0038_WYG_147-6a"/>
閩中忽移塞上青袍行路誰憐杜老之貧白浪沉舟幾<lb/>
殉彭咸之死甚矣窮途之可歎坐於榮路以有妨法令<lb/>
為師方未知淑後之計藥石愛我必無靳告新之言<lb/>
　　　代董侍郎<hi>居誼</hi>回聶制置<hi>子述</hi>　李梅亭<lb/>
聮鑣北闕不得同父母之邦分閫西垂兹又託子孫之<lb/>
契頓足欲舞盥手修辭恭惟某官節凛松筠識髙蓍蔡<lb/>
有謀猷則順于外孰窺省闥之功非仁義不陳於前親<lb/>
結冕旒之眷兹峻登瀛之步載馳諭蜀之車騎火照山<lb/>
<pb n="KR3k0038_WYG_147-6b"/>
紅奏功易邇雪嶺界天白借重方深佇展壯猷進膺顯<lb/>
册某久於蚊負甚矣鼠窮糠粃在前安得有告新之政<lb/>
山藪藏疾尚或希議故之恩<lb/>
　<lb/>
　<lb/>
　<lb/>
　<lb/>
　翰苑新書續集卷三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷二十八</head> <lb/>
    <p>
<pb n="KR3k0038_WYG_142-1a"/>
欽定四庫全書<lb/>
　翰苑新書續集卷二十八<lb/>
　　贄見類<lb/>
　　　見丞相<hi>代人</hi>　　　　　　　　王臞軒<lb/>
齒塵埃之下吏夙感大恩拜雲漢之上台輒裁小牘戴<lb/>
德有丘山之重修辭無月露之工斐然搖豪滂若流汗<lb/>
伏念某妄庸晚進艱苦早孤念昔先人固嘗拜龍虎之<lb/>
榜不腆後嗣何敢吐蝸蚓之科然徒用外家之恩幸得<lb/>
<pb n="KR3k0038_WYG_142-1b"/>
塵下士之列頂踵實歸於陶鑄肺肝嘗切於鏤銘甘辭<lb/>
曹掾之優聊適步兵之隱經禮三百亦嘗偕計吏之行<lb/>
進士五千獨未中太常之第猶䝉藏疾獲遂養痾侵尋<lb/>
二考之書濩落再命之計然念長伯樂之廐茍不自鳴<lb/>
縱或抱和氏之珍誰其見賞敢伸九頓首之請併祈一<lb/>
轉手之仁恭惟某官直大以方清和而任時則有若伊<lb/>
陟實繼阿衡之覺先公其惟時成周足邁伯禽之拜後<lb/>
積十六載更弦之化收七十城憑軾之功營東豳西煩<lb/>
<pb n="KR3k0038_WYG_142-2a"/>
整頓乾坤之手燕南越北知扶持宗社之心方將恢萬<lb/>
世之基益廣開衆正之路有如門下桃李之數或堪籠<lb/>
中參术之儲是能容之非敢望也尚念某難留氷幕盍<lb/>
返糟丘一氣之轉洪鈞倘拜成終之賜萬間之庇寒士<lb/>
敢忘報國之心<lb/>
　　　上任中書　　　　　　　　楊誠齋<lb/>
披雲漢之天章夙見舍人之様勒山林之俗駕來瞻學<lb/>
士之真極知大匠之門難飭小夫之牘顧無藉手輒用<lb/>
<pb n="KR3k0038_WYG_142-2b"/>
引吭竊聞師儒並世之難類有今古殊時之歎韓昌黎<lb/>
之於太白漫夜夢以晝思陳後山之於大蘇恨江空而<lb/>
歲晚今有文章之伯實在邦域之中公求士甚士之求<lb/>
公既聞命矣後視今猶今之視昔盍徃拜之伏念某氣<lb/>
懦弗張骨凡難換一科十年之不補愧在無聞半通五<lb/>
兩之甚甘止於為養曽幾何日竟失所天陷眥腐膺僅<lb/>
能逃死磨肌戛骨奚暇送窮祥琴翕忽以成聲塵甑睢<lb/>
盱而望賜心口相語但欲從小宰之銓面目可憎未敢<lb/>
<pb n="KR3k0038_WYG_142-3a"/>
作大鈞之問惟是忍見賢之渇所當修覿德之恭或聞<lb/>
庸下之姓名已辱暗中之摸索逢人必項斯之説幾於<lb/>
神比而天同伴直難浩然之呼特以職親而地禁仰髙<lb/>
山之景行感流水之賞音樂莫樂兮相知安有又傲翰<lb/>
林之理見所見而後去姑慰不願封侯之心恭惟某官<lb/>
學冠儒纓道航聖瀆家故雄於四蜀誰敢齒於諸任騎<lb/>
鯨暫駐於九龍振鬛遂喑於萬馬周情孔思心傳先聖<lb/>
之不傳宋艶班香文到古人之未到久於詳試昨乃遄<lb/>
<pb n="KR3k0038_WYG_142-3b"/>
歸士則快於覩先帝已嗟於見晚能典朕禮咨伯直清<lb/>
肯從吾兒煩君調䕶玉堂草罷又吟紅藥之翻金匱紬<lb/>
餘還對紫薇之伴彼智効一官而不足此身兼數器而<lb/>
有餘人望一條之氷其容已肅公傍九霄之月所樂不<lb/>
存豈非為天子之私人實持公議行且作清廟之近弼<lb/>
尤佩逺憂今外敵訌阻之時正中國圖囘之日天地亦<lb/>
大矣保邦當在於未危人物方眇然求才不嫌於太廣<lb/>
與其待倉猝而市三年之艾不若及閒暇而滋九畹之<lb/>
<pb n="KR3k0038_WYG_142-4a"/>
蘭時來為之天下幸甚某藐無可贄輒誦所聞幽桂遺<lb/>
榛管厎敢累犯嚴之口江梅托桃李但欲薰自潔之香<lb/>
　　　上傅侍郎　　　　　　　　劉後村<lb/>
卜江左之興衰久闗衆望數襄陽之耆舊今有幾人公<lb/>
方與造物者㳺我欲順下風而請切以士茍有志皆知<lb/>
名節之可尊生不同時毎恨先賢之已逺覽范滂之傳<lb/>
至太息以興思聞杜喬之風想生氣之猶在至若嗣正<lb/>
始諸公之絶唱主過江多士之齊盟葢凛然尚有於典<lb/>
<pb n="KR3k0038_WYG_142-4b"/>
刑乃前此未承於謦欬良以服膺之切非為炙手而來<lb/>
恭惟某官一代宗師三朝夀雋精忠諒節可居周堪劉<lb/>
向之間讜論危言不在陸贄陽城之下頓簪諌筆垂秉<lb/>
事樞而乃預憂十常侍之弄權歴指七貴人之盗寵一<lb/>
壑徑歸之甚勇六丁力挽而不囘政坐名髙未許卷而<lb/>
避世假令耄及猶當杖以造朝况才之壯而意之新年<lb/>
彌髙而德彌邵聖上攽緑綈之詔國人佇赤舄之還既<lb/>
彷徨懐宗周之憂尚終始抱東山之志舉世之人皆濁<lb/>
<pb n="KR3k0038_WYG_142-5a"/>
惟我獨清天下之父來歸其子焉徃願趣蒲輪之入徑<lb/>
躋鼎席之榮伏念某實類癯儒名為胄子讀書萬卷頗<lb/>
馳騁於古人泣血三年盡變移其故質憂哀憤恚之所<lb/>
侵蝕疾疢思慮之所耗昏何辜於天亟奪其父素琴絃<lb/>
絶誰憐中散之孤鄰笛聲哀忍誦山陽之賦敢意髙賢<lb/>
之雞絮尚臨委巷之雀羅得非憫泉下之人昔嘗忝座<lb/>
上之客危衷易感悲涕無從頃瞻紫氣之來念快景星<lb/>
之覩維先生長者實晚學之指歸矧大父老人有鄉來<lb/>
<pb n="KR3k0038_WYG_142-5b"/>
之雅素倘或予互鄉之潔必少慰若敖之䰟進之於琴<lb/>
瑟書冊之前誨之以洒掃應對之事縱未窺於閫奥終<lb/>
不畔於門墻誓墓之餘非敢望山公之啟事摳衣而進<lb/>
所冀聞夫子之文章<lb/>
　　　上魏運使<hi>了翁</hi>　　　　　　李梅亭<lb/>
聞宇宙之大名如瞻喬嶽抱江湖之渇夢今在下風乏<lb/>
紹介以為容修辭誠而求見某聞士之任重固不止獨<lb/>
善其身儒者道髙先當知有貴於己若靡然斷趾以適<lb/>
<pb n="KR3k0038_WYG_142-6a"/>
屨必至於䑛痔以求車操行既卑國家何頼雖有卷舒<lb/>
之際不為燥濕所移如蘇文忠之違熈豐亦不茍同於<lb/>
元祐若劉忠肅之惡章蔡然非强附於伊川是名蜀珍<lb/>
可重趙鼎觀公氣象視古等倫兹故賦明月烏鵲之詩<lb/>
亟欲快景星鳳皇之覩恭惟某官眼髙四海胸着千年<lb/>
漢相有真宜居蕭曹丙吉之冠鄭公所願葢在稷契臯<lb/>
陶之良當炙手可熱之時凛掉頭不住之節長卿甫還<lb/>
於巴路元濟已叛於蔡城神山可巢固自薄蓬萊而不<lb/>
<pb n="KR3k0038_WYG_142-6b"/>
即欃槍未落必欲借荆楚以同功雖卒成孺子之名然<lb/>
已立懦夫之志一麾而出十暑于兹囘視獨對三千字<lb/>
之人誰肯甘頓十九年之刃萬牛不能囘丘山之重四<lb/>
牡又復勤原隰之馳要路在前聊養韓忠獻之器榮進<lb/>
素定何必王文正之門然海内所以屬望於公葢天下<lb/>
尚有可為之事幸昌其志以濟斯民惟功名當久逺之<lb/>
看則富貴乃緒餘之事如某者居貧甚肆從仕難任失<lb/>
汗漫九垓之期分甘控地遂侏儒一囊之俸豈必鑽天<lb/>
<pb n="KR3k0038_WYG_142-7a"/>
乃逺隨黄鵠之梯葢願事碧雞之使雖神索於大巫之<lb/>
側當氣蘇於君子之前嗟逺道胡為來哉幸將在此居<lb/>
是邦事其賢者倘或許之<lb/>
　　　上楊誠齋　　　　　　　　楊茨野<lb/>
生于泗水尚未得夫子之門仰若泰山久欲造韓公之<lb/>
室苐自顧學焉而未竟雖願拜長者而無從念一代之<lb/>
數人今惟此老紛四方之多慕况在是邦敬三沐以來<lb/>
前恨半生之已後恭惟某官惟古之好以道而鳴𫝊紫<lb/>
<pb n="KR3k0038_WYG_142-7b"/>
巖之法衣源源誠學振廬陵之遺響續續文盟頃居于<lb/>
朝獨行其志剛直自許葢舜云禹云而皆然公正無私<lb/>
縱洛黨川黨而不入屢逼雲霄而遽下徑尋泉石以歸<lb/>
休故名滿八區而人愈尊才髙一世而衆不忌泛觀近<lb/>
事有感前修出處固殊孰能忘東山之興去就稍易未<lb/>
免汙西風之塵誰歟掛冠若此完璧但使金章玉句之<lb/>
妙膾炙古今自探乾端坤倪之微緜絡天地是豈容兒<lb/>
輩之覺姑且遂老子之閒然而寳閣寵加鋒車促召繄<lb/>
<pb n="KR3k0038_WYG_142-8a"/>
造物之不捨顧吾道之何如為我强起無或憚勤竟力<lb/>
辭於明詔惟有早退可以全節已久誓於此心豈葵藿<lb/>
不傾於大陽抑黄花自香於秋晚拂扶桑而折若木共<lb/>
看日景之舒長薄蓬萊而羞崑崙聊作地仙之蕭散伏<lb/>
念某頭顱如許心志可知雖四下二中亦欲修後山瓣<lb/>
香之供而寸長尺短何由備東坡鋪席之裝有勞夢寐<lb/>
於十年未吐胸懐之半語兹叨末第實竊餘波當修贄<lb/>
謝鄉先生之初輒執屨從門弟子之役自憐小草之逺<lb/>
<pb n="KR3k0038_WYG_142-8b"/>
志曷試洪鍾之微撞儻幸從容謂有如子之愛我何敢<lb/>
覬望或甚於士之求公拳拳所陳亹亹莫既<lb/>
　　　見趙茶馬<hi>彦綰</hi>　<hi>全篇用茶馬事</hi>李梅亭<lb/>
訪火井於臨卭偶逃水厄望星槎於仙漢行拜月題慰<lb/>
江湖渇夢之深瞻原隰華鑣之沃伏念某地寒而根淺<lb/>
年運而骨髙斟酌胸中固欠可人之風味局促轅下粗<lb/>
知範我之馳驅與其包裹供權倖之鑽不若蹭蹬任風<lb/>
塵之老况乏揮毫之百斛固應病顙之十年懶問蓬萊<lb/>
<pb n="KR3k0038_WYG_142-9a"/>
羣仙之司遂叱卭徠九折之馭其甘如薺豈必衆嘗言<lb/>
刈其蔞願為君御恭惟某官雲龍氣局天驥風標架屋<lb/>
桃源三椀澆五千之卷乘軺僰道一雄將十萬之雌却<lb/>
笑前丁後蔡之籠加安得超范軒欒之繳繞加臭味而<lb/>
厚賔客漫令䇿兎褐之功畫骨相而遺毛皮諒必察驪<lb/>
黄之外如某者不持圭璧未洗袴袍特窘城南晏食之<lb/>
謀遂入冀北暮取之數味已輸於第一價敢望於倍三<lb/>
草茶無賴空有名敢妄希於湔祓塞馬未必不為福或<lb/>
<pb n="KR3k0038_WYG_142-9b"/>
可備於走趨<lb/>
　　　謁楊誠齋　　　　　　　　黄竹坡<lb/>
紀天下之逹尊今孰先於耆舊備鄰封之小吏將求望<lb/>
於聲光引舟小次於郊圻載贄庸趨於賓榻或者片言<lb/>
之寵慰此半生之勤恭惟某官道主齊盟文𫝊正印舞<lb/>
兩驂而逺駕欲掲商以厲周褊餘子而不為可蠛唐而<lb/>
蠓漢儼清班而玉立載華問以川流有如德業之尊不<lb/>
數踐揚之盛議論所到孰為君子孰為小人表裏無瑕<lb/>
<pb n="KR3k0038_WYG_142-10a"/>
不負天子不負所學凛然進退之節光于熈洽之朝避<lb/>
富貴於急流續明哲之餘響昔東坡慕香山之老終莫<lb/>
遂於初心歐公歸潁水之濱動毎懐於故國未有壯年<lb/>
辭名位之寵獨以盛德耀鄉閭之間寄花竹之迷藏卷<lb/>
波瀾於篇什天相名德諸福畢來人無間言百年幾見<lb/>
雖國中萬鍾之賦禄初無欲富之心然天上二老之須<lb/>
人諒有思賢之詔某門閭晚出蓬藋卑飛結髪讀書愚<lb/>
而信甚折腰為米貧則謀踈將祗服於觕官迺經從於<lb/>
<pb n="KR3k0038_WYG_142-10b"/>
仙隱仰泰山北斗之譽方求登吏部之門賦雪車氷柱<lb/>
之詩敢望出玉川之右<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷二十八<lb/>
</p>
<p>
</p>
  </div>
</body>
</text>
</TEI>
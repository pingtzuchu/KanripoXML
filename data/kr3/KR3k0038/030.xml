<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷三十</head> <lb/>
    <p>
<pb n="KR3k0038_WYG_030-1a"/>
欽定四庫全書<lb/>
　翰苑新書前集卷三十<lb/>
　　大宗正司<lb/>
判大宗正<hi>本朝仁宗景祐三年初置續㑹要以皇兄江寧軍節度使允讓即濮安懿王皇姪彰化軍</hi>
<hi>守後節同知大宗正事實録時宗室子孫衆多聚居大第故於祖宗後各擇一人知宗正事令叙睦之違則糾</hi>
<hi>其失焉實録英宗治平元年詔宗室之盛數倍於前而宗正司事亦繁多乃増置同知大宗事一員選宗惠為</hi>
<hi>之詔畧曰夫明徳以親九族正家而刑萬邦古先哲王罔不由此朕嗣守丕業率循舊章惟皇屬之敦和命宗</hi>
<hi>臣而董正念其性本於仁厚宜廣學以勤修顧其日益於衆多必増員而統理庶乎恊贊其職並脩厥官式孚</hi>
<pb n="KR3k0038_WYG_030-1b"/>
<hi>于休以副予意㑹要元豐官制竹詔大宗正司不𨽻六曺大宗正以宗室團練使以上有徳望者為之次一人</hi>
<hi>為同知位髙屬尊者為之判掌糾合族屬而訓之以徳行道藝受其詞訟而糾正其愆違有辜則先劾以聞法</hi>
<hi>例不能決者同上殿取裁凢宗室服屬逺近之數及其賞罰規式皆縂之屬有記室一人掌牋奏講書教授十</hi>
<hi>有二人分位講授兼領小學之事四朝志知大宗正事領用太祖太宗之屬近行尊者為之率以近官至王相者</hi>
<hi>焉渡江後頗用南班多不得人無以表率更生刻削宗室皆患之淳熈初宗正官缺趙温叔言崇宣簡公不息</hi>
<hi>之賢自江西運判召為右監門衛大將軍忠州防禦使知大宗正事非常例也朝野雜記</hi>
歴代事實都領宗正之務<hi>鄴侯家傳李勉都領宗正之務</hi>
皇朝事實定讀書賞罰規式<hi>四朝國史治平元年月判大宗正事允弼言詳定到</hi>
<pb n="KR3k0038_WYG_030-2a"/>
<hi>皇親讀書等賞罰規式詔依所定次第施行</hi>掌教法政令<hi>神宗正史職官志大宗正掌宗室之</hi>
<hi>教法政令以行藝訓導而敦睦之受其辯訴之事而糾其失</hi>擇人敦睦<hi>見賜鞍馬注</hi>位髙<lb/>
屬尊<hi>見官制</hi>屬近行尊<hi>朝野雜記知太宗正事仁宗始置用太祖太宗之後屬近行尊者各</hi>
<hi>一人於是首命濮安懿王為之自是率以近官至王相者領焉</hi>言天下事<hi>朝野雜記淳熈初宗正官</hi>
<hi>缺趙温叔言崇宣簡公不息之賢自江西轉運判官召為右監門衛大將軍忠州防禦使知大宗正事非常例</hi>
<hi>也不息字仁仲中進士第所至有聲積官昭慶軍承宣使在宗司數言天下事上甚重之</hi>公子司宗<lb/>
<hi>四朝國史宗景傳元豐七年以宗景知大宗正事先是宗景父久弼司宗久故神宗復選而用之使諭其母先</hi>
<hi>王久司宗正德及皇族今命而子繼之夫人宜多慰也</hi>賜鞍馬<hi>仁宗實錄皇祐三年以久讓知大宗</hi>
<pb n="KR3k0038_WYG_030-2b"/>
<hi>正事守節同知大宗正事仍賜襲衣金帶鞍勒馬時宗室子孫衆多方聚居於大第故於祖宗後各擇一人令</hi>
<hi>敦睦之違失則糾正焉凢宗室奏陳先委詳酌而後聞</hi>建親賢閣<hi>四朝國史仲忽傳入判大宗正</hi>
<hi>事徽宗賜之甲第建親賢懋功之閣以示寵仲忽鯁亮端毅動循禮法立宗司法式後人視為定</hi>
羣公精語典司屬籍<hi>東坡除宗晟制典司屬籍克有令名</hi>糾正宗支<hi>元厚之除</hi>
<hi>宗伯制内以糾正於宗支</hi>訓齊屬籍<hi>又除宗景總訓齊/於屬籍並職畧</hi>董正宗籍<hi>吕正</hi>
<hi>獻集賜允弼詔</hi>董司宗諜<hi>文恭賜/允弼詔</hi>長治公族<hi>曲阜集賜同知宗正仲爰不允詔曰</hi>
<hi>朕既得宗室老成屬之長治公族又擢爾之賢使為之貳</hi>九族治正<hi>文恭云資大徳之夙成賴九族</hi>
<hi>之治正</hi>創宏規於文祖<hi>除宗晟制崇叙訓/齊創宏規於文祖</hi>司我本支<hi>胡文恭行</hi>
<pb n="KR3k0038_WYG_030-3a"/>
<hi>宗懿制云惟時賢亮司我本支</hi>首秉宗司<hi>文恭賜/允弼詔</hi>宗臣董正<hi>見官制</hi>董大<lb/>
宗之秩<hi>曾子宣除宗晟制選諸近屬之尊董我大宗之秩</hi>
知大宗正丞<hi>本朝熈寧三年置丞三員以異姓朝臣充神宗疑用異姓王安石言前代宗正固有</hi>
<hi>用庶姓者乃録春秋時公族大夫事神宗曰此雖無前代故事行之何害安石曰聖人創法不必盡循前代所</hi>
<hi>已行者顧事理何如耳於是召稚圭對而命之並四朝志元豐五年詔大宗正丞中書省奏差以文臣京朝官</hi>
<hi>知</hi>
皇朝事實晉丞瑶籍<hi>慶元制云云</hi>贊治公姓<hi>曲阜集知大宗正丞崔公慶制</hi>
<hi>云贊治公姓人無間言</hi>得存心養性之學<hi>中興繫年録曽恬少尊事楊時謝良佐陳瓘得</hi>
<pb n="KR3k0038_WYG_030-3b"/>
<hi>存心養性之學及為大宗正丞秦檜專政士方求媚以取要官而恬自守無所詘</hi>議論有前輩<lb/>
之風<hi>言行録田畫字承君人物雄偉議論慷慨俱有前輩之風入為大宗正丞宰相曽布欲收置門下不</hi>
<hi>能屈</hi>宰相不能屈<hi>見上/注</hi>自守無所屈<hi>見得存心養性之學注</hi>上宗寳<lb/>
五事<hi>中興繫年録知大宗正丞謝伋條上宗寳五事曰舉賢才以强本支更法制以除煩苛擇官司以專</hi>
<hi>訓導繼封爵以謹傳襲脩圖牒以辨親疎詔内外從官各舉宗室一人始立法大嚴學官久闕襲封之典遂廢</hi>
<hi>宗正有寺無官故伋言之時用伋議惟襲封食</hi>以異姓為<hi>見官制</hi>
西南外宗正司<hi>本朝崇寧元年蔡京申請宗室既許分居兩京輔郡乞於兩京置外宗正司擇宗室</hi>
<hi>賢者管幹逐處一人仍于本州通判職官内選二人兼領丞簿凢外任宗室事下于州縣者外宗正受理大觀</hi>
<pb n="KR3k0038_WYG_030-4a"/>
<hi>三年罷政和二年復置中興南渡後南外置司泉州西外置司福州丞係倅兼簿係簽判兼紹興府亦有宗正</hi>
<hi>司乾道七年省紹興府宗司𨽻行在中興㑹要  孝宗㑹要</hi>
知西南外宗正司<hi>官制見前</hi>
皇朝事實考實文藝<hi>續㑹要政和三年知西外宗正事士<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>奏廢兩京睦宗院宗子有文</hi>
<hi>藝行實衆所共知者許宗正考實文藝以聞</hi>訓齊糾正<hi>慶元制爰俾訓齊徃分糾正</hi>鈴束<lb/>
訓導<hi>中興㑹要紹興二十六年七月知西外宗正事士術言西南兩外宗司相去不逺鈐束訓導事體一</hi>
<hi>同有未便者理有商議望許兩司宗官每年一次徃來商議職事從之</hi>雙月隻日<hi>中興㑹要隆興</hi>
<hi>元年刑部言大宗正司奏犯罪宗子雙月送西外隻日送南外本部㸔詳欲依所乞從之</hi>
<pb n="KR3k0038_WYG_030-4b"/>
西南外宗教<hi>前漢元始五年於郡國置宗師以糾皇室親族世氏致教訓焉選有徳義者為之有</hi>
<hi>寃失職者宗師得因郵亭上書西漢紀唐武徳三年詔天下每州置宗師一人以相統攝類㑹本朝國初闕崇</hi>
<hi>寧初蔡京申請置外宗外有敦宗院又云今置學立師為量試之法大觀元年南外敦宗院太學教授張戣以</hi>
<hi>宗子釋褐教養有方特轉一官是時距置敦宗院才五年意宗教必置於崇寧之初大觀三年罷詔曰比置院</hi>
<hi>於别都増學于宫邸廩其無祿而教養其未命者累年于兹宗子之在别都或輕犯法吏弗能禁民以為擾師</hi>
<hi>儒之官殆相倍蓰而就學者寡官冗而事繁宜有裁適應兩京敦宗院并官吏并罷政和二年復置宣和三年</hi>
<hi>増置西南外敦宗院教授各一員又有博士正録中興以後惟置宗教</hi>
皇朝事實宗師<hi>見官制</hi>由庠序之教<hi>政和詔曰宗族蕃衍詔有司分食兩京為</hi>
<pb n="KR3k0038_WYG_030-5a"/>
<hi>立廩稍之格由庠序之教朕心庶幾焉</hi>不附秦檜<hi>誠齋集陳正獻公俊卿舉進士第二授泉州察</hi>
<hi>推秩滿故事當入館學時相秦檜察公不附已以為南外睦宗院教授</hi>
睦宗院<hi>本朝崇寧元年宰臣蔡京請宗室非袒免親以下兩世欲分於西京南京近輔或沿流便郡居</hi>
<hi>止每處置敦宗院差文武臣各一員管幹續㑹要中興南渡南外居泉州西外居福州光宗即位改為睦宗院</hi>
皇朝事實置院别都<hi>大觀詔曰比置院於别都</hi>親睦宗族<hi>崇寧五年詔近置敦</hi>
<hi>宗院所以親睦宗族愛養孤幼</hi>
四六警語<hi>司宗典籍</hi>
發端<hi>疏詔東平展親西外</hi>　<hi>鎮領房山司宗睢邸</hi>
<pb n="KR3k0038_WYG_030-5b"/>
起聨<hi>大君有命申頒寵渥之親伯臣司宗無越耆英之舊</hi>
　<hi>王曰叔父立愛始於家邦汝作秩宗受祉施於孫子</hi>
　<hi>斂袵詩壇久標古錦囊之譽横經宗校獲依青藜杖之光</hi>
　<hi>弭節西臺正仰長庚之次舍司文南邸獲分太乙之光輝</hi>
　<hi>伯父心在王室自宜與四輔以通班天屬生於聖時爰與第一人而為長</hi>
警聨<hi>瓊編瑶牒儼帝子之冠簮衮衣繡裳本公家之衣鉢</hi>　<hi>欲信厚之成風宜訓齊之遴選</hi>
　<hi>周之宗盟誰若滕侯之長唐之宰相豈遺徳裕之賢</hi>　<hi>爰以東平之善遂司南外之盟</hi>
　<hi>典周室之宗盟宜洊司於麟趾為劉氏之祭酒行入對於龍光</hi>
<pb n="KR3k0038_WYG_030-6a"/>
結聨<hi>聮隂何幸知為髙帝之子孫巽日相逢儻備梁王之賓客</hi>
　　王府官屬<lb/>
王府翌善<hi>國朝太平興國四年置翌善一人續㑹要孝宗初就傅范元長以待制兼資善堂翌善自</hi>
<hi>是率以從官為之其後親王府不復除第以朝士兼贊讀直講而已淳熈末寧宗在嘉邸留丞相始薦用黄文</hi>
<hi>叔自秘書除翌善不為兼官非常制也其後文叔遷起居舍人歴中書舍人給事中皆兼翊善是以從官兼七</hi>
<hi>品之職矣朝野雜記</hi>
歴代事實曳王門裾<hi>前吴王濞隂有邪謀鄒陽上書諫之曰何王之門不可曳長裾乎</hi>
入子鸞府<hi>宋武帝時殷淑儀寵傾後宫子始平王子鸞愛冠諸子凢為上盼遇者莫不入子鸞府</hi>
<pb n="KR3k0038_WYG_030-6b"/>
南山秀望<hi>晉中興書顧榮傳時在洛者惟陸雲陸機及榮三人而已機雲雖有詞藻不及榮也以南</hi>
<hi>山秀望補吴王郎中令</hi>大山小山<hi>前漢淮南王安為人好書招置賓客數千人八公之徒咸慕其</hi>
<hi>徳各竭材智著述篇章分其詞賦以類相次或稱大山小山猶詩有大雅小雅也</hi>西邸得人<hi>竟陵</hi>
<hi>王子良開西邸招文學沈約蕭珠王融謝脁陸倕范雲任昉等游焉當世號為得人</hi>才地豈可游<lb/>
外府<hi>南史王勵美風儀博涉書史仕梁為河東王功曺王出鎮勵將隨之藩張纘時典選勵造纘言别纘</hi>
<hi>見其風采乃曰王生才地豈可遊外府乎奏為太子洗馬</hi>
皇朝事實論脩身治國<hi>周益公集張忠簡公闡子大猷公莊重出於天性誠信濟以學</hi>
<hi>力在王邸讀資治通鑑至修身治國必反復誦説夀皇每嘉納暇日賜札和詩恩意綢繆</hi>擇耆徳方<lb/>
<pb n="KR3k0038_WYG_030-7a"/>
正<hi>國朝大中祥符九年以張士遜崔遵度並充夀春郡王府賓友時王將受經擇耆徳方正有學術者為府</hi>
<hi>官士遜時為河北轉運使雅素清謹遵度力學有士行搢紳目為長者即召士遜等赴闕而並加命焉</hi>國<lb/>
器<hi>東都事略邵亢傳亢字興宗為穎王府翊善召對羣玉殿英宗訪以世務稱之曰學士真國器</hi>朱范<lb/>
極天下之選<hi>事見東宫官屬門</hi>作渾天儀以勉學<hi>事見東宫官屬門</hi>諫<lb/>
假山<hi>長編姚坦為益王府翊善王嘗作假山召僚屬置酒觀之坦獨俛首不觀曰但見血山安得假山王</hi>
<hi>驚問對曰坦在田舍時見州縣督稅捕人鞭笞血流滿身此假山皆民租賦所出非血山而何太宗亦為假山</hi>
<hi>未成有以坦言告於上者上曰傷民如此何以山為亟命毁之</hi>以度支充<hi>國朝治平三年以尚書度</hi>
<hi>支郎中王稷臣直集賢院充穎王府翊善令於皇子兩位供職</hi>王陶為<hi>東都事畧王陶傳陶字樂善皇</hi>
<pb n="KR3k0038_WYG_030-7b"/>
<hi>子初王淮陽後王潁皆為翊善</hi>輟為諫官<hi>同上邵亢傳英宗諭潁王曰以翌善端直朴厚輟為諫官矣王</hi>
<hi>出道帝語遂以制誥知諫院</hi>
羣書精語申翌宗藩<hi>胡文恭行王渙制云申翌宗藩曽惠訓之不倦</hi>竭誠親邸<lb/>
<hi>胡文恭行向士安制</hi>名宦不為不遇<hi>白樂天文乗朱輪於華邸曳長裾於王門名宧不為不遇</hi>
王府贊讀<hi>國朝徽宗政和七年張大亨奏竊見講讀之官天子謂之侍講侍讀而在諸王者亦有侍</hi>
<hi>講侍讀官號比擬稱謂相紊詔諸王府侍讀改為贊讀侍講改為直講續㑹要</hi>
歴代事實經佐<hi>唐太詔令姚元之制睠彼藩邸髙選經佐</hi>徳業優深<hi>隋楊汪字元度</hi>
<hi>為周冀王侍讀王甚重之每曰楊侍講徳業優深孤之穆生也</hi>文學俱長<hi>徐摛字士秀髙祖謂周捨</hi>
<pb n="KR3k0038_WYG_030-8a"/>
<hi>曰我求一文學俱長兼有行者欲令與晉安王緯遊處捨曰臣外弟徐摛形質陋小若不勝衣而堪此選髙祖</hi>
<hi>曰必有仲宣之才亦無問其容貌乃以摛為侍讀</hi>有仲宣之才<hi>上/注</hi>朱門閉影<hi>梁陶</hi>
<hi>洪景為諸王侍讀雖在朱門閉影不交外務惟以披閲為務</hi>從容經席<hi>類要燕公碑曰桂山徐耼</hi>
<hi>字將道更潞沛豫周諸王侍讀四王之門從容經席</hi>
皇朝事實談經王府<hi>淇水制談經王府揮玉麈以雍容</hi>義兼師友<hi>東都事略</hi>
<hi>蔡挺章兄抗字子直為潁川郡王伴讀英宗在藩邸器重之請於濮安懿王願得與遊每見抗衣冠盡禮談經</hi>
<hi>王府</hi>
羣書精語清切蕃房寂寥舊蓽<hi>類要謝脁牋清切蕃房寂寥舊篳</hi>王府<lb/>
<pb n="KR3k0038_WYG_030-8b"/>
直講<hi>國朝太平興國四年别置侍講以常參官充政和七年詔改侍講為直講詳見贊讀</hi>
歴代事實師範磐石<hi>元和冉太子赦其歸登吕元膺宜侍講承華師範磐石可充太子諸</hi>
<hi>王侍講</hi>
皇朝事實德行宜左右<hi>四朝國史鄭穆字閎中為嘉定二王侍講府寮缺員御史陳襄</hi>
<hi>請擇人神宗曰如鄭穆徳行乃宜左右王也凢居館下三十年在王邸一紀非公事不至執政之門講説有法</hi>
<hi>可為勸戒者必反復摘誦二王敬禮焉</hi>校九經正義<hi>東都事略孫奭傳奭字宗古為諸王府直</hi>
<hi>講校正九經正義</hi>職在訓導<hi>續㑹要大觀二年定王嘉王府侍講沈錫奏真宗皇帝時以張士遜</hi>
<hi>為王友命王答拜以示賓禮令講讀輔翊之官職在訓導亦王之友傅也可如王友例令王答拜</hi>勸講<lb/>
<pb n="KR3k0038_WYG_030-9a"/>
親賢<hi>李淇水制勸講親賢之地</hi>多所禆益<hi>李浩行狀公字徳逺兼恭王府直講在王府多所禆</hi>
<hi>益且因事以及時政書之於冊上或見之王亦愛重公他日補外累年乃歸王聞之欣然曰李直講來矣</hi>孫<lb/>
奭賜紫<hi>至道二年以孫奭為諸王府侍講賜紫</hi>
王府記室<hi>宋自明帝以後皇子皇弟雖非都督亦置記室參軍隋皇伯叔昆弟皇子是為親王府置</hi>
<hi>記室參軍唐因之六典通典本朝太平興國中置政和中以參軍行軍之際所稱詔除去參軍字</hi>
歴代事實掌表啟書疏<hi>職林漢三公及大將軍皆有記室令史主上表章奏報書記魏</hi>
<hi>太祖輔漢以陳琳阮瑀管記室軍國書檄多二人所為</hi>辨軍符府檄<hi>職林房喬為秦王府記室</hi>
<hi>征伐未嘗不從居府出入十年軍符府檄或駐馬即揮文約理盡初不著稿髙祖曰若人機識毎為吾兒陳事</hi>
<pb n="KR3k0038_WYG_030-9b"/>
<hi>千里外猶對面語</hi>陳事千里猶對面<hi>見上辨軍符府檄注</hi>明珠兼乗未若<lb/>
一言<hi>唐職林薛收字伯褒為天策府記室嘗上書諫王止畋獵王答曰明珠兼乗未若一言</hi>兄弟<lb/>
同掌機近<hi>唐職林温大有字彦將唐初攝大軍府記室與兄大雅同掌機近</hi>河東三鳳<lb/>
<hi>職林薛元敬薛收及族兄徳音齊名世稱河東三鳳收為長雛徳音為鸑鷟元敬年最少為鵷雛武徳中為記</hi>
<hi>室元敬謹畏未嘗申欵曲於房杜如晦嘆曰小記室不可得而親不可得而疎</hi>
皇朝事實謹恪有守<hi>太宗雍熈二年以王龜從等並為陳王韓王冀王府記室參軍太宗</hi>
<hi>諭龜從等曰諸子生長深宫未知世務必資良士贊導為善使日聞忠孝之道卿等皆謹恪有守故兹謹選士</hi>
<hi>宜勉之</hi>靜重有規矩<hi>曲阜行辛雍制維朕叔父為時賢王宜得良士使從而遊以爾樸茂静重</hi>
<pb n="KR3k0038_WYG_030-10a"/>
<hi>有規矩輟自奉常徃司管記</hi>自處澹如<hi>鄭雍傳雍字公肅元豐中為皇弟嘉王府記室參軍在王</hi>
<hi>府幾十考不遷而自處澹如士論益重</hi>斥巧言令色<hi>楊文公談苑竇偁為晉府記室賈琰為判</hi>
<hi>官每諸王宗室晏集琰必怡聲下氣褒讚捷給偁叱之曰賈氏子何巧言令色之甚獨不懼于心邪</hi>士安<lb/>
行優<hi>言行録畢文簡公士安字仁叟兼冀王府記室參軍端拱中詔王府官各上所為文帝問近臣曰文</hi>
<hi>吾既知之其行孰優皆以公對帝喜曰是也以本官知制誥</hi>徃司管記<hi>見靜重有規矩注</hi>贊<lb/>
導為善<hi>見謹恪有守注</hi>陳拜起進趨之節<hi>四朝國史傳神宗封淮陽王潁王韓維皆</hi>
<hi>為記室參軍王每事咨訪維悉心以對至拜起進退趨揖之容皆陳其節</hi>有直諒多聞之益<lb/>
<hi>初寮除李彌大制朕以賢王將就外傅維兹僚屬歴選在廷庶幾朝夕正士之親先有直諒多聞之益擢參王</hi>
<pb n="KR3k0038_WYG_030-10b"/>
<hi>府葢莫汝宜</hi>論聖人不可有功名心<hi>韓維傳維字持國神宗初就外傅以維為王府</hi>
<hi>記室神宗嘗與維論天下事語及功名維曰論聖人功名因事始見不可有功名心神宗拱手稱善</hi>作富<lb/>
貴箴<hi>孫覺傳字莘老遷昌王府記室王禮之因問終身之戒覺為陳諸侯之孝作富貴箴</hi>以史館<lb/>
為<hi>㑹要大中祥符五年以直史館晏殊為昇王府記室參軍</hi>自奉常司<hi>見靜重有規矩注</hi>除<lb/>
知制誥<hi>見士安行優注</hi>
羣書精語擢參王府<hi>見有直諒多聞之益注</hi>
王宫大小學教授<hi>國朝太宗至道元年以員外郎孫蠙充皇姪皇孫教授從新號也時中書</hi>
<hi>言今皇姪皇孫是環衛之職以教授為名從之真宗咸平元年以朱昻兼南宅教授張蔚兼北宅教授嘉祐以</hi>
<pb n="KR3k0038_WYG_030-11a"/>
<hi>来置諸宫教授立講書課試規罸之法此事見紹興五年錢觀復奏疏中興㑹要又朝野雜記云咸平初命諸</hi>
<hi>王府官分兼南北宅教授南宫者太祖太宗諸王之子孫處之所謂睦親宅也北宫者魏悼王子孫處之所謂</hi>
<hi>廣親宅也英宗治平元年時宗室自率府副率以上八百餘人而教授之官六員而已因詔増置教授官凢皇</hi>
<hi>族年三十以上者百十三人置講書四員年十五以上者三百九人増置教授五員年十四以下者别置小學</hi>
<hi>教授十二員並舊六員為二十七員以分教之大學京朝官充小學選人充崇寧三年睦親宅及北宅廣親宅</hi>
<hi>各大學小學教授一員廣親北睦親西及周王官大學兼領小學各二員大小學兼領始於此職源云靖康之</hi>
<hi>亂宗學遂廢紹興復置諸王宫教授二員隆興減其一嘉定復置宗學改為博士𨽻宗正寺於是宗室皆得就</hi>
<hi>學旋復存諸王宫大小學教授一員朝野雜記</hi>
<pb n="KR3k0038_WYG_030-11b"/>
皇朝事實都講<hi>治平中宗室四千餘人親王置翊善侍講記室餘則遂宫院置都講教授嵗時</hi>
<hi>有喜慶則燕宫政殿或太清樓</hi>為宗室六箴<hi>神宗實録吴充兼吴王宫教授他官都與宗室狎無</hi>
<hi>誨道之義充獨以嚴見憚宗子相率闢㕔事設講席受經英宗在藩邸心重之為宗室六箴以獻一曰視二曰</hi>
<hi>聴三曰好四曰學五曰進徳六曰崇儉仁宗命分寫遍賜皇族英宗書之座右屏</hi>以經義啓迪<lb/>
<hi>言行録劉章字文孺紹興中兼普安恩平兩王府教授公事王邸閲四嵗暴忠寫誠以經義史學啟迪掖導受</hi>
<hi>知孝宗自此始</hi>陳聖賢出處之方<hi>周孟陽嘉祐中為澤王潤王宫教授英宗辭命皆孟陽為</hi>
<hi>之贊道勤至雖家事之微無所不及又陳聖賢出處之方參以古今禍福之變以為箴規英宗悚然起拜曰徃</hi>
<hi>時教授止於文章筆硯爾今長者幸教之乃至此</hi>正講席自申始<hi>神宗實録吴申字景山英</hi>
<pb n="KR3k0038_WYG_030-12a"/>
<hi>宗擇官教導宗室以為睦親宅都講初宗室坐序爵仍自為賓主講官位主席之東隅申不肯坐且曰宗室當</hi>
<hi>以親族尊卑為序與講官分賓主至再移書大宗正大宗正不能決因内朝出上書英宗是之宗室正講席自</hi>
<hi>申始</hi>位教授於中<hi>中興繫年録校書郎王十朋兼建王府小學教授先是教授入講堂則與皇孫</hi>
<hi>叙賓主而教授居賓位十朋不可王特為之加禮而位教授於中</hi>選履行端慤<hi>仁宗嘗曰諸宫</hi>
<hi>院教授非止講習經書亦須選揀履行端慤者於是以張維翰充</hi>舉士行樸厚<hi>㑹要治平四年</hi>
<hi>詔諸宫教授須舉士行朴厚確有經術恪靜自守衆所共推者即不舉權貴親戚</hi>舉樸學純誠<lb/>
<hi>㑹要熈寧元年五月言者謂諸王宫教授向來率用樸學醇儒近以員多所用之人或異於前者西漢以博士</hi>
<hi>不通政事者補諸侯王傅欲令後有缺下兩制又國子監舉有學行不通政事者充人限年五十以上庶專於</hi>
<pb n="KR3k0038_WYG_030-12b"/>
<hi>講授有益宗室詔如有缺宜令舍人院國子監舉樸學純誠行義無缺義年五十以上充</hi>舉所知盡<lb/>
天下之才<hi>治平三年蔡抗言欲令諸侯宫院教授有缺並下兩制舉所知以盡天下之才詔從之</hi>
真天子門生<hi>紹興二十五年以趙逵兼普安恩王府教授逵時為禮部郎及引對上曰卿乃朕自</hi>
<hi>擢秦檜日薦士曾無一言及卿以此知卿不附權貴真天子門生也又曰兩王方學詩冀有以切磋之逵因奏</hi>
<hi>言路久壅願陛下廣覽兼聴勿以微賤為間庶幾成敢言之氣上嘉納之</hi>除記室<hi>東都事畧徐勣字元</hi>
<hi>功為越王等宫大小學授召對除王府記室</hi>
羣書精語成童誦習經書小學通達名數<hi>治平元年六月五日詔曰</hi>
<hi>雖王子之親必由於學惟聖人之道故能立身稽古大猷若時至訓粤三徳三行之順有四術四教之崇歴辟</hi>
<pb n="KR3k0038_WYG_030-13a"/>
<hi>承風自家刑國今一祖之後諸宗之支亦嘗著命于前命官以訓或兼職他邸或備位終年誘導之宜滅裂無</hi>
<hi>狀蓋命不待固事遂因循特詔近臣並薦能者使成童而上誦習經書小學之居通達名數朝夕勸善日月計</hi>
<hi>能固當漸漬簡編恪脩志業與其趨異端而無守孰若就有道以自脩居常謹思戒在中上所謂少成若天性</hi>
<hi>習慣如自然顧禮義之方須尊長之誨内有懿親之表率外有明師之切劘懋進汝功用符朕意</hi>朝夕<lb/>
勸善日月計能有明師之切劘<hi>並見上注</hi>置在諸邸敷訓羣<lb/>
言<hi>胡文恭行李恂制云云</hi>藩房授道有惠訓不倦之勤<hi>胡文恭行同安制</hi>
四六警語<hi>宫僚宗邸</hi>　<hi>藩房/宗藩</hi>　<hi>出綍中宸/横經宗邸</hi>　<hi>昕朝選望宗邸得師</hi>
　<hi>柬知帝扆分教宫庠</hi>　<hi>天陛疏恩/王宫涖教</hi>　<hi>種學積文久想鳳儀之舉横經授教將成麟趾之風</hi>
<pb n="KR3k0038_WYG_030-13b"/>
　<hi>接鴛鷺於清貫掲模範於懿親</hi>　<hi>廟堂得埏鎔之當宫邸惟模範之良</hi>
　<hi>士林夙重於典刑帝胄獲親於模範</hi>　<hi>沛易楚詩稔聴師資之訓文昭武穆宜多信厚之風</hi>
　<hi>洪惟帝訓學不俟於空言必用儒英命始符于輿論</hi>
　<hi>審明國計久資籌畫之長領袖儲宫政賴端方之彦</hi>
　<hi>金枝穎秀允資諭教之功玉麈雍容果稱範模之任</hi>
　<hi>髙帝子孫固有殊人之龍種梁王賓客豈徒授簡于免園</hi>
　<hi>茂仙源之玉葉政藉師資侍講席于金枝更觀盛舉</hi>
　翰苑新書前集卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷六十三</head> <lb/>
    <p>
<pb n="KR3k0038_WYG_063-1a"/>
欽定四庫全書<lb/>
　翰苑新書前集卷六十三<lb/>
　　慶賀<lb/>
　　　被召<lb/>
歴代事實安車蒲輪<hi>前申公傳公以詩經為訓上使使以安車蒲輪迎公以太中大夫舍</hi>
<hi>魯邸議明堂事</hi>河東以譽召<hi>前季布傳布為河東守孝文時人有言其賢召欲以為御史大夫人</hi>
<hi>又言其使酒難近至留邸一月罷布曰臣待罪河東陛下無故召臣此人必有以臣欺陛下者今臣至無所受</hi>
<hi>事罷去此人必有毁臣者夫以一人譽召臣一人毁去臣臣恐有識者得以窺陛下上曰河東吾股肱郡故特</hi>
<pb n="KR3k0038_WYG_063-1b"/>
<hi>召君耳</hi>舍人趣治行<hi>前曹參傳參為府相蕭何薨參聞之告舍人趣治行吾且入相居無何使</hi>
<hi>者果召參</hi>召對宣室<hi>前賈誼傳誼為長沙王𫝊文帝思誼召至入見上方受釐坐宣室上因感鬼神</hi>
<hi>之事問鬼神之本誼具道所以然</hi>吾今召君<hi>前汲黯傳召為淮陽太守黯曰臣嘗有狗馬之心今</hi>
<hi>病力難任郡事願為中郎出入禁闥補過拾遺臣之願也上曰君薄淮陽耶吾今召君矣</hi>朝奏暮召<lb/>
<hi>前主父偃傳偃上書闕下朝奏暮召時徐樂嚴安亦俱上書言世務上召三人曰公皆安在何相見之晚也</hi>
四輩督趣<hi>唐馬周傳中郎將常何言臣客馬周忠孝人也帝即召之未至乃遣四輩督趣之</hi>召<lb/>
見金鑾殿<hi>唐李白傳白𤣥宗時召見金鑾殿論當世事奏頌一篇帝賜食親手為調羮</hi>三徃<lb/>
幣聘<hi>孟子伊尹耕於有莘之野湯使人以幣聘之云云湯三使往聘之</hi>
<pb n="KR3k0038_WYG_063-2a"/>
皇朝事實宴罷相如至<hi>國老閒談宋祁公守益州乆不見用以翰林學士承㫖召以詩</hi>
<hi>寄丞相畧曰梁園宴罷相如至宣室釐殘賈誼歸</hi>五表請捍邉<hi>言行錄韓魏公在兵間仁宗遣</hi>
<hi>使宻諭曰卿無人援薦獨朕知之行召卿矣明春與范公同召拜樞宻副使公自請捍邉至五表不聽</hi>肩<lb/>
輿至殿門<hi>言行録神宗即位富公弼以集禧觀使召赴闕公辭不至熈寧元年移判汝州且詔入覲</hi>
<hi>以公足疾許肩輿至殿門令公子扶以入且命無拜坐語從容又以觀使留公公力辭赴郡</hi>潞公唐<lb/>
肅同召<hi>言行録潞公謂唐義問曰先參政為臺諫以言彦博謫官彦博亦罷相未幾彦博復召還相位</hi>
<hi>即上言唐肅所言正中臣罪召臣未召唐肅臣不敢行仁宗用彦慱言起參政通判潭州</hi>
前賢詩詞北極捧星辰<hi>杜甫送嚴公入朝南圖回羽翮北極捧星辰</hi>欲謁明<lb/>
<pb n="KR3k0038_WYG_063-2b"/>
光殿<hi>岑參送崔員外入奏欲謁明光殿先趨建禮門</hi>駟馬臨道嘶<hi>岑參與閻侍御道别聞君</hi>
<hi>欲朝天駟馬臨道嘶</hi>謁帝向金殿<hi>岑參送辛判官入奏謁帝向金殿隨身惟寶刀</hi>趣召赴<lb/>
嚴闕<hi>王荆公送孫康叔赴御史府時來上青冥俛仰但一節天書下東南趣召赴嚴闕</hi>忽有飛<lb/>
詔從天來<hi>韓退之詩踐蛇茹蟲不擇死忽有飛詔從天來</hi>程途却上大羅天<hi>方干</hi>
<hi>送王侍郎浙東入朝恩愛已蘇勾踐國程途却上大羅天</hi>幾時詔下歸丹闕<hi>姚合寄汴州令</hi>
<hi>狐楚相公幾時詔下歸丹闕還領千官入閤門</hi>治裝行入覲<hi>王荆公送鄆州宋知府治裝行入覲</hi>
<hi>金鼎重調鹽</hi>詔書許逐陽和至<hi>柳子厚詔追赴都十一年前南渡客四千里外北歸人詔</hi>
<hi>書許逐陽和至驛路開花處處新</hi>公駕雲鴻上碧穹<hi>楊誠齋詩云</hi>召節自天<lb/>
<pb n="KR3k0038_WYG_063-3a"/>
回使節<hi>楊誠齋送彭提刑郎中赴召召節自天回使節郎星朝斗作台星</hi>玉皇詔君登<lb/>
廟廊<hi>同上送吉州太守赴召政聲無翼到天章玉皇詔君登廟廊郎星卿月小借路金華玉堂即髙步</hi>
紫泥夜下日星輝<hi>同上送趙端明赴召紫泥夜下日星輝赤舄朝看錦繡歸</hi>紫詔斜<lb/>
行下碧穹<hi>楊誠齋送俞漕赴召帝來耆舊憶吾公紫詔斜行下碧穹</hi>
四六警語　<hi>疇庸廉水奏計甘泉</hi>　<hi>光奉恩綸/榮頒召節</hi>　<hi>光膺詔紱寵錫召環</hi>
　　<hi>封檢日邉賜環江上</hi>　<hi>駕朱兩轓方屹頺波之柱奉尺一詔倐趨文石之塗</hi>
　　<hi>朱轓熊軾暫煩漢竹之分𤣥衮鏤金爰錫梁山之覲</hi>
　　<hi>陽氣潜回方應地中之律詔書適至徑歸天上之班</hi>　<hi>兹令四輩趣覲九宸</hi>
<pb n="KR3k0038_WYG_063-3b"/>
　　<hi>爰下紫泥之檢且頒黄紙之除</hi>　<hi>宜四牡勞使臣之來而前席有君王之問</hi>
　　<hi>千里見王諒非半夜感鬼神而問片言悟主㑹有旬月取宰相之功</hi>
　　<hi>爰俾介圭而入覲竚聞上席之屢前</hi>
　　<hi>衮衣歸我公兮咸喜正人之得路中國相司馬矣抑令强敵之革心</hi>
　　<hi>十年嘉遯若終身泉石之間四輩促還旋䇿足星辰之上</hi>
　　<hi>折柳武昌門知已動朝天之意議槐尚書省又將𫝊入相之聲</hi>
　　<hi>此行登仙富貴乃緒餘之事惟公懋徳功名留乆逺之看</hi>
　　<hi>闗中之倚宗臣已重寛於西顧天下之歸大老爰趣召於東歸</hi>
<pb n="KR3k0038_WYG_063-4a"/>
　　<hi>繡衣立霄漢方𫝊易地之榮新渥照乾坤復有朝天之命</hi>
　　<hi>學士象八節不過數月之少留刺史入三公便在五雲之深處</hi>
　　<hi>我公自東山歸矣可想夷塗學者以北斗仰之尚希回照</hi>
　　<hi>錫山川附之土田已曰俾侯於魯有文章聽其規諫知能入相於周</hi>
　　<hi>荆州去天逺矣雖莫追車馬之塵東山以公歸兮或尚在甄陶之列</hi>
　　　遷轉<lb/>
歴代事實一嵗四遷<hi>通鑑漢武帝紀主父偃上書天子召見拜為郎中一嵗間凡四遷為</hi>
<hi>中大夫</hi>一歳九遷<hi>任彦昇為范尚書表千秋/一歳九遷荀爽十旬逺至</hi>嵗中超遷<hi>前賈</hi>
<pb n="KR3k0038_WYG_063-4b"/>
<hi>誼𫝊誼為博士超遷嵗中至太中大夫</hi>旬月取宰相<hi>前田千秋傳千秋以一言寤意旬月取宰</hi>
<hi>相封侯</hi>不四年為宰相<hi>通鑑唐昭宗紀柳粲及第不四年為宰相</hi>即日拜平章<lb/>
<hi>唐張柬之為洛州司馬姚崇薦之曰其人老惟亟用之即日召拜平章</hi>九十五日為台司<lb/>
<hi>荀氏家傳董卓徵荀爽到府三日䇿拜司空起巖穴九十五日而為台司</hi>數年至刺史<hi>劉展傳展</hi>
<hi>曰展自陳留參軍數年至刺史可謂暴貴矣</hi>十年至宰相<hi>通鑑路巖淮南支使為御史不出長</hi>
<hi>安城十年至宰相</hi>不十年踐台庭<hi>郭子儀家傳尚父之帥河中也咸寧郡王渾公佐之不十</hi>
<hi>年按控數州踐台庭</hi>數月為御史<hi>唐史季昶傳武后時上書自布衣至監察御史自給事中數月</hi>
<hi>為御史中丞</hi>二期至丞相<hi>𤣥宗時張鎬起布/衣二期至宰相</hi>旬日踐兩鎮<hi>李愬</hi>
<pb n="KR3k0038_WYG_063-5a"/>
<hi>傳愬進山南東道節度使旬日踐兩鎮</hi>脫身遷中書<hi>唐楊綰傳肅宗即位綰脫身見行在遷中</hi>
<hi>書舍人</hi>白衣為三公<hi>前公孫𢎞傳𢎞起白衣為天子三公</hi>
前賢詩詞翹足取公卿<hi>白樂天集掉頭稱俊造翹足取公卿</hi>
　　　因任<lb/>
歴代事實增秩賜金<hi>前漢循吏傳序孝宣帝曰與我共此者其惟良二千石乎以為太守</hi>
<hi>吏民之本數變易則下不安民知其將乆不可欺罔乃服從其教化故二千石有治理效輒以璽書勉勵增秩</hi>
<hi>賜金或爵至闗内侯公卿缺則選諸所表以次用之</hi>
皇朝事實治唐五嵗<hi>東都事畧髙賦守唐作陂堰四十有四詔曰召杜南陽世稱循吏朕</hi>
<pb n="KR3k0038_WYG_063-5b"/>
<hi>尚思之卿招懐飢流墾闢荒梗繕修陂碣績效甚彰前人之良何以逺此賦再治唐凡五嵗與前守趙尚寛皆</hi>
<hi>蒙褒詔</hi>祕閣因任<hi>孝宗朝平齋集鞏嶸擢都大坑冶鑄錢司職事修舉直秘閣因其任凡十餘年</hi>
<hi>曠典也</hi>升宣諭使留蜀<hi>周益公集王之望入蜀總軍賦王師十萬公與將帥議論費金榖鉅</hi>
<hi>萬蜀人不知出使九年官至太府卿而難其代孝宗詔特增置户部侍郎升宣諭使留公於蜀</hi>進秩還<lb/>
任<hi>溧水縣令李朝正有政績上曰與進秩還任則民安其政乃召對遷官賜五品服遣</hi>
章服<hi>國朝之制三品以上服紫五品以上服朱七品以上服緑九品以上服青雍熈初郊祀慶成始詔升</hi>
<hi>朝官服緋緑二十年者叙賜緋紫真宗登極亦聽叙後東封西祀赦書京朝官並以十五年為限太平興國二</hi>
<hi>年詔朝官出知節鎮及轉運使副借紫知防團刺史州借緋衣緋者借紫其為通判知軍監止借緋㑹要魚袋</hi>
<pb n="KR3k0038_WYG_063-6a"/>
<hi>之制國初多闕雍熈元年南郊畢内出魚袋以賜近臣由是内外升朝文武官皆佩魚服紫者飾以金服緋者</hi>
<hi>飾以銀㑹要舊制借服者但稱借紫借緋而已初不佩魚醫官其職雖髙亦不佩魚且以别賢否也政和初因</hi>
<hi>尚書王詔上言於是始佩魚借紫金魚袋而醫官隨服色佩魚矣國史補</hi>
　　　賜紫<lb/>
歴代事實金紫服<hi>唐馮伉為皇太子諸王侍讀對殿中賜金紫服</hi>紫袍子<hi>國史補或</hi>
<hi>有客譏宋濟近日白袍子紛紛濟曰正由緋袍子紫袍子紛紛</hi>紫絁袍<hi>集異記張昌宗侍側武后以南</hi>
<hi>海獻集翠裘賜之狄仁傑入奏事后令爭三籌賭昌宗所衣裘卿以何物為對狄因指所衣紫絁袍曰臣以此</hi>
<hi>敵則天笑曰卿未知此裘價逾千金卿之所指為不等矣狄對曰臣此袍乃大臣朝見奏對之服</hi>大臣<lb/>
<pb n="KR3k0038_WYG_063-6b"/>
朝見奏對之服<hi>見上注</hi>奏紫<hi>續通典太和三年中書門下奏檢校四品兼中丞先賜緋</hi>
<hi>經三周年以上者兼許奏紫</hi>龜紫<hi>後隂/興傳</hi>假紫<hi>景龍</hi>
皇朝事實借紫佩魚<hi>見官制</hi>
　　　賜緋<lb/>
歴代事實銀緋<hi>張宿使淄青裴度欲為請銀緋</hi>牙緋<hi>沈佺期詞曰袍笏未復牙緋</hi>朱<lb/>
銀<hi>韓退之送韓約序拜殿中御史錫服朱銀</hi>奉緋<hi>續通典太和三年中書門下奏參戎要但官至侍御</hi>
<hi>史以上者雖階考未至亦量許奉緋</hi>朱衣銀印<hi>劉夢得史孝章碑云並監察御史賜朱衣銀印</hi>腰<lb/>
白金服赤茀<hi>白集授朝散大夫制云廕及子命及妻豈惟腰白金服赤紱從大夫之後而已</hi>腰<lb/>
<pb n="KR3k0038_WYG_063-7a"/>
垂魚服<hi>令狐楚代李悦謝男授太子通事舍人賜緋魚袋表云腰垂魚服首戴武冠晏云魚即謂魚袋</hi>
<hi>也</hi>朱衣象板<hi>韓退之祭/張給事文</hi>朱衣象笏<hi>韓文送殷侑使回鶻序云朱衣象笏承命</hi>
<hi>以行</hi>䑕嚙之祥<hi>僉載張鷟字文成景雲中為鴻臚寺帽帶及緑袍並䑕嚙有蜘蛛大如粟當寢門縁</hi>
<hi>絲上經數日大赦加階授五品服</hi>乘驢之夢<hi>僉載張鷟初為歧王屬夜夢著緋乘驢睡中自怪我</hi>
<hi>衣緑乘馬何為衣緋却乘驢其年應舉及第授鴻臚丞未經考而授五品以其應也</hi>
前賢詩詞徒使花袍紅似火<hi>白居易初著刺史緋荅友人見贈詩云徒使花袍紅</hi>
<hi>似火其如蓬鬢白如絲</hi>鶻銜紅綬遶身飛<hi>白居易初除官裴常侍贈鶻衘瑞草緋袍魚袋</hi>
<hi>詩魚綴白金隨步躍鶻衘紅綬遶身飛</hi>彩動莎衫雁趂行<hi>白居易詩榮傳錦帳花聨蕚彩</hi>
<pb n="KR3k0038_WYG_063-7b"/>
<hi>動莎衫雁趂行注云緋多以雁衘瑞莎為之也</hi>便畱朱綬還鈴閣<hi>白居易除尚書郎脫刺史</hi>
<hi>緋詩便留朱綬還鈴閣却著青袍侍玉除</hi>
　　　登第<lb/>
歴代事實千佛名經<hi>摭言唐張倬柬之之孫數舉進士不第捧登科記頂上戴之曰此千</hi>
<hi>佛名經也</hi>南院東牆<hi>國史補唐舊制都省考試南院放榜南院東牆别築起一堵髙丈餘未辨色自</hi>
<hi>北院將榜南院張之</hi>櫻桃宴<hi>摭言宴名有九五曰櫻桃六曰月燈新進士尤重櫻桃宴櫻桃之熟和以</hi>
<hi>糖酪</hi>慈恩題名<hi>摭言神龍以來杏園宴罷於慈恩寺塔下題名他時有將相則朱書之</hi>春闗<lb/>
<hi>李肇國史補得第謂之前進士俱捷謂之同年列姓名於慈恩寺謂之題名籍而入選謂之春闗不捷而醉飽</hi>
<pb n="KR3k0038_WYG_063-8a"/>
<hi>謂之打眊燥</hi>泥金信<hi>開元天寶遺事新進士及第以泥金貼子附家書謂之泥金信</hi>燒尾宴<lb/>
<hi>聞見録士人初登第必展歡宴謂之燒尾説者云虎化為人惟尾不化須得燒去乃化又説新羊入羣羊牴觸</hi>
<hi>須燒其尾乃定又説魚躍龍門化為龍時必有雷為燒其尾乃得化</hi>謝衣鉢<hi>摭言放榜後狀元以下到</hi>
<hi>主司宅謝名曰謝衣鉢衣鉢謂得主司名第其或主司先人同名第即謝大衣鉢也</hi>𫝊衣鉢<hi>邵氏聞見</hi>
<hi>録范質舉進士主文和凝愛其文以第十三登第謂質曰君之文宜冠多士屈居十三欲君傳老夫衣鉢也質</hi>
<hi>以為美有獻詩云從此廟堂添故事登庸衣鉢亦相傳</hi>龍虎榜<hi>唐歐陽詹與韓愈李觀李絳崔羣王</hi>
<hi>涯聨第進士皆天下選時稱龍虎榜</hi>第三人<hi>玉壺清話五代李慶顯德中舉進士工詩有云醉輕浮世</hi>
<hi>事老重故鄉人樞宻王朴以此一聨薦於申文炳知舉遂為第三人</hi>第四人<hi>續歸田録張文景以</hi>
<pb n="KR3k0038_WYG_063-8b"/>
<hi>古文馳名第四人登第不厭所望有詩云驚天動地張文景只得南宫第四人</hi>第五人<hi>武陵傳唐崔郾</hi>
<hi>試進士東都吳武陵謂郾曰公方為天子求竒才敢獻所益因出袖中書郾讀之乃杜牧阿房宫詞坐客皆驚</hi>
<hi>武陵曰牧方試有司請以第一人處之郾謝已得其人至第五人郾未應間武陵勃然曰不爾宜以賦見還郾</hi>
<hi>曰如戒牧果異等</hi>第十三人<hi>江南野史孟賔于湖湘連州人與李昉同擢第後昉寄賔于詩曰初</hi>
<hi>攜書劍别湘潭金榜標名第十三昔日聲名喧洛下只今詩句滿江南</hi>新郎君<hi>摭言薛逢晚年厄於</hi>
<hi>宦途䇿羸馬赴朝值新進士綴行而出團司所由數十人見逢行李蕭然前導曰回避新郎君逢囅然遣介語</hi>
<hi>曰莫貧相阿婆三五年少時也曾東塗西抹來又東坡送人殿試詩雲龍山下試春衣放鶴亭前送落暉一色</hi>
<hi>杏花紅十里新郎歸去馬如飛</hi>錦標<hi>古今詩話盧肇黄頗皆宜春人同舉郡守獨餞頗明年肇狀元及第</hi>
<pb n="KR3k0038_WYG_063-9a"/>
<hi>歸郡守㑹肇觀競渡肇賦詩云報道是龍君不信果然奪得錦標歸太守大慙</hi>九重知已<hi>摭言唐劉</hi>
<hi>業特賜及第韋岫賀之曰三十浮名每年皆有九重知已曠代所無</hi>多名卿<hi>賈餗三典貢舉得士七十</hi>
<hi>五人多名卿宰相</hi>世謂玉筍<hi>李宗閔典貢舉所取多知名士世謂之玉筍</hi>好脚跡門<lb/>
生<hi>李逢吉知貢舉榜放而入相及第生人就中書見座主時稱好脚跡門</hi>門下見門生<hi>五代裴皥</hi>
<hi>在朝乆宰相馬𦙍孫桑維翰皆皥禮部所放進士也後𦙍孫知貢舉引新進士詣皥皥作詩曰門生門下見門</hi>
<hi>生世傳以為榮</hi>朱衣㸃頭<hi>歐陽公知貢舉每遇考試卷坐後常覺朱衣人時復㸃頭然後其文入格</hi>
<hi>回視之無有</hi>宴名有九<hi>摭言宴名有九一曰大相識主司在具慶者二曰次相識主司在偏侍者</hi>
<hi>三曰小相識主司有兄弟者四曰聞喜勅下宴五曰櫻桃六曰月燈七曰牡丹八曰看佛牙九曰闗宴最大即</hi>
<pb n="KR3k0038_WYG_063-9b"/>
<hi>離筵也</hi>歡宴謂之燒尾<hi>聞見録士人初登第必展歡宴謂之燒尾謂魚化為龍時必雷燒其</hi>
<hi>尾</hi>
皇朝事實狀頭給騶從<hi>東都事略蔡齊傳齊舉進士冠甲科真宗觀齊舉止端雅顧輔</hi>
<hi>臣曰得人矣詔金吾給騶從狀頭給騶從自齊始也</hi>五色雲見<hi>韓魏公家傳天聖五年仁宗初臨試</hi>
<hi>進士公年二十名在第二時唱名第一甲方終太史奏日下五色雲見左右從官皆賀</hi>賦有安天<lb/>
下意<hi>言行録蔡文忠公齊字子思真宗采賈誼置器之説試禮部所奏士讀至公賦有安天下意嘆曰此</hi>
<hi>宰相器也召見衣冠偉然進對有法天子以為無能過者亟以第一賜之</hi>孫何第一<hi>東都事略孫何</hi>
<hi>傳何字漢公與丁謂齊名時人謂之孫丁舉進士開封禮部殿試俱第一</hi>子瞻第二<hi>同上蘇軾字子</hi>
<pb n="KR3k0038_WYG_063-10a"/>
<hi>瞻學通經史屬文日數千言歐陽修試進士得軾論欲以冠多士疑曾鞏所為鞏乃修門下士也乃置第二遂</hi>
<hi>中乙科復以直言薦之制䇿入三等</hi>弟不可先兄<hi>東都事略宋祁字子京與兄郊同試禮部正奏</hi>
<hi>名欲以子京為第一而郊居後章獻太后不從曰弟可先兄乎乃以郊第一而祁第二</hi>父子狀元<lb/>
<hi>朝野雜記國朝父子狀元三家張去華子師徳安徳裕子守亮梁顥子固</hi>祖孫狀元<hi>同上祖孫狀元</hi>
<hi>沈遘孫晦</hi>兄弟狀元<hi>同上兄弟狀元二家二陳/文忠康肅二孫漢公鄰幾</hi>得名世才<hi>陳恕</hi>
<hi>知舉以王曾為舉首曰吾得曾名世才也不愧於知人矣</hi>聞喜宴御詩<hi>太宗好文每進士及第賜</hi>
<hi>聞喜宴御製詩遂為故事</hi>一榜盡除京官<hi>太祖幸西都張齊賢獻十䇿歸謂太宗曰吾幸西都</hi>
<hi>得一張齊賢宰相材也太宗即位欲其居上第有司置於丙科帝不悦有㫖一榜盡除京官</hi>席帽離<lb/>
<pb n="KR3k0038_WYG_063-10b"/>
身<hi>國初士子猶襲唐風皆曵袍垂帶出則席帽自隨李巽累舉不第鄉人曰李秀才不知甚時席帽離身及第</hi>
<hi>後乃遺其鄉人詩曰為報鄉閭親戚道如今席帽已離身</hi>狀元兒<hi>真宗東封放梁固以下及第祀后土</hi>
<hi>放張師徳以下進士及第固狀元梁顥子師徳亦狀元張去華子魏野以詩賀曰封禪汾隂連嵗榜狀元俱是</hi>
<hi>狀元兒</hi>大小狀元<hi>咸平元年二年皆放進士舉孫僅孫暨相繼魁天下百姓皆以大狀元小狀元</hi>
<hi>呼之</hi>
自叙合居第四<hi>東都事畧丁謂與孫何齊名臚傳何冠多士謂占第四何殿下有言太宗曰甲</hi>
<hi>乙丙丁合居第四尚何言為</hi>眼迷日五色<hi>李程試日五色賦初出塲楊於陵詢其文程示之破</hi>
<hi>題曰徳動天鑒祥開日華於陵曰公須作狀元翌日無名於陵乃於故冊子末繕冩攜以謁主文主文嘆賞不</hi>
<pb n="KR3k0038_WYG_063-11a"/>
<hi>已於陵曰當今塲中若有此賦侍郎何以待之主文曰非狀元不可也於陵曰茍如此侍郎已遺賢矣此乃李</hi>
<hi>程所作亟命取程所納巻對之不差一字主文因謀之於陵擢為狀元○又李方叔為東坡客坡知貢舉方叔</hi>
<hi>下第坡有詩云平生謾說古戰場過眼還迷日五色</hi>錯認顔標<hi>摭言鄭薫主文舉人有顔標者薫謂</hi>
<hi>是魯公之後以為狀元及謝恩問及廟院標曰標寒進也未嘗有廟院薫始大悟無名子嘲曰主司頭腦太冬</hi>
<hi>烘錯認顔標作魯公</hi>放此風漢<hi>廣記劉蕡楊嗣復之門生也既直言忤㫖中尉仇士良謂嗣復曰奈何</hi>
<hi>以國家科第放此風漢嗣復懼荅曰昔與蕡及第時猶未風耳</hi>陸氏莊荒<hi>崔羣知舉歸其妻勸令求</hi>
<hi>田羣曰予有美莊三十所放三十人是也妻曰君非陸贄門人乎君掌文柄約其子簡札不令就試如以君為</hi>
<hi>良田則陸氏一莊荒矣</hi>乞兒大通<hi>唐太和八年放進士多貧無名子作詩曰乞兒還有大通年六</hi>
<pb n="KR3k0038_WYG_063-11b"/>
<hi>十三人籠伏全薛庶准前騎瘦馬范䣠依舊葢番氊</hi>陳橘皮榜<hi>南唐近事喬舜知舉皆以舉數升降</hi>
<hi>等甲無名子謂喬云榜頭陳橘皮年多者居上</hi>
前賢詩詞青春戰勝歸<hi>岑參送薛彦偉擢第時輩似君稀青春戰勝歸名登郗詵第身</hi>
<hi>著老萊衣稱意人皆羨還家馬若飛一枝誰不折棣蕚獨相輝</hi>名髙動世人<hi>岑參送嚴詵擢第歸</hi>
<hi>蜀戰勝真才子名高動世人</hi>動地聞香名<hi>岑參詩青春登甲第動地聞香名</hi>名科揜<lb/>
衆俊<hi>韓退之示爽詩</hi>一家榮一鄉<hi>鄭谷賀駱用錫登第春榜到春晚一家榮一鄉</hi>新登<lb/>
甲乙科<hi>姚合寄李頻詩珍重君名字新登甲乙科</hi>三十人中最少年<hi>方干贈李支使</hi>
<hi>藥成平地是寥天三十人中最少年白雪振聲來輦下青雲得路到牀前</hi>收第若摘髭<hi>韓詩連年</hi>
<pb n="KR3k0038_WYG_063-12a"/>
<hi>收科第若摘頷下髭</hi>利市襕衫抛白苧<hi>王禹偁詩利市襕衫抛白苧風流名字冩紅牋</hi>紅<lb/>
雪飄香入杏園<hi>同上青雲隨步登華榻紅雪飄香入杏園</hi>綠袍不怕露痕濕<lb/>
<hi>鄭獬詩緑袍不怕露痕濕走入亂紅深處來</hi>更從天上領春回<hi>趙嘏詩新向月中攀桂後</hi>
<hi>更從天上領春回</hi>看盡長安花<hi>孟郊詩春風得意馬蹄疾一日看盡長安花</hi>
四六警語　<hi>臚傳玉陛名冠璇魁</hi>　<hi>被渥藻旒/擢魁蘂榜</hi>　<hi>錫第丹墀陞華鼎甲</hi>
　　　　　<hi>舍選蜚英甲科得雋</hi>
　　<hi>騏驎有種早聞二子之竒龍虎標名巍占十朋之列</hi>
　　<hi>文傳京國雅聞江夏之無雙業紹廣川果拾漢庭之第一</hi>
<pb n="KR3k0038_WYG_063-12b"/>
　　<hi>馬名千里軒昻御榻之前鼇戴三山縹緲仙蓬之上</hi>
　　<hi>奏篇俶上出新進士之一頭臚句再傳喜校書郎之有子</hi>
　　<hi>帝以孔曾一卷之書咨諏時彦公上晁董萬言之對開廣聖心</hi>
　　<hi>僉謂劉蕡空臆之言出於董子潜心之業</hi>
　　<hi>虎榜首登鳳池身到知事業之方來龍頭寵重鶴髪恩深為君親而自夀</hi>
　　<hi>戲彩堂有未老之親拜黄甲最少年之士</hi>
　　<hi>一經教子以有功羣兒祝身而願學</hi>　<hi>數世踵登於黄甲一門無有於白丁</hi>
　　<hi>金門射䇿風采動於諸公玉殿昌言議論開乎明主</hi>
<pb n="KR3k0038_WYG_063-13a"/>
　　<hi>才名四十年乆暗埋於珠璧禮樂三千字果呈露於琅玕</hi>
　　<hi>蟬冕髙堂浩博詩書之海龍墀廣内縱横禮樂之英</hi>
　　<hi>龍津一躍三十喜骨骼之成鵬翼髙騫九萬搏扶搖而上</hi>
　　<hi>該孟韓於胸中獨傳正學起晁董於筆下遂甲大庭</hi>
　　<hi>抱荆山之璞經三獻而始明㸔長安之花果一日而得意</hi>
　　<hi>狀元受用三場兹權輿矣有物混成一賦大造化焉</hi>
　　<hi>發䇿丹墀鴻筆奏三千之牘題名淡墨鼇頭冠五百之仙</hi>
　　<hi>菑川之學春秋宜居第一天下之稱江夏信是無雙</hi>
<pb n="KR3k0038_WYG_063-13b"/>
　　<hi>要路在前獨有韓稚圭之識榮進素定了無張師徳之譏</hi>
　　<hi>昌言天下之事無諱有司親結人主之知褎為舉首</hi>
　　<hi>紅抹額應詔早檀竒男子之稱淡墨榜題名獲收才進士之選</hi>
　　<hi>翌日報泥金之帖雙親傾藥玉之盃</hi>
致仕<hi>古者大夫七十而致仕漢初無致仕者景武之間石奮周仁張歐皆去位歸老於家或賜之上大夫</hi>
<hi>禄或賜之二千石禄宣帝世韋賢始以丞相致仕二疏尋以太子師傅繼之元帝時于定國史髙薛廣徳皆以</hi>
<hi>三公請老或賜之金或賜之第或賜之車馬而隆殺各不齊及王莽秉政龔勝邴漢復以大夫乞身而禮隆恩</hi>
<hi>厚矣漢制叢録唐令諸職事官七十聴致仕五品以上上表六品以下申省奏聞通典若齒力未衰亦聴釐務</hi>
<pb n="KR3k0038_WYG_063-14a"/>
<hi>貞觀二年詔致仕抗表去職者參朝之班宜在本品任之上國朝祖宗遇臣下引年者每示優恩葢貴賢敬老</hi>
<hi>之意而不専繩以法四朝志舊制致仕官止門謝無召對者召對便殿自朱昻始㑹要舊制致仕再請則許無</hi>
<hi>三請者三乞始從自趙槩始子舊制節度使致仕多除上將軍不除上將軍而除太  少保自李端愿始  舊</hi>
<hi>制致仕不帶職待制者除卿監許帶職自元豐始四朝志舊制凡文武官致仕者皆轉官加恩或加恩其子孫</hi>
<hi>㑹要元豐七年始詔中大夫諸司使以下更不加恩紹聖三年詔轉官者給告守本官者降勅至若致仕官給</hi>
<hi>半俸此淳化之令也居憂者許陳乞致仕此靖國之制也致仕官許赴貢士燕此又政和之制也已上事並用</hi>
<hi>㑹要四朝志續㑹要</hi>
歴代事實國老<hi>周禮疏四代養國老庶老於學國老謂卿大夫致仕者庶老謂士之致仕者</hi>
<pb n="KR3k0038_WYG_063-14b"/>
賜杖<hi>禮記致仕必賜之几杖行役以婦人適四方乘安車自稱曰老夫</hi>懸車<hi>韋孟詩曰懸車之義</hi>
<hi>以洎小臣</hi>掛冠<hi>白氏六帖/掛冠遺榮</hi>乘安車<hi>見賜/杖注</hi>門施行馬<hi>晉魏舒罷司徒就第</hi>
<hi>門施行馬</hi>致仕<hi>白氏六帖大夫七十而致仕/致所掌之事於君而告老也</hi>致政<hi>㑹要唐太和三年教</hi>
<hi>㫖滕珦致政還鄉宜假公乘</hi>守沖知止<hi>白集杜祐致仕制守冲知止佑實有焉</hi>老不釋<lb/>
巻<hi>朱傅隆致仕而歸老不釋巻</hi>才壯意新<hi>李百藥致仕太宗嘗制帝京篇命百藥並作上歎其</hi>
<hi>才手詔曰卿何身之老而才之壯齒之宿而意之新乎</hi>詩酒賞詠<hi>盧簡求致仕有園林别墅嵗時</hi>
<hi>行樂詩酒賞詠竟日忘歸</hi>引後談讌<hi>李日知不事産業但葺構池亭引後進談讌</hi>九老圖<lb/>
<hi>白居易㑹昌初致仕居東都嘗與胡杲吉<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>鄭據劉真盧真張渾狄兼謨盧正燕集皆髙年不仕者人慕之繪</hi>
<pb n="KR3k0038_WYG_063-15a"/>
<hi>為九老圖</hi>香山居士<hi>白居易致仕與香山僧如滿結香山社每肩輿徃還白衣鳩杖自稱香山居士</hi>
白衣尚書<hi>後漢鄭均告歸肅宗東巡幸均舍賜尚書禄號白衣尚書</hi>二疏歸老<hi>疏廣為太</hi>
<hi>傅兄子受為少傅廣謂受曰吾聞知足不辱知止不殆功成身退天之道也豈若父子相隨出闗歸老故鄉不</hi>
<hi>亦善乎即日乞骸骨上許之皆賜黄金故人邑子設祖道供帳東都門外道路觀者皆曰賢哉二大夫或為泣</hi>
<hi>下</hi>知章歸老<hi>類要天寶二年賀知章之歸老上遣左右相已下祖别於長樂坡上賦詩贈之</hi>比<lb/>
漢疏廣<hi>李義琰位宰相致仕歸田里公卿以下悉祖餞通化門外時人謂比漢疏廣</hi>追跡彦<lb/>
徳<hi>類要何尚之字彦徳為尚書令太子詹事致仕於方山著退居賦以明所守</hi>羅含蘭菊<hi>晉羅</hi>
<hi>含歴散騎常侍年老致仕還家階庭忽蘭菊叢生以為徳行之有感以致然也</hi>鄭薫七松<hi>鄭薫字子</hi>
<pb n="KR3k0038_WYG_063-15b"/>
<hi>溥位左丞後以太子少師致仕既老號所居為隠巖蒔松於庭號七松居士</hi>就問大議<hi>董仲舒老</hi>
<hi>病致仕朝廷每有大議使使者及廷尉張湯就其家問之</hi>參謀問䇿<hi>趙充國乞骸骨賜安車駟馬朝</hi>
<hi>廷每有四夷大議常與參兵謀問籌䇿</hi>言朝廷得失<hi>張濬致仕居洛長水墅雖自屏處朝廷得</hi>
<hi>失時時言之</hi>特給公驛<hi>孔述睿以太子賔客還鄉故事致仕不給公驛帝特命給焉</hi>俾朝<lb/>
朔望<hi>杜佑守太保致仕俾朝朔望</hi>嵗時為朝臣<hi>石/奮</hi>閔勞官職<hi>漢昭帝賜韓福</hi>
<hi>等五人帛遣歸曰朕閔勞以官職之事其務修孝弟以教鄉里</hi>愍煩大夫<hi>龔勝邴漢俱乞骸骨詔曰</hi>
<hi>古者有司年至則致仕今大夫年至矣朕愍以官職之事煩大夫</hi>緑野堂<hi>裴度以閹䜿擅權不復有</hi>
<hi>經濟意治東都集賢里林沼幽勝午橋作别墅號緑野堂度野服蕭散與白居易劉禹錫為文章把酒相歡不</hi>
<pb n="KR3k0038_WYG_063-16a"/>
<hi>問人間事</hi>賜全禄<hi>宋璟請致仕許/之仍賜全祿</hi>給禄旌潔吏<hi>王丘字仲山以禮部尚書</hi>
<hi>致仕丘更履華劇而所守清約既老不自給帝歎之以謂有古人節給全禄以旌潔吏</hi>加料待老<lb/>
臣<hi>唐徳宗自貞元五年蕭昕以工部尚書致仕仍給半料永為常式初致仕官只半禄無料上加之以待老</hi>
<hi>臣半料自昕始</hi>
皇朝事實自號退叟<hi>東都事畧朱昻傳昻字舉之入翰林為學士請老以工部侍郎致仕</hi>
<hi>自宰相張齊賢而下皆賦詩贈行而從臣出祖於東門之外弟叶仕為主客郎中雍王府翊善其後亦告老時</hi>
<hi>人以比漢二疏陳堯咨知荆南表其所居曰致政嘗寄書於所居為二亭曰知止曰幽棲自號曰退叟</hi>比<lb/>
漢二疏<hi>見上注</hi>不竊髙士<hi>言行録杜祁國正獻公衍公不殖資産退寓南都凡十年第宅</hi>
<pb n="KR3k0038_WYG_063-16b"/>
<hi>卑陋居之裕如也烏帽皂綈袍革帶或言宜為居士服公曰老而謝事尚可竊髙士耶</hi>六一居士<lb/>
<hi>東都事略歐陽修傳修六請致仕比至蔡復請乃以觀文殿學士太子少師致仕修昔守潁樂其風土因卜居</hi>
<hi>焉修之在滁也自號醉翁作亭以醉翁名之晚年又自號六一居士曰吾集古録一千卷藏書一萬卷有琴一</hi>
<hi>張有棋一局而嘗置酒一壺吾老於其間是為六一自為傳刻石</hi>洛中耆英㑹<hi>邵氏聞見録元</hi>
<hi>豐五年文潞公以太尉留守西都時富韓公以司徒致仕潞公慕唐白樂天九老㑹乃集洛中公卿大夫年徳</hi>
<hi>髙者為耆英㑹以洛中風俗尚齒不尚官就資聖院建大厦曰耆英堂繪像堂中凡十三人</hi>禮遣錫<lb/>
慶燕<hi>仁宗實録皇祐三年詔太子少師致仕杜衍加太子少師其令應天河南府以禮敦遣仍令於都</hi>
<hi>亭驛錫慶燕具供帳几杖以待之</hi>燕餞資善堂<hi>石林燕語故事職事官以告老得謝受命即行</hi>
<pb n="KR3k0038_WYG_063-17a"/>
<hi>不入辭謝神宗初李少保柬之自侍讀致仕上特召延和殿命坐賜茶退偕講讀官燕餞於資善堂後數日李</hi>
<hi>侍郎受繼去亦用柬之故事召對賜宴當時謂之二李柬之文定公子素忠謹樂易受亦謹重長者云</hi>置<lb/>
宴御詩㕔<hi>澠水燕談孫宣公奭字宗古以太子少保致仕一日置宴御詩㕔仁宗嘗賜詩刻石於所</hi>
<hi>居之㕔壁語客曰白𫝊有言多少朱門鎖空宅主人到了不曾歸今老夫歸矣喜動於色云</hi>山僧野<lb/>
老逰<hi>趙抃致仕退居於衢有溪石松竹之勝與山僧野老逰不復有貴勢也</hi>獨居還政堂<lb/>
<hi>見給全俸注</hi>野服見客<hi>言行録范鎮字景仁公既退居有園池在京師専以讀書賦詩自娛客至</hi>
<hi>無貴賤皆野服見之或時乘興出逰周覽山川窮極勝賞期年然後返</hi>臨水觀魚<hi>言行録胡文定</hi>
<hi>公安國字康侯公既終喪謂子弟曰吾奮迹寒鄉為親而仕今雖有萬鍾之禄將何所施遂稱疾掛冠買田二</hi>
<pb n="KR3k0038_WYG_063-17b"/>
<hi>頃於榮山之旁築書室分置圖籍其中望雲倚杖臨水觀魚課耘耕種取給則止</hi>婆娑里門<hi>黄端</hi>
<hi>明中字通老行狀公致仕十年婆娑里門無復外事然其心未嘗一日忘朝廷間語及時事或慷慨悲辛不能</hi>
<hi>自已聞者盡動心焉</hi>安輿就宅召<hi>言行録李文正昉以司空致仕於家太宗燈夕御樓亟以安輿</hi>
<hi>就其宅召至賜坐御樓之側親酌御尊飲之選餚核之精者賜焉謂侍臣曰昉兩入中書未嘗有傷人害物之</hi>
<hi>事宜今日所享如此也</hi>憂國愛君<hi>言行録趙康靖公槩字叔平以太子少師致仕居㫿陽十五年</hi>
<hi>猶以讀書著文憂國愛君為事集古今諫諍為諫林百二十巻奏之上甚悦賜詔曰士太夫請老而去者皆以</hi>
<hi>聲跡不至朝廷為髙得卿所奏書知有志愛君之士雖退休山林未嘗一日忘君也當置坐右以時省閱</hi>未<lb/>
嘗忘君<hi>見婆娑里門注</hi>四十八表求休致<hi>咸平元豐監察御史韓見素為刑部員外</hi>
<pb n="KR3k0038_WYG_063-18a"/>
<hi>郎致仕見素薄於榮利時方年四十八表求休致真宗以其年少惜之宰相言近日朝行之中躁競好進者多</hi>
<hi>知止求退者少如允所請亦足激勸風俗遂授焉</hi>謝事年纔五十<hi>四朝國史李柬之傳子孝</hi>
<hi>基字伯始與父同謝事年纔五十士大夫美之以比二疏</hi>給全俸<hi>邵氏聞見録故事宰相以使相致仕</hi>
<hi>者給全俸富鄭公以司徒使相致仕居洛自三公俸外皆不受公清心學道獨居還政堂平時謝客文潞公為</hi>
<hi>留守公素喜潞公每勸其早退云</hi>午橋松竹<hi>張齊賢致仕歸洛得裴度午橋莊有池榭松竹之勝</hi>
<hi>日與親朋觴詠其間</hi>
自叙祁奚請老<hi>左傳</hi>得謝<hi>記檀/弓</hi>負二宜去<hi>韓愈為孔戣墓誌云公仕唐為</hi>
<hi>尚書左丞年七十三上書去官天子以為禮部尚書禄之終身而不敢煩以政韓愈謂之曰公尚壯奚去之果</hi>
<pb n="KR3k0038_WYG_063-18b"/>
<hi>曰吾豈要君也吾年一宜去吾為左丞不能進退郎官惟相之為二宜去愈上疏留戣不報</hi>鐘鳴漏<lb/>
盡<hi>魏由豫曰年過七十而居位譬猶鐘鳴漏盡夜行不休自是罪人也</hi>不伏致仕<hi>僉載武后時夏</hi>
<hi>官侍郎侯知一以年老勅令致仕乃詣朝堂跳躍馳走以示輕㨗時謂知一不伏致仕</hi>白頭老監<lb/>
枕書<hi>東都事略張齊賢子宗誨字習之改秘書監致仕其子言曰昔賀秘監以道士服東歸㑹稽明皇賜</hi>
<hi>老鑑湖以為休老之地今洛下雖無鑑湖然嵩少伊瀍天下佳景雖非朝廷所賜皆閒逸之人所有爾大人葢</hi>
<hi>衣羽服以優㳺何必更事請謁乎宗誨曰吾作白頭老監枕書而眠何必學賀老作流沙之服皆以為名言</hi>
羣書精語歸休數畝之中㳺泳江湖之上<hi>記室新書云</hi>採羅<lb/>
含之蘭餌胡廣之菊<hi>狄梁公告老表云採羅含致仕之蘭餌胡廣延年之菊</hi>某水<lb/>
<pb n="KR3k0038_WYG_063-19a"/>
某丘童子所釣逰<hi>韓退之送楊少尹序昔疏廣疏受二子以年老辭位而去于時公卿設供</hi>
<hi>帳祖道都門外車數百輛道路觀者多嘆息共言其賢漢史既傳其事後世工畫者又圖其跡至今照人耳目</hi>
<hi>赫赫若前日事國子司業楊君巨源方以能詩訓後進一旦以年滿七十亦白丞相去歸其鄉今楊與二疏其</hi>
<hi>意豈異也予病不能出不知楊侯去時城門外送者幾人車幾輛馬幾疋道傍觀者亦有嘆息知為賢與否云</hi>
<hi>云吾聞楊侯之去丞相白以其為都少尹不絶其禄又為歌詩以勸之京師之長於詩者亦屬和云云楊侯始</hi>
<hi>冠舉於其鄉歌鹿鳴而來也今之歸指其樹曰某樹吾先人之所種也某水某丘吾童子時所釣逰也鄉人莫</hi>
<hi>不加敬誡子孫以楊侯不去其鄉為法</hi>
前賢詩詞歸為田里榮<hi>韋蘇州詩君子獨知止懸車守國程皇恩加印綬歸為田里榮</hi>
<pb n="KR3k0038_WYG_063-19b"/>
碧山學士焚銀魚<hi>杜栢學士茅屋詩碧山學士焚銀魚白馬却走深巖居注張褒梁天監中</hi>
<hi>不供學士職御史欲彈劾褒曰碧山不負吾乃焚章長嘯而去</hi>行袖手板付丞相<hi>韓退之詩</hi>
<hi>行袖手板付丞相不待彈劾還耕桑</hi>六十懸車自古稀<hi>許渾賀少師相公致政六十懸車自</hi>
<hi>古稀我公年少獨忘機門臨二室留侯隠棹倚三川越相歸</hi>中嵗便歸休<hi>鄭谷送吏部曹郎中</hi>
<hi>免官南歸風月抛蘭省江山復桂州賢人知足止中嵗便歸休雲鶴深相待公卿不易留</hi>身名從此<lb/>
慶雙全<hi>朱晦庵寄陳福公一旦髙辭將相權身名從此慶雙全</hi>朝服歸來晝錦榮<lb/>
<hi>劉禹錫致仕滕庶子詩云</hi>身退超然慕赤松<hi>王荆公送張卿致仕子房籌䇿漢時公身退超</hi>
<hi>然慕赤松餘烈尚能開後世髙材今復繼前蹤</hi>南闕便還新印綬<hi>王荆公送王大卿致仕歸</hi>
<pb n="KR3k0038_WYG_063-20a"/>
<hi>江陵九卿初命亞三司朝吏相傳得老師南闕便還新印綬東舟秪載舊書詩漢庭餞客無佳句越水歸裝有</hi>
<hi>富貲回首千年見疏范共疑今日勝當時</hi>白首忘懐道更尊<hi>王荆公送致政朱郎中東歸平</hi>
<hi>生不省問田園白首忘懐道更尊已上印書辭北闕稍留冠葢餞東門馮唐老有為郎戀疏廣終無任子恩今</hi>
<hi>日榮歸人所羨兩兒腰綬擁髙軒</hi>長留花月映池臺<hi>王荆公題致仕孫學士歸來亭更築</hi>
<hi>園林負城郭長留花月映池臺却尋五柳先生傳新水區區但可哀</hi>碧落新除寵上才<hi>王荆公送</hi>
<hi>程公闢得謝還姑蘇東歸行路歎賢哉碧落新除寵上才白傅林塘傳畫去吳王花草入詩來</hi>手板袖<lb/>
還大丞相<hi>楊誠齋詩雨露絲綸下玉宸問天乞得箇閒身手板袖還大丞相安車懸示後來人</hi>
四六警語　<hi>勇退閒居</hi>　<hi>辭榮/佚老</hi>　<hi>出綍褒賢/抗章謝事</hi>　<hi>忘情軒冕適意邱園</hi>
<pb n="KR3k0038_WYG_063-20b"/>
　　<hi>翛然逺引屢辭加璧之招浩乎莫留竟遂拂衣之志</hi>　<hi>公雖勇於入山士尚占於出岫</hi>
　　<hi>尋橘中之四皓見林下之一人</hi>　　　　　<hi>物外之趣轉深天下之望愈重</hi>
　　<hi>有園林鐘鼓之娛無風波機穽之迫</hi>　　　　<hi>品題乎一草一木徜徉乎某水某邱</hi>
　　<hi>使君相重名節之人為國家倡亷退之俗</hi>
　　<hi>致為臣而歸良可厚近古之俗從邦君其止尚圖賦逺景之樓</hi>
　　<hi>浩然懐蓴菜之秋風乆矣飲木蘭之朝露</hi>
　　<hi>司馬公之流水青山姑從獨樂歐陽子之茅簷凉簟尚想玉堂</hi>
　　<hi>深惟可乆之義奏疏益頻苦執宜休之言詔書莫奪</hi>
<pb n="KR3k0038_WYG_063-21a"/>
　　<hi>士如羣蟻之慕羶皇皇人爵公若飛鴻之避弋落落權門</hi>
　　<hi>巋然下國獨餘一老之存賢哉大夫可繼二臣而去</hi>
　　<hi>中年勇退有君實晦叔之風晚節後凋負元城了翁之望</hi>
　　<hi>於是非邪正之間皎然白日視用舍行藏之際輕若浮雲</hi>
　　<hi>羣仙指㸃宜順風進蓬萊之舟丞相挽留乃拂袖去平津之閣</hi>
　　<hi>朝無耆舊誰能乞孔戣之留身是散人或可為老耼之役</hi>
　　<hi>退然自處雖堅此志於丘園用之則行忍墜斯民於塗炭</hi>
　　<hi>風月三千首重繼翰林休閒二十年定追洛社</hi>
<pb n="KR3k0038_WYG_063-21b"/>
　　<hi>陳堯佐齒八十而未艾滿為公誇文潞公年九旬而有餘更祈自夀</hi>
　　<hi>進退莫非其適古今無比之榮</hi>
　　<hi>顔子一瓢不改其樂孰知用舍之行藏景公千駟無得而稱不勝富貴而磨滅</hi>
　<lb/>
　<lb/>
　<lb/>
　<lb/>
　翰苑新書前集卷六十三<lb/>
</p>
<p>
</p>
  </div>
</body>
</text>
</TEI>
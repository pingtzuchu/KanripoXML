<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷四十</head> <lb/>
    <p>
<pb n="KR3k0038_WYG_040-1a"/>
欽定四庫全書<lb/>
　翰苑新書前集卷四十<lb/>
　　　宣撫<lb/>
宣撫使<hi>唐元和十四年淄青兖鄆等十二州平詔户部侍郎揚於陵以本官充淄青等州宣撫使唐書</hi>
<hi>本朝祖宗時不常置有軍旅大事則命執政大臣為之累朝但除向文簡范文正富文忠文忠烈韓獻肅五人</hi>
<hi>仁宗征儂智髙以狄青為宣撫使武臣宣撫自此始建炎三年張魏公以知樞宻院為宣撫處置使其後杜丞</hi>
<hi>相周仲弼孟富文趙元鎮虞彬甫王公明鄭仲一沈徳之輩皆自二府出為之虞公始以元樞除大資政矣上</hi>
<hi>恐未足為重後二日乃復𢃄知樞宻院事焉若前宰相為宣撫則自渡江已後亦止除李伯紀吕元直朱藏一</hi>
<pb n="KR3k0038_WYG_040-1b"/>
<hi>三人紹興元年劉光世以使相宣撫淮南武臣非執政而為之自此始二年李光發以端明殿學士為夀春等</hi>
<hi>州宣撫使文臣非執政而為之自此始然自紹興至嘉泰武臣止劉光世韓世忠張俊岳飛呉璘從官止李光</hi>
<hi>發王伯似二人盖重之也朝野雜記</hi>
皇朝事實開公平之路<hi>言行録虞忠肅公允文為四川宣撫首劾大將任天錫剥下為</hi>
<hi>包苴又刻守令劉洪宋琛等十一人之病民者又薦可為將帥三人進偏禆二百餘人諸軍歡呼四民交賀於</hi>
<hi>是開公平之路絶請謁之私而軍政修矣</hi>絶請謁之私<hi>見上/注</hi>事不中覆<hi>涑水記聞</hi>
<hi>樞宻直學士明鎬討貝州未下參知政事文彦博請自徃督戰以彦博為河北宣撫使彦博奏今在軍中請得</hi>
<hi>便宜從事上許之閏月克貝州擒王則</hi>都統庭揖<hi>中興繋年録鄭剛中宇亨仲為川陜宣撫副使</hi>
<pb n="KR3k0038_WYG_040-2a"/>
<hi>節制諸將極其尊嚴三都統每入謁必先庭揖然後就坐及呉璘升檢校少師來謝語主閽吏求講鈞敵之禮</hi>
<hi>剛中曰少師雖尊猶都統制耳儻變常禮是廢軍容璘皇恐聼命</hi>誅統制官<hi>言行録李綱字伯紀</hi>
<hi>為湖廣宣撫使有統制官張忠彦者駐軍廣州頗擾一路公為宣撫使召之不來公察忠彦樂為郡檄令權知</hi>
<hi>岳陽忠彦果至即械送所司取㫖誅之</hi>夜度崑崙闗<hi>言行録狄武襄公㫖廣源州蠻儂智髙叛</hi>
<hi>連破七州仁宗遣青為宣撫使率衆擊之至賓州時智髙還守邕州青懼崑崙闗為所據乃下令具五日粮休</hi>
<hi>士卒賊謀知不為備是夜青率衆半夜度崑崙闗近邕州賊方覺逆戰於歸仁鋪賊遂大敗</hi>平冦振<lb/>
飢<hi>編年備要慶歴三年韓琦宣撫陜西屬歲大飢羣盗嘯聚悉討平之是歲河中同華等十餘州飢民相率</hi>
<hi>東徒琦選官發省倉以振之蒲華同三州所活百五十四萬餘人他州人稱是召琦歸闕</hi>簽書出鎮<lb/>
<pb n="KR3k0038_WYG_040-2b"/>
<hi>編年備要治平三年以簽書郭逵宣撫陜西判渭州上曰第領樞職獨重使權自吕餘慶以參知政事知成都</hi>
<hi>其後見任執政無守藩者至逵始以簽書出鎮</hi>軍中拜相<hi>言行録韓康國獻肅公絳熈寧二年夏羌</hi>
<hi>大入慶州境以公為陜州宣撫使自受命至陛□三日而行賜金繒及織文袍纔至邉悉與將吏治兵鄜延使</hi>
<hi>种諤出青澗城公欲自高奴通道河東詔兼河東宣撫使就拜同中書門下平章事</hi>大功出於儒<lb/>
者<hi>言行録虞雍國忠肅公允文字彬父金主叛順王權失律公以宣撫視師江上大破賊軍金主遁入揚州</hi>
<hi>是日李顯忠至公曰京口無備我欲徃公能分兵見助否顯忠即分李捧軍一萬六千人及戈船百艘㑹於京</hi>
<hi>口公至京口謁劉錡錡曰朝廷養兵三十年我軰一技不施今日大功乃出於一儒者我軰愧死矣</hi>
四六警語<hi>宣威肆伐</hi>　<hi>壯猷/立武</hi>　<hi>冠位斗樞/宣威玉帳</hi>　<hi>昕庭錫命宣閫騫華</hi>
<pb n="KR3k0038_WYG_040-3a"/>
　　<hi>榮建崇牙盡䕶全蜀</hi>　<hi>召升亞傅/命撫征師</hi>　<hi>簡在宸衷/倚敷廟筭</hi>　<hi>顯膺大號出董戎師</hi>
　　<hi>肆揚大冊兼卑重權</hi>　<hi>煥服朝綸光臨戎閫</hi>
　　<hi>諒武王而肆伐已髙尚父之勲命召虎以来宣庶盡准夷之冦</hi>
　　<hi>方遣壯士而挽天河宜選元臣而授神柄</hi>
　　<hi>神旌北指方進取於中原天仗東旋獨仰成於上宰</hi>
　　<hi>運動神機量虎貔之諸帥布宣天澤弔鴻鴈之遺民</hi>
　　<hi>夷人南下至勤黼扆之憂周公東征丕赫衮衣之望</hi>
　　<hi>機庭經武夙勤霖雨之思適間宣威坐鎮雪山之重</hi>
<pb n="KR3k0038_WYG_040-3b"/>
警句<hi>萬里揚聲百蠻裭氣</hi>　<hi>朝野歡呼/華夷震疊</hi>　<hi>號召諸將網羅羣英</hi>
　　<hi>董數路飛翰之旅慰兩河塗炭之民</hi>　<hi>豈特使河南之復庶幾令漠北之空</hi>
　　<hi>居有掃清河洛之心耻為宴安江左之計</hi>　<hi>以十萬節制之兵當百年衰盡之冦</hi>
　　<hi>布天恩而軍情暖於挾纊據地利而兵勢順於建瓴</hi>
　　<hi>龍韜豹畧下潜九地之深鶴唳風聲前奪羣兇之氣</hi>
　　<hi>豈徒總攬英雄跨有荆益盖將勠力王室剋復神州</hi>
　　<hi>國焉得削爰有仲尼之真儒師克壯猷是資方叔之元老</hi>
警聨<hi>裴令威名必建蔡州之功業謝公談笑盡是淮淝之事機</hi>
<pb n="KR3k0038_WYG_040-4a"/>
　　<hi>方叔率止師豈但於威蠻召公主之任尤專於分陜</hi>
　　<hi>謝安督征討之軍僅立功於淮水裴度宣朝廷之意特施惠於蔡城</hi>
　　<hi>髙旌嫋嫋聳觀傳令之新金印煌煌正待獻俘之至</hi>
　　<hi>兵事節度付公允藉中權之整天下安危注意方當左轄之虚</hi>
　　<hi>四國是定庶比周公之東征三輔皆歸猶勝鄧禹之西討</hi>
　　<hi>昔晋襲魏而崇都督之任故謝文靖以元臣總衆遂㨗淮淝我宋邁唐而抗宣撫之權故韓獻肅以冢輔臨邉果屈靈夏</hi>
　　<hi>貔貅沸萬竈之煙介胄増一皷之氣</hi>　<hi>遣貔貅以陟禹迹使吏士復見漢儀</hi>
　　<hi>既資元老方叔之壯猷誰謂匈奴中國之强敵</hi>
<pb n="KR3k0038_WYG_040-4b"/>
結聨<hi>義旗西指縱難効役於行間衮衣東歸猶冀望塵於道側</hi>
　　<hi>仰止先躔雖阻服弓兵之役鋪張勲業尚能助金石之𫝊</hi>
　　<hi>相同徳而行天誅即致干戈之戢奏膚公而定王國式觀衮繡之歸</hi>
　　<hi>路車乗馬而遣申伯逖仰宣威衮衣繡裳而迎周公佇聆奏凱</hi>
　　　宣諭<lb/>
宣諭使<hi>宣諭使舊有之以宣諭徳意為職而已不與軍事渡江後所遣尤數紹興二年冬分遣御史五</hi>
<hi>人宣諭東南諸路觀風問俗平反獄訟宣布徳意踰年乃還六月又遣范右司直方宣諭川陜九年又遣方察</hi>
<hi>院庭實宣諭三京皆使者職也時李察院宷被㫖宣諭江西乃專督捕盗平遂罷為廣西提刑是年新復陜西</hi>
<pb n="KR3k0038_WYG_040-5a"/>
<hi>詔摟仲輝以僉事樞宻院徃永興宣諭鄭亨仲以祕書少監為参謀予衛卒千人因制置移屯等事宣諭之權</hi>
<hi>自此重矣十一年鄭亨仲宣諭川陜始建使名得與邉事三十一年汪中丞澈宣諭京西湖北得㫖撫勞將士</hi>
<hi>體訪事宜三十三年虞雍公宣諭川陜乃專招軍買馬其年汪瞻叔代之亦参軍政盖自鄭亨仲後其權在宣</hi>
<hi>撫之亞焉朝野雜記</hi>
皇朝事實循行諸路<hi>言行録吕忠穆公頤浩字元直時諸路盗賊稍息公慮守令不䖍請</hi>
<hi>分御史循行諸路上乃詔三省選彊明亷謹之人臺察不足則以郎官攝之皆令引對面給親札御寳歴回日</hi>
<hi>放其殿最以著賞罰分徃諸路並以宣諭為名</hi>薦劾盡公<hi>髙宗紹興二年遣使宣諭諸路賜以宣諭</hi>
<hi>詔書御寳手歴居他官者並攝御史劉大中胡䝉朱異明索薛㣲言五人同入見上諭曰比所下詔令州縣徒</hi>
<pb n="KR3k0038_WYG_040-5b"/>
<hi>掛墻壁皆為虚文今遣卿等務令民被實惠守令民之師帥縣令尤親於民姦賊之吏必須按發公正奉法之</hi>
<hi>人必須薦舉如山林不仕者亦當具名以聞平反獄訟觀問風俗等事並書於歴朕一一行之乃詔異使浙東</hi>
<hi>福建蒙浙西大中江東西徽言湖南而槖使廣束西上各賜内帑帛二百大中薦舉按劾兩盡其公士論稱之</hi>
奏攻守䇿<hi>言行録虞雍公之為宣諭也開幕府於襄陽以為荆襄藩籬實在唐鄧然勝勢在唐州方</hi>
<hi>城其次在樊城其次光化軍當先城新野次城鄧州次城唐州又開泌河以通漕運藩籬既固則襄漢乆安此</hi>
<hi>守䇿也王師進取之路出蔡以睨秦出襄鄉以襲許出汝洛出商虢以震河東出商以圖陜西此攻策也部分</hi>
<hi>以定累奏以聞而時相欲速和議棄唐鄧二州既而朝廷深悔之</hi>闗河響應牛酒迎師<lb/>
<hi>言行録虞雍國忠肅公允文公自襄陽而聞幕府於興元時為川陜宣諭使經理有序闗河響應旌旜所揮軍</hi>
<pb n="KR3k0038_WYG_040-6a"/>
<hi>民歸附日以萬計且争出芻粟牛酒以迎王師無何言者謂宜弃陜西三路新復州郡而退守蜀之故封公屢</hi>
<hi>争不能得</hi>
四六警語<hi>宣明上㫖風示國威</hi>　<hi>選用儒紳/布宣上意</hi>　<hi>肅將使指徃厲士心</hi>
　　<hi>五單于争立屬當邊運之衰一居州獨賢亟卑使華之重</hi>　<hi>銜命而使非公其誰</hi>
　　<hi>一揖怒哇三軍挾纊</hi>　<hi>蜂屯蟻聚俾之勇効力而智効謀彗掃星流於以戰必勝而攻必取</hi>
　　<hi>謂中原蓬蒿之日乆而遺黎雲霓之望深</hi>
　　<hi>裴度宣朝廷之意且雷動於郾城相如諭父老之文示風行於巴蜀</hi>
　　<hi>方將指義旗而長驅正欲示聖䇿之先定</hi>
<pb n="KR3k0038_WYG_040-6b"/>
　　<hi>必言詞慷慨足以激義氣而動雄心則忠勇皷行皆欲犂王庭而𢷬巢宂</hi>
　　<hi>雖以其時則可矣必聲其罪而伐之</hi>
　　<hi>楚三户而亡秦當出萬舉萬全之計湯一征而自葛盡雪匹夫匹婦之讐</hi>
　　<hi>貔貅沸萬竈之煙介冑増一皷之氣</hi>
　　<hi>三年伐鬼方而克之尚竊遲於此舉四牡勞使臣之來也知爰立之有期</hi>
　<lb/>
　<lb/>
　翰苑新書前集卷四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷四十八</head> <lb/>
    <p>
<pb n="KR3k0038_WYG_048-1a"/>
欽定四庫全書<lb/>
　翰苑新書前集卷四十八<lb/>
　　　提刑　　附<hi>提幹官檢法</hi>
提刑<hi>國朝太宗淳化二年以司門員外郎董循等一十一人分充諸路轉運司提㸃刑獄四年省國朝㑹</hi>
<hi>要景德四年真宗謂王旦曰朕慮四方刑獄官吏未盡得人一夫受寃即召災沴今先帝嘗選朝臣為諸路提</hi>
<hi>㸃刑獄今可復置仍以使臣副之於是置諸路提㸃刑獄公事以朝臣充始命屯田李拱為之副以武臣閤門</hi>
<hi>祗候以上充天禧四年加勸農使俄改提㸃刑獄勸農使又以武臣為副使天聖六年悉罷職官分紀明道二</hi>
<hi>年復置嘉祐五年以武臣多不習法令民事罷之惟以文臣為提㸃刑獄㑹要修入治平元年罷提㸃刑獄而</hi>
<pb n="KR3k0038_WYG_048-1b"/>
<hi>委轉運司分紀熈寜二年諸路提㸃刑獄復差文臣其武臣並罷續㑹要熈寜間復置同提刑元豐因之續㑹</hi>
<hi>要總郡國之庶獄核責其實而覆以法督治奸盗申理寃濫則𨽻提刑司歳察所部亷能而保任之若疲軟或</hi>
<hi>冒法則隨其職事劾奏神宗正史職官志建炎元年以盜賊未衰復置武提刑然但管捉殺而已四年又罷之</hi>
<hi>乾道六年復置諸路各一員大臣乞依故事加同字不從於是武憲横於四方淳熈末上知其不便遂不復除</hi>
<hi>今止除朝臣一員朝野雜記</hi>
皇朝事實外臺<hi>胡文恭行高良夫制</hi>詳刑<hi>欒城除田待問制命爾督視詳刑</hi>洗寃<lb/>
澤民<hi>淵源録濓溪先生周敦頥提㸃廣東刑獄不憚出入之勤瘴毒之侵雖荒崖絶島人跡所不至處亦</hi>
<hi>必緩視徐接以洗寃澤民為己任</hi>訊獄活囚<hi>仁宗實録馬亮徙福建提刑時初置提㸃刑獄亮至</hi>
<pb n="KR3k0038_WYG_048-2a"/>
<hi>部覆訊寃獄全活者數十人</hi>狴犴屢空<hi>見單馬/擒賊注</hi>使民不寃<hi>高賦言國家置提刑</hi>
<hi>司盖欲平反獄訟使民不寃其詳見檢法門</hi>申理寃濫<hi>㑹要神宗正史職官志總郡縣之庻獄核</hi>
<hi>其情實而覆以法督治奸盗申理寃濫則𨽻提刑司嵗察所部亷能而保任之或疲軟或冒法則隨其職事劾</hi>
<hi>奏</hi>一問得實<hi>朝野雜記初潭州劾梁晚四劫殺商人獄成而變其後七推不能明淳熈十二年潘</hi>
<hi>德鄜提㸃湖南刑獄一問得實破械出之事聞上由是賢德鄜武岡縣一嵗收罪人三十六而死者二十八皆</hi>
<hi>平反之且奏其事時已擢知廣州上以其究心獄事特進秩一等又明年進直徽猷閣帥潭州去</hi>按部<lb/>
立榜<hi>見姦吏望風解印注</hi>諭民作詩<hi>周益公集何耕字道夫除潼川提刑諭民作詩四十二篇</hi>
<hi>語平易而教化㝢焉郡邑家有其書強暴犯法父老必譙曰汝不誦何公詩乎往往知悔</hi>號令簡嚴<lb/>
<pb n="KR3k0038_WYG_048-2b"/>
<hi>見草竊悉平注</hi>諭藏器甲許首原<hi>東都事畧蔡挺傳嘉祐中起知南安軍擢江西提㸃刑獄</hi>
<hi>時盜賊為江西福建八州之患挺告諭所部私藏器甲許其首納原其罪所得兵械以萬計於是盗賊衰敗</hi>
劾守臣邀功<hi>黄遹撰謝殿撰師稷行状公為湖北路提舉就改本路提㸃刑獄屬郡疆畛多與蠻</hi>
<hi>猺接有劾守臣邉功生事無故調發深入賊境反為所敗委公撫諭公既劾守臣而條上戰沒者䘏其家</hi>姦<lb/>
吏望風解印<hi>瀘溪先生王庭珪撰向子忞行状公先提㸃荆湖北路刑獄衡人思之繪公像建祠</hi>
<hi>於城東青草寺再使湖北先聲入境而姦吏望風解印綬者數十人按部所至立大榜於前云乆負抑屈州縣</hi>
<hi>不理者立其下於是積年無告之寃咸得伸雪</hi>擢用沙世堅<hi>言行録鄭丙為廣西提㸃刑獄歸正</hi>
<hi>沙世聖素武勇坐賊决配静江公時為憲部有劇賊未獲公諭世堅立功贖過世堅馘渠魁以献</hi>單馬<lb/>
<pb n="KR3k0038_WYG_048-3a"/>
擒賊<hi>胡澹菴集辛簡公次膺除湖南提刑先是賊龍淵李朝擁衆數萬據衡之茶陵秦樞匿不以奏以見</hi>
<hi>闕處公公单馬亟趍茶陵以計擒賊驍將戮之募賊齎旗榜招安奏陞茶陵為軍至今無為盗者湖湘距朝廷</hi>
<hi>逺刑獄寃濫公遍歴郡邑狴犴屢空</hi>閱兵止姦<hi>神宗實録吕夷簡擢提㸃京東刑獄徐州有告孔直</hi>
<hi>温等挾妖法誘軍士為變而運使不受理者夷簡亟令改状合廵尉捕其黨誅之詔遷一官已而濮州復有叛</hi>
<hi>者民相梴驚潰夷簡馳住得其首惡誅之因大閱兵饗士奸不得發詔又遷一官</hi>仁者有勇<hi>楊誠</hi>
<hi>齋萬里諡文節遷廣東提刑沈師犯南粤警報至公帥師往平之孝宗大喜天詔褒稱仁者有勇又曰書生知</hi>
<hi>兵遂有大用之意</hi>捕督盜賊<hi>熈寜十年以丁執禮為河北西路使上諭之曰卿職在刑獄盗賊最</hi>
<hi>急宜用捕督</hi>上疏憂國除御史知雜<hi>東都事畧吕夷簡擢提㸃兩浙刑獄時大建宫</hi>
<pb n="KR3k0038_WYG_048-3b"/>
<hi>觀南方伐材木期㑹嚴峻至有死者夷簡上疏請緩其程役又方冬水涸民苦於輓運宜湏河䟽通以卒送之</hi>
<hi>真宗以夷簡上疏有憂國之心可奏除侍御史知雜</hi>内出姓名<hi>仁宗實録李及通判廣州州民趙諫</hi>
<hi>者素交通權貴持吏短長求見及及拒之慢罵而去因投匿名書誣及㑹上封者發諫事命及察其状及盡數</hi>
<hi>前後所為以聞詔斬諫都市及由是知名擢知隴州㑹置提㸃刑獄内出及與陳綱名付中書乃以綱使河北</hi>
<hi>及使陜西</hi>以御史為<hi>神宗用丁執禮為河北西路提刑宣諭曰朕惟河朔地重謹選監司故以御史</hi>
<hi>為之</hi>
羣書旁引衣繡持斧<hi>前雋不疑傳武帝遣暴勝之為直指使衣繡持斧以出討盗賊</hi>
羣公精語設糾度之司奉欽恤之㫖<hi>國朝罷諸路同提㸃刑獄使臣勑云</hi>
<pb n="KR3k0038_WYG_048-4a"/>
<hi>國家惟吏之不平民之失職獄之放紛未能獨察也故設糾度之司使奉欽恤之㫖</hi>岸獄之寄<hi>曲阜</hi>
<hi>行黄隱制閩呉岸獄之寄</hi>
前賢詩詞一見刺史天<hi>蘇東坡送黄師是赴兩浙憲哀哉呉越人乆為江湖寃官自倒</hi>
<hi>帑廪惠不及黎元願君五袴手招此半菽魂一見刺史天稍忘獄吏尊</hi>可使人無訟<hi>陳后山送</hi>
<hi>郭大夫䕫路提刑可使人無訟寜湏意外憂</hi>郡縣或空囹<hi>黄山谷詩嚴能喜劇部持節按詳刑</hi>
<hi>萑苻稍衰息郡縣或空囹</hi>郎星朝斗作台星<hi>楊誠齋送彭子山提刑召節自天囘使節郎星</hi>
<hi>朝斗作台星</hi>使星移照天西去<hi>楊誠齋送趙吉移利路提刑使星移照天西去白鷺青原</hi>
<hi>遮不住</hi>銀漢乘槎移使星<hi>楊誠齋送吉守趙山父移廣州提刑憲臺師表光且耿濓溪留</hi>
<pb n="KR3k0038_WYG_048-4b"/>
<hi>下濓溪井云云陽春有脚來江城銀漢乗槎移使星嶺上梅花莫遲發先遣一枝迎玉節</hi>梅花一笑<lb/>
迎漢節<hi>楊誠齋餞胡元之持節桂林却從吉州奪吾矦一州奪與三十州梅花一笑迎漢節桂花八株</hi>
<hi>吹嶺雪使星歸去作台星跳過郎星與卿月</hi>詳刑使者來何暮<hi>楊誠齋詩</hi>蕩節何<lb/>
曽逺藻旒<hi>楊誠齋送王季德提刑寳儲依舊接英游蕩節何曾逺藻旒卿月使星銀漢曉繡衣綵服</hi>
<hi>太湖秋</hi>星軺玉節正青春<hi>楊誠齋送蔡定夫赴湖南提刑方丈蓬萊第一人星軺玉節正</hi>
<hi>青春</hi>平時持節貴當年<hi>陳后山寄提刑李學士上冢過家眞樂事平時持節貴當年</hi>山<lb/>
西豪傑歸囊牘<hi>王荆公送陜西趙提刑山西豪傑歸囊牘渭北風光入酒盃</hi>
四六警語　<hi>繡衣憲節</hi>　<hi>霜臺/繡使</hi>　<hi>憲臺繡斧</hi>
<pb n="KR3k0038_WYG_048-5a"/>
發端<hi>寅奉宸綸申攽憲節</hi>　<hi>泥檢自天/霜臺易地</hi>　<hi>畫㦸奏功/繡衣疏寵</hi>　<hi>衣繡起家搴帷問俗</hi>
　　<hi>疏渥緑綈宣威繡斧</hi>　<hi>遴簡筍班/分持繡節</hi>　<hi>奏最觀風詳刑易地</hi>
起聨<hi>鳴履而上星辰夙仰星郎之宿衣繡而立霄漢聳觀膚使之風</hi>
　　<hi>猩鼯夜嘯上貽廊廟之憂錦繡晝行中出璽書之寵</hi>
　　<hi>江上擁麾已見波濤之帖息日邉衣繡更觀山岳之動搖</hi>
　　<hi>刑者一成不可變豈容議讞之輕士制百姓於其中所賴持心之厚</hi>
　　<hi>上焉臨朝記直前奏事之功公之丞部除柱後惠文之寄</hi>
　　<hi>郵亭占象指使者之星移原隰有光覺長安之日近</hi>
<pb n="KR3k0038_WYG_048-5b"/>
　　<hi>攬咨諏之六轡盖將言逺而有光被直指之繡衣豈特惟刑之是恤</hi>
警句<hi>一賢觀風萬物吐氣</hi>　<hi>上以推廣唐虞畫象之化下以轉移荆呉珥筆之風</hi>
　　<hi>從知察小大之情必不容上下其手</hi>　<hi>平反一笑之仁全活萬人之命</hi>
　　<hi>辨白粲紅鹽之功於閒暇納上霧下潦之俗於清凉</hi>　<hi>動慈母平反之笑廣聖君欽恤之仁</hi>
　　<hi>風生按問之條春屬平反之筆</hi>　<hi>持論於三尺外而不苛得情於五覆中而不喜</hi>
　　<hi>君子盡心焉下民無寃矣</hi>　<hi>盖伯夷降典乃能折於民刑而仲甫令儀是可將於王命</hi>
　　<hi>人瞻禮樂增原隰之光華吏憚風聲鎮山岳之搖動</hi>
　　<hi>謂賢能之舉不待次宜即踐於要津而小大之獄必以情復就將於隆指</hi>
<pb n="KR3k0038_WYG_048-6a"/>
　　<hi>欽恤副九重之指平反奉一笑之春</hi>
　　<hi>惟盖公清静之言獄市可以無擾如定國哀矜之意凢民以為不寃</hi>
　　<hi>周原馳維駱之馬漢網漏吞舟之魚</hi>
　　<hi>謂人情難測罪疑不比於功疑謂邦憲有常重典寜從於輕典</hi>
　　<hi>廸刑姑總於外臺熈載即歸於中禁</hi>
　　<hi>載馳載驅周爰咨度大福民艱有邦有土告爾祥刑具廣德意</hi>
　　<hi>念兹逺氓或有辭於下必得大雅乃制刑於中</hi>
　　<hi>春色滿江臯送皇華之禮樂仁風翔海表慶畫象於衣冠</hi>
<pb n="KR3k0038_WYG_048-6b"/>
　　<hi>周爰咨度即開衡岳之雲慨然澄清何愧滄浪之水</hi>
　　<hi>昔先正保衡於此展澄清之志今命汝大正庻乎體欽恤之心</hi>
　　<hi>何敬非刑式重吕矦之命得情勿喜願師曽子之言</hi>
　　<hi>仰體宋興一二載疏網漏魚偏令江左數十州圜扉鞠草</hi>
　　<hi>福星纔動已消貫索之芒教雨隨敖行鞠圜扉之草</hi>
　　<hi>風播南薫動攬轡澄清之志陽居大夏當讞刑欽恤之餘</hi>
　　<hi>禮樂有光公不負澄清之志哀矜勿喜史何敢輕重其心</hi>
　　<hi>减租蠲賦上若堯湯之用心拯溺救饑公如禹稷之由己</hi>
<pb n="KR3k0038_WYG_048-7a"/>
　　<hi>片言折獄豈惟五聽之無冤八使宣風坐使十城之清肅</hi>
結聨<hi>平三尺之法王國以長活千人者矦于門其大</hi>
　　<hi>三尺之法安在肯深俗吏之文一嵗所斷㡬何行奉清朝之問</hi>
　　<hi>定國哀矜折獄自雪民寃寅平持正守文即諧環召</hi>
　　<hi>易地則皆然均賴帡幪之賜修辭不可已□㤀竿牘之恭</hi>
　　<hi>秋霜烈日争嚴遥仰繡衣之□指凌雨震風不動幸依廣厦之萬間</hi>
　　<hi>鄭子家執訊之書敢效誠於斯日雋不疑承顔之遇願與進於異時</hi>
　　<hi>行觀繡斧之出荐復刺史六條之風祗恐棘木之成亟與三公參聽之列</hi>
<pb n="KR3k0038_WYG_048-7b"/>
　　<hi>堂下百里庭中千里方資外臺耳目之明人皆一天我獨二天正托御史帡幪之地</hi>
提幹<hi>本朝建炎四年詔諸路提刑司除武臣提刑添置幹辦公事官許存留文臣一員中興㑹要</hi>
歴代事實以佐軺車<hi>白集云</hi>
四六警語<hi>茲以步搖之冠來賛圜府之法</hi>
　　<hi>事有可疑賢者無嫌於讞議情如可貸古人貴在於平反</hi>
　　<hi>賢使者之典獄民既不寃衆君子之為寮事無不集</hi>
　　<hi>屈賛持平乆擅漢廷尉之譽典司議獄盖得古聖人之心</hi>
　　<hi>帶櫺具劒豈乆為暴使者之賔衣紫祫囊行且列漢甘泉之侍</hi>　<hi>賔主蔚乎相輝帷幄倚之為重</hi>
<pb n="KR3k0038_WYG_048-8a"/>
檢法<hi>本朝熈寜六年置提刑司檢法官一員從呂惠卿之請也元豐三年罷五年復置職源紹興四年詔</hi>
<hi>自今提刑司檢法官不許差出中興㑹要</hi>
皇朝事實職専詳讞<hi>中興㑹要臣寮章奏檢法官職専詳讞</hi>平讞疏駁<hi>高賦</hi>
<hi>字正臣言國家置提刑司盖欲平反獄訟使民不寃自罷武臣以來多止一員兼河渠盗賊而州書繁多省閱</hi>
<hi>不給若委之吏則為大弊請逐路置檢法官以専平讞疏駁本傳</hi>毌得隨長官出廵<hi>熈寜</hi>
<hi>八年詔諸路提㸃刑獄司檢法官今後毌得隨長官出廵</hi>
四六警語　<hi>臺讞司讞</hi>　<hi>非止賛賓筵之嘯諾盖將助膚使之平反</hi>
　　<hi>謂虞廷司士之官刑以懲於猾夏而魯人長勺之戰獄尤貴於察情</hi>
<pb n="KR3k0038_WYG_048-8b"/>
　　<hi>三尺法安在哉為旁叅於古義活千人有封者行且驗於隂功</hi>
　　　提舉<lb/>
提舉<hi>國朝淳化中建常平倉景祐元年令轉運司舉所部官専領之然猶𨽻漕熈寜遣使提領此盖提舉</hi>
<hi>常平之所始也九年府界畿内亦専置提舉常平倉一員不令司農丞兼領提舉常平司操常平歛散之法申</hi>
<hi>嚴免役之政令治荒修廢賑民艱阨則𨽻提舉司嵗察所部亷能而保任之若疲軟或犯法則隨其職事奏劾</hi>
<hi>神宗正史職官志又哲宗正史職官提舉常平司掌常平義倉免役市易坊場河渡水利之法因民之有無嵗</hi>
<hi>之豐凶而斂散賑濟之凡役錢視其産之厚薄人吏廩禄視其執役之輕重凡市易掌歛市之不售貨之滯於</hi>
<hi>民用者乘其貿易以平物價皆舉行其政令以裕民力而阜邦財掌按察官吏之事元祐初罷紹聖九年復置</hi>
<pb n="KR3k0038_WYG_048-9a"/>
<hi>政和改元詔江淮荆所斷六路皆置茶鹽提舉一員宣和三年詔河北京東路推行新法鈔鹽可添置提舉官</hi>
<hi>一員此提舉茶鹽之所始也既而諸路皆置建炎元年詔提舉常平司併歸提刑司職源二年八月復諸常平</hi>
<hi>官還其糴本自青苖錢斂散外常平免役之政皆掌之朝野雜記三年復置四年詔逐路提刑司茶鹽司並依</hi>
<hi>舊分東西路紹興二年詔荆湖北路復置提舉茶鹽司四年詔廣西茶鹽司官吏並罷其職事委漕臣五年詔</hi>
<hi>諸路提舉常平併入茶鹽司仍以提舉常平茶鹽等公事為名九年置經制司改常平官為經制某路幹辦常</hi>
<hi>平等公事未㡬經制司罷復為常平官乆之復置提舉東南以茶鹽事兼領四川以提刑司兼領雜記又中興</hi>
<hi>繫年録紹興十五年户侍王鈇言常平法望復置提舉官乃命諸路茶鹽官改充提舉常平茶鹽惟四川廣西</hi>
<hi>以憲臣淮西京西以漕臣兼領仍令檢察所部州有擅用常平錢物者按劾以聞仍别置官吏然常平錢皆取</hi>
<pb n="KR3k0038_WYG_048-9b"/>
<hi>以贍軍今特掌義倉及水利役法賑濟等事而已無復平糴之政矣雜記</hi>
皇朝事實摘山煑海<hi>掌摘山煑海之利以佐國用皆有鈔法視其嵗額之登損以詔賞罰</hi>
<hi>且給之不如期鬻之不如式與州縣之不加恤者皆劾以聞</hi>裕民阜邦<hi>見官制</hi>操斂散<lb/>
賑艱阨<hi>見官制</hi>視豐歉為斂散<hi>見官/制</hi>覈常平虛數<hi>黄遹撰謝殿撰</hi>
<hi>師稷行状公遷湖南提舉常平赴闕奏事上曰卿到任後有民間利害奏之無隱湖北郡常平多所侵用文書</hi>
<hi>類載虚數而已公悉為覈實且奏乞自今諸郡主管官秩滿並以實數付之新至者朝廷可其說自是遇有水</hi>
<hi>旱皆贍給</hi>發倉以佐軍食<hi>言行録鄭尚書丙提舉湖南李金䧟郴州尹寛起寜逺縣以應之衡</hi>
<hi>邇賊巢提刑託行部以避其鋒常平亦置司在衡公兼程疾趍督州将治城訓兵復常寜縣民恃以安公乞鄂</hi>
<pb n="KR3k0038_WYG_048-10a"/>
<hi>軍濟師糧餫不足發倉佐之賊平恊助為多</hi>拯饑民行荒政<hi>朱文公行状公提舉浙東時浙</hi>
<hi>東饑民滿野先生條具利害奏請拯救活饑民無慮數十萬在任按劾贓吏舉行荒政一路肅然</hi>延父<lb/>
老問疾苦<hi>晦菴集潘疇字德麟遷江東提舉入境發贓吏一人故相有為請者不聽竟按逐之列城</hi>
<hi>震聳行部所過延見父老使縣别為輩以次召問所疾苦及吏治得失戒州縣毋得除舍館飾供帳鈐鍵吏卒</hi>
<hi>所過肅然父老嘆息以為未始有也</hi>發贓吏問得失<hi>見上注</hi>察亷能劾疲軟<lb/>
<hi>見官制</hi>除館職<hi>張丞相商英家傳公提舉京西南路常平等事公以說獻曰眞壽者不死眞樂者不</hi>
<hi>憂眞治者不亂其說以長乆冲澹為主上異其言召還上元豐聖德詩一百二十韻上曰卿不廢學如此耶除</hi>
<hi>館職</hi>
<pb n="KR3k0038_WYG_048-10b"/>
前賢詩詞歛散新陳倚繡衣<hi>周益公送邢懷正赴江西倉詩大江西畔米流脂斂</hi>
<hi>散新陳倚繡衣旗展春山千嶺暗霜飛暑路萬艘歸朝家法僃農商信臺府官閒案牘稀廬阜虎溪天下景未</hi>
<hi>妨行部欵禪扉</hi>肯為朕行綏百蠻<hi>楊誠齋送蔡定夫提舉正字使廣東詔謂正字當居難肯</hi>
<hi>為朕行綏百蠻梅花迎笑錦囊古南斗退避文星寒動搖山嶽細事耳約束海若收波瀾</hi>山嶽動搖<lb/>
增氣色<hi>楊誠齊送羅春伯提舉浙西山嶽動搖增氣色詔書宣布舞羣黎</hi>
四六警語　<hi>庾臺庾節</hi>　<hi>庾政/庾司</hi>　<hi>璽書煥渥庾節升華</hi>
發端<hi>輟班郎省司庾輔畿</hi>　<hi>中扆出綸/外臺司庾</hi>　<hi>起自家林/肅將庾節</hi>　<hi>郡組疇庸庾臺將指</hi>
起聨<hi>眷劇部倉儲之盛庸藉傑才永清時物寳之高擢將隆指</hi>
<pb n="KR3k0038_WYG_048-11a"/>
　　<hi>逺有光華彰九重之眷注凛然風采竦一道之觀瞻</hi>
　　<hi>乃求斯倉夙著粉闈之望亦有高廪復專繡斧之權</hi>
　　<hi>郎官上應列宿正賴彌縫使者出耀二星式顓歛散</hi>
　　<hi>揚周原禮樂之華衣冠傾矚展范轡澄清之志民吏畏懷</hi>
　　<hi>黼扆對揚衮衮雲霄之近繡衣臨遣皇皇原隰之華</hi>
　　<hi>聖天子疚懐之切慨鹽筴之病民賢制使将命而行覺歡聲之載路</hi>
警聨<hi>况當水潦饑饉之後㞐多溝<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>流離之憂</hi>　<hi>梅花雪片洗空五嶺之炎茶焙鹽㠶贍足九年之食</hi>
　　<hi>民為國之本不應一付之烏鳶君乘使者車乃可再安於鴻鴈</hi>
<pb n="KR3k0038_WYG_048-11b"/>
　　<hi>選勝㸃雪芽之白僃荒積露粟之紅</hi>
　　<hi>還峴而粟可賤乃賢相之遺規用悝而年不饑亦常平之始事</hi>
　　<hi>忽持使節之光華出問淮人之饑饉</hi>
　　<hi>煑海摘山佇看錢流於晏部裕財足食坐令倉積於周郊</hi>　<hi>平徭役以蘓民赬公舉刺而洗吏墨</hi>
　　<hi>財貨本末源流諒皆素習勞來還定安集自有成規</hi>
　　<hi>問之露牘數非以實而以名賙彼無饑惠不及民而及市</hi>
　　<hi>熬波出素問鹽莢之何繁汗簡殺青笑茶經之太淺</hi>
　　<hi>由倉部而建倉臺若分内外以星郎而為星使逺有光華</hi>
<pb n="KR3k0038_WYG_048-12a"/>
　　<hi>年饑不足在明裕國之方嵗計有餘要幹摘山之利</hi>
　　<hi>白粲價翔誰與發倉於河内牢盆禁宻殆㡬為穽於國中</hi>
　　<hi>二千石盡使如賈逵奚憂利澤之不降六七公相望得結輩自然民瘼之少蘇</hi>
　　<hi>北苑靈芽利源所自南州陳粟民命攸司</hi>
　　<hi>摘山煑海貪賈六亷賈三各得於阜通峙廪積囷粟藏九米藏五不勝其豐裕</hi>
　　<hi>壹還壽昌平糴之規盡掃李琪細配之法</hi>
　　<hi>三䇿施而三禍除世已䝉其實惠四利興而四害去心無愧於古人</hi>
　　<hi>裕民足國聿修平凖之書問俗觀風式賦將明之政</hi>
<pb n="KR3k0038_WYG_048-12b"/>
　　<hi>義集積倉之社朱文公之良規利沾舉子之家趙忠定之遺愛</hi>
　　<hi>川竭谷虚要有兼定之䇿涇以渭濁請觀激昻之風</hi>
　　<hi>合兩路使權之重遴選通衢煥十行詔墨之新旋將使指</hi>
　　<hi>嵗比不登所藉歛散之法吏非皆善正資刺舉之公</hi>
　　<hi>以使者司鹽𣙜雖屈逺猷用丞相領度支謂有故事</hi>
　　<hi>搴賈琮之帷豈容乆外補仲山之衮行慶遄歸</hi>
　　<hi>安田里愁嘆之俗昔存不剪之甘棠講春秋歛散之宜茲見有餘之逰刃</hi>
　　<hi>總倉儲歛散之權幹出海阜通之利</hi>
<pb n="KR3k0038_WYG_048-13a"/>
結聨<hi>廩粟腐紅茲暫司於歛散槖荷持紫俯入侍於邃嚴</hi>
　　<hi>言逺有光方聽皇華之遣見知則說即觀四牡之來</hi>
　　<hi>白鹽紅米使臣姑遣於皇華青瑣黄扉公子合還於天上</hi>
　　<hi>摘山煑海不妨拜使者之㕔聽履持衡即入侍玉皇之案</hi>
　　<hi>披雲而覩青天喜即瞻於躔象如山而托廣厦寜無望於帡幪</hi>
　　<hi>使轓過境瑞曽覩於鳯凰竿牘馳情賀實深於燕雀</hi>
　　<hi>紅腐儲倉行播外府流錢之譽紫泥飛詔徑歸甘泉從槖之班</hi>
　　<hi>永水假途賞獲趍於賓廡建山懷紱乃幸邇於使臺</hi>
<pb n="KR3k0038_WYG_048-13b"/>
　　<hi>瞻虎豹九關願埋車輪而問當道附馬牛下走將褁章服而揖上官</hi>
提幹<hi>熈寜二年置提舉常平司勾當公事於通判幕職内選差一員不妨本職是年制置三司條例司言</hi>
<hi>京西路乞差大理寺丞朱紘淮南路著作郎曽伉兩浙路前宣州司理王醇並為管勾官紹興間户部看詳欲</hi>
<hi>諸路州並通判充主管官又許於幕職官選差六年復置主管官五年改為幹辦公事依漕屬例此常平幹也</hi>
<hi>宣和間置茶鹽提舉屬官一員此茶鹽幹也今提舉司存二幹官以此</hi>
歴代事實以佐軺車<hi>白集</hi>
皇朝事實使幹茗局<hi>胡文恭行李執中制</hi>公直不屈<hi>中興繫年録朱倬特改左</hi>
<hi>宣義郎倬為廣東提舉司幹辦公事用宣諭明槖薦公直不為勢屈召對論得天下有道在得民心詔下其章</hi>
<pb n="KR3k0038_WYG_048-14a"/>
<hi>而倬有此命</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_048-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書前集卷四十八<lb/>
</p>
<p>
</p>
  </div>
</body>
</text>
</TEI>
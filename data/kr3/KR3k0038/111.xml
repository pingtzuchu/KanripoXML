<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書别集卷九</head> <lb/>
    <p>
<pb n="KR3k0038_WYG_111-1a"/>
欽定四庫全書<lb/>
　翰苑新書别集卷九<lb/>
　　朱表<lb/>
　　　明堂大禮前於天慶觀啟建預告上九位五嶽<lb/>
　　　四瀆道場滿散朱表一通　　　劉後村<lb/>
伏以宗祈練日將講縟儀先事告期冀歆精意諒天心<lb/>
之眷顧相嵗事之豐登祀典用成皇圖有永<lb/>
　　　明堂大禮禮畢於天慶觀啟建告謝滿散朱表<lb/>
<pb n="KR3k0038_WYG_111-1b"/>
　　　一通<lb/>
伏以奉秬鬯以精禋已蒙嘉應薦蘋蘩而昭答庸罄微<lb/>
忱伏願帝鑒孔昭天休滋至九扈奏金穰之喜四時調<lb/>
玉燭之和<lb/>
　　表文<lb/>
　　　明堂禮畢奏謝諸陵攢宫表文　劉後村<lb/>
伏以蕆詞周寢備芬芬苾苾之儀徼福漢陵瞻鬱鬱葱<lb/>
葱之氣威靈如在禋祀克成仰先烈以興懷薦微忱而<lb/>
<pb n="KR3k0038_WYG_111-2a"/>
摧謝<lb/>
　　青詞<lb/>
　　　明堂大禮前於天慶觀啟建預吿上九位五嶽<lb/>
　　　四瀆道場青詞七通係一詞　劉後村<lb/>
伏以剛日載㳙將展儀於宗祀先期加謹敢徼福於髙<lb/>
穹俯竭精䖍仰祈隲相普錫豐年之慶迄臻熙典之成<lb/>
　　　大乙宫啟建明堂大禮預告祈晴道場滿散設<lb/>
　　　醮一千二百分位青詞一首　　劉後村<lb/>
<pb n="KR3k0038_WYG_111-2b"/>
伏以秩祀杪秋將告䖍於重屋先期浹日敢徼福於殊<lb/>
庭今太史之龜筮叶從若有司之籩豆已戒惟隂晴之<lb/>
未定盖夙夜之靡寧寅羾緑章仰祈蒼昊伏願瓣香上<lb/>
格列宿下臨圎魄中天映黄流而同色霽華麗曉儼玉<lb/>
路之無塵<lb/>
　　　制司上元青詞　　　　　　　方秋崖<lb/>
一元始萬物肅迎九炁之臨五福賜庶民丕對三陽之<lb/>
泰延淑式瞻於玉境蠲誠誕啟夫瓊書臣惟此淮濆介<lb/>
<pb n="KR3k0038_WYG_111-3a"/>
於邊圉螭頭雲集屢驚鴻鴈之居蠆尾毒揺未撤貔貅<lb/>
之戍正恐廢犂鋤於春畝願言洗兵甲於天河爰率彛<lb/>
章敷聞懇款敢望歛時景貺睠我昌期豈惟淮海之東<lb/>
桑麻如舊將使闗河之北草木皆寧此臣至誠惟天善<lb/>
應<lb/>
　　　上元建醮青詞　　　　　　戴象麓<lb/>
嵗開新序天興物以為春節届上元吏為民而祈福痛<lb/>
兹南埜三載冦經加以西疇連年旱歉幸上帝深哀其<lb/>
<pb n="KR3k0038_WYG_111-3b"/>
无告而去嵗特畀之有秋民有一飽而懽吏免百憂之<lb/>
責覺今新嵗漸復舊時天賜之休人何不報忻值銀燈<lb/>
之夕肅陳玉笈之儀上答帝休下祈民貺伏願玉清錫<lb/>
羡璇極垂慈百里風同各安士農工商之業五鄉日靖<lb/>
永消水火盗賊之虞<lb/>
　　　督視府開府青詞　　　　　　方秋崖<lb/>
王事靡盬遡炎暑以徂征帝命不違假祥颷而有請惟<lb/>
皇祚宋昭假順天伏念臣本乏脩能誤膺煩使躐躋兩<lb/>
<pb n="KR3k0038_WYG_111-4a"/>
地自知鼯䑕之技窮起視三陲但覺風鶴之驚屢使宸<lb/>
扆未安於丙枕在廟堂敢諉於甲兵乃將威命以董師<lb/>
遄即陪都而開府盖以主憂臣辱事不可以辭難然當<lb/>
内阻外訌材豈堪於任重惟列聖涵濡之澤至厚惟皇<lb/>
天顧諟之命寖隆雖臣之愚有相之道用冐聞於上帝<lb/>
其篤祐於我家天徳好生帝心悔禍兵以不殺為武毋<lb/>
驚羽檄之塵國之大事在戎克固金湯之業凡臣所乞<lb/>
罔敢以私<lb/>
<pb n="KR3k0038_WYG_111-4b"/>
　　　淮東制司黄籙青詞　　　　方秋崖<lb/>
冦為不道長淮厭鋒鏑之腥梱寄非材属部失金湯之<lb/>
固痛念生靈之塗炭曷伸寃恨於幽泉流涕其滂捬膺<lb/>
何及臣惟滁支郡當賊要衝心竊危之形勢實難於固<lb/>
守䟽聞屢矣規模盍亟於移屯曾微初是之什三猶覬<lb/>
自存於萬一憬彼熊羆之南下盡驅牙爪以東侵𤓰城<lb/>
驟合於重圍守將誓言於死鬬夫何飛石適㑹麾軍星<lb/>
霣中營誰則為之主者雲崩堅壘天乎尚忍言哉此繇<lb/>
<pb n="KR3k0038_WYG_111-5a"/>
制帥之駑庸坐致兵民於魚肉敢忘宜薦少塞哀摧伏<lb/>
願簡在穆清愍兹荼毒忠魂如在足令守虎豹之闗羣<lb/>
姓何辜罔俾滯鼪鼯之野大軫好生之徳亟開悔禍之<lb/>
期<lb/>
　　　廣東倉入宅青詞　　　　　劉後村<lb/>
起家一出甚矣勞生乗傳載馳幸而善逹輙陳悃素曷<lb/>
叩昊蒼伏念臣乆分退藏忽叨臨遣白頭慈母老戀家<lb/>
山黄吻小児疾留道路雖百指檀欒而無恙然寸心隕<lb/>
<pb n="KR3k0038_WYG_111-5b"/>
穫而靡寧兹選剛辰將趨公宇爰舉祓除之典冀垂覆<lb/>
幬之仁恭願憫此艱勤錫之福順新書方急若為寛比<lb/>
屋之嘆愁舊學云何夫豈在全家之飽煖誓殫薄力仰<lb/>
答厚恩<lb/>
　　　建天香醮青詞　　　　　　戴象麓<lb/>
尺地安居竊九重之天庇爐烟致敬焚一片之心香物<lb/>
雖薄而凟尊意實存於報本仰祈帝鍳俯察愚𠂻赦其<lb/>
動作之愆錫以保全之福常情不知止足愈有愈求惟<lb/>
<pb n="KR3k0038_WYG_111-6a"/>
臣但願平安無灾無難<lb/>
　　　景獻邸生日青詞　　　　　　方秋崖<lb/>
七月流火聿臨初度之期五福錫民式邇中元之慶用<lb/>
延景御肅啟明神伏念臣世系麟宗恩榮鵲印自頂及<lb/>
踵罔非君父之仁以口語心莫報乾坤之造永懐際遇<lb/>
敢廸齋明伏願昊極溥臨寰區嘉靖文王本支百世休<lb/>
有烈光上帝監觀四方自求伊祐惟忠惟孝不震不騰<lb/>
　　　福國生日青詞　　　　　　　劉後村<lb/>
<pb n="KR3k0038_WYG_111-6b"/>
嵗華已晚不勝喜懼之情天聽甚卑輒瀝精誠之禱伏<lb/>
念臣妾頹然衰景届此始生雖瞻視之逾昏尚筋骸之<lb/>
可勉老者祝哽祝噎粗適㫖甘常情欲安欲生矧侵耄<lb/>
耋敬慿緑奏輙瀝丹忱伏願矜此餘齡錫之晚福斑衣<lb/>
雜遝凊温相踵於髙堂錦誥便蕃湯沐更封於大國<lb/>
　　　太夫人生日青詞　　　　　　劉後村<lb/>
人羡乆生顧餘齡而自慨天無私覆然善願之必從伏<lb/>
念臣妾某早染世塵晚耽禪悅駸駸耄耋乆不出於鄉<lb/>
<pb n="KR3k0038_WYG_111-7a"/>
閭碌碌諸兒粗能當於門戸㫖甘無闕湯熨少停人以<lb/>
為衰老之榮己則有滿盈之懼兹因誕日敬叩髙穹伏<lb/>
願鍳此精䖍畀之夀嘏大國賜湯沐切冀新恩百年曰<lb/>
期頥庻延暮景<lb/>
　　　乙卯後村生日青詞　　　　　劉後村<lb/>
采薪之憂命懸一瞬勿藥之喜恩等再生假以餘齡仁<lb/>
哉洪造伏念臣某宦情已薄年事寖髙去國為農圃之<lb/>
歸罷祠絶庖廩之繼尚為病撓可見身灾窮則呼天嘗<lb/>
<pb n="KR3k0038_WYG_111-7b"/>
呻吟而號痛齋可事帝果奮起於沉綿不揆螻螘之微<lb/>
輙羞豺獺之報伏望神祗叶佑星曜順行屏岐伯之書<lb/>
少停湯熨拜𢎞景之䟽遂挂衣冠<lb/>
　　　趙端明為兄保安青詞　　　方秋崖<lb/>
兄弟急難真切鶺鴒之念天地明察豈遺螻螘之誠庸<lb/>
肅叩於穹隆輙籲聞其疾痛伏念臣長兄具官臣某摧<lb/>
頽一老遭罹百憂丘嫂喪明乆有進蠐之懼女姪夭折<lb/>
不勝䑛犢之悲良用感傷積成衰病忽有來於使者若<lb/>
<pb n="KR3k0038_WYG_111-8a"/>
將属其子然讀且驚疑逺難候問永惟手足之誼重亟<lb/>
欲腹心之疾瘳敢以祈禳庻其康復伏願大垂仁育少<lb/>
鍳友恭惟有三荆更借桑榆之暖誰不百嵗覬回草木<lb/>
之春<lb/>
　　　祈雨青詞六月十三日　　　　戴象麓<lb/>
六月不雨農望嵗以深憂三日為霖吏率民而哀請合<lb/>
衆忱而再凟兾帝意之一回伏念臣某等各無寸長全<lb/>
仰一稔柰縁謬政遂召乾𤾉自前月以至今苦旱魃之<lb/>
<pb n="KR3k0038_WYG_111-8b"/>
為虐雲欲幕天而吹散雨纔灑地而捲空雖間沐於沾<lb/>
濡終未蒙於優渥敬陳雷醮䖍叩天閽伏願璇極垂慈<lb/>
玉真賜憫速回颷馭使南箕不可簸揚立勅雨師挽西<lb/>
江以救轍涸<lb/>
　　　祈雨青詞　　　　　　　　　戴象麓<lb/>
吏慚無狀致時雨之愆期民實何辜叩神天而請命痛<lb/>
惟彫邑率多旱田土髙仰而無源穂方吐而未實政資<lb/>
膏潤怱苦旱乾農如倒垂吏莫逃責若遲之五日而雨<lb/>
<pb n="KR3k0038_WYG_111-9a"/>
不至則茫然一嵗之計皆空豐荒只决於旦夕之間利<lb/>
害全資於膚寸之澤為勢甚亟惟天賜潾錫以甘霖救<lb/>
其殘命重念數年之轉徙僅此相安全資三日之沾濡<lb/>
俾之一飽<lb/>
　　　江東祈雨青詞　　　　　　劉後村<lb/>
嗟我農夫苦亢陽之為沴惟皇上帝忍膏澤之尚屯俯<lb/>
陳怵惕之情仰瀆穹窿之聽伏念臣自入疆而采訪知<lb/>
編戸之創痍數口之家鮮能宿飽一年之計尤仰早收<lb/>
<pb n="KR3k0038_WYG_111-9b"/>
方彌望以如雲忽兼旬而渴雨深恐孑遺之黎庻不能<lb/>
自振於儉荒惟暑氣之藴隆欲流金石彼原田之秀實<lb/>
將化堇荼列城若處於焚惔近境纔蒙於霑灑倘慳後<lb/>
惠必廢前勞合一路之哀鳴叫九閽而上訴伏惟矜其<lb/>
誠至賜以感通若潤澤之敢不盡微臣之職俾滂沱矣<lb/>
庻幾全大造之功<lb/>
　　　謝雨青詞　　　　　　　　戴象麓<lb/>
閔時不雨屢干鴻造之私降監自天疊拜龍湫之澤雖<lb/>
<pb n="KR3k0038_WYG_111-10a"/>
真宰未嘗責報然愚情敢不知歸伏念臣某試邑罔功<lb/>
頻年遭旱每投誠於三井常得請於九閽至神如響之<lb/>
從甘霔隨車而至兹復蒙於加霈庸敬謝於元功伏願<lb/>
璇極垂慈玉京賜憫幸令南埜既沾潤澤之仁繼此西<lb/>
成更覬始終之惠<lb/>
　　　祈晴青詞　　　　　　　　　吳雨嵓<lb/>
十月納稼乃乆阻於積隂上帝鍳民望特回於洪造曲<lb/>
赦干和之罪普垂乃粒之恩伏念臣等憂國願豐以食<lb/>
<pb n="KR3k0038_WYG_111-10b"/>
為命睠今嵗榖多不稔半已青空而初冬雨復害成又<lb/>
將黒腐棲畆殆幾於坐視腰鎌直待於連晴願令天日<lb/>
之清明收藏俱便庶无田里之愁嘆饑饉潜消<lb/>
　　　里社禳灾　　　　　　　　劉後村<lb/>
思患而豫防人情至切不言而善應天聽甚卑廼率耄<lb/>
倪共祈穹昊伏念自冬至臘厥證常暘風日燥剛水泉<lb/>
乾涸連甍接棟深虞沴氣之行曲突徙薪思弭融風之<lb/>
變俗相恐動古有禬禳懐凜凜之深憂遂嗸嗸而上愬<lb/>
<pb n="KR3k0038_WYG_111-11a"/>
伏願錫皇極之福念民生之艱驅癘鬼之妖咸躋仁夀<lb/>
逐畢方之恠永息驚譌<lb/>
　　　為二姪追薦惠州弟　　　　劉後村<lb/>
丹旐言旋陟岵愴十旬之隔赤章哀籲扣閽冀一念之<lb/>
通伏念臣等先父臣某奮自孤童安於拙宦補孝子循<lb/>
蘭陔之什乆矣栖遲慕前賢守欎林之風過於清苦凢<lb/>
今日寸地把茅之茍有皆平生節衣縮食之所營云胡<lb/>
夏鵩之妖莫起河魚之疾野吏之亭長在父老共悲善<lb/>
<pb n="KR3k0038_WYG_111-11b"/>
和之宅依然主人不返雨降露濡動輒悽愴水浮陸走<lb/>
幸無震驚敢伸人子之情敬采道家之説伏願回乾坤<lb/>
之大造鍳草土之微忱逝者如斯夫欲承顔而永訣魂<lb/>
兮歸來些寧與魄以俱沉脫離幽隂周㳺冲漢<lb/>
　　　賽願回薦青詞　　　　　　戴象麓<lb/>
百年中訣痛深去後之思一念未償代畢生前之願敬<lb/>
殚誠赤仰瀆穹蒼伏念臣某亡室某人曩因懐姙之初<lb/>
嘗許保胎之善所冀誕彌十月人欲天從豈期㓙變一<lb/>
<pb n="KR3k0038_WYG_111-12a"/>
朝子亡母斷叫呼無地哀訴惟天恐日前之誓未償致<lb/>
身死之魂猶殢敬為還賽少助超升伏願上聖垂慈列<lb/>
真肆宥三官罷對頓消黒簿之愆八景超生蚤注朱陵<lb/>
之籍<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_111-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書别集卷九<lb/>
</p>
<p>
</p>
  </div>
</body>
</text>
</TEI>
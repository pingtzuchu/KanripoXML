<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷十二</head> <lb/>
    <p>
<pb n="KR3k0038_WYG_126-1a"/>
欽定四庫全書<lb/>
　翰苑新書續集卷十二<lb/>
　　總領類<lb/>
　　　賀吳縂侍　　　　　　　　方秋崖<lb/>
伏審虎節建臺龜符眡籀大小馮之相代豈惟圖盛事<lb/>
於衣冠東西總之迭為兹用分顧憂於旒扆有美江山<lb/>
之第一共嘉國士之無雙波神胥舞於鷁舟春氣肇開<lb/>
於鵲印歌謡載道想續劖常棣之碑香火滿城當對寫<lb/>
<pb n="KR3k0038_WYG_126-1b"/>
凌煙之像斯民樂只於帝念哉某朋友同倫兄弟異姓<lb/>
願言思伯訪戴之興勃然豈無他人依劉之志遂矣式<lb/>
徯鏘瓊之珮晤言浮玉之山追數平生莫踰此喜<lb/>
　　　賀吴總侍　　　　　　　　方秋崖<lb/>
恭審進班東壁仍鎮南徐吴如大夫者幾人慨其歎矣<lb/>
楚與足下有舊故維日望之紛然騎竹之兒童賀此憩<lb/>
棠之父老恭惟抱經濟之具負魁磊之聲使吾君使吾<lb/>
民舉之三代難為兄難為弟時則兩蘇久騰鐵甕之謡<lb/>
<pb n="KR3k0038_WYG_126-2a"/>
纔上玉階之奏髙論轗軻吾何慊於此哉人言轉移乃<lb/>
今知其忠耳豈但青氊之復遄膺丹扆之思某嘉與縉<lb/>
紳誦言綸綍邦人迎拜喜郭細侯之再來邊吏讙傳豈<lb/>
司馬公之未相久矣扼腕少焉論心<lb/>
　　　賀楊縂領　　　　　　　　　李梅亭<lb/>
升賢九列總賦兩川無踰老成久望甲寅之報厥有成<lb/>
命足寛庚癸之憂除目一傳滿口交慶某官資𢎞且毅<lb/>
器博而周解十二牛而有餘才固髙於一世繋千駟馬<lb/>
<pb n="KR3k0038_WYG_126-2b"/>
而弗視氣亦蓋於諸公天使之為入蜀之星人以此卜<lb/>
擒酋之月知彼知己漢中方務於養民擒賊擒王許下<lb/>
幾為之避地徒縁食乏遂致師還皇欲我公身任此事<lb/>
爰峻上卿之拜俾專計相之權金掌月升光無不燭玉<lb/>
闗夜閉守或有餘聊寛西顧之憂即聴東歸之命某聳<lb/>
聞出綍竊喜得輿敢問遲之遲長恐遭羣吠之怪可以<lb/>
速則速幸即遄四牡之驅<lb/>
　　　賀梁總領　　　　　　　　　鄭雪巖<lb/>
<pb n="KR3k0038_WYG_126-3a"/>
奏課餉臺疏榮召節外府輟九卿之班列既壯邊聲中<lb/>
書斡萬化之本原晉裨國論仰窺睿旨厥有閎謩蓋以<lb/>
儒者談兵深戒乎嘗試古人料敵必覘其密微方百年<lb/>
彼運之積衰而四海人心之咸奮武夫抵鳴劒之掌儒<lb/>
生衝怒髪之冠威可逺加莫不引領而望矣兵難遥度<lb/>
願借前箸以籌之爭自竭於腹心迄未得其要領淺謀<lb/>
者既齷齪而不足聴大言者又漫漶而適為誇上既厭<lb/>
之慨老成之長慮天其或者開景運之中興某官魁閎<lb/>
<pb n="KR3k0038_WYG_126-3b"/>
卓犖之才冲逺博碩之器雄名籍甚羞崐崘薄蓬萊重<lb/>
德巋然載華嶽振河海乗傳皇華之隰飛蒭細柳之營<lb/>
自江輸淮以達京師錢流地上聚米為谷以陳形勢敵<lb/>
在目中凢其鴟張奔突鷙悍之形狼子野心狙詐之狀<lb/>
與夫斥堠控扼之險要糗糧儲峙之贏虚皆笏畫鞭筭<lb/>
之餘如燭照數計之熟嚴助奉三年之計最入奏甘泉<lb/>
柳渾知萬里之戎情宜在吾禁以按歴封陲之成算為<lb/>
從容帷幄之運籌堂上有竒兵贊廟謨而決廟勝海内<lb/>
<pb n="KR3k0038_WYG_126-4a"/>
想風采繇宰椽而登宰司某兀坐冷曹聳聆温詔月明<lb/>
烏遶未知何枝之可依霜凜鐘鳴竊効同聲之相應<lb/>
　　　賀淮西趙總卿　　　　　　洪平齋<lb/>
恭審疏榮中禁總餉外臺卿月獨升光動九農之扈使<lb/>
星轉曜歡騰萬竈之屯綸綍一頒薦紳交慶恭惟某官<lb/>
至剛以直大雅不羣赤手而搏蛟螭其才不可及矣壯<lb/>
志之騎鴻鵠雖老未嘗衰焉居然出入之具宜投之煩<lb/>
劇而不亂眷深帝扆名重宗磐屬西北兵端之既開而<lb/>
<pb n="KR3k0038_WYG_126-4b"/>
東南民力之易竭還定雖勤於鴻㕍轉輸莫給於貔貅<lb/>
張頥可憂束手無策非得當今之劉晏安能追古之酇<lb/>
侯上深嘆於才難弄印久矣公不辭於重任披襟當之<lb/>
晉升九躐之華益聳百城之望游刅運解牛之志著鞭<lb/>
策流馬之功强兵富國之圖小煩供億致主澤民之業<lb/>
即罄論思某自嗟久墮於吏塵猶記舊聮於朝績聳聞<lb/>
除目倍切忻悰千里相望有春樹暮雲之想萬間可托<lb/>
何震風凌雨之虞<lb/>
<pb n="KR3k0038_WYG_126-5a"/>
　　　賀黄運使除總領　　　　　　李梅亭<lb/>
内躋郎省外總餉臺西賓出幙之十年遂專主席東漕<lb/>
下車之三月盡總賦輿人歆錫命之蕃上恨用公之晚<lb/>
某官器資凝逺業履端温言行夙擇乎中庸名實久孚<lb/>
於上下頃嵗紅巾之變折衝白刅之間數進忠規刈葵<lb/>
惟恐其放手縱無恩澤徙薪豈下於焦頭共推江夏之<lb/>
無雙再試潁川之第一維駒維騏維駱暫紆苞栩之飛<lb/>
如熊如羆如貔孰飽樵蘇之爨帝咨衆望僉曰公宜王<lb/>
<pb n="KR3k0038_WYG_126-5b"/>
人下視於諸侯有嚴天節郎官上應於列宿肯歴土山<lb/>
政令先庚而已孚軍民旁午以相賀田里愁恨歎息久<lb/>
矣周知財貨本末源流尤皆宿講皮不存則毛將安傅<lb/>
唇既亡則齒得無寒欲兵食兼足之沛然在制閫同心<lb/>
而已爾既無間秦越之肥瘠何難圖韓范之功名某百<lb/>
無一能億或屢中頃進總領甚稱之語蓋在咨諏周爰<lb/>
之初兹聆除目之頒豈勝頓足之喜惟榮之嵗租無五<lb/>
千斛而使所月解近七萬緡昨賴管煎抱賣之贏用補<lb/>
<pb n="KR3k0038_WYG_126-6a"/>
大科帶補之欠近困井遷之後難施箕斂之苛在小郡<lb/>
官兵既多空膓而大司符移尚理虚額巧但施於有麫<lb/>
窮莫甚於無錐與物為春望公如嵗今夕飲者恩明日<lb/>
按者法正賴故人觀察急於賦刺史私於民願哀老子<lb/>
　　　上宋總領　　　　　　　　　劉後村<lb/>
峙糧京口隃瞻郎宿之髙竊廩邊頭驟出使天之下前<lb/>
此苐勤於恭梓今焉偶迫於及瓜敢飭訥詞僭干嚴分<lb/>
某官髙明而密察峻整而疎通家擅雄詞固已統𫝊而<lb/>
<pb n="KR3k0038_WYG_126-6b"/>
行世門多隂徳是宜貴顯之有人自垂髫負秀穎之名<lb/>
未弱冠陳治安之策小却而紆黄綬一鼓而俘緑林幕<lb/>
辯風生決滯牘於紅蓮之府琴鳴晝静訪斷碑於黄木<lb/>
之灣人方望闕而來公又監州而去亦既老其才業矧<lb/>
兹磨以嵗時鷺翿來儀譽出漢廷之右魚符作牧政如<lb/>
嚴瀨之清值朝更圜法之初而吏奉新書之峻方膠膠<lb/>
擾擾價莫售於國中乃暴暴源源錢獨流於地上蓋有<lb/>
功之懋賞豈何自以為郎惟六飛駐吴㑹以來而萬竈<lb/>
<pb n="KR3k0038_WYG_126-7a"/>
宿徐方之戍雖酒可飲兵可用幾侔西北之精然戈載<lb/>
戢弓載櫜坐竭東南之力自昔難於膚使乃今得此通<lb/>
儒逆知財貨之低昻洞了簿書之縁絶蓋心平氣定常<lb/>
龍見而雷聲故事至物來若龜卜而燭照少待柳營之<lb/>
飽即趨荷禁之清某承學無聞縁恩入仕頭顱如許合<lb/>
耕負郭之田園身世孑然誓守先人之丘墓笑覔官之<lb/>
聊爾使折獄以何堪戍減兩期路行萬里已難追於塞<lb/>
馬又幾厄於淵魚飢阻耒陽酒炙誰存於杜老行吟楚<lb/>
<pb n="KR3k0038_WYG_126-7b"/>
澤衣冠略似於屈原未定心魂來趨官次敢恃枌榆之<lb/>
故趣趨竿牘之恭所務期㑹簿書竊自悲其冗賤無乃<lb/>
隣里鄉黨或少借於聲光<lb/>
　　　通胡總卿　　　　　　　　　周山房<lb/>
待問廣廷誤䝉題品庀官半水獲奉教條方以書生來<lb/>
依大芘敢謂學校不同有司輒攄欽企之情布見拙陋<lb/>
之語某官清夷而不撓簡塞而能通雖即之也温初非<lb/>
刻意尚行然定而後應未嘗吐剛茹柔泛觀人才各擅<lb/>
<pb n="KR3k0038_WYG_126-8a"/>
器品法士亢於檢局通人失在濶疎豈無偏長不可翕<lb/>
受乃若器博足以融衆美力厚可以折羣輕方其晦養<lb/>
於册府之中以至傑立於紀綱之地文采縝深而不輕<lb/>
衒露是非紛起而獨守正中仍使吾身無暴赫之名欲<lb/>
俾天下被和平之福此斯世之所罕恐重任之必歸胡<lb/>
為玉堂鼎鉉之才尚司金榖甲兵之寄有此地位必副<lb/>
時須願為世道而自强自副師言之歸重某志嚮甚拙<lb/>
藝業無聞繞舍栽棃浸忘嵗月為親捧檄適在帡幪不<lb/>
<pb n="KR3k0038_WYG_126-8b"/>
圖遭逢有此幸㑹惟士之初進如木之初生非有託於<lb/>
養成則亦易於蹙拔尚期保惠獲寡悔尤茍獲逃庠序<lb/>
之譏庶不負門牆之賜<lb/>
　　　通王總領　　　　　　　　王臞軒<lb/>
疏恩萬里移餉六師時急轉輸既已實闗中之粟兹嚴<lb/>
守衛又將豐塞下之儲欣傳棨㦸之來敢後緘縢之敬<lb/>
恭惟某官成都石筍東序河圖被天孫雲錦之裳文成<lb/>
五色植太乙青藜之杖學富羣經身徑上於青雲心皦<lb/>
<pb n="KR3k0038_WYG_126-9a"/>
如於白日方逆臣之僭叛見烈士之忠誠涅白不緇雖<lb/>
赴公山之召徉狂以去未夷箕子之明此一息之從違<lb/>
實三巴之向背倘當時之乏此則今日之維何及觀於<lb/>
足兵足食之間尤可驗守道守官之際義如當赴馳峻<lb/>
阪之輕車事不可從屹中流之砥柱維孟子有塞乎天<lb/>
地之氣所以浩然信汲黯可謂乎社稷之臣其以直耳<lb/>
夷攷平生之節操已知他日之勲名常操天下之贏貲<lb/>
特其寄徑均節邦中之財用正爾知津寧候席温即觀<lb/>
<pb n="KR3k0038_WYG_126-9b"/>
綸召某舊慚白屋嘗共丹梯望諸公臺省之登一何逺<lb/>
矣知此事江湖之落諒亦慨然敢以貧身累於恩造王<lb/>
人序諸侯之上孰不歸依同年雖四海之人少希甄異<lb/>
其惟懇欵罔既敷宣<lb/>
　　　通四川王總領　　　　　　李梅亭<lb/>
企郎宿之周天夙瞻景曜望使星於蜀野行挹餘光同<lb/>
是天涯莫非王事欲抒方寸之悃可無咫尺之書恭惟<lb/>
某官器度崇谹典型炳蔚江左風流之後代不乏人襄<lb/>
<pb n="KR3k0038_WYG_126-10a"/>
陽耆舊之家世濟其美恬於再轉翩若一麾日近長安<lb/>
謂即登於金馬天通蜀道又出䕶於木牛惟闗中餽餉<lb/>
之功實海内安危之本樵蘇後爨今多宿飽之師弩矢<lb/>
前驅古有晝行之美行詠勞還之四牡佇觀趣侍於六<lb/>
飛某起家單平䝉恩優渥立朝已濫况塵六典之卿試<lb/>
郡猶慚輒冒十連之帥周環四顧冐昧一來惟方國奉<lb/>
十行之書妄希宣布諒王人序諸侯之上亦願將明<lb/>
　　　代通吳總卿　　　　　　　方秋崖<lb/>
<pb n="KR3k0038_WYG_126-10b"/>
伏以遡魁躔於斗北於皇吾道之華分巖邑於江東幸<lb/>
甚使天之近仰榮光之下屬贄弱翰之未遑如責以世<lb/>
俗事大之恭當已獲門牆廢禮之罪敢不自訟道其所<lb/>
懐恭惟某官由孟氏之後而得其傳出漢廷之右而奪<lb/>
之氣大對陳天人之槩内之治中國而外之治逺夷此<lb/>
聲揚梁楚之間上不負天子而下不負所學自其褎然<lb/>
子大夫之首固已輩諸名卿相之流方排閶闔呈琅玕<lb/>
之竒乃羞崑崙薄蓬萊而去蓋以有事於邊圉小煩出<lb/>
<pb n="KR3k0038_WYG_126-11a"/>
總於軍儲士飽而歌勇自百倍敵歸相戒誓毋再來豈<lb/>
但使錢榖甲兵之問不至廟堂於此見忠信篤敬之士<lb/>
可行蠻貊王人叙諸侯之上雖曰無以易堯賢者為邦<lb/>
家之光正恐思不見賈某所歸戴者敢誦言之切以昔<lb/>
者孔融對李膺之門猶叙先世夫子與老<graphic n="KR1334" url="https://raw.githubusercontent.com/kanripo/KR-Gaiji/master/images/KR1334.png" mimeType="image/png"/>之契矧今<lb/>
事㑹何幸親逢三千字而日未斜大父嘗窺於竑議九<lb/>
萬里而風在下吾翁亦並於英遊睠言再世之逢雅有<lb/>
一日之好則其依嚮詎不竊深愛其人者愛屋上之烏<lb/>
<pb n="KR3k0038_WYG_126-11b"/>
况復子孫之在觀吾政而觀桑下之雉所恃父兄之知<lb/>
　　　代囘何總領　　　　　　　方秋崖<lb/>
伏以兩梱東西殆猶虞虢之唇齒一江南北寧分胡越<lb/>
之町畦翩其飛翰之臨喜甚同舟之濟恭惟某官有六<lb/>
館舉幡之勇無萬錢下箸之奢早嵗邊城意此敵在目<lb/>
中矣十年總計過吾軍如席上然適當供輸困乏之秋<lb/>
獨斡財賦盈虚之妙矧時事莫囏於邊遽在人情過慮<lb/>
於國貧謂雲屯萬竈而杕杜無期雖日費千金而樵蘇<lb/>
<pb n="KR3k0038_WYG_126-12a"/>
後爨掣肘至此痛心奈何故闑外制之將軍徒有强兵<lb/>
之請彼舟中自為敵國類多足食之爭於帝念哉惟公<lb/>
試可蓋以天下之財為天下用夫何憂乎兵興如有此<lb/>
數之出則此數存正不妨於經費已驗之效無競惟人<lb/>
願佐中興之勲歸相太平之治某四年于役五技其窮<lb/>
一車以北一車以南安得共班荆之語衆狙皆喜衆狙<lb/>
皆怒亦每思賦芧之艱屬聞綸綍之誕頒嘉與縉紳而<lb/>
相賀秦視越人之瘠舉世皆然晉及楚君之餘匪公誰<lb/>
<pb n="KR3k0038_WYG_126-12b"/>
望有賖言面敢布腹心<lb/>
　　　代囘湖廣趙總領　　　　　李梅亭<lb/>
疇庸外府進位上卿禮樂光華既茂明於調度貨財平<lb/>
準兹益重於事權除目一頒輿言胥穆某官持心信厚<lb/>
臨事浚明恭懿篤誠繼髙陽之才子切磋磨琢蹈衛國<lb/>
之武公揚歴彌深聲華甚重兹肅將於使指俾總視於<lb/>
軍儲曽不淹時已聞奏最爰進四大夫之祿仍斡半天<lb/>
下之贏是亦平遷行有峻擢某末由旅賀例辱巽牋卿<lb/>
<pb n="KR3k0038_WYG_126-13a"/>
不同乎已升華於𤣥冕公歸無所㑹加寵於繡裳<lb/>
　　　代囘淮西趙總卿　　　　　　李梅亭<lb/>
陞卿九扈給餽列屯人在日邊恩榮晝錦之遣錢流地<lb/>
上師有宿飽之期下車云初載路相慶某官直温而肅<lb/>
括明敏而疏通早練達於民庸嗣講明於邦計懋轉輸<lb/>
之績飛不盡翰持經濟之材翔而後集屬邊防之小定<lb/>
惟糧道之孔艱爰興前席之思久不見賈復念弄印而<lb/>
授無以易堯庸疏報羔之榮俾専流馬之運序王人於<lb/>
<pb n="KR3k0038_WYG_126-13b"/>
諸侯之上姑驅馳數月之間求宰相於宗室之中㑹凌<lb/>
厲九人之後某託交惟舊話别方新闖伺眡龜正欲致<lb/>
燕省之賀勤渠專騎乃先辱鯉魚之書徒華巾笥之藏<lb/>
莫遂襜褕之報<lb/>
　　都大類<lb/>
　　　賀坑冶都大司　　　　　　　方烏山<lb/>
擢自輔藩改司泉府一奏日邊之最聖徳久孚半提天<lb/>
下之封使名加大輿情胥屬儒效必優恭惟某官生廬<lb/>
<pb n="KR3k0038_WYG_126-14a"/>
山之下而挹其髙近濓溪之居而得其正去之千載固<lb/>
將㑹洙泗之傳覺以一心抑又契象山之妙冊勲文陣<lb/>
擢冠禮闈即典教於頖宫繼升華於學省講道於髪引<lb/>
千鈞之際日耀羣迷談經於坐奪重席之時氷融衆難<lb/>
斯文允屬善類攸歸權勢不能挽之來利祿不能誘之<lb/>
去蓋嘗慷慨而極陳當世之務不以扞格而遂易平生<lb/>
之言屬者分符俄而易鎮朝方嚴於楮令郡恐失於民<lb/>
心平時既切於撫摩一旦忍施於科抑及聞改擢悉願<lb/>
<pb n="KR3k0038_WYG_126-14b"/>
攀留卧之轍下者何其多送之境上者何其逺細數㑹<lb/>
稽之父老今殆過之自開太末之山川古未見此遂奪<lb/>
袴襦之愛來司寳貨之權浴鐵之泉寖枯採銅之山已<lb/>
竭海道難防於滲漏姦民弗禁於鉟銷縻幾孔方成一<lb/>
阿堵以裕民之心而裕國必權輕重之宜推鑄金之術<lb/>
而鑄人竚究經綸之大某猥由璧水濫竊儒科屬峒冦<lb/>
之披猖敢於梗化俄憲臺之辟致因以奏功徒自笑於<lb/>
棄繻乃更叨於通籍男邦學製垂解組於膏火之中督<lb/>
<pb n="KR3k0038_WYG_126-15a"/>
府出征俾奉檄於煙塵之際籌邊適逢於改轍佐郡曷<lb/>
稱於題輿版曺有山積之逋州縣無天雨之賦若為施<lb/>
設庶免曠鰥豈期幸㑹之來獲𨽻按臨之下龍門三級<lb/>
沗嘗攀附於遐蹤燕厦萬間願託帡幪之大庇<lb/>
　　　賀提㸃坑冶俞郎中　　　　　陳篔牕<lb/>
正朝涣號圜府升華舉刺史九路之天全歸臨照以君<lb/>
人四海之地半入甄陶弄印無以易堯起家使之拜敞<lb/>
亶云妙柬大慰僉諧某官德宇閎深量陂汪洋干將莫<lb/>
<pb n="KR3k0038_WYG_126-15b"/>
邪之氣上衝斗牛黄鍾大吕之音中涵韶濩久低徊於<lb/>
州縣旋騰踔於班行輸寫瑰竒發揮忠藎自令干霄直<lb/>
上贊中禁之謀猷而獨貼水斜飛試外臺之勲績蓋由<lb/>
圜法正輸上憂散之易而歛之難徒有日星之憲積者<lb/>
寡而用者衆誰憐天地之藏田野已為之顰眉廟堂幾<lb/>
至於束手欲辦乃事其惟我公昔王夷甫恥而不言自<lb/>
是清虚之論而賈洛陽以此進諫未妨通達之稱惟徹<lb/>
上徹下而不失之拘則入細入麤而各由其理固知猥<lb/>
<pb n="KR3k0038_WYG_126-16a"/>
冗不礙孤髙欲觀他年造劒之爐是即今日鑄金之冶<lb/>
某違離滋久懐戀罙深霜雪欺頭已阻攀於軌躅塵埃<lb/>
撲面又弗慣於書題敢云守壘之微叨𨽻使軺之下雖<lb/>
蹈仁詠義之念樂與人同而薰和染教之思無如我舊<lb/>
願垂洪芘以幸孤生<lb/>
　　　賀川秦茶馬魏戸部　　　　　王臞軒<lb/>
顯陟臺郎總提廏政文昌六部地方見謂之劇曺武騎<lb/>
萬營天府復專於隆委祿因徳詔材與事宜某官心平<lb/>
<pb n="KR3k0038_WYG_126-16b"/>
而氣和人今而學古公侯子孫之必復固有世臣名義<lb/>
鬼神之難欺實由家學琮璧不雕而自貴鸞和隨動而<lb/>
有聲屹立夔人之藩籬何翅晉陽之保障儉以足用節<lb/>
而愛人迄轉上聞首膺表選握蘭依烏之位内陪從於<lb/>
太微摘茗市駿之司外分節於少府職任昔分而今合<lb/>
事權滋重以不輕一洗空萬古之凢㑹旋雲錦六經濟<lb/>
三尺之法歸近天顔輕破睡正濃之歌行試思無邪之<lb/>
學某苦慚駑骨復飲蟇頥王良後造父先亦有馳驅之<lb/>
<pb n="KR3k0038_WYG_126-17a"/>
志汲黯戅寛饒猛恐非採掇之才<lb/>
　　　通史都大　　　　　　　　林克齋<lb/>
擁騎經塗辱軫朋簪之舊剖符疊組欣依使節之光雖<lb/>
司存分兩地之遥然巨庇喜二天之近敬馳尺牘先贄<lb/>
寸忱某官家世象近魁三人物今稱第一積慶實綿於<lb/>
錦繡雅懐不在於綺紈架上萬牙籖一讀不再胸中五<lb/>
色線小出無前激昻尤奮於事功談笑可空於盤錯自<lb/>
疇庸於貳郡屢疏寵於十行實簡清衷肆臨巨鎮賢良<lb/>
<pb n="KR3k0038_WYG_126-17b"/>
選用固將解渤海之佩刀功績垂成謂可折東山之屐<lb/>
齒沮謀者孰袖手何言方為五畝園獨樂之遊復膺二<lb/>
千石共理之寄河東吾股肱郡未逺邦畿番君得江湖<lb/>
心已稱理效矧冶鑄莫饒於吳越而提封幾遍於東南<lb/>
佇觀地上之錢流即聴日邊之璽召某受才甚下賦分<lb/>
多竒頃迄役於計臺嘗洿名於書府屬當逃谷詎意起<lb/>
家寮底一官隨行逐隊江臯十載自西徂東賡伐木之<lb/>
詩夫豈若秦之視越仰皇華之使或容羅石以致温<lb/>
<pb n="KR3k0038_WYG_126-18a"/>
　　　代通四川趙茶馬　　　　　戴象麓<lb/>
分巴徼之旌旗濫膺守土占益州之分野知有使星欣<lb/>
竊庇之自今愧脩詞之已晩恭惟某官風猷凝逺天韻<lb/>
宏深博極羣書太乙之藜相照文焰萬丈長庚之夢不<lb/>
虚藉未陳周召之詩書亦宜獻間平之禮樂恬為丞之<lb/>
再轉甘出守之一麾刻銅虎之符洊揚美最䕶木牛之<lb/>
餉益茂膚功謂宜運海以摶鵬又使摘山而市駿周原<lb/>
之荼膴膴包以緗奩魯坰之馬駉駉爛如雲錦豈容黔<lb/>
<pb n="KR3k0038_WYG_126-18b"/>
突行有紫泥某頑頓之資疎鹵於事將指以出濫持天<lb/>
子之節旄無功而還不得月氐之要領敢意冐升於荷<lb/>
槖且令假守於銅梁有如凌兢何以全度東西之瞻使<lb/>
節儻未賦於旋歸前後之間清塵尚有餘於同味<lb/>
　　　囘史都大　　　　　　　　李梅亭<lb/>
光奉宸綸真除使節方千里而賦政久歛惠於一州圜<lb/>
九府以通財遂褰華於數路某官人門有偉風調不凢<lb/>
番君得江湖之心不但蕃宣之績史公引漳鄴之利更<lb/>
<pb n="KR3k0038_WYG_126-19a"/>
髙城築之功暫司坯冶之權洞識貨財之本恩隆正任<lb/>
使以大名地上流錢㑹當裕子母之積階前生玉行將<lb/>
繼叔父之風某密託鄰光逺依厦庇六轡如組未皇瞻<lb/>
原隰之華萬物為銅益願楙陶鎔之業<lb/>
　　　代囘張茶馬　　　　　　　李梅亭<lb/>
奏最蕃宣易司𣙜牧卧雲而逼象緯榮分東壁之光摘<lb/>
山而市駿蹄益固西秦之圉某官味甘苦永心秉塞淵<lb/>
出乗兩腋之清風已親法駕勒囘中道之奔電歸扞渴<lb/>
<pb n="KR3k0038_WYG_126-19b"/>
羌兹揚春山之旗久擁東方之騎非環非玦上有雙鸞<lb/>
載馳載驅駕彼四牡取月團三百片之羨包以緗奩供<lb/>
天子十二閑之須爛如雲錦竚頒鳳詔趣扈龍旗某有<lb/>
味溪芽無心天駟烹玉澆過秦之論徒抱渴塵籋雲作<lb/>
徠漢之歌更觀逸足<lb/>
　　提舶類<lb/>
　　　通提舉魏市舶　　　　　　　鄭雪巖<lb/>
錦纜牙檣暫督邦珍之貢朱轓皂蓋獲依鄰壁之輝寸<lb/>
<pb n="KR3k0038_WYG_126-20a"/>
心躍如尺櫝敬止恭惟某官爽邦哲匠瑞世竒才懐鄭<lb/>
公仁義之言家聲故在立漢世中興之業相學有𫝊至<lb/>
今吾五峯三市之民猶誦公半刺十同之政謙恭下士<lb/>
懇切憂民洎簉清班益隆雅望輟工監勾稽之職洗桐<lb/>
城愁嘆之聲民欲借恂帝思見賈自合歴階而上矣奚<lb/>
為弭節以來斯惟邦計之方殷故利權之攸寄飛艎逐<lb/>
浪報合浦之珠還貢寳充庭侈南夷之琛獻乗軺底績<lb/>
荷槖指期某未習民庸猥承郡寄正自面牆於不學得<lb/>
<pb n="KR3k0038_WYG_126-20b"/>
無血指於旁觀尚惟聮事之心時賜免戾之教惟餘波<lb/>
及晉肯分滲漉之恩庶小國間齊獲遂依歸之願<lb/>
　　　通趙舶使　　　　　　　　　王<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>軒<lb/>
翠節光華竦望宗英於霄漢青衫藍縷分甘蒼氏之塵<lb/>
埃幾年引脰以仰髙一旦澡身而受察敬慿子墨徃白<lb/>
帥籖恭惟某官紉芳蘭而自馨挺靈芝之獨秀追河間<lb/>
於千載後得禮樂之盛心夢太白於三生前傳文章之<lb/>
正印既收巍第不輟燈火雖在素官全似布韋為藍田<lb/>
<pb n="KR3k0038_WYG_126-21a"/>
哦竹之游清哉官况試河陽栽花之手籍甚風流此雖<lb/>
緒餘獨不俊偉繼嘗慿軾無端溪隻硯之歸纔一擁幡<lb/>
覺濱水甘棠之滿得地小而亦可行志去天逺而隨即<lb/>
疇庸眷海舶之一司闗水衡之大計惟帝遴選煩公一<lb/>
來亷平而吏民安焉鯨波不動忠信而蠻貊行矣琛貢<lb/>
交通合浦之珠既去復還石門之泉不易其介大而國<lb/>
用盈虚之制即此權輿次而版曹出納之權歸其掌握<lb/>
行有召命以重此臺伏念某聞道未深涉世尚淺讀書<lb/>
<pb n="KR3k0038_WYG_126-21b"/>
發憤期收再世之青氊射策決科濫竊一名於黄甲方<lb/>
習趨庭之訓遽罹陟岵之憂謀養斗升七稔飢寒之所<lb/>
牿强顔筦庫一官猥屑而亦甘惟不武之書生殊弗閑<lb/>
於吏事祇恐斗筲之器難逃氷鏡之前念伯父曽沗交<lb/>
承夙有通家之好則賤子雖無介紹此為藉手之階倘<lb/>
以臭味之略同庶幾眄睞之稍異服鹽車而垂兩耳願<lb/>
殫駑力之勞得廣厦之庇萬間可遂歡顔之託<lb/>
　　　通林泉使　　　　　　　　　方秋崖<lb/>
<pb n="KR3k0038_WYG_126-22a"/>
伏以寳冶騰暉切仰韓文公之斗銅章課政有開蘇刺<lb/>
史之天可無傳鯉之書告以眡龜之日恭惟某官五鳳<lb/>
樓之巨筆九龍簨之大鏞繇孔壁汲冡先秦古書以來<lb/>
口授若決雲夢凢周誥殷盤莊騷太史所錄手抉以分<lb/>
天章要是道山神仙之流盡絶人間煙火之氣何至屈<lb/>
臨於圜府聴其久去於方壺仰窺上心斷有深意謂朝<lb/>
廷㩁山澤之利繄欲上足國而下足民惟君子知財貨<lb/>
之源能使輕權母而重權子俗吏念不到此吾儒容可<lb/>
<pb n="KR3k0038_WYG_126-22b"/>
忽諸如其推鑄金以鑄人即所謂範模而範世三節召<lb/>
矣一陶冶之某鹿鹿無竒魚魚自守六題十二體故家<lb/>
之衣鉢猶存五車數萬言矮牕之燈火良苦廼鬱鬱而<lb/>
居此豈區區之所期粤自落南幾於敗北偶脱黄茅之<lb/>
瘴通班紫禁之雲竟分邑於山間如置身於井底飛尚<lb/>
方之舄敢以硎新而擾為有造化之爐毋曰鑛頑而棄<lb/>
去<lb/>
　　　通王泉使　　　　　　　　洪平齋<lb/>
<pb n="KR3k0038_WYG_126-23a"/>
伏以帥閫疇庸冶臺陟寵行行且止而避御史威望素<lb/>
髙皇皇者華而遣使臣利權増重八鸞蒞止百雉聳觀<lb/>
恭惟某官氣直而剛學純且博垂大名於方策之上殆<lb/>
四十年表清規於搢紳之間纔一二數入簉翔鴻之序<lb/>
進升峩豸之班當瀾倒之衝而定力不移有壁立之風<lb/>
而危言自信人方玩積薪之勢公獨為曲突之謀發巨<lb/>
奸於間不容穟之時制大變於危如累卵之勢盡奪羣<lb/>
邪之氣復開衆正之塗雍齒且侯魯連已去吾在汶上<lb/>
<pb n="KR3k0038_WYG_126-23b"/>
矣誰為留行君薄淮陽耶不妨卧治方寛北顧又趣<lb/>
東來闡天地之藏於笑談運造化之功於掌握不勞笏<lb/>
畫自見錢流雖心計之長正難其人然風采之著寧久<lb/>
於此立九府之圜法小施槖籥之功陳六符之泰階即<lb/>
試陶鈞之手某自甘獨冷共笑太清久矣獲從諸公之<lb/>
遊今焉幸際一世之望倘許執經而問難庶幾就道以<lb/>
漸摩江左之見夷吾何難富國汝南之有顔子正賴鑄<lb/>
人欽嚮惟多鋪張罔究<lb/>
<pb n="KR3k0038_WYG_126-24a"/>
　　　囘聶提舶　　　　　　　　李梅亭<lb/>
肅駕星軺總司海舶舳艫千里有無得以懋遷胡越一<lb/>
家内外服其平準是為膚使允屬通材某官世濟象賢<lb/>
早騰燕譽青氊舊物盍旋北斗之樞畫㦸凝香晩試南<lb/>
交之宅不嚴而化所去見思惟是嶺陬久資碇稅扶胥<lb/>
黄木習亷介之具孚銀甕白環紛貢珍之並入貪泉酌<lb/>
水已知吴隠之心祥飈送颿佇應孔戣之召某卜鄰有<lb/>
幸賀厦已稽六秬五羊難續遊仙之夢尺書雙鯉空慙<lb/>
<pb n="KR3k0038_WYG_126-24b"/>
寄驛之情<lb/>
　　　囘趙提舶　　　　　　　　　李梅亭<lb/>
奏課分符乗軺司舶候風入貢固嘗聚蠻越之珍酌水<lb/>
獻箴要當試夷齊之飲聞君亷甚職此宜哉某官蔚若<lb/>
宗英濟之世美再試絃歌之政所去見思一陶襦袴之<lb/>
功不嚴而治惟時嶺外交貨浪中然商賈算至舟車漢<lb/>
非得已若犀珠賄及僕𨽻唐已病之今大夫不務富其<lb/>
家則行旅必願出於市得人如此通國稱之某雖縻於<lb/>
<pb n="KR3k0038_WYG_126-25a"/>
兹行引而去露螢不暖安得照十二乗之車檣燕語留<lb/>
旋復答咫尺書之使<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_126-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷十二<lb/>
</p>
<p>
</p>
  </div>
</body>
</text>
</TEI>
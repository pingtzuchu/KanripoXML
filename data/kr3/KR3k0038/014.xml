<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷十四</head> <lb/>
    <p>
<pb n="KR3k0038_WYG_014-1a"/>
欽定四庫全書<lb/>
　翰苑新書前集卷十四<lb/>
　　總尚書<lb/>
總尚書<hi>秦時少府遣吏四人在殿中主發書故謂之尚書漢初因之武昭以後其任稍重成帝建始四</hi>
<hi>年置尚書五人一人為僕射而四人分四曹掌圖書秘記章奏之事各有其任一曰常侍曹主丞相御史公卿</hi>
<hi>事二曰二千石曹主刺史郡國事三曰民曹主吏民上書事四曰主客曹主外國夷狄事後又置三公曹主斷</hi>
<hi>獄是為五曹晉百官表尚書舊不分曹至是始分曹通典註光武親攬吏職天下事皆上尚書與人主參决乃</hi>
<hi>下三府又改常侍曹為吏部曹主選舉齋祀事後漢書漢末改吏部為選部六典靈帝以侍中梁鵠為選部尚</hi>
<pb n="KR3k0038_WYG_014-1b"/>
<hi>書舊尚書雖有曹名不以為號至是始以曹名為號晉志魏有五曹吏部左民客曹五兵度支晉置六曹吏部</hi>
<hi>三公客曹駕部屯田度支而無五兵渡江有五尚書吏部祠部五兵左民度支宋齊梁各有六尚書又有起部</hi>
<hi>不常置興立宫廟置事畢省陳置尚書五員後周依周官置六卿隋改為六部尚書唐因隋制六典建官本朝</hi>
<hi>國初太祖太宗監藩鎮之弊乃以尚書郎曹卿寺官出領外寄三歲一易坐鎮外重分裂之勢尚書侍郎郎中</hi>
<hi>員外郎與九寺五監皆為空官特以寓禄秩序品位而已省臺寺監往往他官兼領故自真宗仁宗以來議者</hi>
<hi>多以正名為請咸平中楊億首言文昌㑹府有名無實宜復其舊既而言者相繼乞復二十四司之制至中和</hi>
<hi>吳育亦言尚書省天下之大有司而廢為閒所當漸復之然朝論異同未遑釐正神宗即位慨然欲更其制熙</hi>
<hi>寧末始命館閣校唐六典元豐三年以摹本賜羣臣乃置局中書命翰林學士張璪等詳定八月下詔肇新官</hi>
<pb n="KR3k0038_WYG_014-2a"/>
<hi>制凡省臺寺監領空名者一切罷去而易之以階五年詳定所上寄祿格而臺省寺監之官各還所職矣神宗</hi>
<hi>嘗論蘇綽建復官制上自朝廷下至州縣悉分為六曹體統如一今先自京師候推行有序即監司州縣皆可</hi>
<hi>施行六曹尚書侍郎為長貳元祐初置權尚書俸賜依守侍郎序班在試尚書之下四朝志正三品崇寧罷紹</hi>
<hi>興八年復置權尚書十年詔食邑格内將權尚書在左右散騎常侍下中興㑹要</hi>
歴代事實文昌<hi>劉伯疏八座比於文昌二丞方於管轄</hi>八座<hi>後漢有六曹尚書並令僕</hi>
<hi>二人謂之八座尚書魏凡五尚書二僕射並令為八座</hi>太常伯<hi>唐百官志龍朔二年改尚書為太常</hi>
<hi>伯咸亨元年復舊</hi>宗伯亞相<hi>顔真卿文集馮翊太守對上表云宗伯亞相</hi>前行中行<lb/>
後行<hi>通典開元令尚書六曹吏部兵部為前行户部為中行禮工為後行</hi>南宫<hi>栁子厚為樊左丞讓</hi>
<pb n="KR3k0038_WYG_014-2b"/>
<hi>官表臣聞尚書百揆翊亮萬機故天下尊北斗中樞陛下有南宫左轄</hi>簮筆<hi>袁子正書曰尚書佩契刀</hi>
<hi>囊執版笏簪筆焉又周捨問劉杳尚書官著紫荷相傳云挈囊竟何所出答云張安世傳持囊簪筆事武帝數</hi>
<hi>十年註云囊槖也近臣簪筆以待顧問</hi>賜劔<hi>唐張錫除工部尚書制東觀漢紀章帝賜尚書劔一手署</hi>
<hi>姓名韓稜淵深有謀故得龍泉劔郅燾明達有文章故得文淵劔陳寵敦素有善於内不見於外故得鍛成劔</hi>
<hi>皆因名而表意</hi>曳履<hi>前鄭崇字子㳺為尚書僕射數諌諍上納用之每見曳革履上笑曰我識鄭尚書履</hi>
<hi>聲</hi>正直<hi>謝承後漢書曰朱穆/為尚書讜言正直</hi>方毅<hi>續漢書曰黃琬方毅亷貞為尚書</hi>平<lb/>
正<hi>荀緄字伯條拜尚書緄性明寛敏於衆職以屬羣僚秉機平正直道而行是時内外公卿大夫莫不敬憚</hi>
蹇諤<hi>謝承後漢書曰魏朗字少英入為尚書蹇諤禁省不屈豪右</hi>身清行脩<hi>薛瑩集繆褘質</hi>
<pb n="KR3k0038_WYG_014-3a"/>
<hi>直好義身清行修為尚書不能浮沉為小人所疾</hi>委珠之清<hi>交阯太守張恢坐贓千金徴還伏法</hi>
<hi>以資物簿入大司農詔班賜羣臣意得珠璣悉以委地而不拜賜帝怪而問其故對曰此贓穢之寶誠不敢拜</hi>
<hi>帝嗟歎曰清乎尚書之言乃更以庫錢三十萬賜意轉為尚書僕射</hi>忠烈<hi>張璠漢紀朱穆拜尚書正月百</hi>
<hi>官朝賀畢虎賁當陛下置弓於地曰此天子弓誰敢干越穆乃呵之曰天子弓當載之肩首之上乃敢置地大</hi>
<hi>不敬即收虎賁付諸獄治罪莫不肅然</hi>淵深有謀明達有文<hi>並見賜劔註</hi>直道<lb/>
而行<hi>見平正注</hi>習漢事<hi>王博字季習拜尚書/明敏習漢家舊事</hi>閑舊典<hi>益部耆舊傳李</hi>
<hi>固薦楊淮閑練舊典且有幹用宜在機密特拜尚書</hi>號武庫<hi>王隱晉書杜預為尚書損益萬機不可勝</hi>
<hi>數朝野仗焉號曰杜武庫言其無所不有</hi>定舊制<hi>袁山松漢書伏湛字惠公拜尚書典定舊制</hi>古六<lb/>
<pb n="KR3k0038_WYG_014-3b"/>
卿<hi>魏志魏世事統臺閣重内輕外故八座尚書即古六卿之任也衛盧久居斯位不忝厥職</hi>今六尚<lb/>
<hi>見近喻喉舌逺譬樞斗注</hi>典機密<hi>漢官儀尚書唐虞官也龍作納言詩云仲山甫王之喉舌秦改稱尚</hi>
<hi>書漢亦尊此官典機密也</hi>典樞機<hi>華嶠後漢書韋彪上疏曰欲急世所務當先除其患源在尚書典樞</hi>
<hi>機天下事一决之不可私也</hi>統庶事<hi>魏應璩詩尚書統/庶事官人承法憲</hi>機事所總<hi>漢官</hi>
<hi>解詁曰唐虞曰納言周曰内史機事所總號令攸發</hi>事無不綜<hi>傅子曰嘏為尚書事以大小無不綜</hi>
天下樞要<hi>後漢韋彪曰天下樞要在於尚書</hi>萬事之本<hi>晉康帝起居注詔曰尚書萬事</hi>
<hi>之本朕所責成也</hi>在上總領<hi>韋昭辨釋名尚上也/言最在上總領之也</hi>獻善宣美<hi>揚雄</hi>
<hi>箴云云</hi>出納朕命<hi>漢官儀明帝詔尚書蓋古之納言出納朕命機事不密則害成可不謹歟</hi>書<lb/>
<pb n="KR3k0038_WYG_014-4a"/>
章周密<hi>東觀漢紀陳寵字昭公為尚書周密重謹手書章人莫得而知</hi>試對第一<hi>後漢翟酺</hi>
<hi>傳時尚書有闕詔將大夫以上試對政事能通天文道術以第一者補之由是酺對第一遂拜尚書</hi>言事<lb/>
平奏<hi>韋昭辨釋名百官言事當省案平處奏之故曰尚書</hi>制九品法<hi>陳羣為尚書制九品為官</hi>
<hi>人之法</hi>叱梁冀帶劔<hi>後漢張陵字彪仲為尚書省歲朝梁冀𢃄劔入省陵叱冀令出勑虎賁奪</hi>
<hi>其劔百僚肅然冀弟不疑曽舉陵孝亷謂曰昔之舉君所以自罰也陵曰令申公憲以報私恩</hi>呵虎賁<lb/>
置弓<hi>見忠烈註</hi>非賢莫居<hi>蔡謨上疏曰八座/之任非賢莫居</hi>惟賢是擇<hi>見羣書精</hi>
<hi>語類</hi>妙選德望<hi>唐𤣥宗欲用牛仙客為尚書張九齡諌曰不可尚書古之納言有唐以來多用舊相</hi>
<hi>居之不然歴踐内外清貴之地妙選有德望者充之仙客本河湟一使典耳㧞升清流齒班常伯此官邪也</hi>
<pb n="KR3k0038_WYG_014-4b"/>
委以老成<hi>晉山濤轉尚書表辭年老詔曰方今多事嘉謀良圖委以老成</hi>並列上省<hi>陸景</hi>
<hi>遷尚書殿中曹郎拜日八座承郎並列上省</hi>再昇紫微<hi>見蹇/諤註</hi>朕之杜預<hi>後魏肅宗</hi>
<hi>謂羣臣曰袁尚書朕之杜預故以杯屬元凱侍坐者莫不仰羨</hi>帝嘉得人<hi>梁明公遐知名之士位都</hi>
<hi>官尚書簡文帝謂人曰我不嘉明公遐作尚書嘉朝廷得人</hi>特令早拜<hi>南史蔡景歴拜度支尚書</hi>
<hi>舊式拜官在日午後景歴拜日適逢駕幸𤣥武觀在位皆侍宴帝恐景歴不預特令早拜其見重如此</hi>王<lb/>
之喉舌<hi>代宗大歴四年詔詩云仲山甫王之喉舌皆尚書之佐</hi>猶天北斗<hi>李固疏曰陛下</hi>
<hi>有尚書猶天之北斗為天喉舌尚書陛下之喉舌</hi>近喻喉舌逺譬樞斗<hi>隋江總讓尚書</hi>
<hi>表漢置五曹今分六尚近喻喉舌逺譬樞斗</hi>夢松<hi>吳丁固仕孫皓為司徒吳録曰初固為尚書夢松生</hi>
<pb n="KR3k0038_WYG_014-5a"/>
<hi>其腹上謂人曰松字十八公也後十八歲吾其為公乎卒如夢焉</hi>
皇朝事實行守試權<hi>職畧凡除尚書侍郎郎官以寄禄官之髙下為凖一品以上為行二</hi>
<hi>品為守三品為試資淺者為權</hi>賜服佩魚<hi>㑹要元豐五年四月詔六曹尚書依翰林學士例六曹侍</hi>
<hi>郎給事中依直學士例朝謝日不必以行守試並賜服佩魚罷職除他官日不𢃄行</hi>
自叙命汝夙夜出納<hi>書帝曰龍朕堲讒說殄行震驚朕師命汝作納言夙夜出納朕命惟</hi>
<hi>允</hi>四方賦政<hi>詩惟仲山甫王之喉舌/賦政于外四方爰發</hi>司㑹主大計<hi>周禮註司</hi>
<hi>㑹主天下之大計計官之長若今尚書</hi>
羣書精語紫極八座丹屏六曹<hi>唐授李承嘉户部尚書制紫極八座非德莫居</hi>
<pb n="KR3k0038_WYG_014-5b"/>
<hi>丹屏六曹惟賢是擇</hi>綜事分務發揮政源<hi>魏志王肅云云</hi>光明畫省建禮<lb/>
僊門<hi>唐授張錫工部尚書制光明畫省務總要樞建禮僊門職惟喉舌</hi>光輝紫極<hi>韋誕集大</hi>
<hi>僕射侯諫云入作納言光輝紫極</hi>彯組文昌<hi>漢文詔令傅乂自尚書升宗卿制云彯組文昌</hi>八<lb/>
座之尊百揆之首<hi>白氏六帖</hi>五星暉紫宫之曲<hi>蕭子範為兄宗正讓都官</hi>
<hi>尚書表五星懸暉差池紫宫之曲百官根本聯曹建禮之門</hi>
前賢詩詞尚書北斗尊<hi>顔真卿集五言月夜啜茶聯句尚書北斗尊</hi>聽履上<lb/>
星辰<hi>杜甫詩北斗司喉舌東方領縉紳持衡留藻鑒聽履上星辰</hi>符彩照千里<hi>劉斌和許</hi>
<hi>給事傷牛尚書詩符彩照千里銓衡總九流</hi>只隔寸雲間<hi>楊誠齋送顔尚書聴履星辰北斗寒</hi>
<pb n="KR3k0038_WYG_014-6a"/>
<hi>三台只隔寸雲間周家冢宰均四海漢制尚書本百官</hi>官人承法憲<hi>魏應璩雜詩尚書統庶事</hi>
<hi>官人承法憲</hi>
四六警語發端<hi>簡自大君升之常伯</hi>　<hi>祇奉贊書/峻陞常伯</hi>　<hi>出綸中禁曳履甘泉</hi>
起聯<hi>恩綸誕布峻躋常伯之班權任浸隆溥運洪鈞之化</hi>
　　<hi>十年去國聲名攙四水之清一日還朝步武接九霄之峻</hi>
警句<hi>乃知文昌八座之策勲實為泰階六符之張本</hi>　<hi>在朝廷無踰仲卿掌邦禮乃命宗伯</hi>
　　<hi>鄰宰鉉以平躋冠從途而絶擬</hi>　<hi>識鄭公之履姑暫倚於論思補山甫之衣行大占於經濟</hi>
　　<hi>遡紫霄而直上方枕斗魁指黄閣以夷登即成霖雨</hi>
<pb n="KR3k0038_WYG_014-6b"/>
　　<hi>尚書之代喉舌浸具師瞻執政之猶股肱佇顓國秉</hi>
　　<hi>驅車出參井粤從萬里以朝王聴履上星辰即悟一言而取相</hi>
　　<hi>喉舌所司觀象暫符於北斗股肱是寄占祥即驗於中台</hi>
　　<hi>拂星辰之躔喜振九天之步武聳霖雨之望有開兩地之權輿</hi>
　　<hi>鷄翹欲曉豈惟聴履於星辰鳯詔方春佇看依光於日月</hi>
結聯<hi>曳履星辰之上夐隔幾塵棲身風雨之間願依巨䕃</hi>
　　<hi>曳星辰之履姑聯八座之班紀日月之常即懋三階之績</hi>
　　<hi>芒寒在上行親泰階六符之光慶忭由中先致小夫竿牘之敬</hi>
<pb n="KR3k0038_WYG_014-7a"/>
總侍郎<hi>隋煬帝二年尚書六曹吏部禮部兵部刑部户部工部各置侍郎一人以貳尚書之職並正第</hi>
<hi>四品六典註今之侍郎其置自此始也夫侍郎之名舊矣漢凡諸郎掌更直執㦸宿衛諸殿門以侍御之故通</hi>
<hi>謂之侍郎故武帝時東方朔為郎當時謂之官不過侍郎位不過執㦸是也尚書亦有侍郎通典註尚書初入</hi>
<hi>臺稱郎中滿歲稱侍郎漢官梁尚書郎初入臺稱郎中功髙者轉為侍郎是也五代史志案前代郎中侍郎兩</hi>
<hi>署侍郎即今郎中之任郎中即今員外郎之任徐堅初學記隋帝諱忠不置郎中初學記尚書二十四司諸郎</hi>
<hi>皆謂之侍郎通若今之郎官非六部侍郎之任也通典註自煬帝置六曹侍郎於是改諸司侍郎但曰郎又改</hi>
<hi>吏部為選部郎禮部為儀曹郎兵部為兵曹郎刑部為憲曹郎工部為起曹郎以異六侍郎之名通典唐武徳</hi>
<hi>六年廢六司侍郎貞觀二年復通典降為正四品下惟吏部侍郎為正四品上龍朔二年改為少常伯咸亨元</hi>
<pb n="KR3k0038_WYG_014-7b"/>
<hi>年復為侍郎總章元年吏部兵部各増侍郎一員六典註本朝以為階官至元豐官制行始有職掌元祐二年</hi>
<hi>初置權侍郎從四品如未歴給事中中書舍人及待制以上者並𢃄權字禄賜比諫議大夫四朝志崇寧改元</hi>
<hi>遵元豐舊制罷權侍郎建炎四年復見中興㑹要</hi>
歴代事實少常伯<hi>見官制</hi>六卿之副<hi>唐工部制六卿之副百工之牧</hi>閑達<lb/>
故事<hi>後漢楊球字方正補尚書侍郎閑達故事</hi>奏議為臺閣所崇<hi>楊球章奏處議常為</hi>
<hi>臺閣所崇信</hi>
皇朝事實貳卿<hi>東坡除陸佃制文昌貳卿住次八座</hi>六卿之貳<hi>類要再居六卿之貳</hi>
衣冠華選<hi>燕公白侍郎自皇朝以來為衣冠之華選自非履歴清要望實具美者無以居之</hi>餘<lb/>
<pb n="KR3k0038_WYG_014-8a"/>
事見官制門<lb/>
四六警語發端<hi>掇從九列擢置二卿</hi>　<hi>大君渙號/小宰陞華</hi>　<hi>大昕疏寵小宰陞班</hi>
　　<hi>為邦之憲秉國之鈞</hi>　<hi>誕播明綸/榮躋法從</hi>　<hi>疏寵法宫陞班禁路</hi>
　　<hi>紫掖疇庸文昌擢貳</hi>
起聯<hi>六聯近著尤妙選於秩宗兩禁舊遊宜直除於亞旅</hi>
　　<hi>筆聳螭頭久依光於日月香凝豹尾新聴履於星辰</hi>
　　<hi>禮樂之對丹墀夙著鰲頭之望閶闔之開黄道直趨豹尾之班</hi>
　　<hi>慶君臣千載之逢式加殊寵舉禮樂百年之典乆屬文儒</hi>
<pb n="KR3k0038_WYG_014-8b"/>
　　<hi>香案螭頭之側曽珥筆以直前屬車豹尾之間還結絇而徑上</hi>
　　<hi>禮樂自天子出正資獻納之誠籩豆則有司存更賴總持之力</hi>
警句<hi>躐侍紫荷仍佩蒼玉</hi>　<hi>文章政事之本原法從朝廷之羽翼</hi>
　　<hi>伯夷降典既命秩宗叔孫就儀宜封穆嗣</hi>
　　<hi>咨伯汝作秩宗姑假途於簪槖暨湯咸有一徳即當路於鈞衡</hi>
　　<hi>使命冢宰而總百官無以易此况作秩宗而典三禮何以假為</hi>
　　<hi>持槖而上甘泉具瞻已久秉鈞而居黄閣爰立奚難</hi>
　　<hi>獻納論思姑倚告猷之益彌縫輔贊即疏秉國之恩</hi>
<pb n="KR3k0038_WYG_014-9a"/>
總郎中<hi>西漢置尚書郎四人分掌尚書事通典元光分尚書為六曹每一人尚書則領六郎凡三十六</hi>
<hi>郎焉初學記秦初置郎中令其屬官有三署五官中郎將左中郎右中郎將凡三署署中有郎中侍郎每員多</hi>
<hi>至十人分𨽻三署主執㦸侍宫殿出則充車騎漢因之漢官云尚書郎初從三署郎選詣尚書臺試每一郎缺</hi>
<hi>則試五人先試牋奏初入臺稱尚書郎中滿歲稱尚書郎三歲稱侍郎故郎中侍郎之名猶因三署本號也初</hi>
<hi>學記西漢言郎者多非尚書郎唯田蚡少為諸曹郎是也馮唐為郎中署長直不疑盗同舍郎金顔駟為郎世</hi>
<hi>不遇揚雄為侍郎及諸言以貲為郎父任為郎皆三署郎云至東漢猶分有尚書及曹名冠首者即尚書直言</hi>
<hi>為郎者亦三署魏二署以後無三署郎主作文書草通典魏自黄初改祕書為中書置通事郎掌詔草而尚書</hi>
<hi>郎有二十三人非復漢時職任通典自漢以來尚書諸曹郎中侍郎或不兩置漢代兩置其職則同魏晉宋齊</hi>
<pb n="KR3k0038_WYG_014-9b"/>
<hi>唯置郎中梁陳兩置後魏北齊唯置郎中隋開皇中置侍郎隋諱忠不置郎中煬帝改曰郎唐改郎為郎中六</hi>
<hi>典注龍朔二年改為大夫咸亨光宅神龍並隨曹改復六典本朝元豐官制行郎官理郡守以上資任者為郎</hi>
<hi>中四朝志乾道二年詔今後非曽任守臣不得除郎官著入條令孝宗㑹要郎中員外郎亦自為兩等頗自履</hi>
<hi>歴而授之後來相承必欲以闗升知州資序為郎中於是拜員外者具改官實歴歲月申吏部不以若干任但</hi>
<hi>理通細滿八考則陞知州乃作正郎别命詞給告須常有㫖初除郎官雖資歴已髙且為員外郎候吏部再申</hi>
<hi>然後陞作郎中總侍郎</hi>
歴代事實星郎<hi>唐大詔令楊國忠制往自星郎爰秉天憲</hi>望郎<hi>元微之行韋審規父漸制</hi>
<hi>云嘉乃令子為吾望郎</hi>古之元士<hi>常衮制郎官古之元士天下之務多所闗决其於損益大矣</hi>
<pb n="KR3k0038_WYG_014-10a"/>
大臣之副<hi>通典晉尚書郎選極清美號為大臣之副</hi>星署<hi>職類濫/跡星署</hi>粉省<hi>見詩詞注</hi>
含香<hi>宋百官志云漢尚書郎口含鷄舌香以其奏事答對欲使氣息芬芳也</hi>握蘭<hi>應劭漢尚官儀曰</hi>
<hi>書郎伏奏事與黄門對揖跪受故稱尚書郎懷香握蘭趨走丹墀又通典云省中皆以胡粉塗壁畫古賢烈士</hi>
<hi>以丹朱漆地故謂之丹墀</hi>覆錦<hi>徐堅初學記漢官儀曰尚書郎入直官給青縑白綾被或以錦被給帷帳</hi>
<hi>茵褥通中枕大官供食物湯官供餅餌及五熟果實之屬五日一美食下天子一等</hi>䕶衣<hi>通典尚書郎入</hi>
<hi>直給女侍史二人皆選端正妖麗執香爐䕶衣服奏事明光殿</hi>賜筆<hi>通典漢尚書郎月錫赤管大筆一雙</hi>
<hi>隃麋墨一丸</hi>威容可視<hi>華陽國志杜軫為/尚書郎威容可視</hi>容儀端正<hi>三輔决録曰田</hi>
<hi>鳯字季宗為尚書郎容儀端正入奏事靈帝目送之因題柱曰堂堂乎張京兆田郎</hi>人之水鑒<hi>王隱</hi>
<pb n="KR3k0038_WYG_014-10b"/>
<hi>晉書曰樂廣為尚書郎與何晏鄧颺等談講衛瓘見而竒之曰嘗恐微言將絶今復聞之命諸子造焉謂曰人</hi>
<hi>之水鑒也每見此人瑩然如披雲霧而覩青天也</hi>披雲覩天<hi>見上/注</hi>廊廟之才<hi>索靖</hi>
<hi>子綝字巨秀少有逸羣之量靖每曰廊廟之才非簡札之用州郡吏不足汙吾兒也舉秀才除郎中</hi>宰士<lb/>
之俊<hi>山濤啟事云鄧遐有才義論者以為宰士之俊宜用為郎</hi>朝之俊選<hi>裴秀奏事云臺郎皆</hi>
<hi>朝之俊選當足處事宜辯正凝滯也</hi>邦之俊茂<hi>晉起居注云臺郎御史邦之俊茂若出宰牧守頌聲</hi>
<hi>興矣</hi>清望<hi>山濤啟事云舊選/尚書郎極清望也</hi>髙選<hi>葉譚曰吳時餘曹通為髙選而吏部特一時之</hi>
<hi>俊</hi>顯職<hi>職類虞詡云臺郎顯/職乃筮仕之通階</hi>妙選<hi>唐㑹要永昌五年敕六官分事四方取則</hi>
<hi>尚書郎皆是妙選須稱職司焉</hi>清選<hi>續通典開成四年鹽鐵推官姚朂鞫問河隂黠吏得實除職方員外</hi>
<pb n="KR3k0038_WYG_014-11a"/>
<hi>郎右丞韋温上疏以郎官朝廷之清選不可以賞能吏</hi>世稱清要<hi>退之永貞行云郎官世稱為清</hi>
<hi>要</hi>選極清美<hi>通典晉尚書郎選極/清美號為大臣之副</hi>職典樞機<hi>類要徐防補尚書郎</hi>
<hi>職典樞機周密畏謹奏事三世未嘗有過</hi>兼治兩曹<hi>續漢書云胡廣字伯始舉孝亷為天下第一旬</hi>
<hi>月拜尚書郎恪勤職事所掌兼治兩曹</hi>奏事明光<hi>見䕶/衣注</hi>更直建禮<hi>蔡質漢官典儀</hi>
<hi>曰尚書郎晝夜更直五日於建禮門外</hi>握蘭建禮<hi>藝文類聚云劉孝儀為江僕射薦士表云握蘭</hi>
<hi>建禮總郎官</hi>直宿省闥<hi>類要黄香為尚書郎常獨止宿臺上晝夜不離省闥帝聞而善之</hi>起<lb/>
草<hi>漢官儀曰尚書郎主作文書起草</hi>裁書<hi>常衮制裁/書南閣</hi>草奏<hi>元和制誥草奏郎吏之選</hi>
<hi>必資時秀</hi>彌綸舊章<hi>謝承後漢書云承父嬰為尚書符郎伏事丹墀彌綸舊章</hi>辯正凝滯<lb/>
<pb n="KR3k0038_WYG_014-11b"/>
<hi>見朝之俊選注</hi>奏事伏省<hi>摯虞三輔决録曰馮豹為尚書郎每奏事未報常伏省下或自昏至明天</hi>
<hi>子黙使人持被覆之</hi>奏事趨墀<hi>見握/蘭註</hi>選以孝亷<hi>魏武集選舉令曰國家舊法選尚書</hi>
<hi>郎以孝亷取也</hi>三列宿<hi>韋湊祖叔諧正觀中為庫部郎中與弟吏部郎中叔謙兄主爵郎中季武同省</hi>
<hi>時號三列宿</hi>太微宫後二十五星<hi>史記太微宫後二十五星郎位也</hi>居太微<lb/>
積星之位<hi>權集記曰居太微積星之位十年不徒官謂為員外郎中也</hi>上應列宿<hi>後漢</hi>
<hi>館陶公主為子求郎明帝曰郎官上應列宿出宰百里</hi>蕭芝雉<hi>有雉數十常集芝舍當還直送至洛</hi>
<hi>及應林輟飛迎車上</hi>
自叙劣弱之質<hi>郭璞辭尚書郎表今以劣弱之質任督責之官以無用之才管繁劇之任且臺</hi>
<pb n="KR3k0038_WYG_014-12a"/>
<hi>郎清顯論望宜允者</hi>幞被徑出<hi>職類載時郎選或有非其人者論者欲沙汰之魏舒曰吾即其人也</hi>
<hi>幞被徑出同僚素無清論論者咸有愧色談者莫不詠其髙</hi>豈郎中才<hi>源乾曜執法乾曜子潔為</hi>
<hi>林甫求司門郎中乾曜素薄之曰郎官應得才望哥奴豈郎中才邪哥奴林甫小字也</hi>三十年方<lb/>
霑省官<hi>趙華早擅髙名在官途五十年累經貶謫蹇躓備至入仕三十年方霑省官</hi>置水明<lb/>
自足意<hi>孔若思勵學擢明經歴庫部郎中嘗曰仕宦至郎中足矣座右置水一石明自足意</hi>白首<lb/>
屈於郎<hi>荀恱漢紀馮唐白首屈於郎</hi>三葉不遇<hi>漢武帝故事顔駟對武帝曰文帝好文而</hi>
<hi>臣好武景帝好老而臣尚少陛下好少而臣已老是三葉不遇</hi>父老為郎<hi>前馮唐傳唐以孝著為郎</hi>
<hi>中署長事文帝輦過問唐曰父老何自為郎具以實言文帝曰吾居代時髙袪為我言趙將李齊之賢父老知</hi>
<pb n="KR3k0038_WYG_014-12b"/>
<hi>之乎唐曰齊尚不如頗牧之為將也上乃拊髀曰嗟乎吾獨不得頗牧為將豈憂匈奴哉</hi>
羣書精語優㳺省闥珥筆華軒<hi>潘岳贈陸機詩優㳺省闥珥筆華軒</hi>天下<lb/>
之務多所闗决<hi>常衮制郎官古之元士天下之務多所闗决其於損益大矣</hi>處以彌<lb/>
綸之職<hi>職類處以彌綸之職當兹俊茂之選</hi>俾承賜冠之寵<hi>職類宜正列星之次俾承</hi>
<hi>賜冠之寵</hi>省理辯疑時稱簡達<hi>職類省理辯疑時稱簡達髙選髦士以分劇曹</hi>
前賢詩詞馨香粉署妍<hi>杜詩秋日䕫府詠懷註云粉署郎署也以諸郎官握蘭含香故</hi>
<hi>云馨香謂之畫省以粉畫之故言粉署</hi>紫界宫墻白粉闈<hi>白樂天賀楊十二新拜省郎詩</hi>
<hi>云文昌新入有光輝紫界宫墻白粉闈曉日鷄人𫝊漏箭春風侍女䕶朝衣註漢儀給尚書郎侍使一人女侍</hi>
<pb n="KR3k0038_WYG_014-13a"/>
<hi>史二人皆選端正妖麗執香爐䕶衣服</hi>隨列且含香<hi>岑參省中郎事華省謬為郎蹉跎髩已蒼</hi>
<hi>到來恒襆被隨列且含香</hi>
列曹員外郎<hi>隋開皇三年尚書二十四司各置員外郎一人通典謂本員之外復置郎也六典掌</hi>
<hi>其曹之版籍侍郎闕則釐其曹事此今員外郎所由始也通典文註曰歴代尚書郎各以曹名為稱首或謂之</hi>
<hi>侍郎皆無員外之號前代史傳及職官要録或有言員外郎者蓋謂員郎散騎侍郎耳非尚書之職也煬帝三</hi>
<hi>年每司减一郎置承務郎一人同開皇員外之職唐尚書部諸曹各置員外吏部置二人龍朔咸亨光宅並隨</hi>
<hi>曹置復六典註本朝元豐官制六曹郎官理郡守以上資任者郎中通判以下資序者為員外郎雖理知州資</hi>
<hi>序未曽實歴知州及監司開封府推判官者除員外郎四朝志</hi>
<pb n="KR3k0038_WYG_014-13b"/>
歴代事實副郎<hi>韓文盛山十二詩序云韋侯以考功副郎守盛山</hi>散郎<hi>漢書惠紀注外</hi>
<hi>郎散郎也</hi>彌重其選<hi>晉宋以還尚書省置員外郎分判曹事唐朝彌重其選</hi>司内簿書<lb/>
<hi>職員令二十四司皆其選也</hi>
皇朝事實承諸曹之務<hi>胡文恭行王積制任副郎之員承諸曹之務</hi>陟中臺<lb/>
之局<hi>胡文恭行王鼎制陟中臺之局置副郎之聯</hi>俾升文昌<hi>公是行雍明逺制俾升文昌用</hi>
<hi>副郎選</hi>
自叙四十不遂<hi>元稹授羅讓工部員外郎制曰昔陶𢎞景代之髙人始願四十為尚書郎而猶</hi>
<hi>不遂國朝選署尤用其良</hi>
<pb n="KR3k0038_WYG_014-14a"/>
四六警語發端<hi>光膺帝寵進陟郎曹</hi>　<hi>宸居渙號/郎宿陞華</hi>　<hi>渙號疏恩望郎席寵</hi>
　　<hi>疏渥宸廷升華郎省</hi>
起聯<hi>郎官上應列宿公選非輕刺史入為三公階自此始</hi>
　　<hi>幾載才名之舊方躡亨衢諸公推挽而來遂膺列宿</hi>
　　<hi>正倫之百姓有益何慚魏相之知阮咸之萬物莫移不負山濤之薦</hi>
　　<hi>假以王衍雌黄之論期之馮唐垂白之秋</hi>
警聯<hi>作文髙起草之才伏奏供握蘭之直</hi>　<hi>珥筆華軒實朝廷之清選簪華郎省為廊廟之真才</hi>
　　<hi>珥筆優㳺於省闥含香出入於禁嚴</hi>　<hi>供食大官下天子之一等護衣内殿給侍史之二人</hi>
<pb n="KR3k0038_WYG_014-14b"/>
　　<hi>懷香握蘭榮耀趨墀之際供食給被從容入直之時</hi>
　　<hi>事多闗决古為元士之官選極美清時號大臣之副</hi>
結聯<hi>德盛望隆百里何榮於出宰職清地近三年佇進於侍郎</hi>
　<lb/>
　<lb/>
　<lb/>
　<lb/>
　翰苑新書前集卷十四<lb/>
</p>
<p>
</p>
  </div>
</body>
</text>
</TEI>
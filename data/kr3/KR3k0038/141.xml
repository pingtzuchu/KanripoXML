<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷二十七</head> <lb/>
    <p>
<pb n="KR3k0038_WYG_141-1a"/>
欽定四庫全書<lb/>
　翰苑新書續集卷二十七<lb/>
　　賀冬類<lb/>
　　　賀丞相冬　　　　　　　　方秋崖<lb/>
荔挺芸生一陽初復柳舒梅放萬象皆春有皇播物之<lb/>
仁盡入迎圭之景某官識參造化德備中和衆正用而<lb/>
小人消君臣胥慶羣隂退而吾道長天地開除一氣洪<lb/>
鈞八荒夀域某藐為宗翰莫望台符坱圠無垠但覺觀<lb/>
<pb n="KR3k0038_WYG_141-1b"/>
臺之雲暖太平有象永依化國之日長<lb/>
　　　賀丞相冬　　　　　　　　方秋崖<lb/>
天地開除一陽生而羣隂蟄國家閒暇衆正進而萬象<lb/>
春某官行孔之春學顔之復經綸天縡有開剛長之休<lb/>
闔闢神機盡屏私邪之沴皇明所燭景福來同某藐是<lb/>
宗莩莫瞻台極春浮緹室已先南北之枝雲爛衮衣徒<lb/>
跂東西之府<lb/>
　　　樞府冬　　　　　　　　　方秋崖<lb/>
<pb n="KR3k0038_WYG_141-2a"/>
日行北陸六琯初飛雲麗西樞五兵不試於皇亞歲克<lb/>
相明時某官舒為慶雲温如愛景顔氏之復萌動一陽<lb/>
孔聖之時㑹逢千載與國無極對天之休某免牘未俞<lb/>
慶函敢後耄之及矣惟有賦歸歌以訊之亟其爰立善<lb/>
頌無斁德音不瑕<lb/>
　　　宰執冬　　　　　　　　　方秋崖<lb/>
曉奏觀臺蒼籙紀五雲之瑞暖回宫壁洪鈞轉一氣之<lb/>
春維時元臣克受蕃祉某官履日月之㑹見天地之心<lb/>
<pb n="KR3k0038_WYG_141-2b"/>
坐廟堂而進退百官盡消羣慝斡造化而開張萬物潛<lb/>
復初陽茂迎愛景之長有衍丕圖之慶某屬分梱寄遙<lb/>
企階符天子之宰通神明諒臻純嘏太平之期當今日<lb/>
式對亨嘉<lb/>
　　　侍從冬　　　　　　　　　　方秋崖<lb/>
霽景浮空雲紀魯臺之瑞初陽襲筦春囘鄒谷之寒有<lb/>
偉禁班丕承帝賚某官蒼玉粹秀黄鍾函和擇一中庸<lb/>
消羣慝於六隂之極與衆君子致亨期於七日之間嘉<lb/>
<pb n="KR3k0038_WYG_141-3a"/>
此迎長既多受祉某謬將使指莫賀賔榮煖入孤根已<lb/>
動揚州之梅興曉傳殊渥喜聞詞掖之芝香<lb/>
　　　賀提刑冬　　　　　　　　戴象麓<lb/>
周厯頒新忻際一陽之復漢軺倚重懋迎百福之升式<lb/>
對昌期恪陳善頌恭惟某官氣鍾博大德韞中和霽月<lb/>
精神允矣朝廷之瑞福星華采熈然原隰之春矧當律<lb/>
動於黄鍾轉覺光生於繡斧日添紋線已催補衮之工<lb/>
夫春上暖枝行繼調羹之手段某叨庇二天之久遭時<lb/>
<pb n="KR3k0038_WYG_141-3b"/>
七日之來愧阻奉於夀巵輒敬申於慶牘薦紳競慕孔<lb/>
北海願事大賢瓣香敬祝曽南豐俾膺多福其為頌詠<lb/>
罔既編摩<lb/>
　　　賀提刑陳寺丞冬　　　　　鄭雪巖<lb/>
陽來七日可覘道長之機治應期年已著風清之效黄<lb/>
鍾一動繡節増明恭惟某官氣養直剛學根純正文騰<lb/>
五色交輝雲物之書祥令信四時允合歲功之有序自<lb/>
六轡如絲之在手覺三軍挾纊以歸心籌宻運於户庭<lb/>
<pb n="KR3k0038_WYG_141-4a"/>
之間情自得於江山之外霜露無非教豈專肅殺之威<lb/>
天地大曰生中寓孳萌之德空冦巢於乗雪振王旅以<lb/>
如雷羣隂力排萬彚氣吐茂對復亨之盛豫占鼎輔之<lb/>
華某分教無能受知特異孤根培植喜逢梅嶺之先春<lb/>
暖律吹嘘頓釋芹池之獨冷沁月毫而展敬望雲宇以<lb/>
馳神<lb/>
　　　賀運使冬<hi>至節是月之朔</hi>　　　戴象麓<lb/>
祥開周厯日同至朔之謂章光動漢軺星出虚危而為<lb/>
<pb n="KR3k0038_WYG_141-4b"/>
福正人天相陰類氷消幸適際於昌辰爰恪陳於善頌<lb/>
恭惟某官以六經澤行四時春天念江西十州罹兵火<lb/>
之灾帝遣斗南一人活生靈之命雷風不終日掃除溪<lb/>
峒之窮隂霜雪有至仁轉作江山之叶氣愛日屬履長<lb/>
之始福星増臨照之華天意有開人事可卜日添紋線<lb/>
已催補衮之工夫春上暖枝行試調羹之手段某奔馳<lb/>
小吏鼓舞令辰阻陪夀斚之旁輒効慶函之上薦紳競<lb/>
慕孔北海何幸禰生䝉被明公之知瓣香敬祝曽南豐<lb/>
<pb n="KR3k0038_WYG_141-5a"/>
當効后山尊事前輩之意其為頌詠罔既敷宣<lb/>
　　　賀黄運使冬<hi>桂</hi>　　　　　　　李梅亭<lb/>
斗北中而建子厯肇應於周郊日南至而逢辛書允符<lb/>
於魯觀維時英節茂擁休祺恭惟某官德配陽剛氣排<lb/>
冬凛氷解漕下既曉行湘水之春雷復地中即夜對宣<lb/>
室之席諒應四分之牛晷坐齊七政於龍魁某材乏綫<lb/>
長分甘車副儻憐紫陌看花曽綴於馬蹄雖在黔山吹<lb/>
黍固希於鳳律<lb/>
<pb n="KR3k0038_WYG_141-5b"/>
　　　劉徽州冬書　　　　　　　方秋崖<lb/>
雷在地中復葭飛緹室之書子為天之正梅浥練溪之<lb/>
煖懽騰燕寢頌浹鯨尊某官聲名黄鍾之和文物清臺<lb/>
之瑞朝崑崙夕𤣥圃豈但曰一二千石之良左浮丘右<lb/>
洪崖乃肯賦三十六峯之秀於穆袴襦之最有來綸綍<lb/>
之褒坐而堯言進而舜趨已覺觚稜之天近前有召父<lb/>
後有杜母何知㦸衛之日長某式對亨期丕承剛德紀<lb/>
漢宫之迎至屢驚節物之峥嶸吹鄒律以破寒更探陽<lb/>
<pb n="KR3k0038_WYG_141-6a"/>
和之消息其為瞻詠苐劇藴悰<lb/>
　　　賀彭知軍冬　　　　　　　戴象麓<lb/>
日運璣衡忻際一陽之復星聨麾節茂膺百福之升式<lb/>
對昌辰恪陳善頌恭惟某官以六經澤行四時春二千<lb/>
石循良方徧作南安之化雨十四州證察又散為陳廣<lb/>
之恩波屬迎愛日之長尤煥福星之采梅闗春早已漏<lb/>
息於南枝芝檢星馳佇趣裝於北闕某久席二天之芘<lb/>
欣逢七日之來稱觴上刺史之堂悵無六翮吮墨奏小<lb/>
<pb n="KR3k0038_WYG_141-6b"/>
夫之牘徒有一忱愧與賀并意非言盡<lb/>
　　　賀瑞守㳺寺丞冬　　　　　　陳袁州<lb/>
黄道迎曦景騐周圭之羡錦川宅牧香凝韋㦸之清裒<lb/>
是珍祺萃于華旦某官氣涵剛大德毓粹温簪紱蟬聮<lb/>
色復青氊之暖袴襦歡溢輝揚繡線之長小至標辰大<lb/>
來揖慶某偶叨分土倐見書雲寳燭揚輝幸借富鄰之<lb/>
映瑤觥阻奉敢申彞禮之恭<lb/>
　　　賀瑞守㳺寺丞冬　　　　　　雷臨江<lb/>
<pb n="KR3k0038_WYG_141-7a"/>
黄鍾律底開生生化化之機錦水江邊集簡簡穰穰之<lb/>
福和薫田里歌溢袴襦某官性禀慈祥躬行寛大朱轓<lb/>
整暇惠敷愛日之温畫㦸光輝令布清霜之肅茂對葭<lb/>
灰之應即催荷槖之持某謬領州符將周歲籥幸叨鄰<lb/>
封之芘敢不知歸喜添宫線之長末繇趨賀<lb/>
　　　賀瑞守㳺寺丞冬　　　　　陳　登<lb/>
至望同辰雲薄翠微之曉陽和動地天開碧落之春維<lb/>
承流師帥之尊膺自天戩穀之慶某官温如圭日清徹<lb/>
<pb n="KR3k0038_WYG_141-7b"/>
壺氷田里無歎聲已洽袴襦之愛朝廷知治行佇攽金<lb/>
璽之褒昌期喜報於陽來盛德益嫓於剛長某棲遲百<lb/>
里鼓舞二天指八百之長年遙祝凝香之燕寢詠五更<lb/>
之三㸃即聞接武於鵷行<lb/>
　　　賀瑞守㳺寺丞冬　　　　　陳袁州<lb/>
五色曉書俶獻魯臺之瑞雙旌夙駕清凝韋㦸之香諒<lb/>
對剛辰裒膺繁祉恭惟某官秉姿端亮毓德粹温轉寒<lb/>
燠於根荄恩孚而洽權低昻於土炭政適其平挺荔標<lb/>
<pb n="KR3k0038_WYG_141-8a"/>
時塗芝䟽寵丈三日近遙知宫線之添尺五天低趣侍<lb/>
宸旒之邃某阻持夀斚已肅慶函乳酒之下青雲良深<lb/>
戢惠浄繭之明玉雪滋媿報襄亟具稟詶仰祈矜察<lb/>
　　　賀瑞守游寺丞冬　　　　　陳袁州<lb/>
周圭測景日増一線之輝韋㦸凝香春入雙旌之煖維<lb/>
時良牧萃只繁禧某官毓德陽明秉心氷潔天培碩果<lb/>
騰茂實於禁林晝永愛棠浹歡聲於鈴閣竚趣鵷行之<lb/>
入峻躋雞槖之華某蹟絆銅符光依寳燭侈貢儀於黄<lb/>
<pb n="KR3k0038_WYG_141-8b"/>
襪又際剛辰庸寓敬於烏絲莫殫賀悃<lb/>
　　　賀游瑞州　　　　　　　　包宏齋<lb/>
昴星以正仲冬喜逢亞歲屏風之録御史茂介殊休氣<lb/>
應六雄和薫千里某官霜皮黛色玉壺清氷内寛外明<lb/>
適森㦸凝香之趣政平訟理沸昔襦今袴之謠兹占日<lb/>
南至之祥即侍天北極之坐某偶兼漕輓幸託寅恭遙<lb/>
瞻符竹之光無繇面㑹聊寄驛梅之信第劇心馳<lb/>
　　　賀游瑞州　　　　　　　　　趙運幹<lb/>
<pb n="KR3k0038_WYG_141-9a"/>
六雄應律喜逢剛長之辰五馬生輝茂集大來之慶頌<lb/>
聲洋溢和氣周流某官清映雪車光澄月璧黄堂晝永<lb/>
運陽開隂闔之機畫㦸香凝收時和歲豐之效煖囘寒<lb/>
谷人樂熈臺兹占雲物之祥即見天光之近某自慚短<lb/>
綫仰贊漕氷遙企竹符莫遂捧觴之願寓忱竿牘聊存<lb/>
獻履之儀末究賀悰等祈矜照<lb/>
　　　囘寺丞㳺太守賀冬　　　　　蔡久軒<lb/>
三辰珠璧方新漢史之占千里車轓宜有魯侯之頌伏<lb/>
<pb n="KR3k0038_WYG_141-9b"/>
惟某官飛雪應枹鼔之政清氷照琳琅之姿吹律六雄<lb/>
已轉袴襦之暖司儀三揖想懐圭黻之連一陽初動於<lb/>
復來五馬即膺於晉錫某何裨樞筦况拜函箋公事少<lb/>
而諸縣豐自息祁寒之怨衆賓歡而太守醉遙知美景<lb/>
之并端此控申切覬丙鑒<lb/>
　　　回寺丞㳺太守賀冬　　　　　陳袁州<lb/>
鳳筦迎和瑞紀五雲之旦虎符凝最歡騰千里之春已<lb/>
顓慶牘之馳過辱蜚牋之况某官貴名日起盛德陽升<lb/>
<pb n="KR3k0038_WYG_141-10a"/>
正色立朝凛凛氷霜之操深仁宅牧生生天地之心鹿<lb/>
轂開祥鵷行趣覲某光依鄰映道喜朋來獻黄襪以踐<lb/>
長嘗殫彞頌祓烏絲而寓敬曷報更施感戢維深編摩<lb/>
則淺<lb/>
　　　賀權府冬　　　　　　　　真西山<lb/>
氣應候臺動初陽之一畫光生使傳騰瑞彩於二星睠<lb/>
迺鉅賢誕膺純佑恭惟某官慈祥篤厚博大醇明發於<lb/>
一念之仁散作七閩之福倚須褒璽入侍凝旒某方此<lb/>
<pb n="KR3k0038_WYG_141-10b"/>
掩闗稽於賀厦茅簷晝卧但欣化日之長棠舍春濃更<lb/>
藉仁風之播<lb/>
　　　賀葉都鈐冬　　　　　　　戴象麓<lb/>
鳳厯迎長忻際一陽之復虎符倚重懋膺百福之升式<lb/>
對昌辰恪陳善頌恭惟某官以六經澤行四時春推寛<lb/>
慈愷悌之仁通天為一順消息盈虚之理與時作新屬<lb/>
當愛日之初長愈覺福星之増煥景添紋線已催補衮<lb/>
之工夫春上暖枝行試調羹之手段某叨庇二天之久<lb/>
<pb n="KR3k0038_WYG_141-11a"/>
遭時七日之來愧阻奉於夀巵輒敬伸於慶牘薦紳競<lb/>
慕孔北海願事大賢瓣香敬祝曽南豐俾膺多福其為<lb/>
頌詠罔既編摩<lb/>
　　　賀本軍趙通判冬　　　　　戴象麓<lb/>
天統肇初喜戒書雲之候星屏借重倍増分月之光福<lb/>
生有基朋來無咎恭惟某官仙源間瑞昭代竒英推慈<lb/>
祥寛大之仁通天為一順消息盈虚之理與時作新屬<lb/>
占迎日之祥宜輯自天之祐揮洒風煙之興暖隨彩筆<lb/>
<pb n="KR3k0038_WYG_141-11b"/>
以潛囘歌詠海沂之康聲與黄鍾而迭應况先得梅闗<lb/>
之信宜即膺芝檢之華某小邑備員大賢依芘稱栢觴<lb/>
而介夀莫遂鳬趨修竿牘以馳誠少伸燕賀情深頌禱<lb/>
辭約敷宣<lb/>
　　　賀史通判冬　　　　　　　李梅亭<lb/>
葭律浮灰候臨小至棘評佐獄慶叶大來逺莫捧於兕<lb/>
觥誠敢輸於魚素恭惟某官氣鍾温厚德迪中和傑然<lb/>
驥展之材監此龍潛之邸鸚鵡盃鸕鷀杓滿介夀祺孔<lb/>
<pb n="KR3k0038_WYG_141-12a"/>
雀扇麒麟符即儀禁甬某襪材線短泥軾氷寒乃分之<lb/>
宜詎敢恥狐貉之側惟鄰是卜尚祈分燈燭之光<lb/>
　　　賀寓公冬　　　　　　　　真西山<lb/>
一陽潛復於黄宫肇迎修景八座觀頥於緑野茂對亨<lb/>
辰宜有蕃禧來符盛旦恭惟某官氣全剛大體備中和<lb/>
蚤簉列於嚴徐宻裨旒扆晚尋盟於綺甪髙蹈林泉既<lb/>
全葢代之名宜獲自天之祐灰飛葭琯甫占紋線之添<lb/>
詔下蒲輪倚被衮衣之錫某叨榮分竹竊芘鳴珂望夫<lb/>
<pb n="KR3k0038_WYG_141-12b"/>
子之宫墻未皇趨慶贊賢人之德業敢後修辭<lb/>
　　　代通李制帥冬書　　　　　方秋崖<lb/>
雷在地中復日増繡璧之紅子為天之正春麗油幢之<lb/>
碧若時龍綍式對麟符某官聲名黄鍾之和文物清臺<lb/>
之瑞長嘯而却敵騎喜鯨海之波澄髙卧而䕶國門覺<lb/>
蜺旌之雲暖方勒勲於汗竹肆委貺於浮葭琱戈淑旗<lb/>
其視爾師鼯鼠已消於隂慝𤣥衮赤舄入趨王覲鳳凰<lb/>
遄覽於陽暉某偶出師墻遙瞻帥鉞紀漢宫之迎至屢<lb/>
<pb n="KR3k0038_WYG_141-13a"/>
驚節物之峥嶸吹鄒律以破寒難既襟期之磊磈其為<lb/>
系頌第劇藴悰<lb/>
　　　代通吳總卿冬書　　　　　方秋崖<lb/>
子為天之正日届南躔之景雷在地中復春連北斗之<lb/>
魁喜緹室之律囘覺總臺之雲麗某官天人三策禮樂<lb/>
百年方排閶闔呈琅玕之竒鵷鷺集九霄之曉迺羞崑<lb/>
崙薄蓬萊而去貔貅飽萬竈之煙要不為紙上已陳之<lb/>
言姑將試胸中有用之學鼯鼠盡消於隂慝聿逢剛長<lb/>
<pb n="KR3k0038_WYG_141-13b"/>
之休鳯凰遄覽於陽暉式對亨嘉之㑹某遙瞻卿月丕<lb/>
戴使天吹鄒律以破寒覬放梅梢之煖朝漢宫而迎至<lb/>
倚飛芝字之香其若頌言莫殫襟抱<lb/>
　　　囘楊郡王冬　　　　　　　方秋崖<lb/>
日躔北陸肇正天元春入南陽聿連帝畹黄宫浮暖紫<lb/>
極流暉某官一氣之和五雲之瑞為國元舅自牧以謙<lb/>
得易初爻不逺而復皇明所燭景福來同某久欲垂車<lb/>
未遑削牘華星字字猥奉函書鬢雪莖莖苐驚節物<lb/>
<pb n="KR3k0038_WYG_141-14a"/>
　　　囘榮邸冬書　　　　　　　方秋崖<lb/>
日長宫壁已浮葭律之春天近蕃房有韡棣華之鄂裒<lb/>
時之對與國同休某有事紫壇未瞻翠水忽枉五雲之<lb/>
翰謙以先之又添一卷之書復其亨矣<lb/>
　　　囘景獻邸冬書　　　　　　方秋崖<lb/>
一陽萌動緹室春浮萬象張開藩房天近有偉亨嘉之<lb/>
㑹聿開剛長之期某官自牧以謙不逺而復温其趙日<lb/>
歛為可愛之陽和倬彼魯雲要是太平之瑞氣對天之<lb/>
<pb n="KR3k0038_WYG_141-14b"/>
佑與國同休某近别講臺遙瞻宗翰景長宫壁喜添一<lb/>
卷之書暖入圭躔茂錫百朋之祉<lb/>
　　　代囘諸邸冬書　　　　　　方秋崖<lb/>
倬彼魯雲必書為瑞温其趙日可愛如春維時宗盟自<lb/>
天茀禄某官土圭之正玉琯之和于嗟麟兮式時公姓<lb/>
衆維魚矣裒對天休福履綏之君子樂只某明農未遂<lb/>
介夀無繇節物峥嶸苐驚老朽文章爾雅徒負褒榮不<lb/>
敏之辭何足以謝<lb/>
<pb n="KR3k0038_WYG_141-15a"/>
　　　代囘程監丞冬　　　　　　李梅亭<lb/>
灰浮緹縵新北臺太史之占雲卧衣裳添南極老人之<lb/>
夀共惟某官襟懐霜潔談笑春温未老得閑飽味桑榆<lb/>
之暖久静思動佇儀槐棘之班某莫捧兕觥過勤魚素<lb/>
蒲萄一㪷知公不為於涼州嶰竹數聲在我頓忘其寒<lb/>
谷<lb/>
　　　囘朱髙郵冬書　　　　　　方秋崖<lb/>
雲深魯觀喜浮葭管之寒春浥秦沙已逼梅梢之煖亨<lb/>
<pb n="KR3k0038_WYG_141-15b"/>
嘉之㑹剛長維休某官聲名黄鍾之和人物清臺之瑞<lb/>
前有召父後有杜母何知㦸衛之日長坐而堯言進而<lb/>
舜趨但覺觚稜之天近有偉袴襦之最式遄綸綍之褒<lb/>
某辱以鯉書浮之螘甕有香搖玉苐驚節物之峥嶸其<lb/>
誼斷金莫既襟期之磊砢<lb/>
　　　囘丘運使冬書　　　　　　　方秋崖<lb/>
繡壁春融有永漢宫之日緹函曉襲聿飛郇翰之雲佩<lb/>
雅意之相先愧頌言之已後此葢某官文成唾玉誼重<lb/>
<pb n="KR3k0038_WYG_141-16a"/>
斷金惠我雙鯉魚共善甘芬之錯落出呼五花馬苐驚<lb/>
節物之峥嶸<lb/>
　　　囘浙西王提舉<hi>棐</hi>冬　　　　李梅亭<lb/>
和叔正冬伯趙司至儀圖道長之慶允屬陽休之賢伏<lb/>
惟某官清徹氷壺和鍾玉琯送之禮樂不離尺五之天<lb/>
任以公卿即近丈三之日某無由面賀例辱手箋烹魚<lb/>
得書莫報五雲之體拂龜端策但占七日之爻<lb/>
　　　囘潘宰冬書　　　　　　　　方秋崖<lb/>
<pb n="KR3k0038_WYG_141-16b"/>
魯臺書至聿來七日之亨潘縣囘春已上三年之最維<lb/>
時綸檢式對緹葭某官有氷其相如日可愛暖入丈三<lb/>
之景頌如之何徑排尺五之天㑹且歸矣某放還山墅<lb/>
久典朝衣裹章服揖上官要非閒居者之事登靈臺認<lb/>
雲物已候見尚方之歸敢修記室之辭徃代掃門之禮<lb/>
　　　囘光澤宰冬　　　　　　　方烏山<lb/>
暖囘葭室占日至於史官喜動花城美風流之令尹維<lb/>
時麟趾介此鴻休恭惟某官標致層氷胸懐愛日一家<lb/>
<pb n="KR3k0038_WYG_141-17a"/>
和氣光生天上之棣華百里歡聲青入門前之柳色對<lb/>
陽剛之初復佇鳬舄之趣歸某當此先春嘻其猶冷折<lb/>
梅花而送使空感盛心祝若木之聨輝慙無善頌函歸<lb/>
使驛寓訊便鴻莫稱先施伏祈寛照<lb/>
　　　囘泰寧宰賀冬　　　　　　　方烏山<lb/>
陽生七日驗葭室之氣囘地占一雷覺花城之春早維<lb/>
時賢尹介此休祺恭惟某官色線才華黄鍾氣度琴無<lb/>
俗韻真棃嶺之家聲筆有清吟得梅花之句法佇由剛<lb/>
<pb n="KR3k0038_WYG_141-17b"/>
長即慶彚征某方嘆冷氊忽䝉温纊沉沉而動春酌悵<lb/>
阻並㳺寂寂而撥寒灰曷酬嘉惠<lb/>
　　　囘王主簿賀冬　　　　　　　方烏山<lb/>
陽囘葭室和滿花城喜動太夫人慶板輿之具至名聞<lb/>
家主簿紛慶牘之争先宜對剛辰茂膺繁祉恭惟某官<lb/>
家𫝊姱節仕正妙年人言德度之粹温光風霽月我見<lb/>
丰標之凝峻寒露清氷既候飛葭寧淹棲枳某嘻其獨<lb/>
冷慙此先春祭竈而請比鄰若為孤我升堂而拜夀母<lb/>
<pb n="KR3k0038_WYG_141-18a"/>
惟有羡君亟具禀酬伏幾鑒察<lb/>
　　　回鄉官學職賀冬　　　　　李梅亭<lb/>
聽六日四分之鳳律又見新陽詠五更三㸃之鴛行已<lb/>
迷舊夢兹勤善頌但愧過情恭惟某官語染芸香氣薫<lb/>
葭琯登觀以望自堪織雲漢之章閉闗而居亦足驗地<lb/>
雷之卦某寸材線短百念氷寒井底之陽未囘若為觀<lb/>
復江上之容獨老良感相親<lb/>
　<lb/>
<pb n="KR3k0038_WYG_141-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷一</head> <lb/>
    <p>
<pb n="KR3k0038_WYG_115-1a"/>
欽定四庫全書<lb/>
　翰苑新書續集卷一<lb/>
　　丞相類<lb/>
　　　賀鄭太傅再入相　　　　　　鄭雪巖<lb/>
伏審廷宣白麻垣崇黄髮聖人能内外無患圖任必周<lb/>
君子立邦家太平登庸惟舊翕受十益朋龜之助預覘<lb/>
一時治象之新萬化仰成四方無侮竊謂天下安注意<lb/>
相人主職在任賢帝念時艱公仍宅揆曰疏附曰奔奏<lb/>
<pb n="KR3k0038_WYG_115-1b"/>
分命股肱孰主張孰綱維允資心膂不待夢卜久孚觀<lb/>
瞻恭惟某官忠恕而行直方且大正堅林下見一之操<lb/>
何計槐邉達三之尊勇退急流不容髙卧正觀夹輔初<lb/>
政不負秦府眷知景祐再入中書依然天聖勁直起司<lb/>
馬公於獨樂園之内付謝太傅總諸節鎮之權若岸誕<lb/>
登則作舟航若苗來蘇則為霖雨中興所屬僉望方深<lb/>
同寅協恭和衷直追盛世賡歌之美開誠布公廣益豈<lb/>
使前人獨美之専若大醫王之識病鍼砭不浪施如古<lb/>
<pb n="KR3k0038_WYG_115-2a"/>
善奕之對棊著數弗輕下疇不共慶㑹合風雲之盛方<lb/>
幸重見整頓乾坤之功某虀鹽陳人鑪鞴舊物公西華<lb/>
問方六七十之對昔侍誨言蘧伯玉知四十九年之非<lb/>
今纔夢覺景翳翳以將入車皇皇而何之老驥脫牢盆<lb/>
叨恩己過假牛充馬運失職奚疑其誰尼之非人力也<lb/>
長夜漫漫而不寐甫田忉忉而隠憂儻朽木可雕未必<lb/>
中輪輿之選若弊芻無用祇望結香火之縁大厦賀成<lb/>
一巢私托<lb/>
<pb n="KR3k0038_WYG_115-2b"/>
　　　賀史丞相除太傅　　　　　李梅亭<lb/>
師臣巽命帝傅升班七十從心公亦何心於極品三千<lb/>
同徳獨髙崇徳之紹勲叶朱衣介幘之祥増黄耳玉鉉<lb/>
之重竊以傅者傅之徳義不惟其官惟其人臣哉臣作<lb/>
股肱罕有是父有是子若西京厚王陵之寵及東都旌<lb/>
卓茂之年雖加衡紞以鞶纓俱匪箕裘之鼎鼐於皇孝<lb/>
廟舊學越王當淳熈丙午之夀上皇以正月戊子而進<lb/>
亞父今専槐之正位有喬木之世臣父子一家兩兩齊<lb/>
<pb n="KR3k0038_WYG_115-3a"/>
三台之色君臣千載重重聚四紀之間賁然緑綈之新<lb/>
復此青氊之舊恭惟某官清和而任直大以方禹以功<lb/>
臯以謨遹全絶徳綘之果霍之勇難以修能無敵知儒<lb/>
者之真可久見賢人之徳一柱障黄河之決兩手洗白<lb/>
日之光三登二十七年萬機幾千百變内除狗䑕旋安<lb/>
鴻雁之居外率熊羆顯築鯨鯢之觀風震雨凌而棟梁<lb/>
自若火炎水潤而鼎實各調盖享天心非要人爵陶侃<lb/>
之指紋貫徹猶三遜以滋髙丁固之松夢留連甘十年<lb/>
<pb n="KR3k0038_WYG_115-3b"/>
之不調上念慈闈之訓日思元老之功無官酬公維師<lb/>
尚父猶堅謙抑力反渙揚姑隆絶席之班式舉載輿之<lb/>
典虹明帶玉龜顧印金備衮冕之上儀増衣冠之盛事<lb/>
改容而禮論道以經平淮用八千兵更酬謝𫝊蒼生之<lb/>
志辭齊封三萬户㑹尋留侯黄石之盟某久累播鈞遐<lb/>
瞻巖石聳聴上卷之一命阻陪潭府之三才斐然成章<lb/>
是以有慶乗雪邉之節𫝊無因拜夀杖之尊窺天上之<lb/>
階符願長輔化樞之運<lb/>
<pb n="KR3k0038_WYG_115-4a"/>
　　　賀史丞相除太傅　　　　　　李梅亭<lb/>
顯拜師臣榮躋帝傅聖人惟能饗帝復歸美於重闈太<lb/>
宰以禮佐王併加恩於一命實清廟之盛典非元老之<lb/>
私榮昔周家既立三事之官在成王猶遴仲父之選始<lb/>
命姬旦以其師保萬民繼用畢髙以其弼亮四世自兹<lb/>
以徃稱此惟艱若西京之遷王陵與東都之寵鄧禹雖<lb/>
稱異數實飾虚文惟我孝廟之盛時夙敬越王之舊學<lb/>
奉巵為夀驩既洽於兩宫絶席隆師秩爰登於一品疇<lb/>
<pb n="KR3k0038_WYG_115-4b"/>
昔鯉趨於學禮只今虎拜以揚休千載君臣聚見四十<lb/>
年之内一家父子併成二萬石之榮與國咸休生民未<lb/>
有恭惟某官鼎彛舊學柱石世臣惟說總百官力賛事<lb/>
神之勿黷暨湯有一徳首明立愛之惟親相儀南至之<lb/>
郊蕆敬東朝之冊克禋克祀敷皇極而錫厥庶民得禄<lb/>
得名受介福而于其王母二難具美三遜滋髙既力避<lb/>
於維垣亦何辭於命衮日月如璧映玉佩之魚垂天地<lb/>
為鑪鑄金章而龜顧一相主乎内幾年淹九棘之班三<lb/>
<pb n="KR3k0038_WYG_115-5a"/>
公惟其人今日正専槐之面是故舊物青氊之赤舄尤<lb/>
覺明公黄閣之黒頭行開茅土之封式對山河之誓某<lb/>
夙勤甄録聳聴郵音雖箝尾在虺蜮之區然馳心賀燕<lb/>
雀之厦宣麻綴文徳之聴身隔重湖揲蓍攷武岡之占<lb/>
公宜百禄<lb/>
　　　賀鄭少師　　　　　　　　　鄭雪巖<lb/>
恭審涓吉宣麻敷恩升棘貳公𢎞化一通横寳帶之輝<lb/>
崇徳報功六纛畀錦鄉之節勸經氊上授室國中異數<lb/>
<pb n="KR3k0038_WYG_115-5b"/>
便蕃羣瞻聳動若稽昭代率重元勲潞公以維垣而陪<lb/>
講筵忠獻以本鎮而膺受鉞或為内相而侈帶圍之詠<lb/>
或由舊學而賜京第之居是皆昭一時非常之恩未有<lb/>
備今日極盛之典恭惟某官沉潜而有略真實而無華<lb/>
不知三公之為尊依然寒素如見一介之有技納之陂<lb/>
汪憂國形癯愛君心赤方更張於新化爰圖任於舊人<lb/>
非道不陳王前與與如也斯謀惟我后徳賛賛襄哉業<lb/>
之隆者酬必隆眷之厚者施亦厚此禮非諸臣之敢望<lb/>
<pb n="KR3k0038_WYG_115-6a"/>
惟上知我公之獨深非但勸當世之至忠又將貽後王<lb/>
之丕則賡歌相戒元首明哉股肱良哉難老為期受命<lb/>
長矣茀禄康矣某自遊環璧久囿大鈞聞盛事之巍煌<lb/>
倍輿情而欣抃乗當時之驛傳適綴稱觴望武公之威<lb/>
儀就加舉笏永言頌詠罔既編摩<lb/>
　　　賀鄭丞相除少師　　　　　　劉後村<lb/>
登冠貳公褒崇元老孤旜茸纛恨無官之可酬甲第殊<lb/>
庭欲有謀焉則就帝學賴緝熈之益身章煥佩服之珍<lb/>
<pb n="KR3k0038_WYG_115-6b"/>
載籍罕聞搢紳相慶竊稽列聖待勛舊之典非無上公<lb/>
領使弼之榮然潞國貴極維垣不過河陽之鈇鉞紫巖<lb/>
位尊𢎞化亦惟長樂之麾幢乃如致身為帝王之師賜<lb/>
履於父母之國度越先朝之故實眷存昭代之耆英則<lb/>
自生民以來未有我公之懿恭惟某官道隆而徳駿業<lb/>
廣而功崇粤從挟龍而飛天忠勞鮮儷不待審象而求<lb/>
野望實已孚勱相端平挽回元祐至今廟堂經濟之老<lb/>
皆昔翹館招延之餘十年羨衣錦之歸一旦就安車之<lb/>
<pb n="KR3k0038_WYG_115-7a"/>
聘爾則告后方欲咨君陳之猷予其明農未可遂周公<lb/>
之志乃超三少之秩乃擁元戎之旄腰方玉以垂紳卜<lb/>
新圖而考室問祈招於子革靡所不知設醴酒於穆生<lb/>
久而愈敬雖熈寧遇師臣之厚迨阜陵眷舊學之深以<lb/>
昔準今有隆無殺錫公千嵗重賡純嘏之詩以王萬年<lb/>
光輔太平之業某屬馳軺𫝊聳聴制麻方千贄之滿前<lb/>
顧一箋之獨後老文學為歌頌愧非僕之所堪辭將相<lb/>
作神仙願於公而有獻<lb/>
<pb n="KR3k0038_WYG_115-7b"/>
　　　賀史丞相除少師　　　　　　李梅亭<lb/>
巽避公槐升魁師棘萬世策定盍徑躋萬石之班三台<lb/>
色齊乃退位三孤之長寸心如此千載無之恭惟某官<lb/>
厚大而裕和端凝而洪毅周拜乎前魯拜乎後邁韋平<lb/>
父子之榮陟格于帝尹格于天續堯舜君民之業自開<lb/>
禧之末一麾九日相嘉定之治十有七年於我如浮雲<lb/>
心本游於淡泊用汝作霖雨身爰佩于安危既難挽鼎<lb/>
湖之龍乃力洗咸池之日周勃之誅吕迎代尚觀望於<lb/>
<pb n="KR3k0038_WYG_115-8a"/>
軍情霍光之擁昭立宣幾動揺於庭議未有獨運於掌<lb/>
上不煩執事之顔行為天下得人與生民立極導憑几<lb/>
之命而晏然仍几輔垂簾之政而遄已徹簾三邊絶赤<lb/>
白之囊萬國布黄朱之乗風雷屏息日月重光宜神聖<lb/>
建道徳之師見輔弼為社稷之寳比播維垣之命允孚<lb/>
巖石之瞻乃執撝謙力囘成渙弗敢基命定命正倚弼<lb/>
諧若曰父師少師何拘等級姑冠班於洪化即顓面以<lb/>
經邦坤載物而承天盖得下裳之吉鼎以木而巽火實<lb/>
<pb n="KR3k0038_WYG_115-8b"/>
存上鉉之虚九重尊李泌以先生四海戴子儀為尚父<lb/>
黄河如帶山如礪豈惟難拒於公珪青櫺有洞石有牕<lb/>
恐合紹開於王社某夙勤坏冶自抵簡書泥塗久隔於<lb/>
朝紳夢寐尚隨於賀臆輙憑魚繭之素恭布燕雀之私<lb/>
亮天地而弼一人諒益基無窮之聞理隂陽而遂萬物<lb/>
尚祈澤不獲之夫<lb/>
　　　賀史丞相除少師　　　　　　楊誠齋<lb/>
巽避公槐升魁孤棘奮庸而宅百揆輔茂陵十八載之<lb/>
<pb n="KR3k0038_WYG_115-9a"/>
隆平寅亮而弼一人開寳慶億萬年之晏粲明良交際<lb/>
動植均驩恭惟某官徳鉅才全器閎用博累世躬行於<lb/>
忠孝四朝身佩於安危河決平原力挽百川而注海風<lb/>
揺夏屋獨髙一柱以擎天盡返齊疆全歸趙璧金甌閒<lb/>
暇從容作商野之霖玉几導揚談笑取虞淵之日與生<lb/>
民而立極為天下以得人九夷八蠻服整頓乾坤之手<lb/>
兩宫二聖知扶持社稷之心肆疇巖石之瞻亟出維垣<lb/>
之命甫揚成渙遽執撝謙重違再命三命之共甫轉父<lb/>
<pb n="KR3k0038_WYG_115-9b"/>
師少師之拜元圭衮冕尚猶恨無官以酬公夏篆通旃<lb/>
夫豈以辭榮而邀上惟楓陛比隆於皇祖則茅封仰紹<lb/>
於先王西平有子我有臣垂光簡冊周公拜前魯拜後<lb/>
濟美鼎彛某自分泥塗夙蒙甄冶毫釐千里既自投丹<lb/>
筆之書首尾八年未易復白圭之玷兹復坦明之制但<lb/>
増踴躍之私黄麻之似六經自此尚觀於蕃錫洪鈞之<lb/>
轉一氣更祈俯振於餘生<lb/>
　　　賀鄭丞相除少師　　　　　方秋崖<lb/>
<pb n="KR3k0038_WYG_115-10a"/>
進陟師垣誕分使鉞錫帶御府身垂追琢之章開第神<lb/>
京天睠相攸之樂伏惟某官伊尹先覺周公多材日就<lb/>
月將緝熈聖學於無極乾旋坤轉運動化工而不知凜<lb/>
吾道之在三宜恩徽之莫二某欣聞播告與被光華國<lb/>
有師臣是為治道之元氣君無過舉將躋斯世於太平<lb/>
　　　賀史丞相除少傅　　　　　　李梅亭<lb/>
雄麻渙命孤棘升班相堯之功已書二十八載之半𢎞<lb/>
周之化始介三公九卿之間取之甚嚴簡在則厚恭惟<lb/>
<pb n="KR3k0038_WYG_115-10b"/>
某官直方而大智勇且仁海晏河清藉整頓乾坤之手<lb/>
天明地察鑒經綸社稷之心奏琴瑟改絃之功賛七鬯<lb/>
主器之治進律固加於有徳酬公真限於無官矧如拔<lb/>
去凶邪收洪範福威之柄且復芟夷煩亂整素王筆削<lb/>
之功是皆非常之原宜受不次之賞猶且固辭於専面<lb/>
姑令明陟於貳公惟時亞保之休盖古司空之選若稽<lb/>
漢制専司萬乗之晏私其在周官實任兩儀之寅亮聊<lb/>
丕昭於蕃錫豈盡荅於元勲昔魏王再相於淳熈首升<lb/>
<pb n="KR3k0038_WYG_115-11a"/>
此職故髙宗獨稱於徳夀謂無幾人爰正師垣宏開夀<lb/>
域尚式周公之猷訓惟其有之是以似之以覲文王之<lb/>
耿光心乎愛矣遐不謂矣某忻逢盛典倍激懽悰歌芘<lb/>
士之詩敢忘燕雀之賀厦作得賢之頌或憐蟋蟀之吟<lb/>
秋<lb/>
　　　賀鄭丞相除少傅　　　　　方秋崖<lb/>
合宫展采宣室均釐時則有若甘盤尊為帝傅念已封<lb/>
之曲阜併衍公圭豈伊恵餕之彛允注凝旒之意伏惟<lb/>
<pb n="KR3k0038_WYG_115-11b"/>
某官以經綸典聖學以緝熈賛皇猷從容訪道之庭獨<lb/>
隆體貌敷錫配天之澤備極榮懐某欣讀綸言輙修賀<lb/>
幅雖布衣之願於張良足矣永懐自牧之謙然衮職有<lb/>
闕惟山甫補之未稱多聞之益是為輿誦等冀監融<lb/>
　　　賀鄭丞相除少傅　　　　　　劉後村<lb/>
細旃徹卷孤棘冠班知我惟春秋既暢尊王之㫖弼予<lb/>
亮天地遂登亞傅之崇簡冊有光縉紳相慶惟綱常之<lb/>
大義具筆削之一經曰子曰人辨内夏外夷之分書叛<lb/>
<pb n="KR3k0038_WYG_115-12a"/>
書殺誅亂臣賊子之心迨本朝之名儒掃諸家之諛論<lb/>
然而孫明復所著莫小試於慶厯胡文定之說不盡行<lb/>
於紹興孰若舊學之宗工躬闡素王之本指爰切劘於<lb/>
后徳亦扶植於國經恭惟某官以伊吕王佐之才抗喬<lb/>
松物表之志江湖逺引共髙嚴子之羊裘廊廟重來依<lb/>
舊孔明之魚水首延登於保輔俾入侍於燕閒宻勿龍<lb/>
光敷陳麟史以天理之二字蔽聖經於一言將使夫竊<lb/>
寳玉大弓之徒皆凜然畏斧鉞華衮之筆莫如我敬王<lb/>
<pb n="KR3k0038_WYG_115-12b"/>
者已畢遺編兹予其明農哉欲尋初志乃陟司徒之極<lb/>
品乃荒句踐之昔封方留公旦以經邦未許甘盤之遯<lb/>
野傅以徳義老成尤重於典刑緝于光明終始有資於<lb/>
斆學重提化筆峻拜師垣某側聆制麻幾折屐齒子無<lb/>
曲學素鄙平津之從師帝順下風長即廣成而問道<lb/>
　　　賀史丞相除少傅　　　　　　楊誠齋<lb/>
冊命元勲序升孤傅三少特揖雖均為貳公之官四夷<lb/>
咸賔見時乃萬世之績君臣叶慶朝野交驩恭惟某官<lb/>
<pb n="KR3k0038_WYG_115-13a"/>
明允而篤誠洪深而肅括調政化不調之琴瑟續古今<lb/>
難續之鼎彛中書十五秋得賢人可久之徳闢國數百<lb/>
里復寧王有指之疆迄今大寳之還詎止小球之受盖<lb/>
帝王盛徳之必頌獨頌獻琛而春秋常事之不書特書<lb/>
得玉然皆出魯公之力庸並垂周室之休敢圖古風復<lb/>
見今日宜亟正専槐之面乃姑循次棘之階功臣封爵<lb/>
山河式觀繼世少傅寅亮天地詎足酬庸某全託一陶<lb/>
獲歸三徑龜魚竊新亭之䕃亦有肺腸燕雀賀大厦之<lb/>
<pb n="KR3k0038_WYG_115-13b"/>
成恨無羽翼<lb/>
　　　賀史丞相除少傅　　　　　　林克齋<lb/>
大廷揚緯亞保陟班堯舜典謨之篇𫝊信式昭於帝範<lb/>
韋平父子之懿疏榮亟踐於世官體貌隆崇見聞闓懌<lb/>
竊謂琴瑟必改絃乃鼓顧更化之宜先璠璵由琢器而<lb/>
成念作經之尤重惟慶厯大臣嘗條陳於救弊而元祐<lb/>
正史亦訂正於辨誣矧偉績之兼全宜徽章之特異恭<lb/>
惟某官精忠天稟粹學家𫝊器量渾深色不形於喜<lb/>
<pb n="KR3k0038_WYG_115-14a"/>
愠規模廣大身獨佩於安危曩儀禁近之聨已袖轉旋之<lb/>
手首除元惡遂柄繁機蒐獵羣英路廣開於衆正燮調<lb/>
元氣年遄格於屢豐内振朝綱外恢邊瑣觀化慰山東<lb/>
之老信威清淮北之氛爰賛決於清衷肆緜休於元嗣<lb/>
積勲庸其甚茂避榮寵而不居眷言係日之成書實刋<lb/>
琬琰彼乃貪天而載偽幾變丹青提綱資筆削之公芟<lb/>
穢著燕貽之實方爾寳儲之奉載加華渥之頒秩以貳<lb/>
公式是百辟垂萬世至公之軌遷累年不拜之官文丕<lb/>
<pb n="KR3k0038_WYG_115-14b"/>
顯武丕承啓佑益彰於有典周拜前魯拜後登躋即踵<lb/>
於維垣諒何官之可酬惟與國而無極某欣聆麻制屬<lb/>
領花城緬惟翹館之多才莫陪旅賀曽是化鈞之一物<lb/>
尚冀陶成<lb/>
　　　賀鄭丞相加少保　　　　　　鄭雪巖<lb/>
恭審廷播黄麻輪迎赤舄尊甘盤而思舊學彰聖性之<lb/>
益明召潞公而登經筵見治功之先定重開興運有相<lb/>
斯文恭惟某官先生心與天通學造聖處任天下重無<lb/>
<pb n="KR3k0038_WYG_115-15a"/>
非阿衡樂道之真為王者師早得黄石𫝊書之妙駕風<lb/>
濤於既濟歛雲雨以若無不為林下之無人共訝山中<lb/>
之有相雖得丘園之趣豈忘魏闕之忠如有謀焉則就<lb/>
之肯終浩然而歸也上渴典刑之想時當鼎軸之虚圖<lb/>
任舊人寵加異數挺緑竹之操復見武公之威儀上金<lb/>
鑑之書逺邁唐臣之風節鳯新五紀虎拜萬年某隨仗<lb/>
稱觴觀光遄衮太平有象適當泰道之亨華髮元龜翕<lb/>
受益朋之助修辭申禱舞手詠歸<lb/>
<pb n="KR3k0038_WYG_115-15b"/>
　　　賀錢丞相加少保　　　　　陳篔牕<lb/>
顯詔元臣榮躋亞保傳家而為碩輔信槐棘之罕聞去<lb/>
國而有殊褒又枌榆之創見尊榮廟社開闢江山竊以<lb/>
知進知退者所以為名節之全善始善終者所以為寵<lb/>
靈之備厯觀徃事多愧此言或朶頥鍾鼎而不為閑適<lb/>
之人或掉臂山林而無復便蕃之渥臣既懐利君亦少<lb/>
恩但思締合於一時遑恤譏評於千載必聖賢之胥遇<lb/>
能道徳以相求可去則去既不較於升沉當褒而褒亦<lb/>
<pb n="KR3k0038_WYG_115-16a"/>
豈問其出處爰有方來之綸綍及乎告老之軒裳自古<lb/>
無多如今寡二某官唐元凱之器度漢韋平之勲庸早<lb/>
步黄扉誠欲扶於民命晚投緑野正不係於身謀盖陽<lb/>
和已播則有收歛之時而雷雨既行則有蟄藏之日天<lb/>
運猶爾公心可知方將蟬蛻囂塵鴻㝠寥邈自適於逍<lb/>
遥之境永游乎安利之淵奈盛名愈抑而愈髙故聖主<lb/>
彌踈而彌睠惟朝綱肅静則思更化之人惟邊報安寧<lb/>
則念和戎之客雖其既去尚擬重來亦何愛於褒恩不<lb/>
<pb n="KR3k0038_WYG_115-16b"/>
少伸於别緒願以九重之此意與夫六合之具瞻儲養<lb/>
神明調娱氣序使日月伴其不老而乾坤與之俱閑或<lb/>
再位於元台抑亦公之餘事某曩懐附鳯比獲登龍忽<lb/>
𫝊異詔之丁寧切倍常情之呼舞但忻寰海見眀良天<lb/>
合之情肯為鄉閭草世俗雷同之賀永惟䖍頌不在多<lb/>
言<lb/>
　　　賀鄭相除少保醴泉觀使兼侍讀<lb/>
　　　　　　　　　　　　　　　劉後村<lb/>
<pb n="KR3k0038_WYG_115-17a"/>
起賢濵海領使祥源圖任舊人拜召公而為保若稽古<lb/>
道命倚相以讀書麻卷初𫝊縉紳相賀厯攷帝王之世<lb/>
猶隆師傅之恩商宗之於甘盤曰台舊學漢祖之於嚴<lb/>
子云朕故人或遯荒野而見思或釣桐江而彊起所以<lb/>
示後世人主進修之法所以倡學士大夫名節之風久<lb/>
矣寂寥偉哉遇合恭惟某官有尹躬之一徳集孔氏之<lb/>
大成嘉定初潛實賴綺園之力端平總攬首當莘渭之<lb/>
求一變有涑水之風獨立少汲公之黨容身無地知我<lb/>
<pb n="KR3k0038_WYG_115-17b"/>
者天上印而還中書角巾而即東路曲江感秋扇之喻<lb/>
逺避隼猜魏公喜晝錦之歸冷看蝶閙屬者朝更政化<lb/>
辟作福威區别忠邪顧瞻表著羣公環列類非昔者之<lb/>
親臣一老獨存方且巋然於下國百辟迎安車之至九<lb/>
重慰仄席之思謂莫繁乎一日萬機之勞莫要乎三墳<lb/>
五典之道嘉與鴻碩相親燕閒弼予一人遂冠班於孤<lb/>
棘益者三友時開卷於細旃内家賜聖製而開御筵太<lb/>
史奏客星之近帝座寵光鮮儷邁史梁兩揆之榮典故<lb/>
<pb n="KR3k0038_WYG_115-18a"/>
具存踵申潞二公之拜某久孤拔擢積困謗傷人或謂<lb/>
之非辜自不知其何罪厚誣石介因以撼於富公巧詆<lb/>
舜欽本欲傾於祁國不敢發塗窮之歎庶幾有天定之<lb/>
時久疎翹館之起居忽聽大廷之播告僕方養母詎宜<lb/>
起隠於終南公素憐才倘許逃歸於陽翟<lb/>
　　　賀史丞相父太師魏王追封越王<lb/>
　　　　　　　　　　　　　　　　李梅亭<lb/>
加冊元勲配祠清廟考十八侯定位之次惟蕭盖侑於<lb/>
<pb n="KR3k0038_WYG_115-18b"/>
祭廷應五百年異姓之封於越肇開於封土遂吾相顯<lb/>
親之願彰我皇念舊之恩宗社同休華夷胥懌恭惟先<lb/>
正大丞相文恵師王始終三紀師保萬民湯於伊尹盖<lb/>
學而臣之克同一徳舜舉臯陶不仁者逺矣允叶重華<lb/>
宜侑食以匹休曽易名之未稱思股肱於甘露想形貌<lb/>
於凌煙一卷之書必立師矧實先朝之舊學七世之廟<lb/>
可觀徳誰踰烈祖之老臣徹彼土疆儐爾籩豆惟冒丕<lb/>
單稱徳峻加茅胙之分兹予大享先王永配椒馨之薦<lb/>
<pb n="KR3k0038_WYG_115-19a"/>
丕昭異數夐掩前聞伏遇少保樞使大丞相國公克享<lb/>
天心善繼人志故國非謂喬木盖倚世臣成績紀于太<lb/>
常以昭先烈用宏兹賁曰篤不忘某世沐殊恩身逢盛<lb/>
事屬嬰美疢莫陪東閣之賔疇允大邦竊頌西平之子<lb/>
　　　賀丞相加恩　　　　　　　　洪平齋<lb/>
昕朝渙號揆路加恩立天官冢宰以佐王秩崇舊衮錫<lb/>
土田附庸而為輔賦衍新畬體貌増隆股肱有喜恭惟<lb/>
丞相國公先生眀昭日月道際天淵其萬物皆備反身<lb/>
<pb n="KR3k0038_WYG_115-19b"/>
而誠則得孟軻之𫝊其一夫不獲時予之辜則任伊尹<lb/>
之重敬行以簡柔動也剛崑崙擘而力有餘泰山壓而<lb/>
色不變第知為國寜復顧家龍蛇驅而放之菹朝廷清<lb/>
矣鴻雁飛而集于澤天下安之立太極之四維定洊雷<lb/>
之一索主上悉心而委計都人稽首以留行甫更純吉<lb/>
之儀已驗嘉祥之應臘中瑞雪十分秀麥之連雲春半<lb/>
膏霖一望早秧之刺水妙調元於鼎鉉潛制勝於帷籌<lb/>
步陟文階申陪書社漢則夏侯以説禮而召拜唐則李<lb/>
<pb n="KR3k0038_WYG_115-20a"/>
靖以録功而食封尚論昔人未如今日中國授室萬户<lb/>
奚足道哉大師維垣三公惟其人爾乾坤攸相社稷之<lb/>
光某爐鞴寒灰甄陶頑鑛聳聴潭府之疏渥預知無爵<lb/>
之酬勲必有宗工續宰相世繋之表第同野老誦慶厯<lb/>
聖徳之詩<lb/>
　　　賀史丞相眀堂加恩　　　　　劉後村<lb/>
播告大廷褒崇真宰類于上帝聿稽宗祀之文相維辟<lb/>
公爰侈冢司之渥非止衍戸畬之入盖益隆岩石之瞻<lb/>
<pb n="KR3k0038_WYG_115-20b"/>
典冊一新縉紳交慶伏惟某官功存社稷運際風雲<lb/>
綽然應變守文之才巍乎經體賛元之學維聖主敬天<lb/>
之意一本至誠自清朝更化以來四成熈事凡舉行於<lb/>
縟禮皆典領於首台日者蕆大享之儀㳙中辛之吉月<lb/>
星明概乾坤清夷奠玉而神祇顧歆合侑而祖宗昭格<lb/>
法駕寳路肅臨清廟之豆籩朱芾葱珩於赫上公之冕<lb/>
服以至御樓肆眚稱蹕還宫祭澤流行天顔開喜厥有<lb/>
顯相之効恨無可酬之官荒大國之封豈推奄魯紀中<lb/>
<pb n="KR3k0038_WYG_115-21a"/>
書之考其永相唐茂對龍光宻扶龜祚某屬縻符鑰快<lb/>
覩制麻徹申伯之田欽聆異渥入平津之閣莫綴賀賔<lb/>
　　　賀史丞相轉光禄進封魯國公　王格齋<lb/>
孚號大廷疏榮顯渥刺經作制勒成顥噩之書胙土苴<lb/>
茅奄有龜䝉之境仍稽故典峻陟文階金章式煥於民<lb/>
瞻采地増陪於邑入命冊一下懽聲四馳某官道冒古<lb/>
初功存社稷洪鈞轉一氣乾坤日就於清夷庶績撫五<lb/>
辰星宿亦為之明潤自賛解弦之化益隆調鼎之勲年<lb/>
<pb n="KR3k0038_WYG_115-21b"/>
穀順成和氣旁行於農畆逺人咸慕夕烽不到於邉城<lb/>
坐令薄海内外之人如在先朝全盛之世爰輟秉鈞之<lb/>
暇定為畫一之規合古便今可通行於萬世舉綱提要<lb/>
以明示於黎元爰涓選於良辰庸徹聞於黼扆肆覃茂<lb/>
賞載荅顯庸登進厥民在王庭俾聞播告永弼乃后于<lb/>
彛憲勿替欽承嗣膺維師尚父之尊有光先正保衡之<lb/>
烈某心馳恩地迹滯侯藩靈丹就而雞犬俱仙敢萌榮<lb/>
望大厦成而燕雀交賀空激抃悰頌詠彌勤科條莫既<lb/>
<pb n="KR3k0038_WYG_115-22a"/>
　　　賀鄭右相兼樞使進光禄　　　李梅亭<lb/>
登庸舊學揆序元台能自得師謹厥終而唯始爰立作<lb/>
相置諸右以輔台兼總鈞樞屹隆柱石恭惟某官兩儀<lb/>
間氣四海真儒淡乎如列仙之癯傑然為萬夫之特虀<lb/>
鹽太學四賦接古詩之流芹藻泮宫三峽避詞源之水<lb/>
領袖貫九經之庫範模徧雙字之宫虎觀螭坳司存雨<lb/>
露麟臺鼇禁皷舞風雷杞人憂天馭方危於六馬虞淵<lb/>
取日功卓冠於五龍學焉而後臣之政不足與間也況<lb/>
<pb n="KR3k0038_WYG_115-22b"/>
苞苴賄賂獨不入沂公之門且鼎鼐樓臺抑未聞寇相<lb/>
之第衆浩然其歸重公持此以安歸天下無如召公久<lb/>
當相成王之左生民未有夫子今乃得伊尹之時然萬<lb/>
世永賴乃可謂功使匹夫不獲焉能無恥予惟克邁乃<lb/>
訓千載一時天之降任是人百年幾見萬國魚頭正有<lb/>
闗於己任十年鳳沼亦何足為公榮見伊吕而失蕭曹<lb/>
則知管晏之卑矣躋英衛而遜王魏此豈房杜之細耶<lb/>
願荷棟桴力光竹帛某一寒戍雪十暑飲氷昔周旋康<lb/>
<pb n="KR3k0038_WYG_115-23a"/>
成之間夙親氊坐且班次巨君之下實認履聲今聞宣<lb/>
黄麻之六經適尚盤青泥之九折緇衣三章知不遺於<lb/>
寸善洪鈞一氣亦何間於八荒子獻相國書乎徃愬底<lb/>
虞於逢怒君遣使臣禮也終更願聽其亟還<lb/>
　　　賀右丞相還朝　　　　　　劉後村<lb/>
入覲宸旒進居鼎席舉咎繇於右甫平猾夏之憂歸周<lb/>
公于東遂究經邦之業縉紳相慶竹帛有光恭惟某官<lb/>
負命世之大才建丕天之偉績八陵一抔土之憤至此<lb/>
<pb n="KR3k0038_WYG_115-23b"/>
少伸九世不戴天之讐曠然一洗及新鄰之崛起殆舉<lb/>
國之莫當衆方顧影以偷生公獨奮身而敵愾執訊獲<lb/>
俘於百戰暴衣露盖者九年建纛親行淮浦收十全之<lb/>
勝揚帆直上漢江無一㸃之渾雖大臣之誼曽靡告勞<lb/>
然明主之眷有不容釋宻勿延英之對煇煌文徳之麻<lb/>
昔髙孝兩朝方修攘之並舉若吕張二相皆出入之迭<lb/>
更法此成規付之魁柄方將迓續景命挽囘危機收泮<lb/>
渙已離之人材作懦衰不武之士氣蔡方既定式遄裴<lb/>
<pb n="KR3k0038_WYG_115-24a"/>
令之歸江左何憂尚有夷吾之在某繆叨刺部隃聴告<lb/>
廷矧甞蒙華衮一字之褒豈能無濃墨大書之喜海涵<lb/>
春育聳聞東閣之開地老天荒自笑南轅之左<lb/>
　　　賀端平相正元台　　　　　　鄭雪巖<lb/>
厯開休運位正元台外廷宣麻傾耳動色以相賀薄海<lb/>
聞命舉手加額以交懽矧辱眷知若為欣躍竊以建隆<lb/>
肇立家法中令擢自文臣累聖守是道相𫝊諸儒謂大<lb/>
綱甚正稽前朝秉軸以至于今日而當代全功可數者<lb/>
<pb n="KR3k0038_WYG_115-24b"/>
幾人凡銘鼎彛而被絃歌視昔猷而無媿必噓海岱而<lb/>
出雲雨恥匹夫之不霑既非淺中狹量所能又豈不學<lb/>
無術可致是宜商宗之良弼必命甘盤之舊臣恭惟某<lb/>
官先生肅括而𢎞深髙明而博厚玉立聳而山斗傾仰<lb/>
崖略峻而軒裳具瞻退然不争不矜之風功能孰較進<lb/>
有嘉謀嘉猷之告啓沃良多久煩共掌於政機爰命晉<lb/>
登於魁輔否則能替人皆知補衮之忠和而不同上獨<lb/>
味調羮之手身千一難逢之會志五三至治之隆號令<lb/>
<pb n="KR3k0038_WYG_115-25a"/>
甫新精采立異吾道方泰善類同升謂黷貨無厭申三<lb/>
風十愆之戒念挾書已甚開四門百揆之公八柄詔王<lb/>
如雷震驚萬類含春聞風興起然新一時之觀聴易而<lb/>
回積年之玩弛難必白去副封乃地節攬權之正更預<lb/>
防中出循慶厯更化之規獻納論思各盡言揚激駁彈<lb/>
擊母使迹避以此成久大之業足以致安强之威何憂<lb/>
乎狐䑕之弄兵何懼乎鯨鯢之肆毒本立如是誰能禦<lb/>
之正當力行好事之時厲精昔日重憫澤壅下流之久<lb/>
<pb n="KR3k0038_WYG_115-25b"/>
永命祈天允屬宗工式孚僉徯欲放美陳而規寓不知<lb/>
位卑而言髙將望端平上相之紀功凌煙無及庶幾中<lb/>
興百年之養士環璧有光某學校舊生門牆下士梅闗<lb/>
分校已幸璧全油幕賛籌誤䝉羅致方思寇弭奚暇已<lb/>
謀塵埃險阻以備嘗俎豆戰陳之兼問苦無勞績累叨<lb/>
公車之露章諒入鈞陶曽玷中書之記籍聆金甌之名<lb/>
煥望黄閣以神馳久不通書敢冀元城異除之寵尚能<lb/>
濃墨重賡徂徠聖徳之詩雖匏繋以莫前喜厦成而有<lb/>
<pb n="KR3k0038_WYG_115-26a"/>
托<lb/>
　　　賀杜丞相　　　　　　　　　鄭雪巖<lb/>
天下安注意相宸斷惟明人主職在用賢寰宇推服唐<lb/>
任如晦宋得祁公允若合符其應如響恭惟某官氣養<lb/>
剛大學主敬誠由室暗屋漏為工夫跬步不錯以道逺<lb/>
器重為己任力量可知道義重利禄不足言名節髙責<lb/>
望亦甚至敬觀出處端繋重輕實虚寳鼎之調爰驗金<lb/>
甌之契左右可國人可然後用之龜筮從卿士從謂大<lb/>
<pb n="KR3k0038_WYG_115-26b"/>
同也取諸輿議簡在上心勢如奕棋正在初著事類築<lb/>
室可無成規自紹定端平之更張迄嘉熈淳祐之經理<lb/>
方其改絃而調瑟甚欲圖安何異操舟而遇風莫知底<lb/>
止今積弊愈難於前日而叢委盡萃於我公此姬公吐<lb/>
哺以求賢而武侯開心以廣助惟公則有萬能一惟信<lb/>
則無徃不孚向有言而道不行括囊而去今正己而物<lb/>
自格絜矩則同善始非難有本如是庶幾讀書而為相<lb/>
不負我祖之貽謀某梓里諸生桃蹊舊物愛之深者情<lb/>
<pb n="KR3k0038_WYG_115-27a"/>
甚切祈之至者言不腴幸備驅馳敢私坱圠無語賡徂<lb/>
徠之頌立誠獻富公之書台山増八千丈髙與有榮耀<lb/>
中書厯二十四考親見興隆無任勤拳於昭景鑠<lb/>
　　　賀游丞相　　　　　　　　鄭雪巖<lb/>
恭審渙發大號震竦羣瞻當饋而思蕭何久虛右席和<lb/>
羮而命𫝊說簡自上心式昭選用之公已卜清明之象<lb/>
恭惟某官明通而公溥直大而剛方氣凛岷峨克振家<lb/>
聲之忠孝源尋濓洛相𫝊道脈之精微方盤旋兩地之<lb/>
<pb n="KR3k0038_WYG_115-27b"/>
崇有運動三極之妙自任以重正期致君如阿衡浩然<lb/>
而歸無復為王留孟子逮作福作威之惟辟必立政立<lb/>
事之得人孰不期大老之來謂即慰蒼生之望尚遲一<lb/>
嵗乃正三台天將開平治之機上自發英明之斷羣疑<lb/>
頓釋百志惟熈以今艱難多事之餘有此閒暇片時之<lb/>
幸如操舟中流同心以濟如推車峻坂協力以登罔俾<lb/>
前修獨専盛美邊事屬右相人材屬左相未容張趙之<lb/>
强分典故問東㕔文學問西㕔當合韓歐而為一既勲<lb/>
<pb n="KR3k0038_WYG_115-28a"/>
庸之已定何事業之不成某久忝乗軺兹逢當軸上未<lb/>
央之夀爰方啓行聴文徳之麻云胡不喜有懐銜袖敢<lb/>
尾賀𥚑<lb/>
　　　賀鄭丞相　　　　　　　　洪平齋<lb/>
揚廷渙號宅揆奮庸天開聖人揭大明於積隂之後帝<lb/>
賚良弼興霖雨於久旱之餘九鼎尊强萬殊闓懌切以<lb/>
慶厯之進杜正獻盡革弊端元祐之相司馬公力回正<lb/>
論凡其變則通通則久本乎定而静静而安聖上始親<lb/>
<pb n="KR3k0038_WYG_115-28b"/>
於萬機朝家大整於百度追還盛觀允屬真儒恭惟某<lb/>
官秉粹而履方造博而守約黄裳文在中也道𫝊徃聖<lb/>
之宗緇衣弊又為兮身繋衆賢之脈蚤勸初潛之學蔚<lb/>
為大任之儲淵源養䝉羽翼出震六龍御天而萬物覩<lb/>
依乗最先九鼇負地而四極安扶植更力肆増隆於上<lb/>
眷亟入賛於中樞宻勿引𥚑雍容補衮避權逺勢初無<lb/>
富貴之心合意運籌自契明良之會覆金甌其久矣登<lb/>
玉鉉焉遲之播一朝希濶之麻開幾年壅塞之路昔妖<lb/>
<pb n="KR3k0038_WYG_115-29a"/>
星示變除舊之兆已萌今瑞雪應期作新之慶斯卜兩<lb/>
全文武之憲獨斡中和之機惟國事總總乎方殷而民<lb/>
食喁喁然更切決否泰之消長在乾坤之轉旋平輕重<lb/>
於一舟丕展濟川之略寄安危於八柱迄成支厦之功<lb/>
以福華夷以夀社稷某霜途易蹶氷谷難春夙蒙鑒賞<lb/>
之殊快覩延登之盛調元有道坐培上甲子之休播物<lb/>
無垠早吐雌丙申之氣<lb/>
　　　賀范左相　　　　　　　　劉後村<lb/>
<pb n="KR3k0038_WYG_115-29b"/>
斷自宸衷付之魁柄惟辟作威作福方親攬於大權有<lb/>
臣同徳同心爰超居於端揆識者相慶翕然同詞於惟<lb/>
華宗厥有名宰忠宣當元祐之世不主一偏覺民在建<lb/>
炎之初有功再造惜也經綸之日淺甚哉遇合之際難<lb/>
孰如我公自結明主十載雷聲之淵黙一朝地闢而天<lb/>
開國其庶幾政將焉徃恭惟某官稟元化之精粹蹈聖<lb/>
人之中庸貴處廟堂臞如山澤其秉心誠實故君子咸<lb/>
附其蓄徳深厚故小人不疑屬者諸公欲手版下新亭<lb/>
<pb n="KR3k0038_WYG_115-30a"/>
之拜時惟元老獨舉扇障武昌之塵然後太阿之柄還<lb/>
然後九鼎之勢重十全無遺慮矣一變猶反手然斯謀<lb/>
斯猷惟君陳之告我朕夢朕卜以汝説而賚予必能容<lb/>
折檻之人必不罪舉幡之士必開宻網必革副封必斥<lb/>
絶𢎞羊張湯必追還陽城陸贄魯安得削隠然儒無敵<lb/>
之功吴未可圖良以彼有人之故綿基圖於箕翼紀勛<lb/>
績於旂常某流落十年侵尋六袠福建子是惡既不可<lb/>
以逃鄉江西社盛行又無從而入𣲖已分為農而没世<lb/>
<pb n="KR3k0038_WYG_115-30b"/>
忽逢知己之秉鈞敢云茅拔而彚征不覺籟鳴而機動<lb/>
希文得政豈無守道之獻詩司馬當朝不待器之之通<lb/>
問<lb/>
　　　賀杜右相　　　　　　　　劉後村<lb/>
渙發制麻晉登揆席朕夢朕卜聿開帝賚之祥汝翼汝<lb/>
為其代天工之曠宗祧増重亷陛益尊在昔昭陵有臣<lb/>
祁國内則寢斜封之請謁外則為清議之主盟學館頌<lb/>
歌與希文而對秉宫闈嚴憚云杜某之郤還流𫝊千萬<lb/>
<pb n="KR3k0038_WYG_115-31a"/>
世號為端人寂寥二百年誰可繼者偉矣元台之拜凜<lb/>
然大節之同恭惟某官稟河嶽之英有莘渭之望充塞<lb/>
天地不屈孟氏之至剛臨履淵氷孰知曽子之大勇嘗<lb/>
叱義府於仗下亦責平津於上前自公辭髙位而潔身<lb/>
舉世順下風而俯首秦無客子居然擅國事於闗中晉<lb/>
有偉人何至移朝權於姑熟屬宸扆收太阿之柄而昕<lb/>
朝虚岩石之瞻輟玉食而深思覆金甌而未決昭告昊<lb/>
天上帝厥有休符謀及卿士庶民咸無異論付以機衡<lb/>
<pb n="KR3k0038_WYG_115-31b"/>
之重趣其衮繡之歸夫既為書類所宗又將受公議之<lb/>
責必也法先賢如秤之喻念前輩平舟之言起岩穴遺<lb/>
材退刀筆小吏弛筦𣙜以紓民力寛尺度以取士心澶<lb/>
淵采石之戰功指期可俟梁谿紫岩之相業視昔有光<lb/>
某去國十年脫身萬里盖嘗使粤煩六丈之一勾不幸<lb/>
産閩遭半山之三字敢意平生知已一旦奮庸豈云附<lb/>
翼以攀鱗庶可揚眉而吐氣作夢得問鈞之賦文筆久<lb/>
衰誦如晦猶天之言暮齡有托<lb/>
<pb n="KR3k0038_WYG_115-32a"/>
　　　賀陳右相　　　　　　　　　陸笠澤<lb/>
廷颺大號位冠羣公識者咨嗟益信道行之有命聞而<lb/>
興起共知天定之勝人某嘗因故老之言竊考昭陵之<lb/>
治乾坤大度固兼容而罔間日月之照實無隠而弗臨<lb/>
小人雖有倖進而善類常多詖論亦或抵巇而公議<lb/>
終勝故士屢折而復振謗既久而自消諤諤昌言天下誦<lb/>
道輔仲淹之直昭昭成績史臣書韓琦富弼之賢固嘗<lb/>
端拜於遺風豈意親逢於盛旦恭惟某官名盖當代材<lb/>
<pb n="KR3k0038_WYG_115-32b"/>
髙古人瑰偉之器足以遺大而投艱精微之學足以任<lb/>
重而道逺方孤論折羣邪之鋭盖一身為衆正之宗徇<lb/>
國忘家惟天知我論去草者絶其本宜無失於事機及<lb/>
驅龍而放之菹果不動於聲色卓矣回天之力孰曰拔<lb/>
山之難積此茂勲降時大任豈獨明公視嘉祐之良弼<lb/>
初無間然亦惟聖主享仁祖之治功殆其自此某孤逺<lb/>
一介違離累年登李膺之舟恍如昨夢遊公孫之閤尚<lb/>
覬兹時<lb/>
<pb n="KR3k0038_WYG_115-33a"/>
　　　代賀史丞相　　　　　　　陳篔牕<lb/>
妙揀元勲進持魁柄雖黄麻同日猶分左輔右弼之名<lb/>
然青簡幾年及見前作後述之盛洋溢天人之喜婘連<lb/>
家國之榮竊以何世無才落落罕調羮之手自古有相<lb/>
滔滔多覆餗之人豈獨道乖端由器小乃若以三寸舌<lb/>
定國中之是否以七尺身任海内之安危當其論思獻<lb/>
納之時已足震耀假以輔相彌縫之日自應恢餘衆忻<lb/>
汗竹之新猶恨登槐之晚某官髙明而莊重肅括而洪<lb/>
<pb n="KR3k0038_WYG_115-33b"/>
深定大事於胷中九牛莫撼挺成謀於物表羣蟄未知<lb/>
早儀紫禁之班聨入預青宫之謀畫宻毗威斷立去兇<lb/>
邪掃四天之氛翳而擎出太陽捲百川之狂瀾而歛還<lb/>
大海盖禄産既殞共知為綘侯之功而禹山既除宜首<lb/>
用弱翁之相人方矜艷我乃韜藏迨翺翔乎四輔之聨<lb/>
始奮揚乎百揆之命深惟今日固異徃年牛放野而馬<lb/>
歸山兵革已寢鳥逐風而魚衍壑英豪方興獨於衆人<lb/>
可喜之中而有君子深憂之處難保者和議易玩者邊<lb/>
<pb n="KR3k0038_WYG_115-34a"/>
防積儲已竭則當明裕國之方流離方殷豈可無足民<lb/>
之術凡此數事賴公三思必不激以不隨乃可久而可<lb/>
大況昔日師垣之底藴望此時宰路之發明天下歸心<lb/>
吾君拱手某身縻下壘命寄中台聞大雅之得時知太<lb/>
平之有日洪鈞之轉一氣本正大以無私廣厦之芘萬<lb/>
間願恢洪於樂造<lb/>
　　　賀陳右相　　　　　　　　楊誠齋<lb/>
登庸正人使宅次輔非難得宰相之位進賢則其國安<lb/>
<pb n="KR3k0038_WYG_115-34b"/>
不必問太平之期用公則其效敏天有所待世或未知<lb/>
恭惟某官續洙泗以後之淵源追唐虞未逺之人物動<lb/>
容貌以肅天下皆已趨風舉夷夏而置胷中了如觀火<lb/>
召來兩地亦既三年所挾愈大而合愈難求去者堅而<lb/>
留者衆深觀其守道之如許不付之大事而其誰用之<lb/>
小遲是以國人懐不滿之意試之既效然後明主有必<lb/>
信之心右席久虚君子是荷宜有逺略用宏雋功治道<lb/>
無他止在一正君之妙舉敵人易與終將九頓首於大<lb/>
<pb n="KR3k0038_WYG_115-35a"/>
庭某自知其迂敢速於售抱賈誼積薪之疏空有狂言<lb/>
哦少陵看鏡之詩真成半老獨恃知已不虚此生北道<lb/>
之秉洪鈞豈謂千齡之遇東閣之來衆彦未應一士之<lb/>
遺<lb/>
　　　賀趙丞相　　　　　　　　孫養晦<lb/>
誕揚明綍寵拜元台國用真儒自無敵於天下朝更幾<lb/>
相今始協于衆心巖陛尊嚴華夷闓懌某官智周事變<lb/>
道貫精微硬語盤空獨唱出萬人之上貴名揭日横飛<lb/>
<pb n="KR3k0038_WYG_115-35b"/>
絶四海之間感會風雲披陳藥石上有恢復中原之志<lb/>
公懐燮調元化之才燭萬里之敵情謀無不勝參期月<lb/>
之國論治己小成既簡在於帝心爰進専於國柄方將<lb/>
修明法度考核人材新兵紀於驕惰自肆之餘皷士氣<lb/>
於委靡不振之日國今相司馬矣頓使氊裘之驚吾其<lb/>
為東周乎會看版圖之復某叨持使節逺企台躔誦説<lb/>
命之三書敢以為致君之賀續車攻之一雅又將誦却<lb/>
敵之勲<lb/>
<pb n="KR3k0038_WYG_115-36a"/>
　　　賀鄭丞相　　　　　　　　王臞軒<lb/>
庭揚大號材用真儒親授編書而為帝師素孚人望不<lb/>
出都門而登相位復振家聲樞軸尊嚴朝野闓懌言念<lb/>
執事位簽書之日嘗效狂夫獻一得之愚謂今猶五府<lb/>
之協謀有可諉者設或為一相之居内則何以哉得君<lb/>
如此其専報國盍思所稱自顧瞽言之太訐曲蒙淵量<lb/>
之優容及夫氷山見日以消融斗柄當天而炳煥猶以<lb/>
淺末而料𢎞深之見正恐濡忍而無夬決之謀乃紓徐<lb/>
<pb n="KR3k0038_WYG_115-36b"/>
容與以俟之其光明俊偉者多矣此而不賀厥又何需<lb/>
向也望之以直而去朝廷汲黯以戇而離禁闕今起忠<lb/>
良於散地聘耆舊於遐陬向也元載以苞苴之富而肥<lb/>
家林甫以溪壑之慾而典選今斥貪夫而弗齒洗舊染<lb/>
以維新向也挾權貴以劾倫魁何止文昌之覔舉因駔<lb/>
儈以營薦剡殆類鴻都之鬻官今痛懲已徃之奸申飭<lb/>
方來之禁如醫王之治廢疾半劑而甦如國手之捄危<lb/>
枰一著即活恭惟某官道包萬類忠貫三精方其游太<lb/>
<pb n="KR3k0038_WYG_115-37a"/>
學表率諸生之時已有坐廟堂進退百官之望甘盤舊<lb/>
學何心霖雨之期南陽故人親際風雲之會由方寸恬<lb/>
淡一介弗取故定力堅凝萬變莫揺有洗日之功而上<lb/>
不疑有回天之論而世不駭大耐官職門庭賀客之寂<lb/>
如貴極人臣山澤臞儒之自若凡端平大政之施設有<lb/>
慶厯諸老之典刑朝絶壬人蠻夷率服邊無債帥淮蔡<lb/>
底平時賢方動色以相誇不肖尚私憂而過計盖善始<lb/>
固可喜而謹終為尤艱元祐甫九年事體轉而為紹聖<lb/>
<pb n="KR3k0038_WYG_115-37b"/>
嘉定未數載識者慮其如宣和伏惟深思君子小人消<lb/>
長之機宻察中國外夷興衰之會必隄防宻則邪慝不<lb/>
能害正必根本壯則精神自可折衝惟幾惟康其難其<lb/>
謹緝績美意常如正觀初治之年恢拓舊疆斯濟建武<lb/>
中天之業某猥以拙直最辱知憐身縻選調以固窮書<lb/>
比衆人而獨後向來狷介不屑依偃月之堂老去頌歌<lb/>
或可入齊天之石<lb/>
　　　賀湯右相　　　　　　　　周平園<lb/>
<pb n="KR3k0038_WYG_115-38a"/>
鵷序班庭聳聞大號鳳池宅揆首屬真儒萬邦新巖石<lb/>
之瞻九廟壯覆盂之勢王民皥皥喜色欣欣竊以君莫<lb/>
大於知人國尤難於置相惟髙宗之得說若尹躬之暨<lb/>
湯非天私我有商佑於一徳夢帝賚予良弼正于四方<lb/>
豈惟占卿士之從亦復契神祗之望自時厥後振古如<lb/>
兹逮皇家開不拔之基將二百載凡公府錯非常之輔<lb/>
餘八十人觀祖宗功徳之隆知輔弼賛襄之盛方上聖<lb/>
勵精於今日實羣公叶力之昌期適虚右拂之辨章有<lb/>
<pb n="KR3k0038_WYG_115-38b"/>
待清朝之英傑眷注久矣延登在斯恭惟某官九徳備<lb/>
躬千齡應運淵渟岳峙凜漢相之威儀玉式金相妙臯<lb/>
謨之述作粤濯纓而入仕即結綬以登畿常近城南尺<lb/>
五之天不離玉階方寸之地備宻訪於北門之邃總神<lb/>
幾於西府之嚴言仁義於前第見欽王之孟子順謀猷<lb/>
於外誰知告后之君陳及聞顓面以正朝始信同心而<lb/>
合意昔漢既尊於康鼎至唐亦重於鄭覃皆以儒宗結<lb/>
夫帝眷進擢遂居於台路委蛇靡出於修門偉治世之<lb/>
<pb n="KR3k0038_WYG_115-39a"/>
登庸掩前聞而増賁而況沙隄甫築玉燭遽調正炎威<lb/>
稍兆於常暘俄膏澤有開於豐嵗天瑞示汝霖之作宫<lb/>
童訛徳雨之呼方且致主華勛躋時仁夀如太公宜生<lb/>
見而知者豈管仲晏子可復許哉與國咸休固億萬斯<lb/>
年之允賴錫公純嘏何二十四考之足云某椎鈍亡堪<lb/>
塗窮已甚次逺需於泮水貧屢貸於監河幸大鈞方播<lb/>
於無垠肆小子或容於有造借之春色倘參桃李之濃<lb/>
隂報以嵗寒敢廢松筠之勁節<lb/>
<pb n="KR3k0038_WYG_115-39b"/>
　　　賀陳左相　　　　　　　　楊誠齋<lb/>
陞自揆路宅乃首台惟上相之顓面正朝虚焉已久非<lb/>
天下之鉅人長徳膺此者誰厥聲既覃所暨咸聳某官<lb/>
喜怒不形於色安危自任於身如太山喬岳之靖深無<lb/>
為而人自仰若和風慶雲之氣象不肅而物已孚登庸<lb/>
有期經濟方懋觀其恢張萬化之意固非鹵莽一切之<lb/>
圖民亦有言得無委付之未盡上既厯試是用尊信而<lb/>
愈隆告于大廷陟以左席雖廟堂之維舊而風采之一<lb/>
<pb n="KR3k0038_WYG_115-40a"/>
新魁柄不分豈復有牽而莫可同列既叶猶曰無助而<lb/>
何為正君在初拔士宜博民之貧者無富國將之勝者<lb/>
無敗軍朝廷治而四海從華夏强而百蠻服古未有改<lb/>
言之似迂置乾坤一擲之中世豈不為之快然帝王萬<lb/>
全之舉公必有處於斯某頃以狂言最䝉殊遇乃至延<lb/>
譽於西府相與薦進於嚴宸事有作難退而靖竢今兩<lb/>
賢合處而並相此其時哉當大鈞所播而不春信乎命<lb/>
矣<lb/>
<pb n="KR3k0038_WYG_115-40b"/>
　　　賀留右相　　　　　　　　王格齋<lb/>
大廷渙號亞輔疏榮士勱相我國家豈輕其選王寘諸<lb/>
其左右今得其人綸言一頒國勢益壯某官道隆而徳<lb/>
備才鉅而能全解牛十九年而殊不更刀溜雨四十圍<lb/>
而曽無改節不為俗學再還慶厯嘉祐之風自結主知<lb/>
早侍上清虚皇之側舍人様光生於鵷鷺尚書履徑上<lb/>
於星辰入殫論思獻納之忠出課慈恵循良之最隨其<lb/>
所到休有可書朱簾捲雨畫棟飛雲盡領洪都之勝連<lb/>
<pb n="KR3k0038_WYG_115-41a"/>
峯去天枯松倚壁不辭蜀道之難召諸天梯石棧之間<lb/>
參乃鈞府樞庭之貳載調元化益峻岩瞻盖方其左朱<lb/>
轓之時已繫蒼生之望迨此右臯陶之選皆歎白麻之<lb/>
遲風雷之號一𫝊天人之心交喜不動聲色固己見嵗<lb/>
時無易百榖用成益究設施要當使鍾簴不移廟貌如<lb/>
故某寸長何有一障是乗嘉與闔境之人同囿洪鈞之<lb/>
化使民安田里其孰非吾君吾相之恩雖政拙催科殆<lb/>
必免大譴大訶之域<lb/>
<pb n="KR3k0038_WYG_115-41b"/>
　　　賀李丞相　　　　　　　　汪龍溪<lb/>
躬被䇿書進居丞弼精忠貫日正二儀傾側之中凜氣<lb/>
横秋揮萬騎笑談之頃國須賢立天為時生恭惟某官<lb/>
厚徳鎮浮英材經逺得文武弛張之樞要獨運胷中明<lb/>
古今治亂之淵源不専紙上爰自踐<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>之始每勤獻納<lb/>
之忠老成尚有於典刑天下想聞其風采昨屬殊鄰之<lb/>
擾上貽當宁之憂夕烽既徹於甘泉清蹕將遊於汾水<lb/>
唯公夙夜與國存亡挺身六品之卑抗議九重之邃留<lb/>
<pb n="KR3k0038_WYG_115-42a"/>
家誓死鑱血書詞銷大變於胚胎轉危機於呼吸洎干<lb/>
戈之息戰援桴鼓以登陴義動三軍人皆奮死氣吞異<lb/>
國敵輒請盟身雖九隕而一生國則崇朝而再造既名<lb/>
髙而衆媢乃䜛就而身危士訟公寃亟舉幡而集闕下<lb/>
帝從民望令免胄以見國人荐經艱危益見竒偉方主<lb/>
上清明於今日實邦家希濶之昌期欲衆賢同建於事<lb/>
功非雅望孰為於師表將萬世維持之是賴何一時康<lb/>
濟之足言某久托在閒欣聞盛事雖無縁於旅進旅退<lb/>
<pb n="KR3k0038_WYG_115-42b"/>
陪賔客之後塵豈不能大書特書續山林之野史<lb/>
　　　賀錢右相　　　　　　　　黄雲溪<lb/>
妙簡前旒升躋上衮得君行政已更萬化之原顓面正<lb/>
朝兼總五兵之本裔夷欣抃宗祏尊安恭惟某官明允<lb/>
篤誠直方剛大自任以重鎮如負海之六鼇獨立不移<lb/>
屹若擎天之一柱頃東府同寅之日適北邊兆釁之秋<lb/>
人無異辭咸曰擊之為便公獨長慮誦言明其不然使<lb/>
忠誠果信於一時則嘉靖豈待於兹嵗再還丞弼獨運<lb/>
<pb n="KR3k0038_WYG_115-43a"/>
神謨拔去元凶曽靡動於聲色收召故老與共起於事<lb/>
功然後立國本以安人心修戎好以息兵禍伊小試之<lb/>
既效則大用其可知果擢元台用昭偉績仍兼榮於<lb/>
帷幄益増重於廟堂載觀出綸之辰彌空其雪迨質扶<lb/>
杖之老歡聲如雷則知天人之黙符其必國家之浸盛<lb/>
不惟虚左以有待正恐無官之可酬某得諸所聞喜而<lb/>
欲舞未容斂板即趨光範之門第切懐鉛願繼徂徠之<lb/>
頌<lb/>
<pb n="KR3k0038_WYG_115-43b"/>
　　　賀鄭丞相　　　　　　　　真西山<lb/>
御紫宸朝登黄閣老人主師宜為宰相用尊𫝊道之功<lb/>
政事本實在中書允賴佐王之學四門肅穆八表靖夷<lb/>
盖聞國之將興皆好臣其受教時則有伊尹成湯所以<lb/>
格皇天吾不如子房髙祖所以成帝業惟今爰立眂昔<lb/>
匹休恭惟某官河岳英姿泗沂正𣲖方事初九潛龍之<lb/>
始已兆半千遇合之期六鼇負圓嶠之山屹驚濤而不<lb/>
動五龍夹虞淵之日升層漢以大明偉運量宇宙之材<lb/>
<pb n="KR3k0038_WYG_115-44a"/>
參謀謨廊廟之寄宻勿盡言而幾弗露從容應變而道<lb/>
不窮當雷霆久蟄之餘有天地重開之象坐黼扆而親<lb/>
聴斷如古哲王用金甌而覆姓名維予舊學夜刻博山<lb/>
之印朝宣文徳之麻信宿未逾規模立變進賢去佞儼<lb/>
如慶厯之頌詩剔蠧濯汚快哉元祐之條貫和氣回而<lb/>
天為飛雪貪風息而人樂飲氷閭閻知蘇醒之期朝野<lb/>
起昇平之望致君於堯舜之上鄭公固所優為行政若<lb/>
管晏之卑孟子豈其或比盡抒碩畫丕慰岩瞻某濫竊<lb/>
<pb n="KR3k0038_WYG_115-44b"/>
州符久陶化冶方登崇於百揆首超擢於十連但訴公<lb/>
道之伸敢矜私己之遇雖莫陪東閣竒士少禆康濟之<lb/>
謀當敬率南方諸侯恪奉作新之詔<lb/>
　　　賀游丞相　　　　　　　　劉後村<lb/>
播告辨朝延登真宰人主之職論相上方注倚於儒宗<lb/>
大人為能格君公素講明於心學明良胥會今昔罕逢<lb/>
歴觀莘渭王佐以來因歎漢唐相業之陋𢎞談經而阿<lb/>
世崇挾術以捄時彼哉雜霸之淺圖無上自售責以敬<lb/>
<pb n="KR3k0038_WYG_115-45a"/>
王之大節非乃所知是必道術得聖經賢𫝊之精微謀<lb/>
謨與伊訓說命相表裏素負海内蒼黔之望始膺陛下<lb/>
夢卜之求恭惟某官鍾間氣於岷峨沂大原於闗洛窮<lb/>
理盡性至命有作聖之功夫責難陳善閉邪積回天之<lb/>
力量每獨立當雷霆之怒亦苦口進藥石之言其告於<lb/>
旃厦也先大本大經其著於廊廟也皆仁心仁聞久矣<lb/>
有登庸之意決於辭宥宻之時裕陵敬光謂它人雖推<lb/>
弗去仁祖用弼以近習莫知其名揚于廷而宣麻立乎<lb/>
<pb n="KR3k0038_WYG_115-45b"/>
朝者舉笏盖先諸老而予環者上之眷後羣公而當軸<lb/>
者公之謙兹天命人心去留之本源亦君徳世道轉移<lb/>
之機栝本氣實則客𤯝去初著誤則末勢分艱哉列聖<lb/>
之經營重矣一身之負荷在典午末復存賴王謝之兩<lb/>
賢洎建炎初再造亦趙張之二老以今準昔異世同符<lb/>
固將享武公之年何止書汾陽之考某頃田間之負耒<lb/>
期閣下之秉鈞不圖殘年真有今日非謂托身於元化<lb/>
庶幾拭目於太平章句才衰無復徂徠之歌頌㫖甘情<lb/>
<pb n="KR3k0038_WYG_115-46a"/>
切但思陽翟之逃歸<lb/>
　　　賀鄭丞相　　　　　　　　魏鶴山<lb/>
出命九重登庸二府崇甘盤之舊學著調鼎之新功方<lb/>
兹地節親政之年赫然天章責治之意丕平所感端命<lb/>
維休竊觀易道之㣲無如時義之大玩理於會通之分<lb/>
沈幾於變化之神方處時之未然寧藏器以有待故乾<lb/>
在下則潛龍勿用屯其膏則乗馬班如或需于沙或需<lb/>
于泥或賁其須或賁其趾或且安於坎坎或退守於謙<lb/>
<pb n="KR3k0038_WYG_115-46b"/>
謙脱事會之方來豈幾微之可失故坤之三以時而發<lb/>
復之四惟道是從解既得中著有徃夙吉之戒益雖居<lb/>
下實利用大作之時井而汔至有羸瓶之凶豫而勿疑<lb/>
為盍簮之得嘗原天地之運化以驗古今之屈伸何示<lb/>
人之昭昭而聴我之藐藐盖狃於前失者闇大體而安<lb/>
於小成者乏逺圖敢因師友之舊聞仰賛朝廷之先務<lb/>
竊惟仁哲親政之始實踵章宣稱制之餘皆静觀者十<lb/>
年而奮發於一日然而或以更張為一代之興辟或以<lb/>
<pb n="KR3k0038_WYG_115-47a"/>
踵誤生百年之厲階乃知聽斷之初實係安危之判矧<lb/>
一二日萬幾之遝至乃四十年大柄之倒持士習於放<lb/>
利皇恤其他俗忲於積威不知有上典章浸泯亷恥蔑<lb/>
聞不及今解絃而速更將自後噬臍而無及擬効涓塵<lb/>
之報敢修固陋之辭且三省有造令出令之殊自王蔡<lb/>
擅朝以後重在都司而三省之屬不能制其可否二府<lb/>
有同班合班之異自秦韓専國以來惡人異已而二府<lb/>
之事未嘗更相是非尚書特奉命之司胡為有先勾之<lb/>
<pb n="KR3k0038_WYG_115-47b"/>
筆都堂為聚議之所何者開略入之端臺諫耳目之官<lb/>
但見書名於紙尾給舍喉舌之寄未聞駁正於詞頭於<lb/>
是有韓盧俱斃之嘲有時被伍伯之謗又其甚者請終<lb/>
言之翰苑受命于禁中掖垣代言于閣下今或先數旬<lb/>
而呈藁斷旡楊大年因三讓而求歸或後累月而草詞<lb/>
亦非劉原父以九制而被遇凡曰論思之彦例䝉獻納<lb/>
之譏目善類為好名指直言為歸過於是禁廷宣召經<lb/>
幄留身二史直前百官輪對帥守監司之陛奏臣民庶<lb/>
<pb n="KR3k0038_WYG_115-48a"/>
士之匭封例曰具文習成結舌火既燃而强寢疾已劇<lb/>
而忌醫彼躬處休莫肯念亂河北列二十四郡獨無忠<lb/>
臣雲南喪數十萬師反以捷告奚暇為事君安社稷之<lb/>
慮大抵皆全軀保妻子之臣幸積曀之劃劙值大明之<lb/>
臨照剥之无咎一陽久處於五隂之間剛長乃窮一隂<lb/>
宜決於五陽之末於皇盛舉久屬通儒恭惟某官精誠<lb/>
足以慮微訏謨足以經逺有嘉謀而告于内尚周臣良<lb/>
顯之風持衆美以效之君得唐相彌縫之用雖光塵之<lb/>
<pb n="KR3k0038_WYG_115-48b"/>
外合而氷蘖之獨持自建學於中興既閱年之九十豈<lb/>
無大科異等由此而致通顯亦有文人才士隨世以就<lb/>
功名然而章章乎正大之名卓卓乎亷隅之行揆之親<lb/>
見夐若前聞是膺一徳之求絶出羣臣之右當軸處中<lb/>
曽幾何日拔奸扶善已若而人子儀徹樂黎幹減騶莫<lb/>
匪精忠之觀感承宗削地韓𢎞討賊咸欽處分之得宜<lb/>
某尚陳狂瞽之言仰賛盛明之政公卿幸得遭遇不勝<lb/>
王陽長策之憂經制有所持循切陳賈傅太息之請以<lb/>
<pb n="KR3k0038_WYG_115-49a"/>
是知我罪我惟公進之退之<lb/>
　　　賀鄭丞相　　　　　　　　劉後村<lb/>
制麻播告揆席登崇太𫝊曰三公特寵初潛之舊人主<lb/>
論一相盡收旁落之權政出廟堂慶流宗祏嘗慨君臣<lb/>
之際莫難心徳之同或親事法宫莫望其末光或低視<lb/>
殿霤不荅於一語風雲之會不契岩石之瞻浸輕所以<lb/>
季然問仲由冉求謂具臣矣必若孟子論伊尹管仲先<lb/>
受學焉恭惟某官手挾龍飛力扶鼇斷初元一變粹然<lb/>
<pb n="KR3k0038_WYG_115-49b"/>
用洓水之規模嵗晚重來見者異潞公之年貌上欲托<lb/>
國者屢矣公輙乞身而避之徜徉孤山夢寐一壑屬甘<lb/>
泉之烽踵至而延英之議背馳臨朝不怡當饋太息徳<lb/>
望隆重能折遼夏之驕心事和平孰云洛蜀之黨艱矣<lb/>
政事堂之任屹然靈光殿之存謝傅未起之謂何甘盤<lb/>
欲遯而不可必有以易置壊局斡回危機扶天下之紀<lb/>
綱文章繫中國之衣冠禮樂問朝問左右咸無異言惟<lb/>
天惟祖宗克享一徳方將開紫盖之運然後從赤松之<lb/>
<pb n="KR3k0038_WYG_115-50a"/>
遊某進觸悔尤退安義命每佩臨别承君之訓不通平<lb/>
生元城之書然猶聴避新麾超加美職託孤危於大化<lb/>
勉忠孝於暮年昔誦狼跋之詩常思歸於公旦今被羊<lb/>
裘而釣安敢累於君房<lb/>
　　　賀董丞相　　　　　　　　　劉後村<lb/>
播告辨朝登崇真宰敬王惟我非道不陳于前夢帝賚<lb/>
予爰立而致諸右福流宗祏喜溢堪輿嘗合炎紹諸老<lb/>
而觀莫如趙張二公之懿良由沿闗洛而遡洙泗續先<lb/>
<pb n="KR3k0038_WYG_115-50b"/>
儒絶學之傳故能膺戎狄而懲荆舒開有宋中天之業<lb/>
萬古有光於史冊百年復見於矩堂恭惟某官藴兩朝<lb/>
開濟之心兼四代禮樂之事胄出於江都相素漸三策之<lb/>
敷陳生後於武夷翁實受四書之付托所謂識其大者詎<lb/>
肯斵而小之臨邊號文武威風之臣在廷為魁礨骨骾<lb/>
之老與二豸俱去竈婢亦驚及一馬重來都人太息遂<lb/>
升廊廟厯秉鈞樞敵無佛貍飲江之謀國有猛虎在山<lb/>
之勢屬者改調膠柱宻覆金甌孰克享天心孰能熈帝<lb/>
<pb n="KR3k0038_WYG_115-51a"/>
載孰尊王賤霸發明春秋一統之言孰脩身齊家踐履<lb/>
大學九經之序或朶頥以䑛丹鼎上注意而出白麻垂<lb/>
紳之流舉笏以賀必開泰道以聚人才之渙散必建皇<lb/>
極以平國論之黨偏必正朝廷以及百官必合宫府而<lb/>
為一體昔思軻生末造不為時君所知房魏開太平莫<lb/>
奉明主之問仰惟今天子之聖輔以大宗師之賢如公<lb/>
遭逢亘古稀濶某五窮不去百毁所歸上書而雪孝章<lb/>
昔有北海納官而贖李白今無汾陽聞英衮之顓朝與<lb/>
<pb n="KR3k0038_WYG_115-51b"/>
老農而擊壌乞黥刖以成後史事有不然刻金石而頌<lb/>
中興老猶堪勉所為欣抃莫罄揄揚<lb/>
　　　賀丞相起復　　　　　　　洪平齋<lb/>
恭審孚號揚庭移忠體國奮庸而熈帝載獨嚴鼎鉉之<lb/>
司不戰而屈人兵更妙斗樞之運兩宫倚重萬宇均懽<lb/>
竊以同天下之憂者不當先一己之憂達聖人之節者<lb/>
烏可徇匹夫之節故論相尤難於應變而顯親莫大於<lb/>
揚名髙廟之圖任舊人雖奪情而不憚阜陵之簡求元<lb/>
<pb n="KR3k0038_WYG_115-52a"/>
輔亦變禮之是行闗兩朝胥會之期垂百世無窮之譽<lb/>
越在今日有光前人恭惟某官節勁而氣和材全而徳<lb/>
備是父之有是子不特大韋平之世家吾相之與吾君<lb/>
可謂得伊吕之王佐任重九鼇之負地功髙一柱之擎<lb/>
天盡掃妖氛力扶元氣退小人而進君子迄成去四凶<lb/>
之功弱私室而强公家盖有墮三都之意俾外蕃之奪<lb/>
氣知中國之有人用能成召陵之盟于以息甘泉之警<lb/>
九廟壯覆盂之勢萬方聳岩石之瞻股肱良哉納君徳<lb/>
<pb n="KR3k0038_WYG_115-52b"/>
於無過之地羽翼成矣貽孫謀於有道之長方注意於<lb/>
鹽梅遽𫝊悲於風木孝思雖切睿簡尤深當饋而嘆無<lb/>
蕭曹天子久為之虚佇奉書而召致園綺儲君日望其<lb/>
遄歸三命俯於謙謙終吉之餘四輩趣於遲遲吾行之<lb/>
頃欲强謝公之起更圖申伯之居爰入覲於天光庸進<lb/>
専於魁柄嘉謀讜論周旋父子一堂之間文徳武功維<lb/>
持帝王萬世之業腹心惟舊體貌加新遹圖康濟之勲<lb/>
丕展經綸之學調玉燭之四氣已觀大旱之作霖陳泰<lb/>
<pb n="KR3k0038_WYG_115-53a"/>
階之六符便驗上台之齊色某影沉非地夢斷鈞天委<lb/>
心下吏之塵埃傾耳上公之典策知太平之可冀識吾<lb/>
道之將行厚徳元勲復覩淳熈之相業濃墨大字願賡<lb/>
慶厯之歌詩忻頌惟深仰摩罔究<lb/>
　　　賀史丞相起復　　　　　　林克齋<lb/>
渙發制綸寵還宰枋改絃而圖善治夙資輔弼之良虚<lb/>
席以俟來歸益副倚毘之助天人闓懌朝野尊依竊謂<lb/>
有萬之幾職先論相在三之義孝可移忠故大臣以體<lb/>
<pb n="KR3k0038_WYG_115-53b"/>
國為心自前代有奪情之典載稽徃哲莫著本朝若開<lb/>
國之元勲與中興之名輔屬當多故適阻私艱類皆遭<lb/>
變以從權遂克建功而造業自更新於萬化實倚重於<lb/>
一賢雖云底效於小康固有欲為而未究惟武丁得傅<lb/>
說命朝夕啓乃心使太祖無元齡如左右失其手宜膺<lb/>
圖任盡越拘攣恭惟某官天稟精忠家𫝊粹學遭時遇<lb/>
主周旋筆槖之聮徇國忘軀揚厲旂常之績振皇綱於<lb/>
弛墮奠神器於阽危内則翼元良以正萬邦外則續懽<lb/>
<pb n="KR3k0038_WYG_115-54a"/>
盟而成五利肆由兩地亟踐中台方寄任於濟川俄茹<lb/>
情於陟屺深切凝旒之眷式遄賜第之歸備咨訪於燕<lb/>
閒意猶未廣正儀刑於衮職民具爾瞻使名均總於鴻<lb/>
樞師表推髙於鶴禁事崇業鉅任重責専方將乗盛際<lb/>
於風雲勵有為之日月抑羣枉而開衆正建大政以興<lb/>
太平兼曽閔之所無顯名永世揜韋平之未至繼踵維<lb/>
垣某迹雖逖於崇墉心焉依於大造劃聆大號倍激私<lb/>
衷播物無私倘備賦形之數奉羮有感更希錫類之仁<lb/>
<pb n="KR3k0038_WYG_115-54b"/>
　　　賀史丞相起復　　　　　　李梅亭<lb/>
起躋上衮併領元樞家事雖勤詎可辭於王事國容既<lb/>
肅爰兼整於軍容宗社奠安華夷震服竊以人臣名世<lb/>
之盛者固宜獨佩於安危天子舉國而聴焉豈容或去<lb/>
於左右如房元齡奪服於貞觀之際若趙韓王復位於<lb/>
建隆之間時則宇縣迄平邦家底定非有干戈搶攘之<lb/>
事與夫疆埸騷動之虞正惟朝廷恃以稽疑社稷因之<lb/>
倚重所謂同徳惟一伊尹乃格于天豈無它人雖百曹<lb/>
<pb n="KR3k0038_WYG_115-55a"/>
參何補於漢故一時必圖舊而共政而二公亦移孝以<lb/>
為忠況若主威雖振而體統未明國蠧既除而姦宄未<lb/>
戢天變洊臻而未弭民力久困而未甦此豈具臣可以<lb/>
克相自非才若擎天之八柱力如負海之六鼇精誠一<lb/>
心勵翼庶務則何以結異眷於黄屋奪至情於素冠廷<lb/>
有賛書國無異論恭惟某官徳崇而業鉅學博而用周<lb/>
功烈在人豈管晏之可許規模所至及周召而乃留早<lb/>
繇禁塗獨賛宻議祛邪崇俊決大疑於立談之間偃武<lb/>
<pb n="KR3k0038_WYG_115-55b"/>
修文興長利於旋踵之頃國本安固人心敉寧弼諧未<lb/>
幾經濟方懋甫正台衡之位俄纒風木之悲中扆深懐<lb/>
竣訖㐮於大事左貂荐遣爰趣復於宰司厥今為政之<lb/>
當先大率如前之所述雖無伯禽金革之事當資𫝊說<lb/>
舟楫之才至若邊備弛於通和邦財空於横費名為更<lb/>
化而士夫趨向之莫一實欲䘏民而州縣奉行之不䖍<lb/>
此其次焉又有大者必也羣工百執守法度而不變外<lb/>
戚近習保富貴而有終城社無所容其姦廟堂當得行<lb/>
<pb n="KR3k0038_WYG_115-56a"/>
其政孰出身而辦此顧舍公其誰哉此四海所以具瞻<lb/>
正九重所以虚竚任天下之重幸瞻赤舄之來為帝者<lb/>
之師佇復青氊之舊要使一門勲業之盛有光千載簡<lb/>
冊之𫝊某夙出洪鈞欽聆渙號睠疇昔已蒙於百諾諒<lb/>
伊匪定沐於一陶歌杜陵之詩願永依於廣厦為魏公<lb/>
之客豈復出於它門<lb/>
　　　賀史丞相從吉加官　　　　林執善<lb/>
徙月復常自天渙渥黄麻宣制増品秩於鼎司赤舄造<lb/>
<pb n="KR3k0038_WYG_115-56b"/>
朝新威儀於宰路華夷𫝊誦亷陛尊崇切謂大臣佩安<lb/>
危於一身孝移忠而兩盡盛旦會明良於千載家與國<lb/>
以均休方素冠迄制於禮經宜丹扆加榮於命數某官<lb/>
孤忠貫日一徳格天明允篤誠世濟舒敳之美謀謨果<lb/>
斷才兼房杜之長剪羣姦於原燎之餘定衆志於波頽<lb/>
之末還福威於皇極乾清坤夷正基本於元良星暉海<lb/>
潤光于前列酬以何官亟宅揆以奮熈遄奪情於艱疚<lb/>
入則左饘右粥端思盧堊之中出則搢笏垂紳紆畫廟<lb/>
<pb n="KR3k0038_WYG_115-57a"/>
堂之上來雋髦而濟濟銷奸宄於㝠㝠漢塞柝沉周京<lb/>
枕奠丕慰蒸黎之衆迄成清静之規駒過隙以如馳甫<lb/>
更吉制魚有水而相得庸侈徽恩登進穹階申陪腴賦<lb/>
隆師模於副貳崇事柄於鈞樞固嘗先天下之憂而憂<lb/>
豈以窮人爵之貴為貴一二日之幾毋曠共成兢業之<lb/>
功八百年之厯過期永賁休明之運某劃聆成渙倍激<lb/>
懽悰才俊滿前第遡風於東閣陽春無外會報暖於北<lb/>
枝<lb/>
<pb n="KR3k0038_WYG_115-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷一<lb/>
</p>
<p>
</p>
  </div>
</body>
</text>
</TEI>
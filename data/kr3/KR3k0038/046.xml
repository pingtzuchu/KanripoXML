<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷四十六</head> <lb/>
    <p>
<pb n="KR3k0038_WYG_046-1a"/>
欽定四庫全書<lb/>
　翰苑新書前集卷四十六<lb/>
　　　總監司<lb/>
總監司<hi>歴代書肇十有二州州十有二牧禹别九州有九牧周禮八命作牧史記黄帝置左右監監於</hi>
<hi>萬國職官分紀秦置監察御吏漢興省之至惠帝遣御史監三輔郡察事凡九條其後諸州復置監察御史文</hi>
<hi>帝以御史不奉法乃遣丞相史出刺并督察御史武帝元封五年初置部刺史掌奉詔條察州以六條問事秩</hi>
<hi>六百石十二州員員十二人居部九歳舉為守相成帝以為刺史位下大夫而臨二千石輕重不相凖乃更為</hi>
<hi>州牧秩真二千石位次九卿後漢光武復刺史乘傳周行郡國録囚徒考殿最舊制州牧奏二千石事皆先下</hi>
<pb n="KR3k0038_WYG_046-1b"/>
<hi>三公三公遣掾吏按驗然後黜退光武用法明察不復委三府故權歸刺舉之吏靈帝改為牧魏晉為刺史持</hi>
<hi>節都督庶姓為單車刺史後魏州置三刺史其後隨時沿革互有不同隋開皇三年罷郡以州統縣自是刺史</hi>
<hi>之名存而職廢後雖有刺史皆太守之互名非舊刺史之職理一郡而已煬帝大業罷州置郡置司諫䑓大夫</hi>
<hi>一人廵察畿内刺史十四人廵察畿外唐罷郡置州改太守為刺史而雍州置牧神龍二年分天下為十道置</hi>
<hi>廵察使二十人以左右䑓内外官以堅明清勁者為之景雲改置按察使開元中改置采訪處置使至德之後</hi>
<hi>改采訪使為觀察并領都團練治於所部之大郡本朝監司有轉運使副判官使之按察官吏又有提㸃刑獄</hi>
<hi>有武臣同提刑又有提舉常平荼鹽司轉運置於乾德判官置於開寳使副置於太平興國提刑置於淳化四</hi>
<hi>年省景祐復置天聖六年罷八年復置治平罷之迨置於熈寜職遂不廢提舉常平置於熈寕元祐罷繼而隨</hi>
<pb n="KR3k0038_WYG_046-2a"/>
<hi>罷隨復提舉茶鹽置於宣和紹興罷之既而或置或廢至紹興五年常平茶鹽併為一司而後提舉之職定</hi>
歴代事實方伯<hi>前漢何武曰刺史古之方伯上所委任一州表率也</hi>亷使<hi>續通典魏謩䟽</hi>
<hi>曰韋長任膺亷使時長為觀察使</hi>亷鎮<hi>崔鉉制云/歴居亷鎮</hi>使指<hi>前司馬相如傳云宣其使指</hi>
眞刺史<hi>見賈逵舉不法注</hi>銀印青綬<hi>漢百官/表云</hi>玉節金貂<hi>見前賢詩詞注</hi>
銅印墨綬<hi>晉百官表云</hi>赤幢曲蓋<hi>晉向雄秦州刺史假赤幢曲盖鼓吹</hi>曲盖朱<lb/>
旗<hi>段頴起徒中并州刺史有功徴還京師穎乘輕車介士鼓吹曲盖朱旗殷天蔽日連騎相繼數十里</hi>徐<lb/>
邈清白<hi>徐邈遷凉州刺史皎然清白</hi>胡質清高<hi>晉胡威父質為荆州刺史威自京師定省</hi>
<hi>父賜絹一匹威曰大人清高何得此絹質曰吾俸禄之餘也後武帝問威曰卿孰與父清對曰臣父清畏人知</hi>
<pb n="KR3k0038_WYG_046-2b"/>
<hi>臣清畏人不知是臣不及父</hi>楊秉清儉<hi>後楊秉雅素清儉為刺史二千石計日受俸禄不入私門</hi>
<hi>家室貧寠併日而食</hi>高肇清能<hi>後漢高肇所莅五州皆以清能著稱當時號良刺史</hi>李恂席<lb/>
皮<hi>東觀漢紀李恂為兖州刺史清約率下席羊皮卧布被</hi>羊祜遺犢<hi>晉羊祜為青州刺史於郡</hi>
<hi>産犢及去職以官職所生遺之而去</hi>飲酌貪泉<hi>晉呉隱之為廣州刺史有水曰貪泉隱之酌飲之因</hi>
<hi>賦詩云古人云此水一㰱懐千金試使夷齊飲終當不易心</hi>坐無完席<hi>同上隱之返家之日唯身</hi>
<hi>而已宅茒茨六間坐無完席以篷為屏風</hi>行部<hi>漢何武/𫝊云云</hi>廵部<hi>後漢之制乘𫝊周行四方秋分</hi>
<hi>廵行所部録囚徒考殿最</hi>分路揚鑣<hi>隋文帝紀詔民間情偽咸欲僃聞已詔使人所在振恤分路揚</hi>
<hi>鑣將徧四海必令為朕耳目</hi>行部去襜帷<hi>後郭賀字喬卿荆州刺史有殊政百姓歌曰厥德仁</hi>
<pb n="KR3k0038_WYG_046-3a"/>
<hi>明郭喬卿中正朝廷上下平顯宗賜以三公之服黼黻冕旒勑行部去襜帷使百姓見其容貌以彰有德</hi>命<lb/>
御褰帷<hi>唐賈琮兾州刺史之部言曰刺史當逺聽廣視糾察美惡何有反埀帷裳以自掩塞乎乃命御</hi>
<hi>者褰帷百城聞風震竦其贜過者望風觧印綬去</hi>叱馭九折坂<hi>王尊為益州刺史至其坂問吏</hi>
<hi>曰此非王陽所畏道邪尊叱其馭曰驅之王陽為孝子王尊為忠臣</hi>亷問七州<hi>唐大詔令亷問七州</hi>
分刺諸州<hi>漢百官表位居牧伯分刺諸州</hi>分郡督察<hi>漢官觧詁曰分馳郡國督察在位其</hi>
<hi>敷以言録見囚徒</hi>奉詔察州<hi>西漢元帝刺舉州/事奉詔條察州</hi>督奏郡國<hi>漢朱博表</hi>
<hi>云云</hi>山濤搜才<hi>王隱晉書為冀州刺史州舊無人士自濤居此州搜賢求才旌命所加三十餘人皆</hi>
<hi>顯名當世冀州之士於是為盛</hi>彦夏接士<hi>臧榮緒晉書華<graphic n="KR3063" url="https://raw.githubusercontent.com/kanripo/KR-Gaiji/master/images/KR3063.png" mimeType="image/png"/>字彦夏歴江州刺史甚有威惠州乏豪</hi>
<pb n="KR3k0038_WYG_046-3b"/>
<hi>士以友道接士甚得江表之歡</hi>庾亮談詠<hi>晉書庾亮鎮武昌諸佐吏殷浩輩乘秋夜共登南樓俄而</hi>
<hi>亮至諸人將避之亮徐曰諸君少住老子於此興復不淺便據胡床與浩等談詠其坦率行己多如此</hi>望<lb/>
風畏肅<hi>下注</hi>聞風震竦<hi>見上命/御褰帷</hi>孺文按故人<hi>蘓章字孺文為冀州刺史</hi>
<hi>故人為清河太守喜曰人皆有一天我獨有二天章曰今夕蘓孺文與故人飲者私恩也明日冀州刺史案事</hi>
<hi>者公法也遂舉正其罪州人知章無私望風畏肅</hi>賈逵舉不法<hi>賈逵豫州刺史舉奏二千石以</hi>
<hi>下阿縱不法者帝曰逵真刺史也布告天下以豫州為法</hi>奉詔六條<hi>見官制因革注</hi>手書一紙<lb/>
<hi>晉陽秋劉𢎞遷荆州刺史毎有興廢手書丁寧卜欵密莫不感恱咸曰得劉公一紙書賢於十部從弟</hi>化行如<lb/>
神<hi>呉志崔㣲少有竒操為益州刺史化行如神</hi>恩化大行<hi>魏志太祖以劉頵遷揚州刺史頵单馬到</hi>
<pb n="KR3k0038_WYG_046-4a"/>
<hi>合肥建立州治安集之數年中恩化大行百姓越江山而歸者以萬數於是立學校廣屯田興芍陂士門呉塘</hi>
<hi>以溉稲田官民有利</hi>决遣如神<hi>前漢朱博冀州刺史博本武吏不更文法行部吏民數百遮道自言</hi>
<hi>從事欲以觀試博博决遣如神吏民大驚</hi>斷决如流<hi>茍晞道練於官事為兖州刺史案牘盈積斷决</hi>
<hi>如流人不敢欺</hi>莫不震竦<hi>呉録張康遷益州刺史正厲威嚴表善懲惡所部肅然莫不震竦</hi>號<lb/>
王獨坐<hi>王關遷冀州刺史不發私書不畏強禦號曰王獨坐</hi>皇甫賑饑<hi>續漢書皇甫嵩遷冀</hi>
<hi>州牧奏請一年租以賑饑民百姓歌曰天下亂兮市為墟毋不任子兮妻失夫賴得皇甫兮復安居</hi>喬元<lb/>
開廪<hi>晉喬元字公祖徙守州刺史年饑元開倉以給之主者以舊典宜先表聞元曰方待奏報民且死開</hi>
<hi>廪訖乃上聞天子嘉之</hi>鼓樓擒盗<hi>李崇為并州州多有劫盗崇乃村置一樓樓内一鼓盗發打之</hi>
<pb n="KR3k0038_WYG_046-4b"/>
<hi>俄頃之間聲布百里遂多禽獲設鼓樓自崇始</hi>桴鼓不鳴<hi>分紀邢卲除西兖州刺史有善政桴鼓不</hi>
<hi>鳴吏人姦伏守令長短無不知也</hi>政治為天下最<hi>見在州二十年注</hi>布政優優<lb/>
<hi>見兄弟竝任注</hi>獄無滯囚<hi>見男女/岀迎注</hi>百姓越江而歸<hi>見恩化大行注</hi>呉人<lb/>
襁負而至<hi>晉羊祜為荆州刺史恩施均洽民不疲勞呉人襁負而至者萬數</hi>男女出迎<lb/>
<hi>宋書始興王澹字僧逺為荆州刺史曹無留事獄無滯囚還朝人歌之曰始興王人之父赴民急如水火時復</hi>
<hi>來乳哺我重臨荆州男女出境迎者萬餘人其得人情如此</hi>童兒竹馬<hi>郭伋字細侯遷并州牧前</hi>
<hi>在并州素結恩德及後入界始至行部到西河有童兒數百各騎竹馬於道路</hi>賈父來晚<hi>後賈琮字</hi>
<hi>孟堅交趾屯兵反執刺史及合浦太守靈帝以琮為交州刺史琮到部刺其反状咸言賦歛過重告寃無所遂</hi>
<pb n="KR3k0038_WYG_046-5a"/>
<hi>為盜賊琮即移書告示各使安業里巷歌曰賈父來晚使我先反今見清平吏不敢犯</hi>吏民請留<lb/>
<hi>分紀种暠遷凉州刺史甚得百姓懽心被召還吏民老少詣闕請留一年</hi>州人去思<hi>司馬朗字伯逺</hi>
<hi>為兖州刺史政化大行百姓思之</hi>重授并州<hi>梁習字子虞遷并州刺史邉境咸安文帝即位以習</hi>
<hi>有譽并土重授并州為天下最</hi>三臨徐州<hi>分紀王懿字仲德為徐州刺史三臨徐州威惠宣著</hi>重<lb/>
臨荆州<hi>見男女岀迎注</hi>賜車葢彰德<hi>前黄霸為揚州刺史治有異績宣帝詔賜車盖特髙</hi>
<hi>一丈以彰有德</hi>賜黼黻彰德<hi>見行部去/襜帷注</hi>父子相代<hi>分紀畢終敬父子相代為</hi>
<hi>本州當世榮之</hi>兄弟竝任<hi>夏侯逵為南豫州刺史兄□先經此任竝有恩惠百姓歌曰我之有州頻</hi>
<hi>得夏侯前兄後弟布政優優</hi>四龍<hi>東觀漢紀李元禮祖父修安帝時生子亮叔訓秀號四龍皆為牧守</hi>
<pb n="KR3k0038_WYG_046-5b"/>
在州二十年<hi>魏梁習為并州刺史政治常為天下最太初二年召為大司農習在州二十年無方</hi>
<hi>面珍物明帝異之禮賜甚厚</hi>在鎮十餘年<hi>晉桓宣為梁州刺史在鎮十餘年綏撫故舊甚得稱</hi>
<hi>譽</hi>召為大農<hi>見在州二/十年注</hi>舉為守相<hi>職源漢光武時刺史九歳舉為守相</hi>以<lb/>
補九卿<hi>職源漢成帝綏和之制真二千石位次九卿九卿缺以高第補</hi>衣繡晝行<hi>分紀張既</hi>
<hi>字德容雍州刺史太祖曰君還本州可謂衣繡晝行也</hi>荀羡年少<hi>晉荀羡為徐州刺史時年二十</hi>
<hi>中興方伯未有如羡少者</hi>在外心朝廷<hi>晉王昶字文舒遷兖州刺史明帝即位雖在外任心存朝</hi>
<hi>廷</hi>
皇朝事實八條舉按<hi>言行録湯思退為相言元祐宰臣司馬光所陳舉按官吏八條詳宻</hi>
<pb n="KR3k0038_WYG_046-6a"/>
<hi>可行今欲立舉薦四條一曰仁惠二曰公直三曰明敏四曰亷謹按察四條一曰苛酷二曰狡佞三曰昏懦四</hi>
<hi>曰貪縱凢監司州軍皆得以此八條舉按從之</hi>議獄必傅經典<hi>言行録彭汝礪字噐資公為監</hi>
<hi>司務大體不事細苛而於議獄必傅經典故在京西多所全宥</hi>部使十二任<hi>蒋之竒為部使者十</hi>
<hi>二任所至以治辦稱</hi>置籍書屏<hi>紹興七年上謂宰執曰安民之要無過擇監司可令侍從公舉中書</hi>
<hi>置籍朕亦書之屏風置諸左右</hi>條便民之事<hi>乾道九年命監司各限十日條便民之事件以聞</hi>
得人一路安<hi>紹興十七年上曰監司朝廷耳目之官今天下無事恤民為先得其人則一路安不</hi>
<hi>可不擇之也</hi>貪吏解去<hi>富弼薦楊紘為江東轉運紘常言不法之人不可貸如使縱貪贓於一郡</hi>
<hi>一邑害良民千萬家不若去之不利一家耳聞者望風解去或及期不敢之官然竟坐苛刻下遷</hi>宗旦<lb/>
<pb n="KR3k0038_WYG_046-6b"/>
詈蠻賊<hi>仁宗時儂智高執孔宗旦欲任以事宗旦叱賊大罵遂被害宗旦始官江東與李道徐尚同等</hi>
<hi>四人為監司耳目號四證人多憚之</hi>
自叙曰易難<hi>分紀高陽王雍為湘州刺史雍曰為牧之道亦難亦易其身正不令而行故曰是易</hi>
<hi>其身不正雖令不從故曰是難</hi>一筆勾<hi>言行録范文正公為叅政取班簿視不才監司毎見一人姓名</hi>
<hi>一筆勾之以次更易富公謂公曰十二丈則是一筆勾焉知一家哭矣公曰一家哭何如一路哭耶</hi>三虎<lb/>
四證<hi>慶厯中漕司楊絃王綽提刑王鼎頗務深刻號江東三虎又四證見上注</hi>
羣書旁引皇華<hi>詩皇皇者華君遣使臣也送之以禮樂言逺而有光華也</hi>英蕩<hi>周禮地官</hi>
<hi>掌節皆以英蕩輔之杜子春云以函器盛此節或曰英蕩畵函</hi>轡絲<hi>詩六轡如濡載馳載驅周爰咨度又</hi>
<pb n="KR3k0038_WYG_046-7a"/>
<hi>六轡如絲六轡沃若</hi>旌節<hi>周禮道路/用旌節</hi>使節<hi>周禮凡邦國之使節山國用虎節土國用人節澤</hi>
<hi>國用龍節皆金也</hi>星駕<hi>詩星言/夙駕</hi>輶軒<hi>風俗通曰周秦常以歳八月遣輶軒之使採異代方</hi>
<hi>言還奏之</hi>使車<hi>輿服志有大使/車有小使車</hi>朱軒<hi>謝承後漢書李壽乘法駕騑驂朱軒就路又見</hi>
<hi>藝文類聚</hi>軺車驛騎<hi>白帖云並/使車也</hi>使星臨益<hi>後漢和帝分遣使者單車各至州縣</hi>
<hi>觀採風謡使者二人當到益部投李郃候舍郃問曰二君發朝廷時知朝廷遣二使耶二人黙然驚相視曰不聞也問郃</hi>
<hi>何以知之郃指星示曰有二使星向益州分野故知之耳</hi>建節出闗<hi>前終軍傳初終軍步入闗闗吏</hi>
<hi>予軍繻軍棄繻而去及軍為謁者使行郡國建節東出闗闗吏識之曰此使者乃前日弃繻生也</hi>少府<lb/>
出節<hi>漢書</hi>張綱埋輪<hi>後漢張綱傳漢遣八使循行風俗餘人受命之部綱獨埋其車輪於洛陽</hi>
<pb n="KR3k0038_WYG_046-7b"/>
<hi>都亭曰豺狼當道安問狐狸遂奏梁冀等條其無君十五事京師震恐</hi>范滂攬轡<hi>後漢范滂傳滂</hi>
<hi>少勵清節時冀州盗起以滂為清詔使按察之滂登車攬轡慨然有澄清天下之志</hi>覽觀風俗<hi>前王</hi>
<hi>莽傳遣使者分行天下覧觀風俗</hi>動搖山岳<hi>唐韋思謙曰御史出使不能動搖山岳為不任職</hi>
黜陟察風俗<hi>唐德宗遣黜陟使十二人行天下陸贄言使者請以五術察風俗</hi>御史察<lb/>
風俗<hi>唐則天光宅元年遣御史察風俗</hi>
羣書精語州牧四岳持而綱<hi>柳貞符篇堯置州牧四岳持而綱之立有德有能者</hi>
<hi>參而維之運臂率指屈伸把握莫不統率</hi>
前賢詩詞玉節居分陜<hi>梁元帝别荆州吏民詩曰玉節居分陜金貂摠上流麾軍時舉</hi>
<pb n="KR3k0038_WYG_046-8a"/>
<hi>扇作賦且登樓年光徧原隰春色滿汀洲日華三翼舸風轉七星遊向解青絲䌫將移丹桂舟</hi>皇華御<lb/>
史雄<hi>孟浩然和李侍御渡松滋江詩南紀西江濶皇華御史雄截流寜假檝桂席自生風</hi>繡衣春<lb/>
當霄漢立<hi>杜詩入秦行</hi>
四六警語　<hi>邊使福星</hi>　<hi>外䑓/刺史</hi>　<hi>皇華亷使</hi>
發端<hi>攬轡撫封褰帷問俗</hi>　<hi>奏最慿熊/陞華駕牡</hi>　<hi>出綸渙沛/攬轡觀風</hi>　<hi>顯被絲言榮將繡指</hi>
　　<hi>上思元老皇遣使臣</hi>　<hi>輟玉筍班/遣皇華使</hi>　<hi>肅將星駕/分察日畿</hi>　<hi>珠旒遣使銀印生光</hi>
　　<hi>渙發芝函寵更英蕩</hi>
起聨<hi>一道服於教條不勤易地六轡熟於原隰益足觀風</hi>
<pb n="KR3k0038_WYG_046-8b"/>
　　<hi>家人有嚴君焉舊膺此選皇華遣使臣也今世其官</hi>
　　<hi>周原六轡與春風和氣以偕來閩部百城若景星慶雲之争覩</hi>
　　<hi>踐揚乆矣真四方慈惠之師聲望隱然好一道澄清之使</hi>
　　<hi>六月之吉方深旱而望雨之勤二天之臨頓有穆如清風之喜</hi>
　　<hi>王言如絲而如綸親承臨遣使節用龍而用虎逺有光華</hi>
　　<hi>送禮樂而有光華古莫重乎膚使一道德而同風俗今又在於亷車</hi>
　　<hi>使星臨於分野原隰生光喜氣排於寒冬陽春有脚</hi>
警句<hi>畵繡分光宵衣寛顧</hi>　<hi>慷慨叱王尊之馭澄清登孟博之車</hi>
<pb n="KR3k0038_WYG_046-9a"/>
　　<hi>未論山岳之動搖先訪閭閻之疾苦</hi>　<hi>觀風而得偉人未春而有和氣</hi>
　　<hi>遙知登車之慨然必有解印而去者</hi>　<hi>褰帷皆起廢之方攬轡即折衝之略</hi>
警聨<hi>褰帷問俗捐隻手以活民攬轡澄清炯雙眸而察吏</hi>
　　<hi>漢使所部十三州咸䝉惠澤湖南之地二千里如在春風</hi>
　　<hi>威聲搖岳見登車攬轡之初汙吏望風至投印解綬而去</hi>
　　<hi>掲節以出送之禮樂而有光當官而行編之詩書而無愧</hi>
　　<hi>用龍節用虎節以英簜輔之有豹韜有犬韜賢長城逺矣</hi>
　　<hi>乘槎直上天已界於漢中叱馭疾驅星忽臨於益部</hi>
<pb n="KR3k0038_WYG_046-9b"/>
結聨<hi>詠四牡之閑閑暫勞攬轡扈六飛之耳耳行即召環</hi>
　　<hi>前時呉下阿䝉豈堪刮目明日冀州刺史更望私恩</hi>
　　<hi>以故人而望蘓孺文豈其敢爾執公禮而事陳仲舉尚或能之</hi>
　　<hi>繡衣霄立姑為七聚以少留璽詔春頒即對三朝之促覲</hi>
　　<hi>負弩矢而迎惟謹伺候人之告解印綬而遁恐當為屬吏之先</hi>
　　<hi>以身受察敢言臭味之同握手劇談尚索形骸之外</hi>
　　<hi>薄宦萍浮豈獨幸依於亷察寸心茅塞庶㡬䝉益於話言</hi>
　翰苑新書前集卷四十六<lb/>
</p>
<p>
</p>
  </div>
</body>
</text>
</TEI>
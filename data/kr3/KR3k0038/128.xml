<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷十四</head> <lb/>
    <p>
<pb n="KR3k0038_WYG_128-1a"/>
欽定四庫全書<lb/>
　翰苑新書續集卷十四<lb/>
　　倉使類<lb/>
　　　賀留倉使　　　　　　　　　吕公著<lb/>
擢從需霅任重使閩昕殿促朝認乗軺之風采庾臺恢<lb/>
建帶銜袖之天香上嘆賈以忻然吏聞滂而凜若有光<lb/>
臨遣幸甚同寅恭惟某官浮石清流爛柯仙品傳家逺<lb/>
業皆自岀於機緘蓋世通才獨善藏於芒刅粮審迭更<lb/>
<pb n="KR3k0038_WYG_128-1b"/>
於中外農祥妙著於勾稽半竹攸分甘棠勿翦帝興懐<lb/>
於先正民未逺於去思爰畀所臨庶幾是似雖曰肱股<lb/>
之郡聊為衣鉢之符然而治劇剸繁已彰殊效孰若觀<lb/>
風問俗庸廣周咨固不待於汎宅浮家則全藉之摘山<lb/>
煮水睠惟南嶠微逺尺天生齒寔蕃官箴少弛皇華風<lb/>
動俗預想於澄清宣室夜䦨旨親承於密勿送之禮樂<lb/>
于彼隰原移今日之留中為後來之入侍某昨經崇閈<lb/>
獲際髙標殷如金石之聲兹猶夢想幸甚櫟樗之質更<lb/>
<pb n="KR3k0038_WYG_128-2a"/>
得因依慚馳傳之甫寧正飛芻之未達出多於入見不<lb/>
逮聞况如諏民核部之難又在通楮規鹽之外王事靡<lb/>
盬儻惠顧於同舟徳音不遐願拱聞於避席<lb/>
　　　賀曽倉使　　　　　　　　　洪平齋<lb/>
恭審詞綸渙寵庾節升華鳴履而上星辰夙仰望郎之<lb/>
宿衣繡而立霄漢聳觀膚使之風民皆歡聲物有生意<lb/>
恭惟某官學問正大典刑老成襲南豐之箕裘宜益大<lb/>
於數世之後傳東萊之衣鉢早推髙於諸公之間建安<lb/>
<pb n="KR3k0038_WYG_128-2b"/>
卓犖之才名正始風流之人物翛然自得澹若無營利<lb/>
足餂人競嗜刀頭之蜜術能醫國獨藏肘後之方一斂<lb/>
武於粉闈久寄情於緑野手弄鑑湖之明月胸吞禹穴<lb/>
之晴雲琴本無弦句常有眼固可傲造物於靜中之地<lb/>
然豈置蒼生於度外之時夙駕起家薄言問俗乃睠江<lb/>
東之故國方移河内之窮民奪路殍於烏鳶雖識仁人<lb/>
之志空窖藏於雀鼠奈多黠吏之奸惟能正一道之利<lb/>
權斯可夀羣生之命脈皇華攬轡姑馳四牡之閑閑禁<lb/>
<pb n="KR3k0038_WYG_128-3a"/>
角鳴鞘即扈六飛之耳耳某蟲氷見解螢雪生涯嵗月<lb/>
消磨影墮羣飛之末襟期傾倒氣衰再鼓之餘獨冷自<lb/>
甘一寒誰念不圖采藻之樂遽托憩棠之隂俗客不來<lb/>
刮目對芝山之曉兒童相約歸心詠沂水之春<lb/>
　　　賀陳倉使　　　　　　　　　王臞軒<lb/>
輟從郎省出建庾臺帝曰湖南九州之民其生寡遂公<lb/>
為江左諸賢之望冝徃周諏岳后擁英簜以前驅湘靈<lb/>
聞先聲而起舞某官道髙而立於獨器厚而養以和學<lb/>
<pb n="KR3k0038_WYG_128-3b"/>
易通神三畫曾吞於天上著書擬聖六丁屢下於人間<lb/>
雖塲屋之文而金石可鐫科第之後而燈火不輟徘徊<lb/>
州縣綿歴嵗時所至皆清而人推髙在我者大而官無<lb/>
小及時更化乃肯立朝鳴鐸璧流恍憶爐亭之舊横經<lb/>
朱邸平分講幄之功著庭凜直筆於秋霜省眼閱人材<lb/>
於氷鏡但從平進立要路之津以何難惟不茍同辭光<lb/>
範之門而徑去間有動色而咨惜誰能為王而留行與<lb/>
其圓枘方鑿扞格於中孰若髙牙大纛從容於外况在<lb/>
<pb n="KR3k0038_WYG_128-4a"/>
衡湘之地重哉金榖之權屬弄印者踰時乃出綸而臨<lb/>
遣東南之力竭矣上下焦熬西北之事紛然江湖唇齒<lb/>
為時一出寛上隠憂褰惟皆起廢之方攬轡即折衝之<lb/>
畧必有偉舉以竦羣觀富貴浮雲固萬鍾之不屑蒼生<lb/>
霖雨非一道之得私伏念某學古多拘與時寡合比奉<lb/>
昕庭之對空臆盡言不知書生之疎轉喉觸諱甘輸三<lb/>
籌而不悔僅竊一命以進身來傍蓮池茍營菽水始仕<lb/>
曰筮或者即初而覘終事長必忠焉敢以順而為正才<lb/>
<pb n="KR3k0038_WYG_128-4b"/>
疎而意廣位卑而言髙不惟同列疾視其旁甚至上官<lb/>
亦嫌其訐所幸鄉先生之出使得稱門弟子以通名諒<lb/>
䝉軫念於遺簪必不興疑於投杼俾諧鍾釡之養敢昧<lb/>
丘山之恩中人以下皆惡林宗正不免耳國士之遇如<lb/>
有智伯尚庶幾焉<lb/>
　　　賀陳倉使　　　　　　　　王臞軒<lb/>
出綸閶闔乗𫝊蒸湘屏風錄良刺史之名就陞英簜安<lb/>
輿奉太夫人之養増耀輶軒部民舞手以交歡屬吏舉<lb/>
<pb n="KR3k0038_WYG_128-5a"/>
杯而相賀某官道髙而立於獨器厚而養以冲鄉黨一<lb/>
篇之中從容踐履中庸千載之學出入誠明雖塲屋之<lb/>
文而金石可鐫自科第之後而燈火不輟徘徊州縣綿<lb/>
歴嵗時所至皆清而人推髙在我者大而地無小及改<lb/>
絃而更化乃澤笏以立朝不縁介紹而結眷知肯事詭<lb/>
隨而同流俗屬時有邊陲之警自贊參謀長揖出光範<lb/>
之門了無靳色早奏勲於淝水旋坐嘯於衡陽藹然政<lb/>
聲得之道路字民則催科寧拙拊士則甘苦與同思溺<lb/>
<pb n="KR3k0038_WYG_128-5b"/>
由溺思飢由飢紅粟活萬人之命曰𤾉而𤾉曰雨而雨<lb/>
蒼穹感一念之誠以至延賓客則北海之樽不空待寮<lb/>
佐則南樓之興不淺醉墨豪吞於星瀨新詩清迫於雪<lb/>
車舞綵袖於春輿遂蔡端明便親之念鳴木鐸於石鼓<lb/>
尋朱紫陽講道之盟豈近世俗吏之能為皆平日學力<lb/>
之小試闔城卧轍人心直願借留因地建臺天意曲為<lb/>
從欲惟是嵗荒民困川竭谷虚公將以施一州者而惠<lb/>
九州人亦以試前日者而信今日還峴而粟可賤乃賢<lb/>
<pb n="KR3k0038_WYG_128-6a"/>
相之遺規用悝而年不飢亦常平之始事必遵家法以<lb/>
寛帝憂隂徳無邊耆夀合延於鶴髪清朝有命宴詩將<lb/>
駕於龍津伏念某學古多拘與時寡偶昔吐危言而對策<lb/>
以訐見排今持直道以事人似狂未醒才疎而意廣位<lb/>
卑而言髙幸甚以隣境之書生晩乃為崇臺之屬吏先<lb/>
世同文靖之第一榜得人賤子登元禮之門通家有舊<lb/>
儻軫薄雲之念冀洪覆露之私事長必恭佇俟察父哲<lb/>
兄之教將母來諗願推仁人君子之心<lb/>
<pb n="KR3k0038_WYG_128-6b"/>
　　　賀王倉使　　　　　　　　　王臞軒<lb/>
輟班郎省司庾輔畿太平宰相之家聲青氊猶舊皇華<lb/>
使臣之風采翠節一新嶽后前驅江靈起舞竊謂將指<lb/>
於三輔莫重常平之一司粤自比年亶為遴選東南之<lb/>
力竭矣帑藏焦熬西北之事紛然符移旁午况當水潦<lb/>
飢饉之後尤多溝壑流離之憂觀風而得偉人未春而<lb/>
有和氣某官章天奎璧鎮地嵩衡八龍競躍於雲津俱<lb/>
稱相種一鳳獨儀於天表見謂人豪垂陞舍選以策勛<lb/>
<pb n="KR3k0038_WYG_128-7a"/>
力遜孤寒而斂步游戲文章之三昧呈露政事之一班<lb/>
赤縣字民河潤均京師之福屏星監郡海康奏邦國之<lb/>
功入綴周行不趨捷徑朱轓出守追還樂職之驩謡白<lb/>
鹿崇儒唤起爐亭之舊夢無何奏最有詔召歸雞舌之<lb/>
香方薰豹尾之班在邇人皆為之慫慂公獨付之笑談<lb/>
一節請行六丁莫挽維先文定於此祥刑平反一語之<lb/>
仁全活萬人之命功徳如是祥祉如是雖隔賢聲刑獄<lb/>
幾何錢榖㡬何素閑相業世道隘甚人物𦕈然四牡載<lb/>
<pb n="KR3k0038_WYG_128-7b"/>
馳少駕輕車於熟路三槐無恙歸留一柱於明堂伏念<lb/>
某家地單平性天䝉瞀二載身依於緑水一朝望斷於<lb/>
白雲壯氣索然見謂如雞之已木親榮已矣何心有鹿<lb/>
之在蕉需次忍貧賣文為活幕府戍期之已及書生宦<lb/>
譜之未閑惟臺府本同體之戚休而僚屬如一家之子<lb/>
弟教誨之以藥其失提挈之以玉於成是所望於尊明<lb/>
庶少逃於瘝曠一臺近水餘波儻及於蓮池小草出山<lb/>
和氣願囘於黍律<lb/>
<pb n="KR3k0038_WYG_128-8a"/>
　　　通王提舉　　　　　　　　　李梅亭<lb/>
抗章引外揭節司平正士去朝四海之疑未釋望郎問<lb/>
俗三湘之幸則多况以部刺史之天來臨舊令尹之地<lb/>
民信之矣帝念在兹某官天韻崇谹風猷膚碩學問廣<lb/>
大日光玉潔而蛟翔志氣清明燭照數計而龜卜早提<lb/>
邑最入踐朝行徧儀清選而人訝其遲立登要路而公<lb/>
不之領古之君子寧可祿歉而氣豐今之謀人詎恤身<lb/>
進而徳退拂衣勇甚攬轡慨然載歌小雅之皇華復願<lb/>
<pb n="KR3k0038_WYG_128-8b"/>
大招之清絶我聞在昔三異具見於一同民到於今五<lb/>
善固忻於重拜所虞馹召靡俟㕍囘某去國三年起家<lb/>
二郡瞻霄漢之佳士昔䝉或輓以或推逢瀟湘之故人<lb/>
今乃受容而受察偶甫至丞哉之壁末由望使者之車<lb/>
文儒申申既喜迎柳公之不逺武岡矯矯亦幾見王導<lb/>
而無憂<lb/>
　　通王提舉　　　　　　　　　劉後村<lb/>
天惠七閩褰帷而至地環百里傷錦是憂拊氷蹟以自<lb/>
<pb n="KR3k0038_WYG_128-9a"/>
危凜霜威之難犯敢陳固陋以凟髙明某官經明而行<lb/>
脩徳盛而仁熟草元之作可方揚雄尋微之功不減輔<lb/>
嗣蓋其經緯乎皇帝王霸之學固已馳騁於學校科舉<lb/>
之時文獻足以接前脩策畫足以定大事把臂入章泉<lb/>
之社抗禮分水心之庭奉盤而推要是吾儕之盟主持<lb/>
劵而取宜為天下之美官奈何稍繇博士議郎寖遷郡<lb/>
國守相靜觀時事寧無憂宗周之心勤撫細民不見薄<lb/>
淮陽之意厥今勃興睿聖並攬英豪方欲人之作新故<lb/>
<pb n="KR3k0038_WYG_128-9b"/>
選使而按察然而以言乎内則脈病已久以言乎外則<lb/>
尾大可憂世無排難解紛之才坐視至此公有捄焚拯<lb/>
溺之志徐行可乎天將開平治之期上必付圖囘之柄<lb/>
詎容遐壤久借福星某少不勉旃今何為者横戈出塞<lb/>
悼徃日之狂圖築室反耕付此生於定命迫於養志遂<lb/>
爾折腰以麄疎無所用之才當敗壊不可為之處未嘗習<lb/>
事使治劇以撥煩不善生財欲斡無而為有按臨之下<lb/>
汰免則宜昔嘗拜紫氣於路旁今仰視皇華於天上雖<lb/>
<pb n="KR3k0038_WYG_128-10a"/>
車笠之頓異尚轡銜之小寛如緇衣兮不足辱好賢之<lb/>
數言墨綬者儻為霽行部之威<lb/>
　　　通王倉使　　　　　　　　方秋崖<lb/>
伏以占使者之星粲魁躔於斗北愧郎官之宿分凋邑<lb/>
於江東睠言出岫之雲共飲入閩之水聞里父老私相<lb/>
語矣謂鄉先生其必憐之恭惟某官妙摛玉兔之毫幾<lb/>
跨金鰲之背方賜對於蓬萊殿雖阿房賦第五而名益<lb/>
髙如起草於明光宫則詞林世少雙而文有體當其呈<lb/>
<pb n="KR3k0038_WYG_128-10b"/>
琅玕而呌閶闔謂已朝閬風而夕崑崙胡為勇去於筍<lb/>
班迺肯平攽於粟庾意者皇華之遣簡於清燕之閒若<lb/>
曰欲聚民毋聚財何俗吏之念不到此自昔有弊人無<lb/>
弊法惟通儒則仁在其中竊嘗窺蕭平原詳試之才真<lb/>
不負賈太傅治安之策民豈無瘼公其有瘳苐聞芝宇<lb/>
之香遄直花塼之暖敢端此笏引睇於庭某技止黔驢<lb/>
璞如鄭鼠三戰犇北燈寒幾絶於韋編一官落南衫老<lb/>
半枯於荷葉每賦澁勒檳榔之霧雨偶脱蕭條茅葦之<lb/>
<pb n="KR3k0038_WYG_128-11a"/>
瘴煙迄班引於嚴宸復驅來於債縣至則數家聚耳坐<lb/>
想吾民之窮知者幾何人哉誰憐作邑之苦幸枌榆之<lb/>
相望豈桃李之不言于彼髙崗而鳳凰鳴雖逈殊於寥<lb/>
寞既成大厦而燕雀賀將自樂於棲遲仰黷盛心不任<lb/>
靦面<lb/>
　　　通徐倉使　　　　　　　　林克齋<lb/>
藩屏疇庸攽綍從天而下庾臺將指持節被江以東兹<lb/>
九重引近之有光且一道平頒之攸賴風聲戾止觀聴<lb/>
<pb n="KR3k0038_WYG_128-11b"/>
翕然矧綴屬於下陳輒贄名於尺納某官雙溪擢秀六<lb/>
館蜚英煌煌華國之文科第直俯拾爾磊磊濟時之畧<lb/>
州縣豈足留之姓名果徹於凝旒步武頓開於亨軌擢<lb/>
由金耀式是璧流給札玉臺織天孫之雲錦讐書天祿<lb/>
登道家之蓬萊屬九虎之啟扉俄三刀之入夢淮邦草<lb/>
木巳稔識於威名江國生靈慨每罹於乾溢畀之英簜<lb/>
被以光華廩粟腐紅兹暫司於斂聚槖荷持紫佇入侍<lb/>
於邃嚴某才下亡庸命竒寡偶蓮泛莫禆于寸畫瓜時<lb/>
<pb n="KR3k0038_WYG_128-12a"/>
已上於更書劃聆濡轡之來正值俶裝之際願承約束<lb/>
棲燕幕以奚安或假夤縁登龍門其自始<lb/>
　　　通徐提舉　　　　　　　　王臞軒<lb/>
輟班郎省掌委閩都公道宏開方覩鳳閣舍人之様遐<lb/>
氓何幸驩迎軺軒使者之來敬飭墨卿晉干籖帥某官<lb/>
清凌氷柱峻埒斗杓去南州孺子於千年典刑猶在得<lb/>
慈湖先生之一派傳授最親更閲理義之多從容出處<lb/>
之際久於補外晩乃立朝繙帙仙蓬夜對青藜之杖横<lb/>
<pb n="KR3k0038_WYG_128-12b"/>
經玉邸朝吟苜蓿之盤發揮石室之袐儲<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>歴錦窠之<lb/>
清選使其道之少貶則何官之不為昌言諤諤而不茍<lb/>
同直節堂堂而難登進仕之巧者爭趨金湯許史之門<lb/>
公獨凜然自修召杜龔黄之政以安定之學淑於千里<lb/>
故苕溪之最徹於九重果錫召環重登緊地不屑枉尋<lb/>
而茍合徑持英簜以遐征維時七聚之區適當多事之<lb/>
日震疊揺撼者方定流離蕩析者未歸白粲價翔誰與<lb/>
發倉於河内牢盆禁密殆幾為穽於國中碩鼠之貪不<lb/>
<pb n="KR3k0038_WYG_128-13a"/>
除帶牛之習難革諒已闗於諏度必可釋於顧憂矧聖<lb/>
朝聴斷之方新諸老牽聨而嚮用有以中書何無寇公<lb/>
為問者當以吾國即相司馬而答之磊砢喬松合作棟<lb/>
梁之用芬芳汗竹要垂宇宙之名伏念某讀書不多諧<lb/>
世又寡殿廬校藝疎狂貽怒於要官宗邸横經習懶見<lb/>
嘲於羣弟撫壯心而猶在處逆境而甚安念昔為尹幕<lb/>
之游幸嘗下宗師之拜曾謂强顔於冷席復從受察於<lb/>
崇臺人憐蹭蹬之何堪天使遭逢之甚巧提撕之以巨<lb/>
<pb n="KR3k0038_WYG_128-13b"/>
力教誨之以雅言庶乎孤寒得所憑藉有三品筆誰無<lb/>
收名定價之思持一瓣香敢作噓枯吹生之想<lb/>
　　　通提舉李監簿　　　　　　戴象麓<lb/>
拜命璪旒陞華玉節帝念江西數郡率多室垂磬腹隠<lb/>
雷之氓公實斗南一人宜散錢流地粟雨天之惠九重<lb/>
妙簡一路歡謡披心屬吏之恭頓首慶函之上某官民<lb/>
之父母學者宗師胸中三光五嶽之氣全筆下六經諸<lb/>
子之學粹一襟閒雅曠然野渡之横舟衆妄洗除澹乎<lb/>
<pb n="KR3k0038_WYG_128-14a"/>
止水之在坐所養者孔孟聖賢之學力故用則堯舜君<lb/>
民之事功至今南豐昭武之父老相與言雖古中牟潁<lb/>
川之治行不是過盍趣入鵷班之覲胡尚勞駰轡之馳<lb/>
天憐民貧兹土幾罹於兵旱人徯公久福星爰出於虚<lb/>
危再三念艱食之窮氓第一講常平之荒政歲熟則貴<lb/>
糴人饑則平糶天地此心冬暖無號寒年豐無啼飢父<lb/>
母其徳下車未及兩月之久闔部已拜幾分之寛歡呼<lb/>
行路之口碑歌誦治人之手段民何幸甚天實福之挽<lb/>
<pb n="KR3k0038_WYG_128-14b"/>
起西江願早徧鮒轍斗升之水召還北闕即近依龍顔<lb/>
咫尺之天某𦕈然書生冐此邑寄加之寇燬繼以旱荒<lb/>
艱阻備嘗鼠技嗟已窮於五孤寒誰援鵲枝空自遶者<lb/>
三幸天開臨照之明俾日竊帡幪之庇苐當膚使涓吉<lb/>
建臺之日適值小吏謁告還舍之時既不能負弩以先<lb/>
驅且併與羾函而後至僅方祇戍懼莫逃愆江湖不計<lb/>
鳬㕍去來仰祈涵育天淵各遂鳶魚飛躍尤賴作成<lb/>
　　　通福建李提舉　　　　　　方壺山<lb/>
<pb n="KR3k0038_WYG_128-15a"/>
躡跡鵷鸞嘗望魁躔之色叨榮牡駱得親使節之華平<lb/>
生素見許以襟期聨事又相闗於脈絡喜而不寐辭以<lb/>
見情恭惟某官貫日忠精彌天聲價奪龍頭而賈餘勇<lb/>
早嘗空冀北之羣執牛耳而主齊盟今見推斗南之一<lb/>
頃鄉鄰之有鬬入帷幄以贊謨迄今五羊之境安全藉<lb/>
六鰲之名重其出處進退之際乃理亂安危所闗遂上<lb/>
蓬山胸著青藜之劉向至躋粉省眼空皓首之馮唐斡<lb/>
魁柄姑少遲之扈屬車豈不可者屬時皇上惠顧閩中<lb/>
<pb n="KR3k0038_WYG_128-15b"/>
閎四方霖雨之恩普一道福星之照公舉刺而吏貪之<lb/>
墨洗薄征斂而民力之赬蘇凜然如大行臺讙焉號真<lb/>
刺史然而時尚多故事有至難百年之局面轉危諸賢<lb/>
之國手可想力不𢎞固無以勝此任用未盡亦何以責<lb/>
其功世道如斯公等安在竚繇膚使徑拜頭㕔永留槐<lb/>
位之芬芳大究菊坡之事業某去國三暑錮身一寒懶<lb/>
再乞於鏡湖欲永尋於盤谷忽叨乗𫝊莫許循牆顧筋<lb/>
力之支離且聪明之殫淺非得使者體何為馳原隰之<lb/>
<pb n="KR3k0038_WYG_128-16a"/>
車政恐好事人欲勒囘山林之駕幸是觀風之部最為<lb/>
近水之臺甘苦必均休戚必同有無相通緩急相應與<lb/>
故人飲雖非亷訪之所宜為君予僚惟願箴規之樂告<lb/>
　　　上王提舉　　　　　　　　　方秋崖<lb/>
課桑麻於屬邑幸而有蘓刺史之天訊桃李於年家寧<lb/>
不為李將軍之地倘可置之牙頰是用布其腹心蓋以<lb/>
昔者孔融登元禮之門猶叙先世夫子與老耼之契矧<lb/>
予兩叔同此一科愛其人者及屋上之烏肯相忘於子<lb/>
<pb n="KR3k0038_WYG_128-16b"/>
姓察吾政而異兒傍之雉已難揜於先生然則攀附者<lb/>
雖私情而其提挈者乃公道不知僭矣請具陳之伏念<lb/>
某藐然孤蹤竊有微志家惟故書耳未能寒燈火之盟<lb/>
兒薄吾澤耶竟以墮塵埃之吏至鬱鬱而居此豈區區<lb/>
之所期舉眼視八荒緑鬂已霜蓬之短折腰為五斗青<lb/>
衫幾荷葉之枯自得邑於山間如置身於井底參差兩<lb/>
政荏苒四年意者有待而然否則既歸之久莫非王事<lb/>
我獨勞也諸公嘗借之齒牙豈無他人胡不比焉父執<lb/>
<pb n="KR3k0038_WYG_128-17a"/>
實為之眉目安用不鳴之㕍自同旅汎之鳬恭惟所懐<lb/>
如春風其道即元氣方落筆於蓬萊殿雖阿房賦第五<lb/>
而名益髙如起草於明光宫則詞林世少雙而文有體<lb/>
此學者之斗北為儒家之指南士有一經於品題語亦<lb/>
十倍其精彩敢忘精白自誤雌黄但願生識韓荆州蓋<lb/>
久已傾心於門牆師弟子之數安得近舍皇甫湜使無<lb/>
以藉口於薦紳士大夫之間竊仰盛心必垂明聽<lb/>
　　　囘馮提舉　　　　　　　　　方秋崖<lb/>
<pb n="KR3k0038_WYG_128-17b"/>
草木之同吾味方將式干木之閭宇宙之有此山乃莫<lb/>
挹浮丘之袂但指隠居之處所留為他日之緒談恭惟<lb/>
某官親傳太極之圖妙得先天之易江東獨步今有大<lb/>
馮魁下一星共推宿老亦既幾年於兹矣尚馳六轡而<lb/>
去之意者嘻笑怒罵而成文章自負無虚於名下如使<lb/>
趦趄囁嚅而處富貴亦盍浩然乎山中細書聊為夫蒼<lb/>
生平準何嫌於紅腐民方囏食忍獨愛南山之雲帝有<lb/>
恩言其為激西江之水姑勿罪嵗今行召卿某謬悠其<lb/>
<pb n="KR3k0038_WYG_128-18a"/>
人漫浪而仕奈何命也盡信書如無書歸去來兮子<lb/>
非我安知我自返蓬蒿之徑屢尋香火之盟竟為此行<lb/>
殊不自意慨山人去而猿鶴怨誰與晤言使嘉木秀而<lb/>
禽鳥鳴敢無葑菲<lb/>
　　　囘胡提舉　　　　　　　　　李梅亭<lb/>
訢合守符載馳使節田里之無愁恨已茂民庸原隰之<lb/>
有光華宜膺君選恭惟某官器姿凝逺徳履端深迎寒<lb/>
露置玉壺撓而不濁懐連城佩寳璐即之也温有華左<lb/>
<pb n="KR3k0038_WYG_128-18b"/>
轓詳試右翊斂嚴瀨釣竿之手將賦歸來摘武夷粟粒<lb/>
之牙猶煩料理龍光甚渥牡轡如濡君乗使者車民知<lb/>
免矣詔詣行在所予日望之方欲通咫尺之書乃先勤<lb/>
四六之惠某老未得謝命作納言不善斵而汗顔稍麾<lb/>
即去望持斧之直指更勉其駈<lb/>
　　　代囘湖南楊倉使　　　　　　楊誠齋<lb/>
顯陞簿正改賁使華國方貪賢使服班行之上民尤望<lb/>
賜故資原隰之驅晝繡分光宵衣寛顧恭惟某官性資<lb/>
<pb n="KR3k0038_WYG_128-19a"/>
寛栗材具碩膚觀其不憚州縣之勞固知必為廟廊之<lb/>
器兩著捍城之績去則見思一罹枕塊之悲毅然執禮<lb/>
既畢祥琴之御爰膺戎器之除適是重湖年飢而用不<lb/>
足加之諸洞地大而蘖易牙欲其澄清知所斂散非輟<lb/>
寛閒通敏之士難課還定安集之功四牡載馳萬物吐<lb/>
氣突不黔席不煖了無偷安避事之情居有倉行有糧<lb/>
㑹見節用愛人之學某賀我選厥逢人説斯暮見吴山<lb/>
有老大徒傷悲之感曉行湘水願功名垂久逺之㸔<lb/>
<pb n="KR3k0038_WYG_128-19b"/>
　　外宗正類<lb/>
　　　賀新南宗　　　　　　　　　王臞軒<lb/>
領鎮房山司宗睢邸伯父心在王室自宜與四輔以通<lb/>
班天屬生值聖時爰與第一人而為長潔蠲吉櫝登進<lb/>
賀床某官學問得聖處之工夫文章有作者之風骨淳<lb/>
熙之末射策耿魁宿之芒寒嘉定而後還班屹靈光之<lb/>
獨在忠勤一節佐佑兩朝以經文緯武之長材任觀化<lb/>
宣風之重寄居庸巨鎮价藩揚六纛之威薇省華階跬<lb/>
<pb n="KR3k0038_WYG_128-20a"/>
步眡三台之秩聖化方新於調瑟宗盟尤重於維城欲<lb/>
信厚之風成宜訓齊之遴選維時族老方堅戀闕之心<lb/>
帝有恩言亟下建臺之命地位穹則事權増重力量大<lb/>
則教令易孚㑹見文昭武穆之英益習沛易楚詩之化<lb/>
惟時通國之望正在同姓之卿衛社稷則無如朱虚之<lb/>
精忠尊朝廷則孰過李勉之德量鈇鉞方欣於南下衮<lb/>
衣已趣於東歸天下達尊有三師言允穆宗室為相者<lb/>
九前軌可尋罔俾忠定之賢專美紹興之始伏念某癖<lb/>
<pb n="KR3k0038_WYG_128-20b"/>
惟嗜古様不入時對策廣廷徒有空臆盡言之直校文<lb/>
列陛乃罹疾聲大呼之讒來倚席以何顔嘆無氊而獨<lb/>
冷見聞甚淺易招雪日之嘲驕貴與居凜有風霜之懼<lb/>
所幸耆英之至止庶幾晩末之有依教誨之以雅言提<lb/>
撕之以巨力一時遭際幾刼修來仙李蟠根固可使猗<lb/>
蘭之蕃茂小草有志亦期附叢桂之芬芳<lb/>
　　　通南外宗使　　　　　　　　王臞軒<lb/>
斂袵詩壇久剽古錦囊之譽横經宗校獲依青藜杖之<lb/>
<pb n="KR3k0038_WYG_128-21a"/>
光敬飭墨卿晉干籖帥某官道探聖賾氣涵天和學問<lb/>
工夫窮西洛横渠儒先之祕出處氣節有慶歴元祐君<lb/>
子之風鼓琴著書以自娱焚香讀騷而有味游戲翰墨<lb/>
咳唾珠璣舂容正始之典刑灑落晩唐之標致以此飾<lb/>
吏其諸異人壯縣蜚聲棠隂清風之未改京畿主畫蓉<lb/>
池緑水之猶香遄入綴於周行得與聞於國計使其少<lb/>
貶立要路之津以何難惟不茍同辭光範之門而徑去<lb/>
人嘆横舟於野渡公惟砥柱於中流稽閣題輿問訊籠<lb/>
<pb n="KR3k0038_WYG_128-21b"/>
鵝之沼豐湖剖竹嘯歌白鶴之巖嘉名上錄於御屏優<lb/>
詔分司於仙籍清節足以亷貪而起懦厚徳足以雅俗<lb/>
而鎮浮司舶則氷蘗以自持領郡則繭絲之不急豈特<lb/>
武穆文昭之裔屹若維城抑令召父杜母之謡驩然載<lb/>
路惟是舉國之望正在同姓之卿首揆久虚己入金甌<lb/>
之簡記脩名不朽留為玉牒之芬芳伏念某様不入時<lb/>
癖惟嗜古一第十六年之久歴官餘三考之書帝城風<lb/>
月之無邊方思贊畫宦海波濤之叵測嘖有煩言然浸<lb/>
<pb n="KR3k0038_WYG_128-22a"/>
潤之由來皆疎狂之自取天子臨軒而策寒畯從臣簪<lb/>
筆以主文衡衆皆阿意以曲從己獨執方而不變或校<lb/>
短掄長於程尺之下未免有之謂大聲疾呼於廷陛之<lb/>
間亦何至此一歸蓬蓽三易葛裘肆求宗邸之冷官隨<lb/>
得翹材之化筆所謂寒儒活計者此耳其為炎官熱屬<lb/>
者笑之顧才疎無事長之能而學淺犯為師之戒幸偕<lb/>
棣蕚聫南宫進士之名况在松㕔識東閣郎君之貴愛<lb/>
以及所不愛中也養其不中正有望於儒宗庶息嘲於<lb/>
<pb n="KR3k0038_WYG_128-22b"/>
士友收名定價倘䝉大戊子之知噓枯吹生自賀雌甲<lb/>
辰之遇<lb/>
　　　通西外宗使　　　　　　　楊誠齋<lb/>
弭節西臺正仰長庚之次舍司文南邸獲分太乙之光<lb/>
輝敬飭墨卿晉干籖帥某官清凌沆瀣和毓均倪學問<lb/>
工夫窮伊洛横渠儒先之祕出處氣節有慶厯元祐君<lb/>
子之風早從文屋以策勛旋歴宦途而恬退春風鳬舄<lb/>
清閒鳴單父之琴夜雪貂裘慷慨辦太原之檄恥皇皇<lb/>
<pb n="KR3k0038_WYG_128-23a"/>
於人爵甘落落於權門徧試民庸不留朝蹟舂陵監郡<lb/>
平分濓溪霽月之華炎嶺拜州肯受石門貪泉之汚實<lb/>
政紀山林之野史隂功溢道路之口碑嘉名已錄於屏<lb/>
風褒詔分司於仙籍昔逺今近上方注意以用公内重<lb/>
外輕公亦何心於擇地然而風濤如此人物𦕈然衛社<lb/>
稷則無如朱虚之精忠尊朝廷則孰過李勉之徳量所<lb/>
謂通國之望正在同姓之卿難兄法從之舊氊好為出<lb/>
色宗相登庸之傳鉢重見調元伏念某様不入時癖惟<lb/>
<pb n="KR3k0038_WYG_128-23b"/>
嗜古一第十六年之久歴官餘三考之書帝城風月之<lb/>
無邊方來贊諾宦海波濤之叵測嘖有煩言然浸潤之<lb/>
由來皆疎狂之自取天子臨軒以策寒畯從臣簪筆以<lb/>
主文衡衆皆阿意以取容己獨執方而不變或校短掄<lb/>
長於程尺之下未免有之謂大聲疾呼於廷陛之前亦<lb/>
何至此一歸蓬蓽三易葛裘肆求宗邸之冷官隨得翹<lb/>
材之化筆所謂寒儒活計者此耳其為炎官熱屬者笑<lb/>
之學殖久荒冐犯為師之戒心茅滋塞殊無事長之能<lb/>
<pb n="KR3k0038_WYG_128-24a"/>
頃襆被以東歸擬摳衣而北面久羈逆旅莫候前驅襟<lb/>
期雖企於門牆名實未孚於左右惟告戒之以藥其失<lb/>
而提撕之以玉於成敬薰心香願假鄰燭近而皇甫逺而<lb/>
居易既次第以捜求北曰石洪南曰温生敢覬覦於羅致<lb/>
　　　通西宗趙司直　　　　　　　方壺山<lb/>
仕東平之鄉久親丈席依西宗之邸容試絃歌入閩收<lb/>
宗族之書知公唱理義之學翕然相賀前此未聞某官<lb/>
燕邸諸孫文公髙弟五天精舍超然公子其間四書深<lb/>
<pb n="KR3k0038_WYG_128-24b"/>
衣匪獨勉齋之授教自博而入約仕將行其所知立朝<lb/>
精神治郡保鄣乃有憑國城社奪民田疇疏亟上聞白<lb/>
叟為之吐氣侯舍我去黄冦出而噬人節相傳以為髙<lb/>
論不售而奚樂恬然閉户久乃司宗小試而人屈之私<lb/>
淑乃吾願也中庸旨趣昔者親聞之師麟趾衆多更以<lb/>
告語其族向同歆異白放賀竒悉揉而惟正之從知偏<lb/>
者非材之過宗室知道此風漢晉所無師保相王吾國<lb/>
周唐之邁某游浙奚遇登門獨榮退後墮山邑之窮翻<lb/>
<pb n="KR3k0038_WYG_128-25a"/>
憶職宗庠之舊欲前若縶敢質所聞武城以愛人稱季<lb/>
宰以治賦升是文學未始不適用然政事非輕於分科<lb/>
使二子而生於今則一世之論必異乃如愚見終不願<lb/>
健令之名更請誨言或庶幾聖門之意諄諄毋吝切切<lb/>
有祈<lb/>
　　　通西外趙判宗　　　　　　　危巽齋<lb/>
屬尊麟趾率歸糾合之中郡畀龍溪幸與照臨之側敬<lb/>
修詞命下通姓名恭惟某官毓慶璇源分輝寳葉氣和<lb/>
<pb n="KR3k0038_WYG_128-25b"/>
而守正學博而用閎文采宣明宛在劉向李邕之右議<lb/>
論濬發深得晦翁濓溪之傳名隠隠以雷霆仕駸駸乎<lb/>
霄漢入司天憲民自謂於不寃出綰邦符政復多於遺<lb/>
愛爰以東平之善遂司西外之盟磐石一强維城増重<lb/>
佇膺紫詔趣侍凝旒豈無他人孰若金枝之秀不有君<lb/>
子誰叅玉鉉之崇某未習民庸猥承郡寄正自面牆于<lb/>
不學得無血指於旁觀尚推合治之心時賜免戾之教<lb/>
河潤千里豈無及晉之波厦廣萬間是亦屏周之意<lb/>
<pb n="KR3k0038_WYG_128-26a"/>
　　　囘西外趙知宗　　　　　　　陳篔牕<lb/>
駕牡罔功暫叨承攝傳魚有爛猥辱褒揚味謙挹以難<lb/>
勝拊疎庸而知愧某官諸姬為近大雅不羣左戚右賢<lb/>
偉獨髙於今世文經武緯殆逺過於古人有嘉磐石之<lb/>
英暫典維城之彦地分南服天簡中宸旋錫寵於㕍行<lb/>
益増崇於麟趾堯先睦族久資糾正之才周重强宗即<lb/>
荷便蕃之渥某一之已甚二者何堪森繁劇之滿前凜<lb/>
憂危之填臆胡能全璧但屈指於言歸尚藉斷金式傾<lb/>
<pb n="KR3k0038_WYG_128-26b"/>
心於賜誨<lb/>
　　　囘西外趙知宗　　　　　　　林克齋<lb/>
大君有命申攽寵渥之新伯臣司宗無越耆英之舊方<lb/>
屬籍視儀之始亦侯邦借潤之初某官胄出神明學通<lb/>
今古論議冠諸宗室夙擅白眉老成尚有典刑今推黄<lb/>
耉燕閒雖暇涵養益休鴻寳之方自竒謫仙之詩無敵<lb/>
矧年髙而徳劭且屬近而行尊典周室之宗盟宜洊司<lb/>
於麟趾爲劉氏之祭酒行入對於龍光某正爾依仁欣<lb/>
<pb n="KR3k0038_WYG_128-27a"/>
焉聞命敢謂别裾之未久遽䝉染翰以相先一日有似<lb/>
於三秋悵阻置杯之教兩地匪遥於千里幸分鄰燭之<lb/>
輝<lb/>
　　　代囘西外趙知宗　　　　　　李梅亭<lb/>
疏詔東平展親西外王曰叔父立愛始於家邦汝作秩<lb/>
宗受祉施於孫子棣華韡韡瓜瓞綿綿恭惟某官大雅<lb/>
不羣為善最樂箴規磨琢蹈衛武之流風忠義輪囷粲<lb/>
劉向之封事庸專糾合之任助成睦族之仁周之宗盟<lb/>
<pb n="KR3k0038_WYG_128-27b"/>
誰若滕侯之長唐之宰相豈遺徳裕之賢某側聴涣揚<lb/>
未遑旅賀召伯分治諒信如麟趾之詩長卿倦遊愧莫<lb/>
續兔園之賦<lb/>
　　　代囘西外趙知宗　　　　　　李梅亭<lb/>
小宰立班愧星辰之曳履大宗維翰貽月露之連編雖<lb/>
過乎情良感此意恭惟某官忱恂有守信厚不浮主天<lb/>
揖同姓之聨肅然糾合盡日宣三徳之敬莫不浚明雖<lb/>
云為善之居家尤樂推賢而報國有華新渥猥及陳人<lb/>
<pb n="KR3k0038_WYG_128-28a"/>
某司臬亡庸共工甚沗虎拜稽首願觀蕃錫之榮龍作<lb/>
納言已懼曠官之辱<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_128-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷六十八</head> <lb/>
    <p>
<pb n="KR3k0038_WYG_068-1a"/>
欽定四庫全書<lb/>
　翰苑新書前集卷六十八<lb/>
　　頌徳<hi>下</hi>
　　　學問<lb/>
厯代事實五總龜<hi>唐殷踐猷號總龜一千年五聚問無不知</hi>　九經庫<hi>儒林傳唐</hi>
<hi>谷那律號九經庫</hi>五經庫<hi>隋房暉逺/號五經庫</hi>書倉<hi>拾遺記曹曽積石為倉以藏書號曹氏書</hi>
<hi>倉</hi>學府<hi>南史梁傅昭傳博/極古今號曰學府</hi>幕府書厨<hi>十國紀年五代朱遵度博學號幕府</hi>
<hi>書厨</hi>鼠獄雞碑<hi>芝田録丁用晦云學/慚鼠獄智乏雞碑</hi>栁篋子<hi>職官分紀唐栁粲遷左拾</hi>
<pb n="KR3k0038_WYG_068-1b"/>
<hi>遺公卿競託為箋奏時譽日洽以其博號桞篋子</hi>觀外家之語<hi>史記滑稽傳東方朔多所博觀</hi>
<hi>外家之語注索隠曰外家非止一家即傳記小説之書也</hi>好讀外家傳<hi>同上禇先生好讀外家傳</hi>
<hi>語</hi>學盤孟諸書<hi>前田蚡傳蚡/學盤盂諸書</hi>太乙下觀<hi>晉王嘉拾遺記劉向校書天祿</hi>
<hi>閣夜有老人植青藜杖授向五行洪範云我是太乙之精天帝聞夘金之子有博學者下而觀焉</hi>博極羣<lb/>
書<hi>前司馬遷贊劉向揚雄博極羣書</hi>紬石室金匱之書<hi>太史公自序司馬遷為太史令</hi>
<hi>紬石室金匱之書</hi>貫穿經傳<hi>前司馬遷贊其涉獵者廣博貫穿經傳馳騁古今</hi>五經縱<lb/>
横<hi>後漢書周舉博洽為儒者所宗京師為之語曰五經縱横周宣光</hi>儒家文林<hi>後漢崔寔傳寔</hi>
<hi>沈淪典籍為儒家文林</hi>武庫<hi>晉杜預傳預朝野號曰/武庫言其無所不有也</hi>武庫五兵<hi>晉裴</hi>
<pb n="KR3k0038_WYG_068-2a"/>
<hi>頠傳頠博學稽古周弼見而歎曰若武庫五兵縱横一時之傑也</hi>博物洽聞<hi>晉張華傳天下奇祕</hi>
<hi>世所希有者悉在華所由是博物洽聞世無與比</hi>五經笥<hi>唐書李守素通姓氏學世號肉譜虞世南</hi>
<hi>曰昔任彦昇通經時稱五經笥今以倉曹為人物志可乎</hi>五經指南<hi>唐王𤣥感傳𤣥感為五經指南</hi>
王氏青箱<hi>南史王彪之博聞多識江左舊事緘青箱世謂之王氏青箱學</hi>陸公書厨<hi>南史</hi>
<hi>陸澄傳澄博覽無所不知王儉自以博聞多識過澄澄待儉語畢然後談所及遺漏數百十條皆儉所未覩儉</hi>
<hi>乃歎服曰陸公書厨也</hi>古事問仲舒<hi>唐崔琳傳云古事問仲舒髙今事問琳尚何疑</hi>儒林<lb/>
先生<hi>北史常爽為儒林先生</hi>作方言<hi>西京雜記揚雄懐鈆抱槧從計吏訪四方語作方言</hi>多<lb/>
識典故<hi>大唐遺事徐堅多識典故七入書府</hi>盤旋周孔庭宇<hi>後漢蔡邕釋誨馳騁乎典</hi>
<pb n="KR3k0038_WYG_068-2b"/>
<hi>籍之崇塗休息乎仁義之淵藪盤旋乎周孔之庭宇揖儒墨而與為友舒之足以光四表收之則莫知其所有</hi>
下帷三年<hi>前董仲舒傳仲舒下帷講習三年不窺園其精如此</hi>十五年不窺園<hi>後漢</hi>
<hi>桓榮傳榮學長安精力不倦十五年不窺家園</hi>游京師讀未見書<hi>北史李鉉傳鉉以鄉里寡</hi>
<hi>文籍來游京師讀所未見書</hi>假直祕書<hi>唐李邕傳邕自言讀書不遍願一見祕書李嶠曰祕書萬</hi>
<hi>巻豈時日能習耶邕固請乃假直祕書</hi>熊膽助勤<hi>唐栁仲郢傳仲郢嗜學嘗和熊膽圓夜嚥以助</hi>
<hi>勤</hi>穿壁引光<hi>西京雜記匡衡學無燭鄰有/燭乃穿壁引其光而讀之</hi>積思經籍<hi>前劉</hi>
<hi>向傳向専積思於經籍晝誦書𫝊夜觀星宿或不寐達旦</hi>為世大儒<hi>通鑑漢安帝紀李固郃之子也</hi>
<hi>少好學常改易姓名杖䇿驅驢負笈從師不逺千里遂究覽墳籍為世大儒</hi>専思三都賦<hi>晉書</hi>
<pb n="KR3k0038_WYG_068-3a"/>
<hi>左思専思三都賦杜絶人事</hi>左氏癖<hi>晉書杜預耽思經籍為春秋左氏傳集解自言有左氏癖</hi>心<lb/>
醉六經<hi>文中子心若醉六經</hi>韋編三絶<hi>史孔子世家孔子晚著易序彖繫象説卦文言讀易</hi>
<hi>韋編三絶曰假我數年若是我於易則彬彬矣</hi>殿中無雙<hi>丁鴻肅宗詔鴻與諸儒論定五經同異於</hi>
<hi>北京白虎觀帝親稱制臨決鴻以才髙論難最明諸儒稱之帝數嗟美焉時人歎曰殿中無雙丁孝公</hi>折<lb/>
角<hi>朱雲魯人也五鹿充宗為梁丘易元帝令與諸易家論充宗乘貴辯口諸儒莫能抗皆稱疾不敢㑹有薦</hi>
<hi>朱雲者召入論難連拄五鹿君故諸儒為之語曰五鹿嶽嶽朱雲折其角由是為博士</hi>解頤<hi>匡衡好學</hi>
<hi>家貧傭作以供資用尤精力過絶人諸儒語曰無説詩匡鼎來匡説詩解人頤衡射䇿甲科調補平原文學</hi>
春秋之意在二子<hi>嚴彭祖與顔安樂俱事眭孟孟弟子百餘人唯彭祖安樂為明質問疑誼</hi>
<pb n="KR3k0038_WYG_068-3b"/>
<hi>各持所見孟曰春秋之意在二子孟死彭祖安樂各顓門敎授由是公羊春秋有嚴顔氏之學</hi>説經鏗<lb/>
鏗<hi>楊政字子行少好學從代郡范升受梁丘易善説經書京師為之語曰説經鏗鏗楊子行</hi>得風雅<lb/>
之㫖<hi>衛宏初九江謝曼卿善毛詩迺為其訓宏從曼卿受學因作毛詩序善得風雅之㫖于今傳於世</hi>
世稱大儒<hi>丁恭習公羊嚴氏春秋恭學義精明敎授數百人州郡請召不應建武中遷少府諸生自</hi>
<hi>逺方至者著録千人當世稱為大儒</hi>五經無雙<hi>許慎少博學經籍馬融嘗推敬之時人為之語曰五</hi>
<hi>經無雙許叔重舉孝㢘初慎以五經傳説臧否不同於是撰為五經異義又作説文解字皆傳於世</hi>解經<lb/>
不窮<hi>後漢戴憑字次仲正旦朝賀帝令羣臣能説經者更相難詰義有不通輒奪其席以益通者憑遂重</hi>
<hi>坐五十餘席京師為之語曰解經不窮戴侍中</hi>一經説百餘萬言<hi>漢儒林傳贊自武帝立五</hi>
<pb n="KR3k0038_WYG_068-4a"/>
<hi>經博士開弟子員説科射策勸以官祿訖於元始百有餘年傳業者寖盛枝葉蕃滋一經説至百餘萬言大師衆</hi>
<hi>至千餘人蓋祿利之路然也</hi>黄金不如一經<hi>漢韋賢字長孺四子少子𤣥成復以明經厯位</hi>
<hi>至丞相鄒魯諺曰遺子黄金滿籝不如一經</hi>
皇朝事實潛心聖言<hi>張忠獻公浚行狀公在京師與趙鼎宋齊愈胡寅為至交所講論皆</hi>
<hi>前輩問學之力與所以濟時之䇿時召譙定京師公往見問所得於前輩者定告公但熟讀論語公自是益潛心</hi>
<hi>聖人之微言</hi>課治經史<hi>言行録傅獻簡公堯俞既仕益道學問其在洛孟擇其士之賢者皆折節</hi>
<hi>與交相課治經史識者遂知其為逺器</hi>無書不通<hi>劉原父行狀原父學廣博無書不通自浮屠老</hi>
<hi>子以及山經地志隂陽卜筮醫藥天文略皆究知</hi>記問該博<hi>近思録謝顯道云嘗録古人善行别</hi>
<pb n="KR3k0038_WYG_068-4b"/>
<hi>作一冊明道先生曰是玩物喪志胡安國云謝先生初以記問為學自負該博對明道舉史書成篇不遺一字</hi>
<hi>明道曰賢却記得許多可謂玩物喪志謝聞此語汗流浹背及看明道讀史又却逐行看過謝甚不服後來省</hi>
<hi>悟却將此事作話頭接引博學之士</hi>百氏之書無不通<hi>東都事略王洙字原叔性彊敏學問</hi>
<hi>過人百氏之書至於圖緯隂陽五行律厯星官算法訓故字書無所不通</hi>書無不通<hi>蘇東坡集司馬</hi>
<hi>温公自神童凛然如成人七嵗講左氏即了其大義自是手不釋書至不知飢渇寒暑年十五書無不通</hi>
羣書精語并包書林<hi>揚雄長楊賦</hi>收百氏之闕文<hi>陸氏衡文賦收百氏</hi>
<hi>之闕文采千載之遺韻觀古今於須㬰撫四海於一瞬</hi>奇辭奥㫖靡不通達<hi>韓文凡自</hi>
<hi>唐虞以來編簡所存大之為河海髙之為山嶽明之為日月幽之為鬼神纎之為珠璣華實變之為雷霆風雨</hi>
<pb n="KR3k0038_WYG_068-5a"/>
<hi>奇辭奥㫖靡不通達</hi>若太倉之蓄崇山之載<hi>桞子厚文鈎引貫穿舉大包小若太倉之</hi>
<hi>蓄崇山之載浩浩乎不可知也</hi>武庫則矛㦸森然<hi>姚崇銘武庫則矛㦸森然文房則禮樂盡</hi>
<hi>存</hi>茹古含今<hi>皇甫湜撰韓愈墓志茹古含今無有端倪</hi>沈潛訓義磨礲事業<lb/>
<hi>韓文沈潛乎訓義反復乎句讀磨礲乎事業而奮發乎文章</hi>馳騖乎書林<hi>韓愈復志賦朝馳騖</hi>
<hi>乎書林夕翺翔乎藝苑</hi>口不絶吟手不停披<hi>韓愈進學解口不絶吟於六藝之文手不</hi>
<hi>停披於百家之編記事者必提其要纂言者必鉤其𤣥貪多務得細大不捐焚膏油以繼晷常兀兀以窮年</hi>
獨旁捜而逺紹<hi>同上補苴罅漏張皇幽眇尋墜緒之茫茫獨旁捜而逺紹障百川而東之囘狂</hi>
<hi>瀾於既倒先生之於儒可謂有勞矣</hi>弋志書林耘情義圃<hi>駱賓王文弋志書林咀風騷於</hi>
<pb n="KR3k0038_WYG_068-5b"/>
<hi>七略耘情義圃偃圖籍於九流</hi>以道為飲以文為食<hi>皮日休集</hi>晝夜何曽知<lb/>
停息之時<hi>唐文粹云猶波之委於瀆瀆之注於溟晝夜何曽知停息之時</hi>
前賢詩詞屢益蘭膏燈<hi>元稹集屢益蘭膏燈猶研兔杖墨</hi>獨抱遺經究<lb/>
終始<hi>韓退之寄盧仝詩春秋三傳束髙閣獨抱遺經究終始</hi>爾腹為篋笥<hi>杜甫詩兵法五</hi>
<hi>十家爾腹為篋笥</hi>惟有文字五千巻<hi>盧仝茶歌三椀捜枯腸惟有文字五千卷</hi>撑腸<lb/>
拄腹文字五千卷<hi>東坡詩撑腸拄腹文字五千巻</hi>學如富賈在博收<hi>東坡</hi>
<hi>詩學如富賈在博收仰取俯拾無遺籌</hi>文學穰穰囷倉稠<hi>韓文</hi>
四六警語　發端　<hi>學本六經氣鍾五緯</hi>　<hi>學冠儒纓道航聖瀆</hi>
<pb n="KR3k0038_WYG_068-6a"/>
　　<hi>文史蟠胷精神滿腹</hi>　<hi>學到聖處/氣涵天和</hi>　<hi>居文章籙/登道徳藩</hi>　<hi>髙文作古真學造微</hi>
　　<hi>人物三代學業六經</hi>　<hi>學聖人道/讀天下書</hi>　<hi>胷吞石渠舌㵼河漢</hi>
　　<hi>負數千載馳騁無窮之學起三百年寂寞不振之文</hi>　<hi>鼓琴著書以自娯焚香讀騷而有味</hi>
　　<hi>羅二十八宿於心胷振五三六經之羽翼</hi>　<hi>誠明而守之以正剛大而養之以和</hi>
　　<hi>守伊洛誠敬之學悟洙泗忠恕之傳</hi>　<hi>學通九流而貫以一道傳百聖而得之宗</hi>
　　<hi>禀天民之先覺得君道之宗傳</hi>　<hi>讀八索九丘之書學尤博古黜諸子百家之説意在尊經</hi>
　　<hi>所學者正不觀非聖之書其震必宏自足引君於道</hi>
　　<hi>生武夷洞天之下其稟至清居考亭精舎之傍所漸者逺</hi>
<pb n="KR3k0038_WYG_068-6b"/>
　　<hi>野處平園以來復見老作明道先生而後獨傳正宗</hi>
　　<hi>先知覺後知任斯文之正統小徳役大徳為後進之主盟</hi>
　　<hi>道傳於軻繼百世之絶學文至於愈有三變之淳風</hi>
　　<hi>家傳正學早尋程氏之淵源躬蹈至誠蓋得温公之模楷</hi>
　　<hi>至大至剛蓋得孔孟之道先知先覺將以堯舜其君</hi>
　　<hi>探索精微出新議於王弼鄭𤣥之外芟夷陳腐追古文於李翺韓愈之間</hi>
　　<hi>續濂溪諸儒之燈傳延平夫子之學</hi>
　　<hi>學問得其真傳殆南軒晦庵之未死文章特其餘事亦廬陵南豐之復生</hi>
<pb n="KR3k0038_WYG_068-7a"/>
　　<hi>學問得洙泗之傳議論適堯舜之正</hi>
　　<hi>濂溪濬其源象山浚其流㑹心有印慈湖作之師潔齋為之父交臂傳燈</hi>
　　　記問<lb/>
厯代事實一見輒誦<hi>東漢禰衡傳衡目所一見輒誦於口耳所蹔聞不忘於心</hi>一覽<lb/>
能識<hi>同上黄祖子射嘗與衡俱遊讀蔡邕碑射恨不繕寫衡曰吾一覽能識之惟其中石缺二字因書出</hi>
<hi>之射馳使寫碑校如衡所書</hi>一目弗忘<hi>唐王起傳起天下書無不讀一經目弗忘</hi>舉目究<lb/>
㫖<hi>通鑑魏邵陵厲公費禕傳為尚書令識悟過人毎省讀舉目暫視已究其意㫖其速數倍於人終亦不忘</hi>
四海若指諸掌<hi>晉張華强記黙識四海之内若指諸掌</hi>讀書不過三復<hi>唐張</hi>
<pb n="KR3k0038_WYG_068-7b"/>
<hi>巡讀書不過三復終身不忘</hi>一覽千言<hi>唐蘇頲傳頲一覽至千言輒覆誦</hi>篇帙了辨<lb/>
如響<hi>唐李邕傳邕自言讀書未遍乃假直祕書未幾辭去李嶠驚異試問奥篇隠帙了辨如響</hi>一過<lb/>
誦千言<hi>御史臺記開元中常敬忠十五嵗上書言能一過誦千言張燕公問曰能十過誦萬言乎曰能</hi>
<hi>以萬字試之七過已通熟</hi>識亡書三篋<hi>前張安世傳武帝幸河東亡書三篋詔問莫能知惟安世</hi>
<hi>知之後購求得書以相校無所遺失</hi>口對兵事<hi>同上霍光問千秋戰鬭方略山川形勢千秋口對兵</hi>
<hi>事畫地成圖無所遺失</hi>練習軍書<hi>通鑑梁世祖紀唐邕練習軍書軍自督將以降勞效本末及四方</hi>
<hi>士强弱多少番代往還器械精粗儲蓄虚實靡不諳悉</hi>黙識兵簿<hi>通鑑晉懐帝紀劉輿宻視天下</hi>
<hi>兵簿及倉庫牛馬器械水陸之行皆黙識之</hi>
<pb n="KR3k0038_WYG_068-8a"/>
皇朝事實一閲不再讀<hi>蘇東坡撰張安道墓誌安道家貧無書從人借三史旬日輒歸</hi>
<hi>之曰得其詳矣凡書皆一閲終身不再讀屬文未嘗起草</hi>
前賢詩詞過眼不再讀<hi>唐文粹為人强記覽過眼不再讀偉哉羣聖文磊落載其腹</hi>
　　　文章<lb/>
厯代事實字挾風霜<hi>西京雜記淮南王劉安撰鴻烈二十一篇云字中皆挾風霜</hi>授<lb/>
五色筆<hi>南史江淹夢人授五色筆由是文藻日新後夢郭璞曰吾有筆在卿處可見還淹乃探懐中得</hi>
<hi>五色筆以還之後絶無美句</hi>筆頭生花<hi>天寶遺事李白少時夢筆頭生花自是文思贍逸</hi>文<lb/>
瑞朝廷<hi>唐張鷟為兒時夢紫文大鳥五色止于庭太公曰赤文鳳也紫文鸑鷟也汝殆以文瑞朝廷乎</hi>
<pb n="KR3k0038_WYG_068-8b"/>
下筆霧散<hi>李白送仲弟令聞序曰心肝五臟皆錦繡耶不然何開口成文下筆霧散也</hi>造五<lb/>
鳳樓手<hi>談苑韓浦韓洎能為古文洎常輕浦語人曰吾兄為文譬如繩縳草舎庇風雨而已予之文造</hi>
<hi>五鳳樓手浦聞其言作詩與洎曰十様蠻牋出益州寄來新自浣溪頭老兄得此全無用助爾添修五鳳樓</hi>
五典笙簧<hi>抱朴子云五典為笙簧三墳為金玉</hi>五經鼓吹<hi>孫綽重張衡左思賦毎云三都</hi>
<hi>二京五經之鼓吹也</hi>一片宫商<hi>北夢瑣言沈光有洞庭樂賦韋岫云此賦乃一片宫商也</hi>文陣<lb/>
雄師<hi>玉堂遺事文陣雄師謂張九齡也</hi>文章司命<hi>李白集文章司命謂韓退之也</hi>文章<lb/>
宿老<hi>唐李嶠前與王楊接中與崔融蘇味道齊名晚諸人没而嶠為文章宿老</hi>文中虎<hi>歸田録謝</hi>
<hi>希深以啓謁楊大年題四句扇上曰此文中虎也</hi>繡虎<hi>玉箱雜記曹植七步成章號繡虎</hi>燕許<lb/>
<pb n="KR3k0038_WYG_068-9a"/>
大手筆<hi>蘇頲傳頲封許國公張説燕國公以文章顯故時號燕許大手筆</hi>筆力扛鼎<hi>韓愈</hi>
<hi>贈張十八文章日娛戲金石日擊撞龍文百斛鼎筆力可獨扛</hi>衙官屈宋<hi>杜審言云吾之文可使屈</hi>
<hi>宋作衙官</hi>奴僕命騷<hi>杜牧李賀集序云使賀未死少加以理奴僕命騷可也</hi>干將莫邪<lb/>
<hi>李邕文名天下盧藏用常謂如干將莫邪難與爭鋒但虞傷缺耳</hi>正始之音<hi>衛玠傳正始魏齊王</hi>
<hi>年號時何晏好莊老作道徳論及文賦王洵好論儒道文詞不如晏天下翕然宗之名理之學盛行後晉衛玠</hi>
<hi>與王敦相見敦謂謝琨曰昔王輔嗣吐金聲於中朝此子復玉振於江表言緒絶而復傳不意永嘉之末復聞</hi>
<hi>正始之音</hi>海涵地負<hi>退之樊宗師墓誌其富若生蓄萬物畢具海涵地負放恣縱横無所統紀然不</hi>
<hi>煩繩削而自合也</hi>龍翔鳳躍日光玉潔<hi>李漢韓文序退之為文汗瀾卓踔淵泫澄深詭</hi>
<pb n="KR3k0038_WYG_068-9b"/>
<hi>然而蛟龍翔蔚然而虎鳳躍鏘然而韶鈞鳴日光玉潔周情孔思千態萬貌洞視萬古</hi>茹古涵今<lb/>
入神出天<hi>皇甫湜退之墓誌云茹古涵今無有端涯渾渾灝灝不可窺校及其酣放豪曲快字凌紙</hi>
<hi>怪發鯨鏗春麗驚耀天下然而栗宻窈眇章妥句適精能之至入神出天嗚呼極矣</hi>穿天心出月<lb/>
脅<hi>皇甫湜顧况集序云逸歌長句駿發踔厲往往穿天心出月脅意外驚人語非尋常所能及也</hi>潘江<lb/>
機海<hi>潘岳傳贊曰機文喻海潘藻如江機謂陸機也</hi>捕長蛇騎生馬<hi>孫樵書曰玉川子月</hi>
<hi>蝕詩韓吏部進學解莫不拔地倚天句句欲活讀之如赤手捕長蛇不施鞚勒騎生馬</hi>王楊盧駱<lb/>
<hi>唐文藝傳王勃與楊炯盧照鄰駱賓王皆以文章齊名天下稱王楊盧駱號四傑炯嘗曰吾愧在盧前恥居王</hi>
<hi>後議者信然</hi>卓然為一時冠<hi>唐文藝序侍從酬奉則李嶠宋之問沈佺期王維制䇿則常袞</hi>
<pb n="KR3k0038_WYG_068-10a"/>
<hi>楊炎陸贄權徳輿王仲舒李徳裕言詩則杜甫李白元稹白居易劉禹錫譎怪則李賀杜牧李商隠皆卓然以</hi>
<hi>所長為一時冠</hi>八义手<hi>北夢瑣言温庭筠工賦毎入試凡八义手而八韻成又摭言云庭筠未嘗起草</hi>
<hi>作賦一吟一韻場中號為温八吟</hi>六丁下取<hi>異人記韓文注唐王逺知善易知人生死作易總十</hi>
<hi>五卷一日雷雨雲霧中一老人叱逺知曰所泄者書何在上帝命吾攝六丁追取逺知據地傍有六人青衣已</hi>
<hi>捧書立矣老人責曰上方禁文自有飛天保衛金科祕藏𤣥都何者輒藏箱帙逺知曰青丘元老傳授也</hi>中<lb/>
和之氣<hi>許景先能文張説曰許舎人文雖乏峻峰激流而詞㫖豐美得中和之氣</hi>字字作金<lb/>
聲<hi>職官分紀王翊乾元初拜中書舎人昭陽殿成朝獻賦頌又白龍頌毎賜予稍緩必揚言曰吾賦字字作</hi>
<hi>金聲何受賜之晚也</hi>翰動如飛<hi>唐李巨川乾符中以刀筆從王重榮為書記時車駕在蜀賊據京師</hi>
<pb n="KR3k0038_WYG_068-10b"/>
<hi>軍書奏請堆積巨川文思敏速翰動如飛</hi>倚馬作文<hi>晉史桓温北征鮮卑喚袁宏倚馬前作露布文</hi>
<hi>手不輟筆李白嘗曰請日試萬言倚馬可待世以倚馬事為李白事非也</hi>芒寒色正<hi>天下之士爭執</hi>
<hi>所長與時而奮燦然如繁星麗天而芒寒色正人望而敬者五行而已</hi>思若湧泉<hi>唐蘇廷碩為中</hi>
<hi>書舎人𤣥宗平内難書詔填委獨廷碩口授輕重無差書吏曰丐公徐之不然手腕脱矣中書令李嶠曰舎人</hi>
<hi>思若湧泉吾所不及</hi>絶妙好辭<hi>後漢㑹稽上虞長尚度使邯鄲淳作曹娥碑其背蔡邕題八字曰黄</hi>
<hi>絹幼婦外孫韲臼楊修見曰黄絹為色絲絶字也幼婦為少女妙字也外孫為女子好字也韲臼為受辛辤字</hi>
<hi>也乃絶妙好辤</hi>作者之表<hi>權徳輿答楊湖南書黄鍾大吕慶霄天籟奇采正聲鏗鏘照燭真可謂作</hi>
<hi>者之表方駕古人</hi>紙墨為貴<hi>海録碎事謝莊作殷淑妃哀䇿文宋文帝臥覽讀起坐流涕曰不謂</hi>
<pb n="KR3k0038_WYG_068-11a"/>
<hi>當今復見此才都下傳冩紙墨為之貴</hi>海内文宗<hi>同上陳子昻為感遇詩三十八章王適曰是必</hi>
<hi>海内文宗</hi>有相如揚雄風<hi>李尤傳尤以文章顯和帝時侍中賈逵薦尤有相如揚雄之風召詣</hi>
<hi>東觀作賦拜蘭臺令史所著詩賦銘誄頌七歎哀典凡二十八篇</hi>文無加㸃<hi>禰衡傳黄祖大㑹賓</hi>
<hi>客人有獻鸚鵡者祖舉巵於衡曰願先生賦之以娯嘉賓衡攬筆而作文無加㸃辭采甚麗</hi>崇巖峭<lb/>
壁<hi>雞跖集李賀文體如崇巖峭壁萬仞崛起人多效之</hi>天下無雙<hi>黄香家貧内無僕妾躬執苦勤</hi>
<hi>盡心奉養遂博學經典究精道術能文章京師號曰天下無雙江夏黄童</hi>機杼一家<hi>北史祖瑩以文</hi>
<hi>學見重常語人云文章須自出機杼成一家筋骨何能共人同生活也蓋譏世人好竊他文以為已用</hi>握<lb/>
珠抱玉<hi>魏曹植與楊脩書曰今世作者可略而言仲宣獨步於漢南孔璋鷹揚於河朔偉長擅名於青</hi>
<pb n="KR3k0038_WYG_068-11b"/>
<hi>土公幹振藻於海隅徳璉發跡於大魏足下髙視於上京當此之時人人自謂握靈蛇之珠家家自謂抱荆山</hi>
<hi>之玉也</hi>𤣥圃積玉<hi>晉陸機天才秀逸辭藻宏麗張華嘗謂之曰人之為文常恨才少而子更患其</hi>
<hi>多後為葛洪著書稱機文猶𤣥圃積玉無非夜光焉五河之吐流泉源如一焉其宏麗妍贍英鋭漂逸亦一代</hi>
<hi>之絶乎</hi>馳屈宋鞭揚馬<hi>李翰林草堂集序馳驅屈宋鞭撻揚馬千載獨步唯公一人</hi>下<lb/>
筆言語妙天下<hi>前賈捐之傳捐之字君房楊興曰君房下筆言語妙天下使君房為尚書令勝</hi>
<hi>五鹿充宗逺甚</hi>愈風檄<hi>魏志陳琳為記室作檄草成呈太祖太祖先苦頭風是日疾發臥讀琳所作翕</hi>
<hi>然而起曰此愈我疾</hi>作金石聲<hi>晉孫綽傳綽嘗作天台賦以示友人云卿試擲地當作金石聲也</hi>
洛陽紙貴<hi>晉書左思作三都賦豪貴之家競相傳寫洛陽為之紙貴</hi>流聞河朔<hi>南史劉孝</hi>
<pb n="KR3k0038_WYG_068-12a"/>
<hi>綽傳孝綽辭藻為後進所宗時重其文毎作一篇朝成暮遍好事咸誦傳寫流聞河朔亭苑柱壁莫不題之</hi>
京師紙貴<hi>邢邵文章典麗毎一文出京師為之紙貴讀誦俄遍</hi>宫體<hi>通鑑梁髙祖紀東海徐摛</hi>
<hi>文體輕麗時人謂之宫體</hi>得江山助<hi>唐張説傳説為/文得江山助</hi>主盟在元白<hi>唐書</hi>
<hi>元和主盟實在元白</hi>應聲成文<hi>唐栁公權傳公權工詞賦應聲成文文宗曰子建七步爾乃三焉</hi>
有典誥風<hi>唐崔元裕傳元裕訓詞温厚有典誥風</hi>文檄一時推許<hi>唐舒元輿傳文</hi>
<hi>檄豪健一時推許</hi>絶去翰墨畦徑<hi>唐李賀傳賀辭尚奇詭絶去翰墨畦徑</hi>
皇朝事實獨步當世<hi>神道碑歐陽公之於文天才有餘豐約中度雍容俯仰不動聲色而</hi>
<hi>義理自勝短章大論施無不可有欲效之不詭則俗不淫則陋終不可及是以獨步當世求之古人亦不可多</hi>
<pb n="KR3k0038_WYG_068-12b"/>
<hi>得</hi>雄渾瓌偉<hi>王震南豐文序南豐文章之標贄奔放雄渾瓌偉若三軍之期猛獸之拱江湖之波</hi>
<hi>濤烟雲之姿狀一何奇也</hi>英氣和氣<hi>東坡嘗言歐公之文和氣多英氣少蘇公之文英氣多和氣少</hi>
揮翰如飛<hi>楊誠齋集權邦彦字朝美其所述作初若寂然無營忽揮翰如飛文不加㸃</hi>雄健<lb/>
氣骨<hi>言行録張忠定公詠號乖崖公公文章雄健有氣來骨稱其為人嘗為聲賦梁周翰覽而歎曰三百年</hi>
<hi>不見此作矣</hi>一代文豪<hi>歸田錄楊大年毎欲作文則與門人賓客飲博投壺奕棊而不妨締思以</hi>
<hi>小方紙細書揮翰如飛文不加㸃毎盈一幅則命門人傳録門人疲於應命頃刻之際成數千百言真一代之文豪也</hi>
成一家言<hi>言行録范成大字至能公天姿俊明輔以博學文章贍麗清逸成一家言尤工詩大篇短</hi>
<hi>章傳播四方後自裒次為石湖集</hi>以文學名世<hi>東都事略范鎮字景仁薛奎守蜀還或問入蜀</hi>
<pb n="KR3k0038_WYG_068-13a"/>
<hi>所得曰得一偉人當以文學名於世謂鎮也</hi>動筆如飛<hi>東都事略王安石字介甫安石蚤有盛名</hi>
<hi>博聞强記為文動筆如飛觀者服其精妙</hi>有西漢風<hi>蘇東坡集司馬温公文辭深醇有西漢風</hi>文<lb/>
擅天下<hi>歐陽六一文眉山在西南數千里一日父子隠然名動京師而蘇氏文章遂擅天下</hi>
羣書精語錦心繡口<hi>桞子厚乞巧文眩耀為文瑣碎排偶抽黄對白啽弄飛走駢四驪六</hi>
<hi>錦心繡口</hi>沈浸醲都含英咀華<hi>韓文公進學解沈浸醲郁含英咀華作為文章其書滿家</hi>
<hi>上窺姚姒渾渾無涯周誥商盤佶屈聱牙春秋謹嚴左氏浮誇易奇而法詩正而葩下逮莊騷太史所録子雲</hi>
<hi>相如同工異曲先生之於文可謂閎其中而肆其外矣</hi>勁氣沮金石<hi>韓退之上于相公書故其</hi>
<hi>文章言語與事相侔烜赫若雷霆浩汗若河漢正聲諧韶濩勁氣沮金石</hi>文彩燿於玉石<hi>楚辭</hi>
<pb n="KR3k0038_WYG_068-13b"/>
<hi>云</hi>下筆鸞鳳之文<hi>吳季重答魏太子牋摛藻下筆鸞鳳之文奮矣</hi>播芳蕤之馥<lb/>
馥<hi>陸機文賦播芳㽔之馥馥發清條之森森</hi>潄六藝之芳潤<hi>同上傾羣言之瀝液潄六藝之</hi>
<hi>芳潤籠天地於形内挫萬物於筆端配霑潤乎雲雨象變化乎鬼神</hi>卿雲黼黻河漢<hi>劉孝標廣</hi>
<hi>絶交論云云</hi>與日月俱垂<hi>梁蕭統文選序與日月俱垂鬼神爭奥</hi>峻如嵩華盛<lb/>
如江河<hi>崔祐甫文云文章峻如嵩華盛如江河清如秋風過物邈不可逮</hi>與典謨接軫<lb/>
<hi>權徳輿翰苑集陸贄秉筆内翰㩁古揚今雄文雅思敷之為文制誥申之為典謨文章與典謨接軫</hi>玉佩<lb/>
瓊琚<hi>韓愈祭栁子厚文玉佩瓊琚大放厥辭</hi>寂寥短章舂容大篇<hi>韓愈送權秀才</hi>
<hi>文其文辭引物連類窮情盡變宫商相宜金石諧和寂寥乎短章舂容乎大篇如是者閲之累日無窮焉</hi>凌<lb/>
<pb n="KR3k0038_WYG_068-14a"/>
轢風騷超軼今古<hi>白侍郎文掩黄卷之麗藻吐白鳳之奇姿振金聲於寰宇増紙價於京師</hi>
<hi>炳如繪素鏗若鐘鼓郁郁哉溢目之黼黻洋洋乎盈耳之韶濩可以凌轢風騷超軼今古潤色帝業發揮皇猷</hi>
筆端膚寸膏潤天下<hi>劉賓客文</hi>秋濤瑞錦<hi>皇甫湜文肆意文章秋濤瑞錦</hi>文<lb/>
懸日月字動烟霞<hi>王維集</hi>華國如雲漢之章<hi>李義山文以文華國如雲</hi>
<hi>漢之為章于上江漢之為紀于下</hi>四六之作起自徐庾<hi>盧氏記</hi>談笑樽俎<lb/>
舒卷風雲<hi>歐陽六一集談笑樽俎之間舒卷風雲之際成於俄頃蓋其唾咳之餘得而祕藏而已妙</hi>
<hi>金玉之寶</hi>絶去刀尺渾然天質<hi>歐陽六一集絶去刀尺渾然天質辭窮卷盡含意未卒</hi>
追還正始<hi>東坡集追還正始文章為之一新傳寫都城紙墨為之驟貴</hi>
<pb n="KR3k0038_WYG_068-14b"/>
前賢詩詞金薤垂琳琅<hi>韓愈詩李杜文章在光焰萬丈長云云平生千萬篇金薤垂琳</hi>
<hi>琅仙官勅六丁雷電下取將流落人間者泰山一毫芒</hi>簸弄明月珠<hi>韓退之别趙子婆娑海水</hi>
<hi>南簸弄明月珠</hi>天葩吐奇芬<hi>韓退之贈張祕書君詩多態度藹藹春空雲東野動驚俗天葩吐奇</hi>
<hi>芬張籍學古淡軒鶴避雞羣</hi>筆落驚風雨<hi>杜子美寄李白詩昔年有狂客號爾謫仙人筆落驚</hi>
<hi>風雨詩成泣鬼神</hi>下筆如有神<hi>杜詩讀書破萬/卷下筆如有神</hi>陶潛仰後塵<hi>鄭谷</hi>
<hi>詩李白欺前輩陶潛仰後塵</hi>摛藻如春華<hi>班固/賓戲</hi>摛藻掞天庭<hi>選左太冲蜀都</hi>
<hi>賦云</hi>摛藻艷春華<hi>潘正叔贈/河陽詩</hi>思逐風雲上<hi>杜詩文鋒振奇響調與金石諧</hi>
<hi>思逐風雲上</hi>英辭潤金石<hi>謝靈/運詩</hi>筆湧江山氣<hi>張説之詩筆湧江山氣文驕風</hi>
<pb n="KR3k0038_WYG_068-15a"/>
<hi>雨神</hi>氣劘屈賈壘<hi>杜甫詩氣劘屈賈/壘目短曹劉牆</hi>風雅藹孤騫<hi>杜甫詩詞華傾</hi>
<hi>後輩風雅藹孤騫</hi>髙價越璠璵<hi>杜甫詩斯文散都邑髙價越璠璵</hi>波瀾獨老成<lb/>
<hi>杜甫詩</hi>雄筆映千古<hi>杜/詩</hi>詞林有根柢<hi>杜甫/詩</hi>灑落賦清製<hi>杜甫</hi>
<hi>詩聲華當健筆灑落賦清製風流散金石追琢山岳鋭</hi>文傳天下口<hi>杜詩</hi>落筆生錦<lb/>
繡<hi>李白詩</hi>文章蔑曹謝<hi>韓愈/詩</hi>文如翻水成<hi>韓詩文如翻水成初不用意為</hi>
鏗鏘發金石<hi>韓詩鏗鏘發金石幽眇感鬼神</hi>精神驅五兵<hi>韓愈聮句窺奇摘海異恣</hi>
<hi>韻激天鯨腸胃繞萬象精神驅五兵大句斡𤣥造髙言軋霄崢豪端轉寒燠</hi>髙詞嫓皇墳<hi>韓愈</hi>
<hi>詩險語破鬼膽髙詞嫓皇墳</hi>春雲生紙上<hi>孟東野詩春雲生紙上秋濤起胷中</hi>袖中蘭<lb/>
<pb n="KR3k0038_WYG_068-15b"/>
茝薫<hi>孟東野詩云欲識楚章句袖中蘭茝薫</hi>天池待鳳凰<hi>劉义詩翰苑飛鸚鵡天池待鳳</hi>
<hi>凰</hi>星斗煥文章<hi>杜牧華清宫詩/云星斗煥文章</hi>仙筆驅造化<hi>唐詩仙筆驅造化</hi>
手抉雲漢分天章<hi>蘇東坡韓文公廟碑其詞曰公昔騎龍白帝鄉手抉雲漢分天章天孫為</hi>
<hi>織雲錦裳</hi>筆陣獨掃千人軍<hi>杜甫醉歌行詞源倒流三峽水筆陣獨掃千人軍</hi>揮毫<lb/>
落紙如雲烟<hi>杜甫飲中八仙歌李白一斗詩百篇云云張旭三杯草聖𫝊脱帽露頂王公前揮毫</hi>
<hi>落紙如雲烟</hi>凌雲健筆意縱横<hi>杜甫詩庾信文章老更成凌雲健筆意縱横</hi>屈平<lb/>
詞賦懸日月<hi>杜甫詩屈平詞賦懸日月</hi>髙浪駕天輸不盡<hi>韓退之詩崔侯文章</hi>
<hi>苦敏捷髙浪駕天輸不盡</hi>篋中文字絶無倫<hi>白侍郎詩海内聲華併在身篋中文字絶無倫</hi>
<pb n="KR3k0038_WYG_068-16a"/>
<hi>制從長慶詞髙古詩到元和體始新云云</hi>人間無價是文章<hi>劉賓客詩人間無價是文章</hi>
文章似錦意如虹<hi>劉賓客詩文章似錦意如虹</hi>筆補造化天無功<hi>李賀</hi>
<hi>髙軒過殿前作賦聲摩空筆補造化天無功</hi>詞人咳唾成珠玉<hi>唐文粹</hi>落筆文<lb/>
章天下知<hi>六一詩</hi>筆端猶自斡千鈞<hi>東坡詩</hi>舌有風雷筆有<lb/>
神<hi>同上</hi>文字江河萬古流<hi>黄山谷詩</hi>
四六警語　<hi>心契九秋文燄萬文</hi>　<hi>胷湛秋霜/筆飜春潦</hi>　<hi>學際天人文追盤誥</hi>
　　<hi>才氣無雙文章有燄</hi>　<hi>文倡諸儒/學闗百聖</hi>　<hi>風雅孤騫/文章獨步</hi>　<hi>人間鐘吕天上塤篪</hi>
　　<hi>氣毓青霄業傳繁露</hi>　<hi>錦裳織雲/玉斧修月</hi>　<hi>筆底陽春/胷中秋月</hi>　<hi>筆底波瀾胷中河海</hi>
<pb n="KR3k0038_WYG_068-16b"/>
　　<hi>撑腸文字決河漢而披天章滿腹精神噓海岱而出雲氣</hi>
　　<hi>横絶銀河織天孫之雲錦倒翻滄海弄明月之驪珠</hi>
　　<hi>韶鈞鏘而蛟龍翔足希古作天日鳴而鳳芝瑞蚤動羣曕</hi>
　　<hi>三皇五帝之前摩挲已徧六經百氏之外搜剔何多</hi>
　　<hi>博洽多聞太乙下青藜之杖風流自命謫仙披紫綺之裘</hi>
　　<hi>篝燈丙夜動太乙之燃藜獻賦丁年燦天孫之織錦</hi>
　　<hi>丰標如玉英精奪婺女之輝咳唾皆珠文采對天孫之巧</hi>
　　<hi>地負海涵之學貫穿百家天清水止之文粃糠衆作</hi>
<pb n="KR3k0038_WYG_068-17a"/>
　　<hi>咳唾成文陣馬風檣之敏快精神滿腹冰車雪柱之清髙</hi>
　　<hi>窺海若之波瀾瑰奇萬狀織筆端之雲錦機杼一家</hi>
　　<hi>上規姚姒發壁中蝌斗之文平到隂何燦雲裏飛鴻之句</hi>
　　<hi>涵今茹古羅千載於胷中發藻摛華絢三春於筆下</hi>
　　<hi>發其英華文章獨妙於天下措諸事業議論不詭於聖人</hi>
　　<hi>貫微言於理義緗帙忘筌推緒論於文章錦心脱穎</hi>
　　<hi>立言垂世周情孔思之源流引義正君伊訓説命之表裏</hi>
　　<hi>春風沂水夙卑游夏之淵源界雪岷山更陋卿雲之河漢</hi>
<pb n="KR3k0038_WYG_068-17b"/>
　　<hi>筆下宫商富錦瑟五十絃之奏胷中斧藻森牙籖三萬軸之儲</hi>
　　<hi>英聲撞萬石之鍾汗流賈董雄文扛百斛之鼎肩拍莊騷</hi>
　　<hi>書破萬卷通石渠天祿於胷中文成一家書金薤琳琅於筆下</hi>
　　<hi>崇論谹議率不詭於聖人殫見洽聞皆習𫝊於前輩</hi>
　　<hi>詞采絢爛殆賈誼相如之復生奏篇烜明於仲舒孫𢎞乎何有</hi>
　　<hi>劘賈壘短曹牆才涵萬狀薫班香摘宋艷文成一家</hi>
　　<hi>有奪造化之機飛上廣寒宫而修月以鑿混沌之手煉成五色石以補天</hi>
　　<hi>藴地負海涵之學富日光玉潔之文</hi>
<pb n="KR3k0038_WYG_068-18a"/>
　　<hi>懐連城佩明月妙摛天上雲錦之章飲墜露飱流霞素離人間烟火之氣</hi>
　　<hi>文落紙而傳人間言出口而妙天下</hi>
　　<hi>博通經史大之為河海纎之為珠璣作為辭章詭然翔蛟龍蔚然躍虎鳳</hi>
　　<hi>把臂入草泉之社抗禮分水心之庭</hi>
　　<hi>惟是胷中之湖海飄然與造物者游發為筆下之波瀾殆非食烟火之語</hi>
　　<hi>其徳地負而海涵其文天清而水止</hi>
　　<hi>撑腸五千卷納石渠東觀於胷中引紙數萬言傾灧澦瞿塘於筆下</hi>
　　<hi>胷次貯冰壺之瑤璧筆端垂金薤之琳瑯</hi>
<pb n="KR3k0038_WYG_068-18b"/>
　　<hi>筆有活法珠走於盤而不出於盤派接古文冰生於水而尤寒於水</hi>
　　<hi>人誦金薤琳琅之句家有玉杯繁露之章</hi>
　　<hi>帝謂琳琅散落至煩雷電之取將孰如琬琰編摩要與日月而爭耀</hi>
　　<hi>詞源浩乎江漢筆力鏗乎雷霆</hi>　<hi>綴明月以為裳絶半㸃塵埃之氣分雲漢而織錦本一家機軸之成</hi>
　　<hi>襟懐磊磊不俗翰墨字字有香</hi>
　　<hi>筆下珠璣正聲諧韶濩而勁氣沮金石舌端河漢深謀噴江海而逸氣走風雷</hi>
　　<hi>筆下無一㸃俗胷中有萬卷書</hi>
　　　穎悟<lb/>
<pb n="KR3k0038_WYG_068-19a"/>
厯代事實對諸老未言<hi>前賈誼傳誼年二十餘最少毎詔令議下諸老先生所未能言</hi>
<hi>誼盡為對</hi>讀書五行並下<hi>後漢應奉少聰明自為童兒凡所經履莫不暗記讀書五行並下</hi>
弱冠慷慨<hi>後漢禰衡傳衡上書云賈誼求試屬國頸繫單于終軍欲以長纓牽致勁越弱冠慷慨前</hi>
<hi>世美之</hi>風宇條暢<hi>晉書謝安總角/沈敏風宇條暢</hi>有成人之度<hi>晉王儉傳儉年數嵗</hi>
<hi>風神聳拔有成人之度</hi>龍駒鳳雛<hi>晉書陸雲少與兄齊名幼時閔鴻見而奇之曰此兒若非龍駒</hi>
<hi>當是鳳雛</hi>一坐顔囘<hi>晉書謝尚年八嵗神悟夙成父鯤嘗攜之送客或曰此兒一坐之顔囘也尚應</hi>
<hi>聲答曰坐無仲尼焉别顔囘</hi>少有重名<hi>晉書謝安年四嵗桓彝見之歎曰此兒風神秀徹後當不</hi>
<hi>減王東海導深然之由是少有重名</hi>有棟梁器<hi>南宋袁粲傳栝柏豫章雖小已有棟梁之器</hi>追<lb/>
<pb n="KR3k0038_WYG_068-19b"/>
步惠連<hi>南史謝貞八嵗嘗為春日閒居詩曰矣風定花猶落從舅王筠曰追步惠連</hi>賦方圓動<lb/>
靜<hi>唐李泌傳七嵗知為文𤣥宗召之帝方與張説觀弈因使説試其能説請賦方圓動靜泌曰願聞其略説</hi>
<hi>曰方若棊局圓若棊子動若棊生静若棊死泌應曰方若行義圓若用智動若騁材靜若得意説因賀帝得奇</hi>
<hi>童</hi>幼有成人之風<hi>舊唐書嚴武神氣雋爽敏於聞見幼有成人之風</hi>賦髙軒過<lb/>
<hi>唐李賀傳賀七嵗能辭章韓愈皇甫湜過其家使賦詩援筆輒就如素搆目曰賦髙軒過</hi>名震一時<lb/>
<hi>唐劉晏傳晏八嵗獻頌帝奇其幼命宰相張説試之曰國瑞也即授以正字公卿邀請旁午號神童名震一時</hi>
風流之冠<hi>晉陽秋王獻之少而標逸為一時風流之冠</hi>暗誦六經<hi>王子年拾遺賈逵年</hi>
<hi>十嵗暗誦六經父曰吾未嘗敎爾安得三墳五典誦之曰姆嘗抱於籬邊聴鄰家讀書因聴而誦之耳</hi>朋<lb/>
<pb n="KR3k0038_WYG_068-20a"/>
字未正<hi>唐明皇雜録劉晏以神童為祕書省正字上問能正幾字晏曰天下字皆正惟朋字未正帝大</hi>
<hi>奇之</hi>清通簡要<hi>世説王濬仲裴叔則二人總角詣鍾士季家客問曰二童是誰鍾曰裴楷清通王戎</hi>
<hi>簡要</hi>天下無雙<hi>後黄香傳京師號曰天下無雙江夏黄童</hi>
皇朝事實語古今成敗<hi>蘇子由撰東坡墓誌公生十年而太夫人親授以書問古今成</hi>
<hi>敗輒能語其要太夫人讀范滂𫝊慨然太息公曰某若為滂夫人亦許之乎</hi>席上賦詩<hi>聞見後録</hi>
<hi>王元之七八嵗一日太守席上出詩句鸚鵡能言爭似鳳元之書其下曰蜘蛛雖巧不如蠶</hi>下筆輒<lb/>
成文章<hi>張丞相商英家傳公為童子時日記萬言下筆輒成文章</hi>
羣書精語山東之英妙<hi>文選西征賦終童山東之英妙賈生洛陽之才子</hi>弱冠<lb/>
<pb n="KR3k0038_WYG_068-20b"/>
流芳<hi>文選楊武仲文弱冠流芳雋聲清劭</hi>鵠子有青雲之意<hi>陳子昻云云卓然如鴻雛</hi>
<hi>鵠子有青雲之意也</hi>神氣特出等夷<hi>韓文耳目明達神氣以靈特出等夷</hi>少年嶄然<lb/>
見頭角<hi>韓愈撰桞宗元墓誌少年嶄然見頭角衆謂栁氏有子矣</hi>
前賢詩詞驊騮作駒已汗血<hi>杜甫醉歌行陸機二十作文賦汝更小年能綴文總</hi>
<hi>角草書又神速世上兒子徒紛紛驊騮作駒巳汗血鷙鳥舉翮連青雲</hi>以我似班楊<hi>杜甫詩往</hi>
<hi>昔十四五出遊翰墨場斯文崔魏徒以我似班楊七嵗思即壯開口詠鳳凰九齡書大字有作成一囊</hi>秀<lb/>
氣衝牛斗<hi>杜甫詩早年見標格秀氣衝牛斗</hi>骨清年少雙眼冰<hi>杜牧之詩骨清</hi>
<hi>年少雙眼冰鳳羽參差五色層天上麒麟時一下人間不獨有徐陵</hi>少年壯盛日千里<hi>東坡</hi>
<pb n="KR3k0038_WYG_068-21a"/>
<hi>詩云</hi>
四六警語　<hi>鳳凰池上之鳳毛龍馬廏中之龍脊</hi>
　　<hi>方當文度居膝上之時盡得陳平宰天下之説</hi>
　　　清廉<lb/>
厯代事實真清<hi>陸景倩為扶溝丞按察使覆州縣殿最有吏言狀曰某强清某詐清惟景倩曰</hi>
<hi>真清</hi>清白吏<hi>楊震轉涿郡太守性公㢘不受私謁子孫嘗蔬食步行故舊長者或欲令為開産業震不</hi>
<hi>肯曰使後世稱為清白吏子孫以此遺之不亦厚乎</hi>清尚書<hi>鍾離意㑹稽山隂人為尚書時交阯太守</hi>
<hi>張恢坐贓徴還伏法以資物入大司農詔班賜羣臣意得珠璣而不拜賜帝怪問其故對曰臣聞孔子忍渇於</hi>
<pb n="KR3k0038_WYG_068-21b"/>
<hi>盜泉之水曽參回車於勝母之閭惡其名也説苑曰邑名勝母曾子不入水名盜泉孔子不食醜其名也文見</hi>
<hi>尸子此贓穢之寶誠不敢拜帝歎曰清乎尚書之言也乃更以錢十萬賜意</hi>選一大錢<hi>後漢劉寵</hi>
<hi>為㑹稽太守召還六七老叟齎百錢送寵寵為人選一大錢受之</hi>受茶一串<hi>陸贄為壽州刺史張</hi>
<hi>鎰有重名䞇往見既行餉錢五萬曰請為母夫人一日費贄不納受茶一串曰敢不承公之賜</hi>單車就<lb/>
路<hi>後孔奮傳在姑臧力行清潔被召奮無資單車就路</hi>合浦還珠<hi>後孟嘗遷合浦太守郡出珠先</hi>
<hi>時太守多貪珠漸徙於交阯郡界嘗到官革易前弊未踰月去珠復還</hi>懸魚<hi>羊續為廬江丞有獻生魚</hi>
<hi>者續懸於庭後又獻之乃出所懸者以示之杜其意也</hi>飲馬投錢<hi>三輔決録安陵清者有項仲山</hi>
<hi>飲馬渭水毎投錢郝㢘亦然</hi>不取州錢<hi>令狐楚始涖鄆帥毎至以州郡百萬入私藏楚獨辭不取</hi>
<pb n="KR3k0038_WYG_068-22a"/>
使澤潞不受幣<hi>馮伉為侍讀李抱真卒伉持節臨弔歸之帛不受又致京師伉上表固拒於是</hi>
<hi>醴泉令缺宰相髙選徳宗曰前使澤潞不受幣者其人清可用也遂以授伉</hi>使西域不受異<lb/>
物<hi>李恂後徵拜謁者使持節領西使副校尉西域殷富多珍寶諸國侍子及督使賈胡數遺恂奴婢宛馬金</hi>
<hi>銀香罽之屬一無所受</hi>器物一無所受<hi>孔奮守姑臧長被徵單車就路姑臧吏民及羌胡相</hi>
<hi>謂曰孔君清㢘仁賢舉縣䝉恩如何今去不共報徳遂相逐斂牛馬器物追送奮一無所受</hi>不以苞<lb/>
苴汙家<hi>六帖韋詵休日登樓見人於圃有所瘞藏者訪諸吏曰參軍裴寛居也與偕來詵問狀答曰寛</hi>
<hi>義不以苞苴汙家適有人以鹿為餉致而去不敢自欺故瘞之詵嗟異乃引為判官</hi>捜犀珍投江<lb/>
中<hi>李勉拜嶺南節度使西南夷舶嵗至纔四五譏視苛謹勉既㢘潔又不暴征明年至者乃四十餘柁居官</hi>
<pb n="KR3k0038_WYG_068-22b"/>
<hi>久未嘗收飾器用車服後召歸至石門盡捜家人所蓄犀珍投江中</hi>代還乘止一馬<hi>朱敬則為</hi>
<hi>廬州刺史代還無淮南一物所乘止一馬</hi>唯飲呉水<hi>晉書鄧攸為呉郡太守載米入郡不受俸唯飲</hi>
<hi>吳水而已</hi>受紙百番<hi>通鑑唐杜暹為婺州參軍秩滿歸吏以紙贐之暹為受紙百番</hi>廉白無<lb/>
厚蓄<hi>李翺作盧坦傳坦居家終始廉白祗入俸錢者雖厯大官亦無厚蓄</hi>公清如水<hi>隋趙軌為</hi>
<hi>齊州别駕入朝父老送者曰公清如水請酌一杯水奉餞</hi>
皇朝事實無田宅園邸<hi>顧説湘山野録冦萊公厯富貴四十年無田宅園邸魏野獻詩</hi>
<hi>曰有官居鼎鼐無地起樓臺</hi>所至有冰蘗聲<hi>言行録王待制質公在相門而不驕不華以貧</hi>
<hi>為寶祖父為舎人時嘗貸金以贍昆弟輟所乘馬以償之閲家藏書而得其劵曰此前人清風當奉而不墜又</hi>
<pb n="KR3k0038_WYG_068-23a"/>
<hi>得顔魯公乞米帖刻石以模之遺親友其雅尚如此故終身不貪所至有冰蘗聲</hi>市白集為恨<lb/>
<hi>筆談李及知杭州市白集一部終身為恨</hi>荆温二公不殖貨利<hi>荆公温公不殖貨利荆公</hi>
<hi>官浸顯俸禄入門任諸弟取盡不問温公通判太原時月給酒餽待賓客外輒不請居洛買園宅猶以兄郎中</hi>
<hi>為户</hi>
羣書精語圭玉無瑕<hi>李義山文脂膏莫潤圭玉無瑕</hi>冰壑照人<hi>唐文粹冰壑照</hi>
<hi>人梗介絶倫</hi>潔白而物莫能汙<hi>劉賓客文清越而瑕不自掩潔白而物莫能汙</hi>冰蘗<lb/>
自規<hi>李義山文膏脂有戒冰蘗自規</hi>
前賢詩詞清如玉壺冰<hi>鮑明逺詩云云</hi>千尋見底清<hi>李白詩云</hi>清能<lb/>
<pb n="KR3k0038_WYG_068-23b"/>
律貪夫<hi>白居易詩云云</hi>官清馬骨髙<hi>歐公/詩話</hi>徹底心清水共虚<hi>元微</hi>
<hi>之詩</hi>清髙萬丈底<hi>元微之詩江水秋正深清髙萬丈底</hi>
四六警語　<hi>清標拔俗厚徳鎮浮</hi>　<hi>清凌冰柱/峻峙斗杓</hi>　<hi>冰壺燭物玉尺持身</hi>
　　<hi>嗜好清修一癯儒而自牧封閑驕吝諸君子之所難</hi>
　　<hi>直言魁天下世或能之清節照人間誰其有是</hi>
　　<hi>覩玉樹琅玕之標覺我形穢挹金莖沆瀣之氣使人意消</hi>
　　<hi>所至皆清而人推髙在我者大而官無小</hi>
　　<hi>今之君子遑恤位隆而道汙賢哉大夫可與頑廉而懦立</hi>
<pb n="KR3k0038_WYG_068-24a"/>
　　<hi>其㢘足以立今人之懦其靜足以鎮天下之浮</hi>
　　<hi>清節不渝立懦夫於百世之下孤忠自許舉明主於三代之隆</hi>
　　<hi>和屑玉於脩莖氣融沆瀣出層冰於巨壑清絶塵埃</hi>
　　　正直<lb/>
厯代事實正色立朝<hi>春秋公羊傳孔父正色而立於朝則人莫敢過而致難於其君者孔</hi>
<hi>父可謂義形於色矣</hi>古之遺直<hi>左傳昭公十四年孔子曰叔向古之遺直也治國制刑不隠於親</hi>
面折人之過<hi>前漢汲黯傳黯面折不能容人之過合已者善待之不合者弗能忍見</hi>志懐<lb/>
霜雪<hi>後漢禰衡傳忠果正直志懐霜雪</hi>國之龜寶<hi>隋書栁彧正直之士國之龜寶</hi>不茍<lb/>
<pb n="KR3k0038_WYG_068-24b"/>
合不取容<hi>前朱建傳行不茍合義不取容</hi>不受私語<hi>前袁盎傳申屠嘉曰使君所言公事</hi>
<hi>君且奏之則私吾不受私語</hi>不受私謁<hi>通鑑漢文帝紀申屠嘉為人㢘直門不受私謁</hi>語不<lb/>
及私<hi>前尹翁歸傳翁歸語不及私</hi>不阿當世<hi>前漢貢禹傳禹守經據古不阿當世</hi>我知<lb/>
子知<hi>後漢楊震舉茂才王宻宻遺震金曰暮夜無人知者震曰天知神知我知子知何謂無知</hi>不附<lb/>
中朝<hi>通鑑晉武帝紀羊祜不附中朝時人為之語曰二王當國羊公無徳</hi>介然不羣<hi>晉王基傳</hi>
<hi>基方正亮直介然不羣</hi>非為弄臣<hi>隋書劉行本為左庶子太子得良馬欲令行本乘行本正色曰</hi>
<hi>至尊置臣於庶子者欲令輔導非為作弄臣也</hi>不屈牛仙客<hi>唐嚴挺之等贊挺之拒宰相不肯見</hi>
<hi>李林甫崔隠甫違詔不屈牛仙客信剛者乎</hi>李下無蹊徑<hi>唐李乂傳乂進吏部侍郎請謁不行</hi>
<pb n="KR3k0038_WYG_068-25a"/>
<hi>時人語曰李下無蹊徑</hi>正人無待於助<hi>唐李徳裕傳正人一心事君無待於助</hi>勁特<lb/>
無所依<hi>同上松柏之為木孤生勁特無所因依</hi>耿介之士<hi>唐歸登傳耿介之士羞於自拔</hi>
一介不取<hi>風俗通郝子㢘一介不取毎行飲水投一錢井中</hi>
皇朝事實至清至直至勇<hi>傅獻公事見徳美類</hi>大雅大忠<hi>見徳美類</hi>未<lb/>
嘗折顔色屈語論<hi>王待制質墓誌質未嘗折顔色屈語論以合當國者意</hi>未嘗一<lb/>
至貴人之門<hi>東坡答李廌書陳履常居都下逾年未嘗一至貴人之門章子厚欲一見終不可得</hi>
羣書精語雖一毫而莫取<hi>東坡赤壁賦天地之間物各有主茍非吾之所有雖一毫</hi>
<hi>而莫取</hi>黄河一直青松萬仞<hi>陳子/昻集</hi>松柏不受令於霜雪<hi>張説</hi>
<pb n="KR3k0038_WYG_068-25b"/>
<hi>集松柏青青不受令於霜雪</hi>獨鶴不羣孤松無柯<hi>劉長卿文</hi>如斷山絶巘<lb/>
<hi>穆員作鄭叔則誌嶷然如斷山絶巘不可以邪徑造焉</hi>剛態毅狀鐵腸石心<hi>皮日休梅</hi>
<hi>花賦宋廣平貞姿勁質剛態毅狀鐵腸石心不解吐婉媚辭</hi>
前賢詩詞信行直如弦<hi>袁陽源白馬篇義分明於霜信行直如弦</hi>嶽立冠人<lb/>
曹<hi>李白詩多君秉古節嶽立冠人曹</hi>行髙無汚真<hi>杜甫詩物白諱受玷行髙無汚真</hi>古<lb/>
瑟無俗韻<hi>李白詩古瑟無俗韻寒松無妖花</hi>堅姿映松柏<hi>蘇子由集堅姿映松柏直</hi>
<hi>節凌荆榛</hi>桂枝生自直<hi>文/選</hi>直如朱絲繩<hi>鮑明逺白頭吟</hi>直聲猶在履<lb/>
聲中<hi>東坡詩朝罷人人識鄭崇直聲猶在履聲中</hi>
<pb n="KR3k0038_WYG_068-26a"/>
四六警語　<hi>道備軻醇望隆汲直</hi>　<hi>制行中和/養氣剛直</hi>　<hi>端厚有容直方不撓</hi>
　　<hi>松到天而不屈蘭無人而亦馨</hi>　<hi>直方大叶坤元之二智仁勇根達徳之三</hi>
　　<hi>技斷斷猗無他心怦怦兮諒直</hi>　<hi>朝夕輔台有謀猷必告乃后夙夜基命不戰事自屈人兵</hi>
　　<hi>方清議汩陳之際砥柱頹波迨正塗恢拓之秋安車坦履</hi>
　　<hi>正學正言蔚有前流輩之様古心古貌肯為今世俗之妝</hi>
　　<hi>廣步闊趨不識金張之蹊隧孤芳獨潔安知牛李之門牆</hi>
　　<hi>陸贄之不負所學有得於天翁歸之莫干以私其清如水</hi>
　　<hi>秉心直諒凜乎若朱絲繩制行方嚴截然如玉界尺</hi>
<pb n="KR3k0038_WYG_068-26b"/>
　　<hi>玉質金相允矣文章之正印冰懸雪跨凛然節義之大閑</hi>
　　<hi>中流砥柱百壬夙避其鋒野水孤舟六丁莫措其手</hi>
　　<hi>晦叔雖介甫所厚安可囑以私淳夫受溫公之知豈不言其過</hi>
　　<hi>秀出班行固已芒寒而色正凛然氣節不為義疚而利囘</hi>
　　<hi>集衆思廣忠益諸葛武侯風流不妄語踏實行司馬文正地位</hi>
　　<hi>開誠布公之學無黨無偏愛君憂國之心不阿不激</hi>
　　<hi>扶持正論非堯舜之道不敢陳攘斥異端豈管晏之功可復許</hi>
　　<hi>趙孟所貴能賤之於吾何有孫劉不使為公耳枉己則非</hi>
<pb n="KR3k0038_WYG_068-27a"/>
　　<hi>敬王如孟子非仁義不陳於前告后若君陳有謀猷乃順於外</hi>
　　<hi>披腹欲陳身為國計掉頭不顧事與心違</hi>
　　<hi>排詖淫邪遁之辭其功不在禹下全剛大直養之氣非道不陳王前</hi>
　　<hi>道足以格君心之非言足以定國論之是</hi>
　　<hi>仲舒於世醇儒負粹然一正之學叔向好古遺直有剛亦不吐之風</hi>
　　<hi>風標凜冰雪以自持心事質鬼神而無愧</hi>
　　<hi>適憸人乘器紛掃門求拜之靡遑獨抗疏論姦雖倒海排山之不置</hi>
　　<hi>監邪古鏡與日長明抱直長松到天不屈</hi>
<pb n="KR3k0038_WYG_068-27b"/>
　　　忠鯁<lb/>
厯代事實額扣龍墀<hi>唐劉栖楚傳云</hi>願賜劒斬佞臣<hi>前朱雲上書曰臣願</hi>
<hi>賜尚方斬馬劒斬佞臣一人以厲其餘上問誰也對曰張禹上大怒曰小臣廷辱師傅罪死不赦御史將雲下</hi>
<hi>雲攀殿檻檻折雲呼曰臣得下從龍逢比干遊於地下足矣左將軍辛慶忌免官解印綬叩頭殿下曰此臣素</hi>
<hi>著狂直於世使其言是不可誅其言非固當容之上意解後當治殿檻上曰勿易因而緝之以旌直臣</hi>諫<lb/>
御樓船<hi>前薛廣徳傳漢成帝欲御樓船廣徳諫言宜從橋陛下不聴臣臣自刎以血汚車輪</hi>朕有<lb/>
過未嘗不面言<hi>通鑑宋世祖紀魏帝謂羣臣曰如髙允者乃真忠臣也朕有過未嘗不面言至</hi>
<hi>有朕所不堪聞者允皆無所避朕聞其過而天下不知可不謂之忠乎</hi>欲壊相麻<hi>唐陽城傳徳宗</hi>
<pb n="KR3k0038_WYG_068-28a"/>
<hi>欲遂相裴延齡城顯語曰延齡為相吾當取白麻壊之於庭帝不相延齡城力也</hi>諫舞胡鳴玉<lb/>
<hi>唐李綱傳髙祖拜舞人安叱奴為散騎常侍綱諫曰今新定天下而先令舞胡致位五品鳴玉曳組非創業垂</hi>
<hi>統之道也</hi>
皇朝事實魚頭公<hi>聖宋掇遺魯宗道為參政以忠鯁自任人曰魚頭公蓋以骨鯁目之</hi>
羣書精語蹇蹇匪躬<hi>易蹇卦王臣蹇蹇匪躬之故</hi>氣藴逆鱗色形匪<lb/>
躬<hi>唐文粹</hi>納忠為爭臣之表<hi>桞/文</hi>正拂時病磨切貴近<hi>杜牧之文</hi>
<hi>正拂時病磨切貴近罔有顧慮知無不為</hi>諫舌切切<hi>孫樵文諫舌切切上磨帝缺</hi>忤龍鱗<lb/>
蹈虎尾<hi>唐張説撰宋璟遺愛碑忤英主之龍鱗蹈姦臣之虎尾</hi>
<pb n="KR3k0038_WYG_068-28b"/>
前賢詩詞還追强項名<hi>張説詩為負剛腸譽還追强項名</hi>
四六警語　<hi>孤忠貫日一徳格天</hi>　<hi>經邦妙略/許國精忠</hi>　<hi>直道不囘孤忠自許</hi>
　　<hi>忠誠貫乎金石志節薄乎蒼旻</hi>　<hi>以稷契之身自許非堯舜之道不陳</hi>
　　<hi>忠足以格帝心量足以容天下</hi>　<hi>以重厚鎮國家以公忠安社稷</hi>
　　<hi>觀其諤諤以昌言豈不凉凉而可畏</hi>　<hi>自許臯稷忠嘉不下漢唐人物</hi>
　　<hi>不為曲道追臯䕫蹇蹇之忠自致昌言陋晁董區區之對</hi>
　　<hi>雖直道事人落落而難合然孤忠許國耿耿而自知</hi>
　　<hi>蔡公行正而言方維邦司直淳夫氣和而色粹實上親臣</hi>
<pb n="KR3k0038_WYG_068-29a"/>
　　<hi>衆騖成羣立萬牛而不動羣喑已痼聳一鳳之孤鳴</hi>
　　<hi>當世之可憂者十其誰能言天子之嘉歎者三惟公至論</hi>
　　<hi>開國承家戒小人之勿用閉邪陳善聞君子之責難</hi>
　　<hi>鯁論危言興起南渡積年之弱忠肝義膽對越列聖在天之靈</hi>
　　<hi>忠言寤主凜至論以囘天正色立朝肅羣邪而見晛</hi>
　　<hi>孤忠錯落與秋霜烈日以爭嚴偉望巃嵸等喬嶽泰山而俱聳</hi>
　　<hi>義所當然一柱擎天屹立事如弗可萬牛挽首莫囘</hi>
　　<hi>文饒之言皆予同寧復搖於異議子房之䇿殆天授顧獨有於成功</hi>
<pb n="KR3k0038_WYG_068-29b"/>
　　<hi>惟股肱之寄在忠力則道徳之威成安强</hi>
　　　恬退<lb/>
厯代事實無心圖富貴<hi>北史楊素善屬文周武帝嘗令為詔下筆立成詞義兼美帝嘉</hi>
<hi>之謂曰善自勉勿憂不富貴素應聲曰但恐富貴來逼臣臣無心圖富貴</hi>避賢者路<hi>史記石慶傳慶</hi>
<hi>為丞相乞骸骨歸避賢者路</hi>何能羈宦數千里<hi>晉書張翰傳翰曰人生貴得適志何能羈</hi>
<hi>宦數千里以要名爵乎</hi>閒居于洛<hi>晉潘岳傳岳遷博士輒去官免自弱冠涉于知命之年三遷而</hi>
<hi>已於是退而閒居于洛之涘</hi>推分澹如<hi>通鑑晉紀王導能任真推分澹如也有識皆稱善處興廢</hi>
以山水自娯<hi>通鑑東晉海西分紀謝安少有重名前後徴辟皆不就寓居㑹稽以山水文籍自娛</hi>
<pb n="KR3k0038_WYG_068-30a"/>
<hi>雖為布衣時人皆以公輔期之士大夫至相謂曰安石不出當如蒼生何</hi>三宜休<hi>唐司空圖傳圖名亭</hi>
<hi>曰休休作文以見志曰量才一休宜休推分二宜休老而聵三宜</hi>浮沈為自安計<hi>唐裴度本贊度</hi>
<hi>晚節頗浮沈為自安計</hi>五不可仕<hi>鄴侯家傳肅宗既還京師泌辭去云臣有五不可仕臣遇太早</hi>
<hi>陛下用臣太重恩太深功太髙而迹太奇</hi>松菊主人<hi>唐韋表微字子明授監察御史裏行不樂曰爵</hi>
<hi>祿譬滋味也人皆欲之吾年五十拭鏡㨵白冒游少年間取一班一級不見其味將為松竹主人不愧陶淵明云</hi>
皇朝事實髙士難致<hi>鄒道鄉集頃在廣陵秦觀少游為僕言彭城陳師道字無已號后山</hi>
<hi>者髙士也其文絶妙當世而行義稱焉傅公欽之聞其游京師欲與相見先以聞觀觀曰師道非持刺字俛顔</hi>
<hi>色伺候乎公卿之門者殆難致也</hi>禮招不見<hi>陳后山集答秦少游書辱書諭以章公以禮見招公</hi>
<pb n="KR3k0038_WYG_068-30b"/>
<hi>卿不下士尚矣乃特見於今幸孰大焉然先王之制士不𫝊贄為臣則不見於王公師道於公前有貴賤之嫌</hi>
<hi>後無平生之舊公雖可見禮可去乎</hi>尚廉退勸風俗<hi>言行録蘇頌字子容富鄭公韓魏公為相</hi>
<hi>務推尚㢘退有徳之士以勸風俗知公久次儒館不千榮利屢問所欲惟力外求以便親養遂知潁州後富公</hi>
<hi>遺公書曰若吾子出處可謂真古君子矣</hi>甄錄靜退<hi>言行録韓維字持國公丁外艱服除闔門不仕</hi>
<hi>宰相文彦博宋庠等言公好古嗜學安於靜退乞加甄録以厚風俗</hi>屢召不起<hi>言行錄晦庵先生龔</hi>
<hi>茂良奏近奉詔㫖欲奬用恬退之士有朱熹其郎操行耿介屢召不起宜蒙錄用於是詔除祕書</hi>
羣書精語左絃右壺以自放<hi>桞文不矍矍於進取左絃右壺樂以自放</hi>
前賢詩詞長揖歸田廬<hi>左太冲詠史詩功成不受賞長揖歸田廬</hi>鳳閣鸞臺<lb/>
<pb n="KR3k0038_WYG_068-31a"/>
路<hi>劉賓客集鳳閣鸞臺路從敎年少爭</hi>事了拂衣去<hi>李白詩事了拂衣去深藏身與名</hi>秋<lb/>
光都似宦情薄<hi>張乖崖守蜀有錄事參軍老病求去詩云秋光都似宦情薄山色不如歸興濃</hi>
四六警語　<hi>白日林泉浮雲軒冕</hi>　<hi>司馬公之流水青天姑從獨樂歐陽子之茅簷凉簟尚想玉堂</hi>
　　<hi>功名聴其自來榮貴付之素定</hi>　<hi>杖藜歸去之田園咳唾倘來之軒冕</hi>
　　<hi>惟其已重而物輕是以身退而名進</hi>　<hi>於是非邪正之間皎如白日視用舎行藏之際輕若浮雲</hi>
　　<hi>進躐清華固皆以為不足退尋閒適亦豈所以自髙</hi>
　　<hi>生天成佛亦惟寓意於彼宗臨水登山真若忘情於斯世</hi>
　　<hi>進退以道不易操於險夷卷舒惟時故冥心於欣慨</hi>
<pb n="KR3k0038_WYG_068-31b"/>
　　<hi>士如羣蟻之慕羶皇皇人爵公若飛鴻之避弋落落權門</hi>
　　<hi>直言無隠帝知汲黯之忠大道不容朝惜陸君之去</hi>
　　<hi>中年勇退有君實晦叔之風晚節後凋負元城了翁之望</hi>
　　<hi>退以潔身自養經論之用進而論事不知富貴之榮</hi>
　　<hi>退然自處方堅此志於丘園用之則行忍墜斯民於塗炭</hi>
　　<hi>要是進退出處之得其宜不以富貴爵祿而易其素</hi>
　　<hi>獨行之操詎肯枉尺而直尋難進之風足以㢘頑而立懦</hi>
　　<hi>三諫不聴漠無干澤之私萬鍾何加惟有養恬之樂</hi>
<pb n="KR3k0038_WYG_068-32a"/>
　　<hi>急流勇退而天子不能挽之留髙飛逺舉而國人莫不惜其去</hi>
　　<hi>衆趨榮路駢肩守光範之門獨厭軟塵拂袖出平津之閣</hi>
　　<hi>羣仙指㸃宜順風進蓬萊之舟丞相挽留乃拂袖去平津之閣</hi>
　　<hi>黄甲同年半已登風雲之㑹青燈共夜依然為山澤之癯</hi>
　<lb/>
　<lb/>
　<lb/>
　<lb/>
<pb n="KR3k0038_WYG_068-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書前集卷六十八<lb/>
</p>
<p>
</p>
  </div>
</body>
</text>
</TEI>
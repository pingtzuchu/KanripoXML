<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷四十一</head> <lb/>
    <p>
<pb n="KR3k0038_WYG_041-1a"/>
欽定四庫全書<lb/>
　翰苑新書前集卷四十一<lb/>
　　　總領<hi>附總幹</hi>
總領<hi>總領財賦古無其官靖康末高宗以大元帥駐軍濟州命隨軍轉運使梁揚祖總領措置財用然未</hi>
<hi>以名官也建炎末張魏公用趙應祥總領四川財賦始置所繫銜總領官自此始朝野雜記又職源紹興三年</hi>
<hi>差户部侍郎姚舜明往建康總領應干都督府錢物糧斛六年都督諸路軍馬張浚言三宣撫司錢糧漕司互</hi>
<hi>相占吝因置闕乏乞於户部長貳内差一員來鎮江府置司専一總領詔差户部侍郎劉寜止七年令户部郎</hi>
<hi>官霍蠡前往鄂州置司専一總領岳飛軍錢糧其後大軍在江上間遣版曹或大府司農卿少調其錢糧皆暫</hi>
<pb n="KR3k0038_WYG_041-1b"/>
<hi>以總領為名而四川改置都轉運司故總領又廢紹興十一年諸將既罷兵乃置三總領以朝臣為之皆帶專</hi>
<hi>報發御前軍馬文字盖又使之豫聞軍政不獨職饋餉而已凢鎮江諸軍錢糧𨽻淮東總領治鎮江建康池州</hi>
<hi>諸軍錢糧𨽻淮西總領治建康鄂州荆南江州諸軍𨽻湖廣總領治鄂州其序位在轉運副使之上十五年復</hi>
<hi>置四川總領治利州天下凢四總領矣職源紹興十六年四川總領司以總領四川宣撫司錢糧所為名十八</hi>
<hi>年詔罷宣撫司改為四川總領乾道六年併淮東總領入淮西以有發運故也未㡬復置朝野雜記</hi>
皇朝事實外司農<hi>國朝湖北總領所壁記云國家駐蹕呉㑹形勝控扼之地上下数千里自</hi>
<hi>蜀漢荆襄江鄂逹於兩淮其間列戍數百而大屯不過十數視屯兵若干州之賦入供具軍食其始費用出入</hi>
<hi>悉聽其主將之所自為已而兵寖乏用紹興五年始命中都官為外司農兼總其賦之入而制其出為四總之</hi>
<pb n="KR3k0038_WYG_041-2a"/>
<hi>所</hi>専掌利源<hi>朝野雜記東南三總領皆仰朝廷科撥獨四川總領専掌利源即有軍興朝廷亦不</hi>
<hi>問故趙應祥開𣙜鹽酒而王曕叔之望括白契以佐軍需云</hi>總其入制其出<hi>見外同農注</hi>
水輸陸送<hi>淮總石記凢供軍之物民部記其實下江浙數州水輸陸送无虚旬督其稽逗而勸其能</hi>
<hi>則有薦舉之權頗得淮鹽所筭酒壚所𣙜以贍用</hi>左支右吾<hi>盤洲老人小傳洪适以户部郎總淮</hi>
<hi>東軍馬錢糧符離甲申之役縁淮列戍襁負來歸者𬒮相属供億之費數倍左支右吾僅逃乏困就遷司農少</hi>
<hi>卿</hi>儲衍素僃<hi>周益公集王之望持節入蜀以王官總軍賦適金人渝平王師十萬攻取郡縣保守</hi>
<hi>闗隘累月不觧甲公與將帥議論往復費金穀鉅萬計而儲衍素僃蜀人不知焉孝宗即位特増置户部侍郎</hi>
<hi>升堂宣諭□公於蜀</hi>號善理財<hi>言行録張魏公移軍閬州總領趙開兼都漕號善理財不加賦</hi>
<pb n="KR3k0038_WYG_041-2b"/>
<hi>於民而軍用足宰執奏浚令居閬為水運以給西軍</hi>之望如蕭何<hi>中興繫年録權户部侍郎呉芾</hi>
<hi>入對上因論財賦在之望遂言川陜用兵朕全得一王之望之力大軍十餘萬衆數月與夷角敵而蜀人不知</hi>
<hi>之望在蜀㡬如蕭何之在闗中候事稍定朕當大用之卿因書宜導此意</hi>如蕭何之在闗中<lb/>
<hi>見上</hi>民部總軍須<hi>盤洲集淮東總領石記序紹興初孟大參開江淮荆浙都督府請用民部長貳</hi>
<hi>居建康總領軍須於是貳卿姚舜明以選行</hi>館職領錢糧<hi>朝野雜記諸路總領故事皆帶在内</hi>
<hi>金穀官淳熈中趙温叔用宇文郎中子震為淮東總領時宇文尚為館職及命以著作郎兼權金部郎官為之</hi>
<hi>以館職領錢糧非舊典也當時皆不以為是</hi>就遷農卿<hi>見左支右吾注</hi>
羣書精語以仁為本以智為制<hi>論曰劉晏幹萬貨盈虛厥功茂矣君子之治財</hi>
<pb n="KR3k0038_WYG_041-3a"/>
<hi>以仁為本以智為制其為利害而寓諸法法成矣巧者不敢過拙者不敢不及</hi>下不怨上不乏<lb/>
<hi>又曰歛之絲菅而下不怨藏之百姓而上不乏</hi>
　　總幹<lb/>
皇朝事實扈從皆知公名<hi>樓攻媿集汪大猷字仲嘉差總領淮西軍馬錢糧所幹辦</hi>
<hi>公事金人犯邉饋饟王師高宗廵幸供億百出公佐其長以辦羣工扈從皆知公名</hi>一司賴公為<lb/>
多<hi>樓攻媿集楊子休字子美調鎮江分司料院職務至簡而少保呉公琚為總領一見期以逺到幕府事為</hi>
<hi>呉公以開心聽可一司頼公為多</hi>
四六警語　<hi>王人餉䑓</hi>　<hi>餉節主餉</hi>
<pb n="KR3k0038_WYG_041-3b"/>
發端<hi>承詔昕庭峙糧天塹</hi>　<hi>䟽榮中禁/總餉外䑓</hi>　<hi>奏最承流/陞華總餉</hi>　<hi>王人處外侯甸懋功</hi>
　　<hi>䟽恩萬里移餉六師</hi>　<hi>結知宸扆/改領餉䑓</hi>　<hi>陞卿九扈給餽列屯</hi>
起聨<hi>人自日邉恩榮晝錦之遣錢流地上師有宿飽之期</hi>
　　<hi>事權増重光努矢之前驅氣色益明飽樵蘓之後爨</hi>
　　<hi>無踰老臣乆望甲寅之報厥有成命足寛庚癸之憂</hi>
　　<hi>千里餽糧有饑執堪將指六計以亷為本疇可易公</hi>
　　<hi>榮拜恩綸膺尚書郎之高選肅將使指總半天下之贏資</hi>
　　<hi>九霄觀象使星郎宿之交輝十道披圖江表淮壖之並總</hi>
<pb n="KR3k0038_WYG_041-4a"/>
　　<hi>漢尚書郎之選珠躔上應於列星唐粗庸使之權寳餉交飛於六路</hi>
　　<hi>念甲兵錢穀之問日至廟堂總江淮財賦之權風生軺節</hi>
警聨<hi>非得當今之劉晏安能追古之鄼侯</hi>　<hi>當纍纍佩印之日正嗸嗸待哺之時</hi>
　　<hi>方樵蘓後爨之時正飛輓多虞之日</hi>　<hi>使星炳煥與卿月以光輝屯竈浩繁亦民天之攸係</hi>
　　<hi>分此列戍豈容樵蘓後爨之憂必得名流可稱贏貲佐軍之實</hi>
　　<hi>東南之力竭矣帑藏焦獒西北之事紛然符移旁午</hi>
　　<hi>自江輸淮以達京師錢流地上聚米為谷以陳形勢敵在目中</hi>
　　<hi>常操天下之贏貲特其寄徑均節邦中之財用正爾知津</hi>
<pb n="KR3k0038_WYG_041-4b"/>
　　<hi>據厫倉之積開斷蛇逐鹿之基□渭濵之屯紓流馬木牛之運</hi>
　　<hi>闗中給餉允資四總所之事權鄂渚建䑓尤係半天下之財計</hi>
　　<hi>或入邉食十年於塞下或糴穀斛百萬於湟中</hi>
　　<hi>士飽而歌益壮軍聲之十萬人圗其舊佇觀海運之三千</hi>
　　<hi>承錢穀甲兵之問綽有建明總江淮財賦之淵盖歸調度</hi>
　　<hi>正當器械車馬之脩復吾境土肯使錢穀甲兵之問至彼廟堂</hi>
　　<hi>悉剗數年之積蠧坐觀萬竈之清煙</hi>
結聨<hi>撰先生之杖屨阻綴鳬趨聽大使之教條願殚駑力</hi>
<pb n="KR3k0038_WYG_041-5a"/>
　　<hi>王人在諸侯之上行覘多儀談士經萬户之封幸符夙志</hi>
　　<hi>足食然後足兵固欲貲糧之充羨裕民所以裕國當防水旱之灾荒</hi>
　　<hi>序諸侯之上小頒足兵足食之規列兩禁之聨佇告嘉謀嘉猷之益</hi>
　　　發運使<lb/>
發運使<hi>本朝太平興國二年置江淮水陸發運於京師端拱元年罷以其事分𨽻排岸司編年僃要至</hi>
<hi>道元年始命洛苑副使楊允恭西京作坊使副李延遂及太子中允正子輿為江淮南兩浙發運使兼知制茶</hi>
<hi>鹽事始就淮南置局三年省咸平二年鹽鐵判官王子輿復為制置淮南茶鹽是年令兼制置礬稅仍領荆湖</hi>
<hi>路三年以子輿充淮南轉運使四年又加都大發運使並以淮南轉運使領其務而無使名景德二年復置一</hi>
<pb n="KR3k0038_WYG_041-5b"/>
<hi>人後亦有二人副使以諸州副使充景德二年置都監天僖二年官崇者或為副使秩輕者為郡監副使都監</hi>
<hi>不常僃分紀景祐元年罷寳元元年復編年備要慶歴七年上命發還副使更不置正使職官分紀置司真州</hi>
<hi>嵗漕江湖粟六百萬斛以贍中都渡江後江湖㓂盗多發運司第職糴買而已紹興二年罷以其錢帛赴行在</hi>
<hi>八年起居舍人勾龍如渊言户部非生財之道請置諸路水陸度支轉運等使置司蘓杭户部侍郎李彌遜請</hi>
<hi>復置發運使别給糴本錢數百萬緡廣行儲積徽猷閣待制程邁為江淮荆浙閩廣經制發運使専掌糴事九</hi>
<hi>年廢發運司乾道六年虞丞相當國㤗復發運司以户部侍郎史正志為江浙荆湖淮廣福建等路都大發運</hi>
<hi>使朝論不以為宜汪聖錫黄通老二尚書言之尤力執政不聽其年十二月正志以奏課誕謾遂廢司焉朝野</hi>
<hi>雜記後復以平江府守臣兼専領糴運之事以餉淮軍</hi>
<pb n="KR3k0038_WYG_041-6a"/>
皇朝事實考故事明信令<hi>東都事畧許元擢江淮荆浙制置發運判官既又為使元</hi>
<hi>曰以六路七十二州之粟不能足京師吾不信也至則治千艘浮江而上不數月京師足食乃考故事明信令</hi>
<hi>發斂轉徙逺近遲速賞罰皆有法凡江湖數千里外談笑治之不擾不勞而用以足嵗漕六百萬而常餘百萬</hi>
疏支家河<hi>同上呉處厚傳紹聖初知蘓州居數月為江淮荆浙等路發運使疏支家河通漕楚海嵗</hi>
<hi>漕六百二十萬石至京師又修復泰州捍海堰成復逋户三千六百民為立生祠</hi>疏漕河<hi>同上魯宗</hi>
<hi>道遷江淮發運使疏真揚漕河廢三堰舟楫便之嵗以八百萬而食京師</hi>開長蘆以避覆舟<lb/>
之患<hi>同上張綸天禧中為江淮發運副使居二嵗増米八十萬疏五渠道太湖入於海復租米六十萬開</hi>
<hi>長蘆西河以避覆舟之患又築高郵北漕以僃非常仁宗謂執政曰發運使總六路之廣其財貨調用幣帛穀</hi>
<pb n="KR3k0038_WYG_041-6b"/>
<hi>粟嵗千百萬宜得其人而乆任之擢天章閣待制在職十有三年</hi>董媮懈檢欺隱<hi>楊誠齋集</hi>
<hi>權邦彦為淮浙荆湖等路制置發運使轉輸六路董媮懈檢欺隱覈逋亡責稽滯水程陸轍餘五千里財用凑</hi>
<hi>足於行在所億萬計有詔嘉嘆</hi>革去舊弊<hi>東都事畧薛向為江浙等路發運使領均輸之職運舟兵</hi>
<hi>士交相侵盗貿易甚則託風水沈舟以滅迹向始募客舟以官舟運費募寡而物良舊弊悉去</hi>王鼎發<lb/>
八難<hi>職官分紀慶歴中王鼎為淮南江浙荆湖制置發運副使内侍楊永德奏請沿汴置鋪挽漕舟嵗可</hi>
<hi>省費六萬鼎議以為不可三司判官一員將永德就鼎議發八難永德不復争鼎因疏言陞下幸用臣不可過</hi>
<hi>聽小人所有變更以誤國計於是永德言始不用居二年遂為使</hi>耀卿言中制<hi>國史仁宗時都</hi>
<hi>官員外郎呉耀卿言景德中江淮漕米嵗不過四百五十萬石其後益至六百萬石故江淮之間穀價常貴而</hi>
<pb n="KR3k0038_WYG_041-7a"/>
<hi>民貧請約咸平景德中嵗漕之數立為中制上以為然乃詔發運司嵗減漕米五十萬石</hi>惜民力<hi>言行</hi>
<hi>録薛簡肅公天禧初為江淮發運使辭王文正公正無他語但云東南民力竭矣薛退謂人曰眞宰相之言也</hi>
僃賑糴<hi>職官分紀國朝大中祥符三年江淮發運使李甫言今春運米六百七十九萬石諸路各□三</hi>
<hi>年以僃賑糴</hi>鑿泗州股渠<hi>東都事畧蒋之竒傳之竒字穎叔擢江淮荆浙等路發運副使元豐</hi>
<hi>六年始建鑿泗州股渠以避長淮之險自是無覆溺者哲宗朝再為發運使</hi>在職十三年<hi>見考</hi>
<hi>故事明信令注</hi>再為使<hi>見鑿泗州股渠注</hi>
四六警語<hi>九重申命千里運糧</hi>　<hi>一札䟽榮/千艘督運</hi>　<hi>置司京輔運餉淮濆</hi>
發端<hi>䟽寵楓宸餉軍榆塞</hi>　<hi>民樂於市士飽而嬉</hi>
<pb n="KR3k0038_WYG_041-7b"/>
　　<hi>興國三年始置司於京邑紹興八載復命使於蘓杭</hi>
　　<hi>民自樂輸尉無勞於搜粟士皆宿飽道何有於脱巾</hi>
　　<hi>銜尾舳艫千里命泛舟之役歡聲士卒一陶均鼓腹之恩</hi>
　　<hi>無糴賤傷農斯樂與官而為市既積多實廩自然為國以蓄威</hi>
　　<hi>羽檄交馳當預講赤囊之策糗梁宿峙方有資紅腐之儲</hi>
　　<hi>汎呉江之秋歛舴艋千艘資淮浦之晨炊貔貅萬竈</hi>
　　<hi>廟堂有甲兵之問餉饋宜先江淮為兵賦之淵轉輸有賴</hi>
　　<hi>糴以招名人樂寛平之政量無苛取吏懲信必之威</hi>
<pb n="KR3k0038_WYG_041-8a"/>
　　<hi>貔貅騰萬竈之煙将輸是急邉隅有一朝之警調度所關</hi>
　　<hi>裹乃餱糧逺餉雲屯之戍浮於淮浙肆傾天庾之輸</hi>
　　<hi>千㠶電掣聲喧浪屋之鯨鯢萬竈烟横喜暢柳營之貔虎</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_041-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書前集卷四十一<lb/>
</p>
<p>
</p>
  </div>
</body>
</text>
</TEI>
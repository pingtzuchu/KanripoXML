<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷三十四</head> <lb/>
    <p>
<pb n="KR3k0038_WYG_148-1a"/>
欽定四庫全書<lb/>
　翰苑新書續集卷三十四<lb/>
　　内任除授類<lb/>
　　　除左相回謝史丞相　　　　周平園<lb/>
廟廷右地久矣躐居天道左旋兹焉序進内循忝冒祗<lb/>
益兢惶伏念某才無他長愚乃自信毎見輕於流輩獨<lb/>
倚重於儒先慰薦揄揚殆非一日疑丞輔弼遂越十年<lb/>
在斥免以當然乃超踰之滋甚靦顔外著感臆中深此<lb/>
<pb n="KR3k0038_WYG_148-1b"/>
葢伏遇某官盛德被躬至仁及物以厚風俗夀民生之<lb/>
脉以進人才堅邦國之基天維監於忱誠身自安於榮<lb/>
禄肆推餘䕃俯逮孤蹤某方欲馳詞已勤枉問占東垣<lb/>
之上相有慙垂象之光望南極之老人但致延年之祝<lb/>
　　　代吏部朱侍郎<hi>在</hi>謝丞相　　陳篔牕<lb/>
㕘五材之訓飭攝事無庸陪四選之㕘裁真除有耀焜<lb/>
鴻私之下被拊駑質以増慙伏念某才術迂踈器使窳<lb/>
薄父書蚤讀雖知激烈於古心吏事晚更未足躋攀於<lb/>
<pb n="KR3k0038_WYG_148-2a"/>
時用獨以大鈞之曲播遂令小器之先盈凡所踐更疇<lb/>
非躐越自先帝改絃之旦巳玷班聮至聖皇御極之辰<lb/>
遂躋禁從顛末為地恩意如天俾徼福於前人且増光<lb/>
於後裔葢風厲之道則已至矣而報稱之實尚覺缺如<lb/>
敢圖渙渥於大君遂使升華於小宰深惟三銓衡石之<lb/>
重實擅九流刀尺之權左稷契而右臯䕫正逢連茹之<lb/>
㑹前馬裴而後盧李始絶市𤓰之嫌愚實不靈恍至兹<lb/>
極恭惟某官元勛不宰妙造無垠有一德而享天心世<lb/>
<pb n="KR3k0038_WYG_148-2b"/>
濟周家之大老總庶職以稱上意身扶漢室之中興念<lb/>
斯文之氣脉未灰而吾道之支離如綫眷言宿老施及<lb/>
孤生顧未黜而反升實以榮而為懼某敢不體昔日𫝊<lb/>
家之訓為此時報國之恩皮裏陽秋敢自謂稱量之審<lb/>
胷中水鑑當勉殫銓總之公儻不愧於小心庶仰酬於<lb/>
大造<lb/>
　　　代魏兵部了翁除編修檢討謝丞相<lb/>
　　　　　　　　　　　　　　　李梅亭<lb/>
<pb n="KR3k0038_WYG_148-3a"/>
郎省真除叨綴夏官之屬史闈假寵仍紬東觀之書曾<lb/>
微共二之材况冒兼三之寄一陶厚甚重拜悚然竊以<lb/>
兵書之在史家近分四種文章之有武備古號二塗故<lb/>
長槍大劒雖有毛錐之嘲而亂臣賊子難免麟筆之懼<lb/>
欲兼美職宜屬全材如某者見謂迂踈藐無操挾少徒<lb/>
志科名之茍得壯始知事業之無窮頃因去蓬島之船<lb/>
甘回泛瞿塘之棹既徧塵於藩閫亦逰駕於軺軒州縣<lb/>
十七年詎曰期年之去國水陸八千里寧論千里而見<lb/>
<pb n="KR3k0038_WYG_148-3b"/>
王敢圖三朝之㑹同倐蒙一札之收召義難俟駕禮合<lb/>
造朝甫入覲於朶雲遄進班於列宿載惟文昌之務尤<lb/>
嚴武部之司葢五材民並用之古無去兵之理而多壘<lb/>
士之恥也今當整旅之時矧不崇朝之間兼綴編年之<lb/>
職昔揚雄經歲餘之待詔僅試郎員至韓愈願年老而<lb/>
著書尚辭史事蛙固難於語海蚊詎可以負山共惟某<lb/>
官柱石九筵權衡庶彚合臯陶合稷契天知許國之心<lb/>
若伊陟若巫咸人仰𫝊家之學調十五載更絃之化收<lb/>
<pb n="KR3k0038_WYG_148-4a"/>
七十城憑軾之功雖當百志之惟熈益思九德之咸事<lb/>
必欲與天地以相似不容委人物以眇然猥挈孤蹤亦<lb/>
汚髙選某敢不勉思厥職惟既乃心乏姚崇奏决之材<lb/>
恐空塵於戎部成魏收直筆之願當圖勉於策書<lb/>
　　　除秘書省謝丞相　　　　　方秋崖<lb/>
子來幾日慨懐歸去之辭禮絶百僚敢意褒榮之字妙<lb/>
鈞播於坱圠粲神光之陸離永言藏之可謂遇矣伏念<lb/>
某起於樵牧僻在山林古心古貌而讀古書自忘其拙<lb/>
<pb n="KR3k0038_WYG_148-4b"/>
圓行圓言而應圓物要匪所長故雖碌碌以亡竒亦毎<lb/>
落落而難合不自意揚州之役誰其娱老子之知季鷹<lb/>
因蓴菜而難還方且泣數行下何遜為梅花而再徃則<lb/>
已難頃刻留顧女無醜好而見妒者事之常心有是非<lb/>
而頓異者機之駭吾亦從此逝矣徑尋三逕之盟未嘗<lb/>
過而問焉恍隔十年之夢嗟短檠其永棄倚長鋏而不<lb/>
彈㑹班文德以聽麻知董戎昭而受鉞長者絶子子絶<lb/>
長者有邀元亮於道中將軍負腹腹負將軍欲致石洪<lb/>
<pb n="KR3k0038_WYG_148-5a"/>
於幕下衆人固不識也夫子可復許乎獨自傷驚餌之<lb/>
魚今安用乗軒之鶴政恐重煩於指目亦嘗盡布其腹<lb/>
心迺勤翰墨之光堅如金石之約豈兩魯生不至固亦<lb/>
博士之所羞彼一范増何如未必楚王之能用至於譖<lb/>
忌之入不逃忖度之私葢上賓自有郗超諒下客難容<lb/>
毛遂次不用言大不行道我則奚為向以國士今以衆<lb/>
人是殆宜去深監覆前之轍亟回興盡之舟既與世以<lb/>
無縁因抗章而有請謂徑卧一丘而已足初不失於屠<lb/>
<pb n="KR3k0038_WYG_148-5b"/>
羊惟曲成萬物而不遺將復充於振鷺粲然雲朶來自<lb/>
日邊將令論著於道山仍畀升華於郎省夫何為者有<lb/>
移光範之書止或尼之倍費化鈞之鑄仰窺妙畫莫贊<lb/>
元工兹葢恭遇學足以為帝者師言足以為天下法治<lb/>
象如一陽之復迄回厄運於熈平兵氛無半燧之驚坐<lb/>
寘邊陲於寧乂念中國外蕃盛衰之變在君子小人進<lb/>
退之間故凡夾袋之捜羅至飭緹函而酬酢重念某已<lb/>
上有司之廪禄久稽幕府之文書縱微我公厭薄之心<lb/>
<pb n="KR3k0038_WYG_148-6a"/>
寧免等輩嫌疑之跡天地寛如有礙方知行路之難田<lb/>
園蕪胡不歸終覬還山之樂敢因謝幅併控懇悰<lb/>
　　　代鍾監丞除秘書省著作佐郎謝丞相<lb/>
　　　　　　　　　　　　　　　李梅亭<lb/>
涉筆膠庠正覺丞哉之負濫竽册府復叨儒者之榮蜕<lb/>
凡骨於髙明聳危肝而感激切以圖書之府實通天上<lb/>
之星辰英雋所躔不受人間之天日未能免俗何自為<lb/>
郎左太冲之賦三都求始此職岑文本之奏二頌乃稱<lb/>
<pb n="KR3k0038_WYG_148-6b"/>
是官况黄道日月之明值紫皇春秋之富鏘韶鈞而蔚<lb/>
虎鳳邁漢九流充棟梁而汗馬牛過唐四庫職固鄰於<lb/>
書蠧名亦近於郎烏是為清資宜擢素望伏念某楚狂<lb/>
一介鄭重半生世科不補於遺餘家學僅傳於淡泊三<lb/>
仕甘廣文之冷若將終焉一朝㧞從事之尤聊復爾耳<lb/>
敢意大鈞之播真無鈍鑛之遺因其就須入之章華之<lb/>
以不次之擢籍田之芟載柞既沐三熏博士之冗不治<lb/>
更榮再轉但欲乞治中而去詎敢窺廣内之藏蓬弱風<lb/>
<pb n="KR3k0038_WYG_148-7a"/>
波敢望接三神之武虀鹽朝暮初無送五鬼之文忽從<lb/>
米廪之間驟綴蘭臺之屬孰主張是遂躋登兹伏念某<lb/>
官命世真儒爽邦哲輔載萬物以坤元之厚調百度於<lb/>
鼎實之和李贊皇五十四歲而相君其年如父王文正<lb/>
一十八載之當國惟德之符方宏翕受之規莫廣旁招<lb/>
之路有憐冗散亦玷超遷某敢不讀未見之書求多聞<lb/>
之友總一百三家之略益深稽古之功摭五三載籍之<lb/>
遺或上得賢之頌<lb/>
<pb n="KR3k0038_WYG_148-7b"/>
　　　除校書謝丞相　　　　　　　真西山<lb/>
上翰林主人之對繆貢芻言陪瀛洲學士之班遽陳華<lb/>
選拜恩寵甚拊已矍然竊以聖朝重英俊之儲册府萃<lb/>
圖書之富匪特養其資望葢將充乃見聞使旁捜博覽<lb/>
優㳺文史之清庶潛省黙觀磨礲器質之美觀作人之<lb/>
有道殆與天而同功故沚莪既盛於一時而豐芑尚遺<lb/>
於數世大者光明魁壘足以翼邦家小者靖重端方可<lb/>
以善風俗深嗟流弊浸異前規育才之意視以具文庇<lb/>
<pb n="KR3k0038_WYG_148-8a"/>
職其間指為借逕至有身居儒館心别騖於髙華名在<lb/>
書林手弗親於讎校鄙習相仍而莫悟清途㳂是以返<lb/>
輕力回此風政賴今日不有魁竒之彦孰堪采擇之公<lb/>
如某者冥頑不靈孤苦自奮蚤服師資之訓粗知學問<lb/>
之方連歲科名似未忘於進取平生志願端不在於輕<lb/>
肥偶玷班行坐縻廪稍瞽宗殷學無補斯文博士秦官<lb/>
何禆末議雖本為貧而漫仕未嘗枉道以求伸胡然誤<lb/>
恩陟是清貫重念脱身於場屋益思鋭意於簡編然家<lb/>
<pb n="KR3k0038_WYG_148-8b"/>
無鄴侯插架之藏徒日發董子下帷之憤今將徜徉東<lb/>
觀凌厲西崑閲河圖寳訓人間希有之珍窺金匱石室<lb/>
歴代不傳之祕刋訂譌謬含咀英華庶幾因文字以窺<lb/>
聖賢之用心夫豈假梯媒以為富貴之張本昔揚雄之<lb/>
居天禄葢二三世而不徙官而韋述之在集賢亦四十<lb/>
年而後卒業故能發揮大業焜耀方來此前脩之所已<lb/>
行而小子之所願學迄成微志有賴洪私兹葢幸遇某<lb/>
官直道不回孤忠自許觝排羣枉已去虞朝之四凶汲<lb/>
<pb n="KR3k0038_WYG_148-9a"/>
引衆髦常思孟氏之三樂至如不佞亦在兼收且令身<lb/>
逺於塵埃得以神交於篇牘期待過矣銘感何如某敢<lb/>
不淬磨新功尋繹舊業丹鉛事㸃勘可勿殫是正之勞<lb/>
金石無磷緇尚克守初終之節<lb/>
　　　除國子録謝丞相　　　　　李梅亭<lb/>
金耀庀司愧乏主書之最璧流選屬叨升糾事之聮非<lb/>
有清資而致然夫何素望之及此一陶厚甚三省矍然<lb/>
竊以化民成俗由學乎其來已古授業傳道解惑也必<lb/>
<pb n="KR3k0038_WYG_148-9b"/>
惟其賢况風化之本原尤國人之矜式雖居小職亦選<lb/>
鉅儒在元祐間實用張横渠之輩至紹聖末亦取㳺建<lb/>
安之流此豈庸虚所能稱塞伏念某禀姿苦窳殖學疎<lb/>
蕪小人可以小知無廣大髙明之見大慙謂之大好乃<lb/>
瑣碎俳偶之辭矧至四五十之無聞重感三千鍾之弗<lb/>
洎兩鬢已雪百念皆氷敢意登畿獲齒筦庫陳人無用<lb/>
茍安掌故之蹤名士滿前詎堪首善之職忽䝉分席莫<lb/>
遂循墻有先達者為之前尚恐後生之可畏占小善者<lb/>
<pb n="KR3k0038_WYG_148-10a"/>
必以録益知大播之無垠伏遇某官柱石九筵權衡百<lb/>
度粉米山藻之色别㑹以衮章鹽梅水火之味殊飪之<lb/>
鼎實雖當青衿刺學之後不替緇衣好賢之心有憐蠧<lb/>
魚之専俾致螟蛉之祝天位與共天職是豈出王公之<lb/>
私人患好為人師特恐犯聖賢之戒某敢不益磨行檢<lb/>
加飭禮維懲創孝先之晝眠追隨昌黎之晨入命汝教<lb/>
胄豈徒教小技之文章匪我求䝉願勉求放心之學問<lb/>
　　　除祕書郎謝丞相　　　　　危巽齋<lb/>
<pb n="KR3k0038_WYG_148-10b"/>
教分麟族正懐非座之慚恩畀鹿車遽冒超凡之寵陶<lb/>
鎔至此銘篆若何竊惟<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>歴於清班無若翺翔於中祕<lb/>
人間風日不到處海上神仙皆在焉讀平生未見之書<lb/>
為儒者至榮之選謭焉若某何自為郎已驚鬢髪之星<lb/>
霜更愧形骸之土木有鴻其造而蝨其間白玉為堂洗<lb/>
塵蹤之飄墮青藜照字覺老眼之増明了無朱墨之應<lb/>
酬差有丹鉛之㸃勘細熏螺甲小破龍團人言養望之<lb/>
林不嬰以職自謂清心之地盍省其躬葢處之佚者其<lb/>
<pb n="KR3k0038_WYG_148-11a"/>
責深待之優者其望重一絲不絡馬欣度日於閑中千<lb/>
里問途主索追風於足下倘優㳺而弗念則儲蓄以何<lb/>
為縱稽報德之期宜識受恩之日兹葢恭遇某官代天<lb/>
元氣為世宗工傅鼎鹽梅孰識均調之妙狄門桃李不<lb/>
為種植之私故廣生成下至庸瑣某敢不益鞭鈍質仰<lb/>
副殊知弱水三萬里之遥已蒙汲引瀛洲十八士之直<lb/>
當究討論過此以還未知所措<lb/>
　　　除武諭謝丞相　　　　　　危巽齋<lb/>
<pb n="KR3k0038_WYG_148-11b"/>
邊幕終更方肅巖瞻之敬膠庠濫吹遽䝉鈞播之慈晚<lb/>
節有逢懦衷尤激昔髙廟之聖欲恢於寳宇故武成之<lb/>
教實視於辟雍講明正在於兵機諭導乃參之文士葢<lb/>
壯者修孝弟忠信斯可撻秦元戎閲禮樂詩書故能强<lb/>
晉惟平居積摩義漸仁之習則臨事有捐軀殉節之臣<lb/>
教所設以如斯材非通而孰稱如某者性資蒙陋學植<lb/>
榛蕪策名仕籍幾三十年竊稍縣官纔六七載青衫勃<lb/>
窣半成霜葉之枯白髪蕭踈但覺雪根之長幸辱知於<lb/>
<pb n="KR3k0038_WYG_148-12a"/>
大造未終棄於明時重登桃李之門果入參苓之籠俾<lb/>
離塵滓晉覿光榮以其俎豆之儀勵彼干戈之學越雞<lb/>
伏鵠卵初應笑其弗能蜾臝負螟蛉終當期於自化退<lb/>
惟其故曷以得斯兹葢伏遇某官學擅青氊家𫝊黄閣<lb/>
意常存於精白身獨任於安危同德三千孰有勲勞之<lb/>
舊除吏八百了無親故之私如日月之照臨乗風雲之<lb/>
際㑹孜孜政理惓惓人才取寳於山閔道間之横棄市<lb/>
駿之骨懐廐下之長鳴故使么微亦歸鎔冶某敢不誓<lb/>
<pb n="KR3k0038_WYG_148-12b"/>
堅素守期答洪恩延見生徒宣昭德意鳩起控地既得<lb/>
同莊叟之逍遥鳶飛戾天尚均被周家之長育<lb/>
　　　除將作監直華文閣謝丞相　　劉後村<lb/>
郡紱使華十年迭試朝班閣職一旦驟遷私毫無蹊徑<lb/>
之扳縁頂踵出廟堂之啓擬伏念某虚名作從實踐有<lb/>
慚周旋陳元方鄭康成之間恍緒言之猶記交懽丞相<lb/>
平太尉勃之際非呐舌之所能粤從公府掾之免歸長<lb/>
為田舍翁而無憾然猶左符西泝單𫝊南馳上察孤忠<lb/>
<pb n="KR3k0038_WYG_148-13a"/>
毎欲赦虞翻之罪朝無死友居多讒韓愈之人一招一<lb/>
麾屢起屢仆屬元台之提筆由散地而駕軺發擿技窮<lb/>
終匪當道埋輪之手平安信逺不勝髙堂扇枕之情叩<lb/>
閽陳宜去之言席藁拜弗俞之詔乃若陞華班序寓直<lb/>
圖書曩梯登九天之難今帆借一風之便謂孟博頃嘗<lb/>
出使慨然登車念揚雄久不徙官老於執㦸詎敢望此<lb/>
日翹閣開東之禮庶幾為異時墓道征西之題向非吾<lb/>
相之猶天誰與鯫生而為地兹葢伏遇某官衛武公之<lb/>
<pb n="KR3k0038_WYG_148-13b"/>
抑魯儀休之㢘陛下諒其至公血誠海内目為鉅人長<lb/>
德上道揆下法守國之所賴以永存恩已出怨誰歸士<lb/>
或不知其宻啓遂令枯朽亦沾光華然某將母不遑容<lb/>
身無所暴子蒙繡衣之遣豈不貪榮賀監以黄冠而歸<lb/>
終期得請<lb/>
　　　代江淮陳制幹<hi>韡</hi>除監丞謝丞相<lb/>
　　　　　　　　　　　　　　　李梅亭<lb/>
烏幕充員方驟通於閨籍雉工列屬更躐造於朝紳不<lb/>
<pb n="KR3k0038_WYG_148-14a"/>
三閲月之間乃兩承天之寵感恩踰分拊已増慙竊惟<lb/>
國朝立法之至公人材循序而後進欲其脱選必限以<lb/>
六考而舉以五員至若轉丞非内之羣院則外之諸郡<lb/>
縱有特頒之殊渥亦難盡越於常規葢須得百年幾見<lb/>
之人乃可稱一歲九遷之命詎容異數猥及凡材如某<lb/>
者禀質顓䝉賦材迂滯蚤記教忠之訓未知造道之方<lb/>
摘句分章粗恥空談而無用陳力就列豈敢大言以為<lb/>
欺容貌不能以勝衣智略何有於凑輻適英主際中興<lb/>
<pb n="KR3k0038_WYG_148-14b"/>
之運而遺黎懐内附之思遂令白面之書生徃贄碧幢<lb/>
之元帥雖戎政無能為役然君命寧敢辭難齊人歸疆<lb/>
正可閔離離之黍周行多士詎容伐坎坎之檀敢圖禀<lb/>
議之來洊沐超遷之寵甫離七階之選遽參貳監之聮<lb/>
家人葢有嚴君昔居是職癡兒未了公事乃世此官既<lb/>
材能不及於中庸又名實未孚於上下挈提至此稱塞<lb/>
謂何恭惟某官命世宗工爽邦碩輔積十五年秉鈞之<lb/>
績成七十城憑軾之功謂明王立政惟人當廣開於塗<lb/>
<pb n="KR3k0038_WYG_148-15a"/>
轍而宰相代天理物難純用於規繩將收度外之材用<lb/>
作邊隅之氣必使䝉臯比以出姑為買馬骨之謀故畧<lb/>
等夷特加簡㧞某敢不仰銜恩意退激懦衷指心誓報<lb/>
於寵靈臨事益思於忠力得人朝廷得人幕下無愧石<lb/>
洪温造之流遇我國士遇我衆人明辨中行智伯之報<lb/>
　　　除宗簿謝丞相　　　　　　劉後村<lb/>
奉親還里自酬烏哺之私被命造朝早綴鵷行之末奔<lb/>
馳就列俯仰懐慙竊以世道之消長不常人物之㑹通<lb/>
<pb n="KR3k0038_WYG_148-15b"/>
絶少范歐興慶厯之文治莫引用於聖俞馬吕致元祐<lb/>
之諸賢獨見遺於無已况更晚輩敢望前修伏念某學<lb/>
荒于嬉年運而徃書無成而劒又去悼少日之狂圖道<lb/>
不脩而文有名犯昔人之深忌頃懲飛語盡掃空言時<lb/>
於斷簡以研尋稍見髙賢之㫖趣愛令伯陳情之表流<lb/>
出胷中喜淵明歸去之詞冩諸座右豈圖晚暮忽際休<lb/>
明雖遣巫咸而下招其如太史之留滯猶著朝籍且參<lb/>
閫謀好事揶揄已有移文於逋客故人規祝願無圖利<lb/>
<pb n="KR3k0038_WYG_148-16a"/>
於大夫迨兹將暮之移亟有祠廷之請葢鶴髪久相安<lb/>
於半菽而鷦巢止願借於一枝乃念衡泌之棲遲示朝<lb/>
廷之收拾谷鶯初出恍驚遷木之榮海燕暫來深認卷<lb/>
簾之意非上相適奮庸於廊廟則孤生必終老於山林<lb/>
兹葢伏遇某官以帝者師為天下宰更聖化於膠柱不<lb/>
調之後還主柄於太阿倒持之餘進君子退小人毎致<lb/>
嚴禾莠之辨開誠心布公道亦不廢草茅之言遂使畸<lb/>
人忝陪髦士某受知至此圖報茫然雖資以事君粗識<lb/>
<pb n="KR3k0038_WYG_148-16b"/>
移忠之大義然不遑將母終希錫類之深仁<lb/>
　　　代除軍器簿謝　　　　　　方秋崖<lb/>
班聮廷理俾共贊於邊籌簿最司兵忽驟還於朝著何<lb/>
過聽之及是感誤知而凛如伏念某蚤繇諸生偶竊末<lb/>
第遭時多事顧毛錐子安用哉不學少文葢黔驢技止<lb/>
此耳徒以叔舅適當於梱寄得同子姓參典於軍書毎<lb/>
慙區區紙上之傳焉有婉婉幕中之畫縱或因人而成<lb/>
事其敢貪天以為功展我甥兮孰云無忌之酷似有吾<lb/>
<pb n="KR3k0038_WYG_148-17a"/>
道在自甘李廣之數竒惟公朝欲増於制垣故内幕亦<lb/>
屢膺於宸綍啓刑書而庶中正未遑入佐於法卿除戎<lb/>
器而戒不虞乃復叨居於短簿况伯舅長錡欄之務在<lb/>
一時為氷玉之榮雖自為謀殆無過此兹葢恭遇某官<lb/>
以吾身為世道之標凖以吾心為人物之權衡妙幹一<lb/>
元措天下為四維之固兼收羣䇿舉明主於三代之隆<lb/>
曽微葑菲之遺於樂菁莪之育致兹冗散亦被生成某<lb/>
敢不服此厚恩勉旃逺器弓人為弓而矢人為矢將技<lb/>
<pb n="KR3k0038_WYG_148-17b"/>
藝之咸精智者謂智而仁者謂仁惟鈞陶之獨運行瞻<lb/>
光範盡布輪囷<lb/>
　　　除禮兵部架閣添差制幹謝丞相<lb/>
　　　　　　　　　　　　　　　方秋崖<lb/>
贊畫戎垣恍失邯鄲之步策名故府又為淮海之逰江<lb/>
山未厭於逢迎歲月幾何其契濶一陶厚矣再駕矍然<lb/>
伏念某蠧簡故貧牛衣猶煖半畦夜雨甘自隨黄犢之<lb/>
鑱兩鬢秋風已不作青衫之夢等輩迫之於塲屋詞章<lb/>
<pb n="KR3k0038_WYG_148-18a"/>
奚有於度程亦惟山林鄙野之人未解世俗媕婀之語<lb/>
寧為雞口雖别闈先諸子之鳴幾上龍頭而當路斥老<lb/>
生之戇時已不偶今其謂何故方解襏襫於田間未免<lb/>
化兠鍪於塞上毎懐士雅風濤作擊檝之聲竊憤元顔<lb/>
沙草瘞籌邊之骨顧頻年之多事豈吾國而無人乃飛<lb/>
塵餘靺鞨之腥而凄雨嘯䕫魖之鬼寧復烟火萬里之<lb/>
氣象祗傷山河兩戒之圖書恨無能為惟有痛哭謂此<lb/>
曹宜束髙閣請竢泰平矧多病欲歸故廬自知坎壈夫<lb/>
<pb n="KR3k0038_WYG_148-18b"/>
何誤渥仍贊舊知與聞典故之藏増重賓僚之遣繄錯<lb/>
節盤根之無取然輕車熟路之可尋芍藥揚州歎已老<lb/>
三生之杜牧桃花春觀笑重來前度之劉郎大哉坱圠<lb/>
之中容此么微之賤兹葢恭遇某官以帝典熈庶績以<lb/>
皇極受羣材日月亭午而無餘隂已開治象天地既交<lb/>
而成泰道盡入鈞衡念窮邊有北玁狁之憂屬大梱重<lb/>
東諸侯之寄遂使菁莪之樂育又勤棫樸之能官某敢<lb/>
不夙夜在公東西唯命文書盈於几閣固非庸陋之堪<lb/>
<pb n="KR3k0038_WYG_148-19a"/>
任勝算運於籌帷式覬艱難之共濟庶洒腐儒之恥用<lb/>
酬真相之知<lb/>
　　　除架閣謝丞相　　　　　　李梅亭<lb/>
十年出幕迷舊跡於新蹊一氣轉鈞納陳人於故府㧞<lb/>
之喧囂倥偬之役賦以棲遲偃仰之間蜕凡骨以漸輕<lb/>
聳危肝而知感竊以周九職之任既重司書唐六典之<lb/>
分已存掌故至若版曹之籍專之金耀之藏在昔時特<lb/>
曰筦庫之官至聖世則為儲材之地栽培拱把備震風<lb/>
<pb n="KR3k0038_WYG_148-19b"/>
凌雨之帡幪追琢璵璠供方澤圓丘之琮璧豈應庸下<lb/>
偶玷選中伏念某質窳無竒學落不殖少時磊磈尚抱<lb/>
風雲之壯懐中歲蹉跎稍除湖海之豪氣漫焉未能信<lb/>
之仕已是不足畏之年生辰挹斗而揚箕竟失餘而得<lb/>
少奴星結柳而送鬼奈驅去以復還周行萬里之闗山<lb/>
復累一陶之坯冶馬伏轅而蜷局直為仰秣之謀燕巢<lb/>
幕以差池猥沐捲簾之顧南宫攷藝濫厠使令東閣望<lb/>
塵曾微懇禱忽使接紳緌之武遽令司几閣之文蠅頭<lb/>
<pb n="KR3k0038_WYG_148-20a"/>
牛腰姑備朝廷之遺忘鼠牙雀角僅防胥吏之謾欺白<lb/>
日青春了無公事黄簾緑幕宛是儒生非大鈞妙播物<lb/>
之仁則小人無得輿之理兹葢伏遇某官經邦碩德濟<lb/>
世元勲竊窺堯舜君民之心豈數韋平父子之業寳鼎<lb/>
九廟以衣裳之㑹金城四方於樽俎之前𤣥齡入相二<lb/>
十三年求賢則如一日吉甫薦士三十餘輩流澤葢在<lb/>
異時顧惟孤賤之蹤亦綴收羅之數某敢不温尋宿學<lb/>
討理初心商財賄計班資恐孤德懋懋官之意厲㢘恥<lb/>
<pb n="KR3k0038_WYG_148-20b"/>
行禮義圖報先覺覺後之恩<lb/>
　　　代謝除華文閣直學士　　　　方秋崖<lb/>
分閫邊城蔑聞治狀進班䆳閣猥玷除書葢懇切而牢<lb/>
辭者凡六章其趑趄而未遑者餘半載終莫回於成渙<lb/>
亦竊慮於瀆䝉雖李廣數竒正不羡侯於校尉然汲黯<lb/>
妄發或疑敢薄於淮陽蚤夜以思進退維谷正恐酬恩<lb/>
之無所復虞留令之有誅宜貶而褒以榮為懼伏念某<lb/>
馬齒加長鼯技已窮匈奴不滅何以家為報國之心猶<lb/>
<pb n="KR3k0038_WYG_148-21a"/>
鐵王事多難維其棘矣憂時之髪欲銀旋觀兵氣之纒<lb/>
可駭羽書之急孰謂司馬之息夏六月于征盍求羣䇿<lb/>
以防秋寸隂是惜今乃脉絡之不貫安得精神之自强<lb/>
内阻外訌事已至此朝奏暮報人尚遲之胡為書檄之<lb/>
交馳竟令歲月之虚老思慮所及夢寐亦驚若然則進<lb/>
直於西清亦奚以少寛於北顧言觀綸綍有靦縉紳兹<lb/>
蓋伏遇某官妙造化之權公刑賞之柄陳十事以堅帝意首<lb/>
及人材有一德以享天心力扶世運進言之暇勸上勿<lb/>
<pb n="KR3k0038_WYG_148-21b"/>
遺使非意之僥踰迄不容於控避某已上丐骸之請難<lb/>
忘刻骨之銘一夫向隅為主憂豈敢懐於畎畝四郊多<lb/>
壘則臣辱慨徒死於封疆<lb/>
　　　除秘書監謝丞相　　　　　　　劉後村<lb/>
餘哀未釋遂空萱草之堂新渥驟加俾長芸香之閣身<lb/>
獨先諸人而起廢衆皆云元老之憐才伏念某忝乾道<lb/>
之故家陪端平之髦士百僚之上荷丈人於甫甚真四<lb/>
海之人謂相國知愈之至然而動多跋㚄凡幾招麾去<lb/>
<pb n="KR3k0038_WYG_148-22a"/>
來不翅雙鳬乗鴈之微晚暮乃逢一馬二童之入放翁<lb/>
賜第葢舊學閒燕之言嘉叟掌綸尤先朝稀濶之典雖<lb/>
明揚於睿畫實宻啓於細旃方置身漂搖而未安類有<lb/>
物驅逐而使去及夫再調鼎鉉重遣弓旌子欲養親不<lb/>
留誦斯言而永慨臣雖老卿尚少嗟此念之久灰敢圖<lb/>
英衮之精明俯記祥琴之歲月黄紙猶濕青氊復還謂<lb/>
瀛洲學士之登昔已𫝊為佳話如鏡湖狂客之去豈宜<lb/>
見於盛時力推挽於陳人使追隨於羣彦兹葢伏遇某<lb/>
<pb n="KR3k0038_WYG_148-22b"/>
官陽休而山立春育而海涵給札而來廣館閣儲才之<lb/>
意乗槎者衆洗渠觀無人之譏雖已為丘壑之謀尚喚<lb/>
起鈞天之夢而某目眵頭白心在力疲外竊殊榮中包<lb/>
厚愧映藜而校天禄顧博洽之有慙戴花而老洛陽或<lb/>
風流之可繼<lb/>
　<lb/>
　<lb/>
　翰苑新書續集卷三十四<lb/>
</p>
<p>
</p>
  </div>
</body>
</text>
</TEI>
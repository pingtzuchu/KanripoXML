<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書後集上卷十</head> <lb/>
    <p>
<pb n="KR3k0038_WYG_080-1a"/>
欽定四庫全書<lb/>
　翰苑新書後集上卷十<lb/>
　　駕幸<hi>附幸學省幸祕書</hi>
歴代事實觀禮<hi>隋儒林序天子整萬乗率百僚遵問道之儀觀釋奠之禮博士罄傾河之辨侍</hi>
<hi>中竭重席之奥考正亡逸研覈異同</hi>講經<hi>唐儒林序貞觀六年數臨幸觀釋菜命祭酒博士講論經義賜</hi>
<hi>以束帛諸生能通一經者得為吏文治焕然勃興</hi>行鄉飲<hi>晉本紀武帝幸辟雍行鄉飲酒之禮</hi>觀<lb/>
釋奠<hi>見觀禮注</hi>東序<hi>記文王世子視學大昕鼔徵所以警衆也衆至然後天子至乃命有司行事興</hi>
<hi>秩節祭先師先聖焉有司卒事反命始之養也適東序釋奠於先聖</hi>西郊<hi>記王制周人養國老於東膠養</hi>
<pb n="KR3k0038_WYG_080-1b"/>
<hi>庶老於虞庠虞庠在國之西郊</hi>鼔鐘於樂<hi>詩靈臺篇於論/鼓鐘於樂辟雍</hi>車駕親臨<hi>後朱</hi>
<hi>浮上疏陛下尊敬先聖干戈未休先建太學造立黌舍比日車駕親臨觀饗將以宏時雍之化顯勉進之功也</hi>
臨雍拜老<hi>後明帝下身遵道臨雍拜老</hi>承師問道<hi>前漢賈誼傳禮曰帝入東學上親而</hi>
<hi>貴仁則親疎有序而恩相及矣帝入南學上齒而貴信則長幼有差而民不誣矣帝入西學上賢而貴徳則聖</hi>
<hi>智在位而功不遺矣帝入北學上貴而尊爵則貴賤有等而下不隃矣帝入太學承師問道退習而考於太傅</hi>
<hi>太傅罸其不則而正其不及則徳智長而治道得矣此五學者既成於上則百姓黎民化輯於下矣</hi>警昕<lb/>
鼓<hi>見東序注</hi>示皮弁<hi>學記皮弁祭/菜示敬道也</hi>樂正習舞<hi>月令仲春之月上丁樂正習舞</hi>
<hi>釋菜天子乃帥三公九卿諸侯大夫親徃視之</hi>博士明經<hi>漢桓榮傳光武車駕幸學㑹諸博士論難</hi>
<pb n="KR3k0038_WYG_080-2a"/>
<hi>於前榮被儒服辨明經</hi>圜橋億萬<hi>後儒林傳序明帝即位始冠通天依日月備法物之駕盛清道</hi>
<hi>之儀袒割辟雍之上尊養三老五更饗射禮畢帝正座自講諸儒執經問難於前冠帶縉紳之人圜橋門而觀</hi>
<hi>聴者蓋億萬計</hi>踵堂八千<hi>唐儒學序太宗廣學舍千二百區四方秀乂挾策負米坌集京師文治煥</hi>
<hi>然勃興於是新羅髙昌百濟吐蕃髙麗等酋長並遣子弟入學鼓笥踵堂者八千餘人紆侈袂曳方履誾誾秩</hi>
<hi>秩雖三代之盛所未聞也</hi>卜禘<hi>記學記未卜/禘不視學</hi>感化<hi>詩文王有聲鎬京辟雍注武王於鎬</hi>
<hi>京行辟雍之禮自四方而來觀者皆感化其徳</hi>吉日<hi>月令季春之末擇吉日大合樂天子乃帥公卿諸侯</hi>
<hi>大夫親徃視之</hi>
皇朝新事置學舍<hi>太祖建隆三年周世宗之二年也始營國子監置學舍上既受禪即詔有</hi>
<pb n="KR3k0038_WYG_080-2b"/>
<hi>司増修祠宇塑繪先聖先儒之像自贊孔顔命兩制以下分撰餘贊車駕一再臨幸焉</hi>講周易<hi>太宗</hi>
<hi>幸國子監謁文宣王畢升輦將出西門顧見講坐左右言學官李覺方聚徒講書即詔講易之泰卦</hi>崇化<lb/>
厲賢<hi>孝宗淳熙四年進呈紹興十四年幸學詔上曰今所降詔大意欲崇尚風化勸厲諸生使知所趨嚮</hi>
<hi>朕得詔中兩語當為君子之儒毋慕人爵之得龔茂良等奏大哉王言誠得體要當以聖語諭學士令載之詔</hi>
<hi>書曰可</hi>賜服授官<hi>髙宗紹興十四年上幸太學祇謁先聖止輦于大成殿門外步趨升降退御崇</hi>
<hi>化堂命禮部侍郎秦熺執經國子監司業髙閲講易泰卦賜諸生席於廡下啜茗而退遂幸養正持身二齊觀</hi>
<hi>諸生肄業之所賜閲三品服熺與學官皆遷官諸生授官免解賜帛如故事</hi>覽三禮圖<hi>景徳元年</hi>
<hi>真宗幸國子學謁先師及覽三禮圖召祭酒邢昺直講崔偓佺講尚書大禹謨</hi>學校人才所出<lb/>
<pb n="KR3k0038_WYG_080-3a"/>
<hi>髙宗二十六年三省言太學生係二千人為額聞在學不及三百人欲令禮部措置上曰學校人才所自出元</hi>
<hi>祐中名臣最多實由仁宗養育之有素也近來學校雖設教育有所不至每患人材難得可如所奏已上並出</hi>
<hi>長編</hi>進退從祀之臣<hi>今上淳祐辛丑幸學親贊十三聖賢進五先生從祀黜王安石賜先聖後</hi>
<hi>及第朝報</hi>
事對<hi>觀禮講經</hi>　<hi>西郊/東序</hi>　<hi>論經義/敬春秋</hi>　<hi>觀釋奠/行鄉飲</hi>　<hi>圜橋億萬計踵堂八千人</hi>
起聮幸學<hi>三千壁水教自國中萬里蜺旌來從天上</hi>
　　<hi>法駕天臨順動不勞於左次賢闗雲㑹盛儀復見於右文</hi>
　　<hi>橋門冠帶共瞻天日之光闕里詩書親被聖賢之教</hi>
<pb n="KR3k0038_WYG_080-3b"/>
　　幸祕省<hi>膏澤下矚光汗牛充楝之書天藻昭垂跨駟馬柏梁之詠</hi>
　　<hi>東觀書林久傒漢儀之覩西崑册府載瞻周馭之臨</hi>
　　<hi>虎觀鼎新復仰木天之壯蜺旌順動有光金匱之藏</hi>
警聫幸學<hi>五學惟周為盛三雍自漢而興</hi>
　　<hi>豈特夏曰校周曰庠矢其文德將使戎在西狄在北懐我好音</hi>
　　<hi>雲開東壁降黄屋之親臨鷺集西雍望翠華而再拜</hi>　<hi>俯臨六館來從九天</hi>
　　<hi>鏘環珮之和聲叶英莖之雅奏</hi>　<hi>道尊學問/聞極髙明</hi>　<hi>承師問道崇化厲賢</hi>
　　幸祕省<hi>天臨華省増金匱石室之光華風肅書林焕玉軸牙籖之藻繪</hi>
<pb n="KR3k0038_WYG_080-4a"/>
　　<hi>鸞輿親降覩萬乗之温顔書籍増輝重一時之盛典</hi>
　　<hi>編珠拱極懸東壁之經星羣玉名山峙西崑之策府</hi>
結聨幸學<hi>起太史留滯之嘆嘉㑹難逢獻周王夀考之詩遒人未出</hi>
　　幸祕省<hi>歌從臣之頌敢揚厲于鴻休近天子之光請具宣于徳意</hi>
　　藉田<lb/>
歴代事實南郊<hi>記祭統天子親耕於南郊以共齊盛諸侯耕於東郊亦以共齊盛</hi>乙地<lb/>
<hi>晉禮志漢儀縣邑常以乙日祠老農乃耕於乙地</hi>祈社<hi>詩載芟春藉/田祈社稷也</hi>勸農<hi>後黄瓊傳</hi>
<hi>順帝即位之後不行藉田之禮瓊以國之大典不宜以廢上疏奏自古聖帝明王必親耕藉田之勤以先率勸</hi>
<pb n="KR3k0038_WYG_080-4b"/>
<hi>農之功</hi>青輅<hi>唐禮樂志唐初為帝社亦曰藉田壇貞觀二年太宗將親耕孔穎達議禮天子藉田南郊</hi>
<hi>諸侯東郊晉武帝猶東南今帝社乃東壇未合于古太宗曰書稱平秩東作而青輅黛耜順春氣也吾方位少</hi>
<hi>陽田宜於東郊乃耕于東郊</hi>朱紘<hi>記祭義昔者天子為藉千畆冕而朱紘躬秉耒諸侯為藉百畆冕而</hi>
<hi>青紘躬秉耒以事天地山川社稷先古以為醴酪齊盛於是乎取之敬之至也</hi>率耕<hi>漢文本紀夫農天下</hi>
<hi>之大本也其開藉田朕親率耕以治宗廟粢盛</hi>脩制<hi>晉武帝紀詔近世耕藉有慕古之名無供祀勸農之</hi>
<hi>實今脩千畆之制當與羣公卿士躬稼穡之艱難帥先天下</hi>三推<hi>記月令孟春天子乃以元日祈穀于</hi>
<hi>上帝擇元辰天子親載耒耜措于参保介之御間帥三公九卿諸侯大夫躬耕帝藉天子三推三公五推卿諸</hi>
<hi>侯九推</hi>二美<hi>晉潘岳藉田賦躬耕以供粢盛所以致孝也勸穡以足百姓所以固本也此一役也而二</hi>
<pb n="KR3k0038_WYG_080-5a"/>
<hi>美顯焉</hi>駕倉龍<hi>選張衡東京賦農祥晨正土膏覛起乗鸞輅而駕倉龍介馭間以剡耜躬三推於天</hi>
<hi>田脩帝藉於千畆供禘郊之粢盛必致思於勤已兆人勸於疆埸咸懋功以耘耔</hi>祠太牢<hi>後明帝紀</hi>
<hi>詔朕親耕藉田以祈農事注五經要義曰天子藉田以供上帝之粢盛所以先百姓而致孝敬也藉蹈言親自</hi>
<hi>蹈履於田而耕之續漢志云正月始耕既事告祠先農漢舊儀曰先農即神農炎帝也祠以太牢百官皆從皇</hi>
<hi>親執耒耜而耕天子三推三公五推孤卿上大夫十二士庶人終畆乃致藉田倉致令丞以給祭天地宗廟以</hi>
<hi>為粢盛</hi>粢盛<hi>記表記天子親耕粢/盛秬鬯以事上帝</hi>榖斂<hi>唐禮樂志藉田之穀斂之神倉以擬</hi>
<hi>耕耨</hi>農祥晨正<hi>見駕倉/龍注</hi>天子之教<hi>記樂記武王克殷反商下車耕藉然後諸侯知</hi>
<hi>所以敬天子之大教也</hi>諸侯之養<hi>祭義耕藉所以/教諸侯之養也</hi>迎和氣<hi>後黄瓊傳順帝</hi>
<pb n="KR3k0038_WYG_080-5b"/>
<hi>即位不行藉田瓊上疏曰昔宣王不藉千畆卒有羌戎之難終損中興之名臣聞先王制本藉田有日司徒咸</hi>
<hi>戒司空除壇先時五日有協風之應王即齋宫飱禮載耒誠重之也先農之禮所宜自勉以迎和氣以致時風</hi>
應協風<hi>上注</hi>芝車<hi>輿服志耕車有/三六曰芝車</hi>草儀<hi>憲宗元和五年詔以來年嵗正月藉</hi>
<hi>田韋公肅草具其儀</hi>黛耜<hi>見青/輅注</hi>為天下先<hi>前景帝紀詔朕親耕以奉宗廟粢盛為天下先</hi>
事對<hi>躬耕親率</hi>　<hi>千畝/三推</hi>　<hi>祈社/勸農</hi>　<hi>南郊/乙地</hi>　<hi>駕蒼龍祠太牢</hi>
起句<hi>農祥晨正動一氣於青陽帝藉躬耕舉三推於黛耜</hi>
　　<hi>孟陬協紀方欽授於人時太史戒期爰躬耕於帝藉</hi>
　　<hi>青壇祇祓儼萬乗以尊臨黛耜爰興舉三推而躬蒞</hi>
<pb n="KR3k0038_WYG_080-6a"/>
警句<hi>天田九星象著耘耔之應農輿三葢禮為恭儉之先</hi>
　　<hi>紺轅黛耜駐天步於青城華葢金根旋日輪於黄道</hi>
　　<hi>千耦其耘佇慶康功之即萬邦無斁永歌嗣嵗之興</hi>
　　<hi>祈于社稷歌載芟千畝之耘帥乃公卿謹月令元辰之擇</hi>
結句<hi>播穀維時遐想載芟之什力田可舉願賡宣布之詩</hi>
　　<hi>書頒一札已聞天詔之叮嚀麥秀兩岐願繼前賢之彷彿</hi>
　<lb/>
　<lb/>
<pb n="KR3k0038_WYG_080-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書後集上卷十<lb/>
</p>
<p>
</p>
  </div>
</body>
</text>
</TEI>
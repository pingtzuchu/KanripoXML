<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷十三</head> <lb/>
    <p>
<pb n="KR3k0038_WYG_127-1a"/>
欽定四庫全書<lb/>
　翰苑新書續集卷十三<lb/>
　　漕使類<lb/>
　　　賀尹漕　　　　　　　　　方秋崖<lb/>
伏審備才匠監將指神臯蕭相國轉漕闗中盍為根本<lb/>
之計范孟博澄清天下莫先輦轂之間上意則然師言<lb/>
惟允某藐兹宗邸恃有使軺我獨二天無忘麟趾之仁<lb/>
厚畿方千里但瞻牡轡之光華無斁頌言等祈涵在<lb/>
<pb n="KR3k0038_WYG_127-1b"/>
　　　賀鄭漕　　　　　　　　　王臞軒<lb/>
矯首計臺藹五色慶雲之瑞抗顔宗校依一道德星之<lb/>
輝敬飭墨卿晉干籖帥某官學到聖處氣涵天和文獻<lb/>
猶存籍甚南方之大鄭經綸未了付之東閣之名郎方<lb/>
在盛年已負逺畧三仕為令錦每製而愈鮮千里監州<lb/>
輿一題而増重入司奏邸遄貳理庭袖中有醫國方舌<lb/>
底有氷人語不為枉尋直尺而屈甘請髙牙大纛而行<lb/>
剖竹兩藩甘棠婆娑而籠晝司泉九路李蹊拍塞以酣<lb/>
<pb n="KR3k0038_WYG_127-2a"/>
春召以潛郎迫於熱地使其道之少貶顧何官之不為<lb/>
去矣莫留重歌今袴迨其再入即復舊氊芳菲菲兮彌<lb/>
章道落落兮難合雖以此起諸賢之愛敬然亦能來羣<lb/>
兒之中傷晚節自是而益香物論翕然而歸重七閩善<lb/>
地屬有弄兵之虞一札起家來任登車之寄策勲煮摘<lb/>
將指轉輸足食而又足兵易節而不易地褰帷問俗出<lb/>
隻手以活民攬轡澄清炯雙眸而察吏甚盛之事不一<lb/>
能言之類皆知惟是國事日新善類星聚如公德望宜<lb/>
<pb n="KR3k0038_WYG_127-2b"/>
還簪筆之班副上眷知行聴履聲之近伏念某癖惟嗜<lb/>
古様不入時射策廣廷徒有空臆盡言之直校文列陛<lb/>
乃罹疾聲大呼之讒一從沙汰而歸三閲嵗華之久朅<lb/>
來倚席寒甚無氊靖惟外邸之冷官實𨽻皇華之末屬<lb/>
見聞甚淺易招雪日之嘲名實未孚凜有風霜之懼此<lb/>
因假道幸甚登門誤䝉倒屣之迎宛似摳衣之舊諒憐<lb/>
氣類必賜提撕持一瓣香願定價牆屏之下有三品筆<lb/>
覬叨居香案之前心旌所期舌筆莫罄<lb/>
<pb n="KR3k0038_WYG_127-3a"/>
　　　賀髙運使　　　　　　　　方秋崖<lb/>
伏審輟自鵷墀誕分虎節引星辰於碧落有開蜀道之<lb/>
天將禮樂之皇華不逺長安之日竊窺帝意深有廟謨<lb/>
若曰當宁思古名臣其惟武侯為時王佐每讀出師之<lb/>
表無慚伊訓之書雖吳魏自裂而三分豈漢賊可岐而<lb/>
兩立草廬所藴竹簡莫傳蓋卧龍之蟄匪徒然繄流馬<lb/>
之運其小者乃睠西土而凜有遺跡寛予北顧者詎無<lb/>
若人幸今天道之好還大快人情之共憤何止扼吭而<lb/>
<pb n="KR3k0038_WYG_127-3b"/>
拊其背已焚老上之庭恨不食肉而寢其皮爰戮防風<lb/>
之骨然亡彼之未幾方鄰此之可憂試嘗以唐書與五<lb/>
代史而攷之其見於中國亦三百年而餘矣既鯨吞以<lb/>
相啗曽蠶食之無厭如使狂騁於封域之間奚啻鼾睡<lb/>
於卧榻之側吾恐患方深耳見謂一秦之復生公其起<lb/>
而圖之從無百參而何缺若然則朝家之委寄夫豈惟<lb/>
使者之將輸聞之縉紳偉哉綸綍恭惟道山蓬萊之胸<lb/>
次楚澤雲夢之筆端當其排閶闔而呈琅玕信已跨崑<lb/>
<pb n="KR3k0038_WYG_127-4a"/>
崙而餐沆瀣廼煩視草出以飛芻意者復周土宇而興<lb/>
六月之師其必張漢天聲而決千里之勝飽吾貔貅取<lb/>
彼鯨鯢折尺箠而笞之不留賊以遺君父無隻輪之返<lb/>
者迄安邊而立功名使鼎湖弓劒之藏與渭上衣冠之<lb/>
廟正氣開而天地闢兵氛掃而河洛清則多多益辦之<lb/>
勲皆陳陳相因之助以故誦言乎諸葛不復比數於蕭<lb/>
何某布所聞匪為之佞逢此盛舉未嘗不嘆曰江左之<lb/>
有夷吾遲之幾何將亦相戒以中國之相司馬惟扺掌<lb/>
<pb n="KR3k0038_WYG_127-4b"/>
而談天下之事豈折腰而及吾身之私其若翹瞻莫殫忻<lb/>
頌<lb/>
　　　賀李運使　　　　　　　　　李梅亭<lb/>
起家將漕揭節濟湘舊令尹之雙鳬甫去十五年之近<lb/>
部刺史之四牡今察二千石而來民距躍以爭迎公馳<lb/>
驅其何憚某官篤誠而明允簡要而清通言行擇君子<lb/>
之中庸徳業得賢人之久大十年出幕孰居行營司馬<lb/>
之前萬里封侯乃在諸妄校尉之後勇撲望郎之被出<lb/>
<pb n="KR3k0038_WYG_127-5a"/>
褰膚使之帷爰從緑波青草之間盡覽赤甲白鹽之勝<lb/>
金掌甫升於卿月玉鈐又屬之將星與其食武昌之魚<lb/>
又看種柳不若蠟永嘉之屐少待戍瓜有懐清絶之大<lb/>
招復賦皇華之小雅暮捲西山之雨曉行湘水之春洞<lb/>
庭無波聊䕶木牛之運牂牁為郡歡知竹馬之迎有功<lb/>
見知不逺伊邇某强顔佐郡傴指終更非有海沂之功<lb/>
可歌别駕豈謂瀟湘之地又逢故人偶聞報之不先慚<lb/>
奏記之已晚倘憐秋水長天之共且善助之庶安清風<lb/>
<pb n="KR3k0038_WYG_127-5b"/>
明月之分㑹且歸矣<lb/>
　　　賀曾運使　　　　　　　　　戴象麓<lb/>
光<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>宸命榮領計臺兩載欽刑已深種平反之福一朝<lb/>
移節又暫煩飛輓之勞喜依芘之又新豈馳牋之敢後<lb/>
某官名家貴胄間世鉅賢濟濟侯門迭奏塤箎之美雍<lb/>
雍仕路俱䝉旒冕之知海宇覩之如景星慶雲國家寳<lb/>
之猶黄琮蒼璧萬頃胸襟之波量四時徳宇之天和惟<lb/>
平生鄙腐儒之空談故所學極古人之逺到自司邦憲<lb/>
<pb n="KR3k0038_WYG_127-6a"/>
務合人情吏固多奸自屏聲而退聴民豈無瘼皆吐氣<lb/>
以獲伸既施利器於盤根宜駕輕車於熟路然自贑川<lb/>
而北久陶忠厚之風由洪都以南尤任轉輸之重載念<lb/>
祥刑之已久緬懐將漕之尤艱與其以此付之它人孰<lb/>
若舉而屬之已效按臨雖舊寵數惟新暫遲校芸視草<lb/>
之功少視飛芻輓粟之任欲了邊頭之萬竈須煩馬上<lb/>
之一鞭不妨時訪西山賡畫棟朱簾之句行即詔歸北<lb/>
闕伴紫薇紅藥之吟某備數一同强顔三仕雖繭絲保<lb/>
<pb n="KR3k0038_WYG_127-6b"/>
障粗知當務之先奈獄訟催科莫逭有司之責幸際福<lb/>
星之移次深懐明月以棲枝即今位牛斗之墟已深歸<lb/>
向非晩歸鳳池之上尤望陶鈞<lb/>
　　　賀湖北游運使<hi>九功</hi>　　　　　真西山<lb/>
涣綸將漕疊組分符皂葢乗邊久簡宸衷之聴皇華攬<lb/>
轡肆嚴麾節之榮眷倚彌隆訓辭増寵某官識優致逺<lb/>
才裕剸煩傳西洛之正宗學問遥承於先哲嗣南軒之<lb/>
洪派見聞復接於難兄粤題峴首之屏洊剖邊頭之竹<lb/>
<pb n="KR3k0038_WYG_127-7a"/>
風生畫㦸天屹長城陳樽俎之折衝搤氊裘而裭魄馳<lb/>
金城而上方畧勛多戎索之恢披銀臺而連奏書績茂<lb/>
蕃方之剡亟膺異渥趣駕輶車士知宿飽之有期人謂<lb/>
勝形之増重處客而賦鸚鵡未妨領略於江山入對而<lb/>
隨孔鸞看即褰翔於軒陛某暌逺丰度荏苒嵗年謬膺<lb/>
外閫之雄實接上游之勢羽毛自出願希及晉之餘唇<lb/>
齒相依更切全虞之望<lb/>
　　　賀廣西憲得郡除漕　　　　劉後村<lb/>
<pb n="KR3k0038_WYG_127-7b"/>
涣發綸音鼎新軺傳由霜臺而綰銅虎方歌襦袴於康<lb/>
樂之城輟星麾而問木牛又總舟車於都督之府熒煌<lb/>
禮樂傾動衣冠竊惟聖天子每當饋以念民必得大膚<lb/>
使中持衡而體國波平不激山立莫移然後能周知田<lb/>
家補瘡剜肉之勤庶幾不肯為俗吏剥髓椎肌之事熟<lb/>
視弄印誰為朕行遐思剖符莫如公可宜亟辭於皂蓋<lb/>
遂加賜之錦袍凝然惠和醫此凋瘵恭惟某官千載風<lb/>
流之人物一家心學之門庭團和氣坐春風冲襟可掬<lb/>
<pb n="KR3k0038_WYG_127-8a"/>
懐連城佩明月至寶不琱輝映弟兄之斯文發施聖賢<lb/>
之所藴既平反於玉節盍勸講於金華而且訪盧肇讀<lb/>
書之臺凝香森㦸謝韓愈把麾之職輓粟飛芻何綽著<lb/>
於外庸尚小賖於中召豈洪都素號於襟帶而潢池方<lb/>
寢於干戈宿重兵萬竈之分屯更期淨洗竭民力百年<lb/>
之供億頗覺煎熬宜奪二千石郡太守之印章復領一<lb/>
十州部使者之繡斧滲漏樽節豈規規流地之錢調度<lb/>
通融非屑屑雨天之粟即亷平之兩字底績用之萬全<lb/>
<pb n="KR3k0038_WYG_127-8b"/>
澄清天下而術不疎文靖已竒於公素邅運闗中而用<lb/>
常足酇侯即相於髙皇某愚不似人戅難徇俗少年刻<lb/>
志未甘相如山澤之癯積憂熏心無復元龍湖海之氣<lb/>
彫敝武城之邑瘡痍單父之民縱敏手以何為况拙材<lb/>
之如許忽聴福星之移次喜知明月之安枝蓋素聞平<lb/>
時愛士之心可預知今日察吏之意率然賀語允也歡<lb/>
悰使臣之遣逺而有光切想閭閻之鼓舞儒生之病博<lb/>
而寡要尚祈厦屋之帡幪<lb/>
<pb n="KR3k0038_WYG_127-9a"/>
　　　賀余運使除焕章閣陞副使　　鄭雪巖<lb/>
伏以漢邅同寅獲尾冬烝之除目堯章晉直尚分日甸<lb/>
之餘輝自懐乗負之羞喜有厦成之托恭惟某官性天<lb/>
圭璧門地鈞衡充然寛大以能容靜而有守投之繁劇<lb/>
而不亂來則能名錄浙右諮詢之勞付闗中轉輸之計<lb/>
宫禁繕脩之莫㑹自昔惟難州縣𣙜酤之既移於今豈<lb/>
易公能妙幹上所深嘉武監褒崇爰有絲綸之焕宸旒<lb/>
簡記尚遲劔履之升重以使權加之寳直欹枕朝雞之<lb/>
<pb n="KR3k0038_WYG_127-9b"/>
唱未逺天顔接武儀鳳之班仍聮帝輔某受知己久竊<lb/>
庇又新幸夀昌之糴粗登無冦恂之才可借正如倦鳥<lb/>
忽爾傍龍同日拜恩亦沗一時之升擢觀風受察尚私<lb/>
千里之照臨<lb/>
　　　賀諸葛提刑除漕使　　　　　劉後村<lb/>
妙選名儒就陞計使雖三山父老惜郎宿之暫移然七<lb/>
聚生靈幸福星之未改統臨所暨抃蹈惟均某官氣塞<lb/>
兩間名髙九牧地負海涵之氣貫串百家日光玉潔之<lb/>
<pb n="KR3k0038_WYG_127-10a"/>
文流傳萬口科目足以發身而易退難進才業足以用<lb/>
世而深藏若虚晚遇先皇寖陪羣彦登車湖嶠凜白芷<lb/>
之風馨囘首闕廷悵蒼梧之雲逺屬者睿明繼照耆<lb/>
舊具思乃從故楚之區來按全閩之境聞其風旨則善<lb/>
良吐氣挹其標致則鄙薄革心於和氣祥雲之中有嚴<lb/>
霜烈日之意兹移使指就駕漕車得非煑摘利饒轉輸<lb/>
權重上於鹽鐵之論有感方欲變通公於王伯之辨素<lb/>
嚴必知取予深闢富强之説痛懲聚斂之人養基本以厚<lb/>
<pb n="KR3k0038_WYG_127-10b"/>
黎元捐錐刀以惠啇賈承風問俗脩明此日之皇華足<lb/>
國裕民講貫它時之相業佇看環召式輅衮歸某猥以<lb/>
孤生試兹劇邑雖終年勞苦無赫赫之可書然一念拊<lb/>
摩有蒼蒼之在上日者躬負弩矢郊迎繡衣初乏先容<lb/>
頗垂異顧方念寒蹤之奚託所欣春脚之潛囘繄昔教<lb/>
條謹遵承於下邑矧今命脈實操制於上臺矯首雲天<lb/>
委身造化願憫負山之力少推煮海之波企淵明歸去<lb/>
之風豈勝有愧處孟博澄清之下或可無憂<lb/>
<pb n="KR3k0038_WYG_127-11a"/>
　　　賀曽守除江西漕使　　　　　王臞軒<lb/>
陞班奎閣持節霜臺壺嶠耄倪方卧清白史君之轍鬱<lb/>
孤泉石歡迎皇華使者之車召命鼎來上意可卜某官<lb/>
家有相譜學為儒宗大筆如椽挹紫㡌扶輿之氣片心<lb/>
止水貯金莖沆瀣之清凢所植立設施見謂光明俊偉<lb/>
惟莆千里私我二天禹稷飢溺之思歴千里如一日召<lb/>
杜父母之政合萬口無異辭試舉其凢可放而數亷足<lb/>
以律貪而起懦敏足以剸劇而理繁聴斷公則大姓不<lb/>
<pb n="KR3k0038_WYG_127-11b"/>
得以朘細民保障嚴則他盜不足以闖吾圉出緡於帑<lb/>
代輸十萬户之租峙粟於倉永遺千百年之利以至増<lb/>
益學廩表章貢闈每加惠於章縫可遺芳於簡牘士勒<lb/>
碑而載美民肖像以立祠僉願借冦恂之一年無階而<lb/>
可又安得元結之數輩吐氣者多炷南豐之香而祝長<lb/>
年爇浮屠之燈而無虚夕歸裝何有人知鶴料之蕭條<lb/>
福果不差天遣麟兒之抱送好語流傳於樂職芳名登<lb/>
録於御屏就畀大藩遄攽英簜二州爭祁公於治境俱<lb/>
<pb n="KR3k0038_WYG_127-12a"/>
繋人心一道得鮮于為福星可覘天意蓋巨鎮莫如於<lb/>
江右而弄兵未解於潢池帝念民勞欲復佩犢帶牛之<lb/>
俗公持使指立伸斷蛟剸兕之威兵刑之重寄有歸臺<lb/>
府之大權増重先聲震疊夙駕馳驅授馘獻俘談笑了<lb/>
一方之事策勲飲至從容歸四近之班某倚席宗庠托<lb/>
身徳宇屬有采薪之疾致稽拂繭之恭然受助不後於<lb/>
小人諒知遇必原其細過簷花細雨謾為苜蓿之愁吟<lb/>
檄草飛風空羡芙蓉之妙選<lb/>
<pb n="KR3k0038_WYG_127-12b"/>
　　　上趙運使　　　　　　　　劉後村<lb/>
長淮遣使少迂華省之望郎支郡柬僚誤及逺方之寒<lb/>
士嘗牢辭而不獲祇嚴命以亟行隃瞻雙節之威冐致<lb/>
一牋之敬某官疏通而密察宏毅而裕和讀鴻寳之書<lb/>
見聞洽甚生麟趾之世信厚藹然早講學於河汾且溯<lb/>
源於伊洛四海共推於名勝一門獨擅於弟兄至今天<lb/>
台赤城之區視昔河間東平之國風雲凌厲孰不期射<lb/>
策之初嵗月逶迤猶待課鳴絃之最及上更於聖化方<lb/>
<pb n="KR3k0038_WYG_127-13a"/>
下覽於德輝謂陪豹尾之間乃剖魚符而去果頒召札<lb/>
趣澤覲圭徧履清華久負丞郎之望並游英俊半登供<lb/>
奉之班屬淮更凋敝之餘而帝遴澄清之選亟濡六轡<lb/>
徃建兩臺方固藩籬凜若邊防之未弛已空杼軸蕭然<lb/>
民力之可哀諒衣繡之光華首褰帷而廉按修明斥堠<lb/>
賑貸儉荒内安鴻㕍之離居外使馬牛之被野周原諏<lb/>
度顧何憚於載馳漢殿論思行有光於三入某為儒不<lb/>
力入仕以恩少也讀書亦欲激昂而自見壯而涉事方<lb/>
<pb n="KR3k0038_WYG_127-13b"/>
知迂濶之難行又况憂患之所耗亡疾疢之所侵蝕已<lb/>
決買山之策苦陳誓墓之言長牓注官甘守閩中之次<lb/>
大鈞播物俾為塞上之行了無騎鶴之資幾有𦵏魚之<lb/>
厄罄生涯之漂蕩環幼稚之啼號未定驚魂來趣賤守<lb/>
自揣拙疎之極不逃臨察之公雖安邊境立功名固大<lb/>
禆於廟算而悉聪明致忠愛冀少助于平反<lb/>
　　　上趙都運　　　　　　　　　王<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>軒<lb/>
先世同曲江之集桂籍猶香末僚依近水之臺蓮池有<lb/>
<pb n="KR3k0038_WYG_127-14a"/>
潤行澡躬而受察先泚筆以通名恭惟某官尊主庇<lb/>
民之盛心通今博古之正學徳容冲粹翔鳳儀白玉之<lb/>
㲈文律森嚴瑞麟掣黄金之鑰二紀斜飛於州縣一朝<lb/>
入對於班聨縂籍仙源益茂帝宗之枝葉贊籌台佐養<lb/>
成相業之規模盤礴乎雉監稼卿讎正乎芸籖縹帙多<lb/>
閲義理大有建明屬主計於京畿旋陞華於傑閣東南<lb/>
之力竭矣上下焦熬西北之事紛然符移旁午仰十五<lb/>
州之歲計贍數百萬之軍儲緩之則徃徃乏需急之則<lb/>
<pb n="KR3k0038_WYG_127-14b"/>
元元告瘁今士夫清談之弊胥溺波流明執事體國之<lb/>
忠可與天對每當事機之有肯綮處以談笑而無留難<lb/>
鞭不算而足國裕民轡一攬而澄清激濁京師大計之<lb/>
先定境土再復之可期給餉第一功行封莫先於蕭相<lb/>
弄印凢幾月熟視無易於趙堯况登先忠定於初元自<lb/>
有我寧宗之故事伏念某性天不穎家地最寒少而熊<lb/>
膽之苦嘗壯也羊腸之飽歴文闈鏖戰被體百創昕陛<lb/>
策名避人三舍初入星沙之幕遽罹風木之憂既不及<lb/>
<pb n="KR3k0038_WYG_127-15a"/>
親何樂一行作吏早知有命悔不十年讀書行將贊畫<lb/>
於帥垣自愧未閑於宦譜狷介成癖鰥曠莫逃念臺府<lb/>
本同體之戚休而僚屬如一家之子弟况叔敖之後今<lb/>
且困誰實念之而山公既在汝不孤賴有此耳諒在高<lb/>
誼必為動心庇覆之以矞雲甘露之光奬借之以大吕<lb/>
黄鍾之重茍垂金鑄庶可玉成事長必恭如在察父哲<lb/>
兄之側進身有望或叨門人小子之榮詞短意長形留<lb/>
神徃<lb/>
<pb n="KR3k0038_WYG_127-15b"/>
　　　通王運使　　　　　　　　　劉後村<lb/>
皇華望重極霄漢之尊嚴墨綬官卑近風霜而震慴行<lb/>
矣熟瓜而問戍悚然席藁以登名恭惟某官宣慈而惠<lb/>
和辯智而閎達昔在元祐比明道慶歴之隆於惟樞臣<lb/>
為君實晦叔之黨去之千載猶有生氣奮乎百世可興<lb/>
懦夫至今諫書具列國史魯臧孫之後蓋有聞人唐鄭<lb/>
公之孫克有前烈而况種花者再剖竹至三累遷李庭<lb/>
兩入蘭省縱未斡旋於魁柄亦宜扈從於屬車昨屬公<lb/>
<pb n="KR3k0038_WYG_127-16a"/>
朝惠顧七閩之樂土暫煩郎使出為一路之福星無疾聲<lb/>
急呼於戸庭有隂功隱徳於田里威搖山岳而未嘗輕<lb/>
發明燭毫末而不忍盡施每竊聞輿人之言謂深得奉<lb/>
使之體新天子不世之主方欲中興士大夫如公之才<lb/>
豈容外處風雲之㑹刻漏以須伏念某見擯名塲嘗遊<lb/>
邊地慕安期生之畫策始亦談兵尚魯仲連之為人已<lb/>
而拂袖因營水菽聊欲絃歌俗尚氣而輕生官恃鹽而<lb/>
為命務為急急既不便於民間如付悠悠又恐虧於公<lb/>
<pb n="KR3k0038_WYG_127-16b"/>
上凢崇臺之操縱闗下邑之慘舒非少推煑海之波安<lb/>
得有負山之力雖斷無異政能臻馴雉之祥當恪守寛<lb/>
條深戒烹鮮之擾惓惓之至縷縷莫殫<lb/>
　　　通張運使　　　　　　　　　李梅亭<lb/>
飲水西江未及瞻舍人之様披雲南岳行當參都<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>之<lb/>
臺欲提聾丞上累膚使寸丹炯若尺素布之恭惟某官<lb/>
心契九秋眼髙四海周情孔思探鳳髓以調膠宋艶班<lb/>
香拔鯨牙於刺手早司存於雨露既感㑹於風雲厭承<lb/>
<pb n="KR3k0038_WYG_127-17a"/>
明之廬人共期於三立巋靈光之殿天實相其獨存聊<lb/>
歌小雅之皇華來領大招之清絶上原下隰拓長沙千<lb/>
里之平重江複湖䕶洞庭九州之大齒髪未凋於計相<lb/>
腹心當屬於留侯豈舍王哉今召君矣伏念某蟬聮成<lb/>
紀鳬徙臨川家故一寒無蚍蜉蟻子之援官仍獨冷有驪<lb/>
駒狗曲之嘲歸尋黄獨之苗甘老青精之飯猥䝉文石<lb/>
之陛俾讀武岡之銘自非使者之汝容轉恐丞哉之余<lb/>
負鄉人見孺子之入諒亦惻於仁心長史無宰相之才<lb/>
<pb n="KR3k0038_WYG_127-17b"/>
詎敢干於薦口<lb/>
　　　通陳<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>使　　　　　　　　　王<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>軒<lb/>
庾臺奏最計傳陞華昔長沙星聚之年翹英金甲今衡<lb/>
嶽雲開之旦増焕繡衣因縁三紀之符鼓舞百城之下<lb/>
敢裁吉語敬候前驅某官表粹而裏則剛人今而道實<lb/>
古出處語黙安行大易之中清任和時見謂聖人之耦<lb/>
及值明昌之更化不縁介紹以立朝士如羣蟻之慕羶<lb/>
皇皇人爵公若飛鴻之避弋落落權門不然胡勇退於<lb/>
<pb n="KR3k0038_WYG_127-18a"/>
中流而乃甘斜飛於外補重湖千里在天一方發廩賑<lb/>
民思慮周詳於田里乗軺察吏精神鎮壓於山川歡聲<lb/>
溢於道路之口碑實政紀於山林之野史時適轉輸之<lb/>
擇使重其權乃重其人上知歛散之有方易其節不易<lb/>
其地惟是嵗飢人困川竭谷虚節以制而弗傷財乃執<lb/>
事平時之素學不歛民而足用度亦前賢此地之遺規<lb/>
惟人心既久於相孚雖皇華未至而先喜福星照耀非<lb/>
一道之宜私時雨沾濡又四方之屬望伏念某癖惟嗜<lb/>
<pb n="KR3k0038_WYG_127-18b"/>
古様不入時每持直道以事人安敢大言而忤世諸大<lb/>
夫之唯而周舍之諤見者忌之一齊人之𫝊而衆楚之<lb/>
咻嘻其甚矣方未見先生而親炙深有疑或者之肆讒<lb/>
及三薰三沐以來前荷載笑載言而加拊既有師門之<lb/>
歸倚何虞宦路之險巇寒士之依主人倘許一瓣香之<lb/>
請小人之有老母庶諧三釡粟之謀<lb/>
　　　通陳漕使　　　　　　　　方秋崖<lb/>
伏以遡函丈之席無日不仰於緒談奉咫尺之書此意<lb/>
<pb n="KR3k0038_WYG_127-19a"/>
獨馳於清夢諒記韓門之弟子自羞吴下之阿䝉每間<lb/>
華除有懐雅望雖莫激西江之水洗此傾思惟具瞻北<lb/>
斗之躔為之贊喜恭惟某官骨格金莖之露精神玉壺<lb/>
之氷吸沆瀣而餐朝霞幾欲絶人間煙火之氣被明月<lb/>
而佩寳璐要自是天上神仙之流方其駕蟾蜍而飛固<lb/>
已摶鵾鵬而上有用之學無施不能銅虎符竹使符兩<lb/>
入三刀之夢木牛運流馬運載歌萬竈之屯諒迄外庸<lb/>
式遄中詔出駘蕩經馺娑華涂在步武之間呌閶闔呈<lb/>
<pb n="KR3k0038_WYG_127-19b"/>
琅玕髙論妙語言之外僉所矚者身其見之某肝鬲無<lb/>
竒頭顱如許夜讀寒<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>之雪有負初心曉看前山之雲<lb/>
居懐慚色雖了癡兒之事不幾俗吏之為事先生于兹<lb/>
有年恍記馬融之絳帳見似人跫然而喜寧忘范叔之<lb/>
綈袍<lb/>
　　　通兩浙運使朱都承　　　　劉後村<lb/>
投身吏職問譜山隂引領使華有廬汾曲室邇獨思於<lb/>
人逺波及猶冀於君餘三沐含芳一牋奏敬某官以神<lb/>
<pb n="KR3k0038_WYG_127-20a"/>
峰之雋加朗月之如科斗字屋壁藏獨傳文獻莵首射<lb/>
俎豆禮猶有典型鄙王福畤續詩書之亡小邵伯温集<lb/>
見聞之録有功絶學是似前人慶元黨禁則卷而懐嘉<lb/>
定化更則翔而集將有達者仰盛徳之傳家其在兹乎<lb/>
為斯文而吐氣而乃舟引而去轍環於行幾年不到于<lb/>
鈞天一節近趨於幾日方經濟圖維之有賴何論思獻<lb/>
納之足云某徒抱浮名不償實用少時祖逖嘗有北清<lb/>
中原之心中歲羲之欲為東遊滄海之計耕釣有林泉<lb/>
<pb n="KR3k0038_WYG_127-20b"/>
之趣絃歌為菽水而行昔過考亭故居嘗登武夷精舍<lb/>
徘徊如至闕里夢寐想見文公豈知髙山仰止之邦乃<lb/>
為有錦使製之地生芻一束斷可脩蟇陵之恭玉海千<lb/>
尋獨恨阻鯉庭之識非敢叙大父老人之舊好盍願聞<lb/>
先生長者之緒言輒持空函以代古贄世情甚薄誰肯<lb/>
憐瓠葉之交髙誼未寒尤垂軫練裙之子<lb/>
　　　囘潼川提刑權轉運謝太博<hi>興甫</hi>
　　　　　　　　　　　　　　　李梅亭<lb/>
<pb n="KR3k0038_WYG_127-21a"/>
守蔽芾之甘棠正疑謫滿歌逶遲之苞栩敢冐恩除甚<lb/>
慚不菑而畬又權無麵之餅亟從控避猥辱褒期恭惟<lb/>
某官心和而氣平人今而學古源流自康樂之裔洒落<lb/>
有宣逺之風招館下之諸生詎訾狶苓之進展治中之<lb/>
别駕不辭驥足之淹尋牧宅於兩川俱騰歌於五袴手提<lb/>
文柄心造化爐禮樂逺而光華遂驅雙節師旅因之飢<lb/>
饉全出一陶兹暫尋香火之閒寧得斂雲霄之歩重珪<lb/>
疊組已觀游刅之恢然截鐙留鞭共看發硎之新若佇<lb/>
<pb n="KR3k0038_WYG_127-21b"/>
遄四牡徑從六飛某已愧代庖詎堪乗傳折楊而和白<lb/>
雪願亟賦於歸哉轉粟之上青天冀别求於能者<lb/>
　　憲使類<lb/>
　　　賀新浙西陳憲　　　　　　　鄭雪巖<lb/>
恭審身辭禁闥勇退急流詔起林泉趣來近甸式表玉<lb/>
旒之眷注俾持繡斧之光華一札初傳八州交慶恭惟<lb/>
某官志大而氣直學博而用周接東家師友之源流盡<lb/>
掃支離之習究上世帝王之軌範獨尋精一之歸累先<lb/>
<pb n="KR3k0038_WYG_127-22a"/>
諸子鳴徑登千佛選仕不擇地志欲康時方召酇侯給<lb/>
餉謂不絶也無留孟子歸志而後浩然方當淮濆轍涸<lb/>
之時豈是野渡舟横之日有來翔鳳衆賢聚於本朝豈<lb/>
使白駒伊人藏於空谷姑令將指非久持刑整故步于<lb/>
雲霄依清光於日月某姿稟雖異出處畧同終嵗虀鹽<lb/>
共聴五更之鳴鐸一時領袖獲隨三舍以彈冠猶記相<lb/>
㑹於鐵甕城頭曽約同寅於姑蘇臺上舊吟尚在宿願<lb/>
方酬思末路之維艱喜故人之相遇重來越俎羞棠隂<lb/>
<pb n="KR3k0038_WYG_127-22b"/>
之尚存有好斷金想蘭心之未替望塵有喜展牘馳情<lb/>
　　　賀浙西王憲　　　　　　　洪平齋<lb/>
恭審文奎寓直憲節升華江上擁麾已見波濤之帖息<lb/>
日邊衣繡更觀山嶽之動揺一道生風萬殊吐氣恭惟<lb/>
某官學髙柱史望重甘泉東坡六君子之遊恨不全於<lb/>
此世慶歴三諫官之列記曽見於斯人迅雷破柱而不<lb/>
驚秋月照潭而自許雖時移而多變終道大以難容付<lb/>
萬事於醉眼之中發一笑於塵容之外靜觀頽浪獨<lb/>
<pb n="KR3k0038_WYG_127-23a"/>
能立砥柱於中流出鎮要津但見横孤舟於野渡有非常<lb/>
之人物胡不在於朝廷宜諸公包血指之羞而天子思<lb/>
沃心之助扳援自近臨遣有光紫甸持平要使星沈於<lb/>
貫索清朝振武已看雲接於蓬萊少焉歸奉萬年之觴<lb/>
自此遂前半夜之席徑煩補衮坐底迓衡某塵冗埋頭<lb/>
文移掣肘化金無策五銖赤仄之幾何䑛鼎有縁一粒<lb/>
丹砂而已足彈冠自喜削牘難宣<lb/>
　　　賀江東譙憲　　　　　　　　真西山<lb/>
<pb n="KR3k0038_WYG_127-23b"/>
中詔起家外臺抗節民懐遺愛昔嘗敷惠澤於畿東帝<lb/>
睠舊人兹俾按祥刑於江左寛條一布屬部交欣某官<lb/>
敏識造微英猷邁徃班香宋艶文推行逺之工夷清惠<lb/>
和行有適中之懿自拾巍峩之第亟儀清切之聨七寺<lb/>
為丞朝論稱其端靖九江作牧政聲播於歌謡自陞蘭<lb/>
省之髙華旋縂瑶編之筆削禁途甚邇方共徯於平登<lb/>
風操獨髙乃徑成於勇退蓋志本及人而謀身則緩故<lb/>
官雖在外而行道則同星輝婺女之躔霜肅㑹稽之野<lb/>
<pb n="KR3k0038_WYG_127-24a"/>
暫奉真祠之佚良深當宁之思吳越之壤八九州咸屬<lb/>
按臨之㑹雲漢之章千萬軸重新寓直之光願無緩於<lb/>
平反庶不妨於趨覲某揆能甚下席寵過頻八年鵷序<lb/>
之游六稔鰲坡之直愧大恩之難報乞偏郡以自程敢<lb/>
謂綸音驟攽使指外庸何有内省靡寧同夢鈞天曽未<lb/>
忘於曩契並驅原隰願無靳於良規<lb/>
　　　賀江西胡憲　　　　　　　洪平齋<lb/>
恭審縂權督鐸兼命亭刑墨絰從軍久合古人之變禮<lb/>
<pb n="KR3k0038_WYG_127-24b"/>
綉衣照里亶為此日之恩榮疊組有光同袍増慶恭惟<lb/>
某官爽邦哲匠名世故家仲連義不帝夫秦而强中國<lb/>
臧孫宜有後於魯以勸善人手欲擘崐崘太華之山氣<lb/>
可吞洞庭彭蠡之水官所居而輒大民於去以常思藹<lb/>
然以儒飾吏之風卓爾移孝為忠之志屬潢池之子尚<lb/>
偷活於弄兵而新居之民久告囏於和糴調征方急轉<lb/>
餉非輕惟卿大夫不勝桑梓之憂知聖天子欲弭萑蒲<lb/>
之警起司飛輓坐領平反昔嘗聞過家上冡之榮乃今<lb/>
<pb n="KR3k0038_WYG_127-25a"/>
覩就第建臺之寵士惟我公而張膽賊聞此舉以寒心<lb/>
豈惟飽大軍於蓐食之秋抑亦托平民於顛連之地戸<lb/>
庭出令已知策流馬之勲草木助威佇見革帶牛之俗<lb/>
好聮棣蕚同挈荷囊某舊亦有連頃嘗受察自墮在火<lb/>
坑之苦待唤囘寒谷之春拂拭塵冠喜有九芝之詔追<lb/>
隨賀履恨無一葦之航<lb/>
　　　賀潼川李憲除䕫憲　　　　　洪平齋<lb/>
自天出綍易地褰帷家人有嚴君焉舊膺此選皇華遣<lb/>
<pb n="KR3k0038_WYG_127-25b"/>
使臣也今世其官雖曰因避親之嫌亦見善繼人之志<lb/>
夔藩幸甚梓部駭然某官器重以周材宏且毅與人<lb/>
忠而執事敬見善明而用心剛四國于蕃茂甘棠之蔽<lb/>
芾六轡如組訝苞栩之倭遲曽未煖席之間倐有改轅<lb/>
之命惟西蜀之門戸倚三峽為咽吭昔先正保衡於<lb/>
此展澄清之志今命汝大正庶乎體欽恤之心遥知叱<lb/>
馭而驅之㑹有解印而去者忠信缺矣蓄積缺矣暫勞<lb/>
霜節之馳錢榖幾何斷獄幾何佇對九宸之問某方依<lb/>
<pb n="KR3k0038_WYG_127-26a"/>
雲覆忽報星移雖難留有脚之陽春然尚冀歡顔於廣<lb/>
厦送我而入楚澤固猶恨逺山之遮思君而下渝州㑹<lb/>
問訊清溪之發其為忻懌罔既編摩<lb/>
　　　賀寺丞陳提刑　　　　　　鄭雪巖<lb/>
肅<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>褒制來按祥刑内通玉筍之班丞聨月寺外秉繡<lb/>
衣之斧節建霜臺方一道福星之臨如六月甘雨之切<lb/>
先聲所至僉望已蘇恭惟某官清冷於氷量寛如海六<lb/>
竒贊畫追戸牖之密謀九葉流芳踵古靈之舊學不求<lb/>
<pb n="KR3k0038_WYG_127-26b"/>
梯援獨立巖棱涉歴江淮表裏之區諳究荆襄便宜之<lb/>
事功成制幕夢發州刀親提百萬衆熊羆之師盡䕶十<lb/>
一州斗牛之鎮傳檄而定易地皆然就加按察之權將<lb/>
底輯寧之效師失厥律民被其殃天子遣皇華豈但咨<lb/>
詢而已明公肅王命正觀方略所先蔓固貴於預圖器<lb/>
亦虞於所忌子孔欲著載籍國僑去之而衆心向安斐<lb/>
豹請焚丹書宣子從之而勇夫竭節必恭權義可正紀<lb/>
綱馬首是瞻狙詐作使惟沈幾於掌運之際自消患於<lb/>
<pb n="KR3k0038_WYG_127-27a"/>
指顧之間昌黎一入而鎮州平令公載驅而囘紇拜不<lb/>
有君子其能國乎必用真儒斯無敵者茂凝績用益固<lb/>
簡知如某本是書生豈閑武事未除鴞集良難木鐸之<lb/>
宣適值鴟張豈顧席氊之冷不免弧矢之為備敢云俎<lb/>
豆則嘗聞所幸六轡啓塗萬物吐氣登車澄清天下請<lb/>
自近邦行部課試諸生首迎都騎心之所藴言則難宣<lb/>
　　　賀陳憲平冦　　　　　　　戴象麓<lb/>
螭蚴錫命龍節陞華奏捷至三喜悉平於羣醜論功第<lb/>
<pb n="KR3k0038_WYG_127-27b"/>
一宜峻陟於穹班塗詠交歡䑓治愈焕某官精神秋水<lb/>
談笑春風暗合兵書料賊而如料敵指麾介士擒寇而<lb/>
必擒王籌策定於樽俎雍容之間號令行於賞罸分明<lb/>
之際風走十八灘之曉鏡淨潢池天囘一十郡之春劔<lb/>
耕緑野捷書未上朝論聳聞更生幾百萬之窮民冕旒<lb/>
喜動接武八十一之元士繡斧光増苐師中之錫未償<lb/>
厥功必席前之問始究所學外勞如許寧淹原隰之載<lb/>
馳中召沓來行見朝廷之大用某身羈雷邑心繞霜臺<lb/>
<pb n="KR3k0038_WYG_127-28a"/>
側聆恩褒喜倍倫等盍先馳於慶牘愧邈在於遐陬首<lb/>
用先生作棟梁此日發西江之軔不以下體采葑菲異<lb/>
時歸東閣之鈞<lb/>
　　　賀曽提刑　　　　　　　　　王<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>軒<lb/>
疏恩緑綈宣威繡斧清白史君之徳政方播湘城皇華<lb/>
使者之風聲復行閩部敬裁吉牘晉溷賀床某官粹學<lb/>
本於家庭大名垂於宇宙堂堂先正餘慶歴元祐之典<lb/>
刑籍籍二難有玉局宛丘之標致春秋方富名字已香<lb/>
<pb n="KR3k0038_WYG_127-28b"/>
曩者重湖之濱窘於潢池之警孤城危甚飛書走檄之<lb/>
載塗半刺屹然緩帶輕裘而弭變亦既十萬家之䝉福<lb/>
居然二千石之即真笳鼓申威嶽后波神之震疊袴襦<lb/>
詠徳稗官野史之流傳惟時七聚之區正簡五刑之寄<lb/>
乃煩名勝來此平反適惡子之譸張倡偷兒之嘯聚周<lb/>
諏所至雷轟電掣於令下之初奏凱而旋風恬雨霽於<lb/>
事定之後况南國之棠隂雖舊而西山之茸纛方新士<lb/>
民素習於教條臺府相為於脈絡馬范之善政如兄弟<lb/>
<pb n="KR3k0038_WYG_127-29a"/>
特姓不同于張以隂德遺子孫於今復見夜壘頓清於<lb/>
刁斗晝庭可卧於桁楊僕雖至愚切有過計今之所謂<lb/>
民賊多長惡而不悛上而茍有仁人盍去病之所在必<lb/>
欲革帶牛之習當先懲碩鼠之貪至如白粲之價浸穹<lb/>
牢盆之罔太密此實召戎之本諒闗憂國之懐讞獄暇<lb/>
時訪南豐道山之墨刻還班有日復西清法從之青氊<lb/>
伏念某様不入時癖惟嗜古殿廬校藝疎狂貽怒於要<lb/>
官宗邸横經習懶見嘲於羣弟方企崇臺而受察慚無<lb/>
<pb n="KR3k0038_WYG_127-29b"/>
寸援以為容疇昔先君曾出龍飛之榜中間賤子獲陪<lb/>
㕍序之遊儻以臭味而垂憐庶幾飲啄之無恐有三品<lb/>
筆誰無收名定價之思持一瓣香敢作嘘枯吹生之想<lb/>
　　　賀葉都鈐權憲　　　　　　　戴象麓<lb/>
光奉宸綸肅將使指凝香畫㦸方歌二千石牧守之良<lb/>
持斧繡衣又借十一州兵民之重星臨所暨風動攸同<lb/>
某官人品富韓淵源姬孔黄鍾大吕之氣韻谹隠雷霆<lb/>
明珠拱璧之文章渾涵星斗議論有諸老典刑者在事<lb/>
<pb n="KR3k0038_WYG_127-30a"/>
業皆六經學問中來自西山老先生推轂以薦賢而東<lb/>
閣諸鉅公交口而推重起從鄭里來撫贑川士飽而歌<lb/>
馬騰于槽旌旗改觀時和且豐農狎於野襦袴興謡姓<lb/>
名既柬於御屏恩寵果頒於褒璽帝謂江西數郡屢罹<lb/>
寇燬之餘公實斗南一人宜任平反之寄民何幸甚天<lb/>
實福之奸氓想覿德以賣刀貪吏將聞風而解綬苐恐<lb/>
九重之思賈未容百姓之借恂挽升斗以救鮒枯莫展<lb/>
澄清之志整劔履而趨鵷列即登禁近之華某朴矣亡<lb/>
<pb n="KR3k0038_WYG_127-30b"/>
庸推之不去試邑無譜鼯鼠之技五窮顧影疇依烏鵲<lb/>
之枝三繞嗟畏塗之歴久而末路之尤艱際㑹自天帡<lb/>
幪有地寛其轡勒閑其筋力幸棲身徳宇之餘引之康<lb/>
莊脱之泥塗更引首化鈞之内<lb/>
　　　通葉憲使　　　　　　　　　戴象麓<lb/>
東壁清躔暫領繡衣之斧南昌小吏喜依玉節之麾誓<lb/>
以身歸大造之陶鎔瀝此膽於細夫之竿牘犯嚴造次<lb/>
竢命凌兢某官學老而文雄人今而道古真才瑞世炳<lb/>
<pb n="KR3k0038_WYG_127-31a"/>
炳六泰階之昭符勁節凌霄巖巗九華峰之鍾秀所養<lb/>
者得孔孟聖賢之定力故發而皆夔卨逺大之竒勲自<lb/>
登龍虎之上游遄展驊騮之雋軌三異奏庸於花縣十<lb/>
行促覲於楓庭綸院焕揚官無冗爵計司豐衍軍不乏<lb/>
需當明天子不諱之時居大丈夫敢言之地嘉謀告后<lb/>
鳳鳴於岡而梧桐以生正色立朝虎猛在山而藜藿不<lb/>
採望峻囘天之力華陞惟月之聨方觀要路之横翔胡<lb/>
乃急流之勇退蓋天欲救細民於積年之涸轍故上特<lb/>
<pb n="KR3k0038_WYG_127-31b"/>
畀大賢以十道之祥刑除命甫馳列城交竦豪黠私相顧而<lb/>
喪魄閭閻得一笑以伸眉蘇孺文果不受故人之私范<lb/>
孟博真有清天下之志雖江右搃十一州之地願駐褰<lb/>
帷恐朝廷不三五日之間别頒褒璽某蜉蝣小用芻狗<lb/>
棄材家貧而笑饘粥之無田技拙而藉詩書以為業聚<lb/>
徒庠序飽二十年學舍之虀鹽負米朝晡奉八十歳親<lb/>
庭之菽水雖鶚板屢升之捷奈龍門萬丈之髙迨於癸<lb/>
未之春始玷慈恩之列仕不擇祿急於為親苐一尉如<lb/>
<pb n="KR3k0038_WYG_127-32a"/>
綫之微而衆務棼絲之集矧兹劇邑之重尤非謭材所<lb/>
堪倘無歸嚮於中寧免譴訶之及幸戴二天之在上庶<lb/>
幾一日之能安河漢瞻星漸喜近熒煌之座樓臺得月<lb/>
願永依臨照之光<lb/>
　　　通曾憲使　　　　　　　　戴象麓<lb/>
綸音錫命繡指陞華人徯公來爭致南豐瓣香之敬天<lb/>
憐民困俾沾西江斗水之波一路得賢萬物吐氣頓首<lb/>
申慶函之禮披心寫屬吏之歡某官學老而文雄人今<lb/>
<pb n="KR3k0038_WYG_127-32b"/>
而道古一貫家傳之衣鉢百年相種之簪纓忠孝萃在<lb/>
一門時謂徳星聚才猷<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>出當世公實廬山髙時策足<lb/>
於亨塗即蜚聲於雋軌州縣特小施而已規模有逺到<lb/>
者焉宜十行促覲於日邊胡六轡尚馳於江右帝懐此<lb/>
土凢幾罹兵旱之灾公乃福星姑暫出虚危之分威聲<lb/>
所至風采頓新窮寇自束手以願降汚吏亦革心而退<lb/>
聴蛇鼠之害既去鴻㕍之居自安不勞指麾悉就條理<lb/>
民何幸甚天實福之登孟博之居行遂澄清之志前宣<lb/>
<pb n="KR3k0038_WYG_127-33a"/>
室之席即膺召問之榮某𦕈然書生冐兹邑寄每嘆孤<lb/>
寒之無援惟知職業之自修其奈迂疎鼠技已窮於五<lb/>
伊誰憑恃鵲枝空繞者三幸天開臨照之明俾日席帡<lb/>
幪之賜益加勉勵庶免譴呵念福泉均父母邦嘗竊河<lb/>
潤百里海潤千里之芘今職守屬部封下復叨人有一<lb/>
天獨有二天之仁<lb/>
　　　通趙憲　　　　　　　　　　王臞軒<lb/>
衣直指之繡以建臺矧是宗盟之長著從事之衫而入<lb/>
<pb n="KR3k0038_WYG_127-33b"/>
幕最為吏屬之卑幾年引脰以仰髙一旦澡身而受察<lb/>
倉皇執贄俯傴通名某官稟氣至剛觀道於獨追河間<lb/>
於千載後得禮樂之盛心夢太白於三生前傳文章之<lb/>
正印既收科第不輟燈火雖處公族全似布韋謾以緒<lb/>
餘見之施設固嘗慿軾甘棠參韓木之千尋纔一擁幡<lb/>
歸槖無端溪之隻石在我者大而地無小每官皆清而<lb/>
人推髙司邸泉南遺愛𣺌洛陽之水剖符湖右驩聲開<lb/>
衡岳之雲方人物之眇然如執事者有幾歴事三紀而<lb/>
<pb n="KR3k0038_WYG_127-34a"/>
無朝蹟知榮進之心輕連拜數州而駕輶車况祥刑之<lb/>
寄重與其枉尺直尋其道屈孰若髙牙大纛其志行持<lb/>
論於三尺外而不苛得情於五覆中而不喜圜扉晝掩<lb/>
貫索夜沈漢廷尉活人者千今視之而倍蓰唐宗室為<lb/>
相者九將去此以登庸伏念某殖學代耕賣文為活大<lb/>
廷對策妄陳憂國之孤忠末第書名何惜避人之三舍<lb/>
冬已迫於瓜戌夏方依於蓮池惟知直道以事人不敢<lb/>
茍祿而養母昔居隣壤猶懐髙山仰止之思今跂使華<lb/>
<pb n="KR3k0038_WYG_127-34b"/>
敢作明河可親之想如聞雅量徧喜吾儕倘稍賜以寛<lb/>
容庶茍逃於瘝曠筦庫七十家之薦雅知趙文子之憐<lb/>
才厦屋千萬間之依竊喜杜少陵之有託<lb/>
　　　通章提刑　　　　　　　　劉後村<lb/>
繡衣望重屹立霜臺墨綬權輕謬分雷地辱在通家之<lb/>
子弟素欽當世之儒先問戍云初登名惟謹某官氣涵<lb/>
剛大識造精微烈日嚴霜皜皜立身之潔光風霽月温<lb/>
温接物之和究觀平生卓立髙節舉世由旁蹊而進惟<lb/>
<pb n="KR3k0038_WYG_127-35a"/>
公遵大路而行流滯曲臺豈甘為野外之蕝栖遲郎舍<lb/>
不肯詠觀中之桃自拂衣去乎日邊而仗節徧乎天下<lb/>
京畿震悚湖嶠肅清平揖權豪不識漢將軍之貴奏繩<lb/>
將相稍鋤唐節度之强向使謀謨乎廟堂奚止動揺乎<lb/>
山嶽然且數臨大府復使全閩風生按問之條春屬平<lb/>
反之筆至明而養以晦若寛其實則嚴君遣使臣雖曰<lb/>
逺方之䝉福國無君子可勝善類之寒心佇踐禁途還<lb/>
扶世道靖念某稍通章句不切事情少在兵門嘗秉陳<lb/>
<pb n="KR3k0038_WYG_127-35b"/>
琳之檄筆晚臨林下始為杜牧之罪言昨授男封蓋謀<lb/>
親養豈意公私掃地憂積如山何止赴湯蹈火之危預<lb/>
起向若望洋之嘆追惟先世豈無托子之交賴有明公<lb/>
獨任恤孤之責且絜提其同氣必容覆於微蹤雖隠然<lb/>
而有憂猶恃此以不恐既為漢令敢言弩矢之羞嘗學<lb/>
孔門竊慕絃歌之意<lb/>
　　　通劉提刑　　　　　　　　　李梅亭<lb/>
丹墀賜對繡斧詳刑君遣使臣固光華於在逺獄為司<lb/>
<pb n="KR3k0038_WYG_127-36a"/>
命必明謹而不留一賢觀風萬物吐氣某官器涵方重<lb/>
識抱浚明胸中風月之無邊一塵不染筆下源泉之不<lb/>
擇萬斛而贏頃厭承明出將英簜以九畿施邦正天不<lb/>
違顔障百川囘狂瀾海為縮足顧退須於棨㦸復出駕<lb/>
於軺軒司長沙千里之平惟良折獄澄洞庭九州之大<lb/>
何擇非人從知察小大之情必不容上下其手周爰咨<lb/>
度即開衡岳之雲慨然澄清何愧滄浪之水所恐思賢<lb/>
於宣室還當問路於修門某起家一寒去國三暑强顔<lb/>
<pb n="KR3k0038_WYG_127-36b"/>
倚席昔慙洛下之生箝尾對牆今補黔中之佐雖云二<lb/>
郡正𨽻六條亷不掩聾敢嘆丞哉之余負戅今成癖亦<lb/>
惟使者之汝容<lb/>
　　　通方提刑　　　　　　　　　方秋崖<lb/>
伏以繡衣而立雲漢聿瞻使者之星墨綬而走塵埃竊<lb/>
歎郎官之宰雖逈有天淵之隔方將戴日月而行敢以<lb/>
名聞通其懐仰恭惟某官周雅壯猷之老唐詩元勲者<lb/>
流當其揮玉麈於宗藩固已鏘瓊裾於帝扆胡為豻讞<lb/>
<pb n="KR3k0038_WYG_127-37a"/>
迺輟鵷班曰古者有徳惟刑必吾儒然後知此矧我朝<lb/>
以仁立國於民生若恐傷之徑煩丹筆之春盡布紫泥<lb/>
之㫖然金科奉九重之敬䘏而玉山有一卒之呌讙繄<lb/>
我甘棠勤公行李持斧而捕盜賊想聞暴公子之威名<lb/>
騎竹而走兒童復見郭細侯之故事少駐凝香之寢難<lb/>
稽聴履之朝某徒抱區區見謂碌碌昔我世父竊意為<lb/>
生馬之駒許以象賢乃畫成類狗之虎歸眂詞林之衣<lb/>
鉢無忘家世之箕裘粤自落南幾於敗北尉溧陽而吟<lb/>
<pb n="KR3k0038_WYG_127-37b"/>
借家具寧免郊寒令彭澤而賦歸去來欲從陶隠偶脱<lb/>
瘴煙之澁勒尚驚風雨之漂揺方自拔於選階曽何知<lb/>
於縣譜邑而謂之債邑蓋亦望而駭然民皆可為良<lb/>
民或相安於拙者亦惟綿薄退懼錦傷一婦不織一夫<lb/>
不耕雖廢農桑之課五刑有服五流有宅尚邀鞠草之<lb/>
仁<lb/>
　　　通李提刑　　　　　　　　鄭雪巖<lb/>
伏以錦㠶泊洪流已周咨訪繡衣兼畫㦸今易澄清天<lb/>
<pb n="KR3k0038_WYG_127-38a"/>
子弄印匪輕使臣召環適至尤資風采盡掃瘴塵一聞<lb/>
令公宣威無復苖民逆命恭惟某官眼空四海量廣八<lb/>
荒曰文曰武可以全才學書學劔不為小用百篇落筆<lb/>
不減太白風流萬卷填胸宛似鄴侯韵度鋒芒小試穎<lb/>
絶卓稱峽開桂陽已小巨川之能濟巢空寧化安有蔓<lb/>
草之不除笑談折衝整暇止武於赫績用累見褒嘉内<lb/>
聨寳閣之榮班外作金城之良翰畨禺失律何足煩流<lb/>
馬之通潢池弄兵其誰慰涸魚之渴先聲所至僉望已<lb/>
<pb n="KR3k0038_WYG_127-38b"/>
孚西賊聞之皆驚南人自此不反眷鈴府實接於三路<lb/>
而憲臺時置於雙江山川峻激致人性五方之不侔溪<lb/>
峒險巇有習俗百年而未化比隣相刃同里為讐少昧<lb/>
曲突徙薪之防便起烈焰燎原之禍僅雖安集未底堅<lb/>
凝為國深長謀之在公指麾間耳今之事㑹迭有正以<lb/>
望實為先宣帝聞東海蕭生召歸欲壯本朝之勢仁考<lb/>
以南粤襄公可任永圖百年之安只恐恢復基圖不容<lb/>
淹留旌節豪傑為時出請賡少陵整頓乾坤之詩功業<lb/>
<pb n="KR3k0038_WYG_127-39a"/>
如山髙願繼元結鐫磨石崖之頌某濫吹油幕之下竊<lb/>
庇雲宇之多所願執鞭正切生平之慕乃獲為御得陪<lb/>
執事之先胸中之梗槩欲陳紙上之繁蕪難寫以分言<lb/>
之則雲泥勢隔以道論之則草木味同惟大賢之有容<lb/>
庶小夫之自信已䝉躧履不特設烏大夫之羅雖乏運<lb/>
籌尚冀全藺相如之璧其為倚嚮罔既編摩<lb/>
　　　囘丘提刑　　　　　　　　方秋崖<lb/>
某昨以行告宜若禮然乃勤界玉之題逺致兼金之贐<lb/>
<pb n="KR3k0038_WYG_127-39b"/>
可以予可以無予此奚為司府之頒謀之臧謀之不臧<lb/>
或正坐浮家之誚噬臍何及拜手惟慚蓋以卻則不恭<lb/>
夫豈受之而是泛剡曲夜深之雪已借一㠶遡江東日<lb/>
暮之雲莫殫萬緒竢趨輦轂肅羾緘縢<lb/>
　　　囘黄提刑　　　　　　　　　方秋崖<lb/>
歌赤壁賦曽識史君之不凢移碧玉環寧知老子之可<lb/>
笑要是荆州牧之賜使為鄭公鄉而來恭惟星辰光寒<lb/>
風月灑落未了竹樓之記聿來桂管之春乃節乃麾倦<lb/>
<pb n="KR3k0038_WYG_127-40a"/>
游屢矣某丘某水燕處昭然雖寧作赤城之老仙恐未<lb/>
容緑野之閑處落落難合公亦坐惡圓耶飄飄不羣是<lb/>
豈能乞巧者天且定矣帝於念哉某一生草茅百事土<lb/>
苴昔者同韓非之傳戾契謂何今又避庾公之塵牽率<lb/>
至此顧不能刺刺作婢子語夫然故時時觸權貴人咄<lb/>
哉是行豈其得已治齊舍蓋幸清淨之可師以柳易劉想<lb/>
荒餘之已甚<lb/>
　<lb/>
<pb n="KR3k0038_WYG_127-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷十三<lb/>
</p>
<p>
</p>
  </div>
</body>
</text>
</TEI>
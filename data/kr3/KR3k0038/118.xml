<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷四</head> <lb/>
    <p>
<pb n="KR3k0038_WYG_118-1a"/>
欽定四庫全書<lb/>
　翰苑新書續集卷四<lb/>
　　給舍類<lb/>
　　　上鄭給事　　　　　　　　王臞軒<lb/>
諾仕京畿為碧油幢之下吏主盟寒畯有青瑣闥之正<lb/>
人昔薦墨之未乾今師門之孔邇倉皇告至俯伏投誠<lb/>
竊以貴賤之分固殊氣分之投亦寡君乗車我戴笠命<lb/>
實不猶子鼓瑟王好竽物難茍合悠悠古道汩汩頽波<lb/>
<pb n="KR3k0038_WYG_118-1b"/>
或已隔面於紫陌之春誰肯動心於綈袍之舊焉有如<lb/>
夕郎之貴顯尚猶記暮子之姓名同心皆四海之人獨<lb/>
私眷顧十年無一枝之信不責疎狂吹噓已送於上天<lb/>
植立且期於異日嵗云莫矣訝瓜戍之来遲予日望之<lb/>
見鄉人而輙問俯念梁園之後至曲為材館之先容如<lb/>
許殷勤實難勝荷伏念某晚竊一第繼罹百憂頭顱如<lb/>
許而心自憐髀肉已消而名未立豈不汲汲於仕胡為<lb/>
遲遲其行盖囘思捧檄之時哺烏望絶況未有應門之<lb/>
<pb n="KR3k0038_WYG_118-2a"/>
嗣䑛犢情鍾加之聚糧之難重以負薪之疾何其久也<lb/>
止或尼之駑馬頗困於修程今方稅駕去燕來尋於舊<lb/>
壘好為捲簾兹葢伏遇某官古大臣之盛心新天子之<lb/>
舊學黄扉丹地凜杜公封駁之詞廣厦細旃負范相温<lb/>
純之氣結知宻勿跬步登庸乃力遜於軒墀真大耐於<lb/>
官職久負儒者給事中之望行展魁然真宰輔之才尊<lb/>
主庇民以存心用闗宗社薦賢報國必有後慶衍子孫<lb/>
某是以不願出於他門惟亟投於大造一力成就三生<lb/>
<pb n="KR3k0038_WYG_118-2b"/>
遭逢桃李無言所望先華而後實松筠有節誓當老壯<lb/>
以窮堅<lb/>
　　　賀董給事中正除　　　　　鄭雪巖<lb/>
恭審誕敷宸札真拜夕郎善計天下察紀綱莫切銀臺<lb/>
之清要以强本朝進英雋首召金城之老成化新於王<lb/>
春開泰之初道復於世運亨屯之日善類相慶斯文愈<lb/>
尊恭惟侍講修史給事矩堂先生肅括而昭融剛方而<lb/>
正直士皆明經術寧無徇飾吏之虚文公深探道原獨<lb/>
<pb n="KR3k0038_WYG_118-3a"/>
恃為立心之實地投之繁劇而不擾處之危險而不辭<lb/>
志伊尹之志知無不為樂顔子之樂静有自得身兼全<lb/>
於數器口不絶於四書外裔聞令公之名京師迎司馬<lb/>
之至上良厭脂韋之習官莫難喉舌之司張文定之封<lb/>
還詔書何待制之繳囘勑㫖去古未逺此風不多漁竭<lb/>
澤誰實使之狐依城末如何已俗流垢翫殆非一日風<lb/>
裁糾正可無若人助八柄之馭羣臣陳三徳而建皇極<lb/>
元祐范忠宣之入輔乾道梁文靖之登庸皆由此官罔<lb/>
<pb n="KR3k0038_WYG_118-3b"/>
俾専美忠思貫日豈以名位而多人論足囘天所冀福<lb/>
威之惟辟學力所獨到者國脈其庶幾乎某假守近畿<lb/>
欣逢盛事此時塗勅不避共推真宰相之風累世積弊<lb/>
欲言將趣天章閣之對得諸公論非曰私祈<lb/>
　　　賀許給事　　　　　　　　洪平齋<lb/>
恭審疇績辰猷躋榮夕拜葳蕤豹尾方看翠駕之常從<lb/>
突兀龍頭又喜黄扉之身到名昭於日歡動如雷恭惟<lb/>
某官北斗星樞西州雲錦追兩都之作見相如司馬遷<lb/>
<pb n="KR3k0038_WYG_118-4a"/>
之善鳴負三代之英與閎夭散宜生而争列論事則義<lb/>
形於色臨機則膽大如身逺近為之革心華夏得以増<lb/>
氣自宜補天子之衮胡為著侍臣之冠揭精鑑以題材<lb/>
重細氊而勸學言無不售道匪虚行進居管轄之司坐<lb/>
振紀綱之治若李藩之批還制勅與魏相之白去副封<lb/>
能大其官未幾而相此事寂寞之久矣我公慷慨以當<lb/>
之聊屈畫黄重門下駁違之寄便應進紫屬中書造命<lb/>
之權某搶頭爐鞴之中刮眥絲綸之下圖南無路自甘<lb/>
<pb n="KR3k0038_WYG_118-4b"/>
從控地之飛窮北欲春當大費囘天之力既深闓澤尤<lb/>
切歸投<lb/>
　　　賀陳給事　　　　　　　　　周平園<lb/>
疏恩西掖進位東臺由天子諫諍之臣居門下封駁之<lb/>
任昔補闕拾遺之義世所講聞今揚敕還詔之風士方<lb/>
聳聴言責無替師虞允諧竊以肇自聖朝作新官制黄<lb/>
門首冠後省事専出納之司青瑣故號夕郎職典樞宻<lb/>
之地煥身章之賁飾昭從槖之輝光詔令施行許稽參<lb/>
<pb n="KR3k0038_WYG_118-5a"/>
其利病人才進退可抗論其正邪議論或異則宰輔不<lb/>
敢専㫖意所否則制命得以格此裕陵董正之深意為<lb/>
神孫經逺之貽謀非待真儒不在盛選雖任重而職大<lb/>
亦爵髙而憂深恭惟某官秉徳温恭執心夷粹學精純<lb/>
而閎肆吮六藝之芳腴文雅健而雄深接兩都之步武<lb/>
蚤膺眷簡備歴清華嫵媚若魏元成得七人之大意博<lb/>
贍如韋處厚振五學之流風惟志合而道同故諫行而<lb/>
言聽民生蒙膏澤之潤國本賴元氣之强徊翔侍從之<lb/>
<pb n="KR3k0038_WYG_118-5b"/>
班涵養公台之器況張公之論事易以回天而山甫之<lb/>
永懐妙於補衮行頒制綍趣秉政機亟爰立而處中副<lb/>
具瞻於端右某少而多病衰不待年意氣已頽學問幾<lb/>
落念五年之去國方萬里以入夷感太行之雲飛長途<lb/>
將母悸西山之日薄囘首驚心伏惟一面特達之知豈<lb/>
無今日夤縁之望倘借吹噓之力俾逃瘴癘之鄉庶因<lb/>
錫類之恩少解知年之懼願稍從於内徙曽何覬於裏<lb/>
言顧平生為君子之儒豈以窮通而易此使流俗知國<lb/>
<pb n="KR3k0038_WYG_118-6a"/>
士之報更觀夷險之何如<lb/>
　　　賀侍講劉給事　　　　　　洪平齋<lb/>
恭審妙簡彤宸峻躋青瑣李藩有宰相器獨推論駁之<lb/>
公留侯為帝者師更罄緝熈之益出命惟允賀聲相髙<lb/>
恭惟某官端重而疏明温純而閎裕文以氣勝滔滔乎<lb/>
長江大河道與時行昭昭然青天白日負海宇之碩望<lb/>
立朝廷之要津諫則必行剛亦不吐盡洗頃時仗下馬<lb/>
之習復見前輩殿上虎之風進殫禁路之論思坐管選<lb/>
<pb n="KR3k0038_WYG_118-6b"/>
曹之綜覈方搴華於飛翠已借重於畫黄經濟之才有<lb/>
所試矣塗歸之任何以假為爰専給省之司仍勸經筵<lb/>
之讀中書造令而門下審覆以振起於朝綱崇政進説<lb/>
而邇英討論以開明於聖學吾君立於無過之地今日<lb/>
有此太平之基揺玉珮之珩璜入批敕尾被衮衣之黼<lb/>
黻趣立班頭某闗決無庸知憐最久緬想辰猷之告聳<lb/>
聞夕拜之真晝日承恩己喜枌榆之改觀春風轉律自<lb/>
期桃李之成隂賛抃惟深栞摩罔既<lb/>
<pb n="KR3k0038_WYG_118-7a"/>
　　　賀鄒中書　　　　　　　　　黄雲溪<lb/>
申頒鳳詔趣占鼇頭西掖掄材榮哉一佛之出世東朝<lb/>
輔徳賢於四人之従游虚負以須近比所罕竊惟中書<lb/>
造命之地與夫元良諭道之官必深厚訓辭足以助風<lb/>
雷之鼓舞端方行誼足以正朝廷之起居非簡厥修曷<lb/>
兼兹選今得當世揮翰之妙手曽是曩時執經之舊人<lb/>
肆疏疊組之榮大愜垂紳之論某官名推寡二識造函<lb/>
三操履無瑕如大玉夷玉之粹文章有體若黄鍾應鍾<lb/>
<pb n="KR3k0038_WYG_118-7b"/>
之和識者嘆其有前輩之風望而知其為逺到之器蚤<lb/>
游蓬館徧歴筍班不於羣枉以少卑乃向急流而勇退<lb/>
竹符斂恵聊為八境之遊英蕩觀風旋佩六條之寄稽<lb/>
其所至昭哉可書公心雖無中外之殊輿議則有淹翔<lb/>
之恨屬庶政更張之日正羣髦列布之時匪伊璇魁尚<lb/>
淹玉節緑綈方底四輩載馳紫微青宫一朝並命上聖<lb/>
虚心於當宁羣公企足於脩門將大任斯在此行矣名<lb/>
垂青史要流千載之清芬身到黄扉復見一時之竒偉<lb/>
<pb n="KR3k0038_WYG_118-8a"/>
某頃以客見頗䝉心期嘉其銜袖之文真知音者報以<lb/>
褒衮之寵若敵已然觀古人待士之勤盖今日如公者<lb/>
少粤去師門之逺可堪客路之艱舉世悠悠若為道合<lb/>
壯懐烱烱端向誰開歘聆命召以來歸殆且喜深而欲<lb/>
舞敢馳尺牘試問大鈞進蘧伯玉而退子瑕已聆盛事<lb/>
舍皇甫湜而取居易敢有妄心但徯南衙之正朝願留<lb/>
東閣以觀士惓惓有禱縷縷奚殫<lb/>
　　　賀中書曽禮侍　　　　　　洪平齋<lb/>
<pb n="KR3k0038_WYG_118-8b"/>
恭審晉貳春官仍躋内史紫荷挈處光揺萬玉之班紅<lb/>
藥翻時風動五花之判有國所重斯文之榮恭惟某官<lb/>
晁董聲名伊臯事業得三光五嶽未分之氣務養其源<lb/>
讀八索九丘以來之書莫窮所學自出入東北之萬里<lb/>
即周旋左右之兩藩澹若無營安於平進天子期以壯<lb/>
行之未艾國人恨其大用之猶遲方聞批敕尾之風又<lb/>
見還詞頭之舉新人文之制作妙儲徳之調成況紫㣲<lb/>
閣下之黄昏正瑞栁庭前之春色命自天而三錫材與<lb/>
<pb n="KR3k0038_WYG_118-9a"/>
地以雙清詔下山東人自投兵而太息禮行長樂士無<lb/>
擊柱以紛挐少重禁途即登沙路某夙依霄䕃聳揖氷<lb/>
銜身到鳳凰池喜動十年之詠志在麒麟閣願扶萬世<lb/>
之功<lb/>
　　　賀莊少卿除中書　　　　　李梅亭<lb/>
優詔上卿正班内史北門視草謂當進學士之班西掖<lb/>
拜真聊復示舍人之様斯文増氣有識傾心某官蓄學<lb/>
醇明掞材鉅麗沈浸醲郁盖下逮於莊騷雅健雄深無<lb/>
<pb n="KR3k0038_WYG_118-9b"/>
足多之崔蔡盡兼兩制已四三年號令鼓舞風雷亦云<lb/>
多矣獻納司存雨露莫若専之濃薫班馬之香髙振綺<lb/>
園之翼有偉用儒之效會當秉國之鈞某假守魚鳬阻<lb/>
陪燕雀碧梧幕府幸稍安雪外之城紅藥主人倘或念<lb/>
天涯之客<lb/>
　　　賀黄秘監除中書舍人　　　　楊誠齋<lb/>
中宸渙號内史升賢三神在海上之山久勤攝領一佛<lb/>
出人間之世遂見真除綸綍有光紳緌胥慶某官材猷<lb/>
<pb n="KR3k0038_WYG_118-10a"/>
膚碩學術醇深探周情孔思之微淵源千載發宋艷班<lb/>
香之祕膾炙四方親結龍扆之知聿新鳳閣之様辭達<lb/>
而已矣要必見聖人之情才難不其然盖欲極天下之<lb/>
選得君為重緯國以文好對紫㣲草尺書而招賛普却<lb/>
登黄閣提一筆以福蒼生某聳聴除音阻陪賀厦千門<lb/>
栁色誰憐芻狗之陳人萬里草堂遥想槐龍之新影<lb/>
　　　賀聶舍人子述　　　　　　　真西山<lb/>
恭審龍墀疏渥螭陛陞華記乗輿言動之微有嚴載筆<lb/>
<pb n="KR3k0038_WYG_118-10b"/>
察臺省事幾之要兼賴舉綱成命一頒懽聲四浹伏惟<lb/>
某官崑鳳上瑞洼驥名流學探古今百聖之𫝊智料天<lb/>
地萬物之變粤登宰旅久賛王明善化翕然更張威令<lb/>
為之振肅果被凝旒之眷晉膺汗簡之司君舉必書風<lb/>
采冞増於柱下朕志先定姓名已覆於甌中某聳聽除<lb/>
音幾欲舞手屬阻將輸之寄莫與鳬趨敬修固陋之辭<lb/>
用伸燕賀<lb/>
　　　賀余大卿除中書兼右司除戸侍尹京<lb/>
<pb n="KR3k0038_WYG_118-11a"/>
　　　　　　　　　　　　　　　李梅亭<lb/>
帝重詞臣公遷閣老裁縫雲霧便應拜學士之真鼓舞<lb/>
雷風更盡展舍人之様紫微炳煥黄道開明某官忠肅<lb/>
而恵和博習而修潔清姿秀骨下獨鶴於人間厚徳長<lb/>
材載六鼇於海上心醉六經之釀郁目營四海之溺飢<lb/>
文人多不䕶文細行易虧於大徳宰士固習為宰逺圖<lb/>
或奪於近功惟公超然過人逺矣彌綸兩省標表九卿<lb/>
久兼内史之賛書兹正中書之三字惟天子之義範曰<lb/>
<pb n="KR3k0038_WYG_118-11b"/>
制以聖人之情見乎辭扶山東之癃戀漢恩而忍死回<lb/>
河朔之悍存唐祚於幾亡一札可復於隗囂尺書足招<lb/>
於賛普不但取九制一揮之敏亦非専四駢六儷之工<lb/>
俾萬姓咸曰大哉則一字不容易也衣冠盛事夙尊八<lb/>
葉之科翰墨大勲詎止五花之判既敷華而緯國行迪<lb/>
哲以爽邦文章於道未為尊風斯在下矣富貴乃吾所<lb/>
自有時來則為之某頃侍同朝且依鄰壁韓非老子又<lb/>
嘗共𫝊公叔大夫詎望同升范叔一寒哀之命也不哀<lb/>
<pb n="KR3k0038_WYG_118-12a"/>
之命也杜陵十暑可以言歟未可以言歟聞恥納溝亦<lb/>
嘗推轂上界足官府斷不希雞犬之仙散人拜江湖願<lb/>
徑入魚鰕之侣<lb/>
　　翰苑類<lb/>
　　　賀樓内翰　　　　　　　　陳篔牕<lb/>
孚號龍庭躋榮鼇禁天子不見賈誼久勞宣室之思内<lb/>
相今得敬輿再觀興元之詔儒宗吐氣士類伸眉某官<lb/>
道𣲖羲皇學源周孔筆端精爽噓元氣以翕三光胷次<lb/>
<pb n="KR3k0038_WYG_118-12b"/>
沖融渾大虚而涵萬象昔居銓部已邇政途惟不辱於<lb/>
權臣以敗吾圉乃笑扶於夀母早出都門心同野水之<lb/>
清閒聲撼半天之霹靂盖狐狸腥臊之際始傷去鳳之<lb/>
孤鶱惟鷹鸇刀俎之餘始識冥鴻之髙蹈十年一坐萬<lb/>
事皆還吾何辱以何榮彼自成而自毁爰惟舊徳首畀<lb/>
新除七寳林中不覺踵謫僊之榮遇八塼道上豈徒揜<lb/>
學士之前聞要令天下悉誦於堯言且使山東皆泣於<lb/>
漢制矧惟今日不似徃年惟流民凋俗之荒涼正期勞<lb/>
<pb n="KR3k0038_WYG_118-13a"/>
來惟走卒征夫之憔悴亦合拊存上以宣前旒總攬之<lb/>
公下以示左祍懐柔之政悉資翰墨以發光榮坐收汗<lb/>
竹之竒勛立迓登槐之偉業某服膺兹久引脰冞深空<lb/>
歎半世之讀書未許片時之覿徳兹聆命綍倍躍心旌<lb/>
賢哲攀龍已集周家之大老治平有象倚觀漢室之中<lb/>
興<lb/>
　　　賀髙内翰　　　　　　　　黄竹坡<lb/>
簡自上心榮陞内相張皇我武偃泰一之靈旗崇大訓<lb/>
<pb n="KR3k0038_WYG_118-13b"/>
詞逼翰林之華盖籖郵所暨慶抃惟均恭惟某官神韻<lb/>
孤髙道襟沖邃極禮樂文章之選真言語侍從之臣彌<lb/>
綸特盛於三朝制作獨髙於一世踐敡之盛事特緒餘<lb/>
車馬所陳士歆稽古宜龍光之煥寵屬鼇禁以摛詞要<lb/>
令海㝢之氓傾聽山東之詔雖日取制誥方深思王某<lb/>
之文然用作鹽梅想已兆傅巖之夢躋登賢業穏上亨<lb/>
衢某伏讀邸書敬伸頌語恨坐拘於符竹阻面慶於門<lb/>
牆歌大業而頌浯溪擅當今之文學草尺書而招賛普<lb/>
<pb n="KR3k0038_WYG_118-14a"/>
繼前輩以風流<lb/>
　　　賀程内翰　　　　　　　　方秋崖<lb/>
中朝孚號内相得賢天秩有經上星辰之峻絶人文作<lb/>
誥宣雲漢之昭回置郵星馳寰宇風動洪惟翰長正自<lb/>
元豐不兼他官獨秉鴻筆爰有坡公之大手即逢哲廟<lb/>
之初元俟對東門拜太皇之嘉勞讀文清夜稱先帝之<lb/>
遺恩然由學士而文昌者見謂平遷唯自文昌而學士<lb/>
者必膺大用言念久虚之擢以待非常之才必爾雅足<lb/>
<pb n="KR3k0038_WYG_118-14b"/>
以追三代之風正大足以竦羣方之聴有公輔器為帝<lb/>
王師仰惟某官産龍溪作牧之邦得野處代言之體淵<lb/>
源有自探易道之精微典重其辭泝國初而該洽召從<lb/>
膚使選至侍臣盖寧皇留遺於聖明故宗伯又司於貢<lb/>
舉而況尊親長樂發策天安欲修縟儀端藉英藻以成<lb/>
繼志述事以兆經體賛元肆因累年内外之命書俾處<lb/>
今日深嚴之正座如劉瑑承擇一今日之㫖如叚公詫<lb/>
不離内庭之榮用包荒未遽遐遺寧采菲不嫌下體乾<lb/>
<pb n="KR3k0038_WYG_118-15a"/>
旋坤轉幸陶一氣之周流風震雨淩長託萬間之廣大<lb/>
　　　賀黄尚書除内翰　　　　　洪平齋<lb/>
冠班憲部演誥鑾坡丹筆參平舊識珮聲之鳴玉朱衣<lb/>
引對新催燭影之揺金綸綍一𫝊簮紳胥抃恭惟某官<lb/>
名髙晁董器重臯䕫文章為一代所宗獨全三光五岳<lb/>
之氣學問自六經而出不數諸子百家之書蚤儀持槖<lb/>
之班妙簡凝旒之眷深得己重物輕之理坐觀彼消此<lb/>
長之機謂國命紛紛豈不欲纓冠而救而世情落落曽<lb/>
<pb n="KR3k0038_WYG_118-15b"/>
未若善刃而藏忽逢天日之明復見岫雲之出訪書禹<lb/>
穴弭節蓬莱雖士夫望季子之來歸而父老愛魯侯之<lb/>
燕喜趣正爽鳩之位仍趨金馬之廬花暖步磚栁迷歸<lb/>
院妙寫坦明之制還追渾噩之風得禁中頗牧於方來<lb/>
置柱後恵文於不用遡紫霄而直上方枕斗魁指黄閣<lb/>
以夷登即成霖雨某久迷鵝眼逺睇鼇頭扶杖徃觀相<lb/>
與聴後元之詔令如茅斯拔願言作慶厯之歌詩<lb/>
　　　賀洪内翰兼吏書　　　　　周平園<lb/>
<pb n="KR3k0038_WYG_118-16a"/>
進儀内相仍長中臺夕對金蓮結絲絇而承聖問晨趨<lb/>
玉笋曳革履而領從官自非兼孔氏之四科安得被賀<lb/>
公之兩命切以翰林迫華盖素號禁嚴文昌映紫㣲是<lb/>
司喉舌自昔法天而分職于今弄印以掄材繄國名儒<lb/>
膺時遴選既兼官之俱稱宜上象之交輝某官學富家<lb/>
傳材優天授徧觀流畧豈徒窮九丘八索之淵源洞察<lb/>
幾㣲固已熟五狄六戎之利害早振平臺之響即符宣<lb/>
室之思譽滿朝端譬之鳳凰芝草以為美瑞才周世用<lb/>
<pb n="KR3k0038_WYG_118-16b"/>
非如儒生學士之有偏長三入修門九遷華貫帝王之<lb/>
制坦然明白浸揚聞於西垣道徳之威成乎安强亦宣<lb/>
勞於右府式疇久次宜畀殊遷自丞郎而入北門考院<lb/>
規而無儤由佐貳而升太宰即選部以有光一時𫝊陸<lb/>
贄之詔書多士賴山公之啓事矧如先正久暴大忠半<lb/>
世龍庭猶握尚書之節浹旬鸞禁莫真學士之除幸天<lb/>
定者亦能勝人故善積者必有餘慶是開賢胄来踐世<lb/>
官繼處内廷踵賛皇之盛事並經常伯掩謝氏之前聞<lb/>
<pb n="KR3k0038_WYG_118-17a"/>
行由供奉之班入簉疑丞之列某雖登門之日晚辱解<lb/>
榻之意濃齎閥求官方愧旅進於馬牛之走扼姦伸滯<lb/>
遽聞便列於雁鶩之行曽未敘於感悰會來陪於賀客<lb/>
道古今而譽盛徳非以為䛕褁章服而揖上官是云藉<lb/>
手<lb/>
　　　賀林直院　　　　　　　　王臞軒<lb/>
楓陛疏榮槐㕔進直絲綸獨掌更無他學士之除簮紱<lb/>
一新咸賀老先生之遇繼有是詔居然即真切以詞命<lb/>
<pb n="KR3k0038_WYG_118-17b"/>
之出於禁林輕重實闗於國體矧當多事屢驚夜響之<lb/>
鈴縧豈比平時卧看日移於塼影慰撫河北則大手筆<lb/>
可同於徳裕調發闗西則凡號令宜付之遜能起詔草<lb/>
若湧泉惟陸相始當於機務發徳音如時雨必韋公乃<lb/>
福於生人求如在昔之前修庶可當上之遴選舉世所<lb/>
望非公其誰恭惟某官學力與天相融聲名無地可著<lb/>
筆有活法珠走於盤而不出於盤派接古文氷生於水<lb/>
而尤寒於水凡名山大川之偉觀與浮屠老子之靚居<lb/>
<pb n="KR3k0038_WYG_118-18a"/>
皆藻飾以雄詞盡膾炙於衆口帝謂琳琅散落至煩雷<lb/>
電之取將孰如琬琰編摩要與日星而争耀乃攽天㫖<lb/>
寵畀氷銜吏部二百年之文已歸中禁瀛洲十八士之<lb/>
選皆避一頭比者演西鄙之恩言下中原之捷布脱畧<lb/>
駢儷表裏詩書孤鳯凰倐爾一鳴頓驚衆聴飛龍馬為<lb/>
之増氣矧在班行佇看正閣老之名旋即陟台司之位<lb/>
某李蹊晚出蓮幕逺逰自聞渙號之攽實倍等倫之喜<lb/>
乗槎無便遥瞻仙嶺之浮鼇賀厦有心願附玉堂之喜<lb/>
<pb n="KR3k0038_WYG_118-18b"/>
鵲<lb/>
　　　賀直院陳兵侍　　　　　　洪平齋<lb/>
恭審雍畤歸班鑾坡陟序壯猷經武定堂下之孫吳妙<lb/>
畧緯文得禁中之頗牧榮哉稽古展也逢時恭惟某官<lb/>
徳靜而莊學醇以博縱横經庫甲乙丙丁四部之書馳<lb/>
驟詞垣天地風雷八方之陣諸儒為之折北斯世得其<lb/>
指南捷上蓬莱徑排閶闔寧違時而徇義不屈道以伸<lb/>
身一薛莫留百參奚益玉鎖掣而麒麟出亦既許年瓊<lb/>
<pb n="KR3k0038_WYG_118-19a"/>
簫奏而鳳凰来正在此日疇民庸於海嶠趣王覲於京<lb/>
華宻勿論思雍容儤直佩荷囊之新渥尋蓮炬之舊遊<lb/>
以精神驅五兵之材以號令鼓萬物之氣莫測韜鈐之<lb/>
深祕但聞盤詰之嚴明白玉堂前梅報春風之信紫宸<lb/>
殿裏槐移晝日之隂某塵壒埋頭氷條照眼喜際戢櫜<lb/>
之盛復窺灝噩之遺藜杖相呼共聽山東之詔琇瑩在<lb/>
望第賡淇澳之詩悉意歸依無辭敷敘<lb/>
　　　賀顔中書除直院　　　　　　林克齋<lb/>
<pb n="KR3k0038_WYG_118-19b"/>
瞻華盖紫垣之象森若麗天誦玉堂青瑣之文昭然揭<lb/>
日此豈無心於門宇固嘗驤首於閭閻迷途分隔於青<lb/>
㝠枯枿自偏於和氣帝城遼絶不敢寄魚鴻之書詔墨<lb/>
便蕃無由伸燕雀之賀兹僣馳於尺牘輙首贄於寸誠<lb/>
某官名聲重於朝廷言語妙于天下摘髭異級冠億萬<lb/>
之生徒振翮亨衢際半千之休運璧水聴晨招之誨青<lb/>
藜觀夜照之書共期鳯沼於十年俄息天池於六月趣<lb/>
上江圻之節來陪宣室之釐錦窠復擅於望郎玉鏤尤<lb/>
<pb n="KR3k0038_WYG_118-20a"/>
髙於少列惟禁林之寓直異時多屬於邇聨而詞掖之<lb/>
陞華故事類由於承攝有若蜚英而騰茂是宜超授以<lb/>
直除綰黄麻紫誥之榮俱優兩制紬金匱石室之藴襲<lb/>
作一經舉天下能事乃獨兼而施之凡在廷諸公莫有<lb/>
出其右者衆心所屬大用可期天路肇開接武賢闗之<lb/>
相地靈夙著増光盛事之圖某藐是駑庸偶同臭味以<lb/>
初心之向慕方拭目於清明短翅棲遲知鷃鵬之有量<lb/>
神丹㸃化倘雞犬之同升<lb/>
<pb n="KR3k0038_WYG_118-20b"/>
　　史掖類<lb/>
　　　賀黄左史　　　　　　　　洪平齋<lb/>
恭審騎省疇庸螭坳振武立雷霆之下屢聞劘礪以責<lb/>
難司雨露之邊更許直前而論事維新厥命不失其言<lb/>
恭惟某官瑞應魁衡聲摩奎壁得三光五嶽未分之氣<lb/>
務養其源讀八索九丘有用之書莫窮所學夙著六君<lb/>
子之望坐追三諫臣之風黒白既分丹青自炳聖朝舉<lb/>
無缺事可少緩於箴規人主蔑有戯言正欲明於記注<lb/>
<pb n="KR3k0038_WYG_118-21a"/>
進躋左墄宻侍前旒移疇昔皂囊剴切之誠示此日青<lb/>
史簡嚴之筆夾玉皇之香案共欽稽古之榮築宰相之<lb/>
沙堤佇究濟時之業某久依霄䕃聳揖氷銜白髮相欺<lb/>
南國自嗟於留滯青雲可附河東有待於吹噓<lb/>
　　　賀聶左史　　　　　　　　　李梅亭<lb/>
中宸渙號左侍升賢夾立螭頭均為清切進攜龍角愈<lb/>
近凝嚴彰清朝選用之公示君子登庸之漸某官材全<lb/>
而業鉅學廣而聞多秀出班行固已芒寒而色正凜然<lb/>
<pb n="KR3k0038_WYG_118-21b"/>
氣節不為義疚而利回五年省闥之彌綸萬里户庭之<lb/>
清晏賴舍人之解事為天子而記言績用孔殷序遷惟<lb/>
允楚左史之能讀八索盖儲倚相之材唐中禁之用第<lb/>
一流亦為議政之地佳傳相期於千載修名剰跨於數<lb/>
公某逺落魚鳬阻陪燕雀甚愧丈人厚頃嘗聞所聞而<lb/>
來屢為丞相言是有得不得之命灔澦既令其膽破岷<lb/>
峨亦使之眼髙望五雲多處之星早登魁輔倩萬里橋<lb/>
邊之水聊送客心<lb/>
<pb n="KR3k0038_WYG_118-22a"/>
　　　賀聶左史　　　　　　　　楊誠齋<lb/>
南衙渙號東史升賢雖君舉必書均號司存之切而王<lb/>
置諸左益知位置之親正人登崇善類鼓舞某官負材<lb/>
有用蓄學不貲健步豐材連六鼇於海上清標秀質下<lb/>
獨鶴於雲間五年宻賛於宰司庶績自凝於道揆螭頭<lb/>
坳處久稱解事之舍人龍尾道中遂進讀書之倚相柱<lb/>
下之光可繼甌中之姓有人某最辱挈提尤深距躍歸<lb/>
心羽翼已久懐石澗之泉餘論齒牙更幸及玉闗之老<lb/>
<pb n="KR3k0038_WYG_118-22b"/>
　　　賀黄左史　　　　　　　　王臞軒<lb/>
擢自諫坡升于史掖嬰龍鱗而論事方仰髙風立螭首<lb/>
以記言要煩直筆官由人重國以儒榮某官學洞本根<lb/>
文刋枝葉心齋穏坐澹無辱以無榮道閾獨躋歘有張<lb/>
而有弛早逢聖問幾冠賢科人皆健其不凡公獨以為<lb/>
細事然古人之得時遇主亦惟其節義之素髙賢者之<lb/>
憂國愛君夫豈以聲名而為悦試觀十七年之宦業不<lb/>
出五千卷之本心早上青蒲已光白簡然與其叩墀折<lb/>
<pb n="KR3k0038_WYG_118-23a"/>
檻以雪一時之憤又不若操觚秉牘以留萬古之芳爰<lb/>
渙徳音俾顓書法地漸近則國之闗係甚重官更髙則<lb/>
人之徯望必深亟恢廣濟之圖上副簡求之意某念年<lb/>
一第連月冷曹恍惚征魂不到鱣堂之精邃支離病骨<lb/>
徒諳螢案之凄涼所欣知已之顯庸或可對人而誦説<lb/>
上聖主賢臣之頌已知相得之歡占小徃大來之爻亦<lb/>
有彚征之望<lb/>
　　　賀徐左史　　　　　　　　陳篔牕<lb/>
<pb n="KR3k0038_WYG_118-23b"/>
烏府疇庸螭蚴正位南司五院方嚴執法於殿中東極<lb/>
一星復擅典書於柱下俯仰盡吾皇之睠後先皆儒者<lb/>
之榮越在觀瞻孰非抃舞某官聲傾左淛文起東甌心<lb/>
正意誠之功夙講明於韋布任重道逺之器獨簡記於<lb/>
冕旒頃由别院之聲名徑主一臺之風憲盖孝廟掄材<lb/>
之意至此復明而熈朝更化之規於斯為盛道洽政治<lb/>
言聴諫行坐令衆正之伸眉具俾羣姦之禠魄念排擊<lb/>
之效有如此者則經綸之望人其舍諸云胡出綸暫使<lb/>
<pb n="KR3k0038_WYG_118-24a"/>
載筆永惟四海理亂之本實係九重言動之間若弩有<lb/>
牙如車斯輹雖堯舜居上無明争顯諫之勞然佚狐在<lb/>
前有隂警潜規之助鋪陳久大繪畫升平要令熒煌垂<lb/>
汗簡之華然後卓犖紀面槐之業某丹丘下士泮水陳<lb/>
人永言今時抗走之身曽是徃日奔趨之數始容附鳯<lb/>
何殊孔氏之鑄顔終媿卧龍有負徐公之舉葛窮通有<lb/>
分出沒何言但因君子之得輿切想古人之推轂一拜<lb/>
一起雖阻陪門䦨賔客之遊三沐三熏猶及效道路歌<lb/>
<pb n="KR3k0038_WYG_118-24b"/>
謡之獻<lb/>
　　　賀林殿院除左史　　　　　　洪平齋<lb/>
恭審臺端疇績左墄躋榮紅雲之近玉皇獨聳螭頭之<lb/>
望黄道之開閶闔仍催豹尾之班帝寵便蕃儒流歆艷<lb/>
恭惟某官韶鳴鳳躍春暖鯨㳺西湖處士之風姿夐出<lb/>
塵埃之外東坡先生之學問妙傳翰墨之間瓊𥚑不俟<lb/>
於疾趨玉斧自全於巧斵政絃初改釐席遽前峩峩黒<lb/>
豸之威稜凛凛皂鵰之風采彼謂之窮竒檮杌既掃殄<lb/>
<pb n="KR3k0038_WYG_118-25a"/>
而不留此有若閎天散生故登庸之未艾峻躋記注妙<lb/>
絶版曹扈甘泉之蹕則入内以告猷對紫宸之仗則直<lb/>
前而奏事雖斂鋒而抨擊尤抗節於論思無徃而不得<lb/>
其言有懐而悉見於用一星之曰柱史姑紬石室之藏<lb/>
六符之驗泰階即上沙堤之路某技殫圜府志繫仞牆<lb/>
甫聞振武於持荷已信垂光於汗竹草河東之賦方傾<lb/>
心吹送之恩襲春秋之經更拭目謹嚴之筆<lb/>
　　　賀留右史　　　　　　　　洪平齋<lb/>
<pb n="KR3k0038_WYG_118-25b"/>
恭審席前渙渥柱下升班承明之有直廬方步八磚之<lb/>
日紫宸之夾香案更依一朶之雲國典増華儒紳動色<lb/>
恭惟某官氣涵江漢名壓華崧自八索九丘以来書皆<lb/>
有用視五誥三盤而上文可同風況於運堂上之竒兵<lb/>
莫不出胷中之武庫陟鼇坡而視草逰鶴禁以談經以<lb/>
天下非常之才當朝廷甚重之選酌之不竭沛然有餘<lb/>
甫看五鳳之齊飛又見雙螭之屹立濡珥彤之筆而書<lb/>
九重之言動續汗青之簡以垂四方之輝光但知人與<lb/>
<pb n="KR3k0038_WYG_118-26a"/>
地以俱清誰識天生賢而間出舍人收封事開函爰近<lb/>
於御筵明公獨妙年扈聖即登於黄閣某凋心斗壘決<lb/>
眥氷銜烏鵲南飛自喜卜巢之有託馬牛下走何當捧<lb/>
硯以相從<lb/>
　　　賀李右史　　　　　　　　方秋崖<lb/>
渙發龍綸晉登螭陛堯言布於天下宜載典謨遷史藏<lb/>
之名山無慙筆削兹實帝王之盛豈惟儒學之榮某官<lb/>
如樂九韶如鼎萬斛韜涵雅訓盖平生無未見之書刋<lb/>
<pb n="KR3k0038_WYG_118-26b"/>
落塵言有古人所不到之妙嘗讀梅亭之藁喧𫝊薇省<lb/>
之詩所謂洗萬馬而空之直欲障百川而東耳乃夾侍<lb/>
玉皇之香案俾共紬金匱之祕文陳洪範九疇宻賛吾<lb/>
皇之聖作春秋一蓺襲為有宋之經偉哉真儒成此信<lb/>
史某瞻斗以北與江俱東雖莫陪鴛鷺班肅上賔榮之<lb/>
賀儻得與牛馬走願窺帝典之暉<lb/>
　　　賀真右史　　　　　　　　陳篔牕<lb/>
楓宸渙號柱史升華峻直北扉矯矯麻頭之健筆摛毫<lb/>
<pb n="KR3k0038_WYG_118-27a"/>
右陛英英簡上之清風疊組孔嘉垂紳丕聳竊以唐虞<lb/>
雖逺都俞具載於典謨班馬不生筆削允資於記注折<lb/>
旋螭首咫尺龍顔必有襲六為七之功足載登三咸五<lb/>
之治某官名喧宇宙氣壓岱嵩玉質金相允矣文章之<lb/>
正印氷懸雪跨凜然節義之大閑以布韋寡二之姿擅<lb/>
科目疊雙之選闊步亨軌横飛雋躔不俛首以隨時每<lb/>
抗顔而白事賈生通達氣少和平仲舒淵源言多迂濶<lb/>
惟我公之謦欬中有國之膏肓以此猷為移而筆削必<lb/>
<pb n="KR3k0038_WYG_118-27b"/>
能發揮神聖有公是公非之權判白奸回無乍賢乍佞<lb/>
之惑直聲九鼎正氣千尋上而國家宗社之榮下而海<lb/>
㝢生靈之慶某懐人萬里在天一方僣評當今文物之<lb/>
豪實為近世班行之冠雖云持槖豈能酬逐日之威名<lb/>
必也秉鈞庶及見摩雲之功業<lb/>
　　　賀魏右史　　　　　　　　　危巽齋<lb/>
恩渙席前班髙柱下祕書不是監昔有是言右史用名<lb/>
流實聨法從除音誕布歡頌沸騰某官北斗天樞西川<lb/>
<pb n="KR3k0038_WYG_118-28a"/>
石筍等五誥三盤而上文可同規自八索九丘以來書<lb/>
皆有用不隨時而俱靡自與道以偕行幾年嗟蜀道之<lb/>
難一旦覺長安之近龍墀入覲蔚為華國之儒雞舌含<lb/>
香快吐濟時之畧惟斯文之未墜知上眷之益隆禮樂<lb/>
司存冠九卿之妙選蓬莱身到總三館之清流才與地<lb/>
以雙清命自天而三錫屈司記注以闡才猷振乃家聲<lb/>
厥有故實論事闓切遹追唐相之遺風致主厲精佇見<lb/>
漢臣之治行某自慚末學無補明時每聞閎議之軒昂<lb/>
<pb n="KR3k0038_WYG_118-28b"/>
但覺懦𠂻之警策適觀峻擢益倍歡悰玉立雙螭已喜<lb/>
端人之得路符分半虎更祈厚徳之包荒<lb/>
　　　賀張右史　　　　　　　　林克齋<lb/>
出綍中宸記言右陛久専譔録映太乙之青藜晉直邃<lb/>
嚴侍玉皇之香案班儀益峻邦典増華竊惟簡冊之所<lb/>
𫝊實兆起居之有注設官之始昔分掌於動言纂事則<lb/>
同間常歸之著作載筆今聨於侍從問津多出於承明<lb/>
某官學際天人文追盤誥金門射策收漢殿之甲科石<lb/>
<pb n="KR3k0038_WYG_118-29a"/>
室紬書徧唐家之四部有若熈明之盛典尤多翰墨之<lb/>
雋功果擢侍於丹墀益纉功於青簡立螭頭號二史是<lb/>
惟天子之近臣起柱下位三公自有君家之故事某逺<lb/>
聆吉語倍切懽情人於同年亦有情夙荷眷知之舊士<lb/>
别三日當刮眼更祈眄睞之新<lb/>
　　　賀曽右史兼修史　　　　　　楊茨野<lb/>
天錫寵榮地分清切班聨兩省清光宻侍於螭坳才擅<lb/>
三長麗藻仍修於麟史正人進用斯道有光某官筆補<lb/>
<pb n="KR3k0038_WYG_118-29b"/>
乾坤名揭日月指世陳政真賈誼陸䞇之復生射䇿決<lb/>
科於仲舒孫𢎞乎何有自遊蘭臺芸閣之地即紬金匱<lb/>
石室之書忽請一麾而遽行不與羣飛而競逐旋陟郎<lb/>
闈之清顯復司省闥之彌綸騫翔已逼於雲霄獻納兹<lb/>
承於雨露事直前而無隠備殫忠赤之懐經垂後而不<lb/>
窮兼任汗青之責職因人重眷示上優觀極東一星之<lb/>
明既符斯選則魁下三台之象可必其占某乗𫝊滯留<lb/>
聴郵鼓舞緬想紆紫拖朱之盛莫厠賀賔空陳抽黄對<lb/>
<pb n="KR3k0038_WYG_118-30a"/>
白之辭恭陳慶牘有懐忻頌莫既敷陳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_118-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷四<lb/>
</p>
<p>
</p>
  </div>
</body>
</text>
</TEI>
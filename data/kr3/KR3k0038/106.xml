<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書別集卷四</head> <lb/>
    <p>
<pb n="KR3k0038_WYG_106-1a"/>
欽定四庫全書<lb/>
　翰苑新書別集卷四<lb/>
　　劄<lb/>
　　　代與曾參政　　　　　　　　方秋崖<lb/>
某伏以天地兌說稻雨欲涼恭惟某官訏謨帝庭妙參<lb/>
元化巋然舊德格于皇天海宇阜康六氣以序鈞候動<lb/>
止萬福<lb/>
某竊惟一德元老端笏嵓廊恢張時邕天同神比風雲<lb/>
<pb n="KR3k0038_WYG_106-1b"/>
之㑹與國匹休隂凝陽和要不出爕理之囿惟聖天子<lb/>
儀圖黄髪方以二典三謨之盛仰之宗工敢願公相愛<lb/>
不貲之身如金如錫如圭如璧以畢能事云某仰惟皇<lb/>
上奮發英武旋乾轉坤隂霾劃開洗光日月爰立舊弼<lb/>
盡出獨斷於惟公相優游緑野復出而與二三大臣緝<lb/>
熈元功八荒一雲物一蘇醒聲氣之感天地開除内前<lb/>
宣麻縉紳舉笏相慶<lb/>
某身在逺外遡魁衮以自快蓋上以為朝廷之賀而下<lb/>
<pb n="KR3k0038_WYG_106-2a"/>
以為吾父母國之賀<lb/>
某筆凡墨陋安能藻繪文字賛頌對天之休竊謂公相<lb/>
自韋布時抱吾夫子仁義之澤禮樂之具對延英鋪繹<lb/>
之臚句初傳太史奏日中五色蓋以極天下選矣黑頭<lb/>
秉政霖雨滲漉而乃卷岱宗之澤御風騎氣與造物者<lb/>
游聖化一心中外日夜徯大老來歸為國蓍蔡中台焜<lb/>
燿太平之期可跂矣某庶幾見之<lb/>
某畎畝愛居以謂皇上養聰晦明於不作不知藴積渾<lb/>
<pb n="KR3k0038_WYG_106-2b"/>
融更十寒暑一旦動盪振拂駕風鞭霆有不及掩耳者<lb/>
皇乎休哉非漢宣帝唐太宗所能跂己方今收召衆雋<lb/>
拔茅彚征大陽朝升羣慝自伏然小人為國病猶癰疽<lb/>
之為身患羸豕蹢躅金柅係之小人之勢孤矣而童牛<lb/>
之牿欲剪於始萌否則安知其不狙伺於吾旁乎狐既<lb/>
獲矣隼既射矣若遽然不虞則伏戎於莽升其高陵彼<lb/>
將伺間而乗也伏惟公相堅持之以至天下之泰<lb/>
某嘗謂國家講恢復之說餘百年於此蠢兹讎敵天怒<lb/>
<pb n="KR3k0038_WYG_106-3a"/>
神怨亦既腦余吾髓沙慕矣敵何為者狐鼠晝嘷意者<lb/>
不能不少勤丙夜憂顧某嘗攷北戎自唐僖宗時隨朱<lb/>
耶赤心討叛勛蓋咸通之九年十年也厥後李鵶兒又<lb/>
以北兵復京師則其鷙悍殘忍見於中國亦且三百四<lb/>
五十年事㑹之來無有終極百餘載間滅遼滅金而今<lb/>
茲又將滅韃某雖不敏尚能磨浯溪之石作大唐中興<lb/>
頌以歌聖君賢相事業<lb/>
某至不肖方公相以天地為爐人人物物盡歸槖籥徃<lb/>
<pb n="KR3k0038_WYG_106-3b"/>
者望赤舄於翹材之館六符燁然不圖分絶百僚而所<lb/>
以慰藉之者甚寵九鼎一言自雲霄飛下某庸有以藉<lb/>
手于經畧監丞調䕶此來丕載陶鎔之賜有懐感激浩<lb/>
蕩如江<lb/>
某分邑萬山間井落數家聚耳氣象葦然無以大異於<lb/>
嶺雲關雪之外初見父老未知何以撫摩凋瘵上恃鎔<lb/>
冶端有化工大鈞無垠萬象春氣某區區歸倚之心雲<lb/>
天在上某仰止鈞庭迥在峻極豈敢冐昧自干不韙之<lb/>
<pb n="KR3k0038_WYG_106-4a"/>
誅惟當恪恭官箴以無負驅筴<lb/>
　　　代與喬樞宻　　　　　　　　方秋崖<lb/>
某伏以天地委和玉霙凝瑞恭惟某官訏謨基宥開張<lb/>
時邕道叶乾心永綏宗社鈞候動止萬福<lb/>
某竊惟隂陽宻移於八極之表其機緘斡旋實在上宰<lb/>
道化之妙一身自有天地方將采明堂月令使天下不<lb/>
出爕理之囿於消息何有某窺見洪造如此<lb/>
某嘗謂君臣㑹逢之際蓋有天人交感於其間精神一<lb/>
<pb n="KR3k0038_WYG_106-4b"/>
堂無疆惟休是為天下之泰豈偶然哉相公一德元老<lb/>
格於皇天典册揚庭正位樞極都俞吁咈與參天下大<lb/>
政伏想綸言誕告公門省戸縉紳喁喁舉笏相賀吾道<lb/>
幸甚某嘗歎士局於用至不知兵必有文武之兼迺能<lb/>
自任以重吾夫子粹然禮樂之宗主而夾谷之㑹聲光<lb/>
燁如此固儒者能事也然則疊兩命以踵拜中外知有<lb/>
為之秋矣金鑾草麻亟正魁軸某尚切遲之<lb/>
某恭以文明之世禮樂之用粲然實維一二真儒緝熈<lb/>
<pb n="KR3k0038_WYG_106-5a"/>
大典倚歟休兹六氣以序三光以齊亦既繩金而縷玉<lb/>
矣永惟經濟之畧具見於洋洋大對之初蓋上不負天<lb/>
子下不負所學吾宋之陸宣公也某竊有比擬僣不容<lb/>
誅<lb/>
某窮居讀書嘗竊有歎以為四譯無百年之運國家有<lb/>
十世之讐事㑹方來天怒神怨旌麾所指噍類靡遺則<lb/>
既報我祖宗在天之靈綏我中原遺黎之望矣此皆相<lb/>
公宻勿天造執神之機運動天樞洗此氛翳迺知真宰<lb/>
<pb n="KR3k0038_WYG_106-5b"/>
彌縫宻妙決非蒼生所能測識甚盛甚休<lb/>
某翦翦謏聞知誦相公之書餘三十年蓋大父尚書辱<lb/>
出相公榜下士方仗慿慈恩之舊沐浴華暉獨某坱圠<lb/>
之中不翅草芥執贄而望赤舄如隔雲霄六符之光照<lb/>
耀參井某惟有屏息<lb/>
某仰惟大鈞之播無間洪纎一氣所春芽甲自遂某是<lb/>
以得不棄於化造之外然以蟣蝨微賤坐通名氏于光<lb/>
範門時謂之僣交代受迓於紫垣而為之大者不能修<lb/>
<pb n="KR3k0038_WYG_106-6a"/>
鴟閤之敬時謂之慢僣與慢皆罪也而與其慢也寧僣<lb/>
某俯伏惟謹<lb/>
某惟分絶峻極豈當冐昧不韙寅想天樞崇邃維石巖<lb/>
巖與國同休式燕禔福<lb/>
某牛馬走之力不足以奉骩今誓當靖共無負器使<lb/>
　　　代與史督相　　　　　　　方秋崖<lb/>
某伏以韶光之半春老丹荑恭惟某官入覲于王都俞<lb/>
清燕筆參政秉盡䕶師千鈞候動止萬福某遡江而東<lb/>
<pb n="KR3k0038_WYG_106-6b"/>
敢以顯册揚庭為天下賀<lb/>
某嘗讀唐宰相世系其間銘彞鏤鼎蓋有不再傳者惟<lb/>
元勲巨德有大勲勞於王家則名卿材大夫徃徃萃於<lb/>
其門殆天意也天固生之必固相之此某所以不敢請<lb/>
節宣于茵慿之有司者<lb/>
某惟聖天子厲精圖治蓋將六五帝而四三王臨御於<lb/>
今其朝於伊訓夕於臯謨者郁如也乃睠西顧則有袖<lb/>
周公大平之書而越在外服者邊鄙於何而寧謐廟社<lb/>
<pb n="KR3k0038_WYG_106-7a"/>
於何而尊安必如龜卜燭照而一二數矣馳四輩而驛<lb/>
召之至則對中秘之庭漏下十數刻君臣之遇於斯為<lb/>
盛蜀先主之與諸葛武侯其劣諸<lb/>
某聞古者文武無二事孔子也而有夾谷之㑹周公也<lb/>
而有東山之詩其巍巍煌煌至今光於簡册者真儒之<lb/>
效如此皇上作文侯之命付相公以天下大政而使之<lb/>
盡䕶諸將意固有在也蓋唐之討淮蔡四年矣帝有恩<lb/>
言相度來宣則開明堂以坐治之耳鋒蝟斧螳實非盛<lb/>
<pb n="KR3k0038_WYG_106-7b"/>
德事伏惟詩書之所滲漉仁義之所漸磨要皆吾聖人<lb/>
六經之用也甚盛甚休<lb/>
某五年于淮鼯鼠之技窮矣時當多事使吾君北顧而<lb/>
隱憂則繄誰之罪也雖不以賊遺君父凜凜此心而折<lb/>
箠以笞羌夷挽河以洗兵甲其將且奈何哉日夜冀投<lb/>
之兵樊以毋敗乃公事<lb/>
某自制下之日嘗東望拜手而言曰維天維祖宗克相<lb/>
有宋世祚名輔愚不肖似如某者何幸親見盛舉謹件<lb/>
<pb n="KR3k0038_WYG_106-8a"/>
副墨如左蓋上以為宗社之幸而下以幸吾私也<lb/>
某於德門尊大人之婘抑子姓耳敢不敬問起居狀而<lb/>
請其所以條約者<lb/>
　　　代與史參政　　　　　　　方秋崖<lb/>
某伏以春之莫矣雨逗花寒恭惟某官從容基宥之庭<lb/>
參決鈞衡之務神天闓懌華夏底寧鈞候動止萬福某<lb/>
謹遡泰階六符端笏以謝典史氏<lb/>
某惟天以宋克肖其德誕開熈明篤生英儒與世立極<lb/>
<pb n="KR3k0038_WYG_106-8b"/>
將使以太平六典禮樂皇家覃及龍荒沐浴帝澤是為<lb/>
有宋迓續億萬年無彊之休命咨爾司鼎為國棐共<lb/>
某恭以皇上英武睿明慨然南面而歎志未嘗不在中<lb/>
原也旄頭塵彗羽檄騷騷夜披輿地圖問天下何時定<lb/>
久矣乃睠西顧驛召一賢發册臨軒晉參國秉士大夫<lb/>
動色相賀以為越衛兩王前日未既之功名端待今日<lb/>
舉明主於三代開壽域於八荒在此舉矣某蓋嘗操觚<lb/>
為國家賀<lb/>
<pb n="KR3k0038_WYG_106-9a"/>
某愚且不學所不敢忘者先公教忠之訓耳遭時艱棘<lb/>
鼯鼠之技易窮顓閫者誰乃使君大夫其旴食也受詔<lb/>
西援幸解重圍然退省其私且不足以謝過而奚功之<lb/>
云忽奉綸函顧以大司冦印綬褒借而寵光之恭惟皇<lb/>
上風厲之恩相公薦進之造際天蟠地不可殫紀抑某<lb/>
非其人也惟有惴恐<lb/>
某昨陳免牘且述君臣大誼猶子事父孰有以幹蠱為<lb/>
勞績能家邀功賞者乎天一從之期得請而後已夫是<lb/>
<pb n="KR3k0038_WYG_106-9b"/>
以不敢攄其感刻之萬分一從門下吏以謝不圖五雲<lb/>
之朶春韶與俱雖淮山介在邊寒頓有生意某也則惟<lb/>
顙之泚<lb/>
某惟二三執政大臣也典章文物夐絶百僚駢儷四六<lb/>
之文殷勤五七之體不宜謙遜於邊外之一邊吏謂當<lb/>
重綈十襲悉上送於中涓而某懼其瀆也永寳之以為<lb/>
子孫藏某仰止鈞門何啻隔弱水三萬里九霞飛佩同<lb/>
燕春祺若曰啓居何如某奚僣之敢<lb/>
<pb n="KR3k0038_WYG_106-10a"/>
　　　代與史大參　　　　　　　　方秋崖<lb/>
某伏以惟暮之春霽景韶秀恭惟某官妙參基宥道叶<lb/>
乾心謨明弼諧與宋立極鈞候動止萬福某謹件畫以<lb/>
謝翹材之掌書記惟六符委光焉<lb/>
某恭以表采隂陽佐天子以洪範九疇者二三大臣道<lb/>
化之運也若曰列鼎自重云者滋贅然越王衛王之所<lb/>
授受荆人楚人之所戴慕要皆以無前之偉績仰成真<lb/>
儒相公宜愛不貲之軀以畢能事<lb/>
<pb n="KR3k0038_WYG_106-10b"/>
某迺者聞皇上夜坐宣室慨然有久不見賈生之思驛<lb/>
飛庚牌外數千里召公於黄鶴入對中秘相得甚懽一<lb/>
都一俞而天下事定矣其將作臯謨說命為萬世開大<lb/>
平覃及窮荒同我文軌蓋伊尹自任之重如此地天之<lb/>
泰在兹一舉甚盛甚休<lb/>
某惟姬公作周六典實鳬鷖既醉極盛之時也文中子<lb/>
窺見其精微以為治家治國治天下具是書矣如有用<lb/>
我者朞月而可今幾百年纔遇公相坐于廊廟出冢宰<lb/>
<pb n="KR3k0038_WYG_106-11a"/>
之緒餘以與吾君上下其議論一轉移間而乾清坤夷<lb/>
已見治象粲然復興惜不令王仲淹見之有嘅其歎<lb/>
某邊吏耳無故而進班承明綸綍之頒大驚羣聽此雖<lb/>
聖主激昂之微意明公薦進之盛心顧惟書殿隆名所<lb/>
以極儒生稽古之榮酬大臣久次之勞而某也何人乃<lb/>
在兹選一命而傴再命而僂三命而俯循牆而走其奚<lb/>
冐昧之敢某退自揆度既無以仰當恩除對揚天子之<lb/>
休命則不得輒羾其名氏以聲區區感謝之萬分一禮<lb/>
<pb n="KR3k0038_WYG_106-11b"/>
也敢圖相公畧位貌於不有灑翰墨以相先榮光燁然<lb/>
如自天落某謹重綈十襲而識之曰世世子孫其永保<lb/>
之<lb/>
某遡詹中台惟有屏息敬願老先生眉壽無有害與國<lb/>
匹休燕及翠蓬同一禔福<lb/>
　　　代與李參政　　　　　　　　方秋崖<lb/>
某伏以天地兌悅平秩西成恭惟某官祗召自東入參<lb/>
大政百揆時序鈞候動止萬福某敢三肅為天下賀<lb/>
<pb n="KR3k0038_WYG_106-12a"/>
某惟公相表采隂陽妙賛元化蓋將以齊三光序六氣<lb/>
而工宰所繇出也若曰爕調鼎鼐云者不當徹聞政事<lb/>
堂之右聖天子眷求舊德垂拱仰成以茂建無窮之丕<lb/>
基敢願與國匹休畢此能事<lb/>
某聞聖人以天下為度同此一仁彼其悍然執兵以與<lb/>
我從事於邊鄙則猶四體百骸膚革之不仁者也雖其<lb/>
痛切於身且不忍斷而殊之天生裔夷為中國限即有<lb/>
侵凌薰染蟠際然亦天民之同具智靈者耳其於父母<lb/>
<pb n="KR3k0038_WYG_106-12b"/>
之懐蓋憐之而不忍怒公相啓吾君以聖人之度宻契<lb/>
天心從容機庭都俞吁咈久矣鋒車輒覲圖任舊人孚<lb/>
告未終縉紳相慶曰社稷無彊之福其在兹乎願少須<lb/>
㬰觀兩階干羽之舞<lb/>
某試嘗論君臣㑹遇蓋有天人交感於其間張留成侯<lb/>
䄂黄石公書論他人輒不領而漢高皇帝獨㑹以心此<lb/>
豈非神授者耶公相起蜀西南上見謂晚意若曰自三<lb/>
蘇公不作西州英傑之氣扶輿鬱積餘百年前日未既<lb/>
<pb n="KR3k0038_WYG_106-13a"/>
之功名端待今日八荒霖雨望平治於期月之間内前<lb/>
宣麻正位台鼎眷思久已定矣甚盛甚休<lb/>
某落邊州者越數年望天上羣公於觚稜之雲表何啻<lb/>
隔弱水三萬里讀公相除拜之册輒與士大夫相賀然<lb/>
猶不得執贄以望赤舄而借席間函丈之地條其所以<lb/>
守邊者惟有飛夢不間泬寥<lb/>
某每思維揚枕江揵淮為古都㑹中興百餘載帥藩者<lb/>
凡幾人而戎馬騷騷民之瘡痍未瘳也濠流如綫深厲<lb/>
<pb n="KR3k0038_WYG_106-13b"/>
淺揭雖屹然故壘蓋亦未易恃以無恐朝思夕慮凡力<lb/>
之所及者惟日不足今既十七八備矣亦惟廟堂切切<lb/>
根本之計當以次第條上<lb/>
某恭以對敡休命之始機孔殷邊瑣瑣一有司不宜用<lb/>
小夫竿牘以瀆門下舍人然有德進而朝廷尊中外無<lb/>
不喜悅輒拾輿人之誦如此惟造化翕受之<lb/>
　　　代與趙大參　　　　　　　方秋崖<lb/>
某伏以天地既春草木欣豫恭惟某官緝釐閫制玉帳<lb/>
<pb n="KR3k0038_WYG_106-14a"/>
靖嚴有偉麟符兵民夷懌鈞候動止萬福<lb/>
某維天維祖宗克相有宋篤生元勲咨爾嶽靈夙夜受<lb/>
職其將冀宣帝澤與國同休某敢問所以調鼎護茵者<lb/>
某恭審顯膺月制誕告多方峻躋秘殿之班增重留都<lb/>
之勢若稽彞典式對宗儒實維富文忠之綏北庭范文<lb/>
正之撫西徼有此異數加以大稱自非勲德與侔不在<lb/>
茲選制除之日乾清坤夷某敬願公相肅稟廟謨益殫<lb/>
忠藎<lb/>
<pb n="KR3k0038_WYG_106-14b"/>
某仰惟國家以深仁厚澤滲漉函夏如天覆燾以養以<lb/>
容而維彼不譓負恃揺毒參旗井鉞肆戮鯨鯢江淮不<lb/>
波安樂含哺者繄誰之功深惟鄆讙之所以來歸蠻荆<lb/>
之所以自服蓋用儒之效如此所謂德在生民功在宗<lb/>
社勒之彞鼎書之旗常者不勝載也某思與天下頌之<lb/>
某每讀漢史見所謂山河帶礪之盟未嘗不喟然歎曰<lb/>
嗟乎已薄矣絳灌武夫鳴劒其習氣耳使胷中有古今<lb/>
何至是張留候人傑也退然一山澤癯意者圮上老人<lb/>
<pb n="KR3k0038_WYG_106-15a"/>
之書未可遽謂黄石兵法子房之與韓彭英盧異者如<lb/>
此伏惟公相沉潜乎義理奮發乎功名詩書所傳了然<lb/>
在目某僣誦漢事以布其愛助之區區<lb/>
某一賤有司在坱圠中不啻肖翹之細退自惟念公相<lb/>
雖禮均宰揆夐絶百僚然大無不包惟所翕受者大臣<lb/>
之能事也某用是以斐墨黯鈞造<lb/>
某仰止九霞飛佩屏息以之其若奔走趨承之心有如<lb/>
皦日<lb/>
<pb n="KR3k0038_WYG_106-15b"/>
　　　代與度侍郎　　　　　　　方秋崖<lb/>
某伏以秋雲之澹桂壑香寒恭惟某官禮樂熈朝黼藻<lb/>
王度忠加啓沃有相藎臣台候動止萬福某遡風泰階<lb/>
之符飛越轇轕<lb/>
某聞君子用易之泰消息一身隂凝陽和不出吾囿惟<lb/>
繩金鏤玉方鳴國家無疆之丕休其鏘九龍簨以聲之<lb/>
適當今日猶覬金玉體府丹青太平<lb/>
某惟皇上張漢天聲復周土宇北窮碣石西盡流沙乾<lb/>
<pb n="KR3k0038_WYG_106-16a"/>
清坤夷一統無外方將挽天河以洗兵甲包虎皮而藏<lb/>
之誕開文明緝熈容典中禮和樂以節以序上下蟠際<lb/>
春融雨濡喙息跂行沐浴膏澤猗歟休兹時則我秩宗<lb/>
制作之妙已其咨爾伯維帝之休<lb/>
某嘗謂三蘇公不作西州英靈之氣扶輿磅礴鬱積餘<lb/>
百年蜿蜿蜒蜒萃為瓌粹筆精墨妙掞國之華翳鳯騎<lb/>
麟儀我萬玉惟藻旒凝邃左臯右䕫簮槖荷囊去兩地<lb/>
僅一武每大除拜之册薦紳聳聞鴟閤巋然夙莫延竚<lb/>
<pb n="KR3k0038_WYG_106-16b"/>
某摧頺甚矣亦惟依依一日之知恃以自壯仙凡夢斷<lb/>
如誤入武林源一望九霞飛珮終墮塵土囘首閬風三<lb/>
萬里矣汗漫之游未知不舉手以謝盧敖否<lb/>
某領邑叢山之底數家聚耳顧風作浪湧於海同波極<lb/>
目茫然孰我維檝敢寅縁先契緝其蕪陋之辭端笏以<lb/>
告下執事<lb/>
某敢想蓬仙玉輯怡燕佳涼琳琅瓊琚中表夷懌若有<lb/>
可備馬牛走者共恪以之<lb/>
<pb n="KR3k0038_WYG_106-17a"/>
　　　與王吏部　　　　　　　　方秋崖<lb/>
某伏以作噩之春乾元用九恭惟某官於皇㦸衛以先<lb/>
啓行山川駿奔台候動止萬福某敢拜稽首敬為里父<lb/>
老迎候於前驅者<lb/>
某惟君諸侯以天子明命宅牧作藩麾符在行神百受<lb/>
職某不勝大願願用易之泰康濟吾身以及於吾民<lb/>
某聞之昌黎公歙大州也刺史尊官也地望之重於今<lb/>
餘三百年矣戲下駕蓬萊之雲氣薄太微之星宿而辱<lb/>
<pb n="KR3k0038_WYG_106-17b"/>
臨之制下之日所謂至清之氷大好之山相與動色自<lb/>
得意若曰繼自今田里其無愁嘆之聲乎某於是不以<lb/>
賀執事之得州而賀州之得執事也<lb/>
某亦既以賀矣氓有進而言者曰吾州久凋瘵非復唐<lb/>
舊今兹歲比不入微君侯其誰撫摩之而天球河圖宜<lb/>
在東序恐君侯不吾州之屑也貝宫胎寒弄明月天綱<lb/>
下罩一日收某猶願少徐之<lb/>
某徃年綴末班幸甚得望匿犀於萬玉之表曾幾何日<lb/>
<pb n="KR3k0038_WYG_106-18a"/>
夐隔仙凡舉手而謝盧敖第聞笙鶴之音隱隱在青冥<lb/>
間耳某氓也奚其攀附之敢<lb/>
某一生狷介與世少諧乃從軍諮丐祠猥亦予壘荷鋤<lb/>
耕舎夫須襏襫固無恙也潁川得黄霸氓將賣劒買牛<lb/>
我有二天實同此幸<lb/>
某日與耘夫蕘子處無能為言新使君之來筆荒硯蕪<lb/>
書所以後若其諗大婘則僭越啓凡役則妄庸某謹畧<lb/>
　　　代與范祭酒　　　　　　　前　人<lb/>
<pb n="KR3k0038_WYG_106-18b"/>
某伏以維莫之春緑氣深窈恭惟某官道尊師氏流化<lb/>
三雍帝所睠加台候動止萬福某敢肅拜以為斯道賀<lb/>
某聞天之生賢也不數則其備有九德爕和隂陽一身<lb/>
之間自有所謂造化者在某不復敢為尋常竿牘之問<lb/>
塵滓聽思永惟聖天子所以設簴之意甚寵敬願金玉<lb/>
體府式對穆清<lb/>
某惟漢唐以來老師宿儒以訓故專門者百數十家其<lb/>
尤大彰明者不過毛鄭孔賈二三子而章句之鑿去道<lb/>
<pb n="KR3k0038_WYG_106-19a"/>
逾逺蓋至本朝濂洛之學取洙泗之日月而洗濯之於<lb/>
是孟軻氏以後之傳始有所統逮今又百幾何年矣聖<lb/>
上一旦以大司成趣公於虞庠詎曰月書季攷羣多士<lb/>
以角侮聖言之時文哉開人心於九法欲斁之餘續斯<lb/>
道於六隂既剥之後意吾君之望國子先生者如此某<lb/>
輒誦所聞<lb/>
某身落邊頭望羣公騎麒麟翳鳯凰於碧落之外蓋不<lb/>
啻隔蓬萊三萬里也屬時艱難赤白囊馳道上者羽相<lb/>
<pb n="KR3k0038_WYG_106-19b"/>
及敵負戎馬定躁我長淮夜籌軍書率午漏下十刻比<lb/>
曉則䇿馬箠馳四郊矣以故管記無庇賤名氏士不幸<lb/>
當邊鄙之風寒又不幸遭時事之荆棘掎筆三歎<lb/>
某技止此耳岌岌然自危之以為財竭而府庫空兵寡<lb/>
而營壘空民流而田野空向使賈太傅生此時不知幾<lb/>
流涕幾慟哭也朝奏而暮報可竊以為遲而脈絡不貫<lb/>
通手足不運掉為邊臣者且奈何哉執事與二三大臣<lb/>
彌縫宻勿亦得無寒心於此否某願與聞<lb/>
<pb n="KR3k0038_WYG_106-20a"/>
某四年于淮憂時之髮已班班然雪矣追數其過司敗<lb/>
所不貸也而上恩誤及進直西清章七八辭不得已而<lb/>
後拜寵褒之渥與天無極然所以禦冦者不在是某才<lb/>
輕責重夙夜惟艱<lb/>
某寅想九霞飛佩之仙郁穆於閬風者裕如也某不敢<lb/>
以請而敬問其所以條委者<lb/>
　　　代與丁察院　　　　　　　方秋崖<lb/>
某伏以天地之肅蓐收司聲恭惟某官鶚立朝端霜凝<lb/>
<pb n="KR3k0038_WYG_106-20b"/>
臺簡讜言鯁論炳炳如丹台候動止萬福某遡風烏府<lb/>
敢條其所以為朝廷賀者<lb/>
某聞國有蓍蔡山川空藏隂凝陽和上下蟠際將使蹇<lb/>
蹇諤諤為紀為綱以壽我宋億萬年無疆之休胹鼎芼<lb/>
羮願少加之意天下幸甚<lb/>
某竊惟皇上養聰晦明一瞬十載淵嘿高拱無聲無臭<lb/>
殆如春霆久蟄發則奮厲震迅不及掩耳隂雲解駁大<lb/>
明劃開乾清坤夷纎埃不翳於是曩時城狐社鼠仗馬<lb/>
<pb n="KR3k0038_WYG_106-21a"/>
轅駒一洗而空之蓋歐陽余蔡之在言路也宗社靈長<lb/>
繄此盛學<lb/>
某伏惟剛大之氣充塞天地不吐不茹雷厲風飛汲直<lb/>
在庭奸膽驚落皂囊數十疏剴切上當帝心意若曰有<lb/>
李勉而朝廷尊是知天下不可一日無儒者之論正色<lb/>
山立内陽外隂此吾宋之一泰也顧惟經濟底藴堯薰<lb/>
舜釀謨明弼諧有政路在<lb/>
某退自惟念上厲精如漢宣帝欲㝢内無一愁嘆之聲<lb/>
<pb n="KR3k0038_WYG_106-21b"/>
偃室宓堂維卓維魯祈雖斗辟縣意必在海涵春育中<lb/>
某何如人敢辱銅墨若曰安問狐狸庶其免矣栢臺在<lb/>
望毛立骨寒<lb/>
某往年望瑤玉之光如五雲絢爛非煙非霧流景浮空<lb/>
泥蟠天飛惟有屏息區區依慿一日之雅矜以為榮染<lb/>
翰操觚晉干臺制<lb/>
某賤有司耳其於九霞飛珮夐隔仙凡惟當祇畏簡書<lb/>
奔走先後<lb/>
<pb n="KR3k0038_WYG_106-22a"/>
　　　代與袁大監　　　　　　　前　人<lb/>
某伏以天地既春草木欣豫恭惟某官使華焜燿對敡<lb/>
帝休臺制靖深台候動止萬福某敢不端笏為吾道賀<lb/>
某觀頥之象竊謂起居以養形消息以養氣操存以養<lb/>
德賛育以養人則所謂金玉體府為國保綏此吾黨至<lb/>
願惟少加之意<lb/>
某望紫垣奎璧之間榮光燁然占者曰是謂魁躔將有<lb/>
以鴻筆麗藻陶鎔帝皇舒翹揚英玉我王度者出未幾<lb/>
<pb n="KR3k0038_WYG_106-22b"/>
而皇帝御集英殿親擢公為第一在廷薦紳舉笏相賀<lb/>
曰今之董仲舒也蓋幾何年於此矣某惟有䖍敬<lb/>
某恭審茂服帝俞緝釐匠事併載董狐之筆入刋司馬<lb/>
之書伏惟歡忭某竊觀祖宗盛時凡上所親擢者時謂<lb/>
儲相不十數年間告庭大拜不自意公今日而以繕監<lb/>
召也然則所喜者端人登朝衆正其彚征乎某豈勝延<lb/>
跂<lb/>
某以世禄得官一俗吏耳然逮事先尚書見其訓誨諸<lb/>
<pb n="KR3k0038_WYG_106-23a"/>
父得聞慈湖絜齋兩先生之學即其書而讀之者有年<lb/>
矣某官以慈湖之的傳嗣絜齋之道響其以吾道自任<lb/>
當世不一二數某安得執御以騐吾心之本靈本明者<lb/>
某奔走節下於今兩考而餘幸而大父於先正有同朝<lb/>
之喜季父於執事有同年之盟抑人有言長於伯樂之<lb/>
廐生於匠石之囿而不見取則信為不材下乗矣惟先<lb/>
生拊之使薦紳大夫目之曰是嘗登蒙齋之門某倚以<lb/>
為重<lb/>
<pb n="KR3k0038_WYG_106-23b"/>
某屬吏也不敢上仙輯之問條教所及某願趨承<lb/>
　　　代與蔡總帥　　　　　　　方秋崖<lb/>
某伏以秋聲未涼稻花晚秀恭惟某官於皇玉節風聳<lb/>
江淮臺制靖嚴清寧翊亮台候動止萬福某盥瀹神識<lb/>
九頓首而致稟函於節下<lb/>
某竊惟天生鴻碩體備四時噓吸卷舒蓋與造物者相<lb/>
為周流隂凝陽和罔有不若某屬吏也其敢贅以請於<lb/>
鼎䄄之司存者<lb/>
<pb n="KR3k0038_WYG_106-24a"/>
某聞之諸老徃年紫垣奎璧之間榮光燁然占者曰是<lb/>
謂魁躔將有以鴻筆麗藻舒翹揚英者出未幾而尚書<lb/>
乃為南省第一太未羣盜所謂必蔡司直來我輩洗兵<lb/>
歸田廬者蓋文昌的傳也某之生晚不逮事文昌何其<lb/>
遭逄猶辱在乎崇臺牛馬走之下列遡詹符采惟有屏<lb/>
息<lb/>
某竊謂國家深仁厚澤滲漉函夏如天覆燾以養以容<lb/>
而孽芽其間負恃揺毒我師北指亦惟腦沙幕髓余吾<lb/>
<pb n="KR3k0038_WYG_106-24b"/>
矣今兹强敵新與為隣不能不上勤丙夜憂顧輟名德<lb/>
以總饟意固有在然天下不以是望公也小之則紫霄<lb/>
玉清筆宣皇澤大之則太微天柱神㑹帝謨惟天子之<lb/>
休命<lb/>
某碌碌不武亦嘗操觚弄翰相與逐鹿場屋間而藐然<lb/>
一青衫不能以文墨取歸而眡吾詞林之衣鉢顔其甲<lb/>
矣一官落南化碧之腥猶在不圖班引得瞻天日之光<lb/>
分邑窮山凜若淵谷維我獻簡公之訓忠肅公之節為<lb/>
<pb n="KR3k0038_WYG_106-25a"/>
子若孫者不敢忘伏惟撫存之盛心嘉前人之忠而丕<lb/>
覆之某其何幸<lb/>
某贄名之初謹件副墨如左敬至而無文語莊而不綺<lb/>
肅使者而祝之曰庶其徹於電巖乎蓋其恭且敬如此<lb/>
某仰止蓬翠如隔雲霄寅想瓊玉因依芝蘭郁穆下邑凡<lb/>
役覬稟成模<lb/>
　　　代與何總卿　　　　　　　　方秋崖<lb/>
某伏以南風之薰水花姢碧恭惟某官妙幹吾國如漢<lb/>
<pb n="KR3k0038_WYG_106-25b"/>
蕭何有斐冀宣台候動止萬福某謹三肅復命於典史<lb/>
氏<lb/>
某惟王人握數路財賦盈虚之柄蓋國之命脈繫焉山<lb/>
君海王時節啓處調胹鼎鼐作宋寳臣則區區善頌云<lb/>
者庸何贅<lb/>
某疇昔之日有薦紳大夫峩然纓其冠而前賀者曰朝<lb/>
廷驛召何少卿為西總矣少卿負一世之望蚤游邊城<lb/>
知軍戎萬里情而才又非劉晏輩所敢望當今貔貅野<lb/>
<pb n="KR3k0038_WYG_106-26a"/>
宿日增竈未已也士飽而歌馬騰于槽以相我皇上麾<lb/>
荆南之幡而滅此敵者其不在少卿乎某得之師言敢<lb/>
不以告<lb/>
某東梱也公西總也壤地之相去固有間矣脈絡所在<lb/>
則痒痾疾痛舉切吾身遭時多艱事㑹無極所謂同舟<lb/>
風波胡越相救猶左右手之日也敬願節下毋彼毋我<lb/>
以克成共濟之勲俾某得自附旗常竹帛之間抑何幸<lb/>
甚<lb/>
<pb n="KR3k0038_WYG_106-26b"/>
某所自慶幸者然耳獨聞之道路則謂一代偉人當從<lb/>
容萬玉之班吾君上下其議論四輩其在行矣蓋期其<lb/>
入者曰式遄其歸而覬其留者曰毋以我公歸兮此二<lb/>
說也而一說也繇後之說則某之私<lb/>
某四年于淮憂時之髮幾雪矣敵負戎馬足信然有飲<lb/>
江之心此何如時而使不武若某者以身當之賴天之<lb/>
靈宗社之福徃徃不得志於我靡夙靡夜磨礪以須亦<lb/>
惟忠於國家者之所教誨<lb/>
<pb n="KR3k0038_WYG_106-27a"/>
某輯輿人之誦如左而告於門下舎人曰蓬壺其惟襲<lb/>
慶乎蕪城其無委役乎謹拜手以請<lb/>
　　　與李國正　　　　　　　　　方秋崖<lb/>
某伏以湖山春老花雨未晴恭惟某官對揚殊綸辦嚴<lb/>
入覲吾道增重台候動止萬福某敢不敬與諸儒同一<lb/>
引領<lb/>
某惟君子以吾心為太極以吾身為乾坤其動靜闔闢<lb/>
蓋有妙造化而難知者則凡所以存爕理寄經綸於一<lb/>
<pb n="KR3k0038_WYG_106-27b"/>
寢飯間某焉用禱<lb/>
某聞國家以科目取士其上三人者多不十年取卿相<lb/>
文章事業磊磊掀天地而執事者獨䄂晁董之䇿三入<lb/>
幕而未休豈冲天驚人固在不蜚不鳴之後耶某實與<lb/>
薦紳大夫歛祍焉<lb/>
某比讀除綸竊審妙簡魁彦入為師儒辟雍斤斤如熈<lb/>
春臺而風舞雩也聞之道路上方拊髀而歎以為公等<lb/>
安在何相見之晚必將貯之雞翹豹尾取以自近意者<lb/>
<pb n="KR3k0038_WYG_106-28a"/>
其金華朝夕說書乎某恐非二三子所能留也<lb/>
某記望匿犀之年當是紹定元二間與全監抵掌談兵<lb/>
處也老我未脫場屋而台座之禮樂三千字亦尚留竒<lb/>
胷於今幾何年適相值於太學人生㑹合之難如此留<lb/>
落不偶姑置之<lb/>
某徃年佐淮東軍以口語觸前宰相之怒三年牛下蓋<lb/>
已謂休此生矣乃春弓旌四出亦與招徠不學無文倚<lb/>
席負負惟下執之所以教某其書紳<lb/>
<pb n="KR3k0038_WYG_106-28b"/>
某賤且卑不圖金薤琳琅駢四儷六而賜之書捲錦鯨<lb/>
還之則所不敢乃盥薇露焚瓊㽔而告之曰前驅將以<lb/>
何日次脩門乎某將望塵以拜<lb/>
　　　與葉秘書　　　　　　　　方秋崖<lb/>
某伏以春臯雨足澤澤農蓑恭惟某官夙戒屏星克佐<lb/>
藩輔台候動止萬福某敢不敬為父兄子弟賀<lb/>
某伏想題輿戾止練水皆春仁聲洋洋山意翔舞其所<lb/>
以調娯鼎烹者惟謹某用不以黯侍巾櫛者<lb/>
<pb n="KR3k0038_WYG_106-29a"/>
某惟歙雖偏小然古稱大好山水州也騷人墨客其寄<lb/>
竒寓逸猶在晴嵐㬉翠之間執事以東璧一星辱臨之<lb/>
此邦其何幸<lb/>
某聞禮部第一人自當不出帝城取卿相豈有翺翔羣<lb/>
玉之府校讎太微之庭而猶以半刺史分風月乎名在<lb/>
御屏㑹且召矣<lb/>
某自别行在所無何以憂歸去冬外除亦嘗一望翹材<lb/>
館矣枯枿難春亟返吾故鉏煙耕雨我有二天則亦未<lb/>
<pb n="KR3k0038_WYG_106-29b"/>
為不遇<lb/>
某拜手敬想年家尊大之輯流慶演迤彧彧蓁蓁<lb/>
某亦恐麥坡桑隴之外諏爰民瘼惟所以命<lb/>
　　　代與江西陳漕　　　　　　方秋崖<lb/>
某伏以春野雨深俶載東作恭惟某官肆殫忠藎玉節<lb/>
於皇元穹冀宣台候動止萬福某謹遡江而西興敬於<lb/>
侍御者<lb/>
某寅想西山南浦之春雲暖而乍寒雨新而驟霽所以<lb/>
<pb n="KR3k0038_WYG_106-30a"/>
調胹饔膳者眡時益加謹伏惟將明隆指之暇少垂意<lb/>
焉以幸僉矚<lb/>
某竊惟聖天子奮發英武獨運黼謨乾端坤倪軒豁呈<lb/>
露其敷玉㽔於丹扆鏘瑤佩於文墀皆端士也薦紳相<lb/>
目以為搴華崑圃氷碧藻曜如先生者不二三數飛驛<lb/>
自東奉尺一詔而歸有日矣故不敢道蕭何關中故事<lb/>
以請於節下<lb/>
某睇詹璇極仰斗宿之光寒拜手稽首而起敬者蹙踖<lb/>
<pb n="KR3k0038_WYG_106-30b"/>
如也蓋自昨歲贄詗于筦記者今復見春風矣眡吾篋<lb/>
衍有琅畫在時一薰爐而讀之如侍函丈<lb/>
某不武書滿者餘半年至今迓代者三蓋其初為墮甑<lb/>
再為棄帷而今所與交承者又在嶺之南曰曲江三千<lb/>
里而遙雖其疾驅而至恐入夏秋之交末路煎熬虚老<lb/>
歲月惟先生幸教<lb/>
某敢問師門蓬仙之眷恭惟燕喜洪郁蘭玉翹秀某門<lb/>
弟子也非僣<lb/>
<pb n="KR3k0038_WYG_106-31a"/>
某伏恐巖邑有可備驅䇿者某奔走先後<lb/>
　　　代與高漕　　　　　　　　方秋崖<lb/>
某伏以霖雨霈如稻畦蘇醒恭惟某官使華焜燿風聳<lb/>
江壖臺綱靖深天所開右台候動止萬福某謹端笏為<lb/>
朝廷賀<lb/>
某聞之曰通天下一氣耳爛為慶雲粲為景星流為醴<lb/>
泉瀼為甘露而其在人者是為盛德君子蓋天地之至<lb/>
和也某願節下葆此至和以幸一道<lb/>
<pb n="KR3k0038_WYG_106-31b"/>
某竊惟國家如天覆燾丕臣萬方彼强者敵乃自甘於<lb/>
範囿之外願天悔禍亦既犂其庭掃其穴而寢處其地<lb/>
矣然新敵挾方張之毒侵我邊鄰中原憂未歇也貔貅<lb/>
野宿萬竈雲屯使吾儒胷次有甲兵則鞭笞之易耳夫<lb/>
是以屈六轡而東之某用不敢薦聞鄼候關中故事<lb/>
某思蜀士惟無出出則器能政理卓然如諸葛武候躬<lb/>
耕南陽而天下事固已龜卜燭照於草廬中矣方節下<lb/>
以西州第一人入對延英漏下十刻蓋上見謂晚也願<lb/>
<pb n="KR3k0038_WYG_106-32a"/>
及大有為之時建立磊磊掀天地事業磨浯溪之石椽<lb/>
筆大書以傳無窮某與拭目焉<lb/>
某嘗攷彼部自唐僖宗時從朱耶赤心討叛勛蓋咸通<lb/>
之九年十年也朱耶赤心即五代唐莊宗之祖曰李國<lb/>
昌其後李鵶兒又以彼兵復京師則其鷙悍殘忍於今<lb/>
三百四五十年矣事㑹之來無有終極百餘載間滅遼<lb/>
滅金而今兹又將滅彼伏惟飛輓之暇所以討論其故<lb/>
者詳某輒贅言之以禆幕府末議<lb/>
<pb n="KR3k0038_WYG_106-32b"/>
某不肖似盖自去年之八月巳及戌𤓰代者每參差一<lb/>
至于此今所與代者又在嶺以南迓人之徃幾何時計<lb/>
當壓境矣某雖旦夕去客其詎容簡於祝<lb/>
某載以崇臺岌案某視九霞飛珮天人也惟有屢息教<lb/>
條所及某猶覬趨承<lb/>
　　　代與方提刑　　　　　　　　方秋崖<lb/>
某伏以梧風既秋以暑滋武恭惟某官皇皇麾節民以<lb/>
清嘉丹筆流春高厚申錫台候動止萬福某敢齋宿奏<lb/>
<pb n="KR3k0038_WYG_106-33a"/>
記瞻遡使垣以冐聞于典史氏<lb/>
某竊惟天地扶輿之氣鍾稟人英負隂抱陽和粹流浹<lb/>
顧惟斯人愛助之意猶覬冀宣天緈金玉鼎饔一道幸<lb/>
甚<lb/>
某恭讀國史見寛大之書為民而下者十八九未嘗不<lb/>
嘆曰我朝以仁立國期於無刑非惟萬宇皆春沐浴帝<lb/>
澤而際天所覆罔有一夫之向隅者吾君之心其天之<lb/>
心乎夫是以揭節平反屈六轡而東之堯有臯陶好生<lb/>
<pb n="KR3k0038_WYG_106-33b"/>
之德洽民薰為泰平布在謨典甚盛甚休<lb/>
某聞蓬萊隔弱水三萬里風引孤帆而去莫近翠雲此<lb/>
某所以未能簸弄明月之珠頡頏飛霞之珮也然嘗從<lb/>
薦紳大夫後知其琳琅翰墨搴秀瑤林使鞭鳯笞鸞羽<lb/>
儀萬玉謂當朝元圃而夕崑崙矣緑綈夜下尚切遲之<lb/>
某聞惟兵與刑自相表裏冦賊奸宄蓋作士者事也班<lb/>
孟堅志刑而不志兵亦竊取之矣玉山藩輔一卒囂讙<lb/>
禽獮而獸薙之無難者皇帝若曰公有甘棠在焉移鎮<lb/>
<pb n="KR3k0038_WYG_106-34a"/>
燕凝將紛然騎竹馬而迎於境何以弄潢池之兵為恭<lb/>
惟廟謨天運神化<lb/>
某以世禄得官一俗吏耳然雪窻燈火之夢未寒也身<lb/>
墮嶺雲之外衣屨瘴腥朝家憐其艱辛賜以班改自謀<lb/>
不審分邑萬山間地瘠而民貧未易摩撫二天丕覆敢<lb/>
不件副墨以修告至之恭<lb/>
某仰止翠瀛如在璇極屬邑令有屏息而已若以職事<lb/>
奔走洗手敬承<lb/>
<pb n="KR3k0038_WYG_106-34b"/>
　　　代與王提舉　　　　　　　方秋崖<lb/>
某伏以金穉而柔涼宇未肅恭惟某官香凝清燕玉節<lb/>
於皇庾臺靖嚴百爾宣冀台候動止萬福某端拜為斯<lb/>
民賀<lb/>
某聞盛德君子者天地合氣隂陽委和其神淵澄其德<lb/>
至簡其猶覬凝情滌慮混和天倪使國有宗儒黼黻河<lb/>
漢豈惟善類之幸<lb/>
某竊惟聖天子膏澤㝢内如歲之春迺者下寛恤之書<lb/>
<pb n="KR3k0038_WYG_106-35a"/>
所以愛養元元者至纎悉也根蟊節蠧疏剔剗除當宁<lb/>
慨然猶以常平使者為重意若曰俗吏富國既而國富<lb/>
而民貧國貧而民亦貧矣其能均齊斂散以壽我宋千<lb/>
億年無疆之命脈者其惟吾儒乎夫是以屈六轡而東<lb/>
之甚盛甚休<lb/>
某望紫垣奎璧之間榮光燁然占者曰是謂文明將有<lb/>
以鴻筆麗藻陶鎔帝皇舒翹揚英金玉王度者出未幾<lb/>
而皇帝御集英殿親擢多士公時雖在第五而廷紳之<lb/>
<pb n="KR3k0038_WYG_106-35b"/>
相賀者曰杜牧之乃為第五人何為不廷魁也蓋幾年<lb/>
於此矣某惟有䖍仰<lb/>
某以世禄仕藐然一俗吏耳顧雪屋之燈書味固無恙<lb/>
而諸父詞林之衣鉢其牙籖之揷架者猶足以玉我為<lb/>
也迺碌碌不武落其家聲斷梗漂流墮在梅花關月之<lb/>
外僅以自脫法當班改而為縣忝冐來此則氣象葦然<lb/>
無以大冀於嶺南聚落心之憂矣臍噬謂何<lb/>
某聞之薦紳大夫以為天下無可為之邑正使陽城復<lb/>
<pb n="KR3k0038_WYG_106-36a"/>
出亦付之六太息而已滌龜伊昉敢於告至之書而道<lb/>
其所然者伏惟節下加我獻簡公之勤勞王家憫我忠<lb/>
肅公之殺身不辱而施及其後人則幸矣某猶桑梓也<lb/>
輒私布之<lb/>
某埃壒賤微望蓬萊隔弱水三萬里此非塵凡名氏所<lb/>
敢瀆惟條教之及某也趨承<lb/>
　　　代與趙判宗　　　　　　　　方秋崖<lb/>
某伏以霽景融春俶載農事恭惟某官殊庭怡逸願天<lb/>
<pb n="KR3k0038_WYG_106-36b"/>
之情皇明受釐台候動止萬福某齋宿奏記惟高凝幸<lb/>
鑒其衷<lb/>
某切惟天地合氣隂陽委和其神淵澄其德玉潤猶覬<lb/>
凝情滌慮混和天倪使國有老臣廉貪立懦則豈惟善<lb/>
類之幸<lb/>
某辱在子姪事尊有彞謂當晨省鼎烹昬定茵寢於此<lb/>
心猶以為慢顧惟爵一德一齒一兼天下達尊之三而<lb/>
某也卑且賤其敢以書疏之數為禮<lb/>
<pb n="KR3k0038_WYG_106-37a"/>
某聞士大夫養恬其館逸想自閑門下之士則必稱道<lb/>
裴晉公綠野之遊與謝太傳為蒼生而起故事以致其<lb/>
歸慕之萬分一若某則以為出處無愧進退裕如使天<lb/>
下聞伯夷之風一洗貪競其有補於世教孰多某竊深歎仰<lb/>
某試此巖邑不自意兩考而餘鼠技既窮百短呈露强<lb/>
弩之末如魯縞何安得老先生一言為我鍼砭朝夕以<lb/>
冀某其書諸紳<lb/>
某幸甚辱與賛府公同寅亦既假寵矣天啟佳晤乃今<lb/>
<pb n="KR3k0038_WYG_106-37b"/>
又得以秕糠之政累吾明府公雅好愛重夫豈人只鯉<lb/>
庭詩禮某實與聞之以口語心庶㡬自幸得以一拜靈<lb/>
壽之杖<lb/>
某䞇詗翠蓬之輯具嚴令判縣稟函中矣某奚瀆之敢<lb/>
茍有以教之唯所以命<lb/>
　　與南康游太守　　　　　　　　　許子良<lb/>
某伏以明庶風來生意開動恭惟某官千騎春随惠氣<lb/>
劘拂百神給扶台候動止萬福某三薰三沐裁贄牘修<lb/>
<pb n="KR3k0038_WYG_106-38a"/>
屬邑下吏之敬凜懼不敏<lb/>
某竊聆朱轓皂蓋之東江頭騎竹兒童懽于而聲喜于<lb/>
而色莫不曰仁賢刺史之來天之所以福此郡也五世<lb/>
人浮嵐煗翠間亦且開顔一笑相迎温乎其和可知矣<lb/>
某焉用贅<lb/>
某恭惟聖天子丙夜不安枕惟元元本根宅生是究是<lb/>
圖謂康廬壤地雖偪小實朱夫子道化之邦數十百年<lb/>
間遺風餘韻要有以繼續是用分命我公移輪涖止千<lb/>
<pb n="KR3k0038_WYG_106-38b"/>
里之民幸矣敢再拜賀欽以某官當今文獻家宇内之<lb/>
士翹首想望不翅泰山北斗之尊朝夕論思日月獻納<lb/>
皆上所注意以道得民小試儒效政平訟理不占以孚<lb/>
匪伊選所表為公卿丕展先正經綸之藴使天下知有<lb/>
喬木世臣顧不韙歟敬重拜賀<lb/>
某無能為役早得從文肅公徐先生賢父子㳺迨今在<lb/>
門人弟子列毎聆議論人物未嘗不推名門為斯世冠<lb/>
冕某所願觀賢人光耀聞一言以自壯者有時矣低頭<lb/>
<pb n="KR3k0038_WYG_106-39a"/>
吏鞅幾負初心乃今何幸遂獲備太史公牛馬走引領<lb/>
下風此生不虚矣<lb/>
某為吏非才辱知諸老先生望外脫選亦謂得百里地<lb/>
或可少行其學道愛人之志前年冬到官適承弊壊垢<lb/>
玩之餘逋賦糾役嚚訟謾不可訾省而促中小性又不<lb/>
習為耐眶劬躬單力為之爬梳徒有好盡之累竟亦何<lb/>
益縣官分罷去久矣臺郡廉其無他既寛儆之又從而<lb/>
褒揚之用未滿讁敢謂際逢又得事道德宗工奉令承<lb/>
<pb n="KR3k0038_WYG_106-39b"/>
教非造物惠碩而何語心自夸距躍三百<lb/>
某俶貢賤氏名非文莫之輸冩何敢以庸謬廢袚滌簿<lb/>
書之塵課儷語一通百拜持獻擊轅鼓缶於黄鍾大吕<lb/>
之側惟唐突是懼<lb/>
某仰首雲霄珠聯璧合祥光炳炳然知為德宇之符不<lb/>
敢僣躐申問敬奔奏後先屬令賤也約束頒下無敢不<lb/>
恭<lb/>
　　　與南康守游寺丞　　　　　　余總領<lb/>
<pb n="KR3k0038_WYG_106-40a"/>
某竊以巧雲障秋明河炯夜伏惟某官易地分符初令<lb/>
已熟神百其相台候動止萬福<lb/>
某惟建邦選侯眡印朌教在江山清絶之境擁堪輿滋<lb/>
至之休不暇賛祈居然泰定世俗贅請宜用畧之<lb/>
某泝流而西徒積揚瀾左里之思真可望而不可到也<lb/>
自朝至昃恨肉乂<lb/>
某欽以某官鴛班才彦龍扆眷知上雍馮狨合在司馬<lb/>
吾丘之列半銅佩虎何止信臣杜詩之儔微發凝香畫<lb/>
<pb n="KR3k0038_WYG_106-40b"/>
㦸之吟健賞擘開青峽之景席不待煖綸已隨朌甚盛<lb/>
甚盛<lb/>
某東淮餉領虚老周朞北闕敷綸濫陞漢省辭不獲命<lb/>
懼浮於榮無非餘映之可依更虞善後之當力尚期厦<lb/>
廣以迄玉成拜叩拜禱<lb/>
某已辦謝襞遽枉華牋粲然横陳虹燭元傺焚香䖍受<lb/>
莊報有彞又負潦鹵之慊耳等惟體鑒<lb/>
某伏恐京口使令惟命是恭<lb/>
<pb n="KR3k0038_WYG_106-41a"/>
　　　與繆路鈐　　　　　　　　方秋崖<lb/>
某伏以韶風已暄丹荑成緑恭惟某官肅將戎旅於穆<lb/>
和旌休有冀宣台候動止萬福某謹歛袵以贄名氏<lb/>
某雅聞姓畧為國虎臣調胹鼎饔必有踴躍後先者誦<lb/>
黄庭二景之章稽洪範五福之疇某何庸贅<lb/>
某與東加士友潄瀹芳潤者有年獨執事䄂司馬穰苴<lb/>
之書小遊塞上雖聲光如斗欠此一識毎談當世雋傑<lb/>
某豈勝馳敬<lb/>
<pb n="KR3k0038_WYG_106-41b"/>
某聞之薦紳大夫以為瑤林騫秀妙墨琳琅圯上老人<lb/>
乃以一篇相授受於夜半囊兠㦸纛長我魏師此固在<lb/>
旦夕間抑靈砂圭刀換骨仙去又將泛八月之槎間訊<lb/>
廣寒之玉蜍也某敬竚<lb/>
某家新安萬山之底退然一腐儒耳雖魁漕闈冠别省<lb/>
擢甲科而此區區者何益於世異時請學士賦詩脈退<lb/>
此賊政恐不滿高明之一笑某尚其勉之<lb/>
某遡風醉亭飛無六翮大梱不知其無似留畫帷籌毛<lb/>
<pb n="KR3k0038_WYG_106-42a"/>
錐子安用哉實深感歎今幸得請其相從於林霏巖瞑<lb/>
之外有日矣惟玉帳嚴靖俾二三子得安意於學宫即<lb/>
某受賜<lb/>
某向者辱灑翰先之開闔一再謹件其感且謝者如左<lb/>
九霞飛珮寅想郁穆翠蓬此有刋委敢請<lb/>
　　　與李司户　　　　　　　　方秋崖<lb/>
某伏以蘋花風老寒入雁聲恭惟某官式對皇明元穹<lb/>
委貺台候動止萬福某謹三肅以復筦記者<lb/>
<pb n="KR3k0038_WYG_106-42b"/>
某觀頥之象切以為吾身自有天地所謂五鼎芍藥兩<lb/>
箱氍毺者抑外也敬畧<lb/>
某聞執事聲在楚東久矣春風輦路天幸辱分氊題之<lb/>
暉墨妙琳琅落我襟袖假其歎矣有懐玉人<lb/>
某惟士方窮時望一第意其跨元圃登崑崙也而事有<lb/>
大謬不然乃今知耳如執事孤鏘文響手拾漢科今幾<lb/>
年何始為窮邊户曹掾則某輩齪齪者其寘之勿復道<lb/>
某謂今三連越在邊鄙抑聖朝舊服也休明之世猶使<lb/>
<pb n="KR3k0038_WYG_106-43a"/>
蠻貊衣冠而忍置吾赤子之塗炭乎然則屈之民版願<lb/>
無鄙夷<lb/>
某癯然一書生於幕府無能為役借籌帥屏安用毛錐<lb/>
子為塞草秋黄邊事孔棘如吾徒者要當束之高閣請<lb/>
竢太平何以教之某敢不紳佩<lb/>
某伏想年家尊大之婘郁穆翠蓬如有骩役于蕪城唯<lb/>
所以命<lb/>
　　　代與浦城鹿宰　　　　　　方秋崖<lb/>
<pb n="KR3k0038_WYG_106-43b"/>
某伏以秋雲逗雨桂壑香寒恭惟某官仁洽雉郊琴意<lb/>
閣暇元穹錫羨台候動止萬福某敢不為里父老賀<lb/>
某觀頥之象曰山下有雷以山之生物而雷蟄之則根<lb/>
荄芽甲怒長而拔起君子蓋不獨以自養焉養其身以<lb/>
養人某猶願少加之意<lb/>
某比讀除目切覩遄飛鳬舄臨吾父母之邦和氣先驅<lb/>
山亦翔舞漢制郎官上應列宿出宰百里其委寄至不<lb/>
輕也聞之東西行者宓賤之堂晝簾閴靜而耕雨之蓑<lb/>
<pb n="KR3k0038_WYG_106-44a"/>
荷月之鋤皆自得於歌謠之外某旣稔政聲矣<lb/>
某自兒時聞宻令為三公故事此固近世無有然延英<lb/>
曉殿鵷鷺雝雝琅珮瓊裾在帝左右如公輩蓋已簡注<lb/>
凝旒矣孰謂玉瓉黄流之醲郁氷壺朱絃之勁清迺猶<lb/>
未在鍾吕間耶式遄其歸儀我班著<lb/>
某徃年官越幸甚辱在寅恭代庖秋曹又忝交承之契<lb/>
一間何濶蓋自前之歲贄訊以來今兹幾缺然雪溪之<lb/>
舟蘭亭之褉未嘗不墮清夢也某倚筆飛趨<lb/>
<pb n="KR3k0038_WYG_106-44b"/>
某謬庸無似試邑窮山之間民貧歲饑百短呈露亦惟<lb/>
疇昔教訓無斁無忘今幸已書滿代者來暮去心已馳<lb/>
然猶未知下里門之日也田彼南山吾實受㕓焉豈無<lb/>
他人莫如我契舊某竊以為請<lb/>
某寅想仙蓬之聚蘭玉因依燕此佳涼多祺蓁彧未行<lb/>
有骩顒覬刋垂<lb/>
　　　代與姚判簿　　　　　　　方秋崖<lb/>
某伏以麥之秋矣風日清微恭惟某官輿衛在行啓處<lb/>
<pb n="KR3k0038_WYG_106-45a"/>
嘉靖台候動止萬福某敢不為前驅賀<lb/>
某切惟吾身在造化之囿不息則悠久自强則精明此<lb/>
子素學也惟跋履勞勩某猶覬於鼎飪留情<lb/>
某聞之孫子嚴其言曰高士不為主簿而大夫君以寳<lb/>
為可士安得獨自高某意此公棲身枳棘間而胷次之<lb/>
蕭蕭者超然塵埃之外矣伏惟執事以劒津之光寒乃<lb/>
惠然辱臨之繼自今英材館增九鼎重矣某謹拜手延<lb/>
竚<lb/>
<pb n="KR3k0038_WYG_106-45b"/>
某嘗與有識共談天下士歎科目之陋以為重厚典刑<lb/>
如執事者其落筆為文章猶能掞國之華迺獨屈之南<lb/>
廊試耶或者天將大其聲名如董體仁故事則黄閣紫<lb/>
樞無不可者某蓋已誦言於甲櫝矣<lb/>
某思昔夜窻之誨如信宿耳栩栩清夢笑談琅琳曾不<lb/>
自知其幾何年矣試邑青山之縣𤓰熟而不得去意者<lb/>
天之所以惠佳晤也前輩老成人必有苦語以相鍼砭<lb/>
某肅襟竢之<lb/>
<pb n="KR3k0038_WYG_106-46a"/>
某為邑長於斯今始五日京兆耳不圖謙下儷翰相先<lb/>
謹條其所以感且愧如書然不能詶執訊者萬分一某<lb/>
其知罪<lb/>
某寅想九霞玉輯郁穆惟嘉百爾委條式顒刋曉<lb/>
　　　與趙仙尉　　　　　　　　　方秋崖<lb/>
某伏以一雨勒寒花事未競恭惟某官仁聲先路民舞<lb/>
以歌台候動止萬福某敢不引領<lb/>
某維柯臺山水妙天下真仙所故家凝英育竒多為趙<lb/>
<pb n="KR3k0038_WYG_106-46b"/>
玉所幾為鼎茵少留意<lb/>
某讀國史見先正趙清獻公正色立朝至號為鐵面御史<lb/>
未嘗不歛袵三肅思見其人而不得思見其子孫喬木<lb/>
蔚然惟有瞻敬<lb/>
某惟台座黄鍾大吕之函和清廟朱絃之勁直酸寒溧<lb/>
尉小屈矣意者雲入古㕔攻欠孟東野詩耳鸂鶒飛下<lb/>
君寧肯留<lb/>
某田家作勞晚事科舉抑區區者適為祟牛衣猶温嘖<lb/>
<pb n="KR3k0038_WYG_106-47a"/>
有煩言歸尋月鉏舍者爭席如使村無犬吠某與受其<lb/>
賜<lb/>
某見蘇長公道清獻公居有溪石松竹之勝東南高士<lb/>
多從之遊意甚慕之不識他日輟耕許從容梅屋聽話<lb/>
故家遺俗否某用敢以其名聞<lb/>
某竊想羣仙天飛環珮氷玉某氓也敢僣興居<lb/>
　<lb/>
　<lb/>
<pb n="KR3k0038_WYG_106-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書别集卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷二十九</head> <lb/>
    <p>
<pb n="KR3k0038_WYG_143-1a"/>
欽定四庫全書<lb/>
　翰苑新書續集卷二十九<lb/>
　　謝薦舉類<hi>干求附</hi>
　　　謝聶侍郎薦舉狀　　　　　戴象麓<lb/>
　薦狀云<hi>力學奮身能官得譽公勤以助其長剖決以得其平</hi>
伏以二年巖邑分甘梅隱之凄凉一秩公車言重荷囊<lb/>
之論薦榮甚初官之破白恍如再第之取青方目驚一<lb/>
鶚之書復手捧雙螭之翰椿松為之動色桃李自此生<lb/>
<pb n="KR3k0038_WYG_143-1b"/>
輝捫心知歸稽首以謝竊以向陽之木毎易於為春鬱<lb/>
澗之松最難於見日地勢之逺近既判人情之取舍亦<lb/>
然故跡不在閣下之庭雖昌黎未免於疑信而言必近<lb/>
堂上之聽斯騣蔑獲預於提撕矧薦舉之選甚艱而職<lb/>
令之員尤狹因循近日奔競成風下之人急於求故惟<lb/>
任私情而不恤於公論上之人艱於應故止及近地而<lb/>
無暇於逺方乃若破去拘攣之見而一付以公務求質<lb/>
實之才而不遺乎逺此則寒畯中千百幸也其在當路<lb/>
<pb n="KR3k0038_WYG_143-2a"/>
不一二見之如某者﨑嶇半生僥倖一第竊禄以迎侍<lb/>
親老菽水亦甘潔已而佩服官箴蘖氷自厲故處身數<lb/>
百里外常凛然如臨大府之前雖守官一二年間欲自<lb/>
此以行平生之志祗自謹於修飭初不求於聞知敢期<lb/>
王公大人於采訪之中獨取小官下吏於疎逺之地古<lb/>
道自任今人所難細觀華路之褒揚實倍它人之倫等<lb/>
舉詞多兩句而止今則二十字特書而最榮常例以照<lb/>
牒為先兹焉合一通奏狀而俱發似此眷遇異乎尋常<lb/>
<pb n="KR3k0038_WYG_143-2b"/>
誓當終身敬事斯語佩力學奮身之訓則他日當無負<lb/>
於所學誦能官得譽之言則異時在無曠於厥官政欲<lb/>
助其長則思匪懈於公勤事欲得其平則願益精於剖<lb/>
決恪守四知之戒備殫千慮之愚庶弗辜推轂之恩或<lb/>
可為啣環之地兹葢伏遇某官清朝元老正學宗師東<lb/>
省西樞參贊經綸之寄重出藩入從論思撫字之功全<lb/>
既出為天子拯此方溝壑之民必預比人才為異日鈞<lb/>
陶之用遂令嵬瑣亦預選掄某敢不勉奮孤蹤力堅晚<lb/>
<pb n="KR3k0038_WYG_143-3a"/>
節持一念不欺之學為異時永誓之圖自顧何人既辱<lb/>
玷山公之啟當思許國謹毋荒陸氏之莊過此以還未<lb/>
知所措<lb/>
　　　謝制使陳侍郎陞陟狀　　　　戴象麓<lb/>
位穹勢邈制垣天上之森嚴地逺人微薦墨雲邊之蜚<lb/>
墮出於夢所不到恍然驚而且疑况時當疆場多事之<lb/>
秋乃逺念弩矢一介之吏遭際如此報稱謂何竊以從<lb/>
臣司薦舉之權者至不輕小吏䝉特達之知者真罕見<lb/>
<pb n="KR3k0038_WYG_143-3b"/>
人情昵親近而略踈逺月先得於近水之樓臺世道重<lb/>
權要而薄孤寒春少到於窮隂之山谷流俗靡靡皆是<lb/>
公道寥寥可知若夫識見度越於尋常之中慷慨脱略<lb/>
於繩墨之外以志氣精神相感召以勲名事業相激昻<lb/>
曠然大造之公心不以地之逺近而隔絶屹然泰山之<lb/>
定力不以勢之冷熱而轉移此則前輩收拾人才之宏<lb/>
模真是寒士遭逢知己之竒㑹伏念某秉刀力小補葺<lb/>
藝窮九年邑債之憂煎頭驚半白三嘆人生之遇合眼<lb/>
<pb n="KR3k0038_WYG_143-4a"/>
孰囘青仰䝉荷槖之垂憐俯念蓽門之無援秋風萬里<lb/>
首吹健鶚之横空春日載陽復許遷鶯之出谷自顧么<lb/>
微之迹何當陟舉之章䑕技已窮於通敏老成而何有<lb/>
駑材垂憊恐更歴繁難而莫堪此何足齒於師門而乃<lb/>
辱書於薦牘母子相對語以感泣公侯信有時而遭逢<lb/>
兹葢伏遇某官聲滿華夷功在宗社文足經天武足緯<lb/>
地國爾忘家公爾忘私樞宻累辭前輩一温公而已尚<lb/>
書五遜今代獨先生而髙以此見有志於事業而無心<lb/>
<pb n="KR3k0038_WYG_143-4b"/>
於功名然且不恃已之髙明而取人之樸直遂令二千<lb/>
里之小吏亦叨十六字之華褒某敢不潔已官箴銘膺<lb/>
師訓葢立身莫重於立名節惟報國乃所以報已知無<lb/>
左右為先容獨我公素知其孤直曰先後有禦侮誓此<lb/>
身永效於驅馳摧謝彌深銘感罔既<lb/>
　　　謝陳提刑<hi>塏</hi>舉員　　　　　　戴象麓<lb/>
臺路薦人褒語重千鈞之力邑僚叨命舉員收雙璧之<lb/>
珍愧百無於寸能忽一舉而兩得事踰分外聲溢情涯<lb/>
<pb n="KR3k0038_WYG_143-5a"/>
竊以士沉選調者甚多法限薦員而凡五平原之鶚止<lb/>
於一昔人猶以為竒都尉之鴟中其雙兹事真為希有<lb/>
信王公大人一言之重實門生下吏終身之占如某者<lb/>
所託地寒其禀天拙淟涊百僚之底塵埃一命之餘三<lb/>
年兵火之憂煎頭驚半白孤宦選坑之汩没眼孰囘青<lb/>
豈期窮途尚有生意僅四書於下考已雙減於選官初<lb/>
破天荒固大府吹<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>之力終為地道實上臺成就之功<lb/>
自今樂馬經一顧之餘頓覺喬鳬去九霄而近若兹榮<lb/>
<pb n="KR3k0038_WYG_143-5b"/>
幸豈偶遭逢兹葢伏遇某官前輩盛心斯民元氣兼愛<lb/>
而及所弗愛以中也養其不中凡屬生成不使一物失<lb/>
所至於選舉尤恐寸長或遺不求識面而薦賢惟務得<lb/>
人而助國遂令庸瑣亦預陶鎔某敢不稽首師門皈心<lb/>
化冶葢立身莫重於立名節不負國斯能不負己知耿<lb/>
耿此心皦皦如日鵬圖尚逺扶搖方半於雲程虎畫未<lb/>
成㸃畫全資於化筆染濡字短歸嚮情深<lb/>
　　　謝本軍王太守陞陟狀　　　　戴象麓<lb/>
<pb n="KR3k0038_WYG_143-6a"/>
學製非長政自笑割雞之拙陟明無取忽誤䝉薦鶚之<lb/>
褒百拜受恩萬分知感竊惟朝廷選官之目非一士夫<lb/>
進身之階凡三入仕則希求三削之闗陞經任則僥覬<lb/>
五員之京剡迨至選坑之甫脱又圖陟狀以求陞人心<lb/>
固似乎得隴望蜀之無厭格法實攷其積日累月之所<lb/>
受茍或舍於兹路則欲進而無階奈當路能自任公道者<lb/>
希而寒士毎有沉下僚之歎齒駸駸其將暮志悵悵以<lb/>
疇依倉庚載鳴豈不欲出于幽谷遷于喬木騏驥垂老<lb/>
<pb n="KR3k0038_WYG_143-6b"/>
誰肯為㧞之泥塗引之康莊自謂此身空負餘年不圖<lb/>
晚景復有生意伏念某負乗力小補葺技窮幾年落脚<lb/>
於盗區頭驚半雪一旦脱身於選海夢若登天退而自<lb/>
揣蔑然得此不啻足矣方幸竊照臨之庇何敢求陞陟<lb/>
之榮况碌碌之才亡竒而悶悶之政何取書癡無濟於<lb/>
用豈知以儒飾吏之方才具且非所長安有除盗撫民<lb/>
之效誤辱師門之過聽發為薦牘之華褒夜璧明珠恍<lb/>
從天下寒荄凍甲便覺春囘遭際信有其時銘佩敢忘<lb/>
<pb n="KR3k0038_WYG_143-7a"/>
所自兹葢伏遇某官斯文柱石公道權衡下車雖切於<lb/>
愛民推轂尤先於㧞士官吏惟考其職任之修否左右<lb/>
不容於人言之毁譽薦人必禱于天仰見無容私之意<lb/>
發剡且涓以日欲為保終吉之圖此前輩博大之盛心<lb/>
真後學遭逢之至幸遂令庸繆亦忝奬提某敢不佩服<lb/>
官箴盤銘師訓念立身莫重於立名節惟報國乃所以<lb/>
報已知一表吹揚何幸預禰生之薦終身激厲其敢荒<lb/>
陸氏之莊<lb/>
<pb n="KR3k0038_WYG_143-7b"/>
　　　謝彭守舉陞擢<hi>一剡舉三人預其第一</hi>　　戴象麓<lb/>
下車未數月首飛薦鶚之章推轂凡三人獨抱續貂之<lb/>
愧事出望外恍如夢中竊以小官孰不希上位之知當<lb/>
路能自任公道者少下之待上也以静張師德固不宜<lb/>
兩造文正之門上之舉下也以公劉元城亦豈求一識<lb/>
了翁之面此古之道誠今所難豈意未陳堂下之言遽<lb/>
辱收為籠中之物盡絶私情之請一惟直道是行卓乎<lb/>
前輩之盛心誠哉今日之希遇伏念某習文技短學製<lb/>
<pb n="KR3k0038_WYG_143-8a"/>
才踈幾年兵火之憂煎戴星無補孤宦選坑之汩没登<lb/>
岸何時况如内外陞擢之褒前後希求者衆揣已之陋<lb/>
惟分之安固知求則得之弗求焉得之然非不欲言也<lb/>
葢不敢言也詎謂大賢之特達力為公論之扶持舉賢<lb/>
才曰焉知賢才而舉之求童䝉初匪待童䝉而求我恐<lb/>
終日弗獲其一故首疏特薦者三士以為榮已則有愧<lb/>
侯泮横經之偉望<hi>鄭教</hi>鄰封製錦之全才<hi>胡宰</hi>所舉固<lb/>
謂之得人不才何足以充數弗使寸長之或棄益知大<lb/>
<pb n="KR3k0038_WYG_143-8b"/>
冶之無私兹葢伏遇某官霽月標清髙風激懦自開藩<lb/>
而問民俗首吐哺以納人才持正論如權衡雖以泰山<lb/>
壓累卵之勢非才不舉鑒人物如氷鏡縱若毛嬙混宿<lb/>
瘤之中其妍自形不容左右之毁譽惟視職業之修否<lb/>
遂令庸瑣亦預品題某敢不稽首師門歸心化冶葢立<lb/>
身莫重於立名節不負國斯能無負己知耿耿此心皦<lb/>
皦如日無心而得此至寳信謂之竒探骨而報以銜環<lb/>
毋忘所舉編摩字短歸嚮情深<lb/>
<pb n="KR3k0038_WYG_143-9a"/>
　　　謝葉提刑<hi>莫</hi>薦舉狀　　　　戴象麓<lb/>
歛衽鄉達尊曽未下龍門之拜備員邑小吏乃誤䝉鶚<lb/>
表之褒不求識面以薦人真是無心於接物希曠之遇<lb/>
尋常所無嘗謂在上位而司造化之權者固不輕居下<lb/>
僚而䝉特逹之知者真罕見薦部内士如漢直指猶須<lb/>
親見其人選門下客若趙平原亦必面聞其語類皆有<lb/>
待於辭色承接之頃未聞黙契於精神感召之中獨惟<lb/>
孫抃先生素不識吳中復而薦中復至若元城老子未<lb/>
<pb n="KR3k0038_WYG_143-9b"/>
嘗見陳了翁而舉了翁一段風流真為佳話百年人物<lb/>
誰踵前聞不圖末學小生獲見今日盛事伏念某讀書<lb/>
弗逹試邑非長幾年兵火之憂煎頭驚半白三嘆人生<lb/>
之遇合眼孰囘青袖無劉公半紙之書朝乏元禮通家<lb/>
之契甘此窮途之無援幸而當路之有人然慕相如之<lb/>
賢而更名相如雖堅此志奈居顔子之國而不識顔子<lb/>
未遂平生既無半面之殊知敢有一毫之他望偉甚王<lb/>
公之特見曠然前輩之盛心薦人不必識其人好善惟<lb/>
<pb n="KR3k0038_WYG_143-10a"/>
恐遺其善鄭重第一章之剡光輝十六字之褒尹何之<lb/>
錦傷實多豈積學之優而從政謝令之鼓推不去奚作<lb/>
邑之久而宣勞謭爾踈庸冐兹明陟循省罔知所自遭<lb/>
逢信有其時兹葢伏遇某官學者宗師民之父母自下<lb/>
車而訪風俗首推轂以薦人才左右不容於人言之毁<lb/>
譽官吏惟考其職業之修否逺臣觀所主非觀所為主<lb/>
西山之薦墨猶香賢士舉所知亦舉所不知南埜之恩<lb/>
波均潤僥覦至此稱塞若何某敢不佩服官箴盤銘師<lb/>
<pb n="KR3k0038_WYG_143-10b"/>
訓念立身莫重於立名節惟報國乃所以報已知一力<lb/>
提撕何幸出鄭公之轂終身激勵其敢荒陸氏之莊<lb/>
　　　謝本軍陳知府舉改官狀　　戴象麓<lb/>
頃叨薦墨幸兩蠲京剡之員俄拜諾金又再許年章之<lb/>
賜褒舉三命感激萬分竊以士沉選調者甚多法重舉<lb/>
員而凡五尋常僥倖得其一自以為遭際之榮造化成<lb/>
就至于三此則真希曠之遇疊兹異數必也實才茍非<lb/>
其人曷稱兹選如某者負乘力小補葺技窮三年兵火<lb/>
<pb n="KR3k0038_WYG_143-11a"/>
之憂煎頭驚半白孤宦選坑之汩没眼孰囘青豈期窮<lb/>
途猶有生意僅四書於下考已三獲於薦員且不倚他<lb/>
人之門牆皆盡出一手之陶冶曠古無比幸今見之兹葢<lb/>
伏遇某官學者宗師民之父母自下車而問風俗首推<lb/>
轂以薦人才屬邑為令者三曽無遐棄洪鈞播物如一<lb/>
俱欲陶成遂俾譾庸屢叨題品破再員之白方喜再丘<lb/>
而為陶許一紙之春又覺三足而成鼎雖一鶚尚遲之<lb/>
數月而後至然雙鳬覺去之九霄而非遙一歲之間三<lb/>
<pb n="KR3k0038_WYG_143-11b"/>
拜其賜竒遇如此誓報謂何某敢不稽首恩門服膺師<lb/>
訓佩强敏之褒語益加激昻誦優裕之誨言敢辭繁細<lb/>
葢立已莫重於立名檢必報國斯謂之報已知耿耿此<lb/>
心皦皦如日横江露白喜聞鴈報於秋音庾嶺梅開早<lb/>
乞驛𫝊於春信其為感佩罔既編摩<lb/>
　　　謝彭黄堂舉改官狀　　　　　戴象麓<lb/>
右某啓伏凖使帖舉某改官親民任使者鴉翻春雪方<lb/>
誤䝉褒衮之華鶚送秋章又預拜諾金之賜化冶斡旋<lb/>
<pb n="KR3k0038_WYG_143-12a"/>
之力重師門成就之功深百拜周章萬分榮感竊以薦<lb/>
<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>一路固欲㧞於人才得失兩岐亦有闗於造化垂成<lb/>
遽壊幾嗟薦福之碑已失復全或反相如之璧信於中<lb/>
自有消長乗除之理而在上實司轉移闔闢之權茍或<lb/>
得乗大非偶爾如某者媻跚不武拙訥無文百不逮人<lb/>
一惟安分欲動叔向之聽既乏蠟言要求子公之書又<lb/>
無蟻援甘聽此身於造物敢萌榮望於窮途惟老天不<lb/>
棄於孤寒故今日欣逢於特達方自下車之始洊䝉推<lb/>
<pb n="KR3k0038_WYG_143-12b"/>
轂之仁薦以序陞俾之出幽谷而遷喬木還之京剡甚<lb/>
矣障百川而囘狂瀾雖云終定者天然果孰為之地兹<lb/>
葢伏遇某官斯文元氣前輩盛心品類曲成不使一物<lb/>
失所羣才並舉惟恐片長或遺知某之愚無他腸念某<lb/>
之拙無謬巧許之一紙重若千鈞定力底柱而不搖公<lb/>
論持衡而平決兩全所欲衆嘆其公某敢不稽首恩門<lb/>
服膺師訓行修何有期以經明民服未能勉之政理仍<lb/>
佩撫摩之誨以為續效之圖益勵初心庶䝉終惠吹嘘<lb/>
<pb n="KR3k0038_WYG_143-13a"/>
借便雙鳬欲近於雲程消息指期一鴈佇𫝊於春信其<lb/>
為感詠罔既編摩<lb/>
　　　干黄倉求合尖　　　　　　戴象麓<lb/>
三年刻楮勤勞無補於事功一簣成山培植全歸於造<lb/>
化僣憑子墨敬寫寅丹竊謂最難脱選者薦剡之五員<lb/>
未易全功者合尖之一紙行九十里而路方半末步尤<lb/>
艱錬五色石而天乃全化工誰補欲卜終身之地全憑<lb/>
末着之功伏念某質直無文媻跚不武牛刀冐試鼠技<lb/>
<pb n="KR3k0038_WYG_143-13b"/>
轉窮幾年兵火之憂煎頭驚半白孤宦選坑之汩没眼<lb/>
孰囘青幸臺府備知數載之微勞申朝省為減兩員之<lb/>
舉削繼而黄堂太守特畀以春風之薦墨比者繡斧先<lb/>
生復錫之秋月之華章捫心自揣以奚堪刻志惟知於<lb/>
自勉第惟書石建之馬僅四足而未全畫曹生之蠅只<lb/>
一㸃而立就必王公大人為之全其美庶末學小子得<lb/>
以成厥終恭惟某官一世龍門九霄鵬運氣足以俯吞<lb/>
餘子才足以平揖古人道德足以庇一路之民志意足<lb/>
<pb n="KR3k0038_WYG_143-14a"/>
以來四方之士猶且張幕府之羅以禮客推公車之轂<lb/>
而薦賢喬木千章拱漢殿栢梁之秀滋蘭九畹擷楚騷<lb/>
香草之芳真人物之梯航誠文儒之匠石平生道德之<lb/>
師表豈無人哉一時禮樂之光華莫如公者敢冀興憐<lb/>
於就滿無令缺望於垂成某寸心躍如尺牘敬止雖非<lb/>
向陽花木之品或似積薪所望移根桃李之場即看結<lb/>
果其為歸倚罔既敷殫<lb/>
　　　上判府張侍郎求小狀　　　戴象麓<lb/>
<pb n="KR3k0038_WYG_143-14b"/>
佩弓刀而事上官樗櫟固知無用依門墻而為下士桃<lb/>
李豈容不言竊惟大賢無所不容必謂孺子為或可教<lb/>
所以輒效東方窮書生之自鬻庶幾或䝉北海賢太守<lb/>
之一言俯露皈依仰蘄收録竊以大海號巨㑹不以涓<lb/>
滴而弗納於中枯株無先容惟自植立以求用於世此<lb/>
古之道於今其誰惟居上位者能不畏權勢而念寒微<lb/>
故在下列者莫不修職業以稱知遇况至微之初筮尤<lb/>
莫重於闗陞求者動以百千得之僅止一二然士之仕<lb/>
<pb n="KR3k0038_WYG_143-15a"/>
猶女之擇嫁茍踰墻而鑽穴隙則皆賤之而御者乘比<lb/>
射者且羞雖得禽而若丘陵亦弗為也必得持天下之<lb/>
正然後決終身之依恭惟某官羅星斗胸扶日月手入<lb/>
則補帝衮而吐五色綫豹尾班穹出則夀民脉而運九<lb/>
轉丹虎城澤滿葢將扶翊紹興嘉定之政化網羅慶厯<lb/>
元祐之人才持公道如權衡雖以泰山壓累卵之勢非<lb/>
材不舉鑒人物如氷鏡縱若毛嬙溷宿瘤之中其妍自<lb/>
形儻於今日不効瓦釜之鳴是終此生甘為破甑之棄<lb/>
<pb n="KR3k0038_WYG_143-15b"/>
伏念某醯雞見小芻狗用陳家貧而嘆饘粥之無由技<lb/>
拙而藉詩書以為地幾年課社燈前之冷淡虀鹽屢薦<lb/>
賢書客裏之間闗桂玉自分齊鼓之衰已再敢期秦舟<lb/>
之㨗在三凄然一尉之微藐甚百僚之㡳遵循師訓佩<lb/>
服官箴加之㷀㷀八帙之親過庭有父倚門有母重以<lb/>
纍纍五窮之祟啼飢如妻號寒如兒雖酌隱之之泉而<lb/>
弗貪以心自誓然解少陵之衣而屢典此意誰憐幸洊<lb/>
經大府驅策之間已灼見小吏清苦之節然與其緘黙<lb/>
<pb n="KR3k0038_WYG_143-16a"/>
而抱憔悴之態又孰若感激而布披露之衷伏望陶萬<lb/>
象之類於大鈞囘一㸃之春於寒谷鶚飛薦墨若辱吹<lb/>
而上之於九天蛇抱靈珠敢不勉而圖之於一日<lb/>
　　　謝吳履齋京狀合尖　　　　　鄭雪巖<lb/>
一世龍門無階可謁九霄鶚表有路徑通非左右親宻<lb/>
之言借其揄揚無期功强近之親資其聲援端由豁達<lb/>
許遂依歸當於古人中求之信乎一代能幾也竊以人<lb/>
物之公舉嗟乎賢者之良難幕府之著王文公韓魏國<lb/>
<pb n="KR3k0038_WYG_143-16b"/>
目若無覩貳車之有周夫子趙清獻耳初未聞而况雲<lb/>
泥居地之弗齊日月覆盆之不照安得未脩櫑具如素<lb/>
識面甫扣角聲不待論心直下品題増百倍價暗中摸<lb/>
索似十分真此豈俗眼所能意者禪燈獨續如某者學<lb/>
期有用才實非長皇皇欲安之姑安職守耿耿而不寐<lb/>
徒共人憂坐氊愧甚空餐入幕慚無贊畫斥鷃卑飛不<lb/>
離叢棘跛驢窘步安望修塗善始非難固多推轂成終<lb/>
有待欠一合尖尺書之墨未乾大鈞之公曲就䝉恩殊<lb/>
<pb n="KR3k0038_WYG_143-17a"/>
異撫已曷勝恭惟某官負時顯名膺國重任所志者大<lb/>
何施不宜一臺振綱萬物吐氣武侯資共助非一豈但<lb/>
為轉漕之規魏成薦可師者三<hi>時受薦者三人</hi>已足窺<lb/>
相國之量夫包荒不遐遺者吾道之泰然遯世而無悶<lb/>
者君子之常人誰無欲進之心患知音之罕值公獨得<lb/>
周詢之實不待挾而有求使部使者皆有此風則聖天<lb/>
子何憂難治某喜有所遇肯報以私奉常入則禮儀幸<lb/>
䝉汲引許相進登輔弼或備使令立義精專陳詞膚淺<lb/>
<pb n="KR3k0038_WYG_143-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷三十八</head> <lb/>
    <p>
<pb n="KR3k0038_WYG_152-1a"/>
欽定四庫全書<lb/>
　翰苑新書續集卷三十八<lb/>
　　遷轉類<lb/>
　　　和糴轉朝議大夫謝丞相　　鄭雪巖<lb/>
給饋餉鎮闗中權尊上相以轉輸守河内勞念微臣雖<lb/>
賞典舉彞典而行然特恩非泛恩之比靖惟超躐莫遂<lb/>
控辭歴觀立國以來毎重備邊之計昔也入中芻粟之<lb/>
辦爵以募民今則露外倉廪之儲責之分牧雖下之正<lb/>
<pb n="KR3k0038_WYG_152-1b"/>
義者不謀其利而上之施恩者示勸於人盡出陶鎔其<lb/>
何稱塞如某者無他材智但守樸愚濫因任於吳松仍<lb/>
護漕於淮浙黔驢五技既竭何有意新駑馬十駕不前<lb/>
詎堪載重縱有乃積乃倉之備僅知大何大譴之逃儻<lb/>
進二階曷當異數兹葢恭遇某官兼三王施四事詔八<lb/>
柄馭羣臣王丞相問米價之平真識大體文正公知民<lb/>
力之竭足見仁心謂能斗量之持平不籍鞭笞之辦事<lb/>
示新褒勸勉舊驅馳某敢不謹守成規仰酬大造老夫<lb/>
<pb n="KR3k0038_WYG_152-2a"/>
無能為役志千里而乏千里之才使臣敢不拜嘉留一<lb/>
日則盡一日之職控忱以謝誓報所知<lb/>
　　　平海冦轉秩謝政府　　　　　真西山<lb/>
銅竹分符實任九重之託管符撤警幸臻千里之安逭<lb/>
責已優叨榮為懼伏念某材非敏健志切撫摩田里熈<lb/>
熈粗喜鼓桴之息波濤洶洶忽聞舟楫之驚念非逆折<lb/>
其萌芽將恐難圖於滋蔓協兵民而進討頼將士之宣<lb/>
勤怙衆陸梁始猶出柙之兕望風披靡卒為逰釜之魚<lb/>
<pb n="KR3k0038_WYG_152-2b"/>
迄憑藉於國威遂肅清於海服慚非循吏敢期漢璽之<lb/>
褒名在大夫俾陟唐階之峻退循非據莫獲終辭兹葢<lb/>
恭遇某官偉業濟時宏模復古可以予可以無予姑從<lb/>
勵世之權簡厥脩簡或不脩宻贊馭臣之柄雖云駑怯<lb/>
敢昧激昻爵及罔功愧貽譏於鵜翼心期報上誓輕死<lb/>
於鴻毛<lb/>
　　　明堂加恩代謝丞相　　　　　劉後村<lb/>
熈事告成方懋享天之德价藩承乏誤叨加地之恩盡<lb/>
<pb n="KR3k0038_WYG_152-3a"/>
出洪私敢云舊典竊以禋祭之事國家所嚴討論於博<lb/>
士議郎典領于厖臣碩輔獻金於廟環列通侯執玉在<lb/>
庭森聯羣后於以侈天子親祠之禮助辟公顯相之勞<lb/>
此在邦彞盍推祭澤如某者心存闕北迹滯周南昔雖<lb/>
扈蹕於禁嚴今阻奉璋於左右上千萬歲之夀莫稱都<lb/>
護之觴取三百㕓之禾空起詩人之刺敢期餕惠申錫<lb/>
綸言超加田賦之多躐取公侯之亞兹葢恭遇某官功<lb/>
存寅亮道妙燮調類上帝禋六宗粲若禮文之備統百<lb/>
<pb n="KR3k0038_WYG_152-3b"/>
官均四海巍乎相業之髙致此優恩施於外服某敢不<lb/>
退循忝竊圖報知憐清塞上之塵方慿妙筭動吳中之<lb/>
興冀察歸心<lb/>
　　　代董侍郎轉官謝三府　　　李梅亭<lb/>
守闗山之戍愧乏殊勲序歲月之勞偎升華秩無功報<lb/>
上有愧積中伏念某一出西陲六逢朔易惟是窮日之<lb/>
力粗守封疆不敢貪天之功輒僥爵賞兹䝉恩紀俯録<lb/>
年勞揆厥所元豈無其自恭惟某官翼扶萬化器使羣<lb/>
<pb n="KR3k0038_WYG_152-4a"/>
工天地為爐毎曲成於萬物山澤藏垢豈求備於一夫<lb/>
致此孤縱亦叨異數誓殫駑力仰荅鴻休<lb/>
　　改官類<lb/>
　　　謝彭黄堂舉改官　　　　　戴象麓<lb/>
鴉翻春墨方誤蒙褒衮之華鶚送秋章又預拜諾金之<lb/>
賜化治斡旋之力重師門成就之功深百拜周章萬分<lb/>
榮感竊以薦<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>一路固欲㧞於人才得失兩岐亦有闗<lb/>
於造化垂成遽壊幾嗟薦福之碑已失復全或反相如<lb/>
<pb n="KR3k0038_WYG_152-4b"/>
之璧信於中自有消長乗除之理而在上實司轉移闔<lb/>
闢之權茍或得之大非偶爾如某者槃跚不武拙納無<lb/>
文百不逮人一惟安分欲動叔向之聽既乏蠟言要求<lb/>
子公之書又無蟻援甘聽此身於造物敢萌榮望於窮<lb/>
途惟老天下棄於孤寒故今日欣逢於特達方自下車<lb/>
之始洊䝉推轂之仁薦以序陞俾之出幽谷而遷喬木<lb/>
還之京剡甚矣障百川而回狂瀾雖云終定由天然果<lb/>
孰為之地兹葢伏遇某官斯文元氣前輩盛心品類曲<lb/>
<pb n="KR3k0038_WYG_152-5a"/>
成不使一物失所羣才並舉惟恐片長或遺知某之愚<lb/>
無他腸念某之拙無謬巧許之一紙重若千鈞定力底<lb/>
柱而不揺公論持衡而平决兩全所欲衆歎其公某敢<lb/>
不稽首恩門服膺師訓行脩何有期以經明民服未能<lb/>
勉之政理仍佩撫摩之誨以為續效之圖益勵初心庶<lb/>
蒙終惠吹嘘借便雙鳬欲近於雲程消息指期一鴈佇<lb/>
傳於秋信其為感詠罔既編摩<lb/>
　　　改官謝丞相　　　　　　　劉後村<lb/>
<pb n="KR3k0038_WYG_152-5b"/>
從戎勞淺自請食祠宰物恩深尚容脱選將服勤於墨<lb/>
綬敬叙感於黄扉伏念某出自羇單進非科第衆諳時<lb/>
務獨膠古誼以不通世實重才乃抱空言而求售頃為<lb/>
閫屬偶在兵間未嘗有臧宫馬武之心不過任陳琳阮<lb/>
瑀之事方邊頭之告警草檄居多及江上之解嚴拂衣<lb/>
徑去力求南嶽歸養北堂毎云臣罪之當誅敢諉吾謀<lb/>
之不用既草遂初之賦甘事退藏未脩光範之書先蒙<lb/>
軫記起問散而參油幕㧞卑冗而通金閨返屈原憔悴<lb/>
<pb n="KR3k0038_WYG_152-6a"/>
之魂免史談留滯之歎名為銓法實出化鈞兹葢恭遇<lb/>
某官新美治功秉持憲度更化而後始知本朝之尊過<lb/>
江以來未有今日之懿其心平故待人恕其量廣故容<lb/>
物多雖已汰歸竟叨拈出某敢不益鞭退惰少葢拙踈<lb/>
講學讀書懼大邑大官之謗恤民奉法報吾君吾相之<lb/>
恩<lb/>
　　　謝制置李尚書舉改官　　　　劉後村<lb/>
邊事方殷莫禆末議身謀甚巧先取薦書施重如山報<lb/>
<pb n="KR3k0038_WYG_152-6b"/>
輕乎羽方今河洛有逰魂假息之慮邊境有被甲執兵<lb/>
之人太常伯出將明威大行臺盡護諸將雲合四路之<lb/>
才雋響赴一時之事功或開塹甃城或募兵買馬或躬<lb/>
履矢石行陣之下或轍環亭障堡戍之間或采粟實邊<lb/>
或部糧出塞惟有薦揚之一路以為奔走之微權但嘗<lb/>
為我宣勞皆難使之觖望曾謂朝廷之公舉乃先幕府<lb/>
之私人伏念某年事未深舉力尤淺少妄作功名之想<lb/>
勇於敢為間亦有草茅之言髙而不切與人落落而難<lb/>
<pb n="KR3k0038_WYG_152-7a"/>
合持此倀倀而安歸追隨弓旌出入帷幄大不能贊謀<lb/>
議之决細不能親几案之勞半載而强一籌不畫羣心<lb/>
久鬱思奮獨耿耿以隱憂他人不已於行乃燕燕而居<lb/>
息方主臣之不暇荷國士之見知銀筆之詞歉焉弗稱<lb/>
金閨之籍藉此可通坐妨孤寒大費提挈此葢伏遇某<lb/>
官典刑重德開濟老臣比管仲樂毅輩人有是大志去<lb/>
孔明公瑾千載得其盛心欲盡取一代之才相與建萬世<lb/>
之策至如狂簡亦忝作成某敢不努力斯文盡忠所事<lb/>
<pb n="KR3k0038_WYG_152-7b"/>
公如山海雖無補於髙深士至歲寒方可觀其操守茍<lb/>
無變節是不辱知<lb/>
　　　謝胡總領舉改官　　　　　　劉後村<lb/>
醉翁之門固非一士長公之客不過數人葢出於品題<lb/>
之公豈專以疇昔之故事驚薄俗誼激丹心嘗謂魯國<lb/>
之男子不生開元之老監難作憐才之舉曠古所無一<lb/>
號文人則曰無足觀不幸年少則曰未更事毁賈誼為<lb/>
新學目朱㳺為狂生故狷介難合之人多老朽不遇於<lb/>
<pb n="KR3k0038_WYG_152-8a"/>
世其或博收寒畯絶出拘攣卓然有真是非主之以大<lb/>
力量在弟子之列固所甘心死執事之門亦將無悔伏<lb/>
念某生雖欠識前輩才亦可逮今人其如命乖所向事<lb/>
左少時辛苦獻賦無成末路凄凉吟詩有味欲退守城<lb/>
南之先墓且力耕汾曲之薄田愛嵇康絶交之書念少<lb/>
㳺平生之語荷明公之懐舊慮先業之失傳鞾袴從軍<lb/>
自是麤官之分弓旌聘士誤居辟客之中竟孤大恩永<lb/>
愧清議居常抱此耿耿獨頼察其區區范叔之袍未忘<lb/>
<pb n="KR3k0038_WYG_152-8b"/>
穆生之醴常設褒以華衮㧞之選坑文淺思卑謂清華<lb/>
其何敢才綿力薄恐贔屭之難勝恩重丘山命輕絲髪<lb/>
此葢伏遇某官力行古道大芘斯文凡挾貴挾力而求<lb/>
皆避三舍視舉讐舉子之事如出一人言念孤生稍為<lb/>
舊物昔居門下其迹甚親今棄路傍於情不忍非有金<lb/>
張許史之助俾居郊島湜籍之間某敢不感激盛心講<lb/>
求墜學以國士之故遇我誓可保於歲寒號門生而不<lb/>
知恩是自期於天日心之所藴言不能敷<lb/>
<pb n="KR3k0038_WYG_152-9a"/>
　　　謝鞏漕破白舉改官　　　　　方壺山<lb/>
士元之部數千里獨奉教於目前平原之客十九人晚<lb/>
露錐於門下燁然褒語賁此濡蹤公舉何以謝為深感<lb/>
則其言納竊以議論以久自定品題之始實難薦希文<lb/>
而用之昉於元獻援老蘇者衆矣倡則歐陽求名世以<lb/>
闓其端凡屬吏誰無是望有人於此為品則凡居樂厩<lb/>
中其實下乗執𣆀門役又未逾年公車剡牘之遽騰當<lb/>
路聞風而致語既非徒私其客亦足以觀斯人或有出<lb/>
<pb n="KR3k0038_WYG_152-9b"/>
地塹之時端賴破天荒之手伏念某賦材不類涉世未<lb/>
深為舉子時苦論薦員之弊從大夫後習聞寒畯之難<lb/>
重為時憂然非身歴憶昨冷宦辱知羣公問先容則咸<lb/>
無焉意小削或應如是始自山出朅來江逰計相髙明<lb/>
運新致於流馬幕賓參錯賢後來之雙鳬辰入之勞甚<lb/>
微歲舉所係者大率爾衘袖笑而㸃頭誰信直鈎之魚<lb/>
已蜚薦表之鶚感古道猶行於今世愧陋躬難載於華<lb/>
言曰融粹豈拙之異名語通明非癡於了事所習書生<lb/>
<pb n="KR3k0038_WYG_152-10a"/>
之文耳奚足量長但見鄉善者好之何敢掠美竊窺公<lb/>
意最愛屬僚亦知多譽之過情姑借先聲而行世觀元<lb/>
瑾所以問柳子所以答曰頴客唱其行崔公唱其文須<lb/>
兩人提掇而互彰今一舉發揮於諸善予之太厚受者<lb/>
何安伏遇某官愛君忠誠論事慷慨咨諏民瘼按周原<lb/>
而載驅收拾人才備漢使之還報雖眼髙而所入者少<lb/>
然道合則其知也深紬尋十六字之好詞結裹二三年<lb/>
之薦目譬當空垂鏡妍媸凡閲幾人及寫照傳神精采<lb/>
<pb n="KR3k0038_WYG_152-10b"/>
在後一㸃榮亦甚矣僕實當之謂受知之後尤難有微<lb/>
玷則衆所指某不孤特逹深自好脩更假學問磨礲之<lb/>
功増益師誨要令名節芬芳之士大書門人言之若迂<lb/>
久而乃驗<lb/>
　<lb/>
　<lb/>
　<lb/>
　翰苑新書續集卷三十八<lb/>
</p>
<p>
</p>
  </div>
</body>
</text>
</TEI>
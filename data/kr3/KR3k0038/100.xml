<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書後集下卷四</head> <lb/>
    <p>
<pb n="KR3k0038_WYG_100-1a"/>
欽定四庫全書<lb/>
　翰苑新書後集下卷四<lb/>
　　類姓<lb/>
　　　侯<lb/>
姓纂<hi>晉侯緍之後適他國以侯為氏鄭有侯宣多侯多羽魯有侯叔夏侯犯齊有侯朝魏有侯嬴</hi>
事實遮使者車<hi>後漢侯霸字君房河内人為淮平大尹更始徵之百姓老弱相攜號哭遮使者</hi>
<hi>車或當道而卧皆曰願乞侯君復留朞年</hi>清忠守約<hi>晉書侯史光字孝明東萊人舉孝廉州辟别駕</hi>
<hi>用為御史中丞所以伸其司直之才厲志守約有清忠之節儒學博古厯官著績文筆奏議皆條理</hi>人敬<lb/>
<pb n="KR3k0038_WYG_100-1b"/>
其才<hi>侯瑾字子瑜常以禮自牧獨處一房如對嚴賓作矯世論以譏切當時西河人敬其才而不敢名之</hi>
<hi>皆稱為侯君</hi>有政績<hi>侯植字仁幹少倜儻有大節武藝絶倫仕魏為義州刺史甚有政績</hi>好書<lb/>
<hi>唐侯君集豳州三水人以材雄稱少事秦王幕府從征討有功君集本以行伍奮不知學後貴益自喜好書及</hi>
<hi>典選分明課最有譽於時</hi>
　　　任<lb/>
姓纂<hi>黄帝二十五子十二人以徳為姓一為任氏六代至奚仲對薛魏有任座秦有任鄙</hi>
事實君仁臣直<hi>新序魏文侯問士大夫曰寡人何如君也羣臣皆曰君仁君也翟璜曰君非仁</hi>
<hi>君文侯怒而逐璜至任座曰君仁君也曰子何以言之對曰臣聞其君仁者其臣直翟璜之言直是以知君仁</hi>
<pb n="KR3k0038_WYG_100-2a"/>
<hi>君也文侯曰善復召璜入拜為上卿</hi>名子為任<hi>循吏任延字長孫為九真太守其俗不知牛耕乃令</hi>
<hi>鑄作田器敎之墾田百姓充給又敎駱越之民嫁娶禮法産子者始知種姓曰使我有是子者任君也多名子</hi>
<hi>為任</hi>居今行古<hi>儒林任安字定祖少游太學受孟氏易兼通數經又學圖䜟究極其術時人稱曰欲</hi>
<hi>知仲栢問任安又曰居今行古任定祖辟除皆不就</hi>為政清省<hi>南史任昉字彥升為新安太守不事</hi>
<hi>邊幅為政清省好奬進士友得其延譽者多見升擢時人慕之號曰任君及卒殷芸曰哲人云亡儀表長謝元</hi>
<hi>龜何寄指南何託</hi>剛烈疾惡<hi>任孜字遵聖眉州人慶厯三年楊寘榜登第與弟師中名於蜀東坡</hi>
<hi>謂之大任小任大任剛烈世無有疾惡如風朱伯厚小任温毅老更文寛柔慈愛小馮君子名伯雨</hi>
　　　林<lb/>
<pb n="KR3k0038_WYG_100-2b"/>
姓纂<hi>殷太丁之子王比干之後比干為紂所戮其子堅逃難長林之山遂姓林氏魯有林放仲尼弟子左</hi>
<hi>傳林雍林不狃林楚代仕季氏左傳曰林楚之先皆季氏之良也齊有林阮見説苑林類見列子林囘見莊子</hi>
<hi>濟南鄒縣風俗通云林放之後至林玉為趙相有九子號十徳之門又居九門見戚苑子孫秦末居齊郡鄒縣</hi>
<hi>漢分濟郡置濟南遂為郡人</hi>
事實林藴辯給<hi>林藴字復夢泉州人藴辯給嘗有姓崔者矜氏族藴折之曰崔子弑齊君林放</hi>
<hi>問禮之本優劣何如其人俯首不能對</hi>軒冕非吾樂<hi>林敏功字子仁蘄春人治春秋年十六預</hi>
<hi>鄉薦下第歸歎曰軒冕富貴非吾所樂杜門不出者二十年該通六經貫穿百氏尤長於詩元符末蔡元度被</hi>
<hi>召經過訪之愛其蓬户樞牖安貧樂道力薦於上詔蘄州以禮敦遣子仁遁於山間卒不奉詔</hi>為詩孤<lb/>
<pb n="KR3k0038_WYG_100-3a"/>
峭<hi>林逋字君復杭州錢塘人也少孤刻志為學結廬西湖小孤山喜為詩孤峭澄淡居西湖二十年足未嘗</hi>
<hi>履城市李及薛映為州毎造其居清談終日而去逋臨終有詩云湖上青山對結廬墳前脩竹亦蕭疎茂陵他</hi>
<hi>日求遺草猶喜曽無封禪書卒賜諡曰和靖先生</hi>踐履聖賢<hi>林光朝字謙之莆田人弱嵗再下第</hi>
<hi>不復以得失為意遂專心聖賢踐履之學窮經討古浩然自得晚始登仕版在詞掖多所論駁不得其言而歸</hi>
<hi>卒丞相陳正獻公以詩哭之曰出為嶺嶠澄清使歸作甘泉侍從臣百擔有書行李重十金無産槖中貧經旬</hi>
<hi>把臂言猶在昨日題詩墨尚新清曉訪君呼不起寢門一慟淚沾巾艾軒先生祠堂在興化城南</hi>
　　　嚴<lb/>
姓纂<hi>芊姓楚莊王支孫以諡為姓楚有莊周漢武疆侯莊不識孫青翟丞相㑹稽莊忌夫子生助後漢莊</hi>
<pb n="KR3k0038_WYG_100-3b"/>
<hi>光避明帝諱並改為嚴氏馮翊稱翟之後代居馮翊魏郃陽侯嚴稜又徙華隂</hi>
事實厭直承明<hi>前漢嚴助㑹稽人侍燕從容上問助居鄉里時對曰家貧為友壻所辱願為㑹</hi>
<hi>稽太守於是拜為㑹稽太守厭承明之廬勞侍從之事懷故土出為郡吏願奉三年計最</hi>　不事權貴<lb/>
<hi>儒林嚴彭祖字公子東海人顓門敎授公羊春秋有嚴氏之學為太子太傅廉直不事權貴或説曰君以不修</hi>
<hi>小禮曲意亡貴人左右之助經誼雖髙不至宰相願少自勉强答曰凡通經術固當修行先王之道何可委曲</hi>
<hi>從俗茍求富貴乎</hi>足加帝腹<hi>後漢嚴光字子陵㑹稽餘姚人與光武同遊學光武即位物色訪之</hi>
<hi>後齊國上言有一男子被羊裘釣澤中帝遣使聘之三反而後至帝因共偃卧光以足加帝腹上明日太史奏客</hi>
<hi>星犯御坐除諫議大夫不屈乃耕於富春山後人名其釣處為嚴陵瀨</hi>有清㢘稱<hi>北史嚴稜太武</hi>
<pb n="KR3k0038_WYG_100-4a"/>
<hi>以其歸化之功除中山太守有清㢘稱</hi>資質軒秀<hi>唐嚴挺之名浚華州人資質軒秀舉進士并擢</hi>
<hi>制科調義興尉號材吏</hi>
　　　詹<lb/>
姓纂<hi>詹大卿體仁家譜曰詹姓始於周宣王支子賜姓曰詹封為詹侯其後有詹父為周大夫詹嘉處瑕</hi>
<hi>以守桃林之塞姓纂曰楚詹尹之後有詹何善釣昭公九年有詹桓伯辭於晉</hi>
事實忠臣<hi>皇朝詹庠為工部侍郎王隨之壻範知恵州從東坡先生游先生嘗有次韻桂酒二詩時</hi>
<hi>升為提舉福建茶鹽公薦靖康間官京師張邦昌迫以偽命不受逃歸行在髙宗即日召對奏北事甚詳上喜</hi>
<hi>曰卿忠臣也</hi>忠節<hi>詹騤字晉卿淳熙乙未擢進士第一人詹儀之字體仁辛未趙逵榜登科官終侍郎</hi>
<pb n="KR3k0038_WYG_100-4b"/>
<hi>詹大和字甄老政和間擢第嘗為水部員外郎轉漕淮南知江䖍撫三州詹良臣字唐公以累舉恩補官為晉</hi>
<hi>雲尉方臘犯境立忠節徽宗官其二子詹適嘗為御史臺主簿東坡先生有和詹適飲巽亭詩云江上同三黜</hi>
<hi>天涯又一樽</hi>
　　　董<lb/>
姓纂<hi>黄帝之後也已姓國有<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>升安生董父舜賜姓董氏晉有董狐董安子</hi>
事實古之良史<hi>左宣公二年孔子曰董狐古之良史也書法不隠</hi>下帷講誦<hi>史記</hi>
<hi>董仲舒廣州人也治春秋為博士下帷講誦弟子莫見其面三年不觀舎園</hi>枹鼓不鳴<hi>後漢酷吏</hi>
<hi>董宣字少平為洛陽令搏擊豪强莫不震懾京師號為卧虎歌曰枹鼓不鳴董少平光武勅曰强項令</hi>世<lb/>
<pb n="KR3k0038_WYG_100-5a"/>
之奇士<hi>董昭字公仁太祖引坐問計才䇿諶略世之奇士</hi>
　　　孔<lb/>
姓纂<hi>子姓殷王帝乙長子微子啓受封於宋弟微仲衍曽孫愍公生弗父何生宋父周生世父勝生正考</hi>
<hi>父生孔父嘉子孫以王父字為氏孔父生子火金金生睪夷父父生防叔仕魯為大夫生相夏夏生鄒紇紇生</hi>
<hi>丘字仲尼三嵗父卒年十九娶宋开官氏一嵗生鯉字公伯魚孔子為魯司冦攝相事居鄒邑昌平鄉闕里魯哀</hi>
<hi>十六年卒年七十二伯魚年五十先仲尼卒伯魚生伋字子思為魯穆公師作中庸及子思子四十七篇以祖</hi>
<hi>業授弟子孟軻等伋生子上白白生子家求</hi>
事實後有逹人<hi>左昭公七年孟僖子曰吾聞將有達者曰孔丘其祖弗父何以有宋而授厲公</hi>
<pb n="KR3k0038_WYG_100-5b"/>
<hi>及正考父佐戴武宣三命兹益恭故其鼎銘曰一命而僂再命而傴三命而俯其恭也如是臧孫紇有言聖人</hi>
<hi>有明徳者若不當世其後必有達人今其將在孔丘乎</hi>以起其家<hi>前漢孔安國孔氏有古文尚書</hi>
<hi>安國以今文字讀之因以起其家</hi>賜靈壽杖<hi>孔光字子夏經學允明舉方正為諫議大夫兄弟妻</hi>
<hi>子燕語不及朝省政事賜靈壽杖歸老於第</hi>力行清㓗<hi>後漢孔奮字君魚守姑臧長力行清㓗為</hi>
<hi>衆所笑以為身處脂膏不能自潤被徵吏民羌胡賦斂牛馬器物追送之無所受</hi>累世通家<hi>孔融</hi>
<hi>字文舉十嵗見李膺語門者曰我是李君通家子弟膺問之融曰先君孔子與君先人李老君同徳比義而相</hi>
<hi>師友則融與君累世通家為北海相立學校表顯儒術雖一介之善莫不加禮坐上客常滿樽中酒不空</hi>印<lb/>
龜左顧<hi>晉書孔愉字敬康㑹稽人封餘不亭侯嘗行經餘不亭見籠龜買放溪中龜中流左顧者數四</hi>
<pb n="KR3k0038_WYG_100-6a"/>
<hi>及鑄侯印而印龜左顧三鑄如初</hi>經學深博<hi>儒林孔衍字舒元十三通詩書後領太子中庶子練</hi>
<hi>識舊典朝儀軌制多取正焉</hi>草萊不剪<hi>孔珪字徳璋門庭之内草萊不剪以蛙鳴當兩部鼓吹後</hi>
<hi>為都官尚書</hi>後生準的<hi>孔體源字慶緒舉秀才徐孝嗣省其䇿曰可謂後生之準的梁初為太學</hi>
<hi>博士為建康獄正尚書左丞兼御史中丞正色直繩無所囘避行荆州事平心決斷請託弗行</hi>製東都<lb/>
賦<hi>孔逭抗直有才藻製東都賦于時才士稱之</hi>日記千言<hi>唐孔穎達字仲達冀州人八嵗就學</hi>
<hi>誦日記千餘言闇記三禮義宗善屬文通步厯大業初舉明經髙第煬帝召天下儒官集東都詔國子祕書學</hi>
<hi>士與論議穎達為冠又年最少老師宿儒恥出其下</hi>負二宜去<hi>孔戣字君嚴穆宗召為左丞以老自</hi>
<hi>乞韓愈謂曰公尚壯上三留何去之果戣曰吾年一宜去吾為左丞不能進退郎官二宜去愈曰公無留資何</hi>
<pb n="KR3k0038_WYG_100-6b"/>
<hi>恃而歸曰吾負二宜去尚奚顧子言愈上疏言戣守節清苦論議正平憂國忘家用意至到今求退陛下若不</hi>
<hi>聴許亦無傷義而有貪賢之美不報以禮部尚書致仕嵗致羊酒如徵士禮</hi>守節清苦<hi>同上</hi>疾<lb/>
惡若讎<hi>孔緯字化文戣孫登進士第擢御史中丞疾惡若讎中外聞風未繩輒肅三遷吏部侍郎權要私</hi>
<hi>謁至盈<graphic n="KR1351" url="https://raw.githubusercontent.com/kanripo/KR-Gaiji/master/images/KR1351.png" mimeType="image/png"/>一不省</hi>座右止水<hi>孔若思越州人祖紹安與孫萬壽皆以文辭稱於時孫若思以博學</hi>
<hi>聞擢明經厯車部郎中嘗曰仕宦至郎中足矣座右置止水一石明自足意</hi>神清韻逺<hi>孔季詡字</hi>
<hi>季和若思之弟永昌初擢制科授校書郎陳子昂常稱其神清韻逺比衛玠</hi>
　　　李<lb/>
姓纂<hi>帝顓頊髙陽之裔顓頊生大業大業生女莘女莘得生咎繇為堯理官子孫因姓李氏云云裔孫理徵</hi>
<pb n="KR3k0038_WYG_100-7a"/>
<hi>罪於紂其子利貞逃難伊侯之墟食木子得全因變姓李氏利貞十一代孫老君名耳字伯陽居苦縣賴鄉曲</hi>
<hi>仁里曽孫曇生二子崇璣崇子孫居隴西璣子孫居趙郡崇五代孫仲朔生伯考伯考生尚生李廣也廣之下</hi>
<hi>後生唐髙祖李淵</hi>
事實才氣無雙<hi>前漢李廣隴西成紀人也才氣天下無雙文帝曰惜廣不逢時令髙祖世萬户</hi>
<hi>侯豈足道哉</hi>當世第一<hi>李揆字端卿性警敏善文章遷禮部侍郎拜平章事帝曰卿門地人物文</hi>
<hi>學皆當世第一信朝廷羽儀乎故時稱三絶</hi>守藏室之史<hi>史記老子姓李名耳字伯陽諡曰𣆀</hi>
<hi>周守藏室之史也</hi>有國士風<hi>李陵字少卿所將皆荆楚勇士奇材劒客力拒虎射命中願得自當</hi>
<hi>一隊持步卒五千深輮戎馬之地矢盡而降司馬遷以為有國士之風雖古名將不過也</hi>李氏為輔<lb/>
<pb n="KR3k0038_WYG_100-7b"/>
<hi>後漢李通字次元南陽人素聞其父説䜟云劉氏復興李氏為輔往迎光武言䜟事遂相結定舉兵</hi>清約<lb/>
率下<hi>李恂字叔英拜兖州刺史以清約率下常席羊皮服布被徵拜謁者使持節領西域副校尉諸國數</hi>
<hi>遺奴婢宛馬金銀香罽之屬一無所受</hi>登龍門<hi>李膺字元禮潁川人為清州刺史守令畏威多望風</hi>
<hi>棄官荀爽謁膺因為其御喜曰今日迺得御李君拜司𨽻校尉黄門常侍皆鞠躬屏氣休沐不敢出宫省曰畏</hi>
<hi>李校尉獨持風裁以聲名自髙士有被其容接者名為登龍門</hi>志操介特<hi>獨行李業字巨游志操介</hi>
<hi>特公孫述徵之不起賜以藥酒光武詔表其閭</hi>軍中長者<hi>魏志李典字曼成遷破虜將軍與孫權戰</hi>
<hi>於合肥以步卒八百破賊十萬古用兵未之有也可謂國之爪牙好學問貴儒雅不與諸將爭功敬賢士大夫</hi>
<hi>恂恂若不及軍中稱其長者</hi>腹中鱗甲<hi>李平孔明與蔣琬董允書曰陳孝起前為吾説正方李平</hi>
<pb n="KR3k0038_WYG_100-8a"/>
<hi>腹中有鱗甲鄉黨以為不可近吾以為鱗甲者但不當犯之耳</hi>以孝謹聞<hi>孝友李宻字令伯奉事祖</hi>
<hi>母以孝謹聞徵為太子洗馬以祖母年髙上疏不應命後為温令遷漢中太守</hi>剛正直言<hi>載記李産</hi>
<hi>字子喬少剛厲有志格慕容雋時厯位尚書剛正好直言毎進見未嘗不論朝政之得失同輩咸憚焉轉太子</hi>
<hi>太保謂子績曰以吾之才而致於此始者之願亦已過矣不可復以西夕之年取笑於來今固辭而歸子績字</hi>
<hi>伯陽少以風節知累遷太子中庶子</hi>此佳士也<hi>李訢字元盛太武曰李訢後必官達益人門户又曰</hi>
<hi>觀此人舉動豈不異於衆也必為朕家幹事臣為相州刺史獻文以其政為諸州最加賜衣服後見廢張讜與</hi>
<hi>語奇之曰此佳士也終不久屈未幾為太倉尚書</hi>容貌魁偉<hi>李粲字世顯容貌魁偉後為兖州刺</hi>
<hi>史</hi>千里駒<hi>李孝伯父曽道武時為趙郡太守令行禁止有賊於常山界得死鹿賊長為趙郡地也責</hi>
<pb n="KR3k0038_WYG_100-8b"/>
<hi>之還令送鹿故處郡謠曰詐作趙郡鹿猶勝常山粟其憚如此孝伯博綜羣言動有法度太武徵為中散謂曰</hi>
<hi>直卿家千里駒也</hi>結髮從宦<hi>李幼廉文襄嘗求好長史以幼廉為并州長史累遷太僕大司農大</hi>
<hi>理卿所在稱職結髮從宦誓不曲意求人</hi>騏驎鳯凰<hi>李徳林字公輔該博墳典隂陽緯候無不通涉</hi>
<hi>舉秀才考為上第周武帝授内史上士有大才用勝於騏驎鳯凰仕隋為内史魏收謂其識度天才必公輔</hi>
掛書牛角<hi>唐李宻字元邃遼東人以蒲韀乘牛掛漢書一帙角上行且讀楊素奇之</hi>通敏有<lb/>
識度<hi>李襲譽字茂實通敏有識度擢揚州長史俗不事農襲譽為引雷陂水築城塘溉田八百頃民多歸</hi>
<hi>本</hi>不作章句儒<hi>李靖字藥師京兆人嘗謂所親曰丈夫遭遇要當以功名取富貴何至作章句</hi>
<hi>儒其舅韓擒虎毎與論兵輒歎曰可與語孫吳者非斯人尚誰哉帝曰靖以騎三千蹀血虜庭遂取定襄古所</hi>
<pb n="KR3k0038_WYG_100-9a"/>
<hi>未有會吐谷渾冦邊帝謂侍臣曰靖能復起為帥乎靖往見房𤣥齡曰吾雖老尚堪一行帝喜以為大總管靖</hi>
<hi>決䇿深入多所殺獲殘其國伏允愁蹙自經死改衛國公</hi>賢長城<hi>李勣字懋功曹州人治并州十六年</hi>
<hi>以威肅聞帝嘗曰煬帝不擇人守邊勞中國築長城以備虜今我用勣守并突厥不敢南賢長城逺矣</hi>剪<lb/>
須和藥<hi>同上勣既忠力帝謂可託大事嘗暴疾醫曰用須灰可治帝乃自剪須以和藥及愈入謝頓首</hi>
<hi>流血帝曰吾為社稷計何謝為後留宴顧曰朕思屬幼孤無易公者公昔不遺李宻豈負朕哉</hi>慷慨風<lb/>
節<hi>李綱字文紀觀州人慷慨有風節事隋為太子洗馬至太宗聴政詔綱與房元齡王珪侍坐嘗言曰託六</hi>
<hi>尺之孤寄百里之命古人為難綱以為易故發言陳事毅然不可奪</hi>文武才略<hi>李大亮京兆人有文</hi>
<hi>武才略髙祖入闗大亮自歸授土門令擢金州司馬正觀初嘗有臺使見名鷹諷大亮獻之大亮宻表曰陛下</hi>
<pb n="KR3k0038_WYG_100-9b"/>
<hi>絶畋獵久矣而使者求鷹信陛下意邪乃乖昔㫖如其擅求是使非其才太宗報書曰有臣如此朕何憂古人</hi>
<hi>以一言之重訂千金今賜胡瓶一雖亡千鎰乃朕所自御又賜荀悦漢紀曰悦議論深博極為政之體公宜繹</hi>
<hi>味之</hi>奇童<hi>李百藥字重規徳林之子也七嵗能屬文號奇童時議裂土與子弟功臣百藥上封建論帝止</hi>
<hi>之授太子右庶子太子戲媟無度作贊道賦以諷之</hi>神清爽拔<hi>李義琛擢進士第厯監察御史時文</hi>
<hi>成公主貢金遇盜太宗召至曰是人神清爽拔可使推捕義琛去果獲賊</hi>景星鳯凰<hi>李渤字濬之韓</hi>
<hi>愈遺書曰朝廷士引頸東望若景星鳯凰爭先覩之為快</hi>有海内名<hi>李乂字尚直趙州人年十二能</hi>
<hi>屬文薛元超曰是子且有海内名沈正方雅識治體時有宰相器事兄孝謹弟兄俱以文章名同為一集號李</hi>
<hi>氏花萼集</hi>山判不移<hi>李元紘字大綱滑州人本姓丙氏賜姓李氏為雍州司户時太平公主勢震天</hi>
<pb n="KR3k0038_WYG_100-10a"/>
<hi>下嘗與民兢碾磑元紘還之民長史驚趣改之元紘大署判後曰南山可移判不可移</hi>八磚學士<lb/>
<hi>李程字表臣襄邑王神符五世孫擢進士宏辭賦日五色造語警拔士流推之調藍田尉縣有滯獄十年程單</hi>
<hi>言輒判為學士入署常視日影為候日過八磚乃至號八磚學士</hi>當軸秉權<hi>李石字中玉襄邑王</hi>
<hi>神符五世孫擢進士第辟李聰幕府聰毎征伐必留石主後務占對華敏文宗異之當軸秉權無所撓宦寺氣</hi>
<hi>盛縉紳賴石以為强</hi>中興第一<hi>李光弼營州栁城人初與郭子儀齊名世稱李郭而戰功推為中興</hi>
<hi>第一其代子儀朔方也營壘士卒麾幟無所更而光弼一號令之氣色乃益精明云子彚有志操廉介自將遷</hi>
<hi>涇原節度使卒</hi>文章有體<hi>李栖筠字貞一趙人體貌軒特為文章有體要族子華稱有王佐才</hi>疾<lb/>
風知勁草<hi>李絳字深之帝動容曰卿告朕以人所難言者疾風知勁草卿當奏之</hi>雪夜平<lb/>
<pb n="KR3k0038_WYG_100-10b"/>
蔡<hi>見李愬</hi>古良將風<hi>李元諒安息人貞元年吐蕃請盟詔以軍從渾瑊㑹平涼元諒以虜情不</hi>
<hi>常請與公連屯瑊不聴元諒宻徙營次之俄而虜刼盟瑊奔還元諒兵成列出虜騎乃解時以為有古良將風</hi>
時號三俊<hi>李紳字公垂為人短小精於詩時號短李與李徳裕元稹同時號三俊遷滁夀二州刺史</hi>
<hi>霍山多虎擷茶者病之紳至虎不為災</hi>日角珠庭<hi>李珏字待價甫冠舉明經李絳見之曰日角珠</hi>
<hi>庭非庸人相</hi>謫仙<hi>李白字太白天寶初年至長安賀知章見其文歎曰子謫仙人也</hi>古錦囊<lb/>
<hi>李賀字長吉背古錦囊遇所得書投其中未始先立題然後為詩如他人牽合程課者及歸足成之母見所書</hi>
<hi>多怒曰是兒要嘔心乃已以父名晉肅不肯舉進士韓愈為作諱辨</hi>瑰邁奇古<hi>李商隠字義山為文</hi>
<hi>瑰邁奇古時温廷筠段成式俱用是相夸號三才士</hi>
<pb n="KR3k0038_WYG_100-11a"/>
　　　許<lb/>
姓纂<hi>姜姓炎帝之後周武王封其義孫文叔於許後為楚所滅子孫分散以國為氏晉有許偃楚有許伯</hi>
<hi>鄭有許瑕</hi>
事實月旦評<hi>後漢許劭字子將汝南平輿人少峻名節好人倫多所賞識與兄靖俱有髙名好共</hi>
<hi>覈論人物毎月輒更其品題故汝南俗有月旦評兄䖍亦知名汝南人稱平輿淵有二龍</hi>五經無雙<lb/>
<hi>許慎字叔重博學經籍時人語曰五經無雙許叔重</hi>英才偉士<hi>蜀志許靖字文休少知名有人倫臧</hi>
<hi>否之稱英才偉士智略足以計事倜儻瑰偉有當世之具</hi>文不加㸃<hi>許善心字務本多聞黙識為當</hi>
<hi>時所稱謂為神童仕隋除祕書丞嘗製神雀頌文不加㸃筆不停毫</hi>
<pb n="KR3k0038_WYG_100-11b"/>
　　　吕<lb/>
姓纂<hi>炎帝姜姓之後虞夏之際封吕今南陽宛縣西亭是也至周失國子孫氏焉</hi>
事實六韜<hi>史記吕尚東海上人六韜曰文王將田史編布卜曰田於渭陽非龍非彲非虎非羆兆得</hi>
<hi>公侯天遺汝師以之佐昌施及三王文王曰兆致是乎文王乃齋三日田於渭陽卒見太公坐茅以漁乃載與</hi>
<hi>俱歸立為師詩曰維師尚父時惟鷹揚</hi>學識英博<hi>呉志吕蒙字子明孫權謂䝉宜學問以自聞益</hi>
<hi>後魯肅過蒙言議拊蒙背曰吾謂大弟但有武略耳今者學識英博非復呉下阿蒙</hi>忠篤亮直<hi>吕範</hi>
<hi>字子衡有容觀姿貌邑人劉氏家富女美範求之女母嫌欲勿與劉氏曰觀吕子衡寕當久貧者耶遂與之婚</hi>
<hi>忠篤亮直以憂公為先累遷至前將軍假節拜揚州牧子據字世議</hi>直氣讜言<hi>吕元膺字景夫鄆州</hi>
<pb n="KR3k0038_WYG_100-12a"/>
<hi>人元和中擢給事中為同州刺史帝謂宰相曰元膺直氣讜言宜留左右李藩等謝因言陛下及此乃宗社無</hi>
<hi>疆之休</hi>宰相之才<hi>吕夷簡字坦夫河南人真宗問吕蒙正曰卿諸子孰可用蒙正對曰諸子皆不</hi>
<hi>足用有姪夷簡宰相才也</hi>器識逺大<hi>同上宰相王旦謂王曽曰君識吕夷簡否曽曰不識也他日復</hi>
<hi>問曽曰嘗訪之士大夫人多稱其才者旦曰此人器識逺大君其善交之異日當與君對秉鈞軸</hi>公輔<lb/>
之器<hi>吕公著字晦叔宰相夷簡子也識慮深逺有度量夷簡嘗曰此子公輔器也仕為奉禮郎舉進士</hi>
　　　杜<lb/>
姓纂<hi>祁姓帝堯劉累之後在周為唐杜氏成王滅唐王封於杜杜伯為宣王所滅杜氏分散適魯者杜洩</hi>
<hi>是也古有杜康</hi>
<pb n="KR3k0038_WYG_100-12b"/>
事實清靜好古<hi>杜林杜鄴之子清靜好古亦有雅材其正文字過於鄴世言小學者由杜公</hi>
前召後杜<hi>杜詩字公君遷南陽太守以誅暴立威省愛民役造作水耕鑄為農器百姓便之時人方</hi>
<hi>於召信臣南陽語曰前有召父後有杜母</hi>閉門掃軌<hi>杜宻字周甫宻去官還家毎謁守令多所陳託</hi>
<hi>同郡劉滕亦自蜀郡告歸鄉里閉門掃軌無所干及</hi>智名勇功<hi>晉書杜預字元凱號曰杜武庫平呉</hi>
<hi>之功兵威如破竹激用<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>涓諸水浸田萬餘頃衆庶賴之號曰杜父南土歌曰後世無叛由杜翁孰識智名與</hi>
<hi>勇功</hi>博覽經籍<hi>儒林杜夷字行齊世以儒學稱博覽經籍百家之書清虚冲淡與俗異軌除國子祭</hi>
<hi>酒未嘗朝謁</hi>廊廟之器<hi>文學杜之偉字子大家世儒學以三禮專門强識俊才有名當世以為廊</hi>
<hi>廟之器仕陳至鴻臚卿</hi>少有風槩<hi>杜整字皇育少有風槩好讀孫呉兵法隋拜左衛將軍</hi>清<lb/>
<pb n="KR3k0038_WYG_100-13a"/>
白為名<hi>循吏杜纂字榮孫歴武都漢陽二郡守並以清白為名</hi>有王佐才<hi>唐杜如晦字克</hi>
<hi>明京兆杜陵人也隋大業中預吏部選侍郎髙孝基異之曰君當為棟梁用房𤣥齡曰如晦王佐才也必欲經</hi>
<hi>營四方捨如晦無其功者王曰非公言我幾失之因表留幕府從征伐常參帷幄機宻方多事裁處無留進尚</hi>
<hi>書右僕射仍領選引賢者下不肖咸得其職</hi>百紙參軍<hi>杜暹濮州人五世同居事繼母孝擢明經</hi>
<hi>第補婺州參軍秩滿歸吏以紙萬番贐之暹為受百番衆歎曰昔清吏受一大錢何異哉</hi>情致豪邁<lb/>
<hi>杜牧字牧之善屬文於詩情甫致豪邁人號為小杜以别杜</hi>屈宋衙官<hi>杜審言字必簡襄州人擢進士</hi>
<hi>才髙嘗與人言吾文章當得屈宋作衙官吾筆當得王羲之北面</hi>情不忘君<hi>杜甫字子美曠放好</hi>
<hi>論天下大事與李白齊名時號李杜酒酣登吹臺慷慨懐古人莫測也數嘗冦亂挺節無所汙為歌詩傷時撓</hi>
<pb n="KR3k0038_WYG_100-13b"/>
<hi>弱情不忘君人怜其忠</hi>
　　　阮<lb/>
姓纂<hi>殷有阮國在汧渭之間周文王侵阮徂恭見毛詩子孫以國為姓後漢有巴吾令阮敦</hi>
事實青眼<hi>晉書阮籍字嗣宗任性不羈方外之士見崇禮典能為青白眼見禮俗之士以白眼對之</hi>
<hi>為步兵校</hi>竹林之遊<hi>阮咸字仲子與叔父籍為竹林之遊居道南北阮富而南阮貧七月七日以竿</hi>
<hi>挂大布犢鼻於庭曰未能免俗厯散騎侍郎補始平太守顔延年作五君詠詠咸云屢薦不入官一麾乃出守</hi>
篤志經籍<hi>文學阮卓篤志經籍尤工五言嘗聘於隋隋文帝夙聞其名賜遺加禮</hi>為政簡<lb/>
惠<hi>阮种字徳猷察孝㢘為府掾舉賢良擢第一轉中書郎朝廷咸憚其威容拜南陽太守為政簡惠百姓稱</hi>
<pb n="KR3k0038_WYG_100-14a"/>
<hi>之</hi>
　　　鮑<lb/>
姓纂<hi>姒姓夏禹之後有鮑敬叔仕齊食采於鮑氏因以為氏敬叔生叔牙曽孫國代為齊卿</hi>
事實號為神父<hi>鮑昱字文泉拜司𨽻奉法守正有父風方後拜汝南太守陂地嵗嵗決壊昱乃作</hi>
<hi>梁石洫溉田倍多人以殷富子徳為南陽太守嵗多荒災唯南陽豐穰吏人愛悦號為神父</hi>面如冠玉<lb/>
<hi>南史鮑泉字潤玉博涉史傳兼有文筆為通直侍郎元帝嘗責之云面如冠玉還疑木偶鬚似蝟毛徒勞撓喙</hi>
　　　馬<lb/>
姓纂<hi>嬴姓伯益之後趙王子趙奢封馬服君子孫氏焉奢孫興趙滅徙咸陽</hi>
<pb n="KR3k0038_WYG_100-14b"/>
事實薏苡見譖<hi>馬援字文淵拜隴西太守但總大體諸曹時白外事輒曰此丞掾之任何足相</hi>
<hi>煩頗衰老子使得遨遊拜伏波將軍自請擊匈奴曰男兒要當死於邊野以馬革褁屍還葬耳矍鑠哉是翁戒</hi>
<hi>子孫不得言人過失薏苡見譖</hi>白眉最長<hi>馬良字季常兄弟五人並有才名諺曰馬氏五常白眉最</hi>
<hi>長</hi>好立名節<hi>晉書馬隆字孝興少而智勇好立名節自請討羌虜通凉州拜宣威將軍</hi>鸞鳯<lb/>
冲霄<hi>唐馬周字賓王博州人入闗留客汴舎新豐逆旅主人不之顧周命酒一斗八升悠然獨酌衆異之</hi>
<hi>十八年遷中書令帝嘗以飛帛書賜周曰鸞鳯冲霄必假羽翼股肱之寄要在忠力</hi>圖象凌煙<hi>馬燧</hi>
<hi>字洵美汝州人帝賜宸扆台衡二銘以言君臣相成之美勒石起義堂帝榜其顔以寵之與李晟皆圖象凌煙</hi>
<hi>閣</hi>伏波之裔<hi>馬聰遷安南都䕶㢘清不撓建二銅柱於漢故處以明伏波之裔</hi>為政愛<lb/>
<pb n="KR3k0038_WYG_100-15a"/>
民<hi>馬黙字處厚單州武城人也其後蘇軾起知登州父老迎於路曰公為政愛民得如馬使君乎軾異之</hi>
　　　賈<lb/>
姓纂<hi>唐叔虞少子公明康王封之於賈為晉所滅以國為氏又云本自周賈伯之後</hi>
事實通達國體<hi>史記賈生名誼雒陽人也陳治安之䇿通達國體帝曰吾久不見賈生自以為</hi>
<hi>過之今不及也</hi>語妙天下<hi>賈捐之字君房下/筆言語妙天下</hi>將相之器<hi>後漢賈復字君</hi>
<hi>文南陽人少好學習尚書事舞隂李生李生奇之曰賈君之容貌志氣如此將相之器也有折衝千里之威</hi>
吏不敢反<hi>賈琮字孟堅舉孝廉遷京兆令交趾屯兵反三府舉琮為交趾刺史交趾歌曰賈父來晚</hi>
<hi>使我先反今見清平吏不敢反拜冀州刺史舊刺史車驂駕垂赤帷裳迎於州界及琮之部升車言曰刺史當</hi>
<pb n="KR3k0038_WYG_100-15b"/>
<hi>逺視廣聴糾察美惡何乃反垂帷裳以自掩塞乎乃命御者褰之百城聞風震竦</hi>賈氏二虎<hi>賈彪</hi>
<hi>字偉節潁川人也兄弟三人並有髙名而彪最優天下稱曰賈氏二虎偉節最怒</hi>真刺史<hi>賈逵字梁</hi>
<hi>道為豫州刺史帝曰逵真刺史矣</hi>器望甚偉<hi>賈疋字彦度器望甚偉見者莫不愧附</hi>文稱<lb/>
蘇賈<hi>賈曽河南人時以曽為舎人俄擢知制誥與蘇晉同掌皆以文辭稱時號蘇賈</hi>父子繼美<lb/>
<hi>賈至字幼鄰擢明經第從𤣥宗幸蜀知制誥帝傳位至當譔冊既進藁帝曰昔先天誥乃父為之今兹命冊及</hi>
<hi>爾為之兩朝盛典出卿家父子可謂繼美矣</hi>今之頗牧<hi>賈循京兆人有大略蘇頲嘗謂今之頗牧</hi>
終身不欺<hi>賈黯字直孺南陽人也有學識好修潔無所阿附初登第還南陽范仲淹知鄧州黯謝仲</hi>
<hi>淹曰黯晚輩偶得科第願受教仲淹曰君不憂不顯唯不欺二字可終身行之黯拜其言其後黯毎以語人曰</hi>
<pb n="KR3k0038_WYG_100-16a"/>
<hi>吾得於范公不欺二字平生用之不盡也</hi>
　　　夏<lb/>
姓纂<hi>夏后氏之後以國為姓又陳宣公孫御叔亦為夏氏徵舒其後也</hi>
事實真將相器<hi>皇朝夏竦字子喬江州徳安人也公舉制科對䇿庭下有老宦者曰閲人多矣</hi>
<hi>賢良他日必貴以呉綾手巾乞詩公題曰殿上衮衣明日月硯中旗影動龍蛇縱横禮樂三千字獨對丹墀日</hi>
<hi>未斜楊徽之歎曰真將相器也</hi>
　　　蔣<lb/>
姓纂<hi>周公第三子伯齡封蔣子孫氏焉國在汝南期思縣宋改為樂安漢有蔣詡蔣朗</hi>
<pb n="KR3k0038_WYG_100-16b"/>
事實兼資文武<hi>魏志蔣濟字子通兼資文武志節忼愾常有超越江湖吞呉㑹之志</hi>社稷<lb/>
之器<hi>蜀志蔣琬字公琰零陵湘鄉人諸葛亮曰蔣琬社稷之器非百里之才也</hi>良二千石<hi>唐蔣</hi>
<hi>儼常州人擢明經進浦州刺史號良二千石</hi>綜該羣籍<hi>蔣乂字徳源常州人幼從學得其書博覽</hi>
<hi>强記逮冠綜該羣籍有史才楊綰尤稱之父蔣明在集賢值兵興圖集殽舛白宰相請引乂入院助力張鎰奇</hi>
<hi>之署集賢小職遷起居舎人帝前口誦補侍臣圖贊帝歎曰雖虞世南不是過條據神䇿軍建置本末髙郢等</hi>
<hi>歎曰集賢有人哉</hi>世稱良筆<hi>蔣偕厯史館修撰三世踵修國史世稱良筆咸云蔣氏日厯</hi>
　　　栁<lb/>
姓纂<hi>周公孫魯孝公子展展孫無駭以王父字為展氏至展禽食采於栁下遂姓桞氏魯滅仕楚秦并天</hi>
<pb n="KR3k0038_WYG_100-17a"/>
<hi>下栁氏遂遷於河東河東解縣秦末有栁安下惠裔孫也</hi>
事實社稷之臣<hi>禮記檀弓下栁莊曰如皆守社稷則孰執羈靮而從如皆從則孰守社稷君反</hi>
<hi>其國而有私也毋乃不可乎弗果班衛有太史曰栁莊寢疾公曰若疾革雖當祭必告公再拜稽首請於尸曰</hi>
<hi>有臣栁莊也者非寡人之臣社稷之臣也</hi>聖之清<hi>孟子栁下惠/聖之清者也</hi>栁氏二龍<hi>栁惔</hi>
<hi>字文通世隆次子少與兄恱齊名王儉曰栁氏二龍可謂一日千里仕梁為太子詹事武帝貽惔詩曰爾實冠</hi>
<hi>羣后惟余實念功尋遷左僕射</hi>衣錦還鄉<hi>桞慶逺字文和元景弟之子為雍州刺史梁武帝餞於新</hi>
<hi>亭謂曰卿衣錦還鄉朕無西顧矣</hi>江漢英靈<hi>桞遐字子昇仕梁遷尚書功論郎謝舉與語嘉之曰</hi>
<hi>江漢英靈見於此矣在周拜霍州刺史導人務先以徳下感而化不復為過咸曰我君仁惠如此其可欺乎</hi>
<pb n="KR3k0038_WYG_100-17b"/>
襄陽水鏡<hi>栁莊字思敬少有器量博覽墳籍蔡大寶見之歎曰襄陽水鏡復在於兹</hi>國之龜<lb/>
寶<hi>栁彧字幼文仕隋遷侍御史當朝正色甚為百寮敬憚文帝嘉其婞直謂曰大丈夫當立名於世無容之</hi>
<hi>而已又曰栁彧正直之士國之龜寶也</hi>清名第一<hi>循吏桞儉字道約帝謂吏部尚書牛𢎞曰其中</hi>
<hi>清名天下第一者為誰乃以儉對賜帛二百疋</hi>知軍戎萬里情<hi>桞渾字夷曠渾瑊與吐蕃㑹平</hi>
<hi>凉帝語大臣以和戎息師之便馬燧賀曰今日已往可百年無患渾曰夫夷狄人面獸心難以信結帝變色曰</hi>
<hi>渾儒生未達邊事夜半韓游環飛奏吐蕃刼盟帝大驚明日慰之曰卿儒士乃知軍戎萬里情乎益禮異之</hi>
清有父風<hi>桞玭仲郢子以明經補祕書正字為嶺南節度副使廨中橘熟既食乃納直於官拜御史</hi>
<hi>大夫直清有父風</hi>筆諫<hi>桞公權公緯弟年十二工辭賦元和初擢進士第穆宗曰朕嘗於佛廟見卿筆</hi>
<pb n="KR3k0038_WYG_100-18a"/>
<hi>蹟思之久矣即拜侍書學士帝問公權用筆法對曰心正則筆正筆正乃可法時帝荒縱故及之帝改容悟其</hi>
<hi>以筆諫也詔令再賦復無停思天子甚悦曰子建七步爾乃三焉</hi>雄深雅健<hi>桞宗元字子厚河東</hi>
<hi>人韓愈評其文曰雄深雅健似司馬子長崔蔡不足多也</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_100-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書後集下卷四<lb/>
</p>
<p>
</p>
  </div>
</body>
</text>
</TEI>
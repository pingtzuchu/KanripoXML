<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集巻二十</head> <lb/>
    <p>
<pb n="KR3k0038_WYG_134-1a"/>
欽定四庫全書<lb/>
　翰苑新書續集巻二十<lb/>
　　縣宰類<lb/>
　　　通王知縣　　　　　　　　方秋崖<lb/>
天各一涯幾費池塘之春夢地方百里適分鄰壁之夜<lb/>
光矧同班飛太史之鳬敬慿櫝傳故人之鯉時其後矣<lb/>
喜則跫然恭惟某官落霞孤鶩之詞英驚雲遊龍之墨<lb/>
妙斗以南斗以北獨髙奎宿之躔江之西江之東兩贊<lb/>
<pb n="KR3k0038_WYG_134-1b"/>
使星之幙曩聞畫諾備極拊摩於以知寳婺之源賴有<lb/>
此玉山之秀晝簾之寂夜戸自恬大夫曰賢何乃奏瑶<lb/>
琴於五柳之縣天子有詔爾其鏘瓊裾於萬笋之班某<lb/>
一拜以還幾年於此方買犢叢山之底誰念吾民之最<lb/>
窮想停驂野驛之寒曾入君侯之太息敢不三沐願聞<lb/>
一言堯舜為吾君民毋憂掣肘魯衞之政兄弟翳欲比<lb/>
肩翹企金相庶幾玉我<lb/>
　　　通趙知縣　　　　　　　　方秋崖<lb/>
<pb n="KR3k0038_WYG_134-2a"/>
搴繡衣之幕快覩匿犀綰墨綬之章聿來儀鳳恍星辰<lb/>
之在望曽日月之幾何恭惟某官早游諸老之間深造<lb/>
吾道之妙以所學乃孔周之學要不在乎文墨議論之<lb/>
工謂此心即堯舜之心自可寄以社稷人民之重曩窺<lb/>
畫諾備極撫摩攬轡而志澄清雖古人無及者下車而<lb/>
問疾苦豈今日獨忘之於以知凋邑之有瘳私竊與吾<lb/>
民而相賀願言飛騎式徯交龜某五技已窮百為皆謬<lb/>
田蕪而荒菊徑但欲賦歸去來兮之辭縣古而出槐根<lb/>
<pb n="KR3k0038_WYG_134-2b"/>
詎敢作居無幾何之計彼有成於墮甑僕方窘於膠舟<lb/>
歘聞鸞鵠之掀騰信知騏驥之超越舊令尹必告新令<lb/>
尹諒不勝父母之仁今將軍安問故將軍所覬篤子孫<lb/>
之契惟日為嵗遡風有懐<lb/>
　　　通傅知縣　　　　　　　　方秋崖<lb/>
見督郵而束帶久矣淵明之賦歸趣舍人而治裝是何<lb/>
叔度之來暮凢三易人而及此既五閲月而跂予豈辛<lb/>
苦之未償殆夤縁之有待敢贄鯉書之訊式遄鳬舄之<lb/>
<pb n="KR3k0038_WYG_134-3a"/>
飛恭惟某官身荷駿聲家傳鴻緒丈夫四方志尚不厭<lb/>
乎蠻煙瘴雨之間才名三十年自超出於光風霽月之<lb/>
表試令言游之室已操宓賤之琴何以假當為真此猶<lb/>
輕車之就熟路惟其有是以似豈特利器之遇盤根小<lb/>
遲五柳之隂趣下九芝之檢某猿猱性野鼯鼠技窮髙<lb/>
山擁縣青曽不濃於歸興春水䕶田緑亦安有於去思<lb/>
屢襆被以問涂旋挈家而還邸吾且自厭人其謂何豈<lb/>
不懐歸畏此簡書竊有交龜之喜道之云逺瞻彼日月<lb/>
<pb n="KR3k0038_WYG_134-3b"/>
願聞秣馬之期<lb/>
　　　通趙知縣　　　　　　　　方秋崖<lb/>
巖巗塞邑公方勇棄於及瓜僕僕脩途誰使不遑於擇<lb/>
木遹觀取舍夐有賢愚敢致一行之書願聞數語之誨<lb/>
恭惟某官鑑湖氷雪禹穴風煙自同餘子之卑不受諸<lb/>
公之力初河陽辟温造欲取一人而拔其尤然潁川留<lb/>
冦恂重違百姓而諾其請竊髙雅操無負仁聲傳聞桃<lb/>
李之春熈想見桁楊之雨卧白日少王事相忘扣角之<lb/>
<pb n="KR3k0038_WYG_134-4a"/>
歌青山在縣門真可彈琴而治有令如此其民自醇遥<lb/>
知私語於柳隂惟恐遄頒於芝墨某多幸覩朝陽之鳳<lb/>
同班飛太史之鳬顧邑在萬山間所謂人棄而我取抑<lb/>
身墮百僚底亦惟大黠而小癡失脚於兹噬臍何及必<lb/>
苦李也始信君侯之眼髙有甘棠焉知為吾民而眉蹙<lb/>
如曰教之製錦則予敢不書紳望美人兮一方庶幾玉<lb/>
我共明月於千里翹企金相<lb/>
　　　通宋知縣　　　　　　　　真西山<lb/>
<pb n="KR3k0038_WYG_134-4b"/>
河陽之花滿縣將播仁風玉川之屋數間行依徳宇載<lb/>
念論交之始可稽候訊之恭伏惟某官器識疏通丰神<lb/>
凝秀淵源有自廣平之風烈未衰文獻相承元祐之家<lb/>
聲如在早登巋第茂鬯芳猷寳鎮瑑圭無瑕可指黄鍾<lb/>
大吕隨叩輒鳴更于館殿之才來尹山川之縣百里而<lb/>
恢牛刀未展宏摹一武而上烏臺定循近轍某猥慚迂<lb/>
謬方幸退藏徒與老農共負耒為氓之喜愧無宿學辱<lb/>
過門問字之勤<lb/>
<pb n="KR3k0038_WYG_134-5a"/>
　　　通崇仁曾知縣<hi>穎秀</hi>　　　　　李梅亭<lb/>
曉行湘水我方尋欵乃之歌春靜巴山君來賦蒍于之<lb/>
曲非釣魴之厚味漫致鯉於長鬚恭惟某官忠恕傳家<lb/>
倫魁世業恢恢游刅如錐之處囊中在在彯纓皆羅而<lb/>
致幙下適通玉籍屈綰銅章預避譚公之維私不去贑<lb/>
水之可厲維寳唐之褊邑固麻谷之舊都錦製此來繡<lb/>
行甚寵改邑不改井易地則然有土此有財得人焉耳<lb/>
奉潘輿其孔邇馳魏闕以非遥某兩鬂白紛隻身墨隠<lb/>
<pb n="KR3k0038_WYG_134-5b"/>
昨班文石不能誨館下之諸生今戍武岡幸不失黔中<lb/>
之上佐出晝尚遲於三日受滕願託於一㕓操韓子赤<lb/>
縣之權肯妄干於薄少荒鄭䖍蒼苔之屋尚見芘其歸<lb/>
來<lb/>
　　　通長汀黄知縣　　　　　　方壺山<lb/>
三山福地聚廬而居千里鄞江分邑以理然而實異得<lb/>
以條陳材有智愚境分大小京秩之權穹而選人易與<lb/>
相門之望重而宗子則輕况又来至而不先與乎僻左<lb/>
<pb n="KR3k0038_WYG_134-6a"/>
而非近相去霄壤逺甚並稱子男得乎某官質本天成<lb/>
美亦世濟儒服醖藉不墜家聲胸襟玲瓏無非縣譜沛<lb/>
乎易矣有以覘之獻羡司征百乗之賦何有蜚聲貳令<lb/>
一同之主可知果以最聞孚於衆聴不嫉頑而攘敓者<lb/>
息不留訟而凶囂亦消孰疑長汀之民難化以理或問<lb/>
莊定之後誰登于朝郎選方虚公歸則重某半生良苦<lb/>
一第可憐更十九年雖羝亦乳凢再三仕如魚上竿曾<lb/>
未闖於金閨誰實驅之鼎鑊業已失計寘諸勿言寄聲<lb/>
<pb n="KR3k0038_WYG_134-6b"/>
杭境之民望來毋遽促膝槐堂之上求教乃行槩見於<lb/>
詞毋孤所望<lb/>
　　　與蔡知縣<hi>朴</hi>　　　　　　　方烏山<lb/>
有美種花煩公榖璧薄言采藻荒我茅田行徼惠於琴<lb/>
堂敬登名於籖室恭惟某官負魁豪之學生仙聖之鄉<lb/>
恥蟲篆之文辭自期甚逺擢龍飛之科第所立素髙有<lb/>
如雲霄濶步之初宜在風日不到之處既棲矮屋又肖<lb/>
何曺逮再聴於臚𫝊盍徑躋於鵷列華亭鶴唳方忻近<lb/>
<pb n="KR3k0038_WYG_134-7a"/>
尺五之天葉縣鳬飛乃願易一同之地吏驚神令民詠<lb/>
慈君有晝簾寂寂之清無朝鼓鼕鼕之謗然而牛刀施<lb/>
於雞肋驥足旋於蟻封聞諸廟朝方旌褒於三異由此<lb/>
臺省將容與而九遷棠隂佳哉樵水重矣某稍知自勉<lb/>
竟不能竒京兆聞浪仙之詩名非其好也内廷嗔風漢<lb/>
之對語順而受之一科何補於遺餘本志自憐其變化<lb/>
得温所業幸冷其官安敢招諸生而誨焉所喜事大夫<lb/>
之賢者列後堂之聲樂素乏豪名聞武城之絃歌恐有<lb/>
<pb n="KR3k0038_WYG_134-7b"/>
愧色中丹所藴副墨具陳<lb/>
　　　囘浦城趙知縣　　　　　　方烏山<lb/>
瑣闈奏捷琴譜生輝猗佳王孫已接鵷鷺行之武業進<lb/>
士舉更希龍虎榜之榮旗鈴四馳紳笏相慶伏惟某官<lb/>
祥麟一角威鳳九苞途轍甚夷見謂金科之彦鍜鍊良<lb/>
苦未忘鐵硯之心暫閒百牛之刀來酣萬蟻之戰聊哉<lb/>
操筆易甚探囊功名逺到之必然富貴相逼乃如此竚<lb/>
飛鳬舄大展鴻圖某方賴寅恭却成薦送辱投珠之甚<lb/>
<pb n="KR3k0038_WYG_134-8a"/>
侈愧報玖之未能比拜恩綸復厪賀牘何哉簿書煩委<lb/>
之内有此翰墨游戲之功鯨錦遣歸諒亦喜逢於具眼<lb/>
騎裝行戒勉旃徑取於𠡠頭徯望之私染濡莫既<lb/>
　　　囘仙遊興化兩縣宰　　　　　方烏山<lb/>
慕龎徳公之髙未嘗至邑無范孟博之譽誤俾登車有<lb/>
來味言深仞髙誼敬惟某官琴調甚雅錦製無瑕讀書<lb/>
松竹林良多暇日種花桃李縣已滿清陰只俟雉馴即<lb/>
看鳬入某舊聞其學今見而知之武城聞絃歌君想自<lb/>
<pb n="KR3k0038_WYG_134-8b"/>
期於言偃發蜀道負弩矢我獨恥效於相如徒深巾笥<lb/>
之藏莫效襜褕之報<lb/>
　　　囘宜春劉知縣　　　　　　方秋崖<lb/>
郡國選侯何為及我江山帶郭所幸近公苐令琴意之<lb/>
春豈勝㦸衞之望伏望某官卓爾循吏異乎俗儒懐南<lb/>
豐之瓣香久無續者詩西江之别派不在兹乎遄觀鳬<lb/>
舄之飛近有豸冠之例某少所諧可久於廢閒何意驚<lb/>
猿忽相從於春水聿來烹鯉知自寂於晝簾惟不擾以<lb/>
<pb n="KR3k0038_WYG_134-9a"/>
治之則無似之賜矣<lb/>
　　　囘分宜陳知縣　　　　　　　方秋崖<lb/>
言秣其馬僕方鼎來有翩者鳬公乃解去所謂交一臂<lb/>
而失猶幸及半面之春伏惟某官粹然天球陳在廟璉<lb/>
誠齋先生之宅相必昌於時季方難兄之故家奚為乎<lb/>
縣整整三載之績平平六院之除某生而草茅老矣荆<lb/>
棘忽相從於僚友則契所懐顧已上於更書何見之晩<lb/>
竊願有請無庸遽歸<lb/>
<pb n="KR3k0038_WYG_134-9b"/>
　　　囘萍鄉趙知縣　　　　　　　方秋崖<lb/>
山林深密何自為州更㸃分明幸哉有尹聿有來於藻<lb/>
翰胡猶靳於藥言伏惟某官三十年之薾雲二千尺其<lb/>
溜雨落霞孤鶩誰則詩之朝天雙鳬䲳其飛矣自有入<lb/>
臺之近例何言作縣之古難某生而草茅老矣荆棘忽<lb/>
相從於春水及爾同僚惟自靜於晝簾乃所願學有錦<lb/>
之製毋玉爾音<lb/>
　　　囘沈知縣　　　　　　　　方秋崖<lb/>
<pb n="KR3k0038_WYG_134-10a"/>
雲飛鳬舄春治雉郊事大夫之賢坐想彈琴而治去父<lb/>
母之國何當騎竹而迎逺哉遥遥于以負負恭惟某官<lb/>
豪端苕霅之秀胸襟湖海之豪孤嘯風煙未覺休文之<lb/>
詩痩獨醒塵滓寧甘東老之書貧縱不盛之白玉之堂<lb/>
奚至屈此青山之縣民瘼極矣吏奸奈何如使倒持太<lb/>
阿而授之焉用若發新硎之為者一牛横笛苐令安雨<lb/>
外之耕五鳳塗芝政恐有日邊之召願言公尹留惠疲<lb/>
氓某起從田間寘之幕底邊城吹角毛錐顧安用哉茅<lb/>
<pb n="KR3k0038_WYG_134-10b"/>
屋生苔老生亦欲歸耳自笑儒冠之誤每思農畆之荒<lb/>
望美人兮一涯庶幾玉我共明月於千里翹企金相<lb/>
　　　囘黄知縣　　　　　　　　　王<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>軒<lb/>
齊飛五鳳趣駕雙鳬相傳紫槖之家直聴履而上耳不<lb/>
鄙青山之縣欲彈琴而治之覺松竹之自矜與草萊而<lb/>
相賀恭惟某官家聲江夏人傑洪都左圖右史之徃來<lb/>
無虚名下南浦西山之朝暮盡在胸中故嘗出其緒餘<lb/>
所至為之特立謂且破拘攣之格便當趨禁近之班繭<lb/>
<pb n="KR3k0038_WYG_134-11a"/>
絲乎保障乎方軫垂旒之念野馬也塵埃也亦煩製錦<lb/>
之材然而四轄六院之除多在一同五月之最民望攸<lb/>
屬公行勿遲某自塵一科不啻十稔拙於涉世曽掌故<lb/>
之幾何放以還山煩惠文之彈去今既久淹於耕雨亦<lb/>
無復煩於問天但得縣公如漢吏之循則與里老共滕<lb/>
氓之幸看山無笏或容野服而迎種樹有書倘遂巖棲<lb/>
之託其非公事寧敢私陳<lb/>
　　　囘許知縣　　　　　　　　　方秋崖<lb/>
<pb n="KR3k0038_WYG_134-11b"/>
璧琮繅藉己後公車之章金薤琳琅更勤私室之謝苐<lb/>
驚作者伏讀快哉恭惟某官落落乎千丈松昻昻然九<lb/>
臯鶴不肯趦趄囁嚅而處富貴頗亦嘻笑怒罵而成文<lb/>
章忽賦硯山之詩豈坐藍田之記縣官極不和耳曽奚<lb/>
傷子雨之名小生欲相吏耶政恐犯朱雲之誚夫何唾<lb/>
玉於穆斷金某退省其私焉能為有雖是翁不足與竟<lb/>
事翩其去之謂同僚未嘗聞知人過之逺矣不知狂斐<lb/>
敢拜重勤<lb/>
<pb n="KR3k0038_WYG_134-12a"/>
　　　囘髙知縣　　　　　　　　　方秋崖<lb/>
胥告教胥保惠多幸同寅如升髙如陟遐文章旁午公<lb/>
豈欠此僕其慊然恭惟某官聲揺西州秀出南斗脩水<lb/>
壯哉縣如絲之棼明府我輩人迎刅而解朝天近只數<lb/>
日去之某甚矣貪賢亡何慘别草木同味亦聊致區區<lb/>
之心桃李不言又奚煩縷縷之謝讀之面熱毋爾盟寒<lb/>
　　　囘蕭知縣　　　　　　　　　方秋崖<lb/>
迕荆州牧政坐平生之草茅移鄭公鄉方竊緒餘於薤<lb/>
<pb n="KR3k0038_WYG_134-12b"/>
水明以告我聞斯行之恭惟三舍源流五經鼓吹澤甘<lb/>
棠笏極知雪案之尚寒彈單父琴聊與雲山而小駐諒<lb/>
不待齊丘之瓜及已相傳漢璽之芝香東海生雅意本<lb/>
朝今行召矣髙皇帝能用人傑可復許乎某生而惡圓<lb/>
至則遇坎戮揚干之僕縱不得中行而與之避庾公之<lb/>
塵乃率老夫而至此願言提耳敢勿開心<lb/>
　　　囘胡知縣　　　　　　　　　鄭雪巖<lb/>
出宰山水縣仰羡展勤久遊翰墨塲自慚分教屬鴞林<lb/>
<pb n="KR3k0038_WYG_134-13a"/>
之未集致鯉素之稽遲敢謂謙詞先勤損墨恭惟某官<lb/>
學有源委性率本真日光玉潔之文四舉何淹於禮部<lb/>
鋒藏電掣之手大名已播於民曺自宜謀謨於廟堂胡<lb/>
乃棲遲於州縣屈虞詡於朝歌之徃盤錯可知得尹鐸<lb/>
為晉陽之行保障有賴逮險阻艱難之歴盡乃功名富<lb/>
貴之鼎來勿謂徒勞自應超異如某來從環璧偶掌泮<lb/>
宫以古心讀古人書寖非故習仕今時慮今世事空有<lb/>
隠憂聞君無煖席之時起我作同舟之夢春囘雷土波<lb/>
<pb n="KR3k0038_WYG_134-13b"/>
及斗城焉用牛刀已著寛柔之效㑹飛鳬舄共修文字<lb/>
之盟占報恨遲有懐莫罄<lb/>
　　　囘趙知縣　　　　　　　　　鄭雪巖<lb/>
今年春早已减風寒百里雷轟頓囘地暖人誰借問公<lb/>
定不凢某官布象云初割雞聊戲柳梢緑淺梅英紅少<lb/>
幾度歡娱麥岐秀發秧穎青芽一畨念慮了却勸農公<lb/>
事端為得趣良辰只恐栽花已催飛舄某幸逢知己何<lb/>
待卜隣不遐金玉之音決非常調認得芝蘭之味賸有<lb/>
<pb n="KR3k0038_WYG_134-14a"/>
餘香良荷先施甚慚不敏<lb/>
　　　囘興國湯權縣　　　　　　　鄭雪巖<lb/>
忽承明月之投知為髙作雖未清風之揖已快素心久<lb/>
撲塵埃若臨氷雪恭惟某官鏗鏗逸韻楚楚英標文落<lb/>
人間皆謂得淵源之正詩雄江右諒不求絺繪之工永<lb/>
諧韶濩聲盡洗笙笛耳白璧宜薦之清廟碧梧當植之<lb/>
䆳庭豈伊煙瘴杳藹之區可寓風月逍遥之興毋嫌迂<lb/>
步要亦假塗斯立真文丞㑹遇昌黎之刮目澤民非俗<lb/>
<pb n="KR3k0038_WYG_134-14b"/>
吏豈無坡老之賞音當今舍公誰哉必有為王言者某<lb/>
偶來贊畫兹幸正名對雨髙歌曾慣無氊之冷燃燈草<lb/>
檄豈其入幕之長有好斷金其人如玉想署㕍鶩行之<lb/>
暇聊試割刀不妨鷗鷺盟之尋敢忘寄鯉何時覿面共<lb/>
我論心<lb/>
　　　囘永福知縣　　　　　　　劉後村<lb/>
受河陽之書幣甚矣懐慚聞武城之絃歌凜然起敬相<lb/>
望數舍敬削一牋恭惟某官氣蓋羣公眼空餘子談笑<lb/>
<pb n="KR3k0038_WYG_134-15a"/>
自方於管樂縱横暗合於孫吴大學諸生咸服摛文之<lb/>
敏集英進士共推對策之髙早決勝於文塲久宣勞於<lb/>
戎幕當敵運衰微之際乃人才奮發之秋豈有時髦屑<lb/>
親民事候雙鳬於巖邑未免淹翔收八駿於天閑佇看<lb/>
騰踏某頃辭閫屬自乞祠宫嗟菽水之屢空迫弓旌而<lb/>
復出赧顔至此清議謂何吾嘗同僚既託金蘭之契子<lb/>
明告我願聞藥石之規<lb/>
　　　囘建陽交代葉宰<hi>奕孫</hi>　　　　劉後村<lb/>
<pb n="KR3k0038_WYG_134-15b"/>
男邦執璧棠已成隂老圃扶鉏瓜猶未熟曽是見大夫<lb/>
之使及於新令尹之門敢掃空疎以脩好雅恭惟某官<lb/>
淵乎似道黙然知言鳴鶴在隂有唱必有和祥麟見獲<lb/>
以德不以形粤自名登膴仕以來不知世有速化之事<lb/>
居常曰義與命詎肯以身狥人晩詣公車驚委贄青衫<lb/>
之敝晨趨廣殿瞻臨軒黄繖之開惟徐行乃執事之素<lb/>
心而須入亦先朝之良法雖為今吏尚有古風鞭笞盡<lb/>
弛而令行鉤距不施而情得以己之誠待物之詐操此<lb/>
<pb n="KR3k0038_WYG_134-16a"/>
之簡應彼之繁蓋有得乎蓋公清靜之言且暗合於陽<lb/>
城撫字之説訟筒寂寂泉布源源通邑大都過客必談<lb/>
於佳政深山窮谷逢人亦詫於長官頗聞百姓之愛公<lb/>
惟恐一朝之去我未容青史獨書馴雉之祥將有緑綈<lb/>
來趣飛鳬之入某剛介不媚槁乾無華少以功名自期<lb/>
慨然投筆晩知富貴有命退而讀書貧未棄官格當為<lb/>
邑頃采道傍之謡誦參以見聞竊欣閣下之規模易於<lb/>
循守惟恃此以無恐遂居之而不疑飛來花縣之書驚<lb/>
<pb n="KR3k0038_WYG_134-16b"/>
破茅簷之夢嵗不我與豈敢即於晏安秋以為期幸小<lb/>
寛於趣迫<lb/>
　　　囘江隂何知縣　　　　　　李梅亭<lb/>
道紙上之軒昻皆我輩語就暗中而摸索乃魯東家有<lb/>
味其言不知所賀恭惟某官人門具美天分仍髙日食<lb/>
萬錢盍追隨於伯父地方百里何局促於子男聊繼益<lb/>
昌之功名即見中牟之除寵某日之夕矣人謂斯何乗<lb/>
興而來漸有囘船之意同姓為近空餘推轂之情<lb/>
<pb n="KR3k0038_WYG_134-17a"/>
　　　囘交代王知縣　　　　　　戴象麓<lb/>
趣嚴星駕來蒞雷封措大規摹正自笑割雞之拙神仙<lb/>
步武何幸報飛鳬之來望風忽拜於魚緘涓日喜交於<lb/>
龜篆仰酬先辱俯愧後期恭惟某官氣節因歴練而益<lb/>
髙學問以老成而愈博宿乾坤於胸次戸牖玲瓏噴河<lb/>
海於舌端波瀾汗漫宜自珠曺之掾即聮玉筍之班尚<lb/>
以夢筆之才試此製錦之手跨劔閣之鳥道收拾山川<lb/>
於子長周游歴覽之中試武城之牛刀發越絃歌於言<lb/>
<pb n="KR3k0038_WYG_134-17b"/>
偃學道愛人之素况此㕍居之莫集與夫雉堞之未全<lb/>
末後未了工夫儘足施補衮之妙手將來出新意思或<lb/>
可蓋揚糠之拙才不妨訪坡老之蹟於獨秀亭前更與<lb/>
彈羿妃之月於八桂堂上追囘禮樂總歸和氣㸃檢江<lb/>
山盡作太平孰後孰先且低囘於章浦以趨以走行促<lb/>
上於瀛洲某造次鮮華癡黠各半莫能傲米五斗宜彭<lb/>
澤之未歸徒爾飽飯一升或山陰之粗治黔驢之技止<lb/>
此鱸魚之興悠哉終兹三年去以兩月忽拜緘縢之寵<lb/>
<pb n="KR3k0038_WYG_134-18a"/>
轉濃菊徑之思全賴匿瑕庶無洗垢敢期求舊行托契<lb/>
於子孫何以告新願推仁如父母悰懐易感駢儷難周<lb/>
　　　囘贑縣張知縣　　　　　　　孫養晦<lb/>
嫓二水以名城古為望郡分十同而置邑贑乃舊郊方<lb/>
舊尹之及瓜趣明公之行李來之何暮歡不自勝某官<lb/>
寛厚而不流靜莊而有守平生才力游刅而發新硎晩<lb/>
嵗功名啖蔗而入佳境尚拘新制來字逺民人有常言<lb/>
以未脫選之為苦士方改秩又嘆作邑之為難求辦事<lb/>
<pb n="KR3k0038_WYG_134-18b"/>
則傷於民專守法則拂於上計無能出或者援例而取<lb/>
之下有所持又將以罪而去矣在今日堯舜之世而未<lb/>
免此患雖前代卓魯之出而亦安所施曄然通材臨此<lb/>
壯縣凢衆人之所病皆談笑而盡得之假期年而有為<lb/>
其召擢無可疑者某尚縻越俎未遂同舟小子不知所<lb/>
裁莫報長牋之施大事則從其長姑為他日之圖情有<lb/>
相忘言之無恐<lb/>
　　　代見泰寧趙知縣<hi>長邑親戚因陳簿而見宰</hi>　戴象麓<lb/>
<pb n="KR3k0038_WYG_134-19a"/>
省親千里來依仇簿之鸞栖借譽一言獲拜喬仙之鳬<lb/>
舄夢寐幾年之附驥寅縁一日之登龍竊幸自天知歸<lb/>
有地恭惟某官帝室石麟之種仙源彩鳳之姿密邇日<lb/>
雲<hi>趙宰寄居行都</hi>偏承雨露聲猷掀宇宙直不減千里駒之才<lb/>
文彩瑞朝廷自是賦五色日之手合在學士八磚之地<lb/>
暫持郎官百里之權下車未播於政聲前席首加於士<lb/>
類滿城桃李盡勞門下之栽培一介芝苓亦願籠中之<lb/>
收拾伏念某迹窮株兎見小醯雞春秋郡泮之虀鹽朝<lb/>
<pb n="KR3k0038_WYG_134-19b"/>
夕親庭之菽水窮年鑽故紙僅窺豹之一斑寸晷試陳<lb/>
文屢戰蝸之兩角未肯退焚舟之志聊且為負米之行<lb/>
假途孔文舉之通家傾蓋趙平原之半面念表叔沗邑<lb/>
曺之末獲事周旋而嬸氏亦公族之華無非繾綣機㑹<lb/>
之來非偶帡幪之託何如冷灰願借於吹噓斷木冀為<lb/>
之潤色况寸效未收於藍緑而歸程欲趂於槐黄寒谷<lb/>
微枯所欠幾分之和氣天潢餘潤願分一㸃之恩波<lb/>
　翰苑新書續集卷二十<lb/>
</p>
<p>
</p>
  </div>
</body>
</text>
</TEI>
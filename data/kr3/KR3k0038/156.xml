<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷四十二</head> <lb/>
    <p>
<pb n="KR3k0038_WYG_156-1a"/>
欽定四庫全書<lb/>
　翰苑新書續集卷四十二<lb/>
　　生辰類<lb/>
　　　賀景獻邸　　　　　　　　方秋崖<lb/>
天潢毓秀宗祜流暉駕鶴而朝中元先校長生之籙牽<lb/>
牛而臨七夕已傳乞巧之文併借良辰誕彌厥月某官<lb/>
謙以自牧卓爾不羣鍾鼎神堯之子孫了無貴介冠冕<lb/>
宗周之族姓雅有好修葢其禀間氣於長庚固己得異<lb/>
<pb n="KR3k0038_WYG_156-1b"/>
書於太乙錫之難老儀我睦親某叨與講論竊深贊頌<lb/>
富貴莫如進德尚迪前人之光清浄可以延年是為仁<lb/>
者之夀<lb/>
　　　賀張參政　　　　　　　　　楊誠齋<lb/>
日逢弧矢年迓松椿有是君有是臣亶謂千齡之盛旦<lb/>
俾爾昌俾爾艾長觀八月之清秋樂事駢闐驩聲環匝<lb/>
某官儲精髙嶽毓秀苕川碩畫元勛久増光於政府沉<lb/>
機深識獨軫念於邊庭雖一時議論之靡諧奈百世聲<lb/>
<pb n="KR3k0038_WYG_156-2a"/>
名之益壯雲霾既掃日月方明爰誕告於治朝以寵還<lb/>
於書殿獨兹均佚共以為疑與其抱髙明之節而枕石<lb/>
潄流豈若舒久鬱之才而興雲出雨亟符夢燕入相衮<lb/>
龍發舒未究之才猷揚厲無前之勛業某比聞褒渥帥<lb/>
羾慶緘犯顔宜掇於深辜藏疾已欽於雅度報章下逮<lb/>
餽禮有加坐令山房岑絶之區如得洞府珍竒之玩有<lb/>
懐銘刻無語發揚屬逢誕日之臨敬拜長年之祝捧觴<lb/>
稱夀雖不能陪賔客之塵䑛鼎得仙猶足以解塵埃之<lb/>
<pb n="KR3k0038_WYG_156-2b"/>
縛<lb/>
　　　賀趙文昌　　　　　　　　方秋崖<lb/>
五緯麗天一佛出世用作霖雨是生朱緯之辰穆如清<lb/>
風盡滌滄溟之暑祥開彌月允屬休期某官器博而用<lb/>
周體莊而履粹右扶風左馮翊輦轂為清前左雄右山<lb/>
濤銓衡倚重維天間氣鍾此鉅公共嘉降嶽之辰有偉<lb/>
如川之頌而某恪共謁制莫控慶悰披蕊笈而汎蓮舟<lb/>
可想仙家之日月焚玉㽔而盥薇露苐瞻公姓之鼎彞<lb/>
<pb n="KR3k0038_WYG_156-3a"/>
　　　謝余提舉賀生辰　　　　　　鄭雪巖<lb/>
手種甘棠之隂十年三到口誦蓼莪之句初度又逢荷<lb/>
公髙情畀余善頌某歲冉冉以將至車皇皇其何之幸<lb/>
遇聨臺崇篤斷金之好重煩移具奏宣戞玉之音適當<lb/>
膏澤之及時宜有陽春之寡和誠不偶爾似有相之匪<lb/>
為夀祺相對老翁之一笑尚期樂事同歡農畝之三登<lb/>
欣荷惟深敷宣罔既<lb/>
　　　謝劉右司賀生辰　　　　　　鄭雪岩<lb/>
<pb n="KR3k0038_WYG_156-3b"/>
倦馬載馳誰云就熟分龍適紀又值初生問甘棠之䕃<lb/>
尚存誦蓼莪之詩有感言以贈也愛而夀之恭惟某官<lb/>
價重斯文交崇同類訪子雲而問字宅僅一區共坡翁<lb/>
而論文書藏萬卷偶對黄金膏雨之霈遂賦白雪陽春<lb/>
之歌匪曰維祺俾開笑口數絳縣人之甲子老自不知<lb/>
聞大庭氏之官商和而焉敢其為感佩罔既敷宣<lb/>
　　　謝衆官賀生辰　　　　　　　鄭雪岩<lb/>
倦馬載馳誰云就熟分龍適紀又值初生訪甘棠之䕃<lb/>
<pb n="KR3k0038_WYG_156-4a"/>
尚存誦蓼莪之詩増感豈謂同寅之髙誼有憐甲子之<lb/>
餘年相對黄金膏雨之應時遂賦白雪陽春之寡和誠<lb/>
不偶爾似有相之匪為夀祺聊發老翁之一笑尚期樂<lb/>
事同歡農畝之三登欣荷之私敷宣罔既<lb/>
　　　囘丘漕賀生日　　　　　　方秋崖<lb/>
揆予初度頻驚潘鬢之霜惠我好音忽墮郢歌之雪厥<lb/>
有嘉篚爛其盈門誼則重於斷金榮更深於倚玉屬兹<lb/>
多事繄我何心豈有邊檄之飛馳正此師干之征調而<lb/>
<pb n="KR3k0038_WYG_156-4b"/>
乃尚記垂弧之日不為解甲之圖今何如時但欲捲錦<lb/>
鯨而還耳辭不獲命勉其烹素鯉而藏之<lb/>
　　　回徐國録<hi>戊申生日</hi>　　　　　劉後村<lb/>
吾衰也久矣撫初度而自驚歲晏孰華予獨交情之未<lb/>
厭特紓麗藻以飾朽株共惟某官思欲凌雲文如翻水<lb/>
謂故舊茍無大故胡忍棄遺念老姿非復少年强為塗<lb/>
抹所慚醜質不稱好辭文一字綃一縑莫酬珍貺匱十<lb/>
重巾十襲苐謹寳藏<lb/>
<pb n="KR3k0038_WYG_156-5a"/>
　　　回王臞軒賀生日　　　　　　方烏山<lb/>
老成羇逰已斷六弧之夢故人逺訪先馳雙鯉之書惟<lb/>
愁空谷之足音折子過門之屐齒良鄭重甚如悚愧何<lb/>
恭惟李白謫仙徐邈清聖五湖三江之氣落落不衰萬<lb/>
馬千兵之文堂堂可畏雖筆端之春麗尤交誼之歲寒<lb/>
毎逢賤生必贈好語政切彼美一方之望乃傾不逺千<lb/>
里而來水沉似盈尺之苓地粟如當𤓰之菜復奏一闋<lb/>
真成三竒某愧無雪兒可歌留與雲孫為寳清興不淺<lb/>
<pb n="KR3k0038_WYG_156-5b"/>
幸勿回子猷之舟濁世可憐安得望王喬之履<lb/>
　　　回瑞守賀生日　　　　　　　康務本<lb/>
養弗逮親方切蓼莪之劬瘁貴而好禮忽垂金薤之琳<lb/>
瑯愧甚循涯感深擊節某官身諧律度才叶宫商不矜<lb/>
棨㦸之尊惠然懐袖賸薦罇罍之具樂只銜盃靖省衰<lb/>
遲末由稱塞七襄愧乏羞吟瓊玖之詩十襲為榮留作<lb/>
子孫之寳情深愧恧詞淺敷陳<lb/>
　　　回方教蒙仲　　　　　　　　劉後村<lb/>
<pb n="KR3k0038_WYG_156-6a"/>
老色上面空慚弧矢之垂太音希聲忽聽韶箾之奏斐<lb/>
然藻麗賁此衰遲某官胷次氷清毫端泉湧雖多識王<lb/>
翰李邕知名之士然尚記孔融禰衡忘年之交時製新<lb/>
腔遂成故事老夫耄矣無能為也莫少稱於衮褒美人<lb/>
贈我何以報之苐謹藏於巾襲<lb/>
　　　囘太守游訥齋賀生日　　　　楊監簿<lb/>
五十八翁正白傅堪嗟之日萬有千歲借魯侯俾夀之<lb/>
詞温然陽春華此遲暮某官黄鍾調古白雪才清漢吏<lb/>
<pb n="KR3k0038_WYG_156-6b"/>
悃愊之無華孔門文學之克紹摩挲銅狄偉意氣之相<lb/>
期刻畫無鹽溢情文之於粲某未皇反璧有愧報瓊理<lb/>
三徑之荒老之將至云爾受一㕓之庇愛之能勿勞乎<lb/>
　　　囘黄都丞賀生日　　　　　　方烏山<lb/>
搴帷無力負愧桑蓬銜袖過情有華虀臼陽春寡和肆<lb/>
夏清辭恭惟某官眼底標髙胷中韻勝嘯諾為一方之<lb/>
重使君真不凡歌謡沸千里之聲太守能同樂似憐遲<lb/>
暮幸接恩光贈以黄石公之秘文或者方山子之仙分<lb/>
<pb n="KR3k0038_WYG_156-7a"/>
某躍然圭誦深矣珍藏豈不自知耶恐孤盛意願切有<lb/>
復也便是明朝<lb/>
　　　囘吳郎中　　　　　　　　　劉後村<lb/>
老夫無能為忽焉耄矣鄉人之善者惠然好之拊初度<lb/>
而失驚聞片言以自壯共惟某官人之麟鳳學者斗山<lb/>
負當代少雙之才居大廷第一之選封平津拜丞相彼<lb/>
哉公孫之阿諛相江都徙膠西甚矣董生之亷直力行<lb/>
古道尤篤故交興懐淳熈之遺民曽是貞元之朝士烹<lb/>
<pb n="KR3k0038_WYG_156-7b"/>
鯉而得有素書之甚勤籠鵝而歸無黄庭之可換髙情<lb/>
鄭重暮齒光華某稽首登嘉雄懐銘惠七十欲不踰矩<lb/>
願永佩於聖言五年以長比肩焉敢當為兄事<lb/>
　　　回吳總侍賀生辰　　　　　　方秋崖<lb/>
熊旗西援未知解印之期驪曲東來尚記垂弧之旦交<lb/>
情厚甚時事奈何葢一夫向隅為主憂而四郊多壘則<lb/>
臣辱盍共圖於嘗膽顧何有於賞心駭觀厥篚之華愧<lb/>
負臨邊之寄捲錦衾而還客始覺和平具朱綅以膺戎<lb/>
<pb n="KR3k0038_WYG_156-8a"/>
敢云耆艾<lb/>
　　　囘徐監簿<hi>丙辰生日</hi>　　　　　劉後村<lb/>
蓬矢以射四方負壯心而永慨朱絃之音一唱驚俚耳<lb/>
之未聞藻思過褒蒼顔改觀恭惟某官氣沮金石筆驅<lb/>
風霆不衮衮於諸公迺頻頻於國學以史官榮韓愈孰<lb/>
云宰相之知將科第放劉蕡大觸貴人之怒棄榮官如<lb/>
糞土重交友如天倫援引過江之二賢寵加窮谷之一<lb/>
叟某虚蒙湔祓自覺摧頹七十古來稀久相傳於斯語<lb/>
<pb n="KR3k0038_WYG_156-8b"/>
百年渾是醉敢不舉於君觴<lb/>
　　　囘趙倉賀生日　　　　　　方烏山<lb/>
蓼莪廢詠安知剛卯之臨皇華有行尚移受辛之贈欲<lb/>
還鯨錦又酖龍珠恭惟某官捲織雲孫懐修月斧攬轡<lb/>
發丹山之道丰度如神發廪繼青社之風歌謡正沸却<lb/>
送善頌以輝頽齡某珍藏甚深瓊報何有老色上面方<lb/>
愁桃李之笑人媚語熏心安得藥石而生我<lb/>
　　　回葉寺丞　　　　　　　　劉後村<lb/>
<pb n="KR3k0038_WYG_156-9a"/>
七十古來稀已踐暮春之境一篇三致意喜聞唱歎之<lb/>
音奬借過情衰陳増氣恭惟某官臨風玉樹承露金莖<lb/>
素負大厯才子之名嘗在貞元朝士之列沉酣古製可<lb/>
追芝房寳鼎之歌游戲新腔不減花間香奩之作念病<lb/>
翁之晚景借貧女之隙光某心愧暗投誼難虚受癡年<lb/>
偶長獲接洛英之㳺俚耳微聾徒聽郢人之曲<lb/>
　　　回太守游工部賀生日　　　　趙制機<lb/>
男子桑弧方動蓼莪之感外孫虀臼遽䝉華藻之褒挹<lb/>
<pb n="KR3k0038_WYG_156-9b"/>
郡將之謙光増㕓氓之賁飾恭惟某官氣鍾清淑學極<lb/>
淵源惟𣲖接乎考亭洙泗之波况心傳乎受齋伊洛之<lb/>
脉胷襟錦繡允為岳牧之詞人欬唾珠璣亶謂文章之<lb/>
太守宜白雪陽春之寡和有朱絃清廟之遺音節對菊<lb/>
英許共餐於初度行吟桂粟俾覔藥於長生腆矣贈言<lb/>
偉哉髙誼某襲藏笥篋寫入宫商雖家乏雪兒莫稱黄<lb/>
堂之曲然市多墨客競傳樂府之腔摧謝罙深敷宣罔<lb/>
既<lb/>
<pb n="KR3k0038_WYG_156-10a"/>
　　　回張倅<hi>癸丑生日</hi>　　　　　　劉後村<lb/>
病叟歸田不記劬勞之旦故人監郡忽貽要眇之音托<lb/>
之新腔華此暮齒恭惟某官風韻濯濯之柳辭章藹藹<lb/>
之雲同時宰中牟宰宻縣之流競着鞭而速化歲晚相<lb/>
江都相膠西而去獨佩玉而徐行挺然松栢後凋之姿<lb/>
念兹蒲柳先零之質特絃廟瑟加賁門弧分風月之笑<lb/>
談起煙霞之痼疾樂府有將雛鳳真堪補舊譜之遺貧<lb/>
家無囀春鶯竟虚辱詞人之惠欲伸銘激不覺囁嚅<lb/>
<pb n="KR3k0038_WYG_156-10b"/>
　　　回鍾倅賀生日　　　　　　　方烏山<lb/>
男子桑蓬嘆卯君之已老外孫虀臼猗乙乗之多情圭<lb/>
復再三珍藏什襲恭惟某官兄之難弟吏者鉅師堂堂<lb/>
相國之風期清標似玉亹亹中郎之手法健筆如山稍<lb/>
試活人之一斑深得摛翰之三昧惠而好我何以報君<lb/>
某自撫頽齡永懐盛意宦情聊爾盍還方山子之古冠<lb/>
人世幾何請覔鍾離翁之仙訣其餘心曲悉俟面陳<lb/>
　　　回卓教<hi>得吉</hi>　　　　　　　劉後村<lb/>
<pb n="KR3k0038_WYG_156-11a"/>
老夫耄矣與時好而背馳士者笑之獨鄉情之未棄鑑<lb/>
韶鈞之入聽覺弧矢之有光某人文選青錢名標黄甲<lb/>
舉幡而集闕下不亦壯哉衣錦而還故鄉可謂榮矣尚<lb/>
且念陳人之華髪按曲子之新腔僕匪郢人愧莫和陽<lb/>
春之唱君如許劭得無累月旦之評既録副以深藏聊<lb/>
搜枯而催謝<lb/>
　　　回王教庚　　　　　　　　　劉後村<lb/>
養親不洎豈勝年運而徃之悲越邑相存足見歲寒後<lb/>
<pb n="KR3k0038_WYG_156-11b"/>
凋之誼寵加至矣衰暮慊然恭惟某官交道素隆詞鋒<lb/>
尤雋昔鄭老客寒無氊之際嘗忝過從今翟公門可張<lb/>
羅之時猶相記憶嘉惠始生之日逺貽絶妙之詞雖貧<lb/>
家素乏於雪兒不能巧囀然同社豈無於墨客可共賞<lb/>
音佩德罙深含毫莫寫<lb/>
　　　回莆田黄宰<hi>甲寅生日供送</hi>　　劉後村<lb/>
柱下史休官幸退藏於暮景縣大夫好禮首存問於髙<lb/>
年自愧衰頽上煩記憶某官武城之調甚古山隂之譜<lb/>
<pb n="KR3k0038_WYG_156-12a"/>
最優辱絳老於泥塗深懲晉鄙之失遺杜陵以酒炙尤<lb/>
見耒陽之賢念野叟之垂弧命帑人而實篚幾於塞屋<lb/>
何止充庖苐鶺鴒之悲痛方新况熊魚之取捨宜辨退<lb/>
之羊玉川鯉安敢累君侯之清安期棗張公梨已足為<lb/>
賓客之寵區區摧謝縷縷費詞<lb/>
　　　回興化張宰　　　　　　　劉後村<lb/>
閣中劉更生耄矣誤藜燈之照天上張公子燁然揮椽<lb/>
筆之辭記憶良勤衰殘有靦某官宜給漢廷之禮暫鳴<lb/>
<pb n="KR3k0038_WYG_156-12b"/>
單父之琴問綘縣老人年深念泥塗之辱續襄陽耆舊<lb/>
傳頗参州里之評自製新腔以華暮景君不惜過情之<lb/>
譽人將起泛愛之譏某虚負襟期苐知巾襲南有箕北<lb/>
有斗常嘆二星之乗除愈為雲郊為龍安得四方而追<lb/>
逐輒憑惡札少答珍投<lb/>
　　　回丁尉<hi>南</hi>　　　　　　　　　劉後村<lb/>
人生七十稀已踐暮遲之景古詩三百首忽聆風雅之<lb/>
音某華髪生光汗顔拜貺恭惟某官騷壇巨臂藝苑英<lb/>
<pb n="KR3k0038_WYG_156-13a"/>
髦瀏亮精微之文源流諸父嘻笑怒罵之作膾炙一時<lb/>
分張墨客之賸殘假借陳人之枯槁某僅能朗誦深愧<lb/>
暗投續禹錫前度看花之詩自嗟老矣誦令威何不學<lb/>
仙之句竊有感焉<lb/>
　　　回真直閣賀生日　　　　　方烏山<lb/>
髪種種矣安知初度之臨芳菲菲兮莫住韶光之去懐<lb/>
哉良友贈以妙歌恭惟某官標韻峻清趣操竒異飽聞<lb/>
諸老之議論浩乎沛然盡交當代之豪英親其善者似<lb/>
<pb n="KR3k0038_WYG_156-13b"/>
憐今我嘗事老師故愛之欲其生使聞者可以起某捲<lb/>
還不敢藏去甚榮空谷有可食之苖難堪維命仙房多<lb/>
不死之藥請錫刀圭略叙謝私專容侍見<lb/>
　　　回士友　　　　　　　　　方秋崖<lb/>
某面痩頭斑四十正當樂天謫宦之年口張角奮三星<lb/>
行直韓子生成之宿方倦鋤而荷月疇把酒以問天胡<lb/>
為黄絹㓜婦之受辛肯記絳縣老人之甲子甚慙善頌<lb/>
於富貴何有哉有斐謝言亦貧賤驕人耳<lb/>
<pb n="KR3k0038_WYG_156-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_156-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷四十二<lb/>
</p>
<p>
</p>
  </div>
</body>
</text>
</TEI>
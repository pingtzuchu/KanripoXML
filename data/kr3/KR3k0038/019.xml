<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷十九</head> <lb/>
    <p>
<pb n="KR3k0038_WYG_019-1a"/>
欽定四庫全書<lb/>
　翰苑新書前集卷十九<lb/>
　　刑部<lb/>
刑部尚書<hi>漢成帝時尚書初置二千石曹主郡國二千石又置三公曹主斷獄光武改三公曹主考</hi>
<hi>課二千石曹掌水火盜賊辭訟亦謂之賊曹魏置尚書都官郎佐督軍事晉以三公尚書掌刑獄宋三公刑部</hi>
<hi>主刑法又置都官尚書主軍事刑獄齊梁陳並有都官尚書隋開皇改都官為刑部尚書統都官刑部比部司</hi>
<hi>門四曹唐因之龍朔改司刑太常伯咸亨復武后改為秋官神龍復天寳改為憲部至徳復職林本朝刑部尚</hi>
<hi>書侍郎中止為階官而刑部判官事二人以御史知雜以上或朝官充淳化二年以刑部覆大辟案増置審刑</hi>
<pb n="KR3k0038_WYG_019-1b"/>
<hi>院凡四方以刑獄來上則讞於審刑院大中祥符二年置紏察在京刑獄司元豐三年並併歸刑部五年官制</hi>
<hi>行六部各正其職而刑部始得専其官續㑹要國朝尚書刑部掌律法獄訟奏讞叙復之事凡斷獄本於律而</hi>
<hi>隨時損益以勅令格式若情可矜憫或法不中情者皆具讞閱其按狀博例擬進應詔獄及按劾命官以程督</hi>
<hi>之審覆京都辟囚其在外已論决則摘按檢察大理開封殿前馬步同獄則紏正其當否即有所辨訴以法理</hi>
<hi>與奪如朞赦應格則聴其叙復其屬有三曰都官軍民及徒𨽻名籍之事𨽻焉曰比部鉤攷帳籍及贓罰負欠</hi>
<hi>之事𨽻焉曰司門津梁道路及國門稽察之事𨽻焉神宗正史職官志是時尚書猶未除人職畧</hi>
歴代事實秋典<hi>顔魯公集馮翊太守謝上表云超司秋典盖嘗為憲部尚書</hi>潔介自<lb/>
守<hi>崔隠甫不屈牛仙客潔介自守以强正稱</hi>不屈牛仙客<hi>崔隠甫為刑部帝欲相之謂曰牛仙</hi>
<pb n="KR3k0038_WYG_019-2a"/>
<hi>客可與語卿嘗見否曰未也帝曰可見之隠甫終不詣他日又問對復如初帝乃不用賛曰嚴挺之拒宰相不</hi>
<hi>肯見李林甫崔隠甫違詔不屈牛仙客信剛者乎二人坐是皆不得相彼亦各申其志也</hi>不得張僧<lb/>
徹<hi>梁書羊侃為都官尚書宦者張僧𦙍候侃侃曰我床非閹人所坐竟不前之時論美其貞正</hi>庭無<lb/>
留事<hi>李適之為刑書畫决公務庭無留事</hi>覆獄累歎<hi>唐劉祥道遷刑書每覆大獄必歔欷累歎</hi>
<hi>奏决之日為之不食</hi>論奏事不當先白宰相<hi>顔真卿為檢校刑書永泰中元載引用私</hi>
<hi>黨請百官凡欲論事必先白長官長官白宰相然後聞奏真卿上䟽曰天寳後李林甫威權日盛羣臣不先咨</hi>
<hi>宰相輒奏事不過託以他故中傷猶不敢明約百司令先白宰相如今日之事曠古未有陛下不早覺悟漸成</hi>
<hi>孤立矣其激切如此於是中人争冩内本布於外</hi>
<pb n="KR3k0038_WYG_019-2b"/>
皇朝事實秋官右卿<hi>南豐擬制云云</hi>司臬<hi>中興題名設官分職以司臬事</hi>天臺<lb/>
刑官<hi>歐陽謝表曰望峻天臺仍忝刑官之重</hi>典司邦禁<hi>南豐擬制中臺八座典司邦禁</hi>奏<lb/>
刑不上大夫<hi>言行録蘇頌字子容神宗朝知審刑院知金州張仲宣受財枉法抵死官援前比貸</hi>
<hi>死杖脊黥配海島公奏古者刑不上大夫今刑為徒𨽻恐汙辱衣冠耳仲宣由是得免杖黥止流海外自是命</hi>
<hi>官無杖黥者</hi>請諸路疑獄聽讞<hi>東都事畧燕肅傳肅字穆之知審刑院先是天下疑獄雖</hi>
<hi>聴奉而州郡懼得罪不敢讞故寃獄常多肅建請諸路疑獄皆聴讞有不當者釋其罪自是全活者衆</hi>建<lb/>
議違制親被乃坐<hi>言行録王文正公曽在審刑日建議違制親被乃坐罪未幾外郡有以具</hi>
<hi>獄讞聞章聖俾以違制坐之公以制非親被請從違失上可其奏</hi>盜殺同黨更議法<hi>言行</hi>
<pb n="KR3k0038_WYG_019-3a"/>
<hi>録韓忠獻琦知審刑院先是盜殺同黨既自己就捕例不抵死公曰此但并有其貲或就滅其口非有自新改</hi>
<hi>過之心無足矜者請更議其法乃語盜殺其徒而自首者毋得原以上四事本部通用</hi>
自叙以不習文固辭<hi>屈突通為刑書自以不習文固辭改工部</hi>
旁引輕典中典重典<hi>周禮大司冦之職掌建邦之三典以佐王刑邦國詰四方一曰刑新</hi>
<hi>國用輕典二曰刑平國用中典三曰刑亂國用重典</hi>以五刑紏萬民<hi>同上云</hi>以兩造<lb/>
禁民訟<hi>同上以兩造禁民訟入束矢於朝然後聴之</hi>嘉石平罷民<hi>同上以嘉石平罷民</hi>
<hi>凡萬民之有罪過而未麗於法而害於州里者桎梏而坐諸嘉石役諸司空</hi>肺石達窮民<hi>同上</hi>
<hi>以肺石達窮民凡逺近惸獨老㓜之欲有復于上而其長弗達者立於肺石士聴其辭</hi>正月觀刑<lb/>
<pb n="KR3k0038_WYG_019-3b"/>
象<hi>同上正月之吉始和布刑于邦國都鄙乃縣刑象之法于象魏使萬民觀刑象</hi>
羣書精語士官正五刑司冦掌三典<hi>通典云唐虞之時士官以正五刑周</hi>
<hi>秋官大司冦掌邦之三典以佐王刑邦國盖其任也</hi>掌三典詰四方<hi>孫樵記室新書掌其三典</hi>
<hi>詰彼四方</hi>弼五教掌三典<hi>常衮授刑曹制弼我五教掌兹三典</hi>爽鳩之為司冦<lb/>
皋陶之作士師<hi>張鷟云國之二柄在徳與刑邦之三典惟清與慎大舜有欽恤之言穆王有哀</hi>
<hi>矜之教爽鳩之為司冦務在擇仁皋陶之作士師期於致理</hi>盡侀成於法理<hi>唐大詔令杜審</hi>
<hi>權制秋卿恤刑事無枉撓又云紹蔽芾於謳謡盡侀成於法理</hi>
四六警語<hi>秋官憲部</hi>　<hi>爽鳩/司冦</hi>　<hi>司憲/秋卿</hi>　<hi>司刑太常伯</hi>
<pb n="KR3k0038_WYG_019-4a"/>
　　<hi>䟽恩宸陛正位秋卿</hi>　<hi>簡除宸扆序陟禁塗</hi>
　　<hi>識鄭公之履帝欣大雅之重來畫虞氏之冠人謂古今之間出</hi>
　　<hi>十行題鴈既能領袖於論思一日爽鳩自可噓呵於愁難</hi>
　　<hi>□舜代之冠方期於刑措曵漢庭之履宜奉於制除</hi>
　　<hi>方君行仁政每懲朝令之更欲下無寃民尤重秋官之寄</hi>
　　<hi>自元豐之正名初復六職至大觀之定令始顓一司</hi>
　　<hi>舜命九官莫重明刑而弼教穆存三后必先降典以折民</hi>
　　<hi>溉俗吏煩苛之政出羽鑚皮聞賢儒忠厚之風信眉吐氣</hi>
<pb n="KR3k0038_WYG_019-4b"/>
　　<hi>皋陶以謨明豈獨厚明刑之寄傅說輔台徳便當疇作礪之庸</hi>
刑部侍郎<hi>隋煬帝置刑部侍郎唐因之龍朔改為司刑少常伯光宅中為秋官侍郎天寳中為憲部</hi>
<hi>侍郎掌律令刑名覆按大理及諸州應奏之事通典本朝官制因革見前刑部尚書元豐正名除大理卿崔台</hi>
<hi>符為之續㑹要</hi>
歴代事實司刑少常伯<hi>見官制</hi>大三司使<hi>唐職林唐有大獄即命御史中</hi>
<hi>丞刑部侍郎大理卿充謂之大三司使</hi>宰相材<hi>狄仁傑薦張柬之宰相材召為洛州司馬仁傑曰臣</hi>
<hi>薦宰相而為司馬非用也乃授司刑少卿遷秋官侍郎</hi>摠職務行制命<hi>唐職官志刑部侍郎</hi>
<hi>一員掌天下刑法及徒𨽻勾覆闗禁之政令其屬有四摠其職務行其制命凡中外咸質正焉</hi>詳决如<lb/>
<pb n="KR3k0038_WYG_019-5a"/>
神<hi>唐書王播元和中轉刑侍備舉格條置之座右凡有詳决疾速如神僚屬歎服</hi>剖决如流<hi>同上</hi>
<hi>王播商處輕重剖决如流</hi>精於法律<hi>劉瑑轉刑侍精於法律選制勅可用者議其輕重成一家書號</hi>
<hi>大中統類奏行之</hi>道裕妙選<hi>唐太宗時刑部侍郎有闕令執政妙擇其人奏皆不可太宗曰朕得</hi>
<hi>其人矣往者李道裕議張亮云反形未具此言當矣雖不即從至今追悔遂授道裕刑部侍郎</hi>栖楚宣<lb/>
授<hi>寳厯初宣中書以諫議大夫劉栖楚為刑部侍郎宣授自栖楚始</hi>諫迎佛骨<hi>韓愈為刑侍憲</hi>
<hi>宗遣使往鳳翔迎佛骨入禁中愈表諫云云</hi>
皇朝事實秋官亞卿<hi>曲阜除宇文昌齡制云云</hi>秋卿之貳<hi>類要云云</hi>秩貳<lb/>
秋官<hi>南豐擬制秩貳秋官參執邦典</hi>佐平邦憲<hi>類/要</hi>平反被賜<hi>言行録陳魯公康伯</hi>
<pb n="KR3k0038_WYG_019-5b"/>
<hi>諡文正兼刑部侍郎前此有司専用權臣風旨為獄重輕公獨平反之故家多被其賜</hi>平反辭賞<lb/>
<hi>張文忠公九成兼刑侍一日法寺以成案上大辟公閲首末得其情因請覆實囚果誣服者也奏黜之時法官</hi>
<hi>扺罰而朝論欲以平反為賞公辭曰職在詳刑而賣衆以邀賞可乎</hi>用法多所平反<hi>東都事畧</hi>
<hi>范百禄字功父除刑部侍郎有以强盜及故殺鬬殺情可矜者讞于朝法官授例貸免司馬光曰殺人不死則</hi>
<hi>法廢矣百禄曰謂之殺人則可制刑而以為不疑原情而以為無可憫則不可百禄在刑部用法多所平反遷</hi>
<hi>吏部侍郎</hi>請薄亡珠罪<hi>國史吕公孺字稚卿元祐初為刑侍原廟亡珠繫治甚久公孺言殿中主</hi>
<hi>者不一前後代者未嘗以服御相授且諱日宫嬪往還不一有所亡豈可指意吏卒獄雖具顧非聖裁不可上</hi>
<hi>深以為然</hi>奏伶人以先聖戲<hi>澠水燕談元祐中駕幸凝祥池宴從臣奏伶人以先聖為戲刑</hi>
<pb n="KR3k0038_WYG_019-6a"/>
<hi>部侍郎孔宗翰奏唐文宗時嘗有為此戲者詔斥去之今豈宜有此詔付伶官于理</hi>决獄與執政<lb/>
議<hi>東都事畧彭汝礪字器資元祐中遷刑部侍郎㑹有巨獄執政以為可殺汝礪以為不可與執政異徙禮</hi>
<hi>部</hi>論獄執不可<hi>長編初刑部有刼殺人獄侍郎彭汝礪引例乞加貸配執政不以為是降特旨</hi>
<hi>皆殺之汝礪執不可</hi>上疏請例歸刑部<hi>丁未録范百禄遷刑部侍郎奏獄門下省多駁正當</hi>
<hi>貸者百禄屢以告執政言上有詔例在有司者悉取還中書百禄上疏論之悉如所請自是例歸刑部矣</hi>論<lb/>
宰執給使减年法<hi>周益公集程大昌權刑部侍郎舊法宰執初除轉升皆有給使减半其後</hi>
<hi>用例侵失法意公請自侍從而執政執政而相則為初除法當與全餘為轉升皆减半遂為定制上知公特立</hi>
<hi>不避怨滋欲用之</hi>
<pb n="KR3k0038_WYG_019-6b"/>
旁引五聽求民情<hi>周禮小司冦之職以五聲聽獄訟求民情一曰辭聴二曰色聴三曰氣聴四</hi>
<hi>曰耳聴五曰目聴</hi>八辟麗邦灋<hi>同上以八辟麗邦灋附刑罰一曰議親之辟二曰議故之辟三</hi>
<hi>曰議賢之辟四曰議能之辟五曰議功之辟六曰議貴之辟七曰議勤之辟八曰議賓之辟</hi>三刺斷<lb/>
獄<hi>同上以三刺斷庶民獄訟之中</hi>令以木鐸<hi>同上正嵗帥其屬而觀刑象令以木鐸曰不用灋者</hi>
<hi>國有常刑令羣士乃宣布于四方憲刑禁</hi>
羣書精語白雲之司<hi>裴復除制云俾踐白雲司以黄帝時秋官為白雲也</hi>予曰罪<lb/>
爾勿罪予曰寛爾勿寛<hi>杜牧之行李從誨除刑侍制云</hi>
四六警語<hi>䟽恩天陛貳政秋官</hi>　<hi>司冦掌外朝之政宜監祥刑甘泉通法從之班特持偉望</hi>
<pb n="KR3k0038_WYG_019-7a"/>
　　<hi>周為小司冦之官唐有少常伯之職</hi>　<hi>躋虞氏畫衣冠之治成周家空囹圄之仁</hi>
　　<hi>朝夕罄論思之益科條加詳决之精</hi>　<hi>棘木聴刑事後其長紫荷持槖美效於君</hi>
　　<hi>詰姦禁暴固資刑政之修正本澄源更頼謀猷之益</hi>
　　<hi>論思獻納當紫槖之真為輔賛彌縫佇黄麻之顯拜</hi>
　　<hi>特槖嚴凝豈特顓讞刑之事告猷夙夜盖将聞補衮之忠</hi>
　　<hi>素擅清通正張尚書之按佇期畫一定蕭丞相之規</hi>
　　<hi>以五刑紏萬民更頼獻納論思之妙撫四夷安百姓即收彌縫輔賛之功</hi>
刑部郎中<hi>漢尚書有三公曹後漢有二千石曹魏有三都官曹皆掌刑法獄訟之事晉宋齊並以</hi>
<pb n="KR3k0038_WYG_019-7b"/>
<hi>公郎曹掌刑獄置郎中一人隋初省三公曹置刑部曹掌刑法置侍郎一人煬帝除侍字又改憲部郎唐因之</hi>
<hi>武徳改刑部郎中龍朔改司刑大夫咸亨光宅神龍並隨曹改復六典通典本朝官制見刑部尚書元豐正名</hi>
<hi>初胡援杜紘職畧建炎詔刑部以二員為額紹興詔見任郎依元豐舊法分左右㕔治事從右司汪應辰之請</hi>
<hi>也中興㑹要</hi>
歴代事實小秋<hi>杜牧頃於宰執求小儀不遂請小秋又不遂出尚書故實</hi>士師下大<lb/>
夫<hi>六典周禮大司冦屬官有士師下大夫盖郎官之任</hi>定科郎<hi>職類魏有定科郎晉賈充定律令以</hi>
<hi>裴楷為之</hi>不博前行<hi>國史補省中語中行刑户不博前行駕部</hi>
皇朝事實秋官之屬<hi>職畧云</hi>秋臺之聯<hi>胡文恭行廖詢制云宜進秋臺之聯</hi>
<pb n="KR3k0038_WYG_019-8a"/>
<hi>進丞郎省之務</hi>參綜刑制<hi>南豐除韓晉卿制刑者所以助治聖人尤謹中臺參綜刑制郎選甚髙</hi>
請讞奏决<hi>長編韓晉卿擢刑部郎中天下大辟請讞執政以為煩制不應讞者晉卿適白事省中因</hi>
<hi>曰讞不至矣議者欲天下獄悉從奏决晉卿曰恐罪人之死於獄多于伏辜者皆從之</hi>例蔵刑部<lb/>
<hi>九朝通畧元祐元年三省言中書置刑部檢例官從之獨刑部員外郎劉賡上䟽言元豐官制以例蔵刑部可</hi>
<hi>比則取鈔不可則取旨今非故事詔如所請而例復蔵刑部自是中外奏讞無所避矣</hi>分㕔治事<lb/>
<hi>見官制</hi>知雅州<hi>至道初張昱為刑部員外郎西川安撫奏望授昱諸司使知雅州上以署郎之重不</hi>
<hi>欲換他職故進秩加賜令服而遣</hi>
員外郎古之遺直<hi>令狐峘大厯中為刑部員外郎上䟽諫山陵事詔答曰古之遺直何以加</hi>
<pb n="KR3k0038_WYG_019-8b"/>
<hi>焉</hi>温敏静専<hi>白居易王鎰刑部員外郎制侍御史王鎰自居殿中能察非法連鞫庶獄多叶平允</hi>
<hi>加以温敏静専可當是選一嵗之獄决在秋冬今方其時宜敬乃職</hi>守法不撓<hi>唐杜景佺為刑部員</hi>
<hi>外郎守法不撓</hi>小三司使<hi>唐有大獄以刑部員外郎御史大夫理寺官為之以决疑謂之小三司使</hi>
<hi>進丞郎資之務</hi>以赤令為<hi>職官分紀韋夏卿以課最第一轉長安令改刑部員外郎</hi>
自叙四者持刑之難<hi>元稹馮宿刑部郎中制亟則失情緩則留獄深則礙恕縱則失姦惟</hi>
<hi>是四者持刑之難也</hi>
旁引士師五禁<hi>周禮士師之職掌國之五禁之灋以左民右刑罰以五戒先後刑罰毋使罪麗于</hi>
四六警語<hi>䟽寵嚴宸為郎憲部</hi>　<hi>秋官帥屬/郎省升華</hi>　　<hi>明刑分命弼教除郎</hi>
<pb n="KR3k0038_WYG_019-9a"/>
　　<hi>䟽恩宸扆進位郎潜</hi>　<hi>列宿炳靈中都分職</hi>
　　<hi>弼五教以明刑叶賛畫衣之治奉三尺以從事浸踈宻網之科</hi>
　　<hi>寳牒璿源正資紏合金科玉簡尤藉詳明</hi>
　　<hi>小三司有號實維員外之除大司冦建官特列士師之屬</hi>
　　<hi>象應于天光騰列宿職分於下名著小秋</hi>
　　<hi>獄者民生之繫命實頼參稽刑焉君子之盡心尤資協賛</hi>
　　<hi>助中臺之治為選實髙佐司冦之刑所闗尤重</hi>　<hi>平三尺之法王國以長活千人者侯于門其大</hi>
都官郎中<hi>魏官本因漢置司𨽻校尉其屬官有都官從事一人掌中都官不法事因以名官歴</hi>
<pb n="KR3k0038_WYG_019-9b"/>
<hi>晉宋齊都官郎中並掌京師非違得失事非今都官之臣開皇改都官尚書曰刑部其都官郎曹遂改掌簿録</hi>
<hi>配没官司奴婢唐因之龍朔改曰司僕大夫咸亨復故六典本朝都官判司事一人以無職事朝官充凡俘𨽻</hi>
<hi>簿籍分領於他司本司無所掌元豐改制郎中員外郎始實行本司事參掌徒流配𨽻及吏籍之事續㑹要初</hi>
<hi>除韓宗良職畧列案四軍大将案吏籍案配籍案知雜案職源建炎三年詔都官郎中以一員為額併權司門</hi>
<hi>比部中興㑹典</hi>
歴代事實司僕<hi>見官制</hi>騷雅宗師<hi>唐鄭谷為都官郎中作詩自賀云薛尚書能李</hi>
<hi>員外頻嘗歴都官皆一時騷雅宗師都官之曹莫盛于此見梅都官注</hi>詩號雲臺編<hi>見郎都官</hi>
<hi>注</hi>清選<hi>唐韋温奏曰國朝以來都/官清選不可以賞能吏</hi>清秩<hi>杜牧都官員外郎制云書曰庶</hi>
<pb n="KR3k0038_WYG_019-10a"/>
<hi>獄庶事予罔敢知乃周文王之所理天下也惟獄惟事㑹於南官求郎之難豈敢輕易今者各有所授皆為清</hi>
<hi>秩</hi>司國憲<hi>裴秀奏事曰都曹二千石曹司國/憲内掌京畿詰姦聴訟外總邉境</hi>夜治事<hi>稽合</hi>
<hi>牋曰今都官中兵三曹郎晝督征戰夜還治事</hi>内掌畿訟<hi>見司國/憲注</hi>閒簡無事<hi>見自</hi>
<hi>叙</hi>
皇朝事實司𨽻秋聯<hi>胡文恭行彭思永制云云</hi>典𨽻士<hi>胡文恭行劉把制擢之秋</hi>
<hi>聯典我𨽻士</hi>都𨽻<hi>胡文恭行張士奕等制/進秋臺者以都𨽻為峻</hi>今有梅都官<hi>鄭谷詩名</hi>
<hi>盛於唐末號雲臺編但稱鄭都官詩梅聖俞官亦至都官劉原父戲之曰聖俞官止此昔有鄭都官今有梅都</hi>
<hi>官見詩話</hi>賞功嚴籍<hi>周益公集滕庾建炎初擢都官員外郎時庶事草創賞功補副尉者不可計是</hi>
<pb n="KR3k0038_WYG_019-10b"/>
<hi>非混淆公於是隨事爬梳聞諸朝賞其功</hi>
自叙入省不數<hi>南部新書省中司門都官屯田虞部主客皆門簡無事諺曰司門都官屯田水部</hi>
<hi>入省不數</hi>祠屯不博<hi>國史補後行祠屯不博中行都門</hi>
旁引掌五𨽻<hi>周禮司𨽻掌五𨽻之灋辨其物而掌其政令帥其民而搏盜賊役國中之辱事</hi>掌<lb/>
奴𨽻<hi>周禮司厲其奴男子入于罪𨽻女子入于舂稾注鄭司農云謂坐為盜賊而為奴者輸於罪𨽻舂人</hi>
<hi>稾人之官也</hi>
羣書精語一倫創制百𨽻裁規<hi>唐張鷟云一倫創制輿臺之比聿興百𨽻裁規</hi>
<hi>僮僕之名斯著</hi>
<pb n="KR3k0038_WYG_019-11a"/>
前賢詩詞踐歴曽聞薛許昌<hi>鄭谷詩都官雖未是名郎踐歴曽聞薛許昌能復有</hi>
<hi>李公頻陪雅躅豈宜鄭子谷忝餘光榮為後進趨蘭署喜拂前題在粉墻他日節麾如可繼云云</hi>
比部郎中<hi>魏尚書有比部曹晉因之宋比部主法制北齊掌詔書律令勾檢等事後周曰計部中大</hi>
<hi>夫隋為比部侍郎煬帝除侍字唐加中字龍朔改司計大夫通典本朝比部判司事一人以無職事朝官充凡</hi>
<hi>勾㑹内外賦斂經費出納逋欠之政皆歸三司勾覆磨勘理欠司本司無所掌兩朝國史志自治平至熈寧錢</hi>
<hi>帛芻粟虧損不可勝數遂置提舉帳司領之元豐官制行釐其事歸比部郎中員外郎始實行本司事四朝志</hi>
<hi>初除宇文昌齡職畧列五案勾覆案磨勘案理欠案憑由案知雜案出職源建炎三年詔都官郎中併權比部</hi>
<hi>郎中中興㑹要</hi>
<pb n="KR3k0038_WYG_019-11b"/>
歴代事實司計<hi>見官制</hi>郎于㑹司<hi>桞子厚裴令碣</hi>覆財賦之出入<lb/>
<hi>唐制天下財賦皆納左蔵庫太府四時以數聞尚書比部覆其出入</hi>勾覆錢穀<hi>裴延齡奏京兆府妄</hi>
<hi>破月錢穀請令比部勾覆</hi>才名<hi>唐徳宗知武元衡才/名召授比部員外郎</hi>奏許都賦<hi>何損奏許</hi>
<hi>都之賦魏明竒之擢為比部郎</hi>
皇朝事實司計中臺<hi>胡文恭行竇平制進司計於中臺</hi>比勾劇曹<hi>胡文恭行</hi>
<hi>陳象之制</hi>比計之曹<hi>胡文恭行是仲制/云稍升比計之曹</hi>勾考之司<hi>南豐擬制内外經費</hi>
<hi>之任摠于勾考之司</hi>㑹計之事<hi>曲阜除吴景淵制㑹計鈎考之事命汝聴之</hi>
自叙皆頭之夢<hi>杜牧頃於宰執求小儀不遂請小秋又頭不遂夢人謂曰辭春不及秋昆脚與皆</hi>
<pb n="KR3k0038_WYG_019-12a"/>
<hi>後果得比部員外出尚書故寶</hi>
前賢詩詞風雅藹孤騫<hi>杜甫贈比部蕭郎中藴藉為郎久魁梧秉哲尊詞華傾後輩風</hi>
<hi>雅藹孤騫</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_019-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書前集卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷十九</head> <lb/>
    <p>
<pb n="KR3k0038_WYG_133-1a"/>
欽定四庫全書<lb/>
　翰苑新書續集卷十九<lb/>
　　教官類<lb/>
　　　賀台州髙教授　　　　　　陳篔牕<lb/>
顯奉塗芝榮司采藻越王山上仰文星炳爛之光劉郎<lb/>
洞邊有教雨沈濃之潤雖闒茸未諧於鳳覩而掀昻已<lb/>
想於鳶飛敬以寸忱陳之尺剡某官精神灝噩咳唾春<lb/>
秋疇昔飛鳴在賈誼見稱之嵗是何濡滯倍釋之不調<lb/>
<pb n="KR3k0038_WYG_133-1b"/>
之年雖久屈而伸者斯道之常然以退為進者君子之<lb/>
學有孤風特操故能嵗寒而柏後彫有隆寛大和故若<lb/>
水流而心不競迨險阻艱難之歴盡乃功名富貴之鼎<lb/>
來勿謂冷官猶勝俗吏矧此邦號學者之冀北而得師<lb/>
乃儒流之指南唤起惰偷挽囘醇雅佩衿晨入青青亂<lb/>
和璵之雲燈火夜陳耿耿映棲樓之月斯文有立吾道<lb/>
自尊只虞促召於老成不使久安於恬適某已疲文織<lb/>
頗悟道耕鞭志螢牕甚欲尾前脩之故縱程鵬海則已<lb/>
<pb n="KR3k0038_WYG_133-2a"/>
為餘子所先命壓頭其奈何笑視舌而徒在幸昔日黄<lb/>
堂之奬予乃累年絳帳之顧知拔之布韋畀以領袖雖<lb/>
公論尚䝉於見録而私懐祗極於自憐幸有宗工為之<lb/>
真鏡韓魏公之知永叔或比以昌黎而無疑陳後山之<lb/>
徳南豐雖更遇東坡而莫奪永言祈嚮不既編摩<lb/>
　　　上贑川黄教授　　　　　　戴象麓<lb/>
枌杜聮隂曽拜魯山之眉宇花封叨警復依闕里之肩<lb/>
牆喜將趨丈席之隅烏敢緩尺牋之敬恭惟某官士林<lb/>
<pb n="KR3k0038_WYG_133-2b"/>
冠冕名閥珪璋胸中三光五嶽之渾全筆下千兵萬馬<lb/>
之馳騁冲和丰度籍甚山谷先生之清標典雅詞章宛<lb/>
然白石夫子之叢稿早遊校庠序之地優居俊選造之<lb/>
流謂宜濶步於蓬萊尚爾囘翔於芹泮睠惟章貢之地<lb/>
素號文物之邦非鄭老之道出羲皇曷居氊席必董生<lb/>
之學探游夏始下經帷暫煩絳帳之臨以慰青衿之願<lb/>
巍然養望不妨賦簷花夜雨之詩展也逢時當即播階<lb/>
藥春風之詠某竹蒲素習桑梓晩生濫叨一第之微僅<lb/>
<pb n="KR3k0038_WYG_133-3a"/>
慰雙親之望不恥折腰而作尉惟知俯首以事賢千里<lb/>
微蹤幸邇鄭鄉之仁庇一分餘潤仰祈魯泮之恩波依<lb/>
嚮有餘揄揚不足<lb/>
　　　通交代王教授<hi>日新</hi>　　　　　方烏山<lb/>
鱣集告祥少駐木天之軌鯉烹得信言脂樵水之車安<lb/>
能有式於大夫國人獨善受教於先生長者敬裁短訥<lb/>
徃贄崇嚴恭惟某官羲獻家風畤郊世譜舉幡而閉空<lb/>
舍主士者之齊盟搢笏而誦阿房為詞人之獨步意其<lb/>
<pb n="KR3k0038_WYG_133-3b"/>
傑出必也怒飛曽謂廣寒之仙不嫌獨冷之職以采藻<lb/>
采芹之樂地寓刈蔞刈楚之盛心閲歴眼髙友其邦士<lb/>
之仁者作成意濶得夫英才而育之絃歌之最冠於甌<lb/>
閩衿佩之盛侔於鄒魯厥今上崇文治相用耆儒凢一時<lb/>
清望之官多六館知名之士况後學仰之如北斗宜諸<lb/>
公推之於青雲滴露研朱暫了燈牕之課凌青遡紫穏<lb/>
為渠觀之遊添成美談突過近比某少孤多難未老先<lb/>
衰方為舉子時通國吠宗元之雪及對大廷後夫人笑<lb/>
<pb n="KR3k0038_WYG_133-4a"/>
劉蕡之風自合為收聲息影之圖乃輒居召閙取謗之<lb/>
地姑禄仕耳如教法何念童年及從諸老遊而執事乃<lb/>
我丈人行何止踵芳規之遺後尚將徼大惠以居中冐<lb/>
然以前恃此無恐慕金莖之髙趣奈驅於貧聞輔嗣之<lb/>
微言倘醫吾俗其為依嚮莫究掞裁<lb/>
　　　通興化許教授<hi>文岳</hi>　　　　　方烏山<lb/>
錫命楓宸横經莆泮曾到廣寒之髙處桂籍猶香不嫌<lb/>
獨冷而此來芹宫何幸文章増氣衿佩屬心恭惟某官<lb/>
<pb n="KR3k0038_WYG_133-4b"/>
胸著千年眼空九有山川氣王是生殊尤傑特之人師<lb/>
友功深恥為揣摩迎合之學速化若淹於驥足奮飛行<lb/>
奪於龍頭人亦有言將放京官通判之例公則求志僅<lb/>
注方國博士以歸觀其不卑小官所以養成大器甫錦<lb/>
旋於行李俄檄報於縮瓜非天之欲相道歟是邦也信<lb/>
得師矣維莆介福泉之郡乃古稱鄒魯之鄉其如此年<lb/>
寖失舊觀羣數十士而飯爭怒若讐列十三齋以居荒<lb/>
涼如驛屈衣冠而儕厮𨽻之伍化弦誦而粘牆壁之文<lb/>
<pb n="KR3k0038_WYG_133-5a"/>
學職祇以媚貴權月課反以便販鬻遂令佳士各懐鄙<lb/>
夷學校之心至使儒宫殆成斵喪人材之地嘆采藻之<lb/>
風安在視鞠蔬之世幾希雖輪奐之更新奈汙染之滋<lb/>
甚不圖海嶠暫屈天仙固嘗改絃易轍為之何特角詞<lb/>
習藝而已喻於利必使喻於義化其習莫若化其心使昌<lb/>
黎之笑無從而孝先之嘲不作相接仁義少生氊坐之<lb/>
光素定功名必驗鳳池之夢某謭材陋識單見淺聞學<lb/>
造小成非不閑家庭之訓年幾而立依然習場屋之文<lb/>
<pb n="KR3k0038_WYG_133-5b"/>
何期沈利欲之波乃及識師儒之様黄飯白袍亦識可<lb/>
恥縞衣綦巾豈不自娱融之徒有數百人豈敢儕於髙<lb/>
第㸃之撰異二三子倘時聴於雅言狂簡詞窮皈依心<lb/>
切<lb/>
　　　代通興化陳教授<hi>如晦</hi>　　　　方烏山<lb/>
恭審迂軌蓬山横經莆泮人士數百輩久欽重席之聲<lb/>
才名三十年尚作無氊之客在先生可謂屈矣而斯文<lb/>
抑何幸耶不能借客卿以鳴胡取在弟子之列恭惟某<lb/>
<pb n="KR3k0038_WYG_133-6a"/>
官士林威鳳學海老龍觀其不詭於聖人類是師友孔<lb/>
孟使之可行於天下定是妾婦儀秦粤從身躋膴仕以<lb/>
來不知世有速化之事後來舉子固多分竹以乗軺向<lb/>
日門生久已持荷而簪筆嗟諸公之衮衮任此士之𠖇<lb/>
㝠特立獨行固其官之拓落難進易退然此道則光明<lb/>
雖陋邦介在福泉而多士號稱鄒魯孰羞吾黨頓失舊<lb/>
規盃飯臠肉之微爭如讐敵季課月程之際謗甚丘山<lb/>
庸庸者流滔滔皆是豈無佳士類有鄙夷學校之心遂<lb/>
<pb n="KR3k0038_WYG_133-6b"/>
使文宫反為斵喪人材之地歎采藻之風安在視鞠蔬<lb/>
之世幾希不圖溺利欲之波乃及識師儒之様是必講<lb/>
明經術而文風古整頓規矩而士習淳淵源醖藉足以<lb/>
儀型議論風旨可以淑艾使孝先之嘲不作而昌黎之<lb/>
笑無從居廣文館為人師何妨獨冷有羣玉山待公等<lb/>
即上太清某筆硯腐儒箕裘末裔勉勉小成之學徒有<lb/>
此心駸駸而立之年竟成何事幸逢哲匠得齒諸生豈<lb/>
敢較課試之得失而計廩稍之有無實喜觀道徳於前<lb/>
<pb n="KR3k0038_WYG_133-7a"/>
後而聽議論於左右黄飯白袍之留滯自亦恥之縞衣<lb/>
綦巾之逶迤可與進否其為狂簡不盡依歸<lb/>
　　　通李教授<hi>以稱</hi>　　　　　　　方壺山<lb/>
隨羣上苑偶同鴈序之登學製窮山幸廣鴞林之䕃儻<lb/>
扳援之肯許毋清濁之太分某官地占四明門聮三秀<lb/>
父如龍兄如虎伯吹塤仲吹箎舍選積優臚傳髙唱斯<lb/>
皆造物之至靳多取世間之美名深夜辯經至徹聲於<lb/>
四外同時載道各分教於一方公所辱臨汀為稍僻其<lb/>
<pb n="KR3k0038_WYG_133-7b"/>
質淳告以善道其體陋鼓之雄詞相望三州就最士風<lb/>
之懿行聚兩學不逃家論之公某本是北人生於西外<lb/>
逢塲不勇宜墮冗流請邑無名自憐左計渾成俗吏慙<lb/>
見師儒令尹仁矣乎未敢子文之信前言戲之耳願求<lb/>
夫子之褒先羾尺牋行趨丈席<lb/>
　　　通武岡陳教授<hi>震</hi>　　　　　李梅亭<lb/>
造託湘流疑已就碧油之幙延縁巫水乃聞還絳帳之<lb/>
紗愧執訊之已稽盍通名而告至恭惟某官學探千載<lb/>
<pb n="KR3k0038_WYG_133-8a"/>
文擅一家聲摩殿前曽三誦阿房之賦禮羅幙下顧載<lb/>
歌泮水之詩兹聞交章行即陛覲紫星好學正爾恢天<lb/>
網之收黄閣收賢㑹亟勸露門之講州縣徒勞人耳將相<lb/>
寧有種乎某垂老無聞甚愚不肖向者誨諸生於館下<lb/>
要是牛溲兹焉試别駕之治中亦非驥足不曰丞哉之<lb/>
余負亦惟善者之吾師倘諧半面之期亦勝交臂之失<lb/>
監州無蠏恐非直杯水之官廣文有氊幸或作數旬之<lb/>
客<lb/>
<pb n="KR3k0038_WYG_133-8b"/>
　　　通權教蔡僉判　　　　　　　方秋崖<lb/>
挹芝眉於鶴府曽論師學之同揚木舌於鱣堂式借賔<lb/>
僚之重得君為代告我以情蓋將綢繆朋友之交其必<lb/>
脱畧世俗之外云胡不喜久已相知恭惟某官得中郎<lb/>
之異書摛君謨之妙墨嘗袖周官而獨徃豈惟識河汾<lb/>
王氏之傳欲起漢儒而與言當盡得洙泗聖門之藴方<lb/>
其披琅玕以呌閶闔謂宜跨元圃而登崑崙奚為環滁<lb/>
山水之間肯尋歐陽文字之樂依芙蓉於儉幕漫穿從<lb/>
<pb n="KR3k0038_WYG_133-9a"/>
事之衫采芹藻於魯宫每重博士之席於以見斯文之<lb/>
寄其或捨吾曺而誰遄有璽函置之渠觀某粤從雨别<lb/>
坐想風期思昔老先生幾眼空於四海每評諸弟子僅<lb/>
齒及於數人顧惟見收於犇北之餘亦曽未快其圖南<lb/>
之適推一夔於别省雞失旦而始鳴儕八愷於甲科鴻<lb/>
遇風而猶却孰為幸㑹辱在交承有嘉益友之分深敢<lb/>
歎廣文之官冷山行六七里想未寒鷗鷺之鳴雲飛九<lb/>
萬程恐莫企鵾鵬之化願聞一語謹已三薰<lb/>
<pb n="KR3k0038_WYG_133-9b"/>
　　　囘蔡教授　　　　　　　　鄭雪巖<lb/>
起家與郡方虞保障之難在泮得人却喜寅恭之共有<lb/>
來飛翰良佩髙情伏惟某官以文發身有志行道平生<lb/>
問學將發揮事業之間到手功名却肯駐塵沙之地豪<lb/>
芒少試逺大可覘寧患荆舒之莫懲自見萊人之坐却<lb/>
一賢而制外侮夫復何憂千里而遇故人若為之喜某<lb/>
自量老鈍已分退閒方懐江東日暮之思忽共塞北風<lb/>
寒之䕶班荆而論時事方切於懐撃楫而清中原諒同<lb/>
<pb n="KR3k0038_WYG_133-10a"/>
此志率爾具報莫既欲言<lb/>
　　　囘方教授　　　　　　　　方秋崖<lb/>
得乎天子為諸侯胡然易播豈無他人我同姓幸甚識<lb/>
荆方抱遺經更容通譜恭惟眼空四海胸著千年佩明<lb/>
月冠切雲幼余好此竒服排閬風倚閶闔蹇誰留兮中<lb/>
洲豈其碧玉之環自可青藜之杖何詎焚硯差間讀書<lb/>
二三子以我為隠乎言觀芹泮九萬里則風在下矣徑<lb/>
上蓬巒某及爾為僚所願則學何與韓同姓為近而况<lb/>
<pb n="KR3k0038_WYG_133-10b"/>
宗盟顔子禹易地皆然敢忘經訓<lb/>
　　　囘程教授　　　　　　　　方秋崖<lb/>
某頑不可鐫愚而自用視人之溺真若同舟之遇風謂<lb/>
我何求寧知隣國之為壑遽見劾於賈傅頗無負於廬<lb/>
君雖失一老兵得一老兵意廟堂不以為罪矣然違吾<lb/>
崔子又吾崔子舍田園亦將安歸乎有來賀言無斁感<lb/>
著<lb/>
　　　囘本軍吳教授　　　　　　戴象麓<lb/>
<pb n="KR3k0038_WYG_133-11a"/>
伏審疏榮芝檢典教芹宫學道愛人雖嘗佩聖門之教<lb/>
以經飾吏今幸覩師匠之模帝遣公來天為僕設恭惟<lb/>
某官治聲第一經術少雙以心傳曽子之心所學得顔<lb/>
氏之學題千佛經而早馳雋軌作三語掾而蔚有休稱<lb/>
方種徳以欽刑又助君而明教蓋張南浦之風猷如在<lb/>
而周濓溪之衣鉢尚存暫借文衡上續道脈小子皆有<lb/>
造樂依鑪錘之功先生自此升大作棟梁之用不待煖<lb/>
席佇見予環某朴矣無庸冐焉學製從事俎豆而困於<lb/>
<pb n="KR3k0038_WYG_133-11b"/>
軍旅勞心保障而加之蠒絲嗟哉鼠技之已窮幸甚鱣<lb/>
堂之伊邇全資甄就庶獲璧全一卷之書必立師願安<lb/>
承教十室之邑使為宰或可圖終頌祝之私編摩罔既<lb/>
　　　囘白教授　　　　　　　　李梅亭<lb/>
下車聞庠序之教亟欲引賢積閱限銓選之文甫能剡<lb/>
奏是亦公舉何費屬辭恭惟某官行無疵瑕學有源委<lb/>
繋堂下之馬安能鬱鬱以久居釣海上之鰲行即飄飄<lb/>
而髙舉聊助鼓旗之譟何勤珠璧之投某愛莫助之顔<lb/>
<pb n="KR3k0038_WYG_133-12a"/>
之厚矣引鼎不程其力聊復露章推轂有味其言更祈<lb/>
强學<lb/>
　　　囘王教授　　　　　　　　　李梅亭<lb/>
八公同辰推薦賢之轂一第溷子寒坐客之氊輒用名<lb/>
聞何勤私謝恭惟某官粉省佳士詞塲雋人何蕃貌不<lb/>
任其心而名焯焯仲舒言有用於世其對洋洋鴞既集<lb/>
於泮林鳳當巢於阿閣平昌足矣况有李翺之言翁歸<lb/>
不私何害山陽之託吾徒得君重耳子亦來見我乎某過<lb/>
<pb n="KR3k0038_WYG_133-12b"/>
辱臨存更勤賁况扈甘泉之八十一乗殊愧所䝉登凌<lb/>
煙者二十四人更期自勉<lb/>
　　　囘陳教授　　　　　　　　　危巽齋<lb/>
一馬二童方謀趨郡雙魚尺素遽辱貽緘下問燁然髙<lb/>
情厚甚伏惟某官虞庠雋選漢殿英游懐明月佩連城<lb/>
久翔文價朝天津夕西極合在周行顧迂芸閣之賢再<lb/>
職芹宫之教惟今閩粤之地若古洙泗之郊有來學校<lb/>
之英率是山川之秀詠歸沂水共推夫子之循循騰上<lb/>
<pb n="KR3k0038_WYG_133-13a"/>
雲衢行繼諸公之衮衮某屏藩所寄政教是兼倘田里<lb/>
有愁嘆之聲敢忘己責使城闕無佻達之習則賴陶成<lb/>
　　　囘泉州陳教授　　　　　　真西山<lb/>
泉山缺守猥及陳人頖水有師夙稱名士所遭幸矣何<lb/>
喜如之某曩自乗軺來叨分竹僅守孔門節愛之訓曽<lb/>
微漢吏牧養之材二千石之分憂昔已慚於理效十六<lb/>
年而申命今復被於恩光當民生憔悴之餘與郡計殫<lb/>
殘之後刅恢恢而餘地猶費支吾技斷斷以亡他若何<lb/>
<pb n="KR3k0038_WYG_133-13b"/>
經理倘非賴僚友多門之益未易副聖明使過之求伏<lb/>
惟某官直諒之資通明之識必有講畫以助設施社稷<lb/>
人民正欲觀於為學文章政事勿自限於殊途<lb/>
　　　囘沈教授　　　　　　　　劉後村<lb/>
牛駕出闗久慕周柱史之去鱣堂開卷不知漢博士之<lb/>
來曽執贄之未遑辱顧廬之甚寵恭惟某官今之巨擘<lb/>
古之譽髦心鄙雕蟲之文世守感麟之筆仲尼既殁昭<lb/>
垂衮斧於策書介甫何為詆曰斷爛之朝報絶學傳東<lb/>
<pb n="KR3k0038_WYG_133-14a"/>
周之耆哲微言接西洛之大儒誕啓孫枝相輝奕葉惟<lb/>
三傳束閣上之久深探遺經當諸生立館下之初願聞<lb/>
精論避席而請堵牆以觀必有以新啖陸訓詁之陳言<lb/>
掃舒𢎞科舉之陋習豈惟逢掖共尊明復之書將見細<lb/>
旃亦讀康侯之傳某少纔涉獵晚益惰荒禁漏宫蓮徃<lb/>
事類優塲之散長鋤短笠暮年為老圃之歸屬逄開絳<lb/>
帳之時恨不在青衿之列朋逺來學時習良愜素心我<lb/>
不徃子嗣音寧忘私淑<lb/>
<pb n="KR3k0038_WYG_133-14b"/>
　　　與卜京教　　　　　　　　　王臞軒<lb/>
正坐横經公方見士於芹泮低頭入幕僕來依人之蓮<lb/>
池宦游清濁之雖殊官期先後之不逺敬裁鯉素徃白<lb/>
鱣堂恭惟某官早以文鳴紛其内美胸次貯氷壺之瑶<lb/>
璧筆端垂金薤之琳琅學易通神三畫曽吞於天上著<lb/>
書擬聖六丁屢下於人間舍選芬芳科名岌嶪直上宜<lb/>
薇階之侍斜飛亦藜閣之遊惟神京學校之崇在天子<lb/>
辟雍之側天下攀鱗附翼之士多游其間年來凌青遡<lb/>
<pb n="KR3k0038_WYG_133-15a"/>
紫之班皆由此選必得哲匠以主斯文肘後良方不惟<lb/>
授諸生速化之術心中有印抑將續正學未墜之傳多<lb/>
士填然附之先生自此升矣夾袋之紀人物簡注方新<lb/>
臺閣之繼諸公經綸可展某辛苦一第間闗十年讀相<lb/>
牛之經分甘襏襫圓得鹿之夢誤綴簪裳平生耿耿者<lb/>
猶存與時落落乎難合初筮經行於湘水正欲娱親至<lb/>
今悵望於衡雲不堪囘首京幕戍期之已迫書生宦譜<lb/>
之未閑若何免司敗誅所恃有師儒在短才有限豈堪<lb/>
<pb n="KR3k0038_WYG_133-15b"/>
飄風草檄之忙暇日游從共和細雨簷花之句<lb/>
　　　與潭州施教授　　　　　　　王臞軒<lb/>
正坐横經公方有味於芹泮低頭入幕僕來依人之蓮<lb/>
池與其諧㕍鷺於簿書之塵孰若從魚鳶於名教之樂<lb/>
固知清濁不等所喜臭味則同某官早以文鳴紛其内<lb/>
美詞壇馳騁見稱一釣之連鰲舍選芬芳端是三年之<lb/>
走馬亦既振鐸於信水便合濶步於道山相君摻袂以<lb/>
願留執事掉頭而不住復挈絳帳來幸青衿登鄴侯之<lb/>
<pb n="KR3k0038_WYG_133-16a"/>
堂而訪遺書沈酣今古酌醽醁之酒而發孤唱彈壓山<lb/>
川風斤一運而成棄材丹砂九轉而蘇廢疾誰不願薦<lb/>
居然青剡之鼎來人亦有言貯以玉堂而後快如某者<lb/>
弱惟殖學貧亦賣文詞塲曾被於百瘡僅收末效宦海<lb/>
方航於一第未識前津雖平生之書癖難醫恐從此為<lb/>
吏氛所蝕有師儒可以親炙庶么麽得所依歸想從容<lb/>
教戒之餘皆畫諾笑談之助書生習懶豈堪飄風草檄<lb/>
之忙暇日從遊共和細雨簷花之句<lb/>
<pb n="KR3k0038_WYG_133-16b"/>
　　　與真州陳教授　　　　　　劉後村<lb/>
詰禁圜扉愧浮沈於俗吏横經泮水喜親炙於勝流行<lb/>
矣摳衣斐然通贄某官褆身肅括造理精微讀九丘八<lb/>
索之書學尤博古黜諸子百家之説意在尊經早頡頏<lb/>
多士之邦復遭值右文之世借使玉堂之小卻亦當金<lb/>
馬之斜飛曽謂冷官尚淹先達政惟俎豆乃軍旅之宜<lb/>
聞設有甲兵以仁義而可撻諒講明之不輟致鄙暴之<lb/>
自銷稍變鞠蔬復令采藻士有所式先生何恨於氊寒<lb/>
<pb n="KR3k0038_WYG_133-17a"/>
道之將行夫子豈容於席煖某承家不競涉世至迂耕<lb/>
汾上之田可支饘粥遮長安之日誤棄釣竿妻孥當豐<lb/>
歲而啼飢士友問何官而觸熱預薰心於丹筆徒矯首<lb/>
於絳帷賦王粲之從軍雖無才思過子雲而問字幸有<lb/>
師資<lb/>
　<lb/>
　<lb/>
　<lb/>
<pb n="KR3k0038_WYG_133-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷十九<lb/>
</p>
<p>
</p>
  </div>
</body>
</text>
</TEI>
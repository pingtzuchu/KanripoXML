<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷七</head> <lb/>
    <p>
<pb n="KR3k0038_WYG_121-1a"/>
欽定四庫全書<lb/>
　翰苑新書續集卷七<lb/>
　　經筵類<lb/>
　　　賀蔡侍郎陞侍讀　　　　　　洪平齋<lb/>
疇績典銓升班進讀視玉堂之草逺追三盤五誥之遺<lb/>
説金華之書盡洗諸子百家之陋天將大任道不虚行<lb/>
恭惟某官學包九流聲滿六合氣剛大則當今之孟子<lb/>
文雅健則後代之子長功名聴其自來榮貴付之素定<lb/>
<pb n="KR3k0038_WYG_121-1b"/>
不肯疾趨於半武惟知傲睨於羣飛數年逺龍尾之階<lb/>
一日上鼇頭之禁春翻紅藥夜對金蓮方王言獨鼓於<lb/>
風雷而人物更精於氷鑑欲重北扉之直仍陪西學之<lb/>
遊堯舜汲汲仲尼皇皇所貴為王者之事虞夏渾渾商<lb/>
書灝灝直期續聖人之𫝊於從容暇豫之時有諮訪討<lb/>
論之益凝旒罙簡重席逾多若昔邢昺在咸平之間與<lb/>
吾坡仙處元祐之始皆華盖有翰林之逼而細氊惟廣<lb/>
厦之居不圖今焉復見作者地禁度花磚之日天低垂<lb/>
<pb n="KR3k0038_WYG_121-2a"/>
畫衮之雲亶為六籍之光庸振諸儒之氣寵唐臣於三<lb/>
侍咸知稽古之榮取漢相於一言佇究經邦之業某系<lb/>
心玉峙決眥氷銜雖憐㸃鐵之難成不覺彈冠而自喜<lb/>
結栁而送窮鬼又驚嵗律之推移折梅而寄故人正待<lb/>
春風之披拂<lb/>
　　　賀兩諫官兼侍讀　　　　　洪平齋<lb/>
恭審恩渙綸闈道尊經幄有謀告后獨髙騎省之風以<lb/>
媺詔王益重虎門之望百家退聴六籍増光恭惟某官<lb/>
<pb n="KR3k0038_WYG_121-2b"/>
兩都純儒三代遺直立言垂世周情孔思之源流引義<lb/>
正君伊訓説命之表裏春映玉墀之度夜嚴金鑰之聴<lb/>
念治世或有厝火積薪之憂而忠臣可無納約自牖之<lb/>
術進補緝熈之學欲留光大之勲不特奏三千牘以為<lb/>
多方且奪五十席而未已虞夏渾渾商書灝灝坐而論<lb/>
之堯舜汲汲仲尼皇皇盛蔑加矣從而補衮于以迓衡<lb/>
某愒日是虞聞風亦起細旃之上徒聞講師三昧之功<lb/>
函席之間莫奉孺子一編之教<lb/>
<pb n="KR3k0038_WYG_121-3a"/>
　　　賀章中丞兼侍讀　　　　　　楊誠齋<lb/>
出綍楓宸専席栢寺御史五院風憲獨倚以提綱太㣲<lb/>
四星景緯亦為之動色一臺肅若羣聴聳然某官文章<lb/>
兩京學術六藝藴蓄至富如泰山喬岳之所藏議論不<lb/>
窮真長江大河之無極自宦途之鴻漸旋朝路之鵬騫<lb/>
學省樞庭之徜徉冊府憲臺之容與衆徯九遷而未快<lb/>
自乞一麾而遽行王尊之乍佞乍賢何有於我子文之<lb/>
無喜無愠一聴之天公論以久而自明徳望因退而愈<lb/>
<pb n="KR3k0038_WYG_121-3b"/>
重再趨天闕榮陟月聨黄麻似經争𫝊内外制之温潤<lb/>
清鑒如鏡莫欺左右銓之精明兹錫龍光首居豸列慨<lb/>
念解瑟更張之始尚懐置器安危之憂雖諸老登朝咸<lb/>
喜盈廷之鸞鳳然羣枉側目正須摶物之鷹鸇要須䕶<lb/>
君子而排小人自足尊中國而折外裔載觀近轍例為<lb/>
二三執政之階即正宰衡光輔五百興王之運某誤恩<lb/>
分節失喜速郵故武追隨夢不到鴛行之末私悰踴躍<lb/>
書聊宣燕賀之誠<lb/>
<pb n="KR3k0038_WYG_121-4a"/>
　　　賀禮部黄尚書兼侍讀　　　　陳篔牕<lb/>
簡自大君升之常伯儀曹清切出先鴻碩之討論經幄<lb/>
森嚴入預燕閒之啓沃熒煌疊組鼓舞垂紳某竊以夷<lb/>
䕫不生禮樂之事幾廢禇馬間出講論之名始尊作新<lb/>
四海之人文緝熈九重之聖學是為妙選豈屬凡才俶<lb/>
觀大老之攀龍已卜中興之有象恭惟蓍龜先見松栢<lb/>
後凋轇轕懿文鍾三光五岳之氣本原正學麾諸子百<lb/>
家之流自其衮衮以登臺謂可駸駸而托國能於衆醉<lb/>
<pb n="KR3k0038_WYG_121-4b"/>
保此獨醒杖藜歸去之田園咳唾倘來之冠冕曲髙寡<lb/>
和道大難容迨明聖而改弦引耆英而入彀甫陪獻納<lb/>
又屈藩宣雖共知試外之材終不若居中之耀惟公用<lb/>
國如珠在淵不矜其迹而有無限之輝不顯其庸而有<lb/>
弗知之潤公所樹立世之表儀佇培大用之規模以究<lb/>
晚成之勛業某問影林杪舉頭雲間不知鵲喜之何頻<lb/>
盡説鴻飛之方健三已三仕豈足為公意之重輕一嵗<lb/>
一圻盖亦係斯文之通塞趨向雖晚依禱惟深<lb/>
<pb n="KR3k0038_WYG_121-5a"/>
　　　賀鍾侍郎除左侍郎兼中書及侍講<lb/>
　　　　　　　　　　　　　　　　李梅亭<lb/>
大君渙號小宰升賢三銓審官尤重左曹之衡尺一佛<lb/>
出世仍兼右掖之絲綸碧落彌髙紫微増煥恭惟某官<lb/>
目營四海胷著千年闗百聖於寸心不夷不恵而願孔<lb/>
子之學掃千軍於獨筆非韓非孟而成歐陽之文雲雷<lb/>
十載之經綸江漢六年之方泳怒鵬既擊凡馬皆空蜕<lb/>
骨地仙直上蓬萊瀛洲之島彯纓天策徧儀承明金馬<lb/>
<pb n="KR3k0038_WYG_121-5b"/>
之庭堯醲舜醺最宜為誥班香宋艷安敢比材非道不<lb/>
陳於前在庭無出其右日獻月納亦有嘉謀年除嵗遷<lb/>
士無異論四輔既備命史佚以記言五禮有庸咨伯夷<lb/>
而降典露門重席星户鳴珂緝熈有賴於仔肩左右宜<lb/>
咨於汝翼掌六典之貳更追裴馬之蹤遂萬物之宜即<lb/>
接䕫龍之武某夙蒙推挽竟自顛隮今墮孤雲落照之<lb/>
邊誰復髙山流水之賞江梅尚難於寄驛海棕詎易以<lb/>
移栽然蓬户雪邊十暑碎杜陵之葛在玉堂天上一寒<lb/>
<pb n="KR3k0038_WYG_121-6a"/>
望范叔之袍<lb/>
　　　代賀李侍郎除在京宫觀兼侍讀<lb/>
　　　　　　　　　　　　　　　　王格齋<lb/>
伏審光奉綸言歸侍經幄久矣去國其何以慰蒼生之<lb/>
心幡然賜環稍足以生善類之氣盖公論乃今而後定<lb/>
殆揆路繼此而延登側聞除書幾至曲踊恭惟某官統<lb/>
𫝊洙泗秀出岷峨聖人不生豈在乎弟子之列大雅既<lb/>
熄當求之古人之中盡繙金匱之藏有光玉振之響氣<lb/>
<pb n="KR3k0038_WYG_121-6b"/>
直養而無害材何施而不宜頃由簡知入躋禁近有能<lb/>
典朕三禮是資寅直之誠爾尚弼予一人綽有論思之<lb/>
益曲髙難和道大不容納履星辰之間把麾江湖之外<lb/>
顯曹僻郡未嘗干喜愠之懐緗帙縹囊初不廢校讎之<lb/>
課淵乎於道而益進淡然與世以相忘其如治狀之上<lb/>
聞不容造物之我舍錫以芝檢歸諸笋班奉琳宫之縁<lb/>
宛在上清虚皇之側勸邇英之講迪以合宫衢室之初<lb/>
行將登庸大慰僉屬某為品甚下辱知獨深墮在塵埃<lb/>
<pb n="KR3k0038_WYG_121-7a"/>
米鹽之中限以雲泥闗山之隔伏讀賛命喜倍等倫郵<lb/>
置相望喜連意舒辭之易達戍瓜伊邇將考徳論業之<lb/>
有期頌詠滋深科條莫究<lb/>
　　史館類<lb/>
　　　賀李大著　　　　　　　　洪平齋<lb/>
策勛東觀正位承明惟此官乃侍從之階故今代以選<lb/>
掄為重昔人之進者固多矣蜀士之資者可攷焉淳夫<lb/>
在元祐之時莊叔當紹興之末皆厯大著作之任遂為<lb/>
<pb n="KR3k0038_WYG_121-7b"/>
修記注之官以公之才何彼之愧承天未老固無乳媪<lb/>
之譏孫綽可稱允謂文人之冠矧惟鉅美方萃髙門父<lb/>
子並兼史官古今無此榮遇盖談遷未始聨事而彪固<lb/>
亦非同時崔駰三世相承止於𫝊業應奉五葉不絶姑<lb/>
曰承家豈若無異論於三𫝊之中施隔屏於一堂之上<lb/>
行並儀於禁路實増煥於周行某冒直玉堂嘗勤藻翰<lb/>
以為行慶超遷之命是故少稽酬荅之言今雖愧於後<lb/>
時竊自欣於先見即期展謁聊復紓誠<lb/>
<pb n="KR3k0038_WYG_121-8a"/>
　　宫教類<lb/>
　　　賀聶宫教　　　　　　　　　李梅亭<lb/>
疇庸軍計分教宫藩王事我獨賢勞恬然終嵗仁人誼<lb/>
不謀利展也自今除目一𫝊滿口交慶恭惟某官蓄學<lb/>
有裕掞材不貲人見其五兵之精神孰窺其一劒之肝<lb/>
膽長沙射鴨袖不足以回旋郴嶺割雞氣益髙而磅礴<lb/>
甫通班筍又宰盤根取美最以来朝紛交章之至闕諸<lb/>
公之登臺省盍息吾黔此士之落江湖真令人癭為州<lb/>
<pb n="KR3k0038_WYG_121-8b"/>
别駕去國期年皇帝曰嘻誰會廪人之出丞相言是莫<lb/>
如國士之追方當楮幣新舊之交承頗覺中外人情之<lb/>
訌阻公能調益民得懋遷茂丕績於帝庭進嘉謀於王<lb/>
府㑹計當而已昔専出納之司誦説云乎哉今乃範模<lb/>
之職於皇列邸肇建明師髙帝子孫固有殊人之龍種<lb/>
梁王賔客豈徒受簡於兎園必明禮義亷恥之原使知<lb/>
君臣父子之實庶淮南知憚汲黯而東海亦敬王尊此<lb/>
外功名時來則為之耳向來學問公烏得無情哉某辱<lb/>
<pb n="KR3k0038_WYG_121-9a"/>
知頗深聞報失喜行行驄馬孰不知尺五之去天戢戢<lb/>
魚頭詎敢乞斗升而活我<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_121-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷七<lb/>
</p>
<p>
</p>
  </div>
</body>
</text>
</TEI>
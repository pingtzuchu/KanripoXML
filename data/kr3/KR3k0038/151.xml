<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷三十七</head> <lb/>
    <p>
<pb n="KR3k0038_WYG_151-1a"/>
欽定四庫全書<lb/>
　翰苑新書續集卷三十七<lb/>
　　宣賜類<lb/>
　　　賀史丞相賜玉帶　　　　　　　王臞軒<lb/>
御手錫鞶公躬環玉立大勲辭上賞無官可酬分聖佩畀元<lb/>
臣䟽寵尤厚寳英旁燭鼎鉉交光恭惟某官經理乾坤<lb/>
計安宗社麗正於黄道萬世之功告成大賚於𤣥圭千<lb/>
古之勛永合稽累朝之典故優元老之恩榮産自闐河<lb/>
<pb n="KR3k0038_WYG_151-1b"/>
之間琢成崑崗之片光浮九陛貴稱十圍萃川精虹氣<lb/>
之祥非山黒水蒼之比彼裴相眎師淮蔡僅賜通天唯<lb/>
越王佐命阜陵用酬補衮推萬釘之寳璐映再世之貂<lb/>
蟬眷出非常賜由親解相太廟之饗則宻輝瓉鬯贊天<lb/>
安之册則相焜瑤編目擊而道已存心小而容有悸垂<lb/>
如隊垂如厲日朝朱履之旁俾爾夀俾爾昌身邁黄河<lb/>
之永某方嚴備禦莫賦頌歌不同典瑞之班儀分采繅<lb/>
更想立朝之束朋賀泰階<lb/>
<pb n="KR3k0038_WYG_151-2a"/>
　　　賀黄制置<hi>伯固</hi>賜金帯　　　　李梅亭<lb/>
分閫疇庸錫鞶䟽寵三品百鍊焜煌内府之朌萬釘九<lb/>
環褒表中權之勁不勤使請彌覺道存恭惟某官追琢<lb/>
其相柔惠以直言忠信行篤敬學素得於書紳極髙明<lb/>
道中庸强何虞於袵革上嘉羊祜輕裘之緩欲厲田單<lb/>
仗鍤之横肆分紫磨之真昭示黄河之信為兵餽之何<lb/>
不受從革作辛匪伊垂之則有餘在師中吉向來衆口<lb/>
之鑠曽不累月而銷賜爾通天略吐胷中之十萬用汝<lb/>
<pb n="KR3k0038_WYG_151-2b"/>
作礪便看腰下之兩重某聳聽夬揚阻陪旅賀寛營平<lb/>
先零之漕倘免裹屍賜贊皇于闐之珍尚祈拭目<lb/>
　　　賀魏侍郎<hi>了翁</hi>賜金帶<lb/>
賜璽褒賢横金増秩書盈於閣進思緯國之文華帶錫<lb/>
之鞶昭示立朝之賓客登庸有漸寵錫非常恭惟某官<lb/>
根柢六經光芒五緯忠信篤敬學素得於書紳髙明中<lb/>
庸强何闗於袵革一笑微生於偃月十年良恥於倚氷<lb/>
上應念徙薪之言人望還采薇之帥姑朌芝檢仍進松<lb/>
<pb n="KR3k0038_WYG_151-3a"/>
班申錫九鐶誰曰有常而循故庚金百錬式彰從革之<lb/>
作辛垂則有餘服之無斁褭蹏麟趾不由郿塢之貯儲<lb/>
鳳閣鸞臺端屬趙家之世界無勤使請更覺道存横平<lb/>
安之金不難破狄解武侯之帶寧久渡瀘衮以公歸礪<lb/>
資汝作某聳聞郵報竊賀厦成兩赤重黄自異佩芄蘭<lb/>
之葉千紅萬紫寧能對松栢之柯頌詠惟深敷宣罔既<lb/>
　　　代囘嗣秀王<hi>師揆</hi>謝賜玉帶<lb/>
揚庭渙號分寳展親追琢其章璀璨簪紳之長浸潤而<lb/>
<pb n="KR3k0038_WYG_151-3b"/>
澤彰施衮繡之光恭惟某官德懋璿源望儲琳館合宫<lb/>
薦瑞恪遵圭邸之恭御府闡珍寧假玉人之琢萬釘錯<lb/>
落六服焜煌某未能造朝猶稽走賀揚休屹立更勤珠<lb/>
璧之投病骨難堪莫辦瓊瑤之報<lb/>
　　被召類<lb/>
　　　賀胡經畧被召　　　　　　　王臞軒<lb/>
抵乗漢驛趣覲堯天八桂攀轅難駐松堦之彦九重側<lb/>
席倚輸荷槖之忠旌二十四郡之外庸去十有三年而<lb/>
<pb n="KR3k0038_WYG_151-4a"/>
再駕想慕風采流傳恩光於赫聖皇勵精初政任用舊<lb/>
德典刑新朝氷天炎海之蜿蜒仰勤夢寐宣室未央之<lb/>
縹緲倚重論思恭惟某官百年故家四世耆德雖至公<lb/>
大義澤淵深以流長然真才實能器魁礨而用博福州<lb/>
部以各再儀省曹之至三儼逢多事之秋久裕名卿之<lb/>
饟談笑勵士從容實邊上方圖冦恂之功公自詭鄭權<lb/>
之牧棠初合䕃棣亦隣輝徭長蠻君歲謹梯航之貢圉<lb/>
人太僕日傳駔駿之來波濤肅静以無塵雨露便蕃而<lb/>
<pb n="KR3k0038_WYG_151-4b"/>
候對邦之司直王曰還歸雖頴濵之位偶先於文忠而<lb/>
翰苑之賢實自於元憲席前半夜綸矢大昕睹笏思人<lb/>
喜魏謩之有風烈釐圭錫祉歌召穆之敏戎公同是似<lb/>
之褒嘉占爰立之兆眹某竊懐先契敬順下風有如葑<lb/>
菲之姿早冒節麾之選訖無五技持報萬分既丞匠以<lb/>
叨升漕之榮復旋踵而被為郎之渥僥逾已甚吹借有<lb/>
階忻朝奕奕之韓預赫巖巖之尹鵾鵬直上無叢霄峻<lb/>
絶之疑燕雀卑棲有大厦帡幪之託<lb/>
<pb n="KR3k0038_WYG_151-5a"/>
　　　賀交代制置吳侍郎赴召<hi>獵</hi>　　王恪齋<lb/>
光膺詔紱寵賜召環託坤維半壁之天久矣宣勞於外<lb/>
服申巽命三庚之日趣令歸覲於中宸故民雖切於去<lb/>
思寰海實期於均福某官德尊一代望葢羣公問學得<lb/>
其真𫝊殆南軒晦庵之未死文章特其餘事亦廬陵南<lb/>
豐之復生歴觀所到之踐揚皆本平時之講習酬酢萬<lb/>
變誠敬一心頃西陲俶擾之餘正南面顧憂之際凛凛<lb/>
栗栗若覆墜潛消反側之情娟娟哇哇期棄捐復返團<lb/>
<pb n="KR3k0038_WYG_151-5b"/>
欒之樂其効有如此者非公誰實任之既焯著於顯庸<lb/>
宜晉膺於巨用爰俾介圭而入覲竚聞上席之屢前衮<lb/>
衣歸我公兮咸喜正人之得路中國相司馬矣抑令强<lb/>
敵之革心揚於大庭在於不日某猥辱朝廷之臨遣俾<lb/>
相先後以踐更峩然纓冠而來雖為國人而贊喜瞠若<lb/>
絶塵之後獨詹雋軌以懐慚炯炯乃衷呫呫莫究<lb/>
　　　賀趙總卿被召　　　　　　　危巽齋<lb/>
名從總餉晉貳司戎陽氣潛囘方應地中之律詔書適<lb/>
<pb n="KR3k0038_WYG_151-6a"/>
至徑歸天上之班是為君子之泰亨亦信丈人而師吉<lb/>
恭惟某官神儲崧嶽𣲖别天潢蚤閑臺閣之儀自致功<lb/>
名之㑹心無求而亷潔與水争清智不用而髙明如玉<lb/>
自照率兹以徃轉而上聞首進掌於匭函至榮司於圜<lb/>
府要路已聯於卿月遐方乃望於福星暫屈王人出將<lb/>
使指足食足兵而民已信再馳再驅而謀以詢宜四牡<lb/>
榮使臣之來而前席有君王之問爰下紫泥之檢且頒<lb/>
黄紙之除折柳武昌門知己動朝天之意議槐尚書省<lb/>
<pb n="KR3k0038_WYG_151-6b"/>
又將𫝊入相之聲某辱在末僚適當逺戍方幸棲身於<lb/>
幕下忽聞振翼於雲間豈燕鴻來徃之不齊實鵬鷃小<lb/>
大之各異我公自東山歸矣可想夷塗學者以北斗仰<lb/>
之尚希回照<lb/>
　　　賀丁侍郎被召入國門　　　　黄竹坡<lb/>
恭審某官光奉恩綸榮肦召節朱轓熊軾暫煩漢竹之<lb/>
分𤣥衮鏤金爰錫梁山之覲惟崇論宏議久孚於羣聽<lb/>
故隆恩異數獨冠于諸公甘泉虚持槖之班宣室聳受<lb/>
<pb n="KR3k0038_WYG_151-7a"/>
釐之問遂徑躋於宥宻益克壯於謀猷某幸出門䦨喜<lb/>
朌綸告敢載馳於小牘庸敬候於前茅天上正須人穩<lb/>
接䕫龍之武眼前見此屋第深燕雀之依亟露賀悰仰<lb/>
蘄台察<lb/>
　　　賀宇文尚書被召　　　　　　黄雲溪<lb/>
宣閫策勲宸廷趣覲長城萬里久寛西顧之憂細札十<lb/>
行肆發東歸之詔𫝊聞邇逖聳動觀瞻某官厚德鎮浮<lb/>
閎材經逺傳家服忠義之懿立朝殫獻納之規比晉位<lb/>
<pb n="KR3k0038_WYG_151-7b"/>
於文昌徃撫師於方面虜見汾陽而下拜賊聞魏國而<lb/>
寒心兹緣事以疇庸果䟽恩而賜召望君如歲已足慰<lb/>
於國人用汝作霖佇爰立於王左某剽聆成命倍激歡<lb/>
悰子墨惟勤聊馳誠於記室前旌不逺尚迎謁於脩門<lb/>
　　　守赴召謝五府　　　　　　洪平齋<lb/>
假守何功敢作鈞天之夢公朝有命還尋丹地之游惟<lb/>
大鈞曾無棄物之心故微枿亦有逢時之幸捫襟知愧<lb/>
拜手感恩伏念某鈆槧一官萍蓬半世渭水秋風之况<lb/>
<pb n="KR3k0038_WYG_151-8a"/>
味隨處皆諧蠻煙瘴雨之形容至今未洗頃媻姍於畫<lb/>
省慵褦襶於炎門遂至嗾獒竟成退鷁適際屏四凶之<lb/>
惡朅來訪一范之遺移河内之民居僅安於鴻鴈攻蒲<lb/>
澤之盗戮幸肆於鯨鯢初無善狀之可書惟有樸忠之<lb/>
自許忽霈叢霄之澤趣還列宿之躔雖欲循墻不容俟<lb/>
駕自憐燭武已成老去之頭顱誰謂馮唐又得本來之<lb/>
面目靖惟忝冒盡出生成兹葢恭遇某官功滿旂常望<lb/>
尊柱石憂治世而佐明主德自見於格天進君子而退<lb/>
<pb n="KR3k0038_WYG_151-8b"/>
小人賢不聞於遺野念此周南之滯迹録其江左之微<lb/>
勞遂俾斗筲亦歸槖籥某敢不勉循素履圖稱隆知丹<lb/>
筆參平無使銜寃於讞獄青綾入直不忘盡瘁於公家<lb/>
銘德惟深吐辭莫究<lb/>
　<lb/>
　<lb/>
　<lb/>
　翰苑新書續集卷三十七<lb/>
</p>
<p>
</p>
  </div>
</body>
</text>
</TEI>
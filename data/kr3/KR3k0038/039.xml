<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷三十九</head> <lb/>
    <p>
<pb n="KR3k0038_WYG_039-1a"/>
欽定四庫全書<lb/>
　翰苑新書前集卷三十九<lb/>
　　　都督<hi>督府官属督府</hi>
督府<hi>後漢建武初征伐四方權置督軍御史竟則罷魏武征孫權還使夏侯惇都轄三十六軍明帝大和</hi>
<hi>四年晋宣帝征蜀加號大都督貞元二年文帝都督中外諸軍事尋加大都督及晋伐呉之役以賈充為使持</hi>
<hi>節假黄鉞大都督總統六師晋職官志宋人臣無居者唯江夏王義恭得假黄鉞宋書後魏有都督中外諸軍</hi>
<hi>事又置京畿大都督總攝六軍職官分紀隋置大都督但以酬勤勞而已隋百官志唐大府皆置都督自唐以</hi>
<hi>後不置本朝紹興初呂元直復相謀進取秦㑹之欲奪其權乃共議令元直以左僕射都督江淮荆浙諸軍事</hi>
<pb n="KR3k0038_WYG_039-1b"/>
<hi>置司鎮江元直覺之遽歸而命孟庾富文以參政權同都督已而落權字四年趙元鎮自知樞密院為川陜宣撫</hi>
<hi>處置使元鎮以與呉玠共事為嫌乃改都督川陜荆襄諸軍事五年春元鎮與張徳並相遂𢃄兼都督諸路軍</hi>
<hi>馬入銜秋赫舍哩志寧入冦詔湯進之以左僕射為之進之□遛不行乃命王曕叔以參知政事為同都督瞻叔</hi>
<hi>亦丐免扵是遂命楊存忠代為都督非宰相而以為都督自存忠始朝野雜記督視軍馬者紹興三十一年冬葉</hi>
<hi>審言始以樞宻院為之朝議以審言非相臣故其名下都督一等盖不考趙豐公故事失之也隆興初張魏公</hi>
<hi>為江淮都督乃命汪明逺以參知政事督視湖北荆西軍馬方城失守汪謫台州遂并令魏公督之同上張魏</hi>
<hi>公之初為都督也以行府為名凡事千朝廷則闗三省樞宻院孟庾富文時在政府大不平曰三省宻院乃奉</hi>
<hi>行行府文書耶因稱疾求去隆興初再為都督宰相主和議所行多與督府異魏公乃言進退調發當從督府</hi>
<pb n="KR3k0038_WYG_039-2a"/>
<hi>取㫖施行日令主兵官及帥守監司輙以軍期事務徑申朝廷已劄下依本府指揮仍取軍令狀上曰豈有不</hi>
<hi>申朝廷之理乃詔江淮軍馬調發應援從督府取㫖施行其餘事務並令申奏如舊朝野雜記開禧用兵除丘</hi>
<hi>宗卿僉樞督視軍馬閲月而免張肖翁以元代之不勝任奉祠而去數月呉曦反復命李季章以參知政事督</hi>
<hi>視四川軍馬既而有裂土之議又罷行自是不復除都督矣見朝野雜記</hi>
歴代事實得江漢心<hi>晋帝時有滅呉之志以羊祜為都督荆州祜率兵出鎮南夏綏懐逺</hi>
<hi>近甚得江漢之心</hi>河南懷附<hi>庾翼都督江荆益三州刺史制度規模每出於人數年之中軍國充</hi>
<hi>實人情翕然稱其才明由是自河以南皆懐歸附</hi>呉人稱羊公<hi>羊祜都督荆州諸軍事招携以</hi>
<hi>禮懐逺以徳呉人悦服稱為羊公</hi>南土謡杜公<hi>杜預為都督荆州諸軍事南土美而謡之曰後</hi>
<pb n="KR3k0038_WYG_039-2b"/>
<hi>世無叛由杜公孰識智力與勇功</hi>
皇朝事實烏珠見書押色動<hi>晦菴集張魏公秉樞筦視師江上時烏珠擁兵十萬</hi>
<hi>於淮陽公召大帥韓世忠張俊劉光世與議且勞其軍將士見公來勇氣十倍令韓世忠移書烏珠為言張樞</hi>
<hi>宻已在鎮江初敵諜報公得罪逺貶故悉力來冦至是烏珠問世忠所遣麾下王愈吾聞張樞宻貶嶺外何得</hi>
<hi>已在此愈出公所下文書烏珠見公書押色動即强言約日當戰公再遣以世忠書問戰期愈回一日而敵宵</hi>
<hi>遁</hi>軍士踴躍思奮<hi>言行録張浚除右僕射都督諸路軍馬徃江上視師浚至鎮江召韓世忠</hi>
<hi>親諭上㫖使舉軍前屯楚州以撼山東世忠忻然承命至建康撫張俊軍至太平州撫劉光世軍軍士無不踴</hi>
<hi>躍思奮</hi>諸將莫敢仰視<hi>中興繫年録樞宻副使王庶暫徃江淮措置邉防庶素有威嚴臨發</hi>
<pb n="KR3k0038_WYG_039-3a"/>
<hi>勞師於都教場軍容嚴整庶便服坐壇上自楊沂中而下悉以戎服由轅門庭趨受命拜賜而出莫敢仰視自</hi>
<hi>多事以來所未有</hi>兒童知有張都督<hi>言行録張浚徃江上視師四方之士莫不傾心健將</hi>
<hi>悍卒見之者必咨嗟太息下至兒童亦知有張都督每使者至金國其國必問浚今何在</hi>倚魏公如<lb/>
長城<hi>編年備要張浚樞宻使仍督師江淮上召督恭陳俊卿及浚子栻赴行在上見俊卿等問浚動静飲</hi>
<hi>食顔貎曰朕倚魏公如長城不容浮言揺奪</hi>專治軍旅<hi>言行録吕忠穆公□浩字元直與秦檜同</hi>
<hi>秉國政檜令其黨建言今二相宜分任内外之事遂除頥浩都督江淮等路諸軍上諭之曰頥浩專治軍旅檜</hi>
<hi>専理庶務如種蠡之分職頥浩秦檜唯唯奉詔乃詔頥浩總師北向置都督府於鎮江</hi>兼領屯田<lb/>
<hi>同上張魏公請親行邉郡上乃令浚徃視師初之言屯田者甚衆而未見其効至是浚兼領屯田以出始置官</hi>
<pb n="KR3k0038_WYG_039-3b"/>
<hi>屬凡所行之事皆畫一而去</hi>張趙表裏相應<hi>同上趙忠簡公鼎與張浚俱带都督諸路軍馬</hi>
<hi>置牙行在浚出視師江上以行府為名而鼎居中總政事表裏相應</hi>御書裴度傳示意<hi>同上</hi>
<hi>張魏公至江上㑹諸大帥議事乃命韓世忠據承楚以圖淮陽命光世屯廬州以招北軍命張俊練兵建康以</hi>
<hi>為進屯盱𣅿之計命沂中領精兵為俊後翼命岳飛進屯襄陽以窺中原於是國威大振上御書裴度傳遣賜</hi>
<hi>以示至意</hi>手書寤寐忠勤<hi>同上張魏公徃視師上手書賜浚曰賊雛犯順侵夀及濠卿將率師</hi>
<hi>徒<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>敵益壮遂使凶渠宵遁同惡自焚窹寐忠勤不忘嘉嘆</hi>旁引裴度視行營<hi>唐裴度傳王師</hi>
<hi>討蔡以度視行營諸軍還奏攻取䇿與帝意合</hi>請身督戰<hi>同上時討蔡不利度請身督戰帝目度曰</hi>
<hi>果為朕行乎度俯伏流涕曰臣誓不與賊偕存即拜彰義軍節度淮西宣慰招討處置使</hi>
<pb n="KR3k0038_WYG_039-4a"/>
督府官屬<hi>紹興二年以吕頥浩都督江淮荆湖諸軍開員府鎮江頥浩請辟參謀官已下文武七十七</hi>
皇朝事實内賛宻謀外參庶務<hi>言行録張南軒先生栻字敬夫孝宗即位起忠</hi>
<hi>獻公宣撫都督諸軍事而忠獻公奏以公書冩機宜文字公是時年甫三十内賛宻謀外參庶務夙夜凛凛直</hi>
<hi>以君父之責為己憂</hi>論君子小人<hi>劉岑撰墓誌向子忞字宣卿朱丞相勝非以督府討李成於江</hi>
<hi>西屈公參議有一縣令以不亷被訟方求薦書入幕中公具以姦贜白丞相俱斥去因論君子小人不可使混</hi>
<hi>雜皆亂政丞相  約用之</hi>幕府以為不可及<hi>國使本傳張栻辟書冩機宜文字時浚起謫籍</hi>
<hi>受重寄開府治戎恭佐皆極一時之選栻内賛宻謀外參庶務幕府諸人自以為不可及</hi>
四六警語<hi>視師督戎</hi>
<pb n="KR3k0038_WYG_039-4b"/>
發端<hi>倚重宗臣筆開督府</hi>　<hi>晋傳國乗/併董戎昭</hi>　<hi>肆疇上宰/悉䕶諸軍</hi>　<hi>萬里揚聲百蠻裭魄</hi>
　　<hi>山川改觀草木為兵</hi>
起聨<hi>匈奴争立可占狄勢之亡丞相董師方正天誅之造</hi>
　　<hi>運籌决帷幄之勝遂定廟謨假鉞督中外之軍仍專閫寄</hi>
　　<hi>馳中郎之使於單于將備正名之典兼大尉之官於丞相示恢偃武之圖</hi>
警聨<hi>匪兕率彼曠野吾道非耶非熊獵於渭陽公望乆矣</hi>
　　<hi>東征若周公將是皇於四國北伐如吉甫本為憲於萬邦</hi>
　　<hi>如伯益賛両階之舞帝徳用敷若周公使四國之皇民情皆悦</hi>
<pb n="KR3k0038_WYG_039-5a"/>
　　<hi>廟筭來移勵節特加於體統兵權是總折衝正頼於精神</hi>
　　<hi>養天下之大老當居論道之尊運掌上之竒兵正頼折衝之重</hi>　<hi>生令聖武之昭自置人兵之服</hi>
　　<hi>𤣥黄之篚争歸赤白之嚢幾息</hi>
　　<hi>輔帝舜以重華方制蠻夷之猾夏佐有商而專美深虞甲冑之起戎</hi>
　　<hi>入則履赤舄之几凡出則揚白斾之央央</hi>
　　<hi>斗以南仁傑而已知徳望之素尊陜以東周公主之宜勲名之益重</hi>
　　<hi>東晋獨王𨗳首專其權南京在義恭嘗假其節</hi>
　　　制置<lb/>
<pb n="KR3k0038_WYG_039-5b"/>
制置大使<hi>職源唐宣宗大中五年以白敏中充招討党項行營都統制等使通鑑制置使之名始此</hi>
<hi>夲朝不常置掌經畫邉鄙軍旅之事政和中熈秦用兵以内侍童貫為之四朝志宣和末姚古為京畿輔郡兵</hi>
<hi>馬制置使靖康初种師道為河東路制置使錢盖為陜西五路制置使欽宗實録建炎元年有招捉賊盗制置</hi>
<hi>使自王淵始三年有行在五軍制置使自劉光世始又諸路皆有制置使自江浙陳彦文程千秋始六月浙西</hi>
<hi>安撫使康允之𢃄本路制置使安撫𢃄制置自此始也四年罷有㳂江都制置使管江南東路知建康府紹興</hi>
<hi>二年有沿海制置使係建康兩浙東路三年有安撫制置大使六年始鑄印以某路制置司為名其後盡省惟</hi>
<hi>罒川沿海有焉職源開禧用兵起丘宗卿守金陵留鑰宗卿嘗以簽樞督視軍馬於是趙淳己為江淮制置命</hi>
<hi>宗卿為江淮制置大使已而罷四川宣撫又以安子文為制置大使朝議以子文恩数視執政特加大字</hi>
<pb n="KR3k0038_WYG_039-6a"/>
歷代事實築堡置戍<hi>言行録范成大為四川制置使公以黎為要地奏置路分都監増五</hi>
<hi>寨籍少壯為兵凡吐蕃擾邉徑路十有八悉築堡置戍重賞檄羣蠻使相疑貳俄蕃牙擒文才以獻公命斬之</hi>
人才用其所長<hi>同上范成大為四川制置使凢人才可用者公悉羅致幕下用其所長其傑然</hi>
<hi>者則露章以薦徃徃光顯於朝</hi>掘强者討擊善良者撫摩<hi>同上范成大為四川制置</hi>
<hi>使文州蕃部間擾邉公奏乞豫為文告掘强者討擊之善良者撫摩之使知畏慕即日施行</hi>假便宜<lb/>
誅賞<hi>王之望西事記曰貶至襄陽自屬郡守貳以下皆得誅賞因薦程千秋為京西制置使假以便宜</hi>
舉按監司<hi>朝野雜記席大先在成都得㫖位宣撫副使上凡監司不法許舉按</hi>並聴節制<lb/>
<hi>朝野雜記制置使自熈豐後多以武臣為之建炎元年仇太尉仲荀制置東南盗賊請監帥司並聼節制許之</hi>
<pb n="KR3k0038_WYG_039-6b"/>
四六警語<hi>制閫制垣</hi>　<hi>外閫制帥</hi>
發端<hi>鎮臨刺楚督䕶漢湘</hi>　<hi>擢自价藩授之制閫</hi>
起聨<hi>衮衣繡裳胡不録周公於東國路車乗馬乃猶命申伯於南郊</hi>
　　<hi>謀帥誰先漢臣無出誼之右在師中吉周公其主陜之東</hi>
　　<hi>頗牧在禁中乆顓天官一面之朝淮海維揚州乃先元戎十乗之啟</hi>
　　<hi>輟言語侍從之臣盡䕶諸將藉文武威風之帥式遏四夷</hi>
　　<hi>奎壁之藏千萬軸宻聫秘殿之班江淮之廣數十城竦聼元戎之令</hi>
　　<hi>紫殿陞班建碧幢而制閫緑綈趣駕滌紅籀以開藩</hi>
<pb n="KR3k0038_WYG_039-7a"/>
警聨<hi>屹然玉壘倚以金城</hi>　<hi>玉帳未開/金城已重</hi>　<hi>前茅戒嚴/細桞改色</hi>　<hi>戻止髙牙屹然方面</hi>
　　<hi>擁元戎之小隊布方國之細書</hi>　<hi>親授青冥之鉞閒圍白墅之棋</hi>
　　<hi>文武式萬邦之憲精神折千里之衝</hi>
　　<hi>壁府奎圖莫重東頭之學士參旗井鉞况專西道之行營</hi>
　　<hi>犀甲熊旗名在江淮之草木虎符魚鑰光通河洛之圖書</hi>
　　<hi>朝有僉言共推羊祜之可倚公毋多遜願為李靖之請行</hi>
　　<hi>淮水沄沄曾驚波之不作邊塵擾擾獨按堵之自如</hi>
　　<hi>三分籌策小試渭濱耕戰之謀百二山河行復闗中帝王之業</hi>
<pb n="KR3k0038_WYG_039-7b"/>
　　<hi>後勁中權文武作萬邦之憲外鎮内附精神折千里之衝</hi>
　　<hi>公鎮踰嵗月共期裴相之行營小隊出郊坰復喜嚴公之使節</hi>
　　<hi>使元和愬武郊迎裴相之來若南渡張韓羅下魏公之拜</hi>
　　<hi>撫五十四州之軍民瘡痍帖泰壯一百八盤之門户氣色晶明</hi>
　　<hi>内則作貔貅之衆以養其威外以折犬羊之羣而裭其魄</hi>
　　<hi>陜以西召公主之小屈碧幢之駐斗以南仁傑而已即㸔黄閣之登</hi>
　　<hi>徒得君重託西陲半壁之天行以公歸扶黄道重輪之日</hi>
　　<hi>陜以西分命召公自是非常之寵河以南悉為晋主佇成莫大之勲</hi>
<pb n="KR3k0038_WYG_039-8a"/>
　　<hi>開油幕以臨邉徒得君重爾下詔書而表選聊以公歸兮</hi>
　　<hi>昌黎入庭凑之軍信児郎之帖服光弼代子儀之將見旗幟之精明</hi>
　　<hi>昔天下曹劉走馬跳兵之地乃禁中顔牧輕裘緩𢃄其間</hi>
結聨<hi>義旗西指縱難効力於行間衮衣東歸猶兾望塵於道側</hi>
　　<hi>江山如舊斷無烏鵲之南飛宛洛可乗當使犬羊之北走</hi>
　　<hi>晋公之貌孰似庶諧道左之迎大農之糓幾何庸上闗中之計</hi>
　<lb/>
　<lb/>
<pb n="KR3k0038_WYG_039-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書前集卷三十九<lb/>
</p>
<p>
</p>
  </div>
</body>
</text>
</TEI>
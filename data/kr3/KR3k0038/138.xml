<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷二十四</head> <lb/>
    <p>
<pb n="KR3k0038_WYG_138-1a"/>
欽定四庫全書<lb/>
　翰苑新書續集卷二十四<lb/>
　　寄居類<lb/>
　　　通曾大參　　　　　　　　　王臞軒<lb/>
鴻臚賜第曽私一氣之鈞麟校司文復邇三台之府敬憑<lb/>
卿墨僭凟帥籖竊以鄉莫重於達尊士要親於前輩魏<lb/>
公居晝錦之日問業有徒迂叟處獨樂之時及門者衆<lb/>
而况德師一代位冠百僚如東魯之有泰山咸瞻峻極<lb/>
<pb n="KR3k0038_WYG_138-1b"/>
如泗洲之有大聖共仰威光曽謂竒窮得此遭遇恭惟<lb/>
某官名垂宇宙勲在鼎彛大廷為舉首之奏篇輸忠懇<lb/>
切寧廟得力行之一説饗國靈長昔宣靖有位而文無<lb/>
稱及南豐有文而位不顯惟耳孫之間出視鼻祖以増<lb/>
光方在盛年徧儀華貫入則參國鈞之重出而揚宣幕<lb/>
之威雖愬帥鄧顔帥陳賴元臣之徃視然范公西杜公<lb/>
北宜君子之永嘆其道不同難相為謀見幾而作不俟<lb/>
終日等軒裳於物外卷兵甲於胸中維時新君眷懐舊<lb/>
<pb n="KR3k0038_WYG_138-2a"/>
弼十連借重曉行湘水之春一壑來歸暮捲西山之雨<lb/>
雅意午橋之行樂何心寅陛之押班閒擎天之柱於匠<lb/>
林横濟川之舟于野渡自謀則善人望謂何方國事之<lb/>
日新而善類之星散名節頽而莫為之振起議論勝而<lb/>
罕見之施行向焉誇嘉橘之栽未幾成枳甚者悔芳蘭<lb/>
之佩甘化為茅惟元氣之受傷致外邪之交作天欲平<lb/>
乎天下相復出於相門柄用有期巖瞻正切南渡諸賢<lb/>
出處之節孰盛名公西墅十年著述之書併歸國史伏<lb/>
<pb n="KR3k0038_WYG_138-2b"/>
念某癖惟嗜古様不入時對策廣廷徒有空臆盡言之<lb/>
直校文列陛乃罹疾聲大呼之讒比求宗邸之冷官隨<lb/>
得翹林之化筆未能適道敢好為師幸大州本父母之<lb/>
邦而年家沗子弟之列告戒之以藥其失提撕之以玉<lb/>
于成既有儒宗以依歸可免生徒之謿謗函丈前之教<lb/>
誨倘許摳趨夾袋内之姓名冀叨收録<lb/>
　　　通費參政<hi>士寅</hi>　　　　　　李梅亭<lb/>
分小隊於少城將安問政倚鉅人之長德行可庇身請<lb/>
<pb n="KR3k0038_WYG_138-3a"/>
裁吾黨之斐然來事是邦之賢者恭惟某官賦姿肅括<lb/>
蹈行中庸長卿吞雲夢之胸豈以八九而芥蒂太白空<lb/>
岷峨之眼尚餘一萬之琳琅簡上帝心為公室輔固已<lb/>
重清廟九九之鼎謂當應泰階兩兩之符乃甘松菊之<lb/>
主人暫作園林之勝事道之將行也命天將降任是人<lb/>
佇一馬二童之來増六鰲三極之重公有無窮之聞民<lb/>
無不獲之夫某薾然棗昏重以木訥躐冐清華之選遂<lb/>
塵碧落之班所期乞一障之乗詎敢作三刀之夢惟是<lb/>
<pb n="KR3k0038_WYG_138-3b"/>
夙仰翹材之館乃今得依通德之鄉避正堂而舍蓋公<lb/>
定難屈致置盂水以教任守尚幸告忠<lb/>
　　　通王侍郎　　　　　　　　王臞軒<lb/>
少而抱槧久瞻魁宿於璇霄壯也彈冠行覩德星於珂<lb/>
里雖素於左右殊無介紹然見之方册不昧平生敬飭<lb/>
訥詞僭干嚴分恭惟某官任重而道之逺表粹而裏則<lb/>
剛方在韋布之時已負縉紳之望紫府㸃頭碧雲章句<lb/>
號閬苑之謫仙素王喜色黄甲科名協湘川之佳䜟剔<lb/>
<pb n="KR3k0038_WYG_138-4a"/>
蠧芸館含香錦闈翠節朱轓幾沛黍苖之雨紫薇紅藥<lb/>
曽依香案之雲方為禁從以小留乃厭承明而丐去十<lb/>
連為帥力蘓凋瘵之氓五嶺皆炎變作清涼之境胡然<lb/>
為衆所忌正坐其名太髙一壑來歸六丁莫挽髪為憂<lb/>
邊而半白心思報國以常丹冦公不入中書莫答氊裘<lb/>
之問裴相方遊緑野其如柱石之衰佇下綸音徑司國<lb/>
柄伏念某弱惟殖學貧只賣文固嘗感慨於事功其奈<lb/>
間闗於塲屋大廷對策妄陳憂國之孤忠末第書名何<lb/>
<pb n="KR3k0038_WYG_138-4b"/>
惜避人之三舍來傍蓮池而謾仕已驚瓜戍之過期胡<lb/>
遲其來蓋恐素官之無譜或贊其決以有達尊之可師<lb/>
惟願矜憐臭味之同庶有終始帡幪之託俾遂親養得<lb/>
逭官箴楊儀之無材力之可稱正深廩廩宓子賤待老<lb/>
成而後決尤切拳拳<lb/>
　　　代董制帥通許侍郎<hi>奕</hi>劉閣學<hi>光祖</hi>
　　　　　　　　　　　　　　　李梅亭<lb/>
石㘭和墨躐升獻納之班玉壘分符更冐蕃宣之寄巋<lb/>
<pb n="KR3k0038_WYG_138-5a"/>
然地重蕞爾人微實惟鄰寳之依敢廢書函之敬恭惟<lb/>
某官清時碩德名世真儒惟其特立而獨行造道自得<lb/>
故能難進而易退經德不囘至今猶侍臣之冠歴年賜<lb/>
方伯之履在外則植旗旄羅弓矢公豈此榮其功之銘<lb/>
鼎彛被絃歌士誠有望佇起几安之舄亟馳介大之圭<lb/>
某見謂疎庸誤䝉簡注願乗一障豈能堪十乗之行縱<lb/>
駕兩轓何敢作三刀之夢冐焉叱馭願在執鞭嗟逺道<lb/>
胡為來哉孰寛脅息居是邦事其賢者載慰心期<lb/>
<pb n="KR3k0038_WYG_138-5b"/>
　　　代通易尚書<hi>祓</hi>　　　　　　朱湛盧<lb/>
候長沙之星慚叨分閫望尚書之斗喜在鳴珂已脂轄<lb/>
以首塗亟擘牋而抒敬某官輪囷奥學絢爛髙文紅錦<lb/>
賜袍登仙掖鑾坡之上紫荷持槖在屬車豹尾之中頡<lb/>
頏飛霞簸弄明月方欲作郊祀之歌以粉飾禮樂抑且<lb/>
規帝王之制而裁成典墳忽觀蒼狗之浮雲盡付黄粱<lb/>
於昨夢詩書之教鴂舌天令變於娵姬吟詠之落烏蠻<lb/>
人競傳於欸乃騎鯨故去跨鶴俄還竊惟平生討論述<lb/>
<pb n="KR3k0038_WYG_138-6a"/>
作之工實得前日寂寞閒寛之力崑崙碣石細箋禹貢<lb/>
之山川鄉遂井田増釋周官之制度已驟騰於紙貴頗<lb/>
傳習於經生向使黄扉紫闥而益顯其身安得玉佩瓊<lb/>
琚以大為不朽殆天心之有屬豈世俗所能知舒卷隨<lb/>
時寧久篋中之團扇論思有詔即還坐上之青氊某猥<lb/>
以庸才洊膺重寄繼常侍湖南之詠自顧非才聴任公戸<lb/>
下之規願安承教<lb/>
　　　通留舍人　　　　　　　　　王臞軒<lb/>
<pb n="KR3k0038_WYG_138-6b"/>
挾策免園早誦詞塲之製横經麟序晩依相閥之華半<lb/>
生企峻於雲霄不日挹清於氷玉語心自賀羾贄為容<lb/>
敬惟某官學貫天人名垂宇宙以尊主庇民為己任以<lb/>
通今博古為儒宗文人才士各有偏長鮮兼十體之美<lb/>
大科異等已為難事况出三台之門方在青春徧儀華<lb/>
貫鑾坡揮翰非他學士之可言螭陛濡毫有古良史之<lb/>
遺直片語不合勇去莫留行吟康樂之池塘選勝鬱孤<lb/>
之臺榭大節固足起庸夫之懦髙名亦能來羣兒之讒<lb/>
<pb n="KR3k0038_WYG_138-7a"/>
壯嵗風雲如豪鷹俊鶻之直上中年泉石與曉猿夜鶴<lb/>
以相從逃名而名自歸遯世而世莫舍雖欲全韓魏公<lb/>
之節自愛晩香然未及范景仁之年求閒太早竊窺大<lb/>
賢之出處以卜世道之汙隆深刻堅珉揭諸葛出師之<lb/>
一表短章大韻有杜陵戀闕之丹心今日幸公道之漸<lb/>
開諸賢多即家而起用離而復合否者將通相復出於<lb/>
相門繫時人望天欲平乎天下以我公歸伏念某様不<lb/>
入時癖惟嗜古學類醯雞之在甕仕如鮎魚之上竿帝<lb/>
<pb n="KR3k0038_WYG_138-7b"/>
城風月之無邊方思贊畫宦海波濤之叵測嘖有煩言<lb/>
不能追誓墓之風聊復草問鈞之賦朅來倚席寒甚無<lb/>
氊所幸鴻儒之可師一洗鯫生之陋習聆函丈前之教<lb/>
誨以淑諸生偹夾袋内之姓名敢期他日<lb/>
　　　通留經畧　　　　　　　　王臞軒<lb/>
西洛耆英嘯傲三台之府南宗冷宦依棲數仞之牆先<lb/>
上日以通名望下風而起敬竊以先達之於後進世族<lb/>
之於素門勢分固殊投合亦寡惟元城之在宋問業有<lb/>
<pb n="KR3k0038_WYG_138-8a"/>
徒與了翁之居淮及門者衆而况三朝元老之嫡嗣一<lb/>
代人物之宗師稍有識知皆思歸嚮恭惟某官文章奎<lb/>
璧徳望華嵩忠孝通乎神明出處闗於世運故國謂有<lb/>
喬木稱到於今後人猶愛甘棠何况其子方春秋之鼎<lb/>
盛歴中外以游揚郎省陞華風采耀鳴珂之列虜庭出<lb/>
使笑談獲全璧之歸持麾把節於湘中易地建臺於江<lb/>
右仁心撫字山林野史之屢書隂德平反道路口碑之<lb/>
交誦開十連之帥閫屹百粤之長城惠行而龍戸驩呼<lb/>
<pb n="KR3k0038_WYG_138-8b"/>
威肅而鯨波恬靜奈外地去天之逺而浮雲蔽日之明<lb/>
一壑來歸六丁莫挽蓋韓吕家傳之清白素所服<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>而<lb/>
金湯勢焰之薫蒸恥於炙手勁草當疾風而不改寒花<lb/>
於晚節以尤香種樹山中白傅倡風流於九老植槐庭<lb/>
下晉公傳事業於二郎傲睨軒裳追隨觴詠勝事園林<lb/>
清時鐘鼓如許清閒上天將相平地神仙孰為輕重此<lb/>
固衣冠之羨慕其如旒冕之簡懐欲副巖瞻行<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>柄用<lb/>
伏念某癖惟嗜古様不入時對策廣廷徒有空臆盡言<lb/>
<pb n="KR3k0038_WYG_138-9a"/>
之直校文列陛乃罹疾聲大呼之讒比求宗邸之冷官<lb/>
隨得翹材之化筆未能適道敢好為師幸大州本父母<lb/>
之邦而年家忝子弟之列誘掖之以藥其失推輓之以<lb/>
玉于成既有耆德以依歸庶免生徒之謿訕熏和染教<lb/>
期為王孫公子之範模舉滯拔淹全賴察父哲兄之提<lb/>
挈<lb/>
　　　囘雲臺劉中散<hi>學裘</hi>　　　　　方烏山<lb/>
瞻耆英於洛社夙仰髙風遣皇華於周原行親緒論未<lb/>
<pb n="KR3k0038_WYG_138-9b"/>
敢登名於記室辱先寄訊於書郵一謙甚光三復以喜<lb/>
恭惟某官漢廷尊宿魯國靈光道傳本統派接聖賢脈<lb/>
絡一家之學問澤施生民功存社稷弓裘累世之忠勲<lb/>
源逺則波深根固而葉茂恭惟執事克稱聞家飽更中<lb/>
外之踐敡多識後先之文獻盍儀筆槖爰踵旂裳不拔<lb/>
虞陛之夔龍乃作商山之鴻鵠怡愉雝肅子孫則其典<lb/>
刑嬉遊婆娑里巷得所矜式前哲益少時事孔艱當得<lb/>
老成以備黄耉咨諏之訓睠言名望豈非白首魁壘之<lb/>
<pb n="KR3k0038_WYG_138-10a"/>
臣少安蘂級之遊即聴蒲輪之召某久於耕釣忽爾軒<lb/>
軺頗有好事人欲勒囘山林之駕非得使者體若為馳<lb/>
原隰之車猶幸薄遊實依通德致天子之命雖難起龔<lb/>
老於田中事大夫之賢且喜拜龎公於床下<lb/>
　　　囘謝大博　　　　　　　　王臞軒<lb/>
叨閫寄於湘川方承嘉惠問卿材於楚國知有英賢息<lb/>
肩行李之初眯目簿書之裏鼎來芳翰彩絢駢珠跫然<lb/>
谷音折我屐齒某官韵鄰玉鑒氣軼金莖雲錦織裳不<lb/>
<pb n="KR3k0038_WYG_138-10b"/>
用人間之刀尺昭華截琯自調天上之聲音大名髙唱<lb/>
於句臚小却合盛之鑾省橋圜璧水方惠然而肯來舟<lb/>
近蓬山乃薄之而不即少息風鵬之翼以深霧豹之文<lb/>
挹浮丘拍洪崖當挽逺於逸駕入駘盪出馺娑亟歸近<lb/>
於清光某官居今傍於黿鼉日課半親於㕍鶩賸喜風<lb/>
騷之彦暫留遊釣之鄉美人隔水秋娟娟儻破少陵之<lb/>
願客子入門月皎皎尚傾山谷之懐<lb/>
　　　囘衆寄居官　　　　　　　李梅亭<lb/>
<pb n="KR3k0038_WYG_138-11a"/>
　　　　楊南平　牟涪州　侯茂州　蒲運管<lb/>
再命專城甚慙愒日六條察郡誤玷觀風所幸依長者<lb/>
之牆用是攬慨然之轡曽脩辭之不敏辱委贄之相先<lb/>
恭惟某官文武兼資循良可紀<hi>侯茂州</hi>器博而周才𢎞以<lb/>
毅<hi>蒲運管</hi>洵美且仁柔嘉維則<hi>汎囘衆官</hi>筆力挾岷詞源倒峽<lb/>
作為黼黻卿雲河漢之無窮粲然琳琅李杜光艶之固<lb/>
在有憐弄峨眉之月詎能應益部之星財匪鬼輸安得<lb/>
有錢而使鬼粟非天雨若為轉粟以上天匪藉大家之<lb/>
<pb n="KR3k0038_WYG_138-11b"/>
牛車難沃小雅之牡轡某自知負乗更愧贈刀大夫儼<lb/>
然造焉既知感矣是邦事其賢者能勿誨乎<lb/>
　　　囘楊宰<hi>醴陵</hi>已赴官　　　　劉後村<lb/>
謾稱竹使尋元晦之舊遊欲訪草元問子雲之安在尚<lb/>
稽展覿聊寫謝忱伏惟某官妙深湛之思篤聖哲之好<lb/>
粹然家學卓爾時名射策決科蚤對丹墀之問鳴絃製<lb/>
錦尚為巖邑之淹想陶柳之方濃而楚騷之已續聲傳<lb/>
囘㕍焉用牛刀目送飛鳬即聮鵷序某濫兹假守渇甚<lb/>
<pb n="KR3k0038_WYG_138-12a"/>
見賢孰云㑹面之難失於交臂之頃明月千里徒勤悵望<lb/>
之私置水一盂猶幸誨言之及<lb/>
　　　囘黄尉<hi>直卿</hi>　　　　　　　　劉後村<lb/>
逺宦問津來徃寓公之贄髙懐感舊先貽新令之書佩<lb/>
此勞謙悚然摧謝恭惟某官雄文行逺卓識際空生了<lb/>
翁之里故其氣髙游文公之鄉故其學粹久矣見推於<lb/>
月旦宜其立致於雲霄乃屈脩程尚須逺戍乗龍有喜<lb/>
又何妨秦贅之嘲振鷺于飛行且接周行之彦某散材<lb/>
<pb n="KR3k0038_WYG_138-12b"/>
無用漫仕不諧少從幕府之遊下筆颯颯晩識田家之<lb/>
樂拊缶烏烏非就男封蓋謀親養豈謂繼煎熬之後若<lb/>
為施捄藥之方接壤而居君想熟知其利病避堂以舍<lb/>
僕方有賴於箴規<lb/>
　<lb/>
　<lb/>
　<lb/>
　翰苑新書續集巻二十四<lb/>
</p>
<p>
</p>
  </div>
</body>
</text>
</TEI>
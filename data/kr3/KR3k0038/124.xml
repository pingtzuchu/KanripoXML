<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷十</head> <lb/>
    <p>
<pb n="KR3k0038_WYG_124-1a"/>
欽定四庫全書<lb/>
　翰苑新書續集卷十<lb/>
　　督相類<lb/>
　　　賀史督相　　　　　　　　方秋崖<lb/>
伏審參持國柄董䕶戎昭江左有夷吾而復何憂正資<lb/>
妙畧中國相司馬而毋生事坐折遐衝天啟聖心睠維<lb/>
王佐恭惟濟時以治安之策致主以太平之書南鄭相<lb/>
北鄭相而譜世家豈特衣冠之盛大馮君小馮君而難<lb/>
<pb n="KR3k0038_WYG_124-1b"/>
兄弟並闗社稷之休薦紳竊仰其經綸旒冕渴聞其論<lb/>
議夜下庚牌之召席前丙枕之安廟謨獨斷於一言國<lb/>
勢重増於九鼎予惟克邁乃訓己罄嘉猷天將降任是<lb/>
人遂陪政路肆颺大冊兼綜全師蓋宰相外撫四夷允<lb/>
賴精神之運惟天子明見萬里迄成道德之威遄徯公<lb/>
歸丕承帝賚某猥縻梱寄莫簉庭班瞻彼熊旂徒有執<lb/>
干戈之志已窮鼯技願賡洗兵甲之詩是開休顯之期<lb/>
式慶明良之㑹<lb/>
<pb n="KR3k0038_WYG_124-2a"/>
　　　通史督相　　　　　　　　　王臞軒<lb/>
牙纛行邊已近臨淮之壘櫜鞬請事遄趨相國之門於<lb/>
穆巖瞻有如江水恭惟某官忠貫金石勲勒鼎彛世推<lb/>
八行之儒豈但資兼於文武家傳三相之印皆能身佩<lb/>
於安危慨兹不道之外戎敢爾荐為於蛇豕玁狁孔熾<lb/>
我是用急吾君正切於顧憂匈奴不滅何以家為諸將<lb/>
盡煩於指授乃約束江神而東下將鎮安淮甸以北征<lb/>
讙傳豹尾之車増我龍蟠之氣以牙璋開大幕府想父<lb/>
<pb n="KR3k0038_WYG_124-2b"/>
老之聚觀俾金陵為小朝廷聞敵人之聳動在此一舉<lb/>
聿寧八荒某曩緣逈隔於邊頭今幸相望於江面輔贊<lb/>
彌縫藏諸用惟恐衮衣之歸發蹤指示著其功願決籌<lb/>
帷之勝敢忘軍禮恪禀廟謨<lb/>
　　　囘史督相　　　　　　　　方秋崖<lb/>
伏以邊城分梱曽微赤羽之勞書殿通班忽峻紫宸之<lb/>
寵無因至此何德以堪豈有方辭太常伯之除而廼驟<lb/>
躋真學士之冠已控陳於免牘滋愧負於賀言伏念某<lb/>
<pb n="KR3k0038_WYG_124-3a"/>
本乏脩能誤膺重寄敵已近邊而凌中夏端繇䕶塞之<lb/>
非人嫠不䘏緯而憂宗周竊憤臨淮之多壘使宸扆莫<lb/>
安於丙枕趣兵符亟下於庚牌如有老熊當道之威安<lb/>
得佛貍窺江之事興言及是厥咎安歸顧雖遄走於虎<lb/>
貔抑己大驚於鴻㕍慨煙火萬里之氣象幾不聊生撫<lb/>
山河兩戒之輿圖可為痛哭思欲自拘於司敗孰云荐<lb/>
被於贊書躐登麟趾之華愈重狐氷之懼兹蓋某官潤<lb/>
澤以霖雨之手包涵於雲夢之胸以其介圭入覲於王<lb/>
<pb n="KR3k0038_WYG_124-3b"/>
自任天下之重得諸傅巖爰立作相每嘆人材之難微<lb/>
如腹背之毛亦玷齒牙之論然端殿所以昭異數而大<lb/>
梱所以重中權顧惟何人敢當兹選某抗章之懇得請<lb/>
為期人欲天必從之諒無勤於再命波及君之餘也覬<lb/>
乃贊於一詞是謂玉成敢忘環報<lb/>
　　制帥類<lb/>
　　　賀京湖賈制使除端明兩淮大使知揚州<lb/>
　　　　　　　　　　　　　　　　鄭雪巖<lb/>
<pb n="KR3k0038_WYG_124-4a"/>
運應黄旂班陞紫綬江漢之滸上嘉召公南國之功淮<lb/>
海維揚今命謝傅北城之鎮威聲所至號令増明恭惟<lb/>
某官詩書儒家忠勲名閥虎生三日有食牛之氣天分<lb/>
素髙鵾化重溟摶運鵬之風地步特異真一世之雄也<lb/>
有四海之志焉量涵湖海屑與詩人文士共遊名重丘<lb/>
山不恃王公大人為貴廣羊叔子十年之備足蕭酇侯<lb/>
千里之糧送目風寒不過數處倒指氣節曽幾何人如<lb/>
公聞命未嘗辭難自上獨斷又煩出鎮少駐衮衣之遄<lb/>
<pb n="KR3k0038_WYG_124-4b"/>
召晉加政府之隆名願觀整暇之規大展修攘之志俾<lb/>
長淮盡歸於經畧凢宿將皆受於指呼王室尊安邊氛<lb/>
掃蕩賈文元除為大學士上意可覘吕忠穆遷自經置<lb/>
司中書徑入式觀盛事大慰僉祈某梓里陳人竹符假<lb/>
守歸田未獲正虞五技之窮賀厦知依喜有萬間之托<lb/>
無能執鞭助甚有慙晉鄙之鄰尚備秉筆書恐可效浯<lb/>
溪之紀其惟贊詠罔既編摩<lb/>
　　　賀劉制置　　　　　　　　方秋崖<lb/>
<pb n="KR3k0038_WYG_124-5a"/>
伏審疏寵帝廷䕶師天塹秦大夫掌北門之管豈惟増<lb/>
重於麟符漢髙皇無西顧之憂正欲信威於虎落偉哉<lb/>
綸綍播在縉紳恭惟氣涵湖湘手抉河漢崇詩書而謀<lb/>
帥肯同儒生迂濶之談脩政事以中興屢當邊鄙艱難<lb/>
之㑹繄爟烽之孔熾肆蛇豕之無厭蠢不自量直欲投<lb/>
鞭而渡耳嘅其歎兮誰當折箠而笞之乃睠時賢誕分<lb/>
梱制坐想旌旗之改觀訖令草木之知名江左有夷吾<lb/>
今無患矣中國相司馬不在兹乎某投分之深聞風以<lb/>
<pb n="KR3k0038_WYG_124-5b"/>
喜隔一帶之水尚憐予范叔之綈袍下十行之書恐歸<lb/>
爾周公之衮繡<lb/>
　　　賀杜制置　　　　　　　　方秋崖<lb/>
伏審進班司府分梱藩垣謝𤣥成淝水之勲彼酋其遯<lb/>
裴度任淮西之寄我武維揚諒草木之皆兵徯闗河之<lb/>
入貢恭惟以少陵之詩名而自比於稷契以阿房之賦<lb/>
手而髙論於唐虞精神之折遐衝不愆於素謀慮之憺<lb/>
勍敵克壯其猷故能全孤城於百戰之餘於此見真儒<lb/>
<pb n="KR3k0038_WYG_124-6a"/>
為萬人之傑既勒銘於丹地乃授鉞於青㝠顧惟風塵<lb/>
澒洞之秋要有意氣激昻之暇平居推赤心而置人腹<lb/>
其孰不懐緩急蹈白刅則得士情何戰弗克矧天意之<lb/>
滅敵適嵗星之照吴國豈賴盟兵無撤警惟事事備乃<lb/>
其無患願修軍旅之定規言人人殊則罔成功更極賓<lb/>
僚之髙選聿觀偉業丕對殊褒某密邇鄰光讙傳帝賚<lb/>
闑以内闑以外喜盡寄於爪牙陜以東陜以西願相依<lb/>
於唇齒<lb/>
<pb n="KR3k0038_WYG_124-6b"/>
　　　賀李制帥　　　　　　　　　方秋崖<lb/>
恭惟誕開制梱居守留臺南浦雲飛虎節占使星之動<lb/>
北門天近麟符分卿月之暉於皇玉壘之威増重金陵<lb/>
之勢帝意若曰時分顧憂盜亦吾民何至帶牛而圜起<lb/>
邉有勍敵幾欲牧馬而内窺使長江得人如孤羆之據<lb/>
深叢則絶漠之域寧匪兕而率曠野繼我宗彦維時人<lb/>
英恭惟風神肖老耼之仙文物孕長庚之秀維弼畫河<lb/>
朔十三策每慨然於俎豆雍容之時而敢為小范有胸<lb/>
<pb n="KR3k0038_WYG_124-7a"/>
中百萬兵雖投之於羽檄交馳之地而不亂粤從鵷陛<lb/>
出擁蜺旌遂令落霞飛鶩之墟蔑有明月吠厖之警乃<lb/>
睠陪京之重通司留鑰之嚴俾盡䕶於列營諒聳聞於<lb/>
遐裔蠢彼小醜耳當折箠而笞之如吾中原何且傳檄<lb/>
而定矣用底碧幢之績遄觀赤舄之華江左有夷吾而<lb/>
復何憂久歸朝望中國相司馬而無生事已折敵謀皇<lb/>
矣吾儒偉哉此舉某屬聞綸綍如拜麾旄人一天我獨<lb/>
二天覬重啖安期之棗行百里半九十里適將熟楚戍<lb/>
<pb n="KR3k0038_WYG_124-7b"/>
之瓜寧少俟於須臾幸無忘於疇昔<lb/>
　　　賀尚書李制置　　　　　　　劉後村<lb/>
昕廷出命天塹宣威九十年王氣鬱葱莫重居留之守<lb/>
數千里風寒衝要盡提表裏之封疏恩冠學士之班涓<lb/>
吉建元戎之纛名聞强敵勢在本朝竊以冦萊公之鎮<lb/>
北門契丹服其望重范文正之理西夏元昊懼而膽寒<lb/>
使方面隠然有人則吾圉坐以無事在昔建業實今陪<lb/>
京清宫以待翠華督軍而假黄鉞緑沈金鎖帳環百萬<lb/>
<pb n="KR3k0038_WYG_124-8a"/>
之精兵帕首腰刀庭列諸屯之大將近者之事異乎所<lb/>
聞削堦級之常儀講苞苴之私覿屈主帥節旄之重接<lb/>
偏禆杯酒之歡避亷頗而引車嘻其甚矣驕灌夫而罵<lb/>
坐誰之過歟是必清徳足以服其貪惏之心威名足以<lb/>
折其桀驁之氣使元和愬武郊迎裴度之來若南渡張<lb/>
韓羅下魏公之拜庶紀律嚴而名分正號令一而賞罰<lb/>
行此雖書生之大言可禆幕府之末議况江左一隅之<lb/>
生聚恃淮南兩路之蔽遮今也久虚曠土而不耕多築<lb/>
<pb n="KR3k0038_WYG_124-8b"/>
空城而難守逃亡竊發或保光豐之間覘諜不明莫知<lb/>
泗夀之事遣聘屢通於邉境閉闗不納於流民凢此數<lb/>
端言之短氣肆天子奮英明而推轂而我公亦慷慨以<lb/>
登壇方恢宗祏之逺圖非講門䦨之私賀某官名滿九<lb/>
牧氣塞兩間文武有威風縉紳無出其右緩急屬大事<lb/>
社稷所恃以安勲名著於納刀討賊之時讜論見於正<lb/>
色立朝之日畫江絶棧狹小孫劉之規模富國强兵鄙<lb/>
夷管晏之功利言言大義凜凜精忠人方獻餌敵之謀<lb/>
<pb n="KR3k0038_WYG_124-9a"/>
公獨抗出師之表皮幣犬馬珠玉何異借寇兵而資盗<lb/>
糧篳路籃縷山林方將儆國人而討軍實朝廷重於九<lb/>
鼎君相倚如泰山寳帶萬釘已峻真文昌之拜牙旗十<lb/>
丈有光大元帥之行奉夀母之潘輿攜諸郎於謝墅覧<lb/>
前古六朝之形勢陋過江諸人之經營何止問冶城而<lb/>
訪新亭不必築濡須而守渦口龍蟠鍾阜行將扈蹕以<lb/>
東征馬飲長江永絶投鞭而南下少試平戎之策遂成<lb/>
闢國之勲兵事節度付公允藉中權之整天下安危注<lb/>
<pb n="KR3k0038_WYG_124-9b"/>
意方當左轄之虚環召繼來衮歸不逺某早依儉府久<lb/>
出膺門上光範之書初無夢想誦子虚之賦屢薦姓名<lb/>
力啟化鈞使霑祿米書思方切誰復憐莊舄之吟豪氣<lb/>
雖衰未忍作楚囚之泣公方紀旂常之成績僕亦思竹<lb/>
帛之附名非敢為栖栖乞食之容庶少施颯颯草檄之<lb/>
手斬名王而釁鼓縱莫隨瀚海之師鐫大字以磨崖請<lb/>
繼作浯溪之頌<lb/>
　　　賀沿海趙制置<hi>善湘</hi>　　　　　楊誠齋<lb/>
<pb n="KR3k0038_WYG_124-10a"/>
恭審宸廷作命制闑澄威公衣錦以居鄉四輩趣朝於<lb/>
魏闕士持㦸而失伍一言靖患於蕭牆海水無波天顔<lb/>
有喜恭惟某官髙明而傑特沈厚而疏通睨天下之英<lb/>
才孰出其右運胸中之武庫所向無前江淮十年旗鼓<lb/>
百戰指畫斷匈奴之臂談笑取郅支之頭大勲赫奕於<lb/>
旂常靜樂婆娑於泉石時方多事吾豈久閒蜀國何茫<lb/>
然超一琴於清獻鄉鄰有鬬者驚三箭於將軍方按轡<lb/>
以拊循亟投戈而羅拜匪洛社公台有賴疑潢池兵弄<lb/>
<pb n="KR3k0038_WYG_124-10b"/>
未休吏皆趨廷帝且避席灔堆如象焉用泛東吴之艘<lb/>
渭水非熊亟入運西樞之柄息烽煙於邊鄙壯磐石於<lb/>
邦家某江國晚生天街末士登龍門而未遂運驪駕以<lb/>
何堪連讀緑綈聳瞻紫氣晉公之貌孰似庶諧道右之<lb/>
迎大農之榖幾何庸上闗中之計其於慶倚莫既編摩<lb/>
　　　賀聶侍郎除制置　　　　　李梅亭<lb/>
躋班禹閤宅牧蜀都輟言語從侍之臣盡䕶諸將藉文<lb/>
武威風之帥式遏四夷涣號風行坤垠雷動恭惟某官<lb/>
<pb n="KR3k0038_WYG_124-11a"/>
氣噓海岱胸湛氷霜善刀遊肯綮之間全牛立解意匠<lb/>
淡經營之表凢馬坐空惟其日千里而有餘是以嵗九<lb/>
遷而無歉鸞䑓鳳閣積彌縫輔贊之功螭陛雞翹𢎞獻<lb/>
納論思之益上矜逺服中遣近臣弄印無以易堯爰峻<lb/>
西清之職披圖指以示禹俾圖北伐之功惟真學士象<lb/>
十二月之班而大府帥總六十州之重玁狁匪茹須方<lb/>
叔之壯猷皇帝曰嘻命崇文而奉詔不但洗岷峨之愴<lb/>
又將蕩秦隴之妖玉壘既安金甌必啟某五年承乏百<lb/>
<pb n="KR3k0038_WYG_124-11b"/>
技已窮賴公為父老而來許我託子孫之契田間索栗<lb/>
看即騰新尹之誇門外種瓜便可遂故侯之隠<lb/>
　　　賀張魏公除宣撫　　　　　楊誠齋<lb/>
召升亞傅命撫征師太上皇非不知耆德之深留遺嗣<lb/>
聖新天子欲盡復中原之舊首擢我公於皇彼天將降<lb/>
是任必有所試使大其成彰之於大夫破斧之時凜其<lb/>
不折啟之於族庖更刀之後用則無前厥惟相之夫豈<lb/>
人只恭惟某官道德之温如玉忠義之明於霜扶炎祚<lb/>
<pb n="KR3k0038_WYG_124-12a"/>
而置諸安皆本其力遭讒邪之壅於上益増其光一飯<lb/>
不忘於君尊四海惟愁於公老今而復起時正可為仰<lb/>
涵養之素優諒規模之先定辯幕孰智齋壇孰才形勢<lb/>
於何而居强敵情若為而得實民之奠安將有日國之<lb/>
恢復必有期得一韓以在軍中倚而須慶歴之捷捲三<lb/>
秦而取天下當不使漢髙之淹然後布大冊之焜煌冠<lb/>
維師之崇極歸相興運納民隆平某于役載奔置郵以<lb/>
告喜不能語豈特以知己之進庸義動於心端復為本<lb/>
<pb n="KR3k0038_WYG_124-12b"/>
朝而欣賀<lb/>
　　　賀宇文宣撫除閣學　　　　　黄雲溪<lb/>
宣閫疇庸昕廷疏寵伸威方靣久煩太常伯之尊進律<lb/>
穹班庸躋真學士之職絲綸誕布紳紱均歡某官望隆<lb/>
本朝譽滿當世周旋班署已聞革履之聲鎮撫淮襄果<lb/>
破氊裘之膽洪勲偉甚輿論翕然粤從簡眷於嚴宸峻<lb/>
若官稱於名閤雖論功莫及未殫褒報之儀然竣事來<lb/>
歸即正登庸之位某剽聆成命喜激懦衷飛燕翩翩正<lb/>
<pb n="KR3k0038_WYG_124-13a"/>
馳情於厦屋繡韉隠隠佇緩步於沙隄<lb/>
　　　賀董制使除金陵　　　　　鄭雪巖<lb/>
召環西掖甫登豹尾之班䕶鑰北門復鎮龍蟠之地令<lb/>
公天予周道日明命布朝廷威振華夏恭惟某官步步<lb/>
踏實存存閑邪日所為夜可焚香初無暗事戰則勝祭<lb/>
必受福常有敬心當粤人之交攻受陪都之重寄蓋謂<lb/>
同舟而共濟何患推車之不行入罄孤忠已得公道集<lb/>
衆長之意載加深慮又恐草野生敵國之憂知非艱行<lb/>
<pb n="KR3k0038_WYG_124-13b"/>
惟艱防有患故無患為國家有道中庸九經行以誠攘<lb/>
外侮無他采薇三詩先自治此則真儒事業足為長治<lb/>
規模蔡謨謂混六合濟蒼生非時賢之敢望王吉請為<lb/>
萬世建長策豈俗吏之能為舍我誰哉屬之子矣所繋<lb/>
甚大尚望力行某良厭官癡粗知師説一麾出守已攀<lb/>
夫子之牆四牡兼華尚在太公之履耳聞踴躍心喜依<lb/>
歸倘有腹心之言何敢自黙自令指臂之運尤當敬承<lb/>
炯炯欲陳拳拳未竟<lb/>
<pb n="KR3k0038_WYG_124-14a"/>
　　　囘荆湖趙制置　　　　　　劉後村<lb/>
西清寓職幸聮中禁之班南紀宣威密倚上游之重昔<lb/>
嘗沗同寅之事契今共分一面之顧憂江漢相望正如<lb/>
唇齒邊陲是急未布腹心辱貽翰之相先愧脩詞之不<lb/>
敏某官康時志大經世才周歴塊過都掃清冀野之北<lb/>
離羣絶類獨步衡湘以南自結九重之知不階尺寸之<lb/>
援褰帷出使一道澄清緩帶臨邊累年靖謐屬者敵來<lb/>
犯塞公不顧身陳宣王復古之詩讀諸葛出師之表英<lb/>
<pb n="KR3k0038_WYG_124-14b"/>
概凜凜寧退保一隅之偏義旗堂堂有北向中原之意<lb/>
戎馬既退漢波隨清由渚宫而趨樊城已張先勢經磧<lb/>
鹵而絶大漠行紀雋功某久綴槖班冒當閫寄自抵司<lb/>
存之始即聞警報之來枝梧至艱罅漏方濶每念風寒<lb/>
之宜䕶詎容脈絡之不通有來好音協濟兹事瞻羊公<lb/>
於峴首阻趨鈴閣之嚴依劉表於荆州竊有寳鄰之幸<lb/>
　　　到任上趙制置　　　　　　　朱湛盧<lb/>
西道囘車易乗一障東藩制閫廣庇萬間荒殘之餘風<lb/>
<pb n="KR3k0038_WYG_124-15a"/>
寒尤甚適我乃願得其所依皇皇者華嘗望洛陵之氣<lb/>
離離彼黍因過汴京之宫得再拜於膝前取一言於堂<lb/>
下太史公牛馬走不能從焉北平王龍虎人未嘗忘也<lb/>
乃小壘三家之市瞻元戎五丈之旗托茂䕃以棲遲慿<lb/>
英聲而激烈今知幸矣天實畀之恭惟某官憺國威名<lb/>
傳家節概平生勁氣干雲漢以上征一片壯心勒燕然<lb/>
而後已粤從南渡隔絶中原惟宗大尹欲速渡河與張<lb/>
魏公敢屢抗敵前汪黄之見沮後秦史之力排睠焉興<lb/>
<pb n="KR3k0038_WYG_124-15b"/>
懐為之太息旦夕偏安之運天意應旋累朝正統之𫝊<lb/>
人所共屬比成師之順動本大義之當然諸葛七擒非<lb/>
逆知於利鈍孟明一眚終足霸於懼思若其披攘荆榛<lb/>
汛掃陵廟𢷬空狐兎之穴毆去蚊蟁之羣能令遺黎尚<lb/>
皇靈之有望不使後代謂本朝之無人此其不言之功<lb/>
必有能辯之者今則朔風猶勁太白益髙莫予荓蜂先<lb/>
除淮海之螫非我族類更静青徐之氛庶丕集於殊勛<lb/>
用光傳於不朽某已疲行役力請叢祠未嘗有材莫赦<lb/>
<pb n="KR3k0038_WYG_124-16a"/>
搜林之斧靡遑寧處仍叨並塞之麾固催科拙政之宜<lb/>
先尤備禦大經之當請况在宇下得咸與以維新若内<lb/>
溝中願恭承於嘉惠<lb/>
　　　代上李制使　　　　　　　　方秋崖<lb/>
䑛鼎餘五色之丹曽附淮南之雞犬棄車下千金之骨<lb/>
不遺冀北之駑駘敢陳眉目之畫更借齒牙之論蓋待<lb/>
以國士則雖至於再且至於三而何嫌亦豈無他人謂<lb/>
特知其一未知其二而奚取莫若參苓之舊又觀桃李<lb/>
<pb n="KR3k0038_WYG_124-16b"/>
之新竊仰睠慈寧以瀆告伏念某苦無竒氣亦有壯心<lb/>
舉眼視八荒緑髪已霜蓬之短折腰為五斗青衫半荷<lb/>
葉之枯然雖碌碌州縣之間未肯瑣瑣簿書而止思昔<lb/>
蘭亭之禊遄熏藥籠之芬予不負丞丞亦不負予惟倚<lb/>
春風之信鳥能擇木木豈能擇鳥久棲明月之枝公為<lb/>
此來時已自慶竊以為兩地之相望皆適在二天之所<lb/>
臨意其造物之與謀或者功名之見逼安用不鳴之雁<lb/>
覬摶已化之鯤恭惟轉洪鈞而萬象春持清議而一諾<lb/>
<pb n="KR3k0038_WYG_124-17a"/>
重方出而將入而相其紀之旂常而勒之鼎彛雖耕者<lb/>
農戰者兵皆歌於田野而賀於軍旅凢百奔走願一品<lb/>
題乃若生識韓荆州曽到花邊之洞安得近舍皇甫湜<lb/>
他尋李下之蹊亟以此懐布之明聴予取予求而不厭<lb/>
詎曰前日之是今日之非自棄自暴而弗陳則恐不失<lb/>
之瀆而失之悔請推盛德儻賜真知<lb/>
　　　通安制使　　　　　　　　洪平齋<lb/>
伏以乗傳西征窺卧龍之事業摳衣北面請流馬之規<lb/>
<pb n="KR3k0038_WYG_124-17b"/>
模遥引睇於戎垣預徹忱於籖府恭惟某官望髙熊耳<lb/>
氣壓峨嵋觀聖人之道自孟軻闢楊墨仁義而不作任<lb/>
天下之重如伊尹集夷惠清和而大成節可寄命而託<lb/>
孤志惟忘身而徇國屬蜀有漢之變於漢無蜀之形人<lb/>
皆波流公獨壁立定羣疑於履虎決大計於投龜慷慨<lb/>
北軍左袒之呼笑談匈奴右臂之斷一清井絡重立坤<lb/>
維寖髙方面之功増重股肱之寄其收拾人材則號稱<lb/>
小朝廷之盛其鎮撫蠻徼則知有天可汗之尊邊閑萬<lb/>
<pb n="KR3k0038_WYG_124-18a"/>
騎之秋風野足一犁之春雨屹然玉壘倚若金城功昭<lb/>
日月之旌常名固山河之帶礪官雖兩大徳則一謙陜<lb/>
以西召公主之小屈碧幢之駐斗以南仁傑而已即看<lb/>
黄閣之登某晚景侵尋宦途勃窣方折腰就再麾之役<lb/>
又蠒足為萬里之遊喜密拱於使天幸曲成於恩地泝<lb/>
灔澦之三峽未足驚魂棲鄧林之一枝庶安孤影<lb/>
　　　通安大使　　　　　　　　　王格齋<lb/>
身無功狀難久汚鵷鷺之班帝有恩言俾徃牧魚鳬之<lb/>
<pb n="KR3k0038_WYG_124-18b"/>
國出國門而東騖歴吉日以遐征惟遥瞻大幕府之宣<lb/>
威竊自比小諸侯之述職䝉塵庶其免矣馳敬其敢後<lb/>
乎恭叩和門具陳忱悃伏念某學不適用材亡踰人身<lb/>
類蠧魚生死不離於文字心如斥鷃飛搶在止於枋榆<lb/>
不圖宦牒之推移浸被朝端之任使謀猷何有誤寘屬<lb/>
車豹尾之間志願無他已作閒館珍臺之夢偶值坤維<lb/>
之謀帥專承巽命以充員靖言差擇之所由非有勞能<lb/>
之可錄意其温恭有恪必能寅奉於教條察其悃愊無<lb/>
<pb n="KR3k0038_WYG_124-19a"/>
華或可惠綏於田里肆加臨遣俾備馳驅自知不稱於<lb/>
所䝉其若牢辭之弗獲某官受天間氣為國重臣手剪<lb/>
逆儔帶礪遂盟於偉績身當强敵金湯不在於長城相<lb/>
時社稷之大勲式簡冕旒之隆眷徒得君重託西陲半<lb/>
壁之天行以公歸扶黄道重輪之日尚憐孤拙曲借優<lb/>
容隂雨之膏黍苗深切沾濡之望廣厦之庇寒士不勝<lb/>
歸倚之私<lb/>
　　　通吴制置　　　　　　　　楊誠齋<lb/>
<pb n="KR3k0038_WYG_124-19b"/>
拔處士於洛北豈徒茍尺寸而逺來遇先生於石丘可<lb/>
冀布腹心而後别惜也孤蹤之萍梗居然良晤之參辰<lb/>
獨惟執訊之恭可效願忠之悃某官學窮百聖望冠諸<lb/>
儒超然壯猷撃南溟三千水而直上恢乎曠度吞雲夢<lb/>
八九澤而有餘儻非事變之繁興孰信真儒之可用方<lb/>
北敵長驅之日微公幾至於寒心迨西陲甫定之初所<lb/>
涖急還於奠枕惟己之所蓄者厚故措諸事業而無難<lb/>
惟人之所信者深故不動聲色而自服兹顯庸之茂著<lb/>
<pb n="KR3k0038_WYG_124-20a"/>
承温詔以趣還切聆裏言將有巨用某庸虚一介坎壈<lb/>
百罹雕蟲篆刻乃壯夫之不為既已無遭於塲屋豫章<lb/>
橘柚非老人所宜種又將絶望於榮途顧嘗參諸老之<lb/>
後塵未忍為鄉人以没世書寧稀價頗欲為後世之傳<lb/>
句不驚人殆有甚市朝之辱自斷此生之永已不期當<lb/>
世之誤知纔賦支離十束之薪旋辟阮瞻三語之掾求<lb/>
芻飲水平生無温飽之心毁瓦畫墁何策塞曠瘝之責<lb/>
身雖縻於籠檻夢已墮於枌榆所望我公盡究賢人之<lb/>
<pb n="KR3k0038_WYG_124-20b"/>
逺業庶容僕輩歸作昇平之幸民繋戀惟深名言莫既<lb/>
　　　通董制置　　　　　　　　　李梅亭<lb/>
十乗啓行既孤剡牘三年過隙又玷招羅曽微曉暢之<lb/>
才可答頻煩之顧疾驅行李徃役前茅伏念某學餒而<lb/>
材蕪氣凋而力腐少年妄意頗懐竹帛之功名半世拙<lb/>
謀未了布韋之事業强為祿仕直坐飢驅諸公貴人間<lb/>
欲出其門下古來此物自當棄之道傍獨銜國士之知<lb/>
積愧丈人之厚因同邑而薦嚴助自古有之未下車而<lb/>
<pb n="KR3k0038_WYG_124-21a"/>
辟慈明此恩莫甚窮人命薄中道憂歸勞心慱慱鑽火<lb/>
頓驚於三蟄達官衮衮刺天難附於羣飛止或尼之㑹<lb/>
且歸矣駭置郵之有命仍尊選以見招惟兩喜多溢美<lb/>
之言故再鼓囘愈淡之聴奏函朝徹俞音夕頒荀文若<lb/>
之不進不休今寧愧古閔仲叔之且喜且懼寵實若驚<lb/>
兹蓋伏遇某官以社稷臣為詩書帥留泰階台符之步<lb/>
撫坤垠井絡之民去來闗雪山之重輕出入係蜀道之<lb/>
難易公鎮踰嵗月共期裴相之來歸小隊出郊坰復喜<lb/>
<pb n="KR3k0038_WYG_124-21b"/>
嚴公之再駐羣彦固多於集幙匹夫猶恥於納溝龜放<lb/>
長江使認重來之路燕尋故壘復窺新捲之簾豈但顯<lb/>
不遺故舊之仁亦足覘雜進巧拙之量其敢不循其頂<lb/>
踵銘在肺肝謹無負有志斯世之言仍每守圖利大夫<lb/>
之戒忽騎將軍馬難希處士之壯懐直釣錦江魚敢學<lb/>
拾遺之懶性<lb/>
　　　通淮東趙大使　　　　　　　吴荆溪<lb/>
撫劒悲歌誰信古心之激烈驅車逺邁幸逢人傑以歸<lb/>
<pb n="KR3k0038_WYG_124-22a"/>
依庾臺之畫諾雖卑連帥之統臨奚間既叨所部不是<lb/>
宜曹某官氣蓋諸公名喧八極忠肝義膽挈日月以懸<lb/>
氷霜妙畧沈㡬役鬼神而簸風雨粤自先正卓為宗臣<lb/>
保三邊奠枕之安壯萬里長城之勢肆令有子亶號象<lb/>
賢當兇渠搶擾之秋正内地危疑之日衆人却顧不勝<lb/>
繞指之柔一馬直前獨奮捐軀之勇迄鯨鯢之就戮舉<lb/>
鴻雁以安居禁直從班未大酬於偉烈侯藩制閫猶曲<lb/>
倚於深籌養銳以須乗機而動縱未復闗河之境土猶<lb/>
<pb n="KR3k0038_WYG_124-22b"/>
應洗淮蔡之腥羶使大勲著於旂常而盛名光乎竹帛<lb/>
豈惟我公之素願固亦寰海所共期乃知爵位之穹隆<lb/>
要是英雄之緒末某塵容易老凢骨難仙空讀古書尚<lb/>
真詮之未悟浪談世事豈腐力以能任濫陪膚使之末<lb/>
僚偶出公朝之誤奬念疆埸之多事欲閭閻之少蘇非<lb/>
洞明歛散之權恐坐失㓙荒之備自慚庸魯何補咨諏<lb/>
惟仰藉於庇休庶粗逃於瘝曠通融民食倘無流離溝<lb/>
壑之憂保䕶人和即是捍蔽封疆之本<lb/>
<pb n="KR3k0038_WYG_124-23a"/>
　　　通李制置　　　　　　　　　　朱湛盧<lb/>
分楚服以殿藩冒膺寵數控吳都而制閫近接聲光星<lb/>
聮軫埜以在天水㑹江流而宗海志同氣合牋徃神馳<lb/>
某官伊吕佐王之才班馬傳家之學淮壖八議篇篇玉<lb/>
鑑之秋帝學一書字字金莖之露曩遊碧落宻侍清光<lb/>
抉雲漢分天章將上規於典制呈琅玕呌閶闔請下採<lb/>
於芻言身歸岷峨名滿宇宙除以外庸之績總此要衝<lb/>
之權昔天下曺劉走馬跳兵之地廼禁中頗牧輕裘緩<lb/>
<pb n="KR3k0038_WYG_124-23b"/>
帶其間根本内强風寒外䕶若周公瑾之方略與陶士<lb/>
行之經營使人慨興千載之思惟公豈在二人之下江<lb/>
山如舊㫁無烏鵲之南飛宛洛可依尚使熊羆之北走<lb/>
將益恢於上策以共濟於中興某舊辱深知今慚並命<lb/>
在珠側而我穢幸鄰照之見分其波及者君餘愧上游之<lb/>
不逮<lb/>
　<lb/>
　翰苑新書續集卷十<lb/>
</p>
<p>
</p>
  </div>
</body>
</text>
</TEI>
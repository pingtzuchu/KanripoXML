<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷三十四</head> <lb/>
    <p>
<pb n="KR3k0038_WYG_034-1a"/>
欽定四庫全書<lb/>
　翰苑新書前集卷三十四<lb/>
　　　親王　<hi>嗣濮王宗室</hi>　<hi>嗣秀王尉南班駙馬都</hi>
親王<hi>漢制皇子封王其實諸侯也周末諸侯或稱王漢天子稱皇帝故以王號加之總名諸侯王蔡邕獨</hi>
<hi>斷諸侯王金璽盭綬常冠逺遊冠綬五綵而多朱百官皆如漢朝漢朝唯為置丞相其御史大夫以下皆自置</hi>
<hi>及景帝懲七國之亂遂令諸侯王不得治民令内史治之武帝又令諸侯得推恩封子弟為列侯加以酎金左</hi>
<hi>官附益之法自後諸侯唯得衣食租稅而已後漢皇子公封王魏制王庶子為鄉公嗣王庶子為鄉侯晉亦有王</hi>
<hi>侯伯子男六等之封隋始倣陳制九等後唯留王公侯三等皇伯叔昆弟皇子是為親王通典唐始興務度支</hi>
<pb n="KR3k0038_WYG_034-1b"/>
<hi>蕃鎮天下故從昆弟子自勝衣以上悉爵郡王至太宗降封太宗即位舉屬籍問大臣曰盡王宗子於天下可</hi>
<hi>乎封德彛曰漢所封唯帝子若親昆弟其屬逺非大功不王如周郇滕漢賈澤尚不得封王所以别親疎也先</hi>
<hi>朝一切封之爵命崇而力役多以天下為私奉非所以示至公帝曰朕君天下以安百姓不容勞百姓以養己</hi>
<hi>之親於䟽屬王者皆降為公唐職林本朝稽漢非劉氏不王之制封皇之期親為王其次屬近行尊者止封郡</hi>
<hi>王而已若皇子出閣亦封郡王及納妃就外第始封真王仁宗輔臣曰自荆王没而祖宗之後未有封王爵</hi>
<hi>者乃以皇叔德文為東平郡王皇兄濮安懿王為汝南郡王允弼為北海郡王皇弟允良為華原郡王姪從藹</hi>
<hi>為潁國公宗說為沂國公寳訓長編熙寧元年詔藝祖肇造區夏後之子孫未議封爵其著大宗之籍以屬近</hi>
<hi>行尊者一人主之從獻郊廟世世勿絶遂封太祖曽孫從式為安定郡王實録神宗詔求太祖孫為王奉太祖</hi>
<pb n="KR3k0038_WYG_034-2a"/>
<hi>後禮院劉攽曰禮諸侯不得祖天子太祖傳天下於太宗繼統之君皆太祖子孫不當别為太祖置後攽以為</hi>
<hi>太祖惟德昭德芳二人宜崇其後後王爵襲封如其議焉見本傳英宗入繼大統追崇濮安懿王以園為塋即</hi>
<hi>園立塋即園立廟俾王之子孫世襲濮園故事安懿諸孫相繼封嗣濮王孝宗繼統封秀王子孫為嗣秀王</hi>
歴代事實宗藩<hi>史記楚元王世家為漢宗藩</hi>宗翰<hi>經邦盛於建侯體國昭於宗翰</hi>宗<lb/>
維<hi>上官儀册號王文曰道先懿戚望重宗維</hi>　蕃珪<hi>沈約為晉安王讓表身叨帝穆爵首蕃珪</hi>鄏<lb/>
鼎<hi>類要王言㑹最祚延鄏鼎之纂</hi>逺遊冠<hi>見龜紐/朱綬注</hi>分寳玉<hi>國語曰古者分同姓以寳</hi>
<hi>玉展親也注展重也玉謂夏后之璜也</hi>金璽盭綬<hi>見官/制</hi>白茅金璽<hi>吕許公集白茅</hi>
<hi>金璽昭物具焉</hi>綏章繁弱<hi>吕許公集綏章/錫韓繁弱錫魯</hi>大路元衮<hi>常衮信王墓誌天子</hi>
<pb n="KR3k0038_WYG_034-2b"/>
<hi>敬異優其賜與大路之旂元衮及黼</hi>龜紐朱綬<hi>晉百官表曰王古號也夏殷周稱王金璽龜紐細繡</hi>
<hi>朱綬王臨朝服逺逰冠佩山𤣥圭</hi>金璽駞紐<hi>見燾土/苴茅注</hi>羽盖華藻<hi>漢東平王蒼優</hi>
<hi>以大封羽盖華藻赤綬如嗣儀</hi>出陪芝盖<hi>北齊廣平王碑侍講金華參遊銅雀出陪芝盖入奉桂臺</hi>
交龍為旂<hi>左傳分魯以大路注金路同姓諸侯車也周禮交龍為旂同姓以封</hi>分夏后之<lb/>
璜<hi>見分寳玉注</hi>賜天子旌旂<hi>前梁孝王得賜天子旌旂從車千乗出警入蹕擬於天子</hi>
宗傑<hi>後魏史論曰文宣正固俊逸鬱為宗傑</hi>宗英<hi>漢書河間賢明禮樂是修為漢宗英</hi>千里<lb/>
駒<hi>北齊馮翊王澗事</hi>宗室儀表<hi>分紀髙宻文獻王泰性廉静不近聲色雖為宰相食大國之租</hi>
<hi>服飾肴膳如布衣寒士任真簡率毎朝㑹不識者不知其王公也事親恭謹謙虛下物為宗室儀表又漢哀詔</hi>
<pb n="KR3k0038_WYG_034-3a"/>
<hi>曰河間獻王為宗室儀表</hi>宗室雋望<hi>扶風王駿幼聰慧年五六嵗能書䟽誦經籍及長靖正守道宗</hi>
<hi>室之中最為雋望</hi>大雅不羣<hi>前漢書曰漢興至於孝平諸侯王以百數唯大雅不羣河間獻王近</hi>
<hi>之矣</hi>卓爾獨行<hi>後漢東/平王事</hi>武藝英姿<hi>北齊史論文襄諸子咸有風骨雖文雅之道有</hi>
<hi>謝間平然武藝英姿多堪禦侮</hi>飄飄有凌雲氣<hi>㑹稽孔珪家多構山泉衡陽王鈞往逰之珪曰</hi>
<hi>殿下處朱門逰紫闥詎得與山人交耶答曰身處朱門而情逰江海形入紫闥而意在青雲又吳郡張融曰衡</hi>
<hi>陽王飄飄冇凌雲氣</hi>　清澹<hi>㑹稽王道子少清/澹為謝安所稱</hi>好善<hi>楊修書東平王好善宣昭</hi>
<hi>懿德光賛大業</hi>為善最樂<hi>前漢東平憲王蒼傳顯宗日者問王處家何等最樂王言為善最樂其言甚大</hi>
謹節如一<hi>見後沛王通論注</hi>富而好禮<hi>東平王/蒼賛</hi>矜嚴遵法度<hi>沛獻</hi>
<pb n="KR3k0038_WYG_034-3b"/>
<hi>王輔矜嚴動遵法度</hi>不營聲譽<hi>後魏髙陽王雍曰吾夫子位為諸王用聲譽何為</hi>清淨如<lb/>
布素<hi>梁裴子野康王行状</hi>尊貴如素士<hi>齊書始興王鑑性甚清為益州刺史在蜀積年未甞</hi>
<hi>有所營造資用一嵗不滿三萬王儉甞歎云始興王雖尊貴而行履都如素士</hi>修整類寒素<hi>韓元</hi>
<hi>王嘉閨門修整有類寒素</hi>喜黄老浮圖<hi>後漢楚王英好/喜黄老浮圖</hi>　好詩<hi>前楚元王</hi>
<hi>交好詩諸子皆讀詩申公好為詩傳號魯元王亦次之元王詩世亦有之</hi>好書<hi>前河間王德修學好古從</hi>
<hi>民得善書必為寫與之留其真故得書多與漢朝等時淮南王安亦好書所招致多浮辯獻王所得書皆古文</hi>
<hi>先秦舊書</hi>十行俱下<hi>北齊河南王孝瑜讀書十/行俱下覆棊不失一道</hi>一覽便誦<hi>衡陽</hi>
<hi>王昌武帝子也性聰辯明習故事帝遣吳羣杜偉之授昌經昌讀一覽便誦</hi>閉閤讀書<hi>霍王元軌</hi>
<pb n="KR3k0038_WYG_034-4a"/>
<hi>髙祖第十四子少多才藝髙祖甚竒之為徐州刺史唯閉閣讀書吏事責成於長史司馬謹慎自守與物无忤</hi>
<hi>與處士劉𤣥平為布衣之交人問𤣥平王之所長𤣥平曰无長問者怪之𤣥平曰夫人有短所以見其長至扵</hi>
<hi>霍王无所不備吾何以稱之哉</hi>細書五經<hi>齊衡陽王鈞甞親手細書五經一部置巾箱中以識遺忘</hi>
獻雅樂<hi>河間獻王修禮樂被服儒林造次必於儒者武帝時來朝獻雅樂對辟雍宫</hi>議定禮<lb/>
樂<hi>東平王以中興三十餘年四方无虞天下昇平宜修禮樂乃與公卿共議定南北郊冠冕車服制度及光</hi>
<hi>武廟登歌八佾舞數語在禮樂輿服志</hi>講論白虎殿<hi>陳王善博涉經書與諸儒講論於白虎殿</hi>
畫窓塵學書<hi>南齊江夏王鋒字宣穎髙帝子年四嵗好學書倚井欄為書滿則洗之晨興不書肯</hi>
<hi>拂窓塵壁而先畫塵上學為書五嵗髙帝使學鳳尾詔一學即工髙帝大悦以玉麒麟賜之曰麒麟賞鳳尾矣</hi>
<pb n="KR3k0038_WYG_034-4b"/>
<hi>好琴書亦天性甞覲武帝武帝賜寳装琴仍於御前鼓之</hi>　蘭坂<hi>曹植詩曰秋蘭被長坂朱華冒緑池</hi>
桂山<hi>王逸劉安招隠詩序曰昔淮南王招懷天下俊偉之士八公之徒各分造詞賦以類相從或稱大</hi>
<hi>小山其文猶詩有大雅小雅其詞曰桂樹叢生兮山之幽</hi>號為繡虎<hi>魏東阿王曹植七步成章時號</hi>
<hi>為繡虎</hi>作銅雀賦<hi>魏陳思王植字子建年十嵗餘誦詩論及詞賦數十萬言時銅雀臺新成太祖</hi>
<hi>将諸子登臺使各為賦植援筆立成太祖甚異之</hi>撰離騷賦<hi>淮南子序曰淮南王安善屬文帝詔</hi>
<hi>使為撰離騷賦自旦受詔日早食而已就上愛袐之</hi>上中興頌<hi>光武時東平王上受命中興頌帝以</hi>
<hi>其文為典雅</hi>沛王通論<hi>沛王輔矜嚴有法度好經書說雍氏易孝經論傳及困䜟作五經論時</hi>
<hi>號之曰沛王通論謹節始終如一稱為賢士</hi>撰類苑<hi>安城王秀精意學術招學士劉孝標使撰類苑</hi>
<pb n="KR3k0038_WYG_034-5a"/>
<hi>書未及畢而已行於世</hi>七步成詩<hi>魏曹植七/步成詩</hi>十步賦詩<hi>後魏陳王思從幸代</hi>
<hi>都十步賦詩</hi>　二南<hi>周公/召公</hi>兩東<hi>東平王蒼初學/記東阿王植</hi>二安<hi>梁諸王並下士</hi>
<hi>建安安城二王尤好人物世以二安重士方之四豪</hi>八達<hi>晉安平獻王孚字叔達兄弟皆字達俱知名故</hi>
<hi>時號為八達</hi>鄱桂<hi>鄱陽王鏘桂陽王鑠皆齊髙帝之子鏘好文章鑠好名理人稱為鄱桂</hi>黒頭<lb/>
三公<hi>臨淮王或字文若少有才學侍中崔光見之謂曰黒頭三公</hi>斷獄有稱<hi>廣陵王羽有斷</hi>
<hi>獄之稱領廷尉髙祖與諸弟言曰朕昨親受民訟始知廣陵之明了</hi>當代所重<hi>唐江夏王道宗及河</hi>
<hi>間王孝恭最為當代所重</hi>上書請擊吳<hi>江都王易王非以孝景前二年立為汝南王吳</hi>
<hi>楚反時非年十五有材氣上書自請擊吳景帝賜非将軍印而擊吳吳敗徙王江都以軍功賜天子旌旗</hi>上<lb/>
<pb n="KR3k0038_WYG_034-5b"/>
書求自試<hi>魏陳思王植甞自憤怒抱材而無所施上書求自試曰若陛下出不世之詔効臣錐刀之</hi>
<hi>用使之西屬大将軍當一校之隊若東屬大司馬統偏師之任必能乗危蹈險突刃觸鋒為士卒先</hi>願為<lb/>
将<hi>魏志任城威王彰少善射御膂力過人數從征伐志氣慷慨太祖抑之曰汝不念讀書而好乗馬擊劍何</hi>
<hi>足貴也彰謂左右曰丈夫當為衛霍将十萬騎驅戎狄立功建號爾何能作博士耶太祖甞使諸子各言志對</hi>
<hi>曰好為将太祖曰為将奈何曰被堅執鋭臨敵不避為士卒先賞必行罰必信太祖大笑</hi>北征大破<lb/>
虜<hi>同上代郡烏丸反拜彰北中郎将驍騎将軍彰北征破虜北方悉平</hi>蘭陵入陣曲<hi>北齊蘭陵</hi>
<hi>武王長恭金墉之戰大㨗武士共敬之為蘭陵王入陣曲</hi>築宫<hi>西京雜記曰河間王德築日華宫置客館</hi>
<hi>二十餘區以待學士史記燕昭王為郭隗版築而師事之</hi>進諸士<hi>西京雜記曰梁孝王遊於忘憂之館</hi>
<pb n="KR3k0038_WYG_034-6a"/>
<hi>進諸㳺士各為賦</hi>招八公<hi>見桂/山注</hi>　麟趾<hi>詩麟趾麟之趾振振公子吁嗟麟兮麟之角振</hi>
<hi>振公族吁嗟麟兮</hi>犬牙<hi>文帝紀昔髙皇帝王子弟地犬牙相制所謂磐石之宗也</hi>磐石之宗<lb/>
<hi>見上註</hi>宗强<hi>史記管蔡世家太/任十子周以宗强</hi>青社<hi>受封䇿書曰受兹青社盖東曰青南曰赤</hi>
赤社<hi>賜廣陵厲王䇿受兹赤社建爾國家世世為漢藩輔</hi>後星増潤<hi>文苑英華鄭璘諸王制云</hi>
<hi>後星増潤甲觀呈祥</hi>棣屏<hi>類要王言㑹最/云増耀棣屏</hi>剪桐<hi>史晉世家成王與叔虞戲削桐葉為</hi>
<hi>珪曰以此封君遂封叔虞於唐</hi>分茅<hi>唐年譜録昭宗册雅王文曰周文之嗣分茅土者十五國漢景之代</hi>
<hi>書簡册者十三王</hi>白馬盟<hi>髙皇帝刑白馬而盟曰非/劉氏而王者天下共撃之</hi>先有功<hi>漢書</hi>
<hi>楚元王交傳漢六年既廢楚王信分其地為二國立賈為荆王交為楚王先有功也</hi>勝衣趣拜<hi>史三</hi>
<pb n="KR3k0038_WYG_034-6b"/>
<hi>王世家云云能勝衣趣拜宜因盛夏吉時定位號以廣藩輔</hi>鏤符析瑞<hi>類要魏志鏤符析瑞陳禮</hi>
<hi>命册</hi>燾土苴茅<hi>孔安國注尚書王者封五色土為社則各割方色土與之使立社燾以黄土苴以白</hi>
<hi>茅茅取其潔廣取王者覆被四方漢書舊儀云諸侯王黄金璽櫜駞鈕</hi>上輿地圖<hi>大司空上輿地圖太</hi>
<hi>常擇吉日具禮儀封皇子俾侯於魯類要</hi>送列侯印<hi>詔送東平王蒼列侯印十九枚諸王子五嵗以</hi>
<hi>上能趨拜者皆令帶之</hi>建母弟以蕃屏周<hi>左傳文武成康建母弟以蕃屏周亦其廢墜是為</hi>
並建夾輔<hi>蜀志周監二代並建諸姬實賴晉鄭夾輔之福</hi>　五宗三王<hi>史記有五宗三</hi>
<hi>王世家五宗者景帝子十三人而母五人同母為宗親三王者武帝封子為齊燕廣陵三王也</hi>三世十<lb/>
人<hi>晉世祖受禪孚為太宰一門三世同時十人封王父子位極人臣子孫咸居大官出則旌旂節鉞入則貂</hi>
<pb n="KR3k0038_WYG_034-7a"/>
<hi>蟬衮冕公族之寵未始有</hi>父文兄武<hi>漢雜事曰昔周公父文兄武九命作伯以尹華夏</hi>髙昭<lb/>
武穆<hi>任昉竟陵王行状曰公以髙昭武穆惟戚惟賢</hi>武穆文昭<hi>左傳見宗室門</hi>敵吾一<lb/>
體<hi>漢書賜燕刺王璽曰今王骨肉至親敵吾一體</hi>　脤膰同福<hi>周禮春官宗伯嘉禮曰以脤膰</hi>
<hi>之禮親兄弟之國又魯定公十四年天王使石尚來歸脤賜同姓之國同福禄也</hi>寳玉展親<hi>見分</hi>
<hi>寳玉注</hi>賜瑶山往則<hi>開元十九年裴公光庭上瑶山往則維城前軌各一本上令賜諸王各一</hi>
<hi>本</hi>花蕚相輝樓<hi>唐書初年元宗兄弟出閣於積善坊同居號五王宅邸第相望環於宫側元宗於</hi>
<hi>興慶宫西南置樓西面題曰花蕚相輝之樓𤣥宗時登樓聞諸王音樂之聲咸召升樓宴謔</hi>五王宅<lb/>
<hi>見上注</hi>十王宅<hi>𤣥宗諸子於安國寺東附苑城同為大宅分院居為十王宅</hi>立第鷄籠<lb/>
<pb n="KR3k0038_WYG_034-7b"/>
山<hi>宋宣蘭王宏字休度少而閑素篤好文籍太祖寵愛殊常為立第鷄寵山盡山水之美建王國髙他國一</hi>
<hi>階</hi>
皇朝事實真漢王<hi>國朝燕王有盛名於天下中外皆以八王呼之幽燕間呼之以止兒童之</hi>
<hi>啼狄使入朝常問館伴曰誰是八王館伴指以示之狄使目送觀瞻見其堂堂乃言曰真漢王本國聞其名頗</hi>
<hi>畏之</hi>　興慶花蕚無得而比<hi>大中祥符間上幸元偁元儼宫又宴元偓宫夜二鼓而罷</hi>
<hi>先是上謂宰相曰每戒宗室令誦書作詩習筆札射藝如聞頗甚精至朕将親觀焉議者以為聖上友愛之至</hi>
<hi>禮法之舉雖唐明皇興慶花蕚故事無得而比焉</hi>建廣親宅<hi>寳訓仁宗謂輔臣曰宗室邸第散居</hi>
<hi>京師燕集非便當建大第以處之詔以玉清宫地為潞王等宅賜名睦親上既建睦親宅徐國公承間願得美</hi>
<pb n="KR3k0038_WYG_034-8a"/>
<hi>名榜秦悼惠之第賜名曰廣親</hi>　欲罷新法<hi>聞見録神宗同祁王至太皇太后宫太后曰吾聞民</hi>
<hi>間甚苦新法宜因赦罷之王安石怨之者多不若出之於外帝曰羣臣中惟安石能横身為國家當事耳祁王</hi>
<hi>曰太皇太后之言是也帝怒曰是我壞天下耶汝自為之祁王泣曰何至是皆不樂而罷</hi>上治原存<lb/>
規諫<hi>寳訓右神武大将軍宗諤上治原十五卷上曰宗諤采實録祖宗所行善事而為是書意原存規諫</hi>
<hi>亦宗室之良也</hi>上嵗給以助邊<hi>寳訓慶厯元年陜西用兵荆王元儼上嵗所以給公使五千萬</hi>
<hi>以助邊費上不欲拒其請權許上其半</hi>詔戒克己<hi>長編端拱元年上手詔戒元僖等曰帝子親王</hi>
<hi>先須克己厲精聽卑納誨每著一衣則憫蠶婦每餐一食則念耕夫乃可永富貴而保終吉</hi>作座右<lb/>
銘<hi>㑹要大中祥符三年帝作宗室座右銘賜元偓等帝曰朕制此銘以申訓導</hi>召試學士院<lb/>
<pb n="KR3k0038_WYG_034-8b"/>
<hi>寳訓明道中克悚獻所為賦上曰宗室務學者鮮召試學士院以旌賞之</hi>
自叙粟可舂<hi>前淮南厲王死民歌曰一尺布尚可縫一斗粟尚可舂兄弟二人不相容</hi>聞樂<lb/>
泣<hi>前中山靖王勝來朝天子置酒勝聞樂而泣問其故勝具以吏所侵聞</hi>國小地狹<hi>前長沙定</hi>
<hi>王景帝時諸王來朝詔前殿歌舞王但張袖小舉左右笑其拙對曰臣國小地狹不足囘旋乃以武陵零陵桂</hi>
<hi>陽三郡益焉</hi>煮豆<hi>魏文帝忌陳思王植令七步成詩應命曰煮豆燃豆萁裂䜴取其汁萁在豆下然豆</hi>
<hi>在釡中泣本是同根生相煎何太急</hi>種瓜<hi>唐李泌誦黄臺𤓰辭種瓜黄臺下瓜熟子離離一摘使瓜好再</hi>
<hi>摘令瓜稀三摘猶尚可四摘抱蔓歸陛下已一摘肅宗愕然時廣平王立大功為張后忌譖泌因事諷勸之</hi>
羣書精語祚之以土分之以民<hi>受封䇿書曰先王並建明德祚之以土分之以</hi>
<pb n="KR3k0038_WYG_034-9a"/>
<hi>民崇其寵章備其禮物所以藩衛王室左右厥世也</hi>屛京維服<hi>顔延年應詔曲水曰昔在文昭今維</hi>
<hi>武穆於赫王宰屏京維服註曰王宰謂宋彭城王也又為京室之藩屏維持五服之諸侯</hi>賜祕書列<lb/>
仙之圖<hi>類要漢肅宗賜東平王故事</hi>驛馬千里傳問起居<hi>同上</hi>周之曲<lb/>
阜漢之平臺<hi>册澤王勇制云周之曲阜元子遣侯漢之平臺恭王襲父誰其繼矣俾爾嗣之</hi>
位徼乎九就榮絶乎四履<hi>類要王言㑹最位徼乎九就榮絶乎四履望兼梁趙譽冠</hi>
<hi>酆郇</hi>帝子之星天孫之嶽<hi>同上帝子之星慿紫潯而啓耀天孫之嶽峙青路而摛光</hi>授<lb/>
桐貽緒訓梓垂芳<hi>册澤王勇制</hi>崇簡正之規邁安常之節<hi>吕許</hi>
<hi>公集崇簡正之規邁安常之節潜識貫於黄中幼智該於𤣥表</hi>望掩軒霞思含澄景<hi>吕許</hi>
<pb n="KR3k0038_WYG_034-9b"/>
<hi>公集晨趣魏闕則望掩軒霞夕賦梁園則思含澄景</hi>非劉氏不王<hi>漢髙帝誓曰非劉氏不王非有</hi>
<hi>功不侯</hi>侍講金華參遊銅雀<hi>北齊邢子才廣平王碑云侍講金華參遊銅雀出陪芝盖入</hi>
<hi>處桂臺</hi>
安定郡王　　事源見親王下<lb/>
嗣濮王　　　事源見親王下<lb/>
皇朝事實繼世象賢<hi>錢勰除宗愈制惟即國而建廟本繼世以象賢</hi>崇德象賢<lb/>
<hi>蒋頴叔除宗漢制建邦啟土以廣親親之恩崇德象賢以修繼繼之義</hi>先王賜履<hi>曽文肅除宗晟</hi>
<hi>制云先王之賜履</hi>賜先君之履<hi>蒋穎叔除宗漢制/云遂賜先君之履</hi>襲爵典祠<hi>曽集</hi>
<pb n="KR3k0038_WYG_034-10a"/>
<hi>除宗晟制襲爵王家典祠園廟</hi>世襲真封<hi>錢勰除宗愈制眷惟近屬世襲真封秖遹先猷徧逮諸子</hi>
䖍共時祀<hi>蒋穎叔除宗漢制祇奉寝園䖍共時祀</hi>徹疆濮王<hi>同/上</hi>　雙引<hi>元祐</hi>
<hi>七年閤門言本朝舊合班儀嗣王在郡王上宗姓人在同列之上近制郡王領使相者得吏二人前引雖出特</hi>
<hi>㫖縁嗣王恩數尤宜加隆今參酌嗣王若只隨本官位班當在本班之上使相即用雙引</hi>
嗣秀王　　　事源見親王下<lb/>
南班<hi>國朝天禧元年定制祖宗宣祖太祖太宗初命授諸将軍曽孫右侍禁𤣥孫授右班殿直内父爵髙</hi>
<hi>者聽從髙䕃先是真廟謂宰相曰皇族漸多而授官未有定制其令宗正等以房院次第許定所合除授班行</hi>
<hi>以聞故有是詔㑹要景祐中初定南郊室縁大禮乞崇推恩遂有南班之授近屬自初除小将軍凡七千人為</hi>
<pb n="KR3k0038_WYG_034-10b"/>
<hi>節度使放談云宗子授南班世傳王文正公開此議非也故事宗子无遷官法唯遇大慶典與普遷官熙寧詔</hi>
<hi>書祖宗之後擇一人為宗世世封公補環衛官以奉祭祀𤣥孫官止觀察使袒免親止遥郡防禦袒免親初命</hi>
<hi>以右班殿直将軍以下聽換官補外禮四世緦麻服之州窮也五世袒免殺同姓也於是皇姪左羽林大将軍郡</hi>
<hi>團練使令晏為左麒驥使依舊團練使外任都監尋詔袒免親出外官並著姓名若降宣勅或自表及代還京</hi>
<hi>師宜復稱皇親不著姓名今南班八等率府副率從八品在通直郎下率府率從七品在奉議郎下諸衛将軍</hi>
<hi>從四品朝奉郎下諸衛大将軍從四品在中散大夫下金吾衛大将軍正四品在中散大夫下諸衛上将軍從</hi>
<hi>三品在通奉大夫下左右衛上将軍從三品在通奉大夫下左右金吾衛上将軍從三品在光禄大夫下舊環衛</hi>
<hi>官政和無所改</hi>
<pb n="KR3k0038_WYG_034-11a"/>
羣書精語固本支尊社稷<hi>曲阜行皇叔仲詣左武衛大将軍制本朝以宗室子弟為</hi>
<hi>環衛官所以固本支尊社稷也閲嵗滋乆則以次遷</hi>
宗室歴代事實周以宗强<hi>史管蔡世家云</hi>漢為長計<hi>唐宗室世系漢鍳秦</hi>
<hi>務廣宗室世其國地為長乆之計</hi>磐石之宗<hi>見親王/門注</hi>大宗維翰<hi>詩大邦維屏大</hi>
<hi>宗維翰懷德維寧宗子維城</hi>以藩屛周<hi>左傳文武成康並建母弟以藩屏周</hi>隆本支崇<lb/>
屏衛<hi>唐宗室世系表昔周有天下封國七十而同姓居五十焉後世不以為私盖所以隆本支崇屏衛漢</hi>
<hi>鑒秦務廣宗室世其國地唐有天下三百年子孫蕃衍可謂盛矣</hi>公室支葉<hi>左昭公将去羣公子</hi>
<hi>樂豫曰不可公族公室之支葉也若去之則本根无所芘䕃</hi>子弟國之根源<hi>唐吳競上言根</hi>
<pb n="KR3k0038_WYG_034-11b"/>
<hi>朽者葉枯源涸者流竭子弟國之根源可使枯竭乎</hi>葛藟芘本根<hi>左葛藟猶能芘其本根</hi>綿<lb/>
如石上葛<hi>李賀勸酒云願陛下子孫綿如石上葛</hi>本支百世<hi>詩文王孫子本支百世</hi>
綿綿瓜瓞<hi>詩綿綿瓜瓞民之初生</hi>金枝朱邸<hi>白六帖皇親/金枝朱邸</hi>玉林<hi>慕容</hi>
<hi>超傳天族多竒玉林皆寳</hi>天揖同姓<hi>周禮土揖庶/姓天揖同姓</hi>朝於内朝<hi>記公族朝於内</hi>
<hi>朝内親也</hi>謂之伯父<hi>曲禮天子同/姓謂之伯父</hi>寳玉展親<hi>書分寳玉於伯叔之國時庸展</hi>
<hi>親</hi>雜建四百載<hi>文中子皇漢雜/建四百餘載</hi>支庶畢侯<hi>漢</hi>修德固宗<lb/>
子<hi>左君其修德而固宗子何城如之</hi>餐和染教<hi>唐褚遂良傳明章二帝友愛子弟有國㓜者率留京</hi>
<hi>師訓飭以禮餐和染教皆為良善</hi>祕書别為小學<hi>漢儒學傳序髙祖宗室子孫就祕書外省</hi>
<pb n="KR3k0038_WYG_034-12a"/>
<hi>别為小學</hi>宗師教訓<hi>平帝詔宗室皆髙帝子孫郡國置宗師以糾之致教訓焉</hi>毛原周之卿<lb/>
士<hi>唐宰相賛周之卿士周召毛原皆同姓也唐相以宗室進者九人皆以才稱號賢宰相饗國乆長嗚呼盛歟</hi>
九人號賢相<hi>見上注</hi>宗室標的<hi>漢宗室賛景元子孫當草昩之初乗運而奮髙祖攘除四</hi>
<hi>方所以宣力皆為世英豪至河間之功江夏之略可謂宗室標的者也</hi>宗室領袖<hi>北魏宗室澄好學太</hi>
<hi>后曰此兒風神吐發當為宗室領袖本傳</hi>為宗臣表<hi>唐李勉傳少喜學内沈雅外清整其在朝廷鯁亮亷</hi>
<hi>介為宗臣表</hi>賦日五色<hi>唐李程擢進士宏辭賦日五色造語警抜士流推之本傳</hi>忠直明經<lb/>
<hi>前劉向字更生通達能屬文辭獻賦頌凡十餘篇蕭望之薦更生宗室忠直明經有行擢為散騎宗正本傳</hi>臨<lb/>
邑文章<hi>類要臨邑侯復好學能文章與平望侯劉毅並在文苑</hi>議論冠諸宗室<hi>西漢</hi>
<pb n="KR3k0038_WYG_034-12b"/>
<hi>楚元王之子富富子辟疆好讀詩屬文議論冠諸宗室常以書自娱</hi>千里駒<hi>前劉德少時數言事見召甘泉</hi>
<hi>宫帝謂之千里駒本傳</hi>屬籍<hi>唐舒王元名髙宗欲授大州辭曰臣忝屬籍豈以州郡為仕進資耶</hi>宗孚<lb/>
<hi>類要忠惟國棟孝切宗孚宗室也</hi>宗老<hi>梁蕭琛為侍中/武帝呼為宗老</hi>文昭武穆<hi>左僖昔周公弔</hi>
<hi>二叔之不咸故封建親戚以藩屏周管蔡郕霍魯衞毛聃郜雍曹滕畢原酆郇文之昭也邗晉應韓武之穆也凢蒋</hi>
<hi>邢茅胙祭周公之𦙍也召穆公思周德之不類故糾合諸侯於成周而作詩曰常棣之華鄂不韡韡凡今之人莫如兄弟</hi>
皇朝事實建睦宗院<hi>崇寧元年蔡京請宗室非袒免親以下两世欲分於西京南京近輔</hi>
<hi>或沿流郡居止毎處置敦宗院光宗即位改為睦宗院續㑹要</hi>建置屬籍<hi>太宗至道初梁周翰編皇</hi>
<hi>屬籍真宗咸平初建屬籍又修玉牒四年宗正卿趙安仁新修皇屬籍三十二卷詔送宗正寺祥符四年肇創</hi>
<pb n="KR3k0038_WYG_034-13a"/>
<hi>屬籍著為令典自諸王公侯下權帶領鑰之屬皆有等差乃命趙安仁别置新譜而安仁被詔欲附李唐故事</hi>
<hi>取天漢派别之譜别置美名長編</hi>中興編修屬籍<hi>紹興年間邵大受言宗正舊有四書曰玉</hi>
<hi>牒曰仙源積慶圖曰宗藩慶系録曰宗枝屬籍建炎南渡寺官失職舉四者而逸江滸陛下比命重修仙源慶</hi>
<hi>系屬籍總要乃合三者而一之固已無愧於昔獨玉牒未修望令有司討論於是始建玉牒所中興本末</hi>
璇源分派<hi>太祖下德惟從世令子伯師希與孟由字號太宗下允宗仲士不善汝崇必良友字號秦</hi>
<hi>王下德承克叔之公彦夫時若古嗣字號英宗諸王孝安居多自甫神宗諸王有卿茂申孫字號</hi>為課<lb/>
試法<hi>元豐元年趙彦若言先朝宗室有召試出身之令及熙寕初始令宗子出補外官令宗正寺不預薦</hi>
<hi>士恐臣之本職有所未稱宜依國子監例為課試法每遇秋賦詩就寺投牒状試</hi>量試銓曹<hi>淳熙</hi>
<pb n="KR3k0038_WYG_034-13b"/>
<hi>元年臣僚劄子欲令宗室子弟例於出官之日量試銓曹如士大夫子弟銓試之法但多立其額優為之制可</hi>
<hi>也</hi>召試三題<hi>寳計訓克悚擬試詩賦論十卷上之請與進士赴廷試上曰宗子好學亦朝廷美事</hi>
<hi>賜進士及第上曰爾以文學得進士第宗子無有也</hi>
羣書精語風生玉林<hi>李白送從弟參軍所謂風生玉林清明瀟洒真不虛也</hi>固本<lb/>
支尊社稷<hi>曲阜行皇叔仲誥右武衞大将軍制本朝以宗室為環衞官所以固本支尊社稷也</hi>若木<lb/>
長河<hi>盈川皇族誌光輝則若木十枝被潤則長河九派</hi>綿如石上葛<hi>李賀相勸酒云願陛</hi>
<hi>下洪名紛不歇子孫綿如石上葛</hi>䕃分天屬<hi>元稹代李中丞謝官表生值聖時䕃分天屬</hi>根<lb/>
株萬代<hi>杜甫太廟賦</hi>分暉景緯<hi>類要託䕃霄/極分暉景緯</hi>咸錫印章<hi>李嶠為魏</hi>
<pb n="KR3k0038_WYG_034-14a"/>
<hi>王謝男授官表東平之子能趍拜咸錫印章</hi>
名賢詩詞龍種自與常人殊<hi>杜哀王孫髙帝子孫盡隆凖龍種自與常人殊</hi>河間<lb/>
經術存<hi>别李義子建文章在河間經術存温克富詩禮骨清慮不喧</hi>霜蹄千里駿<hi>贈特</hi>
<hi>進汝陽王特進羣公表天人夙德升霜蹄千里駿風翮九霄鵬學業醇儒富辭華哲匠能筆飛鸞聳立草罷鳳</hi>
<hi>騫騰</hi>汝陽真天人<hi>汝陽讓帝子眉宇真天人虬鬚似太宗色映塞外春愛其謹潔極倍此骨肉親</hi>
道舒親弟昆<hi>别李義神堯十八子十七王其門道國及舒國實惟親弟昆</hi>秀氣衝星<lb/>
斗<hi>贈李判官我友時英特宗枝神堯後早年見標格秀氣衝星斗以上並杜</hi>茂李百萬葉<hi>李白</hi>
<hi>贈清漳明府姪茂李百萬葉柯條布中州天開青雲器日為蒼生憂</hi>傑出聖代英<hi>李白獻從叔當</hi>
<pb n="KR3k0038_WYG_034-14b"/>
<hi>塗宰陽氷吾家有季父傑出聖代英雖無三台位不惜四豪名激昂風雲氣終協龍虎精落筆洒篆文崩雲使</hi>
<hi>人驚吐辭文炳煥五色羅華星秀句滿江國髙才掞天庭</hi>王孫乃龍種<hi>東坡和趙德麟王孫乃龍</hi>
<hi>種世有籋雲麟</hi>王孫天麒麟<hi>東坡和趙景貺王孫天麒麟眸子奥而徹囊空學愈富屋陋人更傑</hi>
道山今日有宗英<hi>陳后山送趙承議潁水向來須好句道山今日有宗英</hi>磐石冠<lb/>
諸周<hi>髙適酬李太守公族稱王佐明經允帝求本支彊我李磐石冠諸周</hi>
四六警語<hi>龍種麟族</hi>　<hi>青社/分茅</hi>　<hi>麟振振而一角鳳翽翽而九苞</hi>
　　<hi>黄帝之子得姓者十有四人周家之封同姓者五十三國</hi>
　　<hi>論議冠諸宗室夙擅白眉老成尚有典刑今推黄耉</hi>
<pb n="KR3k0038_WYG_034-15a"/>
　　<hi>河間大雅不羣所耽者古東平為善最樂自得於心</hi>
　　<hi>文王本支麟趾著於公族髙帝孫子龍種異於常人</hi>
　　<hi>地負海涵之學貫穿百家日光玉潔之文流傳萬口</hi>
　　<hi>氷壺寒露㵸諸清潤之潢仙李蟠根襲以芬芳之桂</hi>
　　<hi>禮樂三雍之對卓爾不羣文章萬丈之光飄然無敵</hi>
　　<hi>金枝千葉宜子孫之䋲繩玉水萬流記公侯之滚滚</hi>
　　<hi>劉向金玉淵海蚤決巍科李揆朝廷羽儀盍歸近列</hi>
　　<hi>讀鴻寳之文見聞洽甚生麟趾之世信厚藹然</hi>
<pb n="KR3k0038_WYG_034-15b"/>
　　<hi>校書感太乙之精光清藜杖琢句奪長庚之魄輝映錦囊</hi>
　　<hi>伯父叔父親分寳玉之榮大宗小宗交錯磐石之固</hi>
　　<hi>太乙燃藜之秘學藴藉胸中長庚視草之雄文馳驅筆下</hi>
　　<hi>平原佳公子聲名素髙汝陽真天人眉宇甚秀</hi>
　　<hi>漢宗子隨二千石不曰下遷唐宰相凢十一人寧無前比</hi>
　　<hi>屬籍之衆白也不羣諸侯所尊獻之大雅</hi>
　　<hi>追河間於千載後得禮樂之盛心夢太白於三生前傳文章之正印</hi>
　　<hi>文章太白之瑰竒氣節朱虛之耿介</hi>
<pb n="KR3k0038_WYG_034-16a"/>
　　<hi>異姓視同姓之班固瞠乎其居後小巫見大巫則怯願誘之而來前</hi>
　　　駙馬都尉<lb/>
駙馬都尉<hi>歴代掌駙馬漢武初置顔氏曰非正駕車皆為副馬金日磾為監選侍中駙馬都尉光禄</hi>
<hi>大夫出則驂乗入侍左右駙馬之號始於此駙馬都尉之官雖置自西京然於時尚主者獨取列侯未拜此官</hi>
<hi>陳武帝時袁樞言駙馬置自漢武或假功臣或加戚屬漢制叢録至魏何晏大将軍何晏以主婚拜駙馬都尉</hi>
<hi>後代因以為常每尚公主則拜駙馬都尉初學記本朝駙馬都尉初命授諸衛将軍至公主下降方進正任刺</hi>
<hi>史政和命即授刺史下降則遷正任團練使是以為優恩職畧</hi>
歴代事實天姻<hi>江教讓壻表曰伏承詔㫖當以臨海公主降嬪臣寒門悴族人凡質陋閭閻有</hi>
<pb n="KR3k0038_WYG_034-16b"/>
<hi>對本隔天姻</hi>皇姻<hi>梁劉孝/儀啟</hi>國婚<hi>荀羡字令則年十五擬國婚之選初學記</hi>　漢貴<lb/>
将<hi>天子姊壻爵為諸侯後漢書言竇固也漢貴将獨有奉車都尉</hi>世家子<hi>唐職林文宗開成初欲以</hi>
<hi>真源臨真二公主降事士族謂宰相曰民間婚姻不計官品而上閥閱我家天子顧不及崔盧耶詔宗正卿取</hi>
<hi>世家子以聞</hi>大臣子<hi>岐陽公主唐憲宗愛女舊制多選戚里将家帝始詔李吉甫擇大臣子</hi>
一門三主<hi>古今姓氏録曰後魏盧道裕弟處同堂弟元聿並尚魏室公主一門三主士族榮之</hi>一<lb/>
門四主<hi>同上唐薛瓘瓘子昭瓘堂姪主儆儆子繡並尚公主一門四</hi>一門十二主<hi>穆觀子真</hi>
<hi>真子奉奉子智伯四世尚主一門凢十二人尚公主</hi>四世尚主<hi>穆觀觀子夀二子平國子伏干伏干</hi>
<hi>弟罷四世尚主</hi>五世尚主<hi>後魏穆觀觀子亮亮子紹紹子王國國子平城五世尚主</hi>十才子<lb/>
<pb n="KR3k0038_WYG_034-17a"/>
賦詩<hi>李端虞仲之父也大厯中與韓紘錢起盧綸等交詠唱和號大厯十才子時郭曖尚代宗女昇平公</hi>
<hi>主賢明有才思尤善詩文而端等十人多在門下</hi>　選尚<hi>晉王儉集序遷太子舍人選尚公主拜駙</hi>
<hi>馬都尉</hi>　鳳臺<hi>劉向列仙傳蕭史善吹簫能招白鶴教秦穆公主弄玉鳳鳴居數十年吹簫作鳳聲</hi>
<hi>鳳凰來立其屋作鳳臺夫婦止其上一日皆隨鳳飛去</hi>禁臠<hi>晋書謝混字叔源初武帝為晋陵公主求</hi>
<hi>婚謂王珣曰主婿但如劉眞長王子敬便足珣曰謝混雖不及眞長不減於子敬帝曰如此便足未幾帝崩袁</hi>
<hi>崧又欲以女妻之珣曰卿莫近禁臠初元帝毎得一㹠以為珍膳項上一臠尤美輒以為薦帝時呼為中禁臠</hi>
<hi>故珣以為戲</hi>
皇朝事實選預副車<hi>公是行李璋制</hi>　貴戚如布素之士<hi>國朝慶厯</hi>
<pb n="KR3k0038_WYG_034-17b"/>
<hi>中上崇章懿位號以生不得盡其養死不得盡其哀故於元舅之家尤極寵榮諸子璋珣瑋及諸孫雖在襁褓</hi>
<hi>皆授以美官後又至瑋尚主雖出於貴戚然尤醇雅好學如布素之士深於孟子兖國公主上之愛女故以降</hi>
<hi>瑋以瑋為沂州防禦使駙馬都尉嘉祐二年八月四日下降</hi>
羣書精語帝壻貴重朝廷<hi>類要云</hi>叔髙以明經顯於漢<hi>蕭真</hi>
<hi>公主碑云叔髙以明經顯於漢武子以俊才聞於晋</hi>連光雲日<hi>謝萬駙馬都尉劉真長詩曰弱冠振</hi>
<hi>纓結婚帝室綢繆姻婭連光雲日</hi>分榮戚里籍寵公門<hi>唐中宗賜駙馬楊甫交制曰分</hi>
<hi>榮戚里籍寵公門鳳凰樓上宛符琴瑟之歡烏鵲橋前載協松蘿之契</hi>承榮湯沐<hi>續通典貞元十</hi>
<hi>三年駙馬都尉張茂宗起復詔曰俾參秩於環衛以承榮於湯沐</hi>儷崇銀榜攄美金章<lb/>
<pb n="KR3k0038_WYG_034-18a"/>
<hi>續通典貞元三年駙馬都尉郭曖詔</hi>
詩詞玉鞭騎馬出長秋<hi>唐李端贈郭駙馬詩青春都尉最風流二十功成便拜侯金距</hi>
<hi>鬬鷄躋上苑玉鞭騎馬出長秋焚香荀令偏憐小傅粉何郎不解愁日暮吹簫楊栁陌路人遥指鳳凰樓</hi>銀<lb/>
鞍紫鞚照雲日<hi>李白贈獨孤駙馬詩都尉朝天躍馬歸香風吹入花亂飛銀鞍紫鞚照雲日左</hi>
<hi>顧右盼生光輝</hi>
　<lb/>
　<lb/>
　<lb/>
<pb n="KR3k0038_WYG_034-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書前集卷三十四<lb/>
</p>
<p>
</p>
  </div>
</body>
</text>
</TEI>
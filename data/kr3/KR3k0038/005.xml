<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷五</head> <lb/>
    <p>
<pb n="KR3k0038_WYG_005-1a"/>
欽定四庫全書<lb/>
　翰苑新書前集卷五<lb/>
　　　樞密院　<hi>樞使同知</hi>　<hi>副使/簽書</hi>　<hi>使相/同簽</hi>　<hi>知院</hi>
樞密院<hi>唐代宗永泰中置内樞密使通鑑續事始以宦者為之初不置司局但有屋三楹貯文書而已</hi>
<hi>其執掌惟承受表奏於内中進呈若人主有所處分則宣付中書門下施行而已吕原明家塾廣記永泰中宫</hi>
<hi>官董廷秀參掌樞密事元和中利光琦梁守謙為樞密使長慶中王守澄知樞密事舊左右軍容多入為樞密</hi>
<hi>亦無視事之㕔後僖昭時楊復恭西門季𤣥欲奪宰相權乃於堂狀後帖黄指揮公事比其始也續通典後梁</hi>
<hi>革唐世宦官之弊開平元年改樞密院為崇政院命敬翔為使始更用士人五代㑹要分記其備顧問參謀義</hi>
<pb n="KR3k0038_WYG_005-1b"/>
<hi>於中則有之未始專行事於外也五代史唐荘宗同光元年復以崇政院為樞密院命宰臣郭崇韜兼使又置</hi>
<hi>院使一人然權侔宰相矣五代㑹要晉天福中以桑維翰知樞密院事四年廢樞密院以劉處謙兼樞密奏議</hi>
<hi>多不稱㫖及處謙丁内憂遂廢其院開運元年復置以宰臣桑維翰兼使周顯徳六年范質王溥並參知樞密</hi>
<hi>院事五代㑹要國朝樞密院與中書對持文武二柄號為二府建隆元年以魏仁溥吳延祚為樞密使趙普為</hi>
<hi>副使周末闕副使至是始置太平興國四年以石熙載以為樞宻直學士以簽書院事簽書之名始此淳化三年</hi>
<hi>張遜知院事温仲舒冦凖同知院事同知院之名始此治平中以郭逵同簽書院事同簽書之名始此舊制樞</hi>
<hi>密院有使則置副使有知院則置同知㑹要如置知院則當為副使者皆改同知若置使則同知復改為副使</hi>
<hi>熙寧元年文彦博吕公弼為使韓絳邵亢為副使時陳升之三至樞府神宗欲稍異其禮乃以為知院於是知</hi>
<pb n="KR3k0038_WYG_005-2a"/>
<hi>院與副使並置矣元豐改官制議者欲廢密院歸兵部神宗曰祖宗不以兵柄歸有司故専命官統之互相維</hi>
<hi>制不從然以樞密聯職輔弼非岀使之名乃定置知院同知院二人餘悉置職事亦多所釐正細務分𨽻六曹</hi>
<hi>專以邊機軍政為職而契丹國信民兵牧馬猶總領焉續㑹要中興初有知院同知院簽樞同簽樞不置樞密</hi>
<hi>使副使中興㑹要紹興七年張魏公既薦秦相未欲其與己並又以故相不可除他官乃先白髙宗降㫖以本</hi>
<hi>兵之地事權宜重特除樞密使朝野雜記又朝野雜記秦檜首復除樞使王敏莭副之既而張劉二将並除樞</hi>
<hi>密使岳飛副之合典故矣近嵗張浚汪徹虞允文王炎王淮周必大王藺趙汝愚繼除樞使其副止稱同知盖</hi>
<hi>相承之誤</hi>
皇朝事實宥府<hi>王禹偁制宥密之府總樞密於萬幾</hi>上樞<hi>王岐公集囬察樞云擢從外閫</hi>
<pb n="KR3k0038_WYG_005-2b"/>
<hi>入贊上樞</hi>温省<hi>胡文恭行樞宻副使王疇妻制云朕用禁才之老典温省之務甫參籌於帷幄永班秩於</hi>
<hi>室家</hi>中樞<hi>温公除文彥博/制云仍冠中樞</hi>西樞<hi>熙寧三年詔曰國家以西樞内輔翊贊本兵任為重</hi>
<hi>矣</hi>天樞<hi>後漢皇帝記注春秋運斗樞北/斗第一天樞第二璇第三璣也</hi>宥省<hi>王岐公集賜曽公亮</hi>
<hi>批答旋冠謨於宥省</hi>本兵<hi>見西/樞注</hi>樞省<hi>王岐公集賜曽公亮/詔宜冠聨於樞省</hi>樞謨<hi>王禹</hi>
<hi>偁除王曽制樞謨靖密</hi>神機<hi>王禹偁集聴/解神機之劇</hi>樞要之司<hi>歐陽集表云</hi>密勿<lb/>
之司<hi>楊文公表云</hi>神兵㑹府<hi>王岐公除文彦博制天極環樞神兵㑹府</hi>文武參用<lb/>
<hi>自五代以樞密院文武參用祥符七年王嗣宗曺利用並為檢校太保充副樞使</hi>對持二柄<hi>見官</hi>
<hi>制</hi>掌機務政令<hi>續㑹要樞密院掌天子之機務及天下邊境軍馬之政令</hi>筦于神務<lb/>
<pb n="KR3k0038_WYG_005-3a"/>
<hi>賜張耆詔北樞之躔筦于神務二祊之府倚以老成</hi>用宣頭<hi>家塾廣記郭崇韜安重誨為樞宻使始分</hi>
<hi>領政事不由中書直行下者謂之宣如中書之勑小事則發頭子擬堂帖也至今樞密院用宣及頭子</hi>三<lb/>
省同議<hi>吕原明家塾廣記神宗云改官制大事三省與密院同議進呈書㫖稱三省樞密院同奉聖㫖</hi>
<hi>三省官皆同簽付樞密院行之小事獨取㫖行訖關三省毎朝三省樞密院先同對樞密退待於殿廬三省始</hi>
<hi>留進呈三省事退樞密院再上進呈獨取㫖遂為定制</hi>開南㕔<hi>家塾記常事密院三自行至涉邊事則</hi>
<hi>省聚議為之開南㕔</hi>所陳朝廷大體<hi>言行録施大資㸃與樞密周公呈本院事上曰適来一二</hi>
<hi>事卿等各陳所見甚關朝廷大體公復奏曰臣蒙陛下擢用日愧素餐疊䝉聖訓敢不竭股肱之力</hi>争事<lb/>
不失和氣<hi>王巖叟編韓魏公别䤸公在慶厯中與希文彦國同在西府上前争事議論各别下殿各</hi>
<pb n="KR3k0038_WYG_005-3b"/>
<hi>不失和氣如未嘗争也當時相善三人正如推車子盖其心主於車可行而已不為己也</hi>院在中書<lb/>
之西<hi>續㑹要國初循唐制即中書之北置樞密院元豐改制遂變於中書之西</hi>
樞密使<hi>五代置樞密使國初因之詳見樞密院門本朝建隆三年以樞密副使兵部侍郎趙普為檢校</hi>
<hi>太保充樞密使不帶正官自普始也又以宣徽北院使李處耘為南院使兼樞密副使自五代以来凢樞密院</hi>
<hi>官皆文武參用大中祥符七年以王嗣宗曹利用並為檢校太保充樞密副使亦不帶正官開寳九年以曹彬</hi>
<hi>為樞密使領中武軍莭度使帶莭度自此始也至道三年以鎮海軍莭度曹彬兼侍中充樞密使彬自莭鎮入</hi>
<hi>罷旄鉞太平興國六年以樞密副使石熙載為户部尚書充樞密事以文資正官充使自此始也大中祥符五</hi>
<hi>年以知樞密院王欽若陳堯叟同中書門下平章事充樞密使儒臣為樞使兼使相自此始也皇祐五年以制</hi>
<pb n="KR3k0038_WYG_005-4a"/>
<hi>樞密使髙若訥為尚書左丞觀文殿學士兼翰林侍讀學士同羣牧制置使故事罷樞密使當學士院降麻及</hi>
<hi>若訥罷但令舍人草詞遂以為例㑹要元豐官制行罷使副㑹要紹興七年詔宥密本兵之地事權宜重可依</hi>
<hi>故事置樞密使副使閏月詔宰臣兼使同月詔樞使立班序並依宰相例中興㑹要乾道五年以虞允文為樞</hi>
<hi>密使立班恩數並依宰相孝宗㑹要</hi>
歴代事實密地<hi>後唐張居翰為樞密使云云時居翰在密地</hi>機密之任<hi>孔六帖安</hi>
<hi>重誨為樞密使在位六年以佐命功臣處機密之地事無大小皆所參决</hi>盡忠規<hi>郭崇韜既位極人臣</hi>
<hi>權兼内外謀猷獻納必盡忠規士族朝論亦頗收奨人物内外翕然稱之</hi>參謀義<hi>新五代史郭崇韜安</hi>
<hi>重誨傳梁之崇政使乃唐樞密之職盖出納之任也至梁始用士人其備顧問參謀義于中則有之未始專行</hi>
<pb n="KR3k0038_WYG_005-4b"/>
<hi>事於外也至崇韜重誨為之始復唐樞密之名然權侔宰相矣後世因之遂分為二文事任宰相武事任樞密</hi>
以内制外<hi>周太祖之將鎮鄴也蘇逢吉請落樞密使曰樞密之任方鎮帶之非便史洪肇曰兼帶樞</hi>
<hi>密所冀諸軍凜畏逢吉曰此國家之事也且以内制外則順以外制内豈但便耶事雖不從物議多之</hi>百<lb/>
度寖理<hi>晉復置樞密院以桑維翰為使事無巨細一以委之數月之間百度寖理</hi>
皇朝事實首樞<hi>文公集答宋庠表召置首樞付畀大柄</hi>位冠中樞<hi>温公除文彦博</hi>
<hi>制乃位冠中樞</hi>號稱二府<hi>㑹要樞密使國朝首命趙韓王普為號稱二府禮遇無間每朝奏事於中</hi>
<hi>書先後上所言兩不相知祖宗亦賴此以聞異同用分宰相之權</hi>總領星樞<hi>王禹偁集王隨制自</hi>
<hi>贊襄於衮職宜總領於星樞</hi>冠聫樞省<hi>同上賜曽公亮詔宜冠聫於樞省</hi>樞宥之冠<lb/>
<pb n="KR3k0038_WYG_005-5a"/>
<hi>蘇魏公集賜孫固詔位登樞宥之冠</hi>契丹使謂得人<hi>王徳用武臣也仁宗朝再入樞府為使是</hi>
<hi>時富弼偕契丹使来徳用伴謝使者曰天子以公典樞宻而用富公為相可謂得人矣</hi>天下望為<lb/>
宰相<hi>田况拜樞密使天下顒顒望為宰相以致太平</hi>公朝宣麻<hi>續翰林志舊例樞密使未帶使</hi>
<hi>相省不宣麻至周太祖初潜歴試是任乃宣制於公朝今之宣麻自周太祖始</hi>東院行印<hi>㑹要後唐</hi>
<hi>樞宻使凡東西院二員國朝亦二院西院但行東院印</hi>典掌萬機<hi>太平興國八年王顯充樞密使</hi>
<hi>上召謂曰卿代非儒門必寡學問今在朕左右典掌萬機固無暇博覽羣書命左右取軍戒三編賜之曰讀此</hi>
<hi>則可免面墻矣</hi>修紀綱除弊事<hi>言行録曽魯國宣靖公公亮字明仲拜樞密使公在政府修紀</hi>
<hi>綱除弊事數裁損冗兵又更制圖籍以周知四方兵數登耗三路屯戌衆寡地理逺近</hi>號令賞罰<lb/>
<pb n="KR3k0038_WYG_005-5b"/>
明審<hi>婁攻媿集王文定公淮拜樞密使公在右府憂邊思職動中機㑹江西賴文政栁宼陳峒李接之變</hi>
<hi>淮隂刼冦等公應酧羽書號令賞罰明審平當上亦稱其毫釐不差樞密錢良臣語公曰近郭𨽻常云蒙宣諭</hi>
<hi>王樞使在西府數年不曽錯了一事</hi>休兵冗裕邊儲<hi>言行録龎頴公藉為樞密使以近世養兵</hi>
<hi>之弊多而國用困竭於是大加簡閲㨂放為民者六萬餘人减其衣粮之半者二萬餘人邊儲由是稍蘇焉</hi>
論事合上意<hi>言行録曹武恵王彬太祖密論天下事無不合上意而公堂㑹議如不能言太祖亦</hi>
<hi>所器重在宥密常公服危坐如對君父接小吏亦以禮未嘗以名呼歸私第唯閉閣宴居不妄通賓客五皷纔</hi>
<hi>罷已待漏於禁門矣雖霜雪不易其操如此者凡八年</hi>宣撫惟卿可<hi>言行録周文忠公必大除</hi>
<hi>樞密使上曰卿在西府備殫忠勞若有邊事宣撫使惟卿可他人不能也</hi>卿等宜一心<hi>言行録韓</hi>
<pb n="KR3k0038_WYG_005-6a"/>
<hi>蘄王世忠除樞密使上謂世忠曰朕付卿等以樞府本兵之權甚大卿等合宜一心勿分彼此則兵力全而莫</hi>
<hi>之能禦顧如烏珠者又何足掃除乎</hi>争事無愠色<hi>東都事畧杜衍𫝊慶厯三年為樞密使范仲淹</hi>
<hi>出衍門下時為參知政事數争事上前衍無愠色而仲淹益服敬之</hi>節度充<hi>㑹要至道三年八月以鎮</hi>
<hi>海軍節度使曹彬兼侍中充樞密使彬自節鎮入罷旄鉞咸平二年王顯自横海軍節度召入充使亦罷節鉞</hi>
帶檢校<hi>春明退朝録文臣為樞密使皆帶檢校太尉太傅兼本官乾道元年錢文禧以兵部尚書為樞</hi>
<hi>密使不帶檢校官有司之失也</hi>帶節度<hi>見官制</hi>
樞密副使<hi>官制見前</hi>
皇朝事實有宰輔才<hi>長編諫官歐陽修余靖蔡襄咸言樞密副使范仲淹有宰輔才不宜</hi>
<pb n="KR3k0038_WYG_005-6b"/>
<hi>局在兵庭上從其請以仲淹參知政事</hi>有公輔器<hi>言行録韓忠獻王琦初罷相上問誰可以為執</hi>
<hi>政者公力薦韓絳忠直有公輔之器上遂用為樞密副使既而有排毁絳者上曰韓琦之去惟薦此人朕豈可</hi>
<hi>違</hi>士民相慶<hi>言行録正獻公吕公著拜樞密副使初自河陽入朝都人環觀相謂曰此公還朝百</hi>
<hi>姓之幸也至是士民相慶既受命出殿門武夫衛卒皆歡忭咨嘆</hi>衛卒歡忭<hi>見上註</hi>持法<lb/>
守正<hi>言行録王文忠公堯臣為樞密副使持法守正以身任天下事凡濫恩倖請隨其身其事可損損之</hi>
<hi>可絶絶之至其大者皆著為定令在位六年廢職修舉皆有條理</hi>廷辨轉運之殊<hi>言行録李</hi>
<hi>繼隆與轉運使盧之翰有隙遂奏轉運乏軍興太宗怒召中使付三函令取之翰及某人首丞相吕端不敢言</hi>
<hi>樞密副使錢若水争之請先驗有狀然後行法上大怒拂衣起入禁中二府皆罷若水獨留庭中上既食乆之</hi>
<pb n="KR3k0038_WYG_005-7a"/>
<hi>使人偵視庭中有何人報云有細瘦而長者尚立焉上出語之曰朕所以擢任以爾為賢爾乃不才如是耶尚</hi>
<hi>留此安俟對曰陛下不知臣無狀使得待罪二府臣當不避死亡以報厚恩李繼隆外戚貴重莫比今陛下據</hi>
<hi>其一幅奏書誅三轉運使雖有罪天下何由知之鞫驗事狀明白加誅何晚焉上意解乃召吕端等奏請如若</hi>
<hi>水議先令責狀三人皆黜為行軍副使</hi>奏事盡言<hi>長編韓琦為樞密副使兩府合班奏事琦必盡</hi>
<hi>言雖屬中書琦亦對上陳其實同列尤不悦上獨識之曰韓琦性直</hi>上當世務十餘條<hi>言行</hi>
<hi>録富弼除樞副仁宗責成於公開天章閣給筆札使書其所欲為遣中使二人更督之公主北事上當世之務</hi>
<hi>十餘條又自上河北守邊十三䇿大畧以進賢退不肖止僥倖去宿弊為本欲漸易諸路監司之不才者使澄</hi>
<hi>汰所部吏於是小人始不恱矣</hi>考天下兵數<hi>言行録歐陽公修為樞密副使公在兵府與曽魯公</hi>
<pb n="KR3k0038_WYG_005-7b"/>
<hi>考天下兵數及三路屯戍多少地理遠近更為圖籍凡邊防久闕屯戍者必加蒐補</hi>以清節擢<hi>沈義</hi>
<hi>倫為隨軍轉運使入成都獨居僧寺蔬食偽蜀有以珍寳為獻者皆却之東歸纔圖書數卷上聞其清節擢為</hi>
<hi>樞密副使</hi>論差役害農之弊<hi>言行録韓絳遷樞密副使神宗問天下遺利公對求遺利莫若</hi>
<hi>盡地力退具䟽以謂害農之弊莫甚於差役請委侍從臺諫集議</hi>宰相兼樞密使<hi>本朝國初</hi>
<hi>魏仁浦以宰相兼樞密使後罷慶厯二年西方用兵富弼言邊事係國安危不當専委樞密使宰相兼領於是</hi>
<hi>以宰相吕夷簡判樞密院事章得象兼樞密使王舉正言二府均體總制之名太重亦改夷簡兼樞密事五年</hi>
<hi>從賈昌朝陳執中之言罷樞密使以邊事寜故也建炎四年以宰相范宗尹兼知樞密院罷御營以其事歸樞</hi>
<hi>密院機速房自慶厯後宰相不兼樞密者八十餘年其復兼自此始中興㑹要紹興七年復令宰臣張浚兼樞</hi>
<pb n="KR3k0038_WYG_005-8a"/>
<hi>密使趙鼎秦檜亦以左右僕射兼二十五年檜薨明年詔曰比緣軍興令宰相兼樞密事典掌機務今邊事已</hi>
<hi>定可依祖宗故事更不兼領中興㑹要三十二年孝宗即位參政史浩論樞密合使宰相兼使事因引富弼對</hi>
<hi>仁宗故事上曰正合朕見詔宰臣依舊兼樞密使孝宗㑹要淳熙間省</hi>
皇朝事實樞相<hi>國朝㑹要樞密使帶相即為樞相自後唐始</hi>儒臣兼<hi>㑹要大中祥符</hi>
<hi>五年以王欽若陳堯叟檢校太𫝊同中書門下平章事充樞密使兼使相自王欽若充樞密使等始</hi>中書<lb/>
判<hi>揮麈録慶厯二年二邊用兵富丈忠公言邊事係國安危國初范質王溥以宰相兼參知樞密事今兵興</hi>
<hi>宜令宰相兼領仁宗然之令中書同議樞密院事吕許公時為首相以内降納上前曰恐樞密院謂臣奪權時</hi>
<hi>諫官亦論中書宜知兵事遂降制以宰相兼判或曰二府體均判事太重於是復改為樞密使</hi>建炎兼<lb/>
<pb n="KR3k0038_WYG_005-8b"/>
知<hi>見官制又㑹要紹興二十六年五月罷兼樞密院</hi>史浩論兼<hi>見官制</hi>中書同議<lb/>
<hi>慶厯二年上曰樞密非古官未事欲遽改止令中書同議樞宻院</hi>數建利害<hi>東都事畧晏殊𫝊仁宗親</hi>
<hi>政拜殊樞密使加同平章事自殊復召用而趙元昊反師出陜西天下弊於兵殊數建利害請罷監軍兼以陣</hi>
<hi>圖受諸將使得應敵為攻守及制財用為出入之要皆有法仁宗悉施行之</hi>
名賢詩詞遂長樞府<hi>石徂徕慶厯聖徳詩惟仲淹弼一䕫一契天實賚予予其敢忽曰衍</hi>
<hi>汝行汝予黄髪遂長樞府兵政無蹶予早識琦琦有竒骨可屬大事重厚如勃</hi>
知樞宻院<hi>晉天福初桑維翰以翰林學士尚書兼禮部侍即知樞密院事知院之名始自此分本朝</hi>
<hi>國初不置淳化二年樞使王顯出鎮始以張遜知樞密院事續㑹要知樞密院同知院正二品知院掌佐天子</hi>
<pb n="KR3k0038_WYG_005-9a"/>
<hi>執兵政而同知院為知副凡邊防軍務常與三省分班禀奏事于體要則宰相執政官合奏神宗正史職官志</hi>
<hi>元豐官制行廢樞使政和末鄧莘公官正至少保猶止為知密院焉</hi>
皇朝事實鴻樞之長<hi>李綱傳信録公以右丞相被命樞筦奏云伏䝉聖恩除知樞密院事</hi>
<hi>以鴻樞之長專統兵機冝得魁竒英偉之人以居其任</hi>總鴻樞<hi>司馬温公集詔宜總鴻樞</hi>典機<lb/>
務<hi>續㑹要樞使知院典機務掌兵政出納密命以佐邦治</hi>統兵機<hi>見鴻樞之長注</hi>執兵政<lb/>
<hi>續㑹要知院掌佐天子執兵政而同知為之貳</hi>掌兵籍虎符<hi>李綱傳信録除知樞密院奏云祖宗</hi>
<hi>之法樞密院事掌兵籍虎符三衙管軍諸路帥臣主兵柄各有分守所以維持軍政萬世不易之法也</hi>周<lb/>
知世務<hi>東都事畧李諮傳諮字仲詢諡憲成為知樞密院事諮性明達周知世務處劇若閒暇在樞府</hi>
<pb n="KR3k0038_WYG_005-9b"/>
<hi>抑僥倖號為稱職</hi>
同知樞密院<hi>五代有參知樞密院事詳見樞密院本朝國初闕淳化三年王顯出鎮張遜知樞密</hi>
<hi>院事始以温仲舒凖冦同知院同知之名自此始也㑹要元豐官制行廢使副存同知職源紹興中高宗以本</hi>
<hi>兵之地事權宜重依祖宗故事置樞密使而知院同知院亦仍舊由是並除朝野雜記</hi>
歴代事實范王參知<hi>周顯徳六年命司徒平章范質禮部尚書王溥並參知樞密院</hi>
皇朝事實就翊洪樞<hi>元祐中趙瞻拜同知院事制贊一人之休必資耆徳握萬兵之本爰</hi>
<hi>賴舊臣盖知其要者可以應務而不窮乆於事者可以臨機而不惑云云宜煩故老就翊洪樞</hi>叶宣機<lb/>
政<hi>歐陽集賜程戡詔云云</hi>預議樞衡<hi>蘇魏公集賜同知樞密趙瞻批答云預議樞衡又云自聮</hi>
<pb n="KR3k0038_WYG_005-10a"/>
<hi>基宥屢告謀猷</hi>士夫相賀<hi>慶厯初元昊納款遂召韓琦范仲淹為樞密副使天下聞之士夫皆酌酒</hi>
<hi>相賀曰上用韓琦范仲淹非惟社稷乃天下生民之幸</hi>宗室除用<hi>趙丞相汝愚始除同知院力辭</hi>
<hi>引髙宗聖訓宗室用至侍從即止之語夀皇召學士答詔諭以紹興聖訓用折秦檜隂謀盖有為而言也</hi>可<lb/>
托腹心<hi>東都事畧吕公著傳公著復同知樞密院事神宗手詔曰顧在廷之人有可以托中外腹心之</hi>
<hi>寄均皇家休戚之重無逾卿者可亟起視事</hi>專主謀議<hi>東都事畧向文簡公敏中同知樞密院明</hi>
<hi>辨有材畧處事敏速樞機之任専主謀議時西北用兵至於二邊道路斥候走集之所莫不周知</hi>言内<lb/>
治外攘<hi>言行録張忠定公燾字子公孝宗受禪召除同知樞密院事問為治之要公言内治乃可外攘</hi>
<hi>願詔百執事赴都督省給札條具上大喜於是士大夫欲言不能自達者纎悉聞矣</hi>知諸將能否<lb/>
<pb n="KR3k0038_WYG_005-10b"/>
<hi>晦菴集劉忠肅公琪字共父乾道三年擢同知樞密院軍公以本兵柄于諸将之能否不可以不周知乃自諸管</hi>
<hi>統制官下至禆佐曰召三數人與語得其材用所宜輙筆識之以待選用</hi>　謂人才權衡<hi>通畧</hi>
<hi>命端明殿學士吕公著同知樞密院使公著好士出於天性士大夫有以人物為意者必問其所知所聞參覈</hi>
<hi>以待上求上常謂輔臣曰公著之于人才其言不欺如權衡之於稱物焉</hi>修時政紀<hi>孝宗㑹要樞宻</hi>
<hi>院時政紀編修官剛潤同知院事修</hi>自外郎為<hi>歸田録向敏中自員外郎為諫議知樞密院止百餘</hi>
<hi>日</hi>
自敘收之桑榆<hi>東都事畧吕公著傳拜同知樞密院事公著謝因奏曰臣老於閒外蒙陛下収</hi>
<hi>之桑榆唯知拳拳納忠以報恩遇</hi>
<pb n="KR3k0038_WYG_005-11a"/>
簽書樞宻院<hi>本朝太平興國四年石熙載元懿公以樞宻直學士簽書院事簽書之名自此始也</hi>
<hi>八年張齊賢王沔並以右諫議大夫簽書樞密事端拱元年以内客省使楊守一為宣徽北院使簽書密院事</hi>
<hi>景徳三年韓崇訓檢校太傅馬知節為檢校太保並簽書樞密院事天禧四年以華州觀察使曹瑋為宣徽北</hi>
<hi>院使鎮國軍留後簽書樞密院事簽書兼藩鎮自此始也㑹要元豐官制行使副簽書悉罷元祐初復置簽書</hi>
<hi>樞密院事神宗正史職官志初除皆帶密直及罷政乃拜端明殿學士王彦林劉冲馮靖康初李囘首拜延康</hi>
<hi>殿學士簽書延康今為端明自是遂為故事朝野雜記</hi>
皇朝事實為使之貳<hi>續㑹要簽書無正員為使之貳</hi>訪以邊事<hi>東都事畧馮拯</hi>
<hi>𫝊拯簽書樞密院真宗訪以邊事拯以謂備邊之要當須扼襟喉據險隘以制敵之衝若於保州威狄間依徐</hi>
<pb n="KR3k0038_WYG_005-11b"/>
<hi>河以布陳裹糧其勢足以決勝</hi>建中興十義<hi>言行録權邦彦字朝美紹興間公在樞筦知無不言</hi>
<hi>言無不盡謂宜乗機者三又建中興十義</hi>用人當察邪正<hi>言行録王巖叟元祐六年拜簽書樞</hi>
<hi>密院事申謝延和太皇太后諭曰知卿材望故不次進用公遜謝而進曰願陛下用人之際更加審察邪正難</hi>
<hi>辨辨之少差亂治所係正人在朝則朝廷安邪人一進則朝廷更有不安之象二聖深然之</hi>以密學<lb/>
充<hi>春明退朝録太平興國四年石元懿始以樞密直學士簽書院事</hi>以檢校為<hi>同上景徳三年</hi>
<hi>馬正惠以檢校太傅韓公崇訓以檢校太保並簽書樞密院事又王徳用字元輔累任拜檢校太保簽書樞宻</hi>
<hi>院事</hi>兼藩鎮<hi>國朝天禧四年以曹瑋為宣徽北院使鎮國軍留後簽書樞密院事簽書兼藩鎮自此始</hi>
<hi>也</hi>
<pb n="KR3k0038_WYG_005-12a"/>
同簽書<hi>本朝樞密院舊制無同簽書樞密院事者治平中始以郭逵為之神宗正史職官志又職源云</hi>
<hi>簽書大扺以處資淺之人若簽書一經親祠方進同知及樞副若武臣擢預國政只除同簽書</hi>
皇朝事實以諫議同<hi>春明退朝録太平興國八年張司空齊賢王公沔並以諫議大夫同</hi>
<hi>簽書樞宻院事</hi>以宣徽為<hi>同上治平二年令郭逵以宣徽為同簽書樞密院事</hi>
四六警語<hi>西府紫樞</hi>　<hi>右府/洪樞</hi>　<hi>宥府/斗樞</hi>　<hi>機庭/樞筦</hi>　<hi>首樞元樞</hi>
發端<hi>置使樞庭聫班宰路</hi>　<hi>䟽恩宸陛/冠位機庭</hi>　<hi>丹宸䟽榮/紫樞冠位</hi>　<hi>顓席紫樞均茵黄閣</hi>
　　<hi>誕敭龍檢登冠鴻樞</hi>並樞使知院用<hi>登延駿望/翊贊鴻樞</hi>　<hi>誕敭論制進貳樞庭</hi>
　　<hi>召還外服進貳中樞</hi>　<hi>擢用儒宗/參持樞筦</hi>　<hi>出綸中禁/進位副樞</hi>　<hi>顯膺宸綍光副元樞</hi>
<pb n="KR3k0038_WYG_005-12b"/>
　　並副使同知用<hi>疇咨正人晉貳樞府</hi>　<hi>渙命親臣/晉陪宥府</hi>　<hi>渙寵九天升華兩地</hi>
　　<hi>榮陞端殿簽贊宥庭</hi>　<hi>渙發明綸峻躋宥地</hi>並簽書同簽用<lb/>
起聫<hi>聖賢相逄方更張於萬化文武並用肆兼總於五兵</hi>
　　<hi>國於天地誰能去於五兵儒在朝廷惟重起於九鼎</hi>
　　<hi>聴履星辰之上夙已渙於氷銜運籌帷幄之中今甫聨於斗極</hi>
　　<hi>奠枕神京方干戈之載戢運籌帷幄始文武之兼資</hi>
　　<hi>天子守在四夷允㡳修文之盛公輔間於兩社允資同徳之良</hi>
　　<hi>樞機右府實應象於魁三宥密大臣同去天之尺五</hi>
<pb n="KR3k0038_WYG_005-13a"/>
　　<hi>當國家閒睱之時預嚴武事典夙夜宥宻之命允屬宰工</hi>
　　<hi>恩䟽丹扆崇右府以登賢位直紫樞拱北辰而經武</hi>
　　<hi>朝廷輕重以相期人當佐轄之虚天下安危在邊上尤遴西樞之寄</hi>
　　<hi>道徳之威成安强有常立武股肱之寄在忠力無競維人</hi>
　　<hi>有徳進朝廷益尊已惕威靈之憺真儒用天下無敵聿嚴宥密之權</hi>
　　<hi>綢繆牖户及國家閒暇之時典領樞機基夙夜宥密之命</hi>
警聯<hi>厲軍容以作介胄之心修戎索以寒氊裘之膽</hi>
　　<hi>邊鄙不搖乆矣釋甲兵之冏國家多暇儼然信道徳之威</hi>
<pb n="KR3k0038_WYG_005-13b"/>
　　<hi>三軍五兵徳之末也非以煩公一日萬機人其代之是資佐聖</hi>
　　<hi>邊𤨏周知險要悉嚴於先備帷籌素恊精神自折於遐衝</hi>
　　<hi>執政二三股肱夙柄斗樞之象胸蟠十萬兵甲獨髙帷幄之籌</hi>
　　<hi>天子守在四夷式端兵本公輔間於兩社專領使權</hi>
　　<hi>有富文忠之遠畧而契丹之和乃定有龎荘敏之長筭而元昊之款遂堅</hi>
　　<hi>叔敖在位而郢人投兵范公立朝而西羌破膽</hi>
　　<hi>帷幄决勝千里運籌專倚於子房文武為憲萬邦受祉孰先於吉甫</hi>
　　<hi>惟吉士勱相我國家用真儒無敵於天下</hi>
<pb n="KR3k0038_WYG_005-14a"/>
　　<hi>求懿徳而肆時夏方永保於櫜弓惟吉士以相我家乃獨釐於院事</hi>
　　<hi>少殫夙夜宥密之勤旋収乾坤清夷之效</hi>
　　<hi>舉臯陶不仁者遠復何猾夏之虞用仲尼侵疆自歸奚俟萊兵之舉</hi>
　　<hi>士夫交賀而酌酒豪酋相戒於開邊</hi>
　　<hi>唐元獻文雅雍容名動寳元之世曽宣靖典章明習聲蜚嘉祐之間</hi>
　　<hi>道徳之威成安强股肱之寄在忠力</hi>　<hi>早倚弼諧之助進登宥密之司</hi>
　　<hi>班密亞於上台權實專於右府</hi>　　<hi>有君子然後能國惟儒者可以言兵</hi>
　　<hi>合文武以兼資佩安危而注意</hi>　　<hi>肆籌體國之勲晉貳本兵之柄</hi>
<pb n="KR3k0038_WYG_005-14b"/>
　　<hi>精神折千里之衝夙夜贊萬機之務</hi>
結聨<hi>用真儒而無敵敢慶煕朝頌聖主之得賢敬裁弱素</hi>
　　<hi>金鉦黄鉞備陳西府之多儀衮衣繡裳竚正上公之虚席</hi>
　　<hi>提虎旅以申中國之威㑹鞭笞於羣狄由龍首而踐黄扉之地當跨越於諸侯</hi>
　<lb/>
　<lb/>
　<lb/>
　翰苑新書前集卷五<lb/>
</p>
<p>
</p>
  </div>
</body>
</text>
</TEI>
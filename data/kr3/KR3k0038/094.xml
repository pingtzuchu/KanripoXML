<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書後集上卷二十四</head> <lb/>
    <p>
<pb n="KR3k0038_WYG_094-1a"/>
欽定四庫全書<lb/>
　翰苑新書後集上卷二十四<lb/>
　謝表<lb/>
　　内除<lb/>
　　　謝宣召　　　　　　　　　　眞西山<lb/>
來從南服未宣民政之勞召寘北扉猥被宸綸之寵光<lb/>
生里巷榮動簮紳竊觀列聖之用人惟待詞臣而加禮<lb/>
盖於言語文章之外責其論思獻納之忠或雖忤㫖而<lb/>
<pb n="KR3k0038_WYG_094-1b"/>
暫閑終必棄瑕而復用修除翰苑在環滁出守之餘軾<lb/>
侍禁廷亦赤壁歸來之後豈非加嵗月則其文老涉變<lb/>
患則其慮長乃登邃嚴以備顧問如臣者才華弗競戅<lb/>
拙自將掌先皇内制者六年每慙越俎迨陛下初元之<lb/>
再命竟許循牆以驅馳州縣之頻且放廢山林之久見<lb/>
聞寖少藝業益荒結茅屋於雲邉已甘終老瞻玉堂於<lb/>
天上若隔前生敢云白首之重來誤辱清衷之親簡獲<lb/>
玷乆虚之選㡬成三入之榮兹盖恭遇皇帝陛下肆筆<lb/>
<pb n="KR3k0038_WYG_094-2a"/>
成文解絃更化志孚羣聽欲下山東之書念在邉陲或<lb/>
訪河西之事必有端良之彦以充供奉之班奚取臣愚<lb/>
俾承人乏臣敢不益堅晚節思答隆知賜宫錦而嘉草<lb/>
詔之能雖非敢望即金鏡而摘任賢之要知所自期<lb/>
　　　謝除學士　　　　　　　　　劉後村<lb/>
視相如之草既趨侍於鰲扉讀倚相之書復進陪於虎<lb/>
觀寵光特異慙懼交深伏念臣猥以鯫生奮於下土少<lb/>
而掌制曽莫施潤色之功老矣談經冀有補緝熙之學<lb/>
<pb n="KR3k0038_WYG_094-2b"/>
人或譏其迂濶上獨察其樸忠迹似牧之方一麾於江<lb/>
海才非應氏乃三入於承明當九重新政化之初而兩<lb/>
制極文章之選鴻筆固資於摛掞鯁言尤賴於論思歴<lb/>
攷名臣具存故實陸贄扵詔書之外每上奏篇歐修雖<lb/>
帖子之微不忘規諌臣何為者心竊慕之兹盖伏遇皇<lb/>
帝陛下湯德又新堯文有煥震雷劃地蟄蟲各動於真<lb/>
機杲日中天螢爝奚施於末照顧容孤士濫長禁林臣<lb/>
敢不圖報隆知勉殫薄技念官為學士豈無時政之可<lb/>
<pb n="KR3k0038_WYG_094-3a"/>
言倘號曰私人則匪微臣之素志<lb/>
　　　謝除内翰兼侍讀　　　　　　真西山<lb/>
天子重儒臣方恢文治翰林逼華盖遽冒恩光兼陪勸<lb/>
講之聫曷副選掄之意<hi>中謝</hi>睠唐室之崇内相至號私<lb/>
人惟聖朝之得臣脩名真學士豈獨文章掃五季之陋<lb/>
抑亦論諌有四賢之稱凡厥封囊具陳時病至於舉筆<lb/>
猶寓忠規懐哉若人允矣名世伏念臣愛君有素典誥<lb/>
非常曩自中秘書乆攝承明之直晚繇太常伯躐升供<lb/>
<pb n="KR3k0038_WYG_094-3b"/>
奉之班伏觀内史錫命之詞專舉至和得賢之羙顧改<lb/>
元更始雖嵗月之略同而為官擇人則材能之夐異一<lb/>
字之褒大寵千鈞之重難勝兹盖恭遇皇帝陛下寅畏<lb/>
克對於天心恭儉一如於仁祖砥平諸夏式圖大競之<lb/>
勲畦種羣賢將侈無窮之用故雖庸瑣亦汗凝嚴臣敢<lb/>
不刻意斯文勉肩所職變飾章繪句之習豈薄技之能<lb/>
堪以救時行道為賢尚前猷之可仰<lb/>
　　　謝除禮書兼學士　　　　　　周必大<lb/>
<pb n="KR3k0038_WYG_094-4a"/>
宗伯綴文昌之座已髙曵履之班翰林依華盖之星向<lb/>
玷演綸之直當聖王謹持於公器獨遇臣常愧於私人<lb/>
臣竊考自古豪英之才旋觀當今文學之士或抑厭草<lb/>
茅之下或陸沉州縣之中瞻城南尺五之天致身無路<lb/>
想玉階方寸之地通籍㡬人况乎出入禁嚴周旋侍從<lb/>
論思獻納日邇清光衣被服乘嵗叨徽數向匪負一時<lb/>
之望安能符衆論之公如臣者學不足以知方才不足<lb/>
以應務家壁四立丼為窮陋之民君門九重敢起躋攀<lb/>
<pb n="KR3k0038_WYG_094-4b"/>
之念而臣親逢聖作首奉詔除簡知特厚於儒臣奨擢<lb/>
徧更於華貫官益崇而效寡祿愈富而報微左降固宜<lb/>
右遷何有恐拜便蕃之命叠加優異之恩帥屬春官光<lb/>
貳卿之舊次摛文禁苑添四命之新榮煥寳帶以章身<lb/>
飾繡韉而華駿正使實兼數品尚虞稱塞之難矧伊初<lb/>
乏寸長何意超踰之甚周章就列俯仰懐慙此盖伏遇<lb/>
皇帝陛下道協舜華志恢禹迹明明在上雖洞照於羣<lb/>
情浩浩其天每包涵於萬類寧稍捐於爵秩恐或棄於<lb/>
<pb n="KR3k0038_WYG_094-5a"/>
菲葑遂致凡才亦塵顯仕臣敢不悉其思慮稱是寵褒<lb/>
號令文章期助漢家之制討論潤色勉晞鄭國之賢茍<lb/>
逭素餐豈醻𤣥造<lb/>
　　　權戸書謝　　　　　　　　　眞西山<lb/>
十連竊寵愧藩閫之罔功一札遄歸叨地官之晉長班<lb/>
躐陪於踐斗懼深重於履氷伏念臣素守樸忠濫膺迪<lb/>
簡曩被初元之召首躋邇服之榮自退屏於山林浸逖<lb/>
違於軒陛憂時之髮益白恨去國之十年戀闕之心如<lb/>
<pb n="KR3k0038_WYG_094-5b"/>
丹敢㤀君於一飯間䝉起廢再玷承流皁盖分符氊復<lb/>
還於舊物青㝠授鉞繡行忝扵故鄉曾坐席之未温忽<lb/>
賜環之已及方躬攬宏開於公道而彚征畢萃於羣賢<lb/>
敢圖孤迹之漂流亦辱清朝之記錄且民部周司徒之<lb/>
任豈惟稽户口之版圖顧尚書古納言之官盖實專喉<lb/>
舌之樞要誤拜演綸之渥冒陞曳履之華退省駑疲曷<lb/>
勝蚊負兹盖恭遇皇帝陛下乾剛天徤畜德日新親庶<lb/>
政以勵精大明黜陟臨百官而昭德洞别忠邪念臣甞<lb/>
<pb n="KR3k0038_WYG_094-6a"/>
參紫槖之聫知臣粗勵素絲之節趣還近綴俾侍清光<lb/>
臣敢不期稱隆私勉堅初志生財有道雖慚源流本末<lb/>
之知事君非欺願竭獻納論思之效<lb/>
　　　除刑部尚書謝　　　　　　　方秋崖<lb/>
祈父王之爪牙乆負臨邊之寄尚書國之喉舌遽塵司<lb/>
憲之班懇避無從叨踰已甚臣竊以班固志刑法兼存<lb/>
兵甲之繕修臯陶作士師曰惟冦賊之姦宄盖二者相<lb/>
為於表裏而四夷正賴於鞭笞乃咨分梱之臣與聞司<lb/>
<pb n="KR3k0038_WYG_094-6b"/>
臬之事繄此責則重矣非其人而謂何伏念臣受國厚<lb/>
恩遭時多事當其南牧既不能折遐衝以寢敵謀戒爾<lb/>
西征復不能殱羣醜以敵王愾維蛇豕之宵遁尚狐兔<lb/>
之晝嘷奚有微勞肆兹懋渥此盖恭遇皇帝以并包立<lb/>
皇極以懲勸興人心謂賞僣及淫固難私於八柄然功<lb/>
疑惟重顧何愛於一官遂令孤外之蹤亦玷文昌之選<lb/>
臣敢不相為甞膽獨有捐軀屈突通不習文已莫辭於<lb/>
憲部馬伏波雖已老誓當死於邊城<lb/>
<pb n="KR3k0038_WYG_094-7a"/>
　　　除兵書謝　　　　　　　　　楊茨野<lb/>
地當太白莫宣帥閫之勞官冒文昌仍忝宫僚之選戴<lb/>
洪私之優渥揚小已以徊徨揣分踰涯懐慙非據竊以<lb/>
六卿分職屬嚴兵政之條明萬國本元湏賴賢才之輔<lb/>
翼其責甚重匪人則輕伏念臣蹟起孤生家餘樸學早<lb/>
由州縣而平進甘處常流繼蒙朝廷之誤知遂塵法從<lb/>
旋拜恩於天陛俾承乏於坤維鎮安人心焉有方平之<lb/>
智略裁制事變復無張詠之威名苐思自竭於一時敢<lb/>
<pb n="KR3k0038_WYG_094-7b"/>
憚遐征於萬里神馳北闕長同江水之朝身在西州莫<lb/>
致雪山之重頃荷宸旒之異眷峻陞寳閣之崇資虚辱<lb/>
褒嘉曾微稱塞六年去國弗遑夢寐之寧百念嬰懐頓<lb/>
覺形容之改兹趨嚴召得遂生還文石再登遽躐五兵<lb/>
之掌承華重到切同三令之班兼三任以奚堪凛寸心<lb/>
而殊悸况力不待年而衰减而心因慮以耗傷縱勉强<lb/>
以難勝惟凌兢而退避甫徹愚衷之懇款重勤睿㫖之<lb/>
丁寧渙汗莫回震驚無措兹盖恭遇皇帝陛下燭照四<lb/>
<pb n="KR3k0038_WYG_094-8a"/>
海器使羣工知臣艱險之備甞賜之収擢憫臣蹤跡之<lb/>
久外假以寵光但虞謭薄之小材曷受便蕃之異數臣<lb/>
敢不誓堅晚節愈勵壯心儲被悉諳雖愧姚崇之强記<lb/>
衣冠有偉敢陪綺里之清遊<lb/>
　　　除禮侍謝　　　　　　　　　真西山<lb/>
龍飛九五幸逢真主之興驛召再三俾造邇臣之列職<lb/>
親地邃恩鉅人微臣竊惟國勢之重輕率視人材之聚<lb/>
散王多吉士則若鳴鳳之集梧桐朝有直臣則若猛獸<lb/>
<pb n="KR3k0038_WYG_094-8b"/>
之衡藜藿和聲聞而妖聲自息正氣勝而邪氣罔干是<lb/>
以元祐首年盡起諸老隆興初政畢萃羣賢正途既開<lb/>
治象可卜於赫盛旦遹追先猷宜得白首耆艾之英以<lb/>
重清時獻納之選伏念臣學雖志道材弗渝人忝一第<lb/>
於慶元臨軒之初綴三館於嘉定改絃之始鰲扉久直<lb/>
曽微華國之文螭陛屢前徒抱愛君之志越從予節洊<lb/>
易守藩尚期宣室之席前忽痛鼎湖之弓墮羲輪東出<lb/>
方薄海之仰瞻漢札西來先時髦而収召身未登於詞<lb/>
<pb n="KR3k0038_WYG_094-9a"/>
掖班已躐於儀曹金華玉堂假儒臣之榮寵蘭臺石室<lb/>
窺太史之秘藏自惟何人叨此殊奨兹盖恭遇皇帝陛<lb/>
下德全純懿學務緝熙念皇天后土之鑒臨居懐兢畏<lb/>
察君子小人之消長實兆興衰謂臣雖無適用之材知<lb/>
臣粗有勿欺之節擢躋邇服許貢微忠臣敢不戒在茍<lb/>
容期於羙報惟禮可以為國願廣晏嬰之言非道不敢<lb/>
陳前竊效孟軻之敬<lb/>
　　　除吏侍兼給事中謝　　　　　眞西山<lb/>
<pb n="KR3k0038_WYG_094-9b"/>
貳卿之職尤重於天官兩省之班特髙於夕拜榮甚九<lb/>
重之擢揚渝數器之陳伏念臣早忤貴權晚逢親政每<lb/>
謂永嘉之末無復微言不圖貞觀之初樂聞直諌旋繇<lb/>
烏府擢拜鳯池雖弗居擊摶之官猶欲舉封還之職然<lb/>
而精神未能感悟議論無所建明車轔轔馬蕭蕭苦口<lb/>
莫囬於輕舉印纍纍綬若若病軀徒愧於久留屢闔戸<lb/>
以抗章亦扣墀而還笏未拜玉音之俞允反䝉御筆之<lb/>
超除銓部文書猶章程之可守銀臺封駁豈風力之克<lb/>
<pb n="KR3k0038_WYG_094-10a"/>
堪而况翰苑詞林經筵史觀名臣森列柰何越俎而代<lb/>
庖髙位疾顛實恐負乘而致冦上無以稱答蕩蕩乾坤<lb/>
之造下無以慰塞悠悠風塵之談祗服寵榮倍深憂畏<lb/>
兹盖伏遇皇帝陛下舜風旁達堯哲周知蠱壊一新更<lb/>
膠柱不調之化福威自出収太阿倒授之權察臣無黨<lb/>
援之私冀臣有論思之助臣敢不深維簡在益自勉旃不改丹<lb/>
心常若端平之初節勿汙青史庶為元祐之全人<lb/>
　　　謝兼侍講　　　　　　　　　真西山<lb/>
<pb n="KR3k0038_WYG_094-10b"/>
執法南䑓冒司雄劇侍經西學猥玷清華深慙問辨之<lb/>
卑無補緝熙之盛拜恩寵甚拊已缺然惟聖朝經逺立<lb/>
國之模得先王董正治官之意謂臺綱雖止於法律而<lb/>
治原實本於藝文盖排擊是非僅救正於已行之後而<lb/>
研精經籍將圖回於未發之先故令言事之臣俾預經<lb/>
筵之列立法如此擇人可知伏念臣性本顓䝉學有踈<lb/>
略窺陳編而浩歎莫渉津涯讀聖人之遺書僅存糟粕<lb/>
敢奉清閑之燕以陪誦說之班茲盖恭遇皇帝陛下取<lb/>
<pb n="KR3k0038_WYG_094-11a"/>
法兩儀潜心三聖謂易無思不動曲盡彌綸惟學厥修<lb/>
乃來敢㤀鑚仰肆令宏博之彦共究精微之書如臣何<lb/>
人亦冒兹選臣敢不仰祗聖訓俯究師承庶通三畫之<lb/>
靈盡屏九師之異觀天文察地理豈惟形象之占内君<lb/>
子外小人益廣忠邪之辨<lb/>
　　勸講轉<lb/>
　　　東宫講春秋謝轉官　　　　　孫養浩<lb/>
虎闈勸講曩叨入侍之華麟史徹章猥預賞勞之典拜<lb/>
<pb n="KR3k0038_WYG_094-11b"/>
恩優渥撫已凌兢竊惟四繫之書昭著一王之法筆削<lb/>
之㫖經聖作而乃公疑信之傳迨世逺而益甚洪惟昭<lb/>
代興起斯文當諸禁之清閑萃儒先而講繹如臣不敏<lb/>
濫職其間褒貶之嚴豈易發明扵千載誦說之舛安能<lb/>
俾益於多聞矧惟元良夙禀岐嶷得師自已陳五傳以<lb/>
奚疑求益於人愧一辭之莫措豈伊誤寵遂及罔功恭<lb/>
惟陛下聰明憲天法度稽古建立國本因圖萬世之安<lb/>
遴選官僚分繹一經之趣迨今累月甫奏終篇靡拘官<lb/>
<pb n="KR3k0038_WYG_094-12a"/>
守之移例沐恩章之錫臣敢不勉思自竭期稱所蒙職<lb/>
在祥刑雖司存之已異心知許國誓忠報之不移<lb/>
　　知貢舉謝<lb/>
　　　謝御札戒諭知舉以下　　　　眞西山<lb/>
禮闈程士慙無氷鑑之明宸扆崇儒煥有奎章之賜丁<lb/>
寧備至震越靡皇惟本朝設科以來視前代得材為盛<lb/>
自頃人心之銷蝕浸令文氣之澆浮號明經者涉獵而<lb/>
莫探其原稱能賦者雕鐫而或昧於聖不圖今日復返<lb/>
<pb n="KR3k0038_WYG_094-12b"/>
古風恭惟皇帝陛下躬攬權綱思皇多士菁莪在沼已<lb/>
彰樂育之能采芑于田益昭新羙之意爰顯敬於詔㫖<lb/>
俾精攷於賢書要觀器識之宏匪徇詞章之縟龍翔鳯<lb/>
翥昭回飾物之光魚躍鳶飛鼓舞作人之賜臣等祗承<lb/>
明訓恪謹守司崇雅黜浮期復唐文之盛論秀升俊庶<lb/>
㡬周道之公<lb/>
　　　謝御札戒諭知舉以下　　　　方秋崖<lb/>
思皇多士俾呈甲乙之科遐不作人誕布丁寧之訓昭<lb/>
<pb n="KR3k0038_WYG_094-13a"/>
囘雲漢飛躍天淵臣等洪惟國家有道之長進士得人<lb/>
為盛崇雅正黜浮誕悉繇鑒裁之精先器識後藝文豈<lb/>
但度程之合故以忠厚之論則有若臣軾以混成之賦<lb/>
則有若臣曽盖主司既擇於名儒宜貢部不孤於隆㫖<lb/>
豈伊臣等可稱上心此盖恭遇皇帝思格丕平敷求哲<lb/>
乂方政化更而賢路闢遹觀厥成既俊良登而治具張<lb/>
無競維烈用勤肆筆申飭持衡臣敢不仰揆宸衷旁捜<lb/>
衆彦鑿鑿乎如糓粟之用斯謂實才炳炳焉若日星之<lb/>
<pb n="KR3k0038_WYG_094-13b"/>
垂敢㤀明詔<lb/>
　　　謝撫諭詔書表　　　　　　　劉後村<lb/>
敵渝信誓爰興細栁之屯帝有恩言申念采薇之戍命<lb/>
傳急驛散動連營<hi>中謝</hi>竊以邊馬南侵謂齊盟之可棄<lb/>
王師北伐乃大誼之當然由聖朝每示於包荒故敵國<lb/>
敢從而干紀一自天申之震果令賊膽之寒始欲肆於<lb/>
鯨吞俄已聞於星散伏念臣誤當閫寄實董戎軺所惜<lb/>
者可為之事機所憤者不雪之讐耻𫝊檄而英豪丕應<lb/>
<pb n="KR3k0038_WYG_094-14a"/>
調兵而將吏無譁義士出竒䤋首渠而獻㨗遺黎效順<lb/>
舉城邑以願歸國勢既尊人心咸奮我疆我理方期舊<lb/>
境之復還靡室靡家尚恐征夫之况瘁植驕陽之藴暑<lb/>
拜温詔以如春兹盖恭遇皇帝陛下剛與時行勇由天<lb/>
錫謂戎車四牡乆暴露於邊頭故細札十行示激昻於<lb/>
士氣蕩然發號聞者屬心臣敢不肅奉睿謨徧孚羣聽<lb/>
拊循意切豈惟感動於武夫渗漉恩深尚有願觀之癃<lb/>
老<lb/>
<pb n="KR3k0038_WYG_094-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書後集上巻二十四<lb/>
</p>
<p>
</p>
  </div>
</body>
</text>
</TEI>
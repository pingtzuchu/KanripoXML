<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷十六</head> <lb/>
    <p>
<pb n="KR3k0038_WYG_130-1a"/>
欽定四庫全書<lb/>
　翰苑新書續集卷十六<lb/>
　　通判類<lb/>
　　　賀徽倅葉校書　　　　　　　方秋崖<lb/>
伏審夙駕緹屏聿臨練帶新安之山水大要好識行袐<lb/>
書别駕之風月平分豈但半刺史聊復爾耳能久此乎<lb/>
恭惟獨抱遺經追配古作故能奪多士之氣取象魁三<lb/>
蓋嘗登太微之庭去天尺五胡以獲麟之筆而監無蠏<lb/>
<pb n="KR3k0038_WYG_130-1b"/>
之州如聞此來有欲為王留行者雖曰小屈焉能使予<lb/>
不遇哉顧紬金匱之藏亟侍玉皇之案某柳橋一别苫<lb/>
塊三年素鞸已終曽索長安之米青山無恙竟囘剡曲<lb/>
之舟自憐黍谷之難春能到草堂之幾日隔曲江之面<lb/>
幾若避於燕鴻寄盛山之詩尚相忘於鷗鷺<lb/>
　　　賀處州詹通判　　　　　　　陳篔牕<lb/>
十行楓陛半刺括山當聖君重外之時誰屬佩刀之贈<lb/>
屈賢者治中之任行觀岸幘之吟和氣先春驩謡不夜<lb/>
<pb n="KR3k0038_WYG_130-2a"/>
某官氣涵釣瀨學派象山鼻祖當年成績具藏於勲府<lb/>
耳孫此日正傳不號於名家人方炫鬻以致身我獨盤<lb/>
旋而卻步兩顓劇縣惠利川流一佐名城聲華風動僉<lb/>
期大用合有衷言屬逢黄霸之作州又枉孔恂於監郡<lb/>
馨香二妙覆罩一同甫傳授御之環臨已覺旄倪之鼎<lb/>
沸上方籲俊公合舒翹雖邇遐不係於戚休然出入頗<lb/>
闗於輕重題輿閑暇固共知逸思之長推轂紛綸行即<lb/>
聴褒音之渥某家無長物室有餘書甚思菽水之怡愉<lb/>
<pb n="KR3k0038_WYG_130-2b"/>
無奈木風之蕭瑟少焉豪勇眼邊僅脱於千愁中也惰<lb/>
慵意外方叨於一第末哉行李壈若負芒蓋平時未慣<lb/>
於討論則今日孰為之慿藉憂勞百日幸㑹二天精神<lb/>
未浹於春陽肝膽已披於夜月非四海習鑿齒豈能引<lb/>
領於古風遇百里龎士元或可伸眉於此日脫免於戾<lb/>
敢昧所歸<lb/>
　　　上贑州周府判　　　　　　戴象麓<lb/>
伏以地控二川喜際名流之分月官卑一尉幸階屬吏<lb/>
<pb n="KR3k0038_WYG_130-3a"/>
之趨風方圖伸斂板之恭烏敢緩贄函之禮編摩尺墨<lb/>
披瀝寸丹恭惟某官嵩嶽佑賢霅川毓秀捕龍蛇摶虎<lb/>
豹瓌語驚人騎麒麟翳鳳凰清標照物搴帷桂苑濶步<lb/>
華涂錦刀奏最於男邦泥軾馳聲於侯國當促侍九重<lb/>
之禁胡復煩半刺之才蓋海沂資康乂之功而岳牧藉<lb/>
保釐之助江山借重章貢之桴鼓不鳴風月供吟鬱孤<lb/>
之臺榭益煥福被千里謡興十同雖邦人願少借於王<lb/>
祥然天子已深思於賈誼跨九萬里扶揺之運佇快鵬<lb/>
<pb n="KR3k0038_WYG_130-3b"/>
圖駕四千石别乗之車詎淹驥足某醯雞小見芻狗棄<lb/>
材家貧而笑饘粥之無由技拙而藉詩書以為業云云<lb/>
　　　通邵武黄府判　　　　　　方烏山<lb/>
雅望監州羨公有蠏謭材入泮愧我無氊行託迹於箳<lb/>
篁亟登名於朝櫝恭惟某官江夏無雙之家世山谷第<lb/>
一之詞章早仕昭明文選之邦窺千里之老筆行徧子<lb/>
美吟號之地富一部之全詩迨蓮泛近乎日邊盍筍班<lb/>
歸於天上諸公貴人之薦視若凂焉别駕長史之官取<lb/>
<pb n="KR3k0038_WYG_130-4a"/>
何亷也維兹樵水介在閩江郡斗大雖不足囘旋俗升<lb/>
平亦差堪行樂想平章於風月聊管領於溪山展驥治<lb/>
中緹軾之權増重列鵷廣内紫囊之鉢安歸某拙而無<lb/>
竒弱不自植子雲少作空令衆口之傳浩然長吟多有<lb/>
轉困其志慮薪米裘葛愁其心腸看花之樂轉希采<lb/>
芹之行良謬何以慰諸生之望幸而事通守之賢夜雨<lb/>
簷花敢作鄭老冷官之歎石泉松雪倘陪白公佳境之<lb/>
游依嚮方深掞裁靡竟<lb/>
<pb n="KR3k0038_WYG_130-4b"/>
　　　通臨安顔府判　　　　　　王臞軒<lb/>
楊柳江頭早跂雲霄之華閲芙蓉幕下晩依風月之清<lb/>
光公如喜見於鄉人僕敢自附於邑子裁書寄㕍指日<lb/>
登龍恭惟某官峻揭斗標清凌氷柱有祖餘烈宛然棠<lb/>
笏之猶新讀父一經應是籯金之不羨早已結水蒼而<lb/>
綴朝列必欲書淡墨而續世科衆作蟬鳴威鳳乃儀於<lb/>
玉籥文塲蝸餌巨鱗肯上於銀鈎主司避出於一頭神<lb/>
人為揺其隆鼻直上宜薇階之侍斜飛亦蓬島之遊尚<lb/>
<pb n="KR3k0038_WYG_130-5a"/>
於京輦以監州見謂名流之借徑屏星漫爾不妨題别<lb/>
駕之輿台斗燦然重見曳尚書之履發揮逺業振起家<lb/>
聲伏念某地寒無媒天賦不腆萬言一杯水少而空費<lb/>
於精神十步九太行壯也纔收於科第偶圓得鹿之夢<lb/>
免讀相牛之經平生耿耿者猶存與時落落乎難合初<lb/>
筮經行於湘水聊爾棲身至今悵望於衡雲不堪囘首<lb/>
京幕戍期之已迫書生宦譜之未閑賴有偉人曲從鄉<lb/>
誼箴規之以藥其失提挈之以玉于成仕大國從英俊<lb/>
<pb n="KR3k0038_WYG_130-5b"/>
之遊此心則喜事長官如父兄之側惟命之恭<lb/>
　　　通潭州吴通判　　　　　　李梅亭<lb/>
歌海沂之别駕無路事賢詠臨邑之卑棲涓辰效役敢<lb/>
以尺書之敬徹於再拜之先恭惟某官地望穹華人門<lb/>
峻特冠切雲帶長鋏夙超四姓之侯佩明月懐連城要<lb/>
是萬人之敵舒翹緑水展足赤城盍歸乎來何去之速<lb/>
峻温洛榮河之直分清風明月之平邦國不空足表監<lb/>
州之績公侯必復益先著令之忠卧而治之行且召矣<lb/>
<pb n="KR3k0038_WYG_130-6a"/>
某﨑嶇白戰漫浪朱勾不卑小官寧免塵埃之箠楚當<lb/>
詣大府尚希風雨之帡幪<lb/>
　　　通建寧葉西判倅　　　　　劉後村<lb/>
守相之官謂之按察子男之國責以拊摩隃瞻半刺之<lb/>
尊曷贄一箋之敬某官文配古作經為人師世無仲尼<lb/>
不在弟子之列後有揚子必好太𤣥之書凢平生學問<lb/>
之所通多徃昔儒先之未發素行孚而士論定新義出<lb/>
而紙價髙晩自江湖來遊學省羣仙指㸃宜順風進蓬<lb/>
<pb n="KR3k0038_WYG_130-6b"/>
萊之舟丞相挽留乃拂袖去平津之閣繫以千駟而不<lb/>
顧挽之萬牛而莫迴暫管領於溪山且平章於風月然<lb/>
而别駕長史恐有待於賢才國子先生烏可凂以吏事<lb/>
佇膺號召入近禁嚴伏念某見擯儒家嘗謀邊事短衣<lb/>
射虎不願萬戸侯之封精舍讀書寛作二十年之計因<lb/>
髙堂之有母求小邑以謀身近采傳聞始知敗壊未嘗<lb/>
讀律既非几案之才素不言錢安得錐刀之智自量之<lb/>
審何恃而前豈無矯强自勉之心深慮罷軟不勝之譴<lb/>
<pb n="KR3k0038_WYG_130-7a"/>
雖世無冷鑊咸嗟作縣之難倘府有急符尚賴監州之<lb/>
庇<lb/>
　　　通福州鄭府判<hi>守仁</hi>　　　　　劉後村<lb/>
通家累世素欽月旦之評作吏一行密竊星屏之庇非<lb/>
有善事上官之智寧無喜見似人之心問戍云初登名<lb/>
惟謹某官清規濟世峻閥摩穹學問源流龍首親傳於<lb/>
衣鉢風流醖籍鴻樞近襲於箕裘自衣綵以遊殊廷迨<lb/>
縱靶而登榮路婉婉贊外臺之畫翩翩題别駕之輿豈<lb/>
<pb n="KR3k0038_WYG_130-7b"/>
逖矣海沂驥展復須於詳試意巋然閩部鯉趨嘗記於<lb/>
舊遊民方深鄭子産之思公真是房太尉之子又况昔<lb/>
司族邸今贊宗藩流風善政未久猶存多士國人皆有<lb/>
矜式問訊西湖之柳色哉培南國之棠隂惟先世有旂<lb/>
裳之勲而執事真臺閣之彦豈容緹軾久勞州縣之間<lb/>
㑹取青氊重復公侯之始某學焉不力仕也以忠陟岵<lb/>
恩深悟徃日軒裳之夢循陔養切嗟暮年菽水之貧將<lb/>
謀就於斗升非自營於尺寸然尉在百僚之底顧身無<lb/>
<pb n="KR3k0038_WYG_130-8a"/>
一技之長倀倀造前凜凜淑後幸通守有枌榆之契庶<lb/>
下僚寛箠楚之憂雖貌是互鄉之童無與進者然生於<lb/>
通德之里終有賴焉或免於愆弗忘乎報<lb/>
　　　通汀州陳府判　　　　　　方壺山<lb/>
半刺入閩漸近父母之國孤生試邑謬稱子男之邦僭<lb/>
徹司涓行趨前軾某官筆秉金管印傳玉堂學相承於<lb/>
博宏屢嘗鏖戰文不下於伯季姑遜先登最有可觀屹<lb/>
然自立筦庫亦足以隠庭除或聞其哦鳬舄翩然鵷行<lb/>
<pb n="KR3k0038_WYG_130-8b"/>
必矣京秩既七計考平亦監州光範不一呈身特為變<lb/>
法坐嘯淮<graphic n="KR1193" url="https://raw.githubusercontent.com/kanripo/KR-Gaiji/master/images/KR1193.png" mimeType="image/png"/>之幕徐題鄞丘之輿考之史書從唐裴冑<lb/>
而後近而壁記僅郭功父之名<hi>元祐中郭祥正</hi>孰大此官宜増<lb/>
顯士望雲樓上多吟風月之篇拜相崗前<hi>拜相山去三里䜟云僤子</hi>
<hi>崗前拜相山</hi>請實山川之䜟某南來公族西外寒生一官為<lb/>
親所恨養親之短三仕佐長豈堪為長於斯望淺自疑<lb/>
傳望殊異柄之去邑久矣民之眎令蔑如是固在人誰<lb/>
實為地棲伏三山之日久講聞貳乗之誼髙竊計似人<lb/>
<pb n="KR3k0038_WYG_130-9a"/>
必念枌榆之舊俾少行志相安篁竹之氓依歸更深伏<lb/>
謁乃請<lb/>
　　　通何通判　　　　　　　　王臞軒<lb/>
槐庭相種平分霽月於軟紅蓮幕陳人行挹清氷於瑶<lb/>
碧裁書寄㕍指日登龍恭惟某官千英萬俊之才名累<lb/>
相重侯之閥閱束以簪裳而不住力於翰墨以策勲衆<lb/>
作蟬鳴威鳳乃儀於玉鑰文塲蝸餌巨鱗肯上於銀鈎<lb/>
主司避出於一頭神人為掩其隆鼻盍即布雲霄之武<lb/>
<pb n="KR3k0038_WYG_130-9b"/>
乃肯涴州縣之塵笑談鳴偃室之絃霜凝牛刅慷慨辨<lb/>
太原之檄雪滿貂裘人皆慫慂於要津公獨夷猶而緩<lb/>
步星屏一駕日筍増輝題别駕之輿即蜚聲於紫禁寳<lb/>
甘棠之笏行出色於青氊伏念某地寒無媒天賦不腆<lb/>
偶圓得鹿之夢獲脱相牛之經平生耿耿者猶存與時<lb/>
落落乎難合初筮經行於湘水聊爾棲身至今悵望於<lb/>
衡雲不堪囘首京幕戍期之已迫書生宦譜之未閑賴<lb/>
昭代之偉人必垂情於同類箴規之以藥其失提挈之<lb/>
<pb n="KR3k0038_WYG_130-10a"/>
以玉於成仕大國從英俊之遊此心則喜事長官如父<lb/>
兄之側惟命之恭<lb/>
　　　通陳通判　　　　　　　　　王<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>軒<lb/>
半刺位穹素負題輿之望廣文官冷曽無繋馬之階僕<lb/>
因邑子以通名公見鄉人而必喜恭惟某官喬木叅天<lb/>
之閥閲靈芝瑞世之才名文惠家慶圖乃士夫之共慕<lb/>
夷簡宰相器為伯父之見期萃師友於家庭對聖賢於<lb/>
方策學之優乃出而仕人之美有甚於門凢所設施孰<lb/>
<pb n="KR3k0038_WYG_130-10b"/>
不竒偉有劇縣譜江淮之草木知名真上幕賓閩粤之<lb/>
山川入句薦書載路夙駕入京相君握手以願留執事<lb/>
掉頭而不顧爰眷刺桐之郡舊為恭梓之鄉佩印監州<lb/>
容與星屏之樂過家上冡輝□晝錦之榮壺公改色以<lb/>
驩迎海沂興謡而載美以長才而展驥足以厚徳而鎮<lb/>
麟宗報政未及於期年奏最已優於一道行吟紫㡌見<lb/>
稱别駕之風流入覲丹墀佇接文昌之步武有如某者<lb/>
見謂斐然對策廣廷徒有空臆盡言之直校文列陛乃<lb/>
<pb n="KR3k0038_WYG_130-11a"/>
罹疾聲大呼之讒漫尋宗邸之文盟姑便家山之問信<lb/>
朅來倚席寒甚無氊幸先世之夤縁託年家之契好必<lb/>
䝉刮目毋有遐心祇恐衮衮臺閣之登不容攀附所謂<lb/>
渠渠夏屋之庇正賴帡幪<lb/>
　　　通韓府判　　　　　　　　林克齋<lb/>
名藩半刺夙懐仰德之誠賓幕具員預有依仁之幸雖<lb/>
鷃鵬之分異然草木之味同輒以寸誠寓於尺牘某官<lb/>
宗城挺秀雋域蜚英早奮亨涂九萬里風斯在下亟騰<lb/>
<pb n="KR3k0038_WYG_130-11b"/>
最績十二牛刅若發硎固嘗被交上公車之章胡乃屈<lb/>
治中别駕之任睠言巨鎮實控上流綱條全藉於贊裨<lb/>
談笑可空於盤錯齊山秋浦不妨風月平分漢席夜釐<lb/>
行即雲霄直上某受才甚下賦分多竒頃迄役於計臺<lb/>
嘗汚名於書府屬當逃谷詎意起家十載皇皇進寸退<lb/>
尺長江浩浩自西徂東造之姑詠於盎糧敢云騁下白<lb/>
也願陪於尊酒時與論文<lb/>
　　　囘諸郡通判　　　　　　　方烏山<lb/>
<pb n="KR3k0038_WYG_130-12a"/>
逆鱗罪大分一壑之歸耕駕牡命優奉六條而同俗愧<lb/>
乏單車之風采乃煩别駕之情文得之悚然匪以報也<lb/>
恭惟某官才猷粹美器韻宏深管領溪山付政事於游<lb/>
戲吟哦風月特翰墨之緒餘暫監無蟹之州有華展驥<lb/>
之望姑令平進萬戸侯何足道哉若曰斜飛三千里斯<lb/>
在下矣願宏逺識式究雄圖某觸熱亟行觀風何取傳<lb/>
檄雖笑相如之陋埋輪亦無孟博之豪使臣禮樂有光<lb/>
豈敢憚馳驅之力長史議論為職倘聞相規益之言三<lb/>
<pb n="KR3k0038_WYG_130-12b"/>
復深藏七襄莫報<lb/>
　　　囘興化軍江通判　　　　　方烏山<lb/>
乗軺誤涣僕未免於鄉人銜袖鳴謙君所見者今我不<lb/>
敏於謝蓋訥於言恭惟某官胄緒岧嶤才猷徽妙游戲<lb/>
政事非俗吏所能為嬉笑文章皆風人之託物姑少淹<lb/>
於驥足終須上於龍頭為憐流落之餘驟有光華之寵<lb/>
當行道遲遲之際動故人戀戀之情苐某不能深藏大<lb/>
是浪出過里門而屈方師石慶之謙恭埋亭驛之輪那<lb/>
<pb n="KR3k0038_WYG_130-13a"/>
復范滂之慷慨<lb/>
　　　囘興化軍趙通判　　　　　　方烏山<lb/>
伏審縮次葵丘平分莆壘親賢望重合班廣内之羣鵷<lb/>
宦達趣亷又作治中之别駕先施寵甚後賀慊然恭惟<lb/>
某官龍種殊常鳳毛濟美鍾笠澤山川之秀望之蔚然<lb/>
挹鑑湖氷雪之香冽其清矣憶監州於鐔水藹奏最於<lb/>
屏星行矣十州依然半刺仕固係於工拙理亦有於乗<lb/>
除八面湖山少借平章之手九街禁路便為清切之官<lb/>
<pb n="KR3k0038_WYG_130-13b"/>
某分竊滕㕓偶居漢部攬轡倦矣况用之鄉人焉題輿<lb/>
勉旃敢告於執事者薄言問訊不究掞裁<lb/>
　　　囘台州章通判<hi>巽亨</hi>　　　　　鄭雪巖<lb/>
伏以挹氷壺於姑蘇暑消六月駕星屏於仙陸祥應三<lb/>
台邂逅適我願兮離合非偶然也門方羅雀書乃寄鴻<lb/>
公定不凢人應駭見恭惟某官風規楚楚天宇融融扁<lb/>
舟徃來飽挹湖山之清絶環轍遊宦熟諳閭里之艱難<lb/>
於今正當攘外出車之時斯人可淹治中别駕之選仕<lb/>
<pb n="KR3k0038_WYG_130-14a"/>
不擇地志欲濟時滄海赤城豈在棲月標霞之樂海雲<lb/>
山澗正望作雨潤物之功何幸受㕓亦霑餘澤某幸脱<lb/>
重負倦還舊巢無事不到城闉有恃可安田里丈夫之<lb/>
展驥足豈久此乎漁父之尋鷗盟良可託也倚觀報政<lb/>
相踵馳緘<lb/>
　　　囘于通判<hi>待用先得靳倅改貳安慶寄治</hi>　　　鄭雪岩<lb/>
谷口煙霞我方輕去邊頭風月君欲平分忽焉相㑹異<lb/>
鄉恍然如在同里喜可知矣報何如其恭惟某官吾社<lb/>
<pb n="KR3k0038_WYG_130-14b"/>
竒男髙門秀種少從令公征伐早著駿聲胡為士元聲<lb/>
名尚遲驥足曠懐絶俗有句驚人自謂投筆取萬戸侯<lb/>
居然題輿遊一沙渚舍魚而取熊掌相去幾何維鳩而<lb/>
居鵲巢其來已久塵生虚席雨暗重茅曠聞泥軾驅馳<lb/>
安有星屏氣象人所棄者公乃惠然得非天誘其衷密<lb/>
假風寒之助只虞借逕即便趣裝某作别五年阻脩盡<lb/>
紙䪹聞傳命謂鳳凰之斜飛堪笑分符若鷗鷺之有約望<lb/>
霓甘澍滌暑清風何礙賦詩望眼江山之外正須共話<lb/>
<pb n="KR3k0038_WYG_130-15a"/>
折衝樽俎之間淨掃齋廬肅迎車斾<lb/>
　　　囘米通判　　　　　　　　方秋崖<lb/>
我有此客亟剡公車國自得人何煩私謝但喜皆山之<lb/>
妙聿來别乗之賢恭惟某官寳晉聞孫薌林宅相矍鑠<lb/>
哉是翁也覺氣格之老蒼富貴者驕人乎獨宦情之寂<lb/>
歴秋水芙蓉之共泛嵗寒松柏之後凋既頻攝於軍符<lb/>
盍逕紆於郡綬是區區者不予畀何以假為吾遑遑乎<lb/>
欲何之敬聞命矣孰為軒輊更辱緘縢某自返屠羊已<lb/>
<pb n="KR3k0038_WYG_130-15b"/>
傳展驥故人書斷絶但仰廬山之髙半刺已翺翔亦笑<lb/>
醉亭之舊<lb/>
　　　囘髙通判　　　　　　　　方秋崖<lb/>
父老何自為郎起而予郡天子使來監汝偉甚題輿曽<lb/>
分風月之平共倚江山之重恭惟某官三蘇公之翁季<lb/>
四蜀郡之精英航灔澦而東南本朝無出右者旁觚稜<lb/>
而上下别駕寧可再乎豈不以吾民之袴襦政欲為此<lb/>
邦之襟帶春臺樂只秋覲遄哉不俟駕行亦頗哀老子<lb/>
<pb n="KR3k0038_WYG_130-16a"/>
否徑排闥入得毋呵醉尉耶蓋以某生而草茅老於荆<lb/>
棘耕寛閒釣寂寞吾亦自安其天履巉巗披䝉茸道之<lb/>
不行也命豈意白雲之深處有來黄紙之除書辭不獲<lb/>
而敢前誰則恃而不恐有監州而無蟹何樂於予得尺<lb/>
素而烹魚以喜為懼未盡山林之習氣尚惟襟度之包<lb/>
荒<lb/>
　　　囘添差李通判　　　　　　方秋崖<lb/>
伏以昌黎所刺州冐然至只贊皇此佐郡若將凂焉樂<lb/>
<pb n="KR3k0038_WYG_130-16b"/>
莫樂同寅之依可不可長庚之即有來儷玉無與報瓊<lb/>
恭惟某官仙李其根崇蘭斯馥是父是子忠孝萃於一<lb/>
家乃武乃文經綸兼乎數器居幄帷而運籌策安邊境<lb/>
以立功名振振鷺翰盤盤驥足甫詠山頭之白紵又尋<lb/>
水上之紅雲意廼翁宅南土以董師而當宁起西平之<lb/>
有子俾徃而侍以佐于蕃綵皇皇兮萊子之衣綬若若<lb/>
乎烏公之幙國寛憂顧皇曰來歸魏公入宣公除<graphic n="KR1509" url="https://raw.githubusercontent.com/kanripo/KR-Gaiji/master/images/KR1509.png" mimeType="image/png"/>光<lb/>
近比周拜前魯拜後丕軼前聞某生地燥剛稟天狷直<lb/>
<pb n="KR3k0038_WYG_130-17a"/>
敢南陽帝親之問有真是非耦西疇野老而耕無它望<lb/>
想凄其七稔偶此一麾箋忱莫遂於祈閒趣戍洊叨於<lb/>
申命山水其郡分風月而三之江湖此天為雨露則一<lb/>
耳所希緘迪以愜襟期<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>門合作龍夢懐方元英之句崑<lb/>
丘覩鳴鳳神交李太白之仙縣旌自揺淨繭難寫<lb/>
　　　囘漳倅王武博<hi>時守泉州</hi>　　　　　真西山<lb/>
分菟符於舊服自懼陳人展驥足於鄰封時惟名士所<lb/>
遭幸矣何喜如之伏惟某官淮海餘芳河汾正𣲖文章<lb/>
<pb n="KR3k0038_WYG_130-17b"/>
出己機軸膠轕星辰人物如古璧圭輝華郊廟越繇右<lb/>
學出貳左符蓋幼學壯行之心期於澤物故難進易退<lb/>
之節卓爾過人竚上印於龍江即演綸於鳳閣某婆娑<lb/>
故步警惕後圖枵然空乏之餘叢此衆多之望天枝増<lb/>
衍每虞廪餼之不時禁旅分屯動憂船粟之弗繼懼莫<lb/>
稱藩符之寄仍幸依鄰燭之輝毋效秦人坐視越人之<lb/>
瘠願同晉國獲分秦國之波<lb/>
　　　代施倅<hi>
                        <graphic n="KR3401" url="https://raw.githubusercontent.com/kanripo/KR-Gaiji/master/images/KR3401.png" mimeType="image/png"/>
                    </hi>　囘邵州王倅<hi>祖堯</hi>　李梅亭<lb/>
<pb n="KR3k0038_WYG_130-18a"/>
裹緹命駕引綬露章湖南二郡之豪雄今稱第一江右<lb/>
諸王之竒俊願屈平分下車之初載路相慶恭惟某官<lb/>
典刑炳蔚才諝浚明楩楠大夏之材久於聳壑瑚璉清<lb/>
廟之器何乃潤山滿期留中還又補外厥為澬水尚存<lb/>
漁父之滄浪匪直海沂可養公台之度量飛騰由此翹<lb/>
企竢之某再轉無庸同寅有幸託交承於隔政不但為<lb/>
瀟湘之故人話契濶於期年渾未隔京華之舊夢問兩<lb/>
鴻鵠諒歸詔之鼎來遺雙鯉魚覺報章之不腆<lb/>
<pb n="KR3k0038_WYG_130-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷十六<lb/>
</p>
<p>
</p>
  </div>
</body>
</text>
</TEI>
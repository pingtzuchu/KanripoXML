<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書後集上卷二十一</head> <lb/>
    <p>
<pb n="KR3k0038_WYG_091-1a"/>
欽定四庫全書<lb/>
　翰苑新書後集上卷二十一<lb/>
　賀表<lb/>
　　太上皇帝<lb/>
　　　賀太上皇天申節　　　　　　孫養晦<lb/>
道妙先天參元功於太極祥開繞電蟠喜氣於大廷合<lb/>
有衆之歡心贊無疆之盛福<hi>中賀</hi>恭惟陛下躬持慈寳<lb/>
黙運化樞巍乎其成復大業於艱難之始為而不有授<lb/>
<pb n="KR3k0038_WYG_091-1b"/>
丕圖於揖遜之間神明黙相其夀康品彚莫名其造化<lb/>
天休昭受既開與九之齡月吉誕彌咸致呼三之祝臣<lb/>
身縻持節心切望雲萬夀稱觴莫綴班聫之近八荒開<lb/>
域願同仁夀之躋<lb/>
　　　賀太上皇天申節　　　　　　周山房<lb/>
虹渚夕流駟星朝見三宫萃聚重開鳯紀之編九牧葵<lb/>
傾幸見河清之㑹<hi>中賀</hi>恭惟太上皇帝倦勤授禹允哲<lb/>
如堯裕後承先已畢聖人之事凝神御氣方從造物者<lb/>
<pb n="KR3k0038_WYG_091-2a"/>
遊春秋當與於天齊甲子豈容於數計臣州麾出守廷<lb/>
賀無因望綵仗於雲霄遐想龍樓之盛誦岡陵於天保<lb/>
莫伸虎拜之誠<lb/>
　　　賀太上皇天申節　　　　　　周山房<lb/>
星流虹渚彌月不遲寢問龍樓與天齊夀瑶圖増羡函<lb/>
夏均懽<hi>中賀</hi>恭惟太上皇帝非心黄屋如脫屣而去之<lb/>
置之未央今為父乃貴爾屬鳳紀誕彌之節乃麟書大<lb/>
有之年魚鑰纔通擁三宫之瑶佩露囊來獻映雙掌之<lb/>
<pb n="KR3k0038_WYG_091-2b"/>
金莖如日之升自今以始臣分符乘障率舞無階望日<lb/>
下之鵷鸞莫陪柏宴指雲間之箕翼願祝椿齡<lb/>
　　　重明節賀太上皇　　　　　　王格齋<lb/>
心一臣三千願紀嘉名於盛際我百爾九十盖申景命<lb/>
於前規時哉索震之辰展也繼離之義陛下循堯立極<lb/>
蹈舜倦勤綏眉夀而及皇天克昌厥後貽孫謀而燕翼<lb/>
子無疆惟休迨聿崇虹渚之符兹益見龍樓之慶臣與<lb/>
聞盛典邈在外康錄千秋於九齡之書曽未有金鑑之<lb/>
<pb n="KR3k0038_WYG_091-3a"/>
作呼萬嵗於兩儀之宴㑹當見頡利之擒<lb/>
　　慶壽<lb/>
　　　賀太上皇壽七十　　　　　　孫養晦<lb/>
皇圖授聖綿寳厯於萬年帝夢與齡開夀編於七袠侈<lb/>
熙朝之盛事溢萬宇之歡聲臣聞有永降年自天祈命<lb/>
大德必夀從古而然千二百嵗而不衰盖修身之有道<lb/>
百二十刻以為度徒増漏以爲期於皇上聖之臨度越<lb/>
前王之懿授神器於雍熙之日心懐脫屣之髙備至養<lb/>
<pb n="KR3k0038_WYG_091-3b"/>
於康强之時年及縱心之適非祈禱而徑躋於上夀不<lb/>
導引而自籍於長生亘古未聞於今創見恭惟陛下誠<lb/>
參化育道妙希夷為天下得人盡付謳歌之啓與造物<lb/>
為有將猶陶鑄於堯在天心眷顧以方隆致睿算増崇<lb/>
而未已演二首六身之數仰符基命之辰㑹三統九章<lb/>
之元將衍後天之算恩綸新至孝治有光臣持節南州<lb/>
馳神北闕稱觴漢殿身雖逺於鵷行祝夀堯封心敢忘<lb/>
於虎拜<lb/>
<pb n="KR3k0038_WYG_091-4a"/>
　　　賀太上皇壽七十　　　　　　胡　銓<lb/>
人生七十符古來稀有之年威儀三千舉曠世絶無之<lb/>
典神天薦祉家國均休恭惟太上皇帝妙契放勲道齊<lb/>
穹昊行仁以德盖一本於性成偃武修文更兩全於經<lb/>
緯嚮用五福敷錫庶民臣叨禄殊庭希蹤文陛一人有<lb/>
慶遥瞻北闕之尊萬夀無疆願效南山之祝<lb/>
　　上尊號<lb/>
　　　賀太上皇德壽宫尊號　　　　孫逢吉<lb/>
<pb n="KR3k0038_WYG_091-4b"/>
皇圖天覆體妙道於法宫聖孝日嚴播徽稱於顯册慶<lb/>
緜宗社榮被縉紳臣聞乾坤覆育之仁盡萬物而莫報<lb/>
帝王傳授之懿曠百世而乃逢仰惟嗣聖之隆方申達<lb/>
孝之養為天子父乃知貴禮越常尊使聖人夀而曰辭<lb/>
義當懇請盡潤色討論之美極鋪張揚厲之休舉此曠<lb/>
儀肇於今日恭惟太上皇帝陛下道心精一德祚靈長<lb/>
觀萬化於混元之宫措一世於華胥之國大器有託増<lb/>
隆丕圖成功不居斯享上夀屬欽崇於大報用䖍紀於<lb/>
<pb n="KR3k0038_WYG_091-5a"/>
鴻名曰放勲曰重華視若稽而與並于濮鈆于祝栗極<lb/>
惟冒以丕單典禮載崇休符有赫臣叨分魚契切仰龍<lb/>
墀頌唐宗二聖之歡揄揚美報接漢家千嵗之統鼓舞<lb/>
升平<lb/>
　　誕皇孫<lb/>
　　　賀太上皇帝　　　　　　　　周山房<lb/>
尊歸於父超居太極之先子又生孫燕及後昆之裕華<lb/>
夷闓澤宗社奠安<hi>中賀</hi>臣聞統正者系必隆德盛者流<lb/>
<pb n="KR3k0038_WYG_091-5b"/>
斯逺繇施澤及民之已乆故儲休錫美之無窮尊號皇<lb/>
帝在宥六朞脫屣大寳貽謀之永無愧於豐芑受祉之<lb/>
多隂施於條枚既濬茂於慶源遂緜延於繼緒臣假守<lb/>
一障受恩三朝逖聞馹騎之吉音遐想龍樓之喜氣商<lb/>
孫其麗願歌萬億之詩堯夀獨髙更上八千之祝<lb/>
　　　賀太上皇帝　　　　　　　　王格齋<lb/>
聖人退藏於宻决焉與子之謀上帝申命用休胙以抱<lb/>
孫之喜人胥相慶情不自勝陛下文顯丕謨湯垂後裕<lb/>
<pb n="KR3k0038_WYG_091-6a"/>
巍巍蕩蕩自晦則天之功名穆穆皇皇誕啓宜君之孫<lb/>
子篤生岐嶷之質益固延洪之基永孚邦休顯有祖烈<lb/>
臣官縻荷橐職在祝釐無疆惟休豈但為熙朝之賀丕<lb/>
顯亦世又以假後裔之靈<lb/>
　　　賀太上皇帝　　　　　　　　趙南塘<lb/>
皇穹錫祚帝子生孫涓日告祥溥天賴慶<hi>中賀</hi>臣聞半<lb/>
圭朱芾夢占最吉者男甲觀畫堂眷愛莫隆乎祖非廸<lb/>
休而純佑曷施祉於延洪恭惟皇帝陛下澤及胎麛仁<lb/>
<pb n="KR3k0038_WYG_091-6b"/>
漸苞體薫太和以消羣慝昭懋德而裕後昆盤石建宗<lb/>
九廟之靈既格椒條蕃實重闈之喜可知臣託附公㣲<lb/>
遭逢熙盛雖原隰四驪之駕何敢遐心廼本支百世之<lb/>
𫝊惟深善頌<lb/>
　賀太上皇后太皇后皇太后表式<lb/>
　　皇帝登極<lb/>
　　　賀太皇后　　　　　　　　　王格齋<lb/>
堯父舜子増光虞典之書文德武功推本思齊之聖允<lb/>
<pb n="KR3k0038_WYG_091-7a"/>
極敷天之養式彰文母之尊歡聲所覃薄海如一皇太<lb/>
后仰承宸極俯盡坤儀寳老氏之儉慈率先九御流關<lb/>
雎之風化追配二南當上聖之倦勤挈洪圖而與子地<lb/>
無私載顧豈以九州四海而自居天有常親將俾之萬<lb/>
有千嵗而未艾此舉之懿古人所無臣屬守郡符與聞<lb/>
盛事亦老吾老以陶錫類之風匪今斯今長致後天之<lb/>
祝<lb/>
　　　賀皇太后　　　　　　　　　趙南塘<lb/>
<pb n="KR3k0038_WYG_091-7b"/>
乾旋坤轉大䇿定於禁中山髙日昇重明照乎天下萬<lb/>
邦改觀百辟承風<hi>中賀</hi>恭惟皇太后陛下徳為聖人功<lb/>
施冲子再拜壓紐隂獨察其休符五色補天衆莫窺其<lb/>
妙用决㡬於眇緜之頃運化於坱圠之間神器不揺景<lb/>
命有僕臣叨官舊服幸際新朝制房闥而晏然已仰政<lb/>
權之重載旌旗而祗見方觀孝治之隆<lb/>
　　　賀皇太后　　　　　　　　　陳篔牎<lb/>
母儀四海共瞻坤極之崇躬御九重兼領乾剛之斷陛<lb/>
<pb n="KR3k0038_WYG_091-8a"/>
闈増重宗社延休惟我朝履位之盛時有慈扆垂簾之<lb/>
故事章獻在禧聖之際徳望懿純宣仁居豐祐之間治<lb/>
稱超絶惟百年之乆曠今一日以重光恭惟皇太后陛<lb/>
下儷美中興宅心内治如天之運定拊御於六龍挾日<lb/>
以升並照臨於萬象兹被徽名之赫實持大化之元豈<lb/>
惟侈千秋椒掖之榮抑以緜萬世蘿圖之盛臣神京假<lb/>
守聖世親逢嗣大姒之音已見周邦之喜稱長樂之制<lb/>
更觀漢室之隆<lb/>
<pb n="KR3k0038_WYG_091-8b"/>
　　皇帝臨御<lb/>
　　　賀皇太后　　　　　　　　　方秋崖<lb/>
天子當陽奮揚剛德聖人在宥丕顯慈謨若時東朝擁<lb/>
佑之休篤棐南面尊臨之大恭惟皇太后睿文而聰智<lb/>
淵靜而含宏御于家邦獨一審求之治施于孫子於昭<lb/>
傳國之功繼序其皇有室大競臣叨分郡寄企想朝儀<lb/>
庭燎因以箴之敢忘美報思齊所以聖也惟嗣徽音<lb/>
　　冊寳號<lb/>
<pb n="KR3k0038_WYG_091-9a"/>
　　　賀壽明皇太后　　　　　　　方秋崖<lb/>
斷鰲而立四極於皇擁佑之勲乘龍而御萬邦誕輯歸<lb/>
尊之册文所以聖民無能名<hi>中賀</hi>臣聞洛書闡於龜疇<lb/>
九五福而曰壽河圖著於犧畫重兩離而繼明獨兼二<lb/>
者之華徽有僕萬年之熙洽恭惟皇太后濬猷淵靖秉<lb/>
喆懿恭挈神器而置諸安為天下母洗道心而藏於宻<lb/>
與造物遊編之詩書施于孫子臣親逢盛際乆頌康衢<lb/>
巍乎成功既補媧皇之石昭哉嗣服永娱長樂之鐘<lb/>
<pb n="KR3k0038_WYG_091-9b"/>
　　夀成尊號<lb/>
　　　賀太皇后　　　　　　　　　應松湖<lb/>
流徽彤管盈汗青女史之書紀號雕珉冠大紫仙都之<lb/>
籍尊母儀而無上宣孝治以有光殿下嫓德娥英宻著<lb/>
虞嬪之懿傳芳任姒克媚周姜之思鍊五色以補天毓<lb/>
重明而夢日載篤曽孫之慶深隆祖后之尊顯册穹巍<lb/>
祲儀舄奕上夀中夀不夀為三夀萃多祉以日増大書<lb/>
特書屢書不一書侈彌文之嵗講<lb/>
<pb n="KR3k0038_WYG_091-10a"/>
　　　賀太皇后　　　　　　　　　應松湖<lb/>
重闈介壽聳瞻瑶極之紫仙顯號推崇上冠玉清之丹<lb/>
籍祲容焜耀茀祉駢蕃殿下離麗重明坤載萬物德諧<lb/>
烈祖早釐降以嬪虞慶篤文孫終貽謀而與啓厯數衍<lb/>
仍雲之系蓬萊宴日月之長熒煌彤管之書赫奕洪徽<lb/>
之盛慈顔不老孝治有光誦思齊思媚之詩逺繼周太<lb/>
任之躅紀長樂長信之制俯卑漢太后之宫<lb/>
　　聽政<lb/>
<pb n="KR3k0038_WYG_091-10b"/>
　　　賀皇太后同聽政赦書　　　　真西山<lb/>
坤元正位方知長樂之尊夬號揚庭廣肆端門之赦華<lb/>
夷均被宇宙一新恭惟皇太后陛下懿質配天徽音麗<lb/>
極婦儀克謹乆嬪虞帝之明母后獨髙宜有文王之盛<lb/>
俶憂勤而共政首曠蕩以施恩臣濫分銅虎之符獲拜<lb/>
金鷄之詔屬車豹尾莫陪漢殿之班卷耳關雎但誦周<lb/>
南之化<lb/>
　　册妃<lb/>
<pb n="KR3k0038_WYG_091-11a"/>
　　　賀皇太后　　　　　　　　　陳篔牕<lb/>
儀圖淑哲助掖聖明命出庭闈慶緜宗社恭惟皇太后<lb/>
陛下夙髙内治丕著母儀聫太極以尊居雖藏於宻稽<lb/>
四星之下照宜㕘厥華爰廸柬於庶嬪以躋榮於亞后<lb/>
六宫環忭四海交欣臣屬忝近支聳聞大册敢輯頌聲<lb/>
於廣厦以綿慶祉於東朝<lb/>
　　誕皇子<lb/>
　　　賀皇太后　　　　　　　　　陳篔牕<lb/>
<pb n="KR3k0038_WYG_091-11b"/>
穹昊儲祥元良毓秀慶新南面喜洽東朝恭惟皇太后<lb/>
陛下履德静専頥神冲澹授基圖於聖子巳安視膳之<lb/>
榮啓兆眹扵文孫遂廸含飴之愛既前星之發耀宜慈<lb/>
極之増崇臣久荷洪休欣逢盛事敬祝母子萬年之夀<lb/>
永觀本支百世之强<lb/>
　　　賀太上皇后　　　　　　　　王格齋<lb/>
月無私照方助成與子之謀星有重暉乃不負弄孫之<lb/>
願慶關七廟福萃重親殿下應地無疆後天不老周姜<lb/>
<pb n="KR3k0038_WYG_091-12a"/>
思媚馴致武王之生有娀方將是開相土之烈親見神<lb/>
孫之岐嶷郅隆寳祚之熾昌臣墮在山林踐修香火不<lb/>
但起華封之意請祝聖人又將歌周頌之篇亦右文母<lb/>
　　改元<lb/>
　　　賀皇太后　　　　　　　　　陳篔牕<lb/>
位嚴太極有開纂紹之春秋命播初元數載君臨之日<lb/>
月星流一札風動四方恭惟皇太后陛下道盛虞嬪徳<lb/>
隆文母萬幾同總丕崇正始之規七政均齊茂建更新<lb/>
<pb n="KR3k0038_WYG_091-12b"/>
之化聿新嗣嵗重定紀年洪惟開寳之初施及慶元之<lb/>
際雖間取扵一義未兼著於兩端兹按先猷實為後法<lb/>
臣濫塵京紱拱讀宸綸始陳擁右之功已備形於推美<lb/>
終述輔成之善當益謹於布宣<lb/>
　　冬至<lb/>
　　　賀皇太后　　　　　　　　　陳篔牕<lb/>
環三年而紀閏天序肇開冠正月以書元人和始暢福<lb/>
流海宇慶輯庭闈恭惟皇太后陛下道合希夷神函虚<lb/>
<pb n="KR3k0038_WYG_091-13a"/>
静仁心似日乆扶旰食之憂勤和氣如春甫廸含飴之<lb/>
嘉慶屬三百六旬交㑹之際正七十二候權輿之初共<lb/>
隨玉陛之尊永介瑶池之壽臣退循蒙穉夙拱坤寧仰<lb/>
文昌殿之崇深陳儀有俶想長樂宫之縹緲受福無疆<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_091-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書後集上卷二十一<lb/>
</p>
<p>
</p>
  </div>
</body>
</text>
</TEI>
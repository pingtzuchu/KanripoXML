<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>翰苑新書</head>
    <p>
<pb n="KR3k0038_WYG_000-1a"/>
欽定四庫全書　　　　子部十一<lb/>
　翰苑新書　　　　　　　類書類<lb/>
　　提要<lb/>
　　　　<hi>臣</hi>等謹案翰苑新書前集七十卷後集上二<lb/>
　　　　十六卷後集下六卷别集十二卷續集四十<lb/>
　　　　二卷原本不著撰人名氏㨿明陳文燭序亦<lb/>
　　　　但穪為宋人今别有刋本題宋謝枋得撰者<lb/>
　　　　坊賈所贋托也文燭序稱是書舊無𫝊本分<lb/>
<pb n="KR3k0038_WYG_000-1b"/>
　　　　宜袁煒為大學士時始從内閣録出而日乆<lb/>
　　　　佚其首卷後得華亭徐階所録本乃足成之<lb/>
　　　　其書分前後别續四集疑未必出一人之手<lb/>
　　　　前集皆為書啓之用自一卷至六十卷皆以<lb/>
　　　　職官分目下至鹽官酒官之類亦皆備載六<lb/>
　　　　十一卷至七十卷則以家世閥閲座生門生<lb/>
　　　　之類分目毎門之中皆冠以厯代事實次以<lb/>
　　　　宋朝事實次以自叙次以旁引次以羣書精<lb/>
<pb n="KR3k0038_WYG_000-2a"/>
　　　　語次以前賢詩詞次以四六警語後集上備<lb/>
　　　　表牋之用一卷至十九卷以大典禮分目而<lb/>
　　　　附以謝恩陳乞二十卷至二十六卷則録宋<lb/>
　　　　代表箋之文後集下一卷至五卷為類姓六<lb/>
　　　　卷則惟列發舉詞科入學諸目葢補前集之<lb/>
　　　　遺别集皆録宋人劄狀致語朱表表文青詞<lb/>
　　　　疏語冊文祝文祭文之屬其劄子以五提頭<lb/>
　　　　七提頭九提頭分目盖當時之式其朱表則<lb/>
<pb n="KR3k0038_WYG_000-2b"/>
　　　　青詞類也續集録宋人書啓一卷至二十三<lb/>
　　　　卷以官分目二十四卷至四十二卷以事分<lb/>
　　　　目又以廣别集未備之體耳其書本為應酬<lb/>
　　　　而作惟取便檢用不免傷于煩複而于宋代<lb/>
　　　　典故事實最為賅備披沙㨂金徃徃見寳較<lb/>
　　　　孔𫝊續六帖之類反為有資考證也乾隆四<lb/>
　　　　十四年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3k0038_WYG_000-3a"/>
　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集巻六十七</head> <lb/>
    <p>
<pb n="KR3k0038_WYG_067-1a"/>
欽定四庫全書<lb/>
　翰苑新書前集巻六十七<lb/>
　　頌徳<lb/>
　　　風度<lb/>
厯代事實玉山照人<hi>晉裴楷風神髙邁容儀俊爽時人謂之玉人又稱見叔則如近玉山</hi>
<hi>照映人也</hi>藍田種玉<hi>南史謝莊字希逸𢎞微之子也美容儀文帝見而異之曰藍田種玉豈虚也哉</hi>
明珠照人<hi>晉書王濟俊爽有風姿每見衛玠輒歎曰珠玉在側覺我形穢又語人曰與玠同遊若明</hi>
<hi>珠之在側朗然照人</hi>若玉山上行<hi>李白上裴長史書伏惟君侯貴而且賢鷹揚虎視齒若編貝膚</hi>
<pb n="KR3k0038_WYG_067-1b"/>
<hi>如凝脂昭昭乎若玉山上行朗然映人也</hi>珠玉在瓦石間<hi>晉王敦稱王衍處衆中如珠玉在瓦</hi>
<hi>石間顧愷之畫贊亦稱衍嵓嵓清峙壁立千仞其為人所尚如此</hi>玉人<hi>晉衛玠總角乘羊車入市見者</hi>
<hi>以為玉人時王敦鎮豫章長史謝鯤雅重玠相見欣然言論彌日敦謂鯤曰昔王輔嗣吐金聲於中朝此子復</hi>
<hi>玉振於江表微言之緒絶而復續</hi>峙玉<hi>唐鄭畋傳畋/姿采如峙玉</hi>玉筍班<hi>北窓瑣言唐蔣凝美</hi>
<hi>風標毎到朝士家以為祥瑞朝士中號為玉筍班</hi>瑤林瓊樹<hi>晉書王戎傳王衍神姿髙徹如瑤林</hi>
<hi>瓊樹自然風塵表物</hi>琨玉秋霜<hi>後孔融傳融凜凜焉皜皜焉其與琨玉秋霜比質可也</hi>人之<lb/>
氷鏡<hi>晉書衛瓘見樂廣而奇之曰此人之氷鏡見之瑩然</hi>宗廟禮樂器<hi>魏志夏侯𤣥裴樂目</hi>
<hi>𤣥云肅肅如入宗廟中但見禮樂器</hi>日角珠庭<hi>唐李珏日角珠庭非庸人相</hi>披雲霧對<lb/>
<pb n="KR3k0038_WYG_067-2a"/>
珠玉<hi>北史李㑹儀貌端偉邢晏曰若披雲霧如對珠玉</hi>軒軒若霞舉<hi>酉陽雜俎李白神氣</hi>
<hi>髙朗軒軒若霞舉</hi>飄如遊雲矯若驚龍<hi>世説云時人目王右軍飄如遊雲矯若驚龍</hi>
眼若巖下電<hi>晉王戎幼而穎悟神彩秀澈裴楷見而目之曰戎眼爛爛若巖下電</hi>濯濯如<lb/>
春栁<hi>晉王恭字孝伯美姿儀人多愛悦或目之云濯濯如春月栁嘗披鶴氅涉雪而行孟昶窺見曰此真</hi>
<hi>神仙中人也</hi>風度凝逺<hi>唐書宋璟傳/璟風度凝逺</hi>風度如九齡<hi>唐張九齡傳帝毎用</hi>
<hi>人必曰風度能如九齡否</hi>紫芝眉宇<hi>唐元徳秀字紫芝房琯歎息曰見紫芝眉宇使人名利之心都</hi>
<hi>盡蘇源明曰吾不幸生衰俗所不恥者識元紫芝也</hi>
皇朝事實端嚴有大臣風<hi>語録楊龜山曽子開端嚴可畏有大臣風</hi>貌肅氣<lb/>
<pb n="KR3k0038_WYG_067-2b"/>
和<hi>范祖禹序程明道先生貌肅而氣和志定而言厲</hi>
羣書精語金相玉質<hi>楚辭云</hi>江漢炳靈<hi>文選左太冲蜀都賦</hi>河目龜<lb/>
文<hi>劉孝標論河目龜文公侯之相</hi>霜明月湛雪白冰清<hi>駱賓王文風骨疎朗霜明月湛</hi>
<hi>之姿氣骨端嚴雪白冰清之潔</hi>翠竹碧梧鸞鵠停峙<hi>韓昌黎文見馬王燧於北亭猶髙山</hi>
<hi>深林龍虎變化不測魁傑人也退見少傅翠竹碧梧鸞鵠停峙幼子娟好靜秀瑤環瑜珥蘭茁其芽</hi>承平<lb/>
王孫故態<hi>桞文觀由識承平王孫故態</hi>霽月光風<hi>黄庭堅傳序周茂叔人品甚髙胷中</hi>
<hi>灑落如霽月光風</hi>若霜鴻松雪<hi>李義山文霜鴻清唳松雪孤映</hi>望之真白圭振<lb/>
鷺<hi>皇甫湜文眸子瞭然炯炯清立望之真白圭振鷺也</hi>即之如鏡望之如春<hi>杜牧之文</hi>
<pb n="KR3k0038_WYG_067-3a"/>
<hi>風儀秀偉神氣深厚即之如鏡望之如春</hi>玉山迥立<hi>劉長卿文玉山迥立瓊樹無雙</hi>明眸白<lb/>
晳玉潤珠輝<hi>王建集明眸白晳玉潤珠輝美秀備於儀容風度發於言笑</hi>氣剛而毅<lb/>
色粹而仁<hi>歐陽文忠公六一集云氣剛而毅望之可畏色粹而仁近之可親</hi>
前賢詩詞氣纒霜匣滿<hi>杜子美詩氣纒霜匣滿冰置玉壺多</hi>清如玉壺冰<lb/>
<hi>鮑明逺白頭吟清如玉壺冰</hi>汝陽真天人<hi>杜甫詩汝陽真天人眉宇甚疎秀</hi>玉府標<lb/>
孤映<hi>杜甫詩</hi>飄飄神仙氣<hi>李太白詩皎皎鸞鳳姿飄飄神仙氣</hi>符采照滄溟<lb/>
<hi>李白詩符采照滄溟清輝凌白虹</hi>裴公有仙標<hi>李白詩裴公有仙標拔俗數千丈</hi>珠玉<lb/>
照乘光<hi>元稹集珠玉照乘光冰瑩環坐熱</hi>列宿炳輝光<hi>劉義詩神仙餘氣骨列宿炳輝</hi>
<pb n="KR3k0038_WYG_067-3b"/>
<hi>光</hi>野鶴無俗質<hi>唐文粹野/鶴無俗質</hi>韓侯冰玉人<hi>王荆公詩韓侯冰玉人不可塵</hi>
<hi>土雜</hi>風采鑠雲煙<hi>東坡/詩</hi>冰壺貯秋水<hi>東坡詩</hi>華嶽峰尖見秋<lb/>
隼<hi>杜甫詩魏侯骨聳精神緊華嶽峰尖見秋隼</hi>炯如清冰出萬壑<hi>杜子美詩炯如一段</hi>
<hi>清冰出萬壑置在迎風寒露之玉壺</hi>皎如玉樹臨風前<hi>杜子美詩宗之瀟灑美少年皎如玉</hi>
<hi>樹臨風前</hi>紫芝眉宇傾一座<hi>王荆公集紫芝眉宇傾一座笑語但聞雞舌香</hi>冰壺水<lb/>
鏡明秋霜<hi>楊誠齋詩松心竹節爭老蒼冰壺水鏡明秋霜</hi>清冰一片光照人<hi>岑參</hi>
<hi>詩澄湖萬頃深見底清冰一片光照人</hi>
四六警語　<hi>英英氣度凜凜風猷</hi>　<hi>秀骨昻藏/奇姿英發</hi>　<hi>風規髙潔宇量洪深</hi>
<pb n="KR3k0038_WYG_067-4a"/>
　　<hi>氣運粹深局度膚敏</hi>　<hi>玉樹含輝/金莖挹爽</hi>　<hi>河漢炳靈/斗山偉望</hi>　<hi>炯若冰壺皎如玉樹</hi>
　　<hi>玉水方流金莖寒露</hi>　<hi>天球粹温/月鑑明徹</hi>　<hi>荆璞希珍/周彝古範</hi>　<hi>五玉明潤八窓玲瓏</hi>
　　<hi>冰雪胷襟陽和法宇</hi>　<hi>玉樹扶疎/冰壺瑩徹</hi>　<hi>平原佳公子聲譽素髙汝陽真天人眉宇甚秀</hi>
　　<hi>四夷傳頌其文章諸儒應見其風采</hi>　<hi>掲長庚於曉漢屹砥柱於狂瀾</hi>
　　<hi>黄鍾大吕之器清廟朱絃之音</hi>　<hi>度渺滄溟之水氣温暘谷之春</hi>
　　<hi>集芙蓉之裳而修初服不著一塵臥蓮葉之舟而讀玉書平吞八極</hi>
　　<hi>清標雅操立獨鶴於人間逺韻遐心送孤鴻於天際</hi>
　　<hi>謂百年能幾見誰可當之數方今第一流公真是矣</hi>
<pb n="KR3k0038_WYG_067-4b"/>
　　<hi>玉壺風露之清雅推節槩金薤琳瑯之貴作為文章</hi>
　　<hi>大筆如椽挹紫帽扶輿之氣片心止水行金莖沆瀣之清</hi>
　　<hi>温潤五穀合清廟之前陳磊砢九尋須明堂之巨用</hi>
　　<hi>胷中風月之無邊一塵不染筆下源泉之不竭萬斛而贏</hi>
　　<hi>冰壺玉衡懸清秋夙負濟時之望皮弁素幘舞大厦早推華國之辭</hi>
　　　度量<lb/>
厯代事實容卿輩數百<hi>晉周顗性寛裕王導甚重之嘗枕顗膝指其腹曰此中何所有</hi>
<hi>也答曰此中空洞無物足容卿輩數百人導亦不以為忤</hi>汪汪萬頃波<hi>後黄憲傳憲字叔度郭林</hi>
<pb n="KR3k0038_WYG_067-5a"/>
<hi>宗曰叔度汪汪若萬頃波澄之不清撓之不濁不可量也</hi>淳徳君子<hi>舊唐書賈耽傳耽自朝歸第接對賓</hi>
<hi>客終日無倦家人近習未嘗見其喜怒之色古之淳徳君子何以加焉</hi>莫涯其量<hi>唐宋璟傳璟風</hi>
<hi>度凝逺人莫涯其量</hi>此中最難測<hi>晉顧和傳周顗指和心曰此中何所有和曰此中最是難測地</hi>
丹青難狀<hi>唐裴度傳一片靈臺丹青難狀</hi>含垢匿瑕<hi>晉陳騫傳沈厚有智謀少有度量含</hi>
<hi>垢匿瑕所在有績</hi>莊重寡言<hi>李栖筠傳栖筠有/逺度莊重寡言</hi>人莫窺其際<hi>通鑑</hi>
<hi>唐徳宗紀諸諫官紛紛言事細碎天子益厭苦之陽城方與二弟及客日夜痛飲人莫能窺其際皆以為虚得</hi>
<hi>名耳韓愈作爭臣論以譏之城不屑意</hi>吞雲夢八九<hi>司馬相如子虚賦吞若雲夢者八九於是</hi>
<hi>胷中曽不芥蔕</hi>
<pb n="KR3k0038_WYG_067-5b"/>
羣書精語烏可究其津涯<hi>唐文粹烏可究其津涯而窺其牆仞</hi>湛乎若海<lb/>
<hi>唐文粹仰之彌峻巍乎其若山挹之彌深湛乎其若海</hi>若登太華臨溟渤<hi>杜牧之文若登</hi>
<hi>太華臨溟渤但觀乎積髙而水深不知磅礴澶漫所為逺大者也</hi>
詩詞彭蠡秋連萬里江<hi>杜牧之詩時人欲識胷襟否彭蠡秋連萬里汪</hi>
四六警語　<hi>天球不瑑玉井無波</hi>　<hi>冰雪胷襟/陽和法宇</hi>　<hi>金山萬仞玉海千尋</hi>
　　<hi>名埓泰山量宏滄海</hi>　<hi>長江大河人孰窺其涯涘泰山喬嶽世爭仰其孤髙</hi>
　　<hi>雖一譽以召臣一毁以去臣然三仕無喜色三已無愠色</hi>
　　<hi>蘇長公之筆下何特文章范老子之胷中自多兵甲</hi>
<pb n="KR3k0038_WYG_067-6a"/>
　　<hi>手掬四溟散作毫端之風雨氣吞八極蟠為胷次之江山</hi>
　　　力量<lb/>
厯代事實圍棊遊陟<hi>晉書符堅衆號百萬次淝水謝𤣥入問計謝安無懼色方與圍棊遊</hi>
<hi>陟至夜方還</hi>何須壁後置人<hi>晉謝安傳桓温入赴山陵止新亭大陳兵衛將移晉室呼安及</hi>
<hi>王坦之欲於坐害之安從容就席坐定謂曰安聞諸侯有道守在四鄰明公何須壁後置人耶温笑曰正自不</hi>
<hi>能不爾遂笑語移日</hi>子儀單騎見虜<hi>通鑑唐代宗紀囘紇吐蕃合兵圍涇陽郭子儀曰今衆寡</hi>
<hi>不敵難以力勝昔與囘紇契約甚厚不若挺身往説之可不戰而下也遂與數騎開門而出𫝊呼曰令公來囘</hi>
<hi>紇大驚其大帥藥葛羅執弓注矢於陣前子儀免胄釋甲投鎗而進囘紇諸酋長相顧曰是也皆下馬羅拜</hi>
<pb n="KR3k0038_WYG_067-6b"/>
段秀實解郭晞軍變<hi>通鑑唐代宗紀郭晞在邠州縱士卒為暴節度使白孝徳患之段秀</hi>
<hi>實自請補都虞候晞軍士十七人入市取酒刺酒翁秀實列卒取十七人首注槊上植市門晞一營大譟盡甲</hi>
<hi>孝徳恐秀實曰請往解之秀實請老躄者一人持馬至晞門下甲者出秀實笑曰殺一老卒何甲也吾戴吾頭</hi>
<hi>來矣甲者愕因諭曰常侍負若屬耶副元帥負若屬耶奈何欲以亂敗郭氏晞出秀實讓之曰副元帥勲塞天</hi>
<hi>地當念終始今常侍恣卒為暴行且致亂亂則罪及副元帥亂由常侍出然則郭氏功名其存者幾何言未畢</hi>
<hi>晞再拜曰公幸敎晞以道恩甚大敢不從命遂顧叱左右盡皆解甲散還火伍中敢譁者死</hi>劉疇吹<lb/>
笳<hi>晉書劉疇避亂塢壁賈胡百數欲害之疇無懼色援笳吹之為出塞入塞之聲以動游客之思於是羣胡</hi>
<hi>泣去</hi>
<pb n="KR3k0038_WYG_067-7a"/>
皇朝事實鼻息如雷<hi>言行録冦準在澶淵毎夕與楊億飲博歌謳諧謔歡呼常達旦或就</hi>
<hi>寢則鼻息如雷上使人視之喜曰得渠如此吾復何憂</hi>以靜鎮蜀<hi>東坡集張文定公墓誌有妄言</hi>
<hi>南詔欲來冦蜀蜀守調兵築城民大驚擾朝廷聞之詔文定公移鎮西蜀公言此必妄也當以靜鎮之入境</hi>
<hi>下令曰冦來吾自當之妄言者斬悉歸所調兵罷築城之役㑹上元觀燈城門皆通夕不閉蜀遂大安</hi>下<lb/>
馬三呼<hi>王得臣塵史張乖崖守成都兵火之餘人懐反側一日合軍旅大閲始出衆遂嵩呼者三乖崖</hi>
<hi>亦下馬東北望而三呼復攬轡行衆不敢讙</hi>措天下泰山之安<hi>歐陽公撰韓魏公晝錦堂</hi>
<hi>記臨大事決大議垂紳正笏不動聲色而措天下於泰山之安</hi>
羣書精語斡坤軸撼乾樞<hi>唐文粹斡坤軸撼乾樞鼓元氣而雷域中騰百川而雨天</hi>
<pb n="KR3k0038_WYG_067-7b"/>
<hi>下</hi>天地之内指麾無前<hi>唐文/粹</hi>屹屹中定為天一柱<hi>唐文粹</hi>
長轡利䇿横制宇宙<hi>唐文粹</hi>據長河擘太華<hi>唐文粹據長河如指盃擘</hi>
<hi>太華若破塊</hi>斷鼇補天<hi>唐文/粹</hi>乾坤為之坱軋<hi>唐文粹乾坤為之坱軋河嶽為</hi>
<hi>之震蕩</hi>障百川而東之<hi>韓文障百川而東之囘狂瀾於既倒</hi>
前賢詩詞赤手攬犀象<hi>東坡詩孤月倒江河赤手攬犀象</hi>萬牛挽不前<lb/>
<hi>黄魯直詩萬牛挽不前公乃獨力扛</hi>
四六警語　<hi>眼髙四海胷著千牛</hi>　<hi>忠貫日月/誠塞天淵</hi>　<hi>背負天風氣吞雲夢</hi>
　　<hi>氣蓋羣公眼髙四海</hi>　<hi>名埓泰山/量宏滄海</hi>　<hi>風鵬逸致天驥上才</hi>
<pb n="KR3k0038_WYG_067-8a"/>
　　<hi>從容而調萬化談笑而制四夷</hi>
　　<hi>抗正論於牛李相傾之際得尚中行秉直節於驩共雜處之時磨而不磷</hi>
　　<hi>朝廷重於九鼎君相倚如泰山</hi>
　　<hi>春秋九合之仁微管氏其左袵矣江東百年之業非安石如蒼生何</hi>
　　<hi>温乎得聖人之和毅若任天下之重</hi>
　　<hi>不動聲色措天下於四維之安黙運精神折遐衝於萬里之外</hi>
　　<hi>文獻足以接前修䇿畫足以定大事</hi>
　　<hi>洪河之流洶湧屹砥柱以弗移泰山之勢崔嵬鎮方維而自定</hi>
<pb n="KR3k0038_WYG_067-8b"/>
　　<hi>十載孤舟之横水一朝巨棟之擎天</hi>
　　<hi>惟大節所臨天下不能囘其守雖百世之下君子猶將慕其風</hi>
　　<hi>有洗日之功而上不疑有囘天之論而世不駭</hi>
　　<hi>挺身任重六鼇背上之擎山定力鎮浮萬馬羣中之駐足</hi>
　　<hi>堂堂乎太阿三尺之鋒挺挺乎明堂一柱之用</hi>
　　<hi>轇轕風雲身奮九霄之步武開闔宇宙胷蟠萬古之經綸</hi>
　　<hi>地負海涵自任天下之重乾旋坤轉出逢聖人之時</hi>
　　<hi>今見管夷吾可無憂於江左朝登汲長孺自寢謀於淮南</hi>
<pb n="KR3k0038_WYG_067-9a"/>
　　<hi>定大事於胷中九牛莫撼挺成謀於物表羣蟄未知</hi>
　　<hi>自任以重隠然負海之六鼇獨立不移屹若擎天之一柱</hi>
　　<hi>中年突起兀北面之老蒼晚節後凋炯西邊之太白</hi>
　　<hi>冰山未消挺此嵗寒之特操風濤方急屹然砥柱之中流</hi>
　　<hi>厯塊過都掃清冀野之北離羣絶類獨步衡湘以南</hi>
　　<hi>氣養浩然之剛大勿助勿忘徳守至矣之中庸不流不倚</hi>
　　<hi>文武有威風搢紳無出其右緩急屬大事國家所恃以安</hi>
　　<hi>六鼇負員嶠之山屹驚濤而不動五龍夾虞淵之日升層漢以大明</hi>
<pb n="KR3k0038_WYG_067-9b"/>
　　<hi>中天下而立定四海之民而所性不存託六尺之孤寄百里之命而大節莫奪</hi>
　　　志氣<lb/>
厯代事實丈夫當雄飛<hi>後趙温傳温曰大丈夫當雄飛安能雌伏</hi>丈夫當掃<lb/>
除天下<hi>後陳蕃傳大丈夫處世當掃除天下安事一室</hi>丈夫生當封侯<hi>後梁竦傳竦曰</hi>
<hi>大丈夫生當封侯死當廟食</hi>湖海豪氣<hi>後陳球傳許汜與劉備語曰陳元龍湖海之士豪氣不除</hi>
<hi>汜過下邳見元龍無客主之意不相與語自上大牀臥使客臥下牀備曰今天下大亂君須憂國忘家有救世</hi>
<hi>之意乃求問田舎言無可采是元龍所諱也何緣當與君語如我自臥百尺樓上臥君於地下奚但上下牀之</hi>
<hi>間哉</hi>安能久事筆硯<hi>隋宇文慶少聰敏受業東觀頗涉經史既而謂人曰書足記姓名而已安</hi>
<pb n="KR3k0038_WYG_067-10a"/>
<hi>能久事筆硯為腐儒之事</hi>投筆<hi>漢班超字仲升有大志家貧為官傭書久勞苦嘗輟業投筆歎曰大丈夫</hi>
<hi>無他志略猶當效傅介子張騫立功異域以取封侯安能久事筆硯間乎</hi>何能作博士<hi>魏志任城</hi>
<hi>王彰謂左右曰大丈夫一為衛霍將十萬騎馳沙漠駈戎狄立功建號爾何能作博士耶</hi>何至作章<lb/>
句儒<hi>唐李靖常曰大丈夫遭遇要當以功名取富貴何至作章句儒</hi>安用毛錐子<hi>五代史史</hi>
<hi>𢎞肇云安朝廷定禍亂直須長鎗大劒安用毛錐子</hi>丈夫當功濟四海<hi>唐馬燧姿度魁傑與</hi>
<hi>諸兄學輟䇿歎曰方天下有事丈夫當以功濟四海渠老一儒哉更學兵書戰䇿沈勇多算</hi>丈夫當<lb/>
以功業聞<hi>唐馬燧傳燧曰丈夫當以功業聞四海渠老一儒哉</hi>男兒當横行天下<lb/>
<hi>北史髙昻字敖曹幼時便有壯氣膽力過人龍唇豹頸姿體雄異父為求嚴師令加捶撻昻不遵師訓専事馳</hi>
<pb n="KR3k0038_WYG_067-10b"/>
<hi>騁每言男兒當横行天下自取富貴誰能端坐讀書作老博士也其父以其昻藏敖曹故以名字之</hi>乘風<lb/>
破浪<hi>南史宋宗慤叔父問所志慤曰願乘長風破萬里浪</hi>有飲馬河洛志<hi>蜀諸葛亮傳亮</hi>
<hi>慨然有飲馬河洛之志</hi>題橋柱<hi>成都記昇仙橋司馬相如初西去題柱曰不乘髙車駟馬不過此橋</hi>
<hi>果以専車至其處</hi>不乘使車不出闗<hi>後郭丹南陽穰人從師長乘安買符入函谷闗歎曰不</hi>
<hi>使者車終不出闗更始二年徴為諫議大夫持節使南陽安集受降果乘髙車出闗如其志焉</hi>取金印<lb/>
如斗大<hi>通鑑晉紀周顗曰今年殺賊奴取金印如斗大繫肘</hi>捫虱而談當世<hi>通鑑晉紀</hi>
<hi>秦王猛倜儻有大志不屑細務聞桓温入闗被褐詣之捫虱而談當世之務旁若無人</hi>
羣書精語借風雲以為氣<hi>南史隠逸序用宇宙而成心借風雲以為氣</hi>釣大<lb/>
<pb n="KR3k0038_WYG_067-11a"/>
鼇者不投取魚之餌<hi>南唐遺事韓熙載舉進士投書李昇曰釣大鼇者不投取魚之餌斷</hi>
<hi>長鯨者焉用割雞之刀又云腰有劒而袖有槌口有舌而手有筆</hi>氣蓋全吳<hi>唐尚馳撰諸葛亮賦</hi>
<hi>氣蓋全呉胷吞六魏</hi>氣蓋風雲<hi>張説撰/宋璟碑</hi>納隂山於寸眸<hi>唐文粹納隂山於寸</hi>
<hi>眸拳大漠於一掌</hi>傑然蓋天下之人而出萬物之上<hi>蘇東坡上劉侍讀文</hi>
<hi>氣之所加則巳大而物小是氣也受之於天得之於不可知之間傑然有以蓋天下之人而出萬物之上</hi>
前賢詩詞長劒倚天外<hi>選宋玉詩長劒倚天外彎弓掛扶桑</hi>先據要路津<lb/>
<hi>選古詩何不䇿髙足先據要路津</hi>氣衝看劒匣<hi>杜工部詩氣衝看劒匣穎脱撫錐囊</hi>丈夫<lb/>
四方志<hi>同上丈夫四方志安可辭固窮</hi>為君洗乾坤<hi>杜工部詩安得覆八溟為君洗乾坤</hi>
<pb n="KR3k0038_WYG_067-11b"/>
長鯨吞九州<hi>杜工部詩威鳳髙其翔長鯨吞九州</hi>使君意氣凌青霄<hi>杜子美</hi>
我欲蓬萊頂上行<hi>李白詩臣鼇莫載三山去我欲蓬萊頂上行</hi>摶搖直上九<lb/>
萬里<hi>李白詩大鵬一日同風起摶搖直上九萬里假令風歇時下來猶能搊却滄溟水</hi>相期凌<lb/>
紫氛<hi>李白詩一擊九千仞相期凌紫氛</hi>呼吸走百川<hi>李白詩呼吸走百川燕然可摧傾</hi>
叱咤開帝業<hi>李白詩叱咤開帝業手成天地功</hi>跨海斬長鯨<hi>李白詩安得倚天劒</hi>
<hi>跨海斬長鯨</hi>澄清洛陽水<hi>李白詩誓欲斬長/鯨澄清洛陽水</hi>肝膽一古劒<hi>韓愈</hi>
<hi>詩肝膽一古劒波濤兩浮萍</hi>排雲叫閶闔<hi>韓愈詩排雲叫閶闔披腹呈琅玕</hi>勁氣沮<lb/>
金石<hi>並同上</hi>欲釣千尺流<hi>孟郊詩我有一寸鉤欲釣千尺流</hi>天地入胷臆<lb/>
<pb n="KR3k0038_WYG_067-12a"/>
<hi>見上同</hi>胷吞百川流<hi>並同/上</hi>壯志吞鴻鵠<hi>孟浩然</hi>有氣干牛斗<lb/>
<hi>温飛卿詩</hi>岸幘揖天子<hi>皮日/休</hi>四溟作胷臆<hi>皮日休詩五嶽為詞鋒四溟作胷臆</hi>
登科記裏是閒名<hi>姚合詩欲勒燕然山上石登科記裏是閒名</hi>意氣與日爭<lb/>
光輝<hi>王荆公</hi>一吐千丈氣<hi>東坡詩要將百篇詩一吐千丈氣</hi>要斬長鯨為<lb/>
萬段<hi>同上為君鑄作百鍊刀要斬長鯨為萬段</hi>麾斥八極隘九州<hi>東坡詩</hi>眼髙<lb/>
四海空無人<hi>同上</hi>志氣逐吳鉤<hi>杜詩經過辨豐劒志氣逐吳鉤</hi>
四六警語　<hi>氣噓海岱胷湛冰霜</hi>　<hi>肝膽一劒/精神五兵</hi>　<hi>胷臆明冰膽韜古劒</hi>
　　<hi>其立也獨所志則髙</hi>　<hi>氣吞河海/量壓岱嵩</hi>　<hi>道輕王公/氣塞天地</hi>　<hi>氣摩霄漢手摘星辰</hi>
<pb n="KR3k0038_WYG_067-12b"/>
　　<hi>逆長風而孤騫干層霄而直上</hi>　<hi>氣吞八九雲夢腹有數萬甲兵</hi>
　　<hi>四顧千牛之立解一鳴萬馬之皆喑</hi>　<hi>肝膽鍾一雙之劒精神峻萬丈之鋒</hi>
　　<hi>平生抗志固將舉明主於三代之隆正色立朝端可立懦夫於百世之下</hi>
　　<hi>不肯附炙手之熱其能為僥倖之謀</hi>
　　<hi>孟子羞稱管晏之功不為於當世伊尹自任堯舜之澤使及於斯民</hi>
　　<hi>䇿畫縱横牢籠宇宙襟懐磊塊奔走豪英</hi>
　　<hi>下視諸公負元龍湖海之豪氣獨尊九牧擅諸葛宇宙之大名</hi>
　　<hi>毅然以身任朝廷責誓不以賊為君父憂</hi>
<pb n="KR3k0038_WYG_067-13a"/>
　　<hi>聲色不動措天下之勢安若泰山忠愛所存乃方寸之間有如皦日</hi>
　　<hi>在昔君子任至重則愈憂立人本朝道不行而為恥</hi>
　　<hi>一闥八荒自任以天下之重寸心千古不讀非聖人之書</hi>
　　<hi>冰山好在緣不解於低眉砥柱屹然乃屢輕於掉臂</hi>
　　<hi>雲岫無心自然萬物之吐氣秋竿有節豈以四時而改柯</hi>
　　<hi>磊落奇英之氣直塞蓋輿嬉笑怒罵之文可刋金石</hi>
　　<hi>觀其動搖於山嶽安問狐狸使其感㑹於風雲蔚如麟鳳</hi>
　　<hi>詞場闊步文章可得而聞義膽精忠天地所恃以立</hi>
<pb n="KR3k0038_WYG_067-13b"/>
　　<hi>四顧而解全牛號霹靂手一洗而空凡馬真腰褭蹄</hi>
　　<hi>少日經綸之業不後於人平生操履之間無非所學</hi>
　　<hi>揮斤修月笑造化之小兒煉石補天伸經綸之大手</hi>
　　<hi>泚筆論利害欲以口伐可汗拊髀念安危恨不身試屬國</hi>
　　<hi>有前修之定力大節嵗寒無流俗之詭隨萬人吾往</hi>
　　　譽望<lb/>
厯代事實人中龍<hi>晉宋纎字令艾少有逺操沈靖不與世交太守馬岌髙尚之士也具威儀</hi>
<hi>造焉纎髙樓重閣詎不可見岌歎曰名可望而身不可見徳可仰而形不可觀吾今而後知先生人中之龍也</hi>
<pb n="KR3k0038_WYG_067-14a"/>
<hi>銘詩於石壁曰丹崖百丈青壁萬尋奇木蓊鬱蔚若鄧林其人如玉維國之琛室邇人遐實勞我心</hi>登龍<lb/>
門<hi>後漢李膺字元禮以聲名自髙士有被其容接名為登龍門</hi>汝南月旦評<hi>後漢許劭與從</hi>
<hi>兄靖俱有髙名好共覈論鄉黨人物每月輒更其品題是故汝南俗有月旦評焉</hi>得聲梁楚間<lb/>
<hi>漢季布傳曹丘生揖布曰楚人諺曰得黄金百斤不如得季布一諾足下何以得此聲於梁楚之間哉且僕與</hi>
<hi>足下皆楚人使僕游揚足下名於天下顧不美乎布大悦引為上客厚送之布名所以益聞者曹丘生揚之也</hi>
暴公子威名<hi>漢暴勝之為直指使衣綉持斧威振州郡雋不疑盛服至門上謁曰竊伏海瀕聞暴</hi>
<hi>公子威名舊矣今乃承顔接辭</hi>山人索價髙<hi>韓寄盧仝詩水北山人得名聲去年去作幕下士石</hi>
<hi>洪水南山人又繼往鞍馬僕從塞閭里温造少室山人索價髙兩以諫官徴不起李渤</hi>小冠杜大<lb/>
<pb n="KR3k0038_WYG_067-14b"/>
冠杜<hi>漢杜欽字子夏少好經書家富而目偏盲茂陵杜鄴與欽同姓字俱以材能稱京師故衣冠謂欽為</hi>
<hi>盲杜子夏以相别欽惡以疾見詆乃為小冠髙廣財二寸由是京師更謂欽為小冠杜子夏而鄴為大冠杜子</hi>
<hi>夏云</hi>蘭菊異芬<hi>唐趙子餘事繼母以孝聞補鄂尉時同舍李朝隠程行諶以文法稱子餘以儒顯或</hi>
<hi>問優劣於長史陳崇業答之曰蘭菊異芬胡有廢者</hi>聲聞梁楚間<hi>前鄭當時以任俠自喜脱張羽</hi>
<hi>於阸聲聞梁楚間</hi>山東翕然稱鄭莊<hi>同上其推轂士誠有味其言也聞人之善言進之上</hi>
<hi>惟恐後山東諸公以此翕然稱鄭莊</hi>甚得名譽於朝廷<hi>前尹翁歸傳翁歸在公卿之間清潔</hi>
<hi>自守語不及私然温良謙退不以行能驕人甚得名譽於朝廷</hi>一世龍門<hi>晉王衍傳衍口中雌黄朝</hi>
<hi>野謂之一世龍門</hi>深源如蒼生何<hi>晉殷浩傳深源不起當如蒼生何</hi>見管夷吾<lb/>
<pb n="KR3k0038_WYG_067-15a"/>
<hi>晉王導傳桓彝初過江見朝廷微弱憂懼不樂往見導劇談世事還謂周顗曰向見管夷吾無復憂矣</hi>江<lb/>
左管夷吾<hi>晉温嶠傳時江左草創綱維未舉嶠殊以為憂及見王導共談歡笑曰江左自有管夷吾</hi>
<hi>吾復何慮</hi>今之人望<hi>通鑑唐憲宗紀牛僧孺楊於陵裴垍盧坦此數人皆今之人望天下視其進退</hi>
<hi>以卜時之臧否者也</hi>唐邕是金城<hi>北史北齊主望并州城曰此何等城或對曰金城湯池天府之</hi>
<hi>國齊主曰我謂唐邕是金城此非金城也</hi>出入繫國安危<hi>唐裴度傳度威譽徳業侔於子儀出</hi>
<hi>入中外以身繫國之安危為時之重輕者二十年</hi>為天下安危<hi>唐郭子儀傳子儀以身為天下</hi>
<hi>安危者二十年</hi>士歸重稱贊皇公<hi>唐李栖筠初封贊皇縣子喜奬善而樂人攻巳之短為天</hi>
<hi>下士歸重不敢斥其名稱贊皇公云</hi>稱曲江公<hi>唐張九齡傳開元後天下稱曰曲江公而不名</hi>元<lb/>
<pb n="KR3k0038_WYG_067-15b"/>
魯山<hi>唐元徳秀傳天下髙其行謂之元魯山</hi>斗南一人<hi>唐狄仁傑傳仁傑之賢北斗以南一</hi>
<hi>人而已</hi>名震四夷<hi>唐裴度傳度名震四夷使外國者其君長必問度年今幾狀貌孰似天子用否</hi>
<hi>其威譽徳望比郭汾陽而用與不用常為天下重輕</hi>天下浩然歸重<hi>唐書杜如晦與房𤣥齡共</hi>
<hi>筦朝政天下浩然歸重</hi>唐第一人<hi>唐顔真卿傳李揆使蕃酋長曰聞唐有第一人李揆公是否</hi>
言行天下為準的<hi>袁山松漢書賈彪遊京師與郭林宗為談論  之首一言一行天下以為準的</hi>
為風流宗<hi>通鑑晉成帝紀殷浩為風流宗</hi>堂堂領袖<hi>晉魏舒傳舒堂堂人之領袖</hi>儒<lb/>
家惟有孟子<hi>孟子序</hi>天下為稱首<hi>晉樂廣傳天下言風流者謂樂廣王衍為稱首</hi>
談論者所宗<hi>晉殷浩傳浩為風流談論者所宗</hi>海内共推一人<hi>隋桞顧言博學</hi>
<pb n="KR3k0038_WYG_067-16a"/>
<hi>罕所推許見虞世基曰海内共推一人非吾儔所及也</hi>門地人物當世第一<hi>唐李揆傳</hi>
<hi>揆門地人物文學皆當世第一</hi>太學推頌不敢與齒<hi>韓文何蕃傳太學諸生推頌不敢與</hi>
<hi>蕃齒</hi>先生為天下士<hi>史記新垣衍謝魯仲連曰吾今日知先生為天下士也</hi>吾不及<lb/>
蘇君<hi>史張儀傳儀曰此在吾術中而不悟吾不及蘇君明矣</hi>名聲籍甚<hi>前陸賈傳賈游公卿</hi>
<hi>間名聲籍甚</hi>采榮商山<hi>前揚雄傳四皓采榮於商山注榮者謂聲名也</hi>聞望與此山<lb/>
俱傳<hi>晉羊祐傳令聞令望必與此山俱傳</hi>有公輔之望<hi>晉謝安傳安雖處衡門其名猶出萬</hi>
<hi>人之右自然有公輔之望</hi>流聲垂名<hi>晉潘岳傳少而/流聲長而垂名</hi>草木知名<hi>唐張萬福</hi>
<hi>江淮草木亦知爾威名</hi>海内大儒之望<hi>通鑑漢獻帝紀盧尚書海内大儒之望</hi>
<pb n="KR3k0038_WYG_067-16b"/>
皇朝事實一韓一范<hi>言行録范仲淹與韓琦必欲收復靈夏邊上謠曰軍中有一韓西賊</hi>
<hi>聞之心膽寒軍中有一范西賊聞之驚破膽</hi>戎狄畏公名<hi>魏韓公行狀戎狄尤畏公名凡使契</hi>
<hi>丹及來使者必問韓魏公安否</hi>天下賢者曰君實<hi>東坡撰范鎮墓誌熙寧元豐間士大夫論</hi>
<hi>天下賢者必曰君實景仁</hi>遼夏問公起居<hi>司馬温公碑遼人夏人遣使入朝與吾使至虜中者</hi>
<hi>必問公起居</hi>子瞻有盛名<hi>蘇氏談訓祖父嘗云子瞻有盛名於世而退無自矜之色此為過人</hi>
君實實過其名<hi>吕氏家塾記皇祐至和間司馬公名猶未甚輝赫正獻公曰若君實者可謂實</hi>
<hi>過其名也後温公隆名蓋代士無賢不肖貴賤皆知畏而愛之而知衆人未知之前者惟龎丞相與正獻公而</hi>
<hi>已</hi>蘇門四學士<hi>東都事略廖正一字明略蘇軾門人黄庭堅秦觀張耒晁補之謂之四學士毎</hi>
<pb n="KR3k0038_WYG_067-17a"/>
<hi>過軾必取宻雲龍瀹以飲之正一詣軾亦取宻雲龍以待正一由是名亞於四人者</hi>學者宗二宋<lb/>
<hi>東都事略宋庠字公序與弟祁同時有名以詩賦為學者所宗謂之二宋</hi>稱先生知為胡公<lb/>
<hi>胡安定墓表先生弟子散於四方隨其人賢愚循循雅飭其言談舉止遇之不問可知為先生弟子其學者相</hi>
<hi>語稱先生不問可知為胡公</hi>田野號司馬相公<hi>蘇東坡撰司馬温公行狀田夫野老皆號</hi>
<hi>司馬相公而婦人孺子知其為君實也</hi>
羣書精語日月俱懸鬼神爭奥<hi>文選序與日月俱懸鬼神爭奥孝敬之準式人</hi>
<hi>倫之師友</hi>昭昭若三辰之麗天<hi>選齊安陸碑昭昭若三辰之麗乎天滔滔猶四瀆之紀乎</hi>
<hi>地</hi>日月不息師表常尊<hi>文選任昉/釋奠宴詩</hi>千載獨步惟一人<hi>李太</hi>
<pb n="KR3k0038_WYG_067-17b"/>
<hi>白集自三代以來風騷之後馳驅屈宋鞭撻揚馬千載獨步惟公一人</hi>生民以來未有如<lb/>
夫子<hi>韓文處州孔子廟碑所謂自生民以來未有如夫子者其賢於堯舜者此其效歟</hi>崒乎泰<lb/>
山不足為髙<hi>韓文伯夷頌昭乎日月不足以為明崒乎泰山不足以為髙巍乎天地不足以為容</hi>
於人見歐陽公<hi>欒城集上韓太尉書轍之來也於山見終南嵩華之髙於水見黄河之大且深</hi>
<hi>於人見歐陽公而猶以為未見太尉也故願得覩聖人之光輝聞一言以自壯然後可以盡天下之大觀無憾</hi>
<hi>矣</hi>萬世所共尊天下所共𫝊<hi>歐陽公書韓文後韓氏之文萬世所共尊天下所共</hi>
<hi>𫝊</hi>聲出區宇名流海内<hi>通鑑/云</hi>齊名字於天地<hi>楚辭齊名字於天地並光</hi>
<hi>明於列星</hi>揚聲紫微<hi>文選孔文舉薦禰衡表云揚聲紫微垂光虹蜺</hi>金聲玉振寥亮<lb/>
<pb n="KR3k0038_WYG_067-18a"/>
區宇<hi>文選褚淵碑云金聲玉振寥亮於區宇</hi>蘭桂有芬<hi>選頭陀碑蘭桂有芬清輝自逺</hi>美<lb/>
聲塞宇宙<hi>魏文帝典論云</hi>令聞顯於無窮<hi>選芳烈奮於百世令聞顯於無窮</hi>名<lb/>
稱垂於竹帛<hi>文選自試表云</hi>養聲譽於衆多之口<hi>駱賓王文云</hi>流聲<lb/>
實於天朝<hi>韓愈送楊支使序宜乎從事於是府而流聲實於天朝也</hi>赫然千載<hi>韓愈知名</hi>
<hi>箴赫然千載徳譽愈尊</hi>厥聲赫赫<hi>韓愈神道碑厥聲赫赫滿華遍貊</hi>髙韻冠于一<lb/>
時<hi>劉賓客集聲氣朗徹髙韻冠于一時</hi>茂實葳㽔<hi>李元賓文茂實葳㽔榮聲洋溢</hi>際天知<lb/>
徳音<hi>唐文粹入海際天知徳音</hi>擅美流譽<hi>文粹擅美一時流譽千載</hi>何以得此聲<lb/>
於天壤之間<hi>文粹</hi>榮聞日流<hi>姚崇/碑</hi>名聲隨風而流<hi>韓愈與鳳翔邢</hi>
<pb n="KR3k0038_WYG_067-18b"/>
<hi>尚書書赫赫乎洸洸乎功業逐日而新名聲隨風而流</hi>後進承望聲光<hi>杜牧之文後進歸之</hi>
<hi>承望聲光一言許可必自矜重</hi>金玉在佩<hi>白樂天文如金玉在佩動而有聲</hi>
前賢詩詞流聲馥秋蘭<hi>潘正叔詩</hi>名與天壤俱<hi>文選張景陽詠史清風激</hi>
<hi>萬代名與天壤俱</hi>髙名動京師<hi>李白詩髙名動京師天下皆籍籍</hi>名流襲蘭麝<lb/>
<hi>元稹詩</hi>才名天下首<hi>元稹/詩</hi>髙價騁琳琅<hi>劉賓客詩</hi>名聲逼揚馬<lb/>
<hi>白侍郎詩</hi>名與日月懸<hi>唐文/粹</hi>鸑鷟有時鳴<hi>李白古風騶虞不虚來鸑鷟有時鳴</hi>
<hi>安知天漢上白日懸髙名</hi>二十聲輝赫<hi>杜甫送李校書渥注騏驥兒尤異是龍脊李舟名父子清</hi>
<hi>峻流輩伯人間好妙年不必須白晳十五富文史十八足賓客十九授祕書二十聲輝赫</hi>籍籍名更<lb/>
<pb n="KR3k0038_WYG_067-19a"/>
香<hi>岑參詩故人南燕來籍籍名更香</hi>名香播蘭蕙<hi>岑參詩名香播蘭蕙價重藴瓊瑤</hi>諸<lb/>
葛大名垂宇宙<hi>杜詩</hi>逢人問孔融<hi>杜詩有客𫝊何尹逢人問孔融</hi>到處逢<lb/>
人説項斯<hi>南部新書贈項斯詩幾度見詩詩更奇及親標格過於詩平生不解藏人善到處逢人説</hi>
<hi>項斯</hi>能使香名滿人耳<hi>岑參送魏升卿擢第歸東都問君今年三十幾能使香名滿人耳君</hi>
<hi>不見三峰直上五千仞見君文章亦如此</hi>
四六警語　<hi>名滿江湖價髙場屋</hi>　<hi>氣塞兩間/名髙九牧</hi>　<hi>日邊佳氣雲表脩名</hi>
　　<hi>六館名流一朝偉望</hi>　<hi>筆端有口/名下無虚</hi>　<hi>文啓夕秀/譽髙旦評</hi>　<hi>籍甚月評穹其天分</hi>
　　<hi>天地間氣宇宙大名</hi>　<hi>貴名揭日/爽氣横秋</hi>　<hi>夷狄毎問潞公之年貌兒童且識君實之姓名</hi>
<pb n="KR3k0038_WYG_067-19b"/>
　　<hi>下筆而有香字摘髭而收巍科</hi>　<hi>固嘗一釣以連鼇見謂三年之走馬</hi>
　　<hi>聲名重於朝廷言語妙於天下</hi>　<hi>早日折廣寒之桂春風看長安之花</hi>
　　<hi>喬木參天之閥閲靈芝瑞世之才名</hi>　<hi>太學久聞何蕃之名諸儒無出賈生之右</hi>
　　<hi>於漢蓋符融郭林宗之比在唐則何蕃歐陽詹之流</hi>
　　<hi>人皆言見夷吾夫復何憂帝亦謂倚裴度足以破賊</hi>
　　<hi>蜚英騰茂冀之北羣馬遂空絶類離倫斗以南一人而已</hi>
　　<hi>勲在䇿書以山河而著誓威行疆場雖草木以知名</hi>
　　<hi>太學諸生誰敢預何蕃之齒四海進士皆知以子厚為師</hi>
<pb n="KR3k0038_WYG_067-20a"/>
　　<hi>奪龍頭而賈餘勇早空冀北之羣執牛耳而主齊盟今見斗南之一</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_067-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書前集巻六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書後集上卷二十六</head> <lb/>
    <p>
<pb n="KR3k0038_WYG_096-1a"/>
欽定四庫全書<lb/>
　翰苑新書後集上卷二十六<lb/>
　賀牋<lb/>
　　皇太子<lb/>
　　　賀東宮　　　　　　　　　　劉後村<lb/>
國嚴常祀載循重屋之規帝享純誠爰輯儲闈之慶<hi>中</hi>
<hi>賀</hi>恭惟皇太子殿下望隆貳極儀亞至尊事天不以文<lb/>
旣成熈典受祉施於子宜介鴻休臣幸際昌辰適縻外<lb/>
<pb n="KR3k0038_WYG_096-1b"/>
服陪奉璋之彦莫簉邇聨瞻主鬯之賢第祈景貺<lb/>
　　元旦<lb/>
　　　賀正旦<hi>江西漕</hi>　　　　　　　施飬浩<lb/>
鳯厯頒春餞餘寒於北陸龍樓催曉介異祉於東宮恭<lb/>
惟殿下盛徳淵冲懿文日就禮嚴定省時甫畢於冬溫<lb/>
學自緝熈功又申於春誦肇更嵗律茂對天庥少海波<lb/>
澄恊祥風之解凍洊雷地奮催好雨之知時臣將漕西<lb/>
江馳神甲觀門森雞㦸方新桃板之題酒酌獸樽莫儗<lb/>
<pb n="KR3k0038_WYG_096-2a"/>
椒花之頌<lb/>
　　　賀正旦　　　　　　　　　　劉後村<lb/>
春陽萌動肇紀王正儲極邃嚴是膺帝祉歡騰㝢縣慶<lb/>
屬宗祧恭惟殿下廸徳溫文挺姿英晤雞鳴問寢仁孝<lb/>
之譽日隆鶴禁談經學問之功時敏茲臨華嵗茂介繁<lb/>
禧臣分閫攸拘造庭伊阻丹墀設仗莫觀元日之儀青<lb/>
地稱觴隃睇前星之曜<lb/>
　　　賀元正<hi>丙子代衞參政</hi>　　　　李梅亭<lb/>
<pb n="KR3k0038_WYG_096-2b"/>
堯年起丙載新鳯厯之頒夏正建寅仰恊龍杓之指萬<lb/>
邦以正百禄是遒恭惟皇太子殿下賢智夙成溫文天<lb/>
禀春囘嶰谷剛潛蒼震之亨日出隅夷柔麗黄離之吉<lb/>
履端於始長發其祥臣舊忝儲寮今叨蕃牧後天下而<lb/>
樂濫假寵於虎闈布正月之和逺馳神於象魏<lb/>
　　　賀元正　　　　　　　　　　應松湖<lb/>
太簇宣和騐飛葭之應律少陽拱極粲若木以交輝山<lb/>
河囬一氣之春厯數衍萬年之慶殿下乾九四之潛德<lb/>
<pb n="KR3k0038_WYG_096-3a"/>
震一索之長男問寢雞鳴紫禁耐煙花之繞賔賢鴻翼<lb/>
皓眉峙柏雪之堅光生青輅之旂歡溢蒼龍之闕臣濫<lb/>
分竹使逖䕃叢霄初日紀乎星躔遥認前星之照仁風<lb/>
翔乎海表孰非少海之波<lb/>
　　至節<lb/>
　　　賀冬至　　　　　　　　　　李梅亭<lb/>
黄鐘恊律七日驗於復來青輅發祥萬物由乎震出式<lb/>
裒蕃祉茂對新陽恭惟皇太子殿下海潤星輝金聲玉<lb/>
<pb n="KR3k0038_WYG_096-3b"/>
裕行一物而得三善儲德克岐奏六佾而建九旗禮容<lb/>
有奕履此應長之候昭哉滋至之休臣假守熊湘阻趨<lb/>
鶴禁合八能於漢殿阻陪北闕之趨襲九辯於楚詞請<lb/>
祝東皇之壽<lb/>
　　　賀冬至　　　　　　　　　　劉後村<lb/>
緹室吹灰迎長伊始青宮主鬯受祉維新和溢殿闈歡<lb/>
騰㝢縣殿下性根仁孝學造髙明入侍嚴宸常謹雞鳴<lb/>
之問出親端士遹觀鴻翼之成對陽德之方亨慶天休<lb/>
<pb n="KR3k0038_WYG_096-4a"/>
之滋至臣隃瞻鶴禁屬綰麟符賡輝潤之歌雖慙詞藻<lb/>
賦岡陵之什願祝壽祺<lb/>
　　生日<lb/>
　　　董侍郎賀東宮　　　　　　　李梅亭<lb/>
十四月而生堯實開昌運八百國之歌啓允屬休期慶<lb/>
衍宗祊驩騰寰海恭惟皇太子殿下聰明時憲聖敬日<lb/>
躋震一索而亨是為天地之長子離重明而照孰窺日<lb/>
月之容光茲臨載育之辰益衍永膺之福臣濫分閫寄<lb/>
<pb n="KR3k0038_WYG_096-4b"/>
莫旅庭趨敬與六十州之民仰瞻銀闕共祝八千嵗之<lb/>
壽永紹瑶圖<lb/>
　謝牋<lb/>
　皇太子<lb/>
　　除官謝<lb/>
　　　何尚書除刑侍　　　　　　　李梅亭<lb/>
刑曹劇部貳職非輕法從真除參聨甚寵况加盛服仍<lb/>
束精鏐拜使便蕃拊躬震疊伏念臣力綿材薄嵗暮日<lb/>
<pb n="KR3k0038_WYG_096-5a"/>
斜舊陪碧落之班屢玷清華之選一笑微生於偃月十<lb/>
年甘老於臥雲豈意餘齡復還舊綴狐裘破碎囊持紫<lb/>
以謂何鶴骨支離腰圍黄而不稱請循僥冒亶有寅緣<lb/>
茲蓋伏遇殿下粹徳玉温凝姿海潤賢孝仁聖聞天下<lb/>
未始自驕左右前後皆正人尤勤博采故令蒲質得傅<lb/>
楓宸臣敢不祗服寵光對揚休命論思獻納期殫入吿<lb/>
之忠惻怛哀矜仰體好生之德<lb/>
　　轉官謝東宮<lb/>
<pb n="KR3k0038_WYG_096-5b"/>
　　　謝轉大中大夫　　　　　　　劉後村<lb/>
謭材分閫未補一毫優詔遷官驟登四品命俶頒於丹<lb/>
陛恩宻戴於青宮伏念臣奮跡单寒逢辰休顯入持紫<lb/>
槖何補論思出建碧油更慙風望屬㑹吏銓之課猥升<lb/>
法從之階茲蓋伏遇皇太子殿下廸性溫文挺姿明睿<lb/>
承顔廣内恪修問寢之恭聼事嚴宸宻賛求才之治肆<lb/>
令踈逖亦簉髙華跡逺甘泉空綴嚴吾之列心依少海<lb/>
莫陪園綺之游<lb/>
<pb n="KR3k0038_WYG_096-6a"/>
　　郊祀轉官謝<lb/>
　　　衞參政轉官謝　　　　　　　李梅亭<lb/>
圜壇八陛錫福庻民方岳諸侯進官一列併爰田而增<lb/>
衍遡少海以知歸伏念臣一去賔階六周嵗籥髙飛鴻<lb/>
鵠寕資羽翼之功行中鸞和莫効箴謀之助况南浮於<lb/>
湘水徒東望於瑶山恭聞肆類之休遥想百神之享敢<lb/>
圖賚予若是駢蕃此蓋伏遇皇太子殿下相祀紫壇䟽<lb/>
恩赤縣悟南陽之牘夙亶聰明記東海之名弗遺故舊<lb/>
<pb n="KR3k0038_WYG_096-6b"/>
昭茲異數施及孤蹤臣敢不祗服恩言益圖美報賈誼<lb/>
自傷其無狀旣見受釐吳芮勢踈而最忠尚希著令<lb/>
　　明堂加恩謝<lb/>
　　　吳縣開國伯加食邑謝　　　　劉後村<lb/>
職居藩屛阻侍親祠恩錫土田例沾餘餕省躬負愧稽<lb/>
首拜嘉臣載考熈朝尤隆宗祀凡在合宮之列宜均宣<lb/>
室之釐而臣方奉藩條亦叨祭澤爵每陞而漸峻禄已<lb/>
厚而彌增茲蓋伏遇皇太子殿下學進多聞政由參决<lb/>
<pb n="KR3k0038_WYG_096-7a"/>
深宮主鬯恪恭膳寢之儀重屋貳觴宻侑馨香之薦故<lb/>
朌惠術俾衍真租臣敢不勉竭微勞少酬洪賜班超䕶<lb/>
塞方當固圉之時張翰思吳未有歸田之日<lb/>
　　講經轉官謝<lb/>
　　　講春秋轉官謝　　　　　　　施飬浩<lb/>
釋麟經之奥㫖甫及終篇録馬走之微勞例加華秩拜<lb/>
恩甚腆撫已若驚伏念臣性本顓愚學慚固陋昨簉元<lb/>
僚之屬獲紬比事之書日繫之文念措辭而安敢月將<lb/>
<pb n="KR3k0038_WYG_096-7b"/>
之學自逢原而有餘徒殫誦説之云何有涓埃之補况<lb/>
更嵗乆甫幸徹章旣易司存亦叨懋賞所謂因人成事<lb/>
何止貪天之功伏遇殿下性本生知教由早諭研筆削<lb/>
之旨自得於心備講讀之官不忘於學凡自經帷之啓<lb/>
及今賞典之行悉本賛成祗慙忝冒臣敢不益鞭其後<lb/>
思稱所蒙旣學而師不勞但欽異禀善賞而人多勸誓<lb/>
竭孤忠<lb/>
　　謫降謝<lb/>
<pb n="KR3k0038_WYG_096-8a"/>
　　　降直學士謝　　　　　　　　劉後村<lb/>
䟽陳往咎自請抵辜詔黜隆名尚令任責雲天施大淵<lb/>
谷愧深伏念臣早荷國恩晚分閫寄我固守睦鄰之信<lb/>
彼屢興犯塞之師勢旣蔓延法當牽制師行危道雖將<lb/>
帥之非才責在元戎顧偏裨之何罪亟披誠款自列諐<lb/>
尤恐不免於嚴誅乃僅裁於華職茲蓋伏遇皇太子殿<lb/>
下力裨聖㫁宻輔陽剛謂邦有常刑豈容屈法然時方<lb/>
多事不忍廢才示以薄懲俾之内訟臣敢不深思旣往<lb/>
<pb n="KR3k0038_WYG_096-8b"/>
預戒未然尋香火之縁方伸前請收桑榆之效恐負初<lb/>
心<lb/>
　　叙復謝<lb/>
　　　復寳謨閣學士謝　　　　　　劉後村<lb/>
扣閽自疏僅黜隆名扞塞何功忽還舊觀凌兢拜命跼<lb/>
蹐懐慙伏念臣昨縁邊将之踈力引中權之咎尚寛萬<lb/>
死止裁筆槖之班自奮一行果奪旃裘之氣始蜂屯而<lb/>
不去俄獸散而遂空亭障解嚴耕桑安業旣竭節徇國<lb/>
<pb n="KR3k0038_WYG_096-9a"/>
家之事始抗章陳母子之情所兾歸休乃令牽復茲蓋<lb/>
伏遇皇太子殿下謹修儲徳參决政機謂治世賞刑不<lb/>
容偏廢然兵家利鈍非可逆知棄已往之瑕疵録後來<lb/>
之勞效臣敢不益思振勵期稱寵榮讀誓殽之書未忘<lb/>
前過陳出師之表永愧先賢<lb/>
　　賀皇后箋<lb/>
　　　聖節賀皇后　　　　　　　　方烏山<lb/>
華渚呈祥適際太平之運椒塗衍慶丕昭坤順之符喜<lb/>
<pb n="KR3k0038_WYG_096-9b"/>
動六宮和熏萬宇<hi>中賀</hi>恭惟皇后殿下瑞鍾夢月功嫓<lb/>
補天以儆戒相成功靡渝於九變以勤儉為徳治果格<lb/>
於三登光輔聖躬永膺帝祉臣攝承斗壘阻造星聨頌<lb/>
億萬年王休莫罄南山之祝想二十七世婦徒瞻西内<lb/>
之儀<lb/>
　　册后<lb/>
　　　賀皇后受冊　　　　　　　　李梅亭<lb/>
楓宸發冊渙號揚庭椒殿升賢坤儀正位喜溢六宮之<lb/>
<pb n="KR3k0038_WYG_096-10a"/>
表歡騰四海之濵恭惟皇后殿下配徳河洲發祥沙麓<lb/>
赤城秀氣大邦夙表於俔天白雪詠髙厚徳寔宜於配<lb/>
地慶長秋之定序均圅夏以蒙休臣聳聞三瞿之升喜<lb/>
極六鼇之抃施于中谷萋萋諒感於葛覃陟彼髙岡采<lb/>
采敢布於卷耳<lb/>
　　上尊號<lb/>
　　　賀壽成皇后　　　　　　　　趙南塘<lb/>
聖皇發冊帝后同升鉅典吿成家邦具慶<hi>中賀</hi>臣聞天<lb/>
<pb n="KR3k0038_WYG_096-10b"/>
胙光徳世有哲王必得乎親廼立厥配旣作之合宜正<lb/>
其名恭惟皇太后殿下椒徳温芳蘭猷茂悦肇霛沙麓<lb/>
瑞已應於造舟䴡美河洲祥仍開於考室隂化乆裨於<lb/>
海潤柔儀允恊於閫慈屬舜志之承堯闡文謨而命武<lb/>
乾父坤母旣登太極之尊日君月妃遂繼重離之照國<lb/>
風有本孝治維新臣為郡罔功逢辰竊幸想禮容之祲<lb/>
盛鳯亦來儀誦詩雅之齊徽麟其出應<lb/>
　　玉璽<lb/>
<pb n="KR3k0038_WYG_096-11a"/>
　　　賀皇后　　　　　　　　　　趙南塘<lb/>
戎方獻寳大陳元㑹之儀祖廟納珍永錫萬年之胙祥<lb/>
開㝢縣慶溢宮闈<hi>中賀</hi>恭惟皇后殿下道順而體方徳<lb/>
隆而志降黼黻不亂執瓉儼其思齊宮啇相宣珮珩中<lb/>
乎肆夏日月之光璧合乾坤之貺鼎來赤舄覲王庭燎<lb/>
無晏朝之失𤣥圭授帝塗山有内助之功臣欣託宗盟<lb/>
幸逢盛旦雖鋪閎休鏤玉牒老将至云然陟髙岡懐金<lb/>
罍遐不謂矣<lb/>
<pb n="KR3k0038_WYG_096-11b"/>
　　誕皇子<lb/>
　　　賀皇后　　　　　　　　　　陳篔牕<lb/>
坤元底順昭格三靈之休震索發祥上闗九廟之慶照<lb/>
臨攸曁抃蹈丕同殿下外惠宗正内隆隂教神罔時怨<lb/>
有開熊夢之占天惟顯思於赫龜圖之福乆肇元良之<lb/>
望寔覃岐嶷之資邦永孚於休民亦職有利臣職雖在<lb/>
外喜則由衷稽首漢殿之觴雖莫參於鵷綴傾耳堯門<lb/>
之瑞實深激於葵心<lb/>
<pb n="KR3k0038_WYG_096-12a"/>
　　　賀皇后　　　　　　　　　　周山房<lb/>
前星見象燦騰乾璧之輝吉夢維熊恊應坤闈之慶澤<lb/>
流寰海喜溢彤庭<hi>中賀</hi>臣聞世胙之長允藉本支之茂<lb/>
然誕彌於甲觀渡江多在於初潛若震夙於内朝自昔<lb/>
幾成於濶典昊穹錫命河嶽炳靈有開繼序之皇肇啓<lb/>
元良之粹皇后配天作合克嗣於徽音飛日入懐果鍾<lb/>
於正嫡神祗底豫廟社奠安臣邈戍偏州阻陪近綴輙<lb/>
傾葵向仰瀆椒塗率九嬪以祀髙媒已格衆多之兆生<lb/>
<pb n="KR3k0038_WYG_096-12b"/>
三月而見外寢遹觀岐嶷之成<lb/>
　　　賀皇后　　　　　　　　　　趙南塘<lb/>
後宮告慶昭坤載之含宏甲觀書祥壮皇基之赫奕羣<lb/>
生幸甚咸曰休哉<hi>中賀</hi>恭惟皇后殿下齊休軒圖嗣音<lb/>
京室寛柔以教貫魚之寵惟均福禄遂成鳦鳥之祠旋<lb/>
應帝心式慰母道益隆臣服在廪人攝承臬事聼諸輿<lb/>
誦振振尚報於賡歌各以職言僕僕何嫌於亟拜<lb/>
　　　賀皇后　　　　　　　　　　趙南塘<lb/>
<pb n="KR3k0038_WYG_096-13a"/>
藩邸承休獻熊羆之吉兆宮闈受祉應麟鳯之昌期凡<lb/>
在載持皆惟抃蹈<hi>中賀</hi>恭惟皇后殿下坤裳襲美雅瑟<lb/>
流徽而色而康人隂蒙其惠澤以似以續天顯報之福<lb/>
祥秀發孫枝慶鍾慈極倬靈潢之衍派綿寳胙於隆基<lb/>
臣幸對亨嘉屬官逺外卜日以告元祀雖莫陪宗祝之<lb/>
儀采詩而誦多男猶得效使臣之職<lb/>
　　　賀皇后　　　　　　　　　　趙南塘<lb/>
王假有家薫太和而保合帝降之福衍多祚於綿洪凡<lb/>
<pb n="KR3k0038_WYG_096-13b"/>
具識知敷同抃蹈<hi>中賀</hi>恭惟皇后殿下流謙而節施順<lb/>
比以類從大呂賛陽之功百嘉均鬯小星逮下之徳六<lb/>
寢具孚故當肆通交泰之期而獲迓續延光之報神靈<lb/>
孚豫符應闓明臣逺省民風側聆國慶望雞冠之列衞<lb/>
莫簉清班賦螽羽之卒章徒傾善頌<lb/>
　　冬至<lb/>
　　　代賀皇后　　　　　　　　　方烏山<lb/>
聖人御極方開九變之符太史授時新騐一陽之氣暖<lb/>
<pb n="KR3k0038_WYG_096-14a"/>
囘葭室喜溢椒塗<hi>中賀</hi>恭惟皇后殿下徳齊姜任名儷<lb/>
賈馬以臣道奉宸極未天明而脱簮以女功儀後庭候<lb/>
日長而添線履茲復反至矣坤承臣假守南州阻趨西<lb/>
内時和不害方占五物之書剛長自今恭致多男之祝<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_096-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書後集上卷二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書後集下卷一</head> <lb/>
    <p>
<pb n="KR3k0038_WYG_097-1a"/>
欽定四庫全書<lb/>
　翰苑新書後集下卷一<lb/>
　　類姓<lb/>
　　　趙<lb/>
姓纂<hi>帝顓頊伯益嬴姓之後益十三代至造父善御事周穆王受封趙城因以為氏衰盾之後分晉為諸</hi>
<hi>侯都邯鄲</hi>
事實金城圖<hi>前趙充國願至金城圖上方略又曰明主可為忠言遂上屯田奏成帝時追美充國</hi>
<hi>即充國圖畫而頌之曰漢命虎臣為後將軍昔周之宣有方有虎漢之中興充國作武赳赳威威亦紹厥後</hi>
<pb n="KR3k0038_WYG_097-1b"/>
玉界尺<hi>趙光逢字延吉以文行知名時人稱其方直温門潤謂之玉界尺唐亡事梁為中書侍郎同中書</hi>
<hi>下平章事累遷左僕射以太保致仕</hi>負重致逺<hi>後趙憙傳更始即位徵憙年未二十既引見更始笑</hi>
<hi>曰繭栗犢豈能負重致逺乎又曰卿名家駒努力勉之</hi>社稷臣<hi>趙普字則平幽州薊人太祖受禪普</hi>
<hi>以佐命功授右諫議大夫樞宻直學士太祖寵待普如左右手判大理寺雷徳驤憤其屬附普増減刑名因求</hi>
<hi>見太祖語不遜太祖怒叱之曰鼎鐺尚有耳汝不聞趙普吾之社稷臣乎徳驤坐貶薨封真定郡王諡曰忠獻</hi>
一琴一鶴<hi>趙抃神宗即位召知諫院故事近臣自成都還將大用必更省府不為諫官大臣為言上</hi>
<hi>曰用趙抃為諫官賴其言耳茍欲用之何傷及謝上謂公曰聞卿以疋馬入蜀以一琴一鶴自隨為政簡易亦</hi>
<hi>稱是耶其再任也屏去龜鶴止一蒼頭執事張公裕送以詩云馬諳舊路行來滑龜放長河不共來</hi>一身<lb/>
<pb n="KR3k0038_WYG_097-2a"/>
為膽<hi>趙雲嘗將數十騎與曹公戰先主曰子龍一身都為膽也軍中號為虎威將軍蜀志</hi>風骨秀<lb/>
爽<hi>唐史趙彦昭甘州人父武孟少游獵以所獲饋其母母泣曰汝不為好事而放蕩吾安望哉不為食武孟</hi>
<hi>感激遂力學淹該書記為侍御史著河西人物志十篇彦昭少豪邁風骨秀爽及進士第景龍中遷同平章事</hi>
丈夫雄飛<hi>後漢趙温字子柔初為京兆丞歎曰大丈夫雄飛安能雌伏遂棄官去嵗饑散家糧以賑貧</hi>
<hi>餓所活萬餘人拜司徒</hi>杞梓<hi>唐書韋述傳韋趙/兄弟人之杞梓</hi>發奸擿伏<hi>前趙廣漢為二</hi>
<hi>千石善為鉤距他人效者莫能及其發姦擿伏如神</hi>舉七十家<hi>禮記趙文子舉筦庫之士七十餘家</hi>
夏日冬日<hi>左文公七年酆舒問於賈季曰趙衰趙盾孰賢對曰趙衰冬日之日也趙盾夏日之日也</hi>
鐵面御史<hi>趙抃字閲道衢州西安人少孤貧舉進士及為殿中侍御史彈劾不避權倖京師號鐵面</hi>
<pb n="KR3k0038_WYG_097-2b"/>
<hi>御史遷龍圖閣直學士知成都</hi>
　　　馮<lb/>
姓纂<hi>本畢公髙之後食采於馮城因而命氏出杜陵及長安</hi>
事實東鄰騏驥<hi>晉馮素弗跋之長弟慷慨有大志雄傑不羣任俠放蕩不脩小節盛藻奇之曰</hi>
<hi>吾逺求騏驥不知近在東鄰何識子之晚也</hi>廊廟所稱<hi>史記馮唐以孝著為中郎署長對文帝論</hi>
<hi>將帝悦拜為車騎都尉景帝以唐為楚相免武帝求賢良舉唐唐時年九十餘不能復為官乃以唐子馮遂為</hi>
<hi>郎遂字王孫亦奇士太史公曰馮公之論將率有味哉語曰不知其人視其友馮之所稱誦可著廊廟</hi>當<lb/>
世器重<hi>馮野王字君卿元帝詔曰剛强堅固確然亡欲大鴻臚野王是也以兄昭儀之故雖不用三公</hi>
<pb n="KR3k0038_WYG_097-3a"/>
<hi>甚見器重有名當世</hi>聰明賢智<hi>馮立字聖卿通春秋為五原太守徙西河上郡與野王相代為太守</hi>
<hi>歌之曰大馮君小馮君兄弟繼踵相因循聰明賢智惠吏民政如魯衛徳化鈞周公康叔猶二君遷為東海太</hi>
<hi>守徙為太原太守更厯五郡所居有迹</hi>奮翼澠池<hi>後漢馮異字公孫潁川人通左氏春秋孫子兵</hi>
<hi>法號大樹將軍拜征西大將軍破赤眉賊璽書勞異曰始雖垂翅囘谿終能奮翼澠池可謂失之東隅收之桑</hi>
<hi>榆</hi>道徳彬彬<hi>馮子豹字仲文以詩春秋敎麗山/下鄉里語曰道徳彬彬馮仲文</hi>健令<hi>馮魴</hi>
<hi>字孝孫南陽人拜郟令郟賊延褒攻圍縣舎魴力戰光武嘉之曰此健令也</hi>忠臣之門<hi>馮元常相</hi>
<hi>州人舉明經及第神龍中旌其家曰忠臣之門天下髙其節</hi>
　　　熊<lb/>
<pb n="KR3k0038_WYG_097-3b"/>
姓纂<hi>楚鬻熊之後熊克家譜曰鬻熊為文王師著書一之卷號鬻熊子至成王時舉文武勤勞之後以子男</hi>
<hi>田封鬻熊曾孫繹於楚是為楚子熊繹也三國時有徵士熊僧循尚書熊睦又江陵志曰黄帝有熊氏之後</hi>
事實誠心金石<hi>新序熊渠子夜行見寢石以為虎射之滅矢飲羽渠子見其誠心而金石為之</hi>
<hi>開况人心乎</hi>清靜通介<hi>熊克字子復建陽人也壻王克勤狀其行實曰文有顔延之錯綜之工史</hi>
<hi>有陳壽敘事之長牧民得曹參清靜之㫖制行適徐公通介之常</hi>不為利諂<hi>哀公十六年白公勝</hi>
<hi>謂石乞曰市南有熊宜僚者若得之可以當五百人矣石乞見之告之故辭承之以劒不動勝曰不為利諂不</hi>
<hi>為威惕去之</hi>正色立朝<hi>晉書熊逺字孝文豫章人也累遷尚書左丞在朝正色不茹柔吐剛忠亮</hi>
<hi>至到轉御史中丞又拜太常卿</hi>
<pb n="KR3k0038_WYG_097-4a"/>
　　　宗<lb/>
姓纂<hi>周大夫宗伯之子後以官命氏</hi>
事實願乘長風<hi>南史宗慤字元幹慤年少叔父少文問其所志答曰願乘長風破萬里浪</hi>有<lb/>
儒者風<hi>北史宗欽字景若好學有儒者風仕沮渠蒙遜為世子洗馬上東宫侍臣</hi>小兒學士<lb/>
<hi>宗懍字元懍少聰敏好讀書語輒引古事鄉里呼為小兒學士</hi>
　　　龔<lb/>
姓纂<hi>左傳晉大夫龔堅</hi>
事實兩龔<hi>前漢兩龔皆楚人勝字君賓舎字君倩二人相友並著名節世謂之楚兩龔楊子問明篇</hi>
<pb n="KR3k0038_WYG_097-4b"/>
<hi>楚兩龔之潔其清矣乎</hi>賣刀買犢<hi>龔遂字少卿山陽南平陽人也宣帝時渤海饑盜賊起以遂為</hi>
<hi>渤海太守時年七十餘單車至府郡中翕然盜賊皆罷乃躬率以儉約勸民務農桑使民賣劒買牛賣刀買犢</hi>
<hi>數年遣使徵遂以年老不任公卿拜為水衡都尉所居民富所去見思</hi>潔已自守<hi>晉隠逸龔壯字</hi>
<hi>子瑋潔已自守惟研考經典譚思文章</hi>風姿端雅<hi>龔祈字蓋道風姿端雅容止可觀范述見之歎</hi>
<hi>曰此荆楚之仙人也</hi>
　　　洪<lb/>
姓纂<hi>共工氏之後本姓共氏因避仇改為洪又曰毗陵監察御史洪察常州人本姓𢎞氏避孝宗諱改姓</hi>
<hi>洪氏生子與起居舎人生經綸諫議大夫通鑑唐徳宗建中元年二月命洪經綸為河北黜陟使</hi>
<pb n="KR3k0038_WYG_097-5a"/>
事實殫洽開豁<hi>皇朝豫章洪朋字龜父同郡黄著集龜父詩百篇為一集山谷以謂句句可傳</hi>
<hi>也芻字駒父殫洽開豁溢於文詞中進士第放浪江湖不求聞達嘗倅上饒累任奉祠靖康初召為郎擢諫議</hi>
<hi>大夫遭值變故坐事貶海上平生為詩千餘篇著老圃前後集</hi>忠貫日月<hi>洪皓字光弼紹興間北邉</hi>
<hi>議和公得囘至燕公得其隂謀從坡上與館中人語為留守王易所獲對吏將馳流星騎上其事付留守髙吉</hi>
<hi>祥素嘉公忠委曲䕶出之且易以他牘公行月餘方以字牘奏垂入境追者七騎至及諸淮則在舟中矣至旴</hi>
<hi>𣅿以奉使無狀自劾上方以來歸為喜報無罪可待御札趣覲既至不登時見内殿奏事罷力求鄉郡養老母</hi>
<hi>上曰卿忠貫日月志不忘君蘇武不能過豈可捨朕去也</hi>兄弟詞科<hi>洪适字景伯父忠宣公奉使不</hi>
<hi>屈歸除尚書直學士院出典鄉郡适兄弟三人皆中宏詞科</hi>吏不肆欺<hi>洪遵字景嚴公為吏侍先</hi>
<pb n="KR3k0038_WYG_097-5b"/>
<hi>是選人詣曹改秩予奪遲速一出吏手乃隨事疏理吏不得肆欺</hi>
　　　鍾<lb/>
姓纂<hi>宋微子之後桓公曾孫伯宗仕晉生州黎仕楚食采鍾離因氏焉子孫或單姓鍾氏楚有鍾儀鍾建</hi>
<hi>鍾子期與伯牙為友項羽將鍾離昧昧中子接單姓鍾氏潁川鍾接始居潁川長社</hi>
事實至徳可師<hi>鍾皓字季明潁川人少以篤行稱避隠宻山前後九辟公府皆不就為士大夫</hi>
<hi>所歸慕李膺歎曰鍾君至徳可師</hi>好學慕古<hi>鍾子瑾好學慕古有退讓風辟州府未嘗屈志</hi>作<lb/>
漢藩輔<hi>魏志鍾繇字元常為大理遷相國文帝賜繇五熟釡銘曰於赫有魏作漢藩輔厥相惟鍾實幹</hi>
<hi>心膂靖恭夙夜匪遑安處百僚師師楷兹度矩</hi>寒松比操<hi>晉書鍾雅字彦胄舉四行除汝陽令入為</hi>
<pb n="KR3k0038_WYG_097-6a"/>
<hi>佐著作郎遷御史中丞直去繩違百僚皆憚之遭蘇峻之難而雅匪石為心寒松比操</hi>九辟不就<lb/>
<hi>鍾皓少以篤行稱避隠宻山前後九辟公府皆不就為士大夫所歸慕及皓終諸儒頌之曰才慮懿徳非禮不</hi>
<hi>處恱此詩書絃琴樂古五就州招九膺台輔逡巡主命卒嵗容與</hi>
　　　翁<lb/>
姓纂<hi>闕</hi>
事實詩詠槐花<hi>唐翁承贊字文饒莆田人乾寧間登進士第詠槐花詩雨中妝㸃望中黄勾引</hi>
<hi>蟬聲送夕陽憶得當年隨計吏馬蹄終日為君忙</hi>該博能文<hi>翁績字徳功崇人也該博能文躬踐</hi>
<hi>履之學士負笈從之游者以百數誨之無倦率多成就</hi>
<pb n="KR3k0038_WYG_097-6b"/>
　　　江<lb/>
姓纂<hi>嬴姓顓頊𤣥孫伯益之後爵封於江後為楚所滅以國為氏</hi>
事實燕趙奇士<hi>前漢江充字次倩趙國邯鄲人也為人魁岸容貌甚壯武帝異之曰燕趙固多</hi>
<hi>奇士</hi>江左馳聲<hi>晉江統字應元子虨字思𤣥終於國子祭酒惇字思悛孝友純粹髙節邁俗虨之昆</hi>
<hi>弟江左馳聲</hi>不受請謁<hi>江湛字徽深仕宋轉吏部尚書餉饋盈門一無所受在遷職公平無私不</hi>
<hi>受請謁</hi>辭采清贍<hi>江智深夷之弟子愛好文雅辭采清贍遷尚書吏部郎</hi>夢五色筆<lb/>
<hi>江淹字文通少以文章顯後夢郭璞問其取筆乃探懐中五色筆以授之</hi>搢紳先生<hi>江夢孫字脩之</hi>
<hi>九江湓城人諸生弟子不逺數郡而至者百人春誦夏絃以時講聞鼓篋函丈庠序常盈先主輔政欲廣賢良</hi>
<pb n="KR3k0038_WYG_097-7a"/>
<hi>之術聞其徳業遂以幣帛聘之為芸閣郎甚被親禮後辭歸鄉里先主固留不止既還家門生弟子復至乃率</hi>
<hi>身耕稼躬事繼母旦則冠帶入門温凊親饋飲饌退更常服力操耒耨耘暮而歸易衣視膳畢然後就庠序集</hi>
<hi>門生弟子説釋經義如故時號為搢紳先生一門百口敦睦如一子孫學業各授一經兼持江左稱之卒葬之</hi>
<hi>日自逺方至者幾千人而服縗絰徒跣者百許嗣主聞之美其才茂徳逸故贈國子司業優賜葬物</hi>後進<lb/>
之美<hi>江夷字茂逺少自藻厲為後進之美仕宋歴吏部尚書後遷為右僕射</hi>
　　　龎<lb/>
姓纂<hi>周文王子畢公髙之後封於龎鄉因氏焉</hi>
事實有宰相器<hi>龎參字仲達為漢陽太守郡人任棠有奇節參先候之棠以薤一大本水一盂</hi>
<pb n="KR3k0038_WYG_097-7b"/>
<hi>置户屏前自抱兒孫伏於户下參思其意曰水者欲吾清也拔大本薤者欲吾擊强宗也抱兒當户欲吾開門</hi>
<hi>恤孤也參在職果能抑强助弱以惠政得民虞詡薦其有宰相器能後為太尉録尚書事</hi>當展驥足<lb/>
<hi>蜀志龎統字士元為南州士之冠冕守耒陽令不治免官魯肅曰龎士元非百里才也使處治中别駕始當展</hi>
<hi>其驥足先主以為治中從事</hi>非卿不能成功<hi>皇朝龎籍字醇之單州武成人也儂智髙叛命</hi>
<hi>狄青為宣撫使或言青不可專任仁宗以問籍籍曰青起行伍若以文臣副之則號令不專不如不遣也仁宗</hi>
<hi>然之及捷書至仁宗謂籍曰非卿執議豈能成功</hi>
　　　皮<lb/>
姓纂<hi>風俗通周卿士樊仲皮之後後漢有諫議大夫皮究下邳後漢上計掾秦嘉集序皮仲固撰晉有尚</hi>
<pb n="KR3k0038_WYG_097-8a"/>
<hi>書郎皮湛</hi>
事實機悟風神<hi>皮子信機悟有風神位儀同三司於勲貴子弟中稱其識鑒</hi>作七愛<lb/>
詩<hi>皮日休唐之文士所著請韓文配享書桃花賦九諷七愛悼賈諸篇見之文粹</hi>
　　　施<lb/>
姓纂<hi>魯惠公子施父尾生施伯伯孫傾叔生孝叔惠公五代孫也因氏之漢有博士施讎</hi>
事實明閑吏職<hi>南史恩倖施文慶陳後主以為中書舎人明閑吏職心算口占應時修理大被</hi>
<hi>親幸</hi>論經石渠<hi>前漢儒林施讎字長卿沛人從田王孫受易梁丘賀薦之拜為博士與五經諸儒論</hi>
<hi>經同異於石渠</hi>
<pb n="KR3k0038_WYG_097-8b"/>
　　　韋<lb/>
姓纂<hi>出自顓帝大彭之後夏封於豕韋苗裔以國為氏家彭城</hi>
事實敎子一經<hi>前漢韋賢字長孺魯國鄒人生四子一方山二𢎞三舜少子元成復以明經至</hi>
<hi>丞相諺曰遺子黄金滿籝不如敎子一經</hi>清化著名<hi>儒林韋謏字憲道少好文學羣言祕要之義無</hi>
<hi>不綜覽後仕石季龍厯守七郡咸以清化著名</hi>少有器望<hi>北史韋閬字友觀世為三公一族少有器</hi>
<hi>望</hi>雅性清儉<hi>韋瑱字世珍除瓜州刺史雅性清儉夷人送物一無所受胡人畏威不敢為冦滿任</hi>
<hi>回京老少追送留公十數日方得出境明帝嘉之授儀同三司</hi>鵰鶚特立<hi>韋思謙名仁約鄂州人遷</hi>
<hi>御史大夫性方剛顔色莊重不可犯見王公未嘗屈禮人言之答曰耳目官固當如此鵰鶚特立豈衆禽之偶</hi>
<pb n="KR3k0038_WYG_097-9a"/>
<hi>奈何屈以狎之</hi>鳯閣舎人<hi>韋嗣立兄承慶異母第進士兄乃遷鳯閣舎人武后召嗣立謂曰爾父嘗</hi>
<hi>稱二子忠孝比兄稱職如父言今使卿兄弟自相代即拜鳯閣舎人</hi>才當大用<hi>韋安石京兆人舉明</hi>
<hi>經雍州長史蘇良嗣器之謂曰大才當大用徒勞州縣可乎薦擢并州司馬有善政拜徳鄭二州刺史政尚清</hi>
<hi>嚴時二張及武三思寵横安石數折辱之陸元方告人曰韋公真宰相</hi>郇公五雲<hi>韋陟字安卿常</hi>
<hi>以五采牋為書記使侍妾主之陟唯署名自謂所書陟字若五朶雲時人慕之號郇公五雲體家法脩整敕子</hi>
<hi>允就學夜分見其勤旦日其色必怡稍怠則不與之語</hi>人之杞梓<hi>韋逌迪學業亞述與逌對為學</hi>
<hi>士與迪並為禮官搢紳髙之時趙冬曦兄弟亦有名張説謂人曰韋趙兄弟人之杞梓</hi>
　　　盧<lb/>
<pb n="KR3k0038_WYG_097-9b"/>
姓纂<hi>姜氏齊太公之後至文王子髙髙孫徯食采於盧今盧縣是因氏之秦有博士盧敖漢有燕王盧綰</hi>
事實才兼文武<hi>後漢盧植字子幹涿郡人音聲如鐘性剛毅有大節常有濟世志九江蠻反四</hi>
<hi>府選植才兼文武拜九江太守蠻冦賓服名著海内學為儒宗士人楷模國之楨榦</hi>風氣謇諤<hi>盧道</hi>
<hi>將字祖業涉獵經史風氣謇諤頗有文才為一家後來之冠</hi>後進風流<hi>盧昌衡字子均沈靜有才</hi>
<hi>識為後進風流之士吏部蘇威考之曰徳為世表行為士則論者以為美談</hi>盧郎佳器<hi>盧元明字</hi>
<hi>幼章風采閑凈進退可觀善自標立不妄交往中山王熙歎曰盧郎有如此風神唯須誦曲騷飲美酒自為佳</hi>
<hi>器</hi>當朝正色<hi>節義盧楚大業中為尚書左司郎當朝正色甚為公卿所憚</hi>吏稱清白<lb/>
<hi>盧奥早脩整為吏稱清白呼為陜州刺史帝次陜嘉其政題贊於㕔事曰專城之重分陜之雄亦既利物内存</hi>
<pb n="KR3k0038_WYG_097-10a"/>
<hi>匪躬斯為國寶不墜家風</hi>賦月蝕詩<hi>盧仝居東都愈為河南令愛其詩厚禮之自號玉川子嘗賦月</hi>
<hi>蝕詩以譏切元和逆黨愈稱其工</hi>居官清節<hi>盧奕疏眉目謹重寡欲斤斤自脩與兄奐名相上下</hi>
<hi>而剛毅過之拜御史中丞自懐慎奐及奕三世居官清節侣之</hi>
　　　朱<lb/>
姓纂<hi>顓頊之後周封曹挾於邾乃楚所滅子孫去邑以朱為氏一云舜臣朱彪之後齊有朱毛漢有中邑</hi>
<hi>侯朱俊隠陵侯朱濞吳郡漢功臣又都昌侯朱軫軫至買臣㑹稽太守</hi>
事實富貴歸故鄉<hi>前漢朱買臣字翁子吳人也嘗艾薪而賣以食手不釋卷行且誦書嚴助</hi>
<hi>薦之召見説春秋言楚詞武帝恱之拜為中大夫後拜㑹稽太守上謂之曰富貴不歸故鄉如衣繡夜行年五</hi>
<pb n="KR3k0038_WYG_097-10b"/>
<hi>十當富貴</hi>攀折殿檻<hi>朱雲字游魯人也長八尺其容貌甚壯以勇聞乃年四十又變節受易與論語</hi>
<hi>好倜儻大節同五鹿充宗論易連拄五鹿君諸儒語曰五鹿岳岳朱雲折其角由是為博士願賜尚方斬馬劒</hi>
<hi>斷佞臣張禹攀折殿檻</hi>賓客滿門<hi>朱博字子元杜陵人也為人廉儉食不重味案上不得三桮賓</hi>
<hi>客滿門欲仕官者薦舉之欲報仇怨者解劒以帶之其趨事待士如是</hi>淑人君子<hi>循吏朱邑字仲</hi>
<hi>卿廬江舒人也為人惇厚篤於故舊然性公正不可交以私天子器之朝廷敬之天子憫惜下詔稱揚曰大司</hi>
<hi>農邑廉潔守節退食自公亡疆外之交束脩之餽可謂淑人君子賜邑子黄金百斤以奉祭祀</hi>清白之<lb/>
士<hi>朱季南陽人吏畏其威人恱其恵肅宗召拜僕射上便宜報曰補公家之空不累清白之素斯善美之士</hi>
<hi>也</hi>才兼文武<hi>朱據字子範吳郡人有姿貌膂力才兼文武尚公主拜左將軍不虚接士輕財好施</hi>
<pb n="KR3k0038_WYG_097-11a"/>
政在寛簡<hi>朱脩之字恭祖父遷益州刺史脩之遷雍州刺史政在寛簡士庶恱附立身清約百城貺</hi>
<hi>贈一無所受</hi>金山玉海<hi>朱异字彦和徧覽五經尤明禮易明山賓表薦异云金山萬丈緣陟未登</hi>
<hi>玉海千尋窺映不測</hi>心腹之寄<hi>朱瑞字元龍尒朱榮引為中書舎人居門下為心腹之寄後莊帝招</hi>
<hi>納之兼左僕射</hi>志尚恢博<hi>唐朱敬則字少連亳州人以孝義世被旌顯一門六闕相望志尚恢博好</hi>
<hi>學重節義然諾善與人交振其急難不責報於人</hi>淡泊絶俗<hi>朱桃權成都人淡泊絶俗嘗織十芒</hi>
<hi>屩立道上見者曰居士屩也髙士廉為長史備禮以請降階同言不答瞪視而出士廉拜曰祭酒其使我以無</hi>
<hi>事治蜀邪乃簡條目州大治</hi>儒學決科<hi>朱松字喬年徽之婺源人也儒學決科綦處後為翰林學</hi>
<hi>士力薦於朝後為尚書郎出守建陽子熹</hi>紫陽先生<hi>文公朱熹字元晦公初居建之崇安立之書室</hi>
<pb n="KR3k0038_WYG_097-11b"/>
<hi>曰紫陽書堂後卜居建陽號雲谷老人亦曰晦庵晚號滄洲病叟又號遯翁而晦庵名尤顯</hi>
　　　徐<lb/>
姓纂<hi>顓頊之後嬴姓伯益之子夏時受封於徐至偃王為楚所滅以國為氏</hi>
事實義不茍取<hi>新序鄒陽上書曰徐衍負石入海義不茍取比周於朝以移主上之心</hi>相<lb/>
見之晚<hi>史記主父偃傳武帝時趙人徐樂上書言世務書奏天子召見謂曰公等安在何相見之晚也</hi>
<hi>乃拜為郎中數見上疏言事遷為中大夫</hi>南州髙士<hi>徐穉字孺子豫章南昌人太守陳蕃不接賓客</hi>
<hi>唯穉來特設一榻去則縣之桓帝以安車𤣥纁備禮徵之不至角立傑出南州髙士</hi>清雅特立<hi>徐宣</hi>
<hi>字寶堅文帝時桓範薦宣體忠厚之行秉直亮之性清雅特立不拘世俗確然難動有社稷之節厯位州郡所</hi>
<pb n="KR3k0038_WYG_097-12a"/>
<hi>在稱職以為左僕射詔曰宣厯仕三朝公亮正色有託孤寄命之節可謂柱石臣也</hi>清濁賢聖<hi>徐邈</hi>
<hi>字景山魏初為尚書郎私飲沈醉校士問以曹事邈曰中聖人平日醉客謂酒清者為聖人濁者為賢人累厯</hi>
<hi>太守所在著名</hi>江表虎臣<hi>呉志徐盛字文嚮以勇/氣聞江表之虎臣也</hi>一佳吏部<hi>晉書</hi>
<hi>徐寧字安期為興縣宰通朗博涉庾亮毎屬桓彞覓一佳吏部及遇寧欣然謂亮曰為卿得一佳吏部矣徐寧</hi>
<hi>真海岱清士因為敘之即遷吏部郎</hi>清白著稱<hi>載記徐嵩字元髙盛之子少以清白著稱符堅時舉</hi>
<hi>賢良為郎中遷長安令貴戚子弟犯法者一皆考竟請託路絶落落有端貳之才</hi>風亭月觀<hi>徐湛</hi>
<hi>之字孝源逵之子事祖母及母以孝聞後為南兖州刺史善政俱肅威恵並行起風亭月觀吹臺琴室招集文</hi>
<hi>士盡游玩之適</hi>千里騏驥<hi>徐勉字脩仁徐孝嗣見之曰此人量中之騏驥必能致千里有宰輔之</hi>天<lb/>
<pb n="KR3k0038_WYG_097-12b"/>
上玉麒麟<hi>徐陵字孝穆摛之子年數嵗沙門釋寶誌摩其頂曰天上玉麒麟也</hi>
　　　虞<lb/>
姓纂<hi>舜有天下號曰虞子商均封虞因以為氏又武王封虞仲於河東亦為虞氏㑹稽餘姚人趙相虞卿</hi>
<hi>秦有虞香</hi>
事實白璧黄金<hi>史記虞卿者游説之士也躡蹻檐簦説趙孝成王一見賜黄金百鎰白璧一雙</hi>
<hi>再見為趙上卿故號為虞卿論趙魏合從之便不重萬户侯卿相之印著書八篇世傳曰虞氏春秋</hi>槃根<lb/>
錯節<hi>虞詡字升卿十二通尚書為朝歌長故舊皆弔曰得朝歌何衰詡曰不遇槃根錯節何以别利器</hi>
講學不倦<hi>吳志虞翻字仲翔㑹稽人少好學有髙氣州舉茂才為侍御史作周易老子論語國語訓</hi>
<pb n="KR3k0038_WYG_097-13a"/>
<hi>注習經於枹鼓之間講論於戎馬之上後雖處罪放而講學不倦門徒嘗數百人</hi>學甚丹青<hi>虞溥</hi>
<hi>字允源將率之子篤志典墳察孝廉除郎中為鄱陽内史大修庠序廣招學徒謂學之染人甚於丹青</hi>嵗<lb/>
寒不移<hi>儒林虞喜字仲寧㑹稽人潔靜其操嵗寒不移志操足以勵俗博學足以明道鑽堅研微有弗</hi>
<hi>及之勤處靜味道無風塵之志</hi>清㢘太守<hi>循吏虞愿字士恭㑹稽人為晉安太守在郡不事生業立</hi>
<hi>學堂敎授海邊有越王石常隠雲霧相傳云清廉太守乃得見愿往就觀視清徹無所隠蔽</hi>辭章清<lb/>
勁<hi>唐虞世南越州人字伯施性沈靜與兄世基同受學於吳顧野王餘十年精思不懈文章婉縟慕徐陵陵</hi>
<hi>自以類已世基辭章清勁過世南而贍博不及也帝嘗命寫烈女傳於屏風於時無本世南暗疏之無一字謬</hi>
<hi>帝毎稱其五絶一徳行二忠直三博學四文詞五書翰帝手詔魏王泰曰世南於我猶一體拾遺補闕無日忘</hi>
<pb n="KR3k0038_WYG_097-13b"/>
<hi>之</hi>
　　　胡<lb/>
姓纂<hi>帝舜之後胡公封陳子孫以諡為姓安定漢有胡建始居焉</hi>
事實治令有聲<hi>前漢胡建字子孟河東人守軍正丞甚得走卒心監軍御史為奸建收斬之由</hi>
<hi>是顯名後為渭城令治甚有聲至今渭城立其祠</hi>清恐人知<hi>魏志胡質字文徳少知名於江淮間</hi>
<hi>為常山太守在郡九年吏民便安將士用命遷征東將軍都督青徐廣農積粟有兼年之儲子威字伯武厲操</hi>
<hi>清白嘗省其父告歸賜其絹一匹威跪曰大人清白不審於何得此絹質曰是吾俸祿之餘威乃受之官至前</hi>
<hi>將軍青州刺史對武帝曰臣父清恐人知臣清恐人不知</hi>風采瓌潤<hi>胡諧之為江州别駕風采瓌潤</hi>
<pb n="KR3k0038_WYG_097-14a"/>
<hi>善自居處朝士多與交游遷都官尚書</hi>清貧守道<hi>胡方回涉獵史籍詞采可觀入魏為中書博士</hi>
<hi>遷侍郎改定律制當時朝賢並愛重之清貧守道以夀終</hi>雋辯强敏<hi>皇朝胡旦字周父渤海人也雋</hi>
<hi>辯强敏少有大志退老漢上既喪眀猶令人讀經史憑几聴之未嘗少輟</hi>布衣召見<hi>胡瑗字翼之泰</hi>
<hi>州如皋人也瑗為人師言行而身化之使誠明者達昏愚者厲而頑傲者革故其為法嚴而信為道久而尊自</hi>
<hi>景祐明道以來學者有師惟瑗與孫復石介三人瑗以布衣召見論樂拜校書郎嘗為湖州學官慶厯四年建</hi>
<hi>太學於京師有司請下湖州取瑗敎學之法以為則召為諸王宫敎授以疾免</hi>長才健筆<hi>胡直孺字</hi>
<hi>少汲嘗有詩云我無健筆飜三峽君有長才肅五兵同是行人便分手不堪風樹作離聲黄魯直見之稱賞政</hi>
<hi>和中自都司出憲河北</hi>
<pb n="KR3k0038_WYG_097-14b"/>
　　　余<lb/>
姓纂<hi>新安風俗通云由余之後代居歙州</hi>
事實孝義里<hi>南史孝義余齊人少有孝行父亡號叫而絶有司奏改其里為孝義里</hi>三使<lb/>
北戎<hi>皇朝余靖字安道韶州曲江人也舉進士遷祕丞集賢校理范仲淹以言事忤意貶饒州諫官御史</hi>
<hi>不敢言靖上疏論仲淹不當貶且言陛下親政以來屢逐言者恐鉗天下口不可坐落職知秦州以母憂去官</hi>
<hi>慶厯中除右正言方是時仁宗勵精政事增諫官員將以有所為靖數言事合意遷知制誥三使北戎時相忌</hi>
<hi>之出知吉州坐習蕃語奪官分司六年起知處州帥潭移青卒諡襄</hi>
　　　蘇<lb/>
<pb n="KR3k0038_WYG_097-15a"/>
姓纂<hi>顓頊祝融之後陸終生昆吾封蘇鄴西蘇城是也蘇忿生為周司冦居河内地扶風武功漢蘇建自</hi>
<hi>河内徙扶風平陵</hi>
事實長我王國<hi>尚書立政周公若曰太史司冦蘇公式敬爾由獄以長我王國忿生為武王司</hi>
<hi>冦封蘇</hi>佩六國印<hi>史記蘇秦東周雒陽人説六國合從佩六國相印秦之弟曰代代弟曰厲太史</hi>
<hi>公曰蘇秦兄弟三人皆游説諸侯以顯名其術長於權變新序云鄒陽上書曰蘇秦相燕燕人惡之於燕王燕</hi>
<hi>王按劒而怒何則臣主剖心析肝相信豈移於浮辭哉</hi>圖形麟閣<hi>蘇武字子卿不降匈奴齧雪咽</hi>
<hi>旃杖漢節牧羊留匈奴凡十九嵗及還拜為典屬國丼露元年上思股肱之美乃圖畫其形於麒麟閣</hi>二<lb/>
天<hi>蘇章字孺文為冀州刺史故人為清河太守行部按其姦贓乃請太守為設酒肴陳平生之好甚歡太守</hi>
<pb n="KR3k0038_WYG_097-15b"/>
<hi>喜曰人皆有一天我獨有二天章曰今蘇孺文與故人飲者私恩也明日冀州刺史按事者公法也遂舉正其</hi>
<hi>罪州境望風畏肅</hi>良二千石<hi>循吏蘇淑字仲和除樂陵内史在郡綏撫甚有人譽厯榮陽中山二</hi>
<hi>郡太守清心愛下為吏人所思稱為良二千石</hi>閑徹清宻<hi>蘇味道趙州人九嵗能屬辭與李嶠以文</hi>
<hi>翰顯時號蘇李舉進士第裴居道倩味道作章攬筆而具閑徹清宻當時盛傳練臺閣故事善占奏</hi>思若<lb/>
涌泉<hi>蘇頲字廷碩瓌之子弱冠敏悟一覽至千言輒覆誦第進士拜中書舎人李嶠曰舎人思若涌泉吾</hi>
<hi>所不及</hi>風度凝粹<hi>皇朝蘇易簡梓州銅山人也少好學風度凝粹弱冠舉進士後為翰林學士淳</hi>
<hi>化中充承㫖易簡多振舉翰林故事太宗為飛白書院額曰玉堂及以詩賜之太宗曰此永為翰林中一美事</hi>
<hi>易簡曰自有翰林未有如今日之榮也</hi>名動京師<hi>蘇洵字明允眉州眉山人也屢舉進士賢良不</hi>
<pb n="KR3k0038_WYG_097-16a"/>
<hi>中至和嘉祐間與其二子軾轍至京師歐陽脩得洵書二十篇大愛其文辭以為賈誼劉向不過也以其書獻</hi>
<hi>諸朝名動京師而蘇氏文章遂擅天下一時學者皆尊其賢學其文以為師法以其父子俱知名號為老蘇</hi>
逺大之器<hi>蘇軾字子瞻軾生十年而洵遊學四方英宗在藩聞軾名欲以唐故事召入翰林宰相韓</hi>
<hi>琦曰蘇軾之才逺大之器也天下之士莫不畏慕降伏皆欲其進用然不若朝廷培養之而後用也</hi>
　　　吳<lb/>
姓纂<hi>周太王子太伯仲雍封吳後為越所滅子孫以國為氏季札之<graphic n="KR1015" url="https://raw.githubusercontent.com/kanripo/KR-Gaiji/master/images/KR1015.png" mimeType="image/png"/>居齊魯間吳季子名札吳子壽夢</hi>
<hi>之少子出聘請觀周樂見子産如舊相識</hi>
事實在徳不在險<hi>史記吳起衛人説苑魏文侯浮西河曰美哉山河之固此魏國之寶也吳</hi>
<pb n="KR3k0038_WYG_097-16b"/>
<hi>起曰在徳不在險</hi>隠若一敵國<hi>後漢吳漢字子顔南陽宛人為人質厚少文造次不能以辭自</hi>
<hi>達隠若一敵國</hi>白首一節<hi>呉良字大儀躬儉安貧白首一節顯宗以為議郎</hi>酌泉賦詩<lb/>
<hi>良吏呉隠之字處黙博涉文史以儒雅標名弱冠而介立有清操事母孝謹遷晉陵太守在郡清儉轉廣州刺</hi>
<hi>史至石門酌貪泉賦詩曰古人云此水一歃懐千金試使夷齊飲終當不易心清操不渝屢被褒飾晉代良能此</hi>
<hi>焉為最子延之復厲清操為鄱陽太守延之弟及子為郡縣者常以廉慎為門法</hi>文體清拔<hi>文學</hi>
<hi>吳均字叔庠好學有俊才文體清拔有古氣好事者或效之謂為呉均體</hi>　號良史<hi>唐呉兢汴州人少厲</hi>
<hi>志貫知經史方直寡諧比魏元忠薦兢才堪論譔詔直史館脩國史私撰唐春秋敘事簡核號良史世謂今董</hi>
<hi>狐云</hi>强學博辨<hi>皇朝吳育字春卿建州建安人也為人明敏勁果强學博辨舉進士甲科舉賢良方</hi>
<pb n="KR3k0038_WYG_097-17a"/>
<hi>正䇿入三等有國以來制舉惟育入三等前此未有也</hi>識面臺官<hi>吳中復字仲庶興國軍人也舉</hi>
<hi>進士通判潭州孫抃未識中復即舉為監察御史裏行或問其故抃曰昔人恥呈身御史今豈薦識面臺官耶</hi>
中林蘭蕙<hi>吳俶字正儀潤州人也幼有俊才韓熙載潘佐皆以文章著名江左一見俶深加器重曰</hi>
<hi>吳正儀中林之蘭蕙也</hi>
　　　于<lb/>
姓纂<hi>周武王第二子邘叔子孫以國為氏其後去邑單為于氏東海漢有于公生丞相西平公定國生永</hi>
<hi>御史大夫</hi>
事實子孫有興<hi>前漢于定國字曼倩東海郯人也父于公為縣獄吏郡決曹決獄平郡中立生</hi>
<pb n="KR3k0038_WYG_097-17b"/>
<hi>祠號曰于公祠子永嗣至御史大夫始于公其閭門壊父老方共治之公謂曰少髙大令容駟馬髙蓋車我治</hi>
<hi>獄多隂徳未嘗有所寃子孫必有興者</hi>古之名將<hi>魏志于禁字文則攻張繡擒吕布圍張超攻眭</hi>
<hi>周皆破斬之太祖曰將軍在亂能整討暴堅壘有不可動之節雖古名將何以加之</hi>世執貞節<hi>于忠</hi>
<hi>字思賢累遷散騎常侍嘗因侍宴宣武賜之劒杖舉酒屬忠曰卿世執貞節故恒以禁衛相委昔以卿行忠賜</hi>
<hi>名曰忠今以卿才堪禦侮以所禦劒杖相錫後為尚書令</hi>文武之寄<hi>于翼字文若為渭州刺史寔先</hi>
<hi>莅此州翼又推誠布信事存寛簡夷夏感恱比之大小馮君後為安州幽州總管翼兼文武之寄受干城之託</hi>
<hi>智能足以衛難勢力足以勤王曽無釋位之心但務隨時之義𢎞名節以髙貴豈所望於斯人</hi>嗜學不<lb/>
厭<hi>于休烈志寧曽孫機鑒融敏善文章第進士又擢制科厯祕書省正字獻五代詩著舊章天子嘉之雖厯</hi>
<pb n="KR3k0038_WYG_097-18a"/>
<hi>清要不治産性恭儉仁愛樂賢下善推轂士甚衆年老嗜學不厭</hi>
　　　嵇<lb/>
姓纂<hi>夏少康封子季杼於㑹稽遂為㑹稽氏漢初徙譙嵇山改為嵇氏譙郡後魏官氏志統稽氏改為嵇</hi>
事實龍章鳯姿<hi>晉嵇康字叔夜其先姓奚避怨徙銍家於嵇山之側因而命氏龍章鳯姿天質</hi>
<hi>自然與魏宗室婚拜中散大夫彈琴詠詩自足於懐為紹竹林七賢之遊吕安服康髙致毎一相思千里命駕子</hi>
雞羣野鶴<hi>嵇紹字延祖起家為祕書丞王戎曰昨於稠人中始見嵇紹昂昂然若野鶴之在雞羣裴</hi>
<hi>顧曰使延祖為吏部尚書可使天下無復遺才矣累遷為侍中</hi>
　　　倪<lb/>
<pb n="KR3k0038_WYG_097-18b"/>
姓纂<hi>邾武公封次子于郳是為小邾後失國子孫為郳氏避仇改為倪郳城在東海</hi>
事實政清淨<hi>唐倪若水字子泉恒州人擢進士第遷監察御史黜陟劒南道繩舉嚴允課第一開</hi>
<hi>元初為汴州刺史政清淨増脩孔子廟興州縣學廬勸生徒身為敎誨風化興行元宗遣中人捕鵁鶄鸂<graphic n="KR2051" url="https://raw.githubusercontent.com/kanripo/KR-Gaiji/master/images/KR2051.png" mimeType="image/png"/>南</hi>
<hi>方若水上言帝手詔褒答</hi>博學能文<hi>皇朝文藝倪濤字巨濟廣徳軍人博學能文有操履舉進士擢</hi>
<hi>太常博士遷校書郎著作佐郎賜對除司勲員外郎遷左司有詩文號雲陵集</hi>
　<lb/>
　<lb/>
　翰苑新書後集下卷一<lb/>
</p>
<p>
</p>
  </div>
</body>
</text>
</TEI>
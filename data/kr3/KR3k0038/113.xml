<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書别集卷十一</head> <lb/>
    <p>
<pb n="KR3k0038_WYG_113-1a"/>
欽定四庫全書<lb/>
　翰苑新書别集卷十一<lb/>
　　冊文<lb/>
　　　朝享太廟聖祖天尊大帝<hi>明堂大禮前一日</hi>劉後村<lb/>
伏以物本乎天人本乎祖維帝之盛有光羲農垂裳之<lb/>
化合宫之制千載而下猶想其風慶源既衍施及冲𦕈<lb/>
兹卜季秋蕆事國陽啟佑後人迓續休命<lb/>
　　　祖宗帝后　　　　　　　　　劉後村<lb/>
<pb n="KR3k0038_WYG_113-1b"/>
伏以猗歟我家以聖繼聖帝徳之盛若古勛華后範之<lb/>
懿曰女堯舜遺此艱大集于菲凉属修宗祀前期以告<lb/>
洋洋如在神之格思亦既受祉施于孫子<lb/>
　　　昊天上帝　　　　　　　　　劉後村<lb/>
伏以帝監四方眷宋不釋惟徳是輔詎天我私農扈有<lb/>
積邉烽息警篤匪人力真宰之功仰觀星象俯練時日<lb/>
曷謂大饗亦惟小心其億萬年對越景命<lb/>
　　　皇地祗<lb/>
<pb n="KR3k0038_WYG_113-2a"/>
伏以莫厚於坤故能載物王者母事自古則然生齒雖<lb/>
蕃地道亦敏都人足食嵗事垂成后土之功與天同大<lb/>
兹卜素商肇修宗祈廼薦黄琮以徼終惠<lb/>
　　　太祖皇帝　　　　　　　　　劉後村<lb/>
伏以天厭五季真人勃興黄鉞一麾僣壘電掃實開有<lb/>
宋无窮之基創造孔艱揖遜不有帝庸眷顧詒萬子孫<lb/>
作憲累朝蕆事重屋曷敢不恭威靈在天<lb/>
　　　太宗皇帝　　　　　　　　　劉後村<lb/>
<pb n="KR3k0038_WYG_113-2b"/>
伏以聖矣熈陵舜受堯禅六合一家偃伯崇儒以武戡<lb/>
亂以仁立國軼漢跨唐與周比隆曽孫纂承懼徳弗類<lb/>
属嚴大報敢薦微忱詒謀既逺流慶未艾<lb/>
　　　寧宗皇帝　　　　　　　　　劉後村<lb/>
伏以於皇聖考侔徳舜文宵衣之勒澣服之儉天輔有<lb/>
徳民懐有仁𦕈予冲子羔墻如見付託之重大懼弗當<lb/>
属修宗祀嚴父配帝赫赫濯濯實照臨之<lb/>
　　祝文<lb/>
<pb n="KR3k0038_WYG_113-3a"/>
　　　明堂大禮修整雅飾太廟大殿并四祖殿合用<lb/>
　　　吉時奏告神御還殿<hi>十七首共一詞</hi>　　劉後村<lb/>
伏以練日精禋前期藻飾迨兹竣事將以妥靈維列聖<lb/>
之顧歆鍳冲人之寅奉<lb/>
　　　正奉安<hi>十七首共一詞</hi>　　　　　　　劉後村<lb/>
伏以有司飾設奕奕孔新列聖威靈洋洋如在剛辰允<lb/>
協神御廼安佑我後人成兹熙事<lb/>
　　　仲秋潮旺祭告南瀆大江昭靈孚應威徳博濟<lb/>
<pb n="KR3k0038_WYG_113-3b"/>
　　　王一首　　　　　　　　　　劉後村<lb/>
伏以一馬渡江六龍駐浙惟天設險拱護行闕川后波<lb/>
臣受職于朝璧靡沉河弩不射潮兹卜季秋聿修大報<lb/>
徼福爾神前期以告<lb/>
　　　從祀五廟一首忠武英烈靈衞顯聖王靈濟顯<lb/>
　　　佑威烈昭順王英烈王忠應協貺聖佑公善應<lb/>
　　　安濟孚佑顯衛侯　　　　　　劉後村<lb/>
伏以六飛省方百神受職濤江無波如行枕席農畝有<lb/>
<pb n="KR3k0038_WYG_113-4a"/>
秋相安耕織維彼小民謁焉必獲矧國大祀敢不以白<lb/>
捍我金隄相我寳穡既成熈事亦永血食<lb/>
　　　滿散五嶽四瀆二首<hi>共一詞</hi>　　　劉後村<lb/>
伏以國家大饗預㳙剛辰川嶽靈祇首列祀典属將蕆<lb/>
事敢不告䖍相我縟儀冀神隂賜<lb/>
　　　明堂大禮分詣祭告九宫貴神　劉後村<lb/>
伏以國之大祀卜用剛日天之貴神祭有常儀即壇而<lb/>
享以徼靈貺既相熈事且祈豐年<lb/>
<pb n="KR3k0038_WYG_113-4b"/>
　　　分祭太社太稷二首<hi>共一詞</hi>　　　劉後村<lb/>
伏以自古建國莫重於社<hi>太稷改云以稷配社</hi>著在祀典有屋而<lb/>
壇雨𤾉必謁况乎禋類敬奉牲幣且謝且祈<lb/>
　　　分祭后土勾龍氏后稷氏　　　劉後村<lb/>
伏以三歳大報咸秩百神惟勾龍氏<hi>后稷改云惟后稷氏</hi>有功萬<lb/>
世乃飭祀典寅奉㓗粢願相嵗事溥歌華黍<lb/>
　　　明堂大禮前二日朝獻景靈宫分詣祖宗帝后<lb/>
　　　一首　　　　　　　　　　　劉後村<lb/>
<pb n="KR3k0038_WYG_113-5a"/>
伏以㳙剛毖祀先事告期將禮有嚴方奉周京之籩豆<lb/>
孝思尤切仰瞻漢廟之衣冠尚啟後人迄成熙典<lb/>
　　　明堂禮畢祭謝嶽瀆一首　　　劉後村<lb/>
伏以比選吉辛肇修宗祀寅畏嚴恭之念可質幽明濛<lb/>
鴻嶫峨之神若通肸蠁逮兹成禮敢不薦忱<lb/>
　　　明堂大禮畢告謝五嶽四瀆　　劉後村<lb/>
伏以属者大饗徧于羣神爰及熈成莫非隲相竭精忱<lb/>
而摧謝冀肹蠁之顧歆<hi>已上並係内制祀文</hi>
<pb n="KR3k0038_WYG_113-5b"/>
　　　督視府拜學　　　　　　　　方秋崖<lb/>
某待罪二府不能宣皇威遏冦虐以上勤天子之憂顧<lb/>
乃發大號俾出視師任重力綿夙夜懼弗克勝任惟古<lb/>
受成于學獻馘于泮兵固非司馬法也聖門大訓具在<lb/>
六經昔者嘗竊聞之某不敢諉曰軍旅之事未之學<lb/>
　　　謁學<hi>建陽宰</hi>　　　　　　　　劉後村<lb/>
昔者聖門弟子莫不以治邑為難况今之邑尤難於夫<lb/>
子之時某之才不足進於弟子之列特以格法來領民<lb/>
<pb n="KR3k0038_WYG_113-6a"/>
社其何以慰塞是邦父兄耆舊之心哉抑權力雖輕法<lb/>
令雖宻若夫離於理而背於訓者某不忍為也况夫子<lb/>
巍然臨之乎<lb/>
　　　帥幕謁學　　　　　　　　方秋崖<lb/>
某祗惟先聖之言曰軍旅之事未之學也而某何人敢<lb/>
賛籌幄其敬率聖訓勉哉維忠<lb/>
　　　除漕謁學　　　　　　　　劉後村<lb/>
戍乆而士不飽糴多而民艱食今日上下之通患也上<lb/>
<pb n="KR3k0038_WYG_113-6b"/>
既妙選常平使者專任糴事復使某就補漕臣之乏憂<lb/>
深責重上何以裕國下何以寛民哉昔者聞諸夫子曰<lb/>
百姓不足君孰與足某力之所及不敢不勉<lb/>
　　　謁文公　　　　　　　　　劉後村<lb/>
嗚虖巍巍文公宋之夫子翼翼考亭建之闕里竹林肅<lb/>
肅下有精廬於此授徒於此著書後千百年過者必式<lb/>
拜俯洒掃邑令之職昔祀于寢今遷于堂配以髙弟皦<lb/>
如兹觴<lb/>
<pb n="KR3k0038_WYG_113-7a"/>
　　　謁韓文公　　　　　　　　　劉後村<lb/>
嗚虖先生立身之名節垂世之文章史臣比之山斗不<lb/>
可學也至於出牧潮袁二州之人皆奉嘗之至今則某<lb/>
願師<lb/>
　　　謁濂溪祠　　　　　　　　　劉後村<lb/>
本朝至熙寧間事始多而法稍宻矣先生於是時奉使<lb/>
嶺外能使遺民奉嘗之至今此後學之所當師法也詩<lb/>
不云乎誰謂華髙企其齊而<lb/>
<pb n="KR3k0038_WYG_113-7b"/>
　　　祝文清公㳺黙齋　　　　　　楊大雷<lb/>
惟公伊川之後何其棼棼乎吾視蔡悲之幸其有御史<lb/>
焉南軒之後何其泯泯乎吾視韓傷之幸其有先生焉<lb/>
故先生之道脉最的師傳最正其髙明而宻察者簡而<lb/>
文也其剛勁而脩㓗者聖之清也一黙所詣與曽參之<lb/>
唯同科一誠之㑹與顔氏之勉同夢學宫翼如遺像儼<lb/>
如籩豆秩如典刑炳如某謹率諸生以共灌獻肅如也<lb/>
　　　謁諸廟　　　　　　　　　　方秋崖<lb/>
<pb n="KR3k0038_WYG_113-8a"/>
某蒙恩假守盖與爾明神分職于是邦使曲如鈎濁如<lb/>
泥而貪如狼某則罪矣爾明神其殛去之時雨暘平寒<lb/>
暑使物不疵癘而年榖豐熟則將誰責而可某亦不敢<lb/>
不以告<lb/>
　　　謁諸廟　　　　　　　　　　劉後村<lb/>
國家秩祀百神選任羣吏凢以為民也吏無愧於民斯<lb/>
無愧於神矣神有徳於民斯有徳於吏矣某與神皆當<lb/>
勉之敢告<lb/>
<pb n="KR3k0038_WYG_113-8b"/>
　　　諸廟祈雨　　　　　　　　　劉後村<lb/>
某于兹守土荷神之休四封之内良苖滿野渉旬不雨<lb/>
已覺亢乾一稔之望在民甚切常𤾉之咎在吏甚恐瓣<lb/>
香稽首神其格斯油然沛然以相嵗事<lb/>
　　　諸廟祈雨　　　　　　　　　方秋崖<lb/>
中夏大雩月令也相彼南畆維其龜矣有芃者苗亦既<lb/>
萎矣吁嗟雩兮雨其時也<lb/>
　　　城隍祈雨　　　　　　　　　戴象麓<lb/>
<pb n="KR3k0038_WYG_113-9a"/>
吏以三年濫宰斯邑神以累世血食此邦嵗之豐㓙吏<lb/>
與神均任其責矧今早田既穗一雨頓愆雖吏之過亦<lb/>
神之羞敢以誠告于神亟請于帝大霈甘霖相我豐年<lb/>
則吏之與神其責塞矣<lb/>
　　　諸廟再禱　　　　　　　　　　劉後村<lb/>
某屬以庚子禱於祠下爰及癸夘天瓢翻㵼一溉之餘<lb/>
旱苗小蘇俄復開霽焦卷如初連朝雨意風吹雲閣咎<lb/>
孰執哉由吏德薄不腆牲幣既格且祈願續前功神亦有依<lb/>
<pb n="KR3k0038_WYG_113-9b"/>
　　　諸廟謝雨　　　　　　　　　　劉後村<lb/>
某垂去禱雨人哂其迂神獨願歆如鼓應枹甘霔逹旦<lb/>
焦卷者甦膴膴原田今飴昔荼乍使愁歎轉為歌呼神<lb/>
功昭昭汝忘之乎巵酒不腆神必我孚<lb/>
　　　諸廟祈晴　　　　　　　　　　劉後村<lb/>
嗚呼昔者雨禱而止田倍熟民大喜曽幾日雨不休民<lb/>
皇皇喜者憂民無辜咎在吏神其忍虧一簣决雲霧舒<lb/>
陽光民歌舞神樂康<lb/>
<pb n="KR3k0038_WYG_113-10a"/>
　　　庵山祈晴<hi>建陽</hi>　　　　　　　劉後村<lb/>
嗚虖榖自布種下秧以至於秀實其成之艱矣農自于<lb/>
耜舉趾以至於刈穫其致之勞矣忽雨不止坐妨收藏<lb/>
嗚虖成之艱致之勞者豈不甚可惜乎天乎神乎忍為<lb/>
之乎某憫農夫之勤苦悼小民之怨咨耳簷溜如聞啼<lb/>
號目嘉糓如割心髄奔走羣望未臻嘉應惟神受百年<lb/>
血食之奉主一方雨𤾉之權用敢躬謁祠下稽首祈哀<lb/>
神其驅掃隂霧軒露霽華既全嵗功亦活民命<lb/>
<pb n="KR3k0038_WYG_113-10b"/>
　　　諸廟謝晴　　　　　　　　劉後村<lb/>
嗚虖秋冬之交兼旬隂霾坐憂嘉榖化為荒萊惟神之<lb/>
仁謂民孔哀歛雲歸岫杲日昭回場圃之間歡聲如雷<lb/>
晴本愆期雨不為災神於吾民真有恩哉廼挹澗泉注<lb/>
此一杯<lb/>
　　　盖竹廟謝晴　　　　　　　劉後村<lb/>
九月庚辰至於乙未霪雨不止幾敗嵗事某恐懼齋祓<lb/>
乞靈於神升車而簷溜止出郭而宇氣清趨廟而午霧<lb/>
<pb n="KR3k0038_WYG_113-11a"/>
開返舍而暮霞出如是旬浹霽畢被野田里相慶場圃<lb/>
畢功嗚虖神所以廟食吾邑歴數百年如一日者豈偶<lb/>
然哉不腆巵酒敬答靈貺<lb/>
　　焚黄祝文<lb/>
　　　寳慶乙酉<hi>通奉大夫</hi>　　　　　劉後村<lb/>
先君之沒十有三年不肖孤克莊皇皇恤恤行路萬里<lb/>
始忝朝籍而贈先君三品嗚虖所以顯揚其親者如此<lb/>
可謂㣲矣雖然國恩也君命也先君之教也不敢不告<lb/>
<pb n="KR3k0038_WYG_113-11b"/>
　　　紹定戊子<hi>正奉大夫</hi>　　　　　劉後村<lb/>
今上初郊詔加先君一品惟中年不肖孤克莊試邑秩<lb/>
滿始奉綸命歸白松楸夫君恩未易報先訓未易承也<lb/>
敢不懼哉<lb/>
　　　紹定辛卯<hi>宣奉大夫</hi>　　　　　劉後村<lb/>
去秋天子有事於明堂加惠溥率無間幽隠克莊雖觸<lb/>
罪奉祠猶得以追榮先君嗚虖罔極之恩不可報己往<lb/>
之過不可追方來之善猶可勉也惟忠惟孝可答君父<lb/>
<pb n="KR3k0038_WYG_113-12a"/>
敢奉新命以告<lb/>
　　　紹定癸巳<hi>銀青</hi>　　　　　　　劉後村<lb/>
廼者明禋禮成祭澤優渥小大之臣皆得以榮其親於<lb/>
是先君復進兩秩夫官至二品其儀與物亦稍異矣豈<lb/>
非聖王之隆恩先君之盛徳乎克莊等敬奉所謂暈錦<lb/>
網袋者白之松楸<lb/>
　　　嘉熙丁酉<hi>特進</hi>　　　　　　　劉後村<lb/>
去秋禋祀先君以三子陞朝進秩二等明年冬克莊免<lb/>
<pb n="KR3k0038_WYG_113-12b"/>
官還里克遜懐詔過家克剛方忝邑寄命埜恭奉制書<lb/>
白于墓下自官制行而特進為丞相官寵光之萃戸門<lb/>
極其厚矣忠孝以報君父可不勉乎<lb/>
　　　嘉熈己亥<hi>少保</hi>　　　　　　　劉後村<lb/>
亞保古之三孤今之一品仕而致身于此者幾何人哉<lb/>
沒而絫官至此者又幾何人哉拜朝廷之優恩與門戸<lb/>
之積慶敬奉綸言白之松楸<lb/>
　　　淳祐癸卯<hi>少師</hi>　　　　　　　劉後村<lb/>
<pb n="KR3k0038_WYG_113-13a"/>
國家於祭澤無所靳於贈典有所止師臣極品不可以<lb/>
復加矣然音容之隔一世矣宰上之木參天矣諸孤或<lb/>
仕或止燎黄者七始拜今命寵光之隆異嵗月之乆長<lb/>
雖榮也抑所以為懼也惟忠惟孝盍各勉旃<lb/>
　　　淳祐己酉<hi>齊國夫人</hi>　　　　　　　劉後村<lb/>
去秋禋霈吾母自魏封齊綸言及門已不及見嗚虖若<lb/>
子若孫謂迎錦誥拜於膝下安知乃奉宻章燎於原頭<lb/>
即逝者有知必歆君命嗚呼痛哉<lb/>
<pb n="KR3k0038_WYG_113-13b"/>
　　　端平乙未<hi>安人</hi>　　　　　　　劉後村<lb/>
粤者國有慶典中外命婦序進有差而君蚤夭獨不見<lb/>
及兹以祭澤始霑再命夫死生契闊人世之至痛也存<lb/>
沒哀榮朝廷之異恩也日吉時良燎黄于阡君其敬以<lb/>
答休寵<lb/>
　　　淳祐癸卯<hi>冝人</hi>　　　　　　　劉後村<lb/>
屬者禋祀上有異恩加惠羣臣及其妻息憶甫沗初補<lb/>
宜人加三命於是西樓宰木已拱嗚虖白日長夜之訣<lb/>
<pb n="KR3k0038_WYG_113-14a"/>
余固己沉恨於一生矣照天漏泉之澤君得無少慰於<lb/>
九原<lb/>
　　　淳祐己酉<hi>恭人</hi>　　　　　　　劉後村<lb/>
頃侍旃厦祀禮徹章竊奉綸言進秩元士雖不旋踵去<lb/>
國然祭澤之行无間中外明府登膴仕恭人加封爵嗚<lb/>
虖父子夫婦蒙被國恩如此將何以為報哉敢告<lb/>
　<lb/>
　<lb/>
<pb n="KR3k0038_WYG_113-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書别集卷十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書後集下卷三</head> <lb/>
    <p>
<pb n="KR3k0038_WYG_099-1a"/>
欽定四庫全書<lb/>
　翰苑新書後集下卷三<lb/>
　　類姓<lb/>
　　　髙<lb/>
姓纂<hi>齊太公六代孫文公子髙孫徯以王父字為氏</hi>
事實一代偉器<hi>北史髙允字伯恭少孤夙成有奇度崔宏見之歎曰髙子黄中内潤文明外昭</hi>
<hi>必為一代偉器</hi>龍準豹頸<hi>髙昂字敖曹幼時便有壯氣龍準豹頸姿體雄異毎言男兒當横行天下</hi>
<hi>自取富貴誰能端坐讀書作老博士也其父曰此兒不滅吾族當大吾門以其昂藏敖曹故以名字之</hi>吏<lb/>
<pb n="KR3k0038_WYG_099-1b"/>
畏威風<hi>髙恭之字道穆父崇字積善景明中除洛陽令為政清斷吏人畏其威風發摘不避强禦道穆</hi>
<hi>所交皆名流雋士毎曰人生當夕脱羊裘朝佩珠玉</hi>治尚文雅<hi>髙智周常州人第進士遷費令與丞</hi>
<hi>尉均取俸民安其化刻石頌美擢祕書郎嘗覆弈誦碑無謬為壽州刺史其治尚文雅</hi>功名自許<lb/>
<hi>髙適字達夫滄州人尚節義語王霸衮衮以功名自許政寛簡所涖人便之</hi>刻石紀功<hi>髙崇文其</hi>
<hi>先徙幽州七世不異居性樸重寡言吐蕃冦寧州崇文大破之封渤海郡王刻石紀功於鹿頭山</hi>
　　　毛<lb/>
姓纂<hi>周文王第九子毛伯受封毛國因以為氏子孫為周卿士毛伯過毛伯得並毛公之後也趙有毛遂</hi>
<hi>漢有毛公治詩趙人也為河間王博士毛萇亦治詩為詁訓</hi>
<pb n="KR3k0038_WYG_099-2a"/>
事實脱穎囊中<hi>史記毛遂趙使平原君合從於楚約與門下文武備具者二十人偕得十九人</hi>
<hi>毛遂願備員而行平原君曰夫賢士之處世若錐之處囊中其末立見今先生處勝門下三年未有所聞先生</hi>
<hi>不能遂曰臣乃今日請處囊中耳使蚤得處囊中乃穎脱而出非特其末見而已卒定從而歸勝曰毛先生至</hi>
<hi>楚而使趙重於九鼎大吕以三寸之舌强於百萬之師遂以為上客</hi>衣錦榮鄉<hi>毛鴻賓狀貌頗異氐</hi>
<hi>羌見者皆畏之明帝以為雍州刺史詔曰此以衣錦榮鄉也</hi>嵗寒松標<hi>毛璩字叔璉以討桓𤣥功</hi>
<hi>詔曰夫貞松標於嵗寒益州刺史璩匡翼之勲實感朕心進征西將軍</hi>
　　　何<lb/>
姓纂<hi>周成王弟唐叔虞裔孫韓王安為秦所滅子孫分散江淮間音以韓為何遂為何氏</hi>
<pb n="KR3k0038_WYG_099-2b"/>
事實精研六經<hi>何休字劭公質樸訥口雅有心思精研六經世儒無及者作公羊墨守左氏膏</hi>
<hi>肓穀梁廢疾</hi>國之宗臣<hi>晉何曽字穎考少好學博聞位太傅進太宰侍中明朗髙亮執心𢎞毅可</hi>
<hi>謂舊徳老成國之宗臣者也</hi>一代偉人<hi>何炯字士光十五從胤受業一朞並通五經章句從兄戢</hi>
<hi>曰此子非止吾門之寶亦為一代偉人也</hi>獨立不羣<hi>何昌㝢字儼望尚之弟子少獨立不羣所交必</hi>
<hi>當世清名是以風流籍甚</hi>清公第一<hi>循吏何逺字義方為武昌太守秩奉錢並無所取所至皆生為</hi>
<hi>立祠表言政狀遷東陽太守疾强富如仇讐視貧細如子弟特為豪右所畏憚清公實為天下第一</hi>正色<lb/>
叱賊<hi>唐何蕃和州人初朱泚反諸生將從亂蕃正色叱不聴故六館士無受汙者</hi>
　　　羅<lb/>
<pb n="KR3k0038_WYG_099-3a"/>
姓纂<hi>祝融之後妘姓國初封宜城徙枝江周末居長沙漢有梁相羅懐襄陽記有羅象河南官氏志叱羅</hi>
<hi>氏改為羅氏</hi>
事實忠烈果毅<hi>晉書羅憲字令則襄陽人十三能屬文輕財好施為巴東太守忠烈果毅有才</hi>
<hi>䇿器幹</hi>江左之秀<hi>文苑羅含字君章夢鳥入口藻思日新可謂湘中之琳琅桓温問含何如人或</hi>
<hi>曰可謂荆楚之材温曰此自江左之秀豈惟荆楚而已</hi>政教簡易<hi>唐羅珦越州人擢廬州刺史修</hi>
<hi>學宫政教簡易</hi>時為名儒<hi>羅道琮蒲州人慷慨尚節義貞觀末上書忤㫖徙嶺表後擢明經仕至太</hi>
<hi>學博士時為名儒</hi>
　　　楊<lb/>
<pb n="KR3k0038_WYG_099-3b"/>
姓纂<hi>周武王第三子唐叔虞之後至晉出公遜於齊生伯僑歸周天子封為楊侯子孫以國為氏一云周</hi>
<hi>宣王曽孫封楊為晉所滅其後為氏焉或曰周景王之後楊雄自敘云伯僑不知周何别也</hi>
事實博極羣書<hi>楊雄字子雲蜀郡成都人少好學不為章句簡易佚蕩口吃不能劇談黙好深</hi>
<hi>湛之思不汲汲於富貴不戚戚於貧賤博極羣書度越諸子三世不徙官以耆老久次轉為大夫</hi>闗西<lb/>
夫子<hi>楊震字伯起明經博覽無不通䆒諸儒語曰闗西夫子楊伯起</hi>為清白吏<hi>同上為涿郡太</hi>
<hi>守公㢘不受私謁子孫常蔬食步行故舊欲令開産業震不肯曰使後世稱為清白吏子孫後為太尉</hi>公<lb/>
輔之節<hi>楊阜字義山為武郡太守為政舉大綱而已文帝問其何如人皆稱阜有公輔之節明帝不法</hi>
<hi>服不以見阜毎朝廷㑹議阜常侃然以天下為己任</hi>忠清欵亮<hi>楊洪字季休為蜀郡太守衆事皆辦</hi>
<pb n="KR3k0038_WYG_099-4a"/>
<hi>忠清欵亮憂公如家事繼母至孝</hi>我家龍文<hi>楊愔字遵彥從兄昱謂人曰此兒駒齒未落已是我</hi>
<hi>家龍文更十嵗後當求之千里外</hi>英傑之表<hi>楊素字處道少落拓有大志不拘小節逸羣絶倫非</hi>
<hi>常之器有英傑之表周武帝拜為儀同三司又賜以竹帛曰朕方欲大相驅䇿故用此物賜卿</hi>周室忠<lb/>
臣<hi>楊徽之字仲猷建州浦城人也徽之上書言國事及太祖受禪太宗見其書謂太祖曰此周室忠臣</hi>文<lb/>
章風格<hi>楊億字大年建州浦城人也真宗嘗謂王旦曰億辭學無比後學皆師慕之文章有貞元元和</hi>
<hi>風格自億始也卒諡曰文</hi>
　　　姜<lb/>
姓纂<hi>炎帝生於姜水因氏焉生太公封齊為田和所滅子孫分散後為姜氏天水上邽縣漢初以豪族徙</hi>
<pb n="KR3k0038_WYG_099-4b"/>
<hi>闗中遂居天水</hi>
事實衣錦還鄉<hi>唐姜謩秦州上邽人大業末為晉陽長薛舉冦秦州以謩山西豪望詔安撫隴</hi>
<hi>外後仁杲平拜秦州刺史帝曰昔人稱衣錦還鄉今以本州相授所以償功凉州荒梗宜有以靖之謩至撫邊</hi>
<hi>以恩信人喜曰不意復見太平官府</hi>
　　　梁<lb/>
姓纂<hi>嬴姓伯益之後秦仲有功周平王封其少子康於夏陽是為梁伯後為秦所滅子孫以國為氏晉有</hi>
<hi>梁益耳梁𢎞梁由靡並其後也安定烏氏縣漢初以豪族自河東徙烏氏</hi>
事實詩書自娛<hi>後漢梁竦字叔敬閉門自養以經籍自娯作七序而竊位素餐者慚嘗歎曰大</hi>
<pb n="KR3k0038_WYG_099-5a"/>
<hi>丈夫居世當封侯死當廟食不然閒居可以養志詩書足以自娛州郡之職徒勞人耳後辟命交至並無所就</hi>
有儒者風<hi>梁祚厯習經典尤善公羊春秋鄭氏易有儒者風</hi>
　　　王<lb/>
姓纂<hi>王姓出太原琅邪周靈王太子晉之後北海陳留齊王田和之後東海出姬姓畢公髙之後髙平京</hi>
<hi>兆魏信陵君之後天水東平新蔡新野山陽中山章武東萊河東者殷王子比干子孫號王氏唐王宗隋末改</hi>
<hi>王氏</hi>
事實尊為忠臣<hi>王尊字子贛涿郡髙陽人治尚書論語舉直言遷號令先是王陽為益州刺史</hi>
<hi>行至卭郲九折坂歎曰奉先人遺體奈何數乘此險尊為刺史問曰此非王陽所謂道邪叱其馭曰驅之王陽</hi>
<pb n="KR3k0038_WYG_099-5b"/>
<hi>為孝子王尊為忠臣</hi>真漢相<hi>王商字子威涿郡人後為丞相有威重長八尺餘單于來朝仰視商貌大</hi>
<hi>畏之遷延却退歎曰此真漢相矣</hi>王佐之才<hi>王允字子師郭林宗見而奇之曰王生一日千里王</hi>
<hi>佐才也少好大節有志立功</hi>鳧舄雙飛<hi>王喬有神術為葉令毎月朔望常自詣臺朝顯宗怪其來</hi>
<hi>數而不見車騎宻令有司伺望之及其臨至輒有雙鳧從東飛來於是候鳧至舉網張之但得一雙舄焉或云</hi>
<hi>此即仙人王子喬也</hi>公輔之量<hi>晉王祥字休徵弟名覽字𤣥通初吕虔有佩刀工相之以為必登三</hi>
<hi>公可服此刀䖍謂祥曰卿有公輔之量故以相與祥薨以刀授覽曰汝後必興足稱此刀覽後奕世多賢才興</hi>
<hi>於江左矣</hi>一世龍門<hi>王衍字夷甫戎之從弟朝野翕然謂之一世龍門戎謂衍神姿髙徹如瑤林瓊</hi>
<hi>樹自然是風塵表物</hi>江左夷吾<hi>王導字茂𢎞元帝渡江以為丞相談曰江左自有管夷吾</hi>東牀<lb/>
<pb n="KR3k0038_WYG_099-6a"/>
坦腹<hi>王羲之字逸少𨽻書古今之冠郄鑒求壻門生歸曰諸子並佳惟一人東牀坦腹食乃逸少也</hi>管<lb/>
中窺豹<hi>王獻之字子敬風流為一時之冠兒時人稱曰管中窺豹時見一班嘗夜臥齋中有偷人入室</hi>
<hi>盜物都盡徐曰偷兒青氊我家舊物可特置之羣偷驚走</hi>西山爽氣<hi>王徽之字子猷卓犖不羈為桓</hi>
<hi>冲參軍冲曰卿在府日久比當相料理初不酬答直髙視以手版拄頰云西山朝來致有爽氣嘗雪夜訪戴逵</hi>
神仙中人<hi>王恭字孝伯起家為著作郎歎曰仕宦不為宰相才志何足以騁美姿儀濯濯如春月栁</hi>
<hi>嘗披鶴氅裘渉雪而行孟㫤歎曰此真神仙中人也</hi>扇枕温被<hi>王延字延元事親色養夏則扇枕席</hi>
<hi>冬則以身温被</hi>一時秀彥<hi>王濟字武子風姿英爽氣蓋一時文詞俊茂伎藝過人為一時秀彥</hi>中<lb/>
興第一<hi>王承字安期少有重譽為中興第一朝野挹其風流人倫推其表燭</hi>江東獨步<hi>王坦</hi>
<pb n="KR3k0038_WYG_099-6b"/>
<hi>之字文度弱冠有重名語曰江東獨步</hi>風流雋望<hi>王愷字茂仁愉字茂和並少踐清階忱字元達</hi>
<hi>弱冠知名流譽一時其舅范甯曰卿風流雋望真後來之秀</hi>相門有相<hi>王訓字懐範十六召見文</hi>
<hi>徳殿應對爽徹梁武帝目送之曰可謂相門有相</hi>老羆當道<hi>王羆字熊羆仕魏遷雍州别駕清廉</hi>
<hi>疾惡勵精公事後除華州刺史齊遣韓範夜襲之羆持一白棒大呼而出曰老羆當道卧貉子那得過敵見驚</hi>
<hi>退</hi>斗酒學士<hi>王績字無功絳州人性簡敖不喜拜揖舉孝悌㢘潔授祕書省正字游北山東皋著</hi>
<hi>書自號東皋子待詔門下省官給酒日三升或問待詔何樂邪答曰良醖可戀耳侍中陳叔達聞之日給一斗</hi>
<hi>時稱斗酒學士著五㪷先生傳</hi>王楊盧駱<hi>王勃與楊炯盧照鄰駱賓王皆以文章齊名天下稱王楊</hi>
<hi>盧駱號四傑炯嘗曰吾愧在盧前恥居王後</hi>真宰相器<hi>王旦字子明少好學父祐器之嘗手植三</hi>
<pb n="KR3k0038_WYG_099-7a"/>
<hi>槐於庭曰吾之後必有為三公者舉進士為大理評事再遷殿中丞通判鄭濠二州王禹偁薦其才真宗即位</hi>
<hi>拜中書舎人翰林學士錢若水名能知人嘗見旦曰真宰相器若水樞宻副使罷召對苑中問誰可大用者若</hi>
<hi>水言旦可大用景徳三年拜相</hi>萬馬駐足<hi>王存字正仲潤州丹陽人也存性寛厚儀狀偉然平居恂</hi>
<hi>恂不為詭激之行其所守確不可奪司馬光謂存並馳萬馬中能駐足者時人以為知言</hi>天子門生<lb/>
<hi>王寄字漢謀贛州人也幼有聲場屋間為李文定客文定薨於位章聖臨奠見屏間有詩云雁聲不到歌樓上</hi>
<hi>秋色偏欺客路中愛之即召見占對稱㫖特許赴殿試既登科有謝詩云不拜春官為座主親逢天子作門生</hi>
　　　張<lb/>
姓纂<hi>黄帝第五子青陽生揮為弓正觀弧星始制弓矢主祀弧星因姓張氏</hi>
<pb n="KR3k0038_WYG_099-7b"/>
事實借箸畫籌<hi>史記張良其先韓人也受書於圯上老父借箸畫籌運籌帷幄中決勝千里外</hi>
<hi>招四皓安太子以三寸舌為帝者師封萬户位列侯願棄人間事從赤松子遊乃學辟穀道引輕身封為留侯</hi>
<hi>諡文成侯</hi>執節不屈<hi>張騫以使通大夏還為校尉封博望侯後為將軍使大夏窮河原楊子淵騫篇</hi>
<hi>張騫蘇武之奉使也執節没身不屈王命雖古之虜使其猶劣諸</hi>麥穗兩岐<hi>張堪字君游南陽人</hi>
<hi>後漁陽太守百姓歌曰桑無附枝麥穗兩岐張君為政樂不可支</hi>國之良臣<hi>張既字徳容為雍州</hi>
<hi>刺史太祖曰還君本州可謂衣繡晝行矣又為梁州刺史容民畜衆使羣羌歸土可謂國之良臣</hi>為世<lb/>
虎臣<hi>蜀志張飛字翼徳雄壯威猛稱萬人之敵為世虎臣有國士之風</hi>有大臣節<hi>呉志張昭</hi>
<hi>字子布忠謇亮直有大臣節容貌矜嚴有威風舉邦憚之</hi>𢎞雅英秀<hi>張温字惠恕呉郡人𢎞雅之素</hi>
<pb n="KR3k0038_WYG_099-8a"/>
<hi>英秀之徳文章之采議論之辯卓者躒冠羣偉曄曜世世人未有及之</hi>峭聳霜崖<hi>張充字延符多所該</hi>
<hi>通尤明老易嘗與王儉書有曰充生平少長不以利欲干懐介然之志峭聳霜崖確乎之情峰横海岸</hi>當<lb/>
官清白<hi>北史張兖字洪龍遷常山太守開建學校優禮儒士吏人歌詠之當官清白仁恕臨下政為當</hi>
<hi>時第一</hi>論事囘天<hi>張𤣥素蒲州人魏徵聞𤣥素言歎曰張公論事有囘天之力可謂仁人之言哉</hi>
廊廟之才<hi>張行成字徳立定州人劉炫曰行成體局方正廊廟才也</hi>獻金鑑録<hi>張九齡字</hi>
<hi>子壽韶州曲江人初千秋節公王並獻寶鑑九齡上事鑒號千秋金鑑録以伸諷諭</hi>鳴珂里<hi>張嘉祐有</hi>
<hi>幹略嘉貞為相任金吾衛將軍昆弟毎上朝軒蓋騶道盈閭巷時號所居坊曰鳴珂里</hi>文武兼資<lb/>
<hi>張鎰字季權代鳯翔帝曰文武兼資望重内外無易卿者帝幸奉天鎰罄家資自獻行在</hi>節誼嵗寒<lb/>
<pb n="KR3k0038_WYG_099-8b"/>
<hi>張建封字本立鄧州人元已賜宴曲江特詔與宰相同榻食還鎮帝賦詩以餞又以所持鞭賜之曰卿節誼嵗</hi>
<hi>寒弗渝故用此為貺</hi>草木知名<hi>張萬福魏州人為濠州刺史召謂曰先帝改爾名正所以褒也朕謂</hi>
<hi>江淮草木亦知爾威名若從所改恐賊不曉是卿也復賜舊名萬福</hi>煙波釣徒<hi>張志和字子同婺州</hi>
<hi>人母夢楓生腹上而産志和十六擢明經以䇿干肅宗特見賞重命待詔翰林後居江湖自稱煙波釣徒著𤣥</hi>
<hi>真子</hi>
　　　章<lb/>
姓纂<hi>姜姓齊太公支孫封鄣左傳齊人降鄣子孫改為章氏章子齊威王將</hi>
事實天之君子<hi>章友直皇祐中近臣言其文章善篆有㫖召試辭焉後太學篆石經近臣又薦</hi>
<pb n="KR3k0038_WYG_099-9a"/>
<hi>之召往經成除試將作監主簿不就王荆公銘其墓曰昔列禦冦莊周當文武末世哀天下之士沈於得喪蹈</hi>
<hi>於毀譽離性命之情而自託於人偽以爭須㬰之欲故其所稱述多謂天之君子若友直者似之矣</hi>風骨<lb/>
必貴<hi>章子厚始生族父得象奇其風骨以為必貴</hi>清忠端重<hi>皇朝章得象字希言生時父夢</hi>
<hi>庭積象笏因以得象為名仁宗謂曰先太后臨朝羣臣邪正朕皆黙識之卿清忠無所附麗故大用也性端重</hi>
<hi>在翰林十二年怡然自得</hi>以盡臣節<hi>南史章昭達字伯通呉興人性倜儻輕財尚氣累戰功除定州</hi>
<hi>刺史文帝嘗夢昭達升台鉉及旦告之後曰何以償夢對曰當効犬馬之用以盡臣節</hi>
　　　康<lb/>
姓纂<hi>衛康叔之孫以諡為姓也</hi>
<pb n="KR3k0038_WYG_099-9b"/>
事實寛和長厚<hi>南史康絢字長明少倜儻有志氣仕齊為華山太守推誠撫循荒夷悦服領安</hi>
<hi>陸太守大修城隍號為嚴整寛和少喜懼在朝廷見人如不能言號為長厚</hi>六深可畏<hi>康澄唐明</hi>
<hi>宗時為大理少卿嘗上疏曰臣聞童謠非禍福之本妖祥豈隆替之源故雊雉升鼎而桑穀生朝不能止殷宗</hi>
<hi>之盛神馬長嘶而玉龜告兆不能延晉祚之長是知國家有不足懼者五有深可畏者六隂陽不調不足懼三</hi>
<hi>辰失行不足懼小人訛言不足懼山崩川涸不足懼蟊賊傷稼不足懼賢人藏匿深可畏四民遷業深可畏上</hi>
<hi>下相狥深可畏㢘恥道消深可畏毁譽亂真深可畏直言蔑聞深可畏不足懼者願陛下存而勿論深可畏者</hi>
<hi>願陛下修而靡忒詔奬之</hi>
　　　常<lb/>
<pb n="KR3k0038_WYG_099-10a"/>
姓纂<hi>衛康叔支孫封常邑因氏之一云黄帝臣常先後</hi>
事實帶經而鉏<hi>魏志常林字伯槐帶經而鉏梁習薦為南和宰</hi>研綜五經<hi>北史常爽</hi>
<hi>字士明少而聰敏嚴正有志槩家人僮𨽻未嘗見其寛誕之容明習緯候五經百家多所研綜置館温水之右</hi>
<hi>敎授門士七百人人號曰儒林先生髙允稱之曰文翁柔勝先生剛克立敎雖殊成人一也</hi>為設鄉<lb/>
校<hi>唐常衮京兆人建中初遷福州太守閩人始未知文學公至乃為設鄉校使作為文章親加講導與為客</hi>
<hi>主鈞禮觀游燕饗與焉由是俗一變</hi>
　　　黄<lb/>
姓纂<hi>陸終之後受封於黄為楚所滅以國為氏</hi>
<pb n="KR3k0038_WYG_099-10b"/>
事實政稱神明<hi>黄霸淮陽人也遷潁川守力行敎化而後誅貶咸稱神明田者讓畔治為天下</hi>
<hi>第一霸材長於治民及為相功名損於治郡時所居民冨所去見思</hi>若千頃陂<hi>後漢黄憲字叔度汝</hi>
<hi>南人陳蕃周舉嘗相謂曰時月之間不見黄生則鄙吝之萌復存乎心郭林宗曰叔度汪汪若千頃陂澄之不</hi>
<hi>清淆之不濁</hi>辯慧對日<hi>黄琬字子琰瓊之孫早而辯慧對日食云日食之餘如月之初遷五官中</hi>
<hi>郎將</hi>江夏黄童<hi>黄香字文强江夏人九嵗失母思慕憔悴鄉人稱其至孝京師號曰天下無雙江夏</hi>
<hi>黄童</hi>獨立物表<hi>黄庭堅字魯直洪州分寧人初蘇軾見庭堅詩於孫覺之坐上異之後過李常於濟</hi>
<hi>南見其詩以為超逸絶塵獨立萬物之表者由是聲名始震召為校書郎蘇軾嘗薦庭堅自代其略曰瑰瑋之</hi>
<hi>文妙絶當世孝友之行追配古人世以為寶</hi>瑰瑋之文<hi>同上</hi>
<pb n="KR3k0038_WYG_099-11a"/>
　　　唐<lb/>
姓纂<hi>帝堯陶唐氏之後裔封唐侯又周成王封弟叔虞於唐子孫以國為姓又左傳唐成公國於比陽今</hi>
<hi>唐州是也</hi>
事實金城湯池<hi>唐邕字道和少明敏有才幹仕齊除中書舎人文宣嘗望并州城曰此何等城</hi>
<hi>或曰金城湯池</hi>有將帥才<hi>唐丞少耿介有將帥才讀班超傳慨然有萬里之志</hi>博涉經史<lb/>
<hi>唐瑾字附璘博涉經史雅好屬文雍容文雅</hi>心若鐵石<hi>唐臨字本徳京兆人髙宗嘗録囚臨占對</hi>
<hi>無不盡他日復訊餘司斷者輒紛訴不已獨臨所訊無一言帝問故答曰唐卿斷囚不寃所以絶意帝歎曰為</hi>
<hi>獄者固當若是乃自述其考曰形如死灰心若鐵石云</hi>
<pb n="KR3k0038_WYG_099-11b"/>
　　　程<lb/>
姓纂<hi>顓頊重黎之後周程伯休父其後也</hi>
事實好施喜士<hi>程普字徳謀性好施與喜士大夫領零陵江夏南郡太守遷盪冦將軍江表之</hi>
<hi>虎臣也</hi>立操方嚴<hi>晉書程衛字長𤣥少立操行强正方嚴遷尚書郎侍御史在職皆以事幹顯補</hi>
<hi>洛陽令厯安定頓丘太守所在著績</hi>厲已竭節<hi>程异字師舉京兆人以孝稱第明經補鄭尉精吏治</hi>
<hi>厲已竭節至平章事議置巡邊使憲宗問孰可者乃自請行身没官第無留貲世重其廉</hi>為諸儒倡<lb/>
<hi>程頤字正叔以經術為諸儒倡四方從之游者甚衆</hi>
　　　彭<lb/>
<pb n="KR3k0038_WYG_099-12a"/>
姓纂<hi>大彭為商諸侯以國為姓蓋陸終第三子彭祖即大彭也</hi>
事實恬退之士<hi>皇朝彭乘字利建益州華陽人也舉進士與同年生登相國寺閤顧望鄉闗皆</hi>
<hi>有從官之樂乘獨悵然曰親老矣安敢舎晨昏之奉以圖一身之榮乎翌日奏乞侍養仁宗曰彭乘恬退之士</hi>
<hi>也</hi>拱立不動<hi>彭汝礪字器資饒州鄱陽人也少嗜學舉進士為禮部第一王安石得其所著詩義</hi>
<hi>善之以為國子監直講中人王中正季憲臨邊汝礪曰漢唐以兵付中人多致敗事神宗折之汝礪拱立不動</hi>
<hi>伺間復言神宗卒為改容</hi>
　　　丁<lb/>
姓纂<hi>姜姓齊太公生丁公伋支孫以諡為姓</hi>
<pb n="KR3k0038_WYG_099-12b"/>
事實易以東矣<hi>前漢儒林丁寛字子襄梁人讀易精敏事田何學成東歸何謂門人曰易以東</hi>
<hi>矣作易三萬言訓故舉大義而已</hi>學義精明<hi>儒林丁恭字子然習春秋學義精明敎授數百人建</hi>
<hi>武中遷少府諸生自逺方至者著録千人當世稱為大儒</hi>清約守道<hi>唐丁公著字平子蘇州人舉明</hi>
<hi>經髙第充皇太子諸生侍讀因著太子諸王侍讀訓十篇為太常卿清約守道毎進一官輒憂見顔間</hi>
　　　邢<lb/>
姓纂<hi>周公第四子封於邢後為衛所滅子孫以國為氏</hi>
事實為政清靜<hi>邢晏字幼平博涉經史善談釋老位滄州刺史為政清靜吏人安之</hi>政清<lb/>
刑肅<hi>邢祐字宗祐使於宋以將命之勤除平原太守政清刑肅百姓安之</hi>有長者風<hi>邢臧字子</hi>
<pb n="KR3k0038_WYG_099-13a"/>
<hi>良舉秀才上第為太學博士除東牟太守清慎奉法吏人愛之和雅信厚有長者之風為時人所愛敬</hi>雕<lb/>
蟲獨步<hi>邢邵字子才十嵗能屬文日誦萬餘言名動衣冠雕蟲之美獨步當時毎一文初出京師為之</hi>
<hi>紙貴</hi>一代模楷<hi>邢才少有盛名鼓動京洛文宗學府獨秀當年足為一代之模楷也</hi>屈已好<lb/>
士<hi>邢君牙瀛州人以戰功厯果毅折衝郎將代李晟為鳯翔節度吐蕃不能侵屈已好士</hi>
　　　曾<lb/>
姓纂<hi>夏少康封其少子曲烈于鄫春秋時為莒所滅鄫太子巫仕魯去邑為曾氏見代本</hi>
事實名聞天下<hi>曾鞏字子固生而警敏年十二能文及冠游太學歐陽脩見其文而奇之自是</hi>
<hi>名聞天下</hi>風流醖藉<hi>曾紆字公衮撫之南豐人汪彥章誌其墓曰公材髙識明博極書史始以通知</hi>
<pb n="KR3k0038_WYG_099-13b"/>
<hi>古今禆贊左右為家賢子弟中以文章翰墨風流醖藉為時勝流晚以精明彊力見事風生為國能吏</hi>
　　　劉<lb/>
姓纂<hi>帝堯陶唐氏之後受封於劉裔孫劉累事夏后孔甲在夏為御龍氏在商為豕韋氏在周為唐杜氏</hi>
<hi>杜伯子隰叔奔晉為士氏孫士㑹適秦後歸晉莫處者為劉氏又周大夫食采於劉亦為劉氏康公獻公其後</hi>
<hi>也士㑹之後周末家于魏又徙豐沛至豐公生煓字執嘉生漢髙祖</hi>
事實講經石渠<hi>前漢劉向字子正本名更生年十二以父徳任為輦郎以行修飭擢為諫大夫</hi>
<hi>通達能屬文辭獻淮南枕中鴻寶苑祕書受穀梁春秋講論五經於石渠</hi>蒲鞭示辱<hi>劉寛字文饒𢎞</hi>
<hi>農人拜南陽太守吏人有過但用蒲鞭罰之示辱而已見父老慰以農里之言少年勉以孝弟之訓侍婢奉肉</hi>
<pb n="KR3k0038_WYG_099-14a"/>
<hi>羮飜汚朝衣神色不異徐言羮爛汝手海内稱為長者</hi>珪璋之質<hi>黨錮劉儒字叔林口訥心辯有</hi>
<hi>珪璋之質桓帝求直言上封事十條極言得失辭甚忠切</hi>一錢太守<hi>循吏劉寵字祖榮為㑹稽太守</hi>
<hi>簡煩禁察非法郡中大化徵為將作大匠山隂縣有五六老叟人齎百錢以送曰自明府下車以來狗不吠夜</hi>
<hi>民不見吏今聞見棄去故自扶奉送寵為人選一大錢受之累登卿相而清約省素家無貨積</hi>輔翼機<lb/>
事<hi>劉劭字孔才為散騎侍郎受詔作皇覽出為陳留太守敦崇敎化百姓稱之夏侯惠薦之曰性實之士服</hi>
<hi>其平和良正清靜之人慕其𤣥虚退讓文學之士嘉其推步詳宻文章之士愛其著論屬辭實為朝廷奇其器</hi>
<hi>量若人宜輔翼機事納謀帷幄當與國道俱隆非世俗所常有也又作都官考課二十七條</hi>正色立<lb/>
朝<hi>劉暾字長升正直有父風為左丞正色立朝三臺清肅</hi>竭誠奉國<hi>劉頌字子雅世為名族同</hi>
<pb n="KR3k0038_WYG_099-14b"/>
<hi>郡雷蔣穀魯四姓皆出其下時人語曰雷蔣穀魯劉最為祖守廷尉號為詳平累遷為吏部尚書束髮登朝竭</hi>
<hi>誠奉國忠鯁不撓古之遺直</hi>枕戈待旦<hi>劉琨字越石少得雋朗之目加大將軍都督并幽冀三州</hi>
<hi>少與祖逖為友聞逖被用曰枕戈待旦志梟逆虜常恐祖生先吾著鞭</hi>十部從事<hi>劉𢎞字和季有</hi>
<hi>幹略政事之才為荆州刺史毎有興廢手書守相丁寧欵宻人爭赴之咸曰得劉公一紙書賢於十部從事</hi>
北州名族<hi>劉沈字道真世為北州名族</hi>玉潤瀾清<hi>劉覽弟遵字孝陵為太子中庶子及</hi>
<hi>卒皇太子與其從兄曰賢從弟内含玉潤外表瀾清文史該富琬琰為心辭章博贍𤣥黄成采</hi>有古人<lb/>
風<hi>劉杳字士深博綜羣書為東宫舎人昭明太子以瓠食器賜之曰卿有古人風故遺卿古人之器</hi>出<lb/>
塵白鶴<hi>劉訐字彦度幼稱純孝尤精釋典兄敲卜築鍾山有終焉之志劉孝標稱曰訐超超越俗如半</hi>
<pb n="KR3k0038_WYG_099-15a"/>
<hi>天朱霞敲矯矯出塵如雲中白鶴諡𤣥真處士</hi>儒雅博洽<hi>劉顯字嗣方幼聰敏號神童博涉多通仕</hi>
<hi>梁除國子博士從弟㲄字仲寶儒雅博洽位國子祭酒</hi>日食一升<hi>劉𤣥明有吏能厯山隂建康令</hi>
<hi>政常為天下第一嘗曰作縣令唯日食一升飯而莫飲酒此第一䇿也</hi>北門學士<hi>劉禕之字希美</hi>
<hi>少與孟利貞髙智周郭正一俱以文辭稱號劉孟髙郭後召入禁中論次新書凡千餘篇髙宗又宻與參決時</hi>
<hi>政以分宰相權時謂北門學士</hi>管簫之亞<hi>劉晏字士安晏既被誣舊史推明其功以為管蕭之亞</hi>
詩有神䕶<hi>劉禹錫字夢得作詩晚節尤精居易嘗推言其詩在處應有神物䕶持㑹昌時加檢校尚</hi>
<hi>書卒</hi>宿姦斂迹<hi>劉栖楚尹京兆峻誅罰不避權豪不閱旬宿姦老蠧為斂迹</hi>
　　　周<lb/>
<pb n="KR3k0038_WYG_099-15b"/>
姓纂<hi>帝嚳生后稷至太王邑於周文王以國為氏</hi>
事實諤諤之臣<hi>新序周舎事趙簡子立簡子之門三日三夜簡子使人問之曰子何以令我周</hi>
<hi>舎曰願為諤諤之臣墨筆操牘隨君之後司君之過而書之</hi>敦厚可任<hi>史記周勃沛人也木强敦</hi>
<hi>厚帝以為可任大事不好文學厚重少文為將軍軍細栁緩急真可任</hi>少有名譽<hi>周興少有名譽</hi>
<hi>陳忠薦其博物多聞拜為尚書郎</hi>五經縱横<hi>周舉字宣光姿貌短陋而博學洽聞為儒者所宗京</hi>
<hi>師語曰少有名譽周宣光</hi>文武籌略<hi>呉志周瑜字公瑾廬江舒人年二十四呉中皆呼為周郎敗魏</hi>
<hi>師八十萬於赤壁性度恢廓程普曰與公瑾交若飲醇醪不覺自醉文武籌略萬人之英少精意音樂謠曰曲</hi>
<hi>有誤周郎顧</hi>竹帛功名<hi>周魴字子魚呉郡人舉孝廉為寧國長又為鄱陽太守譎略多奇卒破曹</hi>
<pb n="KR3k0038_WYG_099-16a"/>
<hi>休斬獲萬計功名當書之竹帛在郡十三年賞善罰惡恩威並行</hi>神彩秀徹<hi>周顗字伯仁少有重</hi>
<hi>名神彩秀徹貴嵩見之歎曰汝穎固多奇士拜祕書郎累遷尚書吏部郎後遷尚書左僕射初以雅望獲海内</hi>
<hi>盛名</hi>有公輔器<hi>周捨字昇逸仕梁累遷鴻臚卿尚書吏部郎雖居職累徙而常留内二十餘年未嘗</hi>
<hi>離左右帝以為有公輔器稱為賢相</hi>貂蟬兠鍪<hi>周盤龍齊髙帝進號右將軍武帝戲之曰卿著貂蟬</hi>
<hi>何如兠鍪盤龍曰此貂蟬從兠鍪中生耳</hi>心膂之寄<hi>周寶安字安人為猛烈將軍文帝寄以心膂精</hi>
<hi>卒多配焉</hi>徵命不就<hi>隠逸周續之字道祖通五經五緯號曰十經名冠同門閒居讀老易隠於廬山</hi>
<hi>徵命並不就</hi>狀貌雄偉<hi>五代周徳威字鎮逺朔州馬邑人也為人勇而多智能望塵以知敵數其</hi>
<hi>狀貌雄偉笑不改容人見之凜如也</hi>聴斷明審<hi>周起字萬卿淄州鄒平人也知開封府聴斷明審廷</hi>
<pb n="KR3k0038_WYG_099-16b"/>
<hi>無留事</hi>學行知名<hi>周堯卿字子余其先汝隂人也堯卿警悟强記以學行知名</hi>落魄不<lb/>
羈<hi>周邦彥字美成錢塘人也性落魄不羈涉獵書史能文章世特傳其詞調云</hi>
　　　鄒<lb/>
姓纂<hi>子姓宋慜公之後正考父食邑於鄒遂為鄒氏齊有鄒衍鄒忌</hi>
事實明月夜光<hi>史記鄒陽齊人也獄中上梁孝王書王使人出之卒為上客太史公曰鄒陽辭</hi>
<hi>雖不避然其比物連類有足悲者亦可謂抗直不撓矣文辯著名長裾曳王門為人有智略忼慨不茍合獄中</hi>
<hi>書云明月之珠夜光之璧以闇投人於道莫不按劒相盼者無因至前也</hi>才學知名<hi>晉文苑鄒湛字</hi>
<hi>潤甫南陽人少以才學知名累遷為國子祭酒湛之持論實南陽之人傑子捷字太應亦有文才為散騎侍郎</hi>
<pb n="KR3k0038_WYG_099-17a"/>
琴之象政<hi>新序鄒忌以鼓琴見齊王王善之忌曰夫琴所以象政也遂為王言琴之象政狀</hi>
　　　樓<lb/>
姓纂<hi>夏少康之後周封杞東樓公支孫以樓為氏秦有相樓緩</hi>
事實操節清白<hi>後漢儒林樓望字次子習嚴氏春秋操節清白有稱鄉閭敎授不倦世稱儒宗</hi>
<hi>永平初為侍中入講省内</hi>常依名節<hi>前漢游俠樓䕶字君卿齊人結士大夫無所不頌為人短小精</hi>
<hi>辯議論常依名節聴之者皆竦</hi>
　　　游<lb/>
姓纂<hi>左傳鄭穆公子偃字子游之後以王父字為氏</hi>
<pb n="KR3k0038_WYG_099-17b"/>
事實為政清簡<hi>北史游肇字伯始博綜經史謙素敦重文雅見任帶魏郡太守為政清簡為畿</hi>
<hi>内大使黜陟善惡賞罰分明寵勢千請終無回撓方正之操時人服之</hi>師友淵源<hi>皇朝游酢字定</hi>
<hi>夫建州建陽人也兄醇與酢俱以文行知名酢初受業於程顥顥知扶溝縣以道學為已任酢為掌其事由是</hi>
<hi>問學益進陳正同知建寧因立像設祠於學而屬晦庵朱公熹記其事曰先生逺矣學者登是堂而拜其像於</hi>
<hi>是記也考其師友之淵源退訪其書而讀之於以求先生之所以學者果惡乎在幸而心自得之則亦無以異</hi>
<hi>乎親而炙之矣</hi>
　<lb/>
　翰苑新書後集下卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷二十</head> <lb/>
    <p>
<pb n="KR3k0038_WYG_020-1a"/>
欽定四庫全書<lb/>
　翰苑新書前集卷二十<lb/>
　　工部<lb/>
工部尚書<hi>漢成帝初置尚書有民曹主凡吏民上書光武改民曹主繕修功作鹽池園苑晉宋有起</hi>
<hi>部尚書而不常置每營宗廟宫室則權置之事畢省其屬有工部中大夫至隋乃有工部尚書唐因之龍朔中</hi>
<hi>改為司平太常伯咸亨復武后改為冬官神龍復本朝工部判部事一人以兩制以上充凡城池土木工役皆</hi>
<hi>𨽻三司修造案本曹無所掌元豐官制行尚書工部掌天下城池宫室舟車器械符印錢寳之事凡土木金革</hi>
<hi>之工役皆有程式其屬有三曰屯田營田職分田官莊塘濼之事𨽻焉曰虞部山澤苑囿場冶之事𨽻焉曰水</hi>
<pb n="KR3k0038_WYG_020-1b"/>
<hi>部川瀆河漲漕運之事𨽻焉是時尚書猶未除人職畧紹興三年併少府監歸工部以文思院屬焉中興㑹要</hi>
<hi>文思院舊屬少府監至是以少府監併於工部故文思院監官乃令工部辟差</hi>
歴代事實冬卿<hi>常集韋貫之制冬卿命職汝往欽哉</hi>司平太常伯<hi>見官制</hi>起<lb/>
部<hi>見官制</hi>正身奉法<hi>唐新語鄭善果為工部尚書正身奉法甚著勞績</hi>忠謹剛烈<lb/>
<hi>唐李大亮為工部尚書性忠謹外若不能言而内剛烈不可干以非義</hi>營宗廟宮室<hi>見官制</hi>
掌屯田山澤<hi>六典工部尚書一人侍郎一人掌天下百工屯田山澤之政令其屬有四一曰工部</hi>
<hi>二曰屯田三曰虞部四曰水部尚書侍郎總其職務而奉行其制命凡中外咸質正焉</hi>巧思過人<lb/>
<hi>陳從易為起部尚書巧思過人軍國器械多所創立</hi>名為稱職<hi>隋書長孫平為工部尚書名為稱職</hi>
<pb n="KR3k0038_WYG_020-2a"/>
兄弟代為<hi>唐閻立本代兄立徳為工部尚書兄弟相代為八座時人榮之</hi>推轂士<hi>唐職林于</hi>
<hi>休烈為工部尚書不治産業樂賢下善推轂士甚衆</hi>
皇朝事實政事知無不言<hi>周平園集張忠簡公闡擢工部尚書兼侍讀初上用真宗</hi>
<hi>故事命經筵官二員遞宿學士院朝夕宣召商搉古今諮訪政事公入對尤數知無不言屢引疾丐閒上曰朕</hi>
<hi>所以知外事皆頼尚書工部一書相從久忍言去耶</hi>請斥佞人<hi>編年備要元符三年曽布之相也御</hi>
<hi>史中丞豐稷欲率臺屬論之遂遷稷工部尚書稷力丐補外不允謝表有内侍已成於怨府佞人方列於奏章</hi>
<hi>之語上問佞人為誰曰曽矣布陛下斥布則天下事定</hi>
旁引百工居一<hi>周禮國有六職百工與居其一焉</hi>
<pb n="KR3k0038_WYG_020-2b"/>
羣公精語率四屬程百工<hi>白集韋貫之制尚書漢公卿也言動可否屬人耳目固不</hi>
<hi>専於率四屬程百工修位於冬官而已</hi>飭五材以辨器<hi>常集平百官之上書飭五材以辨器</hi>
<hi>非國之髦碩詳於典制則不可以綜事訓工建明理本也</hi>五材是宜百官惟敘<hi>孫樵記室</hi>
<hi>新書五材是宜百官惟敘城郭都邑合其規士農工商得其所</hi>位當𤣥武職在司空<hi>唐張</hi>
<hi>鷟云位當𤣥武之官職在司空之任虞舜之代伯禹綂其班周成之朝毛公處其地</hi>冬卿常伯<hi>楊億</hi>
<hi>代冦相表云云</hi>中臺起曹<hi>南豐擬制</hi>
四六警語<hi>冬官起曹</hi>　<hi>共工/訓匠</hi>　<hi>渙寵宸庭/升華起部</hi>　<hi>㤙綸拜寵起部騫華</hi>
　　<hi>龍光渙渥雉正躋榮</hi>　<hi>顯膺昕詔擢長冬官</hi>
<pb n="KR3k0038_WYG_020-3a"/>
　　<hi>帝曰疇若垂哉擢典司空之職漢庭誰如卿者遂升常伯之班</hi>
　　<hi>望崇九㝢信可若於予工位近三台行進熈於帝載</hi>
　　<hi>百工皆聖所作必疇創述之才八座非賢孰居宜被褒遷之渥</hi>
　　<hi>峩冠而依日月望久聳於持荷鳴玉而上星辰班益髙於曵履</hi>
　　<hi>虞廷分命疇若予工周室建官俾帥其屬</hi>
　　<hi>舜命之疇共工參稽九官之績周官之分事典載嚴六職之司</hi>
　　<hi>天生五材而民並用國有六職而工與居</hi>
　　<hi>遜于殳斨伯與莫反咨垂之命有若伊陟臣扈行成格帝之功</hi>
<pb n="KR3k0038_WYG_020-3b"/>
　　<hi>為清朝喉舌之官任丹扆腹心之寄</hi>
　　<hi>聖人作百工之事政少藉於研思冬官峻八座之躔行即參於鬷假</hi>
工部侍郎<hi>隋煬帝改置工部侍郎唐因之龍朔改為司平少常伯咸亨復他時曹名或改而官不易</hi>
<hi>通典本朝建官本末並見前工部尚書門元豐正名初除熊本續㑹要</hi>
歴代事實司平少常伯<hi>見官制</hi>小司空中大夫<hi>六典云云</hi>起曹<lb/>
<hi>白集授工部侍郎集賢殿學士制曰起曹書殿兼而委之</hi>有宰相望<hi>李栖筠字貞一為工部侍郎魁</hi>
<hi>然有宰相望</hi>百工典制<hi>常衮制百工惟時命汝典制</hi>
皇朝事實條上十事<hi>周平園集張忠簡公闡權工部侍郎給札侍從臺諫條具時務公上</hi>
<pb n="KR3k0038_WYG_020-4a"/>
<hi>十事時應詔數十人惟公與國子司業王十朋指陳實事斥言權倖無所回隠明日上召兩人對内殿大加稱</hi>
<hi>賞賜酒者再面授御書各一軸</hi>言聖君以典學為務<hi>楊龜山先生時為工部侍郎入對首</hi>
<hi>言自古聖賢之君未有不以典學為務以君徳在是故也尋命兼侍講</hi>
羣公精語共工之貳<hi>南豐擬制云云</hi>冬官之貳<hi>曲阜除郭知章制冬官之貳方</hi>
<hi>此得人疇若予工咸為已試</hi>冬卿之貳<hi>公是行崔/嶧制云云</hi>擢貳事官<hi>曲阜行蔡延慶</hi>
<hi>制</hi>飾五材程匠事<hi>南豐/擬制</hi>紀綱繕修之政<hi>曲阜行王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>制疇若予工汝往</hi>
<hi>為允汝其紀綱繕修之政杜塞淫巧之作</hi>
四六警語<hi>優詔真儒升卿起部</hi>　<hi>進參𤣥武之司/適應遒人之狥</hi>　<hi>徒得君重使若予工</hi>
<pb n="KR3k0038_WYG_020-4b"/>
　　<hi>香案螭頭之側曽珥筆以直前屬車豹尾之間還結絇而敬上</hi>
　　<hi>掌邦土時地利暫煩少常伯之權和鼎實賛化原行踐中書令之考</hi>
工部郎中<hi>晉宋齊皆有起部郎中梁陳改置起部侍郎隋初為工部侍郎煬帝除侍字改起部唐武</hi>
<hi>徳改工部郎中龍朔改司平大夫咸亨復光宅神龍並隨曹改復六典本朝建官本末見前工部尚書元豐正</hi>
<hi>名初除范子竒髙遵惠職畧建炎五年詔御前軍器所𨽻工部郎官詔本所行私文字並係工部官御又詔工</hi>
<hi>部専立一案以御前軍器為名中興㑹要</hi>
歴代事實司平大夫<hi>見官制</hi>司空下大夫<hi>六典周禮司空屬官下大夫即</hi>
<hi>郎中之任也</hi>掌工匠程式<hi>六典工部郎中員外郎掌經營興造之衆務凡城池之修濬土木之</hi>
<pb n="KR3k0038_WYG_020-5a"/>
<hi>繕葺工匠之程式咸經度之</hi>泣諫玉階<hi>唐蒋係遷工部員外郎又遷郎中宰相宋申錫為北司羅</hi>
<hi>織罪在不測係與諫官崔元亮泣諫於玉階申錫方減死時論稱之</hi>
皇朝事實知制誥<hi>國朝范杲以工部郎中知制誥</hi>
羣公精語中臺起曹<hi>曲阜除王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>制中臺起曹郎選尤重</hi>冬卿之屬<hi>公是行李</hi>
<hi>徽之制云云</hi>今之髙選<hi>曲阜除張元方制郎吏/今之髙選號為劇曹</hi>其選甚髙<hi>南豐</hi>
<hi>除范子竒制宮室城隍程匠度材之事郎於起部其選甚髙</hi>
員外郎名著<hi>唐國史補云開元以後位卑名著者杜工部</hi>司其帳籍<hi>隋百官志二十</hi>
<hi>四司各置員外郎一人以司其曹之帳籍</hi>
<pb n="KR3k0038_WYG_020-5b"/>
前賢詩詞馨香粉署妍<hi>杜甫詩馨香粉署妍註公時乃工部員外郎不能詣省徒想其</hi>
<hi>官署之妍美耳</hi>欲陳濟世策<hi>杜甫詩欲陳濟世/策已老尚書郎</hi>敢恨省郎遲<hi>杜甫</hi>
<hi>䕫府書懐不才名位晚敢恨省郎遲</hi>郎官幸備員<hi>杜甫詩/云云</hi>不及村野人<hi>杜甫</hi>
<hi>詩雖為尚書郎不及村野人</hi>
四六警語<hi>錫命嚴宸為郎起部</hi>　<hi>光膺帝寵/進職郎曹</hi>　<hi>楓宸簡眷蘭省躋榮</hi>
　　<hi>擢處郎曹進參起部</hi>　<hi>登道家之蓬山望已髙於羣雅覆郎闈之錦被職尤重於百工</hi>
　　<hi>漢著作之庭久稱載筆虞共工之屬兹實掄才</hi>
　　<hi>哦庭涉筆方徜徉乎東觀道山懐香握蘭復輝映乎南宮郎宿</hi>　<hi>要令藝事亦效工箴</hi>
<pb n="KR3k0038_WYG_020-6a"/>
　　<hi>方秉麟經之筆亟含雞舌之香</hi>　<hi>工匠技巧咸精能暫煩程覈侍從言語有虛位佇對褒遷</hi>
屯田郎中<hi>漢尚書郎四人其一主户口墾田盖屯田之始也晉始置屯田郎中東晉宋齊並左民郎</hi>
<hi>中兼知屯田事陳隋並侍郎煬帝曰屯田郎唐龍朔中為司田大夫後復故掌天下屯田及在京文武職田諸</hi>
<hi>司公廨田以品給焉唐職林本朝屯田判司事一人以無職事朝官充凡屯田之政令𨽻三司本司無所掌元</hi>
<hi>豐改制郎中員外郎始實行本司事兩朝志參掌營田屯田官荘唐濼學校職為之田及其租入凡興作主其</hi>
<hi>給納檢察賞罰之亊皆詔其長貳而行之神宗正史職官志初除張叙職畧元祐改入户部崇寧復續㑹要見</hi>
<hi>崇寧元年十二月詔建炎三年詔兼虞部中興㑹要隆興元年詔工部屯田郎官一員兼領孝宗㑹要</hi>
歴代事實司田<hi>見官制</hi>兼掌儀式<hi>隋初屯田郎/兼掌儀式</hi>清立<hi>北史裴讓</hi>
<pb n="KR3k0038_WYG_020-6b"/>
<hi>之十七舉秀才為屯田郎中讓之弟讞之謀之訥之諏之並清立楊愔每云河東士族京官不少裴讓之兄弟</hi>
<hi>都無鄉音</hi>不博都門<hi>國史補省中語後行/祠屯不博行中都門</hi>閒簡無事<hi>南部新書省中</hi>
<hi>司門都官屯田虞部主客皆閒簡無事諺曰司門都官屯田水部入省不數</hi>有宣撫材<hi>唐沈扶為</hi>
<hi>屯田郎中充山南道宣撫使至鄧州奏倉督鄧琬等先主掌湖南江西運到糙米浥爛成灰塵鄧琬父子兄弟</hi>
<hi>至𤣥孫相承前後禁死九人云云勅曰云云已上速便䟽理以聞物議嘉扶有宣撫材</hi>
羣公精語懇屯冬屬<hi>胡文恭行劉述制云云</hi>中臺總政<hi>南豐擬制率屯戍之</hi>
<hi>兵服畎畆之事郎於中臺總其政令</hi>
六部監門<hi>紹興二年詔置六部監門官一員從堂除差人從吏部尚書沈與求之請也尋詔六部長</hi>
<pb n="KR3k0038_WYG_020-7a"/>
<hi>貳踏逐奏沈與求等舉新平江府通判董将詔依中興㑹要𨽻尚書左右選見中興㑹要尚書左選註内遷則</hi>
<hi>為寺監丞或權郎外除至有為諸路總領者乾道後補外止為州内遷止為寺監簿選浸輕矣朝野雜記</hi>
皇朝事實掌司門鑰<hi>胡文恭行吕惟簡制云掌司門鑰之嚴</hi>更司門鍵<hi>許公</hi>
<hi>集制云云</hi>
六部架閣<hi>元豐有六曹架閣庫續㑹要崇寧元年何執中為吏部尚書四選按集吏蔵于家以舞文</hi>
<hi>取賄執中請置庫架閣命官涖之是後六曹皆建立四朝史何執中𫝊大觀三年罷政和三年六曹依舊置宣</hi>
<hi>和二年罷續㑹要宣和二年户部勘㑹紹興三年立六部架閣庫中興題名記十五年紹復置官吏户部各差</hi>
<hi>一員禮部兵部共差一員刑工部各差一員以主管尚書某部架閣為名中興㑹要舊制官庀其司置于六部</hi>
<pb n="KR3k0038_WYG_020-7b"/>
<hi>之内或遇其廢則以郎省兼之否則以監六部門兼之迨于紹興寺監簿正官俱復然始庀司于外一也舊制</hi>
<hi>金耀門文書庫多蔵三司帳籍三司今版曹也自銓曹而下儲蔵帳籍之所未之詳焉其後置六部架閣下大</hi>
<hi>抵成案留部二年然後舁而蔵之又八年則入之金耀今金耀無復曩日則悉蔵於架閣庫二也二者不同而</hi>
<hi>至於諸曹二十四司之文書盡歸儲蓄以待有用則今猶昔也中興題名記以都官員外郎蘇冶奏復之命末</hi>
<hi>㕔郎官兼領中興繫年録</hi>
皇朝事實奏對論當世之故<hi>劉後溪撰文集序杜莘老字起莘以珍南一教授客</hi>
<hi>中都見九重方更化因上書執政執政偉其說薦為六部架閣明年彗見東方公奏對直論當世之故語益切</hi>
<hi>直遷為刪定</hi>周司書漢掌故<hi>中興題名其任似周司書選似漢掌故</hi>入之金耀<lb/>
<pb n="KR3k0038_WYG_020-8a"/>
<hi>見官制</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_020-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書前集卷二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書别集卷十</head> <lb/>
    <p>
<pb n="KR3k0038_WYG_112-1a"/>
欽定四庫全書<lb/>
　翰苑新書别集卷十<lb/>
　　䟽語<lb/>
　　　天基聖節道觀啟建　　　　方秋崖<lb/>
聦明而作元后有開繞電之祥富夀以祝聖人肅奏望<lb/>
雲之請春融蘂笈天賛蘿圗皇帝伏願道邁崆峒世緜<lb/>
郟鄏洛書五十六字休符丕赫於龜文天皇萬八千年<lb/>
厯數莫窮於鳳紀<lb/>
<pb n="KR3k0038_WYG_112-1b"/>
　　　天基聖節僧寺啟建　　　　方秋崖<lb/>
法王真子為世界主天開夣日之符大地衆生禮毗耶<lb/>
身人致望雲之祝𢎞敷玉偈丕賛金輪皇帝伏願如不<lb/>
動尊獲無量夀南閻浮提北鬰單越盡被堯仁大周沙<lb/>
界細入微塵難窮舜歴<lb/>
　　　天基聖節啟建　　　　　　劉後村<lb/>
秦臘俶臨將及春回之候夏正甫建有開震出之祥敢<lb/>
傾葵藿之心仰祝春松之筭伏願皇帝陛下夀齊箕翼<lb/>
<pb n="KR3k0038_WYG_112-2a"/>
福等岡陵崑丘王母之桃靡煩來獻海上安期之棗不<lb/>
必逺求<lb/>
　　　皇太后聖節啟建　　　　　　戴象麓<lb/>
日占南陸千齡開夣月之祥星拱東朝百拜祝齊天之<lb/>
夀蕆儀㭝典賛慶昌時夀明皇太后陛下伏願齊光北<lb/>
辰悟妙西竺千百佛裏比侔無量夀如來億萬年中擁<lb/>
佑當今新天子<lb/>
　　　天基聖節道觀滿散　　　　　方秋崖<lb/>
<pb n="KR3k0038_WYG_112-2b"/>
王者大一統肇新紀鳯之元中國有至仁誕啟流虹之<lb/>
旦懽騰羽玉頌浹雲璈恭願如日之升與天無極九五<lb/>
福曰夀曰富遹符華祝之三八千嵗為春為秋長燕嵩<lb/>
呼之萬<lb/>
　　　天基聖節滿散　　　　　　　劉後村<lb/>
春王正月方欣木徳之回天子萬年式慶蘿圗之永罄<lb/>
輿情之懽抃祝睿筭之延洪伏願皇帝如日之升體乾<lb/>
之健豳人為酒告農扈之屢豐都護奉觴喜邉𤇺之早<lb/>
<pb n="KR3k0038_WYG_112-3a"/>
息<lb/>
　　　天基聖節僧寺滿散　　　　　方秋崖<lb/>
現在佛作人天師遹新寳歴長夀王等虗無界光啟瑶<lb/>
樞香深圓玉之春雲麗側金之瑞恭願盡未來世居無<lb/>
上尊圜天為盖而方地輿悉歸禹㑹大海運墨而須彌筆<lb/>
莫紀堯年<lb/>
　　　進功徳䟽　　　　　　　　　劉後村<lb/>
昊蒼眷命聿開王者之興臣子愛君均願聖人之夀輙<lb/>
<pb n="KR3k0038_WYG_112-3b"/>
慿善頌仰賛脩齡恭惟皇帝陛下保大定功無為恭己<lb/>
大徳者名位必得光紹鴻圗善治則福禄日來駢臻景貺<lb/>
　　　夀慶滿散　　　　　　　　　方秋崖<lb/>
風薫慈極天開必夀之期雲麗殊庭人獻無疆之祝鏘<lb/>
瓊璈而上立遡珠蘂以嵩呼皇太后恭願道邁希夷心<lb/>
㳺清净芝翻玉圃莫窮物外之春秋桃熟瑶池不息人<lb/>
間之雨露<lb/>
　　　天基聖節放生　　　　　　　方秋崖<lb/>
<pb n="KR3k0038_WYG_112-4a"/>
惟我宋其仁如天魚躍鳶飛俱入華胥之國鳳儀獸舞<lb/>
嘉娛長樂之朝於萬斯年自今以始<lb/>
　　　祈雪䟽語　　　　　　　　　戴象麓<lb/>
某神竊惟冬序常暘雪不時若凶咎之證盖在來年民<lb/>
有疫癘之憂農有旱蝗之慮二者皆令之責也惟神血<lb/>
食兹土寧不均任此責乎願從三臘之時早見六花之<lb/>
瑞則令之與神庶無愧矣<lb/>
　　　就靈巖祈雨䟽　　　　　　　吳雨巖<lb/>
<pb n="KR3k0038_WYG_112-4b"/>
種不入土比常時之旱不同心切望雲合一鎮之辭致<lb/>
禱惟我佛不違於本誓念此方皈敬者幾年隂雨膏之<lb/>
要必滿盈而後可大命近止不容感應之更遲<lb/>
　　　祈雨䟽　　　　　　　　　　戴象麓<lb/>
六月不雨最切農憂三日為霖全資天澤痛惟彫弊之<lb/>
邑屢當劫燬之餘今雖奠居猶多艱食惟望今嵗之小<lb/>
稔以救餘生之倒垂况兹近郭之田亦多早熟之稻谷<lb/>
垂頭而將實民枵腹以待餐忽旱暵之彌旬恐秋成之<lb/>
<pb n="KR3k0038_WYG_112-5a"/>
失望民茍弗食吏將疇依爰瀝控於丹誠乞垂憐於赤<lb/>
子錫以霡霖蘇其焦枯俾早穗之既堅仍晚苖之俱茂<lb/>
窮閻委巷茍或免於啼號下吏小官庶少逃於憂責<lb/>
　　　就羅巖祈雨䟽　　　　　　　㳺時齋<lb/>
旱不苦禱而雨恩屢拜於二天魃為虐惔如焚憂復深<lb/>
於七月哀籲稽望霓之首諄勤拳叩地之誠伏念某等<lb/>
列井受㕓聚廬托處生計頃殘於紅首年饑復困於黒<lb/>
膚兩遭時變正不聊生三遇天災豈能堪命自入夏拆<lb/>
<pb n="KR3k0038_WYG_112-5b"/>
龜疇之兆至開秋息垤鸛之鳴石且泉枯日如火烈早<lb/>
稻所取空於無粒晚禾之命危亦懸絲觸目啣酸痛心<lb/>
若割况鄰里均蒙於時注獨此邦未沐於天恩胡寧瘨<lb/>
我於至斯所恃皈投之有所更三日不雨可知嗣嵗之<lb/>
饑是八月飛霜尤慘前秋之禍仰瞻靈岳夙眷敝鄉合<lb/>
庶信之精䖍遣二生而躬禱伏願金華駕鶴玉洞呼龍<lb/>
飛雲駕掣風軿速流雨澤鞭雷車揺電幟盡瀉天河閔<lb/>
予瘠土之民轉作豐年之象<lb/>
<pb n="KR3k0038_WYG_112-6a"/>
　　　謝雨䟽　　　　　　　　　方秋崖<lb/>
五月而種不入正愆梅潦之黄一雨而苖則興己喜稼<lb/>
雲之緑靈饗斯答嘉澤惟均曰雨曰𤾉曰燠曰寒曰風<lb/>
曰時願調玉燭既種既戒既方既皁既堅既好迄至金<lb/>
穣<lb/>
　　　祈晴䟽　　　　　　　　　　吳雨巖<lb/>
嵗本不稔粒食可憂雨復妨收人情益恐青空者既已<lb/>
絶腰鎌之望黄熟者又未有登場之期垂成若更害成<lb/>
<pb n="KR3k0038_WYG_112-6b"/>
小歉必至大歉率籲衆慼敬叩佛慈急掃隂雲大開天<lb/>
日及時刈穫俾無禾耳之災傷庶表神靈大副農心之<lb/>
懇欵<lb/>
　　　祈晴䟽十月收禾次還願併祈晴<lb/>
　　　　　　　　　　　　　　　　戴象麓<lb/>
十月穫稻一年之計所闗乆雨妨農八口之家奚望况<lb/>
艱歉不堪於去歳而收成全仰於今冬柰積潦之連綿<lb/>
阻及時之收刈禾浸淫而生耳農憔悴以焦心嘗贄瓣<lb/>
<pb n="KR3k0038_WYG_112-7a"/>
香恪陳净願雖荷皇天之感格日脚方晴奈何宿靄之<lb/>
隂沉雲頭復雨彷徨无措老弱奚歸兹衆賽於無因庸<lb/>
再伸於前懇伏望神心垂憫佛眼回光岩谷隂消開一<lb/>
天之霽色倉箱日入騰萬戸之驩聲<lb/>
　　　祈晴䟽　　　　　　　　　方秋崖<lb/>
六月之雨則書雖云志喜三日為霖以往寧不懐憂於<lb/>
以見造化之難其何厭民情之瀆伏願隂雲觧駁陽光<lb/>
開晴過則為災未害金烏之赫休其時若遄歸石燕之<lb/>
<pb n="KR3k0038_WYG_112-7b"/>
飛<lb/>
　　　謝晴䟽　　　　　　　　　　方秋崖<lb/>
自春徂夏每虞隂沴之淫維麥有秋式對陽光之赫敢<lb/>
忘歸貺肅以薦嘉蠶事畢而田事興己慶年豐之喜割<lb/>
者晴而耕者雨尚邀時若之休<lb/>
　　　代祈男子䟽　　　　　　　　戴象麓<lb/>
竊以天上麒麟數載未符於吉夣人間龍鳳何時方見<lb/>
於喜祥孟軻興不孝之辭伯道起無兒之嘆切效尼山<lb/>
<pb n="KR3k0038_WYG_112-8a"/>
之禱冀儲崧嶽之靈云云昴宿遺精誕蕭何而安漢長<lb/>
庚入夣生李白以扶唐佇㸔照室之祥即獲㺯璋之慶<lb/>
英姿同伏湛稟容貌以堂堂餘慶若徐卿生公侯而衮<lb/>
衮<lb/>
　　　許佛願賽還䟽　　　　　　　戴象麓<lb/>
伏以人圎顱而方趾生長皆天日飽食以煖衣依歸有<lb/>
地雖大造未嘗責報然凢情豈不知恩伏念某形骸寓<lb/>
宇宙之間頂踵皆乾坤之賜苐人愚若不自覺而日用<lb/>
<pb n="KR3k0038_WYG_112-8b"/>
豈能無非纔投謝過之誠果獲降康之祐一年安靖八<lb/>
口齊全心銘篆以難磨身粉虀而莫報敬㳙吉日薄賽<lb/>
前因庻慿圎滿之功終沐保全之惠伏願人人有慶目<lb/>
前之老穉團欒日日無虞意外之災屯觧釋其為感幸<lb/>
罔罄敷宣<lb/>
　　　尉司弓級就本尉廟許佛願乞保捕冦還願<lb/>
　　　　　　　　　　　　　　　　戴象麓<lb/>
正直為神肯許隂邪之肆侮慈悲惟佛豈容殺戮之張<lb/>
<pb n="KR3k0038_WYG_112-9a"/>
威纔控懇祈即蒙矜閔於軍陣恐怖之中而能施無畏<lb/>
使草木恍惚之狀而皆化為兵羣兇飇除百姓堵按隂<lb/>
功所獲如此人心敢昧依歸爰㳙吉辰敬賽前願伏願<lb/>
豺狼屏迹自今永無烽火之虞鴻鴈安居至老不見兵<lb/>
革之事現前人口等咸乞保全以上父母官更祈庇祐<lb/>
　<lb/>
　<lb/>
　<lb/>
<pb n="KR3k0038_WYG_112-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書别集卷十<lb/>
</p>
<p>
</p>
  </div>
</body>
</text>
</TEI>
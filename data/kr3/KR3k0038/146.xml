<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷三十二</head> <lb/>
    <p>
<pb n="KR3k0038_WYG_146-1a"/>
欽定四庫全書<lb/>
　翰苑新書續集卷三十二<lb/>
　　謝到任類<lb/>
　　　南康到任謝廟堂　　　　　　方秋崖<lb/>
一麾江海敢圖縮戍之期三逕林丘莫遂投閒之請言<lb/>
秣其馬式開我龜敢告至於鈞衡請具陳於竿牘伏念<lb/>
某受命於獨許身何愚蠧魚之癖不除信書成誤麋鹿<lb/>
之性故野與世絶踈但知惡元子之圓寧解乞天孫之<lb/>
<pb n="KR3k0038_WYG_146-1b"/>
巧汲黯妄發或者亦多憚之李廣數竒不過不得侯耳<lb/>
無可奈何幕中之辯盍歸乎來谷口之耕徑削牘以丐<lb/>
祠幸出綸而予壘樵牧既還其處所禽魚皆覺其歡欣<lb/>
方將娛憂舒悲一發於詩政自伏隩潛深無闗於世使<lb/>
穆生去弗果安知不楚市之鉗彼和氏泣奚為曽未毁<lb/>
荆山之璞乃趣齊丘之戍已傳張翰之歸詔恩弗許於<lb/>
辭行心口自為之相語晦庵徃矣寧復詩人廬山髙哉<lb/>
妙絶天下將不負平生之目且飽觀老子之書兹葢伏<lb/>
<pb n="KR3k0038_WYG_146-2a"/>
遇以立道統為帝師以聚人材為相業當端平琴瑟更<lb/>
張之始律吕調而正聲諧及淳祐魚龍雜襲之餘雷霆<lb/>
轟而羣隂蟄天開一泰公得衆賢不惟中朝無檮杌饕<lb/>
餮之儔亦欲方國有渤海頴川之政還觀近者厥亦偉<lb/>
哉謂先儒所藏書存而俗吏乃敗人意周濓溪幾𫝊至<lb/>
此毎常思貂續之難范文正一筆勾之何枿去狼貪之<lb/>
勇遂承人乏夫豈材堪某敢不近戒覆車逺窺徃躅第<lb/>
漁取適遭於竭澤恐書癡無救於陋風杞菊賦成未免<lb/>
<pb n="KR3k0038_WYG_146-2b"/>
有呼先生稱太守之誚蘭亭帖在葢備聞以著廷還郎<lb/>
省之言其永寳之非敢望也<lb/>
　　　兩易邵武軍謝廟堂　　　　　方秋崖<lb/>
同舟遇風其敢視人之溺鄰國為壑不虞接吏之遙脱<lb/>
非覆幬以如天誰與轉移而易地某知自矣請具陳之<lb/>
伏念某窮且益堅愚而自用當汲黯之妄發不能為性<lb/>
命而忍須臾雖李廣之數竒未嘗以屈辱而遽摧阻故<lb/>
知有是非不知有利害毋得罪㷀獨寧得辠髙明平生<lb/>
<pb n="KR3k0038_WYG_146-3a"/>
所為毎坐如此㑹守廬山之荒壘正臨滙澤之重湖飛<lb/>
棹舳艫惟餫舟之湊集隳突闤闠甚羣盗之歗呼毎挺<lb/>
刃以駭吾民至殺人而尸諸市可為太息莫敢孰何豈<lb/>
圖雄霸之風乃見清平之世此而不戢亂亦非難痛繩<lb/>
治之真是驅龍蛇而搏虎豹稍懲艾矣幸無舞鰍鱔而<lb/>
號狐狸獨有湖廣之綱梢敢據康廬之石閘薄人於險<lb/>
竟致漂淪籲天何辜有來赴愬然則為之長者得不追<lb/>
而㧞之夫奚傑黠吏之單辭已觸權貴人之盛怒冠雖<lb/>
<pb n="KR3k0038_WYG_146-3b"/>
弊不以苴履人謂斯何水之激可使在山慮不及此其<lb/>
所謂之體統實可駭於文移縱自臥上床使君卧下床<lb/>
未除豪氣然君處北海寡人處南海胡涉吾疆驟騰劾<lb/>
奏之章重費并包之度此葢伏遇某官以皇極容受以<lb/>
大明照臨謂爾湖廣謂我江東瞭然漢地里之志劾此<lb/>
鄰邦劾彼朝士岌乎唐藩鎮之憂於其不得已之中示<lb/>
以聊復爾之意蔽自宻運薄言對移失一老兵得一老<lb/>
兵初無傷於毫髪待以國士報以國士敢敬布其腹心<lb/>
<pb n="KR3k0038_WYG_146-4a"/>
尚念某草茅之習固然萍梗之蹤方定若曰統臨之部<lb/>
本無界限之分恐郡國難而朝廷處之亦難既江東可<lb/>
則福建奚其不可畏首畏尾吾身餘幾誰云天地之寛<lb/>
何簔何笠爾牧來思孰與山林之宻敢因摧謝併以懇<lb/>
祈<lb/>
　　　邵武軍到任謝廟堂　　　　方秋崖<lb/>
以播易柳盡出寛恩自江入閩已紓逺戍雖曰老生之<lb/>
直諒備知吾相之曲成庶幾此聲坐以無事葢樵外之<lb/>
<pb n="KR3k0038_WYG_146-4b"/>
為郡多風波之悍民問馬及羊莫施鈎距帶牛佩犢動<lb/>
以兵争固嘗弄鋤梃而貽丙枕之憂至令解綱紐而無<lb/>
甲令之懼真喜則人怒則獸之處屬方有於小驚迨車<lb/>
如棲馬如狗之來乃亡何而自定豈龔遂能安渤海之<lb/>
盗豈汲黯能寢淮南之謀事有偶然况如某者徒以柔<lb/>
不茹剛不吐或嚴憚之若夫用之行舍之藏孰主張是<lb/>
比觸權貴人之怒已歌歸去來之詞或曰自近移逺宜<lb/>
若貶然詎容堅卧如使以退為進是為過矣必毋留行<lb/>
<pb n="KR3k0038_WYG_146-5a"/>
冐焉此來吁豈得已不圖狂狷乃有聲梁楚之間或可<lb/>
輯寧俾無異魯鄒之俗聞知道路相與輿言無犯有司<lb/>
是嘗折南陽帝親者頗哀老子其將如癡兒官事何幸<lb/>
此危蹤轉而安跡此葢伏遇某官以六經熈帝載以三<lb/>
代育人材不得中行而與之寧使負草茅之氣吾見君<lb/>
子斯可矣毋令坐口語之愆乃陶坱圠之鈞不失邯鄲<lb/>
之步某敢不愈堅苦節無縱詭隨所恃本朝清明直為<lb/>
壯而曲為老罔使初心變化前日是而今日非惟有拊<lb/>
<pb n="KR3k0038_WYG_146-5b"/>
摩是為稱塞<lb/>
　　　代陳真州<hi>韡</hi>到任謝丞相　　　劉後村<lb/>
叨臨鄉壘甫竊便安改戍邊州俄分憂責銜知愈重圖<lb/>
報滋難伏念某頃以書生㳺于戎幕攀鱗附翼固無竒<lb/>
偉之功騎虎握鬚頗習艱危之事過蒙大造俯録微勞<lb/>
一脱選坑再塵朝序及煩言攻擊歴疏徃日之愆尚一<lb/>
力保全冀獲它時之用昨辭堂檄遽假郡符遂過庭學<lb/>
禮之心有閉閣凝香之趣豈謂誤恩沓至除目洊頒試<lb/>
<pb n="KR3k0038_WYG_146-6a"/>
之鋒鏑交馳之衝寘之城池必守之處父兮生我誰獨<lb/>
無人子之情國爾忘家安敢廢王臣之誼况作成於平<lb/>
居閒暇之際固責望於一旦緩急之秋葢聞命而飲氷<lb/>
遂携孥而觸熱兹臨闗塞已見吏民祖逖枕戈不忘憤<lb/>
發伏波曵足尚自激昻然而兵少備多財狹費濶無賞<lb/>
罰何以作士氣失恩信何以收人心儻憑廟謀克濟國<lb/>
事兹葢伏遇某官勲髙浴日德盛格天網羅收人物之<lb/>
英鼓舞赴功名之㑹察某佩嚴君之訓粗識義方謂某<lb/>
<pb n="KR3k0038_WYG_146-6b"/>
受國士之知必懐恩地終慙謭薄恐累陶鎔某敢不稍<lb/>
鬯皇威益蒐軍實成敗利鈍雖難覩於目前禍福死生<lb/>
葢當寘之度外<lb/>
　　　太守到任謝丞相<hi>權武岡軍</hi>　　李梅亭<lb/>
邊郡負丞愧何功於涉筆中朝改牧命以次而設麾雖<lb/>
時暫以從權亦日虞於非據重感大造陶鎔之賜敢廢<lb/>
小吏竿牘之恭伏念某全抱迂踈倍勤抆拭廣文轗軻<lb/>
既保全茅屋之歸半刺翺翔又減縮葵丘之代無蟹易<lb/>
<pb n="KR3k0038_WYG_146-7a"/>
嫌於監郡不犀敢望於封侯方圖下考之書恪布中涓<lb/>
之謝日居乏使故侯攬轡以疾驅夜枕不安新尹懐章<lb/>
而未上勤廟堂之軫念慮獄市之擾奸姑令副貳之車<lb/>
且護方寸之印鶉兮胡瞻於不獵馬也詎可以守閑正<lb/>
使五日京兆之間亦有千里宅生之寄科𤨏邊吏非䝉<lb/>
真漢相之知申畫郊圻安得假齊王之命兹者伏遇某<lb/>
官得聖之任為帝者師萬億年敬天之休豈止書郭中令<lb/>
之考五百歲名世者出葢欲𫝊孟軻氏之宗更新紹定<lb/>
<pb n="KR3k0038_WYG_146-7b"/>
之初元遴選神爵之良吏謂友邦必立之亞旅正欲充<lb/>
虚幸督郵未逐於聾丞不妨借聽雖小人乗器終於必<lb/>
奪然大鈞播物允矣無垠某敢不三思而行一日必葺<lb/>
雖慙尸祝越樽俎而代庖人之勞當籍吏民封府庫以<lb/>
待將軍之至<lb/>
　　　榮州到任謝丞相　　　　　　李梅亭<lb/>
佐黔巫之東鄙甘半刺之翺翔守巴𤏡之南榮累一陶<lb/>
之坯冶幕府十年之未久角巾兩火之可逃間闗半期<lb/>
<pb n="KR3k0038_WYG_146-8a"/>
辛苦萬狀甫兹領事率爾裁牋伏念某才不瘉人學徒<lb/>
泥古招諸生於館下幾毁于隨處别駕之治中無材可<lb/>
展姑俟及瓜之代式遄行李之歸敢圖分銅獸之符猥<lb/>
使展石龜之印惟義和之僻壤實光廟之潛藩升軍開<lb/>
府獨未沾恩視邦選侯率多就近葢民田歲租止五千<lb/>
石而公使年計僅六百緡財非鬼輸全仰作鹹之潤郡<lb/>
資井養詎堪竭澤之漁比縁花破於皂胥今遂草薙而<lb/>
赤立欲俾尋常之外頓増十萬之輸數罟入池寧保四<lb/>
<pb n="KR3k0038_WYG_146-8b"/>
郊之無擾强弩射市但嗟薄命之先穿上下交征公私<lb/>
可痛弗獲於上不可治也欲加之罪其無辭乎恭惟某<lb/>
官師保萬民弼亮四世天欲吾君繼夀皇之聖帝賚我<lb/>
公紹忠定之勲禹以功臯以謨遹全絶德絳之果霍之<lb/>
勇抑又餘收不惟垂紳正笏而措泰山之安且復守志<lb/>
厲操而抗浮雲之節勤勞二紀無寸晷之敢休懇避三<lb/>
公至累年而不受戒謹恐懼之如此熾昌耆艾以固然<lb/>
周公仰而思之不迷勤教伊尹聖之任也尤務旁招肆<lb/>
<pb n="KR3k0038_WYG_146-9a"/>
令愚儒來効凋郡尚念某進退維谷兢戰履氷思庶民<lb/>
所以安恐有負十行之賜得一事可自罷庶幾免百謫<lb/>
之盈輒修謝上之緘併控申中之悃<lb/>
　　　眉州到任謝丞相　　　　　李梅亭<lb/>
乗榮隱之障方幸終更分通義之符濫叨詳試適值賓<lb/>
賢而觀國遂令主試於坤文既撤棘圍遂趨瓜戍伏念<lb/>
某賦資蹇淺觸事坎艱學術荒卑弗知深造之以道技<lb/>
能譾薄又非適用之謂才出幕十年一登文石奉祠三<lb/>
<pb n="KR3k0038_WYG_146-9b"/>
載半刺武岡曽未滿秩之間倐奉専城之寵跨犍牂之<lb/>
徼命與仇謀求牛羊之芻心勞政拙得以理去不自意<lb/>
全丙穴維舟徑欲歸耕於谷口庚書𫝊置顧令改牧於<lb/>
峩眉惟是四蜀之封疆重在三蘇之鄉國然好文而慕<lb/>
權勢至今餘西漢之風其事守如古君臣近世異北墉<lb/>
之記比縁兵潰轉覺民流厥既獻賢能之書甫及理愁<lb/>
恨之嘆伋去誰守猶幸滴博之雲收超願乞歸孰念玉<lb/>
闗之人老兹葢伏遇某官箕裘輔弼趾角君臣精神峻<lb/>
<pb n="KR3k0038_WYG_146-10a"/>
喬嶽之瞻談笑回狂瀾之倒大鈞播物實細别於九流<lb/>
直柄當權亦曲成於萬物尤念一寒之蹇剥已成十暑<lb/>
之暌離更以一麾試之再皷某敢不謹固封守宣布中<lb/>
和前江陵後𢎞農詎能及劉昆之政治南陽如上蔡仰<lb/>
在中召父之規感悚惟深敷陳罔既<lb/>
　　　運使到任謝政府　　　　　洪平齋<lb/>
平𣙜服勞戒夙征於行部轉輸易命尋故步於提封等<lb/>
歸造化之生成慣見山川之迎送力緜任劇恩重憂深<lb/>
<pb n="KR3k0038_WYG_146-10b"/>
伏念某涉道未宏謀生更拙回首三十年之科級猶是<lb/>
故吾寄身數千里之宦逰徒為逆旅野鶴孤雲之情性<lb/>
蠻煙瘴雨之形容偶借便於飛鳬遂問津於振鷺寒肩<lb/>
自聳飽諳太學之虀鹽病眼生花羞對道山之竹帛人<lb/>
誚上車而不落天教引棹以先回來片影於日邊折寸<lb/>
衷於江表頻年騷繹空嗟石壕吏之詩在處蕭條忍聽<lb/>
新店民之語矧加旱赤何以陳紅不堪剜肉以醫瘡肯<lb/>
使椎膚而剥髓雖篤撫摩之念曽微歛散之功夢魂已<lb/>
<pb n="KR3k0038_WYG_146-11a"/>
久入於刀頭風采尚何施於弩末不移澤國就建計臺<lb/>
官僚知疾惡之襟期父老識周咨之面目寵誠為過寄<lb/>
實非輕石頭上下之雲屯張頥皆是楚尾東西之露積<lb/>
倒指無多既無促辦之才徒重乏興之嘆然自一坐儒<lb/>
冠之誤而乃兩叨使節之華必有宗工與為道地恭惟<lb/>
某官天民先覺故國世臣股肱良哉奕奕臯䕫之事業<lb/>
羽翼成矣堂堂園綺之衣冠迄成安静和平之基益講<lb/>
勞來還定之政軫萬方之疾苦選百吏之循良念司馬<lb/>
<pb n="KR3k0038_WYG_146-11b"/>
公用鮮于以福齊魯之區而王文正命薛奎以寛江淮<lb/>
之力凡俾供於飛輓非欲巧於催科爰及庸虚亦䝉差<lb/>
擇某敢不力鞭駑駕期荅鴻私平日讀書僅得節用愛<lb/>
人之語自今從政當思裕民足國之圖<lb/>
　　　安撫到任謝任參政<hi>鄒給事</hi>　　李梅亭<lb/>
輿轎隃嶺方營三徑之謀鼔枻浮湘又玷十連之寄在<lb/>
相國知之至矣殆鄉人善者好之昉涖事之云初豈修<lb/>
辭其敢後恭惟某官人今而心古氣勁而貌和學問淵<lb/>
<pb n="KR3k0038_WYG_146-12a"/>
源得尊主庇民之道緒餘土苴為開物成務之才自翊<lb/>
輔於天樞迄規恢於土宇晉參大政益播壯猷天將降<lb/>
任是人庸釋高文之宿憤予惟克邁乃訓共觀周召之<lb/>
同心某分閫罔功歸田已幸敢意躋班於延閣更令承<lb/>
惠於价藩惟是清淑扶輿之區尚多愁恨嘆息之俗䑕<lb/>
窮已甚蚉負奚堪必先逹之士為之前焉既感裏言之<lb/>
賜有刺史之榮無其難者尚祈終惠之私<lb/>
　　　漳州到任謝宰相　　　　　危巽齋<lb/>
<pb n="KR3k0038_WYG_146-12b"/>
老境向衰敢冀三刀之夢隆恩起廢忽分千里之符塵<lb/>
已遂於滌龜書敢稽於繋雁伏念某家本寒素分守迍<lb/>
邅壯年雖竊於文科三紀猶沉於選調日斜西崦將絶<lb/>
望於榮途天到盡頭忽回光於末路仰逢鈞造擢寘周<lb/>
行璧水蓬山猥玷清流之選璿源粉省洊叨兼職之榮<lb/>
乞循更迭以便私又遂始終之從欲不知積咎竟速煩<lb/>
言畏此簡書殆若凝刀之在頸生我父母復思囓臂以<lb/>
痛心免大譴訶示小懲戒繼獲起家而為郡又令便道<lb/>
<pb n="KR3k0038_WYG_146-13a"/>
以之官今入境以班條且按圖而視牒地鄰於廣雖居<lb/>
閩嶺之窮州創於唐實割潮陽之半似是青氊之舊知<lb/>
勞黄閣之思豈伊宵人有此榮遇兹葢伏遇某官洪深<lb/>
而肅括恭敬而温文已能大周公之勲又將過汾陽之<lb/>
考慮一夫之不獲如有隱憂故曲藝之兼收咸歸器使<lb/>
遂令猥𤨏亦忝布宣某敢不仰體鴻私務安海嶠惟食<lb/>
其食則事其事斯謂官常若樂其樂不憂其憂實干邦<lb/>
紀誓殫駑力仰荅鴻恩過此以還未知攸措<lb/>
<pb n="KR3k0038_WYG_146-13b"/>
　　　知髙郵到任謝鄭丞相　　　朱湛盧<lb/>
頃辭東第徃視西師駱轡晨征倐踰苕霅虎符夜下易<lb/>
涖秦郵身隨隻影之孤日越九秋之六甫交賤職宣諭<lb/>
勑書戴白垂髫逃空虚而出聽荒城斷壘漸笑語以迎<lb/>
門不圖亂離復見官府知中朝之恤難與外服以更生<lb/>
復之虚庸久焉閒散自解絃而善治始結綬以登畿出<lb/>
相洛陵入奏便殿妄論中原之向背歴陳前事之是非<lb/>
雖彼敵之驟暴强殆天亡者欲方今之言戰守徃身任<lb/>
<pb n="KR3k0038_WYG_146-14a"/>
之兹乗障以實來類請纓而自効登陴一望積水四環<lb/>
南渡之初與楚俱必争之地北盟而後於淮為稍富之<lb/>
邦蘖芽其間蹉跌至此佳兵所處垂磬可知痌瘝疲氓<lb/>
跂霑涸轍之潤布告德意屢攄挾纊之言矧青徐野之<lb/>
相望有赤白囊之狎至官無遺鏃人盡銷兵采薇征夫<lb/>
語慣飛於㧞劍集木歸羽心易動於傷弓將道之政齊<lb/>
之刑然急則忿恩則肆戍樓雲静戒𫝊警之無訛里門<lb/>
旦開覺驚魂之漸定兹葢伏遇某官訏謨經逺長慮銷<lb/>
<pb n="KR3k0038_WYG_146-14b"/>
萌沿邊四十萬之屯載懐飢渇在廷初十三之議黙識<lb/>
短長疆場之間風寒其穫既芟稂莠深惜本根肆求柔<lb/>
立之人力任拊摩之責遂容么麽獲備指令赤子龍蛇<lb/>
當平治於弗順烏喙參术敢錯迕於攸施亟營固圉之<lb/>
方尚逭籌邊之顧<lb/>
　　　得任謝丞相　　　　　　　方秋崖<lb/>
丐歸田里本為出幕之謀需次江城更冐分麾之寵茍<lb/>
有以藉口而去豈不勝强顔之多即日就塗再旬抵舍<lb/>
<pb n="KR3k0038_WYG_146-15a"/>
相國之賜大矣今者其謂斯何亦曰求仁而得仁庶幾<lb/>
可止而則止葢如某者戅以為直執而無權始為建議<lb/>
而背之不忠未解公孫之詐與人商論而不能下氣自<lb/>
取昌黎之窮儻非一轉於化鈞將必重罹於謗焰吾在<lb/>
汶上矣今奚費於移文君薄淮陽耶敢更陳於免牘<lb/>
　　　太守解任謝丞相　　　　　李梅亭<lb/>
補上佐以罔功叨書下考攝邊城而非據又遂合符䖍<lb/>
控謝於太鈞併修辭於小牘伏念某至愚不肖多病早<lb/>
<pb n="KR3k0038_WYG_146-15b"/>
衰壯不如人紛兩髦之已雪老而無子寒百念以成氷<lb/>
徒依突兀之萬間尚獲翺翔於半刺夜聽紞如之五鼓<lb/>
頗似官蛙曉聞欵乃之一聲便如野鹿偶挈瓶之缺守<lb/>
暫越俎以代庖敢言田里便無於歎愁似覺蠻貊可行<lb/>
其忠信淺有蒲蓮深有葭葦小不虺蜮大不鯨鯢胡瞻<lb/>
爾庭人固宜其鶉突此非子坐自亦愧於象賢幸新尹<lb/>
之鼎來許陳人之屏退竹齋藥竈尚堪清風明月之分<lb/>
桂棹蘭舟已夢秋水長天之共滿秩雖無於多日庇身<lb/>
<pb n="KR3k0038_WYG_146-16a"/>
尚假於一雲恭惟某官直大以方清和而任天以寧皇<lb/>
同符於光廟帝賚我公濟美於越王繼今文子文孫宜<lb/>
用汝而作霖雨乃立太師太傅真於我而如浮雲竟回<lb/>
渙汗之揚可見謙撝之確邴侯病瘉合從隂德以受封<lb/>
富公年髙固有本朝之故事諒益恥匹夫之不獲必思<lb/>
遂萬物以攸宜尚念某何足控摶不堪位置雞壅也豕<lb/>
苓也亦嘗累藥籠之收鼠肝乎蟲臂乎斯固任化罏之<lb/>
運其為頌禱罔既編摩<lb/>
<pb n="KR3k0038_WYG_146-16b"/>
　　　徽州到任謝丞相　　　　　　汪龍溪<lb/>
誤膺明詔擢領偏城地接行朝葢今日股肱之郡世聮<lb/>
編籍乃平生父母之邦起廢恩深明榮媿甚伏念某一<lb/>
從去國十見周星投迹異州誰復過門而問字疲精斷<lb/>
簡徒知仰屋以著書敢圖三錫之餘仍假一麾之便遵<lb/>
塗挾日入境班春城郭重來疑千載去家之鶴交㳺半<lb/>
在或一時同隊之魚退省惘然曷為臻此惟蟠木離竒<lb/>
之成器由大鈞坱圠以無垠兹葢伏遇某官間世真儒<lb/>
<pb n="KR3k0038_WYG_146-17a"/>
中興名相坐籌帷幄收四方人物之英端委廟堂復萬<lb/>
里輿圖之舊俯憐衰朽久事退藏爰力挽於江湖俾再<lb/>
臨於民社尋童子釣逰之處雖就荒蕪望先人丘墓之<lb/>
墟已寛夢寐幸上恩之稍慰宜民瘼之深求某敢不專<lb/>
務拊循仰分憂顧褰帷問俗姑榮衣錦之歸上冡還家<lb/>
終冀揮金之樂<lb/>
　<lb/>
　<lb/>
<pb n="KR3k0038_WYG_146-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集巻三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集巻三十一</head> <lb/>
    <p>
<pb n="KR3k0038_WYG_145-1a"/>
欽定四庫全書<lb/>
　翰苑新書續集巻三十一<lb/>
　　舉自代類<lb/>
　　　謝李尚書舉自代　　　　　方烏山<lb/>
將指軺軒殊負錦游之愧露章槖座有華衮字之褒其<lb/>
知我哉莫累公否若稽前哲深感盛心介為時論所喧<lb/>
雅見稱於永叔軾䧟深文之久獨受薦於景仁葢深知<lb/>
從古之難逢而衆惡非賢之莫察豈特接連於氣類固<lb/>
<pb n="KR3k0038_WYG_145-1b"/>
將扶植於孤危伏念某質弱氣卑才凡識闇少也處鄉<lb/>
黨之際但見恂恂老而仕朝廷之間亦非諤諤徒以處<lb/>
得言之職冐而犯不韙之愆並㳺吐舌以相驚旁觀搖<lb/>
手以為諱天王明聖何難亮佛骨之忠人言沸騰皆欲<lb/>
抵鬼薪之罰一朝沙汰四署山囚兢兢然畏威敢怒之<lb/>
懐孳孳焉省躬補過之義雖石猶生我何所病諸而膩<lb/>
能汚人誰與比者曽謂近臣之薦口顧先逺士之危蹤<lb/>
力不勝衣目為剛毅學僅識字品以深醇乃若忠賢之<lb/>
<pb n="KR3k0038_WYG_145-2a"/>
褒尤非鄙拙所稱尚衆議之未息何時論之交歸欲俎<lb/>
豆予可謂取人之勇不瑕疵汝得無乖俗之嫌誦妙語<lb/>
之吹嘘起懦衷之激烈兹葢伏遇某官道先民覺學通<lb/>
聖涯緒綸微言衣鉢闗河之𣲖髙文大册箕裘匱室之<lb/>
儲慨念時賢誰同心事向來論建惟閩蜀之人多爾後<lb/>
擠排幾嶺海之禍作特借妄言之士用彰不諱之仁論<lb/>
思之選清華安用此物春秋之志微顯實攬我心某既<lb/>
入品題敬求攀附未應泯黙銘宥坐之銅人尚頼飭修<lb/>
<pb n="KR3k0038_WYG_145-2b"/>
望南都之鐵漢過此以徃莫知所裁<lb/>
　　　謝聶閣學舉自代　　　　　劉後村<lb/>
門人願學豈必如師閣老鳴謙以為勝已衆訝題評之<lb/>
誤獨銜器遇之深昔者虞廷䕫龍交遜至于晉國韓趙<lb/>
相先漢魏以還公卿初拜太尉讓官於處士司徒避位<lb/>
於逸民雖先王貴貴之分嚴豈容躐等而前輩賢賢之<lb/>
意篤不憚屈身粤若本朝最為近古從槖始除之三日<lb/>
公車許上於一人事既繋於觀瞻勢難輕於許可如某<lb/>
<pb n="KR3k0038_WYG_145-3a"/>
者品流至冗名論復卑蚤從薄宦以驅馳頗辱諸公之<lb/>
辟召素無才用安敢望於羣賢因好文辭遂見輕於識<lb/>
者亦欲以事功而自勉庶幾乎華實之相兼然而新譽<lb/>
未孚狂名久著已絶望於一時之君子乃見知於兩制<lb/>
之近臣先朝設科目以掄材首叨剡上陛下發德音而<lb/>
訪落復入彀中屬者冠直西清出蕃南國絫絫抗循墻<lb/>
之疏惓惓温推轂之言竊意燕昭姑惟始隗孰云夫子<lb/>
乃不如囘凡執事所以薦揚非不肖所能負荷兹葢伏<lb/>
<pb n="KR3k0038_WYG_145-3b"/>
遇某官柬知列聖宣力四方物色竒材任韓范功名之<lb/>
責作成後秀主歐蘇文字之盟僕方仰其彌髙公則欲<lb/>
其速肖某敢不益堅微尚仰副深期第恐下愚企上智<lb/>
以相逺詎容弟子與先生而並行不貲之恩必死以報<lb/>
　　　謝洪中書舉自代　　　　　劉後村<lb/>
訪梅東閣嘗陪庾幙之㳺起草西垣忽有虞廷之遜惟<lb/>
公此舉非僕所堪竊以斯文之衰至於今日而極規規<lb/>
制樸類慙作者之風寂寂薇花未識舍人之様方天子<lb/>
<pb n="KR3k0038_WYG_145-4a"/>
屬絲綸於閣下而國人觀衮斧於筆端豈無宜為誥之<lb/>
才猥舉不能言之士伏念某少狂自喜晚悔莫追謗訾<lb/>
之言盈廷權貴之嗔如屋雪霜貿貿於麥茂以何傷風<lb/>
雨凄凄獨鷄鳴而不已偶際清明之始稍留剥落之餘<lb/>
頃隨出塞之旌旗獲侍平山之樽俎慕顔淵之附驥寧<lb/>
不思齊歎老子之猶龍居然難企而况有累年之離索<lb/>
無一字之干摩王楊在位貢禹彈冠雖賴故人之引類<lb/>
禆諶為命子産潤色詎容拙者之措辭謂嘗摘艶以熏<lb/>
<pb n="KR3k0038_WYG_145-4b"/>
香欲使運斤而代斵任章初上傳説皆驚太白眼髙固<lb/>
以掃空於海内浩然肩聳若為携入於禁中徒感盛心<lb/>
恐孤精鑒兹葢伏遇某官金聲而玉振地負而海涵扶<lb/>
綱常於寳慶之奏篇判忠佞於端平之諌紙脩名姱節<lb/>
惟斗南之一人傑作雄文亦江東之獨步尚引扶於後<lb/>
進力吹送於明時而某學既荒蕪材尤衰落惟勉平生<lb/>
之大節妄希執事之餘風非復少年啓夕秀於未振庶<lb/>
幾它日知寒松之後凋<lb/>
<pb n="KR3k0038_WYG_145-5a"/>
　　　謝余中書舉自代<hi>鑄</hi>　　　　劉後村<lb/>
塞垣草檄嘗論管鮑之交禁掖演綸忽有䕫龍之遜憐<lb/>
才至矣量已缺然恭惟三字之除榮於一佛之出本朝<lb/>
之大詔令聿新當世之觀瞻天子用老舍人一洗斯文<lb/>
之卑陋所謂當仁而不讓夫何有大而能謙擬非其倫<lb/>
或得以議伏念某粤從少日辱在下風邊地苦寒共被<lb/>
聽蕪城之柝江風甚惡聨鞍登𤓰步之舟始欣鵬鷃之<lb/>
偶同俄歎龍猪之相逺我生白木鑱已為農圃之歸郎<lb/>
<pb n="KR3k0038_WYG_145-5b"/>
對紫薇花真有仙凡之隔况記室久踈於書札乃公車<lb/>
忽上其姓名豈嘗就梓匠之規欲使代玉人之琢行人<lb/>
子羽東里子産仰辭令之獨工翰林主人子墨客卿必<lb/>
才名之相埒乃若蹇蹄非汗血之駿宿瘤異捧心之妍<lb/>
雖欽濟濟之風實抱空空之愧兹葢伏遇某官文根義<lb/>
理學泝本源謀國事瞭若蓍龜愛人才過於珠璧謂㧞<lb/>
茅而進適君子之道亨儻伐木不歌恐友朋之義缺因<lb/>
同袍之一念借華衮之片言而某舊聞既荒新意絶少<lb/>
<pb n="KR3k0038_WYG_145-6a"/>
立馬揮制難希作者之餘風附驥顯名徒有平生之壯<lb/>
志<lb/>
　　　謝閣學王侍郎舉自代　　　　劉後村<lb/>
寳度優賢姑慰國人之望公車引類迺䝉閣老之知所<lb/>
愧衰年曷堪盛舉自唐虞之命元凱至漢魏之册公卿<lb/>
伯益作朕虞乃欲讓於朱虎華歆拜太尉亦乞授於管<lb/>
寧洪惟本朝薦代之規尚存古人相遜之意况公之褒<lb/>
貶嚴甚而士之軒輊繫焉如某芳猶菲菲髪已種種向<lb/>
<pb n="KR3k0038_WYG_145-6b"/>
來言語類楚接輿之狂老去形骸有哀駘它之惡逢人<lb/>
莫不掩鼻通國無與立談避謗深藏貪榮浪出念正始<lb/>
世嘗聞中朝之金聲數元祐人僅見南都之鐵壁運之<lb/>
隆替有公等在意所予奪而天下從何取於兩端空空<lb/>
之夫欲進之九官濟濟之列豈憎嫵媚寧予麤踈兹葢<lb/>
伏遇某官性學窮乎天淵直聲動乎穹壤坐虎皮闡新<lb/>
義士所樂聞執牛耳主齊盟孰敢不聽亦猶歐稱子美<lb/>
坡奬介夫求全實難取節亦可某年侵耳順事與心違<lb/>
<pb n="KR3k0038_WYG_145-7a"/>
囘首故棲未免負鍾山移文之媿乞骸早退庶不為古<lb/>
靈薦槀之羞<lb/>
　　　謝王侍郎舉自代　　　　　　劉後村<lb/>
登賢禁槖有大勲勞引類公車不遺故舊吹嘘所及晚<lb/>
暮奚堪歴觀昔賢有處髙位雖得輿而無愧猶推轂而<lb/>
不休或評陸遜之才名宜為已代或表錢徽之年輩謂<lb/>
在臣前遐哉遺風盛矣兹舉伏念某入山林而不宻迫<lb/>
鍾漏而猶行好事𫝊訛記三五少年之作傍觀責備笑<lb/>
<pb n="KR3k0038_WYG_145-7b"/>
六十老翁所為不能埋輪而立聲名葢嘗上䟽而乞骸<lb/>
骨惟論交之再世況受業之同門聽輔嗣之金聲親陪<lb/>
麈尾得右軍之繭紙常珤篋中車笠之勢久分膠漆之<lb/>
情不改屬者寵嘉榮舊登陟論思運流馬以餉邊扈屬<lb/>
車而上雍仰盛世䕫龍之遜必允僉諧先平生管鮑之<lb/>
交懼非確論兹葢伏遇某官提老師之文印𫝊召父之<lb/>
心燈謂人物眇然深起乏材之歎憫朋友缺矣首歌伐<lb/>
木之章既信復疑以榮為愧某摧頺暮齒感慨盛心尼<lb/>
<pb n="KR3k0038_WYG_145-8a"/>
父夷吾豈果不如於農馬退之東野願為相逐之雲龍<lb/>
　　舉科目類<lb/>
　　　謝㳺樞宻舉顧問科　　　　　鄭雪巖<lb/>
　薦狀云<hi>志尚不凡學為可用見于己試藉甚有聲可舉學問該博備顧問科</hi>
昌黎伯仰之山斗咸願登門絳縣人困於泥塗誰能推<lb/>
轂况化鈞坱圠之始正善類鼔舞之辰鶚表髙飛魚淵<lb/>
下躍竊以元祐十科之設慮有遺珠春秋一字之褒榮<lb/>
甚華衮蒐羅之目猶舊選㧞之意則殊或謂愛禮以存<lb/>
<pb n="KR3k0038_WYG_145-8b"/>
羊未必按圖而得馬然而萬户侯未敵荆州之一見百<lb/>
斤金不如季布之片言士以經品題而為佳人豈知窮<lb/>
達則有命已入古靈之藁雖晦而彰未登六一之堂有<lb/>
生亦忝乃知共貴莫重得名故鬼神猶得而慳宜王公<lb/>
不輕所予若某者志欲行古道才不逮今人在學二十<lb/>
年師之友之謹其擇蒞官七八載國爾公爾忘其勞敢<lb/>
云了官事則付癡兒而欲饕天功以為己力泮宫獻馘<lb/>
實魯僖公之化行憲幙明刑亦暴公子之職舉載戢弄<lb/>
<pb n="KR3k0038_WYG_145-9a"/>
潢之警上寛當宁之憂誤蒙諸公之見知反謂議曹之<lb/>
可取頭顱如許豈望好官脚色旋添但誇舉主自分賡<lb/>
武城之一曲未嘗投光範之三書所幸得大賢而依歸<lb/>
已足慰平生之寂寞逢人説項毎推許議論職業之間<lb/>
極力鑄顔乃挈置文學政事之上德之弗修荒落已甚<lb/>
問則弗知應對安能將玉于成猶金就冶吹嘘若此報<lb/>
稱謂何兹者恭遇某官忠孝之家道德之望岷峨之下<lb/>
相繼老泉東坡述作之大全濓溪以前直尋子思孟軻<lb/>
<pb n="KR3k0038_WYG_145-9b"/>
傳授之極至寒月照潭而自許巨浸立柱之不移攅眉<lb/>
時事之方殷冷眼俗流之相激帝謂李藩批勑綽有真<lb/>
宰相之風公如仲淹領銓確守百官圖之獻匪求人助<lb/>
自結主知登庸宥宻之聯啓沃嚴凝之地爰取吕文穆<lb/>
夾袋之記以新司馬公更化之規一語褒揚百倍聲價<lb/>
某銘篆盛賜佩服終身中外相應義理之文肯效不根<lb/>
之方朔明良賡歌典謨之作願隨邁種之臯陶酬洪造<lb/>
之無垠惟所學之不負<lb/>
<pb n="KR3k0038_WYG_145-10a"/>
　　　謝傅侍郎舉著述　　　　　劉後村<lb/>
瞻耆英於洛社嘗聽緒餘薦墨客於漢廷誤䝉印可常<lb/>
恐終身之抱璞乃蒙具眼之賞音誼重嘘枯感深出涕<lb/>
竊以洙泗之盛始分設教之科漢唐以來代有能言之<lb/>
士然眺董名儒而不免科舉之累若燕許大手而惟工<lb/>
臺閣之辭才之難全古所共歎暨我本朝之盛際森然<lb/>
諸老之名家六一之文唱於漢東宛陵之詩鳴於慶厯<lb/>
未幾一變遂宗王氏之新經厥後横流别出江西之宗<lb/>
<pb n="KR3k0038_WYG_145-10b"/>
𣲖正大之理破於穿鑿渾厚之體溢為尖新有如命世<lb/>
之宗工方紹斯文之正統豈伊孤陋亦玷品題伏念某<lb/>
家故為儒㓜嘗承學善和書卷頗窺上世之舊藏杜曲<lb/>
桑麻粗有先人之薄業自執手周南之後多卧疾漳濵<lb/>
之時念頃為舉子之詞章屢不合主司之程度既無用<lb/>
於斯世遂專攻乎古文凡匜銘鼎識之聱牙若冡刻山<lb/>
鑱之竒怪大易之繫闗雎之亂太史所録離騷所吟匹<lb/>
馬揚州動戍鼔城笳之感蹇驢鍾阜多故宫廢苑之游<lb/>
<pb n="KR3k0038_WYG_145-11a"/>
毎發於羈旅行役之間未脱乎山林草野之氣尚恐俗<lb/>
人之竊笑云何哲匠之見推謂其有記覽之功憐其抱<lb/>
刻苦之意期之以討論修飾之事借之以温潤典裁之<lb/>
褒知已則深揆才不稱兹葢伏遇某官名塞宇宙識窮<lb/>
天淵標致崒乎山嶽之髙文詞協乎律吕之正聞諌議<lb/>
之伏閣願拜陽亢宗論公孫如發䝉獨憚汲長孺進有<lb/>
百篇之論疏退無一飯之忘君粤從為緑野之逰了不<lb/>
作黄閣之夢獨有憐才之一念未嘗棄士之寸長某敢<lb/>
<pb n="KR3k0038_WYG_145-11b"/>
不激烈銘知專精講學文章小技敢於世俗以求名節<lb/>
誼大閑願以師門而為法<lb/>
　　　謝聶侍郎舉著述　　　　　　劉後村<lb/>
南畝明農未嘗涉學西清薦士見謂能言隃聞露奏之<lb/>
新深恐風𫝊之誤竊以才思乃天之最吝文章自古以<lb/>
難工或擅一長罕兼衆妙龍筋鳳髓要非根理義之言<lb/>
蟬噪□吟不足鳴家庭之盛是必盡通其體要始能仰<lb/>
副乎品題如某者少也精思壯而麤使衆方論於功級<lb/>
<pb n="KR3k0038_WYG_145-12a"/>
獨竊著於罪言曲突徙薪莫悟主人之聽懐鍼槖艾甘<lb/>
受庸醫之名因屏處於空荒頗自娛於淡泊缺書脱簡<lb/>
古文竒字追徃日之遺忘通邑大都名山巨川憶平生<lb/>
之㳺歴盡以胷中之鬱結發於筆下之淋漓然多得之<lb/>
呻吟佔畢之餘非可施於潤色討論之際敢圖副墨過<lb/>
誦雄文辱閣老之見知恨鄙人之不稱兹葢伏遇某官<lb/>
經綸業鉅獻納班髙羽扇麾軍固已吞敵人之氣角巾<lb/>
還第不忘憂天下之心將建大功亦收小技某敢不稍<lb/>
<pb n="KR3k0038_WYG_145-12b"/>
温故牘力企前修桂伐膏煎深悟虚名之累霜降水涸<lb/>
少求實學之歸持此酬知庶乎無愧<lb/>
　　　謝胡禮侍衛舉著述　　　　　劉後村<lb/>
䕫龍之選國之英華㳺夏之科士所歆艶忽承異奬寧<lb/>
允衆言自前世多篇翰之才至本朝重性命之學談經<lb/>
者幾欲廢史窮理者罕能修辭蘇程徃日之隙深朱吕<lb/>
末年之論異有如哲匠方融液於胷中何取謏儒亦招<lb/>
徠於門下伏念某闇於見事病在信書毎言名教之中<lb/>
<pb n="KR3k0038_WYG_145-13a"/>
自有樂地及處利禄之際則如怯夫驗世變之推移攷<lb/>
人文之合散風饕雪虐常篤守其所聞岩居川觀頗自<lb/>
鳴其不遇曽是窮愁幽憂之作逹於言語侍從之臣品<lb/>
狷介為潔脩目枯乾為清潤固知先逹欲士子之成名<lb/>
終恐後生議我公之泛愛旁觀莫掩内省亦疑兹葢伏<lb/>
遇某官研極幾深接扶統緒當氣節頽靡之後鳳鳴朝<lb/>
陽於耆舊凋零之餘玉振江表謂微言之幾熄至小技<lb/>
而並收某敢不佩服新知切偲舊學雖居顔巷尚自勉<lb/>
<pb n="KR3k0038_WYG_145-13b"/>
於聖賢儻畔韓門豈不慙於師友<lb/>
　　　謝趙倉院舉文華　　　　　方壺山<lb/>
千里騎驢甫逰京國一封薦鶚至自明臺以文為名則<lb/>
僕豈敢自孔門分科之後而漢世取士于兹今則加詳<lb/>
搜於己仕侍臣謂之著述㢘使命以文華梁苑登名號<lb/>
儒榮之極至齊竽異好觀時尚則不然黠者以治賦推<lb/>
健者以乗邊顯詞科久厄薦目可知紛公車之交騰束<lb/>
髙閣其奚怪妙參造化不應衆作之多歴數宗工所立<lb/>
<pb n="KR3k0038_WYG_145-14a"/>
一人而已中壘未成書於藜閣謫仙未應制於金鑾坐<lb/>
名髙而莫之容幾技成而無所試吾徒乃掌帝制宜汗<lb/>
爾顔先生反教人為有笑於列雖工奚售况實未能然<lb/>
或預其品題抑所期者久逺如某者長在淳熈之後僻<lb/>
居遐嶠之濵無明師良友授以規模無洪河泰山博其<lb/>
聞見識字畧期於項籍作文難示於張昭少也氣豪誤<lb/>
入主司之聽言之耳熱可勝舉子之羞歐陽始讀於古<lb/>
書明允盡焚其舊藁七年一宦再仕四方倚雷潭而招<lb/>
<pb n="KR3k0038_WYG_145-14b"/>
演仙登滕閣以賓帝子沈酣乎先秦兩漢泛濫乎諸子<lb/>
百家步驟驅馳初疑下筆之易芬華剥落漸覺用工之<lb/>
難有歃血以司盟敢持香而歸敬摳趨節下稱奬座中<lb/>
慨然定以京員否猶佳其題目其狀俗豈能考古誼其<lb/>
言淺奚足鬯事情貌取而失之昔者明戒辭逹而已矣<lb/>
似焉實非辱哲匠之見推聽俗人之旁議薦上林於天<lb/>
子驟以名聞宿浩然於玉堂留為後遇既欣得托然亦<lb/>
竊疑昔之有作奚其稠計其用心非不苦如壑中潦如<lb/>
<pb n="KR3k0038_WYG_145-15a"/>
草上螢洙泗有云文學則須餘力伊洛亦謂文人便無<lb/>
足觀孰能永其𫝊哉吾嘗聞之師矣伏遇某官先生言<lb/>
妙天下精詣古人有本如斯熟考亭之素講以氣為主<lb/>
凛慶元之直聲澤之以道其根深發之以節其芬逺合<lb/>
三者以行世視四海若無人借後生以名譽或疑多可<lb/>
稽前輩之法度大抵皆然遂使佳評輕施陋質某敢不<lb/>
深踐實地匪徒空言寧使議韓自文章所願學謹毋效<lb/>
柳至出處則費辭儻其有聞附以不朽<lb/>
<pb n="KR3k0038_WYG_145-15b"/>
　　　代南康章丞謝陳憲舉科目　　鄭雪巖<lb/>
　　　　<hi>一舉詞云學探本原文有闗鍵</hi>
許舜蒙黄相國之見容過稱㢘吏斯立得韓昌黎之推<lb/>
與有忝文丞幸遇名公之品題足慰暮年之牢落敢因<lb/>
華衮寵褒之語以謝緇衣樂好之心竊謂學所以美身<lb/>
文所以貫道人而不學所蔽者愚言而未文其行弗逺<lb/>
奈何狥口耳以求末者潢潦之竭摘枝葉以為華者犧<lb/>
樽之災自孟子既没其傳無宗自班固以下所作不論<lb/>
<pb n="KR3k0038_WYG_145-16a"/>
必學有師承斯本原之足取必文追古作斯闗鍵之足<lb/>
言茍非若人者流徒玷設科之意如某者青衫下吏皓<lb/>
首癯生當其可之謂時已負三紀窮年之志不知老之<lb/>
將至頓覺五十九歲之非既慨㓜學而壯行安能博文<lb/>
而約禮固宜没齒於泉石之下然猶糊口於斗升之微<lb/>
空桑之奏好者希太羹之調味已薄世所鄙者公何取<lb/>
焉兹葢伏遇某官官清氷壺名重泰嶽卓有祖烈踵古<lb/>
靈翰墨之遺酷似外家追文安著述之舊其為學也非<lb/>
<pb n="KR3k0038_WYG_145-16b"/>
經生章句之學其為文也非詞人絺繪之文胷中羅星<lb/>
宿緯乾坤筆下噓海岱出雲雨方且不以已長而自足<lb/>
毎嘉衆善以兼容人之技若自有之彼能是足為良矣<lb/>
肆令陳腐亦發新榮某敢不守之愈堅磨而不磷常夜<lb/>
以思不如學肯倒行日暮之塗縱身將隱安用文尚能<lb/>
紀天齊之石其為感篆罔既編摩<lb/>
　<lb/>
　翰苑新書續集卷三十一<lb/>
</p>
<p>
</p>
  </div>
</body>
</text>
</TEI>
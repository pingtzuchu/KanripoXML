<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷三十六</head> <lb/>
    <p>
<pb n="KR3k0038_WYG_150-1a"/>
欽定四庫全書<lb/>
　翰苑新書續集卷三十六<lb/>
　　辟置類<lb/>
　　　謝提刑陳龍圖辟添差提幹<hi>可齋</hi>鄭雪巖<lb/>
古靈藁中衮字屢䝉於題品姑蘇臺上繡衣重覩於光<lb/>
華方將繇邑吏以趨承乃復以幕僚而收録際遇得此<lb/>
欣抃若何輒脩尺楮之恭預致前茅之敬恭惟某官學<lb/>
精而識逺道大而器閎湛然百慮之無營真是一清之<lb/>
<pb n="KR3k0038_WYG_150-1b"/>
到底和風霽月善類心歸烈日秋霜貪夫股栗曩將帝<lb/>
命出鎮古䖍誅三叛人活萬家命天地之綱常一正軍<lb/>
國之紀律復張至今崆峒之民長記甘棠之政五上歸<lb/>
田之請富貴如有浼焉兩奉召節而來旬月不能留也<lb/>
薦更帥閫外障江濤人謂公歸必處獻納論思之地心<lb/>
與道會乃甘寛閑寂寞之鄉若將終身獨髙晚節雖子<lb/>
房之逰欲與赤松友然安石不起其如蒼生何敷陳奏<lb/>
牘之忠嘉發越經筵之講讀援文宣太宗之治體龜鑑<lb/>
<pb n="KR3k0038_WYG_150-2a"/>
方來指鄧石士及之奸臣鍼砭受病賢俊擊節憸諛厚<lb/>
顔郎省而有此風吾國庶増元氣眷惟右浙實輔内畿<lb/>
適當饑饉之餘而有流離之衆道路攘奪之習寖熾林<lb/>
墟嘯聚之聲未沉帝曰孰為朕行僉謂無如公者攬范<lb/>
君轡狐鼠不待澄清埋張綱輪豺狼亦為退避昭示好<lb/>
惡奚難輯寧甫駕騏駒已安鴻鴈雖仁人不以計功為<lb/>
念然朝廷必待有德方尊少為數月之畱即登兩地之<lb/>
近某愚而多戅老矣無成方憂錦製之有傷忽蒙羅致<lb/>
<pb n="KR3k0038_WYG_150-2b"/>
之如昨摩娑舊物沐浴新恩難莫難於機㑹之再逢樂<lb/>
莫樂於道義之相與將軍座下馬當不勞鞭䇿而後行<lb/>
丈人屋上烏恐可免唾罵而使去某敢不激揚新意酬<lb/>
報厚知步亦步趨亦趨何幸從先生之後速則速久則<lb/>
久敬當遵明命而前心之精微言則膚淺<lb/>
　　　謝陳提刑奏辟節幹　　　　　鄭雪巖<lb/>
士為知己用豈以利言官非為人謀出於公舉有如此<lb/>
意復見於今是誠大造之無私第恐小才之弗稱夫欲<lb/>
<pb n="KR3k0038_WYG_150-3a"/>
監司自擇其屬竊聞先正嘗建斯言郭裴之恢拓中興<lb/>
凡奔走者皆有唐非常士韓范之經略西事預議論者<lb/>
亦我朝第一流雖員不必備貴精於選掄然人不易知<lb/>
或求之親故將洗凡而滌陋必選衆而㧞尤况節制一<lb/>
司實尊其任而辟舉曠典久闕乃僚儻易㧞茅恐負推<lb/>
轂如某者學古粗力涉世多艱二紀虀鹽磨礲未了三<lb/>
年芹茆險阻備嘗念置身蠻煙瘴雨之隣幸舉頭光風<lb/>
霽月之近未有一日之雅獲先衆人而知十六字衮繡<lb/>
<pb n="KR3k0038_WYG_150-3b"/>
之褒首䝉破白數百言丹青之奏再玷揚清羅而致之<lb/>
玉於成也良難遭際可比尋常兹者伏遇某官一片盛<lb/>
心兩間浩氣舉天下嗜好不足動其志故胷中識見孰<lb/>
能蔽其明相與以道合相與以義言氷寒一室不可以<lb/>
勢奪不可以利誘壁立萬層遂能成人所難成之功益<lb/>
堅行吾所獨行之操雖急流而勇退慮包荒之或遺陸<lb/>
生獲進陳户牖之前匪為近計子皮乃舉鄭國僑於後<lb/>
欲為永圖先生逺慮可謂忠哉吾儕小人何足膺此某<lb/>
<pb n="KR3k0038_WYG_150-4a"/>
敢不勉思卓立無負深期慚匪造洪行入烏公之幕豈<lb/>
為湜籍尚須韓子之箴心之銘藏言則膚淺<lb/>
　　　謝陳制帥辟制幹不赴　　　　鄭雪巖<lb/>
士為知己用敢以他辭官非為人謀出於公舉寥寥古<lb/>
意眷眷舊生行或使之止有尼者儻非廣度之深燭其<lb/>
被大罪而曷逃是用陳情輒干典記竊以漢之得人昉<lb/>
見公車之汲引晉之分牧始有幕府之招延郭裴佐佑<lb/>
中興共功名者皆當世不羣士韓范經略西事任議論<lb/>
<pb n="KR3k0038_WYG_150-4b"/>
者亦本朝第一流而况地在昔帝王州運當一華夷統<lb/>
挺生人傑追輩元勛叱咤風生鞭笞雷掃指顧之頃踊<lb/>
躍而趨是豈擁腫可備斧斤亦非脂韋能入爐韛明府<lb/>
眼空四海陪都肩駢異材不謂荷囊入奏之初乃取桃<lb/>
蹊舊培之末縱使怯懦豈無激昻安得呼之而不來寧<lb/>
有作之而不應其必有以决非自安伏念某三十年負<lb/>
笈求師三千里采芹分教足踐乎蒲澤潢池之上身依<lb/>
乎蠻煙瘴雨之隣以古志讀古書常苦談河之病仕危<lb/>
<pb n="KR3k0038_WYG_150-5a"/>
邦處危事但多出位之憂恍如舟葉之遇風何暇簷花<lb/>
之對雨孤生本無可取當路誤有見知幸逢龔少卿之<lb/>
賢議曹得行其計遂使雋不疑之謁繡使特俾之留雖<lb/>
就烏大夫之羅猶在齊太公之履崑崙已破固咸戴狄<lb/>
樞使之恩畨禺不安又方切余襄公之慮行遲遲而未<lb/>
决車皇皇而若何楚之有才晉實用之無非餘澤燕之<lb/>
築臺隗將至矣何待來年願舒徐數月之期行奔走二<lb/>
天之下兹者恭承判府留守安撫制帥侍郎先生兩儀<lb/>
<pb n="KR3k0038_WYG_150-5b"/>
間氣一片盛心匈奴尚存私不顧室家烈烈丈夫之忠<lb/>
膽盗賊既滅憂不遺君父堂堂國士之髙風百年可數<lb/>
幾人一代誠為獨步條陳鯁論無非方略之可行喜動<lb/>
龍顔曽謂謨謀之未有眷之隆者其責重任之專者其<lb/>
望深此公之建壇必大網羅而士之彈冠亦求鞭策是<lb/>
得依歸之便况逢成就之機將進趑趄是何濡滯已以<lb/>
吾馬有縶其駒未能隨濬川媒稽崆峒之日暮必期為<lb/>
李君御望建鄴之秋來立義精専陳詞膚淺<lb/>
<pb n="KR3k0038_WYG_150-6a"/>
　　　謝李制置<hi>珏</hi>辟充制幹　　　　劉後村<lb/>
視師江左方宣閫外之威試吏邊頭驟入幕中之選未<lb/>
條陳於半策已剡上於辟書恩大難酬人微弗稱敢贄<lb/>
一牋之陋僣干六纛之嚴竊考自昔王公之門毎收一<lb/>
時名俊之士應劉在鄴鄒馬㳺梁况將圖不世之功名<lb/>
是必合衆人之謀議烏大夫既招石處士復致温生之<lb/>
才裴晉公已用韓退之兼采柏耆之策或聘自巖穴或<lb/>
奮自布韋在上者極柬㧞之公在下者無附麗之貶誠<lb/>
<pb n="KR3k0038_WYG_150-6b"/>
以其人之賢否繫乎此府之觀瞻倘無補事功何取座<lb/>
上客之滿如不工詞賦或為帳下兒所輕由此論之艱<lb/>
其選矣如某者志雖刻苦材極濶踈十載光隂盡銷磨<lb/>
於紙上千年治亂空感慨於胷中噬臍痛和議之非流<lb/>
涕念復讐之事中縁憂患巳自誓於墓門晚迫饑寒復<lb/>
逺逰於塞上天荒地老雪虐風饕老校退卒之所見聞<lb/>
敝裘羸馬之所經歴乗邊憤激亦嘗妄論於兵機許國<lb/>
慨慷未忍忘情於世事會元帥大開於幕府而諸賢畢<lb/>
<pb n="KR3k0038_WYG_150-7a"/>
入於禮羅虎嘯風從鶴鳴子和孰不動彈冠之喜乃特<lb/>
煩折簡之呼珠履滿前已有先登之客褐衣入見許陪<lb/>
後至之賔似憐棄擲於道旁欲使走趨於麾下特逹上<lb/>
公車之奏慇懃移光範之書寘諸清流亦既有梟鸞之<lb/>
愧參以前輩必難逃虎鼠之嘲矧是妄庸暗於機事草<lb/>
陳琳之檄思苦鈍遲吟王粲之詩語多凄婉非有絲毫<lb/>
之實用恐孤卵翼之深恩兹葢伏遇某官身荷安危資<lb/>
兼文武漢廷惟汲黯他人等乎發䝉江左有夷吾諸賢<lb/>
<pb n="KR3k0038_WYG_150-7b"/>
為之收泣出臨方面則軍情帖伏入對便朝則天語寵<lb/>
褒威行而草木知名令下而旌旗變色然羊公威德可<lb/>
無峴首之賓僚庾亮風流必有南樓之參佐初開玉帳<lb/>
首築金臺惟藻鑑之下素明故履屐之間皆當終慙冗<lb/>
瑣亦忝招徠某敢不刻骨銘知戴星赴辟雖風聲鶴唳<lb/>
莫輸微力於行間然狗吠鷄鳴願竭小忠於門下中丹<lb/>
所藴副墨未紓<lb/>
　　　赴廣西辟謝胡帥<hi>槻</hi>　　　　　劉後村<lb/>
<pb n="KR3k0038_WYG_150-8a"/>
山澤之癯何心於進丘園之聘無德以堪未報舊知更<lb/>
銜新惠伏念某粗聞理道亦喜功名當聖哲之騖馳紛<lb/>
侯王之變化歲年將晚寧無老驥之心時命不諧遂有<lb/>
冥鴻之志浮沉閭巷交侣漁樵散髪采薇以養生灌園<lb/>
織屨以自食敢期辟召誤及沉淪既饋金以治任復折<lb/>
簡以諭指念髙堂乏滫髓之奉謂陋巷有簞瓢之憂不<lb/>
其餒而可以仕矣然而謀之妻子誠寂寂以難堪畏我<lb/>
友朋葢遲遲而未徃及申再命始勇一行昔夢繞其山<lb/>
<pb n="KR3k0038_WYG_150-8b"/>
川今身逰於圖畫道南豐臨川之里望玉笥丹霞之雲<lb/>
弔賦鵩之故墟覽葬魚之遺跡涉江而賓帝子登岳而<lb/>
款祝融窮詭異瑰竒之觀忘羇旅飄泊之感此生何幸<lb/>
所得已多兹葢伏遇某官鈇鉞一臨弓鏃四出豈無勝<lb/>
彦聚幙下而謀焉尚有幽人自水涯而起者顧方逺引<lb/>
亦忝旁招某敢不懐此深恩竭其淺慮共遊兔苑雖慙<lb/>
蜀客之才不省馬槽當矯晉人之弊<lb/>
　　　謝京尹差權教　　　　　　　王臞軒<lb/>
<pb n="KR3k0038_WYG_150-9a"/>
隨羣幕府愧無賛長之謀共二京庠冒犯為師之戒十<lb/>
載李蹊之猶舊一朝芹水之復春士論榮之德念深矣<lb/>
惟王畿之學校近天子之辟雍爰自邇年尤為遴選矧<lb/>
當大比尤異常時英俊滿門皆願卿大夫之勸駕師儒<lb/>
有闕詎容妄男子之代庖如某者位置最卑迂踈尤甚<lb/>
十一載未盈於兩考二千里來效於微官碧油幢下之<lb/>
多才如鱗斯集白面書生之不武乃蝨其間累月於兹<lb/>
一籌莫畫燕燕休息豈不謂之素餐斷斷無他正宜束<lb/>
<pb n="KR3k0038_WYG_150-9b"/>
之髙閣獨於朱墨應酬之暇猶及丹鉛校勘之功忽蒙<lb/>
金管之特書俾即璜宫而代匱豈以遺簪之與墮履曽<lb/>
出門墻故由濁渭而入清涇獨私造化嘉與吾黨獲預<lb/>
斯文兔園活計之久踈依然入夢鴞泮好音之見遺應<lb/>
者同聲靖言思之孰主張是兹葢伏遇某官經綸道大<lb/>
康濟功髙七八年尹衆大之都幾萬户拜生成之德拯<lb/>
饑救溺善推禹稷之盛心摘伏發奸不用趙張之小智<lb/>
虚懐以接僚屬刮眼而念孤寒致使么微屢經題品某<lb/>
<pb n="KR3k0038_WYG_150-10a"/>
敢不誓堅素履用答洪知人之患在好為師自知過分<lb/>
友既信乃可獲上益務盡心<lb/>
　　　謝制置辟帥幹不就　　　　　王臞軒<lb/>
精舍聚徒方逺需於瓜戍制垣有命將収置於李蹊得<lb/>
此於常人不足多受知於名世何其幸敬裁尺楮徃白<lb/>
前茅伏念某様不合時癖惟嗜古初入緑水芙蓉之幕<lb/>
實在芳洲杜若之鄉不知其他惟忠所事慘慘劬勞燕<lb/>
燕休息敢歎不均皓皓易汙皦皦難全幸猶免謗奈遭<lb/>
<pb n="KR3k0038_WYG_150-10b"/>
家之不造遽銜恤以來歸不能誓墓而堅宿心竟復入<lb/>
京而干微禄繫匏已久食蘗良甘黄甲同年半已乗風<lb/>
雲之會青燈共夜依然為山澤之臞敢謂元戎特貽嘉<lb/>
命將羅而致之幕使錐之露於囊誰為髙明之欺有此<lb/>
特逹之眷兹葢伏遇某官出處之節皦如日忠孝之誠<lb/>
通於天方在妙年已負逺略寧皇㧞以常調付以邊城<lb/>
嗣聖賞其雋功陞之帥閫䕶風雲者十載凛氷雪之寸<lb/>
心居無一念之忘君入具八珍而將母屬殘敵釡魚之<lb/>
<pb n="KR3k0038_WYG_150-11a"/>
假息而强藩檻虎之猶哮義不顧身風鶴助謝𤣥之㨗<lb/>
士皆用命江淮知萬福之名猶不忘寸長片善之搜羅<lb/>
葢將兆登明選公之事業致令么麽亦玷品題某竊謂<lb/>
人豈不自知才各有所限吟詩固不能却賊作檄亦未<lb/>
必愈頭弱不勝衣而豈解驅馳闇不睹墻而莫知機變<lb/>
况自上求下雖君子之盛心而以身許人亦小夫之難<lb/>
事張文昌所以有節婦之嘆陳後山所以有薄命之吟<lb/>
非敢以雙明珠而見還惟别拾一瓣香而致敬欲望察<lb/>
<pb n="KR3k0038_WYG_150-11b"/>
其由衷之懇寢其飛辟之書力賜保全少寛訶譴公脩<lb/>
程未艾四方皆願於攀鱗僕來日猶多萬里尚期於附<lb/>
驥<lb/>
　　　代謝招捕陳憲辟差　　　　　王臞軒<lb/>
警曹滿戍曽叨薦墨之榮贊府政員又拜辟書之寵百<lb/>
尺樓許之攀附三品筆極其光華疇不謂逢凛所以報<lb/>
竊以在上位者貴舉賢而報國居下僚者必擇主以託<lb/>
身曩時鉅公多入古靈先生之薦藁近世名士半出北<lb/>
<pb n="KR3k0038_WYG_150-12a"/>
山夫子之門墻惟奕代之儒宗有克家之風烈屬時多<lb/>
事兼司一道之兵刑雅志澄清坐閲八州之人物行臺<lb/>
開大幕府選吏如小朝廷謂將邑當兵戈之餘而貳令<lb/>
分民社之寄鴟鴞之室多毁鴻鴈之居未安親民固係<lb/>
於長官振職尤資於邑佐非智不足以剸煩治劇非仁<lb/>
不足以醒暍澤枯曽謂小材得居是選伏念某朱愚昧<lb/>
道白樸持身韋教一經努力箕裘之學孟鄰三徙厚顔<lb/>
紈袴之謿坐踰甲癸之十霜纔仕東南之一尉當三考<lb/>
<pb n="KR3k0038_WYG_150-12b"/>
垂書之日有四郊多壘之憂星馳驛道之鈴月洗江城<lb/>
之柝風塵正動惟知痩怯於豺狼夜睫不交安得夢飛<lb/>
於鸂䳵方為山之虧貴幸近水之有臺姓名得上於剡<lb/>
章榮耀頓生於末路歲聿云莫將趨吏部以覔官道阻<lb/>
且長獨念宵人之有母遲遲西上挈挈南歸敢圖軫念<lb/>
於遺簪即俾充員而占筆察父哲兄之念子弟未必如<lb/>
斯門生故吏之遇主人云胡不喜一力成就三生結來<lb/>
兹葢伏遇某官尊主庇民之盛心開物成務之多識方<lb/>
<pb n="KR3k0038_WYG_150-13a"/>
在壯歲已負逺圖夜雪貂裘慷慨辦太原之檄秋風鐵<lb/>
騎笑談却沙漠之兵由其更閲禮義之多所以容與功<lb/>
名之㑹方閩有黄巾之為梗起公於縗墨以從戎碧油<lb/>
運整暇之籌不差尺寸繡斧兼平反之任益重威權貔<lb/>
貅鼔行狗鼠褫氣凱㨗紛綸而載路夀祠突兀以連雲<lb/>
人物今正眇然事變有大此者强藩悍鎮反狀已萌逹<lb/>
官要人束手無䇿必有問禮習書之元帥方成雅歌投<lb/>
壺之雋功力為王言得借君重天下安得數結已交口<lb/>
<pb n="KR3k0038_WYG_150-13b"/>
於南州軍中須有一韓始寒心於西賊預蓄英豪而待<lb/>
用胡為嵬𤨏之兼收某敢不自勉孱庸力圖報稱士於<lb/>
知己雖披荆棘以不辭余不負丞已對松槐而有誓<lb/>
　　　代謝趙京兆辟凖遣　　　　　方烏山<lb/>
贅員唐府倐逾瓜及之期辟屬漢庭遂玷蓮游之衆最<lb/>
訝謀身之巧獨銜知己之深亟奉贄以趨庭仍低頭而<lb/>
入幕伏念某賦姿不韻殖學又荒折桂未償固己負先<lb/>
君之訓負米求仕尚不免慈母之懐荷大尹之兼收憐<lb/>
<pb n="KR3k0038_WYG_150-14a"/>
小人之為養以龍斷之賤役厠烏府之後塵庸庸效紙<lb/>
尾之書寂寂無幙中之辯辱灼知其底藴佀葢喜其靖<lb/>
共審臬事虚席之餘俾謭材越俎而代聰明殫淺居懐<lb/>
不讀律之慚議論濶踈空抱多活人之意亦曰舉斯心<lb/>
耳豈必得其情乎甲可乙否之萬端辰入酉出者半載<lb/>
我獨賢勞也敢少怠於寅恭士者竊笑之謂此非於子<lb/>
産屢欲返屠羊之肆庶稍便䑛犢之情迄貪戀於恩私<lb/>
尚低囘於禄食豈敢謂我公之盛德尚未忘下走之微<lb/>
<pb n="KR3k0038_WYG_150-14b"/>
勞一矢空囘疑可止而可久萬鈞愈重乃不進而不休<lb/>
始忻出谷而遷喬今乃得隴而望蜀昔安道開河湯之<lb/>
閫苦言乃致於子由富公視并州之師臣力莫辟於師<lb/>
魯何圖幸㑹有此曲成非大賢有嘘枯吹生之功則底<lb/>
僚無超資越格之理安能效國士之報所願死執事之<lb/>
門兹葢伏遇某官有召畢之元勲兼尹張之能事冡宰<lb/>
司徒之重印纍纍其相摩扶風馮翊之雄刀恢恢而不<lb/>
頓豈有出其右者乃欲擇而使之遂使孤生得陪下客<lb/>
<pb n="KR3k0038_WYG_150-15a"/>
某敢不仰師萬一期補毫分甘㫖所以慰倚門之思醜<lb/>
拙想不招入宫之妬幸甚三為屬吏矣似是結宿生之<lb/>
縁勤子一至他人乎固恃為終身之託感深言淺詞拙<lb/>
情真<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_150-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷三十六<lb/>
</p>
<p>
</p>
  </div>
</body>
</text>
</TEI>
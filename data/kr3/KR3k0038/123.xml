<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷九</head> <lb/>
    <p>
<pb n="KR3k0038_WYG_123-1a"/>
欽定四庫全書<lb/>
　翰苑新書續集卷九<lb/>
　　寺監類<lb/>
　　　賀吕宗卿　　　　　　　　方秋崖<lb/>
恭審擢從烏府董正麟宗上帝鑒觀四方獨系隆於我<lb/>
宋文王本支百世思篤叙於吾儒乃咨蹇蹇之王臣糾<lb/>
合振振之公姓是皆法從有偉名卿非熊非羆非虎非<lb/>
貙公望久矣如圭如璧如金如錫人快覩之式顒詔草<lb/>
<pb n="KR3k0038_WYG_123-1b"/>
之頻増我社枌之重某喜於賀厦出則無車猶未免鄉<lb/>
人豈惟可太息者六恥獨為君子所賴有達尊之三敢<lb/>
不彈冠佇兹聴履<lb/>
　　　賀王祕監除宗卿　　　　　洪平齋<lb/>
恭審東觀策勲西垣振武金枝光裏寖髙九棘之班紅<lb/>
藥香中獨妙五花之判朝廷盛選儒者至榮恭惟某官<lb/>
學根六經文起八代富貴儻來之物於我浮雲神明對<lb/>
越之心有如皦日萬事水流而不競孤標山立以難移<lb/>
<pb n="KR3k0038_WYG_123-2a"/>
天不虚生世寧多見方領羣仙於天上忽出一佛於人<lb/>
間對薇閣之黄昏挹銀河之清泚言足以動武夫感泣<lb/>
之志行足以率公子信厚之風一舉軒昻諸公辟易度<lb/>
玉墀而升金掌人謂囘翔首龍榜而到鳳池上方鄉用<lb/>
亟躋近輔丕建太平某辱軫心期忻傳手筆驚人好句<lb/>
曽聞御柳之飛花滿地清隂尚想掖梧之依䕃<lb/>
　　　賀岳總領除大卿　　　　　李梅亭<lb/>
四牡奏最九扈升班王人不微夙序諸侯之上臣卿雖<lb/>
<pb n="KR3k0038_WYG_123-2b"/>
少有光八使之間邊面歡然帝心簡在某官天材敏劭<lb/>
地望穹華滿腹精神解千牛之肯綮撑腸文字空萬馬<lb/>
之躊躇豈惟建武功臣之家亦習開元供奉之曲久將<lb/>
餉指仍領价藩盍歸乎來遂登龍尾見知則悦聊進豹<lb/>
袪卿不同乎暫掌九功之貳侯誰在矣亟庸一札之招<lb/>
某共飲玻璃未覿珪玠視諸故府龍豬竊幸於同宫于<lb/>
彼新田燕雀敢稽於賀厦<lb/>
　　　賀趙左司兼農卿　　　　　　楊誠齋<lb/>
<pb n="KR3k0038_WYG_123-3a"/>
宰延旌掾農扈為卿隣筆槖之髙華屬車待選相鈞陶<lb/>
之亭育左轄懋功増鼎味之燮調益稼疇之豐美絲言<lb/>
駿發綿㝢懽騰恭惟某官以篤行遺風守元臣懿範肅<lb/>
雍義聚藹然禮樂詩書博厚才全恢若器能政理有淵<lb/>
涵之大受無表襮之自矜審訂儀文勾稽委積疊正雉<lb/>
官之規矩兩參麟譜之圖書宻勿本兵從容柱史以至<lb/>
位穡臣之長莫非陪廟造之功既圓西行之機仍婉東<lb/>
曺之畫洪惟黄閣自是青氊常時耳目見聞無非國體<lb/>
<pb n="KR3k0038_WYG_123-3b"/>
今日謀謨左右小試家傳萬務正則天地四時得其平<lb/>
一言仁則華夏羣生被其澤此時參決前日講論明習<lb/>
古今之典章深涵宰相之器度善類惜慶元之去國譖<lb/>
者斐兮老黎喜忠定之有人幸哉如此佇從九列平貳<lb/>
六官纔聴履以上星復濟舟而作雨某渺然葑菲玷此<lb/>
節符曽無邊瑣之勞猥冒匠丞之渥一來古戍四閲春<lb/>
暉豈利涉能於大川由裏言重於鎮鼎深虞玩愒益謹<lb/>
馳驅山納藪藏竊有包荒之賴雨凌風震當無翛尾之<lb/>
<pb n="KR3k0038_WYG_123-4a"/>
吟甫控賀言輒伸私悃<lb/>
　　　賀黄帥除大理少卿　　　　　李梅亭<lb/>
晉卿叢棘升帥前茅乗八月之槎既瞻相於斗柄囘二<lb/>
星之部仍典領於參旗四履歡然重臨幸甚恭惟某官<lb/>
負材明允蓄德碩膚奫沄澄深得龍津炳靈之秀扶輿<lb/>
鬱積繼龜山正學之傳久留金馬之坊妙斡木牛之運<lb/>
中兼閫制外憺戎昭逺略折衝南人不復反矣從臣虚<lb/>
位東征以公歸兮然河内競借於寇恂宜闗中復留於<lb/>
<pb n="KR3k0038_WYG_123-4b"/>
蕭相峻升金掌併總玉鈐公去公來信有闗於輕重時<lb/>
行時止俱不失其光明共羡班景倩登仙之除咸有樂<lb/>
正子為卿之喜佇盡䕶於諸將遂進長於六官某凄其<lb/>
一寒去此十暑未問五馬二毛之無用最覺孤鴻獨影<lb/>
之可憐矧熬波之素封今掃地而赤立水旱重蓼蟲之<lb/>
苦風景増蓴鱠之悲所幸潁川黄霸之復來或察夜郎<lb/>
李白之可念老牛䑛犢誰敢論瓜葛之連孤鳳求凰或<lb/>
亦備蘋蘩之薦<lb/>
<pb n="KR3k0038_WYG_123-5a"/>
　　　代賀黄少卿　　　　　　　　方秋崖<lb/>
伏審升華䆳閣臨鎮雄藩無愧六一翁方過閭而式干<lb/>
木乃聞二三子至守闕而留陽城是何偉哉有餘榮矣<lb/>
獨念某聿親講部遽逺師資老耼出函谷闗悵莫瞻於<lb/>
紫氣馬融上廣成頌徒結戀於絳帷無斁傾馳庶幾在<lb/>
鑒<lb/>
　　　賀曹常卿　　　　　　　　　方秋崖<lb/>
某伏讀贊書諗躋宗伯文章宿老寧久法冠禮樂清卿<lb/>
<pb n="KR3k0038_WYG_123-5b"/>
有華儒几蓋所謂景星鳳凰之瑞夫豈樂秋天鵰鶚之<lb/>
威乃咨秩宗新我頌典當使文物聲明之盛無慙太平<lb/>
經制之書上意則然吾道幸甚某出無僮馬作隔顱犀<lb/>
招諸生齊魯之間則俎豆聞之矣致吾君堯舜之上豈<lb/>
玉帛云乎哉嗣有綸音奚為綿蕝<lb/>
　　　代賀袁太監　　　　　　　　方秋崖<lb/>
恭審渙發綸函晉陞繕監帝曰兹維師匠入紬金匱之<lb/>
書時則有若儒宗無負玉墀之對夫以海内寡二之學<lb/>
<pb n="KR3k0038_WYG_123-6a"/>
蚤收天下第一之科十年而到鳳池竊以為晚五工之<lb/>
居雉正其謂斯何獨喜端人之登可為清朝而賀恭惟<lb/>
緒守潔齋之訓親得慈湖之傳吾之心即周孔之心曽<lb/>
何求於紙上所謂道非堯舜之道不以陳於王前方其<lb/>
發諸詞章初無意於科目九萬里而風在下奚計脩程<lb/>
三千字而日未斜特其餘事出用於世欲行所言苐觀<lb/>
使指之詳明夫豈儒效之迂濶乗軺而講荒政溺由己<lb/>
溺飢由已飢駐車而談聖經仁者謂仁知者謂知洪惟<lb/>
<pb n="KR3k0038_WYG_123-6b"/>
箕翼之魁宿端是青齊之福星蓋其所懐之春或者不<lb/>
言而化人皆憚汲黯此聲在江之東上不見賈生有詔<lb/>
自天而下若曰咸五登三欲帝萬世卿其襲六為七作<lb/>
宋一經不然營繕之勞曷盡彌綸之藴某不量其戇敢<lb/>
誦所聞竊惟古之共工皆有闗於世變如制度之先樸<lb/>
將風俗之再淳作大匠箴而獻諸朝尚何容喙讀梓人<lb/>
傳而知為相所願留情<lb/>
　　　賀范秘監　　　　　　　　　朱湛盧<lb/>
<pb n="KR3k0038_WYG_123-7a"/>
奉上温詔貳中祕書蓬萊道山自是神仙之宅金匱石<lb/>
室肆發天地之藏仍陪經幄之游益信儒紳之貴有光<lb/>
吾道久愜僉言某官制行粹精秉心諒直崇論宏議率<lb/>
不詭於聖人殫見洽聞皆習傳於前輩廼於風日不到<lb/>
之處更閲平生未讀之書頥其髙明培所植立弼就緝<lb/>
熈之學對揚啟沃之休在昔伊川常以尊嚴師道自重<lb/>
其侍哲廟惟以涵養氣質為先方今聖君盡選賢德既<lb/>
出御於早朝之退且獨親於晚講之專人百已千莫先<lb/>
<pb n="KR3k0038_WYG_123-7b"/>
郛於衆説甲可乙否間潛鼓於邇言戰和雜進於王韓<lb/>
朋比漸分於牛李國勢若此大非尋常無事之時君子<lb/>
居之必有正大格非之實可使端平之美不還元祐之<lb/>
醇某柏恱真情蘭同切喜弱水不到苐遥望於得天小<lb/>
山久留知漫勞於招隠<lb/>
　　　賀趙祕書　　　　　　　　洪平齋<lb/>
恭審妙簡上心晉躋中秘典勾龍之嗣既開茅土之尊<lb/>
對太乙之光爰上木天之峻諸儒相詫公族増强恭惟<lb/>
<pb n="KR3k0038_WYG_123-8a"/>
某官神采珠星丰姿玉雪輯羣書而奏七畧文恢恢而<lb/>
有餘獻雅樂而對三雍論灑灑而不倦蔚為朝望期大<lb/>
家傳昔焉天知姬旦之為忠今則人喜臧孫之有後通<lb/>
郊丘之典禮占社稷之靈長身到西崑手摩東壁在漢<lb/>
則數典校之劉向至唐亦推寓直之李邕時乃見之道<lb/>
將行矣聊問津於藏室即布武於甘泉某交訊雖勤望<lb/>
塵猶阻少府水衡之積官事徒癡蓬萊方丈之遊仙風<lb/>
可想<lb/>
<pb n="KR3k0038_WYG_123-8b"/>
　　　賀葉祕書　　　　　　　　　方秋崖<lb/>
竊諗宣室興思道山入直獨提麟筆兼史氏之三長寖<lb/>
近鰲扉異𤣥都之再至每歎南省第一人之選胡為東<lb/>
藩半刺史之淹盍歸乎來公論則爾恨見之晚上意可<lb/>
知兹特起於借塗㑹立登於要路某辱居榜下每在談<lb/>
間石渠天祿之得人為斯文喜巖暝林霏之留我有老<lb/>
圃存敢竊問於行期容重陳於别悃<lb/>
　　　代賀髙祕書　　　　　　　　方秋崖<lb/>
<pb n="KR3k0038_WYG_123-9a"/>
伏審綸綍起家旌旄載道帝讀蓬萊集歎其久去於紫<lb/>
薇天開㑹稽圖何至獨私於緑野妙有春風之句雅宜<lb/>
煙雨之樓恭惟學該玉府之森藏筆捲銀河而倒瀉舒<lb/>
翹揚英轇轕宇宙二十八宿之羅胸疏條緝緯貫穿古<lb/>
今千數百年之在目上帝自留而論譔太乙下觀其校<lb/>
讐襲六為七作一經無紙上已陳之語自甲至丁凢四<lb/>
庫皆腹中有本之書方片雲游物外之心俄半夜動席<lb/>
前之問徑乗剡雪坐嘯栝山此所謂行秘書耶昔公安<lb/>
<pb n="KR3k0038_WYG_123-9b"/>
在如欲用真學士者舍我其誰某髪種種以驚秋意寥<lb/>
寥其厄閏雖乏葢公清浄之助當驅兒童立馬以迎郊<lb/>
如聞王褒中和之章喜與父老買牛而耕墅<lb/>
　　　賀王校書　　　　　　　　楊誠齋<lb/>
西垣出命東觀升華太學博士之闗久勞領袖道家羣<lb/>
玉之府式藉校讐綸綍竦傳簪纓胥慶某官星芒色正<lb/>
雪調聲希縱横三千字而日未斜早已魁於多士扶揺<lb/>
九萬里而風在下奚獨後於諸公退然垂紳之中肯發<lb/>
<pb n="KR3k0038_WYG_123-10a"/>
積薪之歎迨紬書之虚席翕輿議之歸公肆蠲給札之<lb/>
科峻擢登瀛之列載惟冊府夙號清流日給大官地居<lb/>
廣内無錢榖米鹽之靡宻絶簿書期㑹之煩勞他人得<lb/>
之詡作仕途之速化大賢處此諒明職守之當然稽流<lb/>
畧之浩繁殫向雄之博洽㑹聞盛舉爰踵前脩青藜下<lb/>
臨當有來於太乙黄扉身得定無待於十年某欽聆置<lb/>
郵幾欲折屐蓬萊弱水雖可望而不可親草茅書生敢<lb/>
以規而不以頌<lb/>
<pb n="KR3k0038_WYG_123-10b"/>
　　　賀胡校書　　　　　　　　周平園<lb/>
擢秀西州分光東壁英髦在列館閣増輝竊觀漢朝初<lb/>
顯蜀士蓋山川鍾英傑之氣故郡國産俊明之材惜文<lb/>
華之有餘而道義之或缺王褒待詔止第頌於離宫何<lb/>
武習歌空罷歸於宣室諭意僰中者文斥邊之過校書<lb/>
天祿者貽投閣之羞既何補於國家亦見輕於鄉里慨<lb/>
前規之無取嘉盛世之有人恭惟某官質厚而氣清學<lb/>
醇而文麗簫<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>應雅鏗爾咸韶之音圭璋璧琮温其郊<lb/>
<pb n="KR3k0038_WYG_123-11a"/>
廟之器比逺祈於馹召苦小試於閎才因古三流喻今<lb/>
一體極論憂勤之要兼明利害之原謂守相皆得其人<lb/>
則兵民兩獲其利願天子以清閒之燕俾羣臣言成敗<lb/>
之機豈徒寧輯於坤維自可規恢於宇縣奏篇甫上茂<lb/>
渥遄頒聊假道於校讐即問津於華要某幸叨發策喜<lb/>
際登瀛辱墜貺於長篇實銘藏於厚意屬縁移疾致緩<lb/>
馳箋尚惟髙明有以原恕<lb/>
　　　賀安太使男除將作監丞　　　王格齋<lb/>
<pb n="KR3k0038_WYG_123-11b"/>
伏審東閣新除監丞光奉宸恩擢承戎監采衣贊畫夙<lb/>
肩帶礪之盟紫渙疏榮入簉鵷鴻之列葢否運值將終<lb/>
之㑹方朝廷為必勝之謀凢而脩車馬偹器械之防畀<lb/>
諸扶日月整乾坤之胄恭惟某官道闗百聖忠貫三辰<lb/>
方介胄易我衣裳孰殱逆黨幸芝蘭生我庭砌同決大<lb/>
謀迄茂建於國功遂挽囘於人極雖榮躋於京秩殊未<lb/>
滿於輿評逮乗半刺之車蔚為千里之福既已無施而<lb/>
不可豈應待次而後升此岳牧所以極口而薦揚談士<lb/>
<pb n="KR3k0038_WYG_123-12a"/>
所以扼腕而歎息公論累年而後白除書一旦而乃來<lb/>
西平有子我有臣姑陞華於武監周公拜前魯拜後行<lb/>
俱幹於正機某託在所臨忻聞是舉焉依庇廕久哦少<lb/>
陵廣厦之篇願假須臾更賦鄭武緇衣之什抃蹈云極<lb/>
宣陳莫殫<lb/>
　　　賀韓寺丞　　　　　　　　　方秋崖<lb/>
伏審出綸中禁提舶外䑓聞廟堂選士大夫之亷惟君<lb/>
侯可念郡國奪慈父母之愛如吾民何故其依戀者私<lb/>
<pb n="KR3k0038_WYG_123-12b"/>
情所以慶快者公道獨喜紫陽之大振必為黄<hi>闕</hi>而小<lb/>
留某三徑已荒二天猶在想鄉人卧轍共思煙簔雨笠<lb/>
之春然舉世貪泉敢為浪舶風舧之賀<lb/>
　　　代賀劉寺丞　　　　　　　　劉後村<lb/>
伏審夙戒麾符儼臨㦸衛呈琅玕呌閶闔正聨星宿之<lb/>
班羞崑崙薄蓬萊自求山水之郡此名此德甚盛甚休<lb/>
恭惟玉簨黄鍾之函和瑶瑟朱弦之挺直雖不為表襮<lb/>
於議論之際要自有公是非顧未嘗標置於名氏之間<lb/>
<pb n="KR3k0038_WYG_123-13a"/>
此所謂真道學早策勲於翰墨乃課最於簿書州縣之<lb/>
職徒勞人洊出郎官之宰賢能之舉不待次尚參計相<lb/>
之賓凢晉權萬貨之經與鈞㑹百工之給皆未究其所<lb/>
藴何厥聞之甚都龍左角為天田肆升華於九扈驂右<lb/>
騑者刺史訖自託於一麾上若曰古君子之儒時則入<lb/>
漢循吏之傳以去帝城不逺耳冀潤九里而及京師然<lb/>
豈君相之意哉乃先一州而後天下聞有迅召願無疾<lb/>
驅某自守其迂見謂之拙思昔中牟之化今已在七不<lb/>
<pb n="KR3k0038_WYG_123-13b"/>
堪之中正復陽城之生亦付之六太息而已過不自料<lb/>
勇為此來一用其策之平平兩書其考之下下有人民<lb/>
有社稷久矣厚顔為保障為繭絲凜乎掣肘公既至止<lb/>
吾知免夫披雲霧而觀青天敢忘賀厦為草木而到君<lb/>
地或可逢春<lb/>
　　　代賀余寺丞　　　　　　　方秋崖<lb/>
伏審捷音西上除目東來雪夜馳至蔡城不專美於李<lb/>
愬風聲走入淝水今復見於謝安否則孤城其殆哉吾<lb/>
<pb n="KR3k0038_WYG_123-14a"/>
有此客亦重矣蓋自敵已近邊而凌中夏所謂嫠不恤<lb/>
緯而憂宗周孰攖其鋒徒得賣降之健將愈肆其毒久<lb/>
輕效死之無人既殘浮光而逞焉若曰安豐特易耳氣<lb/>
吞堅壁夜合重圍不量氊裘鋭入之謀直有靴尖蹴破<lb/>
之意懼亡無日卻敵者誰自非某官以國之藎臣為今<lb/>
之儒帥共話對床之風雨屢吐壯懐誓清並塞之煙塵<lb/>
輒張怒髪則何以脱生靈於噤口挫强敵之雄心上嘉<lb/>
乃勲休有成命某作為凱樂顒徯班師寧失智髙雖頭<lb/>
<pb n="KR3k0038_WYG_123-14b"/>
顱之可辨盡遜郤克何肝膽之相知式對絲綸勉旃竹<lb/>
帛<lb/>
　　　賀劉正字　　　　　　　　　周平園<lb/>
光膺宸檢進列英躔除音甫頒士類胥悦竊以詞章既<lb/>
敏初何待於考觀氣業已成尚奚資於涵養然聖世重<lb/>
典常之守抑仕途榮館閣之登故先小試於禁林然後<lb/>
横翔於冊府恭惟某官譽髙全蜀文中甲科有用之才<lb/>
所居可紀無窮之聞隨日以升昨萬里以賜環指三雍<lb/>
<pb n="KR3k0038_WYG_123-15a"/>
而振翼朝推俊乂人嘆博聞始颿弱水之風即扈甘泉<lb/>
之駕况審官進秩已漸於亨衢而慶賚及親又符於孝<lb/>
治薦紳改觀家國同休某猥預榮觀過勤遜謝給相如<lb/>
之札欲為力以何施美崔氏之莊在貪功而豈敢<lb/>
　　　代賀陳常博　　　　　　　方秋崖<lb/>
伏審擢從學省峻立頌臺八索九丘之書既重講席五<lb/>
禮六樂之教其佐秩宗均為極儒者之榮所謂妙天下<lb/>
之選某屬聞誨範欣覩除綸夙夜寅清尚借藩房之重<lb/>
<pb n="KR3k0038_WYG_123-15b"/>
日月獻納有開禁槖之華於穆緒言庶幾紆監<lb/>
　　學官類<lb/>
　　　賀楊國録　　　　　　　　林克齋<lb/>
晝承三接晨誨諸生帝問嚴安恨見之晚士仰李渤快<lb/>
覩之先斯文有光吾黨増氣欽惟昭代截若彛章至於<lb/>
拔擢茂異之倫則必度越尋常之外然而由選曹而登<lb/>
文石此事罕傳拔外官而議璧流近今間見天其或者<lb/>
道將行歟朝暮取一人焉而羣遂空東北歸二老者而<lb/>
<pb n="KR3k0038_WYG_123-16a"/>
子焉徃亶惟盛事卓掩前聞某官負三十年之文聲振<lb/>
一二邦之教鐸數虞庠之人物疇若老成盡漢廷之公<lb/>
卿皆出薦口建白果登於華貫明揚立至於要津某逖<lb/>
奉除音喜逾常等陪細雨簷花之酌豈能忘情記瑣牕<lb/>
紅藥之詞今近乎䜟<lb/>
　　　代囘李國錄　　　　　　　李梅亭<lb/>
知賢不早聊剡需章委質相先足鳴謙德不知所報藏<lb/>
弆為榮恭惟某官殖學精深摛文鉅麗早飛英於學省<lb/>
<pb n="KR3k0038_WYG_123-16b"/>
即中雋於儒科固知几閣之文書難屈朝廷之翰墨為<lb/>
數旬客已光文學掌故之聨無幾何時果見國子先生<lb/>
之入比者公車之牘豈其私室之恩過辱臨存更勤巽<lb/>
謝某無能報國惟有薦賢憑豐隆愬飛亷雖寄聲之已<lb/>
晚登閬風歴閶闔猶刮目以相期<lb/>
　　　囘李國正　　　　　　　　方秋崖<lb/>
簡知帝扆糾正賢闗日有五色而臚句傳蓋幾年於此<lb/>
矣珍潛九淵而驪珠在乃一日而收之聿來結綬之期<lb/>
<pb n="KR3k0038_WYG_123-17a"/>
更覺出綸之晚恭惟某官楚東傑特斗北雄魁手抉雲<lb/>
漢而分天章士皆辟易腹披琅玕而呌閶闔帝亦驚嗟<lb/>
故雖居季孟之間要不在王盧之後所謂榮進之素定<lb/>
夫何流落之數竒竊意鳳池不十年而身到乃今烏幕<lb/>
凢幾過而羣空惟其恬然自樂而無决起蓬藋之心是<lb/>
以或者相知而有扶揺滄溟之勢遹觀前席峻極除書<lb/>
某起從田間序進館下曩以筆墨為祟久遭丞相之嗔<lb/>
今亦詩書不靈頗貽弟子之笑每思潔己何幸同寅似<lb/>
<pb n="KR3k0038_WYG_123-17b"/>
是故人恍記車中之半面不幾失子曽聞堂下之一言<lb/>
願疾爾驅慰兹久間<lb/>
　　　代囘曽國正　　　　　　　楊誠齋<lb/>
晉司樂正益重儒官盈几閣之文書久勤作主申庠序<lb/>
之孝弟兹遂得師恭惟某官賦敵凌雲文成翻水排空<lb/>
直上合盛之白玉之堂取勢斜飛亦宜在青藜之館兹<lb/>
以文學之掌故入為國子之先生竚德成而教尊必言<lb/>
揚而事舉某過勤投璧愧乏報瓊化民成俗由學乎儀<lb/>
<pb n="KR3k0038_WYG_123-18a"/>
圖莫助傳道授業解惑也竊幸自强<lb/>
　　院轄類<lb/>
　　　代囘龔告院　　　　　　　　李梅亭<lb/>
疇庸外轄服采中朝乃積乃倉乃糧久勤囘謁如絲如<lb/>
綸如綍盍賴主張恭惟某官學本家傳美由世濟京邑<lb/>
翼翼恬於風月之分江漢浮浮裕此丘山之積進掌四<lb/>
司之告出專一札之文諒不俟駕而行必有勿藥之喜<lb/>
某凄其骯髒久此蹣跚已騰二宜去之章足以行矣猶<lb/>
<pb n="KR3k0038_WYG_123-18b"/>
及再相别而去顧不幸哉<lb/>
　　　代囘万俟檢院　　　　　　　李梅亭<lb/>
涣奉明綸晉司理匭導人使諫聖上實千載之逢命汝<lb/>
納言堂下無萬里之隔恭惟某官世濟其美德浮於言<lb/>
練詳臺閤之儀服襲廟堂之學積勞於外益閎其中果<lb/>
騰列剡之章入掌四方之牘告嘉謨於后應無不得其<lb/>
言下膏澤於民亦有無窮之聞某未遑燕賀先辱魚箋<lb/>
驅飛亷而寄聲恍已迷於昨夢排閶闔而披腹猶有望<lb/>
<pb n="KR3k0038_WYG_123-19a"/>
於朝陽<lb/>
　　　代囘史文思　　　　　　　　李梅亭<lb/>
率其屬以僝功慙於尸位簡乃僚而剡奏幸甚得賢公<lb/>
義宜然私謝何也恭惟某官早收名第晚步選階鶺鴒<lb/>
在原固不私詔王之爵祿鴻㕍於野寧當廢治世之羽<lb/>
儀兹聮事之偶同難見善而不舉惟是四六之惠則貽<lb/>
方寸之慙某非曰納交聊復借重子若無言幾失子幸<lb/>
暮取之拔尤君家所有更贈君無嵗寒而易葉<lb/>
<pb n="KR3k0038_WYG_123-19b"/>
　　　代囘趙文思　　　　　　　　李梅亭<lb/>
率屬共工已愧薦賢之不武陳篇奏記更勤博我之以<lb/>
文恭惟某官天𣲖甚清人門具慶轅駒奏步自是千里<lb/>
之竒方鳩僝功未脱七階之選察其實歴當以名聞某<lb/>
不勝匹雛濫長五雉同官為僚之義固已盡心為善最<lb/>
樂之功更期勉力<lb/>
　<lb/>
　翰苑新書續集卷九<lb/>
</p>
<p>
</p>
  </div>
</body>
</text>
</TEI>
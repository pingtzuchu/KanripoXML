<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書前集卷二十三</head> <lb/>
    <p>
<pb n="KR3k0038_WYG_023-1a"/>
欽定四庫全書<lb/>
　翰苑新書前集卷二十三<lb/>
　　司農寺<lb/>
司農卿<hi>少皥氏以九扈為九農正舜命棄為后稷播時百榖周禮有太府掌九賦九貢下大夫秦為治</hi>
<hi>粟内史掌榖貨景帝更名大農令武帝太初更名大司農掌九榖六畜之供膳羞者凡郡國諸倉監都水司六</hi>
<hi>十五官皆屬焉通典云屬官有太倉均輸平凖都内耤田五令丞平帝改曰羲和又改為納言後漢為大司農</hi>
<hi>掌諸錢榖金帛郡國鹽官鐵官並屬歴代皆有梁置十二卿以署為寺官為卿唐有司農卿龍朔改為司稼咸</hi>
<hi>亨復卿掌邦國倉儲委積之事本朝司農寺判寺事二人以兩制或朝官以上充熈寧二年立常平斂散法三</hi>
<pb n="KR3k0038_WYG_023-1b"/>
<hi>年詔以新法付司農寺而農田水利免役保甲等法悉自司農講行元豐官制行寺監不治外事司農舊職悉</hi>
<hi>歸户部右曹續㑹要司農掌倉儲委積之政令總苑囿庫務之事而謹其出納京都官吏祿廩諸路嵗運至京</hi>
<hi>師悉掌焉凡苑囿行幸排比及薦享進御頒賜植藏之物與造麴蘖給薪炭皆戒有司以時辦其天子親耕耤</hi>
<hi>田則奉耒耜所𨽻官屬凡五十倉二十有五續㑹要總倉二十四草塲十有二續㑹要作十排岸司四續㑹要</hi>
<hi>園苑四並四朝志建炎三年詔罷司農寺紹興四年復置司農寺卿少各時置一員中興㑹要</hi>
歴代事實稼卿<hi>唐志</hi>春卿<hi>梁制/云</hi>農正<hi>見官/制</hi>穡臣<hi>張華大農箴穡臣司</hi>
<hi>農</hi>司均<hi>揚雄大司農箴/云農臣司均</hi>農政<hi>文選潘安仁揚荆州誄改授農政于彼野王倉盈庾</hi>
<hi>億國富兵强</hi>天倉<hi>天文錄天倉/者大司農也</hi>國泉<hi>史游急就篇司農少府國之泉也</hi>清白<lb/>
<pb n="KR3k0038_WYG_023-2a"/>
方正<hi>東觀漢紀髙䚴字季回以儒學徵拜大司農在朝以清白方正稱</hi>居處節儉<hi>宣帝時北</hi>
<hi>海太守朱邑以治行第一為大司農居處節儉</hi>非徳不交<hi>趙典字仲經為大司農閉門却掃非徳不</hi>
<hi>交</hi>在位清正<hi>後漢鄭衆字仲師為/司農在位以清正稱</hi>清明之徳<hi>見羣書精語類</hi>學<lb/>
問博通<hi>後漢王孫端學問博通為大司農</hi>稱鄭莊<hi>前漢鄭當時為大司農門下客亡貴賤亡</hi>
<hi>留門者執賓禮以下山東諸公翕然稱鄭莊武帝曰吾聞鄭莊行千里不齎粮</hi>稱名卿<hi>東觀漢紀牟融</hi>
<hi>為大司農性明達稱為名卿</hi>司金榖<hi>見羣書/精語類</hi>掌貨幣<hi>後漢志大司農一人掌諸錢榖</hi>
<hi>金帛諸貨幣邊郡諸官請調度者損多益寡取相給足</hi>納郡租<hi>職官分紀趙元俶轉潁州太守有恵</hi>
<hi>政因入朝㑹司農不時納諸郡租元俶奏之帝請曰如臣意未過十日帝即日拜元俶為司農卿納天下郡租</hi>
<pb n="KR3k0038_WYG_023-2b"/>
<hi>如言而了帝悦</hi>諫以農桑為務<hi>書抄魏司馬芝字子華先是諸典農民各求治生以要利入諫</hi>
<hi>曰王者之治崇本務農重榖不宜復以商事亂専以農桑為務明帝從之</hi>上邊事便宜<hi>耿國為大</hi>
<hi>司農曉邊事能議論數上便宜事天子器之</hi>言禁兵寡少<hi>唐段秀實為司農卿言禁兵寡少乃</hi>
<hi>上䟽云云</hi>安車召為<hi>鄭𤣥公車徵為大司農給/安車一乗所遇長吏迎送</hi>廣漢入為<hi>張播</hi>
<hi>記陳寵為廣漢太守風聲大行入為大司農</hi>北海以治行為<hi>見居處節儉注</hi>并州以<lb/>
治最召<hi>魏書梁習字子虞為并州二十餘年政治為天下最徴拜大司農</hi>倒用印<hi>分紀段秀</hi>
<hi>實倒用司農印謀殺朱泚</hi>
自叙叢劇<hi>孔氏六帖杜中立遷卿繩吏急反為中傷左徙慶王傅久之復拜卿入謝帝曰卿用法深</hi>
<pb n="KR3k0038_WYG_023-3a"/>
<hi>信乎荅曰轂下百司養名不肯事事司農尤叢劇陛下無遽信流言假臣數月可濟</hi>
羣書精語惟時大農粒民是職<hi>揚雄大司農箴惟時大農爰司金糓粒民是職</hi>
<hi>帝王之盛實在農殖</hi>掌周稷之業<hi>漢朱邑為大司農張敞與邑書業曰足下以清明之徳掌周稷之</hi>
陳粟萬石揚以簸之<hi>漢武帝栢梁詩大司農曰陳粟萬石揚以簸之</hi>掌是六府<lb/>
<hi>崔瑗鮑徳誄曰乃司大農掌是六府</hi>九列司農居其一<hi>元集行裴武制農天下之本也國有</hi>
<hi>九列而司農氏居其一焉前代非牟融之循理康成之儒學不在兹選</hi>制國泉之重<hi>同上云云</hi>
司農少卿<hi>後魏北齊司農寺置少卿隋唐因之本朝元豐正名置少卿為卿之貳建炎三年省紹興</hi>
<hi>四年復置司農卿少各一員中興㑹要</hi>
<pb n="KR3k0038_WYG_023-3b"/>
歴代事實杖宦者而後奏<hi>唐韋機拜少卿兼知東都營田有宦者於苑中犯法機杖</hi>
<hi>之而後奏髙宗嗟賞賜絹數十匹</hi>貯錢三十萬<hi>韋機受詔檢校東都營田園苑之事髙宗謂之</hi>
<hi>曰宮館隋代所造漸將頹毁頻欲有修又費財力如何機奏曰臣任司農向已十年前後省費今見貯錢三十</hi>
<hi>萬貫若以供葺理可不勞而就也上大悦</hi>
皇朝事實責任甚重<hi>見奏久任責實注</hi>不傷財不病民<hi>東都事略熊本</hi>
<hi>同判司農寺神宗曰熊本不傷財不病民一旦去百年之患檄奏詳明可嘉也</hi>請治濕惡米之<lb/>
罪<hi>言行錄李浩除司農少卿時朝廷和糴米凡八百萬石而董事者皆有憑恃賤糴濕惡以欺没官錢户部</hi>
<hi>不敢詰公視事即奏下有司治大理附㑹户部以支為盤公力爭曰是非徒恵姦且虧軍食上是其議</hi>奏<lb/>
<pb n="KR3k0038_WYG_023-4a"/>
久任責實<hi>國史莫濟除司農少卿自禮部員外郎除魏杞奏曰濟嘗中詞科且掌南宫牋奏恐議者</hi>
<hi>以為蹊徑未是上曰中都官物不分清濁如司農責任亦甚重以士人除授亦無害也濟尋奏久任責實詔所</hi>
<hi>論甚當</hi>親擢髙䕫<hi>周益公集髙䕫字仲一上親擢為司農少卿倉庾地卑君始梁空敷板米以不</hi>
<hi>腐</hi>
羣書精語擢貳農正<hi>曲阜行韓正彦制云</hi>司庶土之生<hi>胡文恭行陳宗元司</hi>
<hi>農少卿制云升亞列卿之秩往司庶土之生兹為稷官</hi>司農寺丞<hi>秦治粟内使有兩丞漢司農丞</hi>
<hi>亦二人或謂之中丞通典云耿夀昌為大司農中丞奏設常平倉給北邊省轉漕父桑𢎞羊為大司農中丞管</hi>
<hi>諸㑹計事平帝又置大司農部丞十三人人部一州勸農桑後漢司農丞一人部丞一人唐有丞六人掌判寺</hi>
<pb n="KR3k0038_WYG_023-4b"/>
<hi>事凡天下租税及折造轉運扵京師皆悦而納之以供國用以祿百官分紀本朝新法始行吕惠卿請置司農</hi>
<hi>丞一員以農田水利免役保甲等法付司農熈寧間増置丞四員仍與簿輪出按察逐州保甲元豐四年舒亶</hi>
<hi>請止留丞一員餘並罷明年改制以司農舊職悉付户部始循唐典正其秩職續㑹要建炎詔罷司農寺紹興</hi>
<hi>復置寺丞二員中興要㑹</hi>
皇朝事實介而通嚴而恕<hi>楊誠齊集葉顒字子昻謚正簡遷司農寺丞在朝三年非</hi>
<hi>公事未嘗至丞相府樞密王綸知公恬退而未知其徳性欲試以事一日官誥院失錦一端命公治之公請寛</hi>
<hi>其慢藏之罪於是綸大喜謂其客曰葉寺丞介而通嚴而恕真重器也</hi>貳農正<hi>曲阜除韓正彦擢貳</hi>
<hi>農正</hi>丞事而簡<hi>欒城除李執柔大農/事歸治官丞事而簡</hi>參領寺事<hi>四朝志少卿為卿貳</hi>
<pb n="KR3k0038_WYG_023-5a"/>
<hi>而丞參領之</hi>司農寺主簿<hi>晉大康中置主簿一人自後無聞唐主簿二人分紀本朝治平中已</hi>
<hi>置主簿熈寧新法行詔増一員後置六員元豐四年舒亶請存三員餘並罷仍與丞輪出逐州按察保甲續㑹</hi>
<hi>要建炎罷紹興復置中興㑹要</hi>
歴代事實置木契二十隻<hi>唐百官志應須出納與署合之</hi>
皇朝事實農屬<hi>欒城除蔡潛制命以農屬</hi>
四六警語<hi>農扈穡臣</hi>　<hi>農臣/春卿</hi>　<hi>九扈/大農</hi>　<hi>天倉/稷卿</hi>　<hi>恩綸䟽寵農扈升華</hi>
　<hi>王言作命農臣司均</hi>　<hi>東知春扆帥屬大農</hi>
　<hi>増列棘之華已覺月卿之重拜持荷之命即膺天寵之朌</hi>
<pb n="KR3k0038_WYG_023-5b"/>
　<hi>名重朝端久仰髙於清貫職司農扈兹亟拜於人倫</hi>
　<hi>星省含香方參裨於小宰月卿司稼亟登陟於大農</hi>
　<hi>召自握蘭之直遄躋列棘之班</hi>　<hi>九年之蓄必有正假宏模一嵗之入幾何行對清問</hi>
　<hi>一札示絲綸之寵九重寛兵食之憂</hi>　<hi>源流所在固非天雨之鬼輸斂散以時寧使子貧而父富</hi>
　<hi>職兼扈於三農望獨髙於九列</hi>　<hi>報秋冬於髙廩佇觀稼政之修呼庚癸於首山孰嘆資財之匱</hi>
　<hi>兼足公私即聴富民之拜肆疇績用嗣䟽啓土之封</hi>
　<hi>紅粟腐倉已課功於扈正紫荷持槖佇進寵於雞翹</hi>
　　太府寺<lb/>
<pb n="KR3k0038_WYG_023-6a"/>
太府卿<hi>周官有太府下大夫掌貢賦之貳受其貨賄之入頒其貨賄於受藏之府即今太府之任歴代</hi>
<hi>不置然其職在司農少府至梁天監置太府卿掌金帛府帑及闗津市肆位視宗正後魏為太府卿北齊兼掌</hi>
<hi>造器物後周太府中大夫掌貢職賦貨賄以供國用隋初與北齊同所掌煬帝分太府寺為少府監管尚方織</hi>
<hi>染等署唐因之龍朔改為外府正卿咸亨復光宅改為司府神龍復領兩京諸市平凖左右藏常平等九署通</hi>
<hi>典本朝太府寺判寺事一人以兩制或帶職朝官充凡財貨廩藏貿易四方貢賦百官俸秩皆𨽻三司本寺但</hi>
<hi>掌供祠祭香幣帨巾神位席及造斗秤升尺而已元豐改制始正職掌此據續㑹要而題名乃云國初省部寺</hi>
<hi>監惟以寄祿别設主判之官以典事惟太府則否其職悉入三司諸案故主判之任罕置與㑹要少異嘗考卿</hi>
<hi>掌財貨出納貿易之事凡貢賦之輸於京師者至則别而受之供君之用及待邊費則歸於内藏供國之用及</hi>
<pb n="KR3k0038_WYG_023-6b"/>
<hi>待經費則歸於左藏應祿賜以法給厯從有司檢察書其名數鈎覆而後給焉供奉之物則承㫖以進若頒畿</hi>
<hi>内軍衣則前期進様定其頒日將校部營兵支請月具數以聞凡商賈之賦小賈即門征之大賈則輸於務貨</hi>
<hi>之不售平其價鬻於平凖乗時賖貸以濟民用若質取於官則給用多寡各從其抵嵗以香茶鹽抄募人入豆</hi>
<hi>榖實邊即京都闕用物預報度支建炎三年詔罷太府寺撥𨽻金部獨以一丞治鹺茗之質劑凡省五年而後</hi>
<hi>復置卿少一員初元豐以在京司局分屬寺監而太府總局二十有四今雖頗省猶據於他寺以式班内外之</hi>
<hi>廩稍覆其名數而鈎磨之則諸司粮審四院屬焉頒財用於受藏之府周知出入而㑹之則左藏東西兩庫屬</hi>
<hi>焉時禁省官府之需以償用物則買務屬焉斥幣餘互市之積以便貿易則賣場屬焉比物奠賈俾從其抵則</hi>
<hi>編套兩局屬焉藥石必良以除札瘥則和劑恵民局屬焉叙財幣以待上之賜好則祇候庫屬焉制劵之短長</hi>
<pb n="KR3k0038_WYG_023-7a"/>
<hi>以通商則鈔引庫屬焉所異於元豐惟内藏奉宸不外屬搉貨顓𨽻於都司</hi>
歴代事實夏卿<hi>通典梁天監象四時置十二卿夏卿注云太府少府太僕</hi>外府上卿<lb/>
<hi>見羣書精語類</hi>治藏之長<hi>鄭康成周/禮注云云</hi>四時以數聞<hi>續通典唐舊制天下財賦</hi>
<hi>皆納於左藏庫而太府四時以數聞</hi>貨幣山積<hi>分紀唐楊國忠判度支元宗召公卿百僚觀左藏喜</hi>
<hi>其貨幣山積面賜國忠金紫兼權大府卿焉</hi>財物精好<hi>分紀楊崇禮開元為太府少卿雖錢帛充</hi>
<hi>牣丈尺間皆躬自省閲時議以為前後為太府無與為比擢拜大府卿時太平日久御府財物山積以為經楊</hi>
<hi>卿者無不精好</hi>
旁引掌九貢九賦<hi>周禮太府掌九貢九賦九功之貳以受其貨賄之入頒其貨於受藏之府</hi>
<pb n="KR3k0038_WYG_023-7b"/>
<hi>凡頒財以式灋授之</hi>以充府庫<hi>同上凡萬民之貢以充府庫凡式貢之餘財以共玩好之用凡邦之</hi>
<hi>賦用取具焉</hi>
羣書精語典出入之務<hi>六帖云居監臨之官典出入之務</hi>領貢獻於四<lb/>
方<hi>六帖云領貢獻於四方掌財用於五庫況當貢獻之日宜重帑藏之司</hi>九卿之重六府<lb/>
孔修<hi>晏公類要常相太府卿制九卿之重參理於佐邦六府孔修頒貨於别藏</hi>聚九州之賦<lb/>
辨百貨之名<hi>白集除裴武制聚九州之賦辨百貨之名按其程度謹其出納孰為主者外府上卿</hi>
<hi>務殷秩崇不易其選</hi>修權量平校之法<hi>白集行裴武制㑹帑藏出入之要修權量平校之法</hi>
受藏之府國用所資<hi>同上云云</hi>經紀有品<hi>揚雄少府箴云經紀有品臣子攸同</hi>
<pb n="KR3k0038_WYG_023-8a"/>
太府少卿<hi>後魏孝文帝改太府為少府置少卿一人北齊至隋唐並隨寺改復六典本朝元豐正名</hi>
<hi>置少卿一人以為卿之貳元祐三年詔太府掌貳並置餘則否續㑹要建炎中興省紹興四年復中興㑹要</hi>
歴代事實尹卿筆<hi>分紀唐尹思正為太府府少卿時侯知一亦厲威嚴吏人為之語曰不畏</hi>
<hi>侯卿杖惟畏尹卿筆其為人所服如此</hi>臣節尚少<hi>後魏孫詔為少卿帝問卿何年老對曰臣雖年</hi>
<hi>老臣節尚少</hi>前後無與比<hi>楊崇禮事見/太府卿門</hi>領三尚<hi>白樂天少卿制兼領三尚</hi>
<hi>之頌以榮四至之列又晏類要云少府監有中尚左尚右尚今此云三尚未詳</hi>
太府寺丞<hi>丞于周官為太府上士之任梁選部太府丞一人後周曰太府上士唐四人通典掌判寺</hi>
<hi>事凡正至大朝應貢方物皆進而受之分紀本朝丞二人元符中増一員崇寧中置藥局又添丞一員宣和省</hi>
<pb n="KR3k0038_WYG_023-8b"/>
<hi>一員續㑹要建炎詔罷太府寺紹興初章億守太府丞措置印給茶鹽鈔引三年詔添置丞一員十二月詔復</hi>
<hi>添丞一員</hi>
皇朝事實分治重務<hi>職畧初寮除歐陽懋制太府掌邦國之出入而丞屬分治重務</hi>參<lb/>
領寺事<hi>續㑹要云</hi>俾領參贊<hi>國朝制太府受邦國之出入而設丞屬俾領參贊欲勝是任必</hi>
<hi>惟其人</hi>
太府寺主簿<hi>主簿亦周官太府下士之任梁置一人陳因之後魏隨唐掌印省署抄目勾檢稽失</hi>
<hi>通典分紀本朝元豐改制置主簿二人續㑹要建炎三年罷太府寺紹興十年復置中興㑹要</hi>
歴代事實木契<hi>六典太府寺管木契七十隻與左藏東西庫右藏内外庫東都左藏右藏庫每</hi>
<pb n="KR3k0038_WYG_023-9a"/>
<hi>庫十隻各九雄一雌九雄主簿掌一雌庫官掌</hi>
四六警語<hi>外府夏卿</hi>　<hi>天府/藏府</hi>　<hi>寵貳列卿/光司外府</hi>　<hi>詔裁金花眷隆玉藻</hi>
　<hi>中宸疏寵外府<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>卿</hi>　<hi>錫命内庭為卿外府</hi>
　<hi>穿延和之仗甫嚴邃闕之朝列上卿之班遹進外府之長</hi>
　<hi>躋惟月之聮出納允司于天府膺自天之眷論思行綴于甘泉</hi>　<hi>九賦受藏之地四時出納之司</hi>
　<hi>三尚之煩四至之列出納惟精九土之貢百貨之名辨明必謹</hi>　<hi>長夏官而位愈隆掌天府而財益裕</hi>
　<hi>貨如山積而公天地之藏財若鬼輸而謹泥沙之用</hi>
　<hi>陞外府之名卿暫勞經畫綜中臺之庶務即預論思</hi>
<pb n="KR3k0038_WYG_023-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書前集卷二十三<lb/>
</p>
<p>
</p>
  </div>
</body>
</text>
</TEI>
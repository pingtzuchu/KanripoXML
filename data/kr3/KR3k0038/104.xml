<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書別集卷二</head> <lb/>
    <p>
<pb n="KR3k0038_WYG_104-1a"/>
欽定四庫全書<lb/>
　翰苑新書別集卷二<lb/>
　　劄<lb/>
　　　賀新江西帥衛參政　　　　方鐵庵<lb/>
某中冬謹月飛霜凝曉恭惟某官望尊承弼命錫保釐<lb/>
列雉向風百神交職台候動止萬福某齋宿而后裁書<lb/>
東向行府又百拜而後敢進仰乞台鑒<lb/>
某載羾鈞用屬辰之請敬陳邦人來莫之謠望紫氣亘<lb/>
<pb n="KR3k0038_WYG_104-1b"/>
天則曰是有福星來照臨此土也聞好風東來則相告<lb/>
語曰是又吾東君也牙纛所向江靈候迎紗籠之身在<lb/>
在次舎某愛助小忠更為百萬生靈恭致輔養黄庭之<lb/>
禱<lb/>
某兹審詔予重臣判大督府種棠蔽芾舊俗熈然騎竹<lb/>
驩迎吾父至矣惟洪都為中興重地輔弼偃馬者固有<lb/>
之其勲名赫奕相望先後則李忠定趙忠簡皆一至故<lb/>
老所聞也大參政相公實再鎮故老所見也某一小吏<lb/>
<pb n="KR3k0038_WYG_104-2a"/>
亦幸以其身親焉採一世之公論與一道之頌聲以自<lb/>
及其一身之師慕與其際遇緝為儷語塵涴威尊犯分<lb/>
有誅乞賜矜赦<lb/>
某仰惟某官聲名在華夷功烈在彞鼎其規模宏濶精<lb/>
神運用則在百世之上雖當世士能言之然念淳熈親<lb/>
䇿儲宰相以輔聖後固欲其朝夕王所也十年鳯池自<lb/>
有故實羣虎守關孤舟横渡一出則十年斬馬事定善<lb/>
刀亟藏久十年則十年不啻也午橋野服幾若忘世退<lb/>
<pb n="KR3k0038_WYG_104-2b"/>
思巖中寧能忘君以時推之則當為蒼生起矣未坐之<lb/>
廟堂以收垂紳縉笏之功乃授之棨㦸以訪佩玉鳴鑾<lb/>
之舊腹心之謀與一臂孰急天欲平治巖瞻其舎諸<lb/>
某家世于莆居最僻生最晚自兒童時則知有司馬公<lb/>
矣嘗與四方人物共遊于鈞播中又常與七聚編氓受<lb/>
㕓于賜履中顧泰階尺地猶天之不可階升也逐禄章<lb/>
江于水則見西江于山則見洪崖意其猶有雄渾傑特<lb/>
于此而未之滿于人則見真右史今又得見大參相公<lb/>
<pb n="KR3k0038_WYG_104-3a"/>
真所謂洪河泰山不可以斗斛尋文計子由年雖少亦<lb/>
既見歐陽公矣及見韓公而後謂之盡天下之大觀引<lb/>
領公衮以日為年<lb/>
某一妄庸人至不足數徹名初贄賤請具陳年二十年<lb/>
乙丑奏賦劔津冷泮以冗見稱居閑歳久有書不讀識<lb/>
見短淺暗於時事隨羣計屬甫逾一年雙親諄飭毋茍<lb/>
祿養疲精案牘僅守故常飛輓大計一籌不畫學之不<lb/>
講面牆固宜願得大儒端拜而事公相分閫實天錫逢<lb/>
<pb n="KR3k0038_WYG_104-3b"/>
位貌穹崇縮不敢進然本朝諸老嘗接後進矣大參政<lb/>
相公先生尤以斯世人才為念某不足道而世之沈伏<lb/>
下僚者多矣欲望鈞慈憐其不可砭之愚察其不欲茍<lb/>
之志豐殖而振德之此某與善類所望大庇寒士也嬰<lb/>
突控瀝退聽戰悸<lb/>
某謹畏冠屨之分不敢扺冒僣申鈞閎雲階月地福祿<lb/>
之恭百吏仰首以聽油幢之號令某請預牛馬走之數<lb/>
　　　賀新江西帥曽參政　　　　　方鐵庵<lb/>
<pb n="KR3k0038_WYG_104-4a"/>
某王春端月淑氣扶輿恭惟某官戒嚴大纛榮御華軒<lb/>
四履歡迎百靈奔湊鈞候靜作萬福某謹注薰曳繭羾<lb/>
賀大籖府嬰觸威重悸不自寧<lb/>
某歲元日望斗牛間有紫氣燁燁然兹為何祥既而魁<lb/>
台臨焉年貌孰若起居何如之問四海所同而西民獨<lb/>
以為誇某語之曰斯鼎也將為天下調斯衮也將為公<lb/>
歸考<lb/>
某恭審起之東山命之南國鼎來十乗襟帶增雄雷動<lb/>
<pb n="KR3k0038_WYG_104-4b"/>
三軍旗旌改色咸曰重臣實來防春無慮矣某觀昔之<lb/>
勲業最著者趙忠簡以副樞至李忠定揆也相繼經理<lb/>
整茲城池團結軍匠而閫之規撫始立增重上流造舟<lb/>
教戰而江之門戸始壯不寧惟是蘄黄可撽事關鄰路<lb/>
則請可行蓋守雖在江必節制行於江之外而后可守<lb/>
今畫江而已又有柄分文恬武熈習以為常真右史昔<lb/>
嘗有言於斯謂九帥皆可以治兵為先而帥江右者尤<lb/>
當以治兵為急欲增團結之數推行之諸道練兵求將<lb/>
<pb n="KR3k0038_WYG_104-5a"/>
或曰多事未一年沿江震恐其言果驗則辛已歲也前<lb/>
此蘄黄日報平安自二城再葺之後不復報矣彼之血<lb/>
脈不屬吾之措置日緩公一代碩輔君相倚重惟所經<lb/>
畫真屹然長城也某拙於儷詞僅能以紹興帥洪之事<lb/>
獻為一道言耳若夫為一世謀則又推而為慶厯嘉祐<lb/>
焉辱巖電之一照覆醬瓿以亦甘<lb/>
某洪惟仁祖臨御六年始䇿士于庭猶主上之慶元也<lb/>
太史奏五色雲現韓忠獻當之今某官則上之忠獻有<lb/>
<pb n="KR3k0038_WYG_104-5b"/>
大學識有大力量有大氣節皆與之同茲鎮江右又與<lb/>
出使陜右同以今揆前事則差難七百里江面少費經<lb/>
畫顧脈絡關係則事有大於一面者靜觀天下安危之<lb/>
勢熟察人心向背之機釐正中國外夷之體平持君子<lb/>
小人之衡具有成式歴歴素定非嘗試用人之國者天<lb/>
若胙宋垂紳縉笏措安泰山何遜乎韓魏公乃邦國之<lb/>
光非閭里之耀雖然吾儕小人私切相語以為閩鄉榮<lb/>
某居莆晚出歲乙亥秋調闕修門親擊登庸銜袖謁樞<lb/>
<pb n="KR3k0038_WYG_104-6a"/>
府其既進而退也若屬之目得一眄於疑似猶使人不<lb/>
忘況真蒙頋遇耶今使于此靡不奔走玉帳下而某去<lb/>
有日獨其烱烱皈嚮為蒼生望太平則不在朝夕見者<lb/>
後<lb/>
某學迂而識不具得官十九年海上之羝猶乳獨青衫<lb/>
自如出泮佐臺無補漕畫凜凜土偶推去何之入畿歟<lb/>
無平戎之䇿可獻還山歟無負郭之田可耕營營親養<lb/>
迤邐選坑所望於世者甚狹但願公相行道四方霖雨<lb/>
<pb n="KR3k0038_WYG_104-6b"/>
某亦一物也倘兼收並蓄豈竹頭木屑之不如惟先生<lb/>
念之<lb/>
某揆分有則不敢躐等申潭府鈞眷興居之問且挑擔<lb/>
欲行不敢具文請封部要束之目<lb/>
　　　賀江西帥真右史　　　　　方鐵庵<lb/>
某冬謹孟月和泄小春恭惟某官雲來十乗風動百城<lb/>
定省燕喜神示駿奔台候動止萬福某差辰治書隃詹<lb/>
行府仰闔賀床乞賜紓檻<lb/>
<pb n="KR3k0038_WYG_104-7a"/>
某竊望紫氣間有光屬天父老舉首曰福星至矣牙纛<lb/>
所向江靈候迎然人一身負荷天地而茵慿致禱特出<lb/>
於一道之私祝潘輿之行樂誦魯詩之熾昌者煜如也<lb/>
某敢隨萬喙之後而貢愛助之忠<lb/>
某恭審出綸紫宸授鉞洪都論撰獨穹於祕殿保釐增<lb/>
重於潜藩非君相後天下以為心亦岳牧用詞人之故<lb/>
事春酣闔郡電走先聲某耳聽除音慮在斯世但既為<lb/>
江右一屬吏當為江右十一城生靈慶不腆儷語例申<lb/>
<pb n="KR3k0038_WYG_104-7b"/>
賀忱意所激發狂不擇言嬰突有誅退而拱竢<lb/>
某仰惟某官有司馬公碩望敵畏其名如陸宣公奏議<lb/>
家有其書雖當世能言之士不能賛一語況某乎切嘗<lb/>
妄謂自紹聖後士大夫出入兆國家安危矣南渡涵養<lb/>
毎激必裂今日之事未至於激者殆天意也先生正色<lb/>
立朝言中幾微始則羣而驚中則側而伺久則翕而服<lb/>
然君側無人子思不安淮南寢謀汲黯亦出江之東泉<lb/>
之南外庸彰灼羣心無異論豈猶以為未足而求多於<lb/>
<pb n="KR3k0038_WYG_104-8a"/>
方面耶今一方肅清百度脩舉先生之意可自得於湖<lb/>
山三邊未靖殘敵猶鬬先王之道實未行於朝廷疇昔<lb/>
奏對之語歴歴蓍龜靡一不驗倘有以冦公不在中書<lb/>
為問者似未知所答天欲平治舎我其誰蓋國人日望<lb/>
之<lb/>
某莆川一士姓字湮晦去秋之杪因道温陵僣掣齋鈴<lb/>
宣慈不鄙與其進賜之坐寵以饋而十五年前劒溪幕<lb/>
府匆匆之一謁尚辱軫記始驚嘆大人君子所以收拾<lb/>
<pb n="KR3k0038_WYG_104-8b"/>
人物者雖細不遺而某非其人也且感且奮稟違餘歲<lb/>
小夫竿櫝縮不敢前而覘出處以為國之輕重者不在<lb/>
有識者後烱烱歸嚮<lb/>
某山林鄙野輟耕漫仕無趍時合變之長有固陋不通<lb/>
之癖乙丑塵忝今十五年僅嘗冷宦於鐔津餘盡食貧<lb/>
之歲月居閑廢學自棄誰尤天分最嗇吏事尤甚計臺<lb/>
列屬奚欠一寒良月三日甫交賤守以辨則訥以畫則<lb/>
疎惕然四顧適有幸㑹洪儒開閫獲𨽻走趨父師在前<lb/>
<pb n="KR3k0038_WYG_104-9a"/>
隨事書紳平生竒遇唯此時為甚仰冀熏慈𢎞造就之<lb/>
恩以為晚學之依推錫類之仁以遂雙親之養頂踵蒙<lb/>
賜權輿自今不負門牆當見他日伏丐矜體<lb/>
某揆分有嚴不敢躐越申問行軒萱闈蓬島壽祺純嘏<lb/>
之問百吏仰首以聽先庚之約束某願執厠役之下陳<lb/>
　　　賀陳安撫　　　　　　　　戴象麓<lb/>
某伏以六月維夏一雨先秋恭惟某官荷槖新榮藻旒<lb/>
深眷制垣增重神衛愈嚴台候動止萬福某薰香滌頴<lb/>
<pb n="KR3k0038_WYG_104-9b"/>
百拜申慶茸纛之下伏祈鑒省<lb/>
某仰惟天欲惠顧于一路為百城宅生之寄必有一代<lb/>
宗工出應時望福星所次在在皆春頌德歌功融為百<lb/>
順詎容小夫贅禱仰乞氷照<lb/>
某恭審錫命巖宸即真法從輿情胥悅瑰望愈隆某辱<lb/>
在陶鎔尤深鼓舞伏惟慶愜某下情無任雀躍之至<lb/>
某恭惟某官斯民元氣前輩盛心自任以當世之事功<lb/>
悉本諸聖門之學力所養者皆諸老先生之未到所施<lb/>
<pb n="KR3k0038_WYG_104-10a"/>
者真仁人君子之未能氷鑑無心清徹牛斗陽春有脚<lb/>
遍滿江閩暨出領於洪都益見知於丹扆適巨冦久為<lb/>
於民患而數年未即於天誅帝曰尚勞朕憂僉曰莫如<lb/>
公可久詔自天而甫下單車即日以載馳果見擒賊於<lb/>
不一月之間未有收功如今日之捷宜頒異渥即正貳<lb/>
卿然上方寤寐真儒剋復舊物以成中興第一之舉匪<lb/>
伊一札起䕶諸將又非南浦西山所能留者某敢以天<lb/>
下之所期望者輙因慶福而私布之<lb/>
<pb n="KR3k0038_WYG_104-10b"/>
某區區申慶無以自見僣課儷語唐突匠師倘辱霽威<lb/>
一展而擲之萬斯榮幸<lb/>
某翹首紫府翠蓬大婘邈在霄漢不敢僣申即日福履<lb/>
何如之敬欽想休祥融液中外攸同<lb/>
某伏恐下邑合有頒下教條謹百拜三肅以請<lb/>
　　　賀鄭建漕寳謨閣陞運使　　　方烏山<lb/>
某伏以仲夏之月薰風微涼恭惟某官使節更新列城<lb/>
改觀九重眷倚兩儀薦休台候動止萬福某薰祓函牘<lb/>
<pb n="KR3k0038_WYG_104-11a"/>
贄名賀庥伏俟裁幸<lb/>
某欽惟膚使鉅人事權山重新綸初播川嶽動搖乾陽<lb/>
坤隂效職順事尚何書生惠序之請為某敢畧<lb/>
某茲者恭審陞華寓直增重使名天上星躔喜部封之<lb/>
不改人間風采凜條教之一新凡在照臨同茲抃蹈恭<lb/>
惟歡慶某恭以某官仁義道德為時儒宗器能政理為<lb/>
今吏師其所閱歴所踐敡皆表表焉自植立非必以家<lb/>
世為重者廣受並拜安𤣥内舉衆論歸向久矣慊焉不<lb/>
<pb n="KR3k0038_WYG_104-11b"/>
居視麾節如鈞鼎履原隰如廟朝聖天子嘉惠逺人俯<lb/>
徇雅志崇階顯秩即地授之其為七閩計甚厚顧如中<lb/>
外之望何吕氏有夷簡韓氏有忠彥此我朝故事也衮<lb/>
且歸矣惟日俟之某匪佞<lb/>
某每念瀕海一寒托身坱圠中異顧深知似有宿昔所<lb/>
幸言守縻<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>不獲時時自進於琴瑟書冊之前後嘗坐<lb/>
明道春風之和日竊子酸福星之照其為蒙芘徼福固<lb/>
非八州泛泛僚屬比也傾心牆仞何嘗一夕不哦維北<lb/>
<pb n="KR3k0038_WYG_104-12a"/>
斗之詩<lb/>
某官冷如氷自春風披拂一番便覺枯荄朽枿頓有生<lb/>
意長無鄭䖍之罵友無孝先之嘲自非當世鉅公重人<lb/>
顧遇主盟於其上鮮不免矣今使指益重巨䕃如天某<lb/>
聿備桃李數中不必壯士自然顔色惟有益自脩飭庶<lb/>
幾萬一他日不為品題之累某之所以報稱知己者在<lb/>
此詞語狂狷惟先生實憐而撫之<lb/>
某辱在門館下陳禮合稟求臺檄躬詣堦墀謁賀分不<lb/>
<pb n="KR3k0038_WYG_104-12b"/>
可越謹課儷語一通仰干丞史是亦惓惓之義耳倘經<lb/>
電矚擲去萬幸<lb/>
某自揆么微不敢僣申相閎隨軒鈞輯之問共想由中<lb/>
及外新祉鼎來樵水委令某雖無能役敬當端笏稟聽<lb/>
　　　賀蕭宫講著郎自倉除憲使　方鐵庵<lb/>
某冬行成歲雪喜先春恭惟某官條令聿新光華益逺<lb/>
帝眷神依台候動止萬福某有齋乃心薰祓慶牘以請<lb/>
于典籖仰祈省鑒<lb/>
<pb n="KR3k0038_WYG_104-13a"/>
某已肅龜列申調燕羞吉星後先唯予直指是瞻平反<lb/>
足以娯壽毋隂德足以種子孫則身之福祉可知列鼎<lb/>
重裀不待為門人愛助之禱<lb/>
某恭審司庾䇿勲祥刑易節提封不改眷意實深方江<lb/>
民有菜色特詔持節循行郡國為之發倉廩蠲租賦寛<lb/>
和糴元氣漸復又慮十一郡揚抑之間豈無含茹授以<lb/>
綉斧其併為疏剔之民不饑矣不寃矣使事有指勞還<lb/>
之日將朝而問一歲錢榖幾何問一歲決獄幾何相業<lb/>
<pb n="KR3k0038_WYG_104-13b"/>
於是乎出此上意也天下公言也<lb/>
某仰惟某官學問有用而體則具議論甚高而實可行<lb/>
其經綸當世規橅宏偉要使一民一物咸與並生非固<lb/>
嫉惡太甚者然其立朝也適當消長之機其握節也若<lb/>
與薰蕕者對易為君子謀夬之剛決可也㤗之包荒亦<lb/>
可也獨至於比之匪人或疑乎傷其當謹審也如此先<lb/>
生其必有以處之某短啓馳賀亦三致意焉蒙電鑒幸<lb/>
甚<lb/>
<pb n="KR3k0038_WYG_104-14a"/>
某稟違英簜之下閱日滋久小夫竿牘闕焉不嗣望列<lb/>
宿之躔與使星之次芒寒色正凜凜在目<lb/>
某不材佐幙絲粟無補竊雲天之巨芘倖滿已多蒙陶<lb/>
鑄之大恩受知未報尚欠浮屠之穎恐為沉陸之蹤衛<lb/>
大參雖有宿諾未之敢必來歲治歸躬造臺下控露謝<lb/>
悃敢乞併照<lb/>
某雖為門下士師閎崇嚴望之如天人不敢躐等申問<lb/>
某尚為部内吏霜臺肇建合有新約束敢不恪聽行下<lb/>
<pb n="KR3k0038_WYG_104-14b"/>
　　　賀瑞州游知府　　　　　　　湯息庵<lb/>
某伏以瑞霙餞臘粉荔迎年恭惟某官衛㦸凝香歌𥜗<lb/>
溢喜穹垠棐扈台候動止萬福某寅飾緘魚晉尾賀燕<lb/>
首蘄省覽<lb/>
某載惟循良迪化品彚宅生瑞日祥雲緝為純嘏葆龢<lb/>
毓粹無俟於祈某敢畧<lb/>
某恭審塗芝錫睠剖竹咨賢畫鹿夾轓甫涖江西之道<lb/>
院銀龜開籕聿新天上之恩光伏惟慶愜欽以某官清<lb/>
<pb n="KR3k0038_WYG_104-15a"/>
猷濟美粹學傳家以見聞殫洽簡當宁之知以道德風<lb/>
流藹在廷之譽入儀朝序出懋民庸粤攝貳於扈卿盍<lb/>
踐修於世職胡然高舉彌軫睠懷姑慿熊軾以起家佇<lb/>
渙鳯綸而趣覲某何幸拭目<lb/>
某宓從暌逖婁閱羲舒奏記無繇仰高唯切詎期天幸<lb/>
茲竊鄰輝引脰雙旌忭弗自制<lb/>
某出山成誤分壘奚堪補苴爬梳凛殫伎倆洊申詞請竟<lb/>
閟俞音玩愒包羞凄其歸夢尚幾河潤倘以璧全某因<lb/>
<pb n="KR3k0038_WYG_104-15b"/>
慶及斯慿楮增愧<lb/>
某講信交鄰捧賀有䞇輒紉儷櫝欽寘首箋斐拙弗工<lb/>
垂粲斯荷<lb/>
某皇恐端拜申詗台閎寳輯伏想啿祺茂介與歲俱新<lb/>
秀江喻令丐勿剪棄<lb/>
　　　賀瑞州游太守　　　　　　　陳寺丞<lb/>
某伏以青陽中御好雨催耕恭惟某官銅虎疏榮衮龍<lb/>
倚眷民懐神僎台候動止萬福某露薌雪手奏記籖丞<lb/>
<pb n="KR3k0038_WYG_104-16a"/>
䖍祈丙在<lb/>
某仰惟聖天子屬意牧守俾之名儒惠此高安非庸選<lb/>
也晨香夕燈祝公福壽者十萬戸不欠某矣祈鼎茵焉<lb/>
用贅<lb/>
某恭審森陛塗芝專城剖竹古稱道院以事簡而民醇<lb/>
今得賢侯宜政平而訟理雙旌絢采五袴興謠欽以某<lb/>
官經國宏材康時碩彦家學紫陽之流派吏事潁川之<lb/>
聲名式觀侯度之修行見真儒之效公卿表選於此權<lb/>
<pb n="KR3k0038_WYG_104-16b"/>
輿豹尾鷄翹故家舊物遹觀偉績光紹前猷佇來黄紙<lb/>
之好音端為青氊而出色某何幸親見<lb/>
某猶記曩昔閩中曾侍先翁從槖之談笑從是晉謁潭<lb/>
居又得一再參覲第未識麒麟之瑞抱此一欠有年矣<lb/>
詎圖明公來鎮斗郡三𨽻氓編天實相之維梓必恭但<lb/>
拳拳誦周人之什<lb/>
某投閑自分與世相忘泉石結盟似覺成癖託身地主<lb/>
竊稍祠宫真蝗粟也去秋浪遊赤璧徐訪雪堂想坡老<lb/>
<pb n="KR3k0038_WYG_104-17a"/>
之風流慨周郎之英發俯仰宇宙感慨古今興盡言歸<lb/>
復尋枌社一㕓受芘知有蘇天之可依某深竊自賀抑<lb/>
以為邦民賀某修贄以文禮也紉緝駢儷焚玉㽔以進<lb/>
之蕪纇不工唐突是嬰<lb/>
某皇恐頓首端拜申問黄堂仙輯寅想尊尊幼幼簡簡<lb/>
穰穰淮頭豈無委令願奉鞭影<lb/>
　　　賀瑞州游知府　　　　　　陳寺正<lb/>
某伏以四月維夏梅雨留蒸恭惟某官攽治方新民歌<lb/>
<pb n="KR3k0038_WYG_104-17b"/>
來暮御屏簡記神物䕶持台候動止萬福某蠲吉裁書<lb/>
以贅徹賀厦之私仰祈采矚<lb/>
某聞賢候履封之初叶氣歡聲融液百瑞歛則為一身<lb/>
之福散而為千里之和申頌彞恭有言則瀆然區區愛<lb/>
助未能自已更乞順乗朱煒精練黄庭前膺尺一催班<lb/>
之寵<lb/>
某恭諗疏榮天陛移鎮星江春脚肆臨下情胥懌恭惟<lb/>
某官本家學以治民用儒術而飾吏半生<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>歴四塞聲<lb/>
<pb n="KR3k0038_WYG_104-18a"/>
猷既躋二令以為榮盍簉六卿而分列頃游試關決之<lb/>
手上素知牧養之材爰命剖符重煩易地兩州之民爭<lb/>
迎於境上我州如斗獨得而私之第虞未黔突之餘即<lb/>
有不俟駕之召某憶記癸夘之歲學製劒水適在使星<lb/>
照臨之下蒙芘實多邇後萍蓬宦海無從一拜下風以<lb/>
控謝忱豈期千騎頒春慨臨山郡某辱在受㕓日與老<lb/>
穉同戴二天覆燾之賜喜倍等倫屬縻偏壘莫充望塵<lb/>
展敬躬致開閫之賀仰止麗譙形留神徃<lb/>
<pb n="KR3k0038_WYG_104-18b"/>
某謭材試郡了無善狀甫書初考善後尤難倘蒙不賜<lb/>
鄙夷推所以治民之方而教之俾逃于戾曷勝厚幸某<lb/>
夢遶家山何日賦歸去來首圖伏謁賓墀以展維桑之<lb/>
恭某慿楮拳切<lb/>
某贄敬之始非文無以見意紉緝數語少露依向辱一<lb/>
眄而置之覆瓿焉未為不遇<lb/>
某仰止燕寢凝香之緝神仙其居福祉之來河漢無極<lb/>
盱江雖陋豈無堪攽驅䇿拱聆行下<lb/>
<pb n="KR3k0038_WYG_104-19a"/>
　　　賀游太守　　　　　　新鄂州辛料院<hi>應鑑</hi>
某伏以春先侵臘歲事將圓恭惟某官雙旌有輝千里<lb/>
望澤三神具依台候動止萬福某吉蠲毫楮申候籖曹<lb/>
仰祈鑒在<lb/>
某載惟漢制選朝士補郡國守相選刺史入為三公其<lb/>
任至不輕也節宣之請固小夫之庸敬然集一身之福<lb/>
推之以福生民福軍國福君親皆自此基焉敢告二御<lb/>
倍萬加意某幸甚歲在庚子豫章鎖闈獲拜立玉之標<lb/>
<pb n="KR3k0038_WYG_104-19b"/>
聆霏屑之誨蒙軫念先君子嘉定間湖右摳趨先太師<lb/>
之契至不薄也惟是猪龍有異迥隔升沉匆匆違拜倒<lb/>
指十有五稔矣台斗益高徒厪山仰<lb/>
某恭審飛綸中禁起牧名城望實素孚耄倪交慶仰惟<lb/>
歡忭欽以某官德履之粹然學問之淵然才識政事之<lb/>
卓然方今人物不落第二矧陟敡滋久風采著聞外而<lb/>
牧養之勲内而羽儀之望青天白日奴𨽻皆知為清且<lb/>
明矣瑞民何幸得此賢侯不待酌樽中之緑問山川之<lb/>
<pb n="KR3k0038_WYG_104-20a"/>
靈駕輕就熟課最朞年二十五星之郎位八十一乗之<lb/>
屬車於皇召綸必命公矣又焉用佞<lb/>
某社櫟才樗閏楊命薄五到蘭闈一官牢落備歴辛勤<lb/>
披身荆邑之間丞郡桐鄉之地誤蒙化地軫記俾分料<lb/>
武昌祗戍之期近在春仲羽檄交馳之秋轉餉為急鈆<lb/>
鈍無庸豈堪一割辱念國事之重脈絡本司特有以教<lb/>
警之不勝至幸僣越有言臨楮兢惕<lb/>
某斂袵翰墨宗工已非一日蕪辭俚語詎容妄進然維<lb/>
<pb n="KR3k0038_WYG_104-20b"/>
桑之敬捨是無以自見短啓不文辱賜電徹榮耀過於<lb/>
褒衮某緬想蓬山閬苑玉佩霞裾瑞靄繽紛慶事演迤<lb/>
洪州或有委戒毋敢不恭<lb/>
　　　賀瑞州游知府　　　　　　　王吉守<hi>侑</hi>
某竊以洪鈞一轉萬象皆春恭惟某官風泊兩轓塗歌<lb/>
五袴神薦新釐台候動止萬福某敬飭繭番闖侯燕寢<lb/>
惟司籖者優容之<lb/>
某載惟盡性以賛化育致中和以位天地皆吾儒實身<lb/>
<pb n="KR3k0038_WYG_104-21a"/>
之心學講明工深力到黄庭衛生之請非聖哲書不敢<lb/>
以䙝<lb/>
某伏審疏恩宸陛歛惠瑞陽條教誕敷棠隂已蔽某阻<lb/>
逺未由於面賀緘辭敬拜於手書具體而微惟録其意<lb/>
某恭以某官氷壺水鏡之胸次孤峰峭壁之詞華所操<lb/>
己見於立朝出守始所以行志自詩書仁義中流出膏<lb/>
澤以福高安之民曽日月之幾何已恩波之不盡鼎來<lb/>
銀信催度玉墀政恐江西道院未能久留朝天步武也<lb/>
<pb n="KR3k0038_WYG_104-21b"/>
某耳温譽諝如斗杓芒寒可仰而不可即追念徃歲獲<lb/>
侍同朝獨以未披宿霧徒勞我思突兀高牙又一驤首<lb/>
某才非適用樣弗入時得州於公私掇拾之餘百孔千<lb/>
瘡隨補隨罅未能寡過凜凜曠瘝幸邇隣輝可親柯則<lb/>
況有滕事齊之便願沾楚及晉之波鄉風皈依布露髣<lb/>
髴<lb/>
某企遡游焉息焉之仙輯邈在霏煙縹緲間福英禄華<lb/>
積中發外預有凡委式克欽承<lb/>
<pb n="KR3k0038_WYG_104-22a"/>
　　　賀瑞守游寺丞　　　　　　江西趙憲<hi>崇媺</hi>
某伏以青陽開動生意無邊恭惟某官煜然旌麾煖被<lb/>
襦袴台候動止萬福某雪手杼賀併酢恭先竊幸流盻<lb/>
某聞諸山谷之賦有曰製菡萏以為裳釀清泠以為酌<lb/>
蓋為高安二千石設也五馬專城茲在茲地不敢外是<lb/>
以賛二御<lb/>
某伏審皂蓋偃藩錦砂濡印宣化有淑觀風預榮有如<lb/>
某官師友之源仕宦之譜惟祖惟父蓋家傳而守之共<lb/>
<pb n="KR3k0038_WYG_104-22b"/>
理惟良復以幸康廬者幸錦水安得如結輩者十數參<lb/>
錯天下為邦伯哉選表公卿舎是何適<lb/>
某强顔駕牡九閱月蓂兵刑事重正賴肘掖之助丹砂<lb/>
九轉鑄鐵成金俾句呉之墟無有私鬬而教訟者蒙成<lb/>
不其侈歟儷語寂寥始以寫意匪投也<lb/>
某臨楮皇恐拜問黄堂珠璧之眷計想自天錫羨罄無<lb/>
不宜或恐司存有委唯所以命<lb/>
　翰苑新書別集卷二<lb/>
</p>
<p>
</p>
  </div>
</body>
</text>
</TEI>
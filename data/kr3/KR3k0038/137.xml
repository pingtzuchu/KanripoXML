<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷二十三</head> <lb/>
    <p>
<pb n="KR3k0038_WYG_137-1a"/>
欽定四庫全書<lb/>
　翰苑新書續集卷二十三<lb/>
　　武臣類<lb/>
　　　賀郭殿帥知揚州　　　　　　應松湖<lb/>
奏最殿巖總戎邊閫煌煌金節方拱扶斗極於紫霄黄<lb/>
道之間獵獵神旗忽鎮壓江淮於絳節碧幢之下稟奉<lb/>
九天之睿筭憺宣萬里之皇靈驩動轅門和薫比屋竊<lb/>
以羽林握天軍之要齋壇肅大將之威入則陛㦸周廬<lb/>
<pb n="KR3k0038_WYG_137-1b"/>
壯七萃八屯之衛出則雕戈錫盾顓五侯九伯之征周<lb/>
條侯以太尉而將三十六軍遂平七國霍驃姚以司馬<lb/>
而領十四萬騎果克匈奴於戲聖朝遐參漢制皇祐之<lb/>
平交廣狄武襄宣撫於荆湖元豐之拓熈河郭宣徽總<lb/>
制於涇陜率繇禁列出殿帥垣而况山西之將家無出<lb/>
汾陽之華裔中書二十四考獨盛前朝南渡七八十年<lb/>
罙隆奕葉列第交施于棨㦸豐功踵刻於鼎彛赫然芝<lb/>
檢之新藐是棠隂之舊一門將相未數北平之祖孫三<lb/>
<pb n="KR3k0038_WYG_137-2a"/>
世威名可繼慶州之父子某官虎視龍驤之勇鸞翔鵠<lb/>
峙之姿聮勾陳而扈太微懋便蕃於睠渥封姑胥而臨<lb/>
瀚海素慷慨於功名方敵運之衰殘軫廟謨之經畫念<lb/>
雖坐籌玉帳可折遐衝不如馳至金城親上方略屬兹<lb/>
謀帥無以易公輟還尹而作元戎上意蓋深於北顧總<lb/>
勁兵而蒞大府先聲倍讋於朔陲鳴劔抵掌以睨闗河<lb/>
犁庭𢷬穴以墟沙漠勒燕然之石垂之萬年挈輿地之<lb/>
圖還之九廟與國無極視祖有光某骯髒書生蕭疎冷<lb/>
<pb n="KR3k0038_WYG_137-2b"/>
職銅花欲蝕凜秋水之劔芒鐵硯未穿淬毛錐之筆陣<lb/>
逖瞻幕府願曳賓裾摧越河之鋒方聳聴劉琨勸進之<lb/>
表獻平淮之雅愧莫賡唐人皇武之詩<lb/>
　　　賀張總管　　　　　　　　　真西山<lb/>
伏審䕶細柳之屯屈司亞旅告及瓜之戍愧辱先施載<lb/>
戢髙情可稽報櫝恭惟某官深雄而有立整暇而善謀<lb/>
横槊賦詩雅閑儒術輕裘緩帶克紹家聲鏘鳴賓闥之<lb/>
聨清肅臚傳之句自違九陛數總五符顧我連營已改<lb/>
<pb n="KR3k0038_WYG_137-3a"/>
旌旗之色抑君雋武㑹看旄節之傳某甚幸同寅巳欣<lb/>
快覩典型猶在仍尋射圃之盟氣槩相親預寄烹魚之<lb/>
素<lb/>
　　　與薛都總　　　　　　　　王臞軒<lb/>
為紅蓮幕之遊陪諸從事望細柳營之䆳有真將軍文<lb/>
武雖曰殊途彼此皆為王事行將之戍敢不通名某官<lb/>
聲名燭於氷天忠義貫於霜日家傳韜畧不求紙上之<lb/>
孫吴神授智謀自有胸中之方虎八面才何施不可萬<lb/>
<pb n="KR3k0038_WYG_137-3b"/>
人敵所向無前中外洊更勞庸茂著董衛兵之戍長車<lb/>
駈蜀道以不辭剖宣化之符清節比鄂湖而相應便合<lb/>
齋壇而大拜乃煩專鉞於遐陬方今邊正飛塵敵猶假<lb/>
息三箭而天山定行揚家世之風一舉而朔庭空㑹見<lb/>
國讐之雪茂宣皇畧徑陟殿巖如某其人見謂不武雖<lb/>
有清中原之志其奈才疎不圖為宦海之游獲交人傑<lb/>
帳下願預聞於露布坐間幸無厭於緑衣氣概茍同形<lb/>
迹可畧聞雞聲而起舞又焉用腐儒為銘麟閣而贊功<lb/>
<pb n="KR3k0038_WYG_137-4a"/>
庶幾從執事後<lb/>
　　　通周太尉　　　　　　　　洪平齋<lb/>
伏以近長安之日記陪天上之遊對江東之雲健想軍<lb/>
中之樂無從抵掌祇有傾心恭惟某官氣稟西山聲揺<lb/>
赤壁號萬人之敵名在伏波翰墨之塲當八面之鋒勇<lb/>
過晏子樽俎之畧中國襟喉之既固外蕃心膽之自寒<lb/>
况以真將軍堅壁之餘風而奉太夫人安輿之一笑忠<lb/>
孝兩盡若是艱哉文武兼資特其細爾功既髙於敵愾<lb/>
<pb n="KR3k0038_WYG_137-4b"/>
賞未稱於酬勞擁中權於天塹之陽懐逺算於祁連之<lb/>
北雖講止戈之武不忘撃楫之心江漢草木之知名坐<lb/>
底三邊之靜山河帶礪之申誓亟膺兩鎮之榮某榆莢<lb/>
生涯菊花歸夢月明鵲繞每思賡横槊之詩秋髙馬肥<lb/>
敢後寄加餐之字<lb/>
　　　囘繆路鈐　　　　　　　　方秋崖<lb/>
䕶戎虎帳遡太微上將之光分教鱣堂笑廣文先生之<lb/>
冷抑何幸甚相與驩然恭惟某官妙入尉繚子之書浩<lb/>
<pb n="KR3k0038_WYG_137-5a"/>
投定逺侯之筆一丸泥封函谷雖有其志而無時半段<lb/>
槍撃單于當奪之氣而挫銳蓋今鄰徼幾欲亂華乃者<lb/>
長驅漢水之濱直𢷬樊城之險非峴首之屹爾則江面<lb/>
其殆哉伊邇秋風已無暇日不留賊以遺君父亟運帷<lb/>
籌誓安邊而立功名誕分齋鉞某璞如鄭鼠技止黔驢<lb/>
推别省之一夔偶見收於犇北儕甲科之八愷曽未快<lb/>
其圖南何知經席之重獨喜戎旃之近燈寒夜雨共談<lb/>
儒者之兵字老春苔更訪醉翁之墨行瞻立玉式契斷<lb/>
<pb n="KR3k0038_WYG_137-5b"/>
金<lb/>
　　　囘蘇路鈐　　　　　　　　黄竹坡<lb/>
上有恩言孰可堪於將相公由人望遂出縂於兵鈐英<lb/>
聲四馳士氣百倍敢馳片削敬候前驅某官忠義自將<lb/>
勲名未艾稟山西之勁氣用則無前讀濟北之遺書言<lb/>
皆可績宜大攄於英略尚屈總於外營風閃朱旗坐弭<lb/>
龍編之警雨抛金鎖少安虎帳之閑苐兩河屬望之深<lb/>
恨九廟掃清之晩登賢有日成效可期西取闗山四十<lb/>
<pb n="KR3k0038_WYG_137-6a"/>
州當快唐人之誦益封將軍五千戸即聆漢詔之頒某<lb/>
猥以非才試兹劇邑將及瓜期之戍喜聞行李之來大<lb/>
劒長槍自笑毛錐之陋短衣疋馬願從羽獵之遊<lb/>
　　　囘列路分　　　　　　　　　洪平齋<lb/>
客子懐歸已作吴山之清夢將軍出戍忽傳楚水之先<lb/>
聲幸甚逢迎居然慰滿恭惟某官元戎戚畹紹聖將家<lb/>
班超投筆之功名欲酬壯志馬援據鞍之意氣自負長<lb/>
材獨恃沈深之謀共謂老成之器屈臨一道坐䕶諸戎<lb/>
<pb n="KR3k0038_WYG_137-6b"/>
春風散入於柳營夜月盡空於蒲澤小煩騏<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>聊馳櫝軸<lb/>
之間佇看貂蟬遂出兠鍪之上某便期滿去還喜鼎來<lb/>
絳帳倦遊敢起無氊之嘆碧幢多暇尚陪横槊之吟<lb/>
　　　囘譚都巡<hi>習春秋曽進列國𫝊因申解賭博軍人咆哮事為之從公書擬䝉帥斷治</hi>
　　　　<hi>號令譚以啟謝</hi>　　　　　　　　　王臞軒<lb/>
制軍者司馬之法不恭自有常刑禁暴者連帥之威為<lb/>
屬惟知從長初無絲粟之力忽辱瓊瑰之投竊謂博奕<lb/>
無所用心戲謔反以為虐刁逵坐赤族於馬柳慕容卜<lb/>
<pb n="KR3k0038_WYG_137-7a"/>
大事於蒲神博銀鎗之營中未幾召釁反鍾離之盧子<lb/>
寧有幾人於王法在所不容彼狂卒胡為冐犯牧豬奴<lb/>
戲耳况敢當公庭而咆哮執鼠輩尸之蓋斷自元戎之<lb/>
霹靂為有公在何謝我為某官東國大夫之故家延康<lb/>
學士之遺直序春秋於吳寇始平之際奏凱九重讀左<lb/>
傳於延安方戰之時才當八面乃淹警邏未展經綸行<lb/>
膺宸綍之頒即據殿巖之任兹小人狃積習之弊故一<lb/>
旦啟玩侮之謀已正典刑立伸威令權實由於大府恩<lb/>
<pb n="KR3k0038_WYG_137-7b"/>
敢受於私家遇悍卒於微行莫損裴晉公之逺到抱遺<lb/>
經以請質何當玉川子之辱臨<lb/>
　　　囘李巡轄　　　　　　　　劉後村<lb/>
斥堠之司古以為重絃歌之寄今之所輕輒修告至之<lb/>
辭以叙同寅之雅恭惟某官沈雄天稟慷慨自期慕亷<lb/>
頗李牧之風為孫武吳起之學十里一置五里一堠姑<lb/>
煩巡徼之勞萬人曰俊千人曰英㑹展規恢之畧某偶<lb/>
叨民社實接官曺將軍乃肯臨臣非敢望也夫子明以<lb/>
<pb n="KR3k0038_WYG_137-8a"/>
告我方有賴焉<lb/>
　　　囘武官　　　　　　　　　　方秋崖<lb/>
某伏奉劄翰良仞盛心官無卑髙職業則一勉旃寅協<lb/>
式副所期略此占酬等幾紆監<lb/>
　　　謝戴將使　　　　　　　　　李梅亭<lb/>
邂逅適願已幸識荆悾愡裝懐未遑訪戴既感輕身先<lb/>
匹夫之意復有一紙賢十部之榮某官天分軼羣人門<lb/>
濟美翼扶九萬里決應海運於南溟腹笥五千家暫隠<lb/>
<pb n="KR3k0038_WYG_137-8b"/>
天樞之北落勇早聞於六館陣獨掃於千軍㑹當定一<lb/>
霸於蝥弧何難連八科之麟角衮明日月更看黄榜之<lb/>
新履上星辰始是青氊之舊某舊交羣從今識清標聞元<lb/>
方季方之齊名亦既見止從延君少君而受禮更幸進<lb/>
之<lb/>
　<lb/>
　<lb/>
　翰苑新書續集卷二十三<lb/>
</p>
<p>
</p>
  </div>
</body>
</text>
</TEI>
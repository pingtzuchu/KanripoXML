<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書别集卷八</head> <lb/>
    <p>
<pb n="KR3k0038_WYG_110-1a"/>
欽定四庫全書<lb/>
　翰苑新書别集卷八<lb/>
　　致語<lb/>
　　　天基錫宴　　　　　　　　方秋崖<lb/>
伏以聰明而作元后天開甲觀之祥富夀以祝聖人春<lb/>
洽乙飛之旦罄四海呼三之頌上萬年第一之觴恭惟<lb/>
皇帝如日華暉如乹粹徤用衆君子裂隂霾而劃開更<lb/>
一化元洗陽光於晦蝕言觀左臯䕫右稷契直欲駕唐<lb/>
<pb n="KR3k0038_WYG_110-1b"/>
虞軼商周得新日新而又新有赫太平之象道大天大<lb/>
而亦大於昭震夙之符嘉與涵生共陶熈旦臣親逢聖<lb/>
世雅習治音擊壌有歌望雲以奏<lb/>
　　　春緑晴融太液池　　好風都在萬年枝<lb/>
　　　宮墻璆玉韶音逺　　合殿珠環曉漏遲<lb/>
　　　天近六龍扶翠輦　　雲深五鳳挾瑶池<lb/>
　　　鎬京長啟需雲宴　　先奏端平第一詩<lb/>
　　　玉母望闕　　　　　　　　方秋崖<lb/>
<pb n="KR3k0038_WYG_110-2a"/>
伏以嵗重光而開景運海岱同春河一清而生聖人乾<lb/>
坤齊夀華星流渚霽色浮空恭惟皇帝乃聖乃神惟精<lb/>
惟一仁義既効隂陽和五榖登金華已平邉鄙寧四夷<lb/>
服農桑萬里書軌一家洪惟龍御以來無此鳦飛之盛<lb/>
慶彌普率頌洽盈成律八十一寸則一分又定閏餘之<lb/>
厯筭二萬三千有三百遹臨亥首之期申命用休惟皇<lb/>
建極臣等生逢堯舜世習師㐮敢傾魏闕之心肅奏康<lb/>
衢之誦<lb/>
<pb n="KR3k0038_WYG_110-2b"/>
　　　曉蹕初催上夀班　　東風連夜致人間<lb/>
　　　九重春醉金鸞殿　　萬嵗聲幽碧玉環<lb/>
　　　大地山河年榖熟　　太平日月羽書閑<lb/>
　　　明朝第一畨花吉　　併與瓊幡下虎闗<lb/>
　　　天基節當筵致語　　　　　方烏山<lb/>
麗正門前夀慶兕觥之祝熈春臺畔恩榮燕席之開光<lb/>
近九街懽騰千里恭惟某官二鐔秀氣雙井名家乆騰<lb/>
康海之謡天為啟齒再擁專城之重雲自无心以笑談<lb/>
<pb n="KR3k0038_WYG_110-3a"/>
風月之餘來管領星辰之聚丈夫當為真耳詎容樵水<lb/>
之留侯王亦有種乎行襲荷囊之後提刑司直倫魁望<lb/>
閲膚使清名弓矢旗旄未覺玉闗之人老園林鍾皷若<lb/>
為珂里之身間便對三朝趣儀九列提舉寳謨筆工地<lb/>
草秀襲堦蘭福徳瑞時向迭奏塤箎之和長庚烟曉今<lb/>
獨當衣鉢之𫝊新秩罙髙舊氊焉往濟濟寓公之接武<lb/>
彬彬時彦之盍簪㑹福地之羣仙聽鈞天之方舞恍對<lb/>
端門之曉移來禁苑之春滿座祥風誰道天上人間之<lb/>
<pb n="KR3k0038_WYG_110-3b"/>
隔來年今日回為栁邉花底之遊仰對周筵僣歌郢曲<lb/>
　　　曉日金門氣鬱葱　人間萬里緫祥風<lb/>
　　　再登况遇三登盛　獨樂何如衆樂同<lb/>
　　　行有玉觴陪邇列　豈無金鑑洞遺忠<lb/>
　　　天恩年夀何分别　盡在簮花舞蹈中<lb/>
　　　宴徐大參　　　　　　　　方壼山<lb/>
閩分紫槖新錦里之行春禮重皇華張綺筵而十夜丹<lb/>
山偉觀一道雄聲恭惟某官名盖八紘道闗四氣學問<lb/>
<pb n="KR3k0038_WYG_110-4a"/>
術業渾淪姬孔之規模議論典刑活脱富韓之人物所<lb/>
謂百年能幾見何止通江第一流繇桂府以召歸陟松<lb/>
陌而深峻萬鍾千駟莫移家食之心一馬二童殊渇都<lb/>
人之望履聲未到黼眷愈深恍聽樂於鈞天命開藩於<lb/>
福地萬釘寳帶視真文昌十丈牙旗作大元帥建碧油<lb/>
幢於甲第羅紅帕首於午橋憶昔端平號小元祐嘗以<lb/>
七閩之重鎮畀諸一代之真儒旋上政塗未𢎞相業今<lb/>
時望復歸於南浦若明入即向之西山宜當聖天子眷<lb/>
<pb n="KR3k0038_WYG_110-4b"/>
注之隆又究老先生經綸之志富貴歸故鄉豈為樂才<lb/>
俊道盛徳豈為誇霖雨四方端繫蒼生之福分髙風萬<lb/>
古好㸔黄閣之聲名麻汗芬芳棣華輝映我都運朅來<lb/>
弭節親見滌符昔託好門牆見謂金蘭之友今相望臺<lb/>
閫皆在桑梓之邦豈不望我公歸姑且為閩人賀酌同<lb/>
心酒哦有興詩又見鮮于公事坡仙於定武㑹如歐陽<lb/>
子記忠獻之相州吹拍俚歌笙簫盛事<lb/>
　　　麟符乆合換貂蟬　　又向鄉邦擁十年<lb/>
<pb n="KR3k0038_WYG_110-5a"/>
　　　眼赤腰黄天寵澤　顔紅鬢緑地神仙<lb/>
　　　極知畫繡堪行染　見説宵衣正渴賢<lb/>
　　　好事還殊門外路　人看四軰下翩翩<lb/>
　　　宴湖南趙帥　　　　　　　劉後村<lb/>
撤山前之薇戍方巻㨗旗訪江上之棠隂忽聞歸騎延<lb/>
為薄具以屈髙軒恭惟某官峻特而潔清沈潜而剛毅<lb/>
生長古靈之里甚似前修從㳺勉齋之門見稱嫡子真<lb/>
吾徒之畏友亦近世之名卿清標洗五嶺之貪風妙筭<lb/>
<pb n="KR3k0038_WYG_110-5b"/>
掃重湖之妖祲集衿佩於凋零之後多所講明營金湯<lb/>
於談笑之間一何神速方名垂於竹帛廼興動於林泉<lb/>
魯望江湖散人公雖甚適更生宗室遺老上必見思㑹<lb/>
有鋒車徑歸禁槖我知郡編修吏部交㳺最蚤聚散<lb/>
靡常晚繼踵於前規復借光於鄰績暫駐函闗之紫氣<lb/>
同凝燕寢之清香把酒而登雲山小休午暑聮鞍而㳺<lb/>
雪皷尚約秋風輙以心聲寓于口號<lb/>
　　　長劔髙冠有駭機　平生受用一深衣<lb/>
<pb n="KR3k0038_WYG_110-6a"/>
　　　鳶方跕跕水中堕　鴻已冥冥天外飛<lb/>
　　　離索畧慿巵酒訴　淹畱却羡角巾歸<lb/>
　　　祝公小住為佳耳　莫與江邉父老違<lb/>
　　　提刑曽寳章宴陳安撫陳侍郎樂語<lb/>
　　　　　　　　　　　　　　　　鄭雪巖<lb/>
玉帳總戎順天行討綉衣持斧易地欣逢十行誕布除<lb/>
書八境頓增和氣好是戈矛整暇不妨樽爼從容坐折<lb/>
遐衝動收勝筭恭惟知府安撫節制江西廣南福建兵<lb/>
<pb n="KR3k0038_WYG_110-6b"/>
馬侍郎位望隆赫宇量恢洪賈傅治安大息書无非先<lb/>
見武侯前後出師表可謂孤忠淮壖盡獲於風寒閩嶠<lb/>
悉除於氛祲合展經綸之大手尚煩鎮撫於崇牙井鉞<lb/>
參旌属宣威於南浦奎章璧畫式借重於西清未露毫<lb/>
芒早為卓絶憤逋誅之窟兎尚假息於釡魚命提三路<lb/>
之屯妙運萬全之路憇棠猶在思北山賢守之來騎竹<lb/>
爭迎喜東閣郎君之至尅期奏凱指日召環我提刑判<lb/>
府郎制寳章乆矣受知偶焉攝乏駕舟於波濤之上此<lb/>
<pb n="KR3k0038_WYG_110-7a"/>
念則均攬轡於原隰之間肯安乎逸奉兵民之二印還<lb/>
師帥之一門稚耋歡呼後先輝映實為盛事爰秩初筵<lb/>
對酒崆峒但覺江山改觀勒功浯水㑹看笳皷歸來某<lb/>
忝列伶工獲瞻華集敢裒輿頌上對台堦<lb/>
　　　聽得敷綸天上頭　二星交㑹玉虹流<lb/>
　　　風生三路軍容壯　春到雙江喜氣浮<lb/>
　　　談笑預知傳露布　勸酬只恐促更籌<lb/>
　　　㑹看印佩黄金斗　肯羡當年定逺侯<lb/>
<pb n="KR3k0038_WYG_110-7b"/>
　　　安撫陳侍郎宴曽提刑致語　　鄭雪巖<lb/>
使斧宣直指之威來馳騏𫝊帥垣陳無敵之武相㑹燕<lb/>
江等是為民盛心恭成勤王偉績有前茅之先慮宜列<lb/>
豆以交歡恭惟知府安撫節制江西廣南福建兵馬侍<lb/>
郎地位穹岩天姿挺特鴒原並秀藉甚四傑聨名之稱<lb/>
貂裘相承未數萬石傳家之眷帝眷北斗南之隆望公<lb/>
開大江西之崇臺六轡在手如絲三軍歸心挾纊塤伯<lb/>
氏箎仲氏聲援翕隨東周公西召公股肱夾輔均軫推<lb/>
<pb n="KR3k0038_WYG_110-8a"/>
車之助盡寛當饋之憂我安撫制師侍郎百鍊旡非剛<lb/>
一身渾是膽每耻匹夫不被固欲好生弗與此賊俱存<lb/>
未能去殺憤煙瘴之塵未洗喜英雄之見畧同少延膚<lb/>
使之臨大作吾軍之氣玉虹對酒莫辭鸚鵡盃之深金<lb/>
闕上功相映麒麟閣之畫某等叨居樂部預奏凱歌上<lb/>
對華筵仰陪清笑<lb/>
　　　恰好鶯花一半春　福星相㑹贑江濵<lb/>
　　　丈人師吉符前䜟　膚使心同掃舊塵<lb/>
<pb n="KR3k0038_WYG_110-8b"/>
　　　看劔引盃宜酩酊　輕裘緩帶倍精神<lb/>
　　　從今浄洗天河甲　有詔催歸兩重臣<lb/>
　　　彭知軍宴交代都運陳寳章　鄭雪巖<lb/>
六轡載馳已戒皇華之禮樂一麾來守少陳祖帳之容<lb/>
儀親莫親兮舊告新樂莫樂兮小比大賔筵初秩侯度<lb/>
交歡恭惟都運寳章郎中名重如山心清如水康節先<lb/>
生不作皺眉事噐量儘寛司馬文正每務顧影行跬歩<lb/>
不錯仕宦三紀始終一誠自公南來寛上西顧塵清鄭<lb/>
<pb n="KR3k0038_WYG_110-9a"/>
葦隂滿召棠政本慈祥十萬戸隂受其福里无愁嘆二<lb/>
千石真調惟良乃眷奏功就加督餫福星臨斗牛之分<lb/>
雲漢聮奎璧之儲紅旗捉賊黄紙除書聲不求於赫赫<lb/>
畫棟飛雲朱簾捲雨君非羡於渠渠雖仁人初不計功<lb/>
然天子必報有徳自六品以至一品徑登二十四相考<lb/>
中書皆一天此獨二天未忘五百里侯封舊地薄從設<lb/>
席未罄攀轅判府從槖世臣止堂家學牛刀暫割聮興<lb/>
十室之弦歌驥足少淹乆賛一臺之計畫秋行湘水冬<lb/>
<pb n="KR3k0038_WYG_110-9b"/>
渉横江來分嶺畔之竹符共被日邉之綸綍喜尋賢轍<lb/>
黙契盛心作於蕭規守於曹隨民歌清一前有召父後<lb/>
有杜母政紹中和靣奉六條治无二致情相得而勢分<lb/>
畧味既合而和樂同小攀行色之怱怱盡是滿懐之拍<lb/>
拍𫝊盃莫放山色難留歸興濃調鼎可知梅花預報新<lb/>
春好某等叨陳伶伎獲對台階敢緝民謡敬陳樂語<lb/>
　　　使軺嚴戒皷逢逢　　熊軾頒春到此邦<lb/>
　　　炳炳福星臨一道　　融融愛日照横江<lb/>
<pb n="KR3k0038_WYG_110-10a"/>
　　　斷霞秋日閑飛鶩　荒草寒煙不吠厖<lb/>
　　　臺府交歡同一體　從今俗返古淳龎<lb/>
　　　衆門生宴都運陳寳章樂語　鄭雪巖<lb/>
皇華遣使臣以禮時異常儀弟子事先生有年欣逢盛<lb/>
事盍簮交賀望履生輝厚意肅將初筵斯秩某官卓龔<lb/>
今代老佛前身昌黎伯名重泰山親傳正學司馬公脚<lb/>
踏實地不務虗聲萬變無越此誠三朞積成一信乆稽<lb/>
熊軾坐鎮魚城民遷善與日惟新天助順乃秋亦有塵<lb/>
<pb n="KR3k0038_WYG_110-10b"/>
消渤海人歌二千石之良計上甘泉帝謂十一州之最<lb/>
爰嘉撫字就命咨詢不勞原隰之驅馳已遍山川之䟦<lb/>
渉由偏州而升刺史舊典常聞自属郡而登漕䑓此邦<lb/>
昉見况寵以圗書之峻品益増其㢘訪之大權除目一<lb/>
頒頌聲四起南浦飛雲西山捲雨放懐畫棟珠簾北門<lb/>
視草東觀藏雲平歩黄扉青𤨏闔座衆官公門桃李匠<lb/>
石楩楠不欲效季良願效伯髙源流有自一舉得石洪<lb/>
再得温造臭味畧同恭捧螺盤前趨燕寢謂孔明之器<lb/>
<pb n="KR3k0038_WYG_110-11a"/>
識寧乆轉輸知黄覇之寛和必為輔相恐攀轅之怱遽<lb/>
異揮塵之從容侍琴瑟於席前奏笙簧於堂下橙黄橘<lb/>
緑一年好景之時梅粉楓丹十月小春之候可謂四難<lb/>
并之㑹宜奉三逹尊之歡言話雍雍威儀抑抑更長賸<lb/>
燒千炬燭十分滿泛鸚鵡杯天上頻翻五色文一蹴竟<lb/>
登鸞鳳闕某等叨陳伶伎獲對台堦敢采歌謡敬陳韻<lb/>
語<lb/>
　　　紅塵驛走大江西　　御筆親除濕紫泥<lb/>
<pb n="KR3k0038_WYG_110-11b"/>
　　　就徙福星臨一道　敷為膏雨遍羣黎<lb/>
　　　粟芻妙幹多新畧　桃李重栽滿舊蹊<lb/>
　　　指日論功升劔履　未央賜燕月璇題<lb/>
　　　宴江檢詳　　　　　　　　牟存齋<lb/>
繡衣立綵服趨俯拾省郎之選玉露繁金天豁漫為司<lb/>
馬之行不敢賡東坡㸃絳唇所願賦李賀髙軒過意不<lb/>
在酒文以足言恭惟判府提舉檢詳攬星灣之炳靈空<lb/>
雎漠之藻繪焚香讀易得伏羲先天之心皷瑟詠沂有<lb/>
<pb n="KR3k0038_WYG_110-12a"/>
曾㸃莫春之樂耻作三代而下人物直求六經向上工<lb/>
夫去國身輕勢有如於飄葉在家飯淡人莫揜於餘芳<lb/>
幾年冷面世无知一片古心人不識令孤斟於北斗俄<lb/>
共理於西江文通五色筆重來尚記永明脚跡公著戲<lb/>
綵堂无恙猶存元祐歌詩從前麾節豈无人似此衣冠<lb/>
能有幾天全是樂人豔其榮矧兹一男子之行補此四<lb/>
先生之坐抉開宇宙千年秘恍如濂伊洙泗之遊拈出<lb/>
江山一叚竒便是雎嶽嵩廬之様鸞皇之車先戒虎豹<lb/>
<pb n="KR3k0038_WYG_110-12b"/>
之啄己空紫界宫墻且聽鷄人𫝊漏箭翰林華盖又將<lb/>
鯨力破滄溟通判校勘半刺佐州六條受察黒貂裘敝<lb/>
昔慙閣筆於館中白鷺州横今幸題輿於戲下初非展<lb/>
驥徒贅畫蛇所忻丞壁之方書猶及仙舟之求駕名位<lb/>
不同而禮秩亦異敢要龍節之來斯徳音无爽而夀考<lb/>
不忘願奉兕觥之躋彼己盡洗熱烘烘之暑氣好與談<lb/>
活潑潑之話頭鸎出谷後精神魚躍淵時氣象匪由強<lb/>
勉直是相闗莫教北海酒樽空用當南豐香瓣敬廬陵<lb/>
<pb n="KR3k0038_WYG_110-13a"/>
風月三千指未問醉圍吏部文章一百年行抒逺用欲<lb/>
資一粲更詠七言<lb/>
　　　神螺卷雨入田疇　　留得公堂一片秋<lb/>
　　　天上已催郎署去　　人間難挽使華留<lb/>
　　　莫嫌仲舉題輿晚　　猶及東坡秉燭遊<lb/>
　　　易在虎皮公在坐　　試開寳篋為人謀<lb/>
　　　同張倅宴吳吉州　　　　　　牟存齋<lb/>
漢吳公治平之行稱第一流歐陽子文物之鄉非尋常<lb/>
<pb n="KR3k0038_WYG_110-13b"/>
郡人與山川頏頡天開賔主逢迎新府肇開初筵肆秩<lb/>
恭惟判府編修清防水刷健筆芒寒星時動少微燭擅<lb/>
古括縉雲之秀世不乏季子卓為濮陽渤海之宗聲名<lb/>
鞭翠鳳以參前歩武駟玉虬而直上載武畧編摩之筆<lb/>
望重紫扉惹文昌奏對之香班通碧落舟迎神山而引<lb/>
卻香隨燕寢以清凝寳氣騰空乆躍龍津之劔神光照<lb/>
水終還螺浦之珠曽未挾於堯蓂已有光於漢竹望狄<lb/>
公飛雲處好音時到於家庭登江武戲綵堂俚話重新<lb/>
<pb n="KR3k0038_WYG_110-14a"/>
於州宅世无此樂人艶其榮紅粧執樂白粲連墻漸復<lb/>
承平之舊觀赤羽曉晴金榜射日儲胥獻納之邇聨而<lb/>
我兩府判乆矣仰髙幸兹事長岷峨萬里心寒孤矯之<lb/>
鴻江漢十年影斷未歸之鴈甚媿成都雙玉筍來尋湓<lb/>
浦百花亭不圗無蠏之州獲際畫熊之軾人欲和别乗<lb/>
清風之曲我惟誦棲枝明月之詩至後日長且喜剥陽<lb/>
之盡盪夜來雲凍不妨需燕之式張笑其索於梅花舞<lb/>
偏低於楊栁琵琶好聽未須濕司馬之衫肴菽雜陳政<lb/>
<pb n="KR3k0038_WYG_110-14b"/>
好盡醉翁之酒姑煩樂指申介夀眉揮萬字飲千鍾不<lb/>
沗文章之太守薦三花裁五色㑹徵岳牧之詞臣某等<lb/>
濫厠齋優獲觀魯燕輙陳口號上賛顔行<lb/>
　　　新陽葭琯已浮灰　　昨夜珠從合浦回<lb/>
　　　曉日鸞旂新竹契　　春風龍炙古蘭陔<lb/>
　　　青原别島㪺丹酒　　碧落仙人醉玉梅<lb/>
　　　來嵗五更三㸃入　　直迎紅藥㸔蒼苔<lb/>
　　　邵武宴交代權郡　　　　　方秋崖<lb/>
<pb n="KR3k0038_WYG_110-15a"/>
半刺史行刺史豈惟風月之分今將軍故將軍共喜星<lb/>
辰之聚碧玉環收霖雨黄金印領山川歡奉壺觴相傳<lb/>
衣鉢恭惟交代書潜犧極劔躍龍津江夏之才无雙㓜<lb/>
余有此竒志頴川之政第一今何為乎假侯𤓰時近在<lb/>
一日間芝字飛從九天下小徐王覲有為民留謂且握<lb/>
手出肺肝尚邀隂賜其將與帝作喉舌於赫陽光我知<lb/>
郡式開我龜乃發爾爵念生平之少可无今此之佳逢<lb/>
舉扇障西風公毋多問持盃勸北斗夜未渠央畧駐皓<lb/>
<pb n="KR3k0038_WYG_110-15b"/>
歌試聽輿誦<lb/>
　　　誰作山城三日霖　　老天自識兩賢心<lb/>
　　　樵溪留得琴龜住　　廬阜飛來笙鶴音<lb/>
　　　綸綬泥香千里共　　袴襦春暖一盃深<lb/>
　　　薫風輦路重携手　　夜對金鑾月滿襟<lb/>
　　　趙制使宴吳宣參　　　　　方秋崖<lb/>
飛書諭蜀未跨錦衣之榮擊楫渡江匪戀綈袍之舊抵<lb/>
掌而談當世事知心者有我軰人要共清並塞之煙塵<lb/>
<pb n="KR3k0038_WYG_110-16a"/>
初不為今宵之風月恭惟某官秀出於魚鳬蚕叢之國<lb/>
儼立於䕫龍鵷鷺之班口伐可汗漢廷旡出右者泥封<lb/>
函谷齊國其庻幾乎上加殿西角頭世有老東坡手咨<lb/>
爾王佐宣我皇威安邉境成功名不再舉矣識時務在<lb/>
俊傑思一詣之春生淮海之樓光動斗牛之宿我某官<lb/>
情深鳴玉誼重㫁金江國幾離亭邀淵明於半道宇宙<lb/>
一杯酒餞相如於故鄉少停皓齒之歌各吐壯懐之畧<lb/>
攙河而洗兵甲想忠義之相期折箠以笞𦍑夷當笑談<lb/>
<pb n="KR3k0038_WYG_110-16b"/>
而自却敢陳俚頌共徯雋功<lb/>
　　　二老風襟了不羣　　笑談自可却塵氛<lb/>
　　　詞臣舊奏平淮雅　　里老今傳諭蜀文<lb/>
　　　吳國隠然如一敵　　趙邉足以張三軍<lb/>
　　　莫辭整頓乾坤酒　　㨗羽飛來共䇿勲<lb/>
　　　宴吉倅王實之　　　　　　　劉後村<lb/>
瀛洲學士為江卿半刺之行句曲山人惜親友中年之<lb/>
别將秣馬膏車而去矣廼殺鷄為黍以留之恭惟某官<lb/>
<pb n="KR3k0038_WYG_110-17a"/>
志節日烈而霜嚴文章水漏而山出聲名蚤著不數黄<lb/>
香之无雙科目小低猶壓杜牧之第五元化孕此五百<lb/>
年之間氣同軰立於九萬里之下風每以直道而事人<lb/>
未嘗曲學以阿世朱雲折檻諸公慙請劔之言楊子哭<lb/>
廷千載壯裂麻之舉一葉身輕何去之勇六丁力盡而<lb/>
挽不回有謫仙人駿馬名姬豪放之風無杜陵老殘杯<lb/>
鈴悲辛之態仲卿妻安牛衣之儉超宗子真鳯毛之竒<lb/>
下而一障上而公卿㑹應入手徵以諌官許以宰相尚<lb/>
<pb n="KR3k0038_WYG_110-17b"/>
且掉頭擁通徳而著書命便了而沽酒麗人歌陶秀實<lb/>
郵亭之曲好事繪韓熈載夜宴之圗賀客盈門勸展驥<lb/>
而為别駕長官分席嘆无蠏而占監州想像醉翁澹庵<lb/>
之勁節髙風收拾平園誠齋之殘篇㫁槀覺此行之不<lb/>
惡然小住而亦佳方今圗回一新號召四出加璧而延<lb/>
故老將行申公之言前席而訪逐臣必奉賈生之對豈<lb/>
容州佐屢屈天仙况頭㕔廼吾鄉兩相之迭為而鼻祖<lb/>
云異日二郎之必做閉門而投車轄莫惜盡歡籠街而<lb/>
<pb n="KR3k0038_WYG_110-18a"/>
築沙堤佇㸔大拜風雲之㑹朞月猶遲我崇禧吏部少<lb/>
同受業於河汾晚共尋盟於咨社辭暴公子之繡斧未<lb/>
敢披襟聽白司馬之琵琶何須掩袂素蒙鮑叔之知已<lb/>
詎忍卜商之離羣肯顧茅堂不嫌草具南轅北轍車輪<lb/>
慣見於别離東主西賔翰墨未妨於遊戯俯陳下俚仰<lb/>
獻初筵<lb/>
　　　去國還山忽十朞　　㸔人着盡幾枰棋<lb/>
　　　碧雞金馬非吾事　　白鷺青原欠子詩<lb/>
<pb n="KR3k0038_WYG_110-18b"/>
　　　魯國兩生肯行否　　海濵一老莫來遲<lb/>
　　　暮雲春樹嗟脩阻　　得句從今舉向誰<lb/>
　　　郡武宴瞿通判　　　　　　　方秋崖<lb/>
天子使來監汝共管溪山使君於此不凡且談風月醉<lb/>
我一壺玉熈然千里春恭惟府判大音函胡老氣硉兀<lb/>
罨畫溪无邉煙雨儘有佳遊退思嵓不盡經綸聊復小<lb/>
試未必一官落拍只今半刺翶翔長史雖老宰相材何<lb/>
當驥展丈夫安能州别駕遄已雄飛而我知郡及爾同<lb/>
<pb n="KR3k0038_WYG_110-19a"/>
寮幸兹合席西風䆉稏不妨無蠏有監州北斗䦨干何<lb/>
惜吹龍將進酒待歌輿誦誇與樵人<lb/>
　　　肯駕緹屏入古樵　　熈春山更緑岧嶤<lb/>
　　　人如第二泉清冷　　路亦無多秋泬寥<lb/>
　　　碧色玻瓈供笑語　　黄雲䆉稏入歌謡<lb/>
　　　山城斗大能留否　　見説弓旌有特招<lb/>
　　　宴黄狀元大任　　　　　　　史權府<lb/>
金榜新狀元獨賞瓊林花市綉衣舊使者相逢碧水舟<lb/>
<pb n="KR3k0038_WYG_110-19b"/>
山魁星交映福星今夕不知何夕百年盛事一郡驩聲<lb/>
恭惟某官天馬風標雲龍氣局筆下五十絃錦瑟胷中<lb/>
三萬軸牙籖出武夷之仙峯盤空雲氣接金華之嫡𣲖<lb/>
滿壑風聲明經卑左氏公梁射䇿壓公孫晁董驪髭争<lb/>
摘鷄口先鳴姓名千佛塔頭歩武三神山頂飄然遡紫<lb/>
拖青客可是依紅泛緑人五色雲香已騐掄魁之符懴<lb/>
三台星見好恢公相之規模我知府某官劔外陳人湖邉<lb/>
隠士晚得一衫而出蜀星馳兩節以落南靣首少年三<lb/>
<pb n="KR3k0038_WYG_110-20a"/>
五時也曽効東塗西抹舉目青雲九萬里豈思北運南<lb/>
摶幸逢蓬島神仙細説杏園舊話玉壺㶑灔翠䄂蹁躚<lb/>
我軰非偶相逢這㑹莫辭一醉楊栁樓心吹夜月試問<lb/>
海棠沉香亭角醉春風吹冷芍藥強哉俚語上侑清歡<lb/>
　　　月色花光正可人　　笙歌㑹處喜津津<lb/>
　　　跨鰲海上文章客　　攬轡天隅禮樂臣<lb/>
　　　丹碧屏前三月暮　　玻瓈杯裏一團春<lb/>
　　　暫聽紫燕黄鸝語　　更捧紅雲侍玉宸<lb/>
<pb n="KR3k0038_WYG_110-20b"/>
　　　南康宴考試官　　　　　　方秋崖<lb/>
思皇多士偉制詔之賔賢作者七人實文章之司命甫<lb/>
爾徹棘幸哉識荆敢敬奉於壺觴切願聞其衡鍳恭惟<lb/>
主文胷羅斗宿手抉天章五經紛綸取青紫而芥拾地<lb/>
八韻晷刻補造化而聲摩空乃持玉界尺以裁量無復<lb/>
古戰場之遺失監試與聞選事獲並英遊煩彈壓於秋<lb/>
風諒属厭於春藻日五色而不迷過眼酒一尊而細與<lb/>
論文尚有黄華可無清句<lb/>
<pb n="KR3k0038_WYG_110-21a"/>
　　　廬山誰與主丈盟　　入得光芒北斗星<lb/>
　　　筆可補天親奏賦　　芥如拾地乆明經<lb/>
　　　諸賢等是良眉白　　五色難迷老眼青<lb/>
　　　來嵗不妨連舉送　　編排詳定又彤庭<lb/>
　　　郡武宴進士　　　　　　　　方秋崖<lb/>
碧玉環中詩書多士黄金榜下禮樂兩生鄉閭榮錦綉<lb/>
之還郡國圗衣冠之盛恭惟兩新恩禮園書種藝圃文<lb/>
芳摛藻掞天庭初啟九闗之鑰掛㠶拾海月共航八月<lb/>
<pb n="KR3k0038_WYG_110-21b"/>
之槎新題鴈以來歸覺詔鴉之猶濕春山一脉㫁者續<lb/>
之泰階六符今其再矣自此書林動星斗直從科目上<lb/>
公台而我知郡幸挹天香偶為地主招邀先軰未忘三<lb/>
五少年時風厲後來㸔取一科新進士栁色共宫𫀆緑<lb/>
重蓮燈與舞䄂紅酣雪兒詞妙絳都春雲毋屏留仙客<lb/>
醉敢陳𦍑句聊侑綺談<lb/>
　　　禮樂當年魯兩生　　一經科目共春城<lb/>
　　　數回地脉中興相　　文動天家正奏名<lb/>
<pb n="KR3k0038_WYG_110-22a"/>
　　　詔墨泥香題處濕　　恩𫀆草色坐中明<lb/>
　　　莫嫌老守衰遲甚　　曾向慈㤙頂上行<lb/>
　　　建府戊午鹿鳴宴　　　　　葉西澗<lb/>
伏以侯邦貢士共登天府之賢書二席燕賔喜遇春官<lb/>
之座主秩初筵之爼豆侈盛事於衣冠恭惟諸省元先<lb/>
軰經富緫龜賦工校獵淵源問學腹載考亭之書藻火<lb/>
文章神授山房之筆踏槐花而程藝穿楊葉以奏功蝥<lb/>
弧先登一人當百鶚書中雋八十加三合計闈學館之<lb/>
<pb n="KR3k0038_WYG_110-22b"/>
英羣胄子宗枝之秀衆科盛矣一舉裒然宫使知院大<lb/>
資大參相公天下逹尊國中元老進為伊呂功社稷澤<lb/>
生民退友松喬身江湖心魏闕四海覘其出處九重想<lb/>
其遄歸平地神仙聊作紫微之引領翹材人物終期黄<lb/>
閤之轉鈞觀使判府侍郎有遷固才𫝊朱李學平岩領<lb/>
嘯不妨飲山緑以哦詩禁闥子環行見佩水蒼而入侍<lb/>
判府工部郎中受齋賢子省戸望郎諌笏猶存上記名<lb/>
臣之風烈深衣獨樂士知前軰之典刑觀使提舉告院<lb/>
<pb n="KR3k0038_WYG_110-23a"/>
郎中才美碩膚襟懐光睿虎符龍節所至有良吏之聲<lb/>
宫錦漁簔非晚歸侍臣之列判府武𫝊郎中九秋直幹<lb/>
千頃澄波舟薄蓬萊平上玉溪之月騎喧竹馬催頒壺<lb/>
嶠之春常簿郎中松節髙寒棣華競爽訪麻源之三谷<lb/>
聊復拂衣横野渡之孤舟正湏作楫秘閤郎中北手梧<lb/>
竹東序鍾鏞公休侍温國之旁從容洛社晦叔祉吕蒙<lb/>
之美大小申公都運監丞郎中慶歴丞相之家皇華使<lb/>
臣之節木牛給餉已髙諸侯之勛名金馬直廬行踵二<lb/>
<pb n="KR3k0038_WYG_110-23b"/>
蘇之歩武提舉資講郎中諸儒北斗一道福星義實仁<lb/>
聲兼有春生秋肅之氣直言正色宜在朝論夕思之班<lb/>
判府集撰侍郎筆槖從臣詞章岳牧氷壺秋日鎔為西<lb/>
澗之清魁極台符下照東甌之分為諸賢之勸駕食上<lb/>
佐以禮賔編衣紫綬之相輝藍䄂銀袍之交映指沙圎<lb/>
之佳䜟送天上之飛翰皷瑟吹笙此日升歌於苹野傳<lb/>
衣付鉢明年同宴於瓊林輙獻伶歌以鋪吉語<lb/>
　　　黄堂燕衎盛衣冠　　人道魁星照建安<lb/>
<pb n="KR3k0038_WYG_110-24a"/>
　　　多士權衡推月旦　　一畨桃李属春官<lb/>
　　　升歌鳴鹿陪樽爼　　好與溟鵬挿羽翰<lb/>
　　　發䇿致身須正學　　功名乆逺要人㸔<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_110-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書别集卷八<lb/>
</p>
<p>
</p>
  </div>
</body>
</text>
</TEI>
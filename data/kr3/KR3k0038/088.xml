<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書後集上巻十八</head> <lb/>
    <p>
<pb n="KR3k0038_WYG_088-1a"/>
欽定四庫全書<lb/>
　翰苑新書後集上巻十八<lb/>
　　賜厯日<lb/>
歴代事實頒邦國<hi>禮春官太史頒告朔於邦國注天子頒朔於諸侯諸侯藏之祖廟至朔朝</hi>
<hi>于廟告而受行之</hi>布政事<hi>張齊賢傳百官/讀時令布政事</hi>詔讀<hi>唐貞觀十四年詔有司讀時令</hi>
頒示<hi>唐劉仁軌傳曰當削平遼海頒示本朝正朔卒如其言</hi>讀令行政<hi>後禮儀志每月朔旦</hi>
<hi>太史上其月厯有司讀其令奉行其政</hi>揆時施教<hi>後律厯志揆時施教頒諸明堂為民極</hi>受<lb/>
諸侯<hi>見前頒邦國注</hi>聴太廟<hi>記玉藻諸侯皮/弁聴朔於太廟</hi>居卿㡳日<hi>左桓公七年日</hi>
<pb n="KR3k0038_WYG_088-1b"/>
<hi>官居卿以底日</hi>治厯明時<hi>易萃卦君子/以治厯明時</hi>重始録事<hi>魯僖公十六年春王正月</hi>
<hi>戊申朔注朔者重始故書以録事</hi>綜數尚時<hi>律厯志夫厯有聖人之徳六焉以本氣者尚其體以</hi>
<hi>綜數者尚其文以考類者尚其象以作事者尚其時以占徃者尚其源以知來者尚其流</hi>襲三正<hi>唐厯</hi>
<hi>志夫改正朔謂夏建寅商建丑周建子此三正相襲之道</hi>立五行<hi>史厯書黄帝考定星厯建立五行起</hi>
<hi>消息正閏餘</hi>以為民極<hi>見揆時/施教注</hi>敬授人時<hi>堯典乃命羲和厯象日月星辰敬授</hi>
<hi>人時</hi>課清臺<hi>元鳯元年詔丞相御史等雜候上林清臺課諸厯䟽宻凡十一家自漢厯初起盡元鳯六</hi>
<hi>年三十六嵗而是非以定</hi>作皇極<hi>本傳劉焯/作皇極厯</hi>日官平厯<hi>左桓七年日官居卿以底</hi>
<hi>日注日官平厯以頒諸侯諸侯奉之不失天時</hi>天子告朔<hi>榖梁文十六年公四不視朔天子告朔于</hi>
<pb n="KR3k0038_WYG_088-2a"/>
<hi>諸侯諸侯受于禰廟禮也</hi>
皇朝新事正天時<hi>仁宗景祐四年司天監楊惟德言明年正旦日蝕宜改閏以避之上不許</hi>
<hi>曰閏所以正天時而治民事豈可迴避哉時劉羲叟厯學為本朝第一歐陽脩司馬光皆尊用之</hi>治民<lb/>
事<hi>上注</hi>考定新舊<hi>英宗治平二年詔翰林學士范鎮考定新舊厯是非以判司天監周琮等所造</hi>
<hi>新書為密乃賜名司天厯詔王珪序之其後不可用琮等皆降官</hi>測驗疏密<hi>孝宗乾道四年太史局奏</hi>
<hi>厯法稍差詔侍從臺諫監視初將統天紀元厯與劉孝榮所獻新厯委官測驗互有疏密遂令太史局叅照新</hi>
<hi>舊行用尋禮侍程大昌言新厯比舊厯稍密遂詔用新厯以乾道為名</hi>申飭討論<hi>孝宗朝李燾上</hi>
<hi>奏曰共惟列聖臨御未有不更厯者舊厯差失之甚有不容不改而新厯亦未有明效大驗但比舊厯稍密爾</hi>
<pb n="KR3k0038_WYG_088-2b"/>
<hi>厥初最宻後由漸差初已小差後將若何故改厯不可不重也欲乞朝廷申飭厯官加意精思勿執今是益募</hi>
<hi>能者熟復討論更造密度使與天合庶幾善後之策也</hi>考驗得失<hi>神宗熈寧五年淮南人衛朴精</hi>
<hi>於厯自夏仲康五年癸巳至熈寧六年癸丑二千一百一年書傳所載凢四百七十五家厯考驗各有得失而</hi>
<hi>所得為多口誦乗除不差一算其精如此</hi>
起聨<hi>春秋以王而次春丕顯體元之妙閏月定時而成嵗適當班厯之辰</hi>　<hi>治象一新懽聲四治</hi>
　　<hi>厯紀肇新示欽崇於天道宸恩下逮俾恭授於人時</hi>
　　<hi>閏月定四時爰及三年之閏春秋大一統是頒萬國之春</hi>
　　<hi>璿璣齊以七政鳳厯奏篇攝提正于孟陬龍躔更始</hi>
<pb n="KR3k0038_WYG_088-3a"/>
　　<hi>龍躔易舍即昏旦以求中鳯厯頒春均朔南而咸暨</hi>
　　<hi>千齡啟運載更堯厯之新六合同風咸慶夏正之建</hi>
　　<hi>課清臺之厯雙璧五珠賜萬國之書十行一札</hi>
　　<hi>接千嵗之統莫先治厯以明時授百官于朝將使赴功而趨事</hi>
中聨<hi>八十七萬七千而統元莫窮堯厯三百六旬六日而成嵗皆本夏時</hi>　<hi>誠意既孚嘉生並應</hi>
　　<hi>嵗月日時既罔差于杪忽邦國都鄙宜克謹于欽承</hi>
　　<hi>記亊繫年聖人必書其首月居卿厎日王者以授于百官</hi>
　　<hi>天畏棐忱式九圍而順帝星隆晷德齊七政以授人</hi>
<pb n="KR3k0038_WYG_088-3b"/>
　　<hi>乾道變化山川鬼神罔不寧天徳清明嵗月日時自無易</hi>
　　<hi>膺在躬之厯數克肇慶基察齊政之璣衡上當休命</hi>
　　<hi>舜行堯道七政必審於璣衡武廣文聲五紀在明於厯數</hi>
　　<hi>稽夏書則先時不及時罪宜必罸騐魯史則言日或不日法亦甚嚴</hi>
　　<hi>在璣衡以審天心已見舜功之大咨羲和而授民事率惟堯道之循</hi>
結聨<hi>司分司啓已知來嵗之宜或耨或耘益勉西疇之事</hi>
　　<hi>萬有千嵗共期有道之長三百六旬恪守不恭之戒</hi>
　　<hi>天監厥徳方屢格於豐登職思其憂當益加於勸課</hi>
<pb n="KR3k0038_WYG_088-4a"/>
　　<hi>火耕水耨俾不失於農期夜寐夙興惟深思於王事</hi>
　　<hi>仰讀豳詩粗識艱難之業願宣漢徳盡如寛大之書</hi>
　　賜書翰<lb/>
歴代事實景龍獲瑞<hi>包羲氏獲景龍之瑞始作龍書</hi>靈龜有圖<hi>唐賢事始帝堯</hi>
<hi>因靈龜有圖作龜書</hi>灑金鑾<hi>德宗本紀史臣曰大才秀茂文思雕華灑翰金鑾無愧淮南之作屬辭鈆</hi>
<hi>槧何慙隴厎之書文雅中興夐髙一代</hi>寫琬琰<hi>𤣥宗孝經序寫之琬琰庶有補於將來</hi>美燧<lb/>
賜銘<hi>馬燧傳帝賜台衡宸扆二銘以言君臣相戒之美</hi>嘉奐題贊<hi>盧奐傳帝還至陜嘉奐美</hi>
<hi>政題贊于聴事曰專城之重分陜之雄亦既利物内存匪躬斯為國寳不墜家風</hi>仙毫<hi>唐劉禹錫謝表</hi>
<pb n="KR3k0038_WYG_088-4b"/>
<hi>特紆睿眷親灑仙毫初無麗天之象逺燭輝光旋驚垂露之恩曲覃霈澤鸞鳳騫翔而變態煙雲舒捲以呈姿</hi>
聖墨<hi>張説握符頌聖於翰墨蒼頡之精也</hi>翔鸞<hi>見仙/毫注</hi>威鳳<hi>唐長孫無忌傳帝作威鳳賦以</hi>
<hi>賜且况其功</hi>賦三傑<hi>宋璟傳帝賦三/傑詩自寫以賜</hi>賜萬國<hi>後循吏傳光武以手迹賜萬國</hi>
<hi>一札十行細書成文</hi>家藏數函<hi>唐李靖傳家故藏賜靖詔書數函上之一曰兵事節度皆付公吾不</hi>
<hi>從中治也</hi>紙寫一通<hi>三國本紀注文帝以素書所著典論及詩賦餉孫權又以紙寫一通與張昭</hi>
視草<hi>前淮南王安傳武帝甚尊之重之毎為報書及賜常召司馬相如等視草乃遣</hi>垂萌<hi>孝經援神</hi>
<hi>契奎主文章蒼頡效象洛龜耀書丹青垂萌</hi>飛白<hi>唐馬周傳帝嘗以飛白書賜曰鸞鳳冲霄必假羽翼</hi>
<hi>股肱之寄要在忠力</hi>賜碑<hi>韋臯傳帝賜紀/功碑褒賜之</hi>諫君以筆<hi>唐穆宗問柳公權筆法對</hi>
<pb n="KR3k0038_WYG_088-5a"/>
<hi>曰心正則筆正筆正乃可法帝乃改容悟其以筆諫也</hi>遣使賜詩<hi>戴叔倫傳徳宗嘗賦中和節詩</hi>
<hi>遣使者寵賜之云云</hi>麗天垂露<hi>見仙/毫注</hi>結霧霏煙<hi>唐太宗作王羲之書贊布列纎濃霞</hi>
<hi>舒雲捲無所間然子雲擅名江表行行若縈春蚓字字若綰秋蛇卧王䝉於紙上坐徐偃于筆下詳研古今盡</hi>
<hi>善盡美惟王逸少乎煙霏霧結鳯翥龍蟠心摹手追此人而已</hi>鸞鳳變態<hi>見仙毫注</hi>煙雲呈<lb/>
姿<hi>同上注</hi>
皇朝新事賜書玉堂之廬<hi>真宗淳化二年蘇易簡願以所賜詩刻石上復為真草行</hi>
<hi>三體書其詩又飛白書玉堂之廬四字召易簡賜之長編</hi>飛白琳宫之榜<hi>吕祖謙文集仁宗端</hi>
<hi>拱無為筆勢皆有法度寳文延和之所觀崇政邇英之宣示飛白琳宫之榜篆額勲戚之碑至寳元之賜宰相</hi>
<pb n="KR3k0038_WYG_088-5b"/>
<hi>奏稱神筆竒奥非凢可及良有以也</hi>藏之名山<hi>太宗嘗草書經史三十紙刻石摹印詣名山藏之或</hi>
<hi>丘園養素好古博雅之士亦賜之</hi>圖于講殿<hi>髙宗建炎五年書無逸圖設于講殿之壁</hi>刻之<lb/>
金石<hi>建炎九年秦檜乞以御書真草孝經刻之金石以傳後世聖政</hi>賜于丘園<hi>見藏之名山注</hi>
賜明良慶㑹之字<hi>聖政孝宗御書賜殿帥以下曰朕惟將帥之弊毎在蔽功而忌能尊已而</hi>
<hi>自任又書賜明良慶㑹閣字賜史浩</hi>取國家齊治之義<hi>中興小厯髙宗建炎二年上親寫旅</hi>
<hi>
                        <graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>大有大畜二卦與孟子之言於座右素屏宣示宰執黄潛善曰陛下于書取謹徳昭徳之義於易取有賢養</hi>
<hi>賢之道蓋正心誠意以齊家治國者在德立政造士以致君澤民者在賢與孟軻之格言皆今日急務因知心</hi>
<hi>術之妙不以字書為工也</hi>神筆竒奥<hi>見飛白琳/宫之榜注</hi>懿翰發揚<hi>東萊文集太宗銳意</hi>
<pb n="KR3k0038_WYG_088-6a"/>
<hi>筆札列聖相承俱造神明真宗懿輸發揚出示廷臣或閲於内閣而命宗諤為序或問於太清而與王旦賦詩</hi>
天縱精妙<hi>太宗祥符五年内出太宗御書法帖示輔臣曰太宗嗜學實由天縱屬思授翰必極精妙</hi>
<hi>王旦曰以文章化人成俗者自太宗始也自五代以來筆法無體鍾王之法幾乎息矣</hi>睿制發舒<lb/>
<hi>晏元獻文睿制發舒實總前躅摛染所及洪纎必該宇宙入于胸懐風雲出于掌握造化協其隠顯</hi>戒驕<lb/>
厲亷<hi>髙宗御書戒驕惰厲亷節詔於尚書省立石以墨本頒之中外</hi>澄神靜慮<hi>淳化五年出御</hi>
<hi>草書飛白賜近臣曰學書當與澄神靜慮興在筆端朕聴政之暇以此自娱耳</hi>賜王褒頌<hi>寳慶二年</hi>
<hi>主上御書王褒聖主得賢臣頌賜丞相</hi>書陸機賦<hi>寳慶二年主上親書陸機文賦</hi>輕雲蔽<lb/>
月<hi>蘇軾飛白贊霏霏乎其若輕雲之蔽月也飜飜乎其若長風之捲浪也飄飄乎其若遊絲之縈栁絮也裊</hi>
<pb n="KR3k0038_WYG_088-6b"/>
<hi>裊乎其若流水之舞荇帶也離離乎其逺而相屬縮縮乎其近而不隘也</hi>㳺絲縈柳<hi>上注</hi>
前賢詩詞鸞囘<hi>杜紫誥鸞囘紙注紙上之字有囘鸞之勢</hi>龍變<hi>鄭獬謝賜飛白書奎成蒼</hi>
<hi>頡字龍變伏犧書</hi>御札<hi>杜御札早流傳/揄揚非造次</hi>軸動星辰<hi>鄭獬謝賜飛白書軸動星</hi>
<hi>辰後筆停風雨餘</hi>珍藏萬世<hi>同上珍藏傳萬世安敢比瓊琚</hi>
起聨<hi>倬彼雲漢方嚴一德之藏昭若日星申錫萬方之寵</hi>
　　<hi>垂世立言與聖經而表裏崇儒重道因宸翰以發揮</hi>
　　<hi>細旃儲思述闕里之聖賢鴻筆垂光賁琅函于郡國</hi>
中聨<hi>藴奥之義黙契於淵衷昭囘之光發揮於宸翰</hi>
<pb n="KR3k0038_WYG_088-7a"/>
　　<hi>雲章寳蹟一灑萬幾之餘蠧簡塵編遂増九鼎之重</hi>
　　<hi>擬聖而作盡包羅天地之情肆筆而書發昭囘雲漢之象</hi>
　　<hi>錫萬國之細書形於手跡念庶民之艱食猶若已飢</hi>
　　<hi>頒自九重固已金聲而玉振兼通八法無非墨妙而筆精</hi>
　　<hi>若稽上古監無逸之元龜伻嚮有僚集卷阿之鳴鳳</hi>
　　<hi>載形心畫昭示帝謨</hi>　<hi>粲若絲綸之被/昭于琬琰之傳</hi>　<hi>盡龍跳虎踞之工極鳳翥鸞迴之妙</hi>
　　<hi>金聲玉振知魏晉之無前鳳翥鸞迴信帝王之有體</hi>　<hi>申以丁寧之天語見於炳焕之奎文</hi>
　　<hi>風雷鼔舞已涣發于宸綸雲漢昭囘又摹傳于寳刻</hi>
<pb n="KR3k0038_WYG_088-7b"/>
結聯<hi>焕乎文章既覩神馬圖書之祕注其耳目共化羔羊節儉之風</hi>
　　<hi>十行奎畫永資神物之䕶持千里閩邦共戴天威之咫尺</hi>
　　<hi>三復而誦恍奎璧之増輝十襲以藏等乾坤而不朽</hi>
　　<hi>窺文竊嘆聳雲漢之昭囘拜貺増榮覺天顔之咫尺</hi>
　　賜衣馬<lb/>
歴代事實著功德<hi>白虎通能安民故賜車馬以著其功德安其身</hi>賜侯伯<hi>書文侯之</hi>
<hi>命馬四匹注馬供武之用四匹曰乗侯伯之賜無常比功小大為度</hi>乗馬錫韓<hi>詩韓奕篇王錫韓侯</hi>
<hi>元衮赤舄其賜伊何乗馬路車云云</hi>輅服賜晉<hi>左僖二十八年王/賜晉侯大輅之服</hi>命服<hi>采芑</hi>
<pb n="KR3k0038_WYG_088-8a"/>
<hi>詩服其命服朱芾斯皇</hi>拜衣<hi>記玉藻篇君賜車馬乗/以拜賜衣服服以拜賜</hi>賜驪<hi>後李忠傳世宗</hi>
<hi>以所乗大驪馬及繡被衣物賜之</hi>解貂<hi>唐韋挺傳帝親解貂/裘及中廏馬賜之</hi>勸有徳<hi>董仲</hi>
<hi>舒策制度文采元黄之飭所以明尊卑異貴賤而勸有徳也</hi>賜大功<hi>書文侯之命用賚爾秬鬯一卣</hi>
<hi>彤弓一彤矢百盧弓一盧矢百馬四匹父徃哉注諸侯有大功賜弓矢然後專征伐彤弓以講徳習射藏示子</hi>
<hi>孫馬供武用四匹曰乗侯伯之賜無常以功大小為度</hi>衮繡<hi>九罭詩我見之子衮衣繡裳</hi>驪黄<lb/>
<hi>詩駉篇薄言駉者有驈有皇有驪有黄以車彭彭思無疆思馬斯臧云云</hi>錫予<hi>詩采薇何以錫之路車乗</hi>
<hi>馬何以予之元衮及黼</hi>服乗<hi>見前拜/衣注</hi>安且吉兮<hi>無衣詩豈曰無衣七兮不如子之衣</hi>
<hi>安且吉兮注得命服為安</hi>何以贈之<hi>詩渭陽篇何以贈之路車乗黄</hi>
<pb n="KR3k0038_WYG_088-8b"/>
皇朝新事遣使賜之<hi>李彛興夏州人太祖方事征討彛興貢戰馬三百匹太祖命玉工治</hi>
<hi>帶親臨視之召其使問彛興腰圍大小使言彛興腰圍如合抱之木太祖曰汝帥真福人遂遣使以帶賜之</hi>
亦卿力也<hi>真宗親征澶淵幸北寨勞軍召排陣使李繼隆石保吉宴射行宫亭咸賜襲衣金帶鞍馬</hi>
<hi>仍舉酒屬之繼隆等皆引滿上曰北狄自古為患儻思平日憤恚盡議殱夷則須日尋干戈嵗有勞費今得其</hi>
<hi>畏威服義息戰安民甚慰朕懐亦卿等之力也</hi>黄金名馬<hi>仁宗康定間元昊擾邊甲午賜涇原駐泊</hi>
<hi>都監禮賓副使王珪名馬二疋黄金三十兩褁鎗絹二百疋仍遣使撫諭之復下詔暴其功寨下以厲諸將尋</hi>
<hi>命為本路駐泊都監復兼行營勒金字處置牌賜之使得專殺</hi>真珠蟠龍<hi>國朝董遵誨守幽州太祖</hi>
<hi>解所服真珠蟠龍衣賜之</hi>
<pb n="KR3k0038_WYG_088-9a"/>
起聨<hi>煥職超居正被絲綸之寵馭恩下逮猥伸乗服之頒</hi>
　　<hi>蕪詞奚取掌中禁之絲綸殊渥有加輟尚方之服御</hi>
中聨<hi>向也錫之鞶帶竟招三禠之尤政惟範我馳驅未有一禽之獲</hi>　<hi>籃縷寒蹤虺隤暮齒</hi>
　　<hi>解衣以待士尤感於招徠持策而臨材壹歸于駕御</hi>
　　<hi>衣敝緼袍志敢輕於束帶御欵段馬老有愧於據鞍</hi>
　　<hi>收斂壯心無復千里之志奉宣徳意庶幾五袴之謡</hi>　<hi>毎念牛衣之泣卧居慙馬革之褁歸</hi>
結聨<hi>弗曳弗婁益念鵜梁之稱無邪無斁更深駉牧之思</hi>
　　<hi>願言補衮輔時政之闕遺未忍執鞭求此生之富貴</hi>
<pb n="KR3k0038_WYG_088-9b"/>
　　<hi>要之襋之好人服之苐乏彌縫之用瘏矣痡矣云何吁矣恐貽負乗之譏</hi>
　　賜衣襖<lb/>
歴代事實安且燠<hi>無衣詩豈曰無衣六兮不如子之衣安且燠兮</hi>敝改為<hi>緇衣詩緇</hi>
<hi>衣之宜兮敝予又改為兮又記曰好賢如緇衣</hi>賜衛公<hi>韋瑞符衛公故物記衛公家傳賜書與它物器</hi>
<hi>錦袍裁制絶巧綾襖一促製小袖</hi>旌文惠<hi>唐狄文惠公轉豳州都督賜紫袍后自製金字于袍以旌</hi>
<hi>其忠云</hi>五采<hi>書益稷帝曰予欲觀古人之象日月星辰山龍華蟲作㑹宗彛藻火粉米黼黻絺繡以五</hi>
<hi>采彰施於五色作服汝明</hi>九章<hi>唐車服志逮有周氏制衮冕以祀先王也九章者法於陽數也又禮司服</hi>
<hi>衣五章衮曰九章</hi>章身<hi>左閔二年晉太子帥師公衣之偏衣狐突曰衣身之章也故服其身則衣之純</hi>
<pb n="KR3k0038_WYG_088-10a"/>
<hi>衣之厖服逺其躬也</hi>稱德<hi>唐柳公綽傳衣服/稱徳過則為偽</hi>典命<hi>禮典命掌諸臣五等之命衣服</hi>
<hi>各眡其命之數</hi>司裘<hi>禮天官司裘季冬獻功裘以/待頒賜注功裘人功微麄</hi>解衣<hi>漢韓信傳漢王</hi>
<hi>解衣衣我背之不祥</hi>藏袴<hi>通鑑韓昭侯有敝袴命藏之曰待有功者賜之</hi>
皇朝新亊降襖以備賞功<hi>治跡統類仁宗平儂智髙賊入賓州知州程東美棄城乙</hi>
<hi>卯降空名宣頭頭子各一百道錦襖子金銀帶三百下狄青以備賞功</hi>賜服以嚮儒學<hi>同上</hi>
<hi>天聖二年六月乙未賜尚書工部郎中直龍圖閣馮宗元三品服以講孝經時帝方嚮儒學召宗元入講故賜</hi>
<hi>之</hi>賜錦襖<hi>學士舊規十月初别賜錦長襖子國初以來賜翠毛錦太宗改賜黄盤雕錦金坡遺事</hi>
前賢詩詞終身荷聖情<hi>杜端午賜衣詩端午被恩榮宫衣亦有名細葛含風軟香羅疊</hi>
<pb n="KR3k0038_WYG_088-10b"/>
<hi>雪輕自天提處濕當暑著來清意内稱長短終身荷聖情</hi>錦衣猶帶御爐香<hi>詹用之出守詩</hi>
<hi>錦衣猶帶御爐香宮殿移麾下寵光千里龍旌新政令九重鳳閣舊文章</hi>
警聨<hi>時令届寒方慮索裘之晚君恩逮下肆頒在笥之珍</hi>
　　<hi>芝泥開檢捧宸詔以深温氷繭成袍被身章而麗密</hi>
　　<hi>楚人挾纊彰拊循士卒之能漢祖解衣得駕馭英雄之術</hi>
　　<hi>服之以拜難忘戴記之恭敝而改為益詠周詩之寵</hi>
　　<hi>稽首懽呼省躬感厲</hi>　<hi>屬當共服之辰/深軫無衣之念</hi>　<hi>爰出有司之幣以為公子之裘</hi>
　　<hi>全家相語知安燠之自天中心永藏誓捐縻之有日</hi>　<hi>分頒出笥之珍加賁章身之寵</hi>
<pb n="KR3k0038_WYG_088-11a"/>
　　賜笏帶<lb/>
歴代事實玉寳萬釘<hi>突厥統葉䕶可汗獻萬釘寳鈿玉帶</hi>家傳三世<hi>韓臯家自</hi>
<hi>黄門以來三世傳執一笏經祖父所執未嘗輕授于僕人之手歸則别致在内一榻以示敬謹語林云</hi>賜<lb/>
以題詩<hi>王起兼太常卿禮儀帝使題詩大字以笏賜之</hi>命取講易<hi>文宗朝李訓講易頗協上</hi>
<hi>意時方盛夏遂命取水玉帶以賜訓出林陽編</hi>㕍銜威儀<hi>唐㑹要貞元間徳宗詔頃來賜衣文綵不</hi>
<hi>常非制也宜有定制節度使宜以綴帶取其武毅以靖封内觀察使宜以㕍銜威儀取其行列有序冀牧人有</hi>
<hi>威儀也</hi>豸薦憤烈<hi>孫樵笏銘靈豸薦角比干/獻骨合以憤烈在公為笏</hi>内府之珍<hi>因話</hi>
<hi>録晉公平淮西賜之玉帶公臨薨進口占奏狀曰内府之珍先朝所賜既不合將歸地下又不合留在人間聞</hi>
<pb n="KR3k0038_WYG_088-11b"/>
<hi>者嘆其不亂</hi>滿床之榮<hi>見詩/辭門</hi>黄銀<hi>唐太宗賜房/元齡黄銀帶</hi>紅玉<hi>唐明皇雜録上</hi>
<hi>自解紅玉帶賜寧王</hi>立朝<hi>語赤也束帶立於朝/可使與賓客言也</hi>指日<hi>孫樵笏銘柱天不仄指日</hi>
<hi>不蝕</hi>比玉<hi>記玉藻凢帶必有佩玉佩玉必有衝牙/君子無故玉不去身君子於玉比德焉</hi>獻骨<hi>孫樵</hi>
<hi>笏銘見前注</hi>班瑞<hi>書舜典班/瑞于羣后</hi>錫鞶<hi>易訟卦或/錫之鞶帶</hi>擇與李絳<hi>唐憲宗賜</hi>
<hi>李絳金紫親擇良笏與之</hi>解賜全忠<hi>宦者傳天子入朱全忠軍解玉帶以賜之</hi>十有三玉<lb/>
<hi>唐韋端符衛公故物記衛公家傳賜書與它服器象笏一差狹玉帶一首末為十有三玉</hi>重積一榻<lb/>
<hi>唐本傳崔嚴為諫議大夫其羣從數十人每嵗時宴于家以一榻置笏猶重積於其上</hi>賜裴度<hi>唐裴</hi>
<hi>度傳拜彰義軍節度及行賜通天御帶發神筴騎三百為衛</hi>送如晦<hi>杜如晦傳帝賜元齡黄銀帶更</hi>
<pb n="KR3k0038_WYG_088-12a"/>
<hi>取金帶送如晦家</hi>卿家甘棠<hi>唐魏謩傳徴五世孫文宗聞卿家書詔頗有存者謩對惟故笏在詔</hi>
<hi>令上鄭覃曰在人不在笏帝曰此笏乃今甘棠</hi>衛公故物<hi>見十有/三玉注</hi>標儀條臆<hi>孫樵</hi>
<hi>笏銘標儀條臆起梗開直</hi>結紐收袵<hi>淮南子帶足以結/紐收袵束牢連固</hi>笏不可挫<hi>孫樵</hi>
<hi>笏銘怒虎可唾笏不可挫</hi>帶則有餘<hi>詩都人士篇匪伊/垂之帶則有餘</hi>分金<hi>杜内分金帶赤</hi>
賜玉<hi>唐穆宗賜楊元卿白玉帶</hi>
皇朝新事儒門美事<hi>東軒筆録國初知制誥有衣緑者錢若水自舍人遷學士入謝曰閤</hi>
<hi>門承旨例先賜金紫太宗訝之閤門依舊例對太宗曰吾欲令錢若水緑袍上繋金帶儒門之美事也</hi>御<lb/>
服賜勞<hi>治跡統類皇祐中孫沔為將平儂智髙還自嶺南帝問勞解所服御帶賜之</hi>
<pb n="KR3k0038_WYG_088-12b"/>
名賢詩詞八寳<hi>杜詩八寳裝腰帶真珠絡臂鞲</hi>相襯錦袍<hi>東坡詩此帶閲人如傳舍</hi>
<hi>相逢對我亦悠哉錦袍鍇落渾相襯付與徉狂老萬囘</hi>對揚資指畫<hi>丁謂笏詩對揚資指畫受</hi>
<hi>命助心藏</hi>珍重傳三世<hi>同上珍重傳三/世榮華置滿床</hi>懸金魚<hi>韓詩不知官髙卑玉帶懸</hi>
<hi>金魚</hi>垂玉珮<hi>韓帶垂/蒼玉珮</hi>吳鈎<hi>鮑明逺詩錦帶佩吴鈎</hi>
警聫<hi>細書一札傳以使軺鞶帶萬釘頒於御府</hi>　<hi>邃閣參聨寅奉寳儲之直襲衣示賜更兼鞶帶之華</hi>
　　<hi>策名下士但知斂板之恭服采周行常佩書紳之戒</hi>
　　<hi>飲氷出賜方堅匪石之誠賜珮寵行遽煥兼金之飾</hi>
　　<hi>綬而在鎮尚希晉將之風束以立朝曷繼孔門之業</hi>　<hi>拜手方承於帝命折腰已煥於朝班</hi>
<pb n="KR3k0038_WYG_088-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_088-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書後集上卷十八<lb/>
</p>
<p>
</p>
  </div>
</body>
</text>
</TEI>
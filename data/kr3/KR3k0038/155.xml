<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>翰苑新書續集卷四十一</head> <lb/>
    <p>
<pb n="KR3k0038_WYG_155-1a"/>
欽定四庫全書<lb/>
　翰苑新書續集卷四十一<lb/>
　　科舉類<lb/>
　　　發舉謝顔教授　　　　　　　方烏山<lb/>
鄉邦校藝屢先餘子之鳴冑監策勲遂玷主司之選衆<lb/>
咸稱於具眼私倍切於銘心竊以庠序科目之制既殊<lb/>
教養選用之方亦異家自為學人無常師季有攷月有<lb/>
書殆匪進身之路言以庸藝以舉多非肄業之流故豪<lb/>
<pb n="KR3k0038_WYG_155-1b"/>
傑俯視學校而不來惟疎庸幸有場屋之可覬若夫印<lb/>
可幸蒙於大匠明揚不出於若人真為鄉曲之美談非<lb/>
講師生之私謝伏念某全昧世事粗有天姿少也誦書<lb/>
見稱孺子之可教長而能賦深疑壯夫之不為逮研窮<lb/>
理義之味深覺馳騁科名之事淺欲絶意於利樂且用<lb/>
力乎聖賢念大父以經學登考亭之堂中歲已恬於進<lb/>
取家君以詞賦為莆中之望衰年未免於竒窮詩書之<lb/>
緒轉寒户門之擔至重勉追時好終愧初心兹逢賓詔<lb/>
<pb n="KR3k0038_WYG_155-2a"/>
之來羣集都城之下以緼袍之極陋與紈袴以争先方<lb/>
懐鼓瑟之疑忽有得盧之喜齊飛並駕人推兩陸之弟<lb/>
兄前引後從世擬三蘇之父子為榮多矣是孰使之兹<lb/>
葢伏遇某官太學名流聖門嫡𣲖以負荷斯文為己任<lb/>
以汲引後進為盛心粤從贄見之初即辱賞音之重猶<lb/>
記告别特厪贈言謂作文不必求竒莫先平易謂得名<lb/>
最患太早當自矜持使非先生長者之曲成安得門人<lb/>
小子之有造某敢不少圖寸進仰答已知得進士歸未<lb/>
<pb n="KR3k0038_WYG_155-2b"/>
足報相期之意到聖人處儘可為不朽之恩<lb/>
　　　代族弟謝鄉舉　　　　　　　方烏山<lb/>
家庭課學不殊同隊之魚鄉里掄才遂與嘉賔之鹿駭<lb/>
所罕見得之若驚竊惟自有三載之科程老盡四方之<lb/>
豪傑升沉一諉之命得失似制乎天故觀前輩逺大功<lb/>
名率皆早歲奮飛於場屋七歲神童者賈丞相十八歲<lb/>
狀頭者汪端明卓乎偉哉噫其鮮矣伏念某原夫初學<lb/>
伊吾小生蘭茁其芽人頗憐其秀慧筍根雖稚衆皆意<lb/>
<pb n="KR3k0038_WYG_155-3a"/>
其抽萌葢自大父闢家塾以教兒孫伯祖有園池以接<lb/>
賓友三世推為善人長者一里稱以聞家鉅宗嚴君兩<lb/>
預於薦書群從聨登於監學乃如孺子亦有家風眼看<lb/>
舉子之踏槐興動少年之折桂立萬蟻之障畧無怖容<lb/>
捧一鶚之書未是差事靖言僥冒誰實作成兹葢伏遇<lb/>
某官西州儒宗廣延魁彦士曰時哉遇司馬誰無願休<lb/>
之心誰其主之有歐陽足想育才之樂<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>焚香之拜<lb/>
温温勸駕之言方計吏之與偕至小子而有造某敢不<lb/>
<pb n="KR3k0038_WYG_155-3b"/>
志其逺者學以成之曲江題名敢遽動心於榮進互鄉<lb/>
潔己方將聽命於摳趨不知所裁非以為謝<lb/>
　　　代趙丞謝解　　　　　　　方秋崖<lb/>
哦竹笑丞哉之負幾羞澁於父書踏槐隨舉子之忙或<lb/>
揶揄其兒戲敢意鵠頭之選偶分麟趾之暉竊伏思惟<lb/>
適有僥倖昔我皇祖篤叙宗盟迺睠箕裘易染膏梁之<lb/>
習俾同韋布自取翰墨之功此豈直角無用之文亦因<lb/>
以觀平生之藴如曰志於得耳則吾夫何慊哉葢場屋<lb/>
<pb n="KR3k0038_WYG_155-4a"/>
所以假塗寧忝有唐之科目謂辭章特其餘事况復神<lb/>
堯之子孫凡我銀潢無忘鐵硯如某者襟靈不韻骨相<lb/>
最凡雨寒幾落於簷花所未傳者家學衫老半枯於荷<lb/>
葉亦多鄙其世恩澤祖笏以未甘彈儒冠而良苦雖技<lb/>
止雕蟲之巧然功慙畫虎之難意者丹成而九返其魂<lb/>
胡為璞獻而三刖其足場屋恍驚於昨夢詔書又逼於<lb/>
秋風戰豈屢北耶雪案之燈故在吾亦欲東耳雲衢之<lb/>
興甚髙勇於請行幸而得雋此葢恭遇金玉右文之化<lb/>
<pb n="KR3k0038_WYG_155-4b"/>
丹青左戚之儒德裕不喜决科肯為詭論王結欲除任<lb/>
子深厭庸流迺從㬰於棘闈濫吹嘘於竽奏某敢不挈<lb/>
蒐舊業就緒初心擊水而摶扶搖如借鵬程之翼排雲<lb/>
而呌閶闔敢嬰驪頷之鱗<lb/>
　　　代汪表姪謝解　　　　　　　方秋崖<lb/>
聖天子新瑞平之政飭士習者再三卿大夫登賢能之<lb/>
書推禮經於第一凛有盧前之愧喜無牛後之嘲何德<lb/>
堪之為倖多矣試嘗謂士生堯舜之世誰不欲身致晁<lb/>
<pb n="KR3k0038_WYG_155-5a"/>
董之科矧惟琴瑟之更張豈復笙竽之雜襲風飛雷厲<lb/>
漢札十行地闢天開唐文一變迺酌計偕之額聿囘儒<lb/>
學之心于然而來卓乎其傑猶共逐中原之鹿人人自<lb/>
謂得之至獨為前列之龜區區祗有慙耳顧如某者僅<lb/>
若而人結髪從諸公逰切攷太平之典束書有四方志<lb/>
願為君子之儒雖極知文舉之才踈未易詆洛陽之年<lb/>
少一燈夜雪兩戰秋風思昔故家起魚龍而洗日繄我<lb/>
季父有鵰鶚之在天寥乎相業之無傳幸而書種之不<lb/>
<pb n="KR3k0038_WYG_155-5b"/>
絶賈予餘勇與衆先登孰云揚秕之前或歎穿楊之巧<lb/>
邑有故事人多誦言謂疇昔當甲午之元嘗魁北斗以<lb/>
春秋無已亥之誤遄冠南宫意其氣數之循環俾此功<lb/>
名之破的兹葢恭遇蜀文公之教化今韓愈之聲光抉<lb/>
雲漢分天章涵浸詩書之澤呈琅玕呌閶闔醲薫翰墨<lb/>
之香言觀才屈宋而道羲黄將使家臯䕫而人稷契玉<lb/>
我文明之治鏘然熈洽之朝有嘉燕凝不知螽躍迄致<lb/>
遼東之獻亦空冀北之羣某敢不連㧞茅之征乗破竹<lb/>
<pb n="KR3k0038_WYG_155-6a"/>
之勢鳥之鷙累百數而不如鶚已先雌伏之卑鯤之大<lb/>
幾千里而化為鵬遄借雄風之便丹衷所屬赤牘奚殫<lb/>
　　　再薦謝太守　　　　　　　王臞軒<lb/>
少而好賦嘗見齒於賢書壯當封侯尚何顔於文屋偶<lb/>
辱明有司之選重書新進士之名况弟子之賢於師既<lb/>
叨首薦而他人不如同父又獲聯名人稱之以為美談<lb/>
已當之獨有慚色伏念某箕裘晚出門户早衰綴文幾<lb/>
至嘔肝苦學惟知嘗膽十年以前之志豈信富貴之在<lb/>
<pb n="KR3k0038_WYG_155-6b"/>
天累戰不利之餘方知窮達之有命開門授業仰屋著<lb/>
書謂若無所用於一時亦將垂不朽於千載屬槐花之<lb/>
迫目徒覺激昻認楊葉之舊穿未知中否賦不工於吐<lb/>
鳳墨誤㸃以成蠅設非以後場而見收幾乎為文衡之<lb/>
所棄荆山之璞獲售合浦之珠復還親望因得以少寛<lb/>
朋舊亦憐其纔遇靖言僥倖亶有夤縁某官宗主斯文<lb/>
之盟作成多士之氣治平有第一譽已徹公車舉送餘<lb/>
四十人親為勸駕致令么麽再預甄收某敢不益加駑<lb/>
<pb n="KR3k0038_WYG_155-7a"/>
鈍之鞭勉赴功名之㑹天其或者道之行歟鴈序聨飛<lb/>
佇見齊名於鴈塔龍門髙透未知誰占於龍頭<lb/>
　　　發解魁謝游守　　　　　　羅公夀<lb/>
祖孫三世俱横牛角之經父子十年兩占鰲頭之選家<lb/>
傳魁脉喜動重闈得之不難榮則過甚眷今瑞郡為古<lb/>
儒邦掲風節之標有三劉在得文章之印自二蘇來江<lb/>
山之秀發愈竒河水之連通已驗煌煌名世繼繼有人<lb/>
冠南省而位西樞先正之聲光可接上紫微而魁黄榜<lb/>
<pb n="KR3k0038_WYG_155-7b"/>
前科之步武方新天貢初増地望彌聳欲續科名之記<lb/>
要須鄉曲之英如某者蕞爾弱齡謭焉末學狀嬰孩而<lb/>
談性命靦顔涑水之言事科舉而背聖賢刻意象山之<lb/>
戒雖微資禀敢廢工夫自十五六歲來已深慕聖人之<lb/>
學生十有九年矣亦頗能竒氣之文懼世業之未昌鞭<lb/>
苦心而自勵侍慈親於精舍躋聖之真從季父於黌宫<lb/>
窮經之奥但求以學古人而行古道敢便謂工時文而<lb/>
要時官漫浪詞塲之㳺薄言觀者僥倖賢書之獻非曰<lb/>
<pb n="KR3k0038_WYG_155-8a"/>
能之敢圖小生斯學之無庸乃誤執事大人之見賞洛<lb/>
陽年少之賈誼姓名雖薦於吳公大名舉子之張覃文<lb/>
行盍先於冦凖乃積薪之居上若揚粃之在前顧揣分<lb/>
以奚堪衹為親而自喜椿一株之未老桂已重芳梨百<lb/>
果之所宗樝何敢比歲令方更於十暑魁躔竟萃於一<lb/>
門庭砌有輝里閭共慶先生驚嘆而避路謂有此郎小<lb/>
子談笑而覔封端在此舉靖惟僥冒决有遭逢兹葢恭<lb/>
遇某官先生昭代儒真清時魁傑河南𣲖脉聿為程氏<lb/>
<pb n="KR3k0038_WYG_155-8b"/>
之光泰北聲名誰似韓公之盛凛凛廟廊之器洋洋雅<lb/>
頌之音自凌厲於穹華即蜚騰於英茂民庸甚偉䞉遺<lb/>
愛於甘棠朝蹟尤髙早陞班於玉筍合從碧落徑啟黄<lb/>
扉乃分錦水之符來續涪翁之賦慈祥一意政化雙行<lb/>
䕶善類如䕶碧圭愛人才如愛桐梓主盟吾道増重斯<lb/>
文振揚舉子之精神扶植倫魁之氣數遂令晚末亦累<lb/>
甄陶某敢不激昻初心磨厲素志發沉潛之義理圓逺<lb/>
大之勲名望癸丑之龍頭一籌自許題丙辰之鴈塔重<lb/>
<pb n="KR3k0038_WYG_155-9a"/>
慶為榮過此以還不知所措<lb/>
　　　發漕解謝㳺瑞守　　　　　　鄧　林<lb/>
覔舉敕綾拂拭曾經於象管較文漕棘吹嘘偶玷於鶚<lb/>
書兹鄧仲華之得效寸名皆游伯始之不為曲筆足未<lb/>
登於畫㦸身已在於洪鈞竊謂漕舉以收鄉曲之遺才<lb/>
登仕以待門館之佳士故祖宗官之為宰相之客在乾<lb/>
淳階此得名儒者流自我皇大開進取之門而吾黨競<lb/>
借功名之徑雖富民居多以貲而入然貧士亦或假韶<lb/>
<pb n="KR3k0038_WYG_155-9b"/>
以鳴三年大比之興賢數路得人之為盛如某者學徒<lb/>
泥古好毎悖今又看諸父之擢科芥如拾地長試有司<lb/>
而求舉梯若登天亦嘗反觀其失意之文未始大戾於<lb/>
中程之作時未來而姑順定有知髙山流水之音志愈<lb/>
挫而亦堅終不改上林甘泉之技濩落半生之煮字崎<lb/>
<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>萬里之束書俗人笑其享弊箒之千金識者知其懐<lb/>
連城之雙璧脱迹東華之軟土犯身南粤之瘴雲梅花<lb/>
雪片之冬深偶逢青眼桂子天香之秋老其奈白身盡<lb/>
<pb n="KR3k0038_WYG_155-10a"/>
傾十餘歲之筆耕以取三尺綾之試具艱難圖此庶幾<lb/>
解額之稍寛僥覬得之聊奉慈顔之一笑既得護身符<lb/>
而旅試必須大手筆之標題適方依仁道院之州遂獲<lb/>
問字籖房之舍幸造物諒其窮之久俾假塗繇此選而<lb/>
升餘甘齒頰之囘已輸崖蜜髙飛羽翮之舉莫禦海鴻<lb/>
兹葢伏遇判府寺丞郎中先生名世故家清門偉望一<lb/>
麾作守樵川星渚之去思再轉為丞農扈夏卿之分贊<lb/>
未厭竹符之畀而為芝瑞之來遂令客寓之蹤亦拜主<lb/>
<pb n="KR3k0038_WYG_155-10b"/>
盟之力某敢不益勵鈍足随試别頭集英斜日之丹墀<lb/>
倘叨賜對髙安朝天之舊路願看歸班感激維深敷宣<lb/>
罔既<lb/>
　　　發漕舉謝㳺守　　　　　　　簡應和<lb/>
摸索暗中幸與江西之進士吹嘘送上敢忘北道之主<lb/>
人由大鈞播物無垠而數路得人為盛謹裁四六祗謝<lb/>
萬分竊惟聖朝所以開公選之途士子所以應奉試之<lb/>
舉公卿大夫多由是出寒畯下士宜向此求然鄉郡之<lb/>
<pb n="KR3k0038_WYG_155-11a"/>
額毎甚狹而難升雖豪傑之士有不能以自見不失荆<lb/>
山之璞則遺滄海之珠幸九天寛雨露之恩而平地有<lb/>
雲霄之步學優登仕千取百不為不多名玷薦賢十其<lb/>
數惟精惟一非謂籍龔黄之多貲而紓國計正欲得乾<lb/>
淳之名士以應時需上方以是而招徠下亦由之而進<lb/>
取如應和者頗自卓然毎欲以古心而讀古書不肯為<lb/>
時文以媚時好夜燈對簡方寸聖賢曉鏡覽顔少年勲<lb/>
業念綾紙敕文偶倖以探籌而得則黄鐘大吕或可雜<lb/>
<pb n="KR3k0038_WYG_155-11b"/>
濫竽之吹方酣蟻戰於棘闈果薦鶚書於菊榜况三兄<lb/>
三舉既發軔於己酉之科一漕一鄉復聨芳於壬子之<lb/>
歲鴈序等秋風之賜馬頭同雪絮之春初匪偶然有自<lb/>
來矣某官受天間氣為世真儒身考亭夫子之鄉家定<lb/>
夫先生之學早榮階於計吏即晉接於華津幕泛蓮紅<lb/>
宻勿籌帷之䆳槖持荷紫雍容府寺之班盍徑立於公<lb/>
槐尚屈分於符竹士挹澗堂之潤人知道院之文化未<lb/>
及期政已成頌乃當紫詔興賢之際而降黄堂勸駕之<lb/>
<pb n="KR3k0038_WYG_155-12a"/>
忱遂令溝中之棄才亦收㸑下之焦尾某敢不着鞭逸<lb/>
駕礪鍔新硎精八吟叉手之文勵三日别頭之戰姓名<lb/>
題鴈塔魁標映堂吏之書兄弟躍龍津同榜皆狀元之<lb/>
選<lb/>
　　　囘安慶發舉士人<hi>附試江州</hi>　　鄭雪巖<lb/>
薦士觀諸侯之能歲貢當從於鄉郡權時講大比之禮<lb/>
賓興乃屬於制垣正有媿焉何勤謝也某官沐浴文翁<lb/>
之遺化生長周郎之比鄰脱跡於兵戈之餘舉目有江<lb/>
<pb n="KR3k0038_WYG_155-12b"/>
山之異學書學劒深識三邊便宜於胷中習賦習經非<lb/>
弄斯文浮華於筆下是謂賢者能者誠宜爵之禄之扁<lb/>
舟徃來於長江已聽雪絮馬前之曲聨騎遨逰於閬苑<lb/>
遂賦紅杏龍頭之詩某徒忝分符有慚勸駕已知璧在<lb/>
秦城而名重將見玉出崑山而價髙式微式微胡不歸<lb/>
寧久鴻鴈流離之所類我類我久則肖速乗蒲盧變化<lb/>
之機心之所期言不能盡<lb/>
　　　回新發舉進士<hi>一縣中榜者五人</hi>　戴象麓<lb/>
<pb n="KR3k0038_WYG_155-13a"/>
望重月評名登天府此舉得人多矣快哉五鳳之齊飛<lb/>
謬人若己得之喜甚雙鳬之欲舞斯文之慶闔邑所同<lb/>
恭惟省元羅斗心胷凌雲志氣幾年螢雪<hi>周禮云飽参六官法度之</hi>
<hi>書賦書云飽参百篇典誥之書    云細哦八韻宫商之詞</hi>萬里鵬風果中三物賢<lb/>
能之選閭里為之動色庠序有以増光以數考之東井<lb/>
五星之交聚得時行矣南山七日之難淹某濫宰鄭鄉<lb/>
喜觀禰薦然此特文章之小效將大施勲業之宏規且<lb/>
辱投珠若為報玖打鼓推不去何强顔須待於來年衣<lb/>
<pb n="KR3k0038_WYG_155-13b"/>
錦早歸來要拭目一觀於盛事甚為慶抃罔既敷宣<lb/>
　　　回建寧府翁解魁<hi>以孫</hi>　　　　方壺山<lb/>
榮都虎榜髙剡鶚書久矣潛心究遺經之三傳裒然舉<lb/>
首加元士之二人無預傳衣何為銜袖恭惟某人為春<lb/>
秋學異章句儒三萬六千言之用心務推研於紙外二<lb/>
百四十年之行事多感慨於胷中鷙將擊則伏深鵰久<lb/>
困則飛怒氣骨如許定非常調之流具眼相逢當認魁<lb/>
文之様前程萬里來歲雙元某取友未能貢賢何幸遥<lb/>
<pb n="KR3k0038_WYG_155-14a"/>
認銀袍之立鵠侣穀梁家且看金榜之登龍必公孫子<lb/>
亟致多謝尚不一書<lb/>
　　　回㳺監元　　　　　　　　方壺山<lb/>
得雋虎闈聨芳鶚剡名家文獻多生謝砌之蘭文苑聲<lb/>
華五折燕山之桂光生閭里慶溢堦庭有來銜袖之書<lb/>
想動彈冠之喜伏惟某人箕裘粹學衣鉢髙科為㳺先<lb/>
生之聞孫典刑可想生朱文公之寓里趣操更髙固當<lb/>
用力於聖賢尤欲策勲於名第諒其游戲觚墨之際固<lb/>
<pb n="KR3k0038_WYG_155-14b"/>
已凌跨紈袴之流逺到詎可量哉一第直易事耳佇楓<lb/>
宸之大對伴荷槖以増輝某無預傳衣胡勤投璧鵬程<lb/>
萬里幸相勉以脩名龍首三人定不輸於他手<lb/>
　　　回熊解魁<hi>東之</hi>　　　　　　　方秋崖<lb/>
籍甚文名老熊當道褎然舉首凡馬空羣得聖人筆削<lb/>
之心重鄉老賓興之選恭惟妙探絶學獨抱遺經誰不<lb/>
黜伯而尊王是陳言耳或者褒子而貶父如名義何放<lb/>
出一頭了無衆手以此戰何不克得臣將寓目焉惟不<lb/>
<pb n="KR3k0038_WYG_155-15a"/>
矜莫與争晉覇在此行矣<lb/>
　　　回二名陳大猷<lb/>
衆人逐鹿何有何亡老手射鵰毎發毎中雖曹參之第<lb/>
二知李廣之無雙恭惟熟講中庸卓為茂異許孟容有<lb/>
禮學典章多所裁之公孫𢎞舉賢良郡國無以易也迄<lb/>
援枹而再鼔又㧞幟以先登鹿洞古而聘君來莫如之<lb/>
子鼉洲圓而狀元出其在此行<lb/>
　　　回發解第三名劉復<lb/>
<pb n="KR3k0038_WYG_155-15b"/>
項羽敵萬不亦壯哉荀伯在三幾少屈矣歎伏老蒼之<lb/>
筆驚嗟英妙之年恭惟賦聲摩空詩才論斗文章有氣<lb/>
意其與廬山髙學問藏身乃亦如椰子大於此見士之<lb/>
秀何必曰老而成勉旃此行逐兔斫廣寒之桂毋曰得<lb/>
意躍馬看長安之花<lb/>
　　　回饒解元謝解<hi>書義</hi>　　　　方烏山<lb/>
以月旦評上秋風榜怒飛幾千里久矣為致逺之圖訓<lb/>
解三萬言今始蒙稽古之力徒得君重何謝我為恭惟<lb/>
<pb n="KR3k0038_WYG_155-16a"/>
某人口吐雄辭胷蟠奥義謂楚倚相讀九丘八索豈不<lb/>
迂哉笑韓昌黎規五誥三盤空自苦耳踏槐充賦拾芥<lb/>
成名見説古文已盡窺於孔壁勿云樸學行即對於漢<lb/>
庭某愧冗不治徒愛莫助從今北望聳看龍虎之榮觀<lb/>
尚俟南歸細問科斗之竒字第慚後賀不稱先施<lb/>
　　　回葉解元謝解<hi>春秋</hi>　　　　　方烏山<lb/>
桂殿傳香棘闈奏㨗所謂明素王之志惟春秋乎繇此<lb/>
附青雲之名何富貴也鵠袍争羡虎牓有光恭惟某人<lb/>
<pb n="KR3k0038_WYG_155-16b"/>
為今儒宗得古書法范寗解何休學外别出竒功胡氏<lb/>
傳伊川序中黙窺精意鋭於再鼓奪此先籌慶元鴻樞<lb/>
欣有光於同業熈寧龍首㑹立見於亢宗某無可傳衣<lb/>
曷厪銜袖自夸摸索曩嘗見子之一斑敢祝飛騰慎勿<lb/>
避人之三舍<lb/>
　　　回漕舉傅夢登　　　　　　　方秋崖<lb/>
遡江左右數路得人入洛弟兄一門盛事雖是漕闈之<lb/>
薦送亦増鄉守之光榮恭維特妙羲經且工蟲篆文高<lb/>
<pb n="KR3k0038_WYG_155-17a"/>
霞鶩又飛捲浦之雲氣壓斗牛要作築□之雨乃從借<lb/>
逕亟與計偕幾千仞廬山髙孰傾三峽五百人進士第<lb/>
今見二難<lb/>
　　　回漕舉傅士龍　　　　　　　方秋崖<lb/>
讀廬山髙雅聞譽處登滕王閣亟與計偕恭喜傅巖之<lb/>
一家併取豐城之雙劔恭惟不隨人後徑到畫前仕有<lb/>
為貧吾何嫌於覔舉學知不足自謂欠於讀書但即斯<lb/>
言可覘逺到一江左右已馳異路之聲華二難弟兄定<lb/>
<pb n="KR3k0038_WYG_155-17b"/>
作同年之期集<lb/>
　　　回進書免舉劉均　　　　　　方秋崖<lb/>
表聞北闕籍在南宫畫㫖持招當有程伊川之故事呈<lb/>
身自贊豈縁蘇明允之權書伏惟超詣先天茂明大學<lb/>
皆有論著辛勤盡得其精微悉上進呈乙覽實為之嘉<lb/>
歎乃免繇於鄉賦俾逕造於禮闈用則行舍則藏毋忘<lb/>
經訓招之來麾之去肯墮時流庶知鹿洞之有人亦俾<lb/>
鼉洲之増氣<lb/>
<pb n="KR3k0038_WYG_155-18a"/>
　　　回免舉王子和　　　　　　　方秋崖<lb/>
秋横鶚表先我着鞭工歌鹿鳴待予勸駕曽共半窓之<lb/>
燈火願言一夜之風雷恭惟自挾六官蚤游諸老三箭<lb/>
而天山定未害巧遲一舉而朔庭空今當凱㨗要使故<lb/>
交之親見迄留盛事於此行顧天下之事若積薪吾無<lb/>
患矣雖君子之交淡如水予日望之<lb/>
　　及第類<lb/>
　　　代狀元及第謝東宫　　　　趙南塘<lb/>
<pb n="KR3k0038_WYG_155-18b"/>
大夫而有孝弟聞必使為輔翼之具葢玉質之既粹則<lb/>
金聲之迺遐凡以言揚繇其教染故郡國舉茂異之等<lb/>
而鄉閭獻賢能之書多士以寧得人為盛允賴元良之<lb/>
正聿來黎獻之共兹錫第於丹墀宜薦誠於青禁伏念<lb/>
某等材奚足算技亦無他徒知畎畝之愛君遂欲草茅<lb/>
而言事荷兩朝之率育丁三歲之比興輒妄試于有司<lb/>
不自量其無學見聞甚陋烏覩朝廷之宜悃愊則忠庶<lb/>
盡臣子之義方懼猥塵於宸覽豈其僉預於臚傳寵冒<lb/>
<pb n="KR3k0038_WYG_155-19a"/>
實多拜嘉敢後雅崇經術敬接儒宗講就將於閒燕之<lb/>
清贊涵泳於雍熈之治振洊雷之隆響有鳶皆飛揚少<lb/>
海之餘波何鯤不化遂令孱品亦玷賢科某等謹當允<lb/>
蹈初言篤持晚節射天門之䇿得之若驚望甲觀之光<lb/>
敢不重拜<lb/>
　　　丙戌期集所代亞魁上知奉程内翰治易<lb/>
　　　　　　　　　　　　　　　　鄭雪巖<lb/>
滴露研朱尚作蠅頭之注磨煤書淡忽聮鼇首之名雖<lb/>
<pb n="KR3k0038_WYG_155-19b"/>
弗利於好竽抑無虞於按劍葢難莫難於遇主樂莫樂<lb/>
於知音如是際逢若何報稱竊以馬圖出而文字見蠧<lb/>
簡煩而科目興不謂上世開物之書反為後來干禄之<lb/>
具自世更三古人更三聖厄秦猶見於全經奈師自一<lb/>
説學自一家涉漢交持於異議天開我宋時生鉅儒自<lb/>
開基首訪於孔堂故命講爰先於羲畫探索賾隱鈎窮<lb/>
淵深陳圖南悟其㡬有李穆抽闗而啓鍵周濓溪酌其<lb/>
妙有張程反本以尋源義理㑹其精微辭章凖其竒法<lb/>
<pb n="KR3k0038_WYG_155-20a"/>
葢有闗於世教豈徒擅於文塲况六陽御乾之時正重<lb/>
明麗離之始不惟祖元德以保合又將觀人文而化成<lb/>
雖當元黙思治之朝不廢選舉揚言之典必務得文體<lb/>
之厚實斯克反古樸之胚腪茍非其人有負此意如某<lb/>
者韋編未絶鐵硯欲銷旅食京華微詠杜少陵辛酸之<lb/>
句足遍天下曽無太史公髙邁之風竒竒似怪非求人<lb/>
知落落難合不與時偶户外之屨雖滿甑中之塵自如<lb/>
兩捉月以得蟾復遇風而退鷁有來問學得吾道以能<lb/>
<pb n="KR3k0038_WYG_155-20b"/>
東反欲移文訪故山之在北已自甘於草芥豈望收於<lb/>
桑榆未嘗有一日之長何以次羣英之冠慊然懐媿得<lb/>
之若驚兹者伏遇某官名重泰山脚踏實地潛虚太元<lb/>
論造微妙於象數之先太極經世書得㫖趣於筌蹄之<lb/>
外文章自為一家法道德卓為諸儒宗風節回衆流而<lb/>
獨航議論為四方而立的當宁欲新於士檢詔公仍付<lb/>
於文衡宋奉常再領省闈取王元之等皆知名士歐内<lb/>
翰兼知貢籍降蘇子瞻亞疑是門生固知無明月之暗<lb/>
<pb n="KR3k0038_WYG_155-21a"/>
投自恐乏陽春之寡和肆蒙采取倍切凌兢某敢不味<lb/>
坤爻直内之辭酬泰道包荒之量上期不負於天子下<lb/>
將無叛於師門改箕子為荄兹寧襲專門之陋因周象<lb/>
識典禮庶通治國之方一經品題永以銘刻<lb/>
　　　丙戌期集所代亞魁謝㕘詳周司業　鄭雪岩<lb/>
誦先生進學之規願為籍輩聽吾榜得人之語媿在盧<lb/>
前進以公衡榮幸華衮敢因展敬庸謹修辭竊以師道<lb/>
立而善人多教法備而英才出斯文非自為之髙下君<lb/>
<pb n="KR3k0038_WYG_155-21b"/>
子誠黙提其重輕胡安定之掌成均始識體用之政歐<lb/>
陽公之司禮部痛排險怪之非風日清晏而鳳皇和鳴<lb/>
雷霆震驚而狐鼠讋伏唐文至正元而三變漢化逮建<lb/>
元而一新道不虚行人為宗主上規姚姒之混混下摩<lb/>
韓柳之蒼蒼以乗百年興起之機盡掃積習委靡之弊<lb/>
庶光首選無忝言揚如某者韋編一書鐵檠三尺青衿<lb/>
受業或馳籍甚之聲皓首窮經自起紛如之嘆抱荆山<lb/>
之璞自儕於泣卞彈空桑之瑟不工於求齊曽無元譚<lb/>
<pb n="KR3k0038_WYG_155-22a"/>
竒所作以流行但有馮宿見其文而嘆息方將從鹿豕<lb/>
於天台泉石之下安望化鵾鵬於霄漢風雲之間豈謂<lb/>
彩筆之吹生亦許枯根之向暖過眼無五色之可取㸃<lb/>
頭有一字以為褒未知性學而蒙理致之稱素乏風骨<lb/>
而辱雄健之予胡忝師誨以為己榮兹葢伏遇某官心<lb/>
學精微性資冲粹以舊逰之冠帶鳴於樂之鼔鐘沃之<lb/>
周情孔思之文盡霑賸馥賡以文王虞氏之操黙動真<lb/>
機道足以為諸儒宗言足以為當世則轉移三光五嶽之<lb/>
<pb n="KR3k0038_WYG_155-22b"/>
氣剖斷諸子百家之偏歛以鑄顔喟然予㸃繩墨既定<lb/>
楹桷兼收致使瓠虚亦能頴出某老當益壯凛然不彫<lb/>
恥為温飽之圖勉竭忠孝之節經品題作佳士濫居舉<lb/>
子之先懐仁義事吾君願罄平生之學以兹銘德罔既<lb/>
鎔辭<lb/>
　　　謝殿試編排官聶侍郎　　　　王臞軒<lb/>
數父執於慈恩之塔稀若晨星稱門生於通德之鄉恍<lb/>
如霄漢昔登堂不果恐涉私謝今假道徑去又將何辭<lb/>
<pb n="KR3k0038_WYG_155-23a"/>
僣飭尺箋仰干丈席恭惟某官日未東即收於巍第江<lb/>
以西莫著其大名詩社揮毫妙思源泉之出地昕庭抗<lb/>
疏精忠皦日之有天不由介紹而結主知徑躐清華而<lb/>
登從槖剸裁邦用鄙夷管晏之近功經畧中原隘小孫<lb/>
劉之故畫詳審乎事機之㑹更閲乎義理之多謂如根<lb/>
本之先强則於恢拓也可待葢知彼不知己皆料敵之<lb/>
淺謀而能發又能收迺濟時之逺畧屬北方之警未息<lb/>
而西州之變復興人方憂蜀道之難公徃為雪山之重<lb/>
<pb n="KR3k0038_WYG_155-23b"/>
至則事權之牽制加之飢卒之跳梁身持尺檄以直前<lb/>
惟知死節神叱的盧之一躍遂獲生還浮言何傷乎日<lb/>
月之明雅志已抗於煙霞之表携諸郎於謝墅㑹名勝<lb/>
於午橋耆英之㑹狄公方春秋之未艾中國即相司馬<lb/>
寧朝暮之少淹伏念某殖學代耕賣文為活元龍湖海<lb/>
之氣少也勃乎司馬山川之㳺今其倦矣為有阿㜷之<lb/>
養謾從舉子之勞兩玷鄉書一塵春榜迨奉廣廷之對<lb/>
空臆盡言不知書生之踈轉喉觸諱痛國論之未一憫<lb/>
<pb n="KR3k0038_WYG_155-24a"/>
邊釁之方開惜諸將多陷䜛言迺援子儀之事議宰相<lb/>
當存大體恐貽王吉之譏雖清朝許竭其愚忠而時論<lb/>
或譏其太訐發矢將穿於楊葉及的輒差乗舟已迫於<lb/>
蓬萊為風引去向非借九鼎之力當不止三籌之輸副<lb/>
本既不上於中書賤刺亦羞通於光範至謝知己皆後<lb/>
衆人俯仰何心升沉付分謂今得斗粟之禄可以無飢<lb/>
豈不勝布衣之時難乎一飽兹迫瓜期之戍方登荷槖<lb/>
之門如亮其今日之來非為炙手當賜以片言之誨庶<lb/>
<pb n="KR3k0038_WYG_155-24b"/>
使書紳此身已託大冶之中他日冀軫遺簪之念但不<lb/>
負於所學是為報於異知雖秃千毫莫殫一感<lb/>
　　　及第謝太守　　　　　　　鄧　林<lb/>
射䇿太狂墮楓宸之末第脩辭徃謝贄竹使之彞恭雖<lb/>
位置之無堪然陶成之有日伏念某植姿頗戅抱識良<lb/>
偏少也讀書常慕昔人之慷慨壯而覔舉毎羞今世之<lb/>
詭隨迄齟齬以難投遂﨑嶇而徧走玉龍洞裏曽窮天<lb/>
下之瓌觀金鯽池旁屢覽日邊之勝槩不肯録錄何為<lb/>
<pb n="KR3k0038_WYG_155-25a"/>
栖栖瞻言諸父之收科妄期尅復偶荷名流之知己相<lb/>
與維持常携三尺之綾晉扣千鈞之筆既䝉飄灑更沐<lb/>
吹嘘俾寄逕於氷臺遂登書於天府竟成藉手冒中别<lb/>
頭又從紫闥以試文方許丹墀之奉對念一生之所學<lb/>
何可負君昧萬死以極言但知愛國攻上身而稍力謹<lb/>
儲教以為先䜛夫女謁之當防戚里官閹之宜抑上而<lb/>
鳳閣毋久付於具臣次則烏臺盍悉求於端士凡有辭<lb/>
而皆訐然非道則不陳披腹效忠自哂杜園之賈誼殫<lb/>
<pb n="KR3k0038_WYG_155-25b"/>
心論事孰知豐旅之馬周司衡鑑者媚之徹冕旒而難<lb/>
已甚安殿後詎復争先弓矢紛披孏角殿廷之射藝科<lb/>
條雜沓倦呈銓鎖之刑書誰能躁求姑且静退卷懐黄<lb/>
牒甘遲吏部之差歸着藍衫聊奉慈闈之粲已為僥倖<lb/>
亶出坯鎔兹葢恭遇某官伊洛淵源龔黄政事以寛慈<lb/>
綏百姓鼓盪春風以義理淑諸生霑濡化雨皂葢朱輪<lb/>
再書於上考紫綸丹綍僉徯於中除遂使朱愚亦題墨<lb/>
淡某敢不秉持素守増益未能挹瑞彩於金芝已借此<lb/>
<pb n="KR3k0038_WYG_155-26a"/>
時之披拂峻清班於玉筍尚祈他日之提撕皈倚冞深<lb/>
敷宣罔既<lb/>
　　　回鄭狀元　　　　　　　　真西山<lb/>
臚傳玉陛名冠璇魁自慶元屢䇿大庭孰若今日四門<lb/>
之闢雖長樂昔多首選未聞同時三俊之登鯁論獲伸<lb/>
鵷行相慶恭惟某官正學傳心本洙泗之舊妙齡發聞<lb/>
有楊晏之風適九重側席以思賢迺千里彈冠而應詔<lb/>
歴陳偉論深究大原謂治亂安危之勢不常要致察於<lb/>
<pb n="KR3k0038_WYG_155-26b"/>
己回之始而便嬖昵近之私易感當預防於未兆之先<lb/>
惓惓殫憂國之忠鑿鑿盡適時之用昌言天下之事無<lb/>
諱有司親結人主之知褎為舉首夫既擅儒林之榮觀<lb/>
正須踵前輩之髙風昔吕文穆之事熈陵若王沂公之<lb/>
相仁廟科名岌嶪既獨步於一時功業光明復可傳於<lb/>
萬世伊誰儷美允屬當仁身到黄扉自是榮塗之素定<lb/>
名標青史要觀盛烈於無窮某學本空疎識非超卓群<lb/>
多士而試以藝選掄雖預於司存取一人焉㧞其尤裁<lb/>
<pb n="KR3k0038_WYG_155-27a"/>
擇端由於上意猥先枉駕辱貺長牋苐深蘄望之情莫<lb/>
既敷陳之愫<lb/>
　　　回孫榜眼　　　　　　　　真西山<lb/>
璧水蜚英夙髙士望玉階上對果亞倫魁新六館之榮<lb/>
觀壯七閩之盛事恭惟某官清標絶俗勁氣横秋學探<lb/>
精微期欲造聖人之奥身居窮約常懐憂天下之心飭<lb/>
躬允蹈於規繩抗志弗渝於金石比承清問獨罄丹衷<lb/>
鋪張主德隆替之由力辨國論是非之正雖明白峭直<lb/>
<pb n="KR3k0038_WYG_155-27b"/>
不為媚俗之言而温厚深醇自得告君之體衆共稱於<lb/>
卓偉公特出於緒餘夫既都儒者之至榮要必慕古人<lb/>
之盛節昔仁皇帝旁搜於多士若韓魏公擢在於二人<lb/>
顧科第之相同不知其幾而勲名之有爛獨到于今願<lb/>
恢他日之逺圖罔俾前脩之專美某濫陪較藝欽誦奏<lb/>
篇以直言取人葢當宁留心之方切得名士報國在有<lb/>
司何力之足云猥先枉駕之臨申賁長牋之况念友直<lb/>
友諒既素辱於心期不以頌以規其敢忘於古誼<lb/>
<pb n="KR3k0038_WYG_155-28a"/>
　　　回馬探花　　　　　　　　王臞軒<lb/>
錫第彤墀陞華鼎甲馬名千里軒昻御榻之前鰲戴三<lb/>
山縹緲仙蓬之上輔畿得雋士族稱榮恭惟某官筆鼓<lb/>
風雷胸吞雲夢居鄉必擇宛然一鶴之清風得姓最華<lb/>
藉甚雄虹之加頌日未東而薦書屢上冀以北而聲價<lb/>
推髙迺於再駕以成功坐使羣英之褫氣屬當初政尤<lb/>
重臨軒中庸大學之書方垂咨問聖賢實理之用獨善<lb/>
敷陳發西洛之正傳繹考亭之大義識微見逺憂治危<lb/>
<pb n="KR3k0038_WYG_155-28b"/>
明僉謂劉蕡空臆之言出於董子潛心之業龍津一躍<lb/>
三十喜骨骼之成鵬翼髙騫九萬摶扶揺而上翌日報<lb/>
泥金之帖雙親傾藥玉之杯一經教子以有功羣兒祝<lb/>
身而願學榜花姓字已開浮石之加祥汗竹功名更看<lb/>
伏波之大節某竦觀偉對深嘆忠言未皇展慶於赫蹏<lb/>
迺辱迂臨於油幕繡段之遺侈矣瓊琚之報慊然當年<lb/>
之射鵠頭笑我班隨於龍尾一舉而登虎榜期公身到<lb/>
於鳳池<lb/>
<pb n="KR3k0038_WYG_155-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0038_WYG_155-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　翰苑新書續集卷四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>卜法詳考卷二</head> <lb/>
    <p>
<pb n="KR3g0032_WYG_002-1a"/>
欽定四庫全書<lb/>
　卜法詳考卷二<lb/>
　　　　　　　　　　　　　禮部侍郎胡煦撰<lb/>
　　龜䇿傳<hi>司馬索隠曰龜䇿傳有錄無書褚少孫之所補也</hi>
太史公曰自古聖王将建國受命興動事業何嘗不寳<lb/>
卜筮以助善唐虞以上不可記矣自三代之興各據正<lb/>
祥塗山之兆從而夏啟世飛燕之卜順故殷興百榖之<lb/>
筮吉故周王王者决定諸疑叅以卜筮斷以蓍龜不易<lb/>
<pb n="KR3g0032_WYG_002-1b"/>
之道也蠻夷氐羗雖無君臣之序亦有决疑之卜或以<lb/>
金石或以草木國不同俗然皆可以戰伐攻撃推兵求<lb/>
勝各信其神以知來事<hi>今之西羗聞有以羊肋骨卜者與龜卜相似皆其遺制也</hi>畧<lb/>
聞夏殷欲卜者乃取蓍龜已則棄去之以為龜藏則不<lb/>
靈蓍乆則不神至周室之卜官常寳藏蓍龜又其小大<lb/>
先後各有所尚要其歸等耳或以為聖王遭事無不定<lb/>
决疑無不見其設稽神求問之道者以為後世衰㣲愚<lb/>
不師智人各自安化分為百室道𣪚而無垠故推歸之<lb/>
<pb n="KR3g0032_WYG_002-2a"/>
至微要潔於精神也或以為昆蟲之所長聖人不能與<lb/>
争其處吉㐫别然否多中於人至髙祖時因秦太卜官<lb/>
天下始定兵革未息及孝恵享國日少吕后女主孝文<lb/>
孝景因襲掌故未遑講試雖父子疇官世世相傳其精<lb/>
微深妙多所遺失至今上即位博聞藝能之路悉延百<lb/>
端之學通一技之士咸得自効絶倫超竒者為右無所<lb/>
阿私數年之間太卜大集㑹上欲擊匈奴西攘大宛南<lb/>
収百越卜筮至預見表象先圗其利及猛将推鋒執節<lb/>
<pb n="KR3g0032_WYG_002-2b"/>
獲勝於彼而蓍龜時日亦有力於此上尤加意賞賜至<lb/>
或數千萬如邱子眀之屬富溢貴寵傾於朝廷至以卜<lb/>
筮射左道巫蠱時或頗中素有眦睚不快因公行誅恣<lb/>
意所傷以破族滅門者不可勝數百僚蕩恐皆曰龜䇿<lb/>
能言後事覺奸窮<hi>煦按此當是究字之訛</hi>亦誅三族夫摓䇿定數<lb/>
<hi>徐廣曰摓音逢一作逹○索隠曰摓謂兩手執蓍分而扐之故云摓䇿煦按摓即捧字也</hi>灼龜觀兆<lb/>
變化無窮是以擇賢而用占焉可謂聖人重事者乎周<lb/>
公卜三龜而武王有瘳紂為暴虐而元龜不占晉文将<lb/>
<pb n="KR3g0032_WYG_002-3a"/>
定襄王之位卜得黄帝之兆<hi>左傳曰遇黄帝戰於阪泉之兆</hi>卒受彤弓<lb/>
之命獻公貪驪姬之色而兆有口象其祸竟流五世楚<lb/>
靈将背周室卜而龜逆<hi>左傳曰靈王卜曰余尚得天下不吉投龜訽天而呼曰是區區</hi>
<hi>者而不予畀余必自取之索隠曰訽必候切</hi>終被乾溪之敗兆應信誠於内<lb/>
而時人眀察見之於外可不謂兩合者哉君子謂夫輕<lb/>
卜筮无神眀者悖逆人道信禎祥者鬼神不得其正故<lb/>
書建稽疑五謀而卜筮居其二五占從其多眀有而不<lb/>
専之道也余至江南觀其行事問其長老云龜千嵗乃<lb/>
<pb n="KR3g0032_WYG_002-3b"/>
逰蓮葉之上蓍百莖共一根又其所生獸無虎狼草無<lb/>
毒螫江旁家人常畜龜飲食之以為能導引致氣有益<lb/>
於助衰養老豈不信哉<lb/>
　太史公多聞時去古未遠宜其得實乃猶為此疑信之<lb/>
　之語俾龜不傳者盖有由焉一則春秋戰國之君悉<lb/>
　好争鬬必於取勝當時縱横䇿士之邪説隂中時君<lb/>
　必欲自遂其私若主龜蓍将卜筮吉則為不吉則不<lb/>
　為此周秦之時勢然也一則因髙祖吕氏孝恵文景<lb/>
<pb n="KR3g0032_WYG_002-4a"/>
　因襲掌故不知龜蓍為重失於考求致令精微深妙<lb/>
　多所遺失一因漢武博求太卜大集之後發巫蠱之<lb/>
　事咸以為龜能言又當漢武誅夷太重百僚傷恐懼<lb/>
　龜筮言其事乃遂不𫝊此固漢武時然也然今之知<lb/>
　有龜卜猶頼太史公龜䇿一𫝊耳<lb/>
　禇先生<hi>名少孫</hi>補𫝊節畧曰臣以通經術受業博士治<lb/>
　春秋以髙第為郎幸得宿衛出入宫殿中十有餘年<lb/>
　竊好太史公𫝊太史公之𫝊曰三王不同龜四夷各<lb/>
<pb n="KR3g0032_WYG_002-4b"/>
　異卜然各以决吉㐫畧闚其要故作龜䇿列傳臣徃<lb/>
　來長安中求龜䇿列傳不能得故之太卜官聞掌故<lb/>
　文學長老習事者寫取龜䇿卜事編於下方聞古五<lb/>
　帝三王發動舉事必先决蓍龜𫝊曰<hi>索隠曰此𫝊即太卜所得古龜</hi>
　<hi>之說也</hi>下有伏靈上有兎絲上有擣蓍<hi>索隠曰擣音逐㽞反擣蓍即藂</hi>
　<hi>蓍擣古稠字</hi>下有神龜所謂伏靈者在兎絲之下状似飛<lb/>
　鳥之形新雨已天清静无風以夜捎兎絲去之即以<lb/>
　簼燭此地<hi>徐廣曰簼籠也盖然火而籠罩其上也音溝</hi>燭之火滅即記其<lb/>
<pb n="KR3g0032_WYG_002-5a"/>
　處以新布四丈環置之眀即掘取之入四尺至七尺<lb/>
　得矣過七尺不可得伏靈者千嵗松根也食之不死<lb/>
　聞蓍生滿百莖者其下必有神龜守之其上常有青<lb/>
　雲覆之𫝊曰天下和平王道得而蓍莖長丈其叢生<lb/>
　滿百莖方今世取蓍者不能中古法度不能得滿百<lb/>
　莖長丈者取八十莖以上蓍長八尺即難得也人民<lb/>
　好用卦者取滿六十莖以上長滿六尺者即可用矣<lb/>
　記曰能得名龜者財物歸之家必大富至千萬一曰<lb/>
<pb n="KR3g0032_WYG_002-5b"/>
　北斗龜二曰南辰龜三曰五星龜四曰八風龜五曰<lb/>
　二十八宿龜六曰日月龜七曰九洲龜八曰玉龜凡<lb/>
　八名龜龜圖各有文在腹下文云云者此某之龜也<lb/>
　畧記其大指不寫其圖取此龜不必滿尺二寸民人<lb/>
　得長七八寸可寳矣今夫珠玉寳器雖有所深藏必<lb/>
　見其光必出其神眀其此之謂乎故玉出於山而木<lb/>
　潤淵生珠而岸不枯者<hi>徐廣曰一無不字許氏說淮南以為滋潤鍾於眀珠致令</hi>
　<hi>岸枯也</hi>潤澤之所加也眀月之珠出於江海藏於蚌中<lb/>
<pb n="KR3g0032_WYG_002-6a"/>
　蚗蠪伏之<hi>徐廣曰許氏說淮南云蚗蠪龍屬也音决○索隠曰蚗當為蛟蠪音龍註音决誤也</hi>
　王者得之長有天下四夷賔服能得百莖蓍并得其<lb/>
　下龜以卜者百言百當足以决吉凶神龜出於江水<lb/>
　中廬江郡常嵗時貢生龜長尺二寸者二十枚輸太<lb/>
　卜官因以吉日剔取其腹下甲龜千嵗乃滿尺二寸<lb/>
　王者發軍行将必鑚龜廟堂之上以决吉凶今髙廟<lb/>
　中有龜室藏内以為神寳𫝊曰取前足臑骨穿佩之<lb/>
　<hi>徐廣曰臑音乃毛切臑臂○索隠曰臑音乃髙切一音乃導切</hi>取龜置室西北隅懸<lb/>
<pb n="KR3g0032_WYG_002-6b"/>
　之以入深山大林中不惑臣為郎時見萬畢石朱方<lb/>
　𫝊曰有神龜在江南嘉林中<hi>索隠曰按萬畢術中有石朱方方中說嘉林中</hi>
　<hi>故云傳曰</hi>嘉林者獸無虎狼鳥無鴟梟草無毒螫野火不<lb/>
　及斧斤不至是為嘉林龜在其中常巢於芳蓮之上<lb/>
　左脅書又曰甲子重光<hi>徐廣曰子一作于</hi>得我者匹夫為人<lb/>
　君有土正<hi>徐廣曰正長也為有土之官長</hi>諸侯得我為帝王求之於<lb/>
　白蛇蟠杅<hi>徐廣曰一孤切</hi>林中者齋戒以待譺然<hi>索隠曰按林名曰白</hi>
　<hi>蛇蟠杅林龜藏其中杅音烏謂白蛇常蟠杅此林中也譺音嶷言求龜者齋戒以待恒譺然也</hi>状如<lb/>
<pb n="KR3g0032_WYG_002-7a"/>
　有人來告之因以醮酒佗髪<hi>徐廣曰佗一作被○索隠曰佗音徒我切謂被</hi>
　<hi>髪也</hi>求之三宿而得由是觀之豈不偉哉故龜可不敬<lb/>
　歟南方老人用龜支床足行二十餘嵗老人死移床<lb/>
　龜尚生不死龜能行氣導引問者曰龜至神若此然<lb/>
　太卜官得龜何為輙殺取其甲乎近世江上人有得<lb/>
　名龜畜置之家因大富與人議欲遣去人教殺之勿<lb/>
　遣遣之破人家龜見夢曰送我水中無殺吾也其家<lb/>
　終殺之殺之後身死家不利人民與君王者異道人<lb/>
<pb n="KR3g0032_WYG_002-7b"/>
　民得名龜其状類不宜殺也以徃古故事言之古眀<lb/>
　王聖主皆殺而用之宋元王時得龜亦殺而用之謹<lb/>
　連其事於左方令好事者觀擇其中焉<lb/>
　宋元王二年江使神龜使於河至於泉陽漁者豫且<lb/>
　舉網得而囚之<hi>且子余切</hi>置之籠中夜半龜見夢於宋元<lb/>
　王曰我為江使於河而幕網當吾路泉陽豫且得我<lb/>
　我不能去身在患中莫可告語王有徳義故來告訴<lb/>
　<hi>以上御暮韻通用</hi>元王惕然而悟乃召博士衛平而問之曰<lb/>
<pb n="KR3g0032_WYG_002-8a"/>
　今寡人夢見一丈夫延頸而長頭衣元繡之衣而乗<lb/>
　輜車來見夢於寡人曰我為江使於河而幕網當吾<lb/>
　路泉陽豫且得我我不能去身在患中莫可告語王<lb/>
　有徳義故來告訴是何物也衛平乃援式而起<hi>徐廣曰式</hi>
　<hi>音勅</hi>仰天而視月之光觀斗所指定日處郷規矩為輔<lb/>
　副以權衡四維已定八卦相望視其吉凶介蟲先見<lb/>
　<hi>衡寒剛切陽韻煦按此亦一術也而後世無知之者何也</hi>乃對元王曰今昔壬子<lb/>
　<hi>索隠曰今昔猶昨夜也以今日言之謂昨夜為今昔</hi>宿在牽牛河水大㑹鬼神<lb/>
<pb n="KR3g0032_WYG_002-8b"/>
　相謀漢正南北江河固期南風新至江使先來白雲<lb/>
　壅漢萬物盡留斗柄指日使者當囚元服而乗輜車<lb/>
　其名為龜王急使人問而求之<hi>期渠尤切龜居尤切尤韻</hi>王曰善<lb/>
　王乃使人馳而徃問泉陽令曰漁者㡬何家名誰為<lb/>
　豫且豫且得龜且夢於王王故使我求之泉陽令乃<lb/>
　使吏按籍視圖水上漁者五十五家上流之廬名曰<lb/>
　豫且<hi>龜斤于切求疆扵切魚韻</hi>泉陽令曰諾乃與使者馳而問豫<lb/>
　且曰今昔汝漁何得曰夜半時舉網得龜使者曰今<lb/>
<pb n="KR3g0032_WYG_002-9a"/>
　龜安在曰在籠中使者曰王知子得龜故使我求之<lb/>
　豫且曰諾即系龜而出之籠中獻使者使者載行出<lb/>
　扵泉陽之門正晝無見風雨晦𡨕雲盖其上五采青<lb/>
　黄雲雨并起風将而行入扵端門見扵東箱身如流<lb/>
　水潤澤有光望見元王延頸而前三歩而止縮頸而<lb/>
　却復其故處元王見而怪之問衛平曰龜見寡人延<lb/>
　頸而前以何望也縮頸而復是何當也<hi>𡨕漠陽切行寒剛切陽韻</hi>
　衛平對曰龜在患中而終昔囚王有徳義使人活之<lb/>
<pb n="KR3g0032_WYG_002-9b"/>
　今延頸而前以當謝也縮頸而却欲亟去也<hi>謝祥豫切御韻</hi>
　元王曰善哉神至如此乎不可乆留趣駕送龜勿令<lb/>
　失期<hi>龜居尤切見前尤韻</hi>衛平對曰龜者是天下之寳也先得<lb/>
　此龜者為天子且十言十當十戰十勝生扵深淵長<lb/>
　扵黄土知天之道眀扵上古<hi>虞韻</hi>㳺三千嵗不出其域<lb/>
　安平静正動不用力夀蔽天地莫知其極與物變化<lb/>
　四時變色居而自匿伏而不食春蒼夏黄秋白冬黒眀<lb/>
　扵隂陽審扵刑徳<hi>職韻</hi>先知利<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>察扵祸福以言而當<lb/>
<pb n="KR3g0032_WYG_002-10a"/>
　以戰而勝王能寳之諸侯盡服王勿遣也以安社稷<lb/>
　<hi>屋韻</hi>元王曰龜甚神靈降扵上天陷扵深淵在患難中<lb/>
　以我為賢徳厚而忠信故來告寡人<hi>人如延切先韻</hi>寡人若<lb/>
　不遣也是漁者也漁者利其肉寡人貪其力下為不<lb/>
　仁上為不徳君臣無禮何從有福寡人不忍奈何勿<lb/>
　遣<hi>職韻</hi>衛平對曰不然臣聞盛徳不報重寄不歸天與<lb/>
　不受天奪之寳令龜周流天下還復其所上至蒼天<lb/>
　下薄泥途<hi>寳彼五切途動五切語韻</hi>還遍九州未嘗愧辱無所稽<lb/>
<pb n="KR3g0032_WYG_002-10b"/>
　留今至泉陽漁者辱而囚之王雖遣之江河必怒務<lb/>
　求報仇自以為侵因神與謀<hi>尤韻</hi>滛雨不霽水不可治<lb/>
　若為枯旱風而揚埃蝗蟲暴生百姓失時王行仁義<lb/>
　其罸必來此無他故其崇在龜後悔之豈有及哉王<lb/>
　勿遣也<hi>埃扵希切來陵之切哉牋西切支韻</hi>元王慨然而歎曰夫逆人<lb/>
　之使絶人之謀是不暴乎取人之有以自為寳是不<lb/>
　疆乎寡人聞之暴得者必暴亡疆取者必後無功桀<lb/>
　紂暴疆身死國亡<hi>功姑黄切陽韻</hi>今我聼子是無仁義之名<lb/>
<pb n="KR3g0032_WYG_002-11a"/>
　而有暴強之道江河為湯武我為桀紂未見其利恐<lb/>
　離其咎寡人狐疑安事此寳<hi>道他口切寳補苟切有韻</hi>趣駕送龜<lb/>
　勿令乆留衛平對曰不然王其無患天地之間累石<lb/>
　為山髙而不壊地得為安故云物或危而顧安或輕<lb/>
　而不可遷或忠信而不如誕謾<hi>徐廣曰誕一作訑音土和切○索隠曰誕</hi>
　<hi>音由爛切謾音漫又并如字</hi>或醜惡而宜火官或美好佳麗而為<lb/>
　衆人患非神聖人莫能盡言春秋冬夏或暑或寒寒<lb/>
　暑不和賊氣相奸同嵗異節其時使然<lb/>
<pb n="KR3g0032_WYG_002-11b"/>
　元王大恱而喜扵是元王向日而謝再拜而受擇日<lb/>
　齋戒甲乙最良乃刑白雉及與驪羊以血灌龜扵壇<lb/>
　中央以刀剥之身全不傷脯酒禮之横其腹腸荆支<lb/>
　卜之必制其創理逹扵理文相錯迎使工占之所言<lb/>
　盡當邦福重寳<hi>徐廣曰福音副藏也</hi>聞扵旁鄉殺牛取革被鄭<lb/>
　之桐<hi>徐廣曰牛革桐為鼓也</hi>草木畢分化為甲兵戰勝攻取莫<lb/>
　如元王元王之時衛平相宋宋國最強龜之力也<hi>迎語</hi>
　<hi>畺切桐徒黄切兵逋旁切陽韻</hi>故云神至能見夢扵元王而不能自<lb/>
<pb n="KR3g0032_WYG_002-12a"/>
　出漁者之籠身能十言盡當不能通使扵河還報扵<lb/>
　江賢能令人戰勝攻取不能自解扵刀鋒<hi>江姑紅切東韻</hi>免<lb/>
　剝刺之患聖能先知亟見而不能令衛平無言言事<lb/>
　百全至身而攣當時不利又焉事賢賢者有恒常士<lb/>
　有適然是故眀有所不見聼有所不聞人雖賢不能<lb/>
　左畫方右畫圓日月之眀而時蔽扵浮雲羿名善射<lb/>
　不如雄渠蠭門<hi>新序曰楚雄渠子夜行見伏石當道必為虎而射之應弦没羽淮南子曰</hi>
　<hi>射者重以逄蒙門子之巧劉韻七畧有蠭蒙射法也</hi>禹名為辨智而不能勝鬼<lb/>
<pb n="KR3g0032_WYG_002-12b"/>
　神地柱折天故無椽又奈何責人於全<hi>聞無沿切雲於元切門民</hi>
　<hi>堅切神時連切光韻</hi>孔子聞之曰神龜知吉㐫而骨直空枯<hi>正義</hi>
　<hi>曰凡龜其骨空中而枯也直語發聲也今河東亦然</hi>日為徳而君扵天下辱扵<lb/>
　三足之烏月為刑而相佐見食扵蝦蟇蝟辱扵鵲<hi>郭璞</hi>
　<hi>曰蝟能制虎見鵲仰地淮南萬畢曰鵲令蝟反腹者蝟憎其意而心惡之也</hi>騰蛇之神而<lb/>
　殆扵即且<hi>郭璞曰騰蛇龍屬也蝍蛆似蝗大腹食蛇腦也○正義曰即津日切且則餘切即吴</hi>
　<hi>公也状如蚰蜒而大黒色</hi>竹外有節理中直空虗松栢為百木長<lb/>
　而守門閭日辰不全故有孤虚<hi>甲乙謂之日子丑為之辰孤虚即空亡也</hi>
<pb n="KR3g0032_WYG_002-13a"/>
　<hi>空者為孤對空為虚煦按孤虛之法當云空者為虚對空者為孤劉韻七畧有風后孤虚二十卷○正義</hi>
　<hi>曰按嵗月日時孤虚并得上法也</hi>黄金有疵白玉有瑕事有所疾亦<lb/>
　有所徐物有所拘亦有所據罔有所數亦有所疎人有<lb/>
　所貴亦有所不如<hi>蟇蒙晡切蝦洪孤切據斤扵切魚韻</hi>何可而適乎物<lb/>
　安可全乎天尚不全故世為屋不成三瓦而陳之<hi>徐廣</hi>
　<hi>曰一云為屋成欠三瓦而棟之也○索隠曰劉氏云欠陳猶居也注作棟音都貢切○正義曰言為屋不成</hi>
　<hi>三瓦以應天猶陳列而居之</hi>以應之天天下有階物不全<hi>正義曰言萬物</hi>
　<hi>及日月天地皆不能全喻龜之不全也</hi>乃生也<hi>生松宣切先韻吴棫曰龜䇿𫝊全篇皆韻韓文</hi>
<pb n="KR3g0032_WYG_002-13b"/>
　<hi>公元和聖徳詩此日足可惜詩亦止用一韻擬史記龜䇿傳則能讀此詩能讀此詩則能讀張籍祭退之</hi>
　<hi>詩</hi>
　禇少孫曰漁者舉網而得神龜龜自見夢宋元王元<lb/>
　王召博士衛平告以夢龜状平運式定日月分衡度<lb/>
　定吉凶占龜與物色同平諌王留神龜以為國重寳<lb/>
　美矣古者筮必稱龜者以其令名所從來乆矣余述<lb/>
　而為傳<lb/>
　　　三月　　二月　　　正月<hi>正義曰言正月二月三月右轉周環終十</hi>
<pb n="KR3g0032_WYG_002-14a"/>
　　　<hi>二月者日月之龜腹下十二黒㸃為十二月者二十八宿龜也</hi>十二月　　十<lb/>
　　　一月<hi>中關内髙外下○正義曰此等下至首俛大者皆卜兆之状也</hi>四月首仰<lb/>
　　　<hi>索隠曰音魚兩切謂兆首仰起</hi>足開　　肣開<hi>索隠曰音琴肣謂兆足歛也</hi>
　　　首俛大<hi>索隠曰俛音免兆首伏也</hi>五月　　横吉　　首俛<lb/>
　　　大<hi>正義曰俛音免謂兆首伏而大</hi>六月　　七月　　八月<lb/>
　　　九月　　十月<lb/>
一謹按此必古之圓圖以子午巳亥分别隂陽故一順<lb/>
　一逆如此司馬氏省之僅錄其文耳一嵗之隂陽自<lb/>
<pb n="KR3g0032_WYG_002-14b"/>
　四月五月而分故四月五月之下各著其象以總之<lb/>
　大要屬陽則開而仰屬隂則横而俛也<lb/>
一卜禁日子亥戌不可以卜及殺龜日中如食已卜暮<lb/>
昏龜之徼也<hi>索隠曰徼音呌謂徼繞不眀也</hi>不可以卜庚辛可以殺及<lb/>
以鑚之常日旦袚龜<hi>索隠曰袚音廢又音拂</hi>先以清水澡之以卵<lb/>
祓之<hi>正義曰以雞卵摩而祝之</hi>乃持龜而遂之若嘗以為祖<hi>徐廣曰一作視</hi>
<hi>○索隠曰祖法也言以為常法</hi>人若已卜不中皆祓之以卵東向立灼<lb/>
以荆若剛木<hi>索隠曰按古之灼龜取生荆枝及生堅木燒之斬斷以灼龜</hi>土卵指之<lb/>
<pb n="KR3g0032_WYG_002-15a"/>
者三<hi>徐廣曰土一作十一○正義曰言卜不中以土為卵三度指之三周繞之周厭不祥也</hi>持龜<lb/>
以卵周環之祝曰今日吉謹以粱卵焍黄<hi>索隠曰粱米也卵雞子也</hi>
<hi>焍龜木也音次第之第言燒荆枝更逓而灼故有焍名一音梯言灼之以漸如有階梯也黄者以黄絹褁粱卵</hi>
<hi>以祓龜也必以黄者中之色主土而信故用雞也○正義曰焍音題焍燋也言以粱米雞卵祓去龜之不祥令</hi>
<hi>灼之不焦不黄若色焦及黄卜之不中也</hi>祓去玉靈之不祥玉靈必信以誠<lb/>
如萬事之情辯兆皆可占不信不誠則焼玉靈揚其灰<lb/>
以徴<hi>當是懲字</hi>後龜其卜必北向龜甲必尺二寸<lb/>
卜先以造<hi>音竈</hi>灼鑚<hi>索隠曰造謂燒荆之處物若木也</hi>鑚中已又灼龜首<lb/>
<pb n="KR3g0032_WYG_002-15b"/>
各三又復灼所鑚中曰正身灼首曰正足<hi>徐廣曰一作止</hi>各三<lb/>
即以造三周龜祝曰假之玉靈夫子<hi>索隠曰尊神龜而為之作號</hi>夫<lb/>
子玉靈荆灼而心令而先知而上行於天下行扵淵諸<lb/>
靈數箣<hi>徐廣曰音䇿○索隠曰數音所具切箣音近䇿或刺是䇿之别名</hi>莫知汝信今<lb/>
日良日行一良貞<hi>徐廣曰行一作身</hi>其欲卜某即得而喜不得<lb/>
而悔即得發鄉我身長大手足収人皆上偶不得發鄉<lb/>
我身挫折中外不相應手足滅去<hi>煦按挫折者短小不得舒展也</hi>
靈龜卜祝曰假之靈龜五筮五靈不知神龜之靈知人<lb/>
<pb n="KR3g0032_WYG_002-16a"/>
死知人生某身良某欲求某物即得也頭見足發内外<lb/>
相應即不得也頭仰足肣内外自随可得占<hi>按此三字羡</hi>
卜占病者祝曰今某病困死首上開内外交駭身節折<lb/>
<hi>按身節折當是兩斷之折</hi>不死身仰足肣<hi>肣謂兆足歛也</hi>卜病者祟曰今病<lb/>
有祟無呈<hi>按當落兆字</hi>無祟有呈兆有中祟有内外祟有外<lb/>
卜繫者出不出不出横吉安若出足開首仰有外<hi>謹按横形</hi>
<hi>屬土横吉安即横折而平者也静象也外者有餘扵所刻之分也</hi>
卜求財物其所當得得首仰足開内外相應即不得呈<lb/>
<pb n="KR3g0032_WYG_002-16b"/>
兆首仰足肣<hi>謹按下仰字或當為俛字肣也者俛而微縮者也史記止言足肣而呉中卜法低伏</hi>
<hi>管落垂尖皆肣之類也史記止言足開而呉中卜法髙仰發豁飄揚皆開之類也</hi>
卜有賣有買臣妾牛馬得之首仰足開内外相應<hi>相應者或</hi>
<hi>内外均也</hi>不得首仰足肣呈兆若橫吉安<hi>謹按下仰字或當為俯字史記止言</hi>
<hi>首仰而呉卜中髙大皆仰之類也史記止言首俛而呉卜中低伏皆俛之類也</hi>
卜擊盗聚若干人在某所今某将卒若干人徃擊之當<lb/>
勝首仰足開身正内自橋外下不勝足肣首仰身首<hi>徐廣</hi>
<hi>曰一作簡</hi>内下外髙<hi>煦按内為已外為人橋也者内髙外下之象内橋外下我髙而人卑也故勝内</hi>
<pb n="KR3g0032_WYG_002-17a"/>
<hi>下外髙者反是故不勝</hi>
卜求當行不行行首<hi>或落仰字</hi>足開不行足肣首仰若横吉<lb/>
安安不行<hi>横安静象也横之為象以方圓平直論則為土</hi>
卜徃擊盗當見不見見首仰足肣有外不見足開首仰<lb/>
<hi>謹按有外者拆過其墨也</hi>
卜徃候盗見不見見首仰足肣肣勝有外不見足開首<lb/>
仰<hi>下肣字羡此當是上文重出或司馬雜集諸書之文故一二字微有不同</hi>
卜聞盗來不來來外髙内下足肣首仰不來足開首仰<lb/>
<pb n="KR3g0032_WYG_002-17b"/>
若横吉安期之自次<hi>末句不可解</hi>
卜遷徙去官<hi>此字當羡</hi>不去去足開有肣外首仰不去自去<lb/>
<hi>自去二字當羡</hi>即足肣呈兆若橫吉安<hi>外首仰或大者向外也首向外則足向内故為</hi>
<hi>去象</hi>
卜居官尚吉不吉<hi>當少吉字</hi>呈兆身正若横吉安不吉身節<lb/>
折<hi>若木枝之折兩開也</hi>首仰足開<hi>横静吉之象節兩開之象開行象也煦按此止以静正為吉也</hi>
卜居室家吉不吉吉呈兆身正若橫吉安不吉身節折<lb/>
首仰足開<hi>此以静正為吉故不欲開</hi>
<pb n="KR3g0032_WYG_002-18a"/>
卜嵗中禾稼熟不熟熟首仰足開内外自橋外自垂<hi>穎實</hi>
<hi>之象也</hi>不熟足肣首仰有外<lb/>
卜嵗中民疫不疫疫首仰足肣身節有疆外<hi>有字或折字之訛疆</hi>
<hi>外者外疆則内弱也</hi>不疫身正首仰足開<hi>此舒泰之象也</hi>
卜嵗中有兵無兵無兵呈兆若横吉安有兵首仰足開<lb/>
身作外疆<hi>此下或落有字</hi>情<hi>身作者驚動之象外疆者兵冦之象情字或訛或有缺文外兆圖云</hi>
<hi>有情者回頭也</hi>
卜見貴人吉不吉吉足開首仰身正内自橋<hi>皆舒㤗之象</hi>不<lb/>
<pb n="KR3g0032_WYG_002-18b"/>
吉首仰身節折足肣有外若無漁<hi>皆挫折别圖之象下占同呉卜有釣竿形</hi>
<hi>及羅網形恐即漁也當更詳之</hi>
卜請謁於人得不得得首仰足開内自橋不得首仰足<lb/>
肣有外<lb/>
卜追亡人當得不得得首仰足肣内外相應不得首仰<lb/>
足開若橫吉安<hi>足肣不能行之象内外相應得遇之象足開行象横阻象</hi>
卜漁獵得不得得首仰足開内外相應不得足肣首仰<lb/>
若横吉安<hi>與上占同但上以得為足肣不得為足開此以得為足開不得為足肣耳</hi>
<pb n="KR3g0032_WYG_002-19a"/>
卜行遇盗不遇遇首仰足開身節折外髙内下不遇呈<lb/>
兆<lb/>
卜天雨不雨雨首仰有外外髙内下不雨首仰足開若<lb/>
橫吉安<lb/>
卜天雨霽不霽霽呈兆足開首仰<hi>舒展者屬陽</hi>不霽横吉<hi>収歛</hi>
<hi>安静者屬隂此上乃古者分類占拆之法</hi>
命曰横吉安以占病病甚者一日不死不甚者卜曰<hi>此當</hi>
<hi>是日字</hi>瘳不死繫者重罪不出輕罪環出過一日不出乆<lb/>
<pb n="KR3g0032_WYG_002-19b"/>
毋傷也求財物買臣妾馬牛一日環得過一日不得不<lb/>
得<hi>此二字衍</hi>行者不行來者環至過食時不至不來擊盗不<lb/>
行行不遇聞盗不來徙官不徙<hi>皆静象也</hi>居官家室皆吉<hi>宜静</hi>
<hi>也</hi>嵗稼不熟民疾疫無疫嵗中無兵見人行不行不喜<lb/>
請謁人不行不得<hi>此上三句當有訛誤</hi>追亡人漁獵不得行不遇<lb/>
盗雨不雨霽不霽<hi>謹按此橫吉安一象之總占也橫吉安者首身足皆無開仰之形故其象</hi>
<hi>為静其應在一日之内過一日不應矣環旋也命曰之上古當有圖或作史時已失之</hi>
命曰呈兆病者不死繫者出行者行<hi>此欲出行也</hi>來者來市<lb/>
<pb n="KR3g0032_WYG_002-20a"/>
買得追亡人得過一日不得問行者不到<hi>此占來人也呈兆之象無</hi>
<hi>眀文前曰來者來此曰問行者不到不可解</hi>
命曰柱徹<hi>柱者立木也</hi>卜病不死繫者出行者行來者來而<lb/>
市買不得憂者毋憂追亡人不得<hi>此象或直出而食墨者也</hi>
命曰首仰足肣有内無外占病病甚不死<hi>内強也</hi>繫者解<lb/>
求財物買臣妾馬牛不得<hi>外不應也</hi>行者聞言不行來者不<lb/>
來聞盗不來聞言不至徙官聞言不徙<hi>外不應也</hi>居官有憂<lb/>
居家多灾嵗稼中熟民疾疫多病嵗中有兵聞言不開<lb/>
<pb n="KR3g0032_WYG_002-20b"/>
見貴人吉請謁不行行不得善言追亡人不得漁獵不<lb/>
得行不遇盗雨不雨甚霽不霽故其莫字皆為首備問<lb/>
之曰備者仰也故定以為仰此私記也<hi>煦按故其莫字之下當是古註</hi>
<hi>未刪而誤存其半也莫字亦誤中熟者半熟也雨不雨齊不霽或兆之朦昧不分者也</hi>
命曰首仰足肣有内無外占病病甚不死繫者不出<hi>與上</hi>
<hi>文不同</hi>求財買臣妾不得行者不行來者不來<hi>與上叚同</hi>擊盗<lb/>
不見<hi>比上叚多此句</hi>聞盗來内自驚不來<hi>比上叚少一句</hi>徙官不徙居<lb/>
官家室吉<hi>與上文不同</hi>嵗稼不熟<hi>與上文不同</hi>民疾疫者病甚嵗<lb/>
<pb n="KR3g0032_WYG_002-21a"/>
中無兵<hi>與上文不同</hi>見貴人吉請謁追亡人不得亡財物財<lb/>
物不出得漁獵不得行不遇盗雨不雨霽不霽凶<hi>此與上文</hi>
<hi>似重出而中畧參差或史記雜取兩書而並存之也</hi>
命曰呈兆首仰足肣<hi>後有呈兆首仰足開之象</hi>以占病不死繫者未<lb/>
出求財物買臣妾馬牛不得行不行來不來擊盗不相<lb/>
見聞盗來不來徙官不徙居官乆多憂居家室不吉嵗<lb/>
稼不熟民病疫嵗中毋兵見貴人不吉請謁不行漁獵<lb/>
得少行不遇盗雨不雨霽不霽不吉<lb/>
<pb n="KR3g0032_WYG_002-21b"/>
命曰呈兆首仰足開<hi>此動象也</hi>以占病病篤死繫囚出求財<lb/>
物買臣妾馬牛不得行者行來者來擊盗不見盗聞盗<lb/>
來不來徙官徙居官不乆居家室不吉嵗稼不熟民疾<lb/>
疫有而少嵗中無兵見貴人不見吉請謁追亡人漁獵<lb/>
不得行遇盗雨不雨霽小吉<hi>據後文小字或是不字</hi>
命曰首仰足肣以占病不死繫者乆無傷也求財物買<lb/>
臣妾馬牛不得行者不行擊盗不得來者來聞盗來徙<lb/>
官聞言不徙居家室不吉嵗稼不熟民疾疫少嵗中毋<lb/>
<pb n="KR3g0032_WYG_002-22a"/>
兵見貴人得見請謁追亡人漁獵不得行遇盗雨不雨<lb/>
霽不霽吉<lb/>
命曰首仰足開有内以占病者死繫者出求財物買臣<lb/>
妾馬牛不得行者行來者來擊盗行不見盗聞盗來不<lb/>
來徙官徙居官不久居家室不吉嵗孰民疾疫有而少<lb/>
嵗中無兵見貴人不吉請謁追亡人漁獵不得行不遇<lb/>
盗雨霽霽小吉不霽吉<lb/>
命曰橫吉内外自橋以占病卜曰<hi>當是日字</hi>毋瘳死繫者毋<lb/>
<pb n="KR3g0032_WYG_002-22b"/>
罪出求財物買臣妾馬牛得行者行來者來擊盗合交<lb/>
等聞盗來來徙官徙居家室吉嵗熟民疫無疾嵗中無<lb/>
兵見貴人請謁追亡人漁獵得行遇盗雨霽雨霽大吉<lb/>
命曰橫吉内外自吉<hi>此吉字當誤其象當與橋反</hi>以占病病者死繫<lb/>
不出求財物買臣妾馬牛追亡人漁獵不得行者不來<lb/>
擊盗不相見聞盗不來徙官徙居官有憂居家室見貴<lb/>
人請謁不吉嵗稼不熟民疾疫嵗中無兵行不遇盗雨<lb/>
不雨霽不霽不吉<hi>此凶象也</hi>
<pb n="KR3g0032_WYG_002-23a"/>
命曰漁人以占病者病者甚不死繫者出求財物買臣<lb/>
妾馬牛擊盗請謁追亡人漁獵得行者行來<hi>此字衍文不然則其</hi>
<hi>下當有者來二字</hi>聞盗來不來徙官不徙居家室吉嵗稼不熟<lb/>
民疾疫嵗中無兵見貴人吉行不遇盗雨不雨霽不霽<lb/>
吉<hi>漁也者或釣絲罾網之形也又或枝上出乃俯而下屈如漁人亦未可知也</hi>
命曰首仰足肣内髙外下以占病病者甚不死繫者不<lb/>
出求財物買臣妾馬牛追亡人漁獵得行不行來者來<lb/>
擊盗勝徙官不徙居官有憂無傷也居家室多憂病嵗<lb/>
<pb n="KR3g0032_WYG_002-23b"/>
大熟民疾疫嵗中有兵不至見貴人請謁不吉行遇盗<lb/>
雨不雨霽不霽吉<lb/>
命曰橫吉上有仰下有柱病乆不死繫者不出求財物<lb/>
買臣妾馬牛追亡人漁獵不得行不行來不來擊盗不<lb/>
行行不見聞盗來不來徙官不徙居家室見貴人吉嵗<lb/>
大熟民疾疫嵗中無兵行不遇盗雨不雨霽不霽大吉<lb/>
命曰橫吉揄仰以占病不死繫者不出求財物買臣妾<lb/>
馬牛至<hi>此字當羡</hi>不得行不行來不來擊盗不行行不見聞<lb/>
<pb n="KR3g0032_WYG_002-24a"/>
盗來不來徙官不徙居官家室見貴人吉嵗熟嵗中有<lb/>
疾疫無兵請謁追亡人不得漁獵至不得行不得行不<lb/>
遇盗雨霽不霽小吉<hi>揄與橋反上弓也</hi>
命曰横吉下有柱以占病病甚不<hi>此字當羡</hi>環有瘳無死繫<lb/>
者出求財物買臣妾馬牛請謁追亡人漁獵不得行<hi>此字</hi>
<hi>或當屬上句不然則羡</hi>來不來擊盗不合聞盗來來徙官居官吉<lb/>
不乆居家室不吉嵗不熟民無疾疫嵗中無兵見貴人<lb/>
吉行不遇盗雨不雨霽小吉<lb/>
<pb n="KR3g0032_WYG_002-24b"/>
命曰載所<hi>當有訛誤或落正字</hi>以占病環有瘳無死繫者出求財<lb/>
物買臣妾馬牛請謁追亡人漁獵得行者行來者來擊<lb/>
盗相見不相合聞盗來來徙官徙居家室憂見貴人吉<lb/>
嵗熟民無疾疫嵗中無兵行不遇盗雨不雨霽霽吉<hi>載者</hi>
<hi>仰而有所受也</hi>
命曰根格以占病者不死繫乆無傷求財物買臣妾馬<lb/>
牛請謁追亡人漁獵不得行不行來不來擊盗盗行不<lb/>
合聞盗不來徙官不徙居家室吉嵗稼中民疾疫無死<lb/>
<pb n="KR3g0032_WYG_002-25a"/>
見貴人不得見行不遇盗雨不雨大吉<hi>此或静象也</hi>
命曰首仰足肣外髙内下卜有憂母傷也行者不來病<lb/>
乆死求財物不得見貴人者吉<lb/>
命曰外髙内下卜病不死有祟而市買不得居官家室<lb/>
不吉行者不行來者不來繫者無傷吉<lb/>
命曰頭見足發有内外相應以占病者起繫者出行者<lb/>
行來者來求財物得吉<hi>頭見者或由千里而外出也此當為全吉之占</hi>
命曰呈兆<hi>呈兆或在所刻之上外出而仰者也</hi>首仰足開<hi>前有呈兆首仰足開一象</hi>以<lb/>
<pb n="KR3g0032_WYG_002-25b"/>
占病病甚死繫者出有憂求財物買臣妾馬牛請謁追<lb/>
亡人漁獵不得行不行<hi>與前文不同</hi>來不來<hi>與前文不同</hi>繫盗不<lb/>
合聞盗來來<hi>與前文不同</hi>徙官居官家室不吉嵗惡民疾疫<lb/>
無死嵗中毋兵見貴人不吉行不遇盗<hi>與前文不同</hi>雨不雨<lb/>
霽不<hi>據前文當是小字</hi>吉<lb/>
命曰呈兆首仰足開外髙内下以占病不死有外祟繫<lb/>
者出有憂求財物買臣妾馬牛相見不會行行來聞言<lb/>
不來繫盗勝聞盗來不來徙官居官家室見貴人不吉<lb/>
<pb n="KR3g0032_WYG_002-26a"/>
嵗中民疾疫有兵請謁追亡人漁獵不得聞盗遇盗雨<lb/>
不雨霽凶<hi>霽字當是大晴之義凶字當是釋總象</hi>
命曰首仰足肣身折内外相應<hi>内外相應或内與外長短小大同也或内外相</hi>
<hi>向也</hi>以占病病甚不死繫者乆不出求財物買臣妾馬牛<lb/>
漁獵不得行不行來不來擊盗有用勝聞盗來來徙官<lb/>
不徙居官家室不吉嵗不熟民疾疫嵗中有兵不至見<lb/>
貴人喜請謁追亡人不得遇盗凶<lb/>
命曰内格外垂行者不行來者不來病者死繫者不出<lb/>
<pb n="KR3g0032_WYG_002-26b"/>
求財物不得見人不見大吉<hi>此凶象也何云大吉大字或是不字</hi>
命曰横吉内外相應自橋揄仰上柱上柱足足肣以占<lb/>
病病甚不死繫不抵罪求財物買臣妾馬牛請謁追亡<lb/>
人漁獵不得行不行來不來居官家室見貴人吉徙官<lb/>
不徙嵗不大熟民疾疫有兵有兵不㑹行遇盗聞言不<lb/>
見雨不雨霽霽大吉<lb/>
命曰頭仰足肣内外自随卜憂病者甚不死居官不得<lb/>
居行者行來者不來求財物不得求人不得吉<lb/>
<pb n="KR3g0032_WYG_002-27a"/>
命曰横吉下有柱卜來者來卜曰<hi>當是日字</hi>即不至未來卜<lb/>
病者過一日母瘳死行者不行求財物不得繫走出<hi>走字</hi>
<hi>或是者字</hi>
命曰横吉内外自舉以占病者乆不死繫者乆不出求<lb/>
財物得而少行者不行來者不來見貴人見吉<lb/>
命曰内髙外下疾輕足發<hi>疾字當悞</hi>求財物不得行者行病<lb/>
者有瘳繫者不出來者來見貴人不見吉<lb/>
命曰外格求財物不得行者不行來者不來繫者不出<lb/>
<pb n="KR3g0032_WYG_002-27b"/>
不吉病者死求財物不得見貴人見吉<hi>格者或阻隔不通之象也</hi>
命曰内自舉外來正足發<hi>當落行字</hi>者行來者來求財物得<lb/>
病者乆不死繫者不出見貴人見吉<lb/>
　命曰之上必當有象下文稱此亦當有象然而稱命<lb/>
　稱此不同者或當時所傳之書不同司馬氏并存之<lb/>
　故其文法亦異<lb/>
此横吉上柱外内内<hi>此字當羡</hi>自舉足肣以卜有求得病不<lb/>
死繫者無傷未出行不行來不來見人不見百事盡吉<lb/>
<pb n="KR3g0032_WYG_002-28a"/>
<hi>按凡言此者必當時有象而繫之以詞今無象特存其占耳</hi>
此横吉上柱外内自舉柱足以作以卜有求得病死環<lb/>
起繫留無傷環出行不行來不來見人不見百事吉可<lb/>
以舉兵<lb/>
此挺詐有外以卜有求不得病不死數起繫祸罪聞言<lb/>
無傷行不行來不來<hi>挺詐者中有餘也</hi>
此挺詐有内以卜有求不得病不死數起留禍罪無傷<lb/>
繫出行不行來者不來見人不見<lb/>
<pb n="KR3g0032_WYG_002-28b"/>
此挺詐内外自舉以卜有求得病不死繫無罪行行來<lb/>
來田賈市漁獵盡喜<lb/>
此狐狢以卜有求不得病死難起繫留無罪難出可居<lb/>
宅可娶婦嫁女行不行來不來見人不見有憂不憂<hi>外兆</hi>
<hi>圖作狐絡謂厚而不辨也</hi>
此狐徹<hi>龜經作狐徼</hi>以卜有求不得病者死繫留有抵罪行<lb/>
不行來不來見人不見言語定百事盡不吉<hi>外兆圖作狐徼厚而</hi>
<hi>中通也</hi>
<pb n="KR3g0032_WYG_002-29a"/>
此首俯足肣身節折以卜有求不得病者死留繫有罪<lb/>
望行者不來行行來不來見人不見<hi>凡足肣而云首仰者或當皆為首俯</hi>
此挺<hi>或落詐字</hi>内外自垂以卜有求不晦<hi>此字當訛</hi>病不死難起<lb/>
繫留無罪難出行不行來不來見人不見不吉<lb/>
此横吉揄仰首俯以卜有求難得病難起不死繫難出<lb/>
無傷也可居家室以娶婦嫁女<hi>外兆圖曰揄者上弓也</hi>
此横吉上柱載正身節折内外自舉以卜病者卜日不<lb/>
死其一日乃死<lb/>
<pb n="KR3g0032_WYG_002-29b"/>
此横吉上柱足肣内自舉外自垂以卜病者卜日不死<lb/>
其一日乃死<lb/>
為人病首俯足詐有外無内病者占龜未巳急死卜輕<lb/>
失大一日不死<lb/>
首仰足肣以卜有求不得以繫有罪人言語恐之無傷<lb/>
行不行見人不見<lb/>
大論曰外者人也内者自我也外者女也内者男也首<lb/>
俛者憂大者身也小者枝也大法病者足肣者生足開<lb/>
<pb n="KR3g0032_WYG_002-30a"/>
者死行者足開至足肣者不至行者足肣不行足開行有<lb/>
求足開得足肣者不得繫者足肣不出開出其卜病也<lb/>
足開而死者内髙而外下也<hi>歸有光云此雖禇先生所補存之可以見太卜之舊</hi>
<hi>但似秦漢間書非三代書也</hi>
　煦曰自三月以下至此皆史記之全文古占法也龜<lb/>
　卜考刪去今補録之間釋一二義以備叅考焉<lb/>
龜經<lb/>
甲乙<hi>金兆</hi>正形云甲乙象一頭髙身旺足管是為正當依<lb/>
<pb n="KR3g0032_WYG_002-30b"/>
鄉之兆否則抝鄉其抝處是動詳其爻占斷以吉凶<hi>甲乙</hi>
<hi>者内之右外之左也</hi>
丙丁<hi>火兆</hi>正形云丙丁象丁頭足齊平是為正當依鄉之<lb/>
兆否則為抝鄉其抝處是動詳以爻占斷以吉凶<hi>丙丁者内</hi>
<hi>之左外之右也</hi>
腰金甲乙<hi>水兆</hi>正形云頭平身直旺足管如鵞眉覆月之<lb/>
状是為正當依鄉之兆否則抝鄉其抝處是動詳以斷<lb/>
之<hi>内之後右外之後左</hi>
<pb n="KR3g0032_WYG_002-31a"/>
腰金丙丁<hi>木兆</hi>正形亦如腰金甲乙同<hi>内之後左外之後右</hi>
上鄉木兆<hi>一名坐脉</hi>正形云宜如木形而活根柱堅牢而麄<lb/>
是為正當依鄉或頭野或頭囬或頭就或身靠或身空<lb/>
㸔所占事情如何禱祝<hi>龜占之法先當以祝請者為凖</hi>否則為抝鄉其<lb/>
抝處動也<lb/>
下鄉倒龍<hi>木兆名懸針</hi>正形云如上木兆同倒龍者如倒掛<lb/>
龍也其形要活又名懸針者如倒掛針也其形要直二<lb/>
名總言直而活也有云下木兆者盖二兆者俱屬木其<lb/>
<pb n="KR3g0032_WYG_002-31b"/>
形無二也否則抝鄉其抝處便是動㸔其動而斷之<hi>按此</hi>
<hi>皆以抝者為動</hi>
兜才<hi>二邊俱是火兆</hi>正形云此卦乃水鄉發火故要頭起身重<lb/>
足發如仰月形又如船載物形故名兠才也詳其爻占<lb/>
斷以吉凶<lb/>
春灼後左夏灼前左秋灼前右冬灼後右其後左者乃<lb/>
下丙丁也<hi>即腰金丙丁</hi>是寅邜之位故為木兆前左者乃上丙<lb/>
丁也是巳午之位故為火兆前右者乃上甲乙也是申<lb/>
<pb n="KR3g0032_WYG_002-32a"/>
酉之位故為金兆後右者乃下甲乙也是亥子之位故<lb/>
為水兆<lb/>
輕清者細<hi>或落而字</hi>身静秀麗也<hi>輕清宜占脱事宜求晴不宜求雨外兆圖作身靜而</hi>
<hi>細</hi>
平者頭足無髙下也<hi>即史記横吉安</hi>
直者不曲也不斜也<hi>平直事湏逢吉平安無咎</hi>
伏者頭足垂下也<hi>伏凡事見遲難脫亦難成病難痊</hi>
髙者頭易起也<hi>髙頭小見成宜進身無咎足髙宜財價髙</hi>
<pb n="KR3g0032_WYG_002-32b"/>
低者頭之垂也<hi>低頭無氣身主遲滯足無氣價㢘</hi>
野者頭向外不回顧也<hi>野難成好脱宜出占吉不吉凶不凶</hi>
就者向内不背也<hi>就易成難脫宜入</hi>
回者頭髙而再轉也<hi>回易成難脱宜進</hi>
臨者頭低也<hi>低同占</hi>
戴白頭之白也<hi>戴白主體廢主孝服</hi>
垂者伏也低也<hi>低同占</hi>
纎活反足而回換也<hi>纎活凡事皆吉</hi>
<pb n="KR3g0032_WYG_002-33a"/>
有情回顧和順也<hi>有情凡事吉</hi>
昻者起仰也髙也<lb/>
漤如水滴下也渾蒙也<hi>漤雖遲滯宜占財田占病主重</hi>
休囚者蒙昧也<hi>休囚凡事不利</hi>
生我者吉克我者凶<hi>暗作事暗損煦按此上或落暗之一解</hi>
旺相者洪潤明静也<hi>洪謀事有氣明作事皆利</hi>
抝者不依鄉也<hi>抝凡事皆不利</hi>
乖違者抝鄉也<hi>乖違主事皆不利也謹按此上皆言首也</hi>
<pb n="KR3g0032_WYG_002-33b"/>
静者六爻不動也<hi>静不宜求動宜求静只守舊</hi>
摺者四疉也<hi>摺凡事轉摺進退迂逥</hi>
折者斷也<hi>折凡事不利旺中有損</hi>
顛狂者起伏大也<lb/>
枯朽者休囚也<hi>枯朽凡事暴凶</hi>
衰者無力細微也<lb/>
震者大動也<hi>震有吉有凶不能静</hi>
驛者微動也<hi>驛與健同不宜守舊謹按此上皆言身也</hi>
<pb n="KR3g0032_WYG_002-34a"/>
豁者喜也召也<hi>豁宜脫事不宜成事防走不宜止外兆圗作開發也</hi>
發者大起也<hi>豁同用</hi>
落者足垂垂也<hi>垂同用</hi>
滯者足下重也<hi>滯凡事遲滯不宜脫事按此上言足</hi>
蕾者如疉蕾也綿續也<hi>蕾下凶上吉綿當另為一象</hi>
蛀者如䖝生木昻者欲上也<hi>蛀凡事不利昻當另為一象</hi>
促者摺折也<hi>促與折同凡事不長</hi>
縱橫者枝利也<hi>縱横駭雜不順阻礙兆頌圖利作亂當從兆頌圖</hi>
<pb n="KR3g0032_WYG_002-34b"/>
窈窕者進退之形也<hi>窈窕進退凡事未有一定</hi>
枝者生枝也<hi>枝有吉有凶按此皆言足上之枝</hi>
浮者微起也<hi>發同占</hi>
脫者發不管也<hi>與落稍同兆頌圗作落也枝下垂漏亦落也</hi>
鈐者平伏清欹而管也<hi>鈐難脫宜成也煦按此當是肣字</hi>
管者鈐也<hi>鈐同占按此上皆言足矜當作肣兆頌圗作矜者管也平伏而清也</hi>
漏者落也枝下垂也<hi>落同占</hi>
剛者堅也齊者平也<hi>剛齊無咎有吉齊當另為一象</hi>
<pb n="KR3g0032_WYG_002-35a"/>
夾絲者中破也<hi>夾絲凡事不利</hi>
拖者枝生外也<lb/>
墜者枝生内也<hi>拖墜能凶能吉此上總言首身足三處之枝</hi>
　　　推六神行法配入五鄉飛換例<lb/>
凡此法陽月從甲乙數至壬癸隂月從下壬癸至甲乙<lb/>
為例<lb/>
陽月　寅辰午申戌子　　隂月　卯巳未酉亥丑<lb/>
陽月　六神横㸔　　　　隂月　六神横㸔<lb/>
<pb n="KR3g0032_WYG_002-35b"/>
　<lb/>
甲乙青龍用事　　　　　　　雀勾蛇虎武<lb/>
丙丁朱雀用事　　　　　　　勾蛇虎武龍<lb/>
戊日勾陳用事　　　　　　　蛇虎武龍雀<lb/>
已日螣蛇用事　　　　　　　虎武龍雀勾<lb/>
庚辛日白虎用事　　　　　　武龍雀勾蛇<lb/>
壬癸日元武用事　　　　　　龍雀勾蛇虎<lb/>
<pb n="KR3g0032_WYG_002-36a"/>
甲乙青龍用事　　　　　　　武虎蛇勾雀<lb/>
丙丁朱雀用事　　　　　　　龍武虎蛇勾<lb/>
戊日勾陳用事　　　　　　　雀龍武虎蛇<lb/>
已日螣蛇用事　　　　　　　勾雀龍武虎<lb/>
庚辛日白虎用事　　　　　　蛇勾雀龍武<lb/>
壬癸日元武用事　　　　　　虎蛇勾雀龍<lb/>
　謹按此法逢陽月之甲乙則甲乙為青龍丙丁為朱<lb/>
　雀此順行者也如逢隂月之甲乙則甲乙為青龍丙<lb/>
<pb n="KR3g0032_WYG_002-36b"/>
　丁為元武此逆行者也其甲乙丙丁俱於一折分之<lb/>
　如呉中卜法腰金兠財所分者是也<lb/>
　總論古傳龜經不知誰氏所作與史記大同小異更<lb/>
　若簡便又與外兆圖相類然亦互有出入至所列腰<lb/>
　金兠財又與呉中之卜分子父財官者相同俱兼日<lb/>
　月而論可知吴中之卜自古流傳亦必各有所據非<lb/>
　泛然者也三書之中皆分首身足而論大約身者事<lb/>
　之幹也貴平直而剛健洪潤明淨者吉也或摺折乖<lb/>
<pb n="KR3g0032_WYG_002-37a"/>
　違衰抝枯朽及夾絲拖墜縱横促漏皆凶也首者事<lb/>
　之始也首平直髙昻回就有情者吉也忌渾蒙瀝漤<lb/>
　低伏臨野及俛垂戴白者凶也足者事之終也開豁<lb/>
　發揚浮脫陽之類也動象也肣管落滯隂之類也静<lb/>
　象也宜動宜静各有所喜故吉凶亦異枝生於上下<lb/>
　者也首身足皆有之然亦有宜有不宜因事而論可<lb/>
　也又有内已外人内男外女之分史記多言之<lb/>
　<lb/>
<pb n="KR3g0032_WYG_002-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　卜法詳考卷二<lb/>
</p>
<p>
</p>
  </div>
</body>
</text>
</TEI>
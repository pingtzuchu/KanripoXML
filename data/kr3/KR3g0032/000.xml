<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>卜法詳考</head>
    <p>
<pb n="KR3g0032_WYG_000-1a"/>
欽定四庫全書　　　　　子部七<lb/>
　卜法詳考　　　　　　　術數類四<hi>占卜之屬</hi>
　　提要<lb/>
　　　　<hi>臣</hi>等謹按卜法詳考八卷<lb/>
　　　國朝胡煦撰煦有周易函書約註已著録考古<lb/>
　　　　者大事多用卜故尚書言龜者居多漢書藝<lb/>
　　　　文志載龜書五十二卷夏龜二十六卷南龜<lb/>
　　　　書二十八卷巨龜三十六卷雜龜十六卷則<lb/>
<pb n="KR3g0032_WYG_000-1b"/>
　　　　漢時其書猶多漢文帝大横之兆即其繇詞<lb/>
　　　　禇少孫補龜䇿𫝊所述即其占法也隋書經<lb/>
　　　　籍志僅載龜經一卷註晉掌卜大夫史蘇撰<lb/>
　　　　又龜卜五兆動摇訣一卷不註姓名則漢志<lb/>
　　　　所録已亡矣舊唐書經籍志絶不載及龜卜<lb/>
　　　　新唐書藝文志乃載孫思邈龜經一卷又五<lb/>
　　　　兆算經一卷龜卜五兆動摇經訣一卷已多<lb/>
　　　　於前宋史藝文志又頓増史蘇以下十九部<lb/>
<pb n="KR3g0032_WYG_000-2a"/>
　　　　其為輾轉依託可以槩見今其書亦率不傳<lb/>
　　　　傳於世者惟元陸森玉靈聚義最著然其書<lb/>
　　　　蕪雜殊乏雅馴煦集此篇首列周禮尚書之<lb/>
　　　　文本經訓也次列史記龜策傳以其猶近古<lb/>
　　　　也次列古龜經<hi>按此經不著名氏盖亦出自後人非史蘇孫思邈書也</hi>
　　　　次列全賜三圖次列楊時喬龜卜辨次列龜<lb/>
　　　　繇詞皆叅考以古義也次列玉靈秘本次列<lb/>
　　　　古法彚選皆近代術士之所傳旁稽以盡其<lb/>
<pb n="KR3g0032_WYG_000-2b"/>
　　　　變也葢古占法之傳于今與今占法之不悖<lb/>
　　　　于理者大畧已具于此雖非周官太卜之舊<lb/>
　　　　然較之卜肆鄙俚之本則具有條理其駁唐<lb/>
　　　　李華明季本楊時喬卜用生龜之説亦極為<lb/>
　　　　明析存此一家亦可以見古人鑽灼之梗槩<lb/>
　　　　也舊附所纂周易函書中考其所言與解易<lb/>
　　　　之書究為不類今别著録于術數家焉乾隆<lb/>
　　　　四十六年十一月恭校上<lb/>
<pb n="KR3g0032_WYG_000-3a"/>
　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="KR3g0032_WYG_000-4a"/>
卜法詳考原序<lb/>
聖人之用蓍龜用其靈也靈非蓍龜所能有也是五行<lb/>
之端倪隂陽之呈露太極之大用也太極者元化之宰<lb/>
至虚極靈善應而不以言說藏之淵淵而不知其極也<lb/>
出之浩浩而未見其窮也充諸兩間形為萬物莫之盈<lb/>
莫之歉也故天地者大化之靈府也資元以生何物不<lb/>
載此靈府聖人其靈之特異者耳飛潛動植則靈之分<lb/>
布者也其自無而有也是此靈之出也是開舒布散而<lb/>
<pb n="KR3g0032_WYG_000-4b"/>
顯諸仁也其自有而化也是此靈之入也是收斂翕聚<lb/>
而藏諸用也聖人居其所居應其所應?則靈隠而敦<lb/>
化之本偕天以貞用則靈顯而位育之理與化同運是<lb/>
與靈俱靈而渾一不分者也謂動物靈而植物不靈生<lb/>
物靈而死物不靈者非也無有靈蠢動植無有精粗巨<lb/>
細而不毓靈於大化之元宰取靈於不竭之府藏者也<lb/>
據人而論物宜不靈於人乃皮狐之與狐狸且有前知<lb/>
捷若影響者矣然猶具能知之性也以生人之知而求<lb/>
<pb n="KR3g0032_WYG_000-5a"/>
知於無靈之死龜不靈之腐草何居乎為所資之靈固<lb/>
大化之分給而兹其反也有靈以攝之而使之反則反<lb/>
者載靈以入安謂死之而死腐之而腐乎夫人之耳聰<lb/>
目明足行手握心知意識亦極靈妙矣上通浩𣺌下徹<lb/>
窮泉前極往古後盡來<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>藏天下之萬有而不見其盈<lb/>
應天下之萬變而莫窮其始隆諸㕘賛而莫窮其際皆<lb/>
一靈之運量而已逮於生子而其靈復然逮於生孫而<lb/>
其靈復然即由孫子而至於無窮亦莫不有然則一靈<lb/>
<pb n="KR3g0032_WYG_000-5b"/>
之𣲖衍如此其無盡也乃由此而上遡之其父母之靈<lb/>
與我不殊也其祖宗之靈與父母不殊也由祖宗而遡<lb/>
諸無始之始諒必有資靈以分給者矣則靈府不匱之<lb/>
藏也夫萬物之靈何勿取給於靈府一源之水何有清<lb/>
濁一元之化何有靈蠢則不得謂植物之無靈矣或曰<lb/>
形不靈而神靈氣不靈而性靈其生也神與形具其死<lb/>
也神與形離安得以枯朽之骨比靈於運動之宰曰非<lb/>
也謂神與形異此猶有對峙之見存也對峙之見存則<lb/>
<pb n="KR3g0032_WYG_000-6a"/>
靈蠢之說異夫萬物靡不資靈於靈府靈府者性命形<lb/>
氣之大聚資生之大始也旣同資靈於靈府矣一範之<lb/>
模此圓而彼方乎一源之水此清而彼濁乎一本之靈<lb/>
謂此靈而彼蠢乎夫逺祖之骨可以福至逺之孫靈乎<lb/>
不靈乎故夫形氣皆至靈之聚也且夫自古及今其形<lb/>
氣之資生盖不知幾千萬年矣藉形氣而非靈則天地<lb/>
間不皆形氣之充牣乎乃卒未見夫形氣之塞也則一<lb/>
靈之攝而反也是旣開而復合旣聚而復散旣闢而復<lb/>
<pb n="KR3g0032_WYG_000-6b"/>
翕之義也故遺神之氣皆靈氣遺性之形皆靈形也或<lb/>
以朽株枯骨為聖人假之以通神明之具非也夫朽株<lb/>
亦靈也不待寄靈於朽株也枯骨亦靈也不待寄靈於<lb/>
枯骨也盖聖人之有取於蓍龜是精㣲之寓妙道之存<lb/>
也第其靈妙幽潛𠖇漠之中不有以啟其機發其秘則<lb/>
蚩蚩之氓将不知有神明故曰幾者動之㣲也何物不<lb/>
具此靈幾何物不有此動静彼蓍與龜特聖人實指之<lb/>
以顯神明之用耳夫蓍之較然無偽猶尚若此之顯且<lb/>
<pb n="KR3g0032_WYG_000-7a"/>
著也則夫資始之元所各正而保合者含靈秘妙宜不<lb/>
啻百千萬倍於兹當益愈較然其顯且著矣故聖人之<lb/>
立教也和順於道徳而理於義窮理盡性以至於命君<lb/>
子之奉若而省脩也如臨深淵如履薄冰雍正六年八<lb/>
月中秋後二日光山胡煦滄曉氏自序<lb/>
</p>
<p>
</p>
  </div>
</body>
</text>
</TEI>
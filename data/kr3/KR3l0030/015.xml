<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>涑水記聞卷十五</head> <lb/>
    <p>
<pb n="KR3l0030_WYG_015-1a"/>
欽定四庫全書<lb/>
　涑水記聞卷十五<lb/>
　　　　　　　　　　　　宋　司馬光　撰<lb/>
元豐三年開封府界提㸃陳向建議令民貲及三千緡<lb/>
者養戰馬一匹民甚苦之薛師正時為樞密副使初無<lb/>
異議及事已施行向詣樞密院白事師正欲厭衆議折<lb/>
難甚苦向怒以吿諫官舒亶劾奏師正為大臣事有不<lb/>
可不面陳而背誹以盜名由是罷正議大夫知潁州諫<lb/>
<pb n="KR3l0030_WYG_015-1b"/>
官又言其罷黜之後不杜門省咎而賓客集其門日以<lb/>
百數對客有怨憤語改知随州翰林學士御史中丞李<lb/>
定坐不糾彈落職知河陽<lb/>
富公為人温良寛厚汎與人語若無所異同者及其臨<lb/>
大節正色慷慨莫之能屈智識深逺過人逺甚而事無<lb/>
巨細皆反覆熟慮必萬全無失然後行之宰相自唐以<lb/>
來謂之禮絶百僚見者無長幼皆拜宰相平立少垂手<lb/>
扶之送客未嘗下階坐稍久則吏從旁唱宰相尊重客<lb/>
<pb n="KR3l0030_WYG_015-2a"/>
踧踖起退及公為相雖微官及布衣謁見皆與之抗禮<lb/>
引坐語從容送之及門視其上馬乃還自是羣公稍稍<lb/>
效之自公始也自致仕歸西都十餘年常深居不出晩<lb/>
年賔客請見者亦多謝以疾所親問其故公曰凡待人<lb/>
無貴賤賢愚禮貌當如一吾累世居洛親舊蓋以千百<lb/>
數若有見有不見是非均一之道若人人見之吾衰疾<lb/>
不能堪也士大夫亦知其心無怨也嘗欲往老子祠乗<lb/>
小轎過天津橋㑹府中徙市于橋側市人喜公之出隨<lb/>
<pb n="KR3l0030_WYG_015-2b"/>
觀之于是安上門市為之空其得民心也如此及違世<lb/>
士大夫無逺近識與不識相見則以言不相見則以書<lb/>
更相弔唁往往垂泣其得士大夫心也又如此嗚乎茍<lb/>
非事君盡忠愛民盡仁推惻怛至誠之心充于内而見<lb/>
于外能如是乎<lb/>
初選人李公義陳言請為鐵龍爪以濬河其法用鐵數<lb/>
斤為龍爪形沈之水㡳繫絙以船曳之而行宫官黄懐<lb/>
信以為鐵爪只列于木下如耙狀以石壓之兩旁繫大<lb/>
<pb n="KR3l0030_WYG_015-3a"/>
絙兩端釘大船相距八十步各用革車絞之去來撓蕩<lb/>
泥沙已又移船而濬之事下大名安撫司安撫司命金<lb/>
提司管勾官范子淵與通判知縣共試驗之皆言不可<lb/>
用㑹子淵官滿入京師王介甫問子淵濬川鐵耙龍爪<lb/>
法甚善何故不可用子淵因變言此誠善法但當時同<lb/>
官議不合耳介甫大喜即除子淵都水外監丞置濬川<lb/>
司使行其法聴其指使二十人給公使庫錢子淵乃于<lb/>
河上令指使分督役卒用二物疏濬各置厯書其課曰<lb/>
<pb n="KR3l0030_WYG_015-3b"/>
某日以埽疏若干步深若干尺其實水深則耙不能及<lb/>
底虛曳去來水淺則齒礙泥沙曳之不動卒乃反齒向<lb/>
上而曳之所書之課皆妄撰不可攷驗也㑹都水監丞<lb/>
程昉建議于大名河曲開直河既成子淵属昉稱直河<lb/>
淺牒濬川司使用耙濬之庶㡬附以為功昉從之既而<lb/>
奏上狀昉子淵及督役指使各遷一官先是大名河每<lb/>
歳夏水漲則自許家港溢出及秋水落還復故道皆在<lb/>
大堤之内熙寧八年子淵復求功乃令指使諷諸埽申<lb/>
<pb n="KR3l0030_WYG_015-4a"/>
大名府云今歳七分入許家港三分行故道恐河勢遂<lb/>
移乞牒濬川司耙疏濬故道府司從之是歳旱港水所<lb/>
浸田不過萬頃子淵用耙不及一月而罷九年子淵上<lb/>
言去歳大河㡬移賴濬川耙得復故道出民田數萬頃<lb/>
其督役官吏更乞酬奬事下都水監司保奏稱子淵等<lb/>
有竒功乞加優賞是時天下皆言濬川鐵耙龍爪如兒<lb/>
戲適足以資談笑王介甫亦頗聞之故不信都水監之<lb/>
言更下河北轉運安撫司令保奏㑹介甫罷相文潞公<lb/>
<pb n="KR3l0030_WYG_015-4b"/>
上言河水浩大非耙可濬秋涸故其常理雖河濱甚愚<lb/>
之人皆知濬川耙無益于事臣不敢雷同保奏共為欺<lb/>
罔奏上上不悅命知制誥熊本與都水轉運司按視濬<lb/>
川利害本乃與都水監主簿陳祐甫河北轉運司陳知<lb/>
儉共按問諸埽人言八年故河道水減三尺耙未至間<lb/>
已増二尺耙至又増二尺又從以前十年水皆夏溢秋<lb/>
復不惟此一年乃奏水落實非耙所致子淵在京師先<lb/>
聞之遽上殿言熊本陳知儉陳祐甫意謂王安石出文<lb/>
<pb n="KR3l0030_WYG_015-5a"/>
彦博必將入相附㑹其意以濬川耙為不便臣聞本奉<lb/>
使按事乃詣彦博納拜從彦博飲食祐甫知儉皆預焉<lb/>
及屏人私語今所奏必不公且觀彦博之意非止言濬<lb/>
川耙而已陛下一聴其言天下言新法不便者必蜂起<lb/>
陛下所立之法大壊矣上以為然于是知雜御史蔡確<lb/>
上言熊本奉使不謹議論不公乞更委官詳定濬川是<lb/>
非十年詔命確與知檢院黄履詳定有是非者取勘聞<lb/>
奏確于是置獄逮繫證佐二百餘人獄踰半年不決上<lb/>
<pb n="KR3l0030_WYG_015-5b"/>
又命内供奉官馮宗道試濬川耙于汴水宗道辭以疾<lb/>
上令俟宗道疾愈必往試之宗道乃請與子淵偕往每<lb/>
料測量有深于舊者有不増不減者大率三分各居其<lb/>
一宗道每日據實奏聞上意稍悟治獄微緩㑹滎澤河<lb/>
堤漲急詔判都水監俞充往治之河危將決賴用濬川<lb/>
耙疏導得免具圖以聞上嘉之于是治獄益急時郊赦<lb/>
將近詔濬川事不以赦原獄具子淵坐上言詐不實熊<lb/>
本陳祐甫坐附㑹違制陳知儉坐報制院不實元豐元<lb/>
<pb n="KR3l0030_WYG_015-6a"/>
年正月辛未敕熊本落知制誥奪一官以屯田員外郎<lb/>
分司范子淵陳祐甫奪二官職任如故陳知儉奪一官<lb/>
充替<hi>知儉云</hi>
前判都水監李立之云介甫前作相嘗召立之問曰有<lb/>
建議欲決白馬河隄以淤東方之田者何如立之不敢<lb/>
直言其不可對曰此䇿雖善但恐河決所傷至多昔天<lb/>
聖初河決白馬東南汎濫十餘州與淮水相通徐州城<lb/>
上垂手可掬水且横貫韋城斷北使往還之路無乃不<lb/>
<pb n="KR3l0030_WYG_015-6b"/>
可介甫沈吟良久曰聴使一淤何傷但恐妨北使怒耳<lb/>
乃止<lb/>
集賢校理劉貢父好滑稽嘗造介甫值一客在座獻䇿<lb/>
曰梁山泊決而涸之可得良田萬餘頃但未擇得便利<lb/>
之地貯其水耳介甫傾首沈思曰然安得處所貯許水<lb/>
乎貢父抗聲曰此甚不難介甫欣然以為有䇿遽問之<lb/>
貢父曰别穿一梁山泊則足以貯此水矣介甫大笑遂<lb/>
止<lb/>
<pb n="KR3l0030_WYG_015-7a"/>
介甫秉政鳳翔人獻䇿陜西南有澗水西流入河若疏<lb/>
導使深又鑿陜右山使通穀水因道大河東流入穀水<lb/>
自穀入洛至鞏復㑹于河以通漕運可以免砥柱之險<lb/>
介甫以為然敕下京西陜西轉運司差官相度京西差<lb/>
河南府户曹王泰王泰欲言不便則恐忤朝廷獲罪欲<lb/>
言便則恐為人笑乃申牒言今至穀水上流相度若疏<lb/>
引大河水得至澠縣境入穀水委實便利可行蓋出澠<lb/>
縣境則陜右大山属陜西路故也陜西言不可行乃止<lb/>
<pb n="KR3l0030_WYG_015-7b"/>
祖宗以來汴口每歳随河勢向背改易不常其處于春<lb/>
首發數州夫治之應舜臣上言汴口得便利處可歳歳<lb/>
常用何必屢易公私勞費蓋汴口官吏欲歳興夫役以<lb/>
為己利耳今訾家口在孤柏嶺下最當河流之衝水必<lb/>
不至乏絶自今請常用之勿復更易或水小則為輔渠<lb/>
于下流以益之大則置斗門以洩之介甫善其議而從<lb/>
之擢舜臣權三司判官後歳介甫出知江寧㑹汴水大<lb/>
漲京師憂懼朝廷命判都水監少卿宋昌言往視之昌<lb/>
<pb n="KR3l0030_WYG_015-8a"/>
言白政府請塞訾家口獨留輔渠韓子華吕吉甫皆許<lb/>
之時監丞侯叔獻適在外不預議昌言至汴口牒問提<lb/>
舉汴口官王珫等二口水勢珫等報訾家口水三分輔<lb/>
渠水七分昌言遂奏塞訾家口朝廷從之叔獻素與昌<lb/>
言不協及介甫再入相叔獻譖昌言附㑹韓吕塞訾家<lb/>
口故變易相公在政府所行事介甫怒昌言懼求出得<lb/>
知陜州㑹熙寧八年夏河背新口汴水絶叔獻屢上言<lb/>
由昌言塞訾家口所致朝廷命叔獻開之既通流于是<lb/>
<pb n="KR3l0030_WYG_015-8b"/>
昌言及王珫各降一官昌言乃徙都判監李立之仍出<lb/>
知陜以叔獻代之立之未離京師河背訾家口汴水復<lb/>
絶一如前日朝廷更命叔獻開之亦不罪叔獻也<hi>立之云</hi>
元豐元年春塞汴河詔發民夫五十萬役兵二十萬云欲<lb/>
鑿故道以導河北行不行則決河北岸王莽河口任其<lb/>
所至恐其浸淫南及京城故也天章閣待制韓縝都水<lb/>
監丞劉璯河北運判汪輔之掌之<hi>邦彦云</hi>
舊制河南河北曹濮以西秦鳳以東皆食解鹽益梓利<lb/>
<pb n="KR3l0030_WYG_015-9a"/>
䕫四路皆食井鹽河東食土鹽其餘皆食海鹽自仁宗<lb/>
時解鹽通商官不復𣙜熙寧中市易司始𣙜開封曹濮<lb/>
等州及利益二路官自運解鹽賣之其益利井鹽俟官<lb/>
無解鹽即聴自賣九年有殿中丞張景温建議請𣙜河<lb/>
中等五州官自賣鹽増重其價民不肯買乃課民日買<lb/>
官鹽隨其貧富作業為多少之差有買賣私鹽聴人吿<lb/>
訐重給賞錢以犯人家財充賞官鹽食之不盡留經宿<lb/>
者同私鹽法于是民間騷怨鹽折鈔舊法每席六緡至<lb/>
<pb n="KR3l0030_WYG_015-9b"/>
是才直二緡有餘商人不入粟邊儲失備朝廷疑之乃<lb/>
召陜西東路轉運使皮公弼入議其事公弼極陳其不<lb/>
便有旨令于三司議之三司使沈括以向附介甫意言<lb/>
景温法可行今不可改盡言其非而更為别劄稱據景<lb/>
温申官賣鹽歳獲利二十餘萬緡今通商則失此利再<lb/>
取旨上復令與公弼議之公弼條陳實無此利于是罷<lb/>
開封河中等州益州等路賣鹽獨曹濮等數州行景温<lb/>
之法<hi>公弼云</hi>
<pb n="KR3l0030_WYG_015-10a"/>
吴仲卿蔡中正等為樞密副使上言請廢河南北監牧<lb/>
司文潞公為樞密使以為不可元厚之為翰林學士與<lb/>
曽孝寛受詔詳定厚之計其吏兵之禄及牧田可耕種<lb/>
所以奏稱兩監歳費五十六萬緡所息之馬用三萬緡<lb/>
可買詔書廢天下馬監止留沙苑一監選其馬可充軍<lb/>
馬用者悉令送沙苑監其次給傳置其次斥賣之牧田<lb/>
聴民租佃仍令轉運司輸每歳所有五十三萬緡于市<lb/>
易務馬既給諸軍則常給芻粟及縑帛糧餉所省費甚<lb/>
<pb n="KR3l0030_WYG_015-10b"/>
廣諸監馬送沙苑者止四千餘匹在道羸死者殆半國<lb/>
馬盡于此矣時熈寧八年冬也<hi>馬士宣云</hi>
熙寧初余罷中丞復歸翰林有成都進士李戒投書見<lb/>
訪云戒少學聖人之道自謂不在顔回孟軻之下其詞<lb/>
孟浪髙自稱譽大率如此又獻役法大要以為民苦重<lb/>
稅但聞有因役破産者不聞因稅破産也請增天下田<lb/>
稅錢穀各十分之一募人充役仍命役重輕分為二等<lb/>
上等月給錢千五百穀二斛中下等以是為差計雇役<lb/>
<pb n="KR3l0030_WYG_015-11a"/>
猶有羨餘可助經費明公倘為言之于朝幸而施行公<lb/>
私不日皆富貴矣余試舉一事難之曰衙前有何等戒<lb/>
曰上等余曰今夫衙前掌官物販夫者或破萬金之産<lb/>
彼肯顧千五百錢兩斛之穀來應募耶戒不能對余因<lb/>
謝遣之曰僕已去言職君宜詣當官獻之居無何復來<lb/>
投書曰三皇不聖五帝不聖自生民以來惟孔子為聖<lb/>
人耳孔子沒孟軻以降蓋不足言今日復有明公可繼<lb/>
孔子者也余駭懼遽還其書曰足下何得為此語固請<lb/>
<pb n="KR3l0030_WYG_015-11b"/>
留書余曰若留君書是當此而有之也死必不敢又欲<lb/>
投余左右余叱左右使勿接乃退余以其狂妄常語于<lb/>
同列以資戲笑時韓子華知成都戒亦嘗以此䇿獻之<lb/>
子華大以為然及入為三司使欲奏行之余與同列共<lb/>
笑且難子華意沮乃止及介甫為相同置制三司條例<lb/>
司為介甫言之介甫亦以為然雇役之議自此起時李<lb/>
戒已得心疾罷舉歸成都矣<hi>自見</hi>
介甫之再入相也張諤建言往者衙前經厯重難皆得<lb/>
<pb n="KR3l0030_WYG_015-12a"/>
場務酬奬享利過厚其人見存者請依新法據分數應<lb/>
給錢緡外餘利追理入官謂之打抹專委諸州長吏檢<lb/>
括如有不盡以違制罪之不以赦降出官原免于是諸<lb/>
州競為刻剥或數十年前嘗經酬奬今已解役家貲貧<lb/>
破所應輸錢有及二三千緡者往往不能償而自殺<lb/>
介甫申明按問欲舉之法曰雖經拷掠終是本人自道<lb/>
皆應減二等由是刦賊盜無死者<hi>劉鳴玉云</hi>
先朝以來䕫州路減省賦上供無額官不𣙜酒不禁茶<lb/>
<pb n="KR3l0030_WYG_015-12b"/>
鹽務以安逺人為意<lb/>
熙寧八年五月内批張方平樞密使介甫即欲行文書<lb/>
吉甫留之曰當俟晩集更議之因私語介甫曰安道入<lb/>
必為吾属不利眀日再進呈遂格不行<hi>君貺云</hi>
三司使章惇嘗登對上譽張安道之美問識否惇退以<lb/>
告吉甫明旦吉甫與安道同行入朝因吿以上語且曰<lb/>
行當大用矣安道縮鼻而已其暮安道方與客坐惇通<lb/>
刺入門謁見安道使謝曰素不相識不敢相見惇慚怍<lb/>
<pb n="KR3l0030_WYG_015-13a"/>
而退故蔡承禧彈惇曰朝登陛下之門暮入惠卿之室<lb/>
為此也由是上惡惇介甫惡安道未㡬皆出<lb/>
介甫初參大政章辟光上言岐王嘉王不宜居禁中請<lb/>
使出居于外太后怒與上言辟光離間兄弟宜加誅竄<lb/>
辟光揚言王參政吕惠卿來教我上此書今朝廷若深<lb/>
罪我我終不置此二人惠卿懼以吿介甫上欲竄辟光<lb/>
于嶺南介甫力營救止降監當而已吕獻可攻介甫引<lb/>
辟光之言以聞于上獻可坐罷中丞知鄧州蘇子容當<lb/>
<pb n="KR3l0030_WYG_015-13b"/>
草制曽魯公召諭之曰辟光治平四年上書當是時介<lb/>
甫猶在金陵惠卿監杭州酒安得而教之故其制詞云<lb/>
當小人交搆之言肆罔上無根之語制出士大夫頗以<lb/>
子容制詞為非子容以魯公之言吿乃知治平四年辟<lb/>
光所上言他事非言岐嘉者子容深悔之嘗謂人曰介<lb/>
甫雖黜逐我我怨之不若魯公之深也<hi>王兖云</hi>
韓魏公判相州有三人為刦為鄰里所逐而散既而為<lb/>
魁者謂其徒曰自今刦人有救者先殺之衆諾他日又<lb/>
<pb n="KR3l0030_WYG_015-14a"/>
刦一家執其老嫗搒捶求貨鄰人不忍共傳呼來語賊<lb/>
曰此嫗更無他貨可惜搒死其徒即刺殺之州司皆處<lb/>
三人死刑堂後官周清本江寧法司後為兵司大將王<lb/>
介甫引置中書且立法云若刑房能駁正大理寺及刑<lb/>
部斷獄違法得當者一事遷一官故刑房吏日取舊案<lb/>
吹毛以求其失清以此自大將四年遷至供備庫使行<lb/>
堂後官事清駁之曰新法凡殺之人雖已死其為從者<lb/>
被執雖經拷掠茍能先引服皆從按問欲舉律減四等<lb/>
<pb n="KR3l0030_WYG_015-14b"/>
今盜魁令其從云有救者先殺之則魁當為首其從用<lb/>
魁言殺救者則為從又至獄先引服當減等而相州殺<lb/>
之刑部不駁皆為失入死罪事下大理大理以為魁言<lb/>
有救者先殺之謂執兵杖來鬭者也今鄰人以好言勸<lb/>
之非救也其徒自出己意手殺人不可為從相州斷是<lb/>
詳斷官竇平周孝恭以此白檢正劉奉世奉世曰若為<lb/>
法官自圖何必相示二人曰然則不可為失入奉世曰<lb/>
君自當依法此豈必欲君為失入耶于是大理奏相州<lb/>
<pb n="KR3l0030_WYG_015-15a"/>
斷是清執前議再駁復下刑部新官定刑部以清駁為<lb/>
是大理不服方争論未決㑹皇城司奏相開<hi>案相字疑誤</hi>僉<lb/>
書相州判官日斷此獄聞周清駁之懼得罪詣京師厯<lb/>
抵親識求救文潞公之子大理評事文及甫乃陳安民<lb/>
之姊子吳沖卿之壻也沖卿時為首相安民以書召開<lb/>
云爾宜自來照管法司竭其家貲入京師欲貨大理吏<lb/>
求問息耗相州人髙在等在京師為司農吏利其貨詭<lb/>
托書吏數人共耗用其物實未嘗見大理吏也為皇城<lb/>
<pb n="KR3l0030_WYG_015-15b"/>
司所奏言齎三十餘緡行求大理事下開封府按鞫無<lb/>
行賂狀惟得安民與開書諫官蔡確知安民與沖卿有<lb/>
親乃密言事連大臣非開封可了乃移其獄下御史臺<lb/>
司旬有數日所按與開封無異㑹沖卿在吿王珪奏令<lb/>
確共按之與寺丞劉仲弓推鞫收大理寺評斷官竇平<lb/>
周孝恭等枷縛暴于日中凡五十七日求其受賄事皆<lb/>
無狀中丞鄧潤甫夜聞掠囚聲以為平孝恭等其實他<lb/>
囚也潤甫心非確所為慘刻而力不能制確引陳安民<lb/>
<pb n="KR3l0030_WYG_015-16a"/>
置枷于前而問之安民懼具道嘗請求文及甫及甫已<lb/>
白丞相丞相甚垂意確得其辭甚喜遽欲與潤甫登對<lb/>
奏之言丞相受請枉法潤甫止之明日潤甫在經筵獨<lb/>
奏相州獄事甚微大理實無受賂事而蔡確深探其獄<lb/>
滋蔓不已竇平等皆朝士搒掠身無完膚皆銜寃自誣<lb/>
乞早結正上甚駭異明日確欲登對上使人止之不得<lb/>
前命諫官黄履監察御史黄亷御藥李舜舉同詣臺按<lb/>
驗三人與潤甫確坐廡下約都不得語引囚于前讀示<lb/>
<pb n="KR3l0030_WYG_015-16b"/>
以所承之詞令實則書實虚則自陳寃囚畏獄吏之酷<lb/>
皆書款引實驗拷掠之痕則無之履等還奏確又上書<lb/>
陳安民請求文及甫事連宰相鄧潤甫黨附執政不欲<lb/>
推究故早求結正上遂大怒以潤甫為面謾確為忠直<lb/>
元豐元年四月丙辰潤甫落翰林學士中丞以右諫議<lb/>
大夫知撫州告詞曰奏事不實奉憲失中言涉詆欺内<lb/>
懐顧避中允監察裏上官均亦嘗上言確按獄深刻降<lb/>
授光禄寺丞知邵武軍光澤縣吿詞曰不務審克茍為<lb/>
<pb n="KR3l0030_WYG_015-17a"/>
朋附俾加閱實不如所言確自右正言除右諫議權中<lb/>
丞確遂收文及甫繫獄及甫懼亦云嘗白丞相言固是<lb/>
又云嘗屬沖卿子郡牧判官太常博士安持確又收刑<lb/>
房檢正劉奉世奉世先為樞府檢詳沖卿自樞府入相<lb/>
奏為檢正雅信重之確令大理稱受奉世風旨出相州<lb/>
獄奉世懼亦云于起居日嘗受安持屬請又欲收安持<lb/>
上不許令即訊安持恐被收亦言嘗以屬奉世時三司<lb/>
使李承之副使韓忠彦皆上所厚承之嘗為都檢正忠<lb/>
<pb n="KR3l0030_WYG_015-17b"/>
彦韓公之子也確皆令囚引之承之知之數為上言確<lb/>
險詖之情上意亦解趣使結正六月己丑劉奉世落直<lb/>
史館監吳安持奪一官降監當文及甫衝替陳安民追<lb/>
停韓忠彦贖銅十斤自餘連坐者十餘人周清遷一官<lb/>
沖卿上表請退及閤門待罪者三四日上輒遣中使召<lb/>
出令視事確屢帥臺諫官登對言罪吴安持太輕上曰<lb/>
子弟為親戚所屬請不得已而應之此亦常事何足深<lb/>
罪卿輩但欲共攻吳充出之此何意耶以確所彈奏劄<lb/>
<pb n="KR3l0030_WYG_015-18a"/>
還之言者乃止<hi>公廉李舉之王得臣伯淳馮如晦云</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0030_WYG_015-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　涑水記聞卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>涑水記聞卷十四</head> <lb/>
    <p>
<pb n="KR3l0030_WYG_014-1a"/>
欽定四庫全書<lb/>
　涑水記聞卷十四<lb/>
　　　　　　　　　　　　宋　司馬光　撰<lb/>
茂州舊領羈縻九州皆蠻族也蠻自推一人為州將治<lb/>
其衆州將常在茂州受處分茂州居羣蠻之中地不過<lb/>
數十里舊無城惟植鹿角蠻人屢以昏夜入茂州剽掠<lb/>
民家六畜及人茂州輒取貨于民家遣州將往贖之與之<lb/>
講和而誓習以為常茂州民甚苦之熙寧八年屯田員<lb/>
<pb n="KR3l0030_WYG_014-1b"/>
外郎李琪知茂州民投牒請築城琪為奏之乞如民<lb/>
所請築城繞民居凡八百餘步朝廷下成都路鈐轄司<lb/>
度其利害時龍圖閣直學士蔡延慶領都鈐轄李琪已<lb/>
罷去大理寺丞范百常知茂州延慶下百常檢度百常<lb/>
言其利朝廷遂令築之既而蠻酋羣訴于百常稱城基<lb/>
侵我地乞罷築百常不許訴者不已百常以梃驅出九<lb/>
年三月二十四日始興築纔丈餘静州等羣蠻數百奄<lb/>
至其處茂州兵纔二百人百常帥之拒擊殺數人蠻乃<lb/>
<pb n="KR3l0030_WYG_014-2a"/>
退百常率遷民入牙城明日蠻數千人四面大至悉焚<lb/>
鹿角及民廬舎引梯衝攻牙城矢石雨下百常率衆乗<lb/>
城拒守至二十九日其酋長二人為櫑木所殺蠻兵乃<lb/>
退既而四月初屢來攻城皆不克而退然其衆猶遊繞<lb/>
四山城中人不敢出茂州南有箕宗闗路通永康軍北<lb/>
有隴東路通綿州皆為蠻所據百常募人間道詣成都<lb/>
及書百牌數百投江中吿急求援于是蜀州駐泊都監<lb/>
孫清將數千人自箕宗闗入蠻伏兵擊之清死而士卒<lb/>
<pb n="KR3l0030_WYG_014-2b"/>
死殺不多又有王供備等將數千人自隴東道入時州<lb/>
蠻請降從者殺其二子蠻怒密吿静州等蠻使遮其前<lb/>
而自後驅之壅溪上流官軍既涉而決之殺溺殆盡既<lb/>
而鈐轄司命百常與之和誓蠻人稍定蔡延慶乞奏朝<lb/>
廷遣近上内臣共經制蠻事朝廷命押班王中正專制<lb/>
蠻事中書院樞密劄子皆云奉聖旨講和而中正自云<lb/>
受御前劄子掩襲叛蠻其年五月中正將兵數千自箕<lb/>
宗闗入經恭州蕩州境乗其無備掩擊之斬首數百級<lb/>
<pb n="KR3l0030_WYG_014-3a"/>
擄掠畜産焚其廬舎皆盡既而復與之和誓至七月又<lb/>
襲擊之又隨而與之和誓乃還奏云事畢始蔡帥兵恐<lb/>
監司不肯應給軍需故奏乞近上内臣共事中正受宣<lb/>
命凡軍事皆與都鈐轄司商議中正將行奏云茂州去<lb/>
成都逺若事大小一與鈐轄司商議恐失事機乞委臣<lb/>
專決闗鈐轄司知有旨依奏中正既至軍事進止皆一<lb/>
已出蔡不復得預聞事既施行但闗知而已監司皆附<lb/>
之遂奏蔡延慶區處失宜致生邊患又延慶既與和誓<lb/>
<pb n="KR3l0030_WYG_014-3b"/>
而臣引兵入箕宗闗蠻渝約出兵拒戰蔡由是徙知渭<lb/>
州以資政殿學士馮京代之又奏范百常築城侵蠻地<lb/>
生邊患坐奪一官勒停隴西田肥美静州等蠻時引生<lb/>
羌據其地中正不能討北路遂絶故事與蠻為和誓者<lb/>
蠻先輸貨謂之抵兵又輸求和物官司乃籍所掠人畜<lb/>
財物使歸之不在者増其價然後輸誓牛羊豕棘耒耜<lb/>
各一乃縛劍門于誓場酋家皆集人人引于劍門下過<lb/>
刺牛羊豕血瘞之掘地為坎及縛羌婢坎中加耒耜及<lb/>
<pb n="KR3l0030_WYG_014-4a"/>
棘于上人投一石擊婢以上埋之巫師詛曰有違誓者<lb/>
當如此婢及中正和誓初不令輸扺兵求和等物亦不<lb/>
索其所掠自備誓具買羌婢以氊蒙之經宿而失中正<lb/>
先自劍門過蠻皆怨而輕之自是剽掠不絶<hi>狄鎔范百常云</hi>
王中正在河東令轉運司勾押吏與陳安石同坐計度<lb/>
軍糧吏曰都運在此不敢坐中正叱曰此中何論都運<lb/>
司事辦奏汝班行不辦有劍加汝<lb/>
先是种諤上言乞不受王中正節制㑹諤有破米脂城<lb/>
<pb n="KR3l0030_WYG_014-4b"/>
功天子許之明日詔書至諤不復見中正引兵先趨夏<lb/>
州時河東夫見鄜延夫言此去綏徳城甚近兩日中亡<lb/>
歸者二千餘人河東轉運判官莊公岳等斬之不能禁<lb/>
初王中正在河東奴視轉運使又奏提舉常平倉趙成<lb/>
管勾隨軍運糧草凡有所需索不行文書但遣人口傳<lb/>
指揮轉運使楊思不敢違公岳等以口語無所憑從容<lb/>
白中正云太尉所指揮事多恐將命者有所忘誤乞記<lb/>
之于紙筆自後始以片紙書之公岳等白中正軍出境<lb/>
<pb n="KR3l0030_WYG_014-5a"/>
應備㡬日糧中正以為鄜延受我節制前與鄜延軍遇<lb/>
彼糧皆我有也乃書片紙云止可備半月糧公岳等恐<lb/>
中道乏絶隂更備八日糗糧及种諤既得詔不受中正<lb/>
節制委中正去鄜延糧不可復得人馬漸乏食乃遣官<lb/>
属引民夫千餘人索邊人所窖粥糜發之得千餘石庚<lb/>
午至夏州已降种諤中正軍于城東城中居民數十家<lb/>
時朝旨禁入賊境抄掠賊亦棄城邑皆走河北士卒無<lb/>
所得皆憤悒思戰諸將皆言于中正曰鄜延軍先行所<lb/>
<pb n="KR3l0030_WYG_014-5b"/>
獲功甚多我軍出境近二旬所獲纔三十餘級何以復<lb/>
命于天子且食盡矣請襲取宥州聊可藉口中正從之<lb/>
癸酉至宥州城中有民五百餘家遂屠之斬首百餘級<lb/>
降者十餘人獲馬牛百六十羊千九百軍于城東二日<lb/>
殺得馬牛羊以充食甲戌畿内將官張<hi>缺</hi>　知府州折<lb/>
克行引兵二千餘人發糜窖遇夏千餘人與戰敗之斬<lb/>
首九百餘丙子至牛心亭食盡丁丑至柰王井遇鄜延<lb/>
掌機宜景思義得其糧遂引兵趨保安軍順寧寨己卯<lb/>
<pb n="KR3l0030_WYG_014-6a"/>
王中正軍于歸孃嶺下不敢入寨遣官属請糧于順寧<lb/>
軍夫凍餒僵仆于道路未死衆已剮其肉食之十一月<lb/>
丙戌得朝旨班師乃歸延州計士卒死亡者近三萬人<lb/>
夫逃歸者大半死者近三千餘人隨軍入寨者萬千餘<lb/>
人馬二千餘匹死者㡬半驢三千餘頭無還者<lb/>
初上令王中正种諤皆趨靈州興州中正不習軍事入<lb/>
夏境望空而行無嚮導斥堠性畏怯所至逗留恐夏知<lb/>
其營柵之處每夜二更輒令軍士滅私火後軍飯尚未<lb/>
<pb n="KR3l0030_WYG_014-6b"/>
熟士卒食之多病又禁軍中驢鳴及食盡士卒怨憤流<lb/>
言當先殺王昭宣及莊趙二漕歸中正頗聞之乃于衆<lb/>
中揚言必竭力前進死而後已隂令走馬承受金安石<lb/>
奏轉運司糧運不繼故不能進軍今且于順寧寨境上<lb/>
就食莊公岳亦奏本期得鄜延糧因朝廷罷中正節制<lb/>
故糧乏上怒命械繫公岳等于隰州獄治其罪公岳等<lb/>
急乃奏臣等在麟府本具四十日糧王中正令臣等只<lb/>
備半月糧片紙為驗臣等隂備八日糗糧今出寨二十<lb/>
<pb n="KR3l0030_WYG_014-7a"/>
餘日始至宥州糧不得不乏上乃命脫械出外答款中<lb/>
正恐公岳復有所言甚懼及還朝過隰謂公岳等各降<lb/>
一官職事皆如故<hi>案謂公岳句意義未明疑有脱誤</hi>
初河東發民夫十一萬中正減糧數止有六萬餘人餘<lb/>
皆令待命于保徳軍既而朝旨令餘夫運糧自鄜州出<lb/>
踵中正軍凡四萬餘人遣晉州將官訾虎將兵八千護<lb/>
送之虎等奏兵少夫多不足護送乞益兵出塞及不知<lb/>
道所從出又不知中正何所之有詔夫還更令隰州趨<lb/>
<pb n="KR3l0030_WYG_014-7b"/>
延州餉中正㑹天章閣待制趙卨領江東轉運使奏冬<lb/>
氣已深水凛草枯饋運難通乃罷之王中正既還延州<lb/>
分所部兵屯河東諸州山東兵往往百千為羣擅自潰<lb/>
歸朝命所在招撫給劵遣歸本營土兵亦有擅去者㑹<lb/>
高遵裕靈州失利詔中正自延州引所部兵救之中正<lb/>
移書召河東分兵屯石州趙宗本將州兵屯隰州士卒<lb/>
不肯行集庭下喧譁呼萬歳宗本父子閉門相保又有<lb/>
山東將官王從丕部兵亦不肯發從丕曉諭數日乃行<lb/>
<pb n="KR3l0030_WYG_014-8a"/>
㑹遵裕已至慶州詔中正引還宗本從丕各降二官士<lb/>
卒不問<lb/>
元豐三年瀘州蠻乞第犯邊詔四方館使韓存寶將兵<lb/>
討之乞第所居曰歸來州距瀘州東南七百里十月存<lb/>
寶出兵久雨四十餘日出塞纔六十餘里留屯不進遣<lb/>
人招諭乞第有文書服罪請降軍中食盡存寶引還自<lb/>
發瀘州至此凡六十餘日朝廷責其不待詔擅引兵還<lb/>
命知雜御史何正臣就按斬之更命林廣將存寶部兵<lb/>
<pb n="KR3l0030_WYG_014-8b"/>
及環慶兵黔南兵合四萬人以四年十二月再出擊之<lb/>
離瀘州四百餘里即是深篟<hi>七薦切竹茂也</hi>皆髙阪險絶竹木<lb/>
茂密華人不能入蠻所恃以自存者也蠻逆戰于篟外<lb/>
廣擊敗之蠻走廣伐木開道引兵踵之又二百餘里至<lb/>
歸來州乞第逆戰又敗乃率其衆竄匿五年正月己丑<lb/>
廣入歸來州惟茅屋數十間分兵捜捕山篟皆無所獲<lb/>
所齎食盡得蠻所儲粟千餘斛數日亦盡饋運不繼先<lb/>
是有實封詔書在走馬承受所題云至歸來州乃開至<lb/>
<pb n="KR3l0030_WYG_014-9a"/>
是開之詔云若至歸來討捕乞第必不可獲聴引兵還<lb/>
是役也頗得黔南兵皆土丁遇出征日給米二升餘無<lb/>
廪給諸州民夫負糧者既輸糧官不復給食以是多餒<lb/>
死不還有名籍可知者四萬人其家人輔行及送資裝<lb/>
者不預焉軍士屯瀘州歳餘罹疫物故者六七千人所<lb/>
費約緡錢百餘萬<lb/>
元豐四年冬朝廷大舉討夏國十一月環慶都總管髙<lb/>
遵裕出旱海皇城使涇原副使總管劉昌祚出葫蘆河<lb/>
<pb n="KR3l0030_WYG_014-9b"/>
共趨靈州詔昌祚受遵裕節制昌祚上言軍事不稱旨<lb/>
上賜遵裕書云昌祚所言迂闊必若不任事者宜擇人<lb/>
代之遵裕由是輕昌祚既而昌祚先至靈武城下或傳<lb/>
昌祚已克靈武城遵裕在道聞之即上賀表曰臣遣昌<lb/>
祚進攻已克其城既而所傳皆虚遵裕至靈武城以為<lb/>
城朝夕可下使昌祚軍于閒地自以環慶兵攻之時軍<lb/>
中皆無攻具亦無知其法者遵裕旋令採木造之皆細<lb/>
小樸拙不可用又造土囊欲以填塹又欲以軍法斬昌<lb/>
<pb n="KR3l0030_WYG_014-10a"/>
祚衆共解之昌祚憂患成疾涇原軍士皆憤怒轉運判<lb/>
官范純粹謂遵裕曰兩軍不協恐生他變力勸遵裕詣<lb/>
昌祚營問疾以和解之遵裕又使呼城上人曰何不亟<lb/>
降其人曰我未嘗敗何謂降也<lb/>
徐禧在鄜延乗勢使氣常言用此精兵破羸䘚左縈右<lb/>
拂直前斬之一步可取三級諸將有獻䇿者禧輒大笑<lb/>
曰妄語可斬夏人未出高永能請擊之禧曰王者之師<lb/>
豈可以狙詐取勝耶由是取敗<lb/>
<pb n="KR3l0030_WYG_014-10b"/>
髙遵裕既敗歸元豐五年李憲請發兵自涇原築寨稍<lb/>
前直抵靈州攻之先是朝廷知陜西困于夫役下詔諭<lb/>
民更不調夫至是李憲牒都轉運司復調夫饋糧以和<lb/>
雇為名官日給錢二百仍使人逼之云受密詔若軍乏<lb/>
糧斬都運使以下民間騷然出錢百緡不能雇一夫相<lb/>
聚立柵于山澤不受調吏往輒毆之解州加知縣以督<lb/>
之不能進命巡檢縣尉逼之則執梃欲鬭州縣無如之<lb/>
何士卒出前寨凍餒死者十五六存者皆憚行無鬭志<lb/>
<pb n="KR3l0030_WYG_014-11a"/>
倉庫蓄積皆竭羣臣莫敢言獨西京留守文潞公上言<lb/>
師不可再舉天子巽辭謝之樞密副使吕晦叔亦言其<lb/>
不可上不懌晦叔因請解機務即除知定州㑹内侍押<lb/>
班李舜舉自涇原來為上泣言必若出師闗中必亂上<lb/>
始信之召晦叔慰勞之舜舉退詣執政王禹玉禹玉迎<lb/>
見以好言恱之曰朝廷以邊事屬押班及李留後無西<lb/>
顧之憂矣舜舉曰四郊多壘此卿大夫之辱也相公當<lb/>
國而邊事屬二内臣可乎内臣亦止宜供禁庭洒掃之<lb/>
<pb n="KR3l0030_WYG_014-11b"/>
職耳豈可當將帥之任耶聞者代禹玉發慚六月詔罷<lb/>
涇原之役更命鄜延修六寨以包横山之地遣舜舉與<lb/>
承議郎直龍圖閣徐禧往視之乃命禧節制軍事八月<lb/>
禧舜舉與鄜延經略使沈括轉運使李稷將步騎四萬<lb/>
及諸路役兵始修永洛與米脂綏徳皆在無定川中永<lb/>
洛北倚山南臨無定河三面皆絶崖地險要賊騎數來<lb/>
争之皆敗去先是夏賊發國人十丁取九以為兵近二<lb/>
十萬人齎百日糧屯于涇原之北候官軍出塞而擊之<lb/>
<pb n="KR3l0030_WYG_014-12a"/>
既聞城永洛即引兵趨鄜延邊人來吿者前後數十禧<lb/>
等皆不之信且曰賊若大來是吾立功遷官之秋也上<lb/>
賜禧等黄旗曰將士立功受賞當倍于米脂禧等恐沈<lb/>
括分其功乃曰城略已就矣與存中歸延安九月乙酉<lb/>
留李稷及步兵三萬餘人于永洛括偕禧舜舉以八千<lb/>
人還米脂是日永洛遣人走吿賊騎且至丙戌禧括留<lb/>
屯米脂舜舉復如永洛丁亥賊騎至城下禧命鄜延總<lb/>
管曲珍領城中兵陳于崖下水際禧舜舉稷植黄旗坐<lb/>
<pb n="KR3l0030_WYG_014-12b"/>
于城上臨視之賊自未明引騎過陣前至食時未絶禆<lb/>
將髙永能曰吾衆寡不敵宜及其未成陣衝擊之庶㡬<lb/>
可破不從賊與官軍夾水而陣前後無際將士皆有懼<lb/>
色曲珍曰今衆心已揺不可復戰戰必敗請收兵入城<lb/>
禧曰君為大將奈何遇敵不戰先自退耶俄而賊鳴笛<lb/>
于陣賊騎争湧水犯官軍先是𨕖軍中勇士良馬謂之<lb/>
𨕖鋒使居陣前戰未㡬𨕖鋒先敗退走蹂踐後陣賊騎<lb/>
乗之官軍大潰偏裨死者數人士卒死及棄甲南走者<lb/>
<pb n="KR3l0030_WYG_014-13a"/>
㡬丰曲珍與殘兵萬餘人入城崖峻道狹騎兵棄馬緣<lb/>
崖而上喪馬八千餘匹賊遂圍之時樓堞皆未備水寨<lb/>
為賊所據城中乏水至絞馬糞食死人腦被圍累日曲<lb/>
珍度城必不能守白禧請率衆突圍南走猶愈于坐而<lb/>
待死禧怒曰君已敗軍又欲棄城耶戊戌夜大雨城遂<lb/>
陷珍帥衆數百人踰城走免禧舜舉稷皆沒命官死者<lb/>
三百餘人士卒得免者十無一二沈括聞曲珍敗永洛<lb/>
被圍退保綏徳遂歸延州時有詔令李憲將環慶兵數<lb/>
<pb n="KR3l0030_WYG_014-13b"/>
萬救永洛比至延州永洛已陷矣<lb/>
永洛既失守夏國以書繫矢射于環慶境上經略使盧<lb/>
秉棄之賊乃更遣所得俘囚齎書移牒以遺秉秉不敢<lb/>
不以聞其詞曰十一月八日夏國西南都統嵬名濟迺<lb/>
謹裁書致于安撫經略麾下伏審統戎方面久向英風<lb/>
應慎撫綏以副傾注昨于兵役之際提戈相軋今以書<lb/>
問贄信非變化曲折之不同蓋各忠于所事不得不如<lb/>
此耳夫中國者禮義之所從出必動止猷為不失其正<lb/>
<pb n="KR3l0030_WYG_014-14a"/>
茍聴誣受間肆詐窮兵侵人之土疆殘人之黎庶是乖<lb/>
中國之體豈不為西人之羞哉昨朝廷暴驅甲兵大行<lb/>
侵討蓋天子與邊臣之議謂夏國方守先誓宜出不虞<lb/>
五路進兵一舉可定遂有去年靈州之役今秋永洛之<lb/>
戰較其勝負與前日之議為何如哉且中國祖宗之世<lb/>
于夏國非不經營之五路窮討之䇿既嘗施之矣諸邊<lb/>
肆橈之謀亦嘗用之矣知僥倖之無成故終歸樂天事<lb/>
人之道兼夏國提封一萬里帶甲數十萬西邊于闐作<lb/>
<pb n="KR3l0030_WYG_014-14b"/>
我歡鄰北有大燕為我强援今與中國乗隙伺便角力<lb/>
競鬭雖十年豈得休息哉即念天民無辜被兹塗炭之<lb/>
苦孟子所謂未有好殺能有志于天下也况夏國主上<lb/>
自朝廷見伐之後夙宵興念謂自祖宗之世事中國之<lb/>
禮無或虧貢聘不敢怠而邊吏幸功上聰致惑祖宗之<lb/>
盟既阻君臣之分不交豈不惜哉至于魯國之憂不在<lb/>
顓臾隋室之變生于楊感此皆明公得于胸中不待言<lb/>
而後喻今天下倒垂之望正在英才何不進讜言闢邪<lb/>
<pb n="KR3l0030_WYG_014-15a"/>
議使朝廷與夏國歡好如初生民重見太平豈獨夏國<lb/>
之幸乃天下之幸也<hi>案宋史夏國傳涇原總管劉昌祚上其書神宗喻答之與此作經略</hi>
<hi>使盧秉以聞有異</hi>
孔㬙<hi>于鬼切</hi>魯山處士<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>之弟也為順陽令有虎來至城<lb/>
南㬙令吏卒往逐之㬙最居其前虎據山大吼吏卒皆<lb/>
失弓槍偃仆虎來搏㬙有小吏執硯趨當其前虎銜以<lb/>
去㬙取獵户毒矢挺身逐之左右諫不可㬙曰彼代我<lb/>
死吾何忍不救之逐虎入山十餘里竟射中虎奪小吏<lb/>
<pb n="KR3l0030_WYG_014-15b"/>
而還小吏亦不死<lb/>
王輔之為河北以輕躁得罪勒令分司久之除知處州<lb/>
到官日上表云清時有味白首無成又曰插筆有風空<lb/>
囹無日或解之曰杜牧詩云清時有味是無能閒愛孤<lb/>
雲静愛僧欲把一麾江海去樂遊原上望昭陵屬意怨<lb/>
望有旨復令分司<lb/>
趙閱道抃熙寧中以資政殿大學士知越州兩浙旱蝗<lb/>
米價踴貴餓死者十五六諸州皆牓衢路立賞禁人増<lb/>
<pb n="KR3l0030_WYG_014-16a"/>
米價閱道獨牓衢路令有米者任増價糶之于是諸州<lb/>
米商輻輳米價更賤民無餓死者閲道治民所至有聲<lb/>
在成都杭越尤著<hi>張濟云</hi>
趙閲道為人清素好養生知成都獨與一道人及大龜<lb/>
偕行後知成都并二侍者無矣<hi>蜀人云</hi>
至和中范景仁為諫官趙閲道為御史以論陳恭公事<lb/>
有隙熙寧中介甫執政恨景仁數訐之于上且曰陛下<lb/>
問趙抃即知其為人他日上以問閲道對曰忠臣上曰<lb/>
<pb n="KR3l0030_WYG_014-16b"/>
卿何以稱其忠對曰嘉祐初仁宗不豫鎮首請立皇嗣<lb/>
以忠社稷豈非忠乎既退介甫謂閱道曰公不與景仁<lb/>
有隙乎閲道曰不敢以私害公<hi>范景仁云</hi>
曽布為三司使與吕嘉問争市易事介甫主嘉問布坐<lb/>
左遷詔命使出朝士多未之知布字子宣嘉問字望之<lb/>
或問劉貢甫曰曾子避席又問望之何如曰望之儼然<lb/>
介甫聞之不喜由是出貢父知曹州<hi>公佐云</hi>
馮當世孫和叔吕晦叔薛師正同知樞密府三人屢于<lb/>
<pb n="KR3l0030_WYG_014-17a"/>
上前争論晦叔獨黙不言既而上顧問之晦叔方為之<lb/>
開析可否語簡而當上嘗納之三人亦不能違已出則<lb/>
未嘗語人皆譏晦叔循黙不副衆望晦叔亦不辨也同<lb/>
僚或為辨之<hi>伯淳云</hi>
上好與兩府議論天下事嘗謂晦叔曰民間不知有役<lb/>
矣對曰然上户昔日以役多破家今則飽食安居誠幸<lb/>
矣下户昔無役今索錢則苦矣上曰然則法亦當更矣<lb/>
<hi>伯淳云</hi>
<pb n="KR3l0030_WYG_014-17b"/>
晦叔與師正並命入樞府師正事晦叔甚恭久之晦叔<lb/>
亦稍親之議事頗相左閤門副使韓存寶將陜西兵討<lb/>
瀘戎蠻拔數柵斬首數百級上欲優進官秩以勸立功<lb/>
者師正曰瀘戎本無事今優賞存寶後有立功大于此<lb/>
者何以加之晦叔曰薛尚書言是也乃除四方館使<hi>伯淳</hi>
<hi>云</hi>
市易司法聴人賖貸縣官貨財以田宅或金帛為抵當<lb/>
三人相保則給之皆出息十分之二過期不輸息外每<lb/>
<pb n="KR3l0030_WYG_014-18a"/>
月加罰錢百分之一貧人及無賴子弟多取官貸不能<lb/>
償積息罰愈滋囚繫督責徒存虚數實不可得刑部郎<lb/>
中王居卿初提舉市易司奏以田宅金帛抵當者減其<lb/>
息抵當徒相保者不復給自元豐二年正月七日以前<lb/>
本息之外所負罰錢悉蠲之凡數十萬緡負本息者延<lb/>
期半年衆議頗以為愜<hi>楊作云</hi>
李南公知長沙縣有鬭者甲强乙弱各有青赤南公召<lb/>
使前以指揑之乙真甲偽也詰之果服蓋方有櫸柳以<lb/>
<pb n="KR3l0030_WYG_014-18b"/>
葉塗膚則青赤如毆傷者剝其皮横置膚上以火熨之<lb/>
則如棓傷者水洗不落南公曰毆傷者血聚而硬悶偽<lb/>
者不然故知之有一村多豪户稅不可督所差户長輒<lb/>
逃去南公曰此村無用户長知縣自督之書其村名帖<lb/>
之于柱豪右皆懼是歳初限未滿此村税最先集又諸<lb/>
村多詭名稅存户亡每歳户長代納亦不可督南公悉<lb/>
召其村豪右謂之曰此田不過汝曹所典買耳與汝期<lb/>
一月為我推究不則汝曹均輸之及期盡得冒佃之人<lb/>
<pb n="KR3l0030_WYG_014-19a"/>
使各承其稅河北提㸃刑獄有班行犯罪下獄按之不<lb/>
服閉口不食百餘日獄吏不敢栲訊甚患之南公曰吾<lb/>
力能使之食引出問曰吾欲以一物塞石鼻君能終不<lb/>
食乎其人懼即食且服罪人問其故南公曰彼必善服<lb/>
氣者以物塞鼻則氣結故懼<lb/>
元豐元年正月十五日張燈太皇太后以齒疾不能食<lb/>
不出觀故上于閏月十五日夜于禁中張燈露臺妓樂<lb/>
俱入太皇太后疾尚未平酒數行而起<hi>李偕臣云</hi>
<pb n="KR3l0030_WYG_014-19b"/>
其年冬太皇太后得水疾御醫不能愈㑹新知邠州薛<lb/>
昌期亦病水疾得老兵王麻胡療之數日而愈上聞之<lb/>
遣中使召麻胡入禁中療太皇太后疾亦愈上喜即除<lb/>
麻胡翰林醫官賜金紫仍賜金帛直數千緡<lb/>
岐王夫人馮侍中拯之曽孫也失愛于王屏居後閣者<lb/>
數年元豐二年春岐王宫遺火尋撲滅夫人聞有火遣<lb/>
二婢往視之王見之詰其所以來二婢曰夫人令視大<lb/>
王耳王乳母素憎夫人與王二嬖人共譖之曰火殆夫<lb/>
<pb n="KR3l0030_WYG_014-20a"/>
人所為也王怒命内知客鞫其事二婢不勝拷掠自誣<lb/>
云夫人使之縱火王杖二婢而且哭于太后曰新婦所<lb/>
為如是臣不可與同處太后怒謂上必斬之上素知其<lb/>
不睦必為左右所陷徐對曰彼公卿家子豈可遽爾俟<lb/>
按驗得實然後議之乃召二婢使宫官鄭穆問鞫于皇<lb/>
城司數日獄具無實又命宫官馮誥錄問上乃以其獄<lb/>
白太后因召夫人入禁中夫人大懼欲自殺上遣中使<lb/>
慰諭曰汝無罪勿恐且命徑詣太皇太后宫太皇太后<lb/>
<pb n="KR3l0030_WYG_014-20b"/>
亦慰存之太后與上繼至詰以火事夫人泣拜謝罪乃<lb/>
曰縱火則無之然妾小家女福薄誠不足以當岐王伉<lb/>
儷幸赦其死乞削髪出外為尼太后曰聞汝詛罵岐王<lb/>
有諸對曰妾乗忿或有之上乃罪乳母及二嬖人命中<lb/>
使送夫人于瑶華宫不披戴舊俸月錢五十緡更増倍<lb/>
之厚加資送曰候王意解當復迎之<hi>君貺云</hi>
　<lb/>
　涑水記聞卷十四<lb/>
</p>
<p>
</p>
  </div>
</body>
</text>
</TEI>
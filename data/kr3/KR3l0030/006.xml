<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>涑水記聞卷六</head> <lb/>
    <p>
<pb n="KR3l0030_WYG_006-1a"/>
欽定四庫全書<lb/>
　涑水記聞卷六<lb/>
　　　　　　　　　　　　宋　司馬光　撰<lb/>
馮拯河南人其父爲趙韓王守第舍拯年少時韓王見<lb/>
之問此爲誰其父對曰某男也韓王竒其狀貎曰此子<lb/>
何不使之讀書其父遂使之就學數年舉進士韓王爲<lb/>
之延譽遂及第太宗時拯上言請立太子太宗怒謫之<lb/>
嶺南久之以右正言通判廣州事其同官爲太常博士<lb/>
<pb n="KR3l0030_WYG_006-1b"/>
署位常在拯下寇萊公素惡拯㑹覃恩拯遷虞部員外<lb/>
郎其同官遷屯田員外郎以拯素剛讓居其下萊公見<lb/>
奏狀怒下書詰之曰虞部署位乃在屯田之上于法何<lb/>
據趣以狀對于是拯密奏言寇準以私憾專挫辱臣吕<lb/>
端畏怯不敢與爭張洎又準所引用朝廷之事一決于<lb/>
準威福自任縱恣不公皆如此比上看<hi>一作省</hi>章奏大怒<lb/>
萊公由是出知襃州上又責讓吕端張洎二人皆頓首<lb/>
曰準在中書臣等備員而已眞宗即位拯遂被用至宰<lb/>
<pb n="KR3l0030_WYG_006-2a"/>
相今上即位發丁朱崖罪竄之南荒拯之力也拯無文<lb/>
學而性伉直自奉養奢靡官至侍郎<hi>聶之美云</hi>
种放以處士召見拜官眞宗待以殊禮名動海内後請<lb/>
歸終南山恃恩驕倨甚王嗣宗時知長安見通判以下<lb/>
羣拜謁放小俛垂手接之而已嗣宗内不平放召其諸<lb/>
姪至出拜嗣宗嗣宗坐受之放怒嗣宗曰向者通判以<lb/>
下拜君君扶之而已此白丁耳嗣宗狀元及第名位不<lb/>
輕胡爲不得坐受其拜放曰君以手搏狀元耳何足道<lb/>
<pb n="KR3l0030_WYG_006-2b"/>
也嗣宗怒遂上疏言放實空踈才識無以踰人專飾詐<lb/>
巧盜虚名陛下尊禮放擢爲顯官臣恐天下竊盜益長<lb/>
澆僞之風且陛下召魏野野閉門避匿而放隂結權貴<lb/>
以自薦逹因抉摘言放隂事數條上雖不之問而待放<lb/>
之意寖衰齊州進士李冠嘗獻嗣宗詩曰終南處士聲<lb/>
名減邠土妖狐窟穴空<lb/>
王嗣宗不信鬼神疾病家人爲之焚紙錢祈禱嗣宗聞<lb/>
之笑曰何等鬼神敢問王嗣宗取枉法贓耶<hi>魏舜卿云</hi>
<pb n="KR3l0030_WYG_006-3a"/>
嗣宗性忌刻多與人相迕世傳嗣宗有恩讎簿已報者<lb/>
則勾之晚年交逰皆入讎簿<hi>宋次道云</hi>
林特本廣南攝官以勤爲吏職又善以辭色承上接下<lb/>
官至尚書三司使修昭應宫副使是時丁朱崖爲修宫<lb/>
使特一日三見亦三拜之與吏卒語皆煦煦撫慰之由<lb/>
是人皆樂爲盡力事無不齊集精力過人常通夕坐而<lb/>
假寢未嘗解衣就枕<hi>郝元規云</hi>
周王母章穆皇后也眞宗在藩邸時生景德中從幸永<lb/>
<pb n="KR3l0030_WYG_006-3b"/>
安還得疾薨時年十歲許章穆悲感成疾明年亦崩<hi>宋次</hi>
<hi>道云</hi>
李允則知雄州十八年初朝廷與契丹和親約不修河<lb/>
北城隍允則欲展州城乃置銀器五百兩于城北神祠<lb/>
中或曰城北孤迥請多以人守之允則不許數月契丹<lb/>
數十騎盜取之允則大怒移牒涿州捕賊因且急築其<lb/>
城契丹内慚不敢止也允則爲長吏于市中下馬徃富<lb/>
民家軍營與婦女笑語無所間然富民犯罪未嘗稍寛<lb/>
<pb n="KR3l0030_WYG_006-4a"/>
假契丹中機密事動息皆知之當時邊臣無有及者<hi>董沔</hi>
<hi>云</hi>
眞宗不豫寇萊公與内侍省都知周懐政密言于上請<lb/>
傳位皇太子上自稱太上皇上許之自皇后以下皆不<lb/>
預知既而月餘無所聞二月二日上幸後苑命後宫挑<lb/>
生菜左右皆散去懐政伺上獨處密懐小刀至上所涕<lb/>
泣言曰臣前言社稷大計陛下已許臣等而月餘不決<lb/>
何也臣請剖心以明忠款因以刀劃其胸僵仆于地流<lb/>
<pb n="KR3l0030_WYG_006-4b"/>
血淋漓上大驚因是疾作左右扶輿入禁中皇后命收<lb/>
懐政下獄按問其狀又于宫中索得萊公奏言傳位事<lb/>
乃命親軍校楊崇勲密告云寇準周懐政等謀廢上立<lb/>
太子遂誅懐政而貶萊公<lb/>
寇萊公之貶雷州也丁晉公遣使齎敕徃授之以錦嚢<lb/>
貯劍掲于馬前既至萊公方與羣官宴飲驛使言狀萊<lb/>
公遣羣官出迎之中使避不見入傳舍中久不出問其<lb/>
所以來之故不答上下皆惶恐不知所爲萊公神色自<lb/>
<pb n="KR3l0030_WYG_006-5a"/>
若使人謂之曰朝廷若賜準死願見敕書中使不得已<lb/>
乃以敕示之萊公乃從録事參軍借緑衫著之短纔至<lb/>
膝拜受敕于庭升階復宴飲至暮而罷<lb/>
眞宗晚年不豫嘗對宰相盛怒曰昨夜皇后以下皆云<lb/>
蜀劉氏置朕于宫中衆知上眊亂誤言皆不應李迪曰<lb/>
果如是何不以法治之良久上悟曰無是事也章獻在<lb/>
幄下聞之由是惡迪初自給事中參知政事除工部尚<lb/>
書平章事既而貶官十餘年歴諸侍郎景祐初復以工<lb/>
<pb n="KR3l0030_WYG_006-5b"/>
部侍郎即入相<hi>陸子履云</hi>
胡順之爲浮梁縣令民臧有金者素豪横不肯出租畜<lb/>
犬數頭里正近其門輙噬之繞垣密植橘柚人不可入<lb/>
毎歲里正常代之輸租前縣令不能禁順之至官里正<lb/>
白其事順之怒曰汝軰嫉其富欲使之爲仇耳安有王<lb/>
民不肯輸租者耶第徃督之及期里正白不能督順之<lb/>
乃使快手繼之又白不能又使押司録事繼之又白不<lb/>
能順之悵然曰然則此租必使令自督耶乃令里正聚<lb/>
<pb n="KR3l0030_WYG_006-6a"/>
藁自抵其居以藁塞門而焚之臧氏人皆逃逸順之悉<lb/>
令掩捕驅至縣其家男子年十六以上盡痛杖之乃召<lb/>
謂曰胡順之無道既焚爾宅又杖爾父子兄弟爾可速<lb/>
詣府自訴矣臧氏皆懾服無敢詣府者自是臧氏租常<lb/>
爲一縣先府常使教練使詣縣順之聞之曰是固欲來<lb/>
煩擾我也乃微使人隨之隂記其入驛舍及受驛吏供<lb/>
給之物既至入謁色甚倨順之延與坐徐謂曰教練何<lb/>
官耶曰本州職員耳曰應入驛乎教練使踧踖曰道中<lb/>
<pb n="KR3l0030_WYG_006-6b"/>
無邸店暫止驛中耳又曰應受驛吏供給乎曰道中無<lb/>
芻糧故受又曰應與命官坐乎教練使乃趨下謝罪順<lb/>
之乃收械繫獄置暗室中以糞環其側教練使不勝其<lb/>
苦因順之過獄呼曰令何不問我罪順之笑謝曰教練<lb/>
幸勿訝也今方多事未暇論也繋十日然後杖之二十<lb/>
教練使不服曰我職員也有罪當受杖于州順之笑曰<lb/>
教練使久爲職員殊不知法杖罪不送州也卒杖之自<lb/>
是府吏無敢擾縣者雖惡之然亦不能罪也後有青州<lb/>
<pb n="KR3l0030_WYG_006-7a"/>
幕僚發麻氏罪破其家皆順之之力也眞宗聞其名召<lb/>
至京師除著作佐郎洪州僉判順之爲人深刻無恩至<lb/>
洪州未幾病目惡明常以物帛苞封乃能出若日光所<lb/>
爍則惨痛徹骨由是去官家于洪州專以無頼把持長<lb/>
短憑陵細民殖産至富後以覃恩遷秘書丞又上言得<lb/>
失章獻太后臨朝特遷太常博士又以覃恩遷屯田員<lb/>
外卒于洪州順之進士及第頗善屬文<hi>馮廣淵云</hi>
青州臨淄麻氏其先五代末嘗爲本州録事參軍節度<lb/>
<pb n="KR3l0030_WYG_006-7b"/>
使廣納貨賂皆令麻氏主之積至巨萬既而節度使被<lb/>
召赴闕不及取而卒麻氏盡有其財由是富冠四方眞<lb/>
宗景德初契丹至澶淵其游兵至臨淄麻氏率壯夫千<lb/>
餘人據堡自守鄉里頼之全濟者甚衆至今基址尚存<lb/>
謂之麻氏寨兵退麻氏歛器械盡輸官留十二三以衛<lb/>
其家麻温舒兄弟皆舉進士館閣美官家既富饒宗族<lb/>
横于齊有孤姪懦弱麻氏家長恐分其財幽餓殺之事<lb/>
覺姜尊爲轉運使欲樹名聲因索其家獲兵器及玉圖<lb/>
<pb n="KR3l0030_WYG_006-8a"/>
書小印因奏麻氏大富縱横臨淄齊人懾服私畜兵刻<lb/>
玉寳將圖不軌于是麻氏或死或流子孫有官者皆貶<lb/>
奪籍沒家財不可勝紀麻氏由是遂衰<hi>孟翺云</hi>
眞宗時京師民家子有與人鬭者其母追而呼之不止<lb/>
母顚躓死而㑹疏決法官處其罪當笞上曰母呼不止<lb/>
違犯教令當徒二年何謂笞也羣臣無不驚服<hi>張錫云</hi>
永興軍上言朱能得天書眞宗自拜迎入宫孫奭知河<lb/>
陽上疏切諫以爲天且無言安得有書天下皆知朱能<lb/>
<pb n="KR3l0030_WYG_006-8b"/>
所爲惟上一人不知耳乞斬朱能以謝天下其辭有云<lb/>
得來惟自于朱能崇信只聞于陛下其質直如此上亦<lb/>
不責頃之朱能果敗<lb/>
眞宗將西祀龍圖閣待制孫奭上疏切諫以爲西祀有<lb/>
十不可陛下不過欲效秦皇漢武刻石誦德誇耀後世<lb/>
耳其辭有云昔秦多徭役而劉項起于徒中唐不恤民<lb/>
而黄巢因于饑歲今陛下好行幸數賦歛安知天下無<lb/>
劉項黄巢乎上乃自製辨疑論以解之仍遣中使慰諭<lb/>
<pb n="KR3l0030_WYG_006-9a"/>
焉<hi>奭子瑜字叔禮云其表千餘言叔禮能口誦之子從求其本再三不肯出也</hi>
景德初契丹南侵是時寇準畢士安爲相士安以疾留<lb/>
京師準從車駕幸澶淵王欽若隂言于上請幸金陵以<lb/>
避其銳陳堯叟請幸蜀上以問準時欽若堯叟在旁準<lb/>
心知二人所爲陽爲不知曰誰爲陛下畫此䇿者罪可<lb/>
斬也今敵勢憑陵陛下當率勵衆心進前禦敵以衛社<lb/>
稷奈何欲委棄宗廟逺之楚蜀耶且以今日之勢鑾輿<lb/>
回軫則萬衆雲集楚蜀可得至耶上乃止二人由是怨<lb/>
<pb n="KR3l0030_WYG_006-9b"/>
準上在澶淵南殿前都指揮使高瓊固請幸河北曰陛<lb/>
下不幸北城北城百姓如喪考妣馮拯在旁呵之曰何<lb/>
得無禮瓊怒曰君以文章爲二府大臣今敵騎充斥如<lb/>
此猶責瓊無禮君何不賦一詩以退敵耶上乃幸北城<lb/>
至浮橋猶駐輦不進瓊以所執撾箠輦夫背曰何不亟<lb/>
行今已至此尚何疑焉上乃命進輦既至登北城門樓<lb/>
張黄龍旗城下將士皆呼萬歲氣勢百倍㑹契丹大將<lb/>
中弩死其衆遂退他日上命寇準召瓊詣中書戒之曰<lb/>
<pb n="KR3l0030_WYG_006-10a"/>
卿本武臣勿强學儒士作經書語也<lb/>
寇準從車駕在澶淵毎夕與楊億痛飲謳歌諧謔喧譁<lb/>
常逹旦上使人覘知之喜曰得渠如此吾何憂矣敵兵<lb/>
既退來求和親詔劉仁範徃議之仁範以疾辭乃命曹<lb/>
利用代之利用與之約歲給金繒二十萬敵嫌其少利<lb/>
用復還奏之上曰百萬以下皆許也利用辭去準召利<lb/>
用至幄次與語曰雖有敕㫖汝徃所許毋得過三十萬<lb/>
過則勿見準準將斬汝利用至敵帳果以三十萬成約<lb/>
<pb n="KR3l0030_WYG_006-10b"/>
而還車駕還自澶淵畢士安迎于半道既入京師士安<lb/>
罷相寇準代爲首相以澶淵之功待準至厚羣臣無以<lb/>
爲比數稱其功王欽若疾之久之數乘間言于上曰澶<lb/>
淵之役準以陛下爲孤注與敵博耳茍非勝敵則爲敵<lb/>
所勝非爲陛下萬全計也且城下之盟古人之恥今敵<lb/>
衆雲集侵逼畿甸準爲宰相不能殄滅强敵卒爲城下<lb/>
之盟以免又足稱乎上由是寖疎之<lb/>
王旦疾久不愈上命肩輿入禁中使其子雍與直省吏<lb/>
<pb n="KR3l0030_WYG_006-11a"/>
扶之見于延和殿勞勉數四因命曰卿今疾亟萬一有<lb/>
不諱使朕以天下之事付之誰乎旦謝曰知臣莫若君<lb/>
惟明主擇之再三問不對上曰張詠如何不對又曰馬<lb/>
亮如何不對上曰試以卿意言之旦强起舉笏曰以臣<lb/>
之愚莫若寇準上憮然有間曰準性剛褊卿更思其次<lb/>
旦曰他人臣所不知也臣病囷不任久侍遂辭退旦薨<lb/>
歲餘上卒用準爲相直省吏今尚存親爲元震言之前<lb/>
數事皆元震聞其先所言也震先人爲侍省都知<hi>右皆藍元</hi>
<pb n="KR3l0030_WYG_006-11b"/>
<hi>震云</hi>
眞宗晚年不豫寇準得罪丁謂李廸同爲相以其事進<lb/>
呈上命除準小處知州謂遂署其紙尾曰奉聖㫖除逺<lb/>
小處知州廸曰曏者聖㫖無逺字謂曰與君靣奉德音<lb/>
君欲擅改聖㫖以庇準耶由是二人鬭鬩更相論奏上<lb/>
命翰林學士錢惟演草制罷謂政事惟演遂出迪而留<lb/>
謂外人先聞其事制出無不愕然上亦不復省也<hi>元震及李</hi>
<hi>子儀云</hi>
<pb n="KR3l0030_WYG_006-12a"/>
眞宗時王文正旦爲相賓客雖滿座無敢以私干之者<lb/>
既退旦察其可與言者及素知名者使吏問其居處數<lb/>
月之後召與語從容久之詢訪四方利病或使疏其所<lb/>
言而獻之觀其才之所長密籍記其名他日其人復來<lb/>
則謝絶不復見也毎有差除旦先密疏三四人姓名請<lb/>
于上上所用者輙以筆㸃其首同列皆莫之知明日于<lb/>
堂中議其事同列争欲有所引用旦曰當用某人同列<lb/>
爭之莫能得及奏入未嘗不獲可同列雖嫉之莫能間<lb/>
<pb n="KR3l0030_WYG_006-12b"/>
也丁謂數毁旦于上上益親厚之曹瑋久在秦州累求<lb/>
代上問旦誰可代瑋者旦薦樞密直學士李及上即以<lb/>
及知秦州衆議皆謂及雖謹厚有行非守邊之臣不足<lb/>
以繼瑋楊億以衆言告旦不答及至秦州將吏心亦輕<lb/>
之㑹有屯駐禁兵白晝奪婦人銀釵于市中吏執以聞<lb/>
及方坐觀書召之使前略加詰問其人服罪及不復下<lb/>
吏亟命斬之觀書如故將吏皆驚不日聲譽逹于京師<lb/>
億聞之復見旦具道其事謂旦曰向者相公初用及外<lb/>
<pb n="KR3l0030_WYG_006-13a"/>
廷之議謂及不勝其任及今材器乃如此信乎相公知<lb/>
人之明也旦笑曰外廷之議何其易得也夫以禁軍戍<lb/>
邊白晝爲盜于市主將斬之事之常也烏足以爲異政<lb/>
乎旦之用及者其意非爲此也夫以曹瑋知秦州七年<lb/>
羌人讋服邊境之事瑋處之已盡其宜矣使他人徃必<lb/>
矜其聰明多所變置敗壊瑋之成績旦所以用及者但<lb/>
以及重厚必能謹守瑋之規模而已矣億由是益服旦<lb/>
之識度<hi>張宗益云</hi>
<pb n="KR3l0030_WYG_006-13b"/>
眞宗既與契丹議和王文正旦問于李文靖沆曰和議<lb/>
何如文靖曰善則善矣然邊患既息恐人主漸生侈心<lb/>
耳文正亦未以爲然及眞宗晚年多事廵遊大修宫觀<lb/>
文正乃潛嘆曰李公可謂有先知之明矣<hi>傅欽文云</hi>
蘇子容曰王冀公既以城下之盟短寇萊公于眞宗眞<lb/>
宗曰然則如何可以洗此恥冀公曰今國家欲以力服<lb/>
契丹所未能也契丹之性畏天而信鬼神今不若盛爲<lb/>
符瑞引天命以自重契丹聞之庶幾不敢輕中國上疑<lb/>
<pb n="KR3l0030_WYG_006-14a"/>
未決因幸祕閣見杜鎬問之曰卿博通典墳所謂河圖<lb/>
洛書者果有之乎鎬曰此蓋聖人神道設教耳上遂決<lb/>
冀公之策作天書等事故世言符瑞之事始于冀公成<lb/>
于杜鎬云晚年王燒金以幻術寵貴京師妖妄繁熾遂<lb/>
有席帽精事閭里驚擾嚴刑禁之乃止<lb/>
陳恕爲三司使上命其以中外錢糧大數以間恕諾而<lb/>
不進久之上屢趣之恕終不進上命執政詰之恕曰天<lb/>
子富于春秋若知府庫之充羨恐生侈心是以不敢進<lb/>
<pb n="KR3l0030_WYG_006-14b"/>
上聞而善之<hi>元忠云</hi>
太宗疾大漸李太后與宣政使王繼恩忌太子英明隂<lb/>
與參知政事李昌齡殿前都指揮使王繼勲知制誥胡<lb/>
旦謀立潞王元佐太宗崩太后使繼恩召宰相吕端端<lb/>
知有變鎖繼恩于閣内使人守之而入太后謂曰宫車<lb/>
已宴駕立嗣以長順也今將何如端曰先帝立太子正<lb/>
爲今日今始棄天下豈可遽違先帝之命更有異議乃<lb/>
迎太子立之尋以繼勲爲使相赴陳州本鎮昌齡爲忠<lb/>
<pb n="KR3l0030_WYG_006-15a"/>
武行軍司馬繼恩爲右監門衛將軍均州安置胡旦除<lb/>
名流潯州<hi>楊樂道云</hi>
眞宗既于大行柩前即位垂簾引見羣臣宰相吕端于<lb/>
殿下平立不拜捲簾升殿審視然後降階率羣臣拜呼<lb/>
萬歲<hi>祖擇之鄭毅夫云</hi>
眞宗嘗謂李宗諤曰聞卿能敦睦宗族不損家聲朕今<lb/>
保守祖宗基業亦猶卿之治家也<lb/>
眞宗初即位以工部侍郎郭贄知天雄軍贄辭訴不肯<lb/>
<pb n="KR3l0030_WYG_006-15b"/>
赴職上不許贄退上以問宰相對曰近例亦有已拜而<lb/>
復留不行者上曰朕初即位命贄爲大藩而不行後何<lb/>
以使羣臣卒遣之<lb/>
石熙政知寧州上言昨清逺軍失守蓋朝廷素不留意<lb/>
因請兵三五萬眞宗曰西邊事吾未嘗敢忘之蓋熙政<lb/>
逺不知耳周瑩等曰清逺失守將帥不才也而熙政敢<lb/>
如此不遜必罪之上曰羣臣敢言者亦甚難得茍其言<lb/>
可用用之不可用置之若必加罪後誰敢言者因賜詔<lb/>
<pb n="KR3l0030_WYG_006-16a"/>
書襃嘉焉<lb/>
眞宗東封還羣臣獻歌頌稱贊功德者相繼惟進士孫<lb/>
籍獻言封禪帝王之盛事然願陛下慎于盈成不可遂<lb/>
自滿假上善其言即召試中書賜同進士出身<lb/>
秦國長公主嘗爲子六宅使世隆求正刺史眞宗曰正<lb/>
刺史係朝廷公議不可魯國長公主爲翰林醫官使趙<lb/>
自庀求尚良使兼醫官院事上謂王繼英曰雍王元份<lb/>
亦嘗爲自庀求遥郡朕以遥郡非醫官所領此固不可<lb/>
<pb n="KR3l0030_WYG_006-16b"/>
也駙馬都尉石保吉自求見上言僕夫盜財乞特加重<lb/>
罪上曰有司自有常法豈肯以卿故亂天下法也又請<lb/>
于私第決罰亦不許<lb/>
眞宗即位毎旦御前殿中書樞密院三司開封府審刑<lb/>
院及請對官以次奏事辰後入宫上食少時出坐後殿<lb/>
閱武事至日中罷夜則詔侍讀學士詢問政事或至夜<lb/>
分還宫其後率以爲常<lb/>
眞宗嘗讀易召大理評事馮元講泰卦元曰泰者天氣<lb/>
<pb n="KR3l0030_WYG_006-17a"/>
下降地氣上騰然後天地交泰亦猶君意接于下下情<lb/>
逹于上無有壅蔽則君臣道通向若天地不交則萬物<lb/>
失宜上下不通則國家不治上大恱賜元緋衣<lb/>
眞宗重禮杜鎬鎬直龍圖閣上嘗因沐浴罷飲上尊酒<lb/>
封其餘遣使賜鎬于閣下鎬素不飲得賜酒飲之至盡<lb/>
因動舊疾忽僵不知人上聞之驚歩行至閣下自調藥<lb/>
飲之仍召其子津入侍疾少頃鎬蘓稍見至尊在欲起<lb/>
上撫令臥鎬疾平然後入宫方鎬疾亟時上深自咎責<lb/>
<pb n="KR3l0030_WYG_006-17b"/>
以爲由己賜酒致鎬疾也<lb/>
种放隱于終南山豹林谷講誦經籍門人甚衆太宗聞<lb/>
其名召之放辭以母老不至詔毎節給錢物供養其母<lb/>
咸平元年母卒眞宗賜錢二十萬帛三十匹米三十斛<lb/>
以葬明年復賜錢五萬詔本府禮遣亦辭疾不至五年<lb/>
又遣供奉官珪賫詔至山召之仍賜錢十萬絹百匹放<lb/>
應命至闕上喜見放便殿賜坐與語即坐拜司諫直昭<lb/>
文館賜居第什器御厨給膳明年放上表請歸山上令<lb/>
<pb n="KR3l0030_WYG_006-18a"/>
暫歸三兩月復來赴闕因拜起居舍人宴餞于龍圖閣<lb/>
上賦詩送之命羣臣皆送景德三年遷右諫議大夫祥<lb/>
符元年遷給事中從祀汾隂拜工部侍郎<lb/>
眞宗祀汾隂召河中府處士李瀆劉巽巽拜大理評事<lb/>
致仕乃賜緋瀆以疾辭又召華山鄭隱敷永李寧對于<lb/>
行宫隱賜號正晦先生又召陜州魏野亦辭疾不應命<lb/>
<hi>右皆出聖政録</hi>
先朝命郭后<hi>眞宗后諡章穆</hi>觀奉宸庫后辭曰奉宸國之寳庫<lb/>
<pb n="KR3l0030_WYG_006-18b"/>
非婦人所當入陛下欲惠賜六宫願量頒之不敢奉詔<lb/>
上爲之止<hi>李貴云</hi>
　<lb/>
　<lb/>
　<lb/>
　<lb/>
　<lb/>
　涑水記聞卷六<lb/>
</p>
<p>
</p>
  </div>
</body>
</text>
</TEI>
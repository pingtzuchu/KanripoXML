<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>九章錄要卷十</head> <lb/>
    <p>
<pb n="KR3f0056_WYG_010-1a"/>
欽定四庫全書<lb/>
　九章錄要卷十<lb/>
　　　　　　　　　　　　松江屠文漪撰<lb/>
方程法<lb/>
　古九章八曰方程以御錯揉正負<lb/>
二色方程例　假如綾五匹紗八匹共價銀二十四兩<lb/>
　又綾七匹紗四匹共價二十二兩八錢問綾紗每匹<lb/>
　價各㡬何法依所問列左右二行以綾五互乗綾七<lb/>
<pb n="KR3f0056_WYG_010-1b"/>
　紗四及價所得數各注於其下<hi>綾得三十五紗得二十價得一百一十四</hi>
　亦以綾七互乗綾五紗八及價注所得數如前<hi>綾得三十</hi>
　<hi>五紗得五十六價得一百六十八</hi>兩綾數相對減盡兩紗數減餘<hi>三十</hi>
　<hi>六</hi>為法兩價數減餘<hi>五十四</hi>為實以法除實得紗每匹<lb/>
　價一兩五錢乃就一行中以紗匹數乗價減共價餘<lb/>
　以綾匹數除之得綾每匹價二兩四錢<lb/>
　按右例若以紗互乗即先得綾價於法皆通以後各<lb/>
　例倣此<lb/>
<pb n="KR3f0056_WYG_010-2a"/>
　又按例以綾互乗則兩綾所得數必相對減盡矣立<lb/>
　法之意正欲使兩綾數等而後價數之不齊由於紗<lb/>
　數之不齊顯然可推也然旣知此義則以後凡同物<lb/>
　相乘如綾之比者直可省之故槪不贅書惟於右一<lb/>
　條具文見義云<lb/>
　又如七釵九鈿共重九兩四錢釵重鈿輕於中互换<lb/>
　其一則輕重適等問釵鈿各重㡬何法依所問釵鈿<lb/>
　互換其一以六釵一鈿一釵八鈿左右對列而中分<lb/>
<pb n="KR3f0056_WYG_010-2b"/>
　其總重之數繫之兩行如前求之得一釵之重七錢<lb/>
　一鈿之重五錢<lb/>
二色方程兼正負例　假如賣米七石買麥三石米家<lb/>
　得銀九兩六錢又賣米三石買麥九石米家出銀三<lb/>
　兩六錢問米麥每石價各㡬何法以米為正麥為負<lb/>
　米家所得之價為正米家所出之價為負列左右兩<lb/>
　行如前若以米互乘麥及價者<hi>麥負九得六十三價負得二十五兩二錢</hi>
　<hi>麥負三得九價正得二十八兩八錢</hi>而麥數減餘<hi>五十四</hi>為法兩價數相<lb/>
<pb n="KR3f0056_WYG_010-3a"/>
　并<hi>五十四</hi>為實以法除實得麥每石價一兩乃以麥負<lb/>
　九石乘價減負價餘以米三石除之或以麥負三石<lb/>
　乘價并正價以米七石除之得米每石價一兩八錢<lb/>
　　按負有背負之義謂正之反也亦有負欠之義此<lb/>
　例從米家賣米言之故賣米為正買麥為負米家所<lb/>
　得之價為正所出之價為負若從麥家言者反是其<lb/>
　并減之法此以兩正及兩負同名者相減一正一負<lb/>
　異名者相并自互乗得數及已得一物之價而以其<lb/>
<pb n="KR3f0056_WYG_010-3b"/>
　物數乗價與原正負價幷減求第二物之價皆然<lb/>
二色正負反用并減例　凡互乗所得數固以兩正兩<lb/>
　負同名相減一正一負異名相并為常法而亦有反<lb/>
　用之者假如賣米五石麥五石得銀一十四兩賣米<lb/>
　四石買麥七石出銀二兩問米麥每石價各㡬何此<lb/>
　若以米互乗麥與價<hi>米係兩正同名</hi>則兩米相乘所得數自<lb/>
　必相對減盡不待乗而可知矣兩麥兩價俱係正負<lb/>
　異名其乘得數固宜相并如常法也<hi>麥正得二十麥負得三十五并</hi>
<pb n="KR3f0056_WYG_010-4a"/>
　<hi>得五十五價正得五十六價負得一十并得六十六</hi>若以麥互乗米與價<hi>麥係正負</hi>
　<hi>異名</hi>則兩麥相乘所得數乃須相并殊非立法之意故<lb/>
　變通其法反以兩麥相減而兩米俱正同名反相并<lb/>
　<hi>米五得三十五米四得二十并得五十五</hi>兩價正負異名亦反相減<hi>價正得九</hi>
　<hi>十八價負得一十減得八十八</hi>此其義何也賣米買麥而出銀猶之<lb/>
　買米賣麥而得銀然則正可變為負負可變為正今<lb/>
　不變其正負之名但變其并減之法此法之變生乎<lb/>
　常而常變不殊其用者也且非特此也同名相減取<lb/>
<pb n="KR3f0056_WYG_010-4b"/>
　其數之齊者以相比例而其餘之不齊可得而推故<lb/>
　同減而異必并異名相減取其數之齊者以相償補<lb/>
　而其餘之不齊亦可得而推故異減而同必并此法<lb/>
　之變反乎常而常變各成其用者也依法求之得米<lb/>
　每石價一兩六錢麥每石價一兩二錢自三色正負<lb/>
　以上凡互乘所得數則兩法並用若已得一物之價<lb/>
　而以其物數乗價與原正負價相并減求第二物之<lb/>
　價者只依常法不在變通之例<lb/>
<pb n="KR3f0056_WYG_010-5a"/>
　按右所論同減異并異減同并明其所以然之故益<lb/>
　見法之當然而不可易矣乃旣經并減後所得之數<lb/>
　謂之正乎謂之負乎此在二色方程但取其數為法<lb/>
　實以相除猶不必深辨也若三色以上而不分正負<lb/>
　後更與他數相并減其道何由故特剖而論之曰凡<lb/>
　并減雖兩行相對要以一行為主如以正并者<hi>為主之行</hi>
　<hi>繫正也</hi>得數仍為正以負并者得數仍為負也以正減<lb/>
　者減而有餘<hi>為主之行有餘也</hi>則為正減而不足則為負以<lb/>
<pb n="KR3f0056_WYG_010-5b"/>
　負減者減而有餘則為負減而不足則為正也此一<lb/>
　定之理斷不容混耳更有為主之行無數而借相對<lb/>
　之行所有數虛立於本行以為數者或遇應借而不<lb/>
　知借或借而槩稱為負則非矣夫數豈可借盖實非<lb/>
　借也試思兩正相減而此少彼多猶謂之負則此無<lb/>
　彼有得不謂之負乎<hi>兩負相減亦然</hi>又試思以正幷負而此<lb/>
　有正數猶取彼負以益之則此無正數得不取彼負<lb/>
　以實之乎<hi>以負并正亦然</hi>故借正為負借負為正凡以同名<lb/>
<pb n="KR3f0056_WYG_010-6a"/>
　互乘相減者固宜如是也若以異名互乗則亦當借<lb/>
　正為正借負為負此皆自然之理施之於算無往不<lb/>
　合者其要則曰同減異借異減同借兩言而已每見<lb/>
　算家之書於已經并減之數及應借之數處之茫然<lb/>
　莫能致辨於是誤在毫釐失之千里縱復强為牽合<lb/>
　究且於率難通則方程之法或㡬乎廢矣兹因論并<lb/>
　減異同而並暢其説然後以三色四色方程著例於<lb/>
　左覽者當如觀火而自五色以上直可推之至於無<lb/>
<pb n="KR3f0056_WYG_010-6b"/>
　窮也<hi>右一條新訂</hi>
三色方程例　假如綾五匹紗三匹紬五匹共價二十<lb/>
　二兩五錢又綾四匹紗二匹紬七匹共價二十一兩<lb/>
　又綾八匹紗六匹紬九匹共價三十九兩問三物每<lb/>
　匹價各㡬何法依所問列左右中三行乃以左行中<lb/>
　行綾互乘紗紬及價又以右行中行綾互乗紗紬及<lb/>
　價所得數各注於其下次以中行左行相減且如左<lb/>
　行為主<hi>或以中行為主亦可</hi>減得紗正八紬負二十價負一十<lb/>
<pb n="KR3f0056_WYG_010-7a"/>
　二注左行之旁又以中行右行相減且如右行為主<lb/>
　減得紗正二紬負一十五價負一十五注右行之旁<lb/>
　<hi>圖式具後其左右中三行上中三層俱可互換耳</hi>
　<lb/>
　<lb/>
　<lb/>
　<lb/>
　<lb/>
<pb n="KR3f0056_WYG_010-7b"/>
　<lb/>
　兩旁所注數即是二色方程再依二色法求之得紬<lb/>
　每匹價一兩二錢紗每匹一兩五錢二價旣得綾價<lb/>
　易見每匹二兩四錢<hi>按右例原數無正負因相減而有正負也若左例原數已兼正</hi>
　<hi>負則别為一條借又按方程章惟右一例不可用借徴法餘並可以  徴求之而條縷多者方程為便</hi>
三色方程兼正負例　假如綾五匹換紗三匹綾家得<lb/>
　銀七兩五錢又綾四匹換紗二匹紬七匹綾家出銀<lb/>
　一兩八錢又綾八匹換紬九匹綾家得銀八兩四錢<lb/>
<pb n="KR3f0056_WYG_010-8a"/>
　問三物每匹價各㡬何法如前列左右中三行其一<lb/>
　物而三行俱有者用以互乘餘物及價各注所得數<lb/>
　空者闕之<hi>依後圖以上乗下為便故第一層三行俱實而空位則在下諸層也</hi>次以中<lb/>
　行左行相并減且如左行為主借得紗正一十六減<lb/>
　得紬正二十并得價正四十八又以中行右行相并<lb/>
　減且如右行為主減得紗負二借得紬正三十五并<lb/>
　得價正三十九注於兩旁<lb/>
　<lb/>
<pb n="KR3f0056_WYG_010-8b"/>
　<lb/>
　<lb/>
　<lb/>
　<lb/>
　<lb/>
　再以二色方程法求之<hi>物價同前例右一條新增</hi>
三色方程兼正負又例<hi>前法止於三色而已此法則四色五色所從出也</hi>　假<lb/>
　如依前例綾正五紗負三價正七兩五錢綾正四紗<lb/>
<pb n="KR3f0056_WYG_010-9a"/>
　負二紬負七價負一兩八錢綾正八紬負九價正八<lb/>
　兩四錢求各物價法列三行如後圖式<hi>惟第一行第三層第三行</hi>
　<hi>第二層可虗可實餘必如圖</hi>專以第三行為主先以第三行紗互<lb/>
　乗第一行綾紬及價以第一行紗互乗第三行綾及<lb/>
　價各注所得數乃以第三行與第一行相并減借得<lb/>
　紬正二十一減得綾負二并得價正二十兩零四錢<lb/>
　次以第三行借紬互乗第二行綾及價以第二行紬<lb/>
　互乗第三行綾及價<hi>就第一行互乗相并減之數而乗之非乗原數也</hi>各注<lb/>
<pb n="KR3f0056_WYG_010-9b"/>
　所得數乃以第三行與第二行相并減減得綾正一<lb/>
　百五十為法并得價正三百六十兩為實以法除實<lb/>
　得綾每匹價以次求各價<lb/>
<pb n="KR3f0056_WYG_010-10a"/>
　又如行程顧騾一匹馬一匹共價錢七百又顧馬二<lb/>
　匹驢一匹共價八百四十又顧騾一匹驢三匹共價<lb/>
　七百問三物每匹顧値各㡬何法列三行如前以第<lb/>
　三行與第一行互乗乃相并減借得馬負一驢無并<lb/>
　減只用乗得之數價減盡不存次與第二行互乗第<lb/>
　三行價已盡無乗闕之乃相并減并得驢正七為法<lb/>
　借得價正八百四十為實以法除實得驢每匹價一<lb/>
　百二十以次求各價驢每匹三百四十馬每匹三百<lb/>
<pb n="KR3f0056_WYG_010-10b"/>
　六十<lb/>
　<lb/>
　<lb/>
　<lb/>
　<lb/>
　按此例三物及價俱正而云正負者三物中缺其一<lb/>
　是乃所謂負也算家就物强分正負則謬之甚者<lb/>
　又如依前所問更置其位先求一騾之力<lb/>
<pb n="KR3f0056_WYG_010-11a"/>
　<lb/>
　<lb/>
　<lb/>
　<lb/>
　又更置其位先求一馬之力<hi>此例算家誤甚故反覆以明之</hi>
　<lb/>
　<lb/>
　<lb/>
<pb n="KR3f0056_WYG_010-11b"/>
　<lb/>
　　<hi>右一條三式俱新訂</hi>
四色方程兼正負例<hi>四色五色以上皆與三色一法聊著此以見例云</hi>假如<lb/>
　綾二匹紗七匹共價一十五兩三錢又紗　匹絹三<lb/>
　匹共價九兩又絹五匹紬五匹共價一十一兩又紬<lb/>
　四匹綾三匹共價一十二兩問四物每匹價各㡬何<lb/>
　法列四行如後圖式乃依前法以第四行為主先與<lb/>
　第一行互乘而并減之次第二行次第三行最後減<lb/>
<pb n="KR3f0056_WYG_010-12a"/>
　得紬負一百五十五為法價負一百八十六為實以<lb/>
　法除實得紬每匹價一兩二錢餘價次第求之綾每<lb/>
　匹二兩四錢紗每匹一兩五錢絹每匹一兩<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0056_WYG_010-12b"/>
　<lb/>
　按自三色方程以上凡前諸行所有之物為末行所<lb/>
　無者互乗後即借其乘得之數下層之價亦然如末<lb/>
　行無價與第一行互乘而借其數或第一行亦無價<lb/>
　則待至二三行互乘後有數而借之也若有數而減<lb/>
　盡即彼此俱無數當於次行互乗後借之其末行所<lb/>
　有之物為前諸行所無者無可并減末行只用互乗<lb/>
　所得之數下層之價亦然<hi>右一條新訂</hi>
<pb n="KR3f0056_WYG_010-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0056_WYG_010-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　九章錄要卷十<lb/>
</p>
<p>
</p>
  </div>
</body>
</text>
</TEI>
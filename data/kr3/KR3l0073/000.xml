<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>獨醒雜志</head>
    <p>
<pb n="KR3l0073_WYG_000-1a"/>
欽定四庫全書　　　　　子部十二<lb/>
　獨醒雜志　　　　　　　小説家𩔖一<hi>雜事之屬</hi>
　　提要<lb/>
　　　　<hi>臣</hi>等謹案獨醒雜志十卷宋曽敏行撰敏行<lb/>
　　　　字達臣自號浮雲居士又曰獨醒道人又曰<lb/>
　　　　歸愚老人吉水人吉水屬廬陵郡故又自題<lb/>
　　　　曰廬陵曾祖孝先祖君彦皆當熙寧之時不<lb/>
　　　　肯以新學干科第故敏行守其家法多與正<lb/>
<pb n="KR3l0073_WYG_000-1b"/>
　　　　士遊胡銓楊萬里謝諤皆其友也年甫二十<lb/>
　　　　以病廢不能仕進遂専意學問積所聞見成<lb/>
　　　　此書其子三聘編為十卷以樊仁逺所作行<lb/>
　　　　狀及銓所作哀詞附後萬里序之諤䟦之後<lb/>
　　　　趙汝愚周必大樓鑰亦皆為之䟦書中多記两<lb/>
　　　　宋軼聞可補史傳之闕間及雜事亦足廣見聞<lb/>
　　　　於南渡後劉岳諸將皆深相推挹而于秦檜<lb/>
　　　　則惟記與翟汝文詬爭一事亦不甚置是非<lb/>
<pb n="KR3l0073_WYG_000-2a"/>
　　　　于秦熺登第一事亦僅借崔頎以寓之考敏<lb/>
　　　　行卒於淳熙二年去檜未逺殆猶有所避歟<lb/>
　　　　書中稱風鳶造自韓信而不言所據案唐李<lb/>
　　　　冘獨異志載有是説小説妄談于古無徵又<lb/>
　　　　唐改正月晦日為中和節載於鄴侯家傳當<lb/>
　　　　時嘗以命題試士其詩載於文苑英華本非<lb/>
　　　　僻事而試官謬舉清明寒食之説敏行亦不<lb/>
　　　　能糾正葢以記録為主不以考証為主也如<lb/>
<pb n="KR3l0073_WYG_000-2b"/>
　　　　仁宗朝二衛士論貴賤事乃因朝野僉載唐<lb/>
　　　　魏徵事而影撰<hi>按此事先載能改齋漫錄中賓退錄嘗辨之</hi>京師<lb/>
　　　　知術者埋金事乃因國史補遺晉隗炤事影<lb/>
　　　　撰<hi>見太平廣記二百十六卷</hi>敏行皆不辨而述之又蔡絛<lb/>
　　　　勒亭乃為其兄攸所軋見宋史蔡京傳而云<lb/>
　　　　以西清詩話為言者所劾偽吕洞賓詩乃福<lb/>
　　　　州黄待聘所撰當時已捕斬于馬行街見耿<lb/>
　　　　延禧林靈素𫝊<hi>按此傳載賓退錄第一卷</hi>而云真有洞賓<lb/>
<pb n="KR3l0073_WYG_000-3a"/>
　　　　現化事尤失之不考至于欲以人挽獨輪車<lb/>
　　　　為陣尤如兒戲其謬更甚于房琯楊萬里序<lb/>
　　　　乃盛稱之可謂舍所長而譽所短矣乾隆四<lb/>
　　　　十三年八月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>陸費墀<lb/>
<pb n="KR3l0073_WYG_000-4a"/>
獨醒雜志原序<lb/>
古者有亡書無亡言南人之言孔子取之夏諺之言晏<lb/>
子誦焉而孔子非南人晏子非夏人也南北異地夏周<lb/>
殊時而其言猶傳未必垂之䇿書也口𫝊焉而已矣故<lb/>
秦人之火能及漆簡而不能及伏生之口然則言與書<lb/>
孰堅乎哉雖然言則堅矣而言者有存亡也言者亡則<lb/>
言亦有時而不堅也書又可廢乎書存則人誦人誦則<lb/>
言存言存則書可亡而不亡矣書與言其交相存者歟<lb/>
<pb n="KR3l0073_WYG_000-4b"/>
廬陵浮雲居士曽達臣少刻意於問學慨然有志於當<lb/>
時非素𨼆者也甞與當世之士商略古今文章前代之<lb/>
豪傑知光武不任功臣而知其有大事得論諌知武侯<lb/>
終身無成而知司馬仲達實非其對知鄧禹之師無敵<lb/>
而知其短於取衆知孫權之兵不勤逺略而知其度力<lb/>
之所能若夫以兵車爲活城以紙鳶為本於兵器談者<lb/>
初笑之中折之卒服之古之人固有生不用於時而沒<lb/>
則有傳於後夫豈必皆以功名之焯著哉一行之淑一<lb/>
<pb n="KR3l0073_WYG_000-5a"/>
言之臧而傳者多矣其不傳亦不少也豈有司之者歟<lb/>
抑有幸不幸歟抑其後世之傳不傳亦如當時之用不<lb/>
用皆出於適然歟是未可知也若達臣之志而不用世<lb/>
是可歎也既不用世豈遂不傳世歟達臣既沒吾得其<lb/>
書所謂獨醒雜志十卷於其子三聘盖人物之淑慝議<lb/>
論之予奪事功之成敗其載之無諛筆也下至謔浪之<lb/>
語細𤨏之彚可喜可笑可駭可悲咸在焉是皆近世賢<lb/>
士大夫之言或州里故老之所傳也盖有予之所見聞<lb/>
<pb n="KR3l0073_WYG_000-5b"/>
者矣亦有予之所不知者矣以予所見聞者無不信之<lb/>
予之所不知者無不信也後之覽者豈無取於此書乎<lb/>
淳熈乙巳十月十七日誠齋野客楊萬里序<lb/>
</p>
<p>
</p>
  </div>
</body>
</text>
</TEI>
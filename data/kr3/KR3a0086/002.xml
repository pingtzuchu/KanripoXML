<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>士翼卷二</head> <lb/>
    <p>
<pb n="KR3a0086_WYG_002-1a"/>
欽定四庫全書<lb/>
　士翼卷二<lb/>
　　　　　　　　　　　　　明　崔銑　撰<lb/>
　　述言中<lb/>
漢學黄老清淨其懲秦之暴耶學之者亦能治人庶乎<lb/>
居簡而行簡者與唐人尚佛溺於齋素因果士夫假以<lb/>
驅遣宦情<hi>考白氏集可見</hi>宋儒談禪凡一貫道心之目稍涉性<lb/>
命皆亂以其説或竄程朱之録真贗至今雜焉真氏謂<lb/>
<pb n="KR3a0086_WYG_002-1b"/>
居喪毋廢浮屠<hi>見讀書記</hi>集中有祈福青詞又襲唐之陋矣<lb/>
問曰明之儒也孰勝答曰薛敬軒之純陳克庵之端章<lb/>
風山之質賀醫閭之篤蔡虚齋之精皆能審進專經由<lb/>
朱氏而来士知談道矣論人者必自其行觀行者先㩁<lb/>
其出處如蹈上蔡鸚鵡之譏奚以名儒<lb/>
震動也大難之迫也處之道曰不喪匕鬯仁人孝子之<lb/>
奉祀精誠之至也變叢于前而無移心處難者如是則<lb/>
無難矣太王之遷岐文王之囚羑里是也豈惟止患化<lb/>
<pb n="KR3a0086_WYG_002-2a"/>
暴而聖垂憲矣艮止也戢其身而弗遷也處之宜曰艮<lb/>
其背夫人資衆體以為用耳目止則廢視聽手足止則<lb/>
廢持行惟背可止不運無見也𫝊曰時止則止時行則<lb/>
行言如是乃為全徳艮背乃止其所雖有靜無動事若<lb/>
偏而道當然伯夷之餓首陽箕子之適朝鮮志存大倫<lb/>
可矣震来自外艮居自我皆非常有之故先儒動止靜<lb/>
止無我無物之訓語髙而理不暢夫易聖人處身履運<lb/>
之方毋以惡外是内之心求之也震彖𫝊似有脱文蓋<lb/>
<pb n="KR3a0086_WYG_002-2b"/>
發震之象與<lb/>
聖王作井田非亶養民乃施教焉爾夫民受百畆之田<lb/>
三畆之廬嵗種各穀以備灾害易植𤓰茹環廬樹桑雞<lb/>
豚善其畜長老得衣帛焉食粟焉死者得葬焉里為户<lb/>
八十巷列八家選耆而有髙徳者為父老辦䕶伉健者<lb/>
為里正使民春夏在田秋冬入保城郭田作則督趨耕<lb/>
耨城居則戒令紡績自十月至正月畢男女怨思作歌<lb/>
饑者歌食勞者歌事官於民間求詩鄉移於邑邑移於<lb/>
<pb n="KR3a0086_WYG_002-3a"/>
國國以聞於朝故天子不出户知天下所苦十月訖事<lb/>
父老教於室十嵗事小學十五事大學秀俊者漸升於<lb/>
司馬曰進士行同能偶别之以射然后爵之士以累行<lb/>
進取君以考功授官是時非里不羣非事不習非人不<lb/>
師非正業不授異端何由興衺行何由作乎今井田廢<lb/>
矣而鄉老里長有司學官由古之遺也貪吏罄民財庸<lb/>
吏頽舊制巧吏創奇名文吏修末飭民詐而玩法士驕<lb/>
而慕榮不變之急其大壊可立待也已<lb/>
<pb n="KR3a0086_WYG_002-3b"/>
文王而後視民如傷者其惟我皇祖乎古創業君修禮<lb/>
樂正法度顯諸朝廷者爾我皇祖三誥加意閭閻均賦<lb/>
懲奸惟恐妨民之安夫天豈徒尊一人於上以寵其躬<lb/>
而莫之敵凡以長民使貧富相資强弱相安桑麻穀粟<lb/>
以相養父子兄弟以相生是故教者明此也法者維此<lb/>
也詩曰無此疆爾界陳常于時夏言養事修而教道興<lb/>
矣<lb/>
牧誓而下其惟我皇祖北伐之檄乎泰誓數紂之罪其<lb/>
<pb n="KR3a0086_WYG_002-4a"/>
詞敖讀者疑之曰武非聖也皇祖之文復綱常正内外<lb/>
知與力弗挈矣噫上配典謨可也<lb/>
元之臣若布呼宻張雄飛陳天祥張貞其學明其節植<lb/>
其才濟乎變今論元才者曰虞揭彼特綴緝之技宋濓<lb/>
修史采之雜而予之濫惡在其為史也<lb/>
耶律楚材之諫殺許衡之興學有肇修人紀功無二子<lb/>
則萬里中原郡邑而坰牧人類而馬牛雖配三聖可也<lb/>
劉因不就存中外之防其元之伯夷與元之儒孰大於<lb/>
<pb n="KR3a0086_WYG_002-4b"/>
是<lb/>
建文中儒臣建制停罷北方學校夫文翁在蜀常衮在<lb/>
閩興學起其陋况自古帝王所自立之地耶夫建文之<lb/>
臣殺身之義不能贖其亡國之罪焉<lb/>
古無理氣之名而道明後有理氣之辨而道晦夫乾陽<lb/>
也坤隂也乾則靜專而動直坤則靜翕而動闢皆於生<lb/>
物驗之言其迭運曰道言其妙用曰神後人曰所以一<lb/>
陽一隂者道又曰其理則所謂道又曰太極形而上之<lb/>
<pb n="KR3a0086_WYG_002-5a"/>
道隂陽形而下之器夫太極者隂陽之全隂陽者太極<lb/>
之分故以已判未判言太極不知太極者也况岐而二<lb/>
哉<lb/>
心性固不離亦非雜知能心之用也愛親敬長性也好<lb/>
利惡害心之覺也生可舍死可取性也譬之物焉生生<lb/>
氣也穀之甘杏之酸桂之辣性也心靈而性活也心移<lb/>
而性宰也孟子曰仁人心也乃言所主也非用為訓也<lb/>
心性之辨一言而決之矣<lb/>
<pb n="KR3a0086_WYG_002-5b"/>
易曰顯諸仁藏諸用道周萬物曰顯日用不知曰藏彼<lb/>
窮冬自地忽逢春而物萌牙可見其仁自牙之後形自<lb/>
形色自色皆造化也人但知物之長茂爾非藏乎夫乾<lb/>
坤變化物受氣而自成乾坤何心焉聖人則率作興事<lb/>
屢省乃成故曰不與聖人同憂<lb/>
乾常動其曰靜言其收物也坤常靜其曰動言其生物<lb/>
也乾不交坤曰靜坤上交乾曰動乃氣也非形也隂陽<lb/>
氣也剛柔氣聚而有體也乾坤隂陽之純否泰隂陽之<lb/>
<pb n="KR3a0086_WYG_002-6a"/>
交故彖𫝊曰隂陽六子惟曰剛柔各得☰☷之一體而<lb/>
已古書言氣即有理言理即有氣<lb/>
聖人本三才以兩而成卦故自天地定位推之既成萬<lb/>
物言造化以兩而為用也是故天地相交山澤相通雷<lb/>
風相益水火相濟故曰一隂一陽之謂道<lb/>
易曰成變化而行鬼神自數而推之蓍也有大衍之數<lb/>
而後九六之變化生矣變生乃以未来之吉凶告之所<lb/>
謂行鬼神也人幹事于明鬼神司其柄于幽惟蓍知之<lb/>
<pb n="KR3a0086_WYG_002-6b"/>
五十有五之數由五而生故虚五不用大衍之數由一<lb/>
而生故虚一不用居其母而用其子如後天圖乾坤隅<lb/>
而六子正也<lb/>
占用九六不用七八銑意以三為竒陽之數也二為偶<lb/>
隂之數也卦象三才故為畫三三竒成九為老陽七則<lb/>
乏三偶成六為老隂八則贏天下之物至老而變人耄<lb/>
而化花開而萎禾實而黄大寒而温盛暑而涼晡則夜<lb/>
黒則旦易言九六而無七八𫝊無證焉<lb/>
<pb n="KR3a0086_WYG_002-7a"/>
衆人所不能知問於聖哲聖哲亦不能決問諸鬼神筮<lb/>
者問神之法也夫事之所向未定理之所宰各止聖人<lb/>
取物象宜立卦係辭占者遇之決疑敏務是故貞吉臻<lb/>
而凶咎逺矣龜有兆無辭其又神哉<lb/>
井言徳性徳性無加損無待而成鼎言才器才器有大<lb/>
小隨量而受井之用汲猶鼎之待舉井思王明鼎惡耳<lb/>
革蓋徳難見知才每受妬也<lb/>
渙之訟曰渙其羣夫坎水為難在内風以散之四㢲之<lb/>
<pb n="KR3a0086_WYG_002-7b"/>
主爻故曰渙其羣以卦變言之非也况卦變自乾坤程<lb/>
傳確矣丘髙而在上五也四散其羣而致一以承五㢲<lb/>
者入也故曰有丘小人各立私黨不一心於君斯所以<lb/>
致難與<lb/>
旅六二曰即次九四曰于處次者蹔止也故曰左次曰<lb/>
師次處者安處也故曰出處曰處仁九二初為旅人待<lb/>
幾而發故即為善晉文在狄是也行者赴家辟難者求<lb/>
濟旅必有歸可以安之而無動乎狐趙不欲晉文久於<lb/>
<pb n="KR3a0086_WYG_002-8a"/>
齊是也<lb/>
洊雷聲緩而勢消故初九虩而九四泥隨風勢進而威<lb/>
烈故初六始起之風利用武六四相續之風利去暴夫<lb/>
四得位承五依尊履正雖以柔御剛能獲不仁也風亦<lb/>
有摧物之象焉以剛用柔者弱<hi>震</hi>以柔用剛者强<hi>㢲</hi>
㢲之初四皆隂而吉兊之三上皆隂而凶㢲者伏於陽<lb/>
也服善也君子之道也兊者説乎陽也獻媚也小人之<lb/>
道也㢲二達誠于上五宣命于下順之可信也兊二孚<lb/>
<pb n="KR3a0086_WYG_002-8b"/>
以化其心四介以阻其勢説之可憂也順者公説者私<lb/>
夬五陽決一隂比大壯易為力矣爻辭之危憂其不勝<lb/>
蓋開弓及滿釋矢尤難古曰强弩之末不穿魯縞陽長<lb/>
將極隂消必生小人勢窮疾甚肆厥凶悖况有平日周<lb/>
算而臨事改勢者武三思匹夫耳而唐再亂噫誠難哉<lb/>
易取人之能悔蓋罪已省咎君子也為忠臣為孝子為<lb/>
明長責人䕶短小人也為奸臣為逆子為賊吏是故一<lb/>
言而興邦者悔也一言而喪邦者吝也<lb/>
<pb n="KR3a0086_WYG_002-9a"/>
易者隂陽之變交而後有變分為對待流行已支而又<lb/>
以二圖當之造化為文字所泥矣<lb/>
初九者象也潛龍勿用者辭也值其爻者變也用其辭<lb/>
者占也凡所謂龍之類因爻而著義也難明者證以物<lb/>
類易知者指其事宜又易者惟曰貞吉悔亡无咎而已<lb/>
夫卦固人可用然聖人命辭即一端而陳道宏義精該<lb/>
通不滯在人推而行之若泛議濶訓茫無執著亦未當<lb/>
焉<lb/>
<pb n="KR3a0086_WYG_002-9b"/>
履初九素履素者未有飾也履者禮也忠信之人可以<lb/>
學禮上九履道已成下皆視之考於祥矣祥者福之兆<lb/>
也九五夬厲况上九乎然而徳剛位柔居極應說所謂<lb/>
旋也旋者回反也進而能退行而不偪上而能下也夫<lb/>
如是則徳而不矜髙而不危何吉加焉旋謂之回周旋<lb/>
折旋義在周折先儒謂周旋全備須添字而足則六經<lb/>
有隠語乎鄭康成不通經則改字不達禮則推之殷宋<lb/>
人入字成其説失闕疑之義也<lb/>
<pb n="KR3a0086_WYG_002-10a"/>
訟公卿大夫之爭斷以詞噬嗑奸人之梗威以刑訟可<lb/>
悔而止噬必法而定訟以天臨于上曲自阻噬以雷擊<lb/>
乎下威必終<lb/>
諸臣之爭以地以功以賞以地者虞芮是也以功者論<lb/>
蕭何是也以賞者王成是也以約訟之者寡矣食舊徳<lb/>
則人莫與爭能從事无成則人莫與爭功渝即命則人<lb/>
莫與爭利何訟之有上六不義而得賞若後世告訐者<lb/>
不勝其喜而矜其終凶者乎命者爵命也曰天命者天<lb/>
<pb n="KR3a0086_WYG_002-10b"/>
之所向也曰君命者上之所令也曰服命者臣之所受<lb/>
也<lb/>
小人之害國家莫甚於引其黨小人事敗而斥其黨乃<lb/>
復蔓延而升復怨愈棘積禍愈深宋王安石之徒是也<lb/>
夫小人猶虎狼也見肉必噬至骨而後已其心猶虺蛇<lb/>
也遇人必施其毒而益怒非恩可結禮可服也宋人調<lb/>
停何愚哉<lb/>
晉韋忠之不就辟唐張彖之隠嵩山剛矣夫漢王生之<lb/>
<pb n="KR3a0086_WYG_002-11a"/>
戒寛饒宋畢仲游之告溫公知矣夫漢丙吉之不伐宋<lb/>
程伯子之引咎仁矣夫<lb/>
夫治亂人為之天成之當春之生和風煖日相麗使人<lb/>
説及秋之殺嚴霜冽風相續使人慘元祐更化明道入<lb/>
朝必能捄温公之直振申公之縮而不幸死非天耶<lb/>
誅武三思而韋氏専方始禍也相張九齡而楊氏入終<lb/>
怙亂也故大臣之職在正君心君正而天下定矣<lb/>
問曰貪吏之易法也今重其罰可乎答曰否君子反經<lb/>
<pb n="KR3a0086_WYG_002-11b"/>
而已矣經正則庶民興况為士者哉是故天子奬忠直<lb/>
大臣絶私黨塞倖門杜賄道惟引賢而録才士將惡衣<lb/>
垢面敝車瘠馬以顯操矣<lb/>
天子求過大臣薦賢邇臣道諫官拂守令務養民學官<lb/>
督士行<lb/>
古之大臣不薦士人皆責之文侯之擇相以其所薦之<lb/>
士之品為差噫斯道之廢久矣<lb/>
魏文侯尊卜子夏段干木至命相則曰成孰與璜是以<lb/>
<pb n="KR3a0086_WYG_002-12a"/>
名髙乎桓文而治夷于列國漢武帝賢仲舒敬汲黯至<lb/>
立相則用𢎞與慶是以威加乎逺夷而徳儕乎秦政皆<lb/>
不能克己之故與故曰去讒逺色賤貨而貴徳所以勸<lb/>
賢也<lb/>
朝廷之上貴者不賢可知其政之亂也帷幄之間信者<lb/>
不慤可知其君之僻也關境之外察者不飭可知其兵<lb/>
之散也田野之中耕者不時可知其民之勞也膠庠之<lb/>
内遊者不恪可知其士之驕也若是者難必作國必危<lb/>
<pb n="KR3a0086_WYG_002-12b"/>
君子過而弗入居而急徙可也<lb/>
有詭事者勿予學也有驕志者勿予規也有得意者勿<lb/>
予政也有爭氣者勿予辯也有易心者勿予遊也<lb/>
子貢之賢傳於貨殖君子舉戾于道而辱及之可無慎<lb/>
乎然微瑕而疵白璧史氏其刻哉<lb/>
士之修操俗成之也俗之興義教道之也夫佞而貴賄<lb/>
而富鄉人賤之直而賤亷而貧鄉人榮之士皆趨之善<lb/>
矣茍惟重貴富而揜其惡輕賤貧而遺其節士皆違於<lb/>
<pb n="KR3a0086_WYG_002-13a"/>
道矣夫守令明禁鄉老倡化者也今守令失職鄉老乏<lb/>
徳欲俗之美難矣哉<lb/>
昔者先聖教於洙泗之間從者三千人及遊四方屢遭<lb/>
厄難蓋教者得位懲勸翼焉而趨善者同教者無位則<lb/>
感乎志士而已夫子曰天下其孰能宗予蓋傷其不得<lb/>
同也<lb/>
克己者猶兵御敵進而無却養心者猶水漬物漸而不<lb/>
驟慎思者如渫井浚其泉而愈新辯疑者如解絲理其<lb/>
<pb n="KR3a0086_WYG_002-13b"/>
序而自整<lb/>
不輕富貴不能安貧賤不修志意不能小王公故華歆<lb/>
揮金管寧割席孟生棄甑林宗納交克己不如顔子則<lb/>
簞瓢何樂也省身不及曾子則晉楚可慊也學者宜功<lb/>
儆焉毋蹈上蔡之譏也<lb/>
端吾貌正吾言人斯敬之矣非人也吾自敬也怠吾貌<lb/>
易吾言人斯慢之矣非人也吾自慢也昔蘇轍毁程子<lb/>
蘇頌止之曰吾觀過其門者無不肅也善占徳矣<lb/>
<pb n="KR3a0086_WYG_002-14a"/>
孟子謂宫室之美妻妾之奉所識窮乏者之得我乃不<lb/>
辨禮義而受萬鍾謂之失其本心後世於是三者未克<lb/>
也閉目闔户而認心體豈所謂酒肆淫房皆般若乎<lb/>
孟子曰大人者不失其赤子之心者也夫赤子之心良<lb/>
知也良能也所謂萬物皆備焉精知求毋迷其原篤行<lb/>
求毋遏其生其要誠而已矣岐於意喪於偽大壊於足<lb/>
欲夫農之治穀勤矣不過遂其自登助長且害苗而况<lb/>
傷其種乎<lb/>
<pb n="KR3a0086_WYG_002-14b"/>
吕申公劉元城陳了翁皆㕘禪取其定以治心樂其空<lb/>
以忘憂患謂於吾道有裨焉猶愈於陽非隂用者若聖<lb/>
人之處憂患其成徳之地乎是故舜孝純於厯山文易<lb/>
演於羑里夫子晩躓而定六經學者堅志而邁徃賢者<lb/>
校功而熟仁與夫異端之放與空者判矣天不以窮冬<lb/>
而廢生江河不以遇礙而回流<lb/>
勿因喜而發言勿乘快而幹事故曰言必慮其所終行<lb/>
必稽其所蔽勿因人敬而喜勿因人慢而怒故敬必省<lb/>
<pb n="KR3a0086_WYG_002-15a"/>
已之實慢必究致之由<lb/>
大治之世大亂基焉桓公葵丘之盛而内嬖競唐宗貞<lb/>
觀之泰而武氏入宋仁嘉祐之厚而安石譽故帝王之<lb/>
化自内風俗之同一徳關雎行不漁色矣兔罝行不談<lb/>
空矣<lb/>
赤子之心其各正性命保合太和者與覆種於田人事<lb/>
養之雨露潤之秀發穎實粒生民而開太平矣<lb/>
漢有三臣焉曰張良之知董仲舒之正汲黯之直唐有<lb/>
<pb n="KR3a0086_WYG_002-15b"/>
三臣焉曰狄仁傑之密宋璟之堅郭子儀之大漢有董<lb/>
公曰為義帝誅項羽唐有徐洪客曰指江都取獨夫使<lb/>
漢祖守其義唐宗得其謀二代之得天下湯武何以加<lb/>
諸<lb/>
皇祖之平禍亂功大於湯武道光乎堯舜義祖于春秋<lb/>
於乎百世以俟聖人蔑以尚之矣<lb/>
人臣道盛無明王則澤不施易曰密雲不雨自我西郊<lb/>
蓋傷於所逢者乎小人怙惡無君子則事益遂易曰剥<lb/>
<pb n="KR3a0086_WYG_002-16a"/>
牀以辨未有與也蓋感於所見者乎<lb/>
剥之䝉曰剝牀以辨未有與也傷其無友也所遇皆柔<lb/>
暗相與懐奸而濟惡否之遯曰包羞位不當也幸其得<lb/>
友也所承乃剛明猶知冒恥而茍處彼卑賤之徒竊顯<lb/>
位而播惡揚揚乎自得矣又六三之次也<lb/>
君子係遯蹈濡首也小人包羞勝迷復也君子百善一<lb/>
缺足敗之矣小人百惡小善猶幸之矣張説因宋璟而<lb/>
直元忠蔡京因張觷而召楊時國尚有賴焉<lb/>
<pb n="KR3a0086_WYG_002-16b"/>
問曰范仲淹韓琦孰優答曰以見則范也精以量則韓<lb/>
也𢎞范慷慨而近名韓渾厚而近徳胡文定謂忠獻宋<lb/>
臣之冠也問李沆答曰當時稱聖相矣蓋剛中而識微<lb/>
韓范濟時也李文靖慮後也夫臣者節可盡識難乎逺<lb/>
一時之功泉溉也後世之謀澤潤也賈誼之䇿久無不<lb/>
中世疎其五餌然金元誤陷之肆夷狄之衰甚矣<lb/>
興國之財積於閭閻亡國之財藏於府庫<lb/>
君子慮四方小人謀一身君子遺休小人種禍君子死<lb/>
<pb n="KR3a0086_WYG_002-17a"/>
而獻忠史魚也小人死而獻佞司馬相如也<lb/>
謙者艮在内中有定守也坤在外外順時宜也非無所<lb/>
主茍以下人也六二鳴謙鳴而謙也言之孫也九三勞<lb/>
謙勞而謙也行之恭也六二在下其言謙發中之得也<lb/>
上六在上其言謙聲人之罪也在下以謙為謙有功以<lb/>
不伐為謙六四以下功為謙五與六有位者太柔則廢<lb/>
柄將下移謙施於賢非以禦暴五王也故侵伐无不利<lb/>
上公也故利於自治其邑若定之墮三都是也兵以順<lb/>
<pb n="KR3a0086_WYG_002-17b"/>
動志乃去間莫非謙之用也<lb/>
鬼谷子教其徒之游説也捭闔飛箝百用其姦惟無欲<lb/>
之君則勿徃夫無欲正心之極功也大哉聖學乎無對<lb/>
於天下矣先儒乃惑異端何哉<lb/>
康節卲子其深于易耶首尾百吟其憂宋之將亂耶其言危<lb/>
其慮逺其志激以傷夫盛必衰者有天焉有人焉是故氣盡<lb/>
而漓勢極而反天也物豐而民驕世異而法弛文用而士異<lb/>
習人也好竒者生事立黨者求勝咸腓列夤身其危哉<lb/>
<pb n="KR3a0086_WYG_002-18a"/>
王制亂名改作言偽學非者殺不亦過乎夫植粲之詩<lb/>
乃弱魏也嵇阮之放乃蹙晉也蕃將之守乃叛唐也王<lb/>
安石之新法經義南渡儒生之爭勝乃亡宋也是故先<lb/>
王以五倫為本三徳為教六藝為用事周於彛常民安<lb/>
於樂利臣習其諳練而有刑以辟奇衺大哉治乎王制<lb/>
非躗言矣<lb/>
邵子曰大得須防大失若之何防之浚得而弗止者貪<lb/>
也憂失而辟得者偷也若伊尹返太甲而遂致政周公<lb/>
<pb n="KR3a0086_WYG_002-18b"/>
定洛都而思明農大哉聖之謙乎勢有失而道咸得矣<lb/>
易常防於未然書貴不見是圖故事君者立事可能也<lb/>
慮後世而安之不易能也問曰賈誼其庶乎否曰賈生<lb/>
見天下之勢不符其心有經國之術靡得其道自亞夫<lb/>
之後大臣自裁弊也為張禹孔光之阿容王嘉之無能<lb/>
明諸侯分王子弟弊也為偽莽獻符崩角稽首夫法與<lb/>
勢未有久而中立者昔先王仁義以本之禮樂以結之<lb/>
政刑以維之君子親賢小人樂利故中才䝉業而安賢<lb/>
<pb n="KR3a0086_WYG_002-19a"/>
相乘盛而起衰夫文帝一儉終漢之世藉之况先王乎<lb/>
有文帝之恭儉又用賈生之䇿漢治彬彬矣行賈生之<lb/>
䇿無帝之恭儉所謂徒法者與敬事而信節用而愛人<lb/>
帝之治也自秦之虐劉項之戰丘阜積骸川原流血與<lb/>
民休息黄老之言也其時帝遣三將之伐親勞亞夫之<lb/>
軍屈尊以信將重帝有王畧矣世儒乃儕之黄老何不<lb/>
察與<lb/>
唐徳宗少而强治漢武帝老而悔過唐日亂漢遂安故<lb/>
<pb n="KR3a0086_WYG_002-19b"/>
君子貴乎有終<lb/>
言忠信行篤敬許平仲儒者而行乎夷狄金日磾覊夷<lb/>
而行乎中國世祖舍其俗而用許子武帝以愛子而託<lb/>
日磾二子之賢有間二主之知人至矣夫<lb/>
金日磾辟宫女辭内女讓託孤其徳敬矣而識加人一<lb/>
等噫孰意夷狄而有斯人哉<lb/>
問曰儒生亡宋其言不已過乎答曰考諸宋人之文可<lb/>
知矣是故黨師承而爭勝人私也事空辯而無實用靡<lb/>
<pb n="KR3a0086_WYG_002-20a"/>
也既私且靡平居無同讎之義臨亂無活國之術元人<lb/>
挺戈而下江南矣東漢盧植皇甫嵩之徒咸以儒生戡<lb/>
國大難已而姦雄林起猶跼蹐昏庸之主翼衛危難之都<lb/>
儒之效也宋有一於是乎故人臣當權而誤國學者徇<lb/>
偏而惑世雖殺身不貴也<lb/>
聖人生而知之安而行之自性而達於萬事本之生末<lb/>
與自學知利行以下由事而協於一性末之反本與陸<lb/>
子靜謂性外無道亦篤於問學而抗𤣥言以排朱氏由<lb/>
<pb n="KR3a0086_WYG_002-20b"/>
是奸人立偽學之禁促宋之亡文公之教孔門舊法也<lb/>
若緩於本末之辨故不能服陸氏之心夫子罕言性道<lb/>
恐人畧於實行也子思詳言之恐人陷於異端也<lb/>
真宰之功動處見之真宰之妙靜中㑹之<lb/>
知言者人之言也不得於言已之言也已言且忽况人<lb/>
言乎聞於外者亦能移其志也故多言敗成<lb/>
意淺則顯事亦惑心精則動微畢識<lb/>
勢敗事去雖天亦無如之何久而待其復可也夫王郎<lb/>
<pb n="KR3a0086_WYG_002-21a"/>
假漢而竊興孔明為漢而人莫應為治者其夙夜兢惕<lb/>
持其勢而善其事斯可矣<lb/>
暗於成事必當其敗失於知人必受其欺敗而速改欺<lb/>
而勿察猶勝迷復者乎大病之餘深諳藥性勿委而遂<lb/>
焉<lb/>
弗為貴所動不驕弗為慧所使不妄制貴易制慧難<lb/>
量力而動因時而消息之所謂識變者乎<lb/>
咸感也乃動也易以山澤象之形之靜者也恒久也若<lb/>
<pb n="KR3a0086_WYG_002-21b"/>
靜也易以風雷象之氣之動者也<lb/>
大傳之言造化皆驗于生物之功未嘗及无極之先六<lb/>
合之外也其約曰易簡曰知禮曰徳行曰詞皆學易之<lb/>
實也周子曰士希賢賢希聖聖希天<lb/>
陽剛也生也隂柔也成也皆氣也即其理也仁陽也愛<lb/>
也義隂也敬也皆氣也即其理也古人曰隂陽曰仁義<lb/>
一而已後人和合孔孟之言性乃立理氣之名學者勿<lb/>
泥於詞而泝其源不可廢理而存氣也<lb/>
<pb n="KR3a0086_WYG_002-22a"/>
隂陽剛柔相勝如二人角力云彼勝則此負勝者窮力<lb/>
而後已負者極虧而思報各不量其分而伺隙以逞故<lb/>
中國盛而伐夷夷狄强而猾夏是以帝王治内而畧外<lb/>
也凡事莫不然知者握其幾預處之大壯才四陽已止<lb/>
遯惟二隂已退蓋寒始治裘奚及乎病革問醫庸愈乎<lb/>
小畜之上九雨而處和合也以徳載之否則難居也婦<lb/>
貞猶厲月望征凶隂疑於陽進將何為夫剛為天徳猶<lb/>
不干時况於隂乎况於臣子乎<lb/>
<pb n="KR3a0086_WYG_002-22b"/>
秦皇朝同列而平胡越乃亡於適戍之徒晉武平吴五<lb/>
胡亂其家恃勝而不反者凶豈惟臣子哉<lb/>
天暑必寒授衣墐户人以預冬也物聚則盜重門擊柝<lb/>
人以御暴也輔以防車之陷也纚以維舟之逸也人亦<lb/>
知矣何治身理國入於荒亂而尚無覺哉<lb/>
天而寒人則御以裘天而暑人則御以葛夫貧與富貴<lb/>
與賤之於人猶夫寒暑也人於富貴則慕而求於貧賤<lb/>
則惡而脫是知韓趙之為中國而不知嵩洛之尤中也<lb/>
<pb n="KR3a0086_WYG_002-23a"/>
不知類孰甚焉<lb/>
防乎其防易之大綱邵子自名其學乎體用一源顯微<lb/>
無間程子自述其道乎二子其洙泗之徒乎<lb/>
士之有識者寡矣王安石之亡國宋斷<hi>書名不知作者</hi>而始盡<lb/>
陸象山之學禪至我整庵公<hi>泰和羅先生</hi>而明吴澄右鄉人<lb/>
而飾曲説直之疚也吴氏博聞則有之矣凝道以水與<lb/>
器為喻以主一為尊徳性讀書為道問學既見徳性乃<lb/>
學於己問於人噫本之則謬如之何<lb/>
<pb n="KR3a0086_WYG_002-23b"/>
吴氏舉於鄉則系仕籍矣元以恃强滅宋而忍為之臣<lb/>
乎秦漢而下難而急君如趙王之養卒匹夫赴義如邢<lb/>
蒯聵之僕者鮮矣甚矣吾道之衰也久矣夫<lb/>
負薪者却遺金虞人以旌召不徃壯哉節乎誦法孔氏<lb/>
者愧彼多矣久矣吾道之衰也甚矣夫寒也暑也天之<lb/>
二氣此氣縮則彼氣伸彼氣来則此氣徃無并舉者凡<lb/>
死生貴賤得失進退皆然方氣之進盛也天弗能消之<lb/>
人置愛憎於人者惑矣<lb/>
<pb n="KR3a0086_WYG_002-24a"/>
量寛厚分嚴肅不寛則人怨而政不協不嚴則人侮而<lb/>
事不立二者蓋隂陽之會也韓忠獻其人與<lb/>
賞曰天命罰曰天討君猶不敢専臣乃竊威福之柄以<lb/>
樹徳而復怨焉可乎<lb/>
司馬遷之述史記也街談野語誣聖罔賢遷文偉俊讀<lb/>
者歆之不經而為信史然自班固而下皆然欲信而傳<lb/>
之難矣哉武成孟子取二三䇿焉學者之讀史可以三<lb/>
隅反矣<lb/>
<pb n="KR3a0086_WYG_002-24b"/>
夫子之經可以寄微㫖而達王道者存乎精義不必事<lb/>
詳左氏之誣雖列禨祥而備成敗者存乎窮理非以耀<lb/>
文後史博聞而非明道難以翼經陳壽之存大要歐陽<lb/>
修之削異端其庶乎歐陽𤣥之述宋宋景濓之述元其<lb/>
事則志𫝊之副其義則含胡為厚若之何取證也夫<lb/>
陳壽之不帝漢實録也易漢曰蜀佞晉也管寧漢之天<lb/>
民華歆寧之叛友并列而褒貶不加何闇劣也<lb/>
歐陽修之濮議謟君也五代史並前代之禮而亂之一<lb/>
<pb n="KR3a0086_WYG_002-25a"/>
時私是焉能協萬世之公乎噫非文過者與<lb/>
詩書史也春秋經也事道一以貫之得其一者可以修<lb/>
已治國矣後人以談道曰經紀事曰史是故道不關於<lb/>
治亂事無補於存省<lb/>
宋張浚其晉殷浩唐房琯乎髙談可聽實用不副天性<lb/>
克忌讐李綱趙鼎宗澤岳飛而薦秦檜信吕祉不采善<lb/>
謀而致三敗世有英主當辟失律文公之狀似為庇䕶<lb/>
噫大賢牽於朋好宋事可盡信乎<lb/>
<pb n="KR3a0086_WYG_002-25b"/>
宋誅齊愈大綱粗立狀曰李綱之私也徙郭浩抑子蓋<lb/>
山東失望夫殺曲端失關中心信吕祉間名相士夫落<lb/>
志伊誰之為與夫舉大事者必養民而固本然後選將<lb/>
而練兵尤必乘隙而動敵方强明我尚擾攘突起而北<lb/>
伐用不協之將帥未輯之兵孝宗愚張浚罔矣孝宗之<lb/>
志沮自是為姪請和已耽山水樂妃嬪從幸臣養僨帥<lb/>
如楊甲之䇿朱子之諫矣狀曰欲附歸正人銑謂宋生<lb/>
一患果仁政耶中原遺黎簞食壺漿以迎故君彼歸正<lb/>
<pb n="KR3a0086_WYG_002-26a"/>
者非不逞之徒則遭刑之辟民乃為逋逃主乎金雍之<lb/>
政過於宋民何棄其業而南與奉驕子者未有得其孝<lb/>
者也狀曰取羣盜降虜以攻夷狄夫英雄而后能馭之<lb/>
梁武失於侯景矣世之亂也民無定主可用是䇿江南<lb/>
素稱豪健吴越各用一隅爭雄上國宋兼而有之得道<lb/>
而王莫之能止也夫弱子棄其祖遺膏腴而不顧乃欲<lb/>
寄生於尋丈之墝埆樵夫農豎咸呌呶之矣<lb/>
南軒之為子紀述父事乃定國是而多曲筆子於父過<lb/>
<pb n="KR3a0086_WYG_002-26b"/>
諱之可也文飾以亂大經不可也<lb/>
真宗之守澶淵中國全盛也徽宗之不可守汴中原已<lb/>
擾也宋自王安石以来失民矣夷狄徃來之忽出而避<lb/>
之已而復歸更治國定矣李綱不知權者也<lb/>
徽宗之北民不附金中原可復因人也岳飛之捷民皆<lb/>
應師中原可復乘勝也過此無幾矣是故用賢養民以<lb/>
待釁可也越之報吴歴年三紀胥戮嚭寵斯舉况北勢<lb/>
之勝雍政之善哉<lb/>
<pb n="KR3a0086_WYG_002-27a"/>
諸葛公之相蜀狄梁公之復唐一人而任社稷微二臣<lb/>
則其國亡非至誠上才曷濟哉非三代以下之臣之班<lb/>
也<lb/>
夫易者何也聖人内崇其徳外廣其業也知以通故貴<lb/>
乎崇禮以踐故貴乎卑崇則徹于逺卑則履其實乃法<lb/>
乎天地焉效法而不失與天地並立而為三天上地下<lb/>
聖人易行其中成性存存道義之門易即理也理乃性<lb/>
中之固有也存其固有者性之成是故知禮成性道義<lb/>
<pb n="KR3a0086_WYG_002-27b"/>
由此而出明道曰盡天理便是易一言盡之矣方易未<lb/>
作止行天地及易已作乃見卦畫卦者何也聖人藴之<lb/>
為徳行行之為事業筆是二者於象為易易因聖人有<lb/>
作而名也諸儒之言若易别有物焉而聖人體之用之<lb/>
不其舛與<lb/>
仰以觀於天文至易无體聖人之履也仰則觀象於天<lb/>
至與地之宜聖人之博也如是而后作易八卦是也是<lb/>
故道準乎天地學貫乎三才故徳通乎神明事類乎萬<lb/>
<pb n="KR3a0086_WYG_002-28a"/>
物<lb/>
聖人法易不知易從何而有名夫易者道行於天地象<lb/>
見於畫䇿名立於聖人若曰後賢學易可矣<lb/>
天地卑髙方物象形易呈於兩間者總為剛柔分為八<lb/>
卦統於乾坤行於易簡人而體之成位矣<lb/>
天地之化兩而已兩者并立生生不窮故曰一隂一陽<lb/>
之謂道神者二氣之英靈所以行乎是道也道者實用<lb/>
神者妙用大𫝊兩其文安得混其稱耶<lb/>
<pb n="KR3a0086_WYG_002-28b"/>
隂陽形而上者器象而制者網罟之類也易有聖人之<lb/>
道四焉缺其一則不足是故精粗一理也<lb/>
太極者儀象卦之合也儀而象象而卦太極之闢也夫<lb/>
卦之畫三三才之象也三才各兩故卦再倍而成邵子<lb/>
曰一分為二漸推至六十四先天之數程直方之解確<lb/>
矣啓蒙之圖不已鑿乎四畫者太極生兩儀五畫者兩<lb/>
儀生四象名實俱謬五行生克緯書之野以訓河圖無<lb/>
稽矣河圖相生洛書相克馬背旋文龜甲拆象具數爾<lb/>
<pb n="KR3a0086_WYG_002-29a"/>
若何而證生克耶五行者聖人取地之五物象天之五<lb/>
氣陽主生主煖主動少陽漸長故名木木生物之煖者<lb/>
萌牙而合抱有長之象焉老陽為火則活動炎熾之極<lb/>
也隂主殺主冷主靜少隂漸收故名金金殺物而冷者<lb/>
凝固而内明有靜之象焉老隂為水則淵澄甘寒之極<lb/>
也兩隂兩陽之中雖非其氣然資之而不能外名土猶<lb/>
金木水火無地無附載也隂陽環而生薪木之傳火火<lb/>
燼之變灰厚壤之生金金化而液水潤而物隂陽貞而<lb/>
<pb n="KR3a0086_WYG_002-29b"/>
勝斧斤舉而林伐草木牙而土裂土擁而水涸水灌而<lb/>
火熄火然而金鑠是故名義可得而推矣夫夏當囚水<lb/>
而發洪濤木因火盜而極茂暢拘於時者泥也夫土可<lb/>
一息而離乎坤元之敦龎而夷於金木則二物之化伊<lb/>
誰屬耶夫天地之覆載水火之變化造物者妙於是若<lb/>
洪範之五行乃禹謨之六府民用攸資國脈是延亦亂<lb/>
於虚浮何哉何粹夫曰水體凝結本靜為天火所化而<lb/>
流至冬凝結極寒乃遂其性也<lb/>
<pb n="KR3a0086_WYG_002-30a"/>
夫惟一氣分合生殺靜動盛衰厥運差也聖人借物之<lb/>
形而名之欲人之易於識别也故一而混曰渾元渾水<lb/>
之濁也假以名氣之一也元人之首也假以名氣之始<lb/>
也山之背者雲蔽之曰隂假以名地氣之卑匿而幽也<lb/>
山之向者日射之曰陽假以名天氣之髙顯而明也<lb/>
子産醫和論晉侯之疾同義而致微故傳者比而屬之<lb/>
奈註者失其㫖焉子産曰君子有四時節宣其氣一之<lb/>
則生疾醫和謂女當有節然難言也故喻以樂曰有五<lb/>
<pb n="KR3a0086_WYG_002-30b"/>
聲遲速本末中也又曰煩手淫聲慆堙心耳則非中聲<lb/>
矣物亦如之指女也煩乃舍也無以生疾則節女矣六<lb/>
氣生五味發五色徵五聲皆指五行也淫生六疾四者<lb/>
之過也晉侯之疾以女故言六氣之淫夫隂之氣凜冽<lb/>
也陽之氣温煗也晦之氣瞢闇也明之氣宣朗也風雨<lb/>
之寒涼也以六者分朝晝夕夜焉曰四時朝晝明夕夜<lb/>
晦風雨隂陽時見序為五節即樂之節也隂遲則陽速<lb/>
相及使隂陽得中風本則雨末相及使風雨得中晦明<lb/>
<pb n="KR3a0086_WYG_002-31a"/>
皆然失中為過過則失菑六氣之淫猶樂聲之淫也故<lb/>
曰過寒熱諸疾猶聲之慆堙耳目也故曰菑女陽物也<lb/>
言其體温柔禮適四方以婦人晦時言近女當以夜疾<lb/>
生以類應子産所謂一之也夫人道基於男女謂天降<lb/>
命淫則敗徳與身謂天降威日用至切要者可不敬乎<lb/>
頤之爻辭曰靈龜曰虎視龜氣自咽也不漁食也虎交<lb/>
有時也能逐欲也戒人之窮口嗜而極情好也<lb/>
周公係辭有以一爻取義姤復大有比是也有以二象<lb/>
<pb n="KR3a0086_WYG_002-31b"/>
取義需遯是也觀四隂逼而勢危乃主二陽歸妹兊為<lb/>
妹而震歸之上六言夫婦之无終考其辭則義有適推<lb/>
而行則用咸該在需陽方進也小人出言害之漸進為<lb/>
寇禦之已至而不敵則順以聽聖人處小人以安君子<lb/>
六四貪而固寵以位為安教之出上六卦終則變無固<lb/>
位之心教之入遯初六戒勿上逼初之勢銳六二令其<lb/>
自止二之位中九三係遯位連也謂比二隂九四好遯<lb/>
情洽也謂應初九五嘉遯好逑也謂二五正應上九絶<lb/>
<pb n="KR3a0086_WYG_002-32a"/>
逺於外無隂之疑故肥饒裕也問曰小人可為之謀與<lb/>
答曰小人心奸而性狠然畏罪而避害相時而慎動亦<lb/>
人同耳在治朝羣正人當事首亦可用長而集事古人<lb/>
謂佞於隋而忠於唐者也<lb/>
乾坤相索而生六子所謂隂陽合徳而剛柔有體其明<lb/>
卦變之例乎程子之言有據矣<lb/>
邪之易染由膏之近火也正之易汚由白之㸃墨也易<lb/>
曰君子以逺小人不惡而嚴嚴者自持也非禮弗履故<lb/>
<pb n="KR3a0086_WYG_002-32b"/>
禄不可得而榮名不可得而動諂不可得而説害不可<lb/>
得而加申屠蟠之辟董卓得之矣<lb/>
小過之辭説者未明蓋亨利貞可小事不可大事謂四<lb/>
隂也不宜上宜下大吉謂二陽也初在卦始而銳上居<lb/>
卦終而極故飛鳥離其凶然黨錮盡而閹豎滅偽學禁<lb/>
而侂胄誅小人之讎君子能自免乎善人國之紀害之<lb/>
則逆天也逆天者亡二五中也聖人教之處過之宜祖<lb/>
謂初人之始也妣配祖君謂三陽為君也臣服君位過<lb/>
<pb n="KR3a0086_WYG_002-33a"/>
其祖與之配進則孫君安於臣隂可過而陽不可過如<lb/>
是者无咎六五隂盛陽微不和洽而雨以六之在上也<lb/>
弋之則解夫位過非胤徳之美弋取非撥亂之才所謂<lb/>
小事也君子處小人之下彼猶忌其才而戾其升茍過<lb/>
之則百方害之九三弗過上六而當為之防一小人生<lb/>
心其羣叢起而助之虐或戕謂初也九四弗過五而遇<lb/>
謂承之也雖曰无咎當戒徃而永貞三居下卦之上故<lb/>
凶四居上卦之下故无咎九四君子之失位者雖遜以<lb/>
<pb n="KR3a0086_WYG_002-33b"/>
遇小人亦不與同流而徃子之於陽貨是也徃則與小<lb/>
人同受其敗龜山之從京辟是也小人雖一時得志而<lb/>
終不久君子敬徳潔已逺利與害以待天之復而已矣<lb/>
夫弗過遇之君子待小人之恭弗遇過之小人凌君子<lb/>
之横六五之權不能雨蓋有穴其間而為之間者上六<lb/>
也不仁居亢以屯其膏小人恃君之寵居髙位而播惡<lb/>
於衆君徳為之累夫君子茍無意於盜弋而去之隂過<lb/>
之禍息而吾心明於天下矣<hi>小畜極而雨者陽在上也小過不雨隂在上也尚徃</hi>
<pb n="KR3a0086_WYG_002-34a"/>
<hi>而畜之則雨矣</hi>
造化隂陽而已國家君子小人而已為學天理人欲而<lb/>
已相制相勝迭消迭長吉凶悔吝生矣大治生亂靜久<lb/>
而動也大亂生治動極而靜也天主之人為之命之所<lb/>
在時也時之所向勢也順而處之義也<lb/>
治為養民而布教為明倫而生饑食渴飲天性也愛親<lb/>
敬長良知也聖人發而遂之也<lb/>
君子之學有五惡焉惡浮恐其粃實也惡雜恐其淆真<lb/>
<pb n="KR3a0086_WYG_002-34b"/>
也惡疏恐其害成也惡自足恐其止善也惡自是恐其<lb/>
始亂也<lb/>
仁之貫乎倫紀也猶氣之周身也氣所不能達斯痿謂<lb/>
之無肢之人可也心生物也仁生之徳也故靈曰心活<lb/>
曰仁忍於父必逆忍於君必欺忍於友必棄斯謂之無<lb/>
倫之人可也<lb/>
龜山楊氏進以蔡京入即發其姦猶可捄亂逮其貶而<lb/>
後劾之敵已在門詩曰啜其泣矣何嗟及矣龜山之謂<lb/>
<pb n="KR3a0086_WYG_002-35a"/>
乎荀爽為卓所刼而出附和羣正密謀誅卓事雖不逮<lb/>
志可則也龜山論貶安石徒摘其誤經之疵是舍其盜<lb/>
穀而責其蹊田者與<lb/>
程門真𫝊尹和靖一人而已學主乎敬言純乎經道行<lb/>
乎富貴患難辨程録之贗有功於師門者也<lb/>
堯舜事業太虚中一㸃浮雲過目言所性不存焉然流<lb/>
於曠誕堯舜蓋欽欽爾<lb/>
聞必躬行猶方必療疾也行之則誕言自廢藥之則良<lb/>
<pb n="KR3a0086_WYG_002-35b"/>
方斯𫝊言之必可行真言也行之或有弊陂言也若誕<lb/>
言則美聽而行塞夫屑金為糝磨珠為芑非不貴且麗<lb/>
然不可養生故雖溝壑之人不食<lb/>
李郭同舟而濟望之者若登仙云小人猶未逞於君子<lb/>
諸人重相標表在坤之豫无咎可也而必无譽何慎之<lb/>
至耶不知消息而決為所謂納諸陷穽而莫之辟也耕<lb/>
莘築巖者以上徳而安於鄙事聲聞落然一起而天下<lb/>
賴之矣<lb/>
<pb n="KR3a0086_WYG_002-36a"/>
問曰患難其人之不幸與答曰人之藥石也人未經事<lb/>
者一服之可已其終身之疾秦穆困於殽悔而作誓足<lb/>
殿典謨矣然有服之而不已疾者栁宗元是已困而尚<lb/>
口尤人故也<lb/>
問曰宋璟不與宦者交談陳寔乃送張閹之葬賢者固<lb/>
異行乎答曰宋相危行遇明主也陳長孫處當亂世也<lb/>
宋在位陳在野居相異也宦者思陳子之義多活善類<lb/>
屈身濟衆仁矣然為宋易也為陳難也<lb/>
<pb n="KR3a0086_WYG_002-36b"/>
武曌之簒淳風甞占曰女主當有天下豈其徒飾之欲<lb/>
神其事耶夫天道好生奚必故生毒厲剥唐室而噬其<lb/>
子孫史奚所當而載之天之正氣消而厲氣興或臣或<lb/>
女或盜或夷莫之為而為然開治之幾弭亂之賢無代<lb/>
無也人自失之天乎何尤<lb/>
吕夷簡之用范仲淹甚哉其譎也不報其怨而揜以徳<lb/>
不阻其進而困其知使當怨叢謗力窮計盡而身亦不<lb/>
安我收用賢之名彼當不勝任之咎范公明乎進退先<lb/>
<pb n="KR3a0086_WYG_002-37a"/>
後之幾結主知正人心言量而發事協而舉勿棘於成<lb/>
否則退而已奚為而受其罔復冀功於外藩乎范公功<lb/>
名之士不能卷而懐之歐公之志文公之辯未燭吕之<lb/>
奸也<lb/>
重臣為間於中雖大知不能成績是故有孝友張仲然<lb/>
後有文武吉甫有魏相識兵畧然後有充國就屯田范<lb/>
公知人料事兩失之矣<lb/>
名節之士進銳於退夫子論史魚伯玉之等示學者以<lb/>
<pb n="KR3a0086_WYG_002-37b"/>
徳與是故不協其道不可立事不固其交不可立事不<lb/>
得其會不可立事不就其勢不可立事<lb/>
朱子之文浩繁難得體要學者憚於繙閲遂若廢然近<lb/>
者或於一簡之中節取十餘言不原發詞之㫖及其全<lb/>
文之歸或右陸氏或附禪談罔先賢惑今聽凡文公所<lb/>
闢而塞之者乃復衍而昌之<hi>如以約禮為理</hi>豈特妄作而已哉<lb/>
志之所生則氣隨之乘而之善忠義愈力乘而之惡暴<lb/>
慢乃引氣之所乏則志沮焉强者即塗日惟百里痿者<lb/>
<pb n="KR3a0086_WYG_002-38a"/>
上山時無跬步故志持之勿敗於非義氣節之勿費於<lb/>
無謂<lb/>
天地交而萬物生人道交而萬善成故君子之交名曰<lb/>
友徳相先也小人之交名曰黨利相傾也<lb/>
人自為善惡也人斯善惡名之人自召禍福也天斯禍<lb/>
福降之故君子正已而已不怨天不尤人<lb/>
存心必公必誠講學必平必正不公則矜勝生焉不平<lb/>
則奇恠生焉視聖賢之所為曰常人共知且能必出特<lb/>
<pb n="KR3a0086_WYG_002-38b"/>
異斯足名世人情喜新遂以真有過乎人者相與和之<lb/>
成其偽名由是宏才逺志祇以基弊而已<lb/>
常人無中小人無靜<lb/>
喜立功者尚為失於相時求立徳者知退過於潔已程<lb/>
明道從容忠厚有夫子之道焉<lb/>
士之失遇也拂其剛必憤於情沮其義必激為放夫忠<lb/>
義之於人猶夫飲食也憤且激則失其常理之御氣公<lb/>
也心之察理正也激則就偏憤則益忿求其行之中鮮<lb/>
<pb n="KR3a0086_WYG_002-39a"/>
矣夫水天下之至平也走下而觸于石濤則鍧然固非<lb/>
行潦之所有然豈水之性哉<lb/>
讀谷風之詩則離騷其猶薄夫之詞與<lb/>
宋伊洛之學上繼孔氏卓乎莫之與儷若餘子之文藝<lb/>
則下漢唐也逺諸抑有悖理害教者焉黄詩險而失和<lb/>
蘇文達而鮮質衆皆師之惑之甚也<lb/>
程子之實間於蘇之浮朱子之精沮於陸之簡乾知始<lb/>
坤作成既大且廣曰易簡者其主本也是故一氣自運<lb/>
<pb n="KR3a0086_WYG_002-39b"/>
無為而主張易也衆形自植至約而事詳簡也乃以文<lb/>
禪并誣天地矣<lb/>
朱子謂屈原之詞放曠悲愁而已既沮而歸乃註之蓋<lb/>
以游藝之間洩其憤世之志乎<lb/>
易之詞詩之興顯道於象指事以物有假義而無浮言<lb/>
也自屈原之詞莊周之書撰事立名而荒誕莫之詰矣<lb/>
天問漶漫曠詭洩其忿心其怨天與文公即理為答非<lb/>
作者之情雖無訓可也<lb/>
<pb n="KR3a0086_WYG_002-40a"/>
難曰乾如物物而刻之豈易乎答曰沖漠之中萬象森<lb/>
具故一象不具則一物有缺矣易言知也<lb/>
夫民者農桑生之孝弟道之生厚而徳正然後以其壯<lb/>
健為兵修武業焉斯無敵於天下强國非是必剥弱國<lb/>
守此可立陳亮拾功利之餘迹濟其張大之氣為主復<lb/>
讎可謂不自量已夫立功者沈博有謀方重而斷雖相<lb/>
夷之臣如猛及綽皆然斯少致微濟亮其孔融之徒與<lb/>
晉悼公五代周世宗英哲而有道故兵之所向不衂義<lb/>
<pb n="KR3a0086_WYG_002-40b"/>
之所服皆孚然晉之駕鄭周之奪唐道促而量不宏皆<lb/>
早世而國遂弱矣<lb/>
士貴立志須有實功以濟之否則奪於欲而不堅士貴<lb/>
有徳須見實理以居之否則㕘以人而易失故子曰志<lb/>
於道據於徳依於仁<lb/>
道在事故曰志自此注彼也徳在已故曰據由外及内<lb/>
也仁者徳之主故曰依乃造精也藝者道之寓故曰游<lb/>
非専業也各因其輕重而深淺其功非有先後之等也<lb/>
<pb n="KR3a0086_WYG_002-41a"/>
子曰禘自既灌而徃者言所用皆王祭也知其説者之<lb/>
於天下言魯之不當禘也春秋胡為而亂上替無以制<lb/>
下下陵彌以僣上大夫效之而犯諸侯家臣效之而囚<lb/>
大夫孔子得政正名而已是故易見而最甚者禘也自<lb/>
餘文武之政修舉廢墜爾程子之解當矣<lb/>
有朋自逺方来言朋友講習斯見道之同也一曲之學<lb/>
非通方之論致逺則難若許行之徒焉<lb/>
陸氏謂論語言無頭柄夫先聖之訓豈後人月旦之具<lb/>
<pb n="KR3a0086_WYG_002-41b"/>
乎夫子之時周禮之善尚存比黨老師耆儒猶𫝊先王<lb/>
今左氏可攷焉故人少學知善今姑言顔子方其仰鑽<lb/>
瞻忽之時必有注擬乃由博約而入理無形事易泯文<lb/>
載則傳文廣故學博孔門以求仁為學孝弟為仁之基<lb/>
夫自父推之以盡父之行自兄推之以盡兄之行恩同<lb/>
而義殺義殺而事遷凡此載於典存於俗𫝊於老及師<lb/>
者皆識之禮者理也制也有條之謂理有節之謂制文<lb/>
之規矩可由者是故采其精實去其汗漫發於情以正<lb/>
<pb n="KR3a0086_WYG_002-42a"/>
行酌於行以協情方其博也逺求近取精考熟究其功<lb/>
也煩及其約也循經按轍専力直行其功也省不博文<lb/>
則聞見單寡焉能得禮之中正者為歸同一聞斯行諸<lb/>
無子路之所聞則子失之専無冉有之所聞則徳失之<lb/>
懦親炙先聖有如此者况殘編墜簡微詞賾句因言得<lb/>
意會意盡變者豈易言哉晚宋禪學者指禮乃心之理<lb/>
文公斥之近乃有挈為己論翻非前哲人非生知理無<lb/>
自解為此論者豈其生知乎亦嘗由學乎使人皆以無<lb/>
<pb n="KR3a0086_WYG_002-42b"/>
星之秤而權物可得其質與銑掌南雍嘗語諸生曰學<lb/>
始之一也中之殊也末之反一也蓋始言其志中言其<lb/>
據末言其合夫四方萬侯同期入覲然而道塗險易舟<lb/>
車利鈍風雨留滯日月久近期至則赤舄之趨無後者<lb/>
豈可安居而神遊者哉<lb/>
三年無改於父之道猶存其志而未敢遂也不然是有<lb/>
死其親之心人君於奔臣尚存其田里三年况子於父<lb/>
乎道者事之當然如居不主奥坐不中席之類也先儒<lb/>
<pb n="KR3a0086_WYG_002-43a"/>
如道非道之别費辭矣故人君諒隂不言然天下萬幾<lb/>
一日失理則亂矣故冢宰是寄焉<lb/>
易曰幹父之蠱意承考也蓋事雖更變意乃順承人君<lb/>
之孝在利生民保社稷而已矣<lb/>
管仲之功天下頌之而二子疑焉蓋學於聖人之門者<lb/>
重道而輕功也子路勇者故責其死子貢知者故非其<lb/>
相<lb/>
不得於心勿求於氣蓋仁義根於心晬盎發於氣中未<lb/>
<pb n="KR3a0086_WYG_002-43b"/>
得仁義之充外不必修晬盎之飾是勿求於氣也然晬<lb/>
盎豈可棄之日充其仁義以徵之可也故告子之言未<lb/>
盡<lb/>
問曰易専為卜而作信乎答曰聖人見天道人事之變<lb/>
陽合隂化其總一機故作卦係辭設處身履運之方無<lb/>
事玩辭有動考占趨吉辟凶身安矣遏惡充善性盡矣<lb/>
若曰専以卜也不其陋與<lb/>
朱子論宋祧主取諸商周夫湯文興自諸侯契稷始封<lb/>
<pb n="KR3a0086_WYG_002-44a"/>
之君也宗之固當布衣而有天下如宋太祖除亂奠民<lb/>
創業垂統宜正東向之位為百代之祖自宣祖而上悉<lb/>
以親盡而祧天子崩臣子稱天以誄之其祭也奉天以<lb/>
尊之若曰先世積徳而致則大賢之後多湮何乃棄赫<lb/>
赫之功而求㝠㝠之報若曰子孫不當自擇其先則自<lb/>
一世二世以至百世皆不遷可也<lb/>
禮曰祖有功宗有徳則周祖后稷漢祖髙帝可矣<lb/>
祭法曰去祧為壇去壇為墠蓋祖金縢之文與夫三壇<lb/>
<pb n="KR3a0086_WYG_002-44b"/>
同墠因禱而為之非宗廟之外豫為之以待它日之禱<lb/>
也周公時三王皆正祀文王不遷之主胡為而去祧耶<lb/>
禮記漢儒𫝊聞舊章綴輯成書固難據也<lb/>
天子得四海之心以奉其親合諸方之物以共其祀蓋<lb/>
功徳穹厚天下共報之主之者天子也禮協諸人情豈<lb/>
一家之私徳哉<lb/>
祭法記虞及三代之禘郊擇其祖宗有功烈者祀之文<lb/>
公乃比宋有天下抑何其不稽古也<lb/>
<pb n="KR3a0086_WYG_002-45a"/>
禮運之文分則三節曰上古之質中古之文末世之亂<lb/>
合則一綱曰人心天理不泯聖人因之制禮起頽扶敗<lb/>
中和致而天地平物産遂矣從初從朔承祐合莫大祥<lb/>
皆正典也大假幽國僣君脅君亂國同國亂紀同謔疵<lb/>
國皆亂事也<lb/>
儀禮精義而繁文周禮大規而猥事戴記博識而鮮效<lb/>
周禮其成於漢乎周末妨列國之僣者禮也故皆去其<lb/>
籍孟子已不聞其詳鄒魯之士蒐羅故典㕘合舊聞而<lb/>
<pb n="KR3a0086_WYG_002-45b"/>
成精糲真贗兼而存之蓋多東遷列國之異政云<lb/>
春秋有一事而是非㕘晉士匄伐齊而還是也穀梁之<lb/>
義精胡子非之曰古之將不從中復専制境外蓋謂用<lb/>
師制勝云爾故周亞夫堅壁而以梁與吴若夫縱舍之<lb/>
權必也有命乎否則何異於桓温其時列國世卿専而<lb/>
不有其君或慕善而行或怙惡而逞皆遂而已矣<lb/>
問曰近日談鍾律者衆斯學其𫝊乎答曰器數名物必<lb/>
也秦漢之詁乎殘簡遺器彼猶見之鄭氏注禮曰如今<lb/>
<pb n="KR3a0086_WYG_002-46a"/>
某謂漢制也亦不可知况三代乎夫文字之義必宗爾<lb/>
雅説文畫必考篆楷乃通今篆變隷楷變草潦略趨簡<lb/>
無取乎爾况於樂哉今不形於器不發於音徒以辨博<lb/>
相髙何也<lb/>
問曰同子之太極可得聞乎答曰誠請行之答曰温公<lb/>
云自不妄語始問張子之西銘可得聞乎答曰公請行<lb/>
之答曰師子路其言曰願車馬衣輕裘與朋友共敝之<lb/>
而無憾是也問曰游氏謂西銘猶中庸也然乎答曰同<lb/>
<pb n="KR3a0086_WYG_002-46b"/>
夫人無須㬰無道道出於天人育乎兩間者其分殊同<lb/>
生於乾坤人能修道乃協天也人能盡分斯肖乾坤矣<lb/>
秦穆信諞言而襲鄰晉襄冒國喪而徼勝秦則侵人晉<lb/>
乃應敵曲直差有别矣穆公報怨淫兵殘民以逞中國<lb/>
之罪人也書録其悔一言之善春秋詳著其惡惡在其<lb/>
尊之耶<lb/>
春秋伐國稱君者君主兵也稱人者衆詞也微者也大<lb/>
夫稱人者恒詞也書名者横臣専詞也出師之義係乎<lb/>
<pb n="KR3a0086_WYG_002-47a"/>
其事也<lb/>
先王食飲衣服宫室器用備文致華已然無異物焉所<lb/>
以為中制也<lb/>
元郭守敬作厯其法之精古無有也謂許衡知厯理使<lb/>
總其事則夫作樂者非慎獨之君子其孰尸之<lb/>
問曰三代而下之無樂何也曰無知本者也樂者三才<lb/>
之和氣也君子自慎獨積其徳而中和與天地合然後<lb/>
能辨聲推以制器今心之亡矣而累黍以銖度律以尺<lb/>
<pb n="KR3a0086_WYG_002-47b"/>
末矣哉<lb/>
隋之在朝者溺於淫放萬寳常處恬而心正一聞其聲<lb/>
而知其亂也予北人也久諳俗樂𢎞治末予初入翰林<lb/>
秋夕並内西垣而行聞其南有樂聲煩促而哀予愀然<lb/>
動意未旬孝皇崩國事大變至今不靖<lb/>
　<lb/>
　<lb/>
　士翼卷二<lb/>
</p>
<p>
</p>
  </div>
</body>
</text>
</TEI>
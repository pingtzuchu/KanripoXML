<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>士翼卷一</head> <lb/>
    <p>
<pb n="KR3a0086_WYG_001-1a"/>
欽定四庫全書<lb/>
　士翼卷一<lb/>
　　　　　　　　　　　　　明　崔銑　撰<lb/>
　　述言上<lb/>
子曰弟子入則孝出則弟謹而信汎愛衆而親仁行有<lb/>
餘力則以學文子夏曰賢賢易色事父母能竭其力事<lb/>
君能致其身與朋友交言而有信雖曰未學吾必謂之<lb/>
學矣夫弟子専乎藝學者騖乎逺故世之論賢曰射御<lb/>
<pb n="KR3a0086_WYG_001-1b"/>
畢給子貢之求仁曰博施濟衆孔門教以反本焉藝者<lb/>
文此也學者履此也夫道仁義而已矣愛親仁也敬長<lb/>
義也自親達愛自長達敬放諸天下無礙者此之謂存<lb/>
心<lb/>
學之道無它變化氣質爾虞書曰直而温寛而栗剛而<lb/>
無虐簡而無敖皐陶列九徳箕子次三徳孔門貴强矯<lb/>
大學正忿<graphic n="KR1264" url="https://raw.githubusercontent.com/kanripo/KR-Gaiji/master/images/KR1264.png" mimeType="image/png"/>是故教無枉施人有循功夫道中而已矣<lb/>
人秉隂陽以生故為剛柔之性剛則柔之柔則强之衡<lb/>
<pb n="KR3a0086_WYG_001-2a"/>
之在心裁之在氣審之在事一病而砭一藥追其何由<lb/>
偏摘其何所溺既真究之惟力克之譬兵逢敵進以致<lb/>
命焉<lb/>
孔門之教曰禮程氏之教曰敬各因習而道之與夫天<lb/>
之生民物必有則故人動必有矩躬修九容行采九徳<lb/>
心不强操而存守不趨徑而約矣大道既荒時至于程<lb/>
氏淫放百出茫茫墜緒胡由續之故教以敬内不妄思<lb/>
外不妄動猶未能也養於靜以定擾主於一以制雜宅<lb/>
<pb n="KR3a0086_WYG_001-2b"/>
於畏悚以警惰是故禮詳而敬截禮實而敬虚禮者聖<lb/>
之由至敬者禪之可竊<lb/>
孟子曰性善猶曰玉之溫金之堅善即性也後人謂性<lb/>
兼理氣是性自為一物而中涵二者故孟子言約而精<lb/>
後人辭費而支伊川曰性即理也其至言哉<lb/>
斥松為樗何損於材譽蕕為蘭不揜其臭故毁譽之加<lb/>
諸己也君子必自省其施諸人也君子必不輕<lb/>
常情聞毁則戚戚則思必勉於善矣聞譽則喜喜則矜<lb/>
<pb n="KR3a0086_WYG_001-3a"/>
必流於放矣是毁乃益而譽乃損學者不聞規過之直<lb/>
寧受毁可也無受觀善之朋寧逺譽可也<lb/>
司馬温公曰聖人性不能無惡否則安用學愚人不能<lb/>
無善否則安用教意則美矣然非篤論焉夫玉譬則性<lb/>
也精純有品聖人也玉之瑕賢人之性也若曰性兼理<lb/>
氣是一性而立二名離之不可一之未能也譬之造化<lb/>
流行四時者氣乎春當温秋當涼者理乎理乃氣之條<lb/>
段雖紛紜而不可亂者豈伊異物哉温涼曰時聖人也<lb/>
<pb n="KR3a0086_WYG_001-3b"/>
冬過寒則春行其餘冽夏過炎則秋冒其餘熾氣偏理<lb/>
亦滯中人之性也春必温秋必涼性善之譬也故學修<lb/>
而氣可翻若夫酷烈載沈七年固旱其下愚哉非用湯<lb/>
之精誠弗回<lb/>
與其强求聞道不若勇於改過與其力騖速成不若安<lb/>
於循序少過則心純道在是矣有序則行邁成可冀矣<lb/>
故冶鍊鉛錫而得金泉進科坎而達海詩曰柞棫拔矣<lb/>
行道兊矣又曰宛彼鳴鳩翰飛戾天此之謂也<lb/>
<pb n="KR3a0086_WYG_001-4a"/>
大學中庸論治之書也自羲軒至于湯武聖人必得位<lb/>
伊尹周公建天子之功夫太甲縱於欲也無尹則無商<lb/>
矣成王惑於讒也無公則無周矣聖而窮者自夫子始<lb/>
故刪定六經永垂法戒其徒曾子子思述為二書陳治<lb/>
本焉先王之道壊於伯圖淆於異言矣大學之治曰明<lb/>
明徳爾中庸之治曰率性爾自仁敬至於不察雞豚皆<lb/>
徳之明自戒慎至於省工柔逺皆性是率後人謂中庸<lb/>
多言上達是夷之於虚言也不其迂乎學者發䝉即讀<lb/>
<pb n="KR3a0086_WYG_001-4b"/>
論語抗志之士曰惟學孔子然自求心習靜之論興竊<lb/>
見孔經之在世猶襄獻之王周漢也驟彊之臣外曰同<lb/>
奬王室然别出令教自立社稷矣人之貴於物以具彜<lb/>
倫也人之所以盡倫者内積純心外修曲禮也夫心即<lb/>
事也事即道也事合於道則存心矣事戾於道則失心<lb/>
矣故即塗者必由門户累髙者自厚下基動之不能無<lb/>
靜猶靜之不能無動各值其遇而已矣靜而無事勿生<lb/>
妄念勿從惰容動而酬用勿昧本心勿殉外欲動而殉<lb/>
<pb n="KR3a0086_WYG_001-5a"/>
欲難以求靜靜而雜念胡以制動是故顔子復禮在四<lb/>
事也曾子忠恕善厥施也大學正心中庸致中勿滯四<lb/>
性也求靜者曰真空真識抑何注與<lb/>
語曰聖人心如鏡此亶喻其體也人必戴冠鏡能别其<lb/>
欹與正爾聖人為人正其欹故學者能靜以修實行釋<lb/>
子之靜止悟空境夫天者羣物之祖也人者萬物之備<lb/>
也四時行焉百物生焉缺其一非天也三綱正焉九疇<lb/>
叙焉缺其一非人也<lb/>
<pb n="KR3a0086_WYG_001-5b"/>
問曰原道何以謂之翼聖之書也曰見道之顯者也周<lb/>
道微九流興老氏為盛沖虚肆言矣晉以降佛氏售而<lb/>
言尤微渺韓子謂道者仁義禮樂而已孰不由之聖人<lb/>
修明之與天下同其言曰欲治其身而外天下國家尤<lb/>
要言與問曰歴聖何傳也曰即其所舉父子君臣絲麻<lb/>
粟米之類也是故典禮命討天也聖人惇叙章用奉乎<lb/>
天也二氏自明其私與天非類故曰孰𫝊之問曰火攻<lb/>
之可乎曰韓子蓋先乎養也夫民止有四則無棄業而<lb/>
<pb n="KR3a0086_WYG_001-6a"/>
袖手坐食者矣疲癃殘疾君養之罔俾一人失所是故<lb/>
配夫妻親父子裕衣食樂耕鑿禮旋恩洽鄉鄰朋友孰<lb/>
肯髠首絶類相從於幽寂乎故二氏之徒之繁君無以<lb/>
養而安之也問曰佛氏之為道何也曰西域葢夷之夷<lb/>
也貪淫毒虐殆越犬豕虎狼然佛生於其中思反其俗<lb/>
而潔其行非上知者耶彼於中國聖人之教何由聞乎<lb/>
徒以其斷欲苦行之堅超然有得於心自名知解創立<lb/>
文字使見聖人全體大用之書服禮樂文章之美必樂<lb/>
<pb n="KR3a0086_WYG_001-6b"/>
修而徧履之今舍中國之化而習之是猶舍膾炙而啖<lb/>
野人之蕨籺也野人豈樂乎此哉<lb/>
問曰伊川曰性即理也然乎答曰然性者仁義而已曾<lb/>
謂仁義非理乎仁義有不善與問曰孔子何謂相近也<lb/>
答曰别其所賦之等也問曰性何以有等答曰氣也然<lb/>
則氣即理乎答曰然何以明之今夫孩童知愛其親仁<lb/>
也即其喜笑慕戀謂之愛長而知敬其長義也即其恭<lb/>
敬推孫謂之敬是非氣乎發於外即其在於中者也理<lb/>
<pb n="KR3a0086_WYG_001-7a"/>
者氣之條善者氣之徳豈伊二物哉問曰氣有原乎答<lb/>
曰有之易曰易有太極詩云有物有則夫極者易之翕<lb/>
則者物之能故曰純粹精也變是而談理氣支矣夫<lb/>
陽有知而隂無知是故質受神以為運魄資魂以為識<lb/>
陽有去而隂常居是故炎火熄而灰存花色落而朽貯<lb/>
人生為陽志則宰而氣則從氣為陽中之隂人死為隂<lb/>
氣則升而魄則止氣為隂中之陽<lb/>
歐陽永叔之本論擬原道也猶揚雄之擬相如也髙其<lb/>
<pb n="KR3a0086_WYG_001-7b"/>
論以相勝豈治世之良䇿乎佛氏害天下既遍且深言<lb/>
其末者寺院之繁僧尼之衆生奸費財靡有紀極韓子<lb/>
火書廬居施之不可緩也是故治民者養之足食教之<lb/>
明倫禁度僧尼壯狡還俗譬之撥亂之君内修外攘並<lb/>
行可矣<lb/>
程子曰權只是經也其至言哉夫天下之理惟其當然<lb/>
耳可經而經當然也可權而權亦當然也夫叔嫂之相<lb/>
視也生則嫌疑之别當慎溺則生死之變又大義各有<lb/>
<pb n="KR3a0086_WYG_001-8a"/>
適皆天命焉朱子曰權者稱物輕重游移前却以適平<lb/>
節量仁義而時措之故聖人之學程子發其微朱子排<lb/>
其偽程子猶曾子也朱子猶孟子也<lb/>
髙宗夢傅説事涉怪誕古文尚書晚晉之偽文也豈宜<lb/>
盡信耶夫君之相臣未悉藴抱非出薦揚夢得之即爰<lb/>
立之豈非聽命於茫昧乎堯舜用人咨之於衆考之以<lb/>
言試之以事然後信而用之斯萬世官人之準與<lb/>
事適變而后用權非聖人則流於譎矣<lb/>
<pb n="KR3a0086_WYG_001-8b"/>
臣不量君志而有為鮮不紾矣君不相臣能而授任鮮<lb/>
不僨矣故賈生范仲淹棄於治朝袁粲張徳逺促其敗<lb/>
勢<lb/>
失道求名古人所賤專欲興事近患即生<lb/>
孟子曰先立乎其大者能思之謂也夫耳目有用而無<lb/>
思故邪正兼收心則能思以制用故取舍不忒心不思<lb/>
則役於物猶夫耳目也何立之有故外思而言立非告<lb/>
子之强制則釋氏之悟空范茂明之心箴虚詞也何以<lb/>
<pb n="KR3a0086_WYG_001-9a"/>
即工陸氏之援孟禦人也非其適論<lb/>
聖人之别於異端皆實事也古儒之髙於後人無過言<lb/>
也談理至宋人而精然而滋蔓矣講學至宋而切然而<lb/>
即空矣夫先聖之教載諸論語他如大小戴之所記荀<lb/>
卿氏之所援家語之所餘其言道曰修身從政其言功<lb/>
曰孝弟敬讓其言徳曰審貴安貧厚已略外言或可疵<lb/>
㫖無大戾夫子告曾氏曰吾道一以貫之教之守約也<lb/>
曾子名之曰忠恕乃合内外之道豈若𫝊述者大言哉<lb/>
<pb n="KR3a0086_WYG_001-9b"/>
文公謂氣有聚散理無聚散銑所未詳竊意造化之原<lb/>
理常聚而氣亦聚人物之生氣若散而理亦散氣既散<lb/>
矣理安所附是故天地寒暑也人物禾稼也暑来禾生<lb/>
寒来禾死盡矣明年又蕃其鮮者故曰日新之謂盛徳<lb/>
人心豈可以自滿哉舜耕歴山惟見已罪不知親之頑<lb/>
精一之孝遂化嚚傲及其征苗也自省無愆怒彼梗教<lb/>
異乎祗見之心矣振旅舞干性天充溢苗安得而不服<lb/>
噫人心豈可以自滿哉<lb/>
<pb n="KR3a0086_WYG_001-10a"/>
天命之謂性故物之理即吾心之理也外之物格則内<lb/>
之知致見天下之物各有則而不可易即此則以應之<lb/>
故時措之宜矣曰窮理則隠而難求曰格物則顯而可<lb/>
據格物者修治其目人倫其先也若泛乎其務則荒而<lb/>
靡就故博非顔子之文則約非不叛之道<lb/>
隂陽之大分嚴矣乎是故陽倡隂和乾尊坤卑乾之交<lb/>
者曰震曰坎曰艮皆無賴而濟坤之交者曰巽曰離曰<lb/>
兊皆有待而成雷乃地奮風因物吹雷自擊而震風入<lb/>
<pb n="KR3a0086_WYG_001-10b"/>
竅而鳴水行有常火然必麗山厚木生澤溉資汲故子<lb/>
之無專必父命也臣之奉職必君令也婦之主饋惟承<lb/>
夫也幼之執孫以順長也安此而治反此而亂禮樂由<lb/>
治而作兵刑由亂而施<lb/>
昔者伏羲之作易也天火陽之正其卦為乾為離地水<lb/>
隂之正其卦為坤為坎風為天之變雷為火之變其<lb/>
卦為巽為震山為地之變澤為水之變其卦為艮為兌<lb/>
然而間兊於乾離首巽於坎艮蓋陽降而下隂上而升<lb/>
<pb n="KR3a0086_WYG_001-11a"/>
澤上于天風行乎地斯以明相交之用與<lb/>
夫珠玉者世主之所寳也和氏獻璧再却於闇工況於<lb/>
進賢人乎漢文仁主也馮唐老於郎署賈誼終於長沙<lb/>
宣帝嚴主也石顯用事韓蓋不終夫讒臣巧中奸臣遂<lb/>
毒庸臣沮志三者賢之讐也而使得售其計於闇君賢<lb/>
者豈不危哉齊桓公伯以管仲亂以豎刁唐徳宗難則<lb/>
陸贄安則延齡一人之心惟所措之夫得失之别常立<lb/>
於取舍之元而榮辱懸絶是故楊朱泣路墨翟悲絲傷<lb/>
<pb n="KR3a0086_WYG_001-11b"/>
其迷本也夫臣之事君莫先於同志莫急於辨學同利<lb/>
不交而懽同害不盟而固事功之要頰輔之感難矣哉<lb/>
水火者隂陽之實體也水成形火化之天地之妙用二<lb/>
者止矣洪範之五行指地上五材資於民生者若曰五<lb/>
行化生人物易未有訓焉仁義者性之全體也仁屬火<lb/>
乃其發施義屬水乃其斷制仁主愛義主敬乃推行之<lb/>
實也五常云者兼其用也禮者理此也知者通此也信<lb/>
者守此也夫子告顔淵曰克復為仁其的在禮克者去<lb/>
<pb n="KR3a0086_WYG_001-12a"/>
其私復者止其則如在手去慢為恭然衡與心齊如鳥<lb/>
舒翼可矣在友去欺為直然忠告善道不内則止可矣<lb/>
元武恪好易每日堅坐或問曰先生之學奚本答曰敬<lb/>
而已吁武氏可謂善學矣宋胡宏病革謂彪徳美曰聖<lb/>
門工夫要處是敬吁胡氏可謂考終矣<lb/>
人非生知義理焉能自會工夫焉能自真指引者聖人<lb/>
之訓也故曰知一字行一字得一尺守一尺髙逺之道<lb/>
待其深造積久而得豈可懸空而思躐等而襲乎但存<lb/>
<pb n="KR3a0086_WYG_001-12b"/>
心而餘自解必也聖乎夫子其猶病諸<lb/>
人動則涉危機故曰履虎尾能敬則寡患矣敬則必為<lb/>
善善則福至不敬則必為不善不善則禍侵故詩曰戰<lb/>
戰兢兢如履薄氷<lb/>
衣者身之章古服未之能復也必寛博樸雅斯可豈可<lb/>
隨俗為獧狡乎夫風俗之變自服飾始故周人思都士<lb/>
王制禁異服前史譏服妖<lb/>
四孕而得八才天之興周乎一氏而産四凶<hi>蔡京等</hi>天之<lb/>
<pb n="KR3a0086_WYG_001-13a"/>
棄宋乎天豈切切然為之小心翼翼昭事上帝周文其<lb/>
自興乎放賢狎佞謟鬼侈害宋徽其自棄乎<lb/>
治亦多術其要養民而已矣是故導農使専務抑末使<lb/>
定趨薄賦使樂積省役使盡力學亦多術其要明倫而<lb/>
已矣是故博學以廣業好問以協善深思以極微篤行<lb/>
以既實<lb/>
天道有相反而相成者隂之殺物厚陽之生也亦有相<lb/>
成而相反者風之致雨又開霽景也人道有相反而相<lb/>
<pb n="KR3a0086_WYG_001-13b"/>
成者臣之咈㫖流君之徳也亦有相成而相反者子之<lb/>
從命乃貽親惡也是故貞觀之治魏徵終之申生之恭<lb/>
君子惜焉故邪正決於一念安危判於片言存亡成於<lb/>
俄頃微乎微乎精知者知危乎危乎見幾者持<lb/>
昏暴之君任知相荒縱之君得强輔皆可保邦易曰貞<lb/>
疾恒不死卜以問疑貝乃持資貞之立文也故求正於<lb/>
人曰貞豫之九四剛臣也六五溺於豫疾君也然居中<lb/>
處動執柔中無愎動可渝柔能下故正疾於九四乃得<lb/>
<pb n="KR3a0086_WYG_001-14a"/>
不死是故明皇無韓休先禄山而亂也齊洋無楊愔不<lb/>
髙緯而亡也<lb/>
問曰周子謂无欲可聖也信乎答曰其言大而宜審夫<lb/>
欲非欲之辨貴精欲不欲之決貴豫欲莫甚於酒色然<lb/>
奉祀養老酒為元也引嗣宜家欲乃天也夫聖人明於<lb/>
庶物察於人倫斯純乎仁義豈獨守二言而可造乎問<lb/>
曰太極之説何如答曰陸氏謂之老氏夫无極者氣之<lb/>
元也清虚而不可象所謂有物混成先天地生獨立而<lb/>
<pb n="KR3a0086_WYG_001-14b"/>
不改太極者既生二五萬物之總號也所謂周行而不<lb/>
殆可以為天下母上自二五下至人物皆一生之謂无<lb/>
極二五合而生人者理氣之謬自兹蔓矣故周子之書<lb/>
奇哉而下學無可修果能實用其力於日用乎則𤣥談<lb/>
其逺諸<lb/>
聖人作易所以開物也古法不𫝊京房梁丘之學絶易<lb/>
存陳編髙者玩其意學者習其讀問曰學易者明乎消<lb/>
長以審進退而已奚必尋流逐末乎答曰達兹四者其<lb/>
<pb n="KR3a0086_WYG_001-15a"/>
惟聖人乎賢人猶未能焉夫易與舟車網罟耒耜同為<lb/>
民用所須故曰吉凶與民同患雖蠢蠢一夫皆可按法<lb/>
依象而為趨辟使不逢不若以閼其生夫舍事而言道<lb/>
昧實而循虚斯誦古者之通患也<lb/>
五行養生也五品盡性也五禮五樂正徳也五刑弼教<lb/>
也五兵去間也刑所不移者也三醫捄札也五卜二占<lb/>
道吉也九者聖人治世之全道也<lb/>
宋之有天下也弱其由基之未固耶國基於民民固於<lb/>
<pb n="KR3a0086_WYG_001-15b"/>
養文帝力農尚儉故西京富光武専内略外故東漢安<lb/>
卿士大夫其才皆能立事其志皆欲忠君唐貞觀之行<lb/>
仁義效矣而崇宫室伐夷貊無兩漢安靖之治焉宋祖<lb/>
創業未就而殂太宗之好大真宗之作偽中嵗而奉遼<lb/>
矣仁宗仁而疎賢明而狎奸北獻西遺支陪不給夫自<lb/>
宋云興朝無定政民鮮厚生神宗而後非國矣故金人<lb/>
一難遂顛而莫之興也已<lb/>
漢之亂首外戚也宦官也儒臣張禹孔光之徒持禄茍<lb/>
<pb n="KR3a0086_WYG_001-16a"/>
容被鄙夫之譏宋之亂首自丁謂王安石而下皆誦詩<lb/>
書稱先王者甚矣世道降而斯文之喪也夫<lb/>
無氣外之形無神外之氣無理外之神無命外之理無<lb/>
心外之命無帝外之心心者具萬理而出命也<lb/>
書曰惟皇上帝降衷于下民衷者所藴者也降則作用<lb/>
之能神之發也人之性衷也不能自動所以運用敷施<lb/>
者心之靈故孟子曰仁義禮知根於心葢理在人者滯<lb/>
在天者活也子曰人能𢎞道非道𢎞人<lb/>
<pb n="KR3a0086_WYG_001-16b"/>
人之生神也死鬼也祭而格鬼之神也天地之判神也<lb/>
混鬼也又闢焉鬼之神也<lb/>
人言曰天地混沌又復開闢不然也天地之始元氣息<lb/>
之故自無而有天地之終元氣消焉故自有而無終焉<lb/>
者非二者之合也不得元氣之息故天無以運而裂地<lb/>
無以凝而墜由是混沌昏暗日化而無元氣之母别生<lb/>
新氣而復開闢矣<lb/>
天機不器於物在方為方在圓為圓知此者可與言性<lb/>
<pb n="KR3a0086_WYG_001-17a"/>
命矣<lb/>
日火也惟一氣月水也乃有質日常光照月有盈虧月<lb/>
本黑體日鑠之則明日鑠不透故中存黒質夫凡活動<lb/>
温暖之氣皆火也凝靜寒涼之氣皆水也易大象所謂<lb/>
火者皆指氣所謂明者方指日朱子謂天外有殻其言<lb/>
似怪而真不然日何以西沒而東升乎<lb/>
水静物也激於勢而澎湃若草拂於風而翔動河漢水<lb/>
之精也唐史謂一隂生而見一陽生而收者當列子謂<lb/>
<pb n="KR3a0086_WYG_001-17b"/>
注於歸墟者妄矣水流於地猶星係於天水可天行則<lb/>
星可地列也古人以數求天地則精以理究天地多謬<lb/>
惟知隂陽判而二物水火盡其妙用者可漸推矣<lb/>
左氏曰魂魄猶能馮依於人以為淫厲又曰魂魄去之<lb/>
是謂魄為形體之精靈外傳曰魄魂之術髙誘曰魂陽<lb/>
神魄隂神是也記禮者謂魄為形體若然則死而為枯<lb/>
槁奚能靈祭義報魄與祭地同夫地亦形質也而靈豈<lb/>
魄遂塊然而已哉然地生物也魄往物也疑亦不類焉<lb/>
<pb n="KR3a0086_WYG_001-18a"/>
問曰古之祭天地山川不屋謂棟宇不能囿其形也乃<lb/>
以人之食飲薦之夫豈知神之所嗜乎答曰祭也者致<lb/>
其敬與禮也故以人道之所極重者奉之盡其報本之<lb/>
誠已爾若神之所嗜夫惡知之豺之祭獸獺之祭魚亦<lb/>
就其性之所能也夫<lb/>
祭義自思其居處至聞乎歎息一節自中庸洋洋乎如<lb/>
在其上左右之義而衍説之也夫齋者湛然純一與神<lb/>
明交如禮所言則未祭紛於念慮當祭志於恍惚何湛<lb/>
<pb n="KR3a0086_WYG_001-18b"/>
一之有先儒謂能祭已為上等人蓋中之能靜也<lb/>
凡運於天者皆氣故曰文言其動而相錯凡具於地者<lb/>
皆質故曰理言其靜而有條天豈有正色耶即人所見<lb/>
而然猶下瞰千仭之谷而窈然深黒也<lb/>
天之所廢王者不敢存桀紂是也天子所罪大臣不敢<lb/>
宥蔡叔是也父之所絶子不得私文姜是也生寛於誅<lb/>
死遺之罰愚安於忍聖嚴其法焉夫天普覆之地氣區<lb/>
疆日永炤之月晦匿景故王奉天臣若君子承父婦順<lb/>
<pb n="KR3a0086_WYG_001-19a"/>
夫反斯道者喪無日矣<lb/>
衣裳所以暖躬宫室所以栖形然而染文章設榱桷者<lb/>
將以貴貴讓賢别上下之倫是故等威辨而分定教化<lb/>
行而治成茍隳制越度人從可能之力以逐難窮之欲<lb/>
則亂大倫而縻財用僣斯驕矣貪斯貧矣驕則奸位貧<lb/>
則叢盜故立國者必謹法度焉<lb/>
謂氣無理乎則一元之運精而粹者何物謂中有理乎<lb/>
則一元之混岐而二之者何居詩云天生蒸民有物有<lb/>
<pb n="KR3a0086_WYG_001-19b"/>
則可謂渾合而曲盡矣<lb/>
虚藉於實陽馮於隂有隂受而后陽施故隂為道體陽<lb/>
来物生陽去物死無陽造則無隂功故陽主全能是故<lb/>
月不敵日地不配天聖人仰觀俯察而制君臣父子夫<lb/>
婦之義也<lb/>
吹為風噴為雨吁為雲呵為霧呼為雷人其肖於天乎<lb/>
肅為雨乂為暘哲為燠謀為寒聖為風天其賴於人乎<lb/>
人有心而天無心故流為機詐則濟惡之不才者乎<lb/>
<pb n="KR3a0086_WYG_001-20a"/>
小人喜功而嗜利功不己出則利不足欲功不出奇則<lb/>
利不速致於是變先王之法以就已逆天下之心以要<lb/>
君自謂髙於古而破乎俗矣不知事不師古謀不僉同<lb/>
烏能治國家況君之立政本與民同行乎<lb/>
人當平居亦知自反而不責人一旦聞謗讟之入怒激<lb/>
氣涌忘其舊志肆其新忿必求報復而後已故曰學至<lb/>
於不責人盡矣蓋功深而心平識定而量宏譬之千仭<lb/>
之淵豈石所能激而鳴乎<lb/>
<pb n="KR3a0086_WYG_001-20b"/>
立政之用人有二道未用明察之已用專任之不明恐<lb/>
亂於偽不專恐鬱其才故曰迪知忱恂曰克即克知曰<lb/>
灼見曰克宅心曰克由繹皆明也曰乃宅人曰丕式克<lb/>
用曰罔攸兼曰罔敢知曰勿有間之皆專也之二者明<lb/>
尤急焉宋神宗之志而以安石喪邦吁知人其難哉<lb/>
漢祖之取天下也以知光武之取天下也以度唐宗之<lb/>
取天下也盡已之武宋祖之取天下也乗人之弱其敵<lb/>
愈脆其道愈降其才愈劣其得愈易也<lb/>
<pb n="KR3a0086_WYG_001-21a"/>
云敞厚於師背漢事莽王祥孝於母叛魏附晉有是四<lb/>
端而不能充之者與<lb/>
春秋之法君在本國曰居適異邦曰在必天王越在侯<lb/>
服也而曰居于鄭唐鑑書帝在房州是夷之於諸侯也<lb/>
春秋春王正月周建子也説者曰行夏之時武曌之簒<lb/>
中宗遭廢也史書嗣聖之號則夫子為自專而唐有二<lb/>
統史以録實非以立論如鏡照不爽人自改慮焉<lb/>
國家置臣所以匡主今視其主入於喪亡之域而不之<lb/>
<pb n="KR3a0086_WYG_001-21b"/>
救且臣諫則有死之理黙則有保之安非志士大忠孰<lb/>
肯就死而棄安乎先王之制刑曰臣下不匡其刑墨將<lb/>
以激懦而勸忠臣之茍容固位猶夫黷賄肥家也故亦<lb/>
名之墨夫君臣一體未有君敗而臣存者故昌邑廢而<lb/>
羣屬誅劉鋹禽而龔李戮<lb/>
唐相罷而為節度宋相罷而守大郡所謂辭十萬而受<lb/>
萬也異乎夫子所謂不可則止者矣宋之祠禄始也奸<lb/>
臣以置元老終也儒者以當辟地皆處義之未精與故<lb/>
<pb n="KR3a0086_WYG_001-22a"/>
遯必出逖違必内禄舍是無臣道焉<lb/>
君樂佞言則正論逺國紀亂故政歸私家而公道塞賢<lb/>
人隠魯叔孫昭子孟懿子賢也而不建功齊晏平仲賢<lb/>
也而徒風議魯羈之不忘君也逃焉爾矣<lb/>
皐陶之九徳自寛至彊皆生之質也自栗至義皆學之<lb/>
功也寛而以栗矯之則栗者進於寛可知矣三代恪守<lb/>
九言以立取人之則觀諸洪範立政見之<lb/>
問曰㸃爾之見與何也答曰為其有禮也是故舍瑟之<lb/>
<pb n="KR3a0086_WYG_001-22b"/>
起異撰之對異乎子路之率爾也子路自雄其才㸃也<lb/>
舞雩之詠少長有序事在日用焉爾夫子之哂路即其<lb/>
與㸃者論語之立文也前語未白後則發之生事三事<lb/>
即無違也忠恕即道之一也舜禹仁知之相用舉二臣<lb/>
也學者毋舍本文他求奇妙聖人未嘗説人之窮髙逺<lb/>
也家語曰晢欲修禮教孔子善之所謂浴乎沂風乎舞<lb/>
雩之下問曰如是何以謂之狂也答曰言不畢踐也非<lb/>
蔑棄禮教猶冉求之聚斂謂其善治常賦夫背於徳踰<lb/>
<pb n="KR3a0086_WYG_001-23a"/>
於分而富是圖惡得而有乎是以夫子惡之<lb/>
孟子曰學問之道無他求其放心而已矣蓋求放心即<lb/>
學問之道也猶言善利即舜跖之分也夫心必有所用<lb/>
非若枯木然故存乎仁義之謂收馳於利欲之謂放求<lb/>
者儆覺而常存之詞也故學問也者乃約之於仁義出<lb/>
乎是則入乎利矣夫日用皆道也孔孟皆事言也象山<lb/>
附會於禪程子發意猶疎若先事乎求心乃進乎學問<lb/>
者固異説可假也夫理無大小故學無精粗惟物是體<lb/>
<pb n="KR3a0086_WYG_001-23b"/>
乃心之存遺灑掃者非精也驟而務精義者亦粗也后<lb/>
人曰窮理猶落於虚古學曰格物乃當其實<lb/>
孔子教人有序故學曰博文約禮治曰道徳齊禮何也<lb/>
性相近也漸以一之也孟子直指本體故學曰求放心<lb/>
而已治曰善推所為而已何也性善也即此得之也孔<lb/>
子敷治也孟子捄亂也<lb/>
問大學正心何義答曰誠意者篤切之學也夫篤切者<lb/>
恒患於固滯故進之以正心正者居中而待應也鑑之<lb/>
<pb n="KR3a0086_WYG_001-24a"/>
照以空有㽞景焉雖臨泰山而不内故四者有一則心<lb/>
滯於一隅發而中節鮮矣此指本心之體非用之失也<lb/>
問曰然必無是可乎答曰何為其然夫心非死灰胡能<lb/>
不應此四者天性也但勿係吝學者且持其志横渠曰<lb/>
志公而意私蓋志者直注也意者營為也營則易岐問<lb/>
曰修身之五者何謂也答曰達之父子兄弟夫婦之間<lb/>
者也前四者約之於心省而易此五者察之於物繁而<lb/>
難人能自知者鮮矣况知人乎况骨肉之間恩義易掩<lb/>
<pb n="KR3a0086_WYG_001-24b"/>
者乎事愈細而功愈密矣聖如堯斯知丹朱賢如吉甫<lb/>
猶罪伯竒子思明而誠者故恕茍變孔明觀大略也故<lb/>
失馬謖問曰前四者縁何而有答曰感也激則多忿難<lb/>
則多懼達則多好困則多憂<lb/>
出門如見大賔使民如承大祭訓敬也已所不欲勿施<lb/>
於人訓恕也敬者畏也恕者如也此二言近之矣<lb/>
寒暑之變自㣲而著庶物之生自勾而實江河之達自<lb/>
源泉而汪洋男女之生自襁褓而耄耋天命也學者乃<lb/>
<pb n="KR3a0086_WYG_001-25a"/>
欲一蹴而造道果道與非與<lb/>
立政而敏效者其儉乎寛一力而民百室安減半租而<lb/>
民終嵗飽聖人制用富以奉君矣猶歎乏財葢膳羞之<lb/>
溢禱祀之妄土木之窮兵戎之黷賜予之濫淫聲美色<lb/>
之慊上荒於燕下逢其欲權門富倖塗啓輕鋭售靜重<lb/>
滯不重歛而奚足乎<lb/>
漢髙疾革却醫達哉英主也帝王貪於壽方士售其欺<lb/>
唐太宗且餌金丹大漸矣夫通晝夜之道則死生皆常<lb/>
<pb n="KR3a0086_WYG_001-25b"/>
也若帝嘗學焉考終順正豈直委於命哉<lb/>
唐臣之質不勝其才宋臣之才不勝其質唐臣鋭立事<lb/>
而昧於退未足與幾也宋臣勇去位而罔於功未足與<lb/>
義也<lb/>
曾公亮引安石以間韓琦一念之克致宋南渡是以先<lb/>
王必放媢嫉於四裔也<lb/>
無逸曰人怨女詈女則皇自敬徳先代多以詡言罪人<lb/>
毋乃同怨與元祐放蔡確棄其罔上而摘其詩龜山論<lb/>
<pb n="KR3a0086_WYG_001-26a"/>
安石遺其蹙邦而咎其經解何其不知務哉<lb/>
趙普有罪而無功<hi>普佐太祖簒君佐太宗奪適削兵權下江南乃宋祖定謨普知之</hi>張<lb/>
浚有名而無實蘇軾任氣而非誠范純仁怯志而喪忠<lb/>
宋文近理而亂真宋事虚稱而蔑實者多有之蓋其時<lb/>
家傳墓碑飾詞溢美史臣因而載之唐李愬之論平蔡<lb/>
述韓信也王式之戮裘甫又述愬也况於宋乎<lb/>
晉以老莊亂易道宋以禪釋亂性命清談盛而晉滅禪<lb/>
學盛而宋亡何也人臣經國之才不足而立政之貞不<lb/>
<pb n="KR3a0086_WYG_001-26b"/>
持棄禮法而淺先王之訓古人一道徳禁奇衺論治者<lb/>
可忽諸<lb/>
卓茂論禮律魯恭諫伐匈奴其王佐之言乎黄憲之粹<lb/>
陳寔之𢎞管寧之敬其仁人之質乎<lb/>
惠不在大赴人之急可也論不在奇當物之真可也政<lb/>
不在赫去民之疾可也令不在數達巳之信可也<lb/>
董子曰質樸之謂性待教而後善譬之禾雖出米而禾<lb/>
未可謂米也性雖出善而性未可謂善也夫米豈在禾<lb/>
<pb n="KR3a0086_WYG_001-27a"/>
之外耶其論又下於揚雄矣荀子曰性惡也禮偽也然<lb/>
荀子守道好禮談王修仁其皆作偽與性者萬物之原<lb/>
謬於是則學何據與<lb/>
月之盈虧豈以去日近逺而然蓋係隂之消長隂盛光<lb/>
隨而盛隂消光隨而虧故古人制字謂月光復蘇為朔<lb/>
也易曰月幾望書曰哉生明詩曰日居月諸胡迭而微<lb/>
慎獨豈一端而已乎靜矣而容不莊非慎也莊矣而念<lb/>
於妄非慎也發正言而餂人非慎也執爾恭而辟咎非<lb/>
<pb n="KR3a0086_WYG_001-27b"/>
慎也故君子日兢兢焉檢察其心而已矣<lb/>
東漢之戮黨人其禍烈於坑儒崔寔謂之寛乃憤宦寺<lb/>
之得志也亂世忠邪不辨故刑賞不中若得明主任李<lb/>
范而放節甫世胡不治後人議寔之非曰不當嚴是無<lb/>
星而移權焉能平物武侯曰親小人逺賢士後漢所以<lb/>
傾得情事矣<lb/>
寛者治世之常道嚴者摧枉之飈權寛以立體嚴以起<lb/>
功亂國用重典已即施化而澤之周待商民是也秦政<lb/>
<pb n="KR3a0086_WYG_001-28a"/>
虐而民憔悴漢祖約三章而民歸仁元政弛而民□詬<lb/>
我皇祖作三誥而民服義一曲之士固難與論政矣<lb/>
太極判為隂陽别為四時播為五行運為天載為地垂<lb/>
為日星散為風雨擊為雷霆結為山阜流為江河瀦為<lb/>
澤靈為人蠢為物植為草木合之名曰造化猶衆體具<lb/>
而曰人也謂人事非造化惑於誕也謂造化止人事拘<lb/>
於小也<lb/>
麗於形者皆不相通是故日月不潤風霆不照山拘於<lb/>
<pb n="KR3a0086_WYG_001-28b"/>
峙川限於流惟人乃與天地參心為太極輔相裁成之<lb/>
妙出焉人乃自棄甘與禽伍而草腐者何與<lb/>
神本無也形乃有也夫鏡厚如箸照重淵之下瞳大如<lb/>
粒見百物之形心方寸爾潛宇而宇潛宙而宙凡此者<lb/>
神也猶物之精也果可測與<lb/>
古之制字正名記事後人作字變巧趨簡故王顔見重<lb/>
而蒼史蔑聞矣事之類此者何限君子可無復古之志<lb/>
乎故臨字帖不若求其義衍物數不若究其理辨詩格<lb/>
<pb n="KR3a0086_WYG_001-29a"/>
不若逆其志評文法不若核其實<lb/>
人須學也學須敬也學其植禾乎日培則日茂敬其櫛<lb/>
髮乎日理則日整故老學不如少愈於無聞譬之夕燭<lb/>
不若日勝於㝠躓<lb/>
士不師古則陋而患其迂士不通今則固而患其隨質<lb/>
以立本而失之木文以適用而失之華君子曰寧迂寧<lb/>
木<lb/>
世之從政者曰剛則取禍柔則取辱然剛則節著而紀<lb/>
<pb n="KR3a0086_WYG_001-29b"/>
綱存柔則行摧而紀綱廢士可惑於利害而亂其志乎<lb/>
士聽父子兄弟之訟當有教以化之動其性而息其爭<lb/>
如仇香之於陳元蘇瓊之於乙普明是已若酌情事辨<lb/>
曲直信其法是一吏爾奚貴於儒哉<lb/>
君子不受小人之恩恐其責報也不從權人之辟惡與<lb/>
共政也是故中國借兵於夷狄必貽患石晉之契丹是<lb/>
也弱主寄國於强藩必速亡唐昭之宣武是也故立國<lb/>
立身自彊已矣<lb/>
<pb n="KR3a0086_WYG_001-30a"/>
君子薦士為國果見其人之姦則義以質責小人薦士<lb/>
為己雖知其人之姦猶隂相翼賛君子禍其身冦準之<lb/>
丁謂也小人禍其國曾公亮之王安石也<lb/>
司馬公大賢也而明未融焉是故疑孟子尊揚雄恕安<lb/>
石斥方平抑孔明辯荀彧下先主寛曹操忽二程交范<lb/>
鎮<hi>鎮固君子非程之匹</hi>安石生而深姦謂之執拗死而逭誅厚其<lb/>
䘏典曹操弑后脅君盜漢之國人得而仗義伐之乃寇<lb/>
蜀哉子曰不知言無以知人故大學物格知至而后意<lb/>
<pb n="KR3a0086_WYG_001-30b"/>
誠也與<lb/>
宋之貶蔡確也范純仁曰勿開棘路恐自不免卲伯温<lb/>
曰此存國體仁人之用心也何言之戾與夫存國體可<lb/>
加諸君子非以縱憸人先王之典姦宄者誅亂常者辟<lb/>
是故堯放四凶孔誅正卯且臣之去惡以存邦遑恤其<lb/>
身後世襲純仁之知而掩賊保姦亂臣賊子肆無忌憚<lb/>
而横於天下矣<lb/>
宋元祐何反治之難而復亂之易耶王安石之禍天下<lb/>
<pb n="KR3a0086_WYG_001-31a"/>
元城一語盡之曰僥倖路開夫小人用其才已常受任<lb/>
學者習其文已造成業一旦失其所操能無爭怨乎諸<lb/>
臣知變法而無所正人心申公而下畏其反噬后創調<lb/>
停之論矣古云天下勢而已捄偏於未形上也將成而<lb/>
善捄之次也過此無次矣<lb/>
宋孝宗有雄志而無雄才突爾伐金一敗而虩甘為叔<lb/>
姪之國夫中興之畧約已知人而已張浚愎暗使專征<lb/>
伐張説曾覿使與政權楊甲對䇿規其樂妃嬪諱兵事<lb/>
<pb n="KR3a0086_WYG_001-31b"/>
而乃日習騎射孟子所譏匹夫之勇與<lb/>
春秋書子卒隠子也著其黨也宋理宗其簒立者何異<lb/>
於魯宣在官者誅無赦史彌逺首惡也鄭清之次之宋<lb/>
之彜倫斁矣是以夷狄得而滅之焉<lb/>
君用賞罰以示儆至意運於法外可也臣用論諫以著<lb/>
忠誠心見於言表可也漢文之𤣥黙幾君道矣程伯淳<lb/>
之忠信得臣道矣<lb/>
小人疵人之善君子掩人之過君子量人所不及小人<lb/>
<pb n="KR3a0086_WYG_001-32a"/>
責人所難能是故用意不如平心制法不如議道<lb/>
楚比弑君胡氏之傳曲説也楚䖍弑君比不討賊雖適<lb/>
異邦即䖍之臣也臣縱遭錮廢豈可讎君而背之君猶<lb/>
天也豈臣可與較是非耶䖍簒立十有三年與比名分<lb/>
素定何待春秋正之葢皆棄疾之奸謀始也借比以濟<lb/>
亂終也取比以歸獄已則享其位而遯賊名何粹夫曰<lb/>
經文疑脱楚字如曰楚公子比自晉歸于楚楚弑其君<lb/>
䖍于乾谿楚公子棄疾殺公子比則事核而義明銑曰<lb/>
<pb n="KR3a0086_WYG_001-32b"/>
經衍于字比歸本國書歸足矣兼録以俟達者<hi>舊説稱國以弑</hi>
<hi>當國大臣之罪而國有同謀者正與此合</hi>
𫝊曰吴泰伯之後也楚祝融之後也徐伯益之後也越<lb/>
禹之後也夫聖賢孫子何得俱落南夷况諸地在古僻<lb/>
陋葢各國强大自尊其族而詭稱之吴人尊泰伯之徳<lb/>
服從其教如箕子在東也後世因雄長而君之與周如<lb/>
立泰伯之封内豈無邦而棄之蠻耶史記不可信<hi>春秋虞公</hi>
<hi>盖天子圻内三公非外諸侯也</hi>
<pb n="KR3a0086_WYG_001-33a"/>
武王大諸弟之國不褒泰伯之後封比干之墓不表伯<lb/>
夷之節固道之所缺史之莫考者也<lb/>
學者問關雎之義銑作解一篇曰毛氏之説關雎曰憂<lb/>
在進賢無傷善之心美哉訓乎夫窈窕淑女徳莫茂焉<lb/>
君子好逑配莫宜焉然而君家之肥非獨知之致也承<lb/>
祀之葅非一手之辦也昌𦙍之道非專寵之充也雖然<lb/>
組纂之麗或傷於素容袂之良或害於貞詞思之敏或<lb/>
傾於哲必將躐進而儷於配急售而安於須故周之后<lb/>
<pb n="KR3a0086_WYG_001-33b"/>
妃廣於求助精在得媛宗廟之荇左右流之其嬪娣之<lb/>
屬與能事鬼神者於人畢宜未得而求之已得而樂之<lb/>
協彼衆善以事一人志在相夫爾忘其躬也樂乃有與<lb/>
爾略於色也夫公其心則合異以為同詩曰白華菅兮<lb/>
白茅束兮心一私則判戚而為敵易曰艮其限列其夤<lb/>
厲薰心古帝之聖曰堯曰舜事咨岳牧好察邇言比其<lb/>
化也岳孫帝位九官讓能及乎王澤大熄爝存秦穆悔<lb/>
過求臣猶稱一个是則一言而治者其好善乎一言而<lb/>
<pb n="KR3a0086_WYG_001-34a"/>
亡者其妬乎是關雎之義也<lb/>
莊周曰易道隂陽未知易也夫易陳人道以前民用彖<lb/>
爻所象建侯行師利見括嚢之類豈𤣥談耶有國家者<lb/>
遇以立政細民得之決事君子精義而立道小人怵害<lb/>
而消惡所謂无有師保如臨父母者也夫子繫𫝊乃推<lb/>
人道之原故及隠賾譬之觀木自葉而榦而根培根而<lb/>
枝葉有弗茂與韓愈曰春秋謹嚴未盡春秋也夫子記<lb/>
人之惡全人之恥誅人之意達人之恭是故公薨于齊<lb/>
<pb n="KR3a0086_WYG_001-34b"/>
書葬夫人如齊諱故公孫陽州非自於臣仲孫来沒覘<lb/>
其國天王守而朝公狄泉會而諱魯意溢於言慮先於<lb/>
事夫日照雨潤霆擊霜折彼蒼於穆之體何與焉<lb/>
春秋二百二十四年書子同生一耳葢明適也正隠桓<lb/>
之分别其嫌也書逆女書姜氏至正其為夫人也必如<lb/>
是而后適其子隠之攝桓之為太子由惠之妃其妾故<lb/>
名不正則事不順而生簒子同生見桓之非適也是故<lb/>
桓之立惠之邪心也世改則事異隠之讓正也羣臣可<lb/>
<pb n="KR3a0086_WYG_001-35a"/>
以爭於惠不可疾乎桓後世不可以非隠春秋垂父則<lb/>
絶子禍左氏志末儀而失義穀梁信野語而穢經<lb/>
帝統以支繼宗權在大臣在君子利於立明立長權在<lb/>
宫闈在姦人利於立幼立昏斯誠社稷安危之幾周勃<lb/>
立文霍光立宣漢日强成帝立哀梁冀立桓漢日衰發<lb/>
議則擇人易於折枝成事則轉禍難於上天可不慎與<lb/>
可不慎與國家非倉卒之變人君將及立年預取戚藩<lb/>
賢子二三人育之宫中長置良傅教之道藝乃取其最<lb/>
<pb n="KR3a0086_WYG_001-35b"/>
者為太子若曰以次則漢武之崩孝昭不得立以神器<lb/>
付之燕旦天下不亦殆哉<lb/>
問曰晉清談宋禪學孰害答曰禪學為甚清談者遺落<lb/>
世故恣雎保生禮法之士疾之禪則直指心性上超有<lb/>
無高明之士歸之以實行為粗以古訓為贅要其極則<lb/>
孟子所謂相率而為偽也<lb/>
性之所寓曰心心之所具曰性性者理也心乃發用斯<lb/>
理者孟子以四端驗之夫自修身而齊家而治國平天<lb/>
<pb n="KR3a0086_WYG_001-36a"/>
下斯謂盡心盡性也精一道心者用之執中也中者道<lb/>
心之極也宋人以異端附會之曰道即心也則人非心<lb/>
與<lb/>
夫子告曾子曰吾道一以貫之道即用而言一猶言一<lb/>
个也曾子曰忠恕即其道之一也忠恕者處已待人合<lb/>
内外之道日用之實功也夫子嘗告之矣恐其易故此<lb/>
欲其力之專也宋人曰一貫已乖文義附異學者曰一<lb/>
而已何其侮聖言也<lb/>
<pb n="KR3a0086_WYG_001-36b"/>
論道統者曰周子𫝊之二程今考程子之言殆不然以<lb/>
先生稱安定以茂叔字濓溪自體天理反求六經蓋周<lb/>
子之學潘氏謂之善談名理盡之程子其𫝊孔氏者與<lb/>
程録亦多𤣥談録者附之考程伯子之文叔子之易傳<lb/>
何其平實精確也<lb/>
覺心之放即求也知我之病即藥也矜已之是即非也<lb/>
妬人之長即短也<lb/>
賞者所以勸功而礪世非以協德而禮賢賞加於羣職<lb/>
<pb n="KR3a0086_WYG_001-37a"/>
可也及於大臣則過班於衆人可也在於君子則否大<lb/>
臣與國同體君子忠乃盡性皐陶之謨曰政事懋哉懋<lb/>
哉註曰君主之臣用之亦施諸彼而已<lb/>
古之人於士三聘所以修君敬否則賢不就於臣九命<lb/>
所以共天職否則德不協乃其道之謂也非其賞之謂<lb/>
也後世臣子乃有乞恩者或下為妻子何其自賤耶<lb/>
岑長倩於武曌之革命請賜皇嗣姓武氏及武三思求<lb/>
為太子則止之謂已立皇嗣矣遂被誅長倩用忠而就<lb/>
<pb n="KR3a0086_WYG_001-37b"/>
其勢求存唐之社稷而已可謂志士殆過於陳平之封産禄耶<lb/>
李鄴侯其留侯之徒耶發必中幾言必濟用肅之庸代<lb/>
之懦徳之忌皆心服其計樂聞其詞好談詭誕乃知之<lb/>
自將也使君不疑其謀身私黨留侯嘗從赤松矣豈鄴<lb/>
侯亦慕而效之與留侯用以退鄴侯翼其進故世輕之<lb/>
蓋廊廟具瞻非若山林之自逸耶京房攻顯郭璞沮敦<lb/>
可謂守貞惟其徵於術而已文中子譏其亂常君子之<lb/>
執可不慎乎邵子欲傳數於程子子謝之常談弗及卓<lb/>
<pb n="KR3a0086_WYG_001-38a"/>
哉人豪與是故不以天合人自以義立命不强其所不<lb/>
能不治其所不見<lb/>
邵子主數占亂生而隠程子主理雖亂命而禄邵子學<lb/>
老子也程子學孔子也<lb/>
耶律晉卿之止殺許平仲之興學再造北方之命元之<lb/>
興合朔漠之人而臣之二子以書生處其間君信之臣<lb/>
服之阿哈瑪特之殘賊知許子無官貨之好也子曰言忠<lb/>
信行篤敬二子有焉<lb/>
<pb n="KR3a0086_WYG_001-38b"/>
封建後世不可行已古之列國皆聖賢之後十室之邑<lb/>
有忠信焉蕞爾之國有故家焉一鄉之中有先生焉故<lb/>
禮政修而亂不亡及戰國天下併為七簒賊之子孫半<lb/>
之秦窮知殫力而僅能取事改俗降久矣故勢必趨於<lb/>
郡縣况於后世哉區分天下之地付之諼君以御狡民<lb/>
吾見禍亂相尋而無已也夫古之任人度才相徳孔門<lb/>
之徒名以政事者其治千乘千室之邑而已今郡大者<lb/>
千里屬邑十數為長者名數且不能悉奚望其理宜令<lb/>
<pb n="KR3a0086_WYG_001-39a"/>
大郡不過五百里邑百里山林閒曠者不㑹擇才久任<lb/>
責以十令一曰明版籍以相數閲二曰審什五以相連<lb/>
持三曰限夫田以斷兼并四曰急農桑以豐委積五曰<lb/>
去末作以一本業六曰敦教學以正情性七曰表徳行<lb/>
以厲風俗八曰覈才藝以叙官宜九曰嚴分誼以杜僣<lb/>
忒十曰專刑賞以驗勸懲革其卑俛之禮減其㕑𫝊之<lb/>
供畧其簿書之稽亦庶乎古之治也<lb/>
喜怒哀樂道心也徇於形氣之私或不中節人心也危<lb/>
<pb n="KR3a0086_WYG_001-39b"/>
者可正可邪微者極密極妙精擇而一守求其中而執<lb/>
之大本立而達道行矣微者道之體也中者微之則也<lb/>
神者氣之英也不可以言道覺者心之靈也不可以訓<lb/>
仁情者發之直也不可以配性誠者具之真也不可以<lb/>
附理夫皇吴設卦倉氏作字有是物則命是名有是名<lb/>
則立是字後世聖人因之闡揚示道焉<lb/>
問曰性即理也有氣乎否答曰氣也惟其為理斯謂之<lb/>
性猶夫純潔而温者不謂之石而謂之玉也理之訓有<lb/>
<pb n="KR3a0086_WYG_001-40a"/>
條也古用以言一事至宋儒而言道體也<lb/>
果之仁穀之種其為物微矣果之根而枝枝而華華而<lb/>
果皆發於仁穀之苗而秀秀而實實而碩皆出於種雨<lb/>
露之養人事之培亶助其達非能益之也心生萬化成<lb/>
乎學者如此噫不其神乎<lb/>
本心之人日履實地如覆種于田日生日茂一旦力足<lb/>
過皆善也欺心之人日修飾行如施采于壁日陳日剝<lb/>
一旦力怠善皆惡也<lb/>
<pb n="KR3a0086_WYG_001-40b"/>
古書無以性情對言理氣配義者禮曰感於物而動性<lb/>
之欲也則性非無為也詩曰天生烝民有物有則則義<lb/>
無可隙也<lb/>
乾惟一君是故舜之田漁初九也升聞九二也厯試九<lb/>
三也居攝九四也受禪九五也𫝊禹則無亢矣故曰時<lb/>
乘六龍以御天坤乃六臣是故初六謹微也六二大臣<lb/>
也六三知臣也六四遯臣也上六僣臣也六五聖臣也<lb/>
徳可以有天下而安下位猶黄本為衣而乃裳周公是<lb/>
<pb n="KR3a0086_WYG_001-41a"/>
也<lb/>
言從而行之則不怍也行從而言之則有稽也故君子<lb/>
不尚雜學以亂其行不事茍得以易其言<lb/>
此身此理得之太虛還之太虚我何有焉彼倡因果之<lb/>
言者遂欲私之耶譬之守帑之吏尺紙下易置之矣夫<lb/>
成而必毁者物也徃而必反者勢也天地鬼神且不能<lb/>
違而况於人乎<lb/>
儒釋之辨詳矣程子兩言盡之曰聖人本天釋氏本心<lb/>
<pb n="KR3a0086_WYG_001-41b"/>
葢天言其理也心兼乎血氣也釋氏以精靈覺為主故<lb/>
迷則皆妄悟則皆真甚則以身為幻故曰心聖人以仁<lb/>
義禮智為主故經綸大經裁成大化大則與物同體故<lb/>
曰天今之人以禪附儒欲求髙於人而已噫<lb/>
老氏生於周末時方奔於機知利害相攻竒詭相蒙父<lb/>
子兄弟相殘簒弑奪攘之淫猶江河之委而不反也乃<lb/>
思䆳古之無事曰此樸也乃道也聖人創物成器皆啓<lb/>
民機知之門謂之樸散為器遂以沖漠虚無為道以因<lb/>
<pb n="KR3a0086_WYG_001-42a"/>
物無為為用自堯舜以来無是言也夫民之由樸而漓<lb/>
猶人之自少而壯也民尚樸結繩可治民既漓聖人禮<lb/>
樂化之政教弼之猶多不率綱維一弛姦横四出吁必<lb/>
用老氏之言也亂無息期矣夫<lb/>
莊周有經世之畧不勝其畏禍之心用雄博之辯以發<lb/>
其忿悱之志故其書合道者少傷教者多讀之者放恣<lb/>
則易檢束則難創立殊稱撰造空語侮天地而訕聖賢<lb/>
小人之無忌憚於乎盍火其書<lb/>
<pb n="KR3a0086_WYG_001-42b"/>
許行葢亷勤之士思推其所能以治國夫聖王作任賢<lb/>
使能省刑薄歛俾民得耕耨即並耕也奚必躬操耒耜<lb/>
哉古之人欲以一介之節易天下之道不獨許行然爾<lb/>
夫舉尺燎之光代日月之照何其愚<lb/>
乳犬玃虎伏雞搏貍知力不及而有討心恩之至也性<lb/>
善徵於物矣衞宣晉獻之為父也獨何心耶<lb/>
父母鮮不正訓其子者巨盜宿猾垂死亦知戒子勿效<lb/>
其為也况於徳父令母之言乎子能守親之訓皆為善<lb/>
<pb n="KR3a0086_WYG_001-43a"/>
人矣<lb/>
天子首三綱方其為子入内侍膳必有父也入學序齒<lb/>
必有長也入燕乞言必有師也皆教之孝與讓故位雖<lb/>
極而心每下禮賢俊重壽耇敬大臣事保𫝊聞言則信<lb/>
欲動則咨是故君寡過而天下治矣<lb/>
蔡秀夫寄醫閭集讀之曰賀子篤行君子也然慕陳白<lb/>
沙也甚切嘗聞白沙謂賀子少自得宜誦佛書賀子不<lb/>
從夫賀子忠孝亷直履堅而安無所得者能之乎儒者<lb/>
<pb n="KR3a0086_WYG_001-43b"/>
盡倫而已必棄日用之務杜門合目悟入隂界名曰沙<lb/>
門可爾胡可附吾聖人之教哉<lb/>
薛包明於子故勞而敬蘇武明於臣故危而堅丁鴻明<lb/>
於弟故爵而讓云敞明於師故難而犯皆自得也然如<lb/>
此而已未能充其性焉爾豈讀天竺書而悟耶<lb/>
宋趙汝愚忠而未智光宗之疾篤不朝重華非罪也宰<lb/>
臣明示百官請子監國如唐順憲斯定天下矣胡為乎<lb/>
階禍於凶人哉<lb/>
<pb n="KR3a0086_WYG_001-44a"/>
宋之臣其負君耶國有大政不求濟而先抗論不詳處<lb/>
而務潔名<lb/>
漢唐之小人易見宋之小人難知漢唐之君子可信宋<lb/>
之君子當攷<lb/>
問曰漢士知學乎曰蕭何其人也又問唐士知學乎曰<lb/>
盧懐慎其人也未達曰蕭之疾忘其憤而薦參盧之相<lb/>
忘其躬而讓崇一日克己天下歸仁焉何之謂也其如<lb/>
有容保我子孫黎民盧之謂也<lb/>
<pb n="KR3a0086_WYG_001-44b"/>
房喬其古一个臣耶已則無功羣臣各得盡其才上意<lb/>
不合恐懼謝過以諫付王魏馬周布衣也天子一旦得<lb/>
之冠諸百僚喬無疑焉狄懐英其忠且智乎存唐社稷<lb/>
如漢之光艱危百之非誠曷濟諸韓退之宗孔氏排二<lb/>
家敷陳事理明白洞達所謂貫道之器乎唐一儒而已<lb/>
婁師徳薦狄仁傑仁傑斯得用其誠存唐者婁其元功<lb/>
乎<lb/>
　士翼卷一<lb/>
</p>
<p>
</p>
  </div>
</body>
</text>
</TEI>
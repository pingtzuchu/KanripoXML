<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>士翼</head>
    <p>
<pb n="KR3a0086_WYG_000-1a"/>
欽定四庫全書　　　　　子部一<lb/>
　士翼　　　　　　　　　儒家類<lb/>
　　提要<lb/>
　　　　<hi>臣</hi>等謹案士翼三卷明崔銑撰銑字子鍾又<lb/>
　　　　字仲鳬號洹野安陽人𢎞治乙丑進士官至<lb/>
　　　　南京禮部右侍郎事蹟具明史儒林傳是書<lb/>
　　　　凡三卷名曰述言皆語録之類又嘗作續士<lb/>
　　　　翼草稿未成而歿此書自序謂退居相臺十<lb/>
<pb n="KR3a0086_WYG_000-1b"/>
　　　　祀非聖人之志不存非翼經之文不閲乃劄<lb/>
　　　　記所明稍修章句名曰士翼葢以輔彞典也<lb/>
　　　　其間如論髙宗夢傳説事涉於怪誕韓子原<lb/>
　　　　道葢先乎養二氏之徒之繁由君無以養而<lb/>
　　　　安之也又云談理至宋人而精然而滋蔓講<lb/>
　　　　學至宋人而切然而即空又曰漢唐之小人<lb/>
　　　　易見宋之小人難知漢唐之君子可信宋之<lb/>
　　　　君子當考所論頗為有見非漫為空言者比<lb/>
<pb n="KR3a0086_WYG_000-2a"/>
　　　　然以蕭何之薦曹參為克己歸仁盧懐慎之<lb/>
　　　　讓姚崇為一个臣之有容雖意有所寓亦未<lb/>
　　　　免品題失當矣乾隆四十三年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0086_WYG_000-3a"/>
士翼原序<lb/>
銑也退處相臺之十祀非聖人之志不存非翼經之文<lb/>
不閲省已履事準古驗今道雖晚聞愚有一得守之既<lb/>
確居之亦安已乃劄記所明稍修章句發揮性道訓訂<lb/>
經史或申正理或駁陂見名曰士翼蓋以輔彛典也自<lb/>
愧窮居擬博問而躬行猶未能云爾嘉靖甲午嘉平節<lb/>
崔銑仲鳧序<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>鈍吟雜録卷一</head> <lb/>
    <p>
<pb n="KR3j0191_WYG_001-1a"/>
欽定四庫全書<lb/>
　鈍吟雜録卷一<lb/>
　　　　　　　　　　　　　　常熟馮班撰<lb/>
　　家戒上<lb/>
讀李習之答朱載言書云其理是而詞章不能工者太<lb/>
公家教也今此書不傳習之所謂不工者我不能與之<lb/>
覆較顧嘗思之矣謂之家教是父兄以教其子弟者也<lb/>
不應雕飾文詞其理是矣則於聖人之所謂修身齊家<lb/>
<pb n="KR3j0191_WYG_001-1b"/>
入以事父兄出以事長上者必有當焉矣是天下之良<lb/>
書也惜哉我不及見不得採取以善我身教我子弟可<lb/>
勝歎耶我無行少年不自愛不堪為子弟之法式然自<lb/>
八九歳讀古聖賢之書至今六十餘年所知不少更歴<lb/>
事故往往有所悟家有四子每思以所知示之少年性<lb/>
快老人諄諄之言非所樂聞不至頭觸屏風而睡亦已<lb/>
足矣無如之何筆之於書或冀有時一讀未必無益也<lb/>
是即李習之所謂詞章不工者勿以文字求我<lb/>
<pb n="KR3j0191_WYG_001-2a"/>
孟子曰堯舜之道孝悌而已矣孩提之童無不知愛其<lb/>
親也及其長也無不知敬其兄也只如此便完全是箇<lb/>
堯舜故曰人皆可以為堯舜俗人只為不知學問識見<lb/>
淺薄遇要緊處料理不來任情隨俗做得不好便把人<lb/>
品弄壞但孝悌二字甚不易料理沒有十二分學問舉<lb/>
手動足便錯了<lb/>
有子曰君子務本本立而道生孝悌也者其為仁之本<lb/>
歟此是儒者功夫中庸曰博學之審問之慎思之明辨<lb/>
<pb n="KR3j0191_WYG_001-2b"/>
之是儒者學問蒲團上騃坐殊不了事<lb/>
程子敎人讀書曰一部論語未讀時是這般人讀了只<lb/>
是這般人便是不曾讀一般此言最懇切最難讀者論<lb/>
語聖人說話簡略說得渾融一時理㑹不來是難讀也<lb/>
亦最易讀讀一句是一句理會得一分是一分是易讀<lb/>
也不似他書認錯了要誤人趙普用半部論語治天下<lb/>
大是會讀書如吾所見只一二句便終身受用不盡<lb/>
莊子曰為善無近名為惡無近刑亦是一句說話但此<lb/>
<pb n="KR3j0191_WYG_001-3a"/>
是道家學問不如易云善不積不足以成名惡不積不<lb/>
足以滅身積字最妙積善成名不是虛名這名便不害<lb/>
事若為惡於冥冥者不有人禍必有天殃不於其身必<lb/>
於其子孫惡字一毫來不得如老子云天網恢恢疎而<lb/>
不漏這話却好小人只看了疎處不曾看他不漏處便<lb/>
去放肆是他識見不濟看理不明也　勿以善小而不<lb/>
為勿以惡小而為之這便是積的工夫<lb/>
俗語亦有益人處吳人諺云風潮過了世界在吾一生<lb/>
<pb n="KR3j0191_WYG_001-3b"/>
用之雖經歴事變至今無大患但衆人洶洶時不可隨<lb/>
他自己有個把捉洶洶的定了便受用<lb/>
太平時做錯了事却有救亂世一毫苟且不得一失脚<lb/>
便送了性命<lb/>
信而好古温故而知新是讀書得力處<lb/>
儒者有一種門户有一種習氣須洗得盡方是好學的<lb/>
人方是真儒<lb/>
君子之孝莫大於敎子孫敎得好祖宗之業便不墜於<lb/>
<pb n="KR3j0191_WYG_001-4a"/>
地不教子弟是大不孝與無後等<lb/>
儒者之業莫如讀書記誦以為博是讀書病處亦强似<lb/>
不讀<lb/>
讀書有一法覺有不合意處且放過去到他時或有悟<lb/>
入不可便說他不是<lb/>
君子立身行己只要平實不行險則無禍患不作偽則<lb/>
無破敗此是實實受用儒者功夫不是老生常談君子<lb/>
居易以俟命不願乎外只是一個平戒慎乎其所不睹<lb/>
<pb n="KR3j0191_WYG_001-4b"/>
恐懼乎其所不聞方是實<lb/>
士人讀書學古不免要作文字切忌勿作論成敗得失<lb/>
古人自有成論假令有所不合闕之可也古人逺矣目<lb/>
前之事猶有不審况在百世之下而欲懸定其是非乎<lb/>
宋人多不審細止如蘇子由論蜀先主云據蜀非地也<lb/>
用孔明非將也考昭烈生平未嘗用孔明為將不據蜀<lb/>
便無地可措足此論直是不讀三國志宋人議論多如<lb/>
此不可學他　致堂胡氏作讀史管見其論人也如酷<lb/>
<pb n="KR3j0191_WYG_001-5a"/>
吏之獄詞見法輒取不原情不考事君子惡稱人之惡<lb/>
此便是他心不正癖於惡人而不知其美斯言之玷也<lb/>
孔子每言仁孟子竝言仁義義字難體認有硜硜小人<lb/>
之義有匹夫匹婦自經於溝瀆之義更有刺客游俠盜<lb/>
賊奸人之義君子不可不明辨也<lb/>
既明且哲以保其身賢臣也戰戰兢兢如臨深淵如履<lb/>
薄冰孝子也僨國事滅家族以死求名者賊儒也亂臣<lb/>
逆子之尤者也<lb/>
<pb n="KR3j0191_WYG_001-5b"/>
所欲有甚於生者死有所不敢愛儒者之死忠死孝仁<lb/>
之至義之盡也然子死孝父必不全臣死忠君必有患<lb/>
忠臣孝子平居無事不忍言之近代有平居無事處心<lb/>
積慮冀君父之有難以成其名者<hi>其人名不便言</hi>此亂臣賊子<lb/>
之不若也讓千乗之國好名者君子猶不取况乎幸君<lb/>
父之有難社稷蒼生六親九族一切不顧而可曰仁義<lb/>
乎好名之患真有不可言者<lb/>
曹孟德將殺陳宫謂之曰公臺如卿老母何宫曰老母<lb/>
<pb n="KR3j0191_WYG_001-6a"/>
在公不在宫也婉而不屈然竟全其母方孝孺將死曰<lb/>
必無十族此為不如陳宫矣孝孺雖遜詞亦不免九族<lb/>
然亦不至於十族矣<lb/>
誦農黄之書用以殺人人知為庸醫也誦周孔之書用<lb/>
以禍天下而不以為庸儒我不知何說也庸儒者非孔<lb/>
子之徒也不惟一時禍天下又使後世之人不信聖人<lb/>
之道<lb/>
食人之禄者死人之事君子當大難亦不徒死也持其<lb/>
<pb n="KR3j0191_WYG_001-6b"/>
危扶其顛盡心力而為之事窮勢極然後死焉斯可以<lb/>
言事君之節矣文文山其人也<lb/>
君子有心於古道慎無以學術誤天下<lb/>
樂無與於衣食也金石絲竹先王以化俗墨子非之詩<lb/>
賦無與於人事也溫柔敦厚聖人以敎民宋儒惡之<lb/>
漢人云大者與六經同義小者便麗可喜言賦者莫善<lb/>
於此詩亦然也仁者樂山智者樂水詠之何害　風雲<lb/>
月露之詞使人意思蕭散寄托髙勝君子為之其亦賢<lb/>
<pb n="KR3j0191_WYG_001-7a"/>
於博奕也以筆墨勸淫詩之戒然猶勝於風刺而輕薄<lb/>
不近理者此有韻之謗書唐人以前無此不可不知也<lb/>
君子不親教延師亦是難事氣習相染師不如友愛子<lb/>
弟者必慎其所與得淳厚有家風者為上其次則自好<lb/>
喜讀書者市井輕薄最不可近<lb/>
先兄謂我曰見利思義義不勝利小人必不能自克我<lb/>
應之曰不若見利思害無故之利害之所伏也君子惡<lb/>
無故之利况乎為不善以求之乎君子固窮不求利所<lb/>
<pb n="KR3j0191_WYG_001-7b"/>
以無害則利莫大焉<lb/>
或曰裴晉公之功名富貴可謂盛矣還帶小善恐不足<lb/>
以致之余曰大人君子好義為善其根伏於胸中如火<lb/>
之伏於薪下也特未發耳一發則燎原矣晉公之致福<lb/>
亦猶火發之燎原也事之大小非所計也匹夫匹婦一<lb/>
事之善如將枯之禾偶得一溉其福微矣然必勝於不<lb/>
為一善者<lb/>
韓商之道其用民也殘其養民也狹施之於亂世可以<lb/>
<pb n="KR3j0191_WYG_001-8a"/>
徼利事平則受其禍矣秦二世而亡是也天道神明好<lb/>
此術者必有殃<lb/>
君子以禮義安人養人俗儒則以禮義桎梏天下不知<lb/>
禮義之本也漢儒釋經不必盡合然斷大事決大疑可<lb/>
以立可以權是有用之學去聖未逺古人之道其有所<lb/>
受之也宋儒視漢人如讐是他好善不篤處<lb/>
談性命敘人倫茍無宋儒人其為鬼魅乎但於世事上<lb/>
少疎施之於事不見作用朱子嘗自說如此<lb/>
<pb n="KR3j0191_WYG_001-8b"/>
尚論古人不是與古人爭是非好譏評者其為學必不<lb/>
得益<lb/>
昔人有作中山狼傳者為負恩者喻也中山狼所在有<lb/>
之但無與老牸枯樹語則可矣斯言也不更事者不知<lb/>
也小人之敢於為惡有助之者耳天下惟助惡者為無<lb/>
人心<lb/>
禍福之來天與人相參詩曰自求多福書曰天作孽猶<lb/>
可違自作孽不可活一委之於命者愚人也紂曰我生<lb/>
<pb n="KR3j0191_WYG_001-9a"/>
不有命在天此其所以亡也<lb/>
盛怒不可飲酒<lb/>
凡人之是非當決之於君子儒者之是非當裁之以聖<lb/>
人之言茍不合於仲尼雖程朱亦不可從也　聖人好<lb/>
讀書豪傑好讀書文人亦好讀書惟宋儒不好讀書<lb/>
夫子曰性相近也孟子曰性善較說得透爽夫子曰習<lb/>
相逺也朱子曰氣禀所拘人欲所蔽較說得圓滿虎狼<lb/>
好搏噬是氣禀所拘父子不相食是性善相近處正是<lb/>
<pb n="KR3j0191_WYG_001-9b"/>
善相逺處即是惡大抵惡是第二層念頭善念是獨發<lb/>
的惡念是有對而發的須知甘食悅色亦是善方可言<lb/>
性善好甘不好苦好美不好惡自愛也未有不自愛而<lb/>
能愛人者君子有時損己以益人只從自愛處推出<lb/>
阮嗣宗至慎不臧否人物陶淵明詩篇篇說酒不及時<lb/>
事<lb/>
顧仲恭先生不能作詩嘗自言不解其故余告之曰溫<lb/>
柔敦厚先生似不足<lb/>
<pb n="KR3j0191_WYG_001-10a"/>
道家有雷門忠孝一派其說曰精炁者身之本也不愛<lb/>
精炁者為不孝心者身之君也不敬其心者為不忠我<lb/>
最愛此說<lb/>
君子處人骨肉之間不可無作用亦不必多巧只是一<lb/>
個平恕一個忍耐<lb/>
六親不和有孝慈君子不可不勉<lb/>
婢嫗用事則婦女生變外家太親則兄弟疎<lb/>
嫁女娶婦但擇儒素有家法者最善古人云娶婦當娶<lb/>
<pb n="KR3j0191_WYG_001-10b"/>
其不如我者嫁女當擇其勝我者此言大有病外家貧<lb/>
薄為累最重不可以一端盡且婦女之性罕能自卑只<lb/>
如婢妾此不如我家亦甚矣一旦得寵目無正嫡不如<lb/>
我家不足恃也勝我之家娣姒必多富貴婦女以家勢<lb/>
相軋我家子女必為所薄則一日不能安矣勝我不如<lb/>
我相形爭之道也儒者論事多空中揣量不試實事故<lb/>
多敗齊家治國平天下道理須是實實體貼空中揣摩<lb/>
便是白面書生不通事勢為天下安用腐儒謂此輩也<lb/>
<pb n="KR3j0191_WYG_001-11a"/>
孝經孔子之行也小學朱子之行也但朱子有小疵處<lb/>
醇儒不習事也亦不過一兩段耳此良書不可不讀<lb/>
宋儒有四大病近代猶甚不喜讀書則君子小人漸無<lb/>
别不作文字則詞氣鄙倍而不自知不事功業則無益<lb/>
於世不取近代事則迂疎<lb/>
君子使人可愛不如使人可敬敬人者人恒敬之未有<lb/>
可敬而不可愛者也<lb/>
孟母敬姜千古難得婦人敎子未有不敗壞者也父欲<lb/>
<pb n="KR3j0191_WYG_001-11b"/>
敎子者必不可使母攙一字<lb/>
莊生喜言上古上古之風必不可再得於今日徒使晉<lb/>
人放蕩不事事宋儒専言三代其於三代之事擇焉而<lb/>
不精語焉而不詳徒使方孝孺輩迂執不通其言不同<lb/>
誤天下蒼生則一也<lb/>
為子弟擇師是第一要事慎無取太嚴者師太嚴子弟<lb/>
多不令柔弱者必愚剛强者懟而為惡鞭扑叱咄之下<lb/>
使人不生好念也凡教子弟勿違其天資若有所長處<lb/>
<pb n="KR3j0191_WYG_001-12a"/>
當因而成之敎之者所以開其知識也養之者所以達<lb/>
其性也年十四五時知識初開精神未全筋骨柔脆譬<lb/>
如草木正當二三月間養之全在此際噫此先師魏叔<lb/>
子之遺言也我今不肖為負之矣<lb/>
子弟不可把世間刻薄事敎他子弟刻薄一時無所展<lb/>
其惡必先施於父母則不孝必先用於兄弟一家不和<lb/>
則萬事瓦裂矣兄弟至親至近不和便伸手動脚不得<lb/>
外人不和只一遍相爭便走開去了兄弟不和終身併<lb/>
<pb n="KR3j0191_WYG_001-12b"/>
做一處有許多不便世人之不睦於兄弟者自以為得<lb/>
計我不知其何心<lb/>
子弟小時志大言大是好處庸師不知一味抑他只要<lb/>
他做個庸人把子弟弄壞了又有一種人一味奬譽都<lb/>
不課實後來弄得虛驕都不成器子弟小時極難調養<lb/>
與君子交當以恕君子或有不如人意時也與小人交<lb/>
當以敬小人好侮人也<lb/>
不為快意語不作快意事人世尤悔十分便減却七分<lb/>
<pb n="KR3j0191_WYG_001-13a"/>
言有近正而實不近人情不合聖人之道者儒者多有<lb/>
之大略近於隘狹便不是好話<lb/>
釋氏言地獄報應儒者矯之遂言無鬼無鬼非聖人之<lb/>
言即為異端若無鬼則聖人宗廟之禮愚且誣矣此種<lb/>
議論大害事能知阮宣子是異端可與言儒矣<lb/>
俗人說通變只是小人而無忌憚不是君子之時中<lb/>
文人儒者大有異端不信五經喜毁古賢人招合虛譽<lb/>
立黨敗俗皆聖人之罪人少正卯之流也<lb/>
<pb n="KR3j0191_WYG_001-13b"/>
善氣迎人親於兄弟逆氣迎人慘於戈矛<lb/>
知人則哲惟帝難之然亦有一法大略取其平和近人<lb/>
情者則十得六七矣<lb/>
周孔之道是謂之儒人不可不學儒學儒必從師師最<lb/>
難得不近人情不通世務不讀書者便是小人儒　俗<lb/>
儒多傲便不合孔子之道儒者必謙俗儒多短見故好<lb/>
非古人<lb/>
凡學問皆須實見實行不可虛空揣摩<lb/>
<pb n="KR3j0191_WYG_001-14a"/>
吾見人家教子弟未嘗不長歎也不讀詩書云妨於舉<lb/>
業也以余觀之凡兩牓貴人粗得名於時者未有不涉<lb/>
獵經史讀書好學之士不幸而躓於場屋猶為名於一<lb/>
時為人所宗慕其碌碌不知書者假令竊得一第或鼎<lb/>
甲居翰苑亦為常人其老死無成者不可勝計豈曰學<lb/>
古不利於舉業乎又不喜子弟學道脫有差喜言禮義<lb/>
者呼為至愚不知所謂道者只在日用中惟不學也居<lb/>
家則不孝不悌處世則隨波逐浪作諸不善才短者猶<lb/>
<pb n="KR3j0191_WYG_001-14b"/>
得為庸人小有才者往往陷於刑辟中世網而死其人<lb/>
不可勝屈指也見三十年前士人立身尚依名敎相見<lb/>
或言詩書論經世之務今則絶無矣有一老儒見門人<lb/>
讀書則杖之罰錢一貫斯人也竟困於青衿而死亦何<lb/>
益哉<lb/>
仁義聖人之道也徐偃王宋襄公以之敗亡而儒者猶<lb/>
稱之斯亦仁義之惑也韓文公作徐偃王碑公羊稱文<lb/>
王之師是已近代建文君又不及此二君者也至今好<lb/>
<pb n="KR3j0191_WYG_001-15a"/>
事者猶惜之或曰仁義足以敗亡乎余曰此徒慕而為<lb/>
之其心則善矣實不得聖人之道也如燕噲之讓子之<lb/>
亦慕堯舜也此亦可稱乎建文君有大罪今人不知耳<lb/>
夫子言孟莊子之孝以不改父之臣與父之政為難能<lb/>
也子曰三年無改於父之道可謂孝矣建文不孝不孝<lb/>
足以亡國但其心實慕善當時臣下果於行其所學顛<lb/>
覆典刑遂以至於亡也堯典曰克明俊德以親九族九<lb/>
族既睦平章百姓建文之九族何如是烏能法堯舜哉<lb/>
<pb n="KR3j0191_WYG_001-15b"/>
人各有業所以為生也祖父之業生而習焉長而安焉<lb/>
廢而習其所習敗而無成者十八九矣讀書業之美而<lb/>
貴者也奈何其廢之乎<lb/>
人於其所業當竭一生之力而為之毋求其便者必為<lb/>
其難者吾少年學舉子之業敎我者曰此敲門甎也得<lb/>
第則捨之矣但獵取其淺易者可以欺考官而已逺者<lb/>
髙者不足務也必無人知則躓矣後從魏叔子先生見<lb/>
繆當時先生二先生之言曰欺人者欺之以所不知也<lb/>
<pb n="KR3j0191_WYG_001-16a"/>
盡天下之人方竭才力以為舉業誰不知者而子欲欺<lb/>
之以淺易子其困矣始知向來之誤也農必為良農賈<lb/>
必為良賈工必為良工至於士人之業乃欲為其不良<lb/>
者何也　為人之所不能為知人之所不能知盡心力<lb/>
而務之不得利必得名人皆不如我我得名利也　鼔<lb/>
鐘於宫聲聞於外天下未有有其實而無其名者　何<lb/>
雲有文名時人重之然無名者其人妒嫉同學者惡之<lb/>
也妒嫉極損名如張湯有後可以為法<lb/>
<pb n="KR3j0191_WYG_001-16b"/>
俗人多不喜子弟習技只是一個俗如書射自是正經<lb/>
學問如何不知他如琴奕之類近雅者亦不妨為之我<lb/>
見一周叟投壺百發無誤意甚愛之二郎好畫我不以<lb/>
為不可但有一說不精而為之便是廢日茍能精之則<lb/>
古人亦如此也先君子不讀星命之書多為日者所欺<lb/>
然猶無大害有一郭春卿其父𦵏得吉壤生春卿讀書<lb/>
數行俱下不過二遍則暗誦矣後為惡人所誤言不吉<lb/>
發之紫藤纒棺斬之流汁如血春卿歸讀書强記不復<lb/>
<pb n="KR3j0191_WYG_001-17a"/>
如前矣竟以一老青襟卒先兄為俞仰橋所欺徙先祖<lb/>
母墓我家遂貧此大誤也如醫亦是要事毛斧季患𠻳<lb/>
以夏月多飲水冷痰在膈中醫以為癆藥有天冬我見<lb/>
之愕然曰服此將甚已而果劇易醫而痊錢履之冬月<lb/>
病痢醫用黄連其人腑臟素患虚寒我與錢夕公皆云<lb/>
不可履之不信也後得名醫來夕公以其意告之投桂<lb/>
附而痊不然幾斃如此類不可盡述君子不可不知醫<lb/>
不知則為庸醫所欺害至於殺身讀農黄之書操死生<lb/>
<pb n="KR3j0191_WYG_001-17b"/>
之權或以為賤業何哉但不精亦誤人學之須審耳我<lb/>
未嘗自用藥有所鑒也<lb/>
為學全在小時年長便不成然年長矣亦不可不勉<lb/>
為惠而望報不如勿為此結怨之道也<lb/>
小人至惡然其所為可以情理揣量必有不利彼亦不<lb/>
為也惟愚人為不可知愚者自以為智其惡往往出人<lb/>
意外不可防也先兄每戒人勿近愚人吾始謂不然及<lb/>
更事多然後信之不惟愚人老而耄者亦不可近<lb/>
<pb n="KR3j0191_WYG_001-18a"/>
終日言人之善人未必信然所益多矣惡人所為有人<lb/>
不肻信者必不可言待其自露可已友人有狎一小人<lb/>
者吾諫之再三至掩耳而起後經半年始謝吾曰果如<lb/>
尊言葢悔之也<lb/>
　<lb/>
　<lb/>
　<lb/>
　<lb/>
<pb n="KR3j0191_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鈍吟雜録卷一<lb/>
</p>
<p>
</p>
  </div>
<div>
<head>鈍吟雜録卷二</head> <lb/>
    <p>
<pb n="KR3j0191_WYG_002-1a"/>
欽定四庫全書<lb/>
　鈍吟雜録卷二<lb/>
　　　　　　　　　　　　　　常熟馮班撰<lb/>
　　家戒下<lb/>
好伐惡者老子所謂代大匠斵也希有不傷其手者矣<lb/>
朱夫子云君子之待小人不惡而嚴世有傲慢於此輩<lb/>
者自以為嚴過矣嚴者須敬以處身<lb/>
為善無他法但處心平易使常有喜氣自然無不善<lb/>
<pb n="KR3j0191_WYG_002-1b"/>
天主敎人言殺生無報應吾應之曰儒者方長不折草<lb/>
木無知豈有寃報只自全其仁心而已王梵志云辛苦<lb/>
因他受肥甘為我須莫敎閻老判自取道何如<lb/>
粗中者不可以訴情好竒者不可與慮事辯口者不可<lb/>
與言理<lb/>
凡為天下國家雖有善法美意行之必有次第不知緩<lb/>
急先後則害事<lb/>
亷者量多窄其病在酷而無所容所以清官無後為上<lb/>
<pb n="KR3j0191_WYG_002-2a"/>
不寛聖人所戒　君子不為不可繼事有便於一時而<lb/>
後世為弊者不可不知也<lb/>
古人之善意可師也然臨事亦須審其所急如南宋之<lb/>
時岌岌將亡矣而儒者方講井田封建豈當時所可行<lb/>
耶又非薄管仲亦何益於事我讀陳同甫文集未嘗不<lb/>
恨也君子使人也器之如管仲子産遇湯武豈不為賢<lb/>
臣乎　範我馳驅終日不獲一禽罪在嬖奚不在王良<lb/>
儒者好言範吾馳驅而不計功業皆嬖奚而加之以愚<lb/>
<pb n="KR3j0191_WYG_002-2b"/>
者也此言非欲詭遇也正謂範吾馳驅非失禽之道也<lb/>
使王良御后羿操弓雖若丘陵可矣儒者做事不來須<lb/>
要還我一個嬖奚若只是自己無能則孟子之言非藏<lb/>
身之地　儒者多言管仲詭遇非也五伯假之也正假<lb/>
這個馳驅之法仁義是也管仲範吾馳驅而假者也<lb/>
詭遇是決做不得的若使王良復為之亦恐不能善其<lb/>
後東野之敗駕可見矣我嘗讀史見小人之好為詭遇<lb/>
者其後必有大敗<lb/>
<pb n="KR3j0191_WYG_002-3a"/>
毋友不如己者取友之道也毋求備於一人使人也器<lb/>
之為上之道也<lb/>
君子有容人之量所以可重然有人焉不可情求不可<lb/>
以理喻不可以勢禦更不可利結此人之難容者也斯<lb/>
人也所為如此不有人禍必有天殃且宜待其自及勿<lb/>
與爭也<lb/>
小人之怒氣衰則止惟君子之怒不可犯<lb/>
終身讓行不枉一舍此至言也荀子曰君子讓而勝<lb/>
<pb n="KR3j0191_WYG_002-3b"/>
三人行必有吾師焉况於古人乎儒者曰三代已後無<lb/>
完人後儒因之遂不肻學三代以後之事噫三代之事<lb/>
其傳者百不一存也不法後賢其於天下之事不知者<lb/>
多矣<lb/>
一家之人各以其是非為是非則不齊推之至於天下<lb/>
是非不同則風俗不一上下不和刑賞無常亂之道也<lb/>
李卓吾者亂民也不知孔子之是非而用我之是非愚<lb/>
之至也孔子之是非乃千古不易之道也君君臣臣父<lb/>
<pb n="KR3j0191_WYG_002-4a"/>
父子子一部春秋不過如此<lb/>
好今而不知古則俗知近而不及逺則陋俗陋之人難<lb/>
以語道矣<lb/>
讀古人之書不師其善言好求詭異以勝古人者愚之<lb/>
首也<lb/>
人有好事必成就之勿沮敗也佐饔者嘗焉我將獲其<lb/>
利<lb/>
過情之事雖善不可為<lb/>
<pb n="KR3j0191_WYG_002-4b"/>
臨事不可有成心然志於善不為惡其立志亦不可不<lb/>
定也<lb/>
為政不以方略而曰我不貴權詐此君子之過也戒諭<lb/>
愈繁而民不從無權略也君子之有方略所以便民不<lb/>
以詐也<lb/>
盲者處平而不陷深谿愚者守靜而不陷危險是謂善<lb/>
避其所短為人不可不自知其短<lb/>
好更張者不知為政喜事者難與為善<lb/>
<pb n="KR3j0191_WYG_002-5a"/>
好以言欺人者無口者也言雖辯人不聽之則辯无益<lb/>
也言即誠人猶疑之如是則誠亦不行矣此與喑啞者<lb/>
同<lb/>
孟子曰殺人之父人亦殺其父殺人之兄人亦殺其兄<lb/>
與自殺之也一間而已嗚呼辱人之父兄人必辱其父<lb/>
兄今之好罵人者不思而已<lb/>
近火先燒近水先濕好利之人不可近我必喪其利也<lb/>
好傷人者人皆知避之矣不知好利之至未有不傷人<lb/>
<pb n="KR3j0191_WYG_002-5b"/>
者<lb/>
好小利必有大不利<lb/>
百里奚之功業逺不如管仲孟子賢之却勝於管仲則<lb/>
不免刻論此有說也使管仲當七國必并天下而王矣<lb/>
然管仲得志則湯武之事其遂絶於後世乎漢唐以來<lb/>
可見矣如蕭何即管仲之亞也漢道不如三代孟子病<lb/>
其如此故不得不痛抑之又商君之流皆自托於伯術<lb/>
亦仲之流弊也孟子之言以救時也飯牛之汚當時說<lb/>
<pb n="KR3j0191_WYG_002-6a"/>
客以自托者多矣孟子賢百里奚而辯之亦救時之論<lb/>
耳宋人不知也<lb/>
今之儒服者其為善也皆不取孔子之道而好言釋氏<lb/>
儒敎衰矣儒敎衰則生民受其弊此不在學釋氏也好<lb/>
善之念未嘗忘於人心有釋氏而不學儒也韓文公亦<lb/>
自不得不辨學者能以儒道治天下齊家修身則不在<lb/>
辨釋氏儒者亦自有性命之學顔魯公學道學釋不妨<lb/>
為忠臣為儒者<lb/>
<pb n="KR3j0191_WYG_002-6b"/>
君子之道即聖人之道也子産有君子之道四乃云子<lb/>
産於道槩乎未有聞朱子之言我有所不敢信事上敬<lb/>
行已恭養民惠使民義此四者終身由之亦恐未必能<lb/>
盡不知朱夫子内省於此何如<lb/>
殺人如草却買螺蜆放生以此為為善吾不解也近有<lb/>
奪母弟之生業而飯僧以求福者此何心哉此何心哉<lb/>
讀書當讀全書節抄者不可讀<lb/>
大儒之為義也蒼生受其福小儒之為義也不惜其身<lb/>
<pb n="KR3j0191_WYG_002-7a"/>
以禍天下此不講於義之過也此亦不讀書之病<lb/>
以書御者不盡馬之情故不更事者不能讀書霍子孟<lb/>
不學無術有才德者又不可以不讀書<lb/>
宋人不以讀書為學故曰顔魯公子産管仲不學不知<lb/>
此諸君子者立身行已均天下治國家一塊純是讀書<lb/>
中來聖人極敎人讀書子路云何必讀書夫子以為佞<lb/>
也<lb/>
儒有好學而不能立功立事者不是讀書無益只是不<lb/>
<pb n="KR3j0191_WYG_002-7b"/>
㑹看書觀其尚論古人處皆是以意是非不曽實實體<lb/>
驗如此則讀書無益斯言也儒者必不信請以一事為<lb/>
證只在論語註中也程子論討陳恒乃曰上告天子下<lb/>
告方伯其言甚正以實考之則是虛論夫子尚不能得<lb/>
於魯哀公能請之周天子乎當時無方伯不知程子欲<lb/>
告何人恐不免要告晉人則夫子不能得於三家能得<lb/>
於六卿乎三家甚苦陳恒自陳氏得政魯人無嵗不被<lb/>
兵於討陳恒則不可若晉之六卿其善陳恒也至矣豈<lb/>
<pb n="KR3j0191_WYG_002-8a"/>
可告乎又云率與國以討之霸者為㑹盟有諸侯故能<lb/>
摟諸侯以伐諸侯魯人將與何國乎此竝不曽實實考<lb/>
究思量程子千古之儒宗我豈敢少之哉只於考論文<lb/>
字少工夫大略近來儒者為正論多是硬板死局不考<lb/>
實勢所以做不得事小人茍且趨利詆薄大儒亦為儒<lb/>
者有此一種議論與此輩作口實也　孔子云以魯之<lb/>
衆加齊之半程子不曽思量耳齊之不與陳恒者則是<lb/>
齊之義士其與陳恒者是小人懷其施惠而不知大義<lb/>
<pb n="KR3j0191_WYG_002-8b"/>
者也因齊之義士以伐其不義者正是王道非兵家較<lb/>
力之說也<lb/>
能修身則六親宜之朋友敬之雖末世薄俗無害也能<lb/>
齊家則上下有節衣食有度雖貧而不困也聖人之道<lb/>
只在日用間<lb/>
有所不為則人信之<lb/>
多能鄙事則為人役亦要酌量藝之勞而賤者身之災<lb/>
也<lb/>
<pb n="KR3j0191_WYG_002-9a"/>
隱士不避賤業能自貴也有才能而自晦謂之隠無能<lb/>
之人只謂之不肖<lb/>
善人為善極有受用處無過一箇心安<lb/>
人畜守狗為人用也畏虎而惡之為其噬人也虎豈不<lb/>
如狗乎先兄取人好虎而惡犬臨難所以不救也我至<lb/>
今以為歎<lb/>
君子一飲一食一言一語一舉一動未有不讓子路率<lb/>
爾而對夫子哂之漢文即位東嚮讓者三南嚮讓者再<lb/>
<pb n="KR3j0191_WYG_002-9b"/>
禮也自藩王為天子可無讓乎儒者譏之為不知禮矣<lb/>
若如所論則一部儀禮大半是偽周公亦可譏乎<lb/>
臨大難當大事不可無學術<lb/>
熟看廿一史便知自古天下之不治皆由於家不齊然<lb/>
後可以看大學不然便以為架子說話<lb/>
易曰立天之道曰隂與陽立人之道曰仁與義孟子曰<lb/>
仁之實事親是也義之實從兄是也有子曰孝弟也者<lb/>
其為仁之本與儒者務本只在這裏做工夫去盡心則<lb/>
<pb n="KR3j0191_WYG_002-10a"/>
知性知性則知天　惻隠之心仁之端也羞惡之心義<lb/>
之端也是非之心智之端也辭讓之心禮之端也如此<lb/>
便可以觀心擴而充之便是盡心程子云本來性中只<lb/>
有箇仁義禮智何嘗有孝弟這句話不曉得飯是米做<lb/>
如此說本來混成無名無字又何嘗有仁義禮智然程<lb/>
子亦非無所見只是他不會做文字語言說得爽口便<lb/>
有滯處學者當㑹他意思便曉得他不錯<lb/>
存心養性只在慎獨工夫<lb/>
<pb n="KR3j0191_WYG_002-10b"/>
看朱夫子註易知王弼殊不濟看詩却不如毛公詩是<lb/>
八面看得活潑潑的朱子以文害詞以詞害志一肚皮<lb/>
不信看得死了狹了便無用毛公雖不必盡得却有來<lb/>
歴說得開闊鄭公亦無大發明朱夫子之易更勝似程<lb/>
子他人非所論也朱子大略於文字處粗詩是一部文<lb/>
章<lb/>
初隨俗看性理雅不服朱子後讀朱子語類始知先儒<lb/>
俱是天下第一等人但未免大醇小疵後儒專取他那<lb/>
<pb n="KR3j0191_WYG_002-11a"/>
小疵處便不好看可恨集性理的全無見識今日後生<lb/>
輕躁非薄古人皆不知學問者也朱子引京房易傳性<lb/>
理疑似誤字當時人不學如此<lb/>
韓子愛今文而古之歐陽子愛古文而今之古之弊有<lb/>
限今之弊不可勝言有心於古文者能稍變今日之俗<lb/>
文易之以古則善矣雖然吾懼其不能行也古文之絶<lb/>
已久<lb/>
子貢欲去告朔之餼羊子曰我愛其禮文章者儒教之<lb/>
<pb n="KR3j0191_WYG_002-11b"/>
餼羊也儒者惡文字惡讀書恐天下之人皆化為市人<lb/>
矣不讀書何以知聖人之道不作文字何以敎後人如<lb/>
儒家語録率然之語往往意是而詞有病後人讀之誤<lb/>
認便害事不修文字也程子云做得文章好便是不幸<lb/>
此只是為東坡而發不知有文章者未必知道知道者<lb/>
却須能文孟子子思曾子文字俱好宋文不尚理所以<lb/>
儒者不愛文<lb/>
賈子過秦班孟堅正其失昭明選文遂去一篇古人文<lb/>
<pb n="KR3j0191_WYG_002-12a"/>
字好惡俱要論理如宋人則任意亂說只錬文字謝疊<lb/>
山文章規範猶非他專以誣毁古人為有英氣此極害<lb/>
事<lb/>
君子見賢思齊如讀春秋於易牙豎刁之事則當思賢<lb/>
臣之言不用其禍如此王景略之於苻堅桓公之於管<lb/>
仲是也如衞靈公之於史鰌則善矣讀李習之幽懷賦<lb/>
則當思韓門文字如此韓退之化也其有功於萬世如<lb/>
此讀唐史見陽道州之事則當思諫臣之道不在屑屑<lb/>
<pb n="KR3j0191_WYG_002-12b"/>
言瑣碎茍塞責以取厭人主如用宰相國之大事君子<lb/>
去小人進國家存亡所闗事無急於此者諸葛公云親<lb/>
小人逺賢臣後漢所以傾頽是也裴延齡不為宰相道<lb/>
州之力如此則讀書有益若歐公上范司諫書蘇公管<lb/>
仲論皆不足取歐公讀李翺文是一篇大關係文字但<lb/>
云韓吏部得一飽而足非君子之言也吏部為人見唐<lb/>
史文集具在豈不如習之乎歐公性不好善要求古人<lb/>
過失說話帶口病此是大過其去讒人佞夫不能一寸<lb/>
<pb n="KR3j0191_WYG_002-13a"/>
誣善游詞君子勿為也<lb/>
有一禪者好狎孌童又好賭博我譏之嚴武伯酷辨以<lb/>
為禪者不妨其論甚髙我不習禪不解也問之一法師<lb/>
乃曰居士視此人所作是慧是癡若只是癡便做不得<lb/>
我見其人兩目有纇相法當淫乃自以為重瞳思做天<lb/>
子尤可怪<lb/>
福德報應之書頗多膚淺然嘗讀之使人多發善念亦<lb/>
養心之一助<lb/>
<pb n="KR3j0191_WYG_002-13b"/>
米元章論書不喜顔魯公正書蘇子瞻論文不喜揚子<lb/>
都聴他不得<lb/>
儒書尚實行不離日用歐陽子云聖人敎人性非所急<lb/>
不知日用間喜怒哀樂那一件不是性修道之敎敎箇<lb/>
甚麽<lb/>
不愛人不仁也不知世事不智也不仁不智無以為儒<lb/>
也未有不知人情而知性者<lb/>
張子言無極即在鵝湖所言太極内亦不曽差只是意<lb/>
<pb n="KR3j0191_WYG_002-14a"/>
見不同耳如列子更増出許多層數亦不差只是易所<lb/>
謂太極凡看異說如譯語人曉得不同處未嘗不同便<lb/>
㑹看書省却許多諍論<lb/>
善戲謔兮不為虐兮君子之戲如虛舟之觸可喜也而<lb/>
不可怒戲語毋傷人心人有所諱不可不避好訐人之<lb/>
諱忌禍之道也<lb/>
已所不欲勿施於人事之難者也若曉得人所不欲已<lb/>
雖不以為苦亦不得施於人方是恕<lb/>
<pb n="KR3j0191_WYG_002-14b"/>
小人做惡事只是見事不透君子為善只是看理透看<lb/>
理不透雖有善意往往成了不美之事<lb/>
持論刻則使人不樂為善<lb/>
小人無所容君子懼不免如此未有不敗者也<lb/>
我目所見二君子皆不得中道趙儕鶴不容小人黄石<lb/>
齋不容君子二君俱不可居上者也不寛也惜乎君子<lb/>
也未聞孔子之大道也<lb/>
讀書須求古本近時所刻多不可讀<lb/>
<pb n="KR3j0191_WYG_002-15a"/>
不學道而好仁不妨忠厚不學道而好義必忮惡皆愚<lb/>
也而有分别<lb/>
儒者只說是非不論利害是大病利天下者是也害天<lb/>
下者非也是非莫大於此<lb/>
耕當問奴織當問婢毋使人以所不知所不能<lb/>
開卷疾讀日得數十卷至老死不懈可曰勤矣然而無<lb/>
益此有說也疾讀則思之不審一讀而止則不能識憶<lb/>
其文雖勤讀書如不讀也讀書勿求多嵗月既積卷帙<lb/>
<pb n="KR3j0191_WYG_002-15b"/>
自富經史大書只一遍讀亦不盡<lb/>
少壯時讀書多記憶老成後見識進讀書多解悟溫故<lb/>
知新由識進也<lb/>
嘗讀文中子問諸葛孔明能興禮樂否先君子曰上下<lb/>
和輯是樂朝廷軍旅有制是禮又嘗問曾子一貫先君<lb/>
子曰曾子孝於時聞之悚然後更讀孝經大學遂無疑<lb/>
正心誠意至德要道只是這箇先君子學識如此而作<lb/>
墓志者殊未及<lb/>
<pb n="KR3j0191_WYG_002-16a"/>
書是君子之藝程朱亦不廢我於此有功今為盡言之<lb/>
先學間架古人所謂結字也間架既明則學用筆間架<lb/>
可看石碑用筆非真迹不可結字晉人用理唐人用法<lb/>
宋人用意用理則從心所欲不踰矩因晉人之理而立<lb/>
法法定則字有常格不及晉人矣宋人用意意在學晉<lb/>
人也意不周匝則病生此時代所壓趙松雪更用法而<lb/>
參以宋人之意上追二王後人不及矣為奴書之論者<lb/>
不知也唐人行書皆出二王宋人行書多出顔魯公趙<lb/>
<pb n="KR3j0191_WYG_002-16b"/>
公云用筆千古不變只看宋人亦妙唐人難得也蔡君<lb/>
謨正書有法無病朱夫子極推之錐畫沙印印泥屋漏<lb/>
痕是古人秘法姜白石云不必如此知此君憒憒黄山<lb/>
谷純學瘞鶴銘其用筆得於周子發故遒健周子發俗<lb/>
山谷胸次髙故遒健而不俗近董思白不取遒健學者<lb/>
更弱俗董公却不俗　虞世南能整齊不傾倒歐陽詢<lb/>
四面停匀八方平正此是二家書法妙處古人所言也<lb/>
歐書如凌雲臺輕重分毫無負妙哉歐虞一片神骨極<lb/>
<pb n="KR3j0191_WYG_002-17a"/>
有作用倚牆靠壁便不是歐虞巙巙子山一流人有牆<lb/>
壁所以不好姜立綱尤俗<lb/>
惡人必有天報不於其身必於其子孫我耳目所聞見<lb/>
多矣灼然不謬不可不知惡人有隠德好人有隠惡其<lb/>
報更有甚者<lb/>
子孫有一貴人不如有一君子生一才子不如生一長<lb/>
者<lb/>
處大變與惡人遇當有遜避之道不在悻悻求死臨大<lb/>
<pb n="KR3j0191_WYG_002-17b"/>
節而不奪是也求死非也可以死可以無死死傷勇也<lb/>
孟子曰有安社稷臣者以安社稷為悅者也中庸曰天<lb/>
下國家可均也中庸不可能也觀於管子可見矣然天<lb/>
下不均社稷不安以為君子中庸之道我不信也孟子<lb/>
趙簡子使王良與嬖奚乗一段看差了極誤事孟子却<lb/>
不差儒者差耳<lb/>
君子失之野寧失之文弑父與君而不知其惡亦從一<lb/>
箇野中來野便無禮無禮則無所不至失之文做惡來<lb/>
<pb n="KR3j0191_WYG_002-18a"/>
便有閡手處<lb/>
進德修業只懈怠處便是墮落處<lb/>
好言所不知自欺也因以欺人德之棄也君子戒之<lb/>
不學而思遂成僻見見處堅固入道之路絶矣今有人<lb/>
焉程子尚是也聰明人用心虚明魔來附之遂肆言無<lb/>
忌至陷王難今有人焉金若采是也儒者言學佛如此<lb/>
二人之誤當自提省不可像了他扶鸞降仙道家戒之<lb/>
決不可為惹魔也金若采全壞於此<lb/>
<pb n="KR3j0191_WYG_002-18b"/>
少欲則易足易足則身心安樂此是真受用<lb/>
人之多欲如火伏於薪下纖紅透風則洞然不可撲滅<lb/>
一事引起則諸惡俱發須要鏟去其根方妙<lb/>
血氣盛時起惡念做惡事却把捉得住但存心好善便<lb/>
不難及至血氣既衰從前習氣一時俱到便把捉不住<lb/>
此是自家實實體驗來他人所不知這箇只為心體不<lb/>
明從前只是强制所以如此<lb/>
勸人為善不要把苦的勸他至於勸老人不可不先安<lb/>
<pb n="KR3j0191_WYG_002-19a"/>
他强他便不好<lb/>
初看程夫子說英氣害事意不以為然後讀朱夫子綱<lb/>
目多不合處似乎議論過當朱夫子自云和氣少始知<lb/>
只此便是英氣害事<lb/>
禮者非從天降也非從地出也生於人心者也荀子言<lb/>
性惡便不知禮他不過是道之以政齊之以刑一轉便<lb/>
為李斯<lb/>
家不齊多由女人女人最難安放<lb/>
<pb n="KR3j0191_WYG_002-19b"/>
儒敎說話須要徵於文獻做事須要讀書與釋敎不同<lb/>
儒者不知看書多可笑處譬如論語云治國其如視諸<lb/>
斯乎指其掌中庸云治國其如視諸掌乎省文也豈可<lb/>
曰仲尼不曽指其掌乎子曰吾道一以貫之曽子曰唯<lb/>
儒者乃譏子貢曰不能如曽子之唯記有詳略安知子<lb/>
貢不曽唯按此書語氣亦不消唯曽子曰唯門人能問<lb/>
之子貢若未達如何不問此等皆是宋儒病處<lb/>
孟子極近人情與迂儒不同<lb/>
<pb n="KR3j0191_WYG_002-20a"/>
蘇子瞻韓文公碑妙矣然有一句不好走僵湜籍也如<lb/>
讃孔子云走僵顔閔便非好話即讃蘇公走僵少游魯<lb/>
直可乎皇甫持正之文張文昌之詩亦豈易言<lb/>
詩文風刺須有為而發若無端亂說一味罵人便不是<lb/>
人臣諷諫做不得家常說話有時一發則使人感動程<lb/>
子之講書吾所不取如此能使人主生厭好於本文外<lb/>
生意尤不可<lb/>
子路曰可使有勇且知方也治賦如此千古以來諸葛<lb/>
<pb n="KR3j0191_WYG_002-20b"/>
孔明庶幾似之不知管仲如何宋儒看得輕只是不曉<lb/>
事曽西云曾子畏子路朱夫子亦云孟子敬子路子路<lb/>
不知是何等人曽子畏他宋儒却為要尊曾子苦苦排<lb/>
抑他宋儒不知不敬子路便是不學曽子當時門人不<lb/>
敬子路夫子亦不然看書時須自省如此大是無謂便<lb/>
是宋儒心不正處<lb/>
君子當末世自然不敵小人合君子以攻小人不勝敗<lb/>
壞了國家大事這箇便是黨好君子惡小人公也非黨<lb/>
<pb n="KR3j0191_WYG_002-21a"/>
也相攻以誤事便為黨不可不知<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0191_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鈍吟雜録卷二<lb/>
</p>
<p>
</p>
  </div>
<div>
<head>鈍吟雜録卷三</head> <lb/>
    <p>
<pb n="KR3j0191_WYG_003-1a"/>
欽定四庫全書<lb/>
　鈍吟雜録卷三<lb/>
　　　　　　　　　　　　　　常熟馮班撰<lb/>
　　正俗<lb/>
詩之興也殆與生民俱矣民生而有喜怒哀樂之情情<lb/>
動乎中形乎言言之不足而長言之詠歌之古猶今也<lb/>
凡物有聲皆中宮商清濁髙下雜而成文斯協於鍾石<lb/>
古之有詩久矣仲尼刪詩上自文王闗雎之事下迄陳<lb/>
<pb n="KR3j0191_WYG_003-1b"/>
靈株林之刺三百五篇王道浹人事備矣於商惟有頌<lb/>
虞夏僅存於尚書語云吾說夏禮杞不足徵吾學殷禮<lb/>
宋不足徵凖是而言直恐當時虞夏殷之文不如周詩<lb/>
之備非略而不取也梁昭明太子撰文選辭賦始於屈<lb/>
宋歌詩起於荆卿易水之歌權輿於姬孔已後於理為<lb/>
得近代詩選必自上古年祀綿邈真贋相雜或不雅馴<lb/>
又書傳引逸詩多不過三數句皆非全篇三百五篇既<lb/>
是仲尼所定又不應掇其所棄昔嘗與程孟陽言詩譬<lb/>
<pb n="KR3j0191_WYG_003-2a"/>
之犬之拾骨非徒戲言也鍾伯敬掊擊王李不遺餘力<lb/>
獨於此處不知矯正詩歸之作較之詩刪殆有甚焉今<lb/>
按詩人之文至屈宋變為詞賦漢書經籍志不載五言<lb/>
五言正盛於建安陳思為文士之冠冕潘陸已降迨於<lb/>
唐之中葉無有踰之者至杜子美始自言詩看子建親<lb/>
蘇子瞻云詩至子美一變也自元和長慶以後元白韓<lb/>
孟竝出杜詩始大行自後文亦無能出杜之範圍者今<lb/>
之論文者但可祖述子建憲章少陵古今之變於斯盡<lb/>
<pb n="KR3j0191_WYG_003-2b"/>
矣詩騷已前不論可也<lb/>
古人文章自有阡陌禮有湯之盤銘孔子之誄其體古<lb/>
矣乃三百五篇都無銘誄之文故知孔子當時不以為<lb/>
詩也近世馮惟訥撰詩紀首紀古逸盡載銘誄箴誡祝<lb/>
讃繇詞殆失之矣元微之集云詩之流為賦頌銘讃大<lb/>
抵有韻之文體自相涉若直謂之詩則不可矣銘讃箴<lb/>
誄祝誡皆文之有韻者也詩人以來皆不云是詩詩人<lb/>
已後有騷詞賦頌皆出於詩也自楚人以來亦與詩畫<lb/>
<pb n="KR3j0191_WYG_003-3a"/>
界此又後人所分也<lb/>
書曰詩言志詩序曰變風發乎情如易林之作止論隂<lb/>
陽非言志縁情之文王司寇欲以易林為詩直是不解<lb/>
詩非但不解易林也王李論詩多求之詞句而不問其<lb/>
理故有此失少年有不然余此論者余諭之曰夫鏡圓<lb/>
也餅亦圓餅可謂鏡乎易林之不為詩亦猶此耳若四<lb/>
言韻語便是詩詩亦多矣何止焦氏乎<lb/>
春秋左氏傳國語所載歌謡皆詩也但不協於弦奏不<lb/>
<pb n="KR3j0191_WYG_003-3b"/>
施於禮詩人所不收後人撰詩集乃并取之然未為失<lb/>
也　南北朝以有韻為文無韻為筆至於唐季凡文章<lb/>
皆謂文與詩對言今人不知古稱筆語是何物矣<lb/>
古人之詩皆樂也文人或不嫻音律所作篇什不協於<lb/>
絲管故但謂之詩詩與樂府從此分區又樂府須伶人<lb/>
知音増損然後合調陳王士衡多有佳篇劉彦和以為<lb/>
無詔伶人事謝絲管則於時樂府已有不歌者矣後代<lb/>
擬樂府以代古詞亦同此例也文人賦樂府古題或不<lb/>
<pb n="KR3j0191_WYG_003-4a"/>
與本詞相應吳兢譏之此不足以為嫌唐人歌行皆如<lb/>
此葢詩人寓興文無定例率隨所感吳兢史才長於考<lb/>
證昧於文外比興之㫖其言若此有似鼓瑟者之記其<lb/>
柱也必如所云則樂府之文所謂牀上安牀屋上架屋<lb/>
古人已具何煩贅賸耶又樂府採詩以配聲律出於伶<lb/>
人増損併合剪截改竄亦多自不應題目豈可以為例<lb/>
也杜子美創為新題樂府至元白而盛指論時事頌美<lb/>
刺惡合於詩人之㫖忠志逺謀方為百代鑒戒誠傑作<lb/>
<pb n="KR3j0191_WYG_003-4b"/>
絶思也李長吉歌詩雲韶工人皆取以協金石杜陵詩<lb/>
史不知當時何不採取杜文苑英華又分歌行與樂府<lb/>
為二歌行之名不知始於何時晉魏所奏樂府如豔歌<lb/>
行長歌行短歌行之類大略是漢時歌謡謂之曰行本<lb/>
不知何解宋人云體如行書真可掩口也既謂之歌行<lb/>
則自然出於樂府但指事詠物之文或無古題英華分<lb/>
别亦有㫖也<lb/>
伶工所奏樂也詩人所造詩也詩乃樂之詞耳本無定<lb/>
<pb n="KR3j0191_WYG_003-5a"/>
體唐人律詩亦是樂府也今人不解往往求詩與樂府<lb/>
之别鍾伯敬至云某詩似樂府某樂府似詩不知何以<lb/>
判之秪如西漢人為五言者二家班倢伃怨詩亦樂府<lb/>
也吾亦不知李陵之詞可歌與否如文選注引古詩多<lb/>
云枚乘樂府詩知十九首亦是樂府也漢世歌謠當騷<lb/>
人之後文多遒古魏祖慷慨悲涼自是此公文體如斯<lb/>
非樂府應爾文明二祖仰而不迨大略古直樂工採歌<lb/>
謠以配聲文多不可通鐃歌聲詞混填不可復解是也<lb/>
<pb n="KR3j0191_WYG_003-5b"/>
李于鱗之流便謂樂府當如此作今之詞人多造詭異<lb/>
不可通之語題為樂府集中無此輩語則以為闕樂志<lb/>
所載五言四言自有雅則可誦者豈未之讀耶<lb/>
沈約謝脁王融創為聲病於時文體不可増減謂之齊<lb/>
梁體異乎漢魏晉宋之古體也雖略避雙聲叠韻然文<lb/>
不粘綴取韻不論雙隻首句不破題平側亦不相儷沈<lb/>
佺期宋之問因之變為律詩自二韻至百韻率以四句<lb/>
一絶不用五韻七韻九韻十一韻十三韻唐人集中或<lb/>
<pb n="KR3j0191_WYG_003-6a"/>
不拘此說見李贊皇窮愁志首聨先破題目謂之破題<lb/>
第二字相粘平側側平為偏格側平平側為正格見沈<lb/>
存中筆談平側宫商體勢穏協視齊梁體為優矣近體<lb/>
多是四韻古無明說僕嘗推測而論之似亦得其理也<lb/>
聨絶粘綴至於八句雖百韻亦止如此矣如正格二聨<lb/>
平平相粘也中二絶側側相粘也音韻輕重一絶四句<lb/>
自然悉異至於二轉變有所窮於文首尾胸腹已具足<lb/>
得成篇矣律賦亦八韻文苑注中已備記之兹不具論<lb/>
<pb n="KR3j0191_WYG_003-6b"/>
詩家常言有聨有絶二句一聨四句一絶宋孝武言吳<lb/>
邁逺聨絶之外無所解是也古人多有是語四句之詩<lb/>
故謂之絶句宋人不知乃云是絶律詩首尾目不識丁<lb/>
之人妄為詩話以誤後學可恨之極如此議論亦非一<lb/>
事也玉臺新詠有古絶句古詩也唐人絶句有聲病者<lb/>
是二韻律詩也元白集杜牧之集韓昌黎集可證唐人<lb/>
集分體者少今所傳分體集皆是近日妄庸人所更定<lb/>
不足据宋人集所幸近人不肯讀古本多存中亦有分<lb/>
<pb n="KR3j0191_WYG_003-7a"/>
律詩絶句者如王臨川集首題云七言律詩下注云絶<lb/>
句甚分明唐人惟有元白韓杜等是舊次今武定侯刻<lb/>
白集坊本杜牧集亦皆分體如今人矣幸二集尚有宋<lb/>
板新本亦有翻宋板可据耳髙棅唐詩品彚出今人不<lb/>
知絶句是律矣髙棅又創排律之名雖古人有排比聲<lb/>
律之言然未聞呼作排律此一字大有害於詩吾友朱<lb/>
雲子撰詩評直云七排五排并去律字可慨也<lb/>
齊梁聲病之體自昔已來不聞謂之古詩諸書言齊梁<lb/>
<pb n="KR3j0191_WYG_003-7b"/>
體不止一處唐自沈宋已前有齊梁詩無古詩也氣格<lb/>
亦有差古者然其文皆有聲病沈宋既裁新體陳子昂<lb/>
崛起於數百年後直追阮公創辟古詩唐詩遂有兩體<lb/>
開元已往好聲律者則師景雲龍紀矜氣格者則追建<lb/>
安黄初而永明文格微矣然白樂天李義山溫飛卿陸<lb/>
龜蒙皆有齊梁格詩白李詩在集中溫見才調集陸見<lb/>
松陵集題注甚明但差少耳既有正律破題之詩此格<lb/>
自應廢矣皎然作詩式敘置極為詳盡允當今人弗考<lb/>
<pb n="KR3j0191_WYG_003-8a"/>
聵聵已久古詩二字牢入人心今之論者雖子美稱庾<lb/>
開府太白服謝𤣥暉必欲降而下之云古詩當如此論<lb/>
也至於唐人雖服膺鮑謝體效徐庾仰而不逮者猶以<lb/>
為無上玅品云律詩當如此論吁可慨己<lb/>
阮逸注文中子不解八病知宋時聲韻之學已微有一<lb/>
惡書名曰金鍼詩格托之梅堯臣言八病絶可笑王弇<lb/>
州巵言不能知其謬也古書多亡余所見書又少沈休<lb/>
文謝靈運傳讃劉彦和文心雕龍統論梗概牽於文勢<lb/>
<pb n="KR3j0191_WYG_003-8b"/>
不得分别詳言諸書所言時有可徵今略記於此後有<lb/>
博學之士為吾詳之郭忠恕佩觿云雕弓之為敦弓則<lb/>
又依乎旁紐按徴音四字端透定泥敦字屬元韻端母<lb/>
雕字屬蕭韻端母則是旁紐者雙聲字也九經字樣云<lb/>
紐以四聲是正紐者四聲相紐東董凍督是也劉知幾<lb/>
史通言梁武云得既自我失亦自我為犯上尾兩我字<lb/>
相犯也平頭未詳蜂腰鶴膝見宋人一詩話偶忘其書<lb/>
名乃雙聲之變也上下二字俱清中一字濁為鶴膝上<lb/>
<pb n="KR3j0191_WYG_003-9a"/>
下二字俱濁中一字清為蜂腰大韻小韻似論取韻之<lb/>
病大小之義所未詳也沈侯云一簡之内音韻盡殊兩<lb/>
韻之中輕重各異詳此則八病俱去亦不在曲折分其<lb/>
名目也<lb/>
今本玉篇前有紐弄之圖列旁紐正紐甚明序引聲譜<lb/>
恐是沈隠侯四聲譜聞世間尚有是書應論八病事恨<lb/>
求之不得耳今人律詩但作偶對於此處全不詳何以<lb/>
稱律<lb/>
<pb n="KR3j0191_WYG_003-9b"/>
唐人律詩有八句全不對者亦有用仄韻者<lb/>
律詩始於沈宋於時文體不以用事為嫌今人有言五<lb/>
言律不可用事者大謬<lb/>
七言歌行盛於梁末梁元帝為燕歌行羣下和之今書<lb/>
目有燕歌行集北朝盧思道從軍行全類唐人歌行矣<lb/>
至唐開元中漸變其體王摩詰尚有全篇作偶句者髙<lb/>
常侍多胸臆語盡改古格至李太白逺憲詩騷割截三<lb/>
祖近法鮑明逺而恢廓變化過之雲蒸霞鬱奇中又奇<lb/>
<pb n="KR3j0191_WYG_003-10a"/>
千古以來莫能逮矣詞多風刺小雅離騷之流老杜創<lb/>
為新題直指時事如掣鯨魚於碧海一言一句皆關世<lb/>
敎後有作者皆本此二家遂為歌行之祖非直變體而<lb/>
已也<lb/>
太白雖奇然詞句多本古人杜多直用當時語然古人<lb/>
皆言杜詩字字有出處不可不知也<lb/>
古詩之視律體非直聲律相詭筋骨氣格文字作用迥<lb/>
然不同矣然亦人人自有法無定體也陳子昂上效阮<lb/>
<pb n="KR3j0191_WYG_003-10b"/>
公感興之文千古絶唱格調不用沈宋新法謂之古詩<lb/>
唐人自此詩有古律二體云古者對近體而言也古詩<lb/>
十九首或云枚叔或有傅毅詞有東都宛洛鍾參軍疑<lb/>
為陳王劉彦和以為漢人既人代未定但以古人之作<lb/>
題曰古詩耳非以此定古詩之體式謂必當如此也李<lb/>
于鱗云唐無五言古詩陳子昂以其古詩為古詩立論<lb/>
甚髙細詳之全是不可通祗如律詩始於沈宋開元天<lb/>
寶已變矣又可云盛唐無律詩杜子美以其律詩為律<lb/>
<pb n="KR3j0191_WYG_003-11a"/>
詩乎子昂法阮公尚不謂古則于鱗之古當以何時為<lb/>
斷若云未能似阮公則于鱗之五言古視古人定何如<lb/>
耶有目者共鑒之<lb/>
古詩法漢魏近體學開元天寶譬如儒者願學周孔有<lb/>
志者諒當如此矣近之惡王李者并此言而排之則過<lb/>
矣顧學之何如耳近代只學王李而自許漢魏盛唐我<lb/>
不取也恐為輪扁所笑耳<lb/>
古詩十九首機杼甚密文外重㫖隠躍不可把捉李都<lb/>
<pb n="KR3j0191_WYG_003-11b"/>
尉詩皆直敘無作用尤為古朴江淹所擬從軍一首最<lb/>
合嚴滄浪於此處不解也<lb/>
陸士衡擬古詩江淹擬古三十首如搏猛虎捉生龍急<lb/>
與之較力不暇氣格悉敵今人儗詩如牀上安牀但覺<lb/>
怯處種種不逮耳然前人擬詩往往只取其大意亦不<lb/>
盡如江陸也<lb/>
韻書定於陸法言廣於孫勔法言序云與儀同劉臻等<lb/>
夜集論南北取韻不同曰我輩數人定則定矣遂把筆<lb/>
<pb n="KR3j0191_WYG_003-12a"/>
記之按洛下為天下之中南北音詞於此取正永嘉南<lb/>
渡洛中君子多在金陵故音詞之正天下惟有洛下金<lb/>
陵也然金陵雜吳語其音輕洛下染北音其音濁當法<lb/>
言定韻之夕如薛道衡北人也顔之推南人也當時已<lb/>
自參合南北而後定之故韻非南音也今人但知沈休<lb/>
文是吳興人耳<lb/>
音韻真自難知如南北曲子北詞用韻極切南多借音<lb/>
吳江沈璟作南詞韻選嚴於取韻今人宗之不知北人<lb/>
<pb n="KR3j0191_WYG_003-12b"/>
聲切開口便見字韻不得不嚴南人聲浮一字或數轉<lb/>
故韻可借沈君全不解也惟見程孟陽頗知此意耳周<lb/>
德清中州韻所据者止是當時語音自云嘗於都㑹之<lb/>
所聞人間通濟之語也自沈謝至元時已數百年語音<lb/>
譌變豈可以今時俗間語追定古人聲律耶千載之下<lb/>
知古人音詞正賴於韻書耳既不準信則流俗方言日<lb/>
譌日改何以正之止如詩云思齊太任文王之母思媚<lb/>
周姜京室之婦母婦二字自應讀如韻書矣德清尚不<lb/>
<pb n="KR3j0191_WYG_003-13a"/>
知不學如此而譏沈休文豈不可歎或難曰周德清誠<lb/>
不知古音矣陸法言輩亦應是當時語言隨時可矣何<lb/>
必古人應之曰古人經學相傳皆有韻讀漢末已有翻<lb/>
語觀陸德明經典釋文可知也休文多學定四聲時自<lb/>
應有本顔之推小學甚深家訓有音詞之篇與法言共<lb/>
定韻書其裁之審矣不如德清直以意突也侏儒問天<lb/>
於長人以為猶近之若問於僬僥則無此理矣德清之<lb/>
論隂陽是也然字音乃有可陰可陽者亦不别出今製<lb/>
<pb n="KR3j0191_WYG_003-13b"/>
詞者都不知誠齋又有瓊林雅韻全用北音又與周韻<lb/>
不同詩賦古人之業自當以沈韻為主詞曲用周德清<lb/>
可矣<lb/>
吳才老韻補余初時不伏以為秦漢古書多韻語不應<lb/>
多据唐人也後自為之三十年不成乃知才老此書最<lb/>
得其宜古人不可妄議如此<lb/>
安陽姚逸老不知是何人其書迹似元人寫一韻書凡<lb/>
古字律詩不便用者盡去之前列韓文公一律賦杜少<lb/>
<pb n="KR3j0191_WYG_003-14a"/>
陵五七言各一首皆詳注宫商輕重題云詩賦式此甚<lb/>
有意嘗見此書於友人處其人已亡不知存否有暇當<lb/>
更為之初學者所宜用功也<lb/>
杜陵云讀書破萬卷下筆如有神近日鍾譚之藥石也<lb/>
元微之云憐伊直道當時語不著心源傍古人王李之<lb/>
藥石也子美解悶戲為諸絶句不知當今學杜者何以<lb/>
都不讀<lb/>
余不能教人作詩然喜勸人讀書有一分學識便有一<lb/>
<pb n="KR3j0191_WYG_003-14b"/>
分文章但得古今十分貫穿自然才力百倍相識中多<lb/>
有天性自能詩者然學問不深往往使才不盡<lb/>
多讀書則胸次自髙出語皆與古人相應一也博識多<lb/>
知文章有根據二也所見既多自知得失下筆知取捨<lb/>
三也<lb/>
今人讀書自有通病好以近代議論裁量古人也以俗<lb/>
本惡書校勘古本也胡孝轅朱鬱儀號為多學者也胡<lb/>
公論詩是非老杜詳其學問所自不離李于鱗詩刪朱<lb/>
<pb n="KR3j0191_WYG_003-15a"/>
君校水經精審之極然直以俗本為据意有不安惟小<lb/>
注云宋板作某字耳以二公且如此何尤乎不學小生<lb/>
耶小友錢頤仲喜作快語與客論書或稱海岳名言詆<lb/>
顔魯公頤仲勃然曰吾雖王獻之亦不從何况海岳吾<lb/>
於時甚訝此語因徵其說頤仲曰公不學右軍耶大令<lb/>
自云勝父何可信也我時最賞其能言學問未到古人<lb/>
是非之論且可識之亦不當信甲而非乙若近日妄庸<lb/>
之人大言無愧讀其書使人笑來淺學一為所誤粃糠<lb/>
<pb n="KR3j0191_WYG_003-15b"/>
眯目天地易位雖破萬卷惡識先據於胸中終不解一<lb/>
字矣<lb/>
鍾伯敬創革𢎞正嘉隆之體自以為得真性情也人皆<lb/>
病其不學余以為此君天資太俗雖學亦無益所謂性<lb/>
情乃鄙夫鄙婦市井猥媟之談耳君子之性情不如此<lb/>
也<lb/>
王李李何之論詩如貴胄子弟倚恃門閥傲忽自大時<lb/>
時不㑹人情鍾譚如屠沽家兒時有慧黠異乎雅流<lb/>
<pb n="KR3j0191_WYG_003-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0191_WYG_003-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鈍吟雜録卷三<lb/>
</p>
<p>
</p>
  </div>
<div>
<head>鈍吟雜録卷四</head> <lb/>
    <p>
<pb n="KR3j0191_WYG_004-1a"/>
欽定四庫全書<lb/>
　鈍吟雜録卷四<lb/>
　　　　　　　　　　　　　　常熟馮班撰<lb/>
　　讀古淺說<lb/>
六籍裁於聖手然秦火之餘諸儒傳録豈無譌竄然大<lb/>
體不失生於千載之下方欲追而定之非愚則妄矣意<lb/>
有不安存疑可也宋人紛紛之論多有不信六經處就<lb/>
其所得亦無大益一有僻失則得罪於名教歐公不信<lb/>
<pb n="KR3j0191_WYG_004-1b"/>
繫詞朱子深辯其謬以愚論之更不必多言只問歐公<lb/>
能作繫詞否不信繫詞又何功於天下萬世歐公只是<lb/>
不曽細讀<lb/>
儒者於六經如法吏之於三尺一字動揺不得法吏定<lb/>
罪必據三尺儒者論事必本六經自儒者之是非六經<lb/>
也所以邪說競作更無以壓之宋朝諸君子直是未睹<lb/>
其害耳讀六籍心有不合如見父母之過口不得言也<lb/>
初讀時多不合久後學問進便覺得自家粗淺<lb/>
<pb n="KR3j0191_WYG_004-2a"/>
訐也訕也稱人之惡也宋人謂之英氣君子之所惡也<lb/>
一部讀史管見都是謗毁古人<lb/>
讀孟子有與論語不同處當信孔子讀程朱之書有與<lb/>
孔孟不合處當信孔孟<lb/>
程子論左傳云信其可信者如愚則不然不如闕其所<lb/>
疑<lb/>
夫子曰信而好古宋人讀書未聞好古只是一肚皮不<lb/>
信<lb/>
<pb n="KR3j0191_WYG_004-2b"/>
太史公之於道吾未之審也此公自是一代賢者只不<lb/>
消得開卷便苦口指摘須不比揚墨吾於此甚不平於<lb/>
揚子雲只是妒他如詆詞賦為童子之為亦是妒相如<lb/>
齊家治國平天下是儒者大學問若於這箇下不得手<lb/>
只是正心誠意處不曽細細理㑹<lb/>
孟子不為管仲他的時節霸道救不得南宋人也學他<lb/>
說却是風痺不知痛癢說話<lb/>
作文不可不識字如貫穿<hi>去聲</hi>字不應作串聴字不應作<lb/>
<pb n="KR3j0191_WYG_004-3a"/>
听體字不應作体皆别字也誶訊一字也王弇州誤重<lb/>
用祝呪古今字也今人有誤作二字皆文字大病<lb/>
讀書不可先讀宋人文字<lb/>
奪胎接骨宋人謬說只是向古人集中作賊耳冷齋稱<lb/>
王荆公菊花詩千花萬卉凋零後始見閒人把一枝以<lb/>
為勝鄭都官十日菊謬也荆公詩多滲漏上句凋零二<lb/>
字不妥下句云一枝似梅花閒人二字牽凑何如微之<lb/>
云不是花中偏愛菊此花開後更無花語意俱足鄭詩<lb/>
<pb n="KR3j0191_WYG_004-3b"/>
亦混成非荆公所及<lb/>
看齊梁詩看他學問源流氣力精神有逺過唐人處或<lb/>
問如何是謝朓驚人句答之曰叔源失步明逺變色<lb/>
千古㑹看齊梁詩莫如杜老曉得他好處又曉得他短<lb/>
處他人都是望影架子話<lb/>
庾子山詩太白得其清新老杜却得他縱横處<lb/>
今人說李太白都不知他學問來歴<lb/>
或問老杜學何人答之曰風雅之道未墜於地賢者得<lb/>
<pb n="KR3j0191_WYG_004-4a"/>
其大者不賢者得其小者夫子焉不學而亦何常師之<lb/>
有<lb/>
千古惟老杜可配陳思王<lb/>
敖陶孫器之評詩如村農看市都不知物價貴賤論曹<lb/>
子建云如三河少年風流自賞只此一語知其未嘗讀<lb/>
書也<lb/>
宋人詩逐字逐句講不得須另具一副心眼方知他好<lb/>
處大約唐人詩工夫細宋人不如也看明人詩却須一<lb/>
<pb n="KR3j0191_WYG_004-4b"/>
字一句推敲方知他不好處<lb/>
東坡書有壞筆詩有壞句大家舉止學他不得　嘻笑<lb/>
怒罵自是蘇文病處君子之文必莊重蘇公自有大文<lb/>
字今小人只讀坡仙集<lb/>
有一欽聚三自許甚髙論詩云必得如杜子美余戲之<lb/>
曰當今人才冠絶千古或問其說余曰千古只一陳思<lb/>
王謝康樂云天下人才都得一石陳思王獨得八斗又<lb/>
云我亦得一斗則康樂不敢當陳王也至唐有老杜始<lb/>
<pb n="KR3j0191_WYG_004-5a"/>
云詩看子建親是千古只一子美也今聚三論詩但不<lb/>
及子美便云不足觀小兒女子皆須若此天下詩人多<lb/>
矣不知今日如何生得許多子美嗚呼此正是不知子<lb/>
美耳杜詩不可不學若要再出一個老杜恐不可得不<lb/>
讀書人讀文字一味都是虚氣<lb/>
有一塾師浩歎曰鄭子産親遇聖人而不聞聖人之道<lb/>
應之曰子産有君子之道四吾丈有幾變色曰朱夫子<lb/>
曾說來應之曰吾丈不是朱夫子<lb/>
<pb n="KR3j0191_WYG_004-5b"/>
文人有譏訶前人處須細細㸃勘不可便隨他一樣說<lb/>
揚子雲曰淮南聖人無取焉斯言過矣芻蕘之言聖人<lb/>
擇焉君子不以人廢言如云淡泊明志寧靜致逺斯言<lb/>
也諸葛孔明嘗取之矣<lb/>
陶彭澤之人品髙矣美矣其詩文亦稱其為人歐文忠<lb/>
公云晉無文章惟有歸去來詞一篇豈得言晉人都無<lb/>
文字但愛之至不知其稱之過也後人亦學他說話便<lb/>
是吠聲之犬<lb/>
<pb n="KR3j0191_WYG_004-6a"/>
新唐書髙祖本紀書禁浮屠老子之學當時只沙汰僧<lb/>
道耳未嘗禁其學也老子是唐人之祖如何禁得此言<lb/>
若在唐以前人不妨傳笑一代矣宋人却多如此只是<lb/>
後代人不讀書易欺不敢駁正耳<lb/>
學者意不誠心不正所以不能論古人只如夫子直道<lb/>
而行無毁無譽處都不曽理㑹<lb/>
功夫須從上做下不可從下做上嚴滄浪之格言也<lb/>
儒者議論好與聖人相反臧文仲孔子所惡却要尋他<lb/>
<pb n="KR3j0191_WYG_004-6b"/>
好處子産孔子所敬專要說他不是儒者信孔子不如<lb/>
信孟子今人信孟子又不如信程朱此事之不可解者<lb/>
柳子厚封建論本於吕氏春秋子厚多學子書作文字<lb/>
少正卯吾不知其何人也據後代之人言之甚似王安<lb/>
石行僻而堅尤相似<lb/>
姦雄最難處置無罪而除之則無名待其有罪則天下<lb/>
之事不知被他壞了多少孔子殺少正卯在後世便行<lb/>
不得朱子疑此事為虚只是不曾實實體究不知他害<lb/>
<pb n="KR3j0191_WYG_004-7a"/>
事處奸雄不早除久後便除不得<lb/>
漢人八分勝唐人不待智者而知也然漢碑年逺多損<lb/>
剝唐碑年近多完好今人喜學漢碑損剝處以為學漢<lb/>
可笑漢碑自有完好者<lb/>
楊鐵崖詩不解用古事剪截無法比儗不倫句法多不<lb/>
完整工夫淺也<lb/>
李太白歌行句句有本<lb/>
圖騕褭之形極其神駿若求伏轅不免駕欵段之駟寫<lb/>
<pb n="KR3j0191_WYG_004-7b"/>
西施之貌極其美麗若須薦枕不如求里門之嫗萬厯<lb/>
時王李盛學漢魏盛唐之詩只求之聲貌之間所謂圖<lb/>
騕褭寫西施者也虞山詩人好言後代詩所謂欵段之<lb/>
駟里門之嫗也遂謂里門之嫗勝於西施欵段之駟勝<lb/>
於騕褭豈其然乎况今日之虞山詩人撏撦剽剥其弊<lb/>
與王李正同而文不及王李是圖欵段之馬寫里門之<lb/>
嫗者也宜為世人所笑錢遵王以為詩妖此君亦具眼<lb/>
學書須學真跡不是不看石刻作文要作自家話不是<lb/>
<pb n="KR3j0191_WYG_004-8a"/>
不學古人<lb/>
余生僅六十年上自朝廷下至閭里其間風習是非少<lb/>
時所見與今日已迥然不同况古人之事逺者數千年<lb/>
近者猶百年一以今日所見定其是非非愚則誣也宋<lb/>
人作論多俗只坐此病<lb/>
宋儒議論是非不平便是他心不正處<lb/>
不近人情而云盡心知性吾不信也其罪在不仁不知<lb/>
時勢而欲治國平天下吾不信也其罪在不智不仁不<lb/>
<pb n="KR3j0191_WYG_004-8b"/>
智便是德不明<lb/>
孔子云三人行必有我師焉宋儒云三代已後無完人<lb/>
於孔子所云擇其善者而從之一句都不曽理㑹但事<lb/>
出三代已下雖極好處亦一概不肻學<lb/>
凡人作文字下筆須有輕重論賢人君子雖欲糾正其<lb/>
謬誤詞宜宛轉若言小人奸賊不妨直罵今之作古文<lb/>
者多不理㑹先君子敎人作古文云但熟看春秋便知<lb/>
一字輕下不得後曾與徐良夫言此則云不必且引蘇<lb/>
<pb n="KR3j0191_WYG_004-9a"/>
子瞻為證不知此正是蘇文字不好處不惟子瞻唐人<lb/>
已有此病<lb/>
揚子雲引天下之文字歸之六經有功於聖人之門變<lb/>
於蘇氏父子至近代王弇州李于鱗而掃地無餘矣<lb/>
古人學問可敬可信學者不可不知然大謬處亦宜仔<lb/>
細如歐公以八分為𨽻字此不待趙明誠章惇而後知<lb/>
其誤也今人從而不改不知何故近孫子長好以楊用<lb/>
修言語駁正文字許夫人作燕子詩用金鏤楣者子長<lb/>
<pb n="KR3j0191_WYG_004-9b"/>
以為誤云是金樓楣此事出吳越春秋初非僻書子長<lb/>
不知蓋為用修所誤用修好妄而健忘其著書幾於一<lb/>
字不可信恃名欺人不顧萬世之笑用修人品不妨可<lb/>
敬其文字欺妄非痛駁不可<lb/>
余於前人未嘗敢輕詆老人年長數十嵗便須致敬况<lb/>
已往之古人乎然有五人不可容李禿之談道此誅絶<lb/>
之罪也孔子而在必加兩觀之誅矣程大昌之演繁露<lb/>
妄議紛紛楊用修之談古欺天下後世為無一人此公<lb/>
<pb n="KR3j0191_WYG_004-10a"/>
心術欠正於此可見譚元春鍾惺之論詩俚而猥不通<lb/>
文理不識一字此乃狹邪小人之俗者名滿天下真不<lb/>
可解<lb/>
南北朝人以有韻者為文無韻者為筆亦通謂之文唐<lb/>
自中葉已後多以詩與文對言　愚按有韻無韻皆可<lb/>
曰文縁情之作則曰詩詩者思也情動於中形乎言言<lb/>
不足故長言之長言之不足故咏歌之有美焉有刺焉<lb/>
所謂詩也不如此則非詩其有韻之文耳禮有湯之盤<lb/>
<pb n="KR3j0191_WYG_004-10b"/>
銘孔子誄春秋左氏傳有卜筮<graphic n="KR2271" url="https://raw.githubusercontent.com/kanripo/KR-Gaiji/master/images/KR2271.png" mimeType="image/png"/>詞皆有韻三百篇中<lb/>
無此等文字知古人自有阡陌不以為詩也<lb/>
漢人墓碑多云誄詞末多有亂曰蔡卞刻曹娥碑改為<lb/>
銘曰此公不學可笑今世傳昇平帖可考然陜西所刻<lb/>
亦改之矣漢人碑銘亦云是詩其體相涉也然古人文<lb/>
字自有阡陌終是碑文非詩也唐人亦多言銘詩祖漢<lb/>
人也<lb/>
賦出於詩故曰古詩之流也漢書云屈原賦二十五篇<lb/>
<pb n="KR3j0191_WYG_004-11a"/>
史記云作懷沙之賦騷亦賦也宋玉荀卿皆有賦荀賦<lb/>
便是體物之祖　賦頌本詩也後人始分屈原有橘頌<lb/>
陸士衡云詩縁情而綺靡賦體物而瀏亮詩賦不同也<lb/>
宋人作著題詩不如唐人詠物多寓意尚有比興之體<lb/>
梁末始盛為七言詩賦今諸集不傳類書所載可見王<lb/>
子安春思賦駱賔王蕩子從軍賦皆徐庾文體王司冦<lb/>
楊狀元不知概以為歌行弇州云以為賦則醜此公誤<lb/>
耳<lb/>
<pb n="KR3j0191_WYG_004-11b"/>
古人七言歌行止有東飛伯勞歌河中之水歌魏文帝<lb/>
有燕歌行至宋齊多有雜言詩梁元帝作燕歌行一時<lb/>
文士爭和鄭漁仲通志藝文志有燕歌行集今其書不<lb/>
存庾信集有一篇可見北人盧思道有從軍行皆唐人<lb/>
歌行之權輿也七言歌行唐人相襲雖少變於開元天<lb/>
寶然其體至今見行楊狀元王司冦輩不以為異至賦<lb/>
則不習遂以為醜語云少所見多所怪豈不然歟<lb/>
近有一人言沈休文八詠以為似賦不知詩賦體相涉<lb/>
<pb n="KR3j0191_WYG_004-12a"/>
也晉人又有五言之賦幸此輩不見見則不勝其譏笑<lb/>
矣<lb/>
古人墳籍散亡略盡僅有存者多被後人改壞不可據<lb/>
凡古人文字中所用事與今所傳不同者古書有之今<lb/>
人不見耳如張博望乗槎事古人通用焦弱侯以為杜<lb/>
詩之誤不知此出東方朔外傳見太平御覽自與博物<lb/>
志所記不同焦公未知也<lb/>
東坡云鯀蓋剛而犯上者耳如左氏之言皆後世流傳<lb/>
<pb n="KR3j0191_WYG_004-12b"/>
之過若如所論則堯典洪範皆不足信耶宋人好立異<lb/>
論不肯詳考熟思大略如此至程子之說則尤甚矣<lb/>
太史公云諸家言黄帝多不雅馴縉紳先生難言之其<lb/>
不好竒明矣揚子雲不知何見譏以好竒如子雲作蜀<lb/>
本紀其書雖不傳然所言上古蠶叢已來奇事頗有存<lb/>
於他書者皆非六藝所述恐太史公不必信也伯夷傳<lb/>
云學者載籍極博必取信於六藝此一言也鄭漁仲蘇<lb/>
子由皆不知觀子由古史直似未嘗全讀史記者可怪<lb/>
<pb n="KR3j0191_WYG_004-13a"/>
也<lb/>
或曰史記敘下宫之難不取左氏豈非好竒乎余曰不<lb/>
然也趙亡去漢興未逺此國之大事趙氏所由存亡雖<lb/>
秦火之後其文獻必猶有可徴者且云公孫杵臼程嬰<lb/>
趙氏廟祀之此千古義人太史公時計其祀或應未絶<lb/>
史有傳疑不可盡削如孟子敘子濯孺子事亦與左傳<lb/>
不同豈得便駁孟子　漢時有公羊穀梁外傳今皆不<lb/>
知所言何事太史公當時豈左傳之外便無所據乎蘇<lb/>
<pb n="KR3j0191_WYG_004-13b"/>
子由言太史公不學正以其專信六經不取異說耳至<lb/>
於此輩事又必以左傳駁之甚矣太史公之不為後人<lb/>
所容也<lb/>
太史公書班固論之極當其所云牴牾疎漏註家已詳<lb/>
後人不當洗垢索瘢更加鍛鍊以求其過然孟堅云先<lb/>
黄老而後六經便是合父子之論而一之揚子雲更不<lb/>
研審過矣太史談在文景時故尚黄老太史遷在武帝<lb/>
時故重儒亦隨時而已然子長不為無心於儒學<lb/>
<pb n="KR3j0191_WYG_004-14a"/>
左氏太文子長質而不俚然序論形勢指說人情分明<lb/>
如畫文亦有餘也歐陽永叔文太略所以不及史記<lb/>
韓吏部之文古文也歐文忠公只是今文不如唐人四<lb/>
六尚有古意在<lb/>
歐陽公作馮道傳平敘而人品自具不激不矯無溢美<lb/>
亦無溢惡古人不過也此文勝於唐六臣傳<lb/>
平生不喜新唐書列傳邇日讀之其論讃大有不可及<lb/>
處宋公未可輕議也歐陽公文甚髙然用心不平作史<lb/>
<pb n="KR3j0191_WYG_004-14b"/>
論則不便<lb/>
蘇子瞻表忠觀碑真子長之文矣或云蘇文妙在不學<lb/>
古人何耶坡公作補孟嘉登髙文便似晉文此公真才<lb/>
兼千古公四六最妙<lb/>
張文昌之詩皇甫持正之文坡公以為走僵而不能為<lb/>
韓公者也然坡公視此二人其工夫精細處坡公或不<lb/>
如他坡公才大自可上掩古人但前人有工夫坡公所<lb/>
不及也<lb/>
<pb n="KR3j0191_WYG_004-15a"/>
余嘗讀爾雅有儒者相規曰此等學問支離瑣碎不足<lb/>
勞心嗚呼此書乃詩書之義訓不讀此如何讀詩書此<lb/>
小學也夫子曰多識於鳥獸草木之名非此書則詩人<lb/>
之興遂不可解矣其人徒衆皆戅然如市中小人自以<lb/>
為髙而不可諫既不識字所行便多乖謬噫盡如此輩<lb/>
君子小人無別矣<lb/>
韓吏部言文從事順淺者以為口實便云古文不尚艱<lb/>
深不知此語正謂樊宗師也樊宗師之文殆不可句矣<lb/>
<pb n="KR3j0191_WYG_004-15b"/>
樊公著述之富宋時已不全至今日則僅有如越王樓<lb/>
詩今唐詩紀事有此文以石本校之譌字且數十宜其<lb/>
難通也然講而讀之文未嘗不從事未嘗不順所以為<lb/>
工今之自附於歐蘇者淺薄通率號為古文講之其文<lb/>
不從事不順文既不文古亦不古更詆韓文以為尚有<lb/>
古語不如歐蘇吾末如之何也已矣<lb/>
詩文雅頌多艱深國風則通易風或出於里俗雅頌大<lb/>
文多朝廷作者為之雖有如寺人孟子之類然得列於<lb/>
<pb n="KR3j0191_WYG_004-16a"/>
雅亦必是當時能文者尚書是朝廷文字語多難解非<lb/>
特古今言語不同蓋古之文人鍛鍊文字其體如此不<lb/>
以平易者為美也孔叢子中已有明說<lb/>
文武之道未墜於地賢者識其大者不賢者識其小者<lb/>
孔子學之周公仲尼之道未墜於地散在諸子二戴撰<lb/>
集以遺後人崇禎間有一妄人上疏請更定禮記我不<lb/>
知此人欲使何人定之士大夫不察或惜其言之不行<lb/>
所謂多見其不知量也<lb/>
<pb n="KR3j0191_WYG_004-16b"/>
我讀論語得為文之法曰草創之討論之修飾之潤色<lb/>
之討論之事至宋人而廢矣或疑其說應之曰子以蘇<lb/>
子由何如曰善矣子由論劉先主曰用孔明非將也據<lb/>
蜀非地也考蜀志孔明在先主時未嘗為將至南征始<lb/>
自將耳若不據蜀便無地可以措足此語乃不討論之<lb/>
過也宋文多如此而讀者不以為怪故知當時論文無<lb/>
討論之功也如韓退之絶無此等病累<lb/>
荀子言殺詩書焚書之漸也歴詆諸儒坑儒之漸也荀<lb/>
<pb n="KR3j0191_WYG_004-17a"/>
子好言禮實不知禮禮者非從天降也非從地出也生<lb/>
於人心者也先王因人心而制禮豈以其違性者强之<lb/>
乎荀子言性惡則其所謂禮者政刑之末耳非禮也古<lb/>
人所以制惡人者也李斯之學全出於荀卿坡公論之<lb/>
不詳也<lb/>
論語醇乎醇者也孟子大醇而小疵揚子醇疵半荀子<lb/>
時有可採耳<lb/>
今人看史記只看得太史公文集不曾看史<lb/>
<pb n="KR3j0191_WYG_004-17b"/>
漢書儒林傳伏生濟南人孝文時求能治尚書者時伏<lb/>
生年九十餘老不能行詔朝錯往受之顔師古注引衞<lb/>
宏定古文尚書序云伏生老不能正言言不可曉也使<lb/>
其女傳言教錯齊人語與潁川多異錯所不知者凡十<lb/>
二三略以其意屬讀而已宋儒多惑於衛說致疑於尚<lb/>
書今按衞宏之言妄也漢書藝文志尚書經二十九卷<lb/>
大小夏侯二家歐陽經二十二卷師古曰此二十九卷<lb/>
伏生所傳者又云秦燔書禁學伏生獨壁藏之漢興求<lb/>
<pb n="KR3j0191_WYG_004-18a"/>
得二十九篇因以敎齊魯之間云壁藏而求之得二十<lb/>
九篇是伏生自有本不假口傳明矣又考儒林傳伏生<lb/>
敎濟南張生及歐陽生歐陽生字伯和千乘人也事伏<lb/>
生夏侯都尉從濟南張生受尚書以傳族子始昌始昌<lb/>
傳勝則是歐陽夏侯二家漢人所列於學官者自是伏<lb/>
生親傳非朝錯所受之本明矣又伏生有孫以治尚書<lb/>
徵伏生有孫則應有子何至令女傳言若其子幼不能<lb/>
傳書則伏生已九十餘矣安得有幼子乎且其女能傳<lb/>
<pb n="KR3j0191_WYG_004-18b"/>
言亦應通文字何至朝錯不能得者且十二三乃以意<lb/>
屬讀之邪又余嘗身至潁川濟南其語音絶不相逺雖<lb/>
古今或不同大略亦可知何至言語不相通耶衞宏不<lb/>
足責顔師古注漢書最詳謹亦贅列此語疑誤後人可<lb/>
怪也<lb/>
不信爾雅正以書難通也不信則詩俱不通矣但以相<lb/>
傳常用之字讀三代以前之書不通則云有誤惑也自<lb/>
孔子刪詩書弟子相傳書所釋義訓伏生必有所本不<lb/>
<pb n="KR3j0191_WYG_004-19a"/>
足疑也孔安國亦因伏生耳<lb/>
劉向以中古文校歐陽大小夏侯三家經文酒誥脫簡<lb/>
一召誥脫簡二率簡二十五字者脫亦二十五字簡二<lb/>
十二字者脫亦二十二字是伏生所藏之書與孔壁之<lb/>
書其竹簡字數相應也古文非孔安國所造明矣又諸<lb/>
書所引尚書今文有者皆相同古文有者或有異蓋伏<lb/>
生相傳有所本孔書出壁中安國𨽻古於時蝌蚪不行<lb/>
已久未免有誤若是偽造直以古書所引竄入必無誤<lb/>
<pb n="KR3j0191_WYG_004-19b"/>
若有所不知則應都不同亦不當小異其文章與今文<lb/>
亦有難易之不同恐安國當只取易通者傳之其不可<lb/>
解者葢闕之也所以只得其半若是偽造不妨全作一<lb/>
本不肻有闕也宋人雖多疑然亦未敢直言其偽近代<lb/>
則放言無忌矣若釋氏之言不妄此輩應墮拔舌地獄<lb/>
姜堯章之論書嚴滄浪之論詩似髙而實麄白石於書<lb/>
全欠工夫　定武蘭亭全是歐法姜白石都不解<lb/>
董宗伯云王右軍如龍李北海如象不如云王右軍如<lb/>
<pb n="KR3j0191_WYG_004-20a"/>
鳳李北海如俊鷹<lb/>
宋儒多不解詩朱紫陽詩人也然所得頗淺比興乃詩<lb/>
中第一要事二字本出大序大序出於毛詩齊魯韓皆<lb/>
無此序朱子既不信序文却不應取此二字既用二字<lb/>
又不應不用毛解毛止有興也本是意興之興非興起<lb/>
之興又比興是詩中作用詩人不以比興分章朱子謬<lb/>
甚如朱說則興者乃是說了又說重複可厭又如此解<lb/>
興字亦鄙而拙　宋人不解小學如闗關噰噰和也關<lb/>
<pb n="KR3j0191_WYG_004-20b"/>
關二字只取其聲不取其義朱子云雌雄相應以關字<lb/>
立義陋甚也又檢俗傳王昌齡詩話亦此解此偽書也<lb/>
出於朱子之後檢宋史經籍志無此書可知文字鄙陋<lb/>
非王作也近代多偽書初學誤信之文字引用為識者<lb/>
所笑如天禄閣外史湘煙錄於陵子晉之乗楚之檮杌<lb/>
子貢詩說石經大學之類日増月益不可枚舉又有古<lb/>
書宋人以為偽者却自可用不必以宋儒之說為疑也<lb/>
讀書當求古本新本都不足據又古書字多不同不可<lb/>
<pb n="KR3j0191_WYG_004-21a"/>
以此證彼<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0191_WYG_004-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鈍吟雜録卷四<lb/>
</p>
<p>
</p>
  </div>
<div>
<head>鈍吟雜録卷五</head> <lb/>
    <p>
<pb n="KR3j0191_WYG_005-1a"/>
欽定四庫全書<lb/>
　鈍吟雜録卷五<lb/>
　　　　　　　　　　　　　　常熟馮班撰<lb/>
　　嚴氏糾謬<lb/>
嘉靖之末王李名盛詳其詩法盡本於嚴滄浪至今未<lb/>
有知其謬者今備論之如左<lb/>
以禪喻詩滄浪自謂親切透徹者自余論之但見其漫<lb/>
漶顛倒耳具疏之如左<lb/>
<pb n="KR3j0191_WYG_005-1b"/>
滄浪曰禪家者流乘有大小宗有南北道有邪正學者<lb/>
須從最上乗具正法眼悟第一義若小乗禪聲聞辟支<lb/>
果皆非正也論詩如論禪漢魏晉與盛唐之詩則第一<lb/>
義也大厯已還之詩則小乗禪也已落第二義矣晩唐<lb/>
之詩則聲聞辟支果也學漢魏盛唐之詩臨濟下也學<lb/>
大厯已還之詩曹洞下也<lb/>
糾曰乗有大小是也聲聞辟支則是小乗今云大厯<lb/>
已還是小乗晩唐是聲聞辟支則小乗之下别有權<lb/>
<pb n="KR3j0191_WYG_005-2a"/>
乗所未聞一也　初祖達磨自西域來震旦傳至五祖<lb/>
忍禪師下分二枝南為能禪師是為六祖下分五宗北<lb/>
為秀禪師其徒自立為六祖七祖普寂以後無聞焉滄<lb/>
浪雖云宗有南北詳其下文都不指喻何事却云臨濟<lb/>
曹洞按臨濟元禪師曹山寂禪師洞山价禪師三人竝<lb/>
出南宗豈滄浪誤以二宗為南北乎所未聞二也　臨<lb/>
濟曹洞機用不同俱是最上一乗今滄浪云大厯已還<lb/>
之詩小乗禪也又云學大厯已還之詩曹洞下也則以<lb/>
<pb n="KR3j0191_WYG_005-2b"/>
曹洞為小乗矣所未聞三也　凡喻者以彼喻此也彼<lb/>
物先了然於胸中然後此物可得而喻滄浪之言禪不<lb/>
惟未經參學南北宗派大小三乗此最是易知者尚倒<lb/>
謬如此引以為喻自謂親切不已妄乎至云單刀直入<lb/>
云頓門云活句死句之類剽竊禪語皆失其宗㫖可笑<lb/>
之極<lb/>
滄浪云不落言筌不涉理路　按此二言似是而非惑<lb/>
人為最夫迷悟相覺則假言以為筌邪正相背斯循理<lb/>
<pb n="KR3j0191_WYG_005-3a"/>
而得路迷者既覺則向來之言還歸無言邪者既返則<lb/>
向來之路未嘗涉路是以經教紛紜實無一法可說也<lb/>
此在教家已自如此若教外别傳則絶塵而奔誠非凡<lb/>
情淺見所測吾不敢言也至於詩者言也言之不足故<lb/>
長言之長言之不足故咏歌之但其言微不與常言同<lb/>
耳安得有不落言筌者乎詩者諷刺之言也慿理而發<lb/>
怨誹者不亂好色者不淫故曰思無邪但其理𤣥或在<lb/>
文外與尋常文筆言理者不同安得不涉理路乎滄浪<lb/>
<pb n="KR3j0191_WYG_005-3b"/>
論詩止是浮光略影如有所見其實脚跟未曽㸃地故<lb/>
云盛唐之詩如空中之色水中之月鏡中之象種種比<lb/>
喻殊不如劉夢得云興在象外一語妙絶又孟子言說<lb/>
詩者不以文害詞不以詞害志以意逆志是為得之更<lb/>
自確然灼然也嗚呼可以言此者寡矣滄浪只是興趣<lb/>
言詩便知此公未得向上闗捩子<lb/>
滄浪一生學問最得意處是分諸體製觀其詩體一篇<lb/>
於諸家體製渾然不知今列之於後<lb/>
<pb n="KR3j0191_WYG_005-4a"/>
滄浪云以時而論則有建安體云云　按此一段雖無<lb/>
大謬然憒憒無所發明多有疎贅<lb/>
建安體云漢末年號魏曹子建父子及鄴中七子詩<lb/>
按一代文章惟須舉其宗匠為後人慕效者足矣泛及<lb/>
則為贅也子建公幹文章之聖仲宣休璉多有名作仲<lb/>
宣七哀從軍休璉百一皆後人之師也若元瑜孔璋書<lb/>
記翩翩不以詞賦為稱子建有孔璋不閑詞賦之言建<lb/>
安詩體似不在此人不當兼言七子也又五言雖始於<lb/>
<pb n="KR3j0191_WYG_005-4b"/>
漢武之代盛於建安故古來論者止言建安風格至黄<lb/>
初之年諸子凋謝不存止有子建兄弟不必更贅言又<lb/>
有黄初體也<lb/>
永明體齊梁體　永明之代王元長沈休文謝朓三公<lb/>
皆有盛名於一時始創聲病之論以為前人未知一時<lb/>
文體驟變文字皆避八病一簡之内音韻不同二韻之<lb/>
間輕重悉異其文二句一聫四句一絶聲韻相避文字<lb/>
不可増減自永明至唐初皆齊梁體也至沈佺期宋之<lb/>
<pb n="KR3j0191_WYG_005-5a"/>
問變為新體聲律益嚴謂之律詩陳子昂學阮公為古<lb/>
詩後代文人始為古體詩唐詩有古律二體始變齊梁<lb/>
之格矣今敘永明體但云齊諸公之詩不云自齊至唐<lb/>
初不云沈謝知其胸中憒憒也齊時如江文通詩不用<lb/>
聲病梁武不知平上去入其詩仍是太康元嘉舊體若<lb/>
直言齊梁諸公則混然矣齊代短祚王元長謝𤣥暉皆<lb/>
歿於當代不終天年沈休文何仲言吳叔庠劉孝綽皆<lb/>
一時名人竝入梁朝故聲病之格通言齊梁若以詩體<lb/>
<pb n="KR3j0191_WYG_005-5b"/>
言則直至唐初皆齊梁體也白太傅尚有格詩李義山<lb/>
溫飛卿皆有齊梁格詩但律詩已盛齊梁體遂微後人<lb/>
不知或以為古詩若明辨詩體當云齊梁體創於沈謝<lb/>
南北相仍以至唐景雲龍紀始變為律體如此方明此<lb/>
非滄浪所知<lb/>
元和體　東坡云詩至杜子美一變按大厯之時李杜<lb/>
詩格未行至元和長慶始變此亦文字一大關也然當<lb/>
時以和韻長篇為元和體若以時代言則韓孟劉栁韋<lb/>
<pb n="KR3j0191_WYG_005-6a"/>
左司李長吉盧玉川皆詩人之赫赫者也云元白諸公<lb/>
亦偏枯大略滄浪胸中不了了每言諸公不指名何人<lb/>
為宗師參學之功少也<lb/>
以人而論至云云　按此一段漏略疎淺之甚標星宿<lb/>
而遺羲娥知此人胸中不通一竅不識一字東牽西扯<lb/>
而已<lb/>
建安以後詩莫美於阮公詠懷陳子昂因之以創古體<lb/>
何以不言阮嗣宗體<lb/>
<pb n="KR3j0191_WYG_005-6b"/>
潘張左陸文章之祖前言太康體似矣以人言則何以<lb/>
缺此四君<lb/>
文章之變潘張左陸以後清言既盛於時詩人所作皆<lb/>
老莊之讚頌自顔謝鮑始革其製元嘉之詩千古文章<lb/>
於此一大變請具論之漢人作賦頗有模山範水之文<lb/>
五言則未有後代詩人言山水始於謝康樂也陸士衡<lb/>
對偶已繁用事之密始於顔延之後代對偶之祖也三<lb/>
百篇言飲酒雖云不醉無歸然以成禮合歡而已彼醉<lb/>
<pb n="KR3j0191_WYG_005-7a"/>
不臧則有沈湎之刺詩人言飲酒不以為諱陶公始之<lb/>
也國風好色而不淫<hi>近代朱子始以鄭衛為男女相悅之詞古人不然</hi>楚詞美<lb/>
人以喻君子五言既興義同詩騷雖男女歡娛幽怨之<lb/>
作未極淫放玉臺新詠所載可見至於休鮑文體傾側<lb/>
宮體滔滔作俑於此永明天監之際鮑體獨行延之康<lb/>
樂微矣今謝康樂之後不言顔延之則梁人<hi>闕</hi>之又不<lb/>
言沈謝則齊梁聲病之體不知所始矣不言鮑明逺則<lb/>
宮體紅紫之文不知所法矣雖言徐庾是忘祖也於時<lb/>
<pb n="KR3j0191_WYG_005-7b"/>
詩人灼然自名一體者有吳叔庠邊塞之文所祖也又<lb/>
如栁吳興劉孝綽何仲言皆唐人所法何以都不及子<lb/>
美頗學隂何又云李侯有佳句往往似隂鏗則子堅之<lb/>
體不可缺齊梁已來南北文章頗為不同北多骨氣而<lb/>
文不及南鄴下才人盧思道薛道衡皆有盛譽自隋煬<lb/>
有非傾側之論徐庾之文少變於時文多正雅薛道衡<lb/>
氣格清拔與楊處道酬唱之作李義山極道之唐初文<lb/>
字兼學南北以人言之道衡亦不可缺<lb/>
<pb n="KR3j0191_WYG_005-8a"/>
宋人頗學唐人滄浪敘唐人差整彼有所受之也然沈<lb/>
宋之前不云李嶠蘇味道王右丞以後不言錢郎劉隨<lb/>
州李商𨼆以下不言溫飛卿元白之下不言劉夢得皆<lb/>
缺也<lb/>
又有所謂選體云云　此一段敘論駁雜譌亂不可盡<lb/>
正<lb/>
云玉臺體滄浪注云玉臺徐陵所集漢魏六朝之詩皆<lb/>
有之或者但謂纎艷者為玉臺體其實不然　案梁簡<lb/>
<pb n="KR3j0191_WYG_005-8b"/>
文在東宫命徐孝穆撰玉臺集其序云撰録豔歌凡為<lb/>
十卷則專取艷詩明矣又其文止於梁朝今云六朝皆<lb/>
有謬矣觀此則於此書殆是未讀也<lb/>
云西崑體注云即李義山體然兼溫飛卿及楊劉諸公<lb/>
而名之　按西崑酬唱集是楊劉錢三君倡和之作和<lb/>
之者數人其體法溫李一時慕效號為西崑體其不在<lb/>
此集者尚多至歐公始變江西已後絶矣及元人為綺<lb/>
麗之文亦皆附崑體李義山在唐與溫飛卿段少卿號<lb/>
<pb n="KR3j0191_WYG_005-9a"/>
三十六體三人皆行第十六也於時無西崑之名按此<lb/>
則滄浪未見西崑集序也<lb/>
云有一句之歌注云漢書枹鼓不鳴董少年又漢童謠<lb/>
千乗萬騎上北邙　按漢書董少平不作少年鳴平是<lb/>
韻二句之歌也又云侯非侯王非王千乗萬騎上北邙<lb/>
是三句不是一句滄浪讀誤本漢書又健忘所言童謠<lb/>
失却二句可笑<lb/>
云有琴操注云古有水仙操辛德源作别鶴操髙陵牧<lb/>
<pb n="KR3j0191_WYG_005-9b"/>
子作　按琴操豈止二篇水仙操亦不始辛德源觀此<lb/>
則滄浪不知琴操也琴操今此書雖亡然樂府詩集所<lb/>
載可見<lb/>
云有八病注云作詩正不必拘此敝法不足據也　按<lb/>
八病出於沈隱侯古人亦有非之者然齊梁體正以聲<lb/>
病為體律詩則益嚴矣滄浪既云有近體有律詩又云<lb/>
不必拘不知律詩律字如何解蓋聲病之學至宋而譌<lb/>
故阮逸注文中子云八病未詳也如今金鍼詩格及周<lb/>
<pb n="KR3j0191_WYG_005-10a"/>
密所言皆以意妄測誤也已經考證此不具今人則但<lb/>
以對偶為律矣<lb/>
云有古詩全不押韻者古採蓮曲是也　按云江南可<lb/>
採蓮蓮葉何田田魚戲蓮葉間田蓮是韻間字古韻通<lb/>
何言全無韻也<lb/>
云有後章字接前章者注云曹子建贈白馬王彪詩<lb/>
按三百篇已有此體<lb/>
云有絶句折腰者有八句折腰者　按律詩有粘不知<lb/>
<pb n="KR3j0191_WYG_005-10b"/>
所起河岳英靈集序云雖不粘綴是也又韓致光有聨<lb/>
綴體沈存中夢溪筆談有偏格正格之論是其說也今<lb/>
云折腰而不言何謂折腰亦漏略也折腰者如絶句平<lb/>
仄平仄或仄平仄平不用粘者是也<lb/>
詩法<lb/>
云用事不必拘來歴　按此語全不可解安有用事而<lb/>
無來歴者<lb/>
云參活句勿參死句　按禪家言死句活句與詩法全<lb/>
<pb n="KR3j0191_WYG_005-11a"/>
不相涉也禪家當機煞活有時提倡有時破除有時如<lb/>
擊石火閃電光有時拖泥帶水若刻舟求劍死在句下<lb/>
不得轉身之路便是死句詩人所謂死活句全不同不<lb/>
可相喻詩有活句𨼆秀之詞也直敘事理或有詞無意<lb/>
死句也隠者興在象外言盡而意不盡者也秀者章中<lb/>
迫出之詞意象生動者也禪須參悟若髙臺多悲風出<lb/>
入君懷袖㕘之亦何益凡滄浪引禪家語多如此此公<lb/>
不知參禪也<lb/>
<pb n="KR3j0191_WYG_005-11b"/>
云詩之是非不必爭試以己詩置之古人集中識者觀<lb/>
之不能辨則真古人矣　滄浪之論惟此一節最為誤<lb/>
人滄浪云於古今體製若辨蒼素又云作詩正須辨盡<lb/>
諸家體製滄浪言古人不同非止一處由此論之古之<lb/>
詩人既以不同可辨者為詩今人作詩乃欲為其不可<lb/>
辨者此矛盾之說也<lb/>
云古詩十九首行行重行行玉臺作兩首自越鳥巢南<lb/>
枝以下别為一首當以選為正　按玉臺集北宋本正<lb/>
<pb n="KR3j0191_WYG_005-12a"/>
作一首永嘉陳玉甫本誤耳<lb/>
云仙人騎白鹿之篇予疑苕苕山上亭已下其義不同<lb/>
當又别是一首郭茂倩不能辨也　按此本二詩樂工<lb/>
合之也樂府或一篇詩止截半首或合二篇為一或一<lb/>
篇之中増損其字句蓋當時歌謡出於一時之作樂工<lb/>
取以為曲增損以協律故陳王陸機之詩時謂之乖調<lb/>
未命樂工也具在諸史樂志滄浪全不省乃云郭茂倩<lb/>
不辨耶<lb/>
<pb n="KR3j0191_WYG_005-12b"/>
云楚詞惟屈宋諸篇當讀之外惟賈誼懷長沙淮南王<lb/>
招隠操又云九章不如九歌九歌哀郢尤妙　按九章<lb/>
有懷沙賈太傅無懷沙也招隠士亦非操哀郢是九章<lb/>
九歌是祀神之詞何得有哀郢滄浪云須熟楚詞今觀<lb/>
此言楚詞殊未熟亦恐是未曾看彼聞賈生為長沙王<lb/>
傅自傷而死遂以為有懷長沙不知懷沙非長沙也彼<lb/>
知屈子不得志於懷襄而死意哀郢必妙不知九歌無<lb/>
哀郢也望影亂言世人為所欺何哉<lb/>
<pb n="KR3j0191_WYG_005-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0191_WYG_005-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鈍吟雜録卷五<lb/>
</p>
<p>
</p>
  </div>
<div>
<head>鈍吟雜録卷六</head> <lb/>
    <p>
<pb n="KR3j0191_WYG_006-1a"/>
欽定四庫全書<lb/>
　鈍吟雜録卷六<lb/>
　　　　　　　　　　　　　　常熟馮班撰<lb/>
　　日記<lb/>
史漢當時皆是分書多假借字與漢碑上字正同不可<lb/>
改也今刻板多失體宋書有梁時字亦與今人不同後<lb/>
人好改古書只是學淺<lb/>
王右軍正書多古字東方朔畫讃序字作□樂毅論殺<lb/>
<pb n="KR3j0191_WYG_006-1b"/>
字暴字黄庭經耶字遺教經<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>字今皆不行晉時書體<lb/>
如此六朝唐碑存者多與今人書不同今人所用只是<lb/>
宋元體曹娥碑猶古陜西傳摹盡去之矣<lb/>
古人作小正書與碑板誥命書不同今人用碑板上大<lb/>
字作小書不得體也祝希哲常痛言之<lb/>
或云右軍行書聖敎序是集成若尋常作書須大小相<lb/>
參此說亦有理然右軍官奴帖小字亦無大小相參者<lb/>
唐宋人碑上行書亦自勻整<lb/>
<pb n="KR3j0191_WYG_006-2a"/>
薦季直表不必是真跡亦恐是唐人臨本使轉縱横熟<lb/>
視殆不似正書徐季海似學此也<lb/>
背私為公自環為私止戈為武㑹意字也古說不可改<lb/>
或云武字從亡聲尤不通<lb/>
印章上字或可用𨽻書不純用小篆也世人多以為譌<lb/>
字<lb/>
李陽冰篆不依說文<lb/>
周伯琦鄭漁仲趙撝謙三人皆不解篆鄭尤妄<lb/>
<pb n="KR3j0191_WYG_006-2b"/>
唐人說文與今宋說文不同<lb/>
漢分書不純方唐分書不純匾王司冦誤論只看孝經<lb/>
與勸進碑耳<lb/>
蝌蚪大篆今絶矣古鐘鼎上字雜用不得梁千秋刻印<lb/>
章名重一時用字憒憒古篆雜不得𨽻書今人不知也<lb/>
秦人𨽻書今不知者亦以為篆<lb/>
邯鄲淳書唐人已無今却有二印同鈕小篆工絶非漢<lb/>
人不能作也<lb/>
<pb n="KR3j0191_WYG_006-3a"/>
八分書只有漢碑可學更無古人真迹近日學分書者<lb/>
乃云碑刻不足據不知學何物<lb/>
余敎童子作書每日只學十字㸃畫體勢須使毫髮畢<lb/>
肖百日已後便解自作書矣<lb/>
虞世南庿堂碑全是王法最可師<lb/>
漢人分書多剥蝕唐人多完好今之昧於分書者多學<lb/>
碑上字作剥蝕狀可笑也<lb/>
顧云美云唐人分書極學漢人此論最佳可破惑者<lb/>
<pb n="KR3j0191_WYG_006-3b"/>
貧人不能學書家無古蹟也然真跡只須數行便可悟<lb/>
用筆間架規模只看石刻亦可<lb/>
學草書須逐字寫過令使轉虛實一一盡理至興到之<lb/>
時筆勢自生大小相參上下左右起止映帶雖狂如旭<lb/>
素咸臻神妙矣古人醉時作狂草細看無一失筆平日<lb/>
工夫細也此是要訣<lb/>
顔書勝栁書栁書法却甚備便初學<lb/>
姜白石論書略有梗概耳其所得絶粗趙松雪重之為<lb/>
<pb n="KR3j0191_WYG_006-4a"/>
不可解如錐畫沙如印印泥如古釵脚如拆壁痕古人<lb/>
用筆妙處白石皆言不必然又云側筆出鋒此大謬出<lb/>
鋒者末銳不收禇云透過紙背者也側則露鋒在一面<lb/>
矣<lb/>
古人作横劃如千里陣雲黄山谷筆從畫中起迴筆至<lb/>
左頓腕實畫至右住處却又趯轉正如陣雲之遇風往<lb/>
而却囘也運腕太疾起處有頓筆之迹今人於起處作<lb/>
㸃殊失勢也<lb/>
<pb n="KR3j0191_WYG_006-4b"/>
張長史云小字展令大盡筆勢為之也大字蹙令小遏<lb/>
鋒藏勢使間架有餘也今廣平府有顔魯公儀門字門<lb/>
字小儀字大却相稱殊不見有異奇迹也<lb/>
東坡談書皆篤論過於黄米米老喜作快口語不知執<lb/>
之多為所誤山谷止自言其所得耳<lb/>
左去吻右去肩歐陽蘭臺不用此法<lb/>
畫有南北書亦有南北<lb/>
晉人書盡理唐人盡法宋人多用新意自以為過唐人<lb/>
<pb n="KR3j0191_WYG_006-5a"/>
實不及也<lb/>
婁子柔先生云米元章好割截古跡有書賈俗氣名言<lb/>
也<lb/>
坡書有病筆唐人無此<lb/>
作書忌俗字人皆知之不知亦忌古字正書與小篆不<lb/>
同猶小篆與大篆不同也略言一二可知矣如維字石<lb/>
鼓文作佳大篆也嶧山碑作維小篆也今作小篆自然<lb/>
不用佳字如華字本花葉字今為律詩乃有重押二韻<lb/>
<pb n="KR3j0191_WYG_006-5b"/>
處豈可用華字耶自應作花也<lb/>
經史古書多有古字自應按本寫之若自作書正用干<lb/>
禄字書為得<lb/>
今人譌字有不可行者切忌之如然字本火然泉達之<lb/>
然也借作然諾字取聲不取義也今去火作肰是何說<lb/>
肰自是犬肉字無然諾義也貫穿本穿字讀作去聲串<lb/>
本是貫字詩云串夷是也今俗誤讀作穿鳥正書皆作<lb/>
四㸃從大篆也今人作二㸃從小篆古人殊不然惟王<lb/>
<pb n="KR3j0191_WYG_006-6a"/>
右軍遺敎經有一字作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>與<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>雁字相亂又難用也字<lb/>
有篆書有而𨽻書無者𨽻有而篆無者小篆有而大篆<lb/>
無者周伯琦作六書正譌大憒憒<lb/>
唐人碑板刻手亦有工拙然勝於宋人<lb/>
佳佳麗字也佳鳥短尾也近時人作佳麗字盡誤<lb/>
不習二王下筆便錯此名言也<lb/>
漢書東方朔傳來來先生分書棗字作重來今人改作<lb/>
束字誤也見沈括筆談<lb/>
<pb n="KR3j0191_WYG_006-6b"/>
俗人讀書不多好以意改古書如邑人五川楊儀號為<lb/>
多讀書名士也得其萬卷樓所藏書雌黄處皆不足據<lb/>
他人可知矣<lb/>
顔魯公書磊落嵬峩自是臺閣中物米元章不喜顔正<lb/>
書至今人直以為怪矣<lb/>
吾衍子行作學古編多誤人語此公無學淺而自信太<lb/>
甚輕於持論其書不足據也<lb/>
子字分書横畫不飛倚人直筆不向左挑起人字加三<lb/>
<pb n="KR3j0191_WYG_006-7a"/>
撇是古升字<lb/>
漢𨽻分韻以漢人石刻校之多不合不足據也不如漢<lb/>
𨽻字源<lb/>
延陵十字碑李陽冰所祖不必仲尼要非後人所能作<lb/>
吾子行不解大篆<lb/>
張遷碑昜作易誤也古碑如此亦不可用亦不可不知<lb/>
黄長睿疑智果書不真此不習南朝書法也<lb/>
歐陽公不信遺教經東坡殊不以為然<lb/>
<pb n="KR3j0191_WYG_006-7b"/>
宋人蔡君謨書最佳今人不重只縁不學古耳<lb/>
平生喜教人刻印章用漢法者施於名字藏書印用元<lb/>
人齋堂樓閣唐人有法詩句作印起於近代用文三橋<lb/>
法一兩字大印蘇爾宣所作多用古人碑額上字為得<lb/>
體亦一長也不可以其人而忽之字多者板拙不堪觀<lb/>
宋人間用古篆作印元人尤多變態其式有用古鐘鼎<lb/>
琴様花葉之類今人皆不行瓢印頗有用者亦隨時可<lb/>
耳唐人名印有學漢法者皆圓潤工緻宋人多勁古元<lb/>
<pb n="KR3j0191_WYG_006-8a"/>
人或失之野今皆以為漢印失之矣余所見如此更與<lb/>
博雅者商之<lb/>
今人不解宋元學古印皆以為漢印顧氏印藪中往往<lb/>
有之<lb/>
書法無他秘只有用筆與結字耳用筆近日尚有傳結<lb/>
字古法盡矣變古法須有勝古人處都不知古人却言<lb/>
不取古法直是不成書耳<lb/>
千字文自是梁人文字法帖中有漢章帝書誤也歐公<lb/>
<pb n="KR3j0191_WYG_006-8b"/>
名重千古而不知此何耶<lb/>
米元章論古人真偽好惡自是一家議論抑揚過當殊<lb/>
不足據初學切忌讀此等書<lb/>
余見歐陽信本行書真蹟及皇甫君碑始悟定武蘭亭<lb/>
全是歐法姜白石不知也<lb/>
毛斧季以東坡子昂二真蹟見示坡書㸃畫學顔魯公<lb/>
體勢學李北海風捲雲舒逼之若將飛動趙殊精工直<lb/>
逼右軍然氣骨自不及宋人不堪竝觀也坡書真有怒<lb/>
<pb n="KR3j0191_WYG_006-9a"/>
猊抉石渴驥奔泉之態徐季海世有真跡不知視此何<lb/>
如耳<lb/>
坡公少年書維摩經小楷直逼季海見老泉一書亦學<lb/>
徐浩<lb/>
作書須自家主張然不是不學古人須看真迹然不是<lb/>
不學碑刻<lb/>
山谷稱東坡學徐季海蘇斜川却云不然我信山谷<lb/>
唐人用法謹嚴晉人用法瀟灑然未有無法者意即是<lb/>
<pb n="KR3j0191_WYG_006-9b"/>
法<lb/>
本領者將軍也心意者副將也本領極要緊心意附本<lb/>
領而生<lb/>
邑人嚴道普名澤家藏有右軍二謝帖有王能民者妄<lb/>
人也曰誰見右軍執筆作此字余曰能作此字即右軍<lb/>
矣使右軍不能作此字我亦不重右軍<lb/>
古人文字少多假借文義兩通處則有疑後人多作别<lb/>
字以别之至有本字為借義所專本字却用别體者<lb/>
<pb n="KR3j0191_WYG_006-10a"/>
听字俗以為聴体字俗以為體串字俗以為穿<hi>去聲</hi>此不<lb/>
可用<lb/>
祝字有去聲後人别作呪詛字王弇州不知作文字不<lb/>
可不講字學<lb/>
秦權上字秦之𨽻書乃篆之捷也與今正書不同然非<lb/>
分書也蓋𨽻書本如此後漸變為今正書耳歐公以此<lb/>
似今八分遂呼漢人分書為𨽻既知其不同且疑薛尚<lb/>
功摹之失體誤也今人作正書是鍾王法然鍾王古字<lb/>
<pb n="KR3j0191_WYG_006-10b"/>
亦多與今不同世傳六朝唐初碑上字分𨽻相雜疑當<lb/>
時正書如此至唐中葉已後始變如今法後人純學鍾<lb/>
王也<lb/>
讀宋人書其稱述前人者當審思之至於譏刺古人往<lb/>
往不近理不可苟信或疑此說應之曰歐公不信易繫<lb/>
辭王臨川不信春秋此亦可信邪大略讀書不應先看<lb/>
宋人議論<lb/>
韓吏部變今文為古文歐陽公變古文為今文<lb/>
<pb n="KR3j0191_WYG_006-11a"/>
史遷極重仲尼史談乃重老子父子異論<lb/>
宋人云太史公敢亂道却好班孟堅不敢亂道却不好<lb/>
遷史只是游俠貨殖二篇為孟堅所譏耳謂之亂道可<lb/>
乎不知孟堅如何云不好如唐子西真亂道也<lb/>
先君云讀書須從上讀下先看後人書於古人好處便<lb/>
不相入<lb/>
虞舜完廪浚井二妃敎以龍工鳥工見於書傳者非一<lb/>
處宋儒以為無此事今列女傳刻本已刋去之宋儒所<lb/>
<pb n="KR3j0191_WYG_006-11b"/>
芟也此猶可說也至吳夫差亡國之君奢侈之跡遍於<lb/>
吳中史記載其無道此何足疑今孟子註疏引史記勾<lb/>
踐進西施夫差幸之市人欲見者投金錢一文今史無<lb/>
此文蓋亦宋儒所去也宋人不通理大略如此古書所<lb/>
存無幾如史記者後人豈知其不全乎<lb/>
有古詩不妨有律詩有古文不妨有四六歐陽公作尹<lb/>
師魯墓誌不言楊鎦之失達識也<lb/>
文章無定例只在合宜王荆公論仲尼不應作世家只<lb/>
<pb n="KR3j0191_WYG_006-12a"/>
是不知變例以死板法為例文章便無意只是不曽學<lb/>
春秋<lb/>
今人讀史記只是讀太史公文集耳不曽讀史<lb/>
沈存中筆談論律詩偏正格甚詳但不知所本蓋相傳<lb/>
如此唐人絶句不粘者為折腰體河岳英靈集序中有<lb/>
粘綴字韓偓香奩云聨綴體蓋唐人之法疑始沈宋也<lb/>
朱子言禮稱鄭康成後儒不從也却用陳澔注禮記程<lb/>
子極信詩小序後儒不從也從朱子二程朱子格言微<lb/>
<pb n="KR3j0191_WYG_006-12b"/>
論可敬者多矣後人所引用都是他不穩當處好處都<lb/>
沒却可慨儒家語録多有意是而文不妥者只為他不<lb/>
做文字讀者不知往往信差了誤人<lb/>
史記敘事如水之傅器方圓深淺皆自然相應宋人論<lb/>
文有照映波瀾起伏等語若著一字於胸中便看不得<lb/>
史記<lb/>
近日顧朗仲諱雲鴻名儒也讀史記每題一字用重圈<lb/>
别之以為文字之貫至酈食其傳題一懦字便貫不去<lb/>
<pb n="KR3j0191_WYG_006-13a"/>
真西山文章正宗謝叠山文章軌範唐人論文絶無此<lb/>
等議論<lb/>
近代王李之文歸震川痛排之王李妄庸處人都不解<lb/>
只是被他倒了六經架子言不本於聖人妄也不知理<lb/>
義庸也<lb/>
　<lb/>
　<lb/>
　<lb/>
<pb n="KR3j0191_WYG_006-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鈍吟雜録卷六<lb/>
</p>
<p>
</p>
  </div>
<div>
<head>鈍吟雜録卷七</head> <lb/>
    <p>
<pb n="KR3j0191_WYG_007-1a"/>
欽定四庫全書<lb/>
　鈍吟雜録卷七<lb/>
　　　　　　　　　　　　　　常熟馮班撰<lb/>
　　誡子帖<hi>附社約</hi>
魯公書如正人君子冠佩而立望之儼然即之也温米<lb/>
元章以為惡俗妄也欺人之談也<lb/>
顔書要畫中有筋其用筆與徐季海父子相同多寶塔<lb/>
是少年時書㸃畫皆有法不知者學之正如布算相似<lb/>
<pb n="KR3j0191_WYG_007-1b"/>
須要看他墨酣意足處與朱巨川誥參看最得<lb/>
書至成時神奇變化出沒不窮若功夫淺得少為足便<lb/>
退落如嚴天池二三十嵗時好後來便可厭只為從前<lb/>
功夫不多也大略初學時多可觀後來不學便不成書<lb/>
耳<lb/>
宋人作書多取新意然意須從本領中來米老少時如<lb/>
集字晚年行法亦不離楊少師顔魯公也　本領精熟<lb/>
則心意自能變化<lb/>
<pb n="KR3j0191_WYG_007-2a"/>
字有二法一曰用筆汝用筆疎硬而骨枯非法也看禇<lb/>
書便知血脈處極細而有筆意也二曰佈置左右向背<lb/>
上下承蓋半闊半細半髙半低分間架在佈白處汝豪<lb/>
無法但直寫而無意不成字也可勉之　佈置用筆千<lb/>
古來講之者多矣趙子昂專言此汝可尋思<lb/>
汝有𤣥秘塔否我要緊用不然汝智永千文在否凡學<lb/>
書人千文少不得此是右軍舊法得此便有根本如二<lb/>
王法帖只是影子惟架子尚在可觀耳書有二要一曰<lb/>
<pb n="KR3j0191_WYG_007-2b"/>
用筆非真跡不可二曰結字只消看碑要知結字之妙<lb/>
明朝人書一字看不得看了誤人事行書從二王起便<lb/>
是頭路真行用羲之法以小王發其筆性草書全用小<lb/>
王大草書用羲之法如狂草學旭不如學素此吾法也<lb/>
敎人作書吾便於栁法今日殊不快意無栁帖也<lb/>
謝二書只學趙自餘一步不窺所以全不合古法也然<lb/>
用筆如錐畫沙細而有姿媚汝短處正在此不可不用<lb/>
功也若死學栁書其病亦正同耳悟得栁公學古處二<lb/>
<pb n="KR3j0191_WYG_007-3a"/>
王歐虞褚薛打做一塊方好也至囑至囑<lb/>
學書當有晉人法然真跡難得看石刻極不易所謂差<lb/>
之毫釐謬以千里也<lb/>
趙文敏為人少骨力故字無雄渾之氣喜避難汝須參<lb/>
以張從申徐季海方可季海筋在骨中晩年有一種如<lb/>
渴驥奔泉之勢老極所以熟而不俗張書古甚拙處人<lb/>
不知其妙也　顔行如篆如籀蘇米皆學之汝宜留心<lb/>
昨法書多失體佈置匀直少勢鍾公云㸃不變謂之佈<lb/>
<pb n="KR3j0191_WYG_007-3b"/>
棊畫不變謂之佈算最是大忌如真字中三筆須不同<lb/>
佳字左倚人向右右四横亦要俯仰有情今俱如算子<lb/>
大似無講貫也今後千萬不可草草囑囑<lb/>
日來學作虞法覺其和緩寛裕如見大人君子全得右<lb/>
軍體今日刻本黄庭都不是但惜不見原本筆畫俯仰<lb/>
處甚遒翻多失之與永師千文參看方有得只是見來<lb/>
如此下筆苦粗而板寫了便要塗去又無人商量悶極<lb/>
也强作數行汝試評之不是處須說<lb/>
<pb n="KR3j0191_WYG_007-4a"/>
米顛作顔行兼用楊景度有散仙入聖之致坡公須帶<lb/>
二徐<lb/>
本領千古不易用筆學鍾結字學王<lb/>
晉人循理而法生唐人用法而意出宋人用意而古人<lb/>
之理法具在知此方可看帖<lb/>
用意險而穩奇而不怪意生法中此心法要悟<lb/>
行書王右軍正有蘭亭及官奴帖獻之辭中令表米元<lb/>
章云但取聖敎序學之更學右軍諸札使大小相雜便<lb/>
<pb n="KR3j0191_WYG_007-4b"/>
成書此言甚有會然蘭亭官奴字無大小正如唐人碑<lb/>
上字耳唐人多兼二王張從申所云右軍風規下筆斯<lb/>
在者也然今所存頗似大令徐季海有筋骨如渴驥奔<lb/>
泉怒猊抉石東坡云細筋入骨無人知此言極妙米海<lb/>
岳以為過老詆之偏見也米黄論書殊不及坡然今人<lb/>
多信米所謂癡人前不可說夢米黄俱好為快語非篤<lb/>
論也我嘗謂蘇黄論詩米元章論書不為無見但抑揚<lb/>
太過使人不樂聞耳趙子昂用筆絶勁然避難從易變<lb/>
<pb n="KR3j0191_WYG_007-5a"/>
古為今用筆既不古時用章草法便拙當其好處古今<lb/>
不易得也近文太史學趙去之如隔千里正得他不好<lb/>
處耳枝山多學其好處真可愛玩但時有失筆别字董<lb/>
宗伯全不講結搆用筆亦過弱但藏鋒為佳學者或不<lb/>
知董似未成字在文下云云<hi>以下不全</hi>
趙松雪書出入古人無所不學貫穿斟酌自成一家當<lb/>
時誠為獨絶也自近代李楨伯創奴書之論後生恥以<lb/>
為師甫習執筆便羞言模倣古人晉唐舊法於今掃地<lb/>
<pb n="KR3j0191_WYG_007-5b"/>
矣松雪正是子孫之守家法者耳詆之以奴不已過乎<lb/>
但其立論欲使字形流美又功夫過於天資於古人蕭<lb/>
散㢘斷處微為不足耳如楨伯書用盡心力視古人何<lb/>
如哉<lb/>
近日讀書多有所見與人不同前有草藁為竇伯取去<lb/>
甚好意也然意中頗有所欲更定處不可漫留以誤後<lb/>
人也<lb/>
樂天見李義山云他生願與此人作兒故義山名子為<lb/>
<pb n="KR3j0191_WYG_007-6a"/>
白老今許貞服自云學醉吟乃輕薄温李斯何說耶又<lb/>
好唐子畏不知唐詩自學羅江東不學白也小兒輩妄<lb/>
言使人發惡<lb/>
學為古文詞不得有近代俗語著於胸中此最損文格<lb/>
吾年七十因氣成病頗有惡夢想不久矣特力疾作遺<lb/>
囑此我末後之語汝宜聴之遵之我有微名汝襲之似<lb/>
易勿廢吾業也汝詩全不是只路頭已正耳今詳告汝<lb/>
先看毛詩離騷則六義風刺曉得根本來歴朱子註看<lb/>
<pb n="KR3j0191_WYG_007-6b"/>
不得淺薄易入人一入此門路便不會做詩耳戒之戒<lb/>
之朱子詩註全不是經只是一部山歌曲子俗人拙文<lb/>
字耳五言始於漢盛於魏曹植千古之師也勿云不及<lb/>
蘇李蘇李作用少也詩人說色說酒說山水皆在晉末<lb/>
陶酒鮑色謝山水而對偶用事顔延之為祖此後世詩<lb/>
人之祖也子美中興使人見詩騷之義一變前人而前<lb/>
人皆在其中惟精於學古所以能變也此曹王以後一<lb/>
人耳汝學詩不必慕髙但得體格成就理不背於詩騷<lb/>
<pb n="KR3j0191_WYG_007-7a"/>
言之成文便足名家近代已來能如此者不過一二十<lb/>
人不為不髙也汝書無作用勉之而已<lb/>
學前人書從後人入手便得他門户學後人書從前人<lb/>
落下便有拏把汝學趙松雪若從徐季海李北海入手<lb/>
便古勁可愛見汝行書如挽秋蚓意不喜試以我言用<lb/>
功何如汝學顔書大署書乃有似東坡處此從上學下<lb/>
也汝作多寶塔體多用死筆所以不好要看他活處如<lb/>
貝字有字横處全無俯仰如一張梯此失也小處用功<lb/>
<pb n="KR3j0191_WYG_007-7b"/>
便不死<lb/>
詩至貞元長慶古今一大變李杜始重元白學杜者也<lb/>
元相時有學太白處韓門諸君兼學李杜韋左司自是<lb/>
古詩與一時文體迥異大略六朝舊格至此盡矣李玉<lb/>
溪全法杜文字血脈却與齊梁人相接温全學太白五<lb/>
言律多名句亦李法也<hi>與瞿隣鳬</hi>
本領者將軍也心意者副將也所謂本領只是規模古<lb/>
人然須有取舍不得巧拙兼効雖欲博涉諸家然須得<lb/>
<pb n="KR3j0191_WYG_007-8a"/>
通會不可今古雜出唐人尚法用心意極精宋人解散<lb/>
唐法尚新意而本領在其間米元章書如集字是也至<lb/>
蔡君謨則㸃畫不茍矣坡公立論亦雅推君謨<lb/>
作字惟有用筆與結字用筆在使盡筆勢然須收縱有<lb/>
度結字在得其真態然須映帶勻美<lb/>
學古人書不可失其本趣如近代王履吉書行草學孫<lb/>
過庭全失過庭意正書學虞全不得虞筆虞云先臨告<lb/>
誓後寫黄庭夫子廟堂碑全似黄庭履吉不知也過庭<lb/>
<pb n="KR3j0191_WYG_007-8b"/>
與右軍殆無别矣履吉多險怪全無右軍體白雀帖尤<lb/>
惡<lb/>
嘗學蔡君謨書欲得字字有法筆筆用意又學山谷老<lb/>
人欲得使盡筆勢用盡腕力又學米元章始知出入古<lb/>
人去短取長今老矣不能復成其技以此三言為贈<hi>與葉</hi>
<hi>祖徳</hi>
古之名人皆是博學大才一時重譽所傳文字又經歴<lb/>
代具識審鑒以至今日其有遺繆乃是萬中之一近世<lb/>
<pb n="KR3j0191_WYG_007-9a"/>
輕薄之流果於非古非惟貽笑將來亦懼有損盛德凡<lb/>
我同人讀古有疑恐是思之未至毋憚博訪詳問慎勿<lb/>
任意詆呵也<hi>以下四則是社約</hi>
杜子美云讀書破萬卷下筆如有神涉覽既多才識自<lb/>
倍資於吟詠亦不專在用事今之律詩始於永明成於<lb/>
景龍既以儷偶為文又安得以用事為諱况邇世墳籍<lb/>
不全師匠曠絶假令力學猶懼未到古人凡我同人縱<lb/>
使嗜好不同慎勿自隠短薄憎人學問便謂詩人不課<lb/>
<pb n="KR3j0191_WYG_007-9b"/>
書史也<lb/>
陶公讀書止觀大意不求甚解所謂甚解者如鄭康成<lb/>
之禮毛公之詩也世人讀書正苦大意未通耳今者朝<lb/>
讀一書至暮便竟問其指歸尚不知所言何事自云吾<lb/>
師淵明不惟自悞更以敎人少年倦於討求從之而廢<lb/>
凡我同人若遇此輩所謂損友絶之可也<lb/>
古人議論自有異同或由同時嫌隙或由時代懸逺風<lb/>
尚乖隔或是救時之言矯枉過正或一時快言不為篤<lb/>
<pb n="KR3j0191_WYG_007-10a"/>
論假如王安石不信春秋李泰伯不喜孟子此亦可從<lb/>
耶凡我同人古人所稱自當研求遇所詆刺且宜存而<lb/>
不論毋事逐聲也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0191_WYG_007-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鈍吟雜録卷七<lb/>
</p>
<p>
</p>
  </div>
<div>
<head>鈍吟雜録卷八</head> <lb/>
    <p>
<pb n="KR3j0191_WYG_008-1a"/>
欽定四庫全書<lb/>
　鈍吟雜録卷八<lb/>
　　　　　　　　　　　　　　常熟馮班撰<lb/>
　　遺言<lb/>
讀神農黄帝之書而殺人者庸醫也讀周孔堯舜之書<lb/>
而亂天下者庸儒也庸醫人惡之庸儒至於喪天下其<lb/>
禍烈矣儒者猶歌頌而尸祝之何哉<lb/>
少正夘吾不知何如人若吾夫子之言則王安石似之<lb/>
<pb n="KR3j0191_WYG_008-1b"/>
若少正夘生於宋雖有孔子亦不得而誅也<lb/>
趙普小人也讀論語而用之宋以三百年方孝孺君子<lb/>
也讀大學衍義而用之建文君之亡忽焉辟之於奕大<lb/>
學衍義如奕譜有銕網局雖奕秋亦只如此至於對局<lb/>
爭勝之時却有靠不著他處論語便句句用得趙韓王<lb/>
若用得論語全便是伊周也<lb/>
論語文字甚妙宋儒語録不做文字無討論潤色之功<lb/>
便有沁漏處偏枯過當處不善讀者往往認錯不免被<lb/>
<pb n="KR3j0191_WYG_008-2a"/>
他誤了<lb/>
太史談尚黄老而薄儒術揚雄班固皆以為譏文中子<lb/>
儒者也却云史談善言九流何耶易曰乾以易知坤以<lb/>
簡能易則易知簡則易從然則儒者可大可久只簡易<lb/>
而已烏得云博而寡要勞而少功耶史談只論得後代<lb/>
傳經之儒周孔不如是也<lb/>
程子云孟子有英氣余初不解此語後來見俗儒有非<lb/>
孟者始知英氣害事孟子只要說得透快如舜受堯之<lb/>
<pb n="KR3j0191_WYG_008-2b"/>
天下不以為㤗此言可也又說王公之尊賢便生出後<lb/>
人許多議論要了他天下罷了連女兒都要他的不免<lb/>
已甚只當云尊其位重其禄行其道讓天下者自唐虞<lb/>
以後不可行也孟子說話都說得極透堯舜以道相傳<lb/>
天下非所私也古人為道如此三代之下難言矣如桃<lb/>
應問曰一段亦是透頂說話後人便道他行不得便是<lb/>
不知孟子意思<lb/>
做得文字好便是不幸程子有為言之也不如孔子云<lb/>
<pb n="KR3j0191_WYG_008-3a"/>
文莫吾猶人也躬行君子則吾未之有得較說得周匝<lb/>
詳穩<lb/>
大略浮名最害事<lb/>
儒者最忌二事有門户有架子<lb/>
不知時勢不智也不顧人情不仁也不智不仁而言先<lb/>
王之道去之逺矣<lb/>
莊子云虎狼仁也父子不相食只此便是性善假令下<lb/>
愚不移他也有澌滅不盡處荀子說性惡都不曽在源<lb/>
<pb n="KR3j0191_WYG_008-3b"/>
頭上理會<lb/>
蟲鳥猶有一倫焉五倫不備何以為人<lb/>
仲尼没而微言絶七十子没而大義虧處士横議九流<lb/>
沸騰持之有故言之成理生於其心發於其政發於其<lb/>
政害於其事非聖人不能辨也如管子有儒家說話有<lb/>
道家說話又有刑名家說話然其好處自沒不得<lb/>
孟子曰以友天下之善士為未足又尚論古之人然則<lb/>
誦詩讀書尚論古人只應求他善處宋人論古事如酷<lb/>
<pb n="KR3j0191_WYG_008-4a"/>
吏案罪見法輒取不肯原情考實此無他只是好善不<lb/>
誠心不正惡而不知其美之其所賤惡而辟焉者也<lb/>
太史公識見極髙從百世之後論百世以前之事而曰<lb/>
某事可信某事不可信非愚則誣矣一本於六藝則無<lb/>
失雖有疎略亦史闕文之義也蘇子由古史全不解此<lb/>
意<lb/>
儒者之言曰食取其充腹無事於膏粱也衣取其禦寒<lb/>
無事於文繡也文貴其達意無事於華綺也應之曰不<lb/>
<pb n="KR3j0191_WYG_008-4b"/>
得膏粱而食葵藿不得文繡而衣疏布蓋不得已也必<lb/>
葵藿疏布而後衣食則惑矣孔孟之文皆如金玉古之<lb/>
人必有道矣齊景公有言曰不見君子不知小人之拙<lb/>
也小人之言鄙其極也必至於倍君子出詞氣必逺於<lb/>
鄙倍矣<lb/>
平常說話其中亦有文字歐陽公云見人題壁可以知<lb/>
人文字則知文字好處正不在華綺儒者不曉得是一<lb/>
病<lb/>
<pb n="KR3j0191_WYG_008-5a"/>
聖人之所是賢人之所非吾必從聖人凡有是非而無<lb/>
證者雖先儒所言吾有疑焉存而不論可已<lb/>
吹毛求疵洗垢索瘢君子不為况於古人乎况於古之<lb/>
賢人乎如孟子之闢揚墨不得已也世之誣古人以成<lb/>
其文者斯言之玷乎<lb/>
詩曰巧言如流孔子曰巧言令色謂佞人之口也如左<lb/>
丘明做得文字好子産為命豈是巧言儒者或誤認<lb/>
今有郡邑於此賦稅不均民困盜起用子産乎儒者曰<lb/>
<pb n="KR3j0191_WYG_008-5b"/>
用子游子賤噫不得子游子賤不免於用庸人也君子<lb/>
使人也器之不當求備<lb/>
有<hi>原闕</hi>　者以真天真地立敎其言曰自地以上皆塵<lb/>
也非真天也應之曰自足以上皆血肉也頭非其真頭<lb/>
乎<lb/>
<hi>原闕</hi>曰微塵真地也應之曰真者假之對也必微塵為<lb/>
真大地為假乎合之為大地散之為微塵真則俱真假<lb/>
則俱假<lb/>
<pb n="KR3j0191_WYG_008-6a"/>
<hi>原闕</hi>　謂其門人曰使古無宓戲八卦我能畫之也徐<lb/>
子儀以告馮子馮子曰京房郭璞儒者所譏也彼之所<lb/>
知<hi>原闕</hi>　猶未知焉能畫卦乎<lb/>
太史公曰學者載籍極博必取信於六藝又曰諸家言<lb/>
黄帝文多不雅馴薦紳先生難言之其不愛奇也明矣<lb/>
芟之或未盡耳揚雄以為多愛不忍非也<lb/>
漢初文字駁雜至揚子雲壓之以五經驅天下之文盡<lb/>
歸之於孔孟後之文人不敢亂說揚子之功也韓退之<lb/>
<pb n="KR3j0191_WYG_008-6b"/>
曽南豐皆極重之是也儒者頗譏之吾以為此人有心<lb/>
於聖學但其人文士於聖人立身行已之道講之不盡<lb/>
止知惟寂惟寞不汲汲於富貴便謂了事此其所短也<lb/>
比之孟子則過矣直以為有罪無功亦未平<lb/>
觀戰國文字聖人之道絶矣惟詞賦尚有詩人之遺揚<lb/>
子雲云童子雕蟲篆刻壯夫不為班孟堅則云相如之<lb/>
文與詩人之諷刺不異請與知者論之<lb/>
子雲云長卿文麗用寡則是矣并言賈誼則甚矣<lb/>
<pb n="KR3j0191_WYG_008-7a"/>
讀書而言古人之不善不如稱其善之有益於人<lb/>
管子一生好處全在不王天命已絶人心已去湯武革<lb/>
命順乎天而應乎人也天命未絶人心未去而求王則<lb/>
是反而已矣若以管子不王為器小商鞅其大乎請隧<lb/>
召王亦可以無譏矣然則云器小何也曰論語已明言<lb/>
之矣大抵器小者易盈伊尹周公自視欿然也管子之<lb/>
量不勝其功不覺過分僭妄其量已滿論語亦要做文<lb/>
字兩箇或曰跌得極醒<lb/>
<pb n="KR3j0191_WYG_008-7b"/>
或曰孟子不為管仲不知孟子亦不為顔淵仲尼之門<lb/>
無道桓文之事者觀於書蓋亦不道齊太公之事<lb/>
儒者以六藝為法經傳以千萬數不如老子之約司馬<lb/>
談之言也司馬遷之書繼春秋而作子長蓋儒者也子<lb/>
雲言之不分别班固亦然何也談生漢景之世時尚黄<lb/>
老故其言如此子長在武帝時則不然矣<lb/>
孔子作世家老子與韓非同傳列國世家書孔子卒不<lb/>
先黄老而後六經明甚<lb/>
<pb n="KR3j0191_WYG_008-8a"/>
今之儒者皆曰禹稷契臯陶何書可讀孔子曰或生而<lb/>
知之或學而知之何也又曰聖人之學不是讀書孟子<lb/>
曰尚友古人則曰誦其詩讀其書顔子言孔子敎人博<lb/>
以文約以禮論語曰子所雅言詩書執禮這都是甚的<lb/>
是故惡夫佞者<lb/>
書契以來便應有書禹稷契臯陶亦怕不是不識字的<lb/>
三墳五典九丘八索已不可見只如伏羲八卦亦是書<lb/>
宋人說話只要說得爽快都不料前後<lb/>
<pb n="KR3j0191_WYG_008-8b"/>
朱子曰有文王之易有孔子之易吾亦曰有朱子之易<lb/>
朱子之言他實實有見處方有以言其得於易者深矣<lb/>
然易已言之仁者見之謂之仁智者見之謂之智百姓<lb/>
日用而不知今之妄人不去理會伏羲之易只去尋文<lb/>
王孔子不是處於朱子之語便不曽理會也<lb/>
朱子云公羊穀梁善說道理今之讀春秋者可不知道<lb/>
理乎<lb/>
蘇威好古物文中子譏之曰古之好古者聚道今之好<lb/>
<pb n="KR3j0191_WYG_008-9a"/>
古者聚財諒哉言乎然鐘鼎珪璽可以觀禮君子尚之<lb/>
可也不知書而好古器者賈人而已評其價值加之以<lb/>
作偽非賈人而何更有可恨者修改割截以求利古器<lb/>
之賊也<lb/>
肉刑三苗之刑也堯舜以來仍而用之遂為帝王之法<lb/>
然漢文已革之矣若今日用之是又為三苗也厯代以<lb/>
來無肉刑天下未嘗不治廢之可也余十二嵗時先君<lb/>
子試以肉刑論為之文曰仍而用之則三王之舊法也<lb/>
<pb n="KR3j0191_WYG_008-9b"/>
已廢矣創而行之則三苗之淫刑也先君以為知言<lb/>
潑倚卓靜坐做工夫儒者如此然亦非敎人枯坐也如<lb/>
齊家治國平天下有事有理須要學知靠靜坐不得<lb/>
文中子論人恕論事實宋人惡之非公論也房杜王魏<lb/>
諸君子非懵然不知人者北面事之其人可知<lb/>
唐之興廟堂之上皆河汾諸君子也可以知儒之效矣<lb/>
宋之興趙普學論語可以知經之用矣<lb/>
宋人談性命真開千古之絶學章句之儒陋矣其論忠<lb/>
<pb n="KR3j0191_WYG_008-10a"/>
孝節義使宇宙間一日無此議論人道其化為鬼魅乎<lb/>
為禽獸乎但論人物談政事言文章便是隔壁説話<lb/>
讀朱子語類朱子全書斯人也尸而祝之可也看諸儒<lb/>
摘他的説話却把好處都芟去了<lb/>
歐陽公論朋黨真快語也但君子以公義相取不是黨<lb/>
君子有黨亦害事觀東林諸君子可見矣如萬厯時定<lb/>
儲天啓時閹禍則諸公者豈非天下之正人乎但實與<lb/>
相處未免重門尸便有私意其間大有可議處<lb/>
<pb n="KR3j0191_WYG_008-10b"/>
儒者都好立黨有心天下者不可不知只觀他論古人<lb/>
便見如曽子畏子路子貢與衞將軍文子言稱曽子當<lb/>
時何等相重宋儒只為要說曽子傳道遇著子路子貢<lb/>
務要尋他短處與他結下寃讐論語說十哲諸書說四<lb/>
友只為中間没了曽子一個便生出許多議論如此見<lb/>
識處班行之間是非不平一味門户自然激出事來不<lb/>
能容小人尚且害事他每亦容不得君子如何不是個<lb/>
偏黨私意<lb/>
<pb n="KR3j0191_WYG_008-11a"/>
漢人之黨君子小人相攻也唐之牛李功名之士攻功<lb/>
名之士也宋之蜀洛君子不相容也<lb/>
雍季範我馳驅者也舅犯為之詭遇也用舅犯賞雍季<lb/>
晉文公譎而不正亦不純尚詐也詭遇而獲只可一試<lb/>
常用之則敗矣故曰雍季之謀萬世之利也治天下國<lb/>
家詭遇不得孟子云未聞手援天下者也五霸假之正<lb/>
是假這個馳驅之法但雜用譎詐有時詭遇耳管子正<lb/>
處多宋人亦說他是詭遇都不曽細細推勘子思子云<lb/>
<pb n="KR3j0191_WYG_008-11b"/>
天下國家可均也中庸不可能也管子之謂也以為詭<lb/>
遇非也<lb/>
詩之亡也離騷繼之至於漢而麗淫之賦興矣然蘇李<lb/>
五言之作謂之麗以則可也五言譌於晉宋之際自魏<lb/>
末苦清言以老莊為學問名士恣情酒色以為達文人<lb/>
承流而作謝靈運肆覽莊易放意山水陶淵明詩篇篇<lb/>
有酒鮑明逺創傾側紅紫之文詩人美刺之義漸逺矣<lb/>
儒者不解詩多以縁情之作為無益然亦敬杜少陵至<lb/>
<pb n="KR3j0191_WYG_008-12a"/>
匹之郭子儀朱晦菴亦學陶公夫山水之文使人蕭逺<lb/>
無鄙恡仁者樂山智者樂水為之可也陶公言飲酒即<lb/>
七賢之志也彼皆有為而為之君子不可無陶公之志<lb/>
茍非其時則沈湎亦可戒也<lb/>
或曰儒者不喜文章亦不是聖人之道也近似墨子之<lb/>
非樂彼云文章無用若如所言則金石絲竹饑不可飽<lb/>
寒不能溫先王以之立敎何耶文章經世之大業不朽<lb/>
之盛事儒者未之學耳<lb/>
<pb n="KR3j0191_WYG_008-12b"/>
韓吏部之原鬼非儒者之言也古之聖人皆不言無鬼<lb/>
若無鬼祭祀為欺人矣<lb/>
韓吏部曰荀與揚也大醇而小疵荀不止小疵也言性<lb/>
惡殺詩書與時遷徙與世偃仰一變而為李斯宜也<lb/>
先王順人情以制禮故天下信之行之禮曰非從天降<lb/>
也非從地出也生乎人情者也因人情而為之節文耳<lb/>
若違人情徒以天子之勢强而行之必且導之以政齊<lb/>
之以刑異乎儒者之道而近乎刑法家言矣誰謂荀卿<lb/>
<pb n="KR3j0191_WYG_008-13a"/>
知禮者<lb/>
荀子之言惟二戴所取為醇也彼有所受之也<lb/>
文章之人大者與六經同義其為用也百官以治萬民<lb/>
以察君臣非此不通朋友非此不合君子以喻其意衆<lb/>
人以辨其事言之也有徵出之也有倫可以久可以逺<lb/>
彬彬乎君子之言也小人則不然拙者則鄙而倍得罪<lb/>
於名敎不合於聖人自是而不可諫巧者則順非諧俗<lb/>
不可以對君子此只是言之不文也儒者好為鄙語而<lb/>
<pb n="KR3j0191_WYG_008-13b"/>
惡文章不知其敝也<lb/>
過秦論論之首也昭明止選上篇為班孟堅之言也然<lb/>
則當時選文猶以理之得失為文工拙至宋人而文章<lb/>
一變儒者不喜人作好文字亦怪他不得每見村塾小<lb/>
兒讀文章規範意中常發惡此書全不論理今具論其<lb/>
失如左<lb/>
大凡學文初要小心後來學問博識見髙筆端老則可<lb/>
放膽能細而後能粗能簡而後能繁能純粹而後能豪<lb/>
<pb n="KR3j0191_WYG_008-14a"/>
放謝叠山句句倒說了至于俗氣文字中一毫著不得<lb/>
乃云由俗入雅真戲論也東坡先生云嘗讀孔子世家<lb/>
觀其言語文章循循然莫不有規矩不敢放言髙論然<lb/>
則放言髙論夫子不為也東坡所不取也謝枋得敘放<lb/>
膽文開口便言初學讀之必能放言髙論何可如此豈<lb/>
不教壞了初學<lb/>
韓吏部文章之聖也其諍臣論文則工矣未免為失言<lb/>
韓公於是乎不知人矣韓公順宗實録於陽道州之卒<lb/>
<pb n="KR3j0191_WYG_008-14b"/>
敘其生平此文雖班固不過如此可謂極筆且昌黎之<lb/>
集善文多矣何必選此不惟不愛陽道州亦非所以愛<lb/>
退之也<lb/>
歐陽公之文創革楊劉之浮華首變唐人之艱澁千古<lb/>
絶作也至於人品之髙見於史册此泰山北斗豈可議<lb/>
乎然有一病其為文也喜稱人之惡而不樂道人之善<lb/>
謝枋得云學歐不成必無精采是何言歟乃稱其縱囚<lb/>
論上范司諫書二文歐陽公之過也讀之使人髮上指<lb/>
<pb n="KR3j0191_WYG_008-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0191_WYG_008-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鈍吟雜録卷八<lb/>
</p>
<p>
</p>
  </div>
<div>
<head>鈍吟雜録卷九</head> <lb/>
    <p>
<pb n="KR3j0191_WYG_009-1a"/>
欽定四庫全書<lb/>
　鈍吟雜録卷九<lb/>
　　　　　　　　　　　　　　常熟馮班撰<lb/>
　　通鑑綱目糾繆<lb/>
初命魏斯韓䖍趙籍為諸侯<lb/>
胡氏曰善為天下國家者謹於微而已<hi>云云</hi>夫如是雖<lb/>
使六卿竝起三家輩出莽操懿溫接迹於朝効忠宣力<lb/>
之不暇而何有於他患<lb/>
<pb n="KR3j0191_WYG_009-1b"/>
按胡氏言謹微是也然周道壞於幽厲非直微而已至<lb/>
六卿竝起<hi>云云</hi>則謬甚矣舜誅四凶天下咸服凶人不<lb/>
可容也茍莽操懿溫可使効忠宣力又何遷乎有苗何<lb/>
畏乎巧言令色孔壬哉家不藏甲都城不過百雉謹微<lb/>
也若三家輩出六卿竝起跋扈放恣尾大不掉慎微者<lb/>
有是乎且如曹孟徳以其才為能臣笮其頭而用之在<lb/>
太平時可耳若一旦國有大變其人亦難信投間伺隙<lb/>
為龍為蛇亦恐不可制若仲達之陰忮全忠之凶狡此<lb/>
<pb n="KR3j0191_WYG_009-2a"/>
聖人所誅也如王莽者似恭漫天當日之共工也流之<lb/>
幽州猶恐不足盡其惡也假令都無惡意為國宣力其<lb/>
躁擾愚妄則誤國殃民亦何忠之可効易不云乎開國<lb/>
承家小人勿用禮不云乎惟仁人放流之屏諸四夷不<lb/>
與同中國見不善而不能退退而不能逺過也胡氏儒<lb/>
者言與經背何哉<lb/>
趙襄子漆智伯之頭以為飲器豫讓欲為之報讐乃挾<lb/>
匕首詐為刑人入襄子宫塗厠左右欲殺之襄子曰真<lb/>
<pb n="KR3j0191_WYG_009-2b"/>
義士也吾謹避之耳又伏於橋下欲殺襄子襄子殺之<lb/>
胡氏曰豫讓可謂義士矣襄子知其如此而終殺之何<lb/>
以為人臣之勸哉<lb/>
闊哉胡氏之言也按史記襄子如厠心動執刑人知為<lb/>
豫讓義而捨之又為死人卧橋下襄子過橋馬驚得豫<lb/>
讓以兵圍之曰吾赦子亦已足矣使自為計讓請襄子<lb/>
之衣三擊之乃自殺待之有禮矣又按賈子讓刺襄子<lb/>
五起而不中襄子為之一夕三徙夫晉陽之事曲在智<lb/>
<pb n="KR3j0191_WYG_009-3a"/>
伯襄子無負也其臣為報讐心動馬驚天也豫讓亦難<lb/>
避矣豈必赦之而後為義正應殺之以成其名耳吾聞<lb/>
古之賢君聖主未嘗無征伐也孰無人臣使報讐者必<lb/>
不可殺則人主亦危矣哉周公誅武庚亦何以勵臣子<lb/>
乎且捨義士以為人臣之勸亦非所以責分晉之趙氏<lb/>
闊哉胡氏之言也輕身以殉一夫之義如王子慶忌之<lb/>
成要離乃俠士之為非儒者之大道也趙襄子不幸而<lb/>
死趙氏之亡未可知襄子何以見簡子於地下哉<lb/>
<pb n="KR3j0191_WYG_009-3b"/>
衛鞅伐魏誘執其將公子卬而敗之魏獻河西之地於<lb/>
秦徙都大梁魏惠王嘆曰吾悔不用公叔之言<lb/>
胡氏曰使鞅而殺殺鞅而魏常無患未害為殺無罪以<lb/>
利己仁者不為也况天下不止一鞅可勝殺乎<lb/>
甚矣胡氏之無識也殺商鞅猶殺虎也虎之類不可盡<lb/>
遇虎不殺曰天下不止一虎非大愚不為此言也吾聞<lb/>
聖賢之人不世出當喪亂之時才術智能如商鞅者亦<lb/>
不易有云天下不止一商鞅何言之輕也且云殺無罪<lb/>
<pb n="KR3j0191_WYG_009-4a"/>
以利己仁者不為益愚矣小仁大仁之賊也孔子誅少<lb/>
正卯姦人之雄也須其有罪則國家之事受其敗矣譬<lb/>
如一虎必須其食人而後殺之仁者豈如是乎秦用商<lb/>
君天下後世受其毒罪亦大矣不早殺之而待其罪罪<lb/>
已成則無及矣逮於欺公子而取河西魏能殺鞅乎大<lb/>
抵書生淺見輕言天下之事輕視天下之人如蘇明允<lb/>
云天下有桓公而無管仲吾不信也夫晉文之才過於<lb/>
齊桓五臣者顛頡誅四子亦無及管仲者知舉春秋之<lb/>
<pb n="KR3j0191_WYG_009-4b"/>
世蓋未有如此人也吾夫子誅少正卯朱子亦疑之皆<lb/>
胡寅之類也英雄幹實之人往往惡儒生文士正坐此<lb/>
哉是皆禍於吾道遂使無忌憚之小人肆意妄行輕議<lb/>
詩書腐儒之為患於儒門非小<lb/>
漢王奪韓信軍<lb/>
楊氏曰韓信之軍禁防疎闊如此使敵人投間竊發則<lb/>
信可得而擄也<lb/>
楊氏之不知兵甚矣韓信漢將也將者漢兵也漢使至<lb/>
<pb n="KR3j0191_WYG_009-5a"/>
必有符驗證據然後可入軍門非敵人所能為也漢王<lb/>
自稱漢使必示以符驗證據軍門不疑也既入其軍取<lb/>
其印符以麾召諸將而易置之莫敢枝梧此亦惟漢王<lb/>
所以能為之當是時信所將諸將如曹參之輩皆漢王<lb/>
舊將見王至自然厭伏故可易置若是敵人軍門不可<lb/>
入即入亦不能入卧内奪取其印符即奪之矣麾召易<lb/>
置諸將諸將亦不聽二人起此人者可斬也楊氏書生<lb/>
妄言人或信其說可嘆可嘆<lb/>
<pb n="KR3j0191_WYG_009-5b"/>
漢遣侯公說項羽請太公呂后羽乃與約中分天下九<lb/>
月歸太公吕后羽解而東歸張良陳平曰楚兵饑疲今<lb/>
釋而弗擊此養虎自遺患也王從之<lb/>
程子曰張良才識髙逺有儒者氣象而亦以此說漢王<lb/>
不義甚矣<lb/>
程子醇儒也知小義而不知大義夫張子房以五世<lb/>
相韓報秦於博浪沙中義也以祖父事韓君也身事<lb/>
韓王成而楚殺之若漢王西歸釋羽弗擊雖叩頭流<lb/>
<pb n="KR3j0191_WYG_009-6a"/>
血以爭之可矣程子以為不義且曰不義甚矣此何<lb/>
哉夫楚漢之事英雄相競以智力耳此固難以儒者之<lb/>
道論即以儒道論之程子之說亦非也請詳言之項羽<lb/>
弑義帝漢王至洛陽為義帝發喪哀臨三日告諸侯曰<lb/>
寡人願從諸侯擊楚之殺義帝者今若與項羽約分天<lb/>
下而去是失大信於天下也夫君子為義當務其大者<lb/>
項羽剽悍賊害漢王與戰不能當也幸其失計窘迫可<lb/>
乗而取之耳使得休息他時捲土再來楚漢之成敗不<lb/>
<pb n="KR3j0191_WYG_009-6b"/>
可知天下之民自此塗炭亦未知何時而已使無罪之<lb/>
人肝腦塗地較之失小信於項羽孰大孰小救民於水<lb/>
火者宜如是耶以臣弑君大不義也湯武行之大易以<lb/>
為應天順人孟子以為誅一夫項羽屠殺之慘桀紂亦<lb/>
不至是區區失小信而取之不義亦微矣救民於水火<lb/>
之中猶賢於湯武之放殺也若曰湯武必不失信又不<lb/>
然髙祖有太公父也猶武王有文王也太公執於楚人<lb/>
侯公要之以中分天下曰自鴻溝以西為漢鴻溝以東<lb/>
<pb n="KR3j0191_WYG_009-7a"/>
為楚文王囚於羑里太公散宜生請之於殷必曰殷為<lb/>
天子周為藩臣世世子孫不敢有貳若直告之以發政<lb/>
施仁日辟百里之事文王且烹脯矣及戡黎之日殷人<lb/>
大恐儒者諉之於武王曰此西伯非文王也赫怒奮於<lb/>
阮疆臨衝折於崇墉豈亦武王乎奄有其土徙而居之<lb/>
何也如宋儒之見則當請於天子為二國更立賢主乎<lb/>
取之大不義也<lb/>
　<lb/>
<pb n="KR3j0191_WYG_009-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鈍吟雜録卷九<lb/>
</p>
<p>
</p>
  </div>
<div>
<head>鈍吟雜録卷十</head> <lb/>
    <p>
<pb n="KR3j0191_WYG_010-1a"/>
欽定四庫全書<lb/>
　鈍吟雜録卷十<lb/>
　　　　　　　　　　　　　　常熟馮班撰<lb/>
　　將死之鳴<lb/>
忽感小疾遂至沈篤引鏡視面殆恐不濟年近七十亦<lb/>
無餘憾所可念者汝輩生計貧薄學業無成以為惙惙<lb/>
耳我平生更歴患苦見事頗多内省自訟豈惟五十知<lb/>
非今以所見載之於紙汝輩時一省之所益非少長寢<lb/>
<pb n="KR3j0191_WYG_010-1b"/>
之後此書存者如我未死也<lb/>
家世素業不可輒廢吾家以讀書相傳業之貴者也變<lb/>
革以來寒進路絶子弟多廢書吾每恨之正未之思耳<lb/>
負販小人知畫甲乙能記姓名便與流輩不同况士君<lb/>
子之後何渠無益古人三餘讀書亦不妨於諸業也士<lb/>
人染於禮敎雖有不令未至十分顛蹶流冗市井所為<lb/>
鄙倍有不可以理格者所知一人頗能治生亦非大不<lb/>
肖一旦盡伐其先壟松柏余驚而止之乃曰去家逺守<lb/>
<pb n="KR3j0191_WYG_010-2a"/>
之為難不如伐去用心如此先人不保邱墓矣可不懼<lb/>
哉此無他不學之患也<lb/>
士君子不必有竒節惟平惟實可以保身平則無一朝<lb/>
之患實則患至可以不懼然此二字殊不易了素位而<lb/>
行不願乎外居易以俟命平也戒慎乎其所不睹恐懼<lb/>
乎其所不聞實也聖賢亦祇如此<lb/>
余生於萬厯之季當時士大夫子弟舉業之外不得通<lb/>
一技觸事面牆往往可笑在今日豈得爾語云家有千<lb/>
<pb n="KR3j0191_WYG_010-2b"/>
金不如薄技在身一技足以養生也但為之須恒不恒<lb/>
則不成學之須精不精則無名茍碌碌在千百人中亦<lb/>
不可得食也<lb/>
放於利而行多怨非保生之道也先兄每云見利思義<lb/>
義不勝利思必不能自克余應之曰不如見利思害先<lb/>
兄浩然而歎以為知言夫有無故之利必有無故之害<lb/>
倚伏之理然也惟有道者知之老子曰天網恢恢疎而<lb/>
不漏小人識慮淺短惟見其疎不知其不漏為惡無忌<lb/>
<pb n="KR3j0191_WYG_010-3a"/>
以為天道無知積惡滅身受禍慘烈耳目所見吁可畏<lb/>
也其逺者乃在子孫如葉林宗何士龍身死無孑遺可<lb/>
以為監明哲保身但問克終何如一時之間小小利鈍<lb/>
不足計也亦安知其不為福書易多言善惡之報聖人<lb/>
之言必無欺人<lb/>
黠者損人以利己愚者損人以害己黠者可以<hi>原闕</hi>愚<lb/>
者不可以理格君子避之孔子曰今之愚也詐<hi>原闕</hi>
愚者難防正以其行詐先兄每相戒勿與愚人<hi>原闕</hi>
<pb n="KR3j0191_WYG_010-3b"/>
好酒之人勿與謀事防其醉而泄也<hi>吾親經非常語</hi>
不孝以無後為大有子而不知敎不孝殆有<hi>原闕</hi>
繼志述事非所責於市井小人常見冠蓋<hi>原闕</hi>
𨽻正為子弟無敎耳<lb/>
古者不親敎蓋望之切責之急必至於賊恩<hi>原闕</hi>
最得人情非後世愚儒所解也然今時無良<hi>原闕</hi>
不親敎但勿傷於過嚴耳過嚴之弊子弟馴<hi>原闕</hi>
黠慧者則憝鞭朴之下使人不生善念<hi>先叔祖原闕三子皆</hi>
<pb n="KR3j0191_WYG_010-4a"/>
<hi>嚴也此我所親見恐汝輩不知</hi>
婦人不知男子之事勿令敎子<lb/>
萬厯之末士子不學然一時名士亦無頓至憒憒所見<lb/>
如方應祥胡震亨李流芳皆胸有數千卷有一俗儒嘗<lb/>
言黄藴生必不第藴生連中兩榜余戲之曰蘊生竟何<lb/>
如面發赤而走自鼎革以來余遊北方士君子好為詩<lb/>
山人詞客縱横於道路讀書者亦不至饑餒也蘊生名<lb/>
淳耀死節名人也<lb/>
<pb n="KR3j0191_WYG_010-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鈍吟雜録卷十<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0081_SBCK_007-1a"/>
風俗通義窮通第七<lb/>
易稱懸象著明莫大乎於日月然時有昏晦<lb/>
詩美滔滔江漢南北之紀然時有壅滯論語<lb/>
固天縱之莫盛於聖然時有困否日月不失<lb/>
其體故蔽而復明江漢不失其源故窮而復<lb/>
通聖乆不失其德故廢而復興非唯聖人俾<lb/>
爾亶厚夫有恒者亦允臻矣是故君子厄窮<lb/>
而不閔勞辱而不苟樂天知命無怨尤焉故<lb/>
録先否後喜曰窮通也<lb/>
<pb n="KR3j0081_SBCK_007-1b"/>
孔子困於陳蔡之間七日不嘗粒藜羮不糝<lb/>
而猶絃琴於室顔囬釋菜於戸外子路子貢<lb/>
相與言曰夫子逐於魯削迹於衛拔樹於宋<lb/>
今復見厄於此殺夫子者無罪籍夫子者不<lb/>
禁夫子絃歌鼔儛未嘗絶音蓋君子之無恥<lb/>
也若此乎顔淵無以對以告孔子孔子恬然<lb/>
推琴喟然而嘆曰由與賜小人也召吾語之<lb/>
子路與子貢入子路曰如此可謂窮矣夫子<lb/>
曰由是何言也君子通於道之謂通窮於道<lb/>
<pb n="KR3j0081_SBCK_007-2a"/>
之謂窮今丘抱仁義之道以遭亂性之患其<lb/>
何窮之爲故内省不疚於道臨難而不失其<lb/>
德大寒既至霜雪既降吾是以知松栢之茂<lb/>
也昔者桓公得之莒晉文公得之曹越得之<lb/>
會稽陳蔡之厄於立其幸乎自衛反魯刪詩<lb/>
書定禮樂制春秋之義著素王之法復相定<lb/>
公會于夾谷昭舊以正其禮抗辭以拒其侮<lb/>
齊人謝過來歸鄆讙龜隂之田焉<lb/>
孟軻受業於子思既通游於諸侯所言皆以<lb/>
<pb n="KR3j0081_SBCK_007-2b"/>
爲迂遠而闊於事情然終不屈道趣舎枉尺<lb/>
以直尋嘗仕於齊位至卿後不能用孟子去<lb/>
齊尹士曰不識王之不可以爲湯武則是不<lb/>
明也識其不可然且至則是干禄也千里而<lb/>
見王不遇故去三宿而後出晝是何濡滯也<lb/>
軻曰夫尹士烏知予哉千里而見王是予所<lb/>
欲也不遇故去豈予所欲哉予不得已也予<lb/>
三宿而出晝於予心猶以為速王庶㡬改諸<lb/>
王如改之則必反予夫出畫而王不予追也<lb/>
<pb n="KR3j0081_SBCK_007-3a"/>
予然後浩然有歸志魯平公駕將見孟子嬖<lb/>
人臧倉謂曰何哉君所謂輕身以先於匹夫<lb/>
者以爲賢乎樂正子曰克告於君君將爲來<lb/>
見也嬖人有臧倉者沮君君是以不果曰行<lb/>
或使之止或尼之行止非人之所能也吾不<lb/>
遇於魯侯天也臧氏之子焉能使予不遇哉<lb/>
又絶糧於鄒薛困殆甚退與萬章之徒序詩<lb/>
書仲尼之意作書中外十一篇以爲聖王不<lb/>
作諸侯恣行處士横議楊朱墨翟之言盈於<lb/>
<pb n="KR3j0081_SBCK_007-3b"/>
天下天下之言不歸楊則歸墨楊氏爲我是<lb/>
無君也墨氏兼愛是無父也無父無君是禽<lb/>
獸也楊墨之道不息孔子之道不著是邪說<lb/>
誣民充塞仁義也仁義充塞則率獸食人人<lb/>
將相食也吾爲此懼閑先王之道距楊墨放<lb/>
滛辭正人心熄邪說以承三聖者予豈好辯<lb/>
哉予不得已也梁惠王復聘請之以爲上卿<lb/>
孫况齊威宣王之時聚天下賢士於稷下尊<lb/>
寵若鄒衍田駢淳于髠之屬甚衆號曰列大<lb/>
<pb n="KR3j0081_SBCK_007-4a"/>
夫皆世所稱咸作書刺世是時孫卿有秀才<lb/>
年十五始來遊學諸子之事皆以爲非先王<lb/>
之法也孫卿善爲詩禮易春秋至襄王時而<lb/>
孫卿最爲老師齊尚循列大夫之缺而孫卿<lb/>
三爲祭酒焉齊人或讒孫卿乃適楚楚相春<lb/>
申君以爲蘭陵令人或謂春申君湯以七十<lb/>
里文王以百里孫卿賢者也今與之百里地<lb/>
楚其危乎春申君謝之孫卿去之游趙應聘<lb/>
於秦是時七國交爭尚於權詐而孫卿守禮<lb/>
<pb n="KR3j0081_SBCK_007-4b"/>
義貴術籍雖見窮擯而猶不黜其志作書數<lb/>
十篇疾濁世之政國亂君危相屬不遵大道<lb/>
而營乎巫祝信禨祥蘇秦張儀以邪道説諸<lb/>
侯以大貴顯隨而笑之曰夫不以其道進者<lb/>
必不以其道士又小五伯以爲仲尼之門羞<lb/>
稱其功後客或謂春申君曰伊尹去夏入殷<lb/>
殷王而夏衰管仲去魯入齊魯弱而齊疆故<lb/>
賢者所在君尊國安今孫况天下賢人所去<lb/>
之國其不安乎春申君使請孫況況遺春申<lb/>
<pb n="KR3j0081_SBCK_007-5a"/>
君書刺楚國因爲歌賦以遺春申君因不得<lb/>
已乃行復爲蘭陵令焉<lb/>
虞卿游説之士也一見趙孝成王賜黄金百<lb/>
鎰白璧一雙再見拜爲上卿故號爲虞卿其<lb/>
後范雎之仇魏齊亡過平原君於是秦昭王<lb/>
請平原君願爲布衣之交與飲數日請曰周<lb/>
文王得吕尚而以爲太公齊桓得管夷吾而<lb/>
以爲仲父今范君亦寡人之叔父也范君之<lb/>
仇在君之家願使人取其頭不然吾不出君<lb/>
<pb n="KR3j0081_SBCK_007-5b"/>
於關平原君曰貴而交者爲賤也富而友者<lb/>
爲貧也夫魏齊者勝之交也在固不出況今<lb/>
又不在臣所乎昭王乃遺趙王書曰范君之<lb/>
仇魏齊在平原君家王使人疾持其頭來不<lb/>
然吾舉兵而伐趙又不出王之弟於關趙孝<lb/>
成王乃　卒圍平原君家急魏齊夜亡出見<lb/>
趙相虞　虞卿度趙王終不可説乃解其印<lb/>
與魏齊間行念諸侯莫可以赴急者乃復走<lb/>
大梁欲因信陵以至楚而信陵君聞之畏秦<lb/>
<pb n="KR3j0081_SBCK_007-6a"/>
猶與未肯見曰虞卿何如人哉時侯嬴在傍<lb/>
曰人固未易知知人亦未易也夫虞卿一見<lb/>
趙王賜白璧一雙黄金百斤再見拜爲上卿<lb/>
三見平受相印萬戸侯當是之時天下争知<lb/>
之夫魏齊窮困過虞卿虞卿不敢重爵禄之<lb/>
尊解相印捐萬戸侯而間行以急士窮而歸<lb/>
公子公子曰何如人知人固未易也信陵君<lb/>
大慙駕如野迎之魏齊間信陵君之𥘉重見<lb/>
之大怒而自刎趙王聞之卒取其頭與秦秦<lb/>
<pb n="KR3j0081_SBCK_007-6b"/>
乃遣平原君虞卿遂留於魏魏趙畏秦莫復<lb/>
用困而不得意乃著書八篇號虞氏春秋焉<lb/>
孟嘗君逐於齊見反譚子迎於澅曰君怨於<lb/>
齊大夫　孟嘗君曰有譚子曰如意則殺之<lb/>
乎夫　則又争歸之貧賤則人争去之此<lb/>
物之　理之固然也願君勿怨請以市<lb/>
論朝而盈焉夕而虛焉非朝愛之而夕憎之<lb/>
也求在故徃亡故去孟嘗君曰謹受命於是<lb/>
削所怨者名而已<lb/>
<pb n="KR3j0081_SBCK_007-7a"/>
韓信常從南昌亭長食數月亭長妻患之乃<lb/>
晨早食食時信徃不爲具食信亦知意遂絶<lb/>
去釣城下有一漂母見信飢飯之竟漂數十<lb/>
日信曰吾必重報母母怒曰大丈夫不能自<lb/>
食吾哀王孫耳豈望報乎淮隂少年有侮信<lb/>
者曰君雖姣麗好帶長劒怯耳能死剌我不<lb/>
能則出我跨下於是信熟視之俛出跨下匍<lb/>
匐一市人皆笑以爲信怯後佐命大漢功冠<lb/>
天下封爲楚王賜所食母千金及亭長與百<lb/>
<pb n="KR3j0081_SBCK_007-7b"/>
錢公小人也為徳不竟召辱信之少年以爲<lb/>
中尉告諸侯將相曰此人壯士也方辱我時<lb/>
豈不能殺之殺之無名故忍至於此也<lb/>
韓安國爲梁中大夫坐法抵罪蒙獄吏田甲<lb/>
辱安國安國曰死灰獨不復燃乎田甲曰燃<lb/>
則溺之居無幾梁内史缺孝景皇帝遣使者<lb/>
即拜安國爲内史起徒中爲二千石田甲亡<lb/>
安國曰甲不就官我滅乃宗甲肉袒謝安國<lb/>
笑曰公等可與治乎卒善遇之<lb/>
<pb n="KR3j0081_SBCK_007-8a"/>
李廣去雲中太守屏居藍田南山中射獵當<lb/>
夜從一騎出飲田間還霸陵尉呵止廣廣騎<lb/>
曰故李將軍尉曰今將軍尚不得夜行何故<lb/>
也宿亭下居無何匈奴入遼西大爲邊害於<lb/>
是孝武皇帝乃召廣爲北平太守廣請霸陵<lb/>
尉與俱至軍斬之上書謝罪　報曰將軍者<lb/>
國之爪牙也司馬法曰登車　式遭喪不服<lb/>
振旅撫師以征不服率三軍　心同戰士之<lb/>
力故怒形則千里竦威振則萬物伏是以名<lb/>
<pb n="KR3j0081_SBCK_007-8b"/>
聲暴於夷貊威稜憺乎鄰國　報忿除害捐<lb/>
殘去殺朕之所圖於將軍也　乃免冠徒跣<lb/>
稽顙請罪豈稱朕之指哉<lb/>
太尉沛國劉矩叔方爲尚書　失將軍梁兾<lb/>
意遷常山相去官兾妻兄孫禮爲沛相矩不<lb/>
敢還鄉里訪友人彭城環　都玉都素敬重<lb/>
矩欲得其意喜於見歸爲除處所意氣周宻<lb/>
人有請玉都者禍至無日何冝爲其主乎玉<lb/>
都因事遠出家人不復占問暑則鬱蒸寒則<lb/>
<pb n="KR3j0081_SBCK_007-9a"/>
凛凍且飢且渇如此一年矩素直亮衆談同<lb/>
愁兾亦舉寤轉薄爲厚上補從事中郎復爲<lb/>
尚書令五卿三公　國光鎭玉都慙悔自絶<lb/>
司徒中山祝恬字　休公車徵道得温病過<lb/>
友人鄴令謝著著拒不通因載病去至汲積<lb/>
六七日止客舎中諸生曰今君所苦沈結困<lb/>
無醫師聞汲令好　欲往語之恬曰謝著我<lb/>
舊友也尚不相見視汲令𥘉不相知語之何<lb/>
益死生命也醫藥曷爲諸生事急坐相守吉<lb/>
<pb n="KR3j0081_SBCK_007-9b"/>
凶莫見収舉便　寺門口白時令汝南應融<lb/>
義髙聞之驚愕即嚴便出徑詣牀蓐手自収<lb/>
摸對之垂涕曰伯休不世英才當爲國家幹<lb/>
輔人何有生相知者黙止客舎不爲人所知<lb/>
邂逅不自貞哉家上有尊老下有弱小願相<lb/>
隨俱入解傳伯休　讓融遂不聽歸取衣車<lb/>
厚其薦蓐躬自御　手爲丸藥口嘗饘粥身<lb/>
自分熱三四日間加甚劣極便制衣棺器送<lb/>
終之具後稍加損又謂伯休吉凶不諱憂怖<lb/>
<pb n="KR3j0081_SBCK_007-10a"/>
交心間粗作備具相對悲喜宿止傳中數十<lb/>
餘日伯休彊健入舎後室家酣宴乃别伯休<lb/>
到拜侍中尚書　豫章太守大將軍從<lb/>
事中郎義髙爲　守八年遭母喪停柩<lb/>
官舎章百餘上得聽行服未闋而恬拜司隷<lb/>
薦融自代歴典五郡名冠遠近著去鄴淺薄<lb/>
流聞不爲公府所<lb/>
司徒頴川韓演伯南爲丹陽太守坐從兄季<lb/>
朝爲南陽太守剌探尚書演法車徴以非身<lb/>
<pb n="KR3j0081_SBCK_007-10b"/>
中贓舋道路聽其從容至蕭蕭令呉斌演同<lb/>
歲也未至謂其賔從到蕭乃一相勞而斌内<lb/>
之狴犴堅其鐶挺躬將兵馬送之出境從事<lb/>
汝南閻符迎之於杼秋相得令止傳舎解其<lb/>
桎梏入與相見爲　餚異曰明府所在流稱<lb/>
今以公徴徃便原　不冝深入以介意意氣<lb/>
過於所望到亦遇　其間無幾演爲沛相斌<lb/>
去官乃臨中台首辟符焉<lb/>
太傅汝南陳蕃仲舉去光禄勲還到臨頴巨<lb/>
<pb n="KR3j0081_SBCK_007-11a"/>
陵亭從者擊亭卒數下亭長閑門收其諸生<lb/>
人客皆猒毒痛欲復收蕃蕃曰我故大臣有<lb/>
罪州郡尚當先請今約勑兒客無素幸皆坐<lb/>
之何謂乃欲相及相守數時會行亭掾至困<lb/>
乃得免時令范伯弟亦即殺其亭長蕃本召<lb/>
陵父梁父令别仕平輿其祖河東太守冡在<lb/>
召陵嵗時徃祠以先人所出重難解亭止諸<lb/>
冡舎時令劉子興亦本凡庸不肯出候股肱<lb/>
争之爾乃會其冡上蕃持板迎之長跪令徐<lb/>
<pb n="KR3j0081_SBCK_007-11b"/>
乃下車即坐不命去板辭意又不謙恪蕃深<lb/>
忿之令去頋謂賓客平輿老夫何欲召陵令<lb/>
哉不但爲諸家故耶而爲小竪子所慢孔子<lb/>
曰假我數年乎其明年桓帝赫然誅五侯鄧<lb/>
氏海内望風草偃子興以臟疾見彈埋於當<lb/>
世矣蕃起於家爲尚書僕射太中大夫太尉<lb/>
謹按尚書曰人惟求舊詩云雖有兄弟不如<lb/>
友生論語乆要不忘平生之言周禮九两交<lb/>
以任得民是以隋會圖其身而不遺其友鮑<lb/>
<pb n="KR3j0081_SBCK_007-12a"/>
叔度其德而固推管子厥後陵遲彌已凋翫<lb/>
伐木有鳥鳴之剌谷風有弃予之怨陳餘張<lb/>
耳携手遯秦友猶父子及據國争權還爲豺<lb/>
虎目漢所稱王貢彈冠蕭朱結綬博育復隙<lb/>
其終始以交爲難况容恱偶合而能申固其<lb/>
好者哉故長平之吏移於冠軍魏其之客移<lb/>
於武安鄭當汲黯亦旋復然翟公疾之乃書<lb/>
其門一死一生乃知交情一貴一賤交情乃<lb/>
見自古患焉非直今也韓信寵秩出跨下之<lb/>
<pb n="KR3j0081_SBCK_007-12b"/>
人斯難能也安國不念舊惡合禮中平李廣<lb/>
因威歸忿非義之理宣尼暨陳皆降而復什<lb/>
兼濟天下唯虞卿逼於彊秦獨善其身纉述<lb/>
篇籍垂訓後昆昔子夏心戰則癯道勝如肥<lb/>
何必髙位豐爵以爲融懿也<lb/>
風俗通義窮通第七<lb/>
</p>
<p>
</p>
  </div>
</body>
</text>
</TEI>
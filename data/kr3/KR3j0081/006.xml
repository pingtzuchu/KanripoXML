<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0081_SBCK_006-1a"/>
風俗通義聲音第六<lb/>
易稱先王作樂崇徳殷薦之上帝以配祖考<lb/>
詩云鐘鼔鍠鍠磬管鎗鎗降福穰穰書曰擊<lb/>
石拊石百獸率舞鳥獸且猶感應而况於人<lb/>
乎况於鬼神乎夫樂者聖人所以動天地感<lb/>
鬼神按萬民成性類者也故黃帝作咸池顓<lb/>
頊作六莖嚳作五英堯作大章舜作韶禹作<lb/>
夏湯作護武王作武周公作勺勺言能斟勺<lb/>
先祖之道也武言以功定天下也護言救民<lb/>
<pb n="KR3j0081_SBCK_006-1b"/>
也夏大承二帝也韶繼堯也大章章之也五<lb/>
英英華茂也六莖及根莖也咸池備矣其後<lb/>
周室陵遲禮崩樂壊諸侯恣行競恱所習桑<lb/>
間濮上鄭衛宋趙之聲彌以放逺滔湮心耳<lb/>
乃忘平和亂政傷民致疾損夀重遭暴秦遂<lb/>
以闕忘漢興制氏世掌大樂頗能紀其鏗鏘<lb/>
而不能說其義武帝始定郊祀廵省告封樂<lb/>
官多所增飾然非雅正故繼其條暢曰聲音<lb/>
也昔皇帝使伶倫自大夏之西崑崙之隂<lb/>
<pb n="KR3j0081_SBCK_006-2a"/>
竹於嶰谷生其竅　者斷兩節而吹之<lb/>
為黃鐘之管制十二筩以聽鳯之鳴其雄鳴<lb/>
為六䳄鳴亦為六天地之風氣正而十二律<lb/>
之五聲於是乎生八音於是乎出聲者宫啇<lb/>
角徴羽也音者土曰塤匏曰笙革曰鼓竹曰<lb/>
管絲曰絃石曰磬金曰鐘木曰柷詩曰鶴鳴<lb/>
九臯聲聞于天書八音克諧無相奪倫由是<lb/>
言之聲本音末也<lb/>
　　　啇<lb/>
<pb n="KR3j0081_SBCK_006-2b"/>
謹按劉歆鐘律書啇者章也物成熟可章度<lb/>
也五行為金五常為義五事為言凡歸為臣<lb/>
　　　角<lb/>
謹按劉歆鐘律書角者觸也物觸地而出戴<lb/>
芒角也五行為木五常為仁五事為貌凡歸<lb/>
為民<lb/>
　　　宮<lb/>
謹按劉歆鐘律書宮者中也居中央暢四方<lb/>
倡始施生為四聲綱也五行為土五常為信<lb/>
<pb n="KR3j0081_SBCK_006-3a"/>
五事為思凡歸為君<lb/>
　　　徴<lb/>
謹按劉歆鐘律書徴者祉也物盛大而繁祉<lb/>
也五行為火五常為禮五事為視凡歸為事<lb/>
　　　羽<lb/>
謹按劉歆鐘律書羽者宇也物聚藏宇覆之<lb/>
也五行為水五常為智五事為德凡歸為物<lb/>
故聞其宮聲使人温潤而廣大聞其啇聲使<lb/>
人方正而好義聞其角聲使人整齊而好禮<lb/>
<pb n="KR3j0081_SBCK_006-3b"/>
聞其徴聲使人惻隱而博愛聞其羽聲使人<lb/>
善養而好施宫聲亂者則其君驕啇聲錯者<lb/>
則其臣壊角聲繆者則其民怨徴聲洪者則<lb/>
其事難羽聲差者則其物亂春宫秋律百卉必<lb/>
彫秋宫春律萬物必榮夏宫冬律雨雹必降<lb/>
冬宫夏律雷必發聲夫音樂至重所感者大<lb/>
故曰知禮樂之情者能作識禮樂之文者能<lb/>
述作者之謂聖述者之謂明明聖者述作之<lb/>
謂也<lb/>
<pb n="KR3j0081_SBCK_006-4a"/>
　　　塤<hi>古今字也一作壎者</hi>
謹按世本暴辛公作塤詩云天之誘民如塤<lb/>
如箎塤燒土也圍五寸半長三寸半有四孔<lb/>
其二通凡為六孔<lb/>
　　　笙<lb/>
謹按世本隨作笙長四寸十二簧像鳯之身<lb/>
正月之音也物生故謂之笙詩云我有嘉賓<lb/>
鼓瑟吹笙大笙謂之<graphic n="KR2625" url="https://raw.githubusercontent.com/kanripo/KR-Gaiji/master/images/KR2625.png" mimeType="image/png"/>小者謂之和<lb/>
　　　鼓<lb/>
<pb n="KR3j0081_SBCK_006-4b"/>
謹按易稱鼓之以雷霆聖人則之不知誰所<lb/>
作也鼓者郭也春分之音也萬物郭皮甲而<lb/>
出故謂之鼓周禮六鼓雷鼓八面路鼔四面<lb/>
睪鼓晉鼔皆二面詩云擊鼓其鏜論語小子<lb/>
鳴鼓而攻之可也<lb/>
　　　管<lb/>
謹按詩云嘒嘒管聲簫管備舉禮樂記管漆<lb/>
竹長一尺六孔十二月之音也物貫地而芽<lb/>
故謂之管尚書大傅舜之時西王母來獻其<lb/>
<pb n="KR3j0081_SBCK_006-5a"/>
白玉琯昔章帝時零陵文學奚景於冷道舜<lb/>
祠下得生白玉管知古以玉為管後乃易之<lb/>
以竹耳夫以玉作音故神人和鳯皇儀也<lb/>
　　　瑟<lb/>
謹按世本宓羲作八尺一寸四十五絃黄帝<lb/>
書㤗帝使素女鼓瑟而悲帝禁不止故破其<lb/>
瑟為二十五絃春秋師曠為晉平公奏清徴<lb/>
之音有玄鶴二八從南方來進於廊門之扈<lb/>
再奏之而成列三奏之則延鵛而鳴舒翼而<lb/>
<pb n="KR3j0081_SBCK_006-5b"/>
舞音中宫啇聲聞于天平公大說坐者皆喜<lb/>
平公提觴而起爲師曠壽反坐而問曰音莫<lb/>
悲於清徴乎師曠曰不如清角平公曰清角<lb/>
可得聞乎師曠曰不可昔黃帝駕象車交龍<lb/>
畢方並轄蚩尤居前風伯進掃雨師灑道虎<lb/>
狼在後䖝蛇伏地大合鬼神於太山之上作<lb/>
爲清角今主君德薄不足以聽之聽之將恐<lb/>
有敗平公曰寡人老矣所好者音也願遂聞<lb/>
之師曠不得已而鼓之一奏之有雲從西北<lb/>
<pb n="KR3j0081_SBCK_006-6a"/>
起再奏之暴風亟至大雨灃沛裂帷幕破爼<lb/>
豆墮廊瓦凡坐者散走平公恐懼伏于室惻<lb/>
身遂疾痛晉國大旱赤地三年故曰不務徳<lb/>
治而好五音則窮身之事也今瑟長五尺五<lb/>
寸非正器也<lb/>
　　　磬<lb/>
謹按世本毋句作磬尚書豫州錫貢磬錯詩<lb/>
云笙磬同音論語子磬擊於衛有荷蕢而過<lb/>
者曰有心哉<lb/>
<pb n="KR3j0081_SBCK_006-6b"/>
　　　鐘<lb/>
謹按世本垂作鐘秋分之音也詩鼓鐘于宫<lb/>
聲聞于外論語云樂云樂云鐘鼓云乎哉周<lb/>
景王將鑄大鐘單穆公諫夫先王之制鐘也<lb/>
大不出均重不過石律度量衡於是乎生小<lb/>
大器用於是乎出故聖人慎之今王作鐘聼<lb/>
之弗及比之不度鐘磬不可以知和制度不<lb/>
可以出節無益於樂而鮮民財將焉用之<lb/>
　　　柷<lb/>
<pb n="KR3j0081_SBCK_006-7a"/>
謹按禮樂記柷漆桶方畫木方三尺五寸髙<lb/>
尺五寸中有椎工用柷止音為節書曰合止<lb/>
柷敔笙鏞以間聲所以五者繫五行也音所<lb/>
以八者繫八風也傳曰八音之變不可勝聼<lb/>
也由經五藝六而其枝别葉布繁華無已也<lb/>
　　　琴<lb/>
謹按世本神農作琴尚書舜彈五絃之琴歌<lb/>
南風之詩而天下治詩云我有嘉賓鼓瑟鼓<lb/>
琴雅琴者樂之綂也與八音並行然君子所<lb/>
<pb n="KR3j0081_SBCK_006-7b"/>
常御者琴最親宻不離於身非必陳設於宗<lb/>
廟鄉黨非若鐘鼓羅列於虡懸也雖在窮閻<lb/>
陋巷深山幽谷猶不失琴以為琴之大小得<lb/>
中而聲音和大聲不譁人而流漫小聲不湮<lb/>
滅而不聞適足以和人意氣感人善心故琴<lb/>
之為言禁也雅之為言正也言君子守正以<lb/>
自禁也夫以正雅之聲動感正意故善心勝<lb/>
邪惡禁是以古之聖人君子慎所以自感因<lb/>
邪禁之適故近之間居則為從容以致思焉<lb/>
<pb n="KR3j0081_SBCK_006-8a"/>
如有所窮困其道閉塞不得施行及有所通<lb/>
逹而用事則著之於琴以杼其意以示後人<lb/>
其道行和樂而作者命其曲曰暢暢者言其<lb/>
道之美暢猶不敢自安不驕不溢好禮不以<lb/>
暢其意也其遇閉塞憂愁而作者命其曲曰<lb/>
操操者言遇菑遭害困厄窮迫雖怨恨失意<lb/>
猶守禮義不懼不懾樂道而不失其操者也<lb/>
伯子牙方鼓琴鍾子期聽之而意在髙山子<lb/>
期曰善哉乎巍巍若太山頃之間而意在流<lb/>
<pb n="KR3j0081_SBCK_006-8b"/>
水鍾子又曰善哉乎湯湯若江河子期死伯<lb/>
牙破琴絶絃終身不復鼓以為世無足為音<lb/>
者也今琴長四尺五寸法四時五行也七絃<lb/>
者法七星也<lb/>
　　　空侯<hi>又坎侯</hi>
謹按漢書孝武皇帝賽南越禱祠太乙后土<lb/>
始用樂人侯調依琴作坎坎之樂言其坎坎<lb/>
應節奏也侯以姓冠章耳或說空侯取其空<lb/>
中琴瑟皆空何獨坎侯耶斯論是也詩云坎<lb/>
<pb n="KR3j0081_SBCK_006-9a"/>
坎鼓我是其文也<lb/>
　　　筝<lb/>
謹按禮樂記五絃筑身也今并凉二州筝形<lb/>
如瑟不知誰所改作也或曰秦䝉恬所造<lb/>
　　　筑<lb/>
謹按太史公記燕太子丹遣荆軻欲西刺秦<lb/>
王與客送之易水而設祖道髙漸離擊筑荆<lb/>
軻和歌為濮上音士皆垂髮涕泣後為羽聲<lb/>
慷慨而索瞋目髮盡上指冠荆軻入秦事敗<lb/>
<pb n="KR3j0081_SBCK_006-9b"/>
而死漸離變名易姓為人庸保匿作於宋子<lb/>
久之作苦聞其家堂上客擊筑伎癢不能出<lb/>
言曰彼有善不善從者告其主曰彼庸乃知<lb/>
音竊言是非家丈人作樂召前使擊筑一坐<lb/>
稱美賜酒而漸離念久畏約毋窮已時乃退<lb/>
出裝匣中筑與其善衣更容貌而前莫不驚<lb/>
愕下與亢禮以為上客使擊筑歌無不涕泣<lb/>
而去者宋子客傳之聞於秦始皇始皇召見<lb/>
人有識者乃髙漸離始皇惜其善擊筑重殺<lb/>
<pb n="KR3j0081_SBCK_006-10a"/>
之乃矐其目使擊筑未嘗不稱善稍益近之<lb/>
漸離乃以鈆置筑木中後進得近舉筑扑始<lb/>
皇不中於是遂誅<lb/>
　　　缶<lb/>
謹按易稱日呉之離不鼓缶而歌詩云坎其<lb/>
擊缶宛丘之道缶者瓦器所以盛漿秦人鼓<lb/>
之以節歌太史公記趙惠文王與秦昭王㑹<lb/>
於澠池秦王飲酒酣曰寡人竊聞趙王好音<lb/>
請奏瑟趙王鼓瑟秦御史前曰某日秦王與<lb/>
<pb n="KR3j0081_SBCK_006-10b"/>
趙王㑹飲令趙王鼓瑟藺相如前曰竊聞秦<lb/>
王善為秦聲請奏缶以相樂秦王怒不許於<lb/>
是相如進曰五歩之内相如請得以頸血濺<lb/>
大王矣左右欲刃相如張目叱之皆靡於是<lb/>
秦王不懌為一擊缶相如頋召御史書曰秦<lb/>
王為趙王擊缶也<lb/>
　　　笛<hi>同<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>
                    </hi>
謹按樂記武帝時丘仲之所作也笛者滌也<lb/>
所以蕩滌邪穢納之於雅正也長二尺四寸<lb/>
<pb n="KR3j0081_SBCK_006-11a"/>
七孔其後又有羗笛馬融笛賦曰近世雙笛<lb/>
從羗起羗人伐竹木及已龍鳴水中不見後<lb/>
截竹吹之音相似剡其上孔通洞之材以當<lb/>
撾便易特京君明賢識音律故本四孔加以<lb/>
一君明所加孔後出是謂啇聲五音<lb/>
　　　批把<lb/>
謹按此近世樂家所作不知誰也以手批把<lb/>
因以為名長三尺五寸法天地人與五行四<lb/>
絃象四時<lb/>
<pb n="KR3j0081_SBCK_006-11b"/>
　　　竽<lb/>
謹按禮記管三十六簧也長四尺二寸今二<lb/>
十三管<lb/>
　　　簧<lb/>
謹按世本女媧作簧簧笙中簧也詩云吹笙<lb/>
鼓簧承筐是將<lb/>
　　　籥<lb/>
謹按周禮籥師氏掌教國子吹籥詩云以籥<lb/>
不僣籥樂之器竹管三孔所以和衆聲也<lb/>
<pb n="KR3j0081_SBCK_006-12a"/>
　　　篪<hi>同筂</hi>
謹按世本蘇成公作篪管樂十孔長尺一寸<lb/>
詩云伯氏吹塤仲氏吹篪<lb/>
　　　簫<lb/>
謹按尚書舜作簫韶九成鳯凰來儀其形參<lb/>
差像鳯之翼十管長一尺<lb/>
　　　籟<lb/>
謹按禮樂記三孔籥也大者謂之産其中謂<lb/>
之仲小者謂之箹<lb/>
<pb n="KR3j0081_SBCK_006-12b"/>
　　　菰<lb/>
謹按漢書舊注菰吹鞭也菰者憮也言其節<lb/>
憮威儀<lb/>
　　　荻<lb/>
謹按漢書注荻䇶也言其聲音荻荻名自定<lb/>
也<lb/>
風俗通義聲音第六<lb/>
</p>
<p>
</p>
  </div>
</body>
</text>
</TEI>
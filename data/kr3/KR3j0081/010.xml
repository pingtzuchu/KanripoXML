<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0081_SBCK_010-1a"/>
風俗通義山澤第十<lb/>
孝經曰聖不獨立智不獨治神不過天地同<lb/>
靈造虚由立五嶽設三台傳曰五嶽視三公<lb/>
四瀆視諸侯其餘或伯或子男大小為差尚<lb/>
書咸秩無文王者報功以次秩之無有文也<lb/>
易稱山澤通氣禮名山大澤不以封諸侯故<lb/>
積其類曰山澤也<lb/>
　　　五嶽<lb/>
東方泰山詩云泰山巖巖魯邦所瞻尊曰岱<lb/>
<pb n="KR3j0081_SBCK_010-1b"/>
宗岱者長也萬物之始隂陽交代雲觸石而<lb/>
出膚寸而合不崇朝而徧雨天下其惟泰山<lb/>
乎故為五嶽之長王者受命易姓改制應天<lb/>
功成封禪以告天地孔子曰封泰山禪梁父<lb/>
可得而數七十有二岱宗廟在慱縣西北三<lb/>
十里山虞長守之十月日合凍臘月日涸凍<lb/>
正月日解凍皆太守自侍祠若有穢疾代行<lb/>
事法七十萬五千三牲燔柴上福脯三十朐<lb/>
縣次傳送京師四嶽皆王同禮南方衡山一<lb/>
<pb n="KR3j0081_SBCK_010-2a"/>
名霍霍者萬物盛長垂枝布葉霍然而大廟<lb/>
在廬江灊縣西方崋山崋者華也萬物滋熟<lb/>
變華於西方也廟在弘農崋隂縣北方恒山<lb/>
恒者常也萬物伏藏於北方有常也廟在中<lb/>
山上曲陽縣中央曰嵩髙嵩者髙也詩云嵩<lb/>
髙惟嶽峻極于天廟在頴川陽城縣<lb/>
謹按尚書歲二月東廵狩至于岱宗柴岱宗<lb/>
泰山也望秩于山川遂見東后東后諸侯也<lb/>
合時月正日同律度量衡修五禮五玉三帛<lb/>
<pb n="KR3j0081_SBCK_010-2b"/>
二牲一死䞇五月南廵狩至于南嶽南嶽衡<lb/>
山也八月西廵狩至于西嶽西嶽華山也十<lb/>
二月北廵狩至于北嶽北嶽恒山也皆如岱<lb/>
宗之禮中嵩髙也王者所居故不廵焉廵者<lb/>
循也狩者守也道德太平恐逺不同化幽隱<lb/>
有不得所者故自親行之也所以五載一出<lb/>
者蓋五嵗再閏天道大備嶽者埆功考德黜<lb/>
陟幽明也<lb/>
　　　四瀆<lb/>
<pb n="KR3j0081_SBCK_010-3a"/>
河出燉煌塞外崑崙山發源注海易河出圖<lb/>
聖人則之禹貢九河既道詩曰河水洋洋廟<lb/>
在河南滎陽縣河隄謁者掌四瀆禮祠與五<lb/>
嶽同江出蜀郡湔流互徼外崏山入海詩云<lb/>
江漢陶陶禹貢江漢朝宗于海廟在廣陵江<lb/>
都縣淮出南陽平氏桐栢大復山東南入海<lb/>
禹貢海岱及淮淮沂其乂詩云淮水湯湯廟<lb/>
在平氏縣濟出常山房子賛皇山東入沮禹<lb/>
貢浮于汶逹于濟廟在東郡臨邑縣<lb/>
<pb n="KR3j0081_SBCK_010-3b"/>
謹按尚書大傳禮三正記江河淮濟為四瀆<lb/>
瀆者通也所以通中國垢濁民陵居殖五榖<lb/>
也江者貢也珍物可貢獻也河者播為九流<lb/>
出龍圖也淮者均均其務也濟者齊齊其度<lb/>
量也<lb/>
　　　林<lb/>
謹按詩云殷啇之旅其㑹如林傳曰山林之<lb/>
士徃而不能反禮記將至泰山必先有事於<lb/>
配林林樹木之所聚生也今配林在泰山西<lb/>
<pb n="KR3j0081_SBCK_010-4a"/>
南五六里予前臨郡因侍祀之行故徃觀之<lb/>
樹木蓋不足言猶七八百載間有衰索乎<lb/>
　　　麓<lb/>
謹按尚書堯禪舜納于大麓麓林屬於山者<lb/>
也春秋沙麓崩傳曰麓者山足也詩云瞻彼<lb/>
旱麓易稱即鹿無虞以從禽也<lb/>
　　　京<lb/>
謹按爾雅丘之絶髙大者為京謂非人力所<lb/>
能成乃天地性自然也春秋㔫氏傳莫之與<lb/>
<pb n="KR3j0081_SBCK_010-4b"/>
京國語趙文子與叔向游於九京今京兆京<lb/>
師其義取於此<lb/>
　　　陵<lb/>
謹按詩云如山如陵易曰伏戎于莾升其髙<lb/>
陵又天險不可升地險山川丘陵春秋㔫氏<lb/>
傳曰殽有二陵其南陵夏后臯之墓也其北<lb/>
陵文王之所避風雨也殽在弘農澠池縣其<lb/>
語曰東殽西殽澠池所髙國語周單子㑹晉<lb/>
厲公於加陵爾雅曰陵莫大於加陵言其獨<lb/>
<pb n="KR3j0081_SBCK_010-5a"/>
髙厲也陵有天性自然者今王公墳壟各稱<lb/>
陵也<lb/>
　　　丘<lb/>
謹按尚書民乃降丘度土堯遭洪水萬民皆<lb/>
山棲巢居以避其害禹決江䟽河民乃下丘<lb/>
營度爽塏之場而邑落之故丘之字二人立<lb/>
一上一者地也四方髙中央下像形也詩云<lb/>
至于頓丘宛丘之下論語他人之賢丘陵也<lb/>
爾雅曰天下有名丘五其三在河南二在河<lb/>
<pb n="KR3j0081_SBCK_010-5b"/>
北<lb/>
　　　墟<lb/>
謹按尚書舜生姚墟傳曰郭氏之墟墟者虚<lb/>
也郭氏古之諸侯善善不能用惡惡不能去<lb/>
故善人怨焉惡人存焉是以敗為丘墟也今<lb/>
故廬居處髙下者亦名為墟姚墟在濟隂城<lb/>
陽縣帝顓頊之墟閼伯之墟是也<lb/>
　　　阜<lb/>
謹按詩云如山如阜春秋㔫氏傳魯公伯禽<lb/>
<pb n="KR3j0081_SBCK_010-6a"/>
宅曲阜之地阜者茂也言平地隆踊不屬於<lb/>
山陵也今曲阜在魯城中委曲長七八里雒<lb/>
北芒坂即爲阜也<lb/>
　　　培<lb/>
謹按春秋左氏傳培塿無松栢言其卑小部<lb/>
者阜之類也今齊魯之間田中少髙卬名之<lb/>
爲部矣<lb/>
　　　藪<lb/>
謹按爾雅藪者澤也藪之爲言厚也草木魚<lb/>
<pb n="KR3j0081_SBCK_010-6b"/>
鱉所以厚養人君與百姓也魯有泰野晉有<lb/>
泰陸秦有陽紆宋有孟諸楚有雲夢呉有具<lb/>
區齊有海隅燕有昭餘祁鄭有圃田周有焦<lb/>
漢濩今漢有九州之藪揚州曰具區在呉縣<lb/>
之西荆州曰雲夢在華容縣南今有雲夢長<lb/>
掌之豫州曰圃田在中牟縣西青州曰孟諸<lb/>
不知在何處兖州曰大野在鉅鹿縣北雍州<lb/>
曰弦蒲在汧縣北蒲谷亭幽州曰奚養在虎<lb/>
縣東冀州曰泰陸在鉅鹿縣西北并州曰昭<lb/>
<pb n="KR3j0081_SBCK_010-7a"/>
餘祈在鄢縣北其一藪推求未得其處尚書<lb/>
紂為逋逃淵藪春秋㔫氏傳曰山藪藏疾又<lb/>
曰藪之薪蒸虞候守之是也<lb/>
　　　澤<lb/>
謹按尚書雷夏既澤詩云彼澤之陂有蒲與<lb/>
荷傳曰水草交厝名之為澤澤者言其潤澤<lb/>
萬物以阜民用也春秋㔫氏傳曰澤之莞蒲<lb/>
舟鮫守之韓詩内傳舜漁雷澤雷澤在濟隂<lb/>
城陽縣<lb/>
<pb n="KR3j0081_SBCK_010-7b"/>
　　　沉<lb/>
謹按傳曰沉者莾也言其平望莾莾無涯際<lb/>
也沉澤之無水斥鹵之類也今俗語亦曰沉<lb/>
　　　沛<lb/>
謹按尚書春秋公羊傳齊景公循海而東師<lb/>
大䧟沛澤之中㔫氏傳齊景田子沛招虞人<lb/>
以弓傳曰送逸禽之超大沛沛者草木之蔽<lb/>
茂禽獸之所蔽匿也<lb/>
<pb n="KR3j0081_SBCK_010-8a"/>
　　　湖<lb/>
謹按春秋國語伍子胥諌呉王與我争五湖<lb/>
之利非越乎及越滅呉范蠡乗扁舟於五湖<lb/>
湖者言流瀆四面所猥也川澤所仰以溉灌<lb/>
也今廬江臨丹陽蕪湖縣是也<lb/>
　　　陂<lb/>
謹按傳曰陂者繁也言因下鍾水以繁利萬<lb/>
物也今陂皆以漑灌今汝南冨陂縣是也<lb/>
　　　渠<lb/>
<pb n="KR3j0081_SBCK_010-8b"/>
謹按傳曰渠者水所居也秦時韓人鄭國穿<lb/>
渠孝武帝時趙中大夫白公復穿渠故其語<lb/>
曰田於何所池陽谷口鄭國在前白渠起後<lb/>
舉鍤為雲决渠為雨涇水一石其埿數斗且<lb/>
溉且糞長我稷黍衣食京師數百萬口又鄭<lb/>
當時穿渠以利漕道若此非一官民俱頼其<lb/>
饒焉<lb/>
　　　溝<lb/>
謹按周禮溝者溝也廣四尺深四尺漢書髙<lb/>
<pb n="KR3j0081_SBCK_010-9a"/>
祖與項羽要割鴻溝以東為楚是也鴻溝在<lb/>
滎陽縣<lb/>
　　　洫<lb/>
謹按周禮十里為成成間廣八尺深八尺故<lb/>
謂之洫論語曰禹盡力乎溝洫<lb/>
風俗通義山澤第十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0081_SBCK_002-1a"/>
風俗通義正失第二<lb/>
孔子曰衆善焉必察之衆惡焉必察之孟軻<lb/>
云堯舜不勝其羙桀紂不勝其惡傳言失指<lb/>
圖景失形衆口鑠金積毁消骨乆矣其患之<lb/>
也是故樂正后䕫有一足之論晉師己亥渡<lb/>
河有三豕之文非夫大聖至明孰能原析之<lb/>
乎論語名不正則言不順易稱失之毫釐差<lb/>
以千里故紏其謬曰正失也<lb/>
　　　樂正后䕫一足<lb/>
<pb n="KR3j0081_SBCK_002-1b"/>
俗說䕫一足而用精專故能調暢於音樂<lb/>
謹按呂氏春秋魯哀公問於孔子樂正䕫一<lb/>
足信乎孔子曰昔者舜以䕫爲樂正始治六<lb/>
律和均五聲以通八風而天下服重黎又薦<lb/>
能爲音者舜曰夫樂天地之精得失之節故<lb/>
唯聖人爲能和樂之本䕫能和之平天下若<lb/>
䕫一足矣故曰䕫一足非一足行<lb/>
　　　丁氏家穿井得一人<lb/>
俗說丁氏家穿井得一人於井中也<lb/>
<pb n="KR3j0081_SBCK_002-2a"/>
謹按呂氏春秋宋丁氏無井常一人溉汲於<lb/>
外及自穿井喜而告之吾穿井得一人傳之<lb/>
聞於宋君公問其故對曰得一人之使非得<lb/>
一人於井中也<lb/>
　　　封泰山禪梁父<lb/>
俗説岱宗上有金篋玉䇿能知人年夀脩短<lb/>
武帝探䇿得十八因讀曰八十其後果用耆<lb/>
長武帝出璽印石裁有兆朕奉車子侯即沒<lb/>
其印乃止武帝畏惡亦殺去之封禪書説黄<lb/>
<pb n="KR3j0081_SBCK_002-2b"/>
帝升封泰山於是有龍垂鬍髯下迎黄帝黄<lb/>
帝上騎群臣後宮從者七十餘人小臣獨不<lb/>
得上乃悉持龍髯㧞墯黄帝之弓小臣百姓<lb/>
仰望黄帝不能復乃抱其弓而號故後世因<lb/>
曰烏號弓孝武皇帝時齊人公孫卿言漢之<lb/>
聖者在髙祖之孫今歴正值黄帝之日聖主<lb/>
亦當上封則能神仙矣<lb/>
謹按尚書禮天子廵守嵗二月至于岱宗孔<lb/>
子稱封泰山禪梁父可得而數七十有二蓋<lb/>
<pb n="KR3j0081_SBCK_002-3a"/>
王者受命易姓改制應天下太平功成封禪<lb/>
以告平也所以必於岱宗者長萬物之宗隂<lb/>
陽交代觸石而出膚寸而合不崇朝徧雨天<lb/>
下唯泰山乎封者立石髙一丈二赤剋之曰<lb/>
事天以禮立身以義事父以孝成民以仁四<lb/>
守之内莫不爲郡縣四夷八蠻咸來貢職與<lb/>
天下無極人民蕃息天禄永得祭上玄尊而<lb/>
爼生魚壇廣十二丈髙三尺階三等必於其<lb/>
上示増髙也剋石紀號著己績也或曰金泥<lb/>
<pb n="KR3j0081_SBCK_002-3b"/>
銀繩印之璽下禪梁父禮祠地主去事之殺<lb/>
示増廣也禪謂壇墠當有所與也三皇禪於<lb/>
繹繹明已功成而去徳者居之繹繹者無所<lb/>
指斥也五帝禪於亭亭徳不及於皇亭亭名<lb/>
山其身禪予聖人三王禪於梁父者信父者<lb/>
子言父子相信與也孝武皇帝封廣丈二尺<lb/>
髙九尺其下有玉牒書秘書江淮間一茅三<lb/>
脊爲神藉五色土益雜封縱逺方竒獸飛禽<lb/>
及白雉加祠兕牛犀象之屬其享曰天増授<lb/>
<pb n="KR3j0081_SBCK_002-4a"/>
皇帝泰元神筴周而復始皇帝敬拜泰靈其<lb/>
夜有光如流星晝有白雲起封中於是作明<lb/>
堂汶上令諸侯各治邸車駕前後五至祠以<lb/>
元鼎六年告封改爲元封武帝巳年四十七<lb/>
矣何縁反更得十八也就若所云明神禍福<lb/>
必有徴應權時倒讀焉能誕招期乎奉車子<lb/>
侯驂乗上下臣不預封事何因操印没石乃<lb/>
止暴病而死悼愓無已又言武帝與仙人對<lb/>
博碁没石中馬蹄迹處于今尚存虚妄若此<lb/>
<pb n="KR3j0081_SBCK_002-4b"/>
非一事也予以空僞承乏東嶽忝素六載數<lb/>
聘祈祠咨問長老賢通上泰山者云謂璽處<lb/>
剋石文昧難知也殊無有金篋玉牒探籌之<lb/>
事春秋以爲傳聞不如親見見之人斯爲審<lb/>
矣傳曰五帝聖焉死三王仁焉死五伯智焉<lb/>
死其隕落崩薨之日不能咸至百年詩云三<lb/>
后在天論語曰古皆没太史記黄帝葬於橋<lb/>
山騎龍升天豈不恠乎烏號弓者柘桑之林<lb/>
枝條暢茂烏登其上下垂著地烏適飛去後<lb/>
<pb n="KR3j0081_SBCK_002-5a"/>
從撥殺取以爲弓因名烏號耳<lb/>
　　　葉令祠<lb/>
俗説孝明帝時尚書郎河東王喬遷爲葉令<lb/>
喬有神術每月朔常詣臺朝帝恠其數而無<lb/>
車騎密令太史候望言其臨至時常有雙鳬<lb/>
從南飛來因伏伺見鳬舉羅但得一雙舄耳<lb/>
使尚方識視四年中所賜尚書官属履也毎<lb/>
當朝時葉門鼔不擊自鳴聞於京師後天下<lb/>
一玊棺於㕔事前令臣吏試入終不動揺喬<lb/>
<pb n="KR3j0081_SBCK_002-5b"/>
曰天帝獨欲召我沐浴服飾寢其中盖便立<lb/>
覆宿夜葬於城東土自成墳縣中牛皆流汗<lb/>
吐舌而人無知者號葉君祠牧守班錄皆先<lb/>
謁拜吏民祈禱無不如意若有違犯立得禍<lb/>
明帝迎取其鼓置都亭下畧無音聲但云葉<lb/>
太史候望在上西門上遂以占星辰省察氣<lb/>
祥言此令即僊人王喬者也<lb/>
謹按春秋左氏傳葉公子髙姓沈名諸梁古<lb/>
者令曰公忠於社稷惠恤萬民方城之外莫<lb/>
<pb n="KR3j0081_SBCK_002-6a"/>
不欣戴白公勝作亂子西子期刼惠王以兵<lb/>
葉公自葉而入至于北門或遇之曰君胡不<lb/>
胄國人望君如望慈父母焉盗賊之矢若傷<lb/>
君是絶民望也若之何不胄乃胄而進又遇<lb/>
一人曰何為胄國人望君如望嵗焉日日以<lb/>
㡬若見君面是得艾也人知不死其亦無有<lb/>
奮心猶將旌君以徇扵國而又掩面以絶民<lb/>
望不亦甚乎乃免胄而進之與國人攻白公<lb/>
奔山而逝生烹石乞迎反恵王整肅官司退<lb/>
<pb n="KR3j0081_SBCK_002-6b"/>
而老扵葉及其終也葉人追思而立祠功施<lb/>
於民以勞㝎國兼兹二事固祠典之所先也<lb/>
此乃春秋之時何有近孝明乎周書稱靈王<lb/>
太子晉㓜有盛德聡眀博達師曠與言弗能<lb/>
尚也晉年十五頋而問曰吾聞大師能知人<lb/>
年之短長也師曠對曰女色赤白女聲清女<lb/>
色不夀晉曰然吾後三年將上賓於天女慎<lb/>
無言禍將及女其後太子果死孔子聞之曰<lb/>
惜夫殺吾君也後丗以其自豫知其死傳稱<lb/>
<pb n="KR3j0081_SBCK_002-7a"/>
王子喬仙或人問仙楊雄以爲虙羲神農黄<lb/>
帝堯舜殞落文王葬畢孔子葬魯城之北獨<lb/>
不愛其死乎知非人之所能也生乎生乎吾<lb/>
恐名生而實死也國家畏天之威思求譴告<lb/>
故於上西門城上候望近太史寺令丞躬親<lb/>
靈臺位國之陽之安别在宫中懼有得失故<lb/>
參之也何有伺一飛鳬遂建其處乎世之矯<lb/>
誣豈一事㢤<lb/>
　　　燕太子丹天爲雨粟烏白頭馬生角<lb/>
<pb n="KR3j0081_SBCK_002-7b"/>
　　　厨人生害足井上株木跳度瀆<lb/>
俗説燕太子丹爲質於秦始皇執欲殺之言<lb/>
能致此瑞者可得生活丹有神靈天爲感應<lb/>
於是建使歸國<lb/>
謹按太史記燕太子丹與秦始皇遇之益不<lb/>
善丹恐而亡歸歸求勇士荆軻秦武陽函樊<lb/>
於期之首貢督亢之地圖秦王大悦禮而見<lb/>
之變起兩楹之間事敗而荆軻立死始皇大<lb/>
怒乃益發兵伐燕燕王走保遼東使使斬丹<lb/>
<pb n="KR3j0081_SBCK_002-8a"/>
以謝秦燕亦遂滅丹畏死逃歸耳自爲其父<lb/>
所戮手足圮絶安在其能使雨粟其餘云云<lb/>
乎原其所以有兹語者丹實好士無所愛恡<lb/>
也故閭閻小論飭成之耳<lb/>
　　　孝文帝<lb/>
孝成皇帝好詩書通覽古今間習朝廷儀體<lb/>
尤善漢家法度故事常見中壘校尉劉向以<lb/>
世俗多傳道孝文皇帝小生於軍及長大有<lb/>
識不知父所在日祭於代東門外髙帝數夢<lb/>
<pb n="KR3j0081_SBCK_002-8b"/>
見一兒祭己使使至代求之果得文帝立爲<lb/>
代王及後徴到後期不得立日爲再中及即<lb/>
位爲天子躬自節儉集上書囊以爲前殿惟<lb/>
常居明光宮聼政爲皇太薄后持三年服廬<lb/>
居枕塊如禮至以發大病知後子不能行三<lb/>
年之喪更制三十六日服治天下致升平㫁<lb/>
獄三百人粟升一錢有此事不同對曰皆不<lb/>
然<lb/>
謹按漢髙三年魏王豹叛漢附楚漢使大將<lb/>
<pb n="KR3j0081_SBCK_002-9a"/>
韓信擊虜豹姬薄夫人傳詣雒陽織室漢王<lb/>
見薄姬内後宮幸之生文帝二年而爲王者<lb/>
子常居宮闕内不棄捐軍中祭代東門髙皇<lb/>
后八年後九月己酉夕即位就未央幸前殿<lb/>
下赦令即位時以昏夜日不再中文帝雖節<lb/>
儉未央前殿至奢雕文五采畫華榱壁璫軒<lb/>
檻皆飾以黄金其勢不可以書囊爲帷奢儉<lb/>
好醜不相副侔又文帝以後元年六月己亥<lb/>
崩未央宫在時平常聽政宣室不居明光宫<lb/>
<pb n="KR3j0081_SBCK_002-9b"/>
及皇太薄后以孝景二年四月壬子薨葬南<lb/>
陵文帝先太后崩不爲皇太薄后持三年服<lb/>
文帝遵漢家基業初定重承軍旅之後百姓<lb/>
新免於干戈之難故文帝宜因修秦餘政教<lb/>
輕刑事少與之休息以儉約節欲自持初開<lb/>
籍田躬勸農耕桑務民之本即位十餘年時<lb/>
五穀豊熟百姓足倉廪實蓄積有餘然文帝<lb/>
本修黄老之言不甚好儒術其治尚清浄無<lb/>
爲以故禮樂庠序未修民俗未能大化茍温<lb/>
<pb n="KR3j0081_SBCK_002-10a"/>
飽完給所謂治安之國也其後匈奴數犯塞<lb/>
侵擾邊境單于深入冦掠賊害北地都尉殺<lb/>
略吏民係虜老弱驅畜産燒積聚候騎至甘<lb/>
泉烽火通長安京師震動無不憂懣是時大<lb/>
發興材官騎士十餘萬軍長安帝遣丞相灌<lb/>
嬰擊匈奴文帝自勞兵至太原代郡由是北<lb/>
邊置屯待戰設備備胡兵連不解轉輸駱驛<lb/>
費損虚耗因以年歳榖不登百姓饑乏穀糴<lb/>
常至石五百時不升一錢前待詔賈捐之爲<lb/>
<pb n="KR3j0081_SBCK_002-10b"/>
孝元皇帝言太宗時民賦四十斷獄四百餘<lb/>
案太宗時民重犯法治理不能過中宗之世<lb/>
地節元年天下斷獄四萬七千餘人如捐之<lb/>
言復不類前世斷獄皆以萬數不三百人文<lb/>
帝即位二十三年日月薄蝕地數震動毁壊<lb/>
民廬舍關東二十九山同日崩潰水出河決<lb/>
酸棗大風壊都雨雹如桃李深者厚三尺狗<lb/>
馬及人皆生角大雪蝗虫文帝下詔書曰間<lb/>
者隂陽不調日月薄蝕年穀不登大遭旱蝗<lb/>
<pb n="KR3j0081_SBCK_002-11a"/>
饑饉之害謫見天地災及萬民丞相御史議<lb/>
可以佐百姓之急推此事類以不及太宗之<lb/>
世不可以爲升平上曰吾於臨朝綂政施號<lb/>
令何如向未及對上謂向校尉帝師傅耆舊<lb/>
洽聞親事先帝歴見三世得失事無善惡如<lb/>
聞知之其言勿有所隱向曰文帝時政頗遺<lb/>
失皆所謂悔恡小疵耶嘗輦過郎署問中郎<lb/>
馮唐以趙將亷頗馬服唐言今雖有此人不<lb/>
能用也推輦而去還歸禁中召責讓唐頓首<lb/>
<pb n="KR3j0081_SBCK_002-11b"/>
陳言聞之於祖父道亷頗李牧爲邊將市租<lb/>
諸入皆輸莫府而趙王不問多少日擊牛灑<lb/>
酒勞賜士大夫賞異有故能立威名今臣竊<lb/>
聞雲中太守魏尚邊之良將也匈奴常犯塞<lb/>
爲冦尚追之吏士争居前樂盡死力斬首上<lb/>
功誤差數級下之吏尚竟抵罪由是言之雖<lb/>
得亷頗李牧不能用也及河東太守季布治<lb/>
郡有聲召欲以爲御史大夫左右或毁言使<lb/>
酒後不用布見辭去自陳曰臣幸得待罪河<lb/>
<pb n="KR3j0081_SBCK_002-12a"/>
東無故而見徴召此人必以臣欺國者旣到<lb/>
無用此人亦有以毁傷臣者今以一人言則<lb/>
進之以一人言則退之臣恐天下有以見朝<lb/>
廷短也上有慙色卒遣布之官及太中大夫<lb/>
鄧通以佞幸吮癕瘍癑汁見愛擬於至親賜<lb/>
以蜀郡銅山令得鑄錢通私家之冨侔於王<lb/>
者封君又爲微行數幸通家文帝代服衣罽<lb/>
襲氈㡌騎駿馬從侍中近臣常侍期門武騎<lb/>
獵漸臺下馳射狐兎果雉刺彘是時待詔賈<lb/>
<pb n="KR3j0081_SBCK_002-12b"/>
山諫以爲不宜數從郡國賢良吏出遊獵重<lb/>
令此人負名不稱其與及太中大夫賈誼亦<lb/>
數陳止遊獵是時誼與鄧通俱侍中同位誼<lb/>
又惡通爲人數廷譏之由是䟽逺遷爲長沙<lb/>
太傅既之官内不自得及渡湘水投吊書曰<lb/>
闒茸尊顯佞諛得意以哀屈原離䜛邪之咎<lb/>
亦因自傷爲鄧通等所愬也成帝曰其治天<lb/>
下孰與孝宣皇帝向曰中宗之世政教明法<lb/>
令行邊境安四夷親單于欵塞天下殷富百<lb/>
<pb n="KR3j0081_SBCK_002-13a"/>
姓康樂其治過於太宗之時亦以遭遇匈奴<lb/>
賓服四夷和親也上曰後世皆言文帝治天<lb/>
下㡬至太平其德比周成王此語何從生向<lb/>
對曰生於言事文帝禮言事者不傷其意群<lb/>
臣無小大至即便從容言上止輦聽之其言<lb/>
可者稱善不可者喜笑而已言事多褒之後<lb/>
人見遺文則以爲然世之毁譽莫能得實審<lb/>
形者少隨聲者多或至以無爲有故曰堯舜<lb/>
不勝其善桀紂不勝其惡桀紂非殺父與君<lb/>
<pb n="KR3j0081_SBCK_002-13b"/>
也而世有殺君父者人皆無道如桀紂此不<lb/>
勝其惡故若文帝之仁賢不勝其善世俗褒<lb/>
揚言其德比成王治㡬太平也然文帝之節<lb/>
儉約身以率先天下忍容言者含咽臣子之<lb/>
短此亦通人難及似出於孝宣皇帝者也如<lb/>
其聦明逺識不忘數十年事制持萬機天資<lb/>
治理之材恐文帝亦且不及孝宣皇帝向以<lb/>
爲如此及至世間言文帝小生於軍中長大<lb/>
祭代東門外使者求得之因立爲代王徴當<lb/>
<pb n="KR3j0081_SBCK_002-14a"/>
即位後期日爲之再中集上書囊以爲前殿<lb/>
帷常居光明宮聽政爲薄太后持三年服治<lb/>
天下致升平斷獄三百人粟一升一錢凡此<lb/>
十餘事皆俗人所妄傳言過其實及傅㑹或<lb/>
以爲前皆非是如劉向言<lb/>
　　　東方朔<lb/>
俗言東方朔太白星精黄帝時爲風后堯時<lb/>
爲務成子周時爲老聃在越爲范蠡在齊爲<lb/>
鴟夷子皮言其神聖能興王霸之業變化無<lb/>
<pb n="KR3j0081_SBCK_002-14b"/>
常<lb/>
謹按漢書東方朔平原人也孝武皇帝時招<lb/>
延賢良文學之士待以不次之位故四方多<lb/>
上書言得失自衒鬻者於是朔詣闕自陳十<lb/>
二失父長養兄㛐年十三學書十四擊劒十<lb/>
六誦詩十九習孫吳兵法又常服子路之言<lb/>
臣朔年二十三長九尺三寸目若懸珠齒若<lb/>
編貝勇若孟賁捷若慶忌亷如鮑叔信若尾<lb/>
生若此可以爲天子大臣矣朔文辭不遜髙<lb/>
<pb n="KR3j0081_SBCK_002-15a"/>
自稱譽由是見偉稍益親幸官至太中大夫<lb/>
倡優畜之不䂊國政劉向少時數問長老賢<lb/>
通於事及朔時人皆云朔口諧倡辯不能持<lb/>
論喜爲凡庸誦説故今後世多傳聞者而揚<lb/>
雄亦以爲朔言不純師行不純德其流風遺<lb/>
書蔑如也然朔所以名過其實以其恢誕多<lb/>
端不名一行應諧似優不窮似智正諫似直<lb/>
穢德似隠非夷齊是栁惠其滑稽之雄乎朔<lb/>
之逢古射覆其事浮淺行於衆僮兒牧竪莫<lb/>
<pb n="KR3j0081_SBCK_002-15b"/>
不眩耀而後之好事者因取竒言怪語附著<lb/>
之耳安在能神聖歴世爲輔佐哉<lb/>
　　　淮南王安神仙<lb/>
俗説淮南王安招致賔客方術之士數千人<lb/>
作鴻寳苑秘枕中之書鑄成黄白白日升天<lb/>
謹按漢書淮南王安天資辨博善爲文辭孝<lb/>
武以屬諸父甚尊之招募方伎怪迂之人述<lb/>
神仙黄白之事財殫力屈無能成獲乃謀叛<lb/>
逆剋皇帝璽丞相將軍大夫已下印漢使符<lb/>
<pb n="KR3j0081_SBCK_002-16a"/>
節法冠趙王彭祖列侯讓等議曰安廢法行<lb/>
邪僻詐僞心以亂天下營惑百姓背叛宗廟<lb/>
春秋無將將而必誅安罪重於將反形已定<lb/>
圖書印及他逆無道事驗明白丞相弘廷尉<lb/>
湯以聞上使宗正以符節治王安自殺太子<lb/>
諸所與謀皆収夷國除爲九江郡親伏白刃<lb/>
與衆棄之安在其能神仙乎安所養士或頗<lb/>
漏亡恥其如此因飾詐説後人吠聲遂傳行<lb/>
耳<lb/>
<pb n="KR3j0081_SBCK_002-16b"/>
　　　王陽能鑄黃金<lb/>
漢書曰說王陽雖儒生自寒賤然好車馬衣<lb/>
服極爲鮮好而無金銀文繡之物及遷徙去<lb/>
處所載不過囊衣不蓄積餘財去位家居亦<lb/>
布衣䟽食天下服其廉而恠其奢故俗傳王<lb/>
陽能作黃金<lb/>
謹按太史記秦始皇欺於徐市之屬求三山<lb/>
於海中通同道隱形體弦詩想蓬萊而不免<lb/>
沙丘之禍孝武皇帝兹益迷謬文成五利處<lb/>
<pb n="KR3j0081_SBCK_002-17a"/>
之不疑妻以公主賜以甲第家累萬金身佩<lb/>
四印辭窮情得亦旋梟裂淮南王安鋭精黄<lb/>
白庶㡬輕舉卒離親伏白刃之罪劉向得其<lb/>
遺文竒而獻之成帝令典尚方鑄作事費甚<lb/>
多而方不驗劾向大辟繫湏冬獄兄陽成侯<lb/>
乞入國半故得減死秦漢以天子之貴四海<lb/>
之富淮南竭一國之貢税向假尚方之饒然<lb/>
不能有成者夫物之變化固自有極王陽何<lb/>
人獨能乎㢤語曰金不可作世不可度王陽<lb/>
<pb n="KR3j0081_SBCK_002-17b"/>
居官食祿雖爲鮮明車馬衣服亦能㡬所何<lb/>
足恠之乃傳俗説班固之論陋於是矣<lb/>
　　　宋均令虎渡江<lb/>
九江多虎百姓苦之前將募民捕取武吏以<lb/>
除賦課郡境界皆設䧟穽後太守宋均到乃<lb/>
移記屬縣曰夫虎豹在山黿鼉在淵物性之<lb/>
所託故江淮之間有猛獸猶江北之有雞豚<lb/>
今數爲民害者咎在貪殘居職使然而反逐<lb/>
捕非政之本也壊檻穽勿復課録退貪殘進<lb/>
<pb n="KR3j0081_SBCK_002-18a"/>
忠良後虎悉東渡江不爲民害<lb/>
謹按尚書武王戎車三百兩虎賁三千人擒<lb/>
紂於牧野言猛怒如虎之奔赴也詩美南仲<lb/>
闞如哮虎易稱大人虎變其文炳君子豹變<lb/>
其文蔚傳曰山有猛虎草木茂長故天之所<lb/>
生備物致用非以傷人也然時爲害者乃其<lb/>
政使然也今均思求其政舉清黜濁神明報<lb/>
應宜不爲災江渡七里上下隨流近有二十<lb/>
餘虎山栖穴處毛鬛豈能犯陽侯凌濤瀬而<lb/>
<pb n="KR3j0081_SBCK_002-18b"/>
横厲哉俚語狐欲渡河無奈尾何舟人楫櫂<lb/>
猶尚畏怖不敢迎上與之周旋云悉東渡誰<lb/>
指見者堯舜欽明在上稷契允懿於下當此<lb/>
時也寧復有虎耶若均登據三事德被四海<lb/>
虎豈可抱負相隨乃至鬼方絶域之地乎<lb/>
　　　彭城相袁元服<lb/>
俗説元服父字伯楚爲光禄卿於服中生此<lb/>
子時年長矣不孝莫大於無後故収舉之君<lb/>
子不隱其過因以服爲字<lb/>
<pb n="KR3j0081_SBCK_002-19a"/>
謹按元服名賀汝南人也祖父名原爲侍中<lb/>
安帝始加元服百官㑹賀臨嚴乗出而孫適<lb/>
生喜其加㑹因名曰賀字元服原父安爲司<lb/>
徒忠蹇匪躬盡誠事國啓發和帝誅討竇氏<lb/>
中興以來最爲名宰原有堂構之稱矜於法<lb/>
度伯楚名彭清擬夷叔政則冉季歴典三郡<lb/>
致位上列賀早失母不復継室云曽子失妻<lb/>
而不娶曰吾不及用吉甫子不如伯竒以吉<lb/>
甫之賢伯竒之孝尚有放逐之敗我何人哉<lb/>
<pb n="KR3j0081_SBCK_002-19b"/>
及臨病困勑使留葬侍衛先公慎無迎取汝<lb/>
母喪柩如亡者有知徃来不難如其無知祗<lb/>
爲煩耳虞舜葬於蒼梧二妃不從經典明文<lb/>
勿違吾志清髙舉動皆此類也何其在服中<lb/>
生子而名之賀者乎雖至愚人猶不云耳予<lb/>
爲蕭令周旋謁辭故司空宣伯應賢相把臂<lb/>
言易稱天地大德曰生今俗間多有禁忌生<lb/>
三子者五月生者以爲妨害父母服中子犯<lb/>
禮傷孝莫肯收舉袁元服㓛德爵位子孫巍<lb/>
<pb n="KR3j0081_SBCK_002-20a"/>
巍仁君所見越王勾踐民生三子與乳母孟<lb/>
嘗君對其父若不受命於天何不髙户誰能<lb/>
及者夫學問貴能行君體將雅政宜有異乎<lb/>
荅曰齊楚之事敬聞命矣至於元服其事如<lb/>
此明公既爲郷里超然逺覽何爲過聆晉語<lb/>
簡在心事乎於是欣然悦服續以大言茍有<lb/>
過人必知之我能勝仲尼哉元服子夏甫前<lb/>
後徴命終不降志亞作者之遺風矣正甫亦<lb/>
有重名今見沛相載德五丗而被斯言之玷<lb/>
<pb n="KR3j0081_SBCK_002-20b"/>
恐多有宣公之論故備記其終始<lb/>
風俗通義正失第二<lb/>
</p>
<p>
</p>
  </div>
</body>
</text>
</TEI>
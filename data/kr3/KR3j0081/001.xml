<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3j0081_SBCK_001-1a"/>
風俗通義皇霸第一<lb/>
蓋天地剖分萬物萌毓非有典藝之文堅基<lb/>
可據推當今以覽太古自昭昭而本冥冥乃<lb/>
欲審其事而建其論董其是非而綜其詳矣<lb/>
言也實爲難哉故易紀三皇書叙唐虞惟天<lb/>
爲大唯堯則之巍巍其有成功煥乎其有文<lb/>
章自是以來載籍昭晳然而立談者人異綴<lb/>
文者家舛斯乃楊朱哭於岐路墨翟悲於練<lb/>
素者也是以上述三皇下記六國備其終始<lb/>
<pb n="KR3j0081_SBCK_001-1b"/>
曰皇霸<lb/>
　　　三皇<lb/>
春秋運斗樞説伏羲女媧神農是三皇也皇<lb/>
者天天不言四時行焉百物生焉三皇垂拱<lb/>
無爲設言而民不違道德玄泊有似皇天故<lb/>
稱曰皇皇者中也光也弘也含弘履中開隂<lb/>
陽布剛上含皇極其施光明指天畫地神化<lb/>
潜通煌煌盛美不可勝量禮號謚記説伏羲<lb/>
祝融神農含文嘉記虙戯燧人神農伏者别<lb/>
<pb n="KR3j0081_SBCK_001-2a"/>
也變也戯者獻也法也伏羲始别八卦以變<lb/>
化天下天下法則咸伏貢獻故曰伏羲也燧<lb/>
人始鑚木取火炮生爲熟令人無復腹疾有<lb/>
異於禽獸遂天之意故曰遂人也神農神者<lb/>
信也農者濃也始作耒耜教民耕種美其衣<lb/>
食德濃厚若神故爲神農也尚書大傳説遂<lb/>
人爲遂皇伏羲爲戯皇神農爲農皇也遂人<lb/>
以火紀火太陽也陽尊故託遂皇於天伏羲<lb/>
以人事紀故託戯皇於人蓋天非人不因人<lb/>
<pb n="KR3j0081_SBCK_001-2b"/>
非天不成也神農悉地力種㯏䟽故託農皇<lb/>
於地天地人道備而三五之運興矣<lb/>
謹按易稱古者伏羲氏之王天下也仰則觀<lb/>
象於天俯則觀法於地始作八卦以通神明<lb/>
之德以類萬物之情結繩爲網罟以田以漁<lb/>
伏羲氏没神農氏作斵木爲耜揉木爲耒耒<lb/>
耜之利以教天下日中爲市致天下之民通<lb/>
其變使民不倦神而化之使民宜之唯獨叙<lb/>
二皇不及遂人遂人功重於祝融女媧文明<lb/>
<pb n="KR3j0081_SBCK_001-3a"/>
文見大傳之義斯近之矣<lb/>
　　　五帝<lb/>
易傳禮記春秋國語太史公記黄帝顓頊帝<lb/>
嚳帝堯帝舜是五帝也<lb/>
謹按易尚書大傳天立五帝以爲相四時施<lb/>
生法度明察春夏慶賞秋冬刑罰帝者任德<lb/>
設刑以則象之言其能行天道舉錯審諦黄<lb/>
帝始制冠冕垂衣裳上棟下宇以避風雨禮<lb/>
文法度興事創業黄者光也厚也中和之色<lb/>
<pb n="KR3j0081_SBCK_001-3b"/>
德四季與地同功故先黄以别之也顓者專<lb/>
也頊者信也言其承易文之以質使天下䝉<lb/>
化皆貴貞慤也嚳者考也成也言其考明法<lb/>
度醇美嚳然若酒之芬香也堯者髙也饒也<lb/>
言其隆興焕炳㝡髙明者推行道徳舜者推<lb/>
也循也言其循堯緒也<lb/>
　　　三王<lb/>
禮號謚記説夏禹殷湯周武王是三王也尚<lb/>
書説文王作罰刑兹無赦詩説有命自天命<lb/>
<pb n="KR3j0081_SBCK_001-4a"/>
此文王文王受命有此武功儀刑文王萬國<lb/>
作孚春秋說王者孰謂謂文王也<lb/>
謹按易稱湯武革命尚書武王戎車三百兩<lb/>
虎賁八百人擒紂於牧之野惟十有三祀王<lb/>
訪于箕子詩云亮彼武王襲伐大啇勝殷遏<lb/>
劉耆定武功由是言之武王審矣論語文王<lb/>
率殷之叛國以服事殷時尚臣屬何縁便得<lb/>
列三王哉經美文王三分天下有其二王業<lb/>
始兆於此耳俗儒新生不能採綜多共辨論<lb/>
<pb n="KR3j0081_SBCK_001-4b"/>
至於訟鬩大王王季皆見追號豈可復謂已<lb/>
王乎禹者輔也輔續舜後庶績洪茂自堯以<lb/>
上王者皆子孫據國而起功德浸盛故造美<lb/>
論舜禹本以白衣砥行顯名升爲天子雖復<lb/>
更制不如名著故因名焉經曰有鰥在下曰<lb/>
虞舜僉曰伯禹禹平水土是也湯者攘也昌<lb/>
也言其攘除不軌改亳爲啇成就王道天下<lb/>
熾盛文武皆以其所長夫擅國之謂王能制<lb/>
割之謂王制殺生之威之謂王王者徃也爲<lb/>
<pb n="KR3j0081_SBCK_001-5a"/>
天下所歸徃也<lb/>
　　　五伯<lb/>
春秋説齊桓晉文秦繆宋襄楚莊是五伯也<lb/>
謹按春秋左氏傳夏后太康娱於耽樂不循<lb/>
民事諸侯僣差於是昆吾氏乃爲盟主誅不<lb/>
從命以尊王室及殷之衰也大彭氏豕韋氏<lb/>
復續其緒所謂王道廢而霸業興者也齊桓<lb/>
九合一匡率成王室責彊楚之罪復青茅之<lb/>
貢晉文爲踐土之㑹修朝聘之禮納襄尅帶<lb/>
<pb n="KR3j0081_SBCK_001-5b"/>
翼戴天子孔子稱民到于今受其賜又曰齊<lb/>
桓正而不譎晉文譎而不正至於三國既無<lb/>
歎譽一言而繆公受鄭甘言置戎而去違黄<lb/>
髪之計而遇殽之敗殺賢臣百里奚以子車<lb/>
氏爲殉詩黄鳥之所爲作故謚曰繆襄公不<lb/>
度德量力慕名而不綜實六鶂五石先著其<lb/>
異覆軍殘身終爲僇笑莊王僣號自下摩上<lb/>
觀兵京師問鼎輕重恃彊肆忿㡬亡宋國易<lb/>
子析骸厥禍亦巨皆無興微繼絶尊事王家<lb/>
<pb n="KR3j0081_SBCK_001-6a"/>
之功世之紀事者不詳察其本末至書於竹<lb/>
帛同之伯功或誤後生豈不暗乎伯者長也<lb/>
白也言其咸建五長功實明白或曰霸者把<lb/>
也駮也言把持天子政令紏率同盟也桓公<lb/>
問管仲吾何君也對曰狄困於衛復兵不救<lb/>
湏滅乃徃存之仁不純爲霸君也蓋三綂者<lb/>
天地人之始道之大綱也五行者品物之宗<lb/>
也道以三興德以五成故三皇五帝三王五<lb/>
伯至道不逺三五復反譬若循連鐶順鼎耳<lb/>
<pb n="KR3j0081_SBCK_001-6b"/>
窮則反本終則復始也<lb/>
　　　六國<lb/>
楚之先出自帝顓頊其裔孫曰陸終娶于鬼<lb/>
方氏是謂女漬蓋孕而三年不育啓其左脅<lb/>
三人出焉啓其右脅三人又出焉其六曰季<lb/>
連是爲芊其後有鬻熊子爲文王師成王舉<lb/>
文武懃勞而封熊繹於楚食子男之采其十<lb/>
世稱王懐王佞臣上官子簡斥逺忠臣屈原<lb/>
作離騷之賦自投汨羅水因爲張儀所欺客<lb/>
<pb n="KR3j0081_SBCK_001-7a"/>
死於秦到王負芻遂爲秦所滅百姓哀之爲<lb/>
之語曰楚雖三戸亡秦必楚自顓頊至負芻<lb/>
六十四世凡千六百一十六載　燕召公奭<lb/>
與周同姓武王滅紂封召公於燕成王時入<lb/>
據三公出爲二伯自陜以西召公主之當農<lb/>
桑之時重爲所煩勞不舍鄉亭止于棠樹之<lb/>
下聽訟決獄百姓各得其所夀百九十餘乃<lb/>
卒後人思其德美愛其樹而不敢伐詩甘棠<lb/>
之所作也九世稱侯八世稱公十世稱王到<lb/>
<pb n="KR3j0081_SBCK_001-7b"/>
王喜爲秦所滅燕外迫蠻貃内笮齊晉﨑嶇<lb/>
彊國之間最爲弱小㡬滅者數矣然社稷血<lb/>
食者八九百載於姬姓獨後亡非盛德之遺<lb/>
烈豈其然乎　韓之先與周同姓武子事晉<lb/>
獻公封於韓原因以爲姓韓厥因卜者之繇<lb/>
陳成季之功紹趙氏之孤建程嬰之義爲晉<lb/>
名卿寔天所相其四代始與趙魏俱得列爲<lb/>
諸侯矣五世稱王到王安爲秦所滅　魏之<lb/>
先畢公髙之後也畢公與周同姓武王滅紂<lb/>
<pb n="KR3j0081_SBCK_001-8a"/>
封髙於畢因以爲姓其裔孫曰畢萬事晉獻<lb/>
公獻公伐魏滅之以封萬卜偃曰畢萬之後<lb/>
必大萬盈數魏大名也天子曰兆民諸侯曰<lb/>
萬民今名之大以從盈數以是有衆不亦宜<lb/>
乎其六世稱侯侯之孫稱王到王假爲秦所<lb/>
滅　趙之先與秦同祖其裔孫曰造父於周<lb/>
穆王爲御驊騮騄耳之乗西謁西王母東滅<lb/>
徐偃王日馳千里帝念其功賜以趙城因以<lb/>
爲姓子叔帶始去周事晉其後簡子地過於<lb/>
<pb n="KR3j0081_SBCK_001-8b"/>
諸侯權重於晉君簡子疾五日不知人大夫<lb/>
皆懼呼毉扁鵲視之出董安于問扁鵲曰血<lb/>
脉治也勿怪昔秦穆公嘗如此七日而寤寤<lb/>
之日告公孫支與子輿曰我之帝所甚樂吾<lb/>
所以乆者適有學也帝告我晉國且大亂五<lb/>
世不安其後將霸未老而死霸者之子且令<lb/>
國男女無別公孫支書而藏之秦策於是出<lb/>
夫獻公之亂文公之霸而襄公之敗秦師於<lb/>
殽而歸縱滛此子所聞今主君之病與之同<lb/>
<pb n="KR3j0081_SBCK_001-9a"/>
不出三日病必間有言也居二日半簡子寤<lb/>
語大夫曰我之帝所樂與百神遊於鈞天廣<lb/>
樂于九奏萬儛不類三代之樂其聲動心有<lb/>
一熊欲援我射之中熊死有羆來我又射之<lb/>
中羆死帝甚嘉之賜我二笥皆有副吾見兒<lb/>
在帝側屬我翟犬曰及汝子之壯也以賜之<lb/>
帝告我晉國且衰十世而亡嬴姓將大敗周<lb/>
人於范魁之西亦不能有也董安于受言而<lb/>
藏之以扁鵲之言告簡子賜扁鵲田四萬畒<lb/>
<pb n="KR3j0081_SBCK_001-9b"/>
他日簡子出有人當道辟之不去從者將刃<lb/>
當道者曰吾有欲謁於主君從者以聞簡子<lb/>
召之曰嘻吾有所見子晣也當道者曰屏左<lb/>
右願有以謁簡子屏人當道者曰主君之病<lb/>
臣在帝側簡子曰然子之見我何爲當道者<lb/>
曰帝令主君射熊羆皆死簡子曰是且何也<lb/>
當道者曰晉國且大難主君首之帝令主滅<lb/>
二卿夫熊羆皆其祖也簡子曰帝賜我二笥<lb/>
皆有副何也當道者曰主君之子將剋二國<lb/>
<pb n="KR3j0081_SBCK_001-10a"/>
於翟皆子姓也簡子曰吾見兒在帝側屬<lb/>
一翟犬曰及汝子之長以賜之夫兒何説以<lb/>
賜翟犬當道者曰兒主君之子也翟犬代之<lb/>
先也主君之子其必有代及主君之後嗣且<lb/>
有革政而胡服并二國於翟簡子問其姓而<lb/>
延之以官當道者曰臣野人致帝命耳遂不<lb/>
見無㡬范中行作亂簡子滅之此熊之効應<lb/>
也簡子卒無䘏立是爲襄子智伯攻襄子襄<lb/>
子奔之保晉陽原過從後至王澤見三人自<lb/>
<pb n="KR3j0081_SBCK_001-10b"/>
帶以上不可見與原過竹二節莫通爲我以<lb/>
是遺趙無恤原過既至以告襄子齋三日親<lb/>
自剖竹有朱書曰無恤余霍太山陽侯大吏<lb/>
三月丙戌余將使汝及滅智氏亦立我三百<lb/>
邑余將使賜若林胡之地至于後世且有伉<lb/>
王赤黒龍面鳥屬鬚眉髭髯大膺大匈脩下<lb/>
而馮上左任介乗奄有河宗至于休溷諸狢<lb/>
南伐晉别北滅黒姑襄子再拜受三神之令<lb/>
三國攻晉陽嵗餘乃以汾水灌其城城不沒<lb/>
<pb n="KR3j0081_SBCK_001-11a"/>
者三板城中懸釡而炊易子而食張孟談乃<lb/>
夜出見韓魏韓魏反與合謀而滅智氏共分<lb/>
其地於是趙北有代南并知山遂祀三神於<lb/>
百邑使原過主霍太山至武靈王竟胡服騎<lb/>
射辟地千里到王遷信秦反間之言殺其良<lb/>
將李牧而任趙括遂爲所滅此童謡曰趙爲<lb/>
號秦爲笑以爲不信視地上生毛　陳完字<lb/>
敬仲陳厲公之子也初懿氏卜妻之其繇曰<lb/>
是謂鳯凰于飛和鳴鏘鏘有嬀之後將育于<lb/>
<pb n="KR3j0081_SBCK_001-11b"/>
姜五世其昌並于正卿八世之後莫之與京<lb/>
周史有以周易筮之遇觀之否曰是謂觀國<lb/>
之光利用賓于王此其代陳有國乎不在此<lb/>
其在異國非此其身在其子孫光逺而自他<lb/>
有耀者也厲公爲蔡所滅殺國内亂完奔于<lb/>
齊齊侯以爲卿辭曰覊旅之臣幸若獲宥及<lb/>
於寛政赦其不閑教訓而免諸罪戾弛於負<lb/>
檐君之惠也所獲多矣敢辱髙位以速官謗<lb/>
詩云翹翹車乗招我以弓豈不欲徃畏我友<lb/>
<pb n="KR3j0081_SBCK_001-12a"/>
朋使爲工正飲桓公酒樂曰以火辤曰臣卜<lb/>
其晝未卜其夜不敢君子曰酒以成禮弗繼<lb/>
以滛義也以君成禮弗納於滛仁也桓公嘉<lb/>
之愛敬日新位比髙國始食田采姓田氏焉<lb/>
六世田成殺簡公其三世曰和遷康公於海<lb/>
上食一城以祠太公以下後魏文侯乃使使<lb/>
言周天子及諸侯列言於周室其孫曰威王<lb/>
到王建用后勝之計及賓客多受秦金勸王<lb/>
朝秦不脩戰備秦兵平歩入臨菑民無敢格<lb/>
<pb n="KR3j0081_SBCK_001-12b"/>
者遷王建於共國人歌之曰松耶栢耶亡建<lb/>
共者客耶疾建用客之不詳也<lb/>
謹按戰國䇿太史公記秦孝公據殽凾之固<lb/>
擁雍州之地君臣戮力以窺周室有席卷天<lb/>
下囊括八荒之意當是之時啇君佐之内立<lb/>
法度務耕織脩守戰之備外恃猛將鋭卒因<lb/>
問伺隙略定西河之城南并漢中西定巴蜀<lb/>
東割膏腴之壤収要害之郡諸侯恐懼㑹盟<lb/>
而謀不愛尊爵重寳以致天下之士當此之<lb/>
<pb n="KR3j0081_SBCK_001-13a"/>
時齊有孟嘗趙有平原楚有春申魏有信陵<lb/>
夫四豪者皆明智而忠信寛厚愛人兼韓魏<lb/>
燕趙宋衛中山之衆其後復有寗越蘇秦杜<lb/>
赫之屬爲之謀陳軫召滑樂毅之徒通其意<lb/>
呉起孫臏亷頗之屬制其兵嘗以十倍之地<lb/>
百萬之軍攻秦秦人開關延敵六國之師遁<lb/>
逃而不敢進秦無一矢遺鏃之費而關東已<lb/>
困於是從散約敗争割地而賂秦秦有餘力<lb/>
而制其弊及至始皇承六世之遺烈抗長䇿<lb/>
<pb n="KR3j0081_SBCK_001-13b"/>
而御宇内吞二周而叱諸侯履至尊而制六<lb/>
合兼帝皇而威四海于時議者恨楚之䟽逺<lb/>
屈原魏不用公子無忌故國削以至於亡秦<lb/>
因愚弱之極運震電之蕭條混壹海内爲漢<lb/>
驅除蓋乗天之所壊誰能枝之雖阿衡宰政<lb/>
賁育馭戎何益於事且有彊兵良謀雜襲繼<lb/>
踵毎輙挫䘐亦足以祛蔽啓䝉矣始皇自以<lb/>
關中之固金城千里子孫帝王萬世之業也<lb/>
遂恣睢舊習矯任其私知坑儒燔書以愚其<lb/>
<pb n="KR3j0081_SBCK_001-14a"/>
黔首窮奢肆欲力役無饜毒流諸夏亂延蠻<lb/>
貊由是二世絶祀以成大漢之資髙祖踐祚<lb/>
四海乂安世宗攘夷境崇演禮學制度文章<lb/>
冠於百王矣<lb/>
風俗通義皇霸卷第一<lb/>
<pb n="KR3j0081_SBCK_001-14b"/>
</p>
<p>
</p>
  </div>
</body>
</text>
</TEI>
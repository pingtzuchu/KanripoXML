<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>唐語林</head>
    <p>
<pb n="KR3l0055_WYG_000-1a"/>
欽定四庫全書　　　　　子部十二<lb/>
　唐語林　　　　　　　　小說家𩔖一<hi>雜事之屬</hi>
　　提要<lb/>
　　　　<hi>臣</hi>等謹案唐語林八卷宋王讜撰陳振孫書<lb/>
　　　　録解題云長安王讜正甫以唐小説五十家<lb/>
　　　　倣世説分門三十五又益十七門為五十二<lb/>
　　　　門晁公武郡齋讀書志云未詳撰人效世説<lb/>
　　　　體分門記唐世名言新増嗜好等十七門餘<lb/>
<pb n="KR3l0055_WYG_000-1b"/>
　　　　皆仍舊馬端臨經籍考引陳氏之言入小説<lb/>
　　　　家又引晁氏之言入雜家兩門互見實一書<lb/>
　　　　也惟陳氏作八卷晁氏作十卷其數不合然<lb/>
　　　　陳氏又云館閣書目十一卷闕記事以下十<lb/>
　　　　五門另一本亦止八卷而門目皆不闕葢𫝊<lb/>
　　　　寫分併故兩本不同耳讜之名不見史𫝊考<lb/>
　　　　書中裴佶一條佶字空格注云御名宋惟徽<lb/>
　　　　宗諱佶則讜為崇寧大觀間人矣是書雖倣<lb/>
<pb n="KR3l0055_WYG_000-2a"/>
　　　　世説而所紀典章故實嘉言懿行多與正史<lb/>
　　　　相發明視劉義慶之專尚清談者不同且所<lb/>
　　　　采諸書存者已少其裒集之功尤不可没惜<lb/>
　　　　其刋本久佚故明謝肇淛五雜組引楊慎語<lb/>
　　　　謂語林罕𫝊人亦鮮知惟<lb/>
　　　武英殿書庫所藏有明嘉靖初桐城齊之鸞所<lb/>
　　　　刻殘本分為上下二卷自徳行至賢媛止十<lb/>
　　　　八門前有之鸞自序稱所得非善本其字畫<lb/>
<pb n="KR3l0055_WYG_000-2b"/>
　　　　漫漶篇次錯亂㡬不可讀今以永樂大典所<lb/>
　　　　載參互校訂刪其重複増多四百餘條又得<lb/>
　　　　原序目一篇載所采書名及門𩔖總目當日<lb/>
　　　　體例尚可考見其梗槩葢明初全書猶存也<lb/>
　　　　惟是永樂大典各條散於逐韻之下其本來<lb/>
　　　　門目難以臆求謹略以時代為次補於刻本<lb/>
　　　　之後無時代者又後之共為四卷又刻本上<lb/>
　　　　下二卷篇頁過繁今每卷各析為二仍為八<lb/>
<pb n="KR3l0055_WYG_000-3a"/>
　　　　卷以還其舊此書久無校本訛脱甚衆文義<lb/>
　　　　往往難通謹取新舊唐書及諸家説部一一<lb/>
　　　　詳為勘正其必不可知者則姑仍原本庶不<lb/>
　　　　失闕疑之義焉乾隆四十九年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐語林卷四</head> <lb/>
    <p>
<pb n="KR3l0055_WYG_004-1a"/>
欽定四庫全書<lb/>
　唐語林卷四<lb/>
　　　　　　　　　　　　　宋　王讜　撰<lb/>
　　豪爽<lb/>
明皇為潞州别駕入覲京師尤自卑損暮春豪家子數<lb/>
輩遊昆明池方飲次上戎服臂鷹疾驅至前諸人不悦<lb/>
忽一少年持酒船唱曰今日宜以門族官品自言酒至<lb/>
上大聲曰曽祖天子祖天子父相王臨淄王李某諸少<lb/>
<pb n="KR3l0055_WYG_004-1b"/>
年驚走不敢復視上乃連飲三銀船盡一巨饀乘馬而<lb/>
去<lb/>
明皇幸太山囘車次上黨路逢父老負擔壺漿逺迎上<lb/>
親加存問受其所獻賜賚有差父老舊識者上悉賜酒<lb/>
與之話舊所過村鄉必令詢問或有喪疾俱令弔䘏百<lb/>
姓欣然乞願駐蹕及車駕過金橋<hi>原注橋在潞州</hi>御路縈轉上<lb/>
見數十里旌旗嚴潔羽衛整肅謂左右曰張説言我勒<lb/>
兵三十萬旌旗千里挾<hi>案此下原闕一字</hi>上黨止于太原真才<lb/>
<pb n="KR3l0055_WYG_004-2a"/>
子也左右皆稱萬歲遂詔呉道子韋無忝陳閎等令寫<lb/>
金橋圖其聖容及上所乘馬照夜白陳閎主之橋梁山<lb/>
水車輿人物草樹鷹鳥器仗幃幕呉道子主之大馬驢<lb/>
騾牛羊駱駝熊猿猪雞之𩔖韋無忝主之其圖謂之三<lb/>
絶<lb/>
明皇為皇孫時風神秀異英姿雋邁于朝堂叱武攸暨<lb/>
曰我國家朝堂汝安得恣蜂蠆而狼顧耶則天聞之曰<lb/>
此皃氣槩終當是吾家太平天子<lb/>
<pb n="KR3l0055_WYG_004-2b"/>
明皇在藩邸時毎歳畋于城南韋杜之間嘗因逐兔意<lb/>
樂忘反與其徒十餘人饑倦休息于大樹下忽有一書<lb/>
生殺驢㧞蒜為具甚備上顧而奇之及與語磊落不凡<lb/>
問姓名王琚也自此毎遊必過其舍或語多合上意乃<lb/>
益親之及韋氏専制上憂甚密言之琚曰亂則殺之又<lb/>
何慮焉上遂納其謀平國内難累拜琚為中書侍郎預<lb/>
配享<lb/>
明皇洞曉音律絲管皆造其妙制作諸曲隨意即成如<lb/>
<pb n="KR3l0055_WYG_004-3a"/>
不加意尤愛羯鼓横笛云八音之領䄂諸樂不可為比<lb/>
嘗遇二月初詰旦巾櫛方畢時宿雨始晴景氣明麗殿<lb/>
庭栁杏將拆上曰對此景物豈得不為他判㫁乎左右<lb/>
相目將令備酒獨高力士遣取羯鼓上臨軒縱擊一曲<lb/>
名春光好<hi>原注上自製也</hi>神氣自得及顧栁杏皆已發折指而<lb/>
笑曰不喚我作天公可乎嬪嬙侍臣皆稱萬歳又嘗製<lb/>
秋風髙毎至秋空迴徹纎埃不起即奏之必逺風徐來<lb/>
庭葉墜下其神妙如此<lb/>
<pb n="KR3l0055_WYG_004-3b"/>
明皇起凉殿拾遺陳知節上疏極諌上令力士召對時<lb/>
暑毒方甚上在凉殿坐後水激扇車風獵衣襟知節至<lb/>
賜坐石榻隂霤沈吟仰不見日四隅積水成簾飛灑坐<lb/>
内含凍復賜冰屑麻節飲陳體生寒慄腹中霤鳴再三<lb/>
請起方許上猶拭汗不已陳纔及門遺洩狼籍逾日復<lb/>
故謂曰卿論事宜審勿以己方萬乘也<lb/>
明皇性俊邁不好琴㑹聽琴正弄未畢叱琴者曰待詔<lb/>
出謂内官曰速令花奴將羯鼓來為我解穢<lb/>
<pb n="KR3l0055_WYG_004-4a"/>
明皇封太山進次滎陽旃然河見巨黒龍命弧矢而親<lb/>
射之矢發龍滅自是旃然伏流于今百餘年矣按旃然<lb/>
即濟水溢而為滎遂名旃然左𫝊楚渉潁次于旃然即<lb/>
其地<lb/>
武后朝嚴安之挺之昆弟也安之為長安兵曹權過京<lb/>
兆至今為寮者賴安之之術焉挺之則登厯臺省亦有<lb/>
時名挺之薄妻而愛其子嚴武年八歲詢其母曰大人<lb/>
常厚𤣥英<hi>原注妾也</hi>未嘗慰省我母何至于斯母曰吾與汝<lb/>
<pb n="KR3l0055_WYG_004-4b"/>
子母也以汝尚幼未知之也汝父薄行嫌吾寢陋枕席<lb/>
數宵遂即懐汝自後相棄為汝父離婦焉其母悽咽武<lb/>
亦憤惋候父出𤣥英方睡武持小鐵鎚擊碎其首及挺<lb/>
之歸驚愕視之已斃矣左右曰小郎君戲運鎚而致之<lb/>
挺之呼武曰汝何戲之甚武曰焉有大朝人士厚其侍<lb/>
妾困辱兒之母乎故須擊殺非戲也父曰真嚴挺之子<lb/>
武年二十三為給事黄門明年擁旄西蜀累于飲筵對<lb/>
客騁其筆札杜甫拾遺乘醉而言曰不謂嚴挺之乃有<lb/>
<pb n="KR3l0055_WYG_004-5a"/>
此兒也武恚目久之曰杜審言孫子擬捋虎鬚耶合坐<lb/>
皆笑以彌縫之武曰與公等飲饌所以謀歡何至于祖<lb/>
考耶房太尉琯㣲亦有所忤憂怖成疾武母恐害損賢<lb/>
良遂以小舟送甫下峽母則可謂賢也然二公幾不免<lb/>
于虎口矣李太白作蜀道難乃為房杜危之也其畧曰<lb/>
劒閣崢嶸而崔嵬一夫當闗萬夫莫開所守或非人化<lb/>
為狼與豺朝避猛虎夕避長蛇磨牙吮血殺人如麻錦<lb/>
城雖云樂不如早還家蜀道之難難于上青天側身西<lb/>
<pb n="KR3l0055_WYG_004-5b"/>
望長咨嗟杜初自作閬中行豺狼當路無地遊從或謂<lb/>
章仇大夫兼瓊為陳子昻拾遺雪獄髙侍御適與王江<lb/>
寧昌齡申寃當時同為義士也李翰林作此歌朝右聞<lb/>
之皆疑嚴武有劉焉之志其屬刺史章彛因小瑕武怒<lb/>
遽命杖殺之後為彛之外家報怨嚴氏之後遂㣲焉<lb/>
鄭太穆郎中為金州刺史一日忽致書于襄陽于司空<lb/>
頔其言懇切而傲睨自若似無郡僚之禮書曰閤下為<lb/>
南溟之大鵬作中天之一柱鶱騰則日月暗搖動則山<lb/>
<pb n="KR3l0055_WYG_004-6a"/>
嶽頽真天子之爪牙諸侯之龜鑒也太穆幼孤二百餘<lb/>
口饑凍兩京小郡俸薄尚為衣食之憂溝壑之期斯須<lb/>
至矣伏惟賢公息雷霆之威垂特達之節賜錢一千貫<lb/>
絹一千匹器物一千事米一千石奴婢各十人且曰分<lb/>
千樹一葉之影即是濃隂減四海數滴之泉便為膏澤<lb/>
于公覽書亦不嗟訝曰鄭君所須各依來數一半以戎<lb/>
旅之際不全副其本望也又有匡廬符山人遣童子賫<lb/>
書乞買山錢百萬公遂與之仍加紙墨衣服等又有崔<lb/>
<pb n="KR3l0055_WYG_004-6b"/>
郊秀才者寓居于漢上藴有文藝而家貧與姑婢通其<lb/>
婢端麗解音律漢南之最也姑貧鬻婢于連帥愛之以<lb/>
𩔖無雙<hi>原注無雙即薛太保愛妾至今圖畫觀之</hi>給錢四十萬郊思之不已<lb/>
即强就府署願一見焉其婢因寒食節來從事冢還值<lb/>
郊立于桞隂馬上連泣誓若山河崔生贈之以詩曰公<lb/>
子王孫逐後塵緑珠垂淚滴羅巾侯門一入深如海從<lb/>
此蕭郎是路人或有寫郊詩于公座公覩詩令召崔生<lb/>
左右莫之測及見郊曰侯門一入深如海從此蕭郎是<lb/>
<pb n="KR3l0055_WYG_004-7a"/>
路人便是君製也四百千小哉何惜一書不早相示遂<lb/>
命婢同歸至于幃幌奩匣悉為贈飾之物有客自零陵<lb/>
來稱戎昱使君席上有善歌者公遽命召焉戎不敢違<lb/>
逾月而至及至令唱歌歌乃戎使君送妓之詩其辭曰<lb/>
寳鈿青蛾翡翠裙糚成掩泣欲行雲慇懃好取襄王夢<lb/>
莫向陽臺夢使君公曰丈夫不能立功業為異代之所<lb/>
稱豈可奪人愛姬為己之嬉娯以此觀之誠可竄身于<lb/>
無人之地遂以繒帛贐行為書謝零陵守<lb/>
<pb n="KR3l0055_WYG_004-7b"/>
李尚書翺潭州席上有舞柘枝者顔色憂悴殷堯藩侍<lb/>
御當筵而贈詩曰姑蘇太守青蛾女流落長沙舞柘枝<lb/>
滿坐繡衣皆不識可憐粉臉淚雙垂李公詰其事乃故<lb/>
姑蘇臺韋中丞愛姬之女也李公曰吾與韋族其姻舊<lb/>
矣速命更舞衣即延入與韓夫人<hi>原注吏部之姪</hi>相見顧其言<lb/>
語清楚宛有冠盖風儀遂于賔榻中選士嫁之舒元輿<lb/>
侍郎聞之贈李公詩曰湘江舞罷忽成悲便脱蠻靴出<lb/>
絳帷誰是蔡邕琴酒客魏公懐舊嫁文姬李尚書初守<lb/>
<pb n="KR3l0055_WYG_004-8a"/>
廬江有重繫者當大辟引慮之時啟曰昔于羣小専習<lb/>
一藝願于貴人之前試之乃曰長嘯也公命緩繫而聽<lb/>
之曰不謂蘇門之風出于赭衣之下遂蠲其罪後鎮山<lb/>
南夜聞長笛之音而瀏亮不絶問是何人吹也具云府<lb/>
獄重囚令明日引來官吏遞相尤恐使使囚徒為樂罪<lb/>
累必深及至公曰汝之吹竹已得其能少不事農桑可<lb/>
為伶人耳卒歳而憐愍之便令奔去<lb/>
李相紳督大梁日聞鎮海軍進健卒四人一曰富倉龍<lb/>
<pb n="KR3l0055_WYG_004-8b"/>
二曰沈萬石三曰馮五千四曰錢子濤悉能㧞橛角觝<lb/>
之戲翌日于毬塲内犒勞以老牛筋皮為炙狀瘤魁之<lb/>
臠<hi>原注魁酒罇也盛一斗二升多以楢槐瘤為之或銅鑄也</hi>坐于地茵大柈令食之<lb/>
萬石等三人視炙堅麤莫敢就食獨五千瞑目張口兩<lb/>
手捧炙如虎啖肉丞相曰真壯士也可以撲殺西域健<lb/>
酋又令試觝戲倉龍等亦不利獨五千勝之十萬之衆<lb/>
為之披靡于是獨留五千倉龍等退還本道語曰壯兒<lb/>
過大梁如上龍門也城北門常扄鏁不開開必有事公<lb/>
<pb n="KR3l0055_WYG_004-9a"/>
命開之騾子營騷動軍府乃悉誅之自此遂安也李公<lb/>
既治淮南決呉湘之獄而持法清峻犯之者無宥有嚴<lb/>
張之風也狡吏奸豪潛形匿迹然出于獨見寮佐莫敢<lb/>
諫之李元將評事及弟仲將嘗僑寓江都李公羇旅之<lb/>
年毎止于元將之館而叔呼之榮達之後元將稱弟稱<lb/>
姪皆不悦也及為孫子方似相容又有崔巡官者居鄭<lb/>
圃與丞相同年之舊特逺來謁纔到客舍不意家僕與<lb/>
市人有競詰其所以僕曰宣州館驛崔巡官下其僕與<lb/>
<pb n="KR3l0055_WYG_004-9b"/>
市人皆抵極法令捕崔至曰昔嘗識君到此何不相見<lb/>
也崔生叩頭謝曰適憩旅舍日已遲晩相公尊重非時<lb/>
不敢具陳卑禮伏希哀憐獲歸鄉里遂縻留服罪笞股<lb/>
二十送過秣陵時人相謂曰李公宗叔飜為孫子故人<lb/>
忽作流囚邑人懼禍渡江過淮者衆主吏啓曰户口逃<lb/>
亡不少丞相曰汝不見淘麥乎秀者在下糠粃隨流隨<lb/>
流者不必報來自此一言竟無踰境者又有少年勢似<lb/>
疎簡自云辛氏郎君來謁丞相於晤對之間未甚周至<lb/>
<pb n="KR3l0055_WYG_004-10a"/>
先是白居易寄元相詩曰悶勸迂辛酒閒吟短李詩且<lb/>
曰辛大丘度性迂嗜酒李二十紳短而能詩辛氏郎君<lb/>
即丘度之子也因謂李公曰小子每憶白二十二丈詩<lb/>
曰悶勸疇昔酒閒吟甘丈詩李曰辛大有此狂兒吾敢<lb/>
不存舊乎凡諸宦族快辛子之能忤丞相之受侮有一<lb/>
曹官到任儀質頗似府公府公見而惡之書其狀曰著<lb/>
青把笏也請料錢覩此形骸足可駭歎左右皆竊笑焉<lb/>
又有宿將有過請罰且云老兵倚侍年老而形不加若<lb/>
<pb n="KR3l0055_WYG_004-10b"/>
在軍門一百也決竟不免其形凡所書判或是卒然故<lb/>
趨事者皆驚神破膽矣初李公赴薦嘗以古風求吕光<lb/>
化溫謂齊員外煦及弟恭曰吾觀李二十秀才之文斯<lb/>
人必為卿相果如其言詩曰春種一粒粟秋成萬顆子<lb/>
四海無閒田農夫猶餓死鋤禾日當午汗滴禾中土誰<lb/>
知盤中餐粒粒皆辛苦先是元相亷察江東之日修龜<lb/>
山寺魚池以為放生之所戒其僧曰勸汝諸僧好自持<lb/>
不須垂釣引青絲雲山莫厭看經坐便是浮生得道時<lb/>
<pb n="KR3l0055_WYG_004-11a"/>
李公到鎮遊于野寺觀元公詩笑曰僧有漁罟之事必<lb/>
投于鏡湖後有犯者遂不怒復為二絶以示之云剃髮<lb/>
多縁是代耕好聞人死惡人生祗園説法無高下爾輩<lb/>
何勞尚世情汲水添池活白蓮十千鬐鬣盡生天凡庸<lb/>
不識慈悲意自葬江魚入九泉忽有老僧謁願以因果<lb/>
喻之丞相問阿師從何處來答曰貧道從來處來遂決<lb/>
二十曰任從去處去至如浮薄賔客莫敢候問三敎所<lb/>
來俱有區别海内服其才俊<lb/>
<pb n="KR3l0055_WYG_004-11b"/>
李衛公佐武宗平上黨破囘鶻自矜其功于平泉莊置<lb/>
構思亭伐叛亭以自旌<lb/>
李丞相囘少嘗遊覃懐王氏别墅王氏先世仕宦子孫<lb/>
以力自業待之甚厚囘深德之及貴王氏子賫其家牒<lb/>
求謁不得通于金吾鼓舍伺丞相出拜于道左久之方<lb/>
省曰故人也遂廩餼之逾旬以前銜除大理評事取告<lb/>
身面授舊制大理寺官初上召寺僚或在朝五品以上<lb/>
清資保識王氏本耕田宗無故舊復邀回言之回問有<lb/>
<pb n="KR3l0055_WYG_004-12a"/>
狀乎對曰無又曰有紙乎曰無䄂中何物曰告身即取<lb/>
告身署曰中書侍郎兼禮部尚書平章事李囘識仍謂<lb/>
諸曹長曰此亦五品以上清資也<lb/>
宣宗幸苑中囘顧仗外舍屋際有倚竹一竿可見者止<lb/>
尺餘去御馬百歩外遂命弓横綜上挾矢曰朕以法制<lb/>
威天下而黨羌窮寇敢來干我連年兵不解我今射此<lb/>
竹卜其濟否左右聳觀上攘䄂挽弓一發洞其竹分而<lb/>
為二矢貫于外左右呼萬歳賀于馬前未逾月羌果滅<lb/>
<pb n="KR3l0055_WYG_004-12b"/>
裴相為宣州觀察朝謝後閒行曲江荷花盛發與省閣<lb/>
諸公同遊自慈恩至紫雪樓下見五六人坐水次裴與<lb/>
諸人憩于旁中有黄衣飲酒軒昻笑語輕脱裴稍不平<lb/>
問曰君所任何官對曰諾即不敢新授宣州廣德縣令<lb/>
復問裴曰押衙所任何職曰諾即不敢新授宣州觀察<lb/>
使于是奔走而去一席皆歡聞者大笑左右訪于吏部<lb/>
云有廣德縣令已請換羅江令矣宣宗在藩邸聞之常<lb/>
與諸王為笑樂及即位裴為丞相因書麻制回謂左右<lb/>
<pb n="KR3l0055_WYG_004-13a"/>
曰諾即不敢新授中書侍郎平章事<lb/>
長孫趙公朝宴酒酣樂闋顧羣公曰無忌不才幸遇休<lb/>
明之運因緑寵私致位上公人臣之貴可謂極矣公視<lb/>
無忌何如越公<hi>原注楊素有大功封越公</hi>或對曰不如或曰過之公<lb/>
曰吾自揣誠不羡越公越公之貴也老而無忌之貴也<lb/>
少<lb/>
李太師光顔女未聘從事許當及幕僚因從容次盛譽<lb/>
一鄭秀才詞學門閥冀其選揀謝曰李光顔一健兒也<lb/>
<pb n="KR3l0055_WYG_004-13b"/>
遭遇多偶立㣲功豈可妄求名族已選得一壻也諸賢<lb/>
未見乃召客司小將指之曰此即某女之壻也超三五<lb/>
階軍職厚與金帛足矣<lb/>
渾太師瑊年十一隨父釋之防秋朔方節度使張齊丘<lb/>
戲問將乳母來否其年立跳盪功後二年収石堡城収<lb/>
龍駒島皆有奇數<lb/>
馬司徒討李懐光自太原引兵至寳鼎下營問其地名<lb/>
曰埋懐村大喜曰擒賊必矣<lb/>
<pb n="KR3l0055_WYG_004-14a"/>
　　容止<lb/>
開元中燕公張説當朝文伯冠服以儒者自處明皇嫌<lb/>
其異己賜内様巾子長脚羅幞頭燕公服之入謝明皇<lb/>
大喜<lb/>
明皇早朝百官趨班上見張九齡風儀秀整有異于衆<lb/>
謂左右曰朕每見張九齡精神頓生<lb/>
裴僕射遵慶二十入仕裹拆上巾子未嘗隨俗様凡代<lb/>
之移易者五六而公年九十時尚幼少所裹者今巾子<lb/>
<pb n="KR3l0055_WYG_004-14b"/>
有僕射様<lb/>
韓晉公久鎮浙西所取賔佐隨其所長無不得人嘗有<lb/>
故舊子弟投之與語更無他能召之讌而觀之畢席端<lb/>
坐不旁視不與比坐交言後數日署以隨軍令監庫門<lb/>
使人視之毎早入惟端坐至夕警察吏卒無敢濫出入<lb/>
者<lb/>
李相國程為翰林學士以階前日影為入候公性懶每<lb/>
入必逾八磚後號為八磚學士<lb/>
<pb n="KR3l0055_WYG_004-15a"/>
鄭珣瑜為河南尹送迎中使皆有常處人吏窺之馬足<lb/>
差跌不出三五歩議者以珣瑜為河南尹可繼張延賞<lb/>
而重厚堅正前後莫有及<lb/>
大中十一年正月一日含元殿受朝太子太師盧鈞年<lb/>
八十自樂懸南歩而及殿墀稱賀上前舉止中禮士大<lb/>
夫歎之十二年正月朔含元殿受朝太子少師栁公權<lb/>
亦年八十復為百官班首自樂懸南歩至殿下力已委<lb/>
頓及上尊號聖敬文思和武光孝皇帝公權誤曰光武<lb/>
<pb n="KR3l0055_WYG_004-15b"/>
和孝御史彈之罰一季俸世譏公權不能退身自止<lb/>
薛調李瓚同年進士調美姿貌人號為生菩薩瓚俊爽<lb/>
人號為劍調寛恕而瓚猜忌論者以時人所稱協其性<lb/>
也劉元章罷江夏入朝以風標自任一日調謁之倒屣<lb/>
出迎愛其風韻去而復留者數四既去謂左右曰若不<lb/>
見其<hi>案此下有闕文</hi>也調為翰林學士郭妃悦其貌謂懿宗曰<lb/>
駙馬盍若薛調乎頃之暴卒時以為中鴆卒年四十三<lb/>
常覽鏡曰薛調豈止四十三乎豈常有言其夀者耶<lb/>
<pb n="KR3l0055_WYG_004-16a"/>
杜相審權鎮浙西性寛厚左右僮僕希見其語在翰林<lb/>
最久習于慎密在鎮三歳自初視事坐于東廰至其罷<lb/>
去未嘗易處雖大臣經過亦不踰中門視事之暇日未<lb/>
夕非有故不還私室端黙歛衽常若對賔旅夏日中欲<lb/>
寢息則顧軍將令下簾或四顧無人即自起去簾鈎以<lb/>
手捧軸徐下簾至地方拱退進止雍容如畫時杜悰先<lb/>
達人謂之老杜相審權為小杜相<lb/>
魏僕射元忠毎立朝必得常處人或記之不差尺寸<lb/>
<pb n="KR3l0055_WYG_004-16b"/>
路侍中巖風貌之美為世所聞鎮成都日委執政于孔<lb/>
目吏邊咸日以技樂自隨宴于江津都人士女懐擲果<lb/>
之羡雖衛玠潘岳不足為比善巾裹蜀人見必效之後<lb/>
乃剪紗巾之角以異于衆也閭巷有袨服修容者人必<lb/>
譏之曰爾非路侍中耶此至鬻豚之肆見儈豕者謂屠<lb/>
主曰此豚端正路侍中不如用之比方良可笑也以官<lb/>
妓行雲等十人侍宴移鎮渚宫日于合江亭離筵贈行<lb/>
雲等感恩多詞有離魂何處㫁烟雨江南岸至今播于<lb/>
<pb n="KR3l0055_WYG_004-17a"/>
倡樓也<lb/>
　　自新<lb/>
江淮客劉圓嘗謁江州刺史崔沆稱前拾遺沆引坐勸<lb/>
曰諌官不可自稱司直評事可矣須臾他客至圓稱曰<lb/>
大理司直劉圓沆甚賞之<lb/>
李銛錡從父弟也為宋州刺史聞錡反狀慟哭悉驅妻<lb/>
子奴婢無老幼量頭為枷自拘于觀察使朝廷憫之薄<lb/>
貶<lb/>
<pb n="KR3l0055_WYG_004-17b"/>
天寳已前多刺客報恩李汧公勉為開封府鞫囚有意<lb/>
氣者咸哀勉求生縱而逸之後數歳勉罷官客行河北<lb/>
偶見故囚厚迎待之告其妻曰此活我者何以報德妻<lb/>
曰以縑千匹可乎曰未也一千匹可乎亦曰未也妻曰<lb/>
大恩難報不如殺之故囚心動其僮哀勉密告勉被衣<lb/>
乘馬而遁比夜半百餘里至津店津店老人曰此多猛<lb/>
獸何故夜行勉因言其故未畢梁上有人瞥下曰幾誤<lb/>
殺死長者乃去未明擕故囚夫妻二首而至示勉<lb/>
<pb n="KR3l0055_WYG_004-18a"/>
田神功自平盧兵使授淄青節度舊官皆偏裨時部曲<lb/>
神功平受其拜及此前使判官劉位已下數人並留在<lb/>
院神功待之亦無降禮後因圍宋州見李光弼與勅使<lb/>
打毬聞判官張傪至光弼答拜神功大驚歸幕呼劉位<lb/>
問之曰太尉今日見張郎中來與之答拜是何禮也位<lb/>
曰判官幕客使主無受拜之禮神功曰公何不早説遂<lb/>
令屈諸判官謝之曰神功武將起自行伍不知朝廷禮<lb/>
數誤受判官等拜又不言成神功之過今還諸公拜遂<lb/>
<pb n="KR3l0055_WYG_004-18b"/>
一一拜之<lb/>
包誼江淛人下第遊漢南與劉太真相㑹辯難劉辭屈<lb/>
責其不敬誼擲盃中其額後太真為禮部侍郎誼應舉<lb/>
太真覽其文卷于包侍郎佶之家初甚驚歎及視其名<lb/>
迺包誼也遂黙然至出牓宰相欲有去留面問太真換<lb/>
一名太真不能對忽記誼之姓名遽言之遂中第<lb/>
魏僕射本名真宰武后朝𬒳誣構下獄有司將出之小<lb/>
吏聞之以告魏魏喜曰汝名何曰元忠遂改從元忠焉<lb/>
<pb n="KR3l0055_WYG_004-19a"/>
　　企羡<lb/>
進士張倬濮陽王東之曽孫也時初落第兩手捧登科<lb/>
記頂之曰此千佛名經也其企羡如此<lb/>
盧把令李揆入蕃揆對德宗曰臣不憚逺使恐死于道<lb/>
路不達君命上惻然欲免之謂把曰李揆暮老無使把<lb/>
曰和戎之使且須諳練非揆不可且使揆去向後差使<lb/>
小于揆年者不敢辭逺使矣揆既至蕃長曰聞唐家第<lb/>
一人李揆公是否揆曰非也他那箇李揆爭肯到此恐<lb/>
<pb n="KR3l0055_WYG_004-19b"/>
其拘留以此謾之也揆門第第一文學第一官職第一<lb/>
揆致仕東都大司徒杜公罷淮海也入洛見之言及頭<lb/>
頭第一之説揆曰若道門户有所自承餘裕也官職遭<lb/>
遇爾今形骸凋瘁看即下世一切為空何第一之有<lb/>
苖給事子纘應舉次而給事以中風語澁而心中至切<lb/>
臨試又疾亟纘乃為狀請許入試否給事猶能把筆淡<lb/>
墨為書曰入其父子之情切如此其年纘及第<lb/>
開元以後不以姓名而可稱者燕公許公魯公不以名<lb/>
<pb n="KR3l0055_WYG_004-20a"/>
而可稱者宋開府陸兖州王右丞房太尉郭令公崔太<lb/>
尉楊司徒劉忠州楊崖州段太尉位卑而名著者李北<lb/>
海王江寧李館陶鄭廣文元魯山蕭功曹獨孤常州崔<lb/>
比部張水部梁補闕韋蘇州二人連呼者岐薛燕許<hi>原注</hi>
<hi>大手筆</hi>李杜姚宋<hi>原注亦/曰蘇宋</hi>蕭李<hi>原注文章</hi>元和後不以名可稱<lb/>
者李太尉韋中令裴晉公白太傅賈僕射路侍中杜紫<lb/>
㣲位卑名著者賈長江趙渭南二人連呼者元白又有<lb/>
羅鉗吉網<hi>原注酷吏</hi>員推韋狀<hi>原注能吏</hi>又有四䕫四凶<lb/>
<pb n="KR3l0055_WYG_004-20b"/>
于良史為張徐州建封從事每自吟曰出身三十年白<lb/>
髮衣猶碧日暮倚朱門從朱汚袍赤公聞之為奏章服<lb/>
焉<lb/>
韓僕射臯為京兆尹韋相貫之為畿甸尉及貫之入為<lb/>
相臯為吏部尚書毎至中書韋常異禮以申故吏之敬<lb/>
臯家自黄門以來三世𫝊執一笏經祖父所執未嘗輕<lb/>
授于僕人之手歸則别置于卧内一榻以示敬慎<lb/>
趙昭公以舊相為吏部侍郎考前進士杜元頴宏詞登<lb/>
<pb n="KR3l0055_WYG_004-21a"/>
科及鎮荆南又奏為從事杜公入相昭公復掌選至杜<lb/>
出鎮西川奏宋相申錫為從事數年杜以南蠻入寇貶<lb/>
刺循州遂卒宋以宰相被誣謫佐開州後數年昭公始<lb/>
卒公凡八在銓衡三領節鎮皆帶府號為尚書惟不歴<lb/>
工部其兵部太常皆再任年八十七嵗其間未嘗遇重<lb/>
疾儉素<hi>案儉素趙璘因話録作異致</hi>壽考為朝中之首<lb/>
權文公德輿身不由科第嘗知貢舉三年門下所出諸<lb/>
生相繼為公相號得人之盛<lb/>
<pb n="KR3l0055_WYG_004-21b"/>
趙郡李氏元和初三祖之後同時一人為相藩南祖吉<lb/>
甫西祖絳東祖而皆第三至太和開成間又各一人前<lb/>
後在相位德裕吉甫之子固言藩再從弟皆第九珏亦<lb/>
絳之近從<lb/>
李尚書益有宗人庶子同名俱出于姑臧公而人謂尚<lb/>
書為文章李益庶子為門户李益而尚書尚兼門地焉<lb/>
嘗姻族間有禮㑹尚書歸笑謂家人曰大堪笑今日局<lb/>
席兩箇座頭總是李益<lb/>
<pb n="KR3l0055_WYG_004-22a"/>
李太師逢吉知貢舉牓未放而入相禮部尚書王播代<lb/>
放牓及第人就中書見座主時謂好腳迹門生前世未<lb/>
有<lb/>
陽城為朝士家苦貧常以布衾木枕質錢數萬人爭取<lb/>
之<lb/>
李愿司空兄弟九人四有土地願為夏州徐泗鳯翔宣<lb/>
武河中五節度憲為江西觀察嶺南節度愬為唐鄧襄<lb/>
陽徐泗鳯翔澤潞魏博六節度聽為夏州靈武河東鄭<lb/>
<pb n="KR3l0055_WYG_004-22b"/>
滑魏博邠寧七節度一門登壇受鉞無比焉<lb/>
胡尚書証河中人太傅昭公鎮河中尚書建節赴振武<lb/>
備桑梓禮入謁持刺稱百姓獻昭公詩云詩書入京國<lb/>
旌斾過鄉闗州里榮之進士趙櫓著鄉籍一篇誇河東<lb/>
人物之盛皆實録也同鄉中趙氏軒冕文儒最著曾祖<lb/>
祖父世掌綸誥櫓昆弟五人進士及第皆歴臺省盧少<lb/>
傅𢎞宣盧尚書簡辭𢎞正簡求皆其姑子也時稱趙家<lb/>
出外家敬氏先世亦出自河中人物名望皆謂至盛櫓<lb/>
<pb n="KR3l0055_WYG_004-23a"/>
著鄉籍載之<lb/>
楊僕射於陵在考功時與李師稷及第至其子相國嗣<lb/>
復知舉門生集候僕射而李公在座時人謂之楊家上<lb/>
下門生世有姑之壻與姪之壻謂之上下同門蓋以此<lb/>
況也<lb/>
李相石庾尚書承宣門生不數年李佐魏博軍因奏事<lb/>
特賜紫而庾尚衣緋人謂李侍御將紫底緋上座主<lb/>
李相宗閔知貢舉門生多清雅俊茂唐冲薛庠𡊮都時<lb/>
<pb n="KR3l0055_WYG_004-23b"/>
謂之玉笋<lb/>
桞公權與族孫璟開成中同在翰林時稱大栁舍人小<lb/>
栁舍人自祖父郎中芳已來奕世文學居清列久在名<lb/>
場淹屈又擢第首冠諸生當年宏詞登高科十餘年便<lb/>
掌綸誥侍翰苑性喜汲引後進多出其門以誠明待物<lb/>
不妄然諾士益附之<lb/>
開成三年書判考官刑部員外郎紇于公崔相羣門生<lb/>
也紇于及第時于崔相新昌宅小㕔中集見座主及為<lb/>
<pb n="KR3l0055_WYG_004-24a"/>
考官之前假居崔相故第亦于此㕔見門生焉是年科<lb/>
目八人勅頭孫河南榖先于鴈門公為丞紇干封鴈門<lb/>
公<lb/>
文宗自太和乙卯歲後常戚戚不樂事稍間則必有歎<lb/>
息之音㑹幸三殿東亭見横御架巨軸上指謂畫工程<lb/>
修己曰此開元東封圗也命内臣懸于東廡下上舉玉<lb/>
如意指張説輩歎曰使吾得其中一人則可見開元之<lb/>
理<lb/>
<pb n="KR3l0055_WYG_004-24b"/>
文宗為莊恪太子選妃朝臣家子女悉令進名中外為<lb/>
之不安上知之謂宰臣曰朕欲為太子求汝鄭間衣冠<lb/>
子女為新婦扶出來田舍齁齁地如聞朝臣皆不願與<lb/>
朕作親情何也朕是數百年衣冠無何神堯打朕家事<lb/>
羅訶去<hi>案此句文義難解疑有脱誤或是當時俚語</hi>遂罷其選<lb/>
馮河南宿之三子陶寛圖兄弟連年進士及第連年登<lb/>
宏詞科一時之盛無比太和初馮氏進士十人宿家兄<lb/>
弟叔姪亦八人焉<lb/>
<pb n="KR3l0055_WYG_004-25a"/>
李右丞廙年二十九為尚書右丞<lb/>
宣宗好儒多與學士小殿從容議論殿柱自題曰鄉貢<lb/>
進士李某或宰臣出鎮賦詩以贈之凡對宰臣及上言<lb/>
者必先整容貎易衣盥手然後召見語及政事即終日<lb/>
忘倦<lb/>
宣宗愛羡進士毎對朝臣問登第否有以科名對者必<lb/>
有喜便問所賦詩賦題并主司姓名或有人物優而不<lb/>
中第者必歎息久之嘗于禁中題鄉貢進士李道龍宦<lb/>
<pb n="KR3l0055_WYG_004-25b"/>
官知書自文宣二宗始<lb/>
宣宗尚文學尤重科名大中十年鄭顥知舉宣宗索登<lb/>
科記顥表曰自武德以後便有進士諸科所𫝊前代姓<lb/>
名皆是私家記録臣尋委當行祠部員外郎趙璘採訪<lb/>
諸科目記撰成十三卷自武德元年至于聖朝勅翰林<lb/>
自今放牓後仰寫及第人姓名及所試詩賦題目進入<lb/>
仰所司逐年編次<lb/>
李某為中丞奏孔尚書溫徐相商為監察御史孔為中<lb/>
<pb n="KR3l0055_WYG_004-26a"/>
丞李在外多年除宗正少卿歸而為丞郎每讌集時人<lb/>
以為盛事<lb/>
大中九年沈侍郎詢以中書舍人知舉其門生李彬父<lb/>
叢為萬年令同年有起居之㑹倉部李郎中蠙時在座<lb/>
因戲諸進士曰今日極盛某與賢座主同年謂郴州李<lb/>
侍郎也衆皆以為異是日數公皆詣賔客馮尚書審則<lb/>
又郴州座主楊相國之同年也舉座異之<lb/>
張不疑進士擢第宏詞登科當年四府交辟江西李中<lb/>
<pb n="KR3l0055_WYG_004-26b"/>
丞凝東川李相回淮南李相紳興元歸僕射融皆當時<lb/>
盛府不疑赴淮南命到府未幾以協律郎卒不疑娶崔<lb/>
氏以不協出之後娶顔氏<lb/>
東裔有識山川者徧禮五嶽一拜而退惟入闗望華山<lb/>
自闗西門歩歩禮拜至山下仰望嘆詫七日而去謂京<lb/>
師衣冠文物之盛由此而致<lb/>
崔起居雍少有令名進士第與鄭顥齊名士之遊其門<lb/>
者多登第時人語為崔雍鄭顥世界自起居郎出守和<lb/>
<pb n="KR3l0055_WYG_004-27a"/>
州遇龎勛寇厯陽雍棄城奔浙西為路巖所構賜死雍<lb/>
兄明序福兄弟八人皆進士列甲乙科當時號為㸃頭<lb/>
崔家澹容貌清痩明白擢第升朝崔鉉辟入幕先是朝<lb/>
中以流品為朋甲以名德清重者為首咸通中李都為<lb/>
大龍甲頭沙汰名士以緯緯其伍涓澹兄弟也澹在品<lb/>
中以涓强侵為麤卒不取焉涓卑屈欲見取其黨皆避<lb/>
之<lb/>
琅邪王氏與太原皆同出于周琅邪之族世貴號<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頭<lb/>
<pb n="KR3l0055_WYG_004-27b"/>
王氏太原子弟爭之稱是己族然實非也太原自號鈒<lb/>
鏤王氏崔氏博陵與清河亦上下其望族博陵三房第<lb/>
二房雖長今其子孫即皆拜第三房子弟為伯叔老盖<lb/>
第三房㛰娶晚遲世數因而少故也始臧李氏亦然其<lb/>
第三房皆受大房第二房之禮清河崔氏亦小房最著<lb/>
崔程出清河小房也世居楚州寳應縣號八寳崔氏寳<lb/>
應本安宜縣崔氏夢捧八寳以獻勅改名焉程之姨北<lb/>
門李相蔚之夫人蔚乃姑臧小房也判鹽鐵程為揚州<lb/>
<pb n="KR3l0055_WYG_004-28a"/>
院官舉呉堯卿蔚以為得人竟亂筦擢之任程累郡無<lb/>
政績小杜相聞程諸女有容德致書為其子讓能娶焉<lb/>
程初辭之謂人曰崔氏之門若有一杜郎其何堪矣而<lb/>
杜相堅請不已程不能免乃于寳應諸院取一娣姪嫁<lb/>
之其後讓能貴為國夫人而程之女不顯<lb/>
進士舉人各樹名甲元和中語曰欲入舉塲先問蘇張<lb/>
蘇張猶可三楊殺我後有東西二甲東呼西為茫茫隊<lb/>
言其無藝也開成㑹昌中又曰魯紹瓌蒙識即命通又<lb/>
<pb n="KR3l0055_WYG_004-28b"/>
曰鄭楊段薛炙手可熱又有薄徒厚徒多輕侮人故裴<lb/>
泌侍御作美人賦譏之後有瓌值韋羅甲又曰瑝值都<lb/>
雍識即命通又有大小二甲又有注已甲又有四字甲<lb/>
言深輝軒庭又四凶甲又芳林十哲言其與宦官交遊<lb/>
若劉煜任江泊李巖士蔡鋌秦韜玉之徒鋌與巗士各<lb/>
將兩軍書題求華州解元時謂對軍解頭太和中又有<lb/>
杜顓竇紃蕭嶰極有時稱為後來領袖杜昇自拾遺賜<lb/>
緋後應舉及第又拜拾遺時號著緋進士鄭延昌相公<lb/>
<pb n="KR3l0055_WYG_004-29a"/>
為京兆尹兼知貢舉<lb/>
白居易葬龍門山河南尹盧貞刻醉吟先生𫝊于石立<lb/>
于墓側相𫝊洛陽士人及四方游人過矚墓者必奠以<lb/>
巵酒故冢前方丈之土常成渥<lb/>
崔魏公鉉與江西李侍郎騭同在李相石襄陽幕中鉉<lb/>
自下追入不二年拜丞相騭時在幕為李相草賀書曰<lb/>
賔筵初啟曽陪樽爼之歡將幕未移已在陶鈞之下<hi>原注</hi>
<hi>杜佑佐權德輿幕李珏佐牛僧孺幕後與使主同為相</hi>
<pb n="KR3l0055_WYG_004-29b"/>
鄭裔綽為浙東觀察使奏侍御史鄭公綽為副使幕客<lb/>
與府主同姓聯名甚寡<lb/>
咸通末鄭渾之為蘇州録事談銖為鹺院官鍾輻為院<lb/>
巡俱廣文時湖州牧李超趙蒙相次俱狀元二郡地土<lb/>
相接時為諾曰湖接兩頭蘇連三尾<lb/>
蘇員外粹與母弟冲俱鄭都尉顥門生後粹為東陽守<lb/>
冲為信陽守欲相見境上本府許之兩郡之守㩦賔客<lb/>
同府主出省俱自外郎兄弟之榮少比<lb/>
<pb n="KR3l0055_WYG_004-30a"/>
范陽盧自興元元年癸亥德宗幸梁洋二年甲子鮑防<lb/>
侍郎知舉至乾符二年乙未崔沆侍郎知舉計九十二<lb/>
年而二年停舉九十年中登進士者一百一十六人諸<lb/>
科在外而為子皆聯子<hi>案此句疑有訛誤</hi>所不聯者不十數人<lb/>
然而後謂盧氏不出座主自唐來唯景雲二年考功員<lb/>
外郎盧逸知舉後無繼者韋都尉保衡常怪之咸通十<lb/>
三年盧莊為閣長都尉欲以知禮部莊七月卒盧相擕<lb/>
在中書以為恥廣明元年乃追盧渥中丞入知舉帖經<lb/>
<pb n="KR3l0055_WYG_004-30b"/>
後黄巢犯闕天子幸蜀韋昭度侍郎于蜀代之放十二<lb/>
人<lb/>
閩自貞元以前未有進士觀察使李錡始建庠序請獨<lb/>
孤常州及為新學記云縵胡之纓化為青衿林藻弟藴<lb/>
與歐陽詹覩之歎息相與結誓繼登科第<lb/>
薛元超謂所親曰吾不才富貴過平生有三恨恨始不<lb/>
以進士擢第不娶五姓女不得修國史<lb/>
高宗承貞觀之後天下無事上官侍郎儀獨持國政嘗<lb/>
<pb n="KR3l0055_WYG_004-31a"/>
凌晨入朝循洛水堤歩月徐轡詠云脉脉廣川流驅馬<lb/>
厯長洲鵲飛山月曙蟬噪野風秋音韻清亮羣公望之<lb/>
猶若神仙焉<lb/>
明皇既誅韋氏擢用賢良革中宗之政依貞觀故事有<lb/>
志者莫不想太平中書令姚元崇侍中宋璟御史大夫<lb/>
畢構河南尹李傑皆一時之選時人稱姚宋畢李焉<lb/>
開元二十三年加榮王已下官勅宰臣入集賢院分寫<lb/>
告身以賜之侍中裴耀卿因入書庫觀書既而謂人曰<lb/>
<pb n="KR3l0055_WYG_004-31b"/>
聖上好文書籍之盛事自古未有朝宰充使學徒雲集<lb/>
官家設教盡在是矣前漢有金馬石渠後漢有蘭臺東<lb/>
觀宋有總章陳有德教周則虎門麟趾北齊有仁夀文<lb/>
林雖載在前書而事皆瑣細方之今日則豈得扶輪捧<lb/>
轂者哉<lb/>
　　傷逝<lb/>
天寳十五載正月安禄山反陷洛陽王師敗績闗門不<lb/>
守車駕幸蜀次馬嵬驛六軍不發賜貴妃死然後駕發<lb/>
<pb n="KR3l0055_WYG_004-32a"/>
行至駱谷上登髙平馬上謂力士曰吾蒼皇出狩不及<lb/>
辭宗廟此山絶髙望見秦川吾今遙辭陵廟下馬東向<lb/>
再拜嗚咽流涕左右皆泣又謂力士曰吾取張九齡之<lb/>
言不至于此乃命中使往韶州以太牢祭之既而取長<lb/>
笛吹自製曲曲成復流涕詔樂工録其譜至成都乃進<lb/>
譜而請名上已不記顧左右曰何也左右以駱谷望長<lb/>
安索長笛吹出對之良久曰吾省矣吾因思九齡可號<lb/>
為謫仙怨有人自西川𫝊者無由知其本末但呼為劒<lb/>
<pb n="KR3l0055_WYG_004-32b"/>
南神曲其音怨切動人大厯中江南人盛𫝊隨州刺史<lb/>
劉長卿左遷睦州司馬祖筵聞之長卿隨撰其詞意頗<lb/>
自得蓋亦不知事之始詞云晴川落日初低惆悵孤舟<lb/>
解攜鳥去平蕪逺近人隨流水東西白雲千里萬里明<lb/>
月前溪後溪獨恨長沙謫去江潭春草萋萋其後台州<lb/>
刺史竇𢎞餘以長卿之詞雖美而與本曲意興不同復<lb/>
作詞以廣不知者其詞曰兵塵犯闕衝闗金輅提攜玉<lb/>
顔雲雨此時消散君王何日歸還傷心朝恨暮恨囬首<lb/>
<pb n="KR3l0055_WYG_004-33a"/>
千山萬山獨望天邊初月蛾眉獨自彎彎<lb/>
德宗初登勤政樓外無知者望見一人衣緑乘驢戴㡌<lb/>
至樓下仰視久之俛而東去上立遣宣宗京尹令以物<lb/>
色求之尹召萬年捕賊官李銘使促求訪李尉佇立思<lb/>
之曰得必矣出召幹事所由春明門外數里内應有諸<lb/>
司舊職事伎藝人悉捜羅之而緑衣果在其中詰之對<lb/>
曰某天寳舊樂工也上皇當時數登此樓每來鴟必集<lb/>
樓上號隨駕老鴟某自罷居城外更不復見今羣鴟盛<lb/>
<pb n="KR3l0055_WYG_004-33b"/>
集又覺景𧰼宛如昔時必知天子在上悲喜且欲泣下<lb/>
于是勅盡収此輩却係教坊李尉亦為京尹所擢用後<lb/>
至郡守<lb/>
貞元四年劉太真侍郎入貢院寄前主司蕭聽尚書詩<lb/>
曰獨坐貢闈裏愁心芳草生山公昨夜事應見此時情<lb/>
太和九年仇士良誅王涯鄭注上或登臨遊幸雖百戲<lb/>
列于前未嘗少悦往往瞠目獨語左右不敢進問題詩<lb/>
云輦路生春草上林花發時憑高何限意無復侍臣知<lb/>
<pb n="KR3l0055_WYG_004-34a"/>
更于殿内看牡丹翹足凭欄誦舒元輿牡丹賦云俯者<lb/>
如愁仰者如悦開者如語合者如咽久之方省元輿詞<lb/>
不覺歎息泣下時有宮人沈阿翹為上舞河滿子詞聲<lb/>
態宛轉鍚以金臂環乃問其從來阿翹曰妾本呉元濟<lb/>
女元濟敗因入宫<lb/>
王太尉播少貧居瓜州寄食多為人所薄及登第歴榮<lb/>
顯掌鹽鐵三十餘年自劉忠州之後無如播者後鎮淮<lb/>
南乃遊瓜洲故居賦詩感舊李衛公出在蜀闗而致和<lb/>
<pb n="KR3l0055_WYG_004-34b"/>
其詩以寄播<lb/>
宣宗以憲宗常幸青龍寺命複道開便門至寺昇眺追<lb/>
感者久之<lb/>
杜豳公喪公主進狀請落駙馬都尉云臣每見官街有<lb/>
駙馬字悽感難勝<lb/>
太宗謂梁公曰以銅為鏡可以正衣冠以古為鏡可以<lb/>
知興替以人為鏡可以明得失朕嘗保此三鏡用防己<lb/>
過今魏徴殂逝一鏡亡矣<lb/>
<pb n="KR3l0055_WYG_004-35a"/>
太宗聞虞監亡哭之慟曰石渠東觀之中無復人矣<lb/>
杜羔有至性其父為河北尉卒母非嫡經亂不知所之<lb/>
羔常抱終身之感㑹堂兄兼為潞州府判官鞫獄于私<lb/>
第有老婦辯對見羔出入竊謂人曰此少年狀𩔖吾夫<lb/>
詰之乃羔母也自此迎歸又往求先人之墓邑中故老<lb/>
已盡不知所詢館于佛寺日夜悲泣忽視屋柱煙煤之<lb/>
下見字數行拂而視之乃其父遺迹言我子孫若求吾<lb/>
墓當于某村某家問之羔號哭而往果有老父年八十<lb/>
<pb n="KR3l0055_WYG_004-35b"/>
餘指其丘壠遂得歸葬<lb/>
　　栖逸<lb/>
宣州當塗𨼆居山巖即陶貞白鍊丹所也鑪迹猶在後<lb/>
為佛舍有僧名彦範俗姓劉雖為沙門而通儒學邑人<lb/>
呼為劉九經顔魯公韓晉公劉忠州穆監寧獨孤常州<lb/>
皆與之善各執經受業者數十人年八十猶强精神僧<lb/>
律不虧唯頗嗜飲酒亦不亂學者有攜壺至者欣然受<lb/>
之毎飲三數盃則講説方鋭所居有小圃自植茶為鹿<lb/>
<pb n="KR3l0055_WYG_004-36a"/>
所損衆勸以短垣隔之諸名士悉為運石共成穆兵部<lb/>
贄事之最謹嘗得美酒密以小甆壺置于懐中累石之<lb/>
際白師曰有少好酒和尚飲否彥範笑而滿引徐謂穆<lb/>
曰不用般石且來聽書遂與剖析奥㫖至多不倦人有<lb/>
得穆兵部遺彦範書者其辭云某偶忝名宦皆因善誘<lb/>
自居班列終日塵屑却思昔歲臨清澗䕃長松接侍座<lb/>
下獲聞㣲言未知何時復遂此事遙瞻水中月嶺上雲<lb/>
但馳攀想而已和尚薄于滋味深于酒德所食僅同嬰<lb/>
<pb n="KR3l0055_WYG_004-36b"/>
兒所飲或如少壯常恐尊體有所不安中夜思之實懐<lb/>
憂戀其誠切如此月日之下稱門人姓名狀和尚前<lb/>
元和初南嶽道士田良逸蔣含𢎞有道業逺近稱之號<lb/>
曰田蔣良逸天資髙峻虚心待物不為表飾吕侍郎渭<lb/>
楊侍郎憑觀察湖南皆師事之潭州旱祈雨不應或請<lb/>
邀之楊曰田先生豈為人祈雨者耶不得已迎之良逸<lb/>
蓬髮敝衣欣然就舉到郡亦終無言即日降雨所居嶽<lb/>
觀内建黄籙壇塲已俱而天隂晦弟子請先生祈晴良<lb/>
<pb n="KR3l0055_WYG_004-37a"/>
逸亦無言岸幘垂髮而坐左右整冠履扶而昇壇亦遂<lb/>
晴霽嘗有村老持一絹襦來施良逸對衆便著坐客竊<lb/>
笑不以介意楊憑嘗迎至潭州良逸方洗足使到乘小<lb/>
舟便行侍者以履襪追及于衡門即于門外坐甎堦著<lb/>
襪若無人在旁楊自京尹謫臨賀尉使使候之遺以銀<lb/>
器良逸受之便悉付門人使還良逸曰報汝阿郎不久<lb/>
即歸勿憂也未幾楊果移杭州長史良逸未嘗干人人<lb/>
至亦不送不記人官位姓名第與吕渭分最深後吕郎<lb/>
<pb n="KR3l0055_WYG_004-37b"/>
中温為衡州刺史因祭嶽候先生告以使君侍郎之子<lb/>
及温入良逸下繩牀撫其背曰你是呂渭兒子耶温泫<lb/>
然降堦先生亦不止其真率如此良逸母為喜王寺尼<lb/>
寺中皆呼良逸為小師良逸常日負兩束薪以奉母或<lb/>
自有故不及往即弟子代送之或𫝊寺衆晨起見一虎<lb/>
在田媪門外走以告媪媪曰毋怪應是小師使致柴耳<lb/>
含𢎞有操尚時人以為不及良逸然二人齊名常兄事<lb/>
良逸善符術後居九真觀曾使弟子至縣市齎物不及<lb/>
<pb n="KR3l0055_WYG_004-38a"/>
期還詰其故云于山口遇猛虎當道不去以故遲滯含<lb/>
𢎞曰吾居此庇渠已多時何敢如此即以一符置所見<lb/>
處明日虎踣符下含𢎞聞之曰吾本以符却之豈知遂<lb/>
死既以害物安用術為取符焚之後不復留意又有歐<lb/>
陽平者行業亦高兄事含𢎞而道業不及也歐陽一夕<lb/>
夢三爐自天而下若有召説既寤潛告人曰二先生不<lb/>
久去矣我繼之俄而田良逸死含𢎞次年卒桐柏山陳<lb/>
寡言徐虚符馮雲翼三人皆田之弟子也衡山周混汙<lb/>
<pb n="KR3l0055_WYG_004-38b"/>
蔣之弟子也陳徐在東南品地比田蔣而馮在歐陽之<lb/>
列周自幼入道善科法亦為南嶽之冠<lb/>
江南多名僧貞元元和已來越州有清江清畫婺州有<lb/>
乾俊乾輔時謂之會稽二清東陽二乾<lb/>
白居易少傅分司東都以詩酒自娯著醉吟先生傳以<lb/>
自叙盧尚書簡辭有别墅近伊水亭榭清峻方冬與羣<lb/>
從子姪同登眺嵩洛既而霰雪㣲下説鎮金陵時江南<lb/>
山水毎見居人以葉舟浮泛就食菰米鱸魚思之不忘<lb/>
<pb n="KR3l0055_WYG_004-39a"/>
逡巡忽有二人衣蓑笠循岸而來牽引篷艇船頭覆青<lb/>
幕中有白衣人與衲僧偶坐船後有小竈安銅甑而炊<lb/>
丱角僕烹魚煮茗泝流過于檻前聞舟中吟笑方甚盧<lb/>
歎其髙逸不知何人從而問之乃白居易與僧佛光自<lb/>
建春門往香山精舍<lb/>
李瞻漢之子有文學氣貎淳古非其人雖富貴不交也<lb/>
累遷司封郎中歸茅山徵拜給事中不就兩京亂竟不<lb/>
罹其禍<lb/>
<pb n="KR3l0055_WYG_004-39b"/>
李尚書褒晚年修道居陽羡川石山後長子召為呉興<lb/>
次子昭為常州當時榮之<lb/>
呉郡陸龜蒙字魯望舊族也其父賔虞進士甲科浙東<lb/>
從事侍御史家于蘇臺龜蒙幼精六籍弱冠攻文與顔<lb/>
蕘皮日休羅𨼆呉融為益友性髙潔家貧思養親之禄<lb/>
與張摶為呉興廬江二郡倅著呉興實録四十卷松陵<lb/>
集十卷笠澤叢書三卷丞相李公蔚盧公擕景重之羅<lb/>
給事寄陸詩云龍樓李丞相昔歳仰高文黄閣今無主<lb/>
<pb n="KR3l0055_WYG_004-40a"/>
青山竟不焚蓋嘗有徵聘之意唐末以左拾遺授之詔<lb/>
下之日疾終光化三年贈右𥙷闕呉侍郎融立𫝊貽史<lb/>
官右𥙷闕韋莊撰誄文相國陸希聲撰碑文給事中顔<lb/>
蕘書皮日休博士為詩友㓂死浙中方干詩名著于呉<lb/>
中陸未許之一旦頓作詩五十首裝為方干新製時軰<lb/>
吟賞降仰陸謂曰此乃下官效方干之所作也方詩在<lb/>
模範中爾奇意精識者亦然之薛許州能以詩道為己<lb/>
任還劉夢得詩卷有詩云百首如一首卷初如卷終譏<lb/>
<pb n="KR3l0055_WYG_004-40b"/>
劉不能變態乃陸之比也<lb/>
天寳之亂元結自汝墳率隣里南投襄漢保全者千餘<lb/>
家乃舉兵宛葉之間有城守扞宼之力結天寳中稱中<lb/>
行子始在商餘山自稱元子逃難入猗玗沮始稱猗玗<lb/>
子或稱浪士漁者呼為聱叟酒徒呼為漫郎<lb/>
崔趙公嘗問徑山曰弟子出家得否徑山曰出家是大<lb/>
丈夫事非將相所為也<lb/>
大歴中闗東饑疫人多死滎陽人鄭捐率有力者每卿<lb/>
<pb n="KR3l0055_WYG_004-41a"/>
為一大墓以葬棄尸謂之鄉葬翕然有仁義之聲損盧<lb/>
藏用之甥不仕鄉里號為雲居先生<lb/>
竟陵僧于水濵得嬰兒者育為弟子稍長自筮得蹇之<lb/>
漸繇曰鴻漸于陸其羽可用為儀乃姓陸氏字鴻漸名<lb/>
羽有文學多意思恥一物不盡其妙最曉茶鞏縣為甆<lb/>
偶人號陸鴻漸買十器得一鴻漸市人沽茗不利輒灌<lb/>
注之羽于江湖稱竟陵子于南越稱桑苧翁貞元末卒<lb/>
韓愈好竒嘗與客登華山絶頂度不可下返發狂慟哭<lb/>
<pb n="KR3l0055_WYG_004-41b"/>
為遺書華隂令百計取之乃下<lb/>
陽城居夏縣拜諌議大夫鄭鋼居閿鄉拜右拾遺李周<lb/>
南居曲江拜校書郎時人以為轉逺轉高轉近轉卑也<lb/>
　　賢媛<lb/>
髙祖乃煬帝友人煬帝以圖讖多言姓李將王每排斥<lb/>
之而後因大㑹煬帝目上呼為阿婆面上不懌歸家色<lb/>
猶摧沮后怪而問久之方説帝目某為阿婆面后喜曰<lb/>
此可相賀公是襲唐公唐之為言堂也阿婆面是堂主<lb/>
<pb n="KR3l0055_WYG_004-42a"/>
上大悦<lb/>
上都崇勝寺有徐賢妃妝殿太宗召妃乆不至怒之因<lb/>
進詩曰朝來臨鏡臺妝罷且徘徊千金始一笑一召詎<lb/>
能來<lb/>
狄仁傑為相有盧氏堂姨居午橋南别墅未嘗入城仁<lb/>
傑伏獵毎脩禮甚謹嘗雪後休假候盧氏安否適見表<lb/>
弟挾弧矢攜雉兔來歸羞味進于堂上顧揖仁傑意甚<lb/>
輕傲仁傑因啟曰某今為相表弟有何欲願悉力從其<lb/>
<pb n="KR3l0055_WYG_004-42b"/>
意姨曰吾止有一子不欲令事女主仁傑慙而去<lb/>
明皇桞媫妤有才學上甚重之媫妤妹適趙氏性巧慧<lb/>
因使工鏤板為雜花象之而為夾結因媫妤生日獻王<lb/>
皇后一匹上見而賞之因勅宮中依様製之當時甚秘<lb/>
後漸出遍于天下乃為至賤所服媫妤生延王肅宗肅<lb/>
宗見王則語左右曰我與王兄弟中更相親外家皆闗<lb/>
中貴族盖桞氏奕葉貴盛人物盡髙方輿公康城公皆<lb/>
北史有𫝊矣睦州後邁風格特異自隋之後家富于財<lb/>
<pb n="KR3l0055_WYG_004-43a"/>
嘗因調集至京師有名娼曰嬌陳者姿藝俱美為士子<lb/>
之所奔走睦州一見因求納焉嬌陳曰第中設錦帳三<lb/>
十重則奉事終身矣本易其少年乃戲之也翌日遂如<lb/>
言載錦而張之以行嬌陳大驚且賞其竒特竟如約入<lb/>
桞氏之家執僕媵之禮節操為中表所推明皇在人間<lb/>
聞嬌陳之名及召入宫見上因涕泣稱痼疾且老上知<lb/>
其不欲背栁氏乃許其歸因語之曰我聞桞家多賢女<lb/>
子可以備職者為我求之嬌陳乃以睦州女弟對乃選<lb/>
<pb n="KR3l0055_WYG_004-43b"/>
入充婕妤生延王及永穆公主焉<lb/>
明皇在禁中嘗稱阿瞞亦稱鴉壽安公主是曹野那姬<lb/>
所生也以其九月而誕遂不出降常令衣道衣主香火<lb/>
小字蟲娘明皇呼為師娘時代宗起居上曰汝在東宫<lb/>
甚有令譽也因指壽安曰蟲娘是鴉女汝後可與一名<lb/>
號及代宗在靈州遂命蘇發尚之封壽安公主也<lb/>
刑部郎中元沛之妻劉氏全白之妹賢而有文學著女<lb/>
儀一篇亦曰直訓劉既寡居奉道受籙于呉筠先生清<lb/>
<pb n="KR3l0055_WYG_004-44a"/>
苦壽考長子固早有名官歴省即刺史國子司業次子<lb/>
察進士及第累佐使府後𨼆居廬山察之長子潾好道<lb/>
不仕次子充進士及第亦尚道家<lb/>
和政公主肅宗第三女也降栁潭肅宗宴于宮中女優<lb/>
有弄假官戲緑衣秉簡謂之參軍椿天寳末番將阿布<lb/>
思伏法其妻配掖庭為善優因使隸樂工是日遂為參<lb/>
軍椿上及侍宴者笑樂公主獨俛首嚬眉不視上問其<lb/>
故公主遂諌曰禁中侍女不少何必須得此人使阿布<lb/>
<pb n="KR3l0055_WYG_004-44b"/>
思真逆人也其妻亦同刑人不合近至尊之座果寃横<lb/>
又豈忍使其妻與羣優雜處為笑謔之具哉妾雖至愚<lb/>
深以為不可上亦憫惻遂罷戲而免阿布思之妻由是<lb/>
賢重公主即栁晟母<lb/>
郭子儀鎮汾陽時殿中栁芳為掌書記栁君有母汾陽<lb/>
王毎因大讌嘗誡左右曰栁侍御太夫人就棚可先來<lb/>
告及趙夫人輿至王降階與僚屬序立候至棚而退嘗<lb/>
謂栁君曰子儀幼孤不識奉養今日幸忝恩寵踰望雖<lb/>
<pb n="KR3l0055_WYG_004-45a"/>
為貴盛實無侍御之榮因嗚咽久之又曰若太夫人許<lb/>
見顧子儀之家當使南陽夫人以下執爨子儀自捧饌<lb/>
而趙夫人以清潔自居終不一往<lb/>
劉𤣥佐貴為將相其母月織縑一匹示不忘本毎觀𤣥<lb/>
佐視事見縣令走階下退必語𤣥佐貴為將相吾向見<lb/>
長官白事卑敬不覺恐悚思汝父為吏本縣時常畏長<lb/>
官汗慄今爾當㕔據案待之亦何安也因喻以朝廷恩<lb/>
寄之重須務捐軀故𤣥佐終不失臣節<lb/>
<pb n="KR3l0055_WYG_004-45b"/>
陸相贄知舉放崔相羣羣知舉而陸氏子簡禮被黜羣<lb/>
妻李夫人謂羣曰子弟成長盍置莊園乎公曰今年已<lb/>
置三十所矣夫人曰陸氏門生知禮部陸氏子無一得<lb/>
第者是陸氏一莊荒矣羣無以對<lb/>
　<lb/>
　<lb/>
　<lb/>
　唐語林卷四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>全芳備祖前集卷一</head>
    <p>
<pb n="KR3k0028_WYG_001-1a"/>
欽定四庫全書<lb/>
　全芳備祖前集卷一　　　宋　陳景沂　撰<lb/>
　　花部<lb/>
　　　梅花<lb/>
事實祖<lb/>
　　碎録<lb/>
上林苑有朱梅同心梅紫蒂梅<hi>西京雜記</hi>大庾嶺上梅花南<lb/>
枝落北枝開<hi>六帖</hi>梅花落<graphic n="KR1055" url="https://raw.githubusercontent.com/kanripo/KR-Gaiji/master/images/KR1055.png" mimeType="image/png"/>中曲<hi>宋鮑照</hi>
<pb n="KR3k0028_WYG_001-1b"/>
　　紀要<lb/>
梁何遜在揚州法曹廨舍有梅花一枝遜吟咏其下後<lb/>
居洛思梅花再請其任從之抵揚州花方盛遜對花徬<lb/>
徨<hi>杜詩注</hi>宋武帝夀陽公主人日卧於含章簷下梅花<lb/>
落於公主額上自後有梅花粧今安豐軍有花靨鎮<lb/>
即其地也<hi>雜五行書</hi>隋開皇中趙師雄遊羅浮一日天寒<lb/>
日暮於松林間酒肆旁舍見美人澹粧素服出迎時昏<lb/>
黒殘雪未消月色微明師雄與語言極清麗芳香襲人<lb/>
<pb n="KR3k0028_WYG_001-2a"/>
因與扣酒家門共飲少頃一緑衣童子笑歌戲舞師雄<lb/>
醉寢但覺風寒相襲乆之東方已白起視在大梅花林<lb/>
下有翠羽啾嘈相顧月落參横惆悵而已<hi>龍城録</hi>宋廣<lb/>
平為相其端姿勁質剛態毅狀疑其鐵石心腸不解吐<lb/>
婉媚詞然觀其文而有梅花賦清新富艶似南朝徐庾<lb/>
體殊不類其為人<hi>皮日休梅花賦序</hi>李白遊慈恩寺僧獻<lb/>
綠英梅<hi>六帖</hi>元稹為翰林承㫖朝退行至廊下初日<lb/>
映九英梅隙光射稹有氣勃勃然百僚望之曰豈腸胃<lb/>
<pb n="KR3k0028_WYG_001-2b"/>
文章映日可見乎<hi>常朝録</hi>袁豐之宅後有梅六株開時<lb/>
曾為鄰屋烟氣所爍乃圍泥塞竈張幕蔽風乆而又折<lb/>
其屋曰氷姿玉骨世外佳人但恨無傾城之笑耳<hi>桂林記</hi>
　　雜著<lb/>
歐陽文忠公極賞踈影暗香之句而不知和靖别有一<lb/>
聮雪後園林纔半樹水邉籬落忽横枝勝彼二句不知<lb/>
歐陽公何縁棄此而賞彼耶<hi>苕溪漁隠叢話</hi>王直方又愛<lb/>
和靖池水倒窺踈影動屋簷斜入一枝低謂此句與前<lb/>
<pb n="KR3k0028_WYG_001-3a"/>
聮相為伯仲而今漁隠獨不喜池水屋簷二句以為略<lb/>
無佳處真一蠏不如一蠏<hi>山谷詩話</hi>王晉卿謂林和靖<lb/>
踈影暗香之句若杏與桃李皆可用也東坡以為不然<lb/>
杏與桃李安敢承當<hi>東坡志林</hi>梅天下尤物無論智愚<lb/>
賢不肖莫敢有異論學圃之士必先種梅且不厭多他<lb/>
花有無多少皆不係輕重余於石湖玉雪坡既有梅數<lb/>
百本比年又於舎南買王氏僦舎七十楹盡拆除之治<lb/>
為花村以其地三分之一與梅吳下栽梅特盛其品不<lb/>
<pb n="KR3k0028_WYG_001-3b"/>
一今始盡得之隨所得為之譜以遺好事者　江梅遺<lb/>
核野生不經栽接者又名直脚梅凡山間水濵荒寒迥<lb/>
絶之處皆此本也花稍小而踈痩有韻香㝡清實小而<lb/>
硬　早梅冬至前已開故得早名要非風土之正杜子<lb/>
美云梅蕋臘前破梅花年後多惟冬春之交正是花時<lb/>
耳　消梅其實圓脆多液無滓多液則不耐日乾故不<lb/>
入煎造亦不宜熟惟堪青啖　古梅其枝樛曲萬狀蒼<lb/>
蘚鱗皴封滿花身又有苔鬚垂於枝間或長數寸微風<lb/>
<pb n="KR3k0028_WYG_001-4a"/>
颺緑飄然可玩成都三十里有卧梅偃蹇十餘丈相傳<lb/>
唐物也清江酒家有大梅如數間屋可羅坐數十人余<lb/>
生平見梅奇古惟此兩處　重葉梅花頭甚豐葉重數<lb/>
層盛開如小白蓮梅中之竒品花房獨出而結實多䨇<lb/>
尤為瑰異　緑蕚梅凡梅花跗蒂皆絳色惟此純緑枝<lb/>
梗亦青好事者比之僊人蕚緑華京師艮岳有蕚緑華<lb/>
堂其下専植此本　百葉香梅一名千葉香梅花小而<lb/>
宻　鴛鴦梅多葉紅梅也凡䨇果必並蒂惟此一蒂而<lb/>
<pb n="KR3k0028_WYG_001-4b"/>
結䨇梅　杏梅花比紅梅色㣲澹結實甚匾有斕斑色<lb/>
全似杏味不及紅梅　梅以韻勝以格高故以横斜踈<lb/>
影與老枝奇怪者為貴其新接穉木一歳抽嫩枝直上<lb/>
或三四尺如酴醿薔薇者吳下謂之氣條此直取實規<lb/>
利無所謂韻與格矣又有一種糞壤力勝者與條上茁<lb/>
短横枝狀如棘針花宻綴之亦非高品近世始畫墨梅<lb/>
江曲有梅補之者尤有名其徒倣之者實繁觀楊氏畫<lb/>
大畧皆氣條耳雖筆法竒峭去梅實逺惟廣宣所作差<lb/>
<pb n="KR3k0028_WYG_001-5a"/>
有風致世鮮有評之者余故附之譜後<hi>並石湖范致能梅譜</hi>
梅肇於炎帝之經著於說命之書召南之詩然以<lb/>
滋不以象以實不以華也豈古之人皆質而不尚其華<lb/>
與然華如桃李顔如舜華不尚華哉而獨遺梅之華何<lb/>
也至楚之騷人飲芳而食菲佩芳馨而食葩藻盡掇天<lb/>
下之香草嘉木以苾芬其四體而金玉其言語文章盡<lb/>
逺取江籬杜若而近捨梅豈偶遺之歟抑亦梅之未遭<lb/>
歟南北諸子如陰鏗何遜蘇子卿詩人之風流至此極<lb/>
<pb n="KR3k0028_WYG_001-5b"/>
矣梅於是時始以花聞天下及唐之李杜本朝之蘇黄<lb/>
崛起千載之下而躪籍千載之上遂主風月花草之夏<lb/>
盟而於其間始出桃李蘭蕙而居客之左蓋梅之有遭<lb/>
未有盛於此時者也然色彌章用彌晦花彌利實彌鈍<lb/>
也梅之初服豈其端使之然哉前之遺今之遭信然歟<lb/>
予友洮湖陳希顔蓋造次必於梅顛沛必於梅者也嘉<lb/>
愛之不足而吟咏之吟咏之不足則盡取古人賦梅之<lb/>
作而賡和之寄一編以遺予曰從古此詩已八百篇矣<lb/>
<pb n="KR3k0028_WYG_001-6a"/>
不盈千篇吾未止也手讀之而驚曰抑何豐邪豐而不<lb/>
竒則亦長耳亦何竒邪余嘗愛陰鏗詩云花舒雪尚飄<lb/>
照日不俱銷蘇子卿云祗言花是雪不悟有香来唐人<lb/>
崔道融詩云香中别有韻清極不知寒是三家者豈畏<lb/>
踈影暗香之句哉希顔之詩同梅而清清在梅前同梅<lb/>
而馨馨在梅後其於三家所謂未聞以千里畏人者也<lb/>
或謂物耋則妖興梅亦有妖希顔此詩非希顔語也梅<lb/>
之妖慿希顔而語也或曰非彼慿乎此爾繫此即彼乎<lb/>
<pb n="KR3k0028_WYG_001-6b"/>
爾夫語怪聖門所諱予又烏知二説之然不然哉因併<lb/>
書之<hi>誠齋楊廷秀洮湖和梅詩序</hi>
賦詠祖<lb/>
　　五言散句<lb/>
雪岸叢梅發<hi>杜甫</hi>　　　　雪籬梅可折<lb/>
江路野梅香　　　　　梅花南嶺頭<hi>李白</hi>
林香雨落梅　　　　　露梅飄暗香<hi>元稹</hi>
梅徃誤尋春<lb/>
<pb n="KR3k0028_WYG_001-7a"/>
祗言花是雪不信有香来<hi>蘇子卿</hi>
花舒雪尚飄照日不俱銷<hi>陰鏗</hi>
人懐前嵗别花發去年枝<hi>梁元帝</hi>
蚤煙籠玉暖凍雨浴時凝<lb/>
侠骨香經浴氷膚冷照鄰<hi>劉原父</hi>
色如虚室白香似玉人清<hi>温公</hi>
冷香疑到骨瓊艷㡬堪餐<hi>王岐公</hi>
影寒垂積雪枝薄𢃄春氷<hi>晁具茨</hi>
<pb n="KR3k0028_WYG_001-7b"/>
陽萌知獨復嵗寒見孤潔<hi>趙庸齋</hi>
洗我碧銅壺薦此白玉枝<hi>張于湖</hi>
　　七言散句<lb/>
山意衝寒欲放梅<hi>杜甫</hi>
未將梅蕊驚愁眼<lb/>
庾嶺梅花歌落管<hi>李白</hi>
喚醒千林黄落時<hi>徐玉溪</hi>
相思一夜梅花發忽到窻前疑是君<hi>韓退之</hi>
<pb n="KR3k0028_WYG_001-8a"/>
尋簷索共梅花笑冷蕋踈枝半不禁<hi>杜甫</hi>
安得健歩移逺梅亂挿繁花向晴昊<lb/>
强半痩因前夜雪數枝愁向晩来天<hi>崔魯</hi>
雪中未問和羮事且向百花頭上開<hi>王曽</hi>
風清日落無人見洗粧自趂霜鐘半<hi>東坡</hi>
江南無雪春瘴生為散氷花除熱惱<lb/>
為君栽向南窻下記取他年著子時<lb/>
額黄映日明飛燕肌粉含風冷太真<hi>王荆公</hi>
<pb n="KR3k0028_WYG_001-8b"/>
雪中林卉皆相似認得清香寄一枝<hi>宋景文</hi>
捲簾初認雲猶凍逐異渾疑雪欲香<hi>張文潛</hi>
我愛梅花不忍折清香却解逐人来<lb/>
平生常恨逢梅少及對梅花無好詩<lb/>
誰知檀蕚香鬚裡已有調羮一㸃酸<lb/>
正如隠者居幽谷鶴隴徵書亦到家<hi>張奚叟</hi>
甘心結子待君来洗雨梳風為誰好<hi>秦少游</hi>
澹泊自能知我意幽閒元不為人竒<hi>黄山谷</hi>
<pb n="KR3k0028_WYG_001-9a"/>
凡花俗草敗人意晩見瓊㽔不恨遲<lb/>
及取江南来一醉明朝化作玉塵飛<lb/>
探得東皇第一機水邉風月笑横枝<lb/>
未開素質夜光明半落清香春更好<hi>陳潁濵</hi>
不與牡丹争地望後堂深院暫時春<hi>丁晉公</hi>
薄薄逺香来澗谷踈踈寒影近房櫳<hi>盧聖俞</hi>
常是臘前欺雪色却驚春半見瓊姿<lb/>
水邉攀折此中女馬上嗔尋何處郎<lb/>
<pb n="KR3k0028_WYG_001-9b"/>
驛使前持走馬回北人初識越人梅<lb/>
臺前日暖分三色林下風清共一香<hi>温公</hi>
獨有小梅香漠漠陸行随馬水随舟<hi>陶弼</hi>
姑射神人氷作體廣寒仙女玉為容<hi>曼卿</hi>
月中欲與人争瘦雪後偷慿笛訴寒<lb/>
尤憐心事凄凉甚結兮青青亦𢃄酸<lb/>
美人與月正同色客子折梅空斷腸<hi>孫何</hi>
北風號夜天雨霜屋頭梅花晨洗粧<hi>王元之</hi>
<pb n="KR3k0028_WYG_001-10a"/>
風月精神珠玉骨氷雪簪珥瓊瑶璫<lb/>
天意自憐羣木妬盡教拈㺯作瓊林<hi>李覯</hi>
落去能無怨羌笛折来端是亂鄉愁<hi>劉原父</hi>
幽香粉艷誰人見時有山禽入樹来<hi>蔡君謨</hi>
只應王母専輕巧剪碎天邉亂白雲<hi>康節</hi>
角中飄去凄於骨笛裏吹来妙入神<lb/>
愁眼不供千樹雪醉頭猶奈一枝春<hi>陳子高</hi>
飲罷流連未歸去更来花下捧茶甌<hi>曾文昭</hi>
<pb n="KR3k0028_WYG_001-10b"/>
一蕚固應先臈破百花渾未覺春来<hi>晁無咎</hi>
一樹輕明侵晩岸數枝清瘦映踈籬<hi>參寥</hi>
因知東閣一般興不減揚州千載人<hi>韓子蒼</hi>
梢横波面月揺影花落尊前酒𢃄香<hi>洪覺範</hi>
老来只學龜藏六未羡梢頭首面新<hi>周益公</hi>
春風略不扶人醉月到梅花最末梢<hi>楊廷秀</hi>
虚過一冬妨底事不曾欵曲是梅花<lb/>
琪樹横枝吹腦子玉妃乗月上瑶臺<lb/>
<pb n="KR3k0028_WYG_001-11a"/>
竹映梅花花映竹翠毛障子玉妃圖<lb/>
兩樹相挨前後發老夫一月不燒香<lb/>
孤竹之管求孫枝汝盍早定歸山期<hi>陳止齋</hi>
轎窓凍損孤吟客瘦石稜稜見一枝<hi>陳古澗</hi>
簷端踈竹前生瘦瓶裡寒梅到死香<hi>鞏果齋</hi>
夜深更擁寒衾坐明月梅花共一窓<hi>樓梅麓</hi>
落盡梅花心事惡獨搔蓬鬂遶殘粧<hi>劉後村</hi>
至白世間為玉雪不如伊處為無香<lb/>
<pb n="KR3k0028_WYG_001-11b"/>
世間尤物難調䕶寒怕開遲暖怕飛<lb/>
故園芳草無人管到處梅花動客情<hi>吳履齋</hi>
不忍驟開還驟落殷勤含蕊待君来<hi>江古心</hi>
纔有數花香便逺更無一葉影方竒<hi>趙山臺</hi>
月香試看尤清絶一在枝頭一在窻<hi>王<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>軒</hi>
有客騎驢過橋去不因覔句定尋梅<hi>崔稼谷</hi>
評題含詠千竿竹要放梅花出一分<hi>劉招山</hi>
勸君莫把離騷讀先説梅花恨未平<hi>鄭上村</hi>
<pb n="KR3k0028_WYG_001-12a"/>
玻瓈盤捧玉巵稳翡翠鈿粘粉面香<hi>惠萬庵</hi>
半樹昂藏多友竹數枝消瘦只依苔<hi>陳省齊</hi>
徐妃半面粉包蕚荀令一爐香裊枝<hi>蔡敏</hi>
已消殘雪豆皆灰斜壓踈籬一半開<hi>盧襄</hi>
冷香漸欲薫詩夣落片猶能覆雨苔<hi>陳心如</hi>
小窻細嚼梅花蕋吐出新詩字字香<hi>劉翰</hi>
短笛樓頭三㺯夜前村雪裏一枝春<hi>舒信道</hi>
暗吐幽香穿别院半欹斜影入寒塘<hi>田元邈</hi>
<pb n="KR3k0028_WYG_001-12b"/>
明朝有約誰先到手搯花梢記月㾗<hi>李碧山</hi>
古驛路邉烟雨暮孤莊籬畔水雲寒<hi>王性之</hi>
乗澹月時和雪看斸蒼苔地𢃄花移<hi>陳省齋</hi>
月摹瘦影横窻澹雨沐踈花照水明<hi>周海陵</hi>
仙客風中飄素𬒮玉妃月下試新粧<hi>王梅溪</hi>
梅花竹裏無人見一夜吹香過石橋<hi>姜白石</hi>
禽翻竹葉霜初下人立梅花月正高<hi>趙紫芝</hi>
石畔長来枝易老竹間瘦得蕚全清<hi>徐致中</hi>
<pb n="KR3k0028_WYG_001-13a"/>
槎牙老樹得春早摘索好枝和雪攀<hi>戴石屏</hi>
水池照影何須月雪岸聞香不見花<lb/>
每遇花時人競取祇愁斫盡春風枝<lb/>
四海知心惟明月一生結客是梅花<hi>徐抱獨</hi>
暮雲春雪江南北回首人生嘆路岐<hi>厲水山</hi>
起倚梅花讀周易一窻明月四簷聲<hi>魏鶴山</hi>
丁寧童子休教掃留取窻前當雪看<hi>船窻僧</hi>
何消百萬西湖宅遇有梅花便可居<hi>趙竹所</hi>
<pb n="KR3k0028_WYG_001-13b"/>
近来行軰無和靖見説梅花不要詩<hi>高菊澗</hi>
蜂黄塗額半含蕋鶴膝翹空踈𢃄花<hi>戴石屏</hi>
　　五言古詩<lb/>
兎園標物序驚時最是梅銜霜當路發映雪挺寒開枝<lb/>
横却月觀花繞臨風臺朝灑長門泣夕駐臨邛盃應知<lb/>
蚤飄落故逐上春来<hi>何遜</hi>
梅將雪共春粉艷不相因逐次能争宻排枝巧妬新誰<lb/>
令香滿坐獨使净無塵芳意饒呈瑞寒光助照人玲瓏<lb/>
<pb n="KR3k0028_WYG_001-14a"/>
今已遍㸃綴坐来頻那是俱疑似須知兩逼真熒煌初<lb/>
亂眼浩蕩忽迷神未許瓊花比將從玉樹親先期迎獻<lb/>
嵗更伴占兹辰願得長輝映輕㣲敢自珍<hi>昌黎</hi>
早梅發高樹迥映楚天碧朔風飄夜香繁霜滋曉白欲<lb/>
為萬里贈香因山水隔寒英坐銷落何用慰逺客<hi>栁子厚</hi>
風雪集嵗暮紅梅開不遲朝来幽窻底明璫綴青枝上<lb/>
天播淑氣白卉分四時寒村置西子是似昌吾詩<hi>陳簡齋</hi>
野梅空山中正為照人開如何緑窻底踈映帶蒼苔頗<lb/>
<pb n="KR3k0028_WYG_001-14b"/>
似古君子無人自不諧竹徑酒初醒一信清香来<hi>林雪巢</hi>
　　五言古詩散聮<lb/>
空山有佳人寒林㺯孤芳曉分天女白夜奪嫦娥光<hi>韓子</hi>
<hi>蒼</hi>
輕盈照溪水掩歛下瑶臺如雪聊相比欺春不遂来<hi>杜牧</hi>
<hi>之</hi>
蒂是團青臈花非列素紈直言南雪少猶是北枝寒<hi>韓子</hi>
<hi>蒼</hi>
<pb n="KR3k0028_WYG_001-15a"/>
桃李艷陽態笑我不入時松竹貧賤交却是同襟期<hi>曽求</hi>
<hi>父</hi>
梅清不受塵月净本無垢㣲風更解事排遣香入牖<hi>謝溪</hi>
<hi>堂</hi>
前有水邉横後有竹外斜但作如是觀桃李亦可誇<hi>陳止</hi>
<hi>齋</hi>
　　五言絶句<lb/>
折梅逢驛使寄與隴頭人江南無所有聊贈一枝春<hi>晉陸</hi>
<pb n="KR3k0028_WYG_001-15b"/>
<hi>凱</hi>
絶訝梅花晩争来雪裏窺下枝低可見高處逺難知<hi>梁簡</hi>
<hi>文帝</hi>
不愁風嫋嫋正奈雪垂垂暖熱惟慿酒平章却要詩<hi>庾信</hi>
迎春故早發獨是不疑寒畏落衆花後又無别意看<hi>陳謝</hi>
<hi>燃</hi>
茅舎竹籬短梅花吐未齊晩来溪徑側雪壓小橋西<hi>杜甫</hi>
曾把早梅枝思君在别離雖云有萬里萬里有還期<hi>蔡君</hi>
<pb n="KR3k0028_WYG_001-16a"/>
<hi>謨</hi>
墻角一枝梅凌寒獨自開遥知不是雪惟有暗香来<hi>王荆</hi>
<hi>公</hi>
十月凍墻隈英英見早梅應從九地底先領一陽來<hi>文與</hi>
<hi>可</hi>
獨自不争春初無一㸃塵忍將氷雪面所至媚幽人<hi>吕居</hi>
<hi>仁</hi>
客行滿山雪香處是梅花丁寧明月夜記取影横斜<hi>陳簡</hi>
<pb n="KR3k0028_WYG_001-16b"/>
<hi>齋</hi>
晩天青脉脉玉面一疎枝山中小許樹獨汝負人詩<lb/>
南山如佳人迥立未可親而况得道者其間梅子真<hi>趙介</hi>
<hi>庵</hi>
昨夜雪初霽寒梅破蕾新滿頭雖白髪聊挿一枝春<hi>蔣之</hi>
<hi>奇</hi>
溪㟁有殘雪江梅開瘦枝徘徊不忍折只作看花詩<hi>張于</hi>
<hi>湖</hi>
<pb n="KR3k0028_WYG_001-17a"/>
霧質雲為屋瓊膚玉作囊花明不是月夜静偶聞香<hi>楊誠</hi>
<hi>齋</hi>
雪已都銷去梅能小住無雀争飛落片蜂獵未沾鬚<lb/>
酒力欺寒淺心清睡較遲梅花擎雪影和月度疎籬<hi>趙僖</hi>
<hi>庵</hi>
　　五言八句<lb/>
萬木凍欲折孤根暖獨回前村深雪裏昨夜一枝開風<lb/>
逓幽香去禽窺素艷来明年還應律先發望春臺<hi>齊已</hi>
<pb n="KR3k0028_WYG_001-17b"/>
梅蕊臘前破梅花年後多絶知春意早最奈客愁何雪<lb/>
樹元同色江風亦自波故園不可見巫峡鬱嵯峨<hi>杜甫</hi>
江梅且緩飛前軰有歌詞莫惜黄金縷難忘白雪枝吟<lb/>
看歸不得醉喚立如癡和雨和烟折含情寄所思<hi>鄭谷</hi>
玉骨絶纎塵前生清浄身無花能伯仲得雪愈精神冷<lb/>
澹溪橋晩殷勤江路春寒郊瘦島外同氣更何人<hi>蔣荆溪</hi>
疎枝横玉瘦山蕚㸃珠光一朶忽先變百花皆後香欲<lb/>
傳春信息不怕雪埋藏玉笛休三㺯東君正主張<hi>陳同父</hi>
<pb n="KR3k0028_WYG_001-18a"/>
㡬度尋春信空歸及暮鴉試揺枝上雪恐有夜来花望<lb/>
月穿深塢迎風立淺沙若同桃李發誰肯到山家<hi>左經臣</hi>
　　七言古詩<lb/>
西湖處士骨應槁只有此詩君壓倒東坡先生心已灰<lb/>
為愛君詩被花惱多情立馬待黄昏殘雪銷遲月出早<lb/>
江頭千樹春欲暗竹外一枝斜更好孤山山下醉眠處<lb/>
㸃綴裙腰紛不掃萬里春随逐客来十年花送佳人老<lb/>
去年花開我已病今年對花渾草草不如風雨卷春歸<lb/>
<pb n="KR3k0028_WYG_001-18b"/>
收拾餘香還畀昊<hi>東坡</hi>
春風嶺上淮南村昔年梅花曾斷魂豈知流落復相見<lb/>
蠻風蜑雨愁黄昏長條半落荔枝浦卧樹獨秀桄榔園<lb/>
豈惟幽光留夜色直恐冷艷排冬温松風亭下荆棘裏<lb/>
兩株玉蕊明朝暾海南仙雲嬌墮砌月下縞衣来扣門<lb/>
酒醒夢覺起繞樹妙意有在終無言先生獨飲勿嘆息<lb/>
幸有落月窺清樽<hi>東坡</hi>
羅浮山下梅花村玉雪為骨氷為魂紛紛初疑月挂樹<lb/>
<pb n="KR3k0028_WYG_001-19a"/>
耿耿獨與參横昏先生索居江海上悄如病鶴棲荒園<lb/>
天香國艷肯相顧知我酒熱詩清温蓬莱宫中花鳥使<lb/>
緑衣倒挂扶桑暾抱叢窺我方醉卧故遣啄木先敲門<lb/>
麻姑過君急洒掃鳥能歌舞花能言酒醒人散山寂寂<lb/>
惟有落蕊黏空樽<hi>東坡</hi>
玉妃謫墮烟雨村先生作詩與招魂人間草木非我對<lb/>
奔月遇桂成幽昏暗香入户尋短夢青子綴枝留小園<lb/>
披衣連夜喚客飲雪膚滿地聊相温松明照坐愁不睡<lb/>
<pb n="KR3k0028_WYG_001-19b"/>
井花入腹清而暾先生來年六十化道眼已入不二門<lb/>
多情好事餘習氣惜花未忍都無言留連一物吾過矣<lb/>
笑領百罰空罍樽<hi>東坡</hi>
北風日日霾江村歸夢政爾勞營魂忽聞梅蕊臈前破<lb/>
楚客不愛蘭佩昏尋幽舊識此堂古曵杖偶集仙家園<lb/>
嵐隂春物未全到邂逅只有南枝温冷光自照眼色界<lb/>
雪艷未怯扶桑暾遥知雲臺溪上路玉樹千里藏山門<lb/>
自憐塵覉不得去坐想佳處知難言但對君詩慰岑寂<lb/>
<pb n="KR3k0028_WYG_001-20a"/>
已似共倒花前樽<hi>朱文公</hi>
羅浮山下黄家村蘇仙仙去餘詩魂梅花自入三疊曲<lb/>
至今不受蠻烟昏佳名一旦異凡木絶艷千古高名園<lb/>
却憐氷質不自暖雖有歩障難為温羞同桃李媚春色<lb/>
敢與葵藿争朝暾歸来只有修竹伴寂歴自掩疎籬門<lb/>
方知真意還有在未覺浩氣終難言一盃勸汝我不淺<lb/>
要汝共保山林樽<hi>朱文公</hi>
江梅欲破江南村無人解與招芳魂朔雲為斷蜂蝶信<lb/>
<pb n="KR3k0028_WYG_001-20b"/>
凍雨一洗烟塵昏天憐絶艷世無匹故遣寂寞依山園<lb/>
自吹羌笛娛夜永未要鄒律回春温連娟窺水墮殘月<lb/>
的爍泣露晞晨暾海上清遊記上畍衰病此日空柴門<lb/>
相逢不敢話疇昔能賦豈必皆成言雕鐫肝腎竟何益<lb/>
况復制酒哦空樽<hi>朱文公</hi>
桃花能紅李能白春深無處無春色不應尚有數株梅<lb/>
可是東君苦留客向来開處當嚴冬李花未白桃未紅<lb/>
即今已是丈人行勿與年少争春風<hi>唐子西</hi>
<pb n="KR3k0028_WYG_001-21a"/>
梅花耿耿氷玉姿杏花澹澹注胭脂兩花相嬌不相下<lb/>
各向春風問索價折来䨇挿一銅瓶旋汲井花澆便醒<lb/>
紅紅白白看不足更遣山童燒蠟燭<hi>楊誠齋</hi>
去年看梅南溪北月作主人梅作客今年看梅荆溪西<lb/>
氷為風骨玉為衣臈前欲雪竟未雪梅花不慣人間熱<lb/>
横枝憔悴涴晴埃端令羞面不肯開縞裙夜訴玉皇殿<lb/>
乞得天花来作伴三更滕六駕海神先遣東風吹玉塵<lb/>
梅仙曉沐銀浦水氷膚别放瑶林春詩人莫作雪前看<lb/>
<pb n="KR3k0028_WYG_001-21b"/>
雪後精神添一半<hi>誠齋</hi>
春脚移從何處来未到百花先到梅南枝初著三兩蕊<lb/>
北枝沍寒猶未開昨夜東風破寒臈南枝北枝盡披拂<lb/>
不須羯鼔喧春雷一㸃陽和香自發<hi>易寓言</hi>
山前山後雪成堆朔風撼地聲如雷孤根受死忍寒凍<lb/>
直向百花頭上開尋春遊子不愛惜馬蹄蹂踐花狼藉<lb/>
芳姿不肯被消磨飽盡炎凉方結實<hi>王<graphic n="KR0751" url="https://raw.githubusercontent.com/kanripo/KR-Gaiji/master/images/KR0751.png" mimeType="image/png"/>軒</hi>
　　七言古詩散聮<lb/>
<pb n="KR3k0028_WYG_001-22a"/>
驚嗟怪怪文人竒縞衣藍縷氷斷肌莓苔雪片凍不飛<lb/>
玉飾其末璣衡欹藐姑之仙下縹緲蒼虬為駕羽葆希<lb/>
<hi>曾文肅</hi>
海邉憔悴多情客想見一枝寒玉色願君攀折贈餘香<lb/>
勿使随風自狼藉<hi>曽文肅</hi>
東風知君將出遊上人迥立林之幽欹墻數苞乃爾瘦<lb/>
中有萬斛江南愁<hi>陳簡齋</hi>
碧桃丹杏何自妍嚼蕊嗅香無此好東溪不見謫仙人<lb/>
<pb n="KR3k0028_WYG_001-22b"/>
江路還逢少陵老<hi>參寥</hi>
忽逢緑衣鬂如雲歌舞醉人睡昏昏覺来但有風相襲<lb/>
夢斷初與香返魂<hi>周益公</hi>
青帝宫中第一妃寳香薫徹素羅衣定知謫墮不容乆<lb/>
萬斛玉塵未聘歸<hi>陸放翁</hi>
月澹碧雲籠野水稜稜瘦聳吟肩起一天寒氣霞衣裳<lb/>
人在石橋春影裏<hi>王梅溪</hi>
　　七言絶句<lb/>
<pb n="KR3k0028_WYG_001-23a"/>
一樹寒梅白玉條迥臨春路傍溪橋不知近水花先發<lb/>
疑是經春雪未消<hi>戎昱</hi>
白玉堂前一樹梅今朝忽見數枝開兒家門户重重閉<lb/>
春色因何得入来<hi>薛維翰</hi>
鳳樓高映緑陰陰凝重多含雨露深莫謂一枝柔軟力<lb/>
㡬曾牽破别離心<hi>齊已</hi>
經雨不隨山鳥散倚風疑共路人言愁憐粉艷飄歌席<lb/>
静愛梅香撲酒樽<hi>羅隠</hi>
<pb n="KR3k0028_WYG_001-23b"/>
憶得前時君寄詩海邉三唱早梅詞與君猶是海邉客<lb/>
又見早梅花發時<hi>崔道融</hi>
竹與梅花相並枝梅花正發竹枝垂風吹總向竹枝上<lb/>
真似王家雪下時<hi>劉書史</hi>
蕭條鴈後復春前雪壓霜欺未放妍昨日倚欄枝上看<lb/>
似留芳意入新年<hi>范文正公</hi>
昔官西陵江峡間野花紅子多斕斑惟有寒梅舊相識<lb/>
異鄉每見必依然<hi>歐陽公</hi>
<pb n="KR3k0028_WYG_001-24a"/>
梅花開盡百花開過盡行人君不来不趂青梅嘗煮酒<lb/>
忍看烟雨熟黄梅<hi>東坡十二首</hi>
春来幽谷水潺潺的皪梅花草棘間一夜東風吹石裂<lb/>
半隨飛雪渡闗山<lb/>
梅梢春色㺯㣲和作意南枝剪刻多月黒林間逢縞袂<lb/>
霸陵醉尉誤誰何<lb/>
月地雲階謾一尊玉奴終不負東昏臨春結綺荒荆棘<lb/>
誰信幽香是返魂<lb/>
<pb n="KR3k0028_WYG_001-24b"/>
氷盤未薦寒酸子雪嶺先看耐凍枝應笑春風木芍藥<lb/>
豐肌弱骨要人醫<lb/>
鮫綃剪就玉簪輕檀暈粧成雪月明肯伴老人春一醉<lb/>
懸知欲落更多情<lb/>
縞裙練帨玉川家肝膽清新冷不邪濃李争春猶辦此<lb/>
更教踏雪看梅花<lb/>
天教桃李作輿臺故遣寒梅第一開慿仗幽人收艾納<lb/>
國香和雨入青苔<lb/>
<pb n="KR3k0028_WYG_001-25a"/>
春入西湖到處花裙腰芳草傍山斜盈盈解佩臨烟浦<lb/>
脈脈當罏傍酒家<lb/>
洗盡鉛華見雪肌要將真色鬭生枝檀心已作龍涎吐<lb/>
玉頰何勞獺髓醫<lb/>
莫向霜晨怨未開白頭朝夕自相催斬新一朶含風露<lb/>
恰似西廂待月來<lb/>
相逄月下是瑶臺藉草清樽連夜開明日酒醒應滿地<lb/>
空令饑鶴啄莓苔<lb/>
<pb n="KR3k0028_WYG_001-25b"/>
簸船結纜北風嗔霜落千林憔悴人欲問江南近消息<lb/>
喜君貽我一枝春<hi>山谷</hi>
探請東皇第一機水邊風日笑横枝鴛鴦浮㺯嬋娟影<lb/>
白鷺窺魚疑不知<lb/>
折得寒香不露機小忩斜雨兩三枝羅幃翠幙深調静<lb/>
已被遊蜂預得知<lb/>
天工戯剪百花房奪盡天工更有香埋玉地中成故物<lb/>
折枝鏡裏憶新粧<lb/>
<pb n="KR3k0028_WYG_001-26a"/>
巧畫無鹽醜不除此花風韻更清姝從教變白能為黒<lb/>
桃李依然是僕奴<hi>陳簡齋墨梅五首</hi>
病目昏花已數年只應梅蕋故依然誰教色作陳𤣥面<lb/>
眼亂初逢未敢憐<lb/>
粲粲江南萬玉妃别來幾度見春歸相逢京洛渾依舊<lb/>
唯恨緇塵染素衣<lb/>
含章簷下春風靣造化功成秋兔毫意足不求顔色似<lb/>
前身相馬九方臯<lb/>
<pb n="KR3k0028_WYG_001-26b"/>
自讀西湖處士詩年年臨水看幽姿晴忩畫出横斜影<lb/>
絶勝前村夜雪時<lb/>
忩間光景晩來新半幅溪藤萬里春從此不貪江路好<lb/>
猛拚心力喚真真<hi>又一首</hi>
姑射仙人氷雪容塵心已共彩雲空年年一笑相逢處<lb/>
長在愁烟苦霧中<hi>朱文公</hi>
溪上梅花應自開故人不寄一枝來天涯豈是無芳物<lb/>
為爾無心向酒杯<lb/>
<pb n="KR3k0028_WYG_001-27a"/>
幽壑潺湲小水通茅茨烟雨竹籬空梅花亂發籬邊樹<lb/>
似倚寒枝恨朔風<lb/>
帶雪雖竒低粉粧酣晴别是好風光却縁白日青天裡<lb/>
照得花開煖得香<hi>楊誠齋</hi>
甕澄雪水醸春寒蜜㸃梅花帶露餐日裏畧無烟火氣<lb/>
更教誰上少陵壇<lb/>
湘妃危立凍鮫背海月冷挂珊瑚枝醜怪驚人能嫵媚<lb/>
㫁魂只有曉寒知<hi>蕭東之</hi>
<pb n="KR3k0028_WYG_001-27b"/>
百千年樹著枯蘚一兩㸃春供老枝絶壁笛聲那得到<lb/>
直愁斜日凍蜂知<lb/>
幽香淡淡影疎疎雪虐風威亦自如正是花中巢許輩<lb/>
人間富貴不闗渠<hi>朱行中</hi>
聞説風篁嶺下梅疎枝冷蕋未全開繁英待得渾如雪<lb/>
霜晚無人我獨來<hi>参寥</hi>
咸平處士風流逺招得梅花枝上魂疎影暗香如昨日<lb/>
不知人世幾黄昏<lb/>
<pb n="KR3k0028_WYG_001-28a"/>
半忩圗畫梅花月一枕波濤松樹風不是客愁眠不得<lb/>
此山詩在此香中<hi>趙中庵</hi>
夜深梅印横忩月紙帳魂清夢亦香莫謂道人無一事<lb/>
也隨疎影伴寒光<hi>趙信庵</hi>
捲地紛紛著樹稀歲華揺落惨將歸世間尤物難調䕶<lb/>
寒怕開遲煖怕飛<hi>劉後村</hi>
籬邊屋角立多時試為騷人拾棄遺不信西湖髙士死<lb/>
梅花寂寞便無詩<lb/>
<pb n="KR3k0028_WYG_001-28b"/>
夢得因桃數左遷巨源為栁許當權幸然不識桃并李<lb/>
却被梅花累十年<lb/>
黯淡江天雪欲飛竹籬數掩傍苔磯清愁滿眼無人説<lb/>
折得梅花作伴歸<hi>陸蒼三</hi>
小園風月不多寛一樹梅花開未殘剥啄敲門嫌特地<lb/>
緩拖藤杖隔籬㸔<lb/>
一㸃不雜桃李春一水隔㫁車馬塵恨不來為清夜飲<lb/>
月中香露濕烏巾<lb/>
<pb n="KR3k0028_WYG_001-29a"/>
江郊車馬滿斜暉争赴城南未掩扉要識梅花無盡藏<lb/>
人人襟䄂帶香歸<lb/>
一聯半句致魁台前有沂公後倚齋自是君詩無警策<lb/>
梅花窮殺幾人來<hi>劉後村</hi>
荒苔野蔓上籬笆客至多疑不在家病眼㸔人殊草草<lb/>
隔林迢逓見梅花<lb/>
扶笻挂月過前溪問信江南第一枝驛使不來羌管歇<lb/>
等閒開落只春知<hi>張棨</hi>
<pb n="KR3k0028_WYG_001-29b"/>
寒夜客來茶當酒竹罏湯沸火初紅尋常一様忩前月<lb/>
纔有梅花便不同<hi>杜子野</hi>
朔風吹雨正塵埃忽見江梅驛使來憶著家山石橋畔<lb/>
一枝冷落為誰開<hi>賈似道</hi>
山北山南雪半消村村店店酒旗招春風過處人行少<lb/>
一樹疎花傍小橋<lb/>
塵外氷姿世外心宜晴宜雨更宜隂收回疎影月初墜<lb/>
約住寒香雪正深<lb/>
<pb n="KR3k0028_WYG_001-30a"/>
螭首輪囷虬尾蟠雲霙㸃綴玉鱗寒直須快覔鵞溪絹<lb/>
寫盡精神乆遠看<hi>趙正泓</hi>
支頤半睡月明中彷彿仙人簿霧籠喚起夢魂簾幙悄<lb/>
天香自到不因風<hi>楊平洲</hi>
通宵雨滴急催梅枝北枝南曉盡開多謝花神好㸔客<lb/>
隨車十里帶春來<hi>李文溪</hi>
香梅爛漫見紅梅白白朱朱取次開料得故園春色滿<lb/>
有人花下正徘徊<hi>徐介軒</hi>
<pb n="KR3k0028_WYG_001-30b"/>
草際春回殘雪消强扶衰病傍溪橋東風不管梅花落<lb/>
自醸新黄染栁條<hi>江古心</hi>
梅雪争春未肯䧏騷人閣筆費平章梅須遜雪三分白<lb/>
雪却輸梅一段香<hi>盧梅坡</hi>
凍雲垂垂雪欲落雨澁風慳如此寒分付南枝與君㸔<lb/>
老天自要北枝㸔<hi>劉龍川</hi>
舍南舍北雪猶存山外斜陽不到門一夜冷香清入夢<lb/>
野梅千樹月明村<hi>髙疎寮</hi>
<pb n="KR3k0028_WYG_001-31a"/>
江梅欲雪樹槎牙雪片飄零梅片斜半有和風到忩紙<lb/>
不知是雪是梅花<hi>鄭亦山</hi>
搜詩索笑傍簷梅冷蕋疎花帶雪開莫把枯梢容易折<lb/>
留㸔笑影上忩來<hi>易涉趣</hi>
　　七言八句<lb/>
東閣官梅動詩興還如何遜在揚州此時對雪遥相憶<lb/>
送客逢春可自由幸不折來傷嵗暮若為㸔去亂鄉愁<lb/>
江邊一樹垂垂發朝夕催人自白頭<hi>杜甫</hi>
<pb n="KR3k0028_WYG_001-31b"/>
含情含態一枝枝斜壓漁家短短籬惹䄂尚憐香半日<lb/>
向人如訴雨多時初開偏稱雕梁畫未落先愁玉笛吹<lb/>
行客見來無去意解帆烟浦為題詩<hi>崔魯</hi>
梅花不肯傍春光自向深冬著艶陽龍笛逺吹胡地月<lb/>
燕釵初試漢宫粧風雖狂暴翻添思雪欲侵陵更助香<lb/>
應笑暫時桃李樹盜天和氣作年芳<hi>韓□</hi>
吟懐長恨負芳時為見梅花暫入詩雪後園林纔半樹<lb/>
水邊籬落忽横枝人憐紅艶多應俗天與清香似有私<lb/>
<pb n="KR3k0028_WYG_001-32a"/>
堪笑胡雛亦風味解將聲調角中吹<hi>林和靖八首</hi>
衆芳揺落獨鮮妍占盡風情向小園疎影横斜水清淺<lb/>
暗香浮動月黄昏霜禽欲下先偷眼粉蝶如知合㫁魂<lb/>
幸有㣲吟可相狎不須檀板共金樽<lb/>
小園烟景正凄迷陣陣寒香壓麝臍池水倒窺疎影動<lb/>
屋簷斜入一枝低畫名空向閒時㸔詩俗休徴故事題<lb/>
慚愧黄鸝與蝴蝶祇知春色在桃溪<lb/>
宿露香黏凍雪殘一枝深映竹叢寒不辭日日旁邊立<lb/>
<pb n="KR3k0028_WYG_001-32b"/>
長願年年末上㸔蘂訝粉綃裁太碎蒂凝紅蠟綴初乾<lb/>
香篘獨酌聊為夀從此羣芳興亦闌<lb/>
孤根何事在柴荆春色仍將臘候并横隔片烟争向静<lb/>
半粘殘雪不勝清等閒題詠誰為媿仔細相㸔似有情<lb/>
搔首夀陽千載後可堪青草雜芳英<lb/>
剪綃零碎㸃酥乾向背稀稠畫亦難日薄縱甘春至晩<lb/>
霜深應怯夜來寒澄鮮只共鄰僧惜冷落猶嫌俗客㸔<lb/>
憶著江南舊行路酒旗斜拂墮吟鞍<lb/>
<pb n="KR3k0028_WYG_001-33a"/>
數年閒作園林主未有新詩到小梅摘索又開三兩蕋<lb/>
團欒空繞百千迴荒鄰獨映山初静晩景相禁雪欲來<lb/>
寄語清香小愁結為君吟罷一銜杯<lb/>
幾回山脚又江頭繞著瑶芳㸔不休一味清新無我愛<lb/>
十分幽静與伊愁任教月老須㣲見却為春寒得少留<lb/>
終共公言數來者海棠端的免包羞<lb/>
蕙死蘭枯菊亦摧返魂香入嶺頭梅數枝殘緑風吹盡<lb/>
一㸃芳心雀啅開野店初嘗竹葉酒江雲欲落豆稭灰<lb/>
<pb n="KR3k0028_WYG_001-33b"/>
行當更向釵頭見病起烏雲正作堆<hi>東坡</hi>
漢宫嬌額半塗黄粉色凌寒透薄裝好借月魂來映燭<lb/>
恐隨春夢去飛揚風亭把盞留孤艶雪徑回輿認暗香<lb/>
不為調羮應結子直須留此占年芳<hi>王介甫</hi>
結子非貪鼎鼐嘗偶先紅杏占年芳從教臘雪埋藏骨<lb/>
却恐春風漏泄香不御鉛華知國色祇裁雲縷想仙裝<lb/>
少陵為爾牽詩興可是無心賦海棠<hi>王介甫</hi>
淺淺池塘短短牆年年為爾惜流芳向人自有無言意<lb/>
<pb n="KR3k0028_WYG_001-34a"/>
傾國天教抵死香鬚裊黄金危欲墮蒂團紅蠟巧能裝<lb/>
嬋娟一種如氷雪依倚春風笑海棠<hi>和前韻</hi>
玉骨綃裳韻太孤天教飛雪伴清癯林寒疎蕋半開落<lb/>
野迥暗香疑有無庾嶺風光仍似舊漢宫鉛粉莫相汚<lb/>
驚心不必傷空樹一向流空春便徂<hi>劉屏山</hi>
拚為梅花倒玉巵故山幽夢憶踈籬冩真妙絶横忩影<lb/>
徹骨清香透水枝苦節雪中迷漢使髙標澤畔見湘纍<lb/>
詩成亦為花拈出萬斛塵襟我自知<hi>陸蒼三</hi>
<pb n="KR3k0028_WYG_001-34b"/>
松號大夫交可絶梅為清客志相同英英鳯實卑餘子<lb/>
楚楚龍孫過乃翁晩際一弓<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>素月暑中千斛糶清風<lb/>
小軒正欲供晨坐付與遮欄曉日東<hi>鄭安晚</hi>
穿林傍水幾平章合有春風到草堂自入冬來多是煖<lb/>
無尋花處忽聞香枝南枝北一痕月山後山前兩縷霜<lb/>
直㸔過年開未了醉吟且放老夫狂<hi>方秋崖</hi>
一片能教一斷腸可堪平砌更堆牆飄如遷客來過嶺<lb/>
墮似騷人去赴湘亂㸃莓苔多莫數偶粘衣䄂乆仍香<lb/>
<pb n="KR3k0028_WYG_001-35a"/>
東風謬掌花權柄却忌孤髙不主張<hi>劉後村三首</hi>
瀑映梅花何所似蚌胎蟾影浴寒江夢回東閣頻牽興<lb/>
吟到西湖始樹降雪屋戀香開紙帳月忩憐影掩書釭<lb/>
若將晉漢間人比不是淵明却老龎<lb/>
手選千株髙下種似行庾嶺立湘江只消一朶南枝折<lb/>
盡受羣花北靣降自愛空山吹縞𬒮絶羞華屋照銀釭<lb/>
上林春苑今殘毁深夜應無斫樹龎<lb/>
　　七言律詩散聨<lb/>
<pb n="KR3k0028_WYG_001-35b"/>
調鼎自期終有實論花天下更無香月娥服御無非素<lb/>
玉女精神不尚粧<hi>張文潛</hi>
艶萼自將同鵠羽粉香曽不逐蜂鬚桃根有約猶含凍<lb/>
杏樹為鄰尚帶枝<hi>梅聖俞</hi>
梅愛山傍水際栽非同弱體近章臺重重葉葉花長謝<lb/>
嵗嵗年年客又來<lb/>
姑射仙人氷作體漢家宫主粉為身素娥自已稱佳麗<lb/>
更作廣寒宫裡人<hi>鄭獬</hi>
<pb n="KR3k0028_WYG_001-36a"/>
移來春晩二三月羞落枝頭千萬花日暮溪邊數竿竹<lb/>
月明茒舍半忩紗<hi>陸蒼三</hi>
春回積雪殘氷裡香動荒山野水濵帶月一枝斜弄影<lb/>
背風千片逺隨人<hi>王元之</hi>
畫圖省識驚春早玉笛孤吹夜怨殘淡冷合教閒處㸔<lb/>
清癯難遣俗人㸔<hi>石敏若</hi>
寒入玉衣燈下薄春粧雪骨酒邊香却于老樹半枯處<lb/>
忽走一枝如許長<hi>楊誠齋</hi>
<pb n="KR3k0028_WYG_001-36b"/>
樂府祖<lb/>
　　菩薩蠻<lb/>
濕雲不動溪橋冷嫩寒初透東風影橋下水聲長一枝<lb/>
和月香　人憐花似舊花比人應瘦莫凭小欄杆夜深<lb/>
花正寒<hi>東坡</hi>
雪花飛煖融香頰頰香融煖飛花雪欺雪任單衣衣單<lb/>
任雪欺　别時梅子結結子梅時别歸不恨開遲遲開<lb/>
恨不歸<lb/>
<pb n="KR3k0028_WYG_001-37a"/>
　　西江月<lb/>
玉骨那愁瘴霧氷肌自有仙風海仙時遣探芳叢倒挂<lb/>
緑毛么鳳　素靣常嫌粉涴洗粧不褪唇紅髙情已逐<lb/>
曉雲空不與梨花同夢<hi>東坡</hi>
　　南鄉子<lb/>
寒雀滿疎籬争抱寒枝㸔玉㽔忽見客來花下坐驚飛<lb/>
吹散芳英落酒巵　痛飲又能詩坐客無毡醉不知花<lb/>
謝酒䦨春到也離離一㸃微酸已著枝<lb/>
<pb n="KR3k0028_WYG_001-37b"/>
　　阮郎歸<lb/>
暗香浮動月黄昏堂前一樹春東風何事入西鄰兒家<lb/>
常閉門　雪肌冷玉容真香腮粉未匀折花欲寄隴頭<lb/>
人江南日欲曛<lb/>
　　虞美人<lb/>
天涯也有江南信梅破知春近夜䦨風細得香遲不道<lb/>
曉來開徧向前枝　玉臺弄粉花應妬飄到眉心住平<lb/>
章雪裏飲盃深去國十年老盡少年心<hi>山谷</hi>
<pb n="KR3k0028_WYG_001-38a"/>
江頭苦被梅花惱一夜霜鬚老誰將氷玉比精神除是<lb/>
凌風却月見天真　情髙意逺仍多思只有人相似滿<lb/>
城桃李不能春獨向雪花深處露花身<hi>向子諲</hi>
氷膚玉靣孤山裔肯到人間世天然不與百花同却恨<lb/>
無情輕付與東風　麗譙吳苑江樓曉立馬溪橋小只<lb/>
應明月最相思曽見幽香一㸃未開時<hi>魏杞</hi>
　　減字木蘭花<lb/>
簪花照鏡客鬂蕭蕭都不准擬倩東君化作尊前入夢<lb/>
<pb n="KR3k0028_WYG_001-38b"/>
雲　風香月影信是瑶臺清夜永深閉重門牽絆劉郎<lb/>
别後魂<hi>賀方回</hi>
　　江城梅花引<lb/>
年年江上見寒梅幾枝開暗香來疑是月宫仙子下瑶<lb/>
臺冷艶一枝春在手故人逺相思切寄與誰　恨極怨<lb/>
極齅玉蕋念此情家萬里暮霞散綺楚天碧數片輕飛<lb/>
為我多情特地㸃征衣花易飄零人易老正心碎那堪<lb/>
塞管吹<hi>王觀</hi>
<pb n="KR3k0028_WYG_001-39a"/>
　　早梅芳<lb/>
雪初消頓覺寒將變已報梅梢煖日邊霜外迤邐枝條<lb/>
自柔軟嫩苞匀㸃綴緑萼輕裁剪隠深心未許清香散<lb/>
　漸融和開欲徧宻處疑無間天然標韻不與羣花鬪<lb/>
深淺夕陽波似動曲水風猶懶最銷魂弄影無人見<hi>李端</hi>
<hi>叔</hi>
　　水龍吟<lb/>
夜來深雪前村料應是早梅初綻故人贈我江頭春信<lb/>
<pb n="KR3k0028_WYG_001-39b"/>
南枝向煖疎影横斜暗香浮動月明深淺向亭前驛畔<lb/>
行人立馬頻回首空腸㫁　别有玉溪仙館夀陽人初<lb/>
匀粉靣天教占了百花頭上和羮未晩最是關情處髙<lb/>
樓上一聲羌管仗何人説與東君留取倚䦨干㸔<hi>辛次膺</hi>
買莊為貯梅花玉妃一萬森庭户古來詞客比方不類<lb/>
可憐毫楮誰掃塵凡獨超物表神仙中取是崑丘標致<lb/>
射山風骨除此外吾誰與　九醖醍醐雪乳和金盤月<lb/>
邉清露夀陽嬌惰單于疎賤不堪充數弄玉排簫飛瓊<lb/>
<pb n="KR3k0028_WYG_001-40a"/>
按拍胎禽飛舞待先生披著羊裘鶴氅作園林主<hi>馬古洲</hi>
　　花犯<lb/>
粉牆低梅花照眼依然舊風味露痕輕綴浄洗鉛華無<lb/>
限清麗去年勝賞曽孤倚氷盤同燕喜更可惜雪中髙<lb/>
樹香篝熏素被　今年對花太匆匆相逢知有恨依依<lb/>
愁悴凝望乆蒼苔上旋㸔飛墜相將見脆丸薦酒人正<lb/>
在空江烟浪裏但夢想一枝瀟灑黄昏斜㸃水<hi>周美成</hi>
　　采桑子<lb/>
<pb n="KR3k0028_WYG_001-40b"/>
肌膚綽約真仙子來伴氷霜洗盡鉛黄素面初無一㸃<lb/>
粧　尋花不用持銀燭暗裏聞香零落池塘分付餘妍<lb/>
與夀陽<lb/>
　　洞仙歌<lb/>
何人不愛是江梅初綻雪野寒空凍雲晩清溪綽約粉<lb/>
艶春風包絳萼姑射氷肌自煖　上林花萬品都借風<lb/>
流國色天香任欣羡共素娥青女一笑相逢人不見悄<lb/>
悄霜宫月殿想乗雲長徃玉皇前粲蕋佩鳴璫侍清都<lb/>
<pb n="KR3k0028_WYG_001-41a"/>
宴<hi>朱希真</hi>
　　驀山溪<lb/>
玉真姊妹只便梅花是乘醉下瑶臺粉燕脂何曽梳洗<lb/>
氷姿素艶無意壓羣芳獨自笑有時愁一㸃心誰寄<lb/>
雲添藥佩霜䕶盈盈淚塵世悔重來夢凄凉玊樓十二<lb/>
放些香去説與惜花人雲黯淡月朦朧今夕誰同睡<lb/>
洗粧真態不假鉛華御竹外一枝斜想佳人天寒日暮<lb/>
黄昏院落無處著清香風細細雪垂垂何况江頭路<lb/>
<pb n="KR3k0028_WYG_001-41b"/>
月邉疎影夢到銷魂處結子欲黄時又須作亷纎微雨<lb/>
孤芳一世供㫁有情愁消瘦損東陽也試問花知否<hi>曹元</hi>
<hi>龍一作姜白石</hi>
　　壺中天<lb/>
見梅驚笑問經年何處收香藏白似語如愁還笑我何<lb/>
苦紅塵乆客觀裏栽桃仙家種杏到處成疎隔千林無<lb/>
伴淡然獨傲霜雪　且與管領春回孤標争肯逐雄蜂<lb/>
雌蝶豈是無情知他受了多少凄凉風月寄隴程遥和<lb/>
<pb n="KR3k0028_WYG_001-42a"/>
羮心在忍使芳塵歇東風寂寞可憐誰為攀折<hi>朱希真</hi>
曉來忩外正南枝初放兩花三蕋千古春風頭上立羞<lb/>
退穠桃繁李姑射神游夀陽粧褪色界塵都洗竹扉松<lb/>
户平生所寄聊爾　堪笑强說和羮東君心事指髙山<lb/>
流水隴驛凄凉却怕被哀角城頭吹起此處關情為他<lb/>
凝竚淡月清霜裏巡簷何事歳寒相誓而已<hi>呉履齋</hi>
江郵湘驛問暮年何事暮冬行促馬首揺揺經歴處多<lb/>
少山南溪北冷著烟扉孤芳雲掩瞥見如相識相逢相<lb/>
<pb n="KR3k0028_WYG_001-42b"/>
勞如癡如訴如憶　最是近曉霜濃初弦月挂傅粉金<lb/>
鸞側冷淡生涯憂樂忘不管氷簷雪壁魁榜虚誇調羮<lb/>
浪語那裏求真的暗香來歴自家還要知得<hi>陳肥遯</hi>
　　憶秦娥<lb/>
霜風急江南路上梅花白梅花白寒溪殘月冷村深雪<lb/>
　洛陽醉裡曽同摘水西竹外常相憶常相憶寳釵雙<lb/>
鳳鬂邉春色<hi>朱希真</hi>
梅花發寒梢挂住瑶臺月瑶臺月和羮心事履霜時節<lb/>
<pb n="KR3k0028_WYG_001-43a"/>
　㫁橋流水聲嗚咽行人立馬空愁絶空愁絶為誰凝<lb/>
竚為誰攀折<hi>張于胡</hi>
　　卜筭子<lb/>
竹裏一枝梅映帶林逾静雨後清竒畫不成淺水横斜<lb/>
影　吹徹小單于心事重思省拂拂風前度暗香月色<lb/>
侵花冷<hi>朱淑真</hi>
竹裏一枝梅雨洗娟娟静疑是佳人日暮來綽約風前<lb/>
影　新恨有誰知往事那能省夢遶陽臺寂寞回沾䄂<lb/>
<pb n="KR3k0028_WYG_001-43b"/>
餘香冷<hi>向子諲</hi>
　　醉蓬萊<lb/>
向蓬萊雲𣺌姑射山深有春長好香滿枝南笑人間驚<lb/>
早試問靈柯鏤氷裁玊費化工多少東閣詩成西湖夢<lb/>
覺幾畨清曉　好是羅帷麝温瓊耀却恨烟村雨愁風<lb/>
惱一㸃清芬為東君傾倒待得明年緑隂青子䕃鳯皇<lb/>
池沼更把陽和從頭付與繁花芳草<hi>趙徳莊</hi>
　　江城子<lb/>
<pb n="KR3k0028_WYG_001-44a"/>
一分雪意却成霜暮雲黄月微忙只有梅花依舊吐幽<lb/>
芳還喜無邉春信早為疎影覔浮香　才清端是紫微<lb/>
郎别鴛行憶宫牆夜半胡為人與月交相君合召歸吾<lb/>
老矣月隨去照迴廊<hi>劉徳修</hi>
　　最髙樓<lb/>
花知否花一似何郎又似沈東陽瘦稜稜地天然白冷<lb/>
清清地許多香笑東君還又向北枝忙　著一陣霎時<lb/>
間底雪更一个缺些兒底月山下路水邉牆清香怕有<lb/>
<pb n="KR3k0028_WYG_001-44b"/>
人知處影兒守定竹傍廂且饒他桃李趂少年塲<hi>辛稼軒</hi>
　　臨江仙<lb/>
老去惜花心已懶愛梅猶遶江村一枝先破玊溪春更<lb/>
無花態度全是雪精神　勝向空山餐秀色為渠著句<lb/>
清新竹根流水帶溪雲醉來渾不記歸去月黄昏<lb/>
　　瑞鶴仙<lb/>
鴈霜寒透幕正䕶月雲輕嫩氷猶薄溪奩照梳掠想含<lb/>
章弄粉艶粧誰學玉肌瘦弱更重重龍綃襯著倚東風<lb/>
<pb n="KR3k0028_WYG_001-45a"/>
一笑嫣然轉聁萬花羞落　寂寞家山何在雪後園林<lb/>
水邉樓閣瑶池舊約鱗鴻更仗誰托粉蝶兒只解尋花<lb/>
覔栁開徧南枝未覺但傷心冷落黄昏數聲畫角<hi>辛稼軒</hi>
濕雲粘鴈影望征路愁迷離緒難整千金買光景但疎<lb/>
鐘催曉亂鴉啼暝花悰暗省許多情相逢夢境想行雲<lb/>
都不歸來也合寄將音信　孤迥盟鸞心在跨鶴程髙<lb/>
後期無凖青絲待剪翻惹得舊時恨怕天教何處參差雙<lb/>
燕還染殘朱賸粉對梅花與説相思㸔誰瘦損<hi>陸雲西</hi>
<pb n="KR3k0028_WYG_001-45b"/>
　　沁園春<lb/>
斗酒彘肩風雨渡江豈不快哉被香山居士與林和靖<lb/>
約坡仙老勒吾令回坡謂西湖有如西子濃抹淡粧<lb/>
臨鏡臺二公者皆掉頭不顧只恁銜盃　白云天竺去<lb/>
來㸔金碧崔嵬樓觀開愛縱横二澗東西水遶兩山南<lb/>
北髙下雲堆逋曰不然暗香疎影只合孤山先探梅須<lb/>
晴去訪稼軒未晩且此徘徊<hi>劉改之</hi>
十月江南一畨春信怕憑玊欄正地連邉塞角聲三弄<lb/>
<pb n="KR3k0028_WYG_001-46a"/>
人思鄉國愁緒千般草草村墟疎疎籬落猶記花間曽<lb/>
卓庵茶甌罷問幾回吟繞冷淡相㸔　堪憐影落溪南<lb/>
又月午無人更漏三雖虚林幽壑數枝偏瘦已存鼎鼐<lb/>
一㸃微酸松竹交盟雪霜心事㫁是平生不肯寒林逋<lb/>
在倩詩人此去為語湖山<hi>呉退庵</hi>
有美人兮鐡石心腸寄春一枝喜蘚生龍甲那因雪瘦<lb/>
月横鶴膝不受寒欺雲臥空山夢回孤驛生怕渠嗔未<lb/>
敢詩江頭路問銷魂幾許索笑何時　賦成字字明璣<lb/>
<pb n="KR3k0028_WYG_001-46b"/>
君莫倚家山舊解題歎水曹安在飄然欲去逋仙已矣<lb/>
其與誰歸烟雨愁予江山老我畢竟歳寒然後知微酸<lb/>
在儘麗譙斜倚殘角孤吹<hi>方秋崖</hi>
霜剥枯崖何處郵亭玊龍夜呼喚經年幽夢悠然獨覺<lb/>
參横璇漢漏徹銅壺漠漠風烟昏昏水月醉聳詩肩騎<lb/>
瘦驢孤吟處更尋香弔影搔首踟蹰　古心落落如予<lb/>
悄獨立髙寒凌萬夫對荒烟野草淺溪沙路斑荆三嗅<lb/>
此意誰如髙卧南陽歸來彭澤借問風光還似無難窮<lb/>
<pb n="KR3k0028_WYG_001-47a"/>
處待憑將妙手作歳寒圖<hi>陳草閣</hi>
　　栁梢青<lb/>
玉骨氷肌為誰偏好特地相宜一味風流廣平休賦和<lb/>
靖無詩　倚忩睡起春遲困無力菱花笑窺嚼蘂嗅香<lb/>
眉心㸃處鬂畔簪時<hi>朱淑真</hi>
　　好事近<lb/>
春色為誰來枝上半留殘雪恰近小園香徑對霜林寒<lb/>
月　危欄凄㫁笛聲長吹到偏嗚咽最好短亭歸路有<lb/>
<pb n="KR3k0028_WYG_001-47b"/>
行人先折<hi>朱雍</hi>
　　玊樓春<lb/>
佳人無對甘幽獨竹雨松風相澡浴山深翠䄂自生寒<lb/>
夜久玉肌元不粟　却尋千樹烟江曲道骨仙風終絶<lb/>
俗絳裙縞𬒮各朝元只有散香名萼緑<hi>范石湖</hi>
南枝又覺芳心動愁我相思情味重隴頭何處寄將書<lb/>
香發有時疑是夢　誰家横笛成三弄吹到幽香初夢<lb/>
送覺來知不是梅花落莫歳寒誰與共<hi>馬古洲</hi>
<pb n="KR3k0028_WYG_001-48a"/>
　　朝中措<lb/>
幽姿不入少年塲無語只凄凉一箇飄零身世十分冷<lb/>
淡心腸　江頭月底新詩舊夢孤恨清香任是春風不<lb/>
管也曽先識東皇<hi>陸放翁</hi>
　　漢宫春<lb/>
瀟灑江梅向竹梢疎處横兩三枝東君也不愛惜雪壓<lb/>
風欺無情燕子怕春寒輕失花期惟是有南來塞雁年年<lb/>
長見開時　清淺小溪如練問玉堂何似茅舍疎籬傷<lb/>
<pb n="KR3k0028_WYG_001-48b"/>
心故人去後冷落新詩㣲雲淡月對孤芳分付伊誰空<lb/>
自倚清香未减風流豈在人知<hi>李漢老</hi>
　　念奴嬌<lb/>
臨風一笑問羣芳誰是真香純白獨立無朋莫只有姑<lb/>
射山頭仙客絶艶誰憐貞心自保邈與塵縁隔天然殊<lb/>
勝不關風露氷雪　應笑俗李粗桃無言翻引得狂蜂<lb/>
飛蝶争似黄昏閒弄影清淺一溪霜月畫角初殘瑶臺<lb/>
夢㫁直下成休歇緑隂青了莫教容易扳折<hi>朱文公</hi>
<pb n="KR3k0028_WYG_001-49a"/>
　　滿江紅<lb/>
赤日黄埃夢不到清溪翠麓空健羡君家别墅幾株幽<lb/>
獨骨冷肌清偏要月天寒日暮尤宜竹想主人杖履遶<lb/>
千回山南北　寧委澗嫌金屋寧傲雪羞銀燭歎出塵<lb/>
風韻背時粧束競愛東鄰姬傅粉誰憐空谷人如玉笑<lb/>
林逋何遜謾成詩無人讀<hi>劉後村</hi>
　　㸃絳唇<lb/>
流水泠泠㫁橋横路梅枝亞雪花飛下全勝江南畫<lb/>
<pb n="KR3k0028_WYG_001-49b"/>
白璧青錢欲買春無價歸來也風吹平野一㸃香隨馬<lb/>
<hi>張仲如</hi>
雪徑深深北枝貪睡南枝醒暗香疎影孤壓羣芳頂<lb/>
玉艶氷姿粧㸃園林景凭欄詠月明溪静憶昔林和靖<lb/>
<hi>王梅溪</hi>
　　清平樂<lb/>
吹香嚼蕋獨立東風裏雪凍雲嬌天似水羞殺夭桃穠<lb/>
李　如今見説䦨干不禁月冷風寒嶺上驛程人逺城<lb/>
<pb n="KR3k0028_WYG_001-50a"/>
頭戍角聲乾<hi>張于湖</hi>
　　一剪梅<lb/>
竹裏疎枝總是梅月白霜清猶未全開相逢聊與著詩<lb/>
催要趂金波滿泛金盃　多病慚非作賦才醉倒花前<lb/>
探得春回明朝公已在鸞臺㸔取東風丹詔前來<hi>韓南澗</hi>
　　滴滴金<lb/>
㫁橋雪霽聞啼鳥對林花弄晴曉畫角吹香客愁醒見<lb/>
梢頭紅小　團酥剪蠟知多少向風前壓春倒江嶂人<lb/>
<pb n="KR3k0028_WYG_001-50b"/>
烟畫圗中有短篷香繞<lb/>
　　長相思<lb/>
寒相催煖相催催了開時催謝時叮嚀花放時　角聲<lb/>
吹笛聲吹吹了南枝又北枝明朝成雪飛<hi>劉後村</hi>
　　賀新郎<lb/>
鵲報千林喜還猛省謝家池館早寒天氣要與瑶姬叙<lb/>
離索草草盃盤籍地恨減盡何郎才思不願玉堂并金<lb/>
屋願年年歳歳花間醉餐秀色挹髙致　西園飛葢東<lb/>
<pb n="KR3k0028_WYG_001-51a"/>
山妓問何如半山雪裏孤山烟外管甚夜深風露冷人<lb/>
與長瓶共睡任翠羽枝頭多事老子平生無他遇為梅<lb/>
花受取風流罪簪向鬂莫教墜<hi>劉後村</hi>
夢裏驂鸞鶴覺三山不逺依然被海風吹落浮到五湖<lb/>
烟水上剛被梅花醉著餐玉樹輕明疎薄十萬瓊琚天<lb/>
女隊捧氷壺玊液琉璃杓來伴我薦清酌　恍然夢㫁<lb/>
殊非昨問溪邉竹外新來為誰開却無限氷壺招不得<lb/>
擬把離騷喚覺待抖擻紅塵雙脚萬里瑶臺終一到想<lb/>
<pb n="KR3k0028_WYG_001-51b"/>
玊奴不負東風約留此恨寄殘角<hi>于國寳</hi>
喬木生雲氣訪中興英雄陳迹暗追前事戰艦東風慳<lb/>
惜使夢㫁神州故里旋小築呉宫閒地華表月明歸夜<lb/>
鶴嘆當時花草今如此枝上露濺清淚　遨頭小簇行<lb/>
春隊步蒼苔尋幽别塢㸔梅開未重唱梅邉新度曲催<lb/>
發寒梢凍蘂此意知東君同意後不如今今非昔兩無<lb/>
言相對滄浪水懐此恨寄殘醉<hi>呉文英</hi>
　　孤鸞<lb/>
<pb n="KR3k0028_WYG_001-52a"/>
江南春早問江上寒梅占春多少幾㸃寒星細萬里春<lb/>
風到幽香不知甚處但迢迢滿汀烟草回首誰家竹外<lb/>
有一枝斜好　記當年曽共花前笑念玉雪襟期有誰<lb/>
知道喚起羅浮夢正參横月小凄凉更吹寒管謾相思<lb/>
鬂華驚老待覔西湖半曲對霜天清曉<hi>趙虚齋</hi>
　　聲聲慢<lb/>
挨晴桚暖載酒招朋夷猶東圃西園緑萼枝頭兩三初<lb/>
破輕寒平生自甘寂寞占冷粧不為人妍林逋去問影<lb/>
<pb n="KR3k0028_WYG_001-52b"/>
疎香暗誰賦其間　空想故山竒事正烟横嶺曲月浸<lb/>
溪灣杏錯桃訛那時青子都圎惟饒夢魂知處對翠禽<lb/>
依約神仙休引角怕征人淚落塞邊<lb/>
　　木蘭花慢<lb/>
試晨粧淡竚正疎雨過含章早巧額回春嶺雲䕶雪十<lb/>
里清香何人剪氷綴玊仗化工施巧付東皇瘦盡綺忩<lb/>
寒魄凄凉畫角斜陽　孤山西畔水雲鄉籬落亞疎篁<lb/>
問多少幽姿半歸圖畫半入詩囊如今夢回帝闕尚遲<lb/>
<pb n="KR3k0028_WYG_001-53a"/>
遲依約帶湖光多謝膽瓶重見不堪三弄横羌<lb/>
　　霜天曉角<lb/>
氷清霜結昨夜梅花發甚處玉龍三弄聲揺動枝頭月<lb/>
　夢絶金獸爇曉寒蘭燼滅要捲珠簾清賞且莫掃階<lb/>
前雪<hi>林和靖</hi>
晩晴風歇一夜春堪折脈脈花疎天淡雲來去數枝月<lb/>
　勝絶愁更絶此情誰與説惟有兩行旅鴈知人倚䦨<lb/>
干雪<hi>范石湖</hi>
<pb n="KR3k0028_WYG_001-53b"/>
疎明瘦直不受東皇識留取伴春應肯萬紅裡怎著得<lb/>
　夜色何處笛曉寒無奈力若在夀陽宫殿一㸃㸃有<lb/>
人惜<hi>汪藻</hi>
　　昭君怨<lb/>
道是花來春未道是雪來香異竹外一枝斜野人家<lb/>
冷落竹籬茅舍富貴玉堂瓊樹兩地不同栽一般開<hi>鄭松</hi>
<hi>忩</hi>
　　蝶戀花<lb/>
<pb n="KR3k0028_WYG_001-54a"/>
碧瓦籠晴烟霧繞水殿西偏小立聞啼鳥風動女牆吹<lb/>
語笑南枝破臘應開早　道骨不凡江瘴曉春色通靈<lb/>
醫得花年少曝暖醸寒空杳杳江城畫角催殘照<hi>洪覺範</hi>
　　唐多令<lb/>
解纜蓼花灣好風吹去帆二十年重過新灘洛浦凌波<lb/>
人去後空夢繞翠屏間　飛霧濕征衫蒼蒼烟樹寒望<lb/>
星河低處長安綺陌紅樓應笑我為梅事過江南<hi>劉改之</hi>
　　浣溪沙<lb/>
<pb n="KR3k0028_WYG_001-54b"/>
水北烟寒雪壓梅水南梅爛雪千堆月明南北兩瑶臺<lb/>
　雲近恰如天上坐魂清疑向斗邉來梅花多處載春<lb/>
回<lb/>
　　桃源憶故人<lb/>
幾年閒作園林主未向梅花著語雪後又開半樹風逓<lb/>
幽香去　㫁魂不為花間女枝上青禽訴我是西湖處<lb/>
士長恨芳時誤<hi>馬古洲</hi>
　　暗香<lb/>
<pb n="KR3k0028_WYG_001-55a"/>
舊時月色筭幾畨照我梅邉吹笛喚起玊人不管春寒<lb/>
與輕折何遜而今漸老都忘却春風詩筆但怪得竹外<lb/>
疎枝暗香冷入瑶席　江國正寂寂恨寄與路遥夜雪<lb/>
初積翠尊易竭紅萼無言耿相憶長記曽携手處千樹<lb/>
壓西湖寒碧又片片吹盡也甚時見得<hi>姜白石</hi>
　　疎影<lb/>
苔枝綴玉有翠禽小小枝上同宿客裏相逢籬角黄昏<lb/>
無言自倚修竹昭君不慣胡沙逺但暗憶江南江北想<lb/>
<pb n="KR3k0028_WYG_001-55b"/>
珮環月夜歸來化作此花幽獨　回首深宫舊事那人<lb/>
正睡裡飛近娥緑莫似春風不管盈盈早與安排金屋<lb/>
從敎幾片隨風去又却怨玊龍哀曲待恁時重覔幽香<lb/>
已入小忩横幅<hi>姜白石</hi>
　<lb/>
　<lb/>
　<lb/>
　全芳備祖前集卷一<lb/>
</p>
<p>
</p>
  </div>
<div>
                <head>全芳備祖前集卷二</head>
    <p>
<pb n="KR3k0028_WYG_002-1a"/>
欽定四庫全書<lb/>
　全芳備祖前集卷二　　　　宋　陳景沂　撰<lb/>
　　花部<lb/>
　　　牡丹<lb/>
事實祖<lb/>
　　碎録<lb/>
一名鹿韭一名䑕姑<hi>本草</hi>唐人謂之木芍藥<hi>花譜</hi>洛人<lb/>
謂穀雨為牡丹厄<hi>司馬温公姚黄註</hi>論花者以牡丹為花王<lb/>
<pb n="KR3k0028_WYG_002-1b"/>
<hi>楊誠齋詩註</hi>
　　紀要<lb/>
牡丹前史無説自謝康樂集中始言水間竹際多牡丹<lb/>
而北齊楊子華有畫牡丹極佳則知此花有之乆矣但<lb/>
自隋以來文士集中無歌詩則知隋朝花藥中所無也<lb/>
隋種植法七十卷亦無牡丹名開元末裴士淹得之汾州<lb/>
天寳中為都城竒賞元和初猶少至貞元中已多與戎<lb/>
葵同矣<hi>酉陽雜俎</hi>自貞元始于汾州衆會寺宣取牡丹<lb/>
<pb n="KR3k0028_WYG_002-2a"/>
<hi>薛能詩序</hi>開元間禁中初重木芍藥即今之牡丹也植<lb/>
于興慶池東沈香亭前㑹花繁開明皇乘月夜召太真<lb/>
妃以步輦從之詔選梨園子弟中尤者有樂工李龜年<lb/>
以歌擅一時之名手捧檀板押衆樂將歌明皇曰賞名<lb/>
花對妃子焉用舊樂遽命李龜年持金花箋宣賜翰林<lb/>
李白進清平調詞三章白欣承詔㫖猶苦宿酲未解援<lb/>
筆賦曰雲想衣裳花想容春風拂檻露華濃若非羣玉<lb/>
山頭見㑹向瑶臺月下逢一枝濃艶露凝香雲雨巫山<lb/>
<pb n="KR3k0028_WYG_002-2b"/>
枉㫁腸借問漢宫誰得似可憐飛燕倚新粧名花傾國<lb/>
兩相歡長得君王帶笑㸔解釋春風無限恨沈香亭北<lb/>
倚䦨干龜年遽以詞進上令梨園子弟調撫絲竹從龜<lb/>
年以歌聲震梁木太真妃持玻璃七寳盞酌凉州蒲萄<lb/>
酒笑領歌意<hi>開元天寳遺事</hi>髙力士終以脫靴為恥因謂此<lb/>
詩實譏妃子異日妃重歌前詞力士曰始謂妃子怨李<lb/>
白入骨髓何乃拳拳于是妃曰何學士能辱人如斯力<lb/>
士曰以飛燕指妃子賤之甚矣上欲命李白官卒為宫<lb/>
<pb n="KR3k0028_WYG_002-3a"/>
中所扞而止<hi>楊妃别傳</hi>明皇時沈香亭前木芍藥一枝<lb/>
二頭朝則深紅午則深碧暮則深黄夜則粉白晝夜之<lb/>
内香艶各異帝曰此花木之妖也上賜國忠木芍藥國<lb/>
忠以百寳為䦨<hi>開元天寳遺事</hi>問侍臣曰牡丹詩誰為好奏<lb/>
云李正封詩曰國色朝酣酒天香夜染衣帝謂妃子曰<lb/>
粧臺前飲一紫金盞酒則正封之詩可見矣<hi>松忩錄</hi>明<lb/>
皇時有獻牡丹者謂之楊家紅乃楊勉家花時貴妃匀<lb/>
面口脂在手印于花上詔于仙春館栽來歳花開上有<lb/>
<pb n="KR3k0028_WYG_002-3b"/>
指印紅迹帝名為一捻紅<hi>青瑣髙議</hi>明皇時民間貢牡<lb/>
丹花面一尺髙數寸帝未及賞為野鹿銜去有佞人奏<lb/>
云釋氏有鹿銜花以獻金仙帝私曰野鹿遊宫中得貴<lb/>
兆也殊不知應禄山之亂<hi>青瑣髙議</hi>宋單父有種藝術<lb/>
牡丹變易千種上皇召至驪山種花萬本色様各不同<lb/>
内人呼為花神又曰花師<hi>異人録</hi>韓湘乃韓愈之姪孫<lb/>
自言解造逡巡酒能開頃刻花愈曰子能奪造化而開<lb/>
花乎湘乃聚土以盆覆之俄而舉盆有碧牡丹二朶葉<lb/>
<pb n="KR3k0028_WYG_002-4a"/>
上小金字云雲横秦嶺家何在雪擁藍闗馬不前愈後<lb/>
謫潮州到藍闗遇雪乃悟又言染花紅者可使碧獻于<lb/>
退之後堂之前染白牡丹一叢云來春為作金稜碧色<lb/>
明年花開果如其說<hi>太平廣記</hi>富鄭公留守西京因府<lb/>
園牡丹盛開召文潞公司馬端明卲先生是時牡丹一<lb/>
欄凡數百本坐客曰此花有數乎且請先生筮之既畢<lb/>
曰凡若干朶使人數如先生言又問曰此花幾時開盡<lb/>
請再筮之先生再揲筮良乆曰此花盡來日午時坐客<lb/>
<pb n="KR3k0028_WYG_002-4b"/>
皆不答鄭公因曰來日食後可㑹于此以騐先生言坐<lb/>
客曰諾次日食畢花尚無恙洎烹茶之際忽羣馬廏中<lb/>
逸出與坐客馬相踶囓奔出花叢中既定花盡毁折矣<lb/>
于是洛中愈服先生之言<hi>聞見錄</hi>邵康節訪商守趙郎<lb/>
中與章子厚同㑹議論縱横不知敬康節洛人因及洛<lb/>
中牡丹之盛趙請章曰先生洛人也知花為甚詳康節<lb/>
因言洛人以見根撥而知花之髙下者上也見枝葉而<lb/>
知髙下者次也見蓓蕾而知髙下者下也章黙然<hi>童䝉</hi>
<pb n="KR3k0028_WYG_002-5a"/>
<hi>訓</hi>宋景文公祁帥蜀彭州守朱君綽始取楊氏園花千<lb/>
品以獻公公在蜀四年每花時按其名往取彭州送花<lb/>
遂為公故事云此十品花尤愛重錦被堆嘗以之為賦<lb/>
<hi>蜀志</hi>東坡雨中作慶賞牡丹詩云霏霏雨霧作清妍爍<lb/>
爍明燈照欲燃明日春隂花未老故應未忍著酥煎又<lb/>
云千花與百草共盡無妍鄙未忍汚泥沙牛酥煎落蘂<lb/>
孟蜀時禮部尚書李昊每將牡丹花數枝分遺朋友以<lb/>
與牛酥同贈且曰俟花凋謝即以酥煎食之無棄濃艶<lb/>
<pb n="KR3k0028_WYG_002-5b"/>
其風流貴重如此<hi>後齋謾録</hi>
　　雜著<lb/>
圜𤣥瑞精有星而景有雲而卿其光下垂遇物流形草<lb/>
木得之發為紅英英之甚紅鍾于牡丹拔類邁倫國香<lb/>
欺蘭我研物情次第而觀暮春氣極緑苞如珠清露宵<lb/>
偃韶光曉驅動盪支節如解凝結百脈融暢氣不可遏<lb/>
兀然盛怒如將憤洩淑色披開照耀酷烈美膚膩體萬<lb/>
状皆絶赤者如日白者如月淡者如赭殷者如血向者<lb/>
<pb n="KR3k0028_WYG_002-6a"/>
如迎背者如訣坼者如語含者如咽俯者如愁仰者如<lb/>
悦裊者如舞側者如跌亞者如醉曲者如折宻者如織<lb/>
疎者如缺解者如濯慘者如别初朧朧而下上次鱗鱗<lb/>
而重叠錦衾相覆繡帳連接晴籠晝薫宿露宵裛或的<lb/>
的騰秀或亭亭露竒或颭然如招或儼然如思或帶風<lb/>
如吟或泣露如悲或垂然如縋或爛然如披或迎日擁<lb/>
砌或照影臨池或山雞已馴或威鳳將飛其態萬萬胡<lb/>
可立辨不窺天府孰從而見乍疑孫武來此教戰其戰<lb/>
<pb n="KR3k0028_WYG_002-6b"/>
謂何揺揺纎柯玊欄滿風流霞成波歴堦重臺萬朶千<lb/>
窠西子南威洛神湘娥或倚或扶朱顔色酡各盼紅粧<lb/>
争顰翠娥灼灼夭夭逶逶迤迤漢宫三千艶列星河我<lb/>
見其少孰云其多弄影呈妍壓景駢肩席發銀燭爐升<lb/>
絳烟洞府真人㑹于羣仙晶瑩往來金釭列錢凝睇相<lb/>
㸔曽不晤言未及行雨先驚早蓮公室侯家列之如麻<lb/>
咳唾萬金買此繁華遑恤終日一言相誇列幄庭中步<lb/>
障開霞曲廡重梁松篁交加如貯深閨似隔忩紗髣髴<lb/>
<pb n="KR3k0028_WYG_002-7a"/>
息媯依稀館娃我來觀之如乘仙槎脈脈不語遲遲日<lb/>
斜九衢遊人駿馬香車有酒如澠萬坐笙歌一醉是競<lb/>
莫知其他我按花品此花第一脫落羣類獨占春日其<lb/>
大盈尺其香滿室葉如翠羽擁抱比櫛蕋如金屑粧飾<lb/>
淑質玫瑰羞死芍藥自失夭桃無妍穠李慙出躑躅霄<lb/>
潰木蘭潛逸朱槿灰心紫薇屈膝皆讓其先敢懐憤嫉<lb/>
煥乎美乎后土之産物也使其花如此何其偉乎何前<lb/>
則寂寞而不聞今則昌然而大來蓋草木之命亦有時<lb/>
<pb n="KR3k0028_WYG_002-7b"/>
而塞亦有時而開吾欲問汝曷為生哉既緘口而不言<lb/>
徒留玩以徘徊<hi>舒元輿賦</hi>青陽既暮鴂鴰已鳴念蘭苕<lb/>
之芳歇歎桃李之隂成惟翠華之艶爚傾百卉之光英<lb/>
抽翠柯以布素粲紅芳而發榮<hi>李德裕賦</hi>髙宗宴羣臣<lb/>
賞雙頭牡丹賦詩上官昭容詩云勢如連璧友心似臭<lb/>
蘭人一時稱之<hi>異人録</hi>洛陽之俗大抵好花春時城中<lb/>
無貴賤挿花雖負擔者亦然花開時士庶競為遨遊往<lb/>
往于古寺廢宅有池臺處為市并張幕席笙歌之聲相<lb/>
<pb n="KR3k0028_WYG_002-8a"/>
聞最盛于月坡堤張家園棠棣坊長夀寺東街與郭令<lb/>
家至花落乃畢洛陽至東京六驛舊不進花自今徐州<lb/>
李相迪為留守時始進御嵗差行役一員乗驛馬一日<lb/>
一夜至京師所進不過姚黄魏紫花三數朶用菜葉實<lb/>
竹籠子藉覆之使馬上不動揺以臘封花蒂乃數日不<lb/>
落大抵洛人家家有花而少大者蓋不接則不佳也春<lb/>
初時洛人于夀安山中斷小栽子賣城中謂之箟子人<lb/>
家治地多畦塍種之至秋乃接接花尤工者謂之門園<lb/>
<pb n="KR3k0028_WYG_002-8b"/>
子豪家無不邀之姚黄接頭直五千秋時立契買之至<lb/>
春花乃歸其直洛陽人甚惜此花不欲傳其術權貴求<lb/>
其接頭者或以醮殺與之魏花初出時接頭亦直五千<lb/>
今尚直一千接時須用社後重陽前過此不佳也花之<lb/>
本去地五七寸許截之乃接以泥封裹用軟土擁之以<lb/>
蒻葉作庵以罩之不令見風日惟南向留一小户以逹<lb/>
氣至春乃去其覆此接花之法也用瓦亦可種花必擇<lb/>
善地去舊土以細土用白蘝末一䈥和之蓋牡丹根甜<lb/>
<pb n="KR3k0028_WYG_002-9a"/>
多引蟲白蘝能殺蟲此種花之法也澆花亦有其時或<lb/>
用日西或用日未出秋時旬月乃澆十月十一月至二<lb/>
月間每日一澆此澆花之法也一本發數朶者擇其小<lb/>
者去之止留一二朶謂之打剥恐分其脈也花纔落便<lb/>
剪其枝勿令結子懼其易老也春初既去蒻庵便以棘<lb/>
數枝置花叢上棘氣煖可以避霜不損花芽此飬花之<lb/>
法也開漸小于舊者蓋蠧出損之必尋其穴以硫黄簪<lb/>
之其旁又有小葉如針孔乃蟲所藏處花上謂之氣忩<lb/>
<pb n="KR3k0028_WYG_002-9b"/>
以大針㸃硫黄末針之蟲乃死花復盛此醫花之法也<lb/>
烏賊蟲骨用以針花樹入其皮花必死此花之忌<lb/>
也<hi>歐陽公洛陽風土記</hi>牡丹出丹州延州東出青州南亦出<lb/>
越州出洛陽者今為天下第一洛陽所謂丹州紅延<lb/>
州紅青州紅者皆彼土之尤傑者然來洛陽纔得備衆<lb/>
花之一種别第不出三以下不能獨立與洛花敵而越<lb/>
花以逺罕識不見齒數雖越人亦不敢自譽以與洛陽<lb/>
争髙下是洛陽者為天下第一也洛陽亦有黄芍藥緋<lb/>
<pb n="KR3k0028_WYG_002-10a"/>
桃瑞蓮千葉李紅郁李之類皆不減他出者而洛陽人<lb/>
不甚惜謂之菜子花曰某花云云至牡丹則不名直曰<lb/>
花謂天下真花獨牡丹其名著不假曰牡丹而可知也<lb/>
其愛重如此説者多言洛陽于三河間古善地昔周公<lb/>
以尺寸考日出没則知寒暑風雨乖與順于此取正此<lb/>
蓋天下之中草木之華得中華之氣者多故獨與他方<lb/>
異予以為不然夫洛陽于周所有之土四方入貢道里<lb/>
均乃九州之中在天地崑崙磅礴之間未必中也又况<lb/>
<pb n="KR3k0028_WYG_002-10b"/>
天地之和宜徧四方上下不宜限其中以氣自私夫中<lb/>
與和者有常之氣其推于物者亦宜為有常之形物之<lb/>
常者不甚美亦不甚惡及氣之病也美惡隔並而不相<lb/>
和入故物有極美與極惡者皆得于氣之偏也花之鍾<lb/>
其美與夫癭木臃腫之鍾其惡美惡之異是得一氣之<lb/>
偏也洛陽城數十里而諸縣之花莫及城中者出其境<lb/>
則不可植焉豈又偏氣之美者獨聚此數十里之地乎<lb/>
此又天地之大不可考也凡物不常有而為害于人者<lb/>
<pb n="KR3k0028_WYG_002-11a"/>
曰灾不常有而徒可怪駭不為害者曰妖語曰天反時<lb/>
為灾地反物為妖此亦草木之妖而萬物之一怪也然<lb/>
比夫癭木臃腫者竊獨鍾其美而見幸于人焉余在洛<lb/>
陽四見春天聖九年三月始至洛其至也晚見其晩者<lb/>
明年㑹與友人梅聖俞遊嵩山少室緱氏嶺石塘山紫<lb/>
雲澗既還不及見又明年有悼亡之戚不暇見又明年<lb/>
以留守推官嵗晩解去只見其早者是未嘗見其極盛<lb/>
時然目之所矚已不勝其麗焉余居府中時嘗謁錢思<lb/>
<pb n="KR3k0028_WYG_002-11b"/>
公于雙桂樓下見小屏立坐後細字滿其上焉公指之<lb/>
曰欲作花品此是牡丹名凡九十餘種余時不暇讀之<lb/>
然余所經見而今人多稱者纔三十餘種不知思公何<lb/>
從而得之多也計其餘雖有名而不著未必佳也故今<lb/>
所録但取其特著者而次第之<lb/>
　姚黄者千葉黄花出于民姚氏家此花之出于今未<lb/>
　十年姚氏居白司馬坡其地屬河陽然花不傳河陽<lb/>
　而傳洛陽洛陽亦不甚多一嵗不過數朶錢思公嘗<lb/>
<pb n="KR3k0028_WYG_002-12a"/>
　曰人謂牡丹花王今姚黄真可為王而魏花乃后也<lb/>
　魏花千葉而紅始樵者得于夀安山中賣與魏相仁<lb/>
　漙家魏氏之館其池甚大傳者以花初開時有欲觀<lb/>
　者人十數錢乃得登舟至花落魏氏率得數十緍錢<lb/>
　牛黄亦千葉比桃差小真宗祠汾隂過洛陽留宴<lb/>
　淑景亭中牛氏獻此花在唐謂之御𫀆黄甘草黄單<lb/>
　葉色如甘草洛人善别花見其柎知其為某花獨甘<lb/>
　草黄易識其葉嚼之不腥<lb/>
<pb n="KR3k0028_WYG_002-12b"/>
　鞓紅單葉深紅出青州亦名青州紅故僕射張齊賢<lb/>
　有第在西京自青州馳栽其種遂傳洛中其色類腰<lb/>
　帶故名鞓紅<lb/>
　獻來紅其色淺紅大而多葉張僕射位相居洛有人<lb/>
　獻此花因名<lb/>
　添色紅其花多葉始開而白經日漸紅至謝乃深紅<lb/>
　此造化之尤巧者<lb/>
　鶴翎紅多葉内紅末白如鴻鵠羽<lb/>
<pb n="KR3k0028_WYG_002-13a"/>
　細葉粗葉夀安者千葉内紅出夀安縣錦屛山倒暈<lb/>
　檀心者多葉紅花凡花近萼色深至其末漸淺此花<lb/>
　自外深色近蕚反淺白而深檀㸃其心此尤可愛<lb/>
　一捻紅者多葉淺紅花葉杪深紅一㸃如人以手指<lb/>
　捻之<lb/>
　九蘂真珠紅千葉紅花止有一㸃白如珠宻其葉蹙<lb/>
　其蘂九叢<lb/>
　一百五洛陽花多葉白花洛人以穀雨開為候常至<lb/>
<pb n="KR3k0028_WYG_002-13b"/>
　一百五日方開因名<lb/>
　延州紅丹州紅醉妃紅亦名醉西施<lb/>
　蓮花蕚多葉紅色青跗三重如蓮花蕚<lb/>
　左花者千葉紫花葉茂而齊如截亦謂之平頭紫<lb/>
　硃砂紅者多葉紅色不知其所出有民門氏子者善<lb/>
　接花以為生買地于崇徳寺前治花圃有此花洛陽<lb/>
　豪家尚未有故其名未甚著花葉甚鮮向日視之如<lb/>
　腥血<lb/>
<pb n="KR3k0028_WYG_002-14a"/>
　葉底紫其色如墨亦名墨紫花在叢中傍心生一大<lb/>
　枝引葉覆其上其花紫開時可延十日之乆唐中有<lb/>
　宦者為觀軍容使花出其家亦謂之軍容紫<lb/>
　玉版白葉丹長如拍版之狀色如玉檀<lb/>
　潛溪緋潛溪寺在龍門山唐李蕃别墅本是紫花忽<lb/>
　于叢中時出緋者一二朶明年花移他枝洛人謂之<lb/>
　轉篆枝花其花緋色<lb/>
　鹿胎紫多葉紫花有白如鹿胎紋故相蘇尚圭家<lb/>
<pb n="KR3k0028_WYG_002-14b"/>
　間金紅韓維和范鎮蜀花圃詩云白豈容施粉紅須<lb/>
　陋間金<hi>註云洛中有間金紅</hi>
右牡丹之名或以名或以氏或以州或以地或以色或<lb/>
旌其所異者而志之牡丹初不載文字惟以藥載本草<lb/>
然于花中不為髙第大抵丹延已西及褒斜道中尤多<lb/>
與荆棘無異土人皆取以為薪自唐則天已後洛陽牡<lb/>
丹始盛然未聞有名著者如沈宋元白之流皆善詠花<lb/>
草計有若今之異者彼必形于篇詠而寂無傳焉惟劉<lb/>
<pb n="KR3k0028_WYG_002-15a"/>
夢得有詠魚朝恩宅牡丹詩但云一藂千萬葉而已亦<lb/>
不云其美且異也謝靈運言永嘉竹間水際多牡丹今<lb/>
越花不及洛陽逺甚是洛花自古未有若今之盛也<hi>歐陽</hi>
<hi>公牡丹譜</hi>
予按白公集有白牡丹一篇十四韻又秦中吟十篇内<lb/>
買花一篇凡百言云共道牡丹時相隨買花去一叢深<lb/>
色花千户中人賦而諷喻樂府有牡丹芳一篇三百四<lb/>
十七字純道花之妖艶至有遂使王公與卿士遊花冠<lb/>
<pb n="KR3k0028_WYG_002-15b"/>
蓋日相望花開花落二十日一城之人皆若狂之句又<lb/>
寄微之百韻云唐昌王藥㑹崇敬牡丹期又惜牡丹詩<lb/>
云明朝風起吹應盡夜惜衰紅把火㸔醉歸盩厔詩云<lb/>
數日非闗王事係牡丹花盡始歸來元微之有入永夀<lb/>
寺㸔牡丹八韻白樂天秋題牡丹叢三韻酬胡三詠牡<lb/>
丹一絶又有五言二絶句許渾亦有詩云近來無奈牡<lb/>
丹何數十千錢買一窠徐凝之云三街九陌花時節萬<lb/>
馬千軍㸔牡丹又云何人不愛牡丹花占㫁城中好物<lb/>
<pb n="KR3k0028_WYG_002-16a"/>
華然則元白未嘗無詩唐人未嘗不重此花也<lb/>
賦詠祖<lb/>
　　五言散句<lb/>
帶花移牡丹<hi>白樂天</hi>
葉薄風纔倚枝輕露不勝<hi>李商隠</hi>
繁緑隂全合衰紅展漸難<hi>元微之</hi>
紅樓金谷使芳澤洛川妃<hi>梅鼎臣</hi>
簇蘂風頻壊裁紅雨更新<hi>元微之</hi>
<pb n="KR3k0028_WYG_002-16b"/>
國色朝酣酒天香夜染衣<hi>李正封</hi>
濯水錦窠艶頽雲仙髻繁<hi>宋祁</hi>
落日含明艶輕風襲煖香<hi>王原父</hi>
艶絶百花態花中合面南<hi>王内翰</hi>
照座千枝燭揺空九子鈴<hi>王原父</hi>
向日檀心並承烟翠榦孤<hi>夏英公</hi>
怨啼甄后土寒出貴妃湯<hi>穆伯長</hi>
勢如連璧友心似臭蘭人<hi>上官昭容</hi>
<pb n="KR3k0028_WYG_002-17a"/>
　　七言散句<lb/>
平章宅裏一欄花<hi>劉禹錫</hi>
天女竒姿雲錦裳<hi>張耒</hi>
一枝香折瑞紅雲<hi>韓忠獻</hi>
春殘獨自殿春芳<hi>呉融</hi>
牡丹極用三春力開得方知不是花<hi>司空圖</hi>
玉盤迸淚傷心數錦瑟繁絃破夢頻<hi>李商隠</hi>
花時何處偏相憶寥落衰紅雨後香<hi>元微之</hi>
<pb n="KR3k0028_WYG_002-17b"/>
氷肌玉骨鍾瓊蕚雪魄蟾魂孕秀根<hi>白樂天</hi>
霧重不勝瓊液冷雨餘惟見玉容低<lb/>
年少曽為洛陽客眼明曽見魏家紅<hi>歐陽修</hi>
白首歸來玉堂客君王殿後見鞓紅<lb/>
宿霧枝頭藏玉塊煖風庭面倒銀盃<lb/>
葉底風吹紫錦囊宫爐應近更添香<hi>梅鼎臣</hi>
金衣瑞羽迎風展琮栗仙盃壓霧斜<hi>宋祁</hi>
應是吳宫歌舞罷西施因醉悞施朱<hi>王内翰</hi>
<pb n="KR3k0028_WYG_002-18a"/>
盡日玉盤堆秀色滿城繡轂走香風<hi>司馬光</hi>
節候初臨穀雨期滿天風雨助芳菲<hi>蔡君謨</hi>
香澤最宜風静處醉紅須在月明時<lb/>
就中一叢何所似碼碯盤盛金縷盃<hi>東坡</hi>
絶艶好將金作屋清香宜引玉飛錢<hi>韓忠獻</hi>
花從單葉成千葉家住汝南疑洛南<hi>陳潁濵</hi>
香濃得露乆彌馥頭重迎風事不堪<lb/>
先傳青帝開金屋欲送姚黄比玉真<lb/>
<pb n="KR3k0028_WYG_002-18b"/>
風塵㸃汚青春面自汲寒泉洗醉紅<hi>黄山谷</hi>
浴泉秦虢流丹粉臨渚娥英冷佩衣<lb/>
不誇西子錦為幄肯道太真雲想衣<lb/>
如今眼底無姚魏浪蕋浮花懶問名<hi>參寥</hi>
初起褪紅唇啟絳半沾斜緑眼横波<hi>劉巨濟</hi>
别有玊杯承露冷無人肯向月中㸔<hi>裴璘</hi>
邀客定開瓊宴賞䕶春嘗把錦帷遮<hi>宗貫之</hi>
曉來低面開檀口似笑窮愁病長官<hi>王元之</hi>
<pb n="KR3k0028_WYG_002-19a"/>
天香未染蜂猶懶日幄先籠蝶已知<hi>周益公</hi>
　　五言古詩<lb/>
帝城春欲暮喧喧車馬度共道牡丹時相隨買花去家<lb/>
家習為俗人人迷不悟有一田舍翁偶來賣花處低頭<lb/>
獨長歎此歎無人喻一叢深色花十户中人賦<hi>白樂天</hi>
前年題名處今日㸔花來一作雲遊吏三見牡丹開豈<lb/>
獨花堪惜方知老暗催何况尋花伴東都去未回誰知<lb/>
紅芳側春盡思悠哉<lb/>
<pb n="KR3k0028_WYG_002-19b"/>
霧雨不成㸃映空疑有無時于花上見的皪走明珠芳<lb/>
色洗紅粉暗香生雪膚黄昏更蕭索頭重欲相扶<hi>東坡</hi>
明日雨當止晨光在松枝清寒入花骨肅肅初自持午<lb/>
景發濃艶一笑當及時依然暮還斂亦自惜幽姿<lb/>
幽姿不可惜後日東風起酒醒何所見金粉抱青子千<lb/>
花與百草共盡無妍鄙未忍汚泥沙牛酥煎落蘂<lb/>
　　五言古詩散聮<lb/>
壓砌錦地舖當軒日輪映蝶舞香蹔飄蜂牽蕋難正籠<lb/>
<pb n="KR3k0028_WYG_002-20a"/>
處彩雲合露湛紅珠瑩結葉影交加揺風光不定<hi>元微之</hi>
芳叢列翠幰新苞吐香麝滿地方争妍何花肯相下牡<lb/>
丹持晩節羣芳甘共亞<hi>程金紫</hi>
維揚千葉花到此三百里城中衆名園栽接比桃李<hi>潁濵</hi>
　　五言絶句<lb/>
緑艶閒且静紅衣淺復深花心愁欲㫁春色豈知心<hi>王維</hi>
亂前㸔不足亂後眼偏明却將蓬蒿力遮藏見太平<hi>鄭谷</hi>
今日花前飲甘心飲數盃但愁花有語不為老人開<hi>劉禹</hi>
<pb n="KR3k0028_WYG_002-20b"/>
<hi>錫</hi>
傾國姿容别多開富貴家臨軒一賞後輕薄萬千花<hi>古詩</hi>
城裏白員外城西賀秀才不愁家四壁自有錦千堆<hi>東坡</hi>
風雨何年别留真向此邦至今遺恨在巧過不成雙<lb/>
錦城春物異粉面瑞雲深賞愛難忘酒珍竒不貴金<hi>韓子</hi>
<hi>華</hi>
仙娥裁巧様彩筆費工深白豈容施粉紅須陋間金<hi>韓持</hi>
<hi>國</hi>
<pb n="KR3k0028_WYG_002-21a"/>
排日上牙牌記花先後開㸔花不子細過了却重回<hi>楊誠</hi>
<hi>齋</hi>
　　五言八句<lb/>
壓徑更縁溝當窓復映樓終須一國破不費萬家求鸞<lb/>
鳳戯三島神仙居十洲應憐萱草淡却得號忘憂<hi>李商隠</hi>
賃宅得花饒初開恐是妖粉苞深紫膩肉色退紅嬌且<lb/>
願風留㸔惟愁日炙銷可憐零落片留取作香燒<hi>王建</hi>
數朶欲傾城安同桃李榮未嘗貧處見不似地中生比<lb/>
<pb n="KR3k0028_WYG_002-21b"/>
物疑無價當春獨有名游蜂與蝴蝶來往自多情<hi>張說</hi>
自古成都勝開花不似今徑圓三尺大顔色幾重深未<lb/>
放香噴雪仍藏蘂散金要知空相喻聊見至人心<hi>范景仁</hi>
牡丹開蜀國盈尺莫如今妍麗色如衆栽培功倍深矜<lb/>
誇傳萬里圖寫費千金難就朱欄賞徒然逺客心<hi>范堯夫</hi>
　　五言律詩散聮<lb/>
紅芳争並蕚湘葉競駢枝彩鳳雙飛穏霞冠對舞欹<hi>夏英</hi>
<hi>公</hi>
<pb n="KR3k0028_WYG_002-22a"/>
天意偏應與春工已盡歸來如從月下去似逐雲飛艶<lb/>
絶聲名逺清多香氣微<hi>蔡君謨</hi>
殘花怨乆病新雨泣餘妍不先雙旌出空令九陌遷<hi>東坡</hi>
壓枝髙下錦攅蘂淺深霞叠彩晞陽媚鮮苞照露斜<hi>宋景</hi>
<hi>文</hi>
根深惟自庇香酷索人憐晩蘂仍晞日斜柯但倚烟<lb/>
　　七言古風<lb/>
牡丹芳牡丹芳黄金蘂紅玉房千片赤英霞爛爛百枝<lb/>
<pb n="KR3k0028_WYG_002-22b"/>
絳艶燈煌煌照地初開錦繡段當風不結蘭麝嚢仙人<lb/>
琪樹白無色王母桃花紅不香宿霧輕盈泛紫艶朝陽<lb/>
照耀生紅光紅紫二色間深淺向背萬態隨低昂映葉<lb/>
多情隠羞面卧叢無力含醉粧低嬌笑容疑掩口凝思<lb/>
怨人如㫁腸穠姿貴彩信竒絶雜卉亂花無比方<hi>白樂天</hi>
　　七言古詩<lb/>
洛陽地脈花最宜牡丹尤為天下竒我昔所記數千種<lb/>
于今十年皆忘之開圖若見故人面其間數種昔未窺<lb/>
<pb n="KR3k0028_WYG_002-23a"/>
客言近歳花特異往往變出逞新枝洛人矜誇立名字<lb/>
買種不復論家貲比新較舊難優劣争先擅價各一時<lb/>
當時絶品可數者魏紅窈窕姚黄肥夀安細葉開尚少<lb/>
朱砂玉版人未知傳開千葉昔未有只從左紫名初馳<lb/>
四十年間花百變最後最好潛溪緋今花雖新我未識<lb/>
未信與舊誰妍媸當時所見已云絶豈有更妍此可疑<lb/>
古稱天下無正色但恐世好隨時移鞓紅鶴翎豈不美<lb/>
歛色如避新來姬何况逺征蘇與賀有類異世誇嬙施<lb/>
<pb n="KR3k0028_WYG_002-23b"/>
造化無情疑一概偏此著意何其私不疑人心愈偽巧<lb/>
天欲開巧窮精微不然元化樸散乆豈特今歳猶澆漓<lb/>
争新闘麗若不已更後百世如何為但今新花日愈好<lb/>
惟有我老年年衰<hi>歐陽修</hi>
吉祥寺中錦千堆前年買花真盛哉道人勸我清明來<lb/>
腰鼓百面如春雷打徹凉州花自開沙河塘上戴花回<lb/>
醉倒不覺呉兒咍豈知如今雙鬂催城西古寺沒蒿菜<lb/>
有僧閉門手自栽千枝萬葉巧剪裁就中一叢何所似<lb/>
<pb n="KR3k0028_WYG_002-24a"/>
碼碯盤盛金縷盃而我食菜方清齋對花不飲花應猜<lb/>
夜來雨雹如李梅紅殘緑暗吁可哀<hi>東坡</hi>
君不見沈香亭北専東風謫仙作頌天無功又不見君<lb/>
王殿後春第一領䄂衆芳捧堯日此花同春轉化鈞一<lb/>
風一雨萬物春十分整頓春光了收黄拾紫歸江表天<lb/>
香染就山龍裳餘芳却染水雲鄉青原白鷺萬松竹被<lb/>
渠染作天上香人間何曽識姚魏相公㫁移洛陽裔呼<lb/>
酒先招野客㸔不醉花前為誰醉<hi>楊誠齋</hi>
<pb n="KR3k0028_WYG_002-24b"/>
　　七言古風散聮<lb/>
曲水亭西杏園北穠芳深院紅顔色擢秀全勝珠樹林<lb/>
結根幸在青蓮域艶蕋仙房次第開含烟洗霞照蒼碧<lb/>
<hi>權徳輿</hi>
君不見年年三月千叢媚紫爛紅繁誇勝異尋常人戴<lb/>
滿頭歸醉折狂分不為貴<hi>王元之</hi>
姚黄魏紫腰帶鞓潑墨齋頭藏緑葉鶴翎添色又其次<lb/>
此外雖妍猶婢妾<hi>歐陽修</hi>
<pb n="KR3k0028_WYG_002-25a"/>
擬王擬妃姚與魏歳歳年年千萬葉若將顔色定髙低<lb/>
緑珠雖美猶為妾<hi>張文潛</hi>
鳥聲鳴春春漸融千花萬草争春工紛紛桃李自撩亂<lb/>
牡丹得體能從容雕欄玊砌升曉日輕烟薄霧應空濛<lb/>
深紅淺紫忽爛熳如以蜀錦羅庭中<hi>參寥</hi>
㸔花喜極翻愁人京洛久矣為胡塵還知魏姚輩何在<lb/>
但有歐蔡名不泯<hi>陳止齋</hi>
　　七言絶句<lb/>
<pb n="KR3k0028_WYG_002-25b"/>
牡丹妖艶亂人心一國如狂不惜金曷若東園桃與李<lb/>
果然無語自成隂<hi>炙轂子</hi>
近來無奈牡丹何數十千錢買一窠今朝始得分明見<lb/>
也共戎葵不較多<hi>栁渾</hi>
平章宅裏一欄花臨到開時不在家莫道兩京非逺别<lb/>
春明門外即天涯<hi>張藉</hi>
往年君向東都去曽歎花時君未回今年况作東陵别<lb/>
惆悵花前又獨來<hi>白樂天四首</hi>
<pb n="KR3k0028_WYG_002-26a"/>
香勝燒蘭紅勝霞城中最數令公家人人散後君須㸔<lb/>
歸到江南無此花<lb/>
白花淡泊無人愛亦占芳名道牡丹應是宫中白贊善<lb/>
被人還喚作朝官<lb/>
金錢買得牡丹栽何處辭叢别主來紅芳堪惜還堪悵<lb/>
百處移來百處開<lb/>
濃艶初開小藥欄人人惆悵出長安風流却是錢唐守<lb/>
不踏紅塵㸔牡丹<hi>張祐</hi>
<pb n="KR3k0028_WYG_002-26b"/>
花向琉璃池上生光風宛轉紫雲英自從天女盤中見<lb/>
直至今朝眼更明<hi>元微之</hi>
鶯澁餘聲絮墜風牡丹花盡葉成叢可憐顔色經年别<lb/>
收取朱䦨一片紅<lb/>
庭前芍藥妖無格池上芙蓉静少情惟有牡丹真國色<lb/>
花開時節動京城<hi>劉禹錫</hi>
既全國色與天香底用人家紫與黄却喜騷人稱第一<lb/>
至今喚作百花王<lb/>
<pb n="KR3k0028_WYG_002-27a"/>
長安豪貴惜春殘争賞新開紫牡丹别有玊盤承露冷<lb/>
無人起向月中㸔<hi>裴璘</hi>
小雨留春春未歸好花隨㸔恐行稀勸君披取漁蓑去<lb/>
走㸔姚黄拚濕歸<hi>司馬光</hi>
山村著書稱上藥翰林弄筆作新歌人間朱粉無因學<lb/>
浪把菱花省徧磨<lb/>
蟾精雪魄朶雲荄春入香腴一夜開宿露枝頭藏玊塊<lb/>
煖風庭面搗銀盃<hi>歐陽修</hi>
<pb n="KR3k0028_WYG_002-27b"/>
人老簪花不自羞花應羞上老人頭醉扶歸路人應笑<lb/>
十里珠簾半上鈎<hi>東坡</hi>
仙衣不用剪刀裁國色初酣暈酒來太守問花花有語<lb/>
為君零落為君開<lb/>
春光冉冉歸何處更向尊前把一盃盡日問花花不語<lb/>
為誰零落為誰開<lb/>
一朶妖雲翠欲流春光回照雪霜羞化工只欲呈新巧<lb/>
不放閒花得少休<lb/>
<pb n="KR3k0028_WYG_002-28a"/>
花開時節雨連風却向霜餘染爛紅滿地春光私一物<lb/>
此心未信出天工<lb/>
當時只道鶴枝仙能遣秋花發杜鵑誰信詩能回造化<lb/>
直教霜折發春妍<lb/>
不分清霜入小園放將詩律變寒暄使君欲見藍闗緑<lb/>
更倩韓郎為染根<lb/>
正是風光懶困時姚黄開晩落應遲欲將好句乞春色<lb/>
日厯如山不到詩<lb/>
<pb n="KR3k0028_WYG_002-28b"/>
青春日月鳥飛迥汗簡文書山叠重乞取好花天上㸔<lb/>
宫衣黄帶御爐烘<lb/>
映日低風整復斜緑玉眉心黄䄂遮大梁城裡雖罕見<lb/>
心知不是牛家花<lb/>
九疑山中萼緑華黄雲承韈到羊家真詮蟲蝕詩句斷<lb/>
猶托餘情問此花<lb/>
仙家襞積駕黄鵠草木無光一笑開人間風日不可耐<lb/>
故待成隂葉下來<lb/>
<pb n="KR3k0028_WYG_002-29a"/>
湯沐氷肥照春色銀蒜壓簾風不開直令紅塵無路入<lb/>
猶待蜂鬚蝶翅來<lb/>
春風晴晝起浮光玊作氷膚羅作裳獨步世無吳苑艶<lb/>
渾身天與漢宫香<hi>石曼卿</hi>
西園春色纔桃李絳色成圍雪作團更欲開花比京洛<lb/>
故將姚魏接山丹<lb/>
去年岐路遇春殘滿院笙歌賞牡丹今歳杜陵千萬朶<lb/>
却垂衰涙灑䦨干<hi>張芸叟</hi>
<pb n="KR3k0028_WYG_002-29b"/>
霜臺何處得竒葩分送天津小隠家初訝山妻思折取<lb/>
尋常未慣挿葵花<hi>卲康節</hi>
小檻徘徊日自斜只愁春盡委泥沙丹青欲寫傾城色<lb/>
世上今無楊子華<hi>東坡</hi>
城西千葉豈不好笑舞春風醉臉丹何似後堂氷玊潔<lb/>
遊蜂非意不相干<lb/>
千里相逢如故人故栽庭下要相親明年一笑東風裏<lb/>
山杏江桃不當春<hi>張文潛</hi>
<pb n="KR3k0028_WYG_002-30a"/>
露稀春晩到春叢拂掠殘粧可意紅多病廢詩仍止酒<lb/>
可憐雖在與誰同<hi>山谷</hi>
不管鶯聲向晩催錦衾春晩尚成堆香紅若解知人意<lb/>
睡取東君不放回<hi>韓忠獻</hi>
棗花至小能結實桑葉雖柔可作絲堪笑牡丹如斗大<lb/>
不成一事又空枝<hi>王文康</hi>
香玊封春未啄花露根烘曉見纎霞自非水月觀音様<lb/>
不稱維摩居士家<hi>朱淑真</hi>
<pb n="KR3k0028_WYG_002-30b"/>
緑葉滿園風雨餘君家花事嶺中無眼明見此還三歎<lb/>
京洛名園憶上腴<hi>張南軒</hi>
姚魏從來洛下誇千金不惜買繁華今年底事花能賤<lb/>
縁是宫中不賞花<hi>徐惠</hi>
春工彈巧萬華叢晩見昭儀擅漢宫可惜芳時天不惜<lb/>
三更雨歇五更風<hi>程滄洲</hi>
落日賔朋醉㡌斜笙歌一曲上雲車頗知春色隨軒去<lb/>
不見東庵滿檻花<hi>張無盡</hi>
<pb n="KR3k0028_WYG_002-31a"/>
縹葉湘叢照碧欄幾春都未見殷鮮栽培不得華腴地<lb/>
豈是東君用意偏<hi>石舍人</hi>
　　七言律詩<lb/>
香勝燒蘭紅勝霞開時比屋事豪奢買栽池館恐無地<lb/>
㸔到子孫能幾家門倚長衢聨綺軛幄籠輕日䕶香紗<lb/>
歌鐘只解人歡賞豈信流年鬂易華<hi>羅鄴</hi>
似共東君别有情絳羅髙卷不勝春若教解語應傾國<lb/>
任是無情亦動人芍藥與君為近侍芙蓉何處避芳塵<lb/>
<pb n="KR3k0028_WYG_002-31b"/>
可憐韓令功成後辜負穠華過此身<hi>羅𨼆</hi>
幸自同開俱隠約何湏相倚鬭輕盈凌晨併作新粧面<lb/>
對客偏含不語情雙燕無機還拂掠遊蜂多思正經營<lb/>
長年是事皆抛盡今日欄邉暫眼明<hi>韓愈</hi>
錦幃初卷衛夫人繡被猶堆越鄂君垂手亂翻雕玊佩<lb/>
折腰争舞鬰金裙石家蠟燭何曽剪荀令香爐可待熏<lb/>
我是夢中傳彩筆欲書花葉寄朝雲<hi>李商隠</hi>
真宰無私煦嫗同洛花何事占全功山河勢勝帝王宅<lb/>
<pb n="KR3k0028_WYG_002-32a"/>
寒暑氣和天地中盡日玉盤堆秀色滿城繡轂走春風<lb/>
謝公髙興㸔春物倍憶清伊與碧嵩<hi>司馬温公</hi>
東皇封作萬花王更賜珍華出尚方白玉堆將青玉縁<lb/>
碧羅領襯翠羅裳古來洛口元無種今幸天心别得香<lb/>
塗改歐家記文㸔此花未出説姚黄<hi>楊誠齋</hi>
病眼㸔書痛不勝洛花千朶喚雙明淺紅醸紫各新様<lb/>
雪白鵞黄非舊名擡舉精神微雨過留連消息嫩寒生<lb/>
蠟封水飬松忩底未似雕欄倚半醒<hi>楊誠齋</hi>
<pb n="KR3k0028_WYG_002-32b"/>
紫玉盤盛碎紫綃紫綃擁出幾姣饒都將些子鬰金粉<lb/>
亂㸃中央花片梢葉葉鮮明還互照枝枝風韻不勝妖<lb/>
折來細雨輕寒裏正是東風拆半苞<hi>楊誠齋咏重臺九心淡紫</hi>
　　七言律詩散聮<lb/>
閒來吟繞牡丹叢花艶人生事畧同半雨半風三月内<lb/>
多愁多病百年中<hi>杜荀鶴</hi>
上苑他年未可追西州今日忽相期水亭暮雨寒猶在<lb/>
羅薦春香煖不知<hi>李商隠</hi>
<pb n="KR3k0028_WYG_002-33a"/>
千葉繁紅吐異芳中央瑞色藹清香宻攢鶯羽參差折<lb/>
細雨霓裳次第黄<hi>夏英公</hi>
漢廟名園甲潁昌洛川珍品重姚黄雨餘往㸔初疑曉<lb/>
春盡方開自不忙<hi>潁濱</hi>
千重紫繡擎熏炷萬葉紅雲砌寳冠直抱翠容持玊斚<lb/>
滿將春色上金盤魏花一本須稱后十朶齊開面曲欄<lb/>
樂府祖<lb/>
　　夜合花<lb/>
<pb n="KR3k0028_WYG_002-33b"/>
百紫千紅占春多少共推絶世花王西都萬家侯好不<lb/>
為姚黄謾腸㫁巫陽對沉香亭北新妝記清平調詞成<lb/>
進了一夢仙鄉　天葩秀出無雙倚朝暉半如酣酒<lb/>
成狂無言自有檀心一㸃偷芳念徃事情傷入新艷<lb/>
曽説河陽縱歸來晩君王醒後别是風光<hi>晁旡咎</hi>
　　剪朝霞<hi>本名鷓鴣天</hi>
曽㺯輕隂穀雨乾半垂雲幕䕶殘寒化工著意呈新巧<lb/>
剪刻朝霞飣露盤　輝錦綉掩芝蘭開元天寳盛長安<lb/>
<pb n="KR3k0028_WYG_002-34a"/>
沈香亭子鈎䦨畔偏得三郎帶笑㸔<hi>賀方回</hi>
　　蝶戀花<lb/>
燕子來時春未老紅蠟團枝費盡東君巧烟雨弄晴芳<lb/>
意惱雨餘特地殘粧好　斜倚青樓臨逺道不管傍人<lb/>
宻共東君笑都見嬌多情不少丹青傳得傾城貎<hi>王道輔</hi>
　　玉樓春<lb/>
雲横水遶芳塵陌一萬重花春拍拍藍橋仙路不﨑嶇<lb/>
醉舞狂歌容倦客　真香解語人傾國知是紫雲誰敢<lb/>
<pb n="KR3k0028_WYG_002-34b"/>
覔滿蹊桃李不能言分付仙家君莫惜<hi>范石湖</hi>
　　杏花天<lb/>
牡丹比得誰顔色似宫中太真第一漁陽鼙鼓邉風急<lb/>
人在沈香亭北　買栽池館知何益莫虚把金梭抛擲<lb/>
若教解語傾人國一箇西施也得<hi>稼軒</hi>
　　鷓鴣天<lb/>
翠蓋牙籖幾百株楊家姊妺夜㳺初五花結隊香如霧<lb/>
一朶傾城醉未蘇　閒小立困相扶夜來風雨有情無<lb/>
<pb n="KR3k0028_WYG_002-35a"/>
愁紅慘緑今宵看却似呉宫教陣圖<lb/>
濃翠深黄一畫圖中間更著玉盤盂先裁翡翠裝成蓋<lb/>
更㸃胭脂染透蘇　香瀲灔錦糢糊美人長得醉工夫<lb/>
莫攜玉手欄邊去羞得花枝一朶無<lb/>
占斷雕欄只一株春工費盡幾工夫天香夜染衣猶濕<lb/>
國色朝酣酒未蘇　嬌欲語巧相扶不妨老榦自扶疎恰<lb/>
如翠幄高堂上來看紅衫百子圖<lb/>
洛浦風光爛熳時千金開宴醉為期花方著雨猶含笑<lb/>
<pb n="KR3k0028_WYG_002-35b"/>
蝶不禁寒總是癡　檀暈吐玉華滋不隨桃李競春菲<lb/>
東君自有回天力看把花枝帶月歸<hi>李橘山</hi>
　　㸃絳唇<lb/>
庭院深深異香一片來天上傲春遲放百卉皆推讓　憶<lb/>
昔西都姚魏聲名堪惆悵醉翁何往誰與花標榜<hi>王梅溪</hi>
　　朝中措<lb/>
華堂欄檻古韶光端不負年芳依倚東風向晚數行濃<lb/>
淡仙粧　停盃醉折多情多恨絶艶真香只恐去為雲<lb/>
<pb n="KR3k0028_WYG_002-36a"/>
雨夢魂時惱襄王<hi>曽海野□制作</hi>
　　定風波<lb/>
上苑穠芳初雨晴香風嫋嫋泛軒楹猶記洛陽開小宴<lb/>
嬌靣粉光依約認傾城　流落江南重此㑹相對金蕉<lb/>
蘸甲十分傾怕見人間春更好向道如今老去尚多情<lb/>
<hi>普海野</hi>
　　臨江仙<lb/>
玉宇暖清禁曉丹葩色照晴空珊瑚敲碎小玲瓏人間<lb/>
<pb n="KR3k0028_WYG_002-36b"/>
無此種來自廣寒宫　雕玉䦨干深院静嫣然頻笑西<lb/>
風曲屛須占一枝紅且圍欹醉枕香到夢魂中<hi>張村甫</hi>
　　如夢令<lb/>
一晌園林緑就栁色鶯聲逺透輕煖與輕寒又是牡丹<lb/>
時候時候時候歳歳年年人瘦<hi>呉履齋</hi>
　　昭君怨<lb/>
曽㸔洛陽舊譜只許姚黄獨步若比廣陵花大虧他<lb/>
舊日王侯園圃今日荆榛狐兔君莫説中州怕他愁<hi>劉後</hi>
<pb n="KR3k0028_WYG_002-37a"/>
<hi>村</hi>
　　六州歌頭<lb/>
維摩病起兀坐等枯株清晨裏誰來問是文殊遣名姝<lb/>
奪盡羣花色浴纔出酲初解千萬態嬌無力困相扶絶<lb/>
代佳人不入金張室却訪吾廬對茶鐺却榻笑殺此翁<lb/>
癯瑶砌金壺始消渠　憶昇平日繁華事修成譜寫成<lb/>
圖竒絶甚歐公記蔡公書古來無自京華隔問姚魏竟<lb/>
何如多應是彩雲散刦灰餘野鹿銜將去休回首河洛<lb/>
<pb n="KR3k0028_WYG_002-37b"/>
丘墟謾傷春弔古夢繞漢宫都歌罷欷歔<hi>後村</hi>
　　漢宫春<lb/>
花姥來時帶天香國艶羞掩名姝日長半嬌半困宿酒<lb/>
微蘇沈香檻北比人間風異烟殊春恨重盤雲墜髻碧<lb/>
花畨吐瓊盂　洛苑舊移仙譜向呉娃深館曽奉清娯<lb/>
猩唇霞紅未洗客鬢霜舖蘭池沁碧過西園重載雙壺<lb/>
休謾道花扶人醉醉花却要人扶<hi>呉夢窗</hi>
　　大酺<lb/>
<pb n="KR3k0028_WYG_002-38a"/>
正緑隂穠鶯聲懶庭院寒輕烟薄天然花富貴逞妖紅<lb/>
殷紫叠葩重萼醉艶酣春妍姿挹露翠羽輕明如削檀<lb/>
心鵞黄嫩似離情愁緒萬絲交錯更銀燭交輝玊瓶微<lb/>
浸宛然京洛　朝來風雨惡怕僝僽低張青油幕便好<lb/>
倩佳人挿㡌貴客傳箋趂良辰賞心行樂四美難并也<lb/>
須拚醉莫辭盃酌被花惱情無著長笛何處一笑江頭<lb/>
髙閣極目水雲漠漠<hi>趙虚齋</hi>
　　蝶戀花<lb/>
<pb n="KR3k0028_WYG_002-38b"/>
三叠䦨干鋪碧甃小雨新晴纔過清明候初見花王披<lb/>
衮繡嬌雲瑞日明春晝　彩女朝真天質秀寳髻微偏<lb/>
風卷霞衣皺莫道東君情最厚韶華半在東堂手<hi>毛東堂</hi>
　　㸃絳唇<lb/>
一朶千金帝城穀雨初晴後粉施香透雅稱尋芳首<lb/>
把酒題詩遐想歡如舊花知否故人清痩常憶同攜手<lb/>
<hi>李銓</hi>
　全芳備祖前集卷二<lb/>
</p>
<p>
</p>
  </div>
<div>
                <head>全芳備祖前集卷三</head>
    <p>
<pb n="KR3k0028_WYG_003-1a"/>
欽定四庫全書<lb/>
　全芳備祖前集卷三　　　宋　陳景沂　撰<lb/>
　　花部<lb/>
　　　芍藥<lb/>
事實祖<lb/>
　　碎録<lb/>
黒牽衣芍藥也<hi>廣雅</hi>牛亨問曰將離贈之以芍藥者何<lb/>
答曰芍藥一名將離故將别以送之亦猶相招召賜以<lb/>
<pb n="KR3k0028_WYG_003-1b"/>
蘼蕪蘼蕪一名當歸<hi>本草注</hi>贈之以芍藥<hi>詩經溱洧</hi>芍<lb/>
藥主和五臟辟毒氣故合之于菌桂五味以助諸食因<lb/>
呼五味和為芍藥爾<hi>子虛賦注</hi>論花者以芍藥為近侍<lb/>
<hi>楊誠齋</hi>
　　紀要<lb/>
芍藥之義見毛鄭詩百花之中其名最古謝公直中書<lb/>
省詩云紅藥當階翻自後詞臣引為故事白少傅知制<lb/>
誥有草詞畢詠芍藥詩詞采甚為該備然自天后以来<lb/>
<pb n="KR3k0028_WYG_003-2a"/>
牡丹始盛而芍藥之艷衰矣考其實牡丹初號木芍藥<lb/>
葢本同而末異也<hi>王元之詩譜</hi>凡花名天下者洛陽牡<lb/>
丹廣陵芍藥爾紅葉而黄腰號金帶圍而無種有時而<lb/>
出則城中當有宰相韓魏公守廣陵日一出四枝公嘗<lb/>
選客具樂以賞之是時王岐公以髙科為倅王安石以<lb/>
名士為屬皆在選尚缺其一而莫有當者數日不决而<lb/>
花已盛公命戒客而私自念今日有客不問何如即使<lb/>
當之及暮南水門陳太傅来乃秀公也明日酒半折花<lb/>
<pb n="KR3k0028_WYG_003-2b"/>
歌以挿之其後四公皆為相<hi>后山叢話</hi>四枝正紫重跗<lb/>
累萼中有金蕊遶之號腰金紫<hi>東軒筆録</hi>東坡云掦州<lb/>
芍藥為天下冠蔡繁卿為守始作萬花㑹用花千餘萬<lb/>
枝既殘諸園吏竝縁為奸民大病之今始至問民疾苦<lb/>
以此為首遂罷之萬花本洛陽故事亦必為民害也㑹<lb/>
當有罷之者錢惟演為留守始置遞貢洛花識者鄙之<lb/>
曰此宫妾愛君之意也<hi>漁隱叢話</hi>
　　雜著<lb/>
<pb n="KR3k0028_WYG_003-3a"/>
揚州芍藥名于天下與洛陽牡丹俱貴于時四方之人<lb/>
盡皆齎攜金帛市種以歸者多矣吾見其一嵗而小變<lb/>
三年而大變卒與常花無異由此芍藥之美益専推美<lb/>
揚州焉大抵粗者先開佳者後發髙至尺餘廣至盈手<lb/>
其色以黄為最貴所謂緋紅千葉乃其下者鄭詩引芍<lb/>
藥以明土風說者曰香草也司馬長卿子虚賦曰芍藥<lb/>
之和具而後御之說者曰芍藥主和五臟又辟毒氣也<lb/>
謝省中詩曰紅藥當堦翻說者曰草色紅者也其義皆<lb/>
<pb n="KR3k0028_WYG_003-3b"/>
與今所謂芍藥者合但未有専言揚州者唐之詩人最<lb/>
以模冩風物自喜如盧仝杜牧張祜之徒皆居揚日久亦<lb/>
未有一語及之是花品未有若今日之盛也余官于揚<lb/>
學講習之暇常裁而定之葢可紀者三十有三種乃具<lb/>
列其名從而釋之<hi>孔常父序</hi>東武舊俗每歲四月大會<lb/>
于南禪資福兩寺芍藥供佛而今嵗最盛凡七十餘朶<lb/>
皆重跗累蕚繁麗豐碩中有白花正圓如覆盂其下十<lb/>
餘葉承之如盤姿格獨出于七十朶之上因易名曰玉<lb/>
<pb n="KR3k0028_WYG_003-4a"/>
盤盂<hi>東坡詩序</hi>天地之功至大而神非人力所能竊勝<lb/>
惟聖人為能體法其神以成天地之化其功葢出其下<lb/>
而曾不少弛其力不然天地固亦有間而可窮其用矣<lb/>
余嘗論天地之物悉受天地之氣以生其小大短長辛<lb/>
酸甘苦與夫顔色之異計非人力之可容致功于其間<lb/>
也今洛陽之牡丹維揚之芍藥受天地之氣以生而小<lb/>
大深淺一隨人力之工拙而移其天地所生之性故竒<lb/>
容異色間出于人間以人而盗天地之工而成之良可<lb/>
<pb n="KR3k0028_WYG_003-4b"/>
怪也然而天地之間事物紛紜出乎其前不得而曉者<lb/>
此其一也洛陽風土之詳已見于歐陽公之記此不復<lb/>
論維揚大抵土壤細膩於草木為宜禹貢曰厥草維夭<lb/>
是也居人以治花相尚方九月十月時悉出其根滌以<lb/>
甘泉然後剥削老硬病腐之處揉調沙糞以培之易其<lb/>
故土凡花大約三年或二年一分不分則舊根老破而<lb/>
侵蝕新芽故花不成就分之數則小而不艷不分與分<lb/>
之太數皆花之病也花顔色之深淺與葉蕊之繁盛皆<lb/>
<pb n="KR3k0028_WYG_003-5a"/>
出培壅剥削之力花既萎落亟剪去其子屈盤枝條使<lb/>
不離散脉理不上行而皆歸于根明年新花繁而色潤<lb/>
雜花根窠多不能致逺惟芍藥及時取根盡取本土貯<lb/>
以竹席之器雖數千里之逺一人可負數百本而不勞<lb/>
至于他州則壅以沙糞雖不及維揚之盛而顔色亦非<lb/>
他州所有者比也亦有踰年即變而不成者此係土地<lb/>
之宜而人力之至不至也花品舊傳龍興寺山子羅漢<lb/>
觀音彌陀之四院冠于此州其後民間稍稍厚賂以丐<lb/>
<pb n="KR3k0028_WYG_003-5b"/>
其本培壅灌溉遂過于龍興之四院今則有朱氏之園<lb/>
最為冠絶南北二園所種凡十五六萬株意其自古種<lb/>
花之盛未之有也朱氏當其花之盛開飾亭宇以待来<lb/>
游者逾月不絶而朱氏未嘗厭也揚之人與西洛不異<lb/>
無貴賤皆喜戴花故開明橋之間方春之月拂旦有花<lb/>
市焉州宅後有芍藥㕔在都㕔之後聚一州絶品于其<lb/>
中不下龍興朱氏之盛徃嵗郡將左移新守未至監䕶<lb/>
不宻悉為人盗去易以凡品自是芍藥㕔徒有其名耳<lb/>
<pb n="KR3k0028_WYG_003-6a"/>
今芍藥有三十四品舊譜只取三十一種如緋單<lb/>
葉白單葉紅單葉不入名品之内其花皆六出維<lb/>
揚之人甚賤之余自熈寧八年季冬守官江都所<lb/>
見與夫所聞莫不詳熟又得八品焉非平日三十<lb/>
一品之比皆世之所難得今悉列于左舊譜三十<lb/>
一品分上中下七等此前人所定今更不易新收<lb/>
八品御衣黄<hi>黄色淺而葉疎如黄樓子</hi>黄樓子<hi>五十層間以金綫</hi>袁黄<lb/>
冠子<hi>如髻子</hi>峡石黄冠子<hi>如金錢/冠子</hi>鮑黄冠子<hi>色類鵝黄</hi>揚<lb/>
<pb n="KR3k0028_WYG_003-6b"/>
花冠子<hi>心黄葉紅間以金綫</hi>胡纈<hi>紅色深/淺相雜</hi>黽池紅<hi>並蕚或三頭○王觀</hi>
<hi>揚州譜序</hi>或謂有唐若張祜杜牧盧仝崔涯章孝標李<lb/>
嶸王播皆一時名士而專工于詩者也或游觀于<lb/>
此不為不久而無一言一句以及芍藥意其古未<lb/>
有之始盛于今未為通論也海棠之盛莫盛于西蜀<lb/>
而杜子美詩名久重于張祜諸公在蜀日久其詩數<lb/>
千篇未嘗及海棠張祜輩詩之不及芍藥不足疑也<lb/>
<hi>王觀後論</hi>天下名花洛陽牡丹廣陵芍藥為相侔埓禹貢<lb/>
<pb n="KR3k0028_WYG_003-7a"/>
記揚州草木夭喬聖人之言然未見其夭且喬也廣陵<lb/>
芍藥有自他方移来種之者經嵗則盛至有十倍其初<lb/>
而勝廣陵所出逺甚地氣所宜信其為天乎然則醫書<lb/>
本草所載雖小物方土所出山川原野氣力不同或相<lb/>
倍蓰十倍如此花矣不可不察也然芍藥之盛環廣陵<lb/>
四五十里之間為然外是則薄劣不及洛陽牡丹由人<lb/>
力接種故嵗嵗變更日新而芍藥自以種傳獨得于天<lb/>
然非剪剔灌溉以時亦不能全盛又有風雨寒暄氣節<lb/>
<pb n="KR3k0028_WYG_003-7b"/>
不齊故其名花絶品有至十四五年得一見者其間開<lb/>
不能成或變為他品此天地尤物不與凡品同特其地<lb/>
利人力天時參併其美然後一出意其造物亦自珍惜<lb/>
之耳芍藥始開時可留七八日自廣陵至姑蘓北入射<lb/>
陽東至通州海上西至滁和州數百里則人人厭觀矣<lb/>
廣陵至京師千五百里駿馬疾走可六七日至也上不<lb/>
以耳目之玩勤逺人而富商大賈逐利纎嗇不顧又無<lb/>
好事有力者招致之故芍藥不得至京師而洛陽牡丹<lb/>
<pb n="KR3k0028_WYG_003-8a"/>
獨擅其名其移根北方者本年以徃則不及初年自是<lb/>
嵗加劣矣故北方之見芍藥者皆其下者也然種芍藥<lb/>
為生者猶得厚價重利熈寧六年攽罷海陵至廣陵時<lb/>
正四月花時㑹友人傳欽之孫莘老偕行相與歴覽人<lb/>
家園圃及佛舍所種凡三萬餘株芍藥嫩好及雖好而<lb/>
不至者盡具矣扶風馬珆府大尹給事公子也博物好<lb/>
竒為予道芍藥本末及與廣陵人所第名品示予予按<lb/>
唐氏藩鎮之盛揚府號為第一萬商千賈珍貨之所叢<lb/>
<pb n="KR3k0028_WYG_003-8b"/>
集百氏小說尚多說之而莫有言芍藥之美者非天地<lb/>
生物之劣于古而特隆于今也殆亦時所好尚不齊而<lb/>
古人未必能知正色耳自樂天詩言牡丹取叢大花繁<lb/>
者為佳是最洛中所卑下者古人之不知芍藥何疑然<lb/>
當時無記録故後世莫知其詳今此後無傳說使後勝<lb/>
今猶不足恨或人情好尚更變駸駸日久則名花竒品<lb/>
遂將泯然無傳来者莫知有此不亦惜哉故因次序為<lb/>
譜三十一種皆使畫工圖冩以示未嘗見者使知之其<lb/>
<pb n="KR3k0028_WYG_003-9a"/>
嘗見者因以吾言為信矣<hi>劉貢父傳譜序</hi>
冠羣芳<hi>大旋心冠子深紅</hi>　　　　寳粧成<hi>髻子色紫</hi>
賽羣芳<hi>小旋心冠子</hi>　　　　　晚粧新<hi>白襭子</hi>
畫天工<hi>青心紅冠子</hi>　　　　　叠香英<hi>紫樓子</hi>
㸃粧紅<hi>紅襭子</hi>　　　　　　醉西施<hi>大軟條冠子淡紅</hi>
積嬌紅<hi>紅樓子</hi>　　　　　　掏香瓊<hi>素心玉版冠子</hi>
道粧成<hi>黄樓子</hi>　　　　　　淺粧匀<hi>粉紅冠子</hi>
素粧殘<hi>初開粉紅即漸白</hi>　　　　縷金囊<hi>金線冠子</hi>
<pb n="KR3k0028_WYG_003-9b"/>
試梅粧<hi>白冠子</hi>　　　　　　擬香英<hi>紫窑相冠子</hi>
醉嬌紅<hi>深紅冠子</hi>　　　　　　妬鵞黄<hi>黄絲頭</hi>
怨春江<hi>硬條冠子</hi>　　　　　　試濃粧<hi>緑多葉</hi>
妬嬌紅<hi>紅窑相冠子</hi>　　　　　取次粧<hi>淡紅多葉</hi>
蘸金香<hi>金蘂紫草葉</hi>　　　　　簇紅絲<hi>紅綜頭</hi>
宿粧般<hi>紫高多葉</hi>　　　　　　㑹三英<hi>三頭聚萼</hi>
聚香絲<hi>紫絲頭</hi>　　　　　　效殷粧<hi>小矮多葉</hi>
合歡芳<hi>雙頭並蒂</hi>　　　　　　擬繡韉<hi>鞍子兩邊垂下</hi>
<pb n="KR3k0028_WYG_003-10a"/>
銀合稜<hi>銀緣</hi>
賦詠祖<lb/>
　　五言散句<lb/>
紅藥當階翻<hi>謝元暉</hi>　　　　傍砌看紅藥<hi>杜甫</hi>
夹砌紅藥闌<hi>白樂天</hi>
凝脂新賜浴半面更啼紅<hi>陳傳良</hi>
壓架荼䕷老翻堦芍藥遲<hi>戴石屏</hi>
　　七言散句<lb/>
<pb n="KR3k0028_WYG_003-10b"/>
翠莖紅葉天付與此恩不屬黄鍾家<hi>韓文公</hi>
共驚春去已多日争看花開最後畨<hi>陳潁濵</hi>
丹砂纈妙深難染白玉冠巍瑩絶瑕<hi>韓魏公</hi>
紅玉斵成樓突兀白雲争簇髻巍峩<lb/>
嬌紅閙宻輕多葉醉粉欹斜奈軟條<lb/>
粉粧瑞玉千層宻冠縷真金半尺圍<lb/>
㑹忝掖垣真舊物多情應詔紫微郎<hi>王元之</hi>
曾與掖垣留故事又来淮海伴詞臣<lb/>
<pb n="KR3k0028_WYG_003-11a"/>
始知隋苑多佳麗未覺吳宫久寂寥<hi>劉原父</hi>
吉祥寺下萬千枝看盡將開欲落時<hi>蔡君謨</hi>
今朝關外尋蘭若忽見孤芳欲斷魂<lb/>
香于蘭蘂偏饒艷畫入縑緗未逼真<lb/>
誰把金刀收絶艷醉紅深淺上釵梁<lb/>
獨歩東風醉西子止縁無語却相宜<hi>陳無已</hi>
一枝賸欲簪雙髻未有人間第一人<lb/>
小碧䦨干四月天露紅烟紫不勝妍<hi>曽南豐</hi>
<pb n="KR3k0028_WYG_003-11b"/>
洧外謔歸情曠蕩省中畨直勢拘攣<lb/>
西掖階前辭御傘瓊林殿後媚春衣<hi>張芸叟</hi>
油壁車中同載女菱花鏡裏並粧人<hi>穆伯長</hi>
自洗銅瓶挿欹側要令書卷識奢華<hi>趙紫芝</hi>
玉龍十二蓬山頂窑髻三千漢殿中<hi>陳傳良</hi>
半粧宫靣迎風笑間色仙衣帶露收<lb/>
宻葉自成金罽飾亂英誰輯紫茸香<lb/>
不濃不淡匀脂粉半醉半醒媚雨風<hi>楊東山</hi>
<pb n="KR3k0028_WYG_003-12a"/>
過眼一春春又夏開殘芍藥更無花<lb/>
　　五言古詩<lb/>
凡卉與時謝妍華麗兹辰欹紅醉濃露窈窕留餘春孤<lb/>
賞白日暮暄風動揺頻夜窓靄芳氣幽卧如相親碌碌<lb/>
溱洧贈悠悠南國人<hi>栁宗元</hi>
今日忽不樂折盡園中花園中亦何有芍藥繞殘葩久<lb/>
旱後遭雨紛披亂泥沙不折亦安有折去亦何嗟棄擲<lb/>
諒未定送與謫仙家還將一枝春挿向兩鬢丫<hi>東坡</hi>
<pb n="KR3k0028_WYG_003-12b"/>
何以築花宅筆直松樹子何以盖花房雪白清江紙紙<lb/>
將碧油透松竹畫棟峙鋪紙便成瓦瓦色水晶似金鴨<lb/>
煖未熖銀竹響無水汗容漬不温晴態嬌非醉盡収香<lb/>
世界關作閒天地風日㡬曽来蜂蝶獨得至勸春入宅<lb/>
莫歸休勸花住宅且少留昨日花開開一半今日花<lb/>
飛飛數片留花不住春竟歸不如折揷瓶中㸔<hi>楊廷</hi>
<hi>秀</hi>
艷艷錦不如夭夭桃未可晴霞畏欲散晩香愁將墮結<lb/>
<pb n="KR3k0028_WYG_003-13a"/>
根本為誰賞心期在我<hi>元稹</hi>
月蛾雙雙下楚艷枝枝浮洞裏逢故人綽約青霄游<hi>孟郊</hi>
有名見鄭風今賞異疇昔采花當采根可能治民疾<hi>宋景</hi>
<hi>文</hi>
斜月正當樓香霧壓城重起傍小闌行花亦方在夢<hi>李泰</hi>
<hi>伯</hi>
花蓓大如拳花面或徑尺紫者棲紫鸞黄者浴黄鵠或<lb/>
似扶桑枝推上一輪赤或似玻璃盆稍久擎無力又有<lb/>
<pb n="KR3k0028_WYG_003-13b"/>
似平叔愛矜素粉白又有似蜀人喜染天水碧或似包<lb/>
緑錦未放丹砂折或似浴青囊未放沉麝發應湏和露<lb/>
剪莫使見日色廣陵精神全免笑花無骨<hi>謝堯仁</hi>
　　五言絶句<lb/>
芍藥誰為壻人人不敢来惟應見詩老日日殷勤開<hi>孟郊</hi>
醉紅如墮珥奈此惱人香正爾無言笑未應吳國亡<hi>山谷</hi>
千葉揚州種春深覇衆芳無言誚君子窈窕有温香<hi>王梅</hi>
<hi>溪</hi>
<pb n="KR3k0028_WYG_003-14a"/>
已過花王候纔聞近侍香來遊禁酒地免作退之狂<lb/>
　　五言排律<lb/>
罷草紫泥詔起吟紅藥詩詞頭封送後花口拆開時對<lb/>
坐鈎簾乆行觀歩履遲兩三叢爛熳十二葉參差背日<lb/>
房微歛當堦朶旋欹釵莖抽碧股粉蘂撲黄絲動盪情<lb/>
無限低斜力不支周圍看未足比論語難為勾漏丹砂<lb/>
裏僬僥火焰旗彤雲賸根蒂絳幘欠纓緌况有輕風動<lb/>
仍兼宿露垂疑香熏罨畫似淚著胭脂有意留連我無<lb/>
<pb n="KR3k0028_WYG_003-14b"/>
言怨思誰應愁明日落如恨隔年期菡蓞泥連蕚玫瑰<lb/>
刺繞枝等量無勝者惟眼與心知<hi>白樂天</hi>
　　五言律詩散聨<lb/>
仙禁生紅藥微芳不自持幸因清絶地還遇艷陽時<hi>張九</hi>
<hi>齡</hi>
朱李應䨇結蘭釭忽並然異𤓰緗蔕合嘉木翠枝駢<hi>夏英</hi>
<hi>公</hi>
溱洧洵訏樂維揚厥草夭傳聞多失實看盡謾無聊婉<lb/>
<pb n="KR3k0028_WYG_003-15a"/>
娩春陽謝中開道路遥誰移化工巧忽是物華饒跗蕚<lb/>
晴相照芳春煖並飄波翻蜀江錦霞萃赤城標<hi>劉原父</hi>
　　七言古詩<lb/>
今日堦前紅芍藥幾花欲老幾花新開時不欲比色相<lb/>
落後始知如幻身空門此去無多地欲把殘花問上人<lb/>
<hi>白居易</hi>
微雨濕清曉老夫門未開煌煌五仙子並擁翠蕤來胭<lb/>
脂洗盡不自惜為雨歸來更無力老夫五十尚兒痴憑<lb/>
<pb n="KR3k0028_WYG_003-15b"/>
軒一賦㑹真詩<hi>陳去非</hi>
廣陵芍藥真竒羙名與洛花相上下洛花年老品格卑<lb/>
所在隨人趂髙價接頭差處騁新姸輕去本根無顧藉<lb/>
不論姚花與魏花只供俗眼陪妖姹廣陵之花品絶髙<lb/>
得地不移歸造化旋心弱體不勝枝寳髻欹斜猶墜馬<lb/>
<hi>韓忠獻</hi>
芍藥殿春春幾許簾幙風輕飛絮舞昨宵酒醉玉樓春<lb/>
一聲畫角吹殘雨<hi>趙信菴</hi>
<pb n="KR3k0028_WYG_003-16a"/>
　　七言絶句<lb/>
浩態狂香昔未逢紅燈粲粲緑盤龍覺來獨對忽驚恐<lb/>
身在仙宫第幾重<hi>韓文公</hi>
芍藥花開出曲欄春衫掩淚再來看玉人不在花長在<lb/>
更勝青松守嵗寒<hi>錢起</hi>
風雨無情落牡丹翻堦紅藥滿朱欄明皇幸蜀楊妃死<lb/>
總有嬪嬙不喜看<hi>王元之</hi>
阿姨天上舞霓裳姊妹庭前剪雪霜要與牡丹為近侍<lb/>
<pb n="KR3k0028_WYG_003-16b"/>
鉛華不待學梅粧<hi>康節</hi>
含露仙姿近玉堂翻堦美態醉紅粧對花未免湏酣舞<lb/>
到底昌黎是楚狂<lb/>
一聲啼鴂畫樓東魏紫姚黄掃地空多謝化工憐寂寞<lb/>
尚留芍藥殿春風<lb/>
花不能言意已知今君慵飲更無疑但知白酒留佳客<lb/>
直待瓊舟覆玉彛<lb/>
春風欲畫無尋處盡向西園芍藥中過盡此花真盡也<lb/>
<pb n="KR3k0028_WYG_003-17a"/>
此身應與此花同<hi>潁濱</hi>
春來便有南園約過盡春風約尚賖緑葉成隂花結子<lb/>
便湏携客到君家<lb/>
春風十里珠簾捲彷彿三生杜牧之紅藥梢頭初繭栗<lb/>
揚州風物鬂成絲<hi>山谷</hi>
倚竹佳人翠袖長天寒猶著薄衣裳揚州近日紅千葉<lb/>
自恃風流時様粧<hi>東坡</hi>
九十春光次第分天憐猶得殿殘春一枝剰欲簪雙髻<lb/>
<pb n="KR3k0028_WYG_003-17b"/>
未有人間第一人<lb/>
一年春事雨聲裏十里揚州夢想邉眼底花明煩折贈<lb/>
君家風物自嫣然<hi>張南軒</hi>
與春相識亦多年今嵗春胡不到園一任堦前無芍藥<lb/>
免教蜂蝶兩争喧<hi>鄭雪林</hi>
　　七言八句<lb/>
雜花狼藉占春餘芍藥開時掃地無兩朶粧成寳瓔珞<lb/>
一枝爭看玉盤盂佳名㑹作新翻曲絶品難尋舊畫圖<lb/>
<pb n="KR3k0028_WYG_003-18a"/>
從此定知年榖熟姑山親見雪肌膚<hi>東坡</hi>
紅紅白白定誰先嫋嫋娉娉各自姸最是倚欄嬌分外<lb/>
却縁經雨意醒然晩春早夏渾無伴暖艷清香政可憐<lb/>
好為花王作花相不應只遣侍甘泉<hi>楊廷秀</hi>
旁招近侍自江都兩嵗何曽見國姝看盡滿欄紅芍藥<lb/>
只消一朶玉盤盂水晶淡白非真色珠箔空明得似無<lb/>
欲比此花無可比且云氷骨玉肌膚<hi>楊廷秀</hi>
又是揚州芍藥時花應笑我賦歸遲滿堂留得春如晝<lb/>
<pb n="KR3k0028_WYG_003-18b"/>
對酒何妨鬂似絲玉立黄塵那可到錦圍紅蠟最相宜<lb/>
買山若就當移種此際誰能杖履隨<hi>賈似道</hi>
温温玉立緑隂中不犯芳菲逐萬紅折盡長淮多暇日<lb/>
簮聨四座足春風應如慶厯梅花瑞况有昌黎屬句工<lb/>
問得君王乞身去移根栽傍曲欄東<hi>似道</hi>
上了甘泉三㨗書長淮萬里一塵無清和時節如春在<lb/>
紅藥精神與昔殊叢玉生香歌可譜圍金有客瑞重圖<lb/>
公堂且盡今朝醉已問君王乞鑑湖<hi>似道</hi>
<pb n="KR3k0028_WYG_003-19a"/>
　　七言律詩散聨<lb/>
酒酣誰欲張珠網金鈿偏宜問寳冠露裏更添雲髻重<lb/>
蝶棲長苦玉樓寒<hi>韓忠獻</hi>
感傷綸閣多情客珍重維揚好事僧酌處酒盃深蘸甲<lb/>
折来花朶細含稜<hi>王元之</hi>
蠶老桑柔戴勝鳴翻堦紅藥占東榮舞風孫壽愁眉破<lb/>
帶雨驪姬淚眼盈<hi>洪駒父</hi>
樂府祖<lb/>
<pb n="KR3k0028_WYG_003-19b"/>
　　望海潮<lb/>
人間花老天涯春去揚州别是風光紅藥萬枝佳名千<lb/>
種天然浩態狂香尊貴御衣黄未便教西洛獨占花王<lb/>
困倚東風漢宫誰敢鬭新粧　年年髙㑹維揚看家誇<lb/>
絶艷人詫竒芳結蘂當屛聨葩就幄紅遮緑遶華堂花<lb/>
面暎交相更秉蕳溱洧幽思難忘罷酒風亭夢魂驚恐<lb/>
在仙鄉<hi>晁无咎</hi>
　　賀新郎<lb/>
<pb n="KR3k0028_WYG_003-20a"/>
一夢揚州事畫堂深金瓶萬朶元戎髙㑹座上祥雲層<lb/>
䑓起不減洛中姚魏歎别後關山迢逓國色天香何處<lb/>
在想東風猶憶狂書記驚嵗月一彈指　數枝清曉煩<lb/>
馳騎向小窗依稀重見蕪城妖麗料得花憐儂消瘦儂<lb/>
亦憐花憔悴謾悵望竹西歌吹老矣應無騎鶴日但春<lb/>
衫㸃㸃當時淚那更有舊情味<hi>劉後村</hi>
　　蝶戀花<lb/>
日借輕黄珠綴露困倚東風無限嬌春處看盡嬌紅渾<lb/>
<pb n="KR3k0028_WYG_003-20b"/>
漫與淡粧偏稱泥金縷　不共鉛黄争勝負殿後開時<lb/>
故欲尋春去一似朝霞無定所那堪更着催花雨<hi>陳兆湖</hi>
　　沁園春<lb/>
把酒問花繭栗稍頭春今㡬何笑身居近侍翻階萬玉<lb/>
面匀菩薩髻擁千螺一一牙籖英英碧字占定花開甲<lb/>
乙科歸来也倚紫微吟處謡作陽和　袛今花事無多<lb/>
看㡬許風烟付與他待圍將翡翠怕蜂粘粉織成雲錦<lb/>
遣鳳銜梭誰剪并刀贈之燕玉莫負雙娥嬌溜波花應<lb/>
<pb n="KR3k0028_WYG_003-21a"/>
道儘花强人面底用能歌<hi>秋壑</hi>
　　江神子<lb/>
窗綃深掩䕶芳塵翠眉顰越精神㡬雨㡬晴做得這<lb/>
些春切莫近前輕着語題品錯怕渠嗔　碧壺誰貯玉<lb/>
粼粼醉香茵晩風頻吹得酒痕如洗一畨新只恨謫仙<lb/>
渾懶却辜負那倚闌人<hi>秋壑</hi>
　　踏莎行<lb/>
洛下根株江南栽種天香國色千金重花邊三閣建康<lb/>
<pb n="KR3k0028_WYG_003-21b"/>
春風前十里揚州夢　油壁輕車青絲短鞚看花日日<lb/>
催賓從而今何許定王城一枝且為鄰翁送<hi>張于湖</hi>
　　浪淘沙<lb/>
鶗鴂恐花殘誰道春闌多情紅藥待君看濃淡曉粧新<lb/>
意態獨占西園　風葉萬枝繁猶記平山五雲樓暎玉<lb/>
成盤二十四橋明月下誰凭朱䦨<hi>韓南澗</hi>
　　驀山溪<lb/>
熏風時侯芍藥披晴晝天上玉䦨干展一枰天家錦繡<lb/>
<pb n="KR3k0028_WYG_003-22a"/>
漢宫唐殿嬪御逞妖嬈飛燕女太真妃一様新粧就<lb/>
黄金撚線色與紅芳鬬誰把絳綃衣誤將他胭脂漬透<lb/>
晚風生處襟袖捲濃香持玉斚秉紗籠倚醉聴更漏<hi>陳濟濵</hi>
　　醉蓬莱<lb/>
訪鶯花陳迹姚魏遺風緑隂成幄尚有餘香付寳階紅<lb/>
藥淮海維揚物華天産未覺輸京洛時世新粧施朱傅<lb/>
粉依然相若　束素腰纎捻紅唇小鄣袖嬌看倚䦨柔<lb/>
弱玉珮瓊琚勸王孫行樂况是韶華為伊挽駐未放離<lb/>
<pb n="KR3k0028_WYG_003-22b"/>
情薄顧盼階前留連醉裏莫教零落<hi>劉圻父</hi>
　　水龍吟<lb/>
杜鵑啼老春紅翠隂滿眼愁無奈飛来何處鳳軿鸞馭<lb/>
霞裾雲佩風檻嬌凭露梢慵嚲酒痕微退念洛陽人去<lb/>
香魂又返依然是風流在　十年一覺揚州春夢離愁<lb/>
似海浩態難留粉香吹散㡬時重㑹向樽前笑折一枝<lb/>
紅玉㡌簷斜戴<hi>盧蒲江</hi>
　　念奴嬌<lb/>
<pb n="KR3k0028_WYG_003-23a"/>
人生行樂筭一春歡賞都来㡬日緑暗紅稀春色去嬴<lb/>
得星星髩白醉裏狂歌花前起舞拚罰金盃百淋漓宫<lb/>
錦忍辜妖艷姿色　湏信殿得韶光只愁花謝又作經<lb/>
年别嫩紫嬌紅還欲語應為主人留客月落烏啼酒䦨<lb/>
燭暗離緒傷吳越竹西歌吹不堪老去重憶<hi>曽離野</hi>
　　側犯<lb/>
恨春易去甚春却向揚州住微雨正繭栗梢頭弄詩句<lb/>
紅橋二十四纔是行雲處無語漸半脫宫衣笑相顧<lb/>
<pb n="KR3k0028_WYG_003-23b"/>
金壺細葉千朶圍歌舞誰念我鬢成絲来此共樽爼後<lb/>
日西園緑隂無數寂寞劉郎自修花譜<hi>姜白石</hi>
　<lb/>
　<lb/>
　<lb/>
　<lb/>
　<lb/>
　全芳備祖前集卷三<lb/>
</p>
<p>
</p>
  </div>
<div>
                <head>全芳備祖前集卷四</head>
    <p>
<pb n="KR3k0028_WYG_004-1a"/>
欽定四庫全書<lb/>
　全芳備祖前集卷四　　　宋　陳景沂　撰<lb/>
　　花部<lb/>
　　　紅梅<lb/>
事實祖<lb/>
　　紀要<lb/>
南唐苑中有紅羅亭四靣専植紅梅<hi>雜志</hi>蜀中有紅梅<lb/>
數本郡侯建閣扄鑰游人莫得見一日有兩婦人髙髻<lb/>
<pb n="KR3k0028_WYG_004-1b"/>
大䄂凭䦨大笑郡侯啟鑰閴不見人惟東壁有詩云南<lb/>
枝向暖北枝寒一種春風有兩般慿仗髙樓莫吹笛大<lb/>
家留取倚䦨干<hi>拾遺</hi>
　　雜著<lb/>
紅梅粉紅標格猶是梅而繁宻則如杏香亦類杏詩人<lb/>
有北人初不識渾作杏花㸔之句與江梅同開紅白相<lb/>
間園林初春絶景也梅聖俞詩云認桃無緑葉辨杏有<lb/>
青枝當時以為着題東坡詩云詩老不知梅格在更㸔<lb/>
<pb n="KR3k0028_WYG_004-2a"/>
緑葉與青枝蓋謂其不類為紅梅解嘲云承平時此花<lb/>
獨盛於姑蘇晏元獻公始移植西岡圃中一日貴游賂<lb/>
園叟得一枝分接自是都中有二本嘗與客飲花下賦<lb/>
詩云若更開遲二三月北人應作杏花㸔客曰公詩固<lb/>
佳待北俗何淺耶晏笑曰傖父安得不然王琪君玉時<lb/>
守吳郡聞盗花種事以詩遺公曰舘娃宫北發精神粉<lb/>
痩寒瓊露葉新園吏無端偷折去鳯城從此有雙身當<lb/>
年罕得如此比年不可勝數矣世傳吳下紅梅詩甚多<lb/>
<pb n="KR3k0028_WYG_004-2b"/>
惟方子通一篇絶唱有紫府與丹來換骨春風吹酒上<lb/>
凝脂之句　鴛鴦梅多葉紅梅也花輕盈重葉數層凡<lb/>
雙果必並蒂惟此一蒂而結雙梅亦尤物也杏梅花比<lb/>
紅梅色微淡結實甚匾有斕斑色似杏而不及紅梅<hi>並范</hi>
<hi>石湖梅譜</hi>
賦咏祖<lb/>
　　五言散句<lb/>
學粧如少女聚笑發丹唇<hi>聖俞</hi>
<pb n="KR3k0028_WYG_004-3a"/>
笑杏少清香鄙桃多俗趣<lb/>
　　七言散句<lb/>
沙村白雪仍含凍江縣紅梅已放春<hi>杜甫</hi>
桃花已滿秦人洞杏樹猶存董奉祠<hi>聖俞</hi>
小園寂寞鎻春風初見梅花一樹紅<hi>芸叟</hi>
若更開遲二三月北人應作杏花㸔<hi>元獻</hi>
月浸繁枝香冉冉露浮紅蕚曉團團<hi>參寥</hi>
堅白雖占南枝先淺紅猶待北人識<hi>鄭安曉</hi>
<pb n="KR3k0028_WYG_004-3b"/>
梅花精神杏花色春入蓮洲初破蕚<hi>王梅溪</hi>
要是此花清絶處端如醉靣讀離騷<hi>徐月溪</hi>
初疑樊素櫻初熟却訝真妃酒半酣<hi>白香山</hi>
　　五言絶句<lb/>
春半花纔發多應不耐寒北人初不識渾作杏花㸔<hi>王荆</hi>
<hi>公</hi>
　　五言八句<lb/>
聞說寒梅盡尋芳去已遲冷香無宿蘂穠艷有繁枝正<lb/>
<pb n="KR3k0028_WYG_004-4a"/>
復非同調何妨讀舊詩廣平偏嫵媚鉄石悞心期<hi>朱文公</hi>
　　七言古詩<lb/>
紅羅亭中宫漏遲宫花四靣誰得知初疑太真欲起舞<lb/>
霓裳拂拭天然姿<hi>周益公</hi>
氷容戲作桃花色醉臉雅與神仙宜江兄蠟友已前輩<lb/>
王生後出非同時丹心真與勁節侣疎影共浸清漣漪<lb/>
<hi>王梅溪</hi>
似桃非桃杏非杏獨與江梅相早晩天姿約畧𢃄春酲<lb/>
<pb n="KR3k0028_WYG_004-4b"/>
便覺花容太柔婉霞觴㶑艷玉妃醉應誤劉郎來閬苑<lb/>
㑹湏參作比紅詩莫學墻頭等閒見<lb/>
　　七言絶句<lb/>
年來芳信負紅梅江畔垂垂又欲開珍重多情關令尹<lb/>
直和根撥送春來<hi>東坡</hi>
為君栽向南堂下記取他年結子時酸釅不堪調衆口<lb/>
使君風味好攅眉<lb/>
何處曾臨阿母池深將絳雪㸃寒枝東墻羞頰逢誰笑<lb/>
<pb n="KR3k0028_WYG_004-5a"/>
南國酡顔强自持<hi>毛東堂</hi>
紫府移來姹早芳玉容寂寞試紅粧花含曉雨胭脂濕<lb/>
枝繞春風綘雪凉<lb/>
寒香冷艷綴輕枝誤認夭桃未放時盛餙霓裳陪越女<lb/>
不施粉黛抹胭脂<hi>徐介軒</hi>
輕盈弄月醉霞觴嬌軟酡顔褪曉粧縞素叢中紅一㸃<lb/>
好花終是不尋常<lb/>
誰將醉裏春風靣換却平生玉雪身頼得月明留瘦影<lb/>
<pb n="KR3k0028_WYG_004-5b"/>
芳心香骨見天真<hi>楊平洲</hi>
才是胭脂半㸃侵更無人信嵗寒心自來不得東風力<lb/>
又被東風誤得深<hi>沈䝉齋</hi>
　　七言八句<lb/>
怕愁貪睡獨開遲自恐氷姿不入時故作小紅桃杏色<lb/>
尚餘孤瘦雪霜姿寒心未肯隨春態酒暈無端上玉肌<lb/>
詩老不知梅格在更㸔緑葉與青枝<hi>東坡三首</hi>
雪裏開花却是遲何如獨占小春時纔知造物含深意<lb/>
<pb n="KR3k0028_WYG_004-6a"/>
故與施朱發妙姿細雨裛殘千㸃淚輕寒瘦損一分肌<lb/>
不應便雜夭桃杏半㸃微酸已著枝<lb/>
山人自恨探春遲不見檀心未吐時丹鼎奪胎那是寳<lb/>
玉人頳頰更多姿抱叢暗蘂初含子落盡濃香已透肌<lb/>
乞與徐熈畫新様竹間璀璨出斜枝<lb/>
嬌來淺淺透烟光痩倚疎篁出半墻雅有風情勝桃杏<lb/>
巧含春意避氷霜融明醉臉籠輕暈斂掩仙裠蹙嫩黄<lb/>
日暮風英墮行袂依稀如著領巾香<lb/>
<pb n="KR3k0028_WYG_004-6b"/>
樂府祖<lb/>
　　蝶戀花<lb/>
兩岸月橋花半吐紅透肌香暗把遊人誤盡道武陵溪<lb/>
上路不知迷入江南去　光自氷霜真態度何事枝頭<lb/>
㸃㸃胭脂汚莫是東君嫌淡素問花花又嬌無語<hi>真西山</hi>
　　留春令<lb/>
玉妃春醉夜寒吹墮江南風月一自情留舘娃宫在竹<lb/>
外尤香絶　貪睡開遲風韻别向杏花休説角冷黄昏<lb/>
<pb n="KR3k0028_WYG_004-7a"/>
艷歌殘怕驚落胭脂雪<hi>髙竹屋</hi>
　　木蘭花<lb/>
當日嶺頭相見處玉骨氷肌元淡竚近來因甚要濃粧<lb/>
不管滿城桃杏妬　酒暈晩霞春態度認是東皇偏管<lb/>
顧生羅衣褪為誰羞香冷薫爐都不覷<hi>毛東堂</hi>
　　菩薩蠻<lb/>
嶠南江淺紅梅小小梅紅淺江南嶠窺我向疎籬籬疎<lb/>
向我窺　老人行即到到即行人老離别惜殘枝枝殘<lb/>
<pb n="KR3k0028_WYG_004-7b"/>
惜别離<hi>東坡</hi>
　　花心動<lb/>
雨洗胭脂被年時桃花杏花占了獨惜野梅風骨非凡<lb/>
品格勝如多少深春常恨無顔色試濃抹當塲微笑趂<lb/>
時節千般冶艷是誰偏好　直與嵗寒共保問單于如<lb/>
今幾分嬌小莫怪山人不識南枝横玉自未同調豈湏<lb/>
摘葉分明認又何必拈枝比較恐桃李開時妬他太早<lb/>
<hi>馬古洲</hi>
<pb n="KR3k0028_WYG_004-8a"/>
　　折江梅<lb/>
喜輕澌初綻漸入微和郊原時節春消息夜來陡覺紅<lb/>
梅數枝争發玉溪珍舘不似箇尋常標格化工别與一<lb/>
種風情似匀㸃胭脂染成香雪　重吟細閲比繁杏夭<lb/>
桃品流終别可惜彩雲易散冷落謝池風月憑誰向說<lb/>
三弄處龍吟休咽大家覔取待依倚䦨干聞有花堪折<lb/>
勸君湏折<hi>杜安世</hi>
　　　蠟梅<lb/>
<pb n="KR3k0028_WYG_004-8b"/>
事實祖<lb/>
　　紀要<lb/>
京洛間有一種花香氣似梅花亦五出而不能品明類<lb/>
女工撚蠟所成京洛人因謂蠟梅木身與葉巧類蒴藋<lb/>
竇髙州家有灌叢香一園也<hi>山谷詩序</hi>蠟梅山谷初見之戲<lb/>
作二絶縁此盛於京師<hi>王元之詩話</hi>
　　雜著<lb/>
蠟梅本非梅類以其與梅同香又相近色酷似蜜脾故<lb/>
<pb n="KR3k0028_WYG_004-9a"/>
名蠟梅以子種出不經接花小香淡其品最下俗謂之<lb/>
狗蠅梅經接花疏雖盛開花常半含名磬口梅言似僧<lb/>
磬之口也最先開色深黄如紫檀花宻香濃名檀香梅<lb/>
此品最佳蠟梅香極清芳殆過梅香初不以形狀貴也<lb/>
故雖題詠山谷簡齋但作五言小詩而已此花多宿葉<lb/>
結實如垂鈴尖長寸餘又如大桃奴子在其中<hi>范石湖梅譜</hi>
賦咏祖<lb/>
　　五言散句<lb/>
<pb n="KR3k0028_WYG_004-9b"/>
不施千㸃白别是一家春<hi>陳簡齋</hi>
　　七言散句<lb/>
蠟梅遲見二年花<hi>杜牧之</hi>
花鬢醖蜜共稱羙蜜脾剪花噴沉水<hi>蘇伯華</hi>
底處嬌黄蠟様梅幽香解向北窗開<hi>李方叔</hi>
紫蒂黄苞破臘寒清香旋逐角聲殘<hi>曽文昭</hi>
　　五言古詩<lb/>
金蓓領春寒惱人香未展雖無桃李顔風味極不淺<hi>山谷</hi>
<pb n="KR3k0028_WYG_004-10a"/>
休熏山麝臍色染薔薇露披拂不滿襟時有暗香度<lb/>
黄羅作廣袂絳帳作中單人間誰敢著留得䕶春寒<hi>陳簡</hi>
<hi>齋七首</hi>
朱朱與白白着意待春開那知洞房裏已傍額黄來<lb/>
一花香十里更值滿枝開承恩不在貌誰敢鬭春來<lb/>
花房小如許銅砌黄金塗中有萬斛香與君細細輸<lb/>
來從底處所黄露滿衣濕縁態翻得憐亭亭倚風立<lb/>
奕奕金仙面排行立曉晴殷勤夜來雪小住作珠瓔<lb/>
<pb n="KR3k0028_WYG_004-10b"/>
亭亭金歩揺朝日明漢宫當時好風景一似此園中<lb/>
寒裏一枝春白間千㸃黄道人不好色行處若為香<hi>陳后</hi>
<hi>山七首</hi>
異色深宜晚生香故觸人不施千㸃白别是一家春<lb/>
舊鬢千絲白新梅百葉黄留花如有待迷國更煩香<lb/>
冉冉梢頭緑婷婷花下人欲傅千里信暗折一枝春<lb/>
黄裏含真意春容𢃄薄寒欲知誰稱面偏挿一枝㸔<lb/>
花裏重重葉釵頭㸃㸃黄祗應報春信故作着人香<lb/>
<pb n="KR3k0028_WYG_004-11a"/>
色輕花更艷體弱香自永玉質金作裳山明風弄影<lb/>
蝶採花成蠟還將蠟染花一經坡谷眼名字壓羣葩<hi>王梅</hi>
<hi>溪</hi>
　　五言八句<lb/>
風雪催殘臘南枝一夜空誰知荒草裏却有暗香同姿<lb/>
瑩輕黄外芳騰淺絳中不遭岑寂侶何以媚芳叢<hi>朱文公</hi>
栗玉圓雕蕾金鐘細著行來從真蠟國自號小黄香夕<lb/>
吹撩寒馥晨曦透暖光南枝本同姓喚我作他揚<hi>楊誠齋</hi>
<pb n="KR3k0028_WYG_004-11b"/>
　　七言古詩<lb/>
天公㸃酥作梅花此有蠟梅禪老家蜜蜂採花作黄蠟<lb/>
取蠟為花亦其物天公變化誰得知我亦見戲作小詩<lb/>
君不見萬松嶺上黄千葉玉蕊檀心兩竒絶醉中不覺<lb/>
度千山夜聞梅香失醉眠歸來却夢尋花去夢裏花仙<lb/>
覔竒句此間風物屬詩人我老不歡當付君君行適吳<lb/>
我適越笑指西湖作衣鉢<hi>東坡</hi>
化人巧作緗様花何年落子空王家羽衣霓裳涴香蠟<lb/>
<pb n="KR3k0028_WYG_004-12a"/>
從此人間識尤物青𤨏諸郎却未知天工下取仙翁詩<lb/>
烏丸雞距冩玉葉却怪寒花未清絶北風驅雪度關山<lb/>
把燭㸔山夜不眠明朝詩成公亦去長使梅仙誦佳句<lb/>
湖山信羙更湏人已覺西湖屬此君坐想明年吳與越<lb/>
行酒賦詩聼擊鉢<hi>陳后山</hi>
梅花已自不是花氷魂謫墮玉皇家不餐烟火更餐蠟<lb/>
化作黄姑瞞造物后山未覺坡先知東坡勾引后山詩<lb/>
金花勸飲金荷葉兩公醉吟許孤絶人問姚魏説如山<lb/>
<pb n="KR3k0028_WYG_004-12b"/>
令人眼暗只欲眠此花寒香來又去惱損詩人難覔句<lb/>
月兼花影却三人欠箇文同作墨君吾詩無復古清越<lb/>
萬水千山一瓶鉢<hi>楊誠齋</hi>
智瓊額黄且亂誇回眼視此風前葩家家融作蠟杏蒂<lb/>
嵗嵗逄梅是蠟花世間真偽非兩法映日細㸔真是蠟<lb/>
我今嚼蠟已甘腴况此有韻蠟不如只愁繁香欺定力<lb/>
熏我欲醉湏人扶不辭花前醉經月是酒是香君試别<lb/>
<hi>陳簡齋</hi>
<pb n="KR3k0028_WYG_004-13a"/>
　　七言古詩散聨<lb/>
化工未約荼䕷花先放緗梅伴羣玉幽姿著意慕鉛黄<lb/>
正色何心駐蕚緑<hi>周益公</hi>
色含天苑鵞兒黄影蘸瀛波鴨頭緑日烘喜氣光燭鬚<lb/>
雨洗道粧鮮映肉<hi>王梅溪</hi>
　　七言絶句<lb/>
聞君寺後野梅發香蜜染成宫様黄不擬折來遮老眼<lb/>
欲知春色到池塘<hi>山谷</hi>
<pb n="KR3k0028_WYG_004-13b"/>
天工戲剪百花房奪盡人工更有香埋玉地中成故物<lb/>
折枝鏡裏憶新粧<lb/>
卧雲莊上殘花發香似早梅開不遲殘色春衫弄風日<lb/>
遺來當為作新詩<lb/>
未教落葉混氷池且著輕黄掇雪衣越使可因千里致<lb/>
春風元自不曽知<hi>晁旡咎</hi>
恐是酴醿染作黄月中清露滴來香定知何遜牽詩興<lb/>
借與穿簾一㸃光<lb/>
<pb n="KR3k0028_WYG_004-14a"/>
茅簷竹塢兩幽竒岸幘尋花醉亦知崖蜜已成蜂去盡<lb/>
夜寒惟有露房垂<hi>晁其茨三首</hi>
荼䕷架倒花盡發薜荔墻堆石亦移此地與君凡幾醉<lb/>
年年同賦蠟梅詩<lb/>
歩屧穿花醉晩風翻枝摘葉興何窮他年上苑求佳種<lb/>
越白江紅掃地空<lb/>
劉郎不獨種桃花蠟葉柔香更可佳臭味相同林下友<lb/>
從今花木亦通家<hi>王梅溪</hi>
<pb n="KR3k0028_WYG_004-14b"/>
路入君家百歩香隔簾初試漢宫妝只疑夢到昭陽殿<lb/>
一簇輕紅繞淡黄<hi>韓子蒼</hi>
香蜜栽葩分外工疎枝數㸃綴雛蜂嬌黄染就宫粧様<lb/>
香煖猶宜愛日烘<hi>楊誠齋</hi>
滿靣宫粧淡淡黄絳紗封蠟貯幽香遥憐未識花消息<lb/>
乞與一枝教斷膓<hi>張于湖</hi>
花簇柔枝疑蜜竅蒂含新蘂似蜂房外無梅粉鉛華飾<lb/>
中有蘭心紫暈香<hi>姚西巖</hi>
<pb n="KR3k0028_WYG_004-15a"/>
繭黄織就費天機付與園林晩出枝詩老品題猶誤在<lb/>
紅梅未是獨開遲<hi>周益公</hi>
江梅珍重雪衣裳薄相紅梅學杏粧渠獨小參黄靣老<lb/>
額開艷艷發金光<hi>楊誠齋</hi>
蜜蜂底物是生涯花作餱糧蠟作家嵗晚略無花可採<lb/>
却將香蠟吐成花<lb/>
天向梅梢獨出竒國香未許世人知殷勤滴蠟緘封却<lb/>
偷被霜風折一枝<lb/>
<pb n="KR3k0028_WYG_004-15b"/>
樂府祖<lb/>
　　十八香<lb/>
蠟換梅姿天然香韻初非俗蝶馳蜂逐蜜在花梢熟岩<lb/>
壑深藏㡬載甘幽獨因坡谷一標題目高價掀蘭菊<hi>梅溪</hi>
　　踏莎行<lb/>
粟玉玲瓏甕酥浮動芳跗染得胭脂重風前蘭麝作香<lb/>
寒枝頭煙雪和春凍　蜂翅初開蜜房香弄佳人寒睡<lb/>
愁如夢鵝黄衫子茜羅裙風流不與江梅共<hi>毛東堂</hi>
<pb n="KR3k0028_WYG_004-16a"/>
　　十拍子<lb/>
㸃綴莫窺天巧名稱却道人為香醖蜜脾分幾㸃色映<lb/>
烏雲倚一枝遥㸔歩賞遲　映水不嫌疎影嬌春也自<lb/>
同時紅樹落殘風乍煖寒管聲長曉更催此時知不知<lb/>
<hi>馬古洲</hi>
　　浪淘沙<lb/>
嬌額尚塗黄不入時粧十分輕脆奈風霜幾度細腰尋<lb/>
得蜜錯認蜂房　東閣乆凄凉江路悠長休將顔色較<lb/>
<pb n="KR3k0028_WYG_004-16b"/>
芬芳無奈世間真若偽頼有幽香<lb/>
　　天香<lb/>
蟬葉黏霜蠅苞綴凍生香逺𢃄風峭嶺上寒多溪頭月<lb/>
冷北枝瘦南枝小玉奴有姊先占立墻隂春早初試宫黄<lb/>
淡薄偷分夀陽纎巧　銀燭淚深未曉酒鍾慳貯愁多<lb/>
少記得短亭歸馬暮衙蜂閙荳蔻釵頭恨褭但悵望天<lb/>
涯歲華老逺信難封吳雲雁杳<hi>吳夢窻</hi>
　　千秋嵗<lb/>
<pb n="KR3k0028_WYG_004-17a"/>
曉烟溪畔曽記東風靣更與重裁剪額黄明艷粉不共<lb/>
妖紅軟凝露臉多情正似當時見　誰向滄波岸特地<lb/>
移閒舘情一縷愁千㸃煩君搜妙語為我催清燕湏細<lb/>
㸔紛紛亂蕊空凡艷<hi>葉石林</hi>
　　卜筭子<lb/>
蜜葉蠟蜂房花下頻來徃不知辛苦為誰甜山月梅花<lb/>
上　玉質紫金衣香雪隨風蕩人間喚作返魂梅仍是<lb/>
蜂兒様<hi>李方舟</hi>
<pb n="KR3k0028_WYG_004-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷四<lb/>
</p>
<p>
</p>
  </div>
<div>
                <head>全芳備祖前集卷五</head>
    <p>
<pb n="KR3k0028_WYG_005-1a"/>
欽定四庫全書<lb/>
　全芳備祖前集卷五　　　宋　陳景沂　撰<lb/>
　　花部<lb/>
　　　瓊花<lb/>
事實祖<lb/>
　　碎録<lb/>
掦州蕃釐觀即古之后土祠<hi>廣陵志</hi>
　　紀要<lb/>
<pb n="KR3k0028_WYG_005-1b"/>
揚州后土廟瓊花或云自唐所植即李衛公所謂玉蘂<lb/>
花也舊不可移徙今京師亦有之<hi>宋敏求春明退朝録</hi>自<lb/>
淮南還東平移后土廟瓊花植於濯纓亭此花天下<lb/>
只一株耳永叔為揚州作無䨇亭以賞之彼土人别號<lb/>
八仙花或云李衞公玉蘂花即此<hi>劉原父詩序</hi>瓊花惟<lb/>
揚州后土廟有之其他皆八仙花近似而非鮮于子駿<lb/>
詩云百蘤天下多瓊花天下希托根古靈寺地著不<lb/>
可移八蓓冠羣芳一株攅萬枝<hi>韻語陽秋</hi>掦州后土廟<lb/>
<pb n="KR3k0028_WYG_005-2a"/>
有瓊花一株潔白可愛且其樹大而花繁不知實何從<lb/>
來也俗謂之瓊花因賦詩以狀其態<hi>劉禹錫詩序</hi>后土<lb/>
廟瓊花本大而花繁天下無之孫冕過維揚使人訪之<lb/>
山人謂山中甚多但歲苦樵斧野燒故木不能大而花<lb/>
不能盛遂不為人所貴復傷之以詩曰可憐遐僻地常<lb/>
化燎原炭其說蓋誤以聚八仙花為此花耳聚八仙花<lb/>
雖類瓊花而瓊花之異者其香如蓮花清馥可愛雖剪<lb/>
折之餘韻亦不減此聚八仙花之所無也昔張昌言瓊<lb/>
<pb n="KR3k0028_WYG_005-2b"/>
花賦有云聚八仙之殊種玉蝴蝶之别族葉扶踈而韻<lb/>
不勝色近似而香不足此善辨者<hi>廣陵志</hi>瓊花天下無<lb/>
䨇昨因征騎侵軼或謂所存非舊疑黄冠以聚八仙補<lb/>
種其處未知然否屬自合肥易鎮來此所覩郡國中聚<lb/>
八仙若驟然過目大率相類及細觀熟玩不同者有三<lb/>
瓊花大而瓣厚其色淡黄聚八仙花小而瓣薄其色微<lb/>
青不同者一也瓊花葉柔而瑩澤聚八仙葉粗而有芒<lb/>
不同者二也瓊花蘂與花平不結子而香聚八仙蘂低<lb/>
<pb n="KR3k0028_WYG_005-3a"/>
於花結子而不香不同者三也余尚未敢自信嘗取花<lb/>
雜示兒軰皆能識而别之始乃無疑適后土祠宇頺弊<lb/>
鳩工撒舊鼎為増建時當季夏非花放之日忽一枝夐<lb/>
然特開于其杪邦人競觀莫不嘉歎余生罕信竒談倘<lb/>
非目擊則謂好事者誇誕今觀此靈異豈非司花之神<lb/>
鑒余之信心乎故為之辨以騐來者<hi>楊帥鄭興裔辨</hi>余<lb/>
自京口過揚州尋訪舊事知世所傳后土瓊花在今城<lb/>
之蕃釐觀亟徃謁蕃釐觀故瓊花猶在然余聞紹興辛<lb/>
<pb n="KR3k0028_WYG_005-3b"/>
已之變金兵入揚州已掲其本而去何從復得此種也<lb/>
觀壁間諸公所紀載直排世俗譌謂道士以聚八仙嗣<lb/>
其名聚八仙葉瓣色香皆不類余曽不及見二花開時<lb/>
類不類不得知獨怪金兵既掲其本復何從得此種也<lb/>
有老道士出鬚髪皓然自言生於崇寕間今八十有六<lb/>
載矣能叙今花本末余與對坐于花之亭西改容而問<lb/>
道士指花之根幹而言曰此某手所培䕶而至此者也<lb/>
指觀之大門而言曰此向之殿廬處也指所坐之亭曰<lb/>
<pb n="KR3k0028_WYG_005-4a"/>
此向之無雙亭廬也花舊在無雙亭下殿西之北自紹<lb/>
興十五年向龍圖子諲以殿廬地勢狹小徙置轉後則<lb/>
花當殿西之南更三十一年知郡事劉澤復命移花于<lb/>
殿之前即今之花處乃是嵗八月十五日也初二十四<lb/>
年時直花之東南離三四尺許倐然一小根枝葉日茂<lb/>
其下大徑寸至其放花向背踈宻移之不敢易又十一<lb/>
月金兵渡淮趨揚州直入觀掲花本去其小者剪而誅<lb/>
之於時某方避亂奔走初亦不知也兵既退某始以十<lb/>
<pb n="KR3k0028_WYG_005-4b"/>
二月來舊地是時訓練官成平領兵馬依觀屯寨其軍<lb/>
人接某曰觀主至耶瓊花已毁於兵旁有一小根微見<lb/>
地而可識認非其種否某心知之難以口舌定惟告以<lb/>
瓊花若剔其根皮投之火則臭達於鼻于是剔其根皮<lb/>
投之火果臭達於鼻軍人皆喜歡某即黙禱后土移植<lb/>
之他處日徃䕶之越明年二月既望夜中天大雷雨某<lb/>
詰朝起視兩廡蚯蚓布地皆滿徃所植根旁則勃然三<lb/>
蘖從根發出矣自是遂條逹不已至於今三十年之乆<lb/>
<pb n="KR3k0028_WYG_005-5a"/>
見其婆娑偃蓋當不忘斷根時也道士既言余為之竦<lb/>
然曰盛衰感應之理豈可不知其故哉夫他日不生小<lb/>
根而倐然起於二十四年兆先見也去辛巳八年者以<lb/>
飬穉也離離且三四尺許者不併掲也剪而復萌者終<lb/>
盛也天大雷雨蚯蚓布地而三蘖勃然者蚯蚓伏深壌<lb/>
陽氣驟趣之則動植俱奮也以人事言之不知趙孤漢<lb/>
孤之不忘何以異是自微而存存而有立扶植成就以<lb/>
至後日則程嬰丙吉之功道士宜獲其報今之享上夀<lb/>
<pb n="KR3k0028_WYG_005-5b"/>
倘有相之者余恐道士死後來者無以知今花本末而<lb/>
其疑不解也故序而書之其間嵗月事故之參錯煩委<lb/>
有可附見者悉不敢畧以知其不誣若其他靈異甚多<lb/>
未暇及也道士姓唐名大寕余實金華杜斿<hi>紹興二年記</hi>
揚州后土祠瓊花經兵火後枯而復生今嵗猶盛邦<lb/>
人喜之以為和平之證也乃賦之賦曰偉東南之㑹都<lb/>
滋黒壤之饒飫萃温潤之秀氣發英華於地軸是為瓊<lb/>
花異於凡木香凝媚服之蘭色瑩光明於玊托根后土<lb/>
<pb n="KR3k0028_WYG_005-6a"/>
之祠擢幹蜀岡之麓曽不知其嵗年以弗紀於圖籙欲<lb/>
問司花之女但注詩人之目謂天下之一株冠羣葩之<lb/>
芳馥豈唐昌之餘芳載後庭之遺曲者乎當其風入琳<lb/>
宫春歸華屋蕚折青綃色凝寒緑枝珊瑚兮鏤氷雪<lb/>
蘂珠璣兮爛金粟廣庭静兮朝曦麗其纎穠仙蘂深兮<lb/>
瑞露滋其芬郁瑶林挺蔥蒨之竒閬苑耀琪英之煜若<lb/>
蓋而繡似璧而㲄如黄琮瑚璉璀燦于禋壇而文珠佩<lb/>
環玲瓏乎衣鞠桂娥競爽借月影於氷蟾阿母來觀下<lb/>
<pb n="KR3k0028_WYG_005-6b"/>
雲軿于皓鵠儷靚容於茉莉抗素馨于薝蔔笑玫瑰於<lb/>
塵凡鄙荼䕷于淺俗惟水仙可並其幽閒而江梅似同<lb/>
其清淑真絶代之無雙乆彌芳于幽谷若乃聚八仙之<lb/>
殊種玉蝴蝶之别族葉扶疎而韻不勝色近似而香不<lb/>
足猶瑾瑜琬琰之温温豈碔砆堅珉之碌碌蓋妖雅争<lb/>
姸者衆之所同而蠲潔尚白者我之所獨是以兵火不<lb/>
能焚塵霾不能辱根常移而復還本已枯而再續疑神<lb/>
物之䕶持偏化工之茂育抑將薦瑞于中興而致祥<lb/>
<pb n="KR3k0028_WYG_005-7a"/>
於玉燭<hi>張昌言</hi>余聞瓊花之名甚久而未之見因觀滿<lb/>
山張公所為賦如親見之不獨筆端有口幾於為花傳<lb/>
神花固竒矣賦亦妙哉白樂天謂世間好物不堅牢綵<lb/>
雲易散琉璃脆此花瑰麗冠絶羣品而夀乃若是物理<lb/>
豈一端而已恐不屈於崇髙有節婦之操不滯於榮枯<lb/>
有列仙之姿孰云無知似有道者萬物得一以生一者<lb/>
道之子庶青牛之遺課乎賦比物引類曲盡其妙窮神<lb/>
知化而若此嗣孫齊見宰江都將鏤石以遺邦人屬予<lb/>
<pb n="KR3k0028_WYG_005-7b"/>
題䟦并書其賦歸之<hi>龍舒守吳宗旦跋</hi>
賦詠祖<lb/>
　　五言散句<lb/>
崑山採瓊蘂可以鍊精魄<lb/>
　　七言散句<lb/>
后土祠中玉蘂花<lb/>
千㸃真珠擎素葉一環明玉破香葩<hi>韓魏公</hi>
且將書寄南來雁為問瓊花果是非<hi>陳止齋</hi>
<pb n="KR3k0028_WYG_005-8a"/>
蘆笋滿洲銀鱠羙瓊花滴露玉醅醇<hi>葉西澗</hi>
　　五言古詩<lb/>
維揚一株花四海無同類年年后土祠獨此瓊瑶貴中<lb/>
含氷麝芳外團蝴蝶戯酴䕷不見香芍藥慙多媚扶疎<lb/>
翠蓋圍散亂真珠綴不從衆格繁自守幽姿粹嘗聞好<lb/>
事家欲移京轂地既違孤潔情終誤栽培意洛陽紅牡<lb/>
丹適時名轉異新榮托舊枝萬狀呈妖麗天工借顔色<lb/>
深淡隨人智三春愛賞時車馬喧如市草木禀賦殊得<lb/>
<pb n="KR3k0028_WYG_005-8b"/>
失豈輕議我來首見花對花聊自醉<hi>韓魏公</hi>
　　五言絶句<lb/>
因此瓊花發維揚勝洛陽若無三月雨占斷一春香<hi>俞倩</hi>
<hi>公</hi>
　　五言八句<lb/>
無䨇亭下枝宻宻復稀稀蚌碎珠駢出鬚牽蝶合圍㑹<lb/>
須珍作寳常恐散成飛况值東風暮游人莫易歸<hi>王逢原</hi>
　　七言古詩<lb/>
<pb n="KR3k0028_WYG_005-9a"/>
春皇自厭花多紅欲得花顔如玉容春皇青女深相得<lb/>
先教臉似秋霜色乃有雪月供光星榆獻白㪷量銀漢<lb/>
琉璃濕人間羙玉搗作灰荆山崑山鬼神泣天上有人<lb/>
名玉女投壺之外能為素姑射神人㑹種花先須此物<lb/>
為根芽天罅地竅掬精粹蟾身驪頷偷光華其時正值<lb/>
天地交二氣上下隂陽調此花孕育得其正其間邪氣<lb/>
無纎毫所以其色為正色出乎其類㧞乎萃一如君子<lb/>
有諸内粹然其色見乎外三月將盡四月前百花開盡<lb/>
<pb n="KR3k0028_WYG_005-9b"/>
春蕭然揚州日暖花開未春香不動花房閉仙掌秋髙<lb/>
玉露濃蛟人泣下珠璣碎黄鸝本是花間客啼盡好聲<lb/>
求不得春皇費盡飬花心春風使盡開花力春歸鶯老<lb/>
花始開誰人放出深閨來唐家天子太平時太真浴罷<lb/>
華清池紅裳繡袂厭君眼更作地仙披羽衣麻姑睡起<lb/>
蓬萊島風吹玉面秋天曉洛川女子能長生氷生肌骨<lb/>
成瑶瓊褒姒不見諸侯兵盡日不笑如無情宋玉移家<lb/>
安在哉東鄰不畫胭脂腮卓文君去成都速錦衣珠翠<lb/>
<pb n="KR3k0028_WYG_005-10a"/>
慵裝束吹簫容貎果何如見説其人名弄玉此花莫似<lb/>
武昭儀出得宫來不畫眉若比此花俱不是淫妖怪艷<lb/>
丈之累一如婦人有賢德不為邪色亂正色孀居之子<lb/>
能自持終身惟著大練衣又如正色立朝者不以柔媚<lb/>
為姦欺以此論之乃可重人之不正將何為論色乃是<lb/>
花之絶論德乃是花之傑洛陽花名古云好看花須看<lb/>
揚州道君不見去年花下吹黒風霹靂閃電搜玉龍此<lb/>
時半夜花光中不覺屈曲蟠長虹又不聞天上琳琅樹<lb/>
<pb n="KR3k0028_WYG_005-10b"/>
生在烟霞最深處白雲枝葉白玉英此花莫是琳琅精<lb/>
此花愛圓不愛缺一樹花開似明月襄王半夜指為雲<lb/>
謝女黄昏吟作雪杏花俗艷梨花粗桞花細碎梅花踈<lb/>
桃花不正其容冶牡丹不謹其體舒如此之類不足竒<lb/>
此花之外更有誰世非紅紫不入眼江淮寂寞無人知<lb/>
詩人自與花相期長告年年乞一枝<hi>徐節孝</hi>
君不見揚州后土惜瓊花鬼神守䕶祝史誇要令天下<lb/>
頌無䨇掉頭不住君王家支流逺自靈源至顔色雖同<lb/>
<pb n="KR3k0028_WYG_005-11a"/>
别名氏風流晩宿蝴蝶圍環<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曉聚仙人戯仙人已徃<lb/>
今無蹤身在花枝窈窕中似聞飲中之八仙飄飄豪氣<lb/>
摩蒼穹身雖可滅名不窮魂交心與之死靡擕化為嘉<lb/>
卉促膝圍春風請以此詩付守圃以告游子歸去無匆<lb/>
匆<hi>韓似山聚八仙花歌贈江淮肥遯子</hi>
舊聞瓊花無與雙專竒擅美名此邦江南清夢入詩府<lb/>
安得一念令心降去年騎鶴揚州住斗酒屢眠雲霧忩<lb/>
月寒雪冷花未吐正爾俗葉凡株樁心期妙處在真實<lb/>
<pb n="KR3k0028_WYG_005-11b"/>
不假羽節青霓幢今春訪花我第一自折繁枝盛翠缸<lb/>
横看倒睨掉頭語前詩後賦何其哤真珠碎簇玉蝴蝶<lb/>
直與八仙同一腔聞名見靣足笑莞强為花辨凡愚憃<lb/>
有如巨賢雜羣小望而可識為竒庬陳餘張耳信相似<lb/>
一等人耳無純尨忠耶佞耶豈難别祝鮀不類關龍逄<lb/>
試持此詩訊后土謂予不信如長江<hi>方秋崖</hi>
夢中翠鳯飛來䨇駕言后土游名邦手持玉簡判紅紫<lb/>
斂衽故以詩城降粹容喜動日月角揖我入對玲瓏忩<lb/>
<pb n="KR3k0028_WYG_005-12a"/>
為言瓊花近蓬閬下界乆號無根樁乃今存者贋本耳<lb/>
補亡以給青油幢人間識真蓋已寡載酒嘉賔寕論缸<lb/>
黄冠誕譎謹勿信傳訛聼舛其言哤為花作辨誰氏子<lb/>
謬妄譜入黄鍾腔耳庸目陋惑世俗其罪不能三赧憃<lb/>
朱雲之孫亦竒士文有氣骨豐而庬謂瓊赤玉匪為白<lb/>
不比俗論紛茸尨詩筒徃來㨗於響夜發嚴鼓聲逄逄<lb/>
咨爾岳為謝此老壯哉寸管揺濤江<lb/>
　　七言絶句<lb/>
<pb n="KR3k0028_WYG_005-12b"/>
誰移琪樹下仙鄉二月輕氷八月霜若使夀陽公主在<lb/>
自當羞見落梅粧<hi>王元之</hi>
春氷薄薄壓枝柯分與清香是月娥忽似寒天深澗底<lb/>
老松擎雪自婆娑<lb/>
淮海無䨇玉蘂花異時來自八仙家魯人未覩天中樹<lb/>
乞與春風賞物華<hi>劉原父</hi>
無䨇亭上傳觴處最惜人歸月上時相見異鄉心欲絶<lb/>
可憐花與月應知<hi>秦太虚</hi>
<pb n="KR3k0028_WYG_005-13a"/>
后土祠中二月暮瓊花放後有蜂來東君不怕春歸去<lb/>
留待詩人一夜開<hi>顧定宿</hi>
凝烟欲滿讀書忩忽有瓊花樹小缸更喜風流好名字<lb/>
百金一朶號無雙<hi>吕本中</hi>
斷腸風味乆難尋尚有名花寄此心折盡長枝春已晩<lb/>
只宜良月不宜隂<lb/>
香得坤靈秀氣全蘂珠團外蝶翩翩親曽后土祠中看<lb/>
不是人間聚八仙<lb/>
<pb n="KR3k0028_WYG_005-13b"/>
三月淮南鼔戰塵無雙亭下隘游人此花不解興亡意<lb/>
也向年年閧一春<hi>馬樗山</hi>
　　七言八句<lb/>
東方萬木競紛華天下無䨇獨此花那有雪英凌暖日<lb/>
不為琪樹隔流沙祠庭寂寞春空老江雨㝠濛日易斜<lb/>
仙品國香俱絶妙少傾髙興盡流霞<hi>劉原父</hi>
愛竒造物剪瓊瑰為鎮靈祠特地栽事紀揚州千古勝<lb/>
名居天下萬花魁何人斫却依然在甚處移來不肯開<lb/>
<pb n="KR3k0028_WYG_005-14a"/>
浪說八仙模様似八仙安得有香來<hi>王洋</hi>
玉立祠庭乆不衰俄經剪伐重能栽端知妙䕶有神力<lb/>
更喜當時殱厥魁種不他傳焉得子年將豐稔輒多開<lb/>
天生異物初無伴只許翻堦近侍來<hi>鄭良嗣和</hi>
瓊㽔走送寳瓶花愧乏詩情用拜嘉一種清香來月殿<lb/>
十分雅態出仙家細看后土春氷薄未覺劉郎日影斜<lb/>
擬跨胎禽塵幾隔珠簾十里自繁華<hi>徐意一</hi>
寂寂蕃釐觀裏花伊誰封植得名嘉應知天下無他本<lb/>
<pb n="KR3k0028_WYG_005-14b"/>
惟有揚州是爾家種雪春温團影宻攅氷香重壓枝斜<lb/>
倚䦨莫問榮枯事付與東風管物華<hi>賈似道</hi>
蕃釐觀裏瓊花樹天地中間第一花此種從何探原委<lb/>
春風無處著繁華千鬚簇蝶圍清馥九萼聫珠異衆葩<lb/>
幾見朱衣和露剪金瓶先進帝王家<hi>王月浦</hi>
樂府祖<lb/>
　　虞美人<lb/>
去年不到瓊花底蝶夢空相倚今年特地趂花來却欲<lb/>
<pb n="KR3k0028_WYG_005-15a"/>
不教同醉遇花開　花知此恨年年有也伴人俱瘦一<lb/>
枝和淚寄東風應把舊愁新恨入眉峰<hi>向子諲</hi>
去年雪滿長安樹望斷揚州路今年看雪在揚州人望<lb/>
蓬萊深處若為愁　而今不恨伊相誤自恨來何暮平<lb/>
山堂下舊嬉游只有舞春楊桞似風流<hi>前人</hi>
　　醜奴兒<lb/>
無䨇亭下瓊花樹玉骨雲腴傾國稱姝除却揚州是處<lb/>
無　天教紅藥來驂乘桃李先驅總作花奴翠擁紅遮<lb/>
<pb n="KR3k0028_WYG_005-15b"/>
列玉都<hi>前人</hi>
　　摸魚兒<lb/>
栁蒙茸暗凌波路烟飛慘淡平楚七香車駐猊環掩遥<lb/>
認翠華雲母芳景暮鴛甃悄銖衣來按飛瓊舞凄凉洛<lb/>
浦漸玉漏沉沉清隂滿地乘月歩虚去　銷凝處誰說<lb/>
三生<hi>一作平安</hi>小杜翔螭聲斷簫鼓情知禁苑酥塵涴<lb/>
羞與倡紅同譜春幾度想依舊苔㾗長印唐昌土風流<lb/>
千古人在小紅樓朱簾半捲香注玉壺露<hi>施雲隠</hi>
<pb n="KR3k0028_WYG_005-16a"/>
　　揚州慢<lb/>
弄玉輕盈飛瓊淡竚襪塵歩下迷樓試新粧纔了注流<lb/>
水香毬記曉剪春氷馳送金瓶露濕緹騎新流甚天中<lb/>
月色被風吹夢南州　樽前相見似羞人蹤跡萍浮問<lb/>
弄雪飄枝無雙亭上何日重游我欲纒腰騎鶴烟霄逺<lb/>
舊事悠悠但凭䦨無語烟花三月春愁<hi>鄭覺齋</hi>
十里春風二分明月蘂仙飛下瓊樓看氷花剪剪擁砌<lb/>
玉成毬想長日雲堦竚立太真風骨飛燕風流斂羣芳<lb/>
<pb n="KR3k0028_WYG_005-16b"/>
清麗精神初付揚州　雨忩數朶夢驚回天外香浮似<lb/>
閬苑花神憐人冷落騎鶴來游為問江淮風景長空淡<lb/>
烟水悠悠又黄昏𦍑笛孤城吹起新愁<hi>趙虛齋</hi>
　　賀新郎<lb/>
辜負東風約憶曽將淮南草木筆端籠絡后土祠中明<lb/>
月夜忽有瑶姬跨鶴迥不比水仙低弱天上人間惟一<lb/>
本倒千鍾玉露花前酌<hi>玉露酒名是也</hi>追往事怎忘却　移<lb/>
根應費仙家藥漫回頭闗山信斷堡城笳作問訊<lb/>
<pb n="KR3k0028_WYG_005-17a"/>
而今平安否莫遣玉簫驚落但畫卷依稀描着<hi>徃年崔帥畫軸</hi>
<hi>見賜</hi>白髪愧無渡江曲與君家子敬相酬酢新舊恨兩交<lb/>
錯<hi>劉後村</hi>
客裏傷春淺問今年梅花因甚化工不管陌上芳塵行<lb/>
處滿可計天涯近逺見説道迷樓左畔一似江南先得<lb/>
煖向何郎庭下都尋徧辜負了看花眼　古來好物難<lb/>
為伴只瓊花一種傳來仙苑獨許揚州作珍羞便勝了<lb/>
千千萬萬又却待東風吹綻自昔聞名今見靣數歸期<lb/>
<pb n="KR3k0028_WYG_005-17b"/>
屈指家山晩歸去説也稀罕<hi>古澗</hi>
　　昭君怨<lb/>
后土祠中標韻天上人間一本道號玉真妃字瓊姬<lb/>
我與花曽半靣流落花前重見莫把玉簫吹怕驚飛<hi>劉後</hi>
<hi>村</hi>
　　滿庭芳<lb/>
共慶春時滿庭芳思一枝玉蘂非常少年游冶何但折<lb/>
垂楊曽向瑶䑓月下逄解佩玉女翻香風光好真珠簾<lb/>
<pb n="KR3k0028_WYG_005-18a"/>
捲都勝早梅芳　人間無比並蝴蝶樹争敢相方既春<lb/>
歸後此意難忘夜夢揚州萬玉飛魂共紫燕歸梁須行<lb/>
樂馬家花圃不肯醉紅妝<hi>馬古洲</hi>
　<lb/>
　<lb/>
　<lb/>
　<lb/>
　<lb/>
<pb n="KR3k0028_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷五<lb/>
</p>
<p>
</p>
  </div>
<div>
                <head>全芳備祖前集卷六</head>
    <p>
<pb n="KR3k0028_WYG_006-1a"/>
欽定四庫全書<lb/>
　全芳備祖前集卷六　　　宋　陳景沂　撰<lb/>
　　花部<lb/>
　　　玉蘂花<lb/>
事實祖<lb/>
　　紀要<lb/>
長安安業坊唐昌觀<hi>唐昌公主明皇女也</hi>舊有玉蘂花每發<lb/>
若瓊林瑤樹元和中春物方姸車馬尋玩者相繼<lb/>
<pb n="KR3k0028_WYG_006-1b"/>
忽一日有女子年可十七八衣繡緑衣乘馬峩髻雙鬟<lb/>
無簮珥之飾容色婉麗迥出于衆從以二女冠二小僕<lb/>
僕者皆緋頭黄衫端麗無比既下馬以白角扇障面直<lb/>
造花所異香芬馥聞于數十歩之外觀者以為出自宫<lb/>
掖莫敢逼視竚立良乆令小僕取花數枝而出將乘馬<lb/>
回謂黄冠者曰曩有玉峯之約自此可以行矣時觀者<lb/>
如堵咸覺烟霏鶴唳景物輝煥舉轡百餘歩有輕風擁<lb/>
塵隨之而去須㬰滅望之已在半天矣方悟神仙之遊<lb/>
<pb n="KR3k0028_WYG_006-2a"/>
餘香不散者經月時嚴給事休復相國劉賔客白醉吟<lb/>
俱有聞玉蘂院真人降詩云<hi>康駢劇談録</hi>
　　雜著<lb/>
李衛公玉蘂天中樹金閨昔共窺注以為禁林有此本<lb/>
吳人不識自文饒品題始得名然此為潤州招隠山作<lb/>
也碑今裂為四段在通州㕔中而招隠無霞有此花詢<lb/>
之土人皆莫知為何物或云即今揚州后土祠瓊花乃<lb/>
自王元之始易其名而晏元獻殊集則亦有翰林盛<lb/>
<pb n="KR3k0028_WYG_006-2b"/>
諫議后土廟玉蘂詩序云此花因王元之更名瓊花至<lb/>
蘇文忠公軾長短句云后土祠中玉蘂葢指舊名也又<lb/>
按晏元獻常以李善文選注質瓊花之說曰瓊乃赤玉<lb/>
與此花不類而東坡亦云瓊赤玉也其意益欲辯証其<lb/>
訛而許氏說文亦以瓊為赤玉云<hi>蔡寛夫詩註</hi>
沈傳師奉酬浙西尚書九丈招隠山觀玉蘂戯書即事<lb/>
見懐之作丹造今書其後云招隠玉蘂花以二公詩著<lb/>
名累經兵燬花偶有而刻乆失好事尋訪多不滿意住<lb/>
<pb n="KR3k0028_WYG_006-3a"/>
持置弗問者㡬人矣普師來主法席求用治刻本礲石<lb/>
重鐫游客玩花諸詩頓還三百年舊觀良足嘉美自晉<lb/>
宋招隠名甲京口古松修竹清泉幽洞播在談咏誇詡<lb/>
勝絶邇者採伐童赭實不副名覺師培植掃剔立志勿<lb/>
倦加以年序蒼翠環合景物増邃師與此寺此詩同永<lb/>
其傳尚勉之哉<hi>漁隠叢話</hi>
唐人題唐昌觀玉蘂花詩以為瑒花即玉蘂也廬陵段<lb/>
謙叔有楊汝士與白二十二帖云唐昌玉蘂以少故見<lb/>
<pb n="KR3k0028_WYG_006-3b"/>
貴耳自來江南山山有之土人取以染衣不甚惜也則<lb/>
知瑒花為玉蘂斷無疑矣傅子容見此帖作絶句云比<lb/>
瑒更礬總未佳要須博物似張華因觀異代前賢帖知<lb/>
是唐人玉蘂花<hi>曽慥端伯高齋詩話</hi>
物以希見為珍不必異種也長安唐昌觀玉蘃乃今瑒<lb/>
花又名米囊黄魯直以山礬者在江東彌山亘野殆與<lb/>
榛莽同而唐昌所産至于神女下游折花而去以踐玉<lb/>
峯之期是不特世俗罕見雖神仙亦不識也<hi>容齋隨筆</hi>
<pb n="KR3k0028_WYG_006-4a"/>
唐人甚重玉蘂故唐昌觀有之集賢院有之翰林院亦<lb/>
有之皆非凡境也予徃因親舊自鎮江招隠來逺致一<lb/>
本條蔓如荼䕷種之軒楹冬凋春茂柘葉紫莖再嵗始<lb/>
著花不乆當成樹玉蘂花苞初甚微經月漸大暮春方<lb/>
八出鬚如氷紛上綴金粟花心復有碧筒狀類膽瓶其<lb/>
中别抽一英出衆鬚上散為千餘蘂猶刻玉然花名玉<lb/>
蘂乃在於此羣芳所未有也宋子京劉原父宋次道博<lb/>
洽無比不知何故疑為瓊花王元之知揚州但言未詳<lb/>
<pb n="KR3k0028_WYG_006-4b"/>
何木俗呼為瓊花子京何故以誣元之蔡君又引晏同<lb/>
叔之言以為証甚無謂也劉夣得雪蘂瓊絲之句最為<lb/>
中的何必拘李善赤玉為之注耶<graphic n="KR1634" url="https://raw.githubusercontent.com/kanripo/KR-Gaiji/master/images/KR1634.png" mimeType="image/png"/>音陣南史劉香傳<lb/>
所謂<graphic n="KR1634" url="https://raw.githubusercontent.com/kanripo/KR-Gaiji/master/images/KR1634.png" mimeType="image/png"/>酒者予嘗得醖法芳冽異常山谷似不以香<lb/>
傳為拘狥俗訛語作鄭而江南鄉音又呼鄭為瑒復疑<lb/>
未妥於是創山礬之名然二詩并序初未嘗及玉蘂止<lb/>
因好事者偽作唐人帖故曾端伯洪景盧皆信之其實<lb/>
諸公猶未見此花所謂信耳而不信目也<hi>周必大</hi>
<pb n="KR3k0028_WYG_006-5a"/>
以玉蘂為瑒起于曽端伯予與段謙叔之子元愷同里<lb/>
巷徃還至熟其父初無楊汝士帖小說難信類此尚有<lb/>
楊巨源絶句今作冠篇至于孫句晁詞差訛如前說不<lb/>
必再論姑附卷末<hi>子充</hi>
戴顒字仲若捨宅為招隠寺寺在京口放鶴門外與鶴<lb/>
林古竹院相望數里孤處于萬山荒凉之顛所由山徑<lb/>
石卵纍纍不絶如綫是名招隠寺有米元章𨽻碑以紀<lb/>
仲若之出處方丈有閣號招華梁昭明選文于閣之左<lb/>
<pb n="KR3k0028_WYG_006-5b"/>
有亭名虎跑鹿跑其泉清汛閣之右有亭名玉蘂巍扁<lb/>
其上亭之下有玉蘂二株對峙一架其枝條彷彿乎葡萄<lb/>
而非葡萄之所可比輪囷磊塊如古君子氣象焉其葉<lb/>
類柘葉之圓尖梅葉之厚薄其花類梅而蕚瓣縮小厥<lb/>
心微黄類小浄瓶暮春初夏盛開葉獨後凋其白玉色<lb/>
其香殊異而其髙丈餘也是名玉蘂士人僉言此花自<lb/>
唐迄今自天下與此寺只二株亦猶瓊花之于維揚千<lb/>
餘年間凡㡬遭兵燬幸存今唐長安曰玉蘂觀及御史<lb/>
<pb n="KR3k0028_WYG_006-6a"/>
所居閣前徃徃不可稽考而僅餘此寺雖然李德裕沈<lb/>
傳師劉後村詩句如新自可以究其終始欲天下皆知<lb/>
此花非山礬非瓊花其夐出鮮儔而自成一家也故詳紀<lb/>
其本末云<hi>愚一子親歴其寺審書</hi>
賦詠祖<lb/>
　　七言散句<lb/>
正是清澄秋雨夜空傳玉蘂發春晴<hi>清臣</hi>
　　五言古詩<lb/>
<pb n="KR3k0028_WYG_006-6b"/>
蒼崖何蟠回嘗為隠君宅<hi>宋戴顒善琴隠居於此</hi>孰謂人琴亡松<lb/>
風正蕭索花間雪英舞鹿去山泉冽<hi>山有鹿跑泉</hi>經聲草堂<lb/>
迥天香終夜發月落山氣深清猿嘯亦絶如何人外跡<lb/>
輕與世網别<hi>山谷二首</hi>
玉蘂生禁林地崇姿亦貴散漫溪谷中蓬茨復何異清<lb/>
芬信幽逺素彩非妖麗蒼烟蔽山日瓊瑶為之晦氣乆<lb/>
自扶踈巖深愈凝邃請觀唐相吟俗眼無輕視<hi>以上係咏潤州</hi>
<hi>招隠寺玉蘂花</hi>
<pb n="KR3k0028_WYG_006-7a"/>
　　五言絶句<lb/>
唐昌樹已荒天意眷文昌曉日微風起春時雪滿牆<hi>鄭谷</hi>
　　五言六句<lb/>
唐昌觀中樹曽降㡬天人鸞駕乆何許雪英如日春豈<lb/>
無遺佩者來效捧心顰<hi>宋祁觀並係咏唐昌  玉蘂花</hi>
　　五言八句<lb/>
玉蘂天中樹金閨昔共窺落英閒舞雪宻葉乍低帷舊<lb/>
賞烟霄逺前歡歳月移今來想顔色還似憶瓊枝<hi>李德裕</hi>
<pb n="KR3k0028_WYG_006-7b"/>
<hi>此係李德裕咏招隠寺玉蘂花詩寄江西沈大夫閣老云此樹吳人不識因予賞玩乃得名又自注云翰林内</hi>
<hi>署沈大夫所居閣前有此樹每花落空中回旋乆之方集庭砌大夫嘗邀予同玩</hi>
曽對金鑾直同依玉樹隂雪英飛舞近烟樹動揺深素<lb/>
蕚年年宻衰容日日侵勞君想華髪僅欲不勝簮<hi>沈傳師</hi>
竹院過僧話山門掃地迎英雄猶有迹般若太無情玉<lb/>
蘂春隂宻琅玕晩署清半生來徃屢也合送人行<hi>劉後村</hi>
　　七言古詩<lb/>
維揚后土廟瓊花安業唐昌宫玉蘂判然二物本不同<lb/>
<pb n="KR3k0028_WYG_006-8a"/>
喚作一般良未是瓊花雪白輕壓枝大率形模八仙耳<lb/>
山谿野路多見之樵夫摧殘如獮薙比之玉蘂似實非<lb/>
金粟氷絲那有此花鬚中有碧膽瓶别出瓏璁髙半指<lb/>
清馨静夜衝九天招隠瑶䑓女仙子乘風躍馬汗漫遊<lb/>
偷折繁香分月姊紫莖柘葉荼䕷條少到尋常人眼底<lb/>
翰林内苑集賢閣雨露承天近尺咫後生不識天上花<lb/>
又把山礬輕比擬葉酸而澁供染黄不著霜縑偏入紙<lb/>
江鄉老少知此名鄭<graphic n="KR1634" url="https://raw.githubusercontent.com/kanripo/KR-Gaiji/master/images/KR1634.png" mimeType="image/png"/>瑒音無正字方言土諺隨舌訛<lb/>
<pb n="KR3k0028_WYG_006-8b"/>
烏馬成焉固應爾<hi>鄭松忩</hi>
　　七言古詩散聨<lb/>
楊花可與名玉妃楚花可與名玉女天上瑶䑓是本居<lb/>
人在月宫合同處<hi>徐孝節</hi>
新就明河洗面來更佩明珠踏瑶席不用朱鸞與紫霞<lb/>
玉麒麟駕白雲幦<lb/>
團酥刻玉淨無瑕雅静居然不塵汚須信掇之天上竒<lb/>
細吐氷絲說心愫我不是戴處士築居玩賞慳詩句又<lb/>
<pb n="KR3k0028_WYG_006-9a"/>
不是宋尚書剛記瓊花易名誤<hi>楊誠齋</hi>
　　七言絶句<lb/>
晴望素艷照霞新香灑天風不到塵持贈昔聞將白雪<lb/>
蘂珠宫上玉花春<hi>楊巨源</hi>
味道齊心禱玉宸魂消眼冷未逢真不如滿樹瓊瑶蘂<lb/>
笑對藏花洞裏人<hi>嚴休復二首</hi>
羽車潜下玉龜山塵界何由覩玉顔惟有無情枝上雪<lb/>
好風吹綴緑雲鬟<lb/>
<pb n="KR3k0028_WYG_006-9b"/>
千枝花裏玉塵飛阿母宫中見亦稀應共諸仙鬭百草<lb/>
獨來偷折一枝歸<lb/>
九色雲中紫鳯車尋仙來到洞仙家飛輪囘處無踪跡<lb/>
惟有斑斑滿地花<lb/>
玉女來看玉樹花異香先引七香車攀枝弄雪時回首<lb/>
驚怪人間日易斜<hi>劉禹錫二首</hi>
雪蘂瓊絲滿院春羽衣輕歩不生塵君平簾下徒相問<lb/>
長伴吹簫别有人<lb/>
<pb n="KR3k0028_WYG_006-10a"/>
嬴女偷乘鳯下時洞中潜歇弄瓊枝不縁啼鳥春饒舌<lb/>
青瑣仙郎可得知<hi>白居易</hi>
弄玉潜過玉樹時不教青鳥出花枝的應未有諸人覺<lb/>
只是嚴郎可得知<hi>元稹</hi>
琪樹年年玉蘂新洞宫長閉綵霞春日暮落英鋪地雪<lb/>
獻花無復九天人<hi>武元衡</hi>
一樹瓏鬆玉刻成飄廊㸃地色輕輕女冠夜夜香來處<lb/>
唯有堦前碎月明<hi>王建</hi>
<pb n="KR3k0028_WYG_006-10b"/>
芳意將䦨風又吹白雲離葉雪辭枝集賢讐校無閒日<lb/>
落盡瑶華君不知<hi>白居易</hi>
　　七言八句<lb/>
鳯池西畔圖書府玉樹玲瓏景物閒長聼餘風送天樂<lb/>
時登髙閣望人寰青山雲繞䦨干外紫殿香來歩武間<lb/>
曽是先賢翔集地每看壁記一慙顔<hi>劉禹錫</hi>
路入平山萬木清松蘿薈蔚接烟甍鹿跑泉眼涵秋影<lb/>
㕍𢃄雲容度晩晴花徑有時傳相國蘚碑無字紀昭明<lb/>
<pb n="KR3k0028_WYG_006-11a"/>
六朝金粉今何處嬴得十年蕙帳名<hi>岳東凡</hi>
纔入平園便有聲唐昌觀裏乆知名已堆玉琖分金粟<lb/>
更飾銀花小翠罌蘿蔓春風滕薛長山礬香氣晋齊盟<lb/>
世間百卉應無限不遇王公枉一生<hi>楊東山</hi>
　　七言律詩散聨<lb/>
江南春晩經行地賸有唐昌玉蘂花露綺烟絺無限態<lb/>
氷清玉潤自成葩<hi>劉元叔</hi>
樂府祖<lb/>
<pb n="KR3k0028_WYG_006-11b"/>
　　下水船<lb/>
百紫千紅翠惟有瓊花特異便是當年唐昌觀中玉蘂<lb/>
尚記得月裏仙人來賞明日喧都市　甚時又分與揚<lb/>
州本一朶氷姿難比曽向無䨇亭邉半酣獨倚似夢覺<lb/>
曉出瑶䑓十里猶憶飛瓊標致<hi>晁補之</hi>
　<lb/>
　<lb/>
　全芳備祖前集卷六<lb/>
</p>
<p>
</p>
  </div>
<div>
                <head>全芳備祖前集卷七</head>
    <p>
<pb n="KR3k0028_WYG_007-1a"/>
欽定四庫全書<lb/>
　全芳備祖前集卷七　　　宋　陳景沂　撰<lb/>
　　花部<lb/>
　　　海棠<lb/>
事實祖<lb/>
　　碎録<lb/>
海棠為花中神仙<hi>唐賈肥</hi>花木以海為名悉從海上來<lb/>
<hi>李賛皇集</hi>以梅聘海棠但恨不同時耳金城記海棠有<lb/>
<pb n="KR3k0028_WYG_007-1b"/>
色無香惟蜀中嘉州海棠有香其木合抱<hi>花譜</hi>
　　紀要<lb/>
唐明皇曾召太真妃妃被酒新起帝曰此乃海棠花睡<lb/>
未足耳<hi>楊妃傳</hi>杜子美母名海棠所以集中無海棠詩<lb/>
<hi>詩話</hi>劉淵村有三恨一恨鰣魚多骨二恨金橘太酸三<lb/>
恨海棠無香　羅隠為錢塘令嘗手植海棠一本於舊<lb/>
治庭前王禹偁有詩賦之<hi>見賦咏祖</hi>徐老作海棠巢飲<lb/>
其上<hi>山谷詩注</hi>　真宗御製有雜花十題以海棠為首<lb/>
<pb n="KR3k0028_WYG_007-2a"/>
賜羣臣唱和<hi>沈立記</hi>曽端伯十友調笑令取友於十花<lb/>
芳友蘭也清友梅也竒友臘梅也殊友瑞香也浄友蓮<lb/>
也禪友薝蔔也佳友菊也仙友巖桂也名友海棠也韻<lb/>
友荼䕷也仍有玉友來奉佳賔酒也<hi>詞話</hi>
　　雜著<lb/>
仁宗朝張晃學士賦蜀海棠詩沈立所以載諸海棠記<lb/>
中云山木𤓰開千顆顆水林檎發一攅攅注云大約木<lb/>
𤓰林檎花初發皆與海棠相類若晃言則江西人正謂<lb/>
<pb n="KR3k0028_WYG_007-2b"/>
海棠梨花耳惟紫綿色者正謂之海棠沈立記言其花<lb/>
五出初則極紅如胭脂㸃㸃及開則漸成纈暈至落則<lb/>
若宿粧淡粉審此則似木𤓰林檎二花若非真者矣晏<lb/>
元獻云已定復揺春水色似紅還白海棠花然則張晃<lb/>
亦與元獻同意耳<hi>復軒漫録</hi>惟紫綿色者謂之海棠餘<lb/>
乃棠梨花耳江浙間有一種柔枝長蒂顔色淺紅垂英<lb/>
向下謂之垂絲海棠與此不同類盖强名耳<lb/>
賦咏祖<lb/>
<pb n="KR3k0028_WYG_007-3a"/>
　　五言散句<lb/>
花謝東風老<hi>皮日休</hi>　　　　　海棠睡未足<hi>劉後村</hi>
野蘭開未落<hi>沈約</hi>　　　　　　紅透海棠嬌<hi>戴石屏</hi>
海棠花在否側卧卷簾㸔<hi>韓渥</hi>
要識吳同蜀湏㸔綫海棠<hi>聖俞</hi>
醉生燕玉頰痩聚楚宫腰<lb/>
燕友色欲滴紫蠟蒂何長<lb/>
當時杜子美吟編獨相忘<lb/>
<pb n="KR3k0028_WYG_007-3b"/>
卧聞海棠花泥汚胭脂雪<hi>東坡</hi>
杜甫句何畧薛能詩未工<hi>王元之</hi>
香裏無勍敵花中是至尊<lb/>
别疑天與態不是地生根<lb/>
日髙春睡足露冷曉粧遲<hi>白香山</hi>
一片海雲紅報是花飛去<hi>李春山</hi>
　　七言散句<lb/>
蜀州海棠勝西川<hi>聖俞</hi>
<pb n="KR3k0028_WYG_007-4a"/>
只應夢蕚多佳思誰與繁紅却負春<hi>汪内翰</hi>
萬蘂紛姸照畫堂一林春思尚緘藏<hi>程金紫</hi>
舊叢還有香心在却被西風管領歸<lb/>
精神不比籬邊菊莫把尋常醉眼㸔<lb/>
過却海棠渾不省夢中猶自詠梅花<hi>嚴粲</hi>
緑章夜奏通明殿乞借春隂䕶海棠<hi>陸放翁</hi>
疑是當年錦歩障至今留得罩春風<hi>俞海洞</hi>
翠幄不聞楊桞晩紅雲初上海棠春<hi>湘山居士</hi>
<pb n="KR3k0028_WYG_007-4b"/>
海棠照日倚垂楊萬縷千絲影零亂<hi>清非居士</hi>
淺著燕支調淡粉細將瑪瑙碎鋪茸<hi>楊東山</hi>
效顰已笑林檎粉諧俗偏嫌謝豹緋<hi>北澗</hi>
却恨韶華偏蜀土更無顔色似川紅<hi>吳仲俊</hi>
只為人前逞顔色天工罰取不教香<hi>王方君</hi>
嬌容自是難將息也愛春晴也怕晴<hi>鞏栗齋</hi>
有客不來吾興懶海棠開盡更無詩<hi>黄篤齋</hi>
翠草庭前生意足甘棠堤上去思多<hi>厲小山</hi>
<pb n="KR3k0028_WYG_007-5a"/>
蜀樹成行翠竹圍<hi>朱元晦</hi>
獨倚䦨干正惆悵海棠花裏鷓鴣啼<hi>張蠙</hi>
未知此日家園樂數徧繁枝衮衮紅<lb/>
濯雨正疑宫錦爛媚時先奪曉霞紅<hi>范純仁</hi>
緑嬌隱約眉輕掃紅嫩妖嬈臉薄粧<hi>王荆公</hi>
少陵為爾牽詩興可是無心賦海棠<lb/>
纔經暖律移新嵗旋見繁紅滿故枝<lb/>
欝欝蒼髯真道友絲絲紅蕚是鄉人<hi>東坡</hi>
<pb n="KR3k0028_WYG_007-5b"/>
驟暄不為海棠計長晝只添鸚鵡愁<hi>潁濵</hi>
自憐病眼猶明在更把名花半醉㸔<hi>秦敏</hi>
濯錦江頭千萬枝小年未解惜芳菲<hi>韓持國</hi>
燕支濃透春風面翡翠新裁生色衣<hi>楊廷秀</hi>
自是新晴生意思起來無力對春風<lb/>
未晩啼鶯相喚語海棠飛盡一庭紅<hi>陳止齋</hi>
天寒日晚行人絶自落自開還自香<hi>張芸叟</hi>
燕子不禁連夜雨海棠猶待老夫詩<hi>陳去非</hi>
<pb n="KR3k0028_WYG_007-6a"/>
雨餘妃帶華清沐雲暮仙從絳闕來<hi>趙庸齋</hi>
固宜夜裏稱名友已向園中壓衆芳<hi>王梅溪</hi>
杜陵應恨未曽識空向成都結草堂<lb/>
流鶯似避宫粧靚黄鵠銜將蜀種來<hi>曽仝</hi>
野客歸時山月上棠梨葉顫暝禽啼<hi>白香山</hi>
台嶺分霞争抱蕚蜀宫裁錦鬭纒枝<hi>宋景文</hi>
　　五言古詩<lb/>
景暄林氣深雨罷寒塘緑置酒此佳辰尋幽慕前躅翠<lb/>
<pb n="KR3k0028_WYG_007-6b"/>
樹麗臙華紫烟散清馥當由懐别恨寂寞向空谷<hi>朱文公</hi>
髙枝笑粲粲低枝明鑠鑠但與風相撩不與風相得風<lb/>
吹莫苦急游子歎日昃彭祖與顔囘相去獨瞬息<hi>梅聖俞</hi>
盛若霞藏日鮮於血灑空髙低千㸃赤深淺半開紅粧<lb/>
粉朱纔布膏唇檀更融色焦無可壓體痩不成豐<hi>石曼卿</hi>
揺揺牆頭花朝開一何遽柔態不能勝幽情若有竚<hi>王岐</hi>
揺揺牆頭花脉脉含幽姿把蘂惜青春將以遺所思所<lb/>
思在天外望望不可期<lb/>
<pb n="KR3k0028_WYG_007-7a"/>
揺揺牆頭花笑笑弄春色荒凉衆草間露此紅的皪草<lb/>
木本無情及時如自得<lb/>
朝㸔開尚少暮㸔繁已多不惜花開繁所惜時節過昨<lb/>
日枝上紅今久隨流波物理固如此古來知奈何<hi>歐陽公</hi>
金鞭過南市紅燭宴西樓千株誇盛麗一枝賞纎柔那<lb/>
知茅簷底白髪見花羞花亦如病姝掩抑向客愁<hi>陸務觀</hi>
月下㸔荼䕷燭下㸔海棠此是㸔花法不可輕傳揚荼<lb/>
䕷暗䖏㸔紛紛滿架雪海棠明處㸔滴滴萬㸃血<lb/>
<pb n="KR3k0028_WYG_007-7b"/>
戢戢雖聚頭脉脉俱俛地既言是姊妹人却相妬忌面<lb/>
痕赤未没盡是傷爪指不然睡未醒被人沃井水<hi>李㤗伯</hi>
花葉両分明春隂取簾幙東風吹不斷日暮胭脂薄<hi>陳去</hi>
<hi>非</hi>
柔條還自立絶色所不鬭昂然氣格髙下視羣卉陋<hi>程金</hi>
<hi>紫</hi>
恐淡添猩血矜香棄麝煤蛟綃翡翠帳窑鈿珊瑚盃<hi>徐孝</hi>
<hi>節</hi>
<pb n="KR3k0028_WYG_007-8a"/>
　　五言絶句<lb/>
公館似仙家池清竹徑斜山禽忽驚起衝落半庭花<hi>劉禹</hi>
<hi>錫</hi>
艷翠春鋪骨妖紅醉入肌花仙别無訣一味惱燕支<hi>楊廷</hi>
<hi>秀</hi>
　　五言徘律<lb/>
桂寧辭月窟桃合避仙源贈别難饒桞忘憂好樹萱輕<lb/>
輕飛燕舞脉脉息媯言蕙陋虚侵徑梨凡浪占園論心<lb/>
<pb n="KR3k0028_WYG_007-8b"/>
留蝶宿低面厭鶯喧不奈神仙品何辜造化恩烟愁思<lb/>
舊夢雨泣怨新婚畫恐明妃恨移同卓氏奔<hi>王安石</hi>
　　五言八句<lb/>
春色池塘緑忽驚花嶼紅亂英深淺色芳氣有無中置<lb/>
酒賔朋集披襟賞咏同若非摹冩得應逐綵雲空<hi>朱元晦</hi>
　　五言律詩散聨<lb/>
西域流根逺中都屬賞偏初無可比色意不許勝姸薄<lb/>
暝霞烘爛平明露濯鮮長衾繡作地宻帳錦為天<hi>宋景文</hi>
<pb n="KR3k0028_WYG_007-9a"/>
穠芳不隐葉併艷欲然枝襞彩分羣萼匀霞㸃萬㽔回<lb/>
文錦成後甲煎燎烘時<lb/>
好風傳馥郁凡卉愧芬芳爛熳雪成瑞葳㽔幄有薔<hi>程金</hi>
<hi>紫</hi>
詩裏稱名友花中占上游風來香細細何獨是嘉州<hi>王梅</hi>
<hi>溪</hi>
　　七言古詩<lb/>
江城地瘴蕃草木只有名花苦幽獨嫣然一笑竹籬間<lb/>
<pb n="KR3k0028_WYG_007-9b"/>
挑李漫山總粗俗也知造物有深意故遣佳人在空谷<lb/>
自然富貴出天姿不待金盤薦華屋朱唇得酒暈生臉<lb/>
翠袖卷紗紅映肉林深霧暗曉光遲日煖風輕春睡足<lb/>
雨中有涙亦凄愴月下無人更清淑先生食飽無一事<lb/>
散歩逍遥自捫腹不問人家與僧舍拄杖敲門㸔修竹<lb/>
忽逢絶艷照衰朽歎息無言揩病目陋邦何處得此花<lb/>
無乃好事移西蜀寸根千里不易到銜子飛來定鴻鵠<lb/>
天涯流落俱可念為飲一樽歌此曲明朝酒醒還獨來<lb/>
<pb n="KR3k0028_WYG_007-10a"/>
雪落紛紛那忍觸<hi>東坡</hi>
帝城二三月海棠可萬株向來青女輕滕六戲與一撼<lb/>
即日枯東皇夜遣司花女手挼紅藍滴清露染成片片<lb/>
浄練酥亂㸃梢梢酣日樹蓬萊仙人約老翁寄牋招喚<lb/>
陸龜䝉為花一醉也不惜就中一事最竒特海棠兩岸<lb/>
繡帷裳是間横著雙胡牀龜䝉踞牀忽倒臥烏紗自落<lb/>
非風墮花吹滿面雪霏霏起來索筆手如飛卧去起來<lb/>
都是韻是醉是醒君莫問好箇海棠花下醉臥圖如今<lb/>
<pb n="KR3k0028_WYG_007-10b"/>
畫手誰姓吳<hi>楊誠齋</hi>
厭煩只欲長面壁此心安得頑如石杜門復出歎習氣<lb/>
止酒還開慙定力成都二月海棠開錦繡裹城迷巷陌<lb/>
燕宫最盛號花海伯圖雄豪有遺跡猩紅鸚緑極天功<lb/>
叠蕚重跗曜朝日繁華一夢忽吹散開眼細思猶歴歴<lb/>
憂樂相尋豈易知故人應記醉中詩夜䦨風雨嘉州驛<lb/>
愁向屏風見折枝<hi>陸放翁</hi>
常年春半花事竟今年春半花始盛衰翁不減少年狂<lb/>
<pb n="KR3k0028_WYG_007-11a"/>
走馬直與飛蝶競姸華有露洗愈明纎弱無風揺不定<lb/>
莫教飄零作紅雨剩著倩笑臨粧鏡溪梅枯摘墮巖谷<lb/>
山杏輕浮真妾媵欲誇絶艷不勝説縱欠濃香何足病<lb/>
華燈銀燭揺花光翠杓金船豪酒興夜闌感事獨凄然<lb/>
繁枝空折誰堪贈<hi>放翁</hi>
洛陽春信乆不通姚魏開落故塵中揚州千葉昔曽見<lb/>
已歎造化無餘功西來始見海棠盛成都第一推燕宫<lb/>
池䑓掃除凡木盡天地轉盼花光紅慶雲墮空不飛去<lb/>
<pb n="KR3k0028_WYG_007-11b"/>
時有絳雪縈微風蜂蝶成團出無路我亦狂老迷西東<lb/>
此園低樹猶三丈錦繡却在青天上不須更著剪刀裁<lb/>
乞與齊奴開歩障<hi>放翁</hi>
　　七言古詩散聨<lb/>
朝㸔不足暮秉燭何暇更尋梅與杏青泥劍棧將度時<lb/>
跨馬英辭霜氣冷<hi>聖俞</hi>
杜陵先生詩萬紙剩欲題花無可擬昭陽深殿睡東風<lb/>
一日聲名勝妃子<hi>趙介菴</hi>
<pb n="KR3k0028_WYG_007-12a"/>
　　七言絶句<lb/>
濃淡芳春滿蜀鄉半隨風雨斷鶯腸浣花溪上空惆悵<lb/>
子美無心為發揚<hi>鄭谷</hi>
名園封殖幾經春露葉烟稍畫不真多謝許昌傳雅什<lb/>
蜀都曽不過詩人<lb/>
昔聞遊客話芳菲濯錦江頭幾萬枝縱使許昌持健筆<lb/>
可憐終古愧幽姿<lb/>
江東遺跡在錢塘手植庭花滿院香若使當年居顯位<lb/>
<pb n="KR3k0028_WYG_007-12b"/>
海棠今日是甘棠<hi>王禹偁</hi>
東風嫋嫋泛崇光香霧霏霏月轉廊只恐夜深花睡去<lb/>
高燒銀燭照紅妝<hi>東坡</hi>
海棠院裏尋春色日炙嬌紅滿院香不覺春風都過了<lb/>
東窗渾為讀書忙<hi>山谷</hi>
為愛苞香照地紅倚闌終日對芳叢夜深忽憶髙枝好<lb/>
把酒更來明月中<hi>丈與可</hi>
㸔花南陌復東阡曉霧初乾日正姸走馬碧雞坊裏去<lb/>
<pb n="KR3k0028_WYG_007-13a"/>
市人喚作海棠顛<hi>放翁七首</hi>
為愛名花抵死狂只愁風日損紅芳緑章夜奏通明殿<lb/>
乞借春隂䕶海棠<lb/>
花隂掃地置清樽爛醉歸時已夜分欲睡未成欹倦枕<lb/>
輪囷帳底見紅雲<lb/>
宣華無樹著啼鶯惟有摩訶春水生故老能言當日事<lb/>
直將宫錦裹宫城<lb/>
枝上猩猩血未稀樽前紅袖翠成圍應須直到三更㸔<lb/>
<pb n="KR3k0028_WYG_007-13b"/>
畫燭如椽為發揮<lb/>
重蕚丹砂品最高可憐寂寞棄蓬蒿㑹當車載金錢去<lb/>
買得春歸未是豪<lb/>
絲絲紅蕚弄春柔不似疎梅只慣愁常恐夜寒花索莫<lb/>
錦茵銀燭按梁州<lb/>
露揉雨漬桞方濃日曬風熏杏正烘祗有海棠非旋染<lb/>
粟來大小便鮮紅<hi>楊誠齋二首</hi>
百株都好却嫌渠練水東邊第一枝開與未開相間㸔<lb/>
<pb n="KR3k0028_WYG_007-14a"/>
濃紅宻宻淡疎疎<lb/>
夜雨朝晴花睡餘海棠傾國萬花無舘娃一様三千女<lb/>
露濕燕支洗面初<lb/>
憶向宣華夜倚䦨花光姸煖月光寒如今蹋颯嫌風露<lb/>
且㸔銅瓶滿挿㸔<hi>范石湖</hi>
淡月㸔花似霧中遽呼燈燭倚花叢夜來月色明如晝<lb/>
却向庭蕪數落紅<hi>止齋</hi>
未須比擬紅深淺更莫平章香有無過雨夕陽樓上㸔<lb/>
<pb n="KR3k0028_WYG_007-14b"/>
千花那有此敷腴<hi>張南軒</hi>
古寺留春最得多紫薇花畔海棠窠無人嵗晩同幽獨<lb/>
古樹隂森著薜蘿<hi>張于湖</hi>
傳芳逺逺自西鄰錦傘髙張熨眼新花睡覺來紅淚落<lb/>
年年如憶故宫春<hi>曽景建</hi>
萬紅夾路笑相迎彷彿前身石曼卿若向花中論富貴<lb/>
芙蓉城劣海棠城<hi>劉後村</hi>
幾樹繁紅映碧灣苧蘿山下見芳顔分明消得黄金屋<lb/>
<pb n="KR3k0028_WYG_007-15a"/>
却墮荒溪野徑間<lb/>
色深乍𢷬守宫紅片細俄隨蛺蝶風到得離披無意緒<lb/>
精神全在半開中<lb/>
淡賞無煩羯鼔催觧鞍便可坐莓苔莫將花與楊妃比<lb/>
能與三郎作禍胎<lb/>
十月園林不雨霜朝曦赫赫似秋陽夜來聼得游人語<lb/>
不見梅花見海棠<hi>戴石屏</hi>
少陵不賦海棠詩留得風流相國詞聞種錦窠三百本<lb/>
<pb n="KR3k0028_WYG_007-15b"/>
春風纔起蜀人思<hi>金大用</hi>
海棠㸃㸃要詩催日暮紫綿無數開欲識此花竒絶處<lb/>
明朝有雨試重來<hi>陳去非</hi>
紅粧翠袖一畨新人向園林作好春却笑華清誇睡足<lb/>
只今羅襪乆無塵<lb/>
深院無人春日長游蜂來徃燕飛忙海棠嬌甚成羞澀<lb/>
慿仗東風催曉粧<hi>湛道山</hi>
依依楊桞已藏鴉風度鶯聲到碧紗洗盡春光連夜雨<lb/>
<pb n="KR3k0028_WYG_007-16a"/>
海棠贏得兩三花<hi>趙信菴</hi>
幾樹繁紅一徑深春風裁剪錦成屏花前莫作淵村恨<lb/>
且㸔楊妃睡未醒<hi>北山</hi>
向晩鸞牋擘砑紅相煩歸燕簡東風酬春未得偷閒力<lb/>
遲放海棠花幾叢<hi>俞梅山</hi>
幾多紅紫赴晨粧少待嬌羞似海棠自是東風分處劣<lb/>
饒他顔色減他香<hi>黄書隠</hi>
換却春衫又怯單東風噤凛海棠寒清明節近歸期逺<lb/>
<pb n="KR3k0028_WYG_007-16b"/>
又是將花客裏㸔<hi>劉克齋</hi>
空谷嫣然笑靨開春風元自蜀山來少陵忘汝渾閒事<lb/>
更有離騷忘却梅<hi>曽茶山</hi>
小春破白惟梅耳檢㸃南枝花尚遲自是天工薄寒素<lb/>
東風先到海棠枝<hi>勉意</hi>
君王勤儉御經筵閒却羊車今幾年白髪宫人無職事<lb/>
海棠花下曬西氈<hi>雪湖</hi>
貪詩閒費一生心水際雲崕到處尋可惜春花吾老矣<lb/>
<pb n="KR3k0028_WYG_007-17a"/>
海棠烟雨閉門深<hi>鄭雲林</hi>
移根千里入名園酒暈紅嬌氣欲昏待得太真春睡醒<lb/>
風光已不似開元<hi>陳三嶼</hi>
無波可照底須窺與桞争嬌也學垂破曉驟晴天有意<lb/>
生紅新曬一絇絲<hi>楊誠齋</hi>
不關殘醉未醒鬆不為春愁懶散中自是新晴生睡思<lb/>
起來無力對東風<hi>誠齋</hi>
　　七言八句<lb/>
<pb n="KR3k0028_WYG_007-17b"/>
靚粧濃艷雨濛茸髙下池䑓細細風却恨韶華偏蜀土<lb/>
更無顔色似川紅尋芳只恐三春暮把酒欣逢一笑同<lb/>
子美詩才猶閣筆至今寂寞錦城中<hi>吳中復</hi>
春風用意匀顔色銷得攜觴與賦詩穠麗最宜新著雨<lb/>
妖嬈全在欲開時莫愁粉黛臨窗懶果信丹青㸃染遲<lb/>
朝醉暮吟㸔不足羡他蝴蝶宿深枝<hi>鄭谷</hi>
誰道名花獨故宫東城盛麗足争雄横陳錦障䦨干外<lb/>
盡吸紅雲酒琖中貪㸔不須持夜燭倍狂真欲擅春風<lb/>
<pb n="KR3k0028_WYG_007-18a"/>
拾遺舊咏悲零落瘦損腰圍擬未工<hi>放翁</hi>
四面週遭國艷叢危亭頓在艷叢中天開錦幄三千丈<lb/>
日透紅粧八萬重積雨乍晴偏楚楚東風小緩莫匆匆<lb/>
為花一醉非難事且道花穠復酒醲<hi>誠齋五首</hi>
竹邊䑓榭水邊亭不要人隨只獨行乍暖桞條無氣力<lb/>
半晴花影不分明一畨雨過來幽徑無數新禽有喜聲<lb/>
只欠翠紗紅映肉兩年寒食負先生<lb/>
吾詩多為海棠歌花意依然怨不多已折未開渾是韻<lb/>
<pb n="KR3k0028_WYG_007-18b"/>
乍濃還淡總由他留連春色能<hi>闕</hi>底請把東風定肯麽<lb/>
豈是少陵無句子少陵未見欲如何<lb/>
小園不到負今晨晩喚嬌紅伴老身落日争紅那肯暮<lb/>
艷粧一出更無春林開露坐㸔揺影酒底花光併入唇<lb/>
銀燭不燒渠不睡梢頭恰恰挂氷輪<lb/>
垂絲别得一風光誰道全輸蜀海棠風攪玉皇紅世界<lb/>
日烘青帝紫衣裳懶無氣力仍春醉睡起精神欲曉粧<lb/>
舉似老夫新句子㸔渠桃李敢承當<lb/>
<pb n="KR3k0028_WYG_007-19a"/>
幽姿淑態弄春晴梅惜風流桞惜輕剩種直教臨野水<lb/>
半開長是近清明幾經夜雨香猶在染盡胭脂畫不成<lb/>
詩老無心為題拂至今惆悵似含情<hi>劉屏山</hi>
胭脂為臉玉為肌未赴春風二月期曽比温泉妃子睡<lb/>
不吟西蜀杜陵詩桃羞艷冶應回首桞妬妖嬈祗皺眉<lb/>
燕子欲歸寒食近黄昏夜院雨絲絲<hi>朱淑真</hi>
子美無詩到海棠酒邊游戲畧平章日烘不睡却成睡<lb/>
風煖無香却自香花事一畨勞應接春光强半被分張<lb/>
<pb n="KR3k0028_WYG_007-19b"/>
速來窠上尋徐老同醉花前作楚狂<hi>徐竹隠</hi>
　　七言律詩散聫<lb/>
一枝低𢃄流鶯睡數片狂隨舞蝶飛堪恨路長移不得<lb/>
可無人與畫將歸<hi>鄭谷</hi>
輕盈千結亂櫻叢占得年芳近碧櫳逐處開齊高下朶<lb/>
幾畨分破淺深紅<hi>晏元獻</hi>
宛轉風前不自持妖嬈微傳淡胭脂花如剪綵層層見<lb/>
枝似輕絲裊裊垂<hi>斯菴</hi>
<pb n="KR3k0028_WYG_007-20a"/>
樂府祖<lb/>
　　訴衷情<lb/>
海棠枝綴一重重清曉近簾櫳胭脂淡誰匀徧偏向臉<lb/>
邊濃　㸔葉嫩惜花紅意無窮如花如葉嵗嵗年年共<lb/>
占春風<hi>晏元獻</hi>
　　桃源憶故人<lb/>
碧紗影弄東風曉一夜海棠開了枝上數聲啼鳥粧㸃<lb/>
愁多少　妬雲恨雨腰支裊眉黛不堪重掃薄倖不來<lb/>
<pb n="KR3k0028_WYG_007-20b"/>
春色老羞𢃄宜男草<hi>秦少游</hi>
　　添春色<lb/>
喚起一聲人悄衾枕夢寒窗曉瘴雨過海棠開春色又<lb/>
添多少　社甕釀成微笑半破椰瓢共舀覺顛倒急投牀醉<lb/>
鄉廣大人間小<hi>秦少游</hi>
　　木蘭香<lb/>
一簾疎雨道是無情還有思坐乆魂銷風動朱唇㸃㸃<lb/>
嬌　生平浩氣静樂機闗隨處是熏透寒衾蝴蝶休縈<lb/>
<pb n="KR3k0028_WYG_007-21a"/>
萬里心<hi>徐介軒</hi>
　　如夢令<lb/>
昨夜雨疎風驟濃睡不消殘酒試問卷簾人却道海棠<lb/>
依舊知否知否應是緑肥紅痩<hi>李易安</hi>
　　蝶戀花<lb/>
濯錦江頭春欲暮枝上繁紅著意留春住祗恐東君嫌<lb/>
靣素新粧賸把燕支傅　曉夢驚寒初燕過揭起珠簾<lb/>
問有餘花雨悵望草堂無一語丹青傳得疑情處<hi>王道輔</hi>
<pb n="KR3k0028_WYG_007-21b"/>
前日海棠猶未破㸃㸃胭脂染就真珠顆今日重來花<lb/>
下坐亂鋪宫錦春無那　賸摘繁枝簮幾朶痛惜深憐<lb/>
只恐芳菲過醉倒何妨花底臥不須紅袖來扶我<hi>張村浦</hi>
　　洞仙歌<lb/>
羣芳未盡是海棠時候雨過寒輕好晴晝最妖嬈一樹全<lb/>
是初開雲鬟小塗粉施朱未就　全開還自好駘蕩春餘<lb/>
百様宫羅鬭繁繡縱然無語也應心恨我來遲恰桞絮將<lb/>
春歸後醉猶倚柔枝恰黄昏這一㸃愁須共花同痩<hi>晁旡咎</hi>
<pb n="KR3k0028_WYG_007-22a"/>
　　感皇恩<lb/>
常嵗海棠時偷閒須到多病尋芳懶春老偶來恰直半謝妖<lb/>
嬈猶好便呼詩酒伴同顛倒　繁枝髙䕃疎枝低繞紅底盃<lb/>
盤花影照多情一片我歸來不早斷腸舖碎錦門前道<lb/>
　　錦園春<lb/>
醉㾗潮玉愛柔英未吐露華如簇絶艷矜春分流芳金谷<lb/>
　風梳雨沐偏只欠夜䦨清淑杜老情疎黄州恨冷誰憐<lb/>
幽獨<hi>張于湖</hi>
<pb n="KR3k0028_WYG_007-22b"/>
　　㸃絳唇<lb/>
絲蘂垂垂嫣然一笑新粧就錦亭前後燕子來時候　誰<lb/>
恨無香試把花枝嗅風微透細熏錦䄂不獨嘉州有<hi>王梅溪</hi>
　　醉落魄<lb/>
馬蹄塵撲春風得意笙歌逐欵門不問誰家竹只揀紅粧<lb/>
髙處燒紅燭　碧雞坊裏花如屋燕王宫下花成谷不須<lb/>
悔唱關山曲只為海棠也合來西蜀<hi>范石湖</hi>
芳塵休撲名花喚我相隨逐淺粧不比梅欺竹深注朱唇<lb/>
<pb n="KR3k0028_WYG_007-23a"/>
粉面稱紅燭　阿嬌合貯黄金屋是誰却遣來空谷酡顔<lb/>
偏倚䦨干曲一叚風流不枉到西蜀<hi>京松坡</hi>
　　殢人嬌<lb/>
多少燕支匀成㸃就千枝亂攅紅堆綉花無長好更光隂去<lb/>
對景憶良朋故應招手　曽記年時花開把酒枉淋淋春衫<lb/>
濕透文園今病問速能來否却道有荼䕷牡丹時候<hi>張智宗</hi>
　　滿江紅<lb/>
老子年來頗自許心腸鐵石尚一㸃銷磨未盡愛花成癖<lb/>
<pb n="KR3k0028_WYG_007-23b"/>
懊惱每嫌寒勒住丁寕莫被晴烘折奈暄風烈日太無情如<lb/>
何得　張畫燭頻頻惜憑素手輕輕摘更幾畨雨過彩雲<lb/>
無迹今日不來花下飲明朝空向枝頭覔對殘紅滿院杜<lb/>
鵑啼添愁寂<hi>劉後村</hi>
　　卜筭子<lb/>
嬌艷醉楊妃輕裊憐飛燕人在昭陽睡足時初試粧深淺<lb/>
　一叚錦新裁萬里來何逺髙燭休教照夜寒盈臉融<lb/>
春暖<hi>葉石林</hi>
<pb n="KR3k0028_WYG_007-24a"/>
盡是手栽成合得天饒借風雨于花有底讐著意相陵<lb/>
藉　做暖逼教開做冷催教謝不負明年花下人只負<lb/>
栽花者<hi>劉後村</hi>
　　水龍吟<lb/>
東君直是多情好花一夜都開盡杏梢零落藥欄遲莫<lb/>
不教寕静風度秋千日移簾幙翠紅交映正太真浴罷<lb/>
西施濃抹都沉醉嬌相稱　磨徧緑忩銅鏡挽春衫不<lb/>
堪比並暮雲空谷佳人何處碧苔侵逕睡裏相㸔酒邉<lb/>
<pb n="KR3k0028_WYG_007-24b"/>
凝想許多風韻問因何却欠一些香味惹傍人恨<hi>馬莊父</hi>
　　摸魚兒<lb/>
甚春來冷烟凄雨朝朝遲了芳信驀然乍暖晴三日又<lb/>
覺萬株嬌困霜㸃鬂潘令老年年不𢃄看花分才情減<lb/>
盡悵玉局飛仙石湖絶筆辜負這春韻　傾城色懊恨<lb/>
佳人薄命牆頭岑寂誰問東風日暮無聊歎吹得胭脂<lb/>
成粉君試認花共酒古來二事天尤吝年光去迅謾緑<lb/>
葉成隂青苔滿地做取異時恨<hi>劉後村</hi>
<pb n="KR3k0028_WYG_007-25a"/>
　　如夢令<lb/>
江上緑楊芳草想見故園春好一樹海棠花昨夜夣魂<lb/>
飛繞驚曉驚曉忩外一聲啼鳥<hi>吳履齋</hi>
　　木蘭花慢<lb/>
漸秋空向晚被風雨䟎重陽正木落疎林海棠枝上忽<lb/>
見紅粧料應妬他蘭菊任年年獨自占秋光故把春風<lb/>
嬌面向人逞艷呈芳　看来畢竟此花强祇是欠些香<lb/>
悄一似五陵公子却厭膏梁肯来水邉竹下與幽人相<lb/>
<pb n="KR3k0028_WYG_007-25b"/>
對說凄凉只恐夜深花睡去五更微有清霜<hi>劉叔凝</hi>
　　二郎神<lb/>
深深院夜雨過簾櫳高捲正滿檻海棠開欲半仍朶朶<lb/>
紅深紅淺遥認三千宫女面匀㸃㸃燕支未徧更微帯<lb/>
春醪宿醉裊娜香肌嬌臉　日暖芳心暗吐含羞輕顫<lb/>
笑繁杏夭桃爛漫愛容易出牆臨岸子美當年游蜀苑<lb/>
又豈是無心眷戀都只為天然體態難把詩工裁剪<hi>王梅</hi>
<hi>溪</hi>
<pb n="KR3k0028_WYG_007-26a"/>
　　念奴嬌<lb/>
緑雲影裏把明霞織就千重文繡紫膩紅嬌扶不起好<lb/>
是未開時候半怯新寒半宜晴色飬得胭脂透小亭人<lb/>
静嫩鶯啼破清晝　猶記攜手芳隂一枝斜𢃄艶嬌波<lb/>
䨇秀小語輕憐花總見争得似花長乆醉淺休歸夜深<lb/>
同睡明月還相守免教春去斷腸空歎詩瘦<hi>謝竹友</hi>
　　水龍吟<lb/>
晝長庭院深深春柔一枕流霞睡朦鬆欲醒嬌羞還困<lb/>
<pb n="KR3k0028_WYG_007-26b"/>
錦屏圍翠豆蔻初肥櫻桃㣲綻玉欄同倚記華清欲起<lb/>
渭流波暖紅漲膩棄脂水　燕子來時天氣儘韶光與<lb/>
他為地芳叢雨歇霞㾗日釅英英仙意莫恨無香最憐<lb/>
有韻天然情致待問春能㡬五更猶是待今宵醉<hi>方秋崖</hi>
　　如夢令<lb/>
雨洗海棠如雪又是清明時節為怕曉粧殘心緒替<lb/>
花愁絶愁絶愁絶誰與春風分說<lb/>
　　臨江仙<lb/>
<pb n="KR3k0028_WYG_007-27a"/>
翠䄂卷紗紅映肉無風玉骨生寒可堪清曉雨初殘顰<lb/>
眉誰惱著粉淚滴闌干　聞道謫仙歌妙語新粧再發<lb/>
愁顔霧簾雲幙薦金盤筆間長借句直莫放春還<hi>藏六居士</hi>
　　南鄉子<lb/>
十月小春天紅葉紅花半雨烟㸃滴紅酥真耐冷争先<lb/>
奪取梅魂鬭雪姸　坐待曉鶯遷織女機頭蜀錦鮮枝<lb/>
上緑毛么鳯子飛仙乞取雙雙作被眠<hi>李古叔</hi>
　　踏青游<lb/>
<pb n="KR3k0028_WYG_007-27b"/>
濯錦江頭羞殺艷桃穠李縱趙昌丹青難比暈輕紅留<lb/>
淺素千嬌百媚照緑水恰如乍臨鸞鏡妃子弄粧猶醉<lb/>
　詩筆因循不曉少陵深意但滿眼傷春珠淚燕來時<lb/>
鶯啼處年年憔悴便除是秉燭凭欄吟賞莫教夜深花<lb/>
睡<hi>陳濟翁</hi>
　　菩薩蠻<lb/>
東風去了秦樓畔一川烟草無人管芳樹雨初晴黄鸝<lb/>
三兩聲　海棠花已謝春事無多也只有牡丹時知他<lb/>
<pb n="KR3k0028_WYG_007-28a"/>
歸不歸<hi>劉叔擬</hi>
　　燭影揺紅<lb/>
蜀錦華堂寳筝頻送花前酒妖嬈全在半開時人試單<lb/>
衣後花面圍春競秀如紅潮玉顋㣲透欲甦還墜淺酒<lb/>
扶頭朦朧晴晝　金屋名姝恨情空貯閒眉岫世間還<lb/>
有此娉婷拚盡珠量斗真艷可令消受倩鶯催天香共<lb/>
䄂冷烟庭院淡月梨花空教春瘦<hi>劉處静</hi>
　　　棣棠<hi>甘棠附</hi>
<pb n="KR3k0028_WYG_007-28b"/>
事實祖<lb/>
　　碎録<lb/>
棠棣栘也<hi>注</hi>似白楊江東呼為夫栘棠棣即夫栘也一<lb/>
名奥李一名爵梅<hi>出禮記</hi>又詩云山有苞棣亦然<hi>小雅</hi>
　　紀要<lb/>
棠棣燕兄弟也閔管蔡之失道故作棠棣焉棠棣之華<lb/>
卾不韡韡䟽卾猶卾卾然言外發也韡韡光明也<hi>箋</hi>承<lb/>
華者曰卾卾足也卾足得華之光明則韡韡然盛喻弟<lb/>
<pb n="KR3k0028_WYG_007-29a"/>
以敬事兄兄以榮覆弟恩義之顯亦韡韡然又云常棣<lb/>
花反而復合<hi>詩小雅</hi>
　　雜著<lb/>
豈以梨有用之為貴杜無用之為賤昔在召伯聼訟述<lb/>
職甘棠作頌垂之罔極<hi>晋孫綽賦</hi>
　　　甘棠<lb/>
　　碎録<lb/>
杜者赤棠甘者白棠杜梨也<hi>有杕之杜注</hi>沙棠如棠子<lb/>
<pb n="KR3k0028_WYG_007-29b"/>
如李無核<hi>吕氏易</hi>
　　紀要<lb/>
甘棠召伯聼訟也召伯之教明于南國蔽芾甘棠勿剪<lb/>
勿伐召伯所茇<hi>詩召南</hi>召伯在朝有司請召民伯曰不<lb/>
勞一身而勞百姓非吾先君之志也於是廬于棠下百<lb/>
姓大悅詩人歌焉<lb/>
賦咏祖<lb/>
　　五言律詩散聨<lb/>
<pb n="KR3k0028_WYG_007-30a"/>
潘賦幽芳在周詩榮蕚傳佛輪千輻細公𢃄萬釘圓<hi>宋景</hi>
<hi>文</hi>
　　七言八句<lb/>
更衣入侍宫中貴韡韡芸黄殿後花鬭色長宜日光近<lb/>
生暉尤喜蓋隂斜依稀鞠服開風袂約畧仙盤裹露華<lb/>
不與艷桃偷結子漫天飛去作朝霞<hi>梅聖俞</hi>
樂府祖<lb/>
　　蝶戀花<lb/>
<pb n="KR3k0028_WYG_007-30b"/>
花為年年春易改待放柔條繫取春常在宫様粧成還<lb/>
可愛鬂邉舒作拖枝戴　每到無情風雨壞㸃檢羣芳<lb/>
却是深叢耐揺曵緑羅金縷𢃄丹青傳得妖嬈態<lb/>
　<lb/>
　<lb/>
　<lb/>
　<lb/>
　全芳備祖前集卷七<lb/>
</p>
<p>
</p>
  </div>
<div>
                <head>全芳備祖前集卷八</head>
    <p>
<pb n="KR3k0028_WYG_008-1a"/>
欽定四庫全書<lb/>
　全芳備祖前集卷八　　　宋　陳景沂　撰<lb/>
　　花部<lb/>
　　　桃花<hi>桃木附</hi>
事實祖<lb/>
　　碎錄<lb/>
桃之夭夭灼灼其華　華如桃李　園有桃<hi>俱毛詩</hi>仲春<lb/>
之月桃始華<hi>記月令</hi>
<pb n="KR3k0028_WYG_008-1b"/>
　　紀要<lb/>
漢武帝上林苑有緗桃紫文桃金城桃霜桃<hi>西京雜記</hi>漢明<lb/>
帝常山獻巨桃核其桃霜下花至暑方熟使植園林<hi>西京</hi>
<hi>雜記</hi>李将軍恂恂如鄙人口不能出詞及死之日天下知<lb/>
與不知皆為涕泣彼其中心誠信于士大夫也詩曰桃<lb/>
李不言下自成蹊此言雖小可以喻大<hi>李廣傳</hi>潘岳為河<lb/>
陽令栽桃李號河陽滿縣花　北齊盧士琛妻崔氏有<lb/>
文學春日以桃花和雪與兒洗面云取白雪與兒洗面<lb/>
<pb n="KR3k0028_WYG_008-2a"/>
作光悦取紅花與兒洗面作妍華　明皇時禁苑中有<lb/>
千葉桃盛開帝與貴妃日夕宴花下帝曰不獨萱草忘<lb/>
憂此花亦能銷恨<hi>開元遺事</hi>清明日崔護獨㳺都城南得居<lb/>
人荘叩門求飲有女子開門以盂水飲及来嵗清明護<lb/>
往則門已扄鎻題曰去年今日此門中人面桃花相映<lb/>
紅人面不知何處去桃花依舊笑春風后日復往聞哭<lb/>
聲一老父曰子非崔護耶吾女比見桃花詩句絶食而<lb/>
卒崔亦感慟大呼曰某在此女遂復生<hi>麗情集</hi>石曼卿通<lb/>
<pb n="KR3k0028_WYG_008-2b"/>
判海州以山路髙岐人路不通畧無花卉㸃綴照映使<lb/>
人以泥裹桃仁抛擲於山嶺上一二嵗間花發滿山爛<lb/>
如錦繡<hi>談園</hi>
　　雜著<lb/>
晉太元中武陵人捕漁為業緣溪行忘路之逺近忽逢桃<lb/>
花林夾岸數百步中無雜樹芳草鮮美落英繽紛漁人<lb/>
甚異之復前行欲窮其林林盡水源便得一山山有小<lb/>
口髣髴若有光便捨舟從口入初極狭纔通人復行數<lb/>
<pb n="KR3k0028_WYG_008-3a"/>
十步豁然開敞土地平曠屋舎儼然有良田美池桑<lb/>
竹之屬阡陌交通雞犬相聞其中往来種作男女衣<lb/>
著悉如外人黄髪垂髫並怡然自樂見漁人乃大驚<lb/>
問所從来具答云便要還家為設酒殺雞作食村中聞<lb/>
有此人咸来問訊自云先世避秦時亂率妻子邑人來此<lb/>
絶境不復出焉遂與外人間隔問今是何世乃不知有<lb/>
漢何論魏晉此人一一為其言所聞皆歎惋餘人各復<lb/>
延至其家皆出酒食停數日辭去此中人語云不足為<lb/>
<pb n="KR3k0028_WYG_008-3b"/>
外人道也既出得其船便取向路處處誌之及郡下詣<lb/>
太守説如此太守即遣人隨其往尋向所誌遂迷不復<lb/>
得路南陽劉子驥髙尚士也聞之欣然欲往未果尋病<lb/>
終後無問津者<hi>元亮桃源記</hi>劉禹錫元和十四年自潮州召<lb/>
至京師贈諸君子看花詩云紫陌紅塵拂面来無人<lb/>
不道看花囘𤣥都觀裏桃千樹盡是劉郎去後栽後再<lb/>
㳺𤣥都觀絶句并序云余正元二十一年為屯田員外来<lb/>
時此觀猶未有花是嵗出牧連州貶潮州司馬居十有<lb/>
<pb n="KR3k0028_WYG_008-4a"/>
一年召至京師人皆言有道士手植仙桃滿觀如紅霞<lb/>
遂有前篇以誌一時之事旋又出牧今十有四年復<lb/>
為主客郎中重㳺𤣥都蕩然無復一株惟兔葵燕麥<lb/>
動揺春風耳因再題二十八字以俟後㳺時太和二年<lb/>
五月也詩曰百畝庭中半是苔桃花净盡菜花開種桃<lb/>
道士歸何處前度劉郎今又来<hi>文集</hi>王得臣云禹錫入為<lb/>
主客郎中復作𤣥都觀詩且言始謫十年𤣥都道士植<lb/>
桃甚盛若霞又十四年過之無復一存惟兔葵燕麥動<lb/>
<pb n="KR3k0028_WYG_008-4b"/>
揺春風耳以詆貴近聞者每薄其行<hi>塵史</hi>惟園有桃惟山<lb/>
有叢丹葩擎露紫葉繞風引霧如電映烟成虹伊春之<lb/>
秀乃華之宗<hi>江淹山桃頌</hi>余嘗慕宋廣平之為相貞姿勁質<lb/>
剛態毅状疑其鐡腸與石心不解吐婉媚辭然覩其文<lb/>
而有梅花賦清便富艶得南朝徐庾體殊不類其為人<lb/>
也後蘇相公味道稱之廣平之名遂振嗚呼夫廣平之<lb/>
才不為是賦則蘇公果暇知其人哉然廣平困於窮阨<lb/>
於躓强為是賦也耶日休於文尚矣狀花卉體風物非<lb/>
<pb n="KR3k0028_WYG_008-5a"/>
有所諷輒抑而不發因感發廣平之所作復為桃花賦<lb/>
其詞曰伊祈氏之作春也有艶外之艶華中之華衆木<lb/>
不得融為桃花厥花伊何其美實多常𨽻衆芳縁餙陽<lb/>
和開破嫩蕚壓低柔柯其色則不淡不深素練輕<lb/>
茜玉顔半酡若夫美景妍時春含曉滋宻如不榦繁若<lb/>
無枝妍妍婉婉夭夭怡怡或俯者若想或閉者如癡或<lb/>
向者如步或倚者如疲或溫馨而不可熏或婑媠而莫<lb/>
容持或幽柔而旁午或撦冶而倒披或翹矣如朢或凝<lb/>
<pb n="KR3k0028_WYG_008-5b"/>
然若思或奕偞以作態或窈窕以騁姿日将明兮似喜<lb/>
天将惨兮若悲近榆錢兮粧翠靨映楊栁兮顰愁眉輕<lb/>
狂施裳動則裊香宛若鄭袖初見呉王夜景皎潔閧然<lb/>
秀發又若嫦娥欲奔明月蝶散蜂寂當閨脈脈又若妲<lb/>
己未聞裂帛或開故楚艶艶春曙又若息媯含情不語<lb/>
或臨金塘或交綺井又若西子浣紗見影玉露厭浥妖<lb/>
紅墜濕又若驪姬将譛而泣或在水濱或臨江浦又若<lb/>
神女見鄭交甫或臨廣筵或當髙㑹又若韓娥将歌歛<lb/>
<pb n="KR3k0028_WYG_008-6a"/>
態㣲動輕風婆娑暖紅又若飛燕舞於掌中半霑斜吹<lb/>
或動或止又若文姬将賦而思丰茸旖旎互交逓倚又<lb/>
若麗華侍燕初醉狂風猛雨一陣紅去又若褒姒初隨<lb/>
戎虜滿地春色階前砌側又若戚姬死于鞠域花品之<lb/>
中此花最異以衆為繁以多見鄙自是物情非關春意<lb/>
若氏族之斥素流品秩之卑寒士他目則目他耳則耳<lb/>
或以昵而稱珍或以疎而見責或有實而花乖或有花<lb/>
而實悴其花可以暢君之心目其實可以充君之口腹<lb/>
<pb n="KR3k0028_WYG_008-6b"/>
匪乎兹花他則碌碌我欲修花品以此花為第一懼俗<lb/>
情之横議我曰不然為之則已我目吾目我耳吾耳妍<lb/>
媸决乎口取舎斷于志豈于草木之獨然信為國兮如<lb/>
此<hi>皮日休桃花賦并序</hi>
　　　桃木<lb/>
　　碎録<lb/>
玉衡星散為桃<hi>春秋運斗樞</hi>挿桃于户連灰其下童子入不<lb/>
畏而鬼畏之是鬼知不如童子也<hi>莊子</hi>桃茢以除不祥茢<lb/>
<pb n="KR3k0028_WYG_008-7a"/>
苔也今人以桃枝灑地以辟惡<hi>侯鯖錄</hi>刻桃李為符<hi>明堂</hi>桃<lb/>
者五木之精也厭伏邪氣桃之精生在鬼門以制百鬼<lb/>
故今作桃枝人以著門以厭邪此仙木也<hi>典術</hi>孤桃枝之<lb/>
券令雞夜鳴<hi>注</hi>取孤桃南北行枝長三尺折以為券塗<lb/>
以三嵗雄雞血夜安栖下則鳴<hi>淮南畢方術</hi>
　　紀要<lb/>
黄帝書稱上古之時有兄弟二人荼與鬱律度朔山上<lb/>
桃樹下簡百鬼妄禍人則縳以葦索執以食虎於是縣<lb/>
<pb n="KR3k0028_WYG_008-7b"/>
官以臘除夕飾桃人垂葦索畫虎於門效前事也<hi>風俗通</hi>
老子西㳺省太真王母共食碧桃紫李<hi>尹喜内傳</hi>孟嘗君将<lb/>
入秦蘇秦往見孟嘗君曰人事者吾已知之所未聞者<lb/>
獨鬼事耳秦曰臣之来固且以鬼事見君矣臣来過淄<lb/>
水上有土偶人焉與桃梗相與語桃梗謂土偶人曰子<lb/>
西岸之土也<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>子以為人至嵗八月降雨下淄水至則<lb/>
子殘矣土偶曰不然吾西岸之土殘則復西岸耳子東<lb/>
園之桃梗也刻削子以為人降雨下淄水至流子而去<lb/>
<pb n="KR3k0028_WYG_008-8a"/>
則子渫渫然将何如今秦無厭之國譬如虎口而君入<lb/>
之則臣不知君所如矣孟嘗君乃止<hi>戰國策</hi>
賦咏祖<lb/>
　　五言散句<lb/>
山桃發紅蕚<hi>謝靈運</hi>　　　　花蹊傳樹綠<hi>唐太宗</hi>
紅入桃花嫩<hi>杜甫</hi>　　　　　艶陽桃李節<lb/>
三月桃花浪　　　　　　桃隂想舊蹊<lb/>
栽桃爛漫紅　　　　　　五桃新作花<hi>王維</hi>
<pb n="KR3k0028_WYG_008-8b"/>
火繞緋桃塢<hi>杜牧</hi>　　　　　嶺桃紅錦艶<lb/>
桃枝綴紅捲<hi>韓文公</hi>　　　　桃源識故蹊<hi>劉長卿</hi>
桃源迷舊路　　　　　　桃花色欲醉<lb/>
桃花御溝裏<lb/>
初桃麗新彩照地吐其芳<hi>梁簡文帝</hi>
向日分千笑迎風共一香<hi>唐太宗</hi>
敷水小橋紅涓涓照露叢<hi>温飛卿</hi>
花在新樓空年年依舊紅<hi>許渾</hi>
<pb n="KR3k0028_WYG_008-9a"/>
偶䝉春風榮生此艶陽質<hi>李白</hi>
桃生樹婆娑枝葉四向多<hi>張籍</hi>
小桃知客意春盡始開花<hi>杜甫</hi>
曽與千嵗人安得千嵗實<hi>聖俞</hi>
種桃西庭下有意延東風<lb/>
浮花出晚水苦節凌霜枝<hi>張芸叟</hi>
争開不待葉宻綴欲無條<hi>東坡</hi>
　　七言散句<lb/>
<pb n="KR3k0028_WYG_008-9b"/>
短短桃花臨水岸<hi>杜甫</hi>
輕薄桃花逐水流<lb/>
夾岸桃花錦浪生<hi>李白</hi>
桃花亂落如紅雨<hi>李賀</hi>
剪綃裁錦一重重<hi>樂天</hi>
華陽觀裏仙桃發<lb/>
桃花百媚如欲語<hi>温飛卿</hi>
桃花㸃地紅斑斑<hi>髙適</hi>
<pb n="KR3k0028_WYG_008-10a"/>
竹外桃花三兩枝<hi>東坡</hi>
桃花氣煖眼如醉<lb/>
桃花不逐溪流水晉客無因入洞来<hi>杜牧</hi>
河陽縣裏雖無數濯錦江邉未滿園<hi>杜甫</hi>
江上人家桃樹枝春寒細雨出疎籬<lb/>
忠州且作三年計種杏栽桃擬待花<hi>白樂天</hi>
日莫殘紅空滿地無人解惜為誰開<lb/>
還向萬莖深竹裏一枝斜卧碧流中<hi>元稹</hi>
<pb n="KR3k0028_WYG_008-10b"/>
僧䖍蜜炬髙三尺莫惜連宵照露叢<hi>温庭筠</hi>
重門深鎖無尋處惟有碧桃千樹花<hi>郎士元</hi>
桃花盡日隨流水洞在清溪何處邉<hi>張顛</hi>
妃子紅酣對此君風流如在武陵春<hi>白氏集</hi>
母家井上瑶池品先得春風一面粧<hi>石曼卿</hi>
綠蕚紅葩晚態新風流如陣戰愁人<hi>种明逸</hi>
雪裏花開人未知摘来相顧共驚疑<hi>歐陽公</hi>
草上紅多枝上稀芳條紅蕚憶来時<lb/>
<pb n="KR3k0028_WYG_008-11a"/>
年年二月賣花天惟有山桃偏占先<hi>梅聖俞</hi>
十月江南號小春新陽已放一枝新<hi>張芸叟</hi>
雙桃載罷還惆悵憶昨淮陽舊種花<hi>張文潜</hi>
劉郎想到長安日葵麥風前一嘆嗟<lb/>
人間日月知多少坐見桃花爛漫時<hi>劉原父</hi>
可笑夭桃奈風雪山家牆外見疎紅<hi>蔡君謨</hi>
樹正含芳酒正醅熈熈為爾醉春臺<hi>陶弼</hi>
三月宫桃滿上林一花千蕚費春心<lb/>
<pb n="KR3k0028_WYG_008-11b"/>
自是粉圍人未識莫因花晚笑春風<hi>王岐公</hi>
莫向東風恨開晚鳳城猶有未歸人<lb/>
春風過栁綠如線晴日蒸桃出小紅<hi>王介甫</hi>
漁郎更覔桃源路恰是人間别有天<hi>朱文公</hi>
小桃洗面添光澤未㸃烟脂已自紅<hi>竹隠</hi>
世間是色皆為妄只合去桃單種松<hi>趙竹所</hi>
小桃自與春風惡花不隨人獨下樓<hi>芳廷子</hi>
桃源自有長生路却是秦皇不得知<hi>元次山</hi>
<pb n="KR3k0028_WYG_008-12a"/>
　　五言古詩<lb/>
呉地桑葉綠吴蠺已二眠我家寄東魯誰種龜隂田春<lb/>
事已不及江行復茫然南風吹歸心飛堕酒樓前樓東<lb/>
一樹桃枝葉拂青烟此樹我所種别来向三年桃今與<lb/>
樓齊我行尚未旋嬌女字平陽折花倚桃邉折花不見<lb/>
我淚下如流泉小兒名伯禽與姊亦齊肩雙行桃樹下<lb/>
撫背復誰憐念此失次序肝腸日憂煎裂素冩逺意因<lb/>
之汶陽川<hi>李白寄二子</hi>
<pb n="KR3k0028_WYG_008-12b"/>
　　五言古詩散聫<lb/>
桃花開東園含笑誇白日偶䝉春風榮生此艶陽質<hi>李白</hi>
食桃種其核一年核生芽二年長枝葉三年桃有花<hi>樂天</hi>
行逢二三月九州花相映川原曉服鮮桃李晨粧靚<lb/>
已謝西王苑復揖緌山枝聊逢賞者愛栖址傍蓮池<hi>任昉</hi>
去鄊丹在臉還鄉雪垂領溪山尚能憶兒童謾不省<lb/>
桃花女昭君服飾靚以豐徘徊顧香影似為悦已容數<lb/>
枝有餘妍窈窕禁省中<hi>韓子蒼</hi>
<pb n="KR3k0028_WYG_008-13a"/>
　　五言絶句<lb/>
禾黍不陽艶競栽桃李春翻令力耕者半作賣花人<hi>鄭谷</hi>
殘月迷春曉桃花怯夜寒何人未粧洗先傍玉䦨干<hi>崔徳</hi>
<hi>符</hi>
　　五言八句<lb/>
初桃麗新彩照地吐其芳枝間留紫燕葉底發輕香飛<lb/>
花入露井交榦拂華堂若映窓前栁端疑紅粉粧<hi>簡文帝</hi>
江銜洞庭急君山屹半川别知江有國大率水多仙環<lb/>
<pb n="KR3k0028_WYG_008-13b"/>
繞八百里洪濛十萬年晚春桃正碧南客曉浮船<hi>陳肥遯</hi>
　　五言律詩散聫<lb/>
在處飄紅雨臨窓照夕陽何時清禁裏一笑伴仙郎<hi>王梅</hi>
<hi>溪</hi>
　　七言古詩<lb/>
神仙有無何𣺌茫桃源之説誠荒唐流水盤回山百轉<lb/>
生綃數幅垂中堂武陵太守好事者題緘逺寄南宫下<lb/>
南宫先生欣得之波濤入筆驅文詞文工畫妙各臻極<lb/>
<pb n="KR3k0028_WYG_008-14a"/>
異境恍惚移於斯架岩鑿谷開宫室樓屋連牆千萬日<lb/>
嬴顛劉蹶了不聞地折天分非所恤種桃處處俱開花<lb/>
川原逺近蒸紅霞初来猶自念鄉邑嵗久此地還成家<lb/>
漁舟之子来何所物色相猜更問語大蛇中斷喪前生<lb/>
羣馬南渡開新主聽終詞絶共凄然自說經今六百年<lb/>
當時萬事皆眼見不知幾許猶流傳争持酒食来相饋<lb/>
禮數不同樽爼異月明伴宿玉堂空骨冷魂清無夢寐<lb/>
夜半金雞啁哳鳴火輪飛出客心驚人間有累不可住<lb/>
<pb n="KR3k0028_WYG_008-14b"/>
依然離别難為情船開棹進一回顧萬里蒼蒼烟水暮<lb/>
世俗寜知偽與真至今傳者武陵人<hi>韓退之</hi>
望夷宫中鹿為馬秦人半死長城下避世不獨商山翁<lb/>
亦有桃源種桃者一来種桃不計春采花食實枝為薪<lb/>
兒孫生長與世隔如有父子無君臣漁郎放舟迷逺近<lb/>
花間忽見驚相問世上空疑古有秦山中豈料今為晉<lb/>
聞道長安吹戰塵春風回首一沾巾重華一去寜復得<lb/>
天下紛紛經幾秦<hi>王介甫</hi>
<pb n="KR3k0028_WYG_008-15a"/>
神仙擁出蓬莱宫羅幃繡幙圍香風雲鬟繞繞梳翡翠<lb/>
頳顔滴滴匀猩紅千嬌百媚粲相逐爛醉芳春逞芳馥<lb/>
朝陽影裏粲瓊紅辰霞香中咽寒玉承恩侍宴青帝前<lb/>
錦衣半脫酣晝眠鶯鶯燕燕扶不起巧呼苦喚殊可憐<lb/>
傍䦨無力嬌欲語花羣本是桃源女幾年流水飯胡麻<lb/>
今在武陵溪上住<hi>趙福元</hi>
誰家有女腰如束雙眸剪水肌凝玉褪紅香汗濕鮫綃<lb/>
低壓嬌花鬂雲綠春光㶑灔春晝長春風撲面春花香<lb/>
<pb n="KR3k0028_WYG_008-15b"/>
一聲環珮鳴丁當自臨鸞鏡匀新粧<hi>趙信庵</hi>
　　七言古詩散聫<lb/>
小徑升堂舊不斜五株桃樹亦從遮髙秋總餽貧人食<lb/>
来嵗還舒滿眼花<hi>杜甫</hi>
山桃紅花滿上頭蜀江春水拍山流花紅易衰如郎意<lb/>
水流無限似儂愁<hi>劉禹錫</hi>
南家桃樹深紅色日照霞光看不得樹小花狂風易吹<lb/>
一夜風吹滿牆北<hi>元稹</hi>
<pb n="KR3k0028_WYG_008-16a"/>
緋桃一樹獨後發意若待我留芳菲清香嫩葉含不吐<lb/>
日日怪我来何遲<hi>歐陽公</hi>
　　七言絶句<lb/>
奉乞栽桃一百根春前為近浣花村河陽縣裏雖無數<lb/>
濯錦江邉未滿園<hi>杜甫</hi>
黄師塔前江水東春光懶困傍㣲風桃花一簇開無主<lb/>
可愛深紅映淺紅<lb/>
百葉霜桃晚更紅臨窓映竹見玲瓏應知侍史歸天上<lb/>
<pb n="KR3k0028_WYG_008-16b"/>
故伴仙郎宿禁中<hi>韓文公</hi>
細腰宫裏露桃新黙黙無言幾度春至竟息亡縁底事<lb/>
可憐金谷堕樓人<hi>杜牧</hi>
東風漸急夕陽斜一樹夭桃數日華為惜紅芳今夜裏<lb/>
不知和月落誰家<hi>来鵠</hi>
山桃野杏兩三栽樹樹繁花去後開今日主人相引看<lb/>
誰知曾是客移来<hi>雍陶</hi>
天上碧桃和露種日邉紅杏倚雲栽芙蓉生在秋江上<lb/>
<pb n="KR3k0028_WYG_008-17a"/>
不向東風怨未開<hi>髙蟾</hi>
樹頭樹底覔殘紅一片西飛一片東自是桃花貪結子<lb/>
却教人恨五更風<hi>王建</hi>
小樓一望那人家出屋香稍幾樹花只恐東風能作惡<lb/>
亂紅如雨堕窓紗<hi>劉原父</hi>
野桃無主滿山隈仙客攜樽獨自来盡日馨香留我醉<lb/>
每春顔色為誰開<hi>王元之</hi>
千朶穠芳倚樹斜一枝枝綴亂雲霞慿君莫厭臨風看<lb/>
<pb n="KR3k0028_WYG_008-17b"/>
占斷春光是此花<hi>向敏中</hi>
衣裁緗纈態纎穠猶在瑶池午醉中嫌近清明時節令<lb/>
趂渠新火一畨紅<hi>曽裘文</hi>
習習香薰薄薄烟杏遲梅早不同妍山齋盡日無鶯蝶<lb/>
只與幽人伴醉眠<hi>种明逺</hi>
雨後桃花作片飛風前栁絮㸃人衣春歸不用怨風雨<lb/>
無雨無風春亦歸<hi>黄静齋</hi>
盡是劉郎手自栽劉郎去後幾畨開東君有意能相顧<lb/>
<pb n="KR3k0028_WYG_008-18a"/>
蛺蝶無情也不来<hi>朱淑真</hi>
恰匝西園一徑通幾經霜盡野塘空桃花錯認東風暖<lb/>
却與芙蓉鬭小紅<hi>趙信庵</hi>
雙槳春風欵欵移斜陽平半落芳池不妨暫向橋邉駐<lb/>
更為桃花了一詩<hi>陳月潭</hi>
桃源花發幾畨春聞說漁郎此問津秦帝謾勞方士道<lb/>
神仙已是避秦人<hi>蕭氷崖</hi>
　　七言八句<lb/>
<pb n="KR3k0028_WYG_008-18b"/>
上苑夭桃自作行劉郎去後幾囘芳厭從年少追新賞<lb/>
閒對宫花識舊香欲贈佳人非汎洧好紉幽佩與沉湘<lb/>
鶴林神女無消息為問何由返帝鄉<hi>東坡</hi>
　　七言律詩散聫<lb/>
暖觸衣襟漠漠香間梅遮栁不勝芳數枝艶拂文君酒<lb/>
半里紅欹宋玉牆<hi>羅隠</hi>
任應雨杏惜無别最與烟篁分不疎比合並饒皮博士<lb/>
形相偏屬薛尚書<hi>林和靖</hi>
<pb n="KR3k0028_WYG_008-19a"/>
窓外既無偷實客井邉還有蠧根虫此中不是城東路<lb/>
花葉低昻任曉風<hi>名賢集</hi>
施朱施粉色俱好傾國傾城艶不同疑是蘂宫同姊妹<lb/>
一時俱肻嫁東風<hi>邵康節</hi>
采藥人歸聞术氣尋仙路逺夢桃花買来山釀全如水<lb/>
亦解昏昏到日斜<hi>陸云西</hi>
欲留王母盤中核兼采秦人洞裏薪此事𣺌茫花笑我<lb/>
不如醉賞故園春<hi>王梅溪</hi>
<pb n="KR3k0028_WYG_008-19b"/>
樂府祖<lb/>
　　水調歌頭<lb/>
瑶草一何碧春入武陵溪溪上桃花無數花上有黄鸝<lb/>
我欲穿花尋路直入白雲深處浩氣展虹霓祇恐花深<lb/>
處紅露濕人衣　坐白石欹玉枕拂金徽謫仙何處無<lb/>
人伴我白螺盃我為靈芝仙草不為朱唇丹臉長嘯亦<lb/>
何為醉舞下山去明月逐人歸<hi>山谷</hi>
　　水龍吟<lb/>
<pb n="KR3k0028_WYG_008-20a"/>
嶺梅香雪飄零盡繁杏枝頭猶未小桃一種妖嬈偏占<lb/>
春工用意㣲噴丹砂半含朝露粉牆低倚是誰家小女<lb/>
嬌癡怨别空凝睇東風裏　好是佳人半醉近横波一<lb/>
枝争媚𤣥都觀裏武陵溪上空隨流水惆悵如紅雨風<lb/>
不定五更天氣念當年門裏如今陌上灑離人淚<hi>晁端禮</hi>
　　虞美人<lb/>
碧桃天上栽和露不是凡花數亂山深處水縈囘可惜<lb/>
一枝如畫向誰開　輕寒細雨情何限不道春難管為<lb/>
<pb n="KR3k0028_WYG_008-20b"/>
君沉醉亦何妨只怕酒醒時候斷人腸<hi>秦少㳺</hi>
十年花底承朝露看到江南樹洛陽城裏又東風未必<lb/>
桃花得似舊時紅　胭脂睡起春纔好應恨人空老心<lb/>
情雖在只吟詩白髮劉郎孤負可憐枝<hi>陳去非</hi>
　　㸃絳唇<lb/>
醉漾輕舟信流引到花深處塵縁相誤無計花間住<lb/>
烟水茫茫回首斜陽莫山無數亂紅如雨不記来時路<lb/>
　　蝶戀花<lb/>
<pb n="KR3k0028_WYG_008-21a"/>
穠艶嬌春春婉晚雨借風饒學得宫粧淺愛把綠眉都<lb/>
不展無言脈脈情何限　花下當時紅粉面凖擬新年<lb/>
都向花前見争奈武陵人易散丹青傳得閨中怨<hi>王道輔</hi>
　　滿江紅<lb/>
栁帶榆錢又還是清明寒食正滿園羅綺滿城簫笛花<lb/>
樹看晴紅欲染逺山過雨青如滴問江南池館有誰采<lb/>
江南客　烏衣巷今猶昔烏衣事今難覔但年年燕子<lb/>
晚烟斜日抖擻一春塵土債悲凉萬古英雄迹且芳樽<lb/>
<pb n="KR3k0028_WYG_008-21b"/>
隨分趂芳時休虛擲<hi>吴履齋</hi>
　　阮郎歸<lb/>
長條嫋嫋串紅綃無風時自揺十分妖艶更苗條殢春<lb/>
情態嬌　風影舞露痕嘲買来和蝶饒故園愁絶楚宫<lb/>
腰相逢恨怎消<hi>劉圻父</hi>
　<lb/>
　<lb/>
　全芳備祖前集卷八<lb/>
</p>
<p>
</p>
  </div>
<div>
                <head>全芳備祖前集卷九</head>
    <p>
<pb n="KR3k0028_WYG_009-1a"/>
欽定四庫全書<lb/>
　全芳備祖前集卷九　　　宋　陳景沂　撰<lb/>
　　花部<lb/>
　　　李花<hi>附李木</hi>
事實祖<lb/>
　　碎錄<lb/>
何彼穠矣華如桃李<hi>詩</hi>桃李不言下自成蹊<hi>見桃花門</hi>
　　紀要<lb/>
<pb n="KR3k0028_WYG_009-1b"/>
處士崔元徽東都有宅元徽入嵩山採术茯苓囘宅中<lb/>
蒿莱滿院時春夜風月清爽忽有白衣引紅裳者曰姓<lb/>
李一曰陶氏乃命坐月下色皆殊絶滿坐芳香襲人<hi>天寳</hi>
<hi>遺事</hi>憲宗以鳳李花釀換骨醪賜裴度<hi>叙間錄</hi>蕭瑀陳叔達<lb/>
于龍昌寺看李花相與論李有九標謂香雅細淡潔宻<lb/>
宜月夜宜綠鬂宜從酒皆實事<hi>承平舊纂</hi>沅陵王貫家李花<lb/>
開一夜奴婢遥見花作數團如飛仙状上天去花上露<lb/>
倐作雨數千㸃花則亡矣<hi>樞要錄</hi>元㣲之白樂天兩不相<lb/>
<pb n="KR3k0028_WYG_009-2a"/>
下一日同咏李花㣲之先成曰葦綃開萬朶樂天乃服<lb/>
葢葦綃白而輕一時所尚<hi>髙隠外書</hi>桃李嵗嵗同時並開<lb/>
而退之有花不見桃惟見李之句殊不可解因晚登碧<lb/>
落堂望隔江桃李桃皆暗而李獨明乃悟其妙盖炫晝<lb/>
縞夜云<hi>誠齋詩序</hi>老子之母適到李下生老子生而能言乃<lb/>
指李而曰以此為我姓<hi>神仙傳</hi>東方朔令弟子叩道邉人<lb/>
家門不知室主姓名呼不應朔復往見博勞飛集其主<lb/>
家李木上朔謂弟子曰主人當姓李名博汝呼當應室<lb/>
<pb n="KR3k0028_WYG_009-2b"/>
中人果有姓李名博者出與朔相見即入取飲與之<hi>漢武</hi>
<hi>外傳</hi>
賦咏祖<lb/>
　　五言散句<lb/>
仙李盤根大<hi>杜少陵</hi>
當知露井側復與夭桃隣<hi>江總</hi>
南國有佳人容華若桃李<hi>文選</hi>
鶯宻啼葉外蝶獻晚花心<hi>沈約</hi>
<pb n="KR3k0028_WYG_009-3a"/>
世人種桃李多在金張門<hi>李白</hi>
自明無月夜强笑欲風天<hi>商隠</hi>
桃花空落地終被笑妖紅<hi>錢起</hi>
春風且莫定吹向玉階飛<hi>丘為</hi>
西園有千葉淡泊更纎穠<hi>東坡</hi>
　　七言散句<lb/>
羽葢夢餘當晝立縞衣風急過牆来<hi>陳與義</hi>
春晝暖風薰翠幄暑天凉氣暗朱闌<hi>陶弼</hi>
<pb n="KR3k0028_WYG_009-3b"/>
碎錦不飛䝉樹合素雲欹亞舉枝難<hi>司馬公</hi>
重門深鎖春風入先折桃花與李花<hi>梅聖俞</hi>
祗有此花知舊意又隨風色過東牆<hi>蔡君謨</hi>
　　五言古詩散聫<lb/>
盤根植瀛渚交榦横倚天舒花光四海卷葉暎三川<hi>唐太</hi>
<hi>宗</hi>
冷局少風景買花栽作春前時櫻桃過今日雀李新嫋<lb/>
條紅蓓蕾婀娜含雨匀舊来薔薇叢饒借與近隣始移<lb/>
<pb n="KR3k0028_WYG_009-4a"/>
棣蕚宻不慙車下榛<hi>梅聖俞</hi>
　　五言八句<lb/>
嘉李繁相倚園林淡泊春齊紈剪衣薄吴紵下機新色<lb/>
與晴光亂香和露氣匀望中皆玉樹環堵不為貧<hi>溫公</hi>
　　七言古詩<lb/>
江陵城西二月尾花不見桃惟見李風揉雨練雪羞比<lb/>
波濤翻空杳無涘君知此處花何似白花倒燭天夜明<lb/>
羣鷄驚鳴官吏起金烏海底初飛来朱輝散射青霞開<lb/>
<pb n="KR3k0028_WYG_009-4b"/>
迷魂亂眼看不得照耀萬樹繁如堆念昔少年著㳺燕<lb/>
對花豈省辭酒盃自從流落憂感集欲去未到先思逥<lb/>
祇今四十已如此後日更老誰論哉力攜一樽獨就醉<lb/>
不忍虛擲委黄埃<hi>韓昌黎</hi>
平旦入西園梨花數株若矜誇旁有一株李顔色慘慘<lb/>
似含嗟問之不肯道所以獨遶百匝至日斜忽憶前時<lb/>
經此樹正見芳意初萌芽奈何趂酒不省錄不見玉枝<lb/>
攅霜葩泫然為汝下雨淚無由返斾羲和車東風来吹<lb/>
<pb n="KR3k0028_WYG_009-5a"/>
不改顔蒼茫夜氣生相遮氷盤夏薦碧實脆斥去不御<lb/>
慚其花<hi>韓愈</hi>
當春天地争奢華洛陽園苑尤紛挐誰將平地萬堆雪<lb/>
剪刻作此連天花日光赤色照未好明月暫入都交加<lb/>
夜領張藉投盧仝乗雲共至玉皇家長姬香御四羅列<lb/>
縞裙練帨無等差静濯明籹有所奉顧我未肯置齒牙<lb/>
清寒瑩骨肝膽醒一生思慮無由邪<hi>昌黎</hi>
　　七言古詩散聫<lb/>
<pb n="KR3k0028_WYG_009-5b"/>
昨日摘花初見桃今日摘花還見李晴風暖日苦相催<lb/>
春物所餘知有幾中年多病壮心衰對酒思歸未及歸<lb/>
不及墻根花與草春来隨處自芳菲<hi>文忠</hi>
　　七言絶句<lb/>
朝摘桃花紅破蕚莫摘李花繁滿枝客心浩蕩東風急<lb/>
把酒看花能幾時<hi>王荆公</hi>
東都綠李萬州栽君手封題我手開把得欲嘗先悵望<lb/>
與渠同别故鄊来<hi>白樂天</hi>
<pb n="KR3k0028_WYG_009-6a"/>
近紅暮看失胭脂逺白宵明雪色竒不見桃花惟見李<lb/>
一生不議退之詩<hi>楊誠齋三首</hi>
山荘又報李花穠火急来看細雨中除却斷腸千樹雪<lb/>
别無春恨訴東風<lb/>
李花宜逺又宜繁惟逺惟繁始足看莫學江梅作疎影<lb/>
家風各自一般般<lb/>
長念詩人咏子嗟團欒繞樹日欹斜氷盤行薦炎天實<lb/>
不用青門學種瓜<hi>王梅溪</hi>
<pb n="KR3k0028_WYG_009-6b"/>
為愛橋邉半樹斜解衣貰酒陽橋家唐人苦死無標致<lb/>
只識𤣥都觀裏花<hi>劉後村</hi>
　　七言八句<lb/>
燕公樓下繁華樹一日遥看一百迴羽葢夢餘當晝立<lb/>
縞衣風急過墻来洛陽路不容春到南國花應為客開<lb/>
今日喜看簮短髪感時傷舊意難裁<hi>陳去非</hi>
樂府祖<lb/>
　　尉遲杯慢<lb/>
<pb n="KR3k0028_WYG_009-7a"/>
碎雲薄向碧玉枝綴萬蕚如将汞粉匀開疑使柏麝薰<lb/>
却雪魄未應若况天賦標艷仍綽約當暄風暖日佳處<lb/>
戯蝶㳺蜂看著　重重繡㡩珠箔障穠艷霏霏異香漠<lb/>
漠見説徐妃當年嫁了信任玉鈿零落無言自啼露蕭<lb/>
索夜深待月上䦨干角廣寒宫要與姮娥素妆一夜相<lb/>
學<hi>万俟雅言</hi>
　　　林禽花<lb/>
事實祖<lb/>
<pb n="KR3k0028_WYG_009-7b"/>
　　碎錄<lb/>
以味甘来衆禽故曰来禽<hi>洪玉父集</hi>
　　紀要<lb/>
王羲之帖青梨来禽子皆囊盛為佳函封多不生<hi>法帖</hi>
　　襍著<lb/>
生子玉井之側出自金膏之地<hi>梁孝威謝書</hi>
賦咏祖<lb/>
　　五言散句<lb/>
<pb n="KR3k0028_WYG_009-8a"/>
鏡調嬌面粉燈泛髙籠纈<hi>元稹</hi>
直宜風起舞飛去替雲行<hi>鄭谷</hi>
　　五言古詩散聫<lb/>
秋花冬更開夏實冬還結物理性難常人意自為孽<hi>梅聖</hi>
<hi>俞</hi>
　　五言律詩散聫<lb/>
積蠧無全葉疎叢有悴莖偶来庭樹下重看露葩榮<hi>梅聖</hi>
<hi>俞</hi>
<pb n="KR3k0028_WYG_009-8b"/>
　　七言古詩<lb/>
来禽花髙不受折滿意清明好時節人間風日不貸春<lb/>
昨莫胭脂今日雪舍東蕪菁滿眼黄蝴蝶飛去專斜陽<lb/>
妍媸都無十日事付與梧桐一夜凉<hi>簡齋</hi>
　　七言古詩散聫<lb/>
東坡先生未歸時自種来禽與青李五年不踏江頭路<lb/>
夢逐東風泛蘋芷<hi>東坡</hi>
　　七言絶句<lb/>
<pb n="KR3k0028_WYG_009-9a"/>
粲粲来禽已著花芳根誰縱向天涯好尋青李相遮映<lb/>
風味應同逸少家<hi>劉屏山</hi>
樂府祖<lb/>
　　虞美人<lb/>
落花已作風前舞又送黄昏雨曉来庭院半殘紅惟有<lb/>
㳺絲千丈裊晴空　殷勤花下重攜手更盡尊中酒美<lb/>
人不用歛愁眉我亦多情無奈酒䦨時<hi>葉少藴飲林禽花下作</hi>
　　　梨花<lb/>
<pb n="KR3k0028_WYG_009-9b"/>
事實祖<lb/>
　　碎錄<lb/>
洛陽梨花時人多攜酒其下曰為梨花洗粧<hi>唐餘錄</hi>
　　紀要<lb/>
武后嘗季秋出梨花示羣臣宰相以為祥衆賀曰陛下<lb/>
徳被草木故秋再花周家仁及行葦之比杜景佺曰隂<lb/>
陽不相奪倫凟則為灾故曰冬無愆陽夏無伏隂春無<lb/>
凄風秋無苦雨今草木黄落而梨復花凟隂陽也<hi>唐史</hi>天<lb/>
<pb n="KR3k0028_WYG_009-10a"/>
寳中上命宫中女子數百人為梨園子弟<hi>明皇雜錄</hi>𤣥宗至<lb/>
馬嵬驛令髙力士縊貴妃于佛堂前之梨木<hi>唐史</hi>
　　雜著<lb/>
杭州其俗釀酒趂梨花開時熟則號梨花春故白公杭<lb/>
州詩云紅袖織綾誇柿蒂青旂沽酒趂梨花<hi>長慶集</hi>
賦咏祖<lb/>
　　五言散句<lb/>
梨花白雪香<hi>李白</hi>　　　　　梨花獨送香<hi>牧之</hi>
<pb n="KR3k0028_WYG_009-10b"/>
臨風千㸃雪<hi>周樸</hi>
春隂妨栁絮月黑見梨花<hi>山谷</hi>
尚記梨花村依依聞暗香<hi>歐公</hi>
梨花春二月杜宇夜三更<hi>陳三嶼</hi>
　　七言散句<lb/>
風寒露重梨花濕<hi>白居易</hi>
雨帶啼痕白玉容<hi>韓忠獻</hi>
共藉梨花作寒食<hi>孔方平</hi>
<pb n="KR3k0028_WYG_009-11a"/>
雨晴梨花春有光<lb/>
砌下梨花一堆雪<lb/>
亂飄梨雪曉来天<hi>劉筠</hi>
滿樓明月梨花白<lb/>
獨卧郡齋寥落意隔簾㣲雨濕梨花<hi>吕温</hi>
最是孀閨年少婦白粧素袖碧紗裙<hi>樂天</hi>
玉容寂寞淚闌干梨花一枝春帶雨<hi>樂天</hi>
閒吹玉殿昭華琯醉折梨園縹帶花<hi>牧之</hi>
<pb n="KR3k0028_WYG_009-11b"/>
曲水飄香去不歸梨花落盡成秋苑<hi>李賀</hi>
梨花院落無人處竊取寜王玉笛吹<hi>張祐</hi>
寂寞空庭春欲晚梨花溜地不開門<hi>方干</hi>
梨花院落溶溶月栁絮池塘淡淡風<hi>晏同叔</hi>
風入池塘邀栁絮月来院落伴梨花<lb/>
東風二月淮隂郡惟見棠梨一院春<hi>劉商</hi>
一片朝雲粉面乾雨餘仍帶淚闌干<hi>曾文昭</hi>
朝来經雨低含淚兢冩真妃寂寞粧<hi>忠獻</hi>
<pb n="KR3k0028_WYG_009-12a"/>
常滋沆瀣充饑脆不假胭脂上臉紅<lb/>
莫待海風終夜發狂隨桞絮擁籬根<hi>芸叟</hi>
庭暗梨花疑有月堤晴楊栁自生烟<hi>三嶼</hi>
　　五言古詩<lb/>
沙頭日日春當日誰手種風飄香未解雪壓枝自重看<lb/>
花思食實知味少人共霜降百工休把酒約寛縱<hi>山谷</hi>
　　五言古詩散聫<lb/>
玉壘稱津潤金谷訪芳菲詎意龍樓下素蕋映朱扉雜<lb/>
<pb n="KR3k0028_WYG_009-12b"/>
雨疑梅落因風似蝶飛豈不憐飄墜願入九重圍<hi>孝綽</hi>
當春花盛時雪滿山前後嘗期摘秋實磊磊落吾手<hi>南豐</hi>
　　五言絶句<lb/>
三月雪連夜未應傷物華只縁春欲盡留著伴梨花<hi>杜甫</hi>
淡客逢寒食村烟爛漫芳謫仙天上去白雪世間香<hi>梅溪</hi>
　　五言八句<lb/>
綠隂寒食晚猶自滿空園雨歇芳菲白蜂聲寂寞繁一<lb/>
枝横野路數樹出江村悵望頻囘首何人共酒樽<hi>温憲飛卿</hi>
<pb n="KR3k0028_WYG_009-13a"/>
<hi>子此詩本集不載</hi>
共飲梨花下梨花挿滿頭清香来玉樹白蟻浮金甌粧<lb/>
靚青娥妮光凝粉蝶羞年年寒食夜吟繞若為愁<hi>穆清叔</hi>
　　五言律詩散聫<lb/>
艶净如籠月春寒未逐風桃花徒㸃地剛被笑妖紅<hi>錢起</hi>
巧解迎人笑還能亂蝶飛春風時入户幾片落朝衣<hi>皇甫</hi>
<hi>冉</hi>
開因寒食雨㸃苑故因風白玉佳人死青銅玉鏡空<hi>梅聖</hi>
<pb n="KR3k0028_WYG_009-13b"/>
<hi>俞</hi>
園思前法部淚濕舊宫妃月白鞦韆地風吹蛱蝶衣強<lb/>
傾寒食酒漸老覺歡㣲<lb/>
　　七言古詩<lb/>
洛陽城外清明節百花零落梨花發相逢今日瘴海頭<lb/>
共驚爛漫開正月<lb/>
　　七言古詩散聫<lb/>
江南寒薄春常早花卉入春先自老嗟予衰病不及時<lb/>
<pb n="KR3k0028_WYG_009-14a"/>
見出園池半青草縱有餘葩在葉間行看落片隨風掃<lb/>
<hi>蔡君謨</hi>
紅梨千葉愛者誰白髮郎君心好竒徘徊繞樹不忍折<lb/>
一日千匝看無時陵夷寂寞千山裏地逺氣偏時節異<lb/>
<hi>歐陽公</hi>
此樹生此處絶艶無人顧春風吹落復吹開山鳥飛来<lb/>
自飛去<hi>歐陽公</hi>
寒食北園春已深梨花滿枝雪圍徧青春每向風外得<lb/>
<pb n="KR3k0028_WYG_009-14b"/>
秀艶應難雪中見<hi>文與可</hi>
　　七言絶句<lb/>
桃溪惆悵不䏸過紅艶紛紛落地多聞道郭西千樹雪<lb/>
欲将君去醉如何<hi>退之</hi>
槿籬芳樹近樵家壠麥青青一徑斜寂寞㳺人寒食後<lb/>
夜来風雨送梨花<hi>温庭筠</hi>
梨花淡白栁深青栁絮飛時花滿城惆悵東䦨一株雪<lb/>
人生能得幾清明<hi>東坡</hi>
<pb n="KR3k0028_WYG_009-15a"/>
青女朝来冷透肌殘春小雨更霏㣲流鶯怪底争来往<lb/>
為擲金梭織玉衣<hi>張芸叟</hi>
冷香銷盡晚風吹脈脈無言對落暉舊日村西千樹雪<lb/>
今隨蝴蝶作團飛<hi>謝無逸二首</hi>
剪剪輕風漠漠寒玉肌消索粉香殘一枝帶雪牆頭去<lb/>
不用行人著眼看<lb/>
玉作精神雪作膚雨中嬌韻越清癯若人㑹得嫣然態<lb/>
寫作楊妃出浴圖<hi>趙福元</hi>
<pb n="KR3k0028_WYG_009-15b"/>
二月春風楊栁青知郎繫馬在長亭相思情味如中酒<lb/>
折盡梨花嗅不醒<hi>吴菊潭</hi>
　　七言八句<lb/>
朝来帶雨一枝春薄薄香羅蹙葉匀冷艶未饒梅共色<lb/>
靚粧嘗與月為隣許同蝶夢還如蝶似替人愁却笑人<lb/>
須到年年寒食夜情懐為爾倍傷神<hi>朱淑真</hi>
　　七言律詩散聫<lb/>
風開笑頰輕桃艶雨帶啼痕白玉容蝶舞只疑殘壓墜<lb/>
<pb n="KR3k0028_WYG_009-16a"/>
月明惟覺異香濃<hi>韓忠彦</hi>
繽紛紫雪浮鬚細冷淡清姿奪玉光剛笑何郎曾傅粉<lb/>
絶憐荀令愛薰香<hi>沈南溪</hi>
樂府祖<lb/>
　　水龍吟<lb/>
素肌應怯餘寒艶陽占盡青蕪地樊川照日靈闗遮路<lb/>
殘紅歛避傳火樓臺妬花風雨長門深閉亞簾櫳半濕<lb/>
一枝在手偏勾引黄昏淚别有風前月底布繁英滿園<lb/>
<pb n="KR3k0028_WYG_009-16b"/>
歌吹朱鉛退盡潘妃却酒昭君乍𧺫雪浪翻空粉裳縞<lb/>
夜不成春意恨玉容不見瓊英謾好與何人比<lb/>
　　蝶戀花<lb/>
鏤雪成花檀作蕋愛伴秋千揺曵春風裡翠袖年年寒<lb/>
食淚為伊牽惹愁無際　幽艶偏宜春面細紅粉闌干<lb/>
有箇人相似鈿合金釵誰與寄丹青傳得凄凉意<hi>王道輔畫</hi>
<hi>梨花</hi>
　　驀山溪<lb/>
<pb n="KR3k0028_WYG_009-17a"/>
減翠凋紅正是清秋杪深院嫋香風看梨花一枝開早<lb/>
瓏璁映面依約認嬌顰天淡淡月溶溶春意知多少<lb/>
清明池舘芳信年年好更向五侯家把江梅風光占了<lb/>
休教寂寞辜負向人心檀板響寳杯傾潘髩從他老<hi>曾海</hi>
<hi>野莫秋應制</hi>
　<lb/>
　<lb/>
　<lb/>
<pb n="KR3k0028_WYG_009-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷九<lb/>
</p>
<p>
</p>
  </div>
<div>
                <head>全芳備祖前集卷十</head>
    <p>
<pb n="KR3k0028_WYG_010-1a"/>
欽定四庫全書<lb/>
　全芳備祖前集卷十　　　宋　陳景沂　撰<lb/>
　　花部<lb/>
　　　杏花<lb/>
事實祖<lb/>
　　碎錄<lb/>
葉似梅花差大而㣲紅其仁可入藥<hi>本草</hi>杏者東方嵗星<lb/>
之精也<hi>典術</hi>天台山有杏花六出而五色號仙人杏<hi>述異記</hi>
<pb n="KR3k0028_WYG_010-1b"/>
三月杏花盛可播白沙輕土之田<hi>四民月令</hi>
　　紀要<lb/>
孔子㳺緇帷之林坐杏壇之上弟子讀書孔子絃歌鼓<lb/>
琴<hi>莊子</hi>裴晉公午橋荘有文杏百株其處立碎錦坊<hi>異景錄</hi>
張元性亷潔南隣有杏兩株杏熟多落元園中元悉還<lb/>
主者<hi>後周書</hi>神龍以来杏園宴後于慈恩寺塔題名唐進<lb/>
士杏花園初㑹謂之探花宴以少俊之人為探花使<hi>摭言</hi>
唐明皇遇春雨初晴命取羯鼓臨軒縱擊面視栁杏皆<lb/>
<pb n="KR3k0028_WYG_010-2a"/>
發大笑曰此不喚我作天公可乎<hi>遺事</hi>司徒馬燧子鬯以<lb/>
第中大杏進竇文塲文塲以進徳宗未嘗見頗怪之令<lb/>
中令就封其樹鬯懼進宅為奉誠園<hi>桂苑叢談</hi>太平園中有<lb/>
杏數株每至爛開大宴一株則令一妓倚其傍立舘曰<lb/>
争春開元中宴罷夜䦨或聞花有歎息之聲<hi>揚州事跡</hi>
　　雜著<lb/>
桃杏郁李華實照爛<hi>潘岳閒居賦</hi>徐州古豐縣朱陳村有杏<lb/>
花一百二十里近有人為徳慶户曹道過此村其花尚<lb/>
<pb n="KR3k0028_WYG_010-2b"/>
無恙也昔東坡詩云我是朱陳舊使君勸農曽入杏花<lb/>
村如今風物那堪話縣吏催錢夜打門<hi>詩話</hi>
賦咏祖<lb/>
　　五言散句<lb/>
露香紅玉樹<hi>樂天</hi>　　　　　烟濕杏花鬚<hi>李賀</hi>
紅簇交枝杏<hi>李賀</hi>　　　　　花開連錦帳<hi>姚令</hi>
曾伴曲江春<hi>文與可</hi>　　　　淺紅欺醉粉<hi>聖俞</hi>
獨開新塹底半露舊燒枝<hi>張藉</hi>
<pb n="KR3k0028_WYG_010-3a"/>
紅輕欲愁殺粉薄似啼消<hi>吴融</hi>
明日期何處杏花開處村<hi>樂天</hi>
孤村芳草逺斜日杏花飛<hi>冦莱公</hi>
艶蕋黏紅蠟仙葩總薄羅<hi>聖俞</hi>
月淡斜分影池清倒冩真<hi>與可</hi>
　　七言散句<lb/>
種杏仙家近白榆<hi>杜甫</hi>
杏園淡泊開花落<hi>樂天</hi>
<pb n="KR3k0028_WYG_010-3b"/>
栁絲牽水杏花紅<hi>鄭谷</hi>
杏花争忍掃成堆<lb/>
杏艶桃華奪晚霞<hi>彦謙</hi>
霏㣲紅雨杏花天<hi>韋荘</hi>
秦庭繁杏兩株開<hi>旡盡</hi>
趙村紅杏每年開十五年来看幾迴<hi>樂天</hi>
近西數樹猶堪醉半落春風半在枝<lb/>
莫怪杏園憔悴去滿城多少挿花人<hi>杜牧</hi>
<pb n="KR3k0028_WYG_010-4a"/>
大道青樓御苑東玉欄仙杏壓枝紅<hi>韋莊</hi>
知有杏園無路入馬前惆悵杏花紅<hi>飛卿</hi>
粥香餳白杏花天省對流鶯坐待筵<hi>商隠</hi>
日日春光鬭日光山城斜路杏花香<lb/>
烟閉綠楊官路静雨開紅杏宅門深<hi>丁謂</hi>
記取明年作寒食杏花曾與此翁隣<hi>東坡</hi>
北園山杏皆髙枝新枝故花如㸃酥<hi>與可</hi>
紅芳紫蕚怯春寒蓓蕾黏枝宻作團<hi>王元之</hi>
<pb n="KR3k0028_WYG_010-4b"/>
惟有流鶯偏稱意夜来偷宿最繁枝<lb/>
見說舊園為茂草寂寥無復萬枝紅<lb/>
絶憐欲白仍紅處正是㣲開半吐時<hi>楊廷秀</hi>
行穿小徑尋晴朶自換芳條嗅嫩香<lb/>
春色滿園闗不住一枝紅杏出牆来<hi>葉紹翁</hi>
落梅香斷無消息一樹春風属杏花<hi>施芸隠</hi>
客裏不知春早晚失驚紅雨到牆隂<hi>鄭安曉</hi>
　　五言古詩<lb/>
<pb n="KR3k0028_WYG_010-5a"/>
零露泣月蕋温風散晴葩天公了不睡連夜開此花芳<lb/>
心誰剪刻天質自清華惱客香無有㺯粧影横斜中山<lb/>
古戰國殺氣浮髙牙叢臺餘袨服易水雄悲笳自從此<lb/>
花開玉肌洗塵沙坐令㳺侠窟化作温柔家我老念江<lb/>
梅不欲空咨嗟劉郎歸何日紅桃爍殘霞明年花開時<lb/>
舉酒望三巴<hi>東坡</hi>
　　五言古詩散聫<lb/>
春色芳盈野枝枝綻晚英依稀暎村塢爛漫開山城好<lb/>
<pb n="KR3k0028_WYG_010-5b"/>
折待賔侣金盤襯紅瓊<hi>庾信</hi>
春意竟相妒杏花應最嬌紅輕欲愁殺粉薄似啼消願<lb/>
作南華夢翩翩繞此條<hi>吴融</hi>
　　五言絶句<lb/>
年年曲江望花發即經過来飲心先醉臨風思倍多<hi>劉禹</hi>
<hi>錫</hi>
萬樹紅仙杏新開一夜風滿園深淺色照在碧波中<hi>王涯</hi>
帶雲猶誤雪暎日欲欺霞紫陌傳香逺紅泉落影斜<hi>沈亞</hi>
<pb n="KR3k0028_WYG_010-6a"/>
<hi>之</hi>
枕上杜鵑啼怱怱早起時出門天未曉月在杏花枝<hi>劉毅</hi>
<hi>父</hi>
殷紅鄙桃艶淡白笑梨花落處飄㣲霰繁時叠亂霞<hi>孫向</hi>
道白非真白言紅不在紅請君紅白外别眼看天工<hi>楊廷</hi>
<hi>秀</hi>
獨卧南窓外倐然五六旬忽聞隣杏美故挽一枝春<hi>古詩</hi>
　　五言八句<lb/>
<pb n="KR3k0028_WYG_010-6b"/>
不學梅欺雪輕紅照碧池小桃新謝後雙燕却来時香<lb/>
属登龍客烟籠宿蜨枝臨軒須貌取風雨易離披<hi>鄭谷</hi>
　　七言古詩<lb/>
居隣北郭古寺空杏花兩株能白紅曲江滿園不可到<lb/>
看此寜避雨與風二年流竄出嶺外所見草木多異同<lb/>
冬寒不嚴地常泄陽氣發亂無全功浮花浪蕋鎮長有<lb/>
纔開還落瘴霧中山榴躑躅少意思照耀黄紫徒為叢<lb/>
鷓鴣鉤輈猿呌歇香靄深谷攅青楓豈知此樹一来玩<lb/>
<pb n="KR3k0028_WYG_010-7a"/>
若在京國情何窮今旦胡為忽惆悵萬片飄泊隨西東<lb/>
明年更發應更好道人莫忘隣家翁<hi>韓文公</hi>
杏花飛簾散餘春明月入户窺幽人褰衣步月踏花影<lb/>
炯如流水涵青蘋花間置酒清香發争挽長條落香雪<lb/>
山城薄酒不堪飲勸君且吸杯中月洞簫聲斷月明中<lb/>
唯憂月落酒杯空明朝卷地東風惡但見落葉栖殘紅<lb/>
<hi>東坡</hi>
青春不㨂勢薄厚春到人家盡花栁李園主人殊未来<lb/>
<pb n="KR3k0028_WYG_010-7b"/>
豈謂一枝先入手天晴日暖籠紫烟鏡裏紅顔獨施酒<lb/>
江梅已盡桃李遲此時此花即吾友闌邉漸雨枝上空<lb/>
歎息踟蹰為之久榮枯何異人一生少壮蹔時成老醜<lb/>
狂痴未解惜光隂不飲十人常八九豈知大醉升糟丘<lb/>
太古乾坤隨處有更當種子如董仙博来誰能問升斗<lb/>
<hi>山谷</hi>
　　七言古詩散聫<lb/>
西林昨日偶獨到猶有一樹當南軒殘芳爛漫開更好<lb/>
<pb n="KR3k0028_WYG_010-8a"/>
皓若春雪團枝繁<hi>歐陽文忠</hi>
　　七言絶句<lb/>
杏園欲去去遲遲正是風吹狼籍時近西數樹猶堪惜<lb/>
半落春風半在枝<hi>樂天</hi>
忽憶芳時頻酩酊却尋醉處重徘徊杏花結子春深後<lb/>
誰解多情又獨来<lb/>
憐君把酒偏惆悵曾是貞元花下人自别花来多少事<lb/>
東風二十四回春<lb/>
<pb n="KR3k0028_WYG_010-8b"/>
二十餘年作逐臣歸来還見曲江春㳺人莫笑白頭醉<lb/>
老醉花間能㡬人<hi>劉禹錫</hi>
劉郎不用閒惆悵且作花間共醉人等是貞元舊朝士<lb/>
㡬員同見太和春<hi>元㣲之</hi>
活色生香第一流手中移得近青樓誰知艶性終相負<lb/>
亂却春風笑不休<hi>薛能</hi>
落花流水認天台半醉閒吟獨自来惆悵仙翁何處去<lb/>
滿庭紅杏碧桃開<hi>髙駢</hi>
<pb n="KR3k0028_WYG_010-9a"/>
登龍曽入少年塲賜宴瓊林醉御觴争帶滿頭紅爛漫<lb/>
至今猶雜桂枝香<hi>王元之三首</hi>
桃紅梨白莫争春素態嬌姿兩未匀日暮牆頭試囘首<lb/>
不施朱粉是東鄰<lb/>
暖暎垂楊曲檻邉一堆紅雪罩青烟春花自得風流伴<lb/>
榆英休抛買笑錢<lb/>
垂楊一逕紫苔封人語蕭蕭院落中獨有杏花如喚客<lb/>
倚牆斜日數枝紅<hi>王荆公</hi>
<pb n="KR3k0028_WYG_010-9b"/>
淺淡臙脂剪絳綃獨将妖艶冠花曹春心自得東皇意<lb/>
逺勝𤣥都觀裏桃<hi>朱淑真</hi>
白白紅紅一樹春晴光耀眼看難真無端一夜蕭蕭雨<lb/>
細錦全機卸作茵<hi>楊廷秀五首</hi>
紅藍細細糁晴苞紫玉森森走膩條枯梗折教無一二<lb/>
併驅春力犇花稍<lb/>
曾見乾條撼雪飛一暄爆出萬餘枝從今日日須来看<lb/>
看到紅紅白白時<lb/>
<pb n="KR3k0028_WYG_010-10a"/>
不信東皇也有私如何偏寵杏花枝于中更出紅千葉<lb/>
且道化工竒不竒<lb/>
看花千樹洛陽春白傅年年愛趙村月蕋晴葩風露格<lb/>
老夫移得在東園<lb/>
江梅已過杏花初尚怯春寒著蕋踈待得重来㡬枝在<lb/>
半隨蝶翅半蜂鬚<hi>吕東菜</hi>
　　七言八句<lb/>
蓓蕾枝梢血㸃乾粉紅腮頰露春寒不禁烟雨輕欺著<lb/>
<pb n="KR3k0028_WYG_010-10b"/>
只好亭臺愛惜看偎栁傍桃斜欲墜等鶯期蝶猛成<lb/>
團京城巷陌新晴後買得風流更一般<hi>林和靖</hi>
顆顆粧成藥竈牙白邉開處近彤霞直宜相閣栽培物<lb/>
更是仙人種植花髙竹出羣猶仰慕香名超格合供<lb/>
誇諸賢繼有尋芳㑹欲奉歡㳺決自差<hi>韓忠獻</hi>
　　七言律詩散聫<lb/>
杏花菖葉漸爛斑率属劭農入祖關昔日郎君方彩袖<lb/>
今朝太守已蒼顔<hi>厲小山</hi>
<pb n="KR3k0028_WYG_010-11a"/>
樂府祖<lb/>
　　菩薩蠻<lb/>
春風約畧吹羅幕一簾細雨春隂薄試把杏花看濕紅<lb/>
嬌暮寒　佳人雙玉枕烘碎鴛鴦錦折得最繁枝煖香<lb/>
生翠幃<hi>張于湖</hi>
　　水龍吟<lb/>
小桃零落春将半雙燕却来池館名園相倚初開繁香<lb/>
一枝遥見竹外斜穿栁間深暎粉愁春怨任紅欹宋玉<lb/>
<pb n="KR3k0028_WYG_010-11b"/>
牆頭千里曽牽惹人腸斷　常記山城斜路噴清香日<lb/>
遲風暖春隂挫後馬前惆悵滿枝粧淺隂院簾垂雨愁<lb/>
人處碎紅千片料明年更發多應更好約隣翁看<hi>晁次膺</hi>
　　憶秦娥<lb/>
春寂寞長安古道東風惡東風惡胭脂滿地杏花零落<lb/>
　臂銷不奈黄金約天寒猶怯春衫薄春衫薄淚珠無<lb/>
數為君彈却<hi>康伯可</hi>
　　念奴嬌<lb/>
<pb n="KR3k0028_WYG_010-12a"/>
杏花過雨漸殘紅零落胭脂顔色流水飄香人漸逺難<lb/>
託春心脈脈恨别王孫牆隂目斷手把青梅摘金鞍何<lb/>
處綠楊依舊南陌　消散雲雨須臾多情因甚有輕離<lb/>
輕折燕語千般争解說些子伊家消息厚約深盟除非<lb/>
重見見了方端的而今無奈寸腸千恨堆積<hi>沈公述</hi>
　　憶漢月<lb/>
紅杏一枝遥見凝露粉愁香怨吹開吹謝任東風恨流<lb/>
鶯不能拘管　曲池連夜雨綠水上碎紅千片直擬移<lb/>
<pb n="KR3k0028_WYG_010-12b"/>
来向深院任凋零不辜雙眼<hi>杜安世</hi>
　　千秋嵗<lb/>
杏花風下獨立春寒夜㣲雨度踈星挂暉暉濃艶出嫋<lb/>
嫋繁粧亞朱檻倚輕羅醉裏添還卸　寂寞情猶下悵<lb/>
望驂鸞駕衣褪香欺麝一花拚一醉杯重憑難把春去<lb/>
也重簾翠幙人如畫<hi>趙介菴</hi>
　　春光好<lb/>
胭脂膩粉光輕正新晴枝上閙紅無處著近清明　仙<lb/>
<pb n="KR3k0028_WYG_010-13a"/>
娥進酒多情向花下相閙盈盈不惜十分傾玉<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>惜凋<lb/>
零<hi>曾海野佳宴作</hi>
　　㸃絳唇<lb/>
烟冷金爐夢囘鴛帳餘香嫩更無人問一枕江南恨<lb/>
消瘦休文須覺春衫褪清明近杏花吹盡薄暮東風𦂳<lb/>
<hi>趙元鏞</hi>
　　清平樂<lb/>
艶苞初折偏惜東風力上苑梨花烟雨濕新染胭脂顔<lb/>
<pb n="KR3k0028_WYG_010-13b"/>
色　玉人小立簾櫳輕匀媚臉粧紅斜挿一枝雲髻看<lb/>
誰剰得春工<hi>曾平立應制</hi>
　<lb/>
　<lb/>
　<lb/>
　<lb/>
　<lb/>
　全芳備祖前集卷十<lb/>
</p>
<p>
</p>
  </div>
<div>
                <head>全芳備祖前集卷十一</head>
    <p>
<pb n="KR3k0028_WYG_011-1a"/>
欽定四庫全書<lb/>
　全芳備祖前集卷十一　　　宋　陳景沂　撰<lb/>
　　花部<lb/>
　　　荷花<lb/>
事實祖<lb/>
　　碎録<lb/>
荷芙蕖也其莖茄其葉蕸其本蔤其花菡蓞其實蓮其根<lb/>
藕其中的的中薏<hi>爾雅</hi>茄<hi>古/切</hi>　荷莖也蕸荷葉也蔤<hi>芙必切</hi>荷<lb/>
<pb n="KR3k0028_WYG_011-1b"/>
本也莖下白蒻在泥中者本根也　芙蓉一名荷花一名<lb/>
水芝一名水華有赤白紅紫青黄紅白二色差多花大者<lb/>
至百葉<hi>崔豹古今注</hi>隰有荷花<hi>注/</hi>荷花芙蕖也<hi>詩山有扶蘇</hi>彼澤之<lb/>
陂有蒲與荷有蒲菡蓞<hi>詩澤陂</hi>高原陸地不生此花卑濕淤<lb/>
泥乃生此花<hi>維摩經</hi>滄州金蓮華州人研之如泥以間綵繪<lb/>
光彩煥爛與真金無異但不能入火而已更有莖出其<lb/>
花如蝶每㣲風則揺蕩如飛婦人競采之以為飾語云<lb/>
不帶金蓮花不能到仙家<hi>杜陽編</hi>南海有睡蓮夜則花低<lb/>
<pb n="KR3k0028_WYG_011-2a"/>
入水屯田韋郎中從事南海親見之　五沃之玉生蓮<lb/>
花<hi>管子</hi>九嶷山過半路皆竹松竹下狭路有青澗澗中有<lb/>
黄色蓮芳氣竞谷<hi>王歆之神華記</hi>華山頂有池池中生千葉蓮<lb/>
服之通仙因名華山<hi>華山記</hi>麻姑壇東南池中有紅蓮近<lb/>
忽變碧今又白矣<hi>壇記</hi>
　　襍著<lb/>
漢昭帝㳺栁池有芙蓉紫色大如斗花素味甘可食芳<lb/>
氣襲人其實如珠<hi>拾遺記</hi>謝靈運以詞采名鮑昭曰謝詩<lb/>
<pb n="KR3k0028_WYG_011-2b"/>
如初日芙蓉<hi>晉書</hi>逺法師居廬山東林寺寺有白蓮花與<lb/>
陶潜十八人同修净土號為白蓮社<hi>晉書</hi>魏正始中鄭公<lb/>
慤三伏之際率賔僚避暑於歴城取大荷葉盛酒以簮<lb/>
刺葉令與柄通傳翕之名為碧筩　芙蓉園魏文帝所<lb/>
開池種蓮其中芙蓉即蓮花也産于陸者曰木芙蓉産<lb/>
于水者曰水芙蓉亦猶芍藥有草有木是也<hi>杜詩注</hi>庾杲<lb/>
字景行王儉用為衛将軍長史蕭緬與儉書曰盛府元<lb/>
僚實難其選庾景行泛綠水依芙蓉何其麗也時人以<lb/>
<pb n="KR3k0028_WYG_011-3a"/>
入儉府為蓮花池故緬書美之云<hi>本傳</hi>王敦在武昌鈴下<lb/>
儀仗生蓮花五六日而落又云無錫湖陂雨初止陂吏<lb/>
見一小婦人著青衣戴傘呼之不得自投陂中是大蒼<lb/>
獺衣傘皆是荷花<hi>搜神記</hi>宋文帝元嘉中蓮生建康額擔<lb/>
湖一莖兩華<hi>宋書</hi>南齊東昏侯鑿金為蓮花貼地令潘妃<lb/>
行其上曰此歩步生蓮花也<hi>南史</hi>太液池千葉白蓮帝與<lb/>
妃子共賞指妃謂左右曰何如此解語花耶<hi>天寳遺事</hi>張昌<lb/>
宗以姿貌見幸楊再思每曰人言六郎似蓮花非也正<lb/>
<pb n="KR3k0028_WYG_011-3b"/>
謂蓮花似六郎耳<hi>唐書</hi>于頔因瑞蓮制西號相府蓮<hi>唐史</hi>荷<lb/>
為衣兮蕙為裳　緝芙蓉以為裳　搴芙蓉于木末<lb/>
芙蓉始發雜芰荷<hi>離騷</hi>灼若芙蕖出綠波<hi>洛神賦</hi>焚芰製而<lb/>
裂荷衣<hi>孔稚圭北山移文</hi>芙蓉散其華<hi>文選</hi>攷庶卉之珍麗實總<lb/>
美于芙蓉<hi>宋傅亮賦</hi>澤芝芳艶擅竒水属練氣紅荷比符縹<lb/>
玉<hi>顔延之頌</hi>上星光而倒影下龍鱗而隠映<hi>宋鮑昭賦</hi>望江南兮<lb/>
清且空對荷花兮丹復紅卧蓮葉而覆水亂髙房而出<lb/>
叢<hi>梁簡文帝賦</hi>紫莖兮文波紅蓮兮芰荷<hi>梁元帝賦</hi>色兼列綵體<lb/>
<pb n="KR3k0028_WYG_011-4a"/>
煩衆號<hi>梁昭明太子賦</hi>河北櫂歌之姝江南採蓮之女春水廣<lb/>
兮檝潺湲秋風駛兮舟容與<hi>江淹賦</hi>見白露之先降悲紅<lb/>
蕖之已秋<hi>宋之問秋蓮賦</hi>復引舟于深灣忽八九之紅芰姹然<lb/>
如婦歛然如女堕蕋㸃顔似見放棄<hi>杜牧</hi>荷花組繡于一<lb/>
川<hi>李華</hi>度江南採蓮花綠葉映長波迴風容與動纎柯<lb/>
隂結其實陽發其華金房綠葉素株紫柯　煌煌芙蕖<lb/>
含芳綠莖<hi>傅𤣥歌</hi>披紅衣以耀彩寄清流而託根　或兩<lb/>
兩以相扶漸亭亭而獨出<hi>歐陽公賦</hi>水陸草木之花可愛者<lb/>
<pb n="KR3k0028_WYG_011-4b"/>
甚蕃晉陶淵明獨愛菊自李唐以来世人甚愛牡丹予<lb/>
獨愛蓮之出淤泥而不染濯漣漪而不妖中通外直不<lb/>
蔓不枝香逺益清亭亭净直可逺觀而不可褻玩焉然予<lb/>
謂菊花之隠逸者也牡丹花之富貴者也蓮花之君子<lb/>
者也噫菊之愛陶後鮮有聞蓮之愛同予者何人牡丹<lb/>
之愛宜乎衆矣<hi>周茂叔愛蓮說</hi>
賦咏祖<lb/>
　　五言散句<lb/>
<pb n="KR3k0028_WYG_011-5a"/>
荷香風送逺<hi>梁元帝</hi>　　　　朱花冐緑池<hi>曹子建</hi>
芙蓉始發池<hi>謝靈運</hi>　　　　魚戯新荷動<hi>謝元暉</hi>
菡蓞溢金塘<hi>劉公幹</hi>　　　　隔沼連香芰<hi>杜甫</hi>
江天足芰荷　　　　　　别浦落紅蕖<lb/>
紅蓮揺白羽　　　　　　長洲足芰荷<lb/>
雨過亂紅蕖　　　　　　水花晚色静<lb/>
荷净納凉時　　　　　　紅膩小湖蓮<lb/>
霜倒半池蓮　　　　　　野池蓮欲紅<hi>杜甫</hi>
<pb n="KR3k0028_WYG_011-5b"/>
越女歌採蓮　　　　　　荷花鏡裏香<hi>李白</hi>
髙荷盖水繁　　　　　　蒲蓮浩如海<hi>東坡</hi>
蓮拆碧圎傾<hi>樂天</hi>　　　　　翻翻江浦荷<lb/>
紅蕖葢明鏡　　　　　　曉露洗紅蓮<hi>韋蘇州</hi>
避風紅出没<hi>與可</hi>　　　　　蓮塘亂眼紅<hi>陳無已</hi>
日分雙蒂影風合兩花香<hi>梁朱超同心蓮</hi>
荷生綠泉中碧葉齊如規<hi>梁張華</hi>
楫少宜迴徑紅輕好入叢<hi>晉劉綬</hi>
<pb n="KR3k0028_WYG_011-6a"/>
碧葉喜翻風紅蕖宜照日<hi>汪浩</hi>
岸髙知水落影合見菱稀<hi>祖孫</hi>
藕絲牽作縷荷葉捧成盃<hi>隋殷英童</hi>
蓮稀釧聲斷水短擢歌長<hi>唐太宗</hi>
一莖孤引綠雙影共分紅<hi>隋闕</hi>
澤蘭多泉芳妍<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>不相已<hi>李衛公</hi>
涉江玩秋水愛此紅蕖鮮<hi>李白</hi>
碧荷生幽泉朝日艶且鮮<lb/>
<pb n="KR3k0028_WYG_011-6b"/>
荷花嬌欲語愁殺盪舟人<lb/>
都無色可並不奈此香何<hi>李義山</hi>
白蓮方出水碧栁未鳴蝉<hi>夢得</hi>
莫道西風動荷衣不奈秋<hi>龜䝉</hi>
拳攣荷葉子未得展憐心<hi>羣玉</hi>
佳人呈素面對鏡理新粧<hi>元之</hi>
力弱烟披素心危露滴珠<hi>丁晉公</hi>
美人艶新粧歛袂照秋水<hi>少游</hi>
<pb n="KR3k0028_WYG_011-7a"/>
荷背風翻白蓮腮雨退紅<hi>東坡</hi>
玉杯承露重鈿扇起風遲<hi>楊文公</hi>
思逐蛟絲亂香愁翠被空<lb/>
徐娘差半面楚女妒纎腰<hi>錢思公</hi>
亂香清宿醉濃釀破狂愁<hi>原父</hi>
交隂分濯秀並葉爛齊芳<lb/>
　　七言散句<lb/>
芰花葉葉争如拭<hi>杜甫</hi>
<pb n="KR3k0028_WYG_011-7b"/>
㸃溪荷葉疊青錢<lb/>
棹拂荷珠碎却圎<lb/>
雨裛紅蕖冉冉香<lb/>
裛露㣲㣲滴秋淚<hi>文忠公</hi>
浦浦風来趂藕花<hi>秋壑</hi>
此花此葉長相暎翠破紅愁笑殺人<hi>杜甫</hi>
闔閭宫娃能采蓮明珠作珮龍為船<hi>牧之</hi>
　　五言古詩<hi>附散聨</hi>
<pb n="KR3k0028_WYG_011-8a"/>
碧玉小家女來嫁汝南王蓮花亂臉色荷葉雜天香因<lb/>
持薦君子願襲芙蓉裳<hi>梁元帝</hi>
勿言草卉賤幸宅天池中㣲根纔出浪短榦未揺風寜<lb/>
知寸心裏蓄紫復含紅<hi>沈約</hi>
蓮生此泥中不與泥同調食蓮誰不甘知味良獨少吾<lb/>
家雙井塘十里秋風香安得同裘子歸製芙蓉裳<hi>山谷</hi>
蓮花生淤泥净色比天女空明世無匹銀瓶送佛所嫣<lb/>
然落寳牀應返梵天去<hi>頴濱</hi>
<pb n="KR3k0028_WYG_011-8b"/>
蕖仙初出波照日穉猶怯宻排碧羅盖低䕶紅玉頬館<lb/>
之水晶宫環以琉璃楪珠明浮盤戯酒漾流杯<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>青筆<lb/>
尖欲試綠牋皺還摺老龜大于錢辛勤上團葉忽聞人<lb/>
履聲入水一何㨗<hi>誠齋</hi>
湛湛曲池水曉含風露清田田綠羅葢燦燦白玉英淡<lb/>
然絶世姿不與濃艶并俯鑑氷雪影詎懐兒女情山中<lb/>
徒淹留堂下空自成獨有忘機客相看兩無營<lb/>
猛雨打萬荷怒聲戰秋鼙水銀忽成泓一㵼無復遺不<lb/>
<pb n="KR3k0028_WYG_011-9a"/>
如㣲雨来翠盤萬珠璣荷翻珠不落鈿響宻更踈清如<lb/>
雪觸窓三更夢䦨時語君君不信對鏡當自知<lb/>
執熱屏人事偃卧傭巾裳過門二三友失喜跣下牀鳴<lb/>
騮出華陌聫轡遵野塘崇軒俯萬荷濯濯涵波光都忘<lb/>
瘴海中疑堕玉井傍逺無膏粉氣近有氷雪凉製葉可<lb/>
以衣采葯可以嘗離騷譜靈草品爾列衆芳已曽識三<lb/>
閭安肯肖六郎詞人更儇薄比咏猶妃嬙曷不觀兹華<lb/>
意色和而荘風吹月露洗豈若冶與倡衆芳慕絶艶誰<lb/>
<pb n="KR3k0028_WYG_011-9b"/>
能参㣲香余詩縱枯淡一掃時世粧<hi>劉後村</hi>
錦帶雜花鈿羅衣垂綠川問子今何去去采江南蓮<hi>梁吴</hi>
<hi>筠</hi>
金槳木蘭船戯采江南蓮蓮香隔浦度荷美滿船鮮<hi>劉孝</hi>
<hi>威</hi>
㣲風揺紫柄輕露拂朱房中池所以綠待我泛紅光<hi>沈約</hi>
桂舟輕不定菱歌引更長採採嗟别離無暇緝為裳<hi>陳祖</hi>
<hi>孫</hi>
<pb n="KR3k0028_WYG_011-10a"/>
洩香銀槖破㵼露玉盤傾我慚塵垢眼見此瓊瑶英<hi>香山</hi>
刺莖淡蕩綠花片参差紅呉歌秋水冷湘廟夜雲空<hi>韋左</hi>
<hi>司</hi>
摘取芙蓉花莫摘芙蓉葉将歸問夫壻顔色何如妾<hi>王昌</hi>
<hi>齡</hi>
藕花斷復續莫辨浦與汀初聞露花香一洗㕓市腥<hi>吕東</hi>
<hi>菜</hi>
芳姿香可人剛道六郎似誰謂前哲心愛蓮比君子<hi>張怡</hi>
<pb n="KR3k0028_WYG_011-10b"/>
<hi>然</hi>
竒竒水上花湛湛花下水花得水扶持水因花富貴當<lb/>
中既植藕四畔還種葦自然秋風生便有江湖意<hi>謝堯仁</hi>
　　五言絶句<lb/>
鑑湖三百里菡蓞發荷花五月西施採人看隘若耶<hi>李白</hi>
佛愛我亦愛清香蜨不偷一般竒特處不上婦人頭<hi>鄭谷</hi>
露華晞别渚烟雨漲横塘容態天然别風流似六郎<hi>白氏</hi>
<hi>集</hi>
<pb n="KR3k0028_WYG_011-11a"/>
謾說黄金屋當年貯阿嬌争如涉江女雙槳逐歸潮<lb/>
昨夜三更裏嫦娥墮玉簮馮夷不敢受捧出碧波心<hi>楊大</hi>
<hi>年</hi>
荷葉罩芙蓉圓青暎嫩紅佳人南陌上翠葢立春風<hi>曹修</hi>
<hi>古</hi>
　　五言八句<lb/>
雖聴采蓮曲誰識采蓮心漾楫愛花逺囘船愁浪深烟<lb/>
生極浦色日落半江隂同侣憐波静看粧堕玉簮<hi>戎昱</hi>
<pb n="KR3k0028_WYG_011-11b"/>
忽聞䕫府句并送逺公蓮翠葢臨風迴氷華浥露鮮舞<lb/>
衣青縞袂倒影爛珠躔想像芙蓉闕㝠㝠絶世縁<hi>文公</hi>
　　五言律詩散聫<lb/>
全紅開似鏡半綠卷如盃誰謂囘風力清香不滿来<hi>杜甫</hi>
魚戯都堪數鷗飛絶自由㑹須窮一賞詰曲任扁舟<hi>劉原</hi>
<hi>父</hi>
　　七言古詩<lb/>
若耶溪傍採蓮女笑隔荷花共人語日照新粧水底明<lb/>
<pb n="KR3k0028_WYG_011-12a"/>
風飄香袖空中舉岸上誰家游冶郎三三五五映垂楊<lb/>
紫騮嘶入落花去見此踟蹰空斷腸<hi>李太白</hi>
大華峯頭玉井蓮花開十丈藕如船冷比雪霜甘比蜜<lb/>
一片入口沉疴痊我欲求之不憚逺青壁無路難夤縁<lb/>
安得長梯上摘實下種七澤根株連<hi>韓文公</hi>
君不學叔隗季隗南入晉又不學大喬小喬東入呉一<lb/>
種桃根與桃葉若為化作雙芙蕖臨淮政成有餘暇坐<lb/>
令舉室生瀟灑鵞溪一幅萬里寛移得浙川入圖畫天<lb/>
<pb n="KR3k0028_WYG_011-12b"/>
空水濶江茫茫想見女英與娥皇九疑雲深蒼梧逺氷<lb/>
姿泣露不成粧苦心抱恨何時了香骨應甘没秋草不<lb/>
如囘首謝秋風分作尹邢来漢宫<hi>周知㣲</hi>
郎采蓮妾采蓮蓮花開似妾初年蓮房結實妾生子郎<lb/>
今采取應相憐暖香雖斷相牽連<hi>鄭菊山</hi>
湧金門外凉生草無數荷花鬭嬌好自憐貧病不出門<lb/>
無柰心情被花惱夜来一雨愁思濃晚看玉露垂庭草<lb/>
便須扶杖買蘭舟莫待紅粧被霜老<hi>湛道山</hi>
<pb n="KR3k0028_WYG_011-13a"/>
　　七言古詩散聫<lb/>
平池碧玉秋波瑩綠雲擁扇青揺柄水宫仙子鬭紅粧<lb/>
輕步凌波踏明鏡彩橋下有雙鴛戯曾托雙鴛問情意<lb/>
半開㣲歛竟無言裛露㣲㣲滴秋淚<lb/>
芙蓉花開秋水冷水面無風見花影飄香上下兩嬋娟<lb/>
雲在巫山月在天<hi>張文潜</hi>
翠盖佳人臨水立寂寞雨中相對泣温泉浮出玉肌寒<lb/>
檀粉不施香汗濕一陣風来碧浪翻珍珠零落難收拾<lb/>
<pb n="KR3k0028_WYG_011-13b"/>
<hi>任菴</hi>
　　七言絶句<lb/>
涔陽女兒花滿頭毿毿同泛木蘭舟秋風日莫南湖裏<lb/>
争唱菱歌不肯休<hi>劉言史</hi>
水國烟香足芰荷就中芳瑞此難過風情為許呉王近<lb/>
紅蕚從教一倍多<hi>陸龜䝉</hi>
素蕋多䝉别艶欺此花真的在瑶池還應有恨無人覺<lb/>
月曉風清欲堕時<lb/>
<pb n="KR3k0028_WYG_011-14a"/>
漢室嬋娟雙姊妹天台縹緲兩神仙當時盡有風流過<lb/>
謫向人間作瑞蓮<hi>卲康節</hi>
貪看翠葢擁紅粧不覺湖邉一夜霜卷却天機雲錦段<lb/>
從教匹練冩秋光<lb/>
日日移床趁下風清香不盡思何窮若為化作龜千嵗<lb/>
巢向田田亂葉中<hi>東坡二首</hi>
鑿破蒼苔漲作池芰荷分得綠参差曉開一朶烟波上<lb/>
是畫真妃出洛時<lb/>
<pb n="KR3k0028_WYG_011-14b"/>
芙蓉照水㺯嬌斜白白紅紅各一家近日新花出新巧<lb/>
一枝能著兩般花<hi>杜祁公二首</hi>
司花手法我能知說破方知未大竒亂剪素羅裝一樹<lb/>
畧将數朶蘸燕支<lb/>
紅白蓮花開共塘兩般顔色一般香恰如漢殿三千女<lb/>
半是濃粧半淡粧<hi>誠齋</hi>
水中仙子並紅腮一㸃芳心兩處開想是鴛鴦頭白死<lb/>
雙魂化作好花来<hi>僧仲殊</hi>
<pb n="KR3k0028_WYG_011-15a"/>
嬌紅婭姹不勝姿只許行人半面窺恰似姑蘇明月夜<lb/>
水晶宫殿貯西施<hi>趙竹隠</hi>
初對庭除似浦池寳陀光彩射晴暉等閒游女来攀折<lb/>
免使蘭橈水濺衣<hi>白氏集</hi>
呉姬一曲採蓮歌回首秋風卷碧波翠葢不能擎雨露<lb/>
鴛鴦應怨夜寒多<hi>吴菊潭</hi>
晚来一棹鑑湖東隊隊峯巒入短蓬一色藕花三十里<lb/>
淡粧濃抺錦青紅<hi>虞可齋</hi>
<pb n="KR3k0028_WYG_011-15b"/>
雨餘無事倚闌干媚水荷花粉未乾十萬瓊珠天不惜<lb/>
綠盤擎出與人看<hi>王月浦</hi>
一様娉婷絶代無水宫魚貫出瓊鋪縁何買得凌波女<lb/>
為有荷盤萬斛珠<hi>鄭安晚</hi>
結亭臨水似舟中夜雨蕭蕭亂打篷荷葉曉看猶不濕<lb/>
却疑誤聽五更風<hi>江古心</hi>
水邉舟子競招招陌上車塵晚更囂只有幽人無個事<lb/>
荷花深處㺯輕橈<hi>劉漫塘</hi>
<pb n="KR3k0028_WYG_011-16a"/>
扇颭宫羅衣浸牀湘妃晚浴試紅粧䦨干月滿難成夢<lb/>
風露侵人徹骨凉<hi>陳占澗</hi>
萬柄綠荷衰颯盡雨中無可盖眠鷗當初乍疊青錢滿<lb/>
肯信池塘有暮秋<hi>許梅屋</hi>
翠盖紅幢耀日鮮西湖佳麗㑹羣仙波平十里鋪雲錦<lb/>
風度清香趂畫船<hi>楊㢲齋</hi>
萱草軒窓處處幽酒中不著客中愁芭蕉葉上無多雨<lb/>
分與池荷一半秋<hi>孔山</hi>
<pb n="KR3k0028_WYG_011-16b"/>
　　七言八句<lb/>
白玉花開綠錦池風流御史報人知看来應是雲中堕<lb/>
偷去須從月下移已被寒蟬催婉晚更經凉雨動䙰褷<lb/>
習家秋色堪圖畫只欠山翁倒接䍦<hi>吴融</hi>
綠荷舒卷凉風攪紅蕚開榮紫菂重雙女漢臯争笑臉<lb/>
二妃湘浦並愁容自憐秋露柔姿結不曉春妖冶態濃<lb/>
終恐玉京仙子識却歸待種碧蓮峰<hi>李紳</hi>
晴久芳池可跣行萍枯唯有草縱横朱苞未見叢叢拆<lb/>
<pb n="KR3k0028_WYG_011-17a"/>
綠柄纔看寸寸生悴若放臣臨楚澤厄于學士蹈秦坑<lb/>
輸他杭越花如錦畫舫名姝夜按笙<hi>劉後村</hi>
　　七言律詩散聫<lb/>
素房含露玉冠鮮紺葉揺風鈿扇圓本是呉中經進藕<lb/>
今為伊水寄生蓮<hi>白香山</hi>
芙蓉池裏葉田田一本雙枝照碧泉濃艶共研香各散<lb/>
東西分麗蒂相連<hi>姚合</hi>
玉膩肌膚碧玉房纍纍波面襯紅粧坐忘佛土三年夢<lb/>
<pb n="KR3k0028_WYG_011-17b"/>
来結人間一夏<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>
                    <hi>髙九萬</hi>
樂府祖<lb/>
　　漁家傲<lb/>
葉有清風花有露葉籠花罩鴛鴦侣白錦頂絲紅錦羽<lb/>
蓮女妒驚飛不許長相聚　日脚沉紅天色暮青凉傘<lb/>
上㣲㣲雨早是水寒無宿處須囘步枉教雨裏分飛去<lb/>
<hi>歐陽公</hi>
　　蝶戀花<lb/>
<pb n="KR3k0028_WYG_011-18a"/>
一曲天香金粉膩蓮子中心自有深深意意宻蓮深秋<lb/>
正媚将花寄恨無人㑹　橋上少年橋下水小棹歸時<lb/>
不許牽紅袂浪濺荷心圓又碎無端欲伴相思淚<lb/>
水浸秋天風皺浪縹緲仙舟只在秋江上和露采蓮愁<lb/>
一晌看花却是啼粧様　折得蓮莖絲未放蓮斷絲牽<lb/>
特地成惆悵歸棹莫隨花蕩漾江頭有個人相望<lb/>
越女采蓮秋水畔窄袖輕羅暗露雙金釧照影摘花花<lb/>
似面芳心只共絲争亂　鸂鶒灘頭風浪晚霧瞑烟昏<lb/>
<pb n="KR3k0028_WYG_011-18b"/>
不見来時伴隠隠歌聲歸棹逺離愁引著江南岸<lb/>
雨過蒲桃新漲綠蒼玉盤傾堕碎珠千斛姬㜮擁前紅<lb/>
簇簇温泉初試真妃浴　驛使南来丹荔熟故剪輕綃<lb/>
一色須時服嬌汗易晞凝醉玉清凉不用香綿撲<hi>宋景文</hi>
妖艶秋蓮生别浦紅臉青腰舊識凌波女照影㺯粧嬌<lb/>
欲語囘風豈是繁華主　可恨良辰天不與纔過斜陽<lb/>
又值黄昏雨朝落暮開空自許竟無人解知心苦<hi>晏叔原</hi>
　　漁家傲<lb/>
<pb n="KR3k0028_WYG_011-19a"/>
荷葉田田青照水孤舟挽在花隂底昨夜蕭蕭疎雨墜<lb/>
愁不寐朝来又覺西風起　雨擺風揺金蕋碎合歡枝<lb/>
上香房翠蓮子與人長厮類無好意年年共在中心裏<lb/>
<hi>歐陽修</hi>
為愛蓮房都一柄雙苞雙蕋雙紅影雨勢斷来風色定<lb/>
池水静仙郎綵女臨鸞鏡　妾有容華君不省花今恩<lb/>
愛猶相並花却有情人薄倖心耿耿因花又染相思病<lb/>
　　採桑子<lb/>
<pb n="KR3k0028_WYG_011-19b"/>
湘妃浦口蓮開盡昨夜紅稀懶過前溪閒艤扁舟看雁<lb/>
飛　去年謝女池邉醉晚雨霏㣲記得歸時旋折新荷<lb/>
盖舞衣<hi>晏叔原</hi>
　　臨江仙<lb/>
獵獵風蒲初暑過瀟然庭户秋清野航渡口帶烟横晚<lb/>
山千萬疊别鶴兩三聲　秋水芙蕖聊蕩槳一樽同破<lb/>
愁城蓼花灘上白鷗明暮雲連極浦急雨暗長汀<hi>蘇養直</hi>
　　新荷葉<lb/>
<pb n="KR3k0028_WYG_011-20a"/>
雨過囘塘圓荷嫩綠新抽越女輕盈畫橈輕送蘭舟波<lb/>
光艶粉紅相間脈脈嬌羞菱歌隠隠漸遥依約凝眸<lb/>
隄上郎心波間粧影遲留不覺歸時暮天碧襯蟾鈎風<lb/>
蝉噪晚餘霞影㡬㸃沙鷗漁笛不道有人獨倚南樓<hi>晁旡</hi>
<hi>咎</hi>
艶態還幽誰能潔净争妍淡抹疑濃肯将自在求憐終<lb/>
嫌獨好任毛嬙西子差肩六郎塗涴似和不似依然<lb/>
赫日如焚諸餘只恁光鮮雨過風生也應百事隨縁香<lb/>
<pb n="KR3k0028_WYG_011-20b"/>
須道地對一池著甚沉烟根株好在淤泥白藕如椽<hi>陳龍</hi>
<hi>川</hi>
　　念奴嬌<lb/>
水楓葉下乍湖光清淺凉生商素西帝宸㳺羅翠盖擁<lb/>
出三千宫女絳采嬌春鉛華掩晝占斷鴛鴦浦歌聲揺<lb/>
曳浣紗人在何處　别岸孤裊一枝廣寒宫殿冷落凄<lb/>
愁苦雪艶氷肌羞澹泊偷把胭脂匀注媚臉籠霞芳心<lb/>
泣露不肯為雲雨金波影裏為誰長憑凝竚<hi>僧仲殊</hi>
<pb n="KR3k0028_WYG_011-21a"/>
　　如夢令<lb/>
嘗記溪亭日暮沉醉不知歸路興盡欲囘舟誤入藕花<lb/>
深處争渡争渡驚起一行鴛鷺<hi>李易安</hi>
　　鵲橋仙<lb/>
藕花亭上無塵無暑灔灔一池秋净綠羅寳盖碧瓊竿<lb/>
翠浪裏重重月影　一家姊妺兩般装束濃淡施朱傅<lb/>
粉夜深風入㣲寒問誰在牙床酒醒<hi>趙徳荘</hi>
　　洞仙歌令<lb/>
<pb n="KR3k0028_WYG_011-21b"/>
若耶溪路别岸花無數斜歛嬌紅向人語綠荷相倚恨<lb/>
囬首西風波淼淼三十六陂烟雨　新粧明照水汀渚<lb/>
生香不嫁東風被誰誤遣踟蹰客意千里綿綿仙浪逺<lb/>
何處凌波㣲步想南浦潮生畫橈歸正月曉風清斷腸<lb/>
凝竚<hi>康伯可</hi>
晚風收暑小池塘荷净獨倚胡床酒初醒起徘徊時有<lb/>
香氣吹来雲藻亂葉底㳺魚動影　空擎承露盖不見<lb/>
氷容惆悵明粧曉鸞鏡後夜月涼時月淡花低幽夢覺<lb/>
<pb n="KR3k0028_WYG_011-22a"/>
欲憑誰省且應記臨流憑䦨干便遥想江南紅酣<lb/>
千頃<hi>劉光祖</hi>
　　鷓鴣天<lb/>
曉日初開露未晞夕烟輕散雨還㣲暗揺綠露㳺魚戱<lb/>
斜照紅雲属玉飛　情脈脈恨依依沙邉空見棹船歸<lb/>
何人解舞新聲曲一試纎腰半尺圍<hi>葉石林</hi>
　　菩薩蠻<lb/>
南軒面對芙蓉浦宜風宜月還宜雨紅少綠多時簾前<lb/>
<pb n="KR3k0028_WYG_011-22b"/>
光景竒　繩床烏木几盡日繁華裏睡起一篇新與花<lb/>
為主人<hi>陳簡齋</hi>
　　踏莎行<lb/>
楊栁囘塘鴛鴦别浦綠萍漲斷蓮舟路斷無蜂蜨慕幽<lb/>
香紅衣脫盡芳心苦　返照迎潮行雲帶雨依依似與<lb/>
騷人語當年不肯嫁東風無端却被秋風誤<hi>賀方囘</hi>
　　相見歡<lb/>
亭亭秋水芙蓉翠帷中又是一年風露笑相逢　天機<lb/>
<pb n="KR3k0028_WYG_011-23a"/>
畔雲錦亂思無窮路隔銀河猶解訴西風<hi>向子諲</hi>
　　蘭陵王<lb/>
蓼汀側朝靄依依㺯色知何許湘女淡粧羽節飛来帶<lb/>
秋碧輕裛素綃織誰與明璫競飾無言處相倚遡應有<lb/>
柔情正堆積　當年駐香鷁記草媚羅裙波暎文席斜<lb/>
陽返照暮雨濕愛天際凉入愁寂念疇昔謾太華峰頭<lb/>
幽夢尋覔而今兩髩如花白但一線才思半星心力新<lb/>
詞竒句便做有怎道得<hi>張約齋</hi>
<pb n="KR3k0028_WYG_011-23b"/>
　　昭君怨<lb/>
月在碧虚中住人向亂荷中去花氣雜風凉滿船香<lb/>
雲被歌聲揺動酒被詩情斷送今夜卧花心擁紅衾<lb/>
　　烏衣啼<lb/>
曉来閒立囘塘一襟香玉颭雲粧風外數枝凉　相並<lb/>
渾如私語惱人腸飛去方知白鷺在花旁<lb/>
　　念奴嬌<lb/>
閙紅一舸記来時長與鴛鴦為侣三十六陂人未到水<lb/>
<pb n="KR3k0028_WYG_011-24a"/>
佩風裳無數翠葉吹凉玉容銷酒更灑菰蒲雨嫣然揺<lb/>
動冷香飛上詩句　日暮青葢亭亭情人不見争忍凌<lb/>
波去只恐舞衣寒易落愁入西風南浦髙栁垂隂老魚<lb/>
吹浪留我花間住田田多少㡬囘沙際歸路<hi>姜堯章</hi>
　　壺中天<lb/>
水晶宫殿放三千龍女凌波浮浴花裏彫房分洞户隠<lb/>
隠釘頭齊簇處子嬌羞碧雲無袖宻䕶圓磋玉堤頭㣲<lb/>
露半身猶掩金綠　知是紫府筵開隨纎指出玲瓏牕<lb/>
<pb n="KR3k0028_WYG_011-24b"/>
屋倩剥霓裳輕手搔掐損些些香玉端的中心宻藏芳<lb/>
意苦味何時足巴城憔悴採歌猶舞新曲<hi>鄭松荘</hi>
　　沁園春<lb/>
淺碧芙蓉素艶亭亭前身阿嬌記湘濱露冷酥容倍㓗<lb/>
華清水滑酒暈全消瑶剪豐肌雲翻碎蕚白羽鮮明時<lb/>
自揺風流處是古香幽韻時度鮮飈　瓊枝璧月清標<lb/>
對千朶婵娟傾翠瓢况水晶臺榭低迷净綠氷霜詞調<lb/>
隠約輕橈細認京房種竒孕秀已覺青衿横素腰西風<lb/>
<pb n="KR3k0028_WYG_011-25a"/>
晚饒有花開十丈玉井非遥<hi>劉玉溪</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0028_WYG_011-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷十一<lb/>
</p>
<p>
</p>
  </div>
<div>
                <head>全芳備祖前集卷十二</head>
    <p>
<pb n="KR3k0028_WYG_012-1a"/>
欽定四庫全書<lb/>
　全芳備祖前集卷十二　　宋　陳景沂　撰<lb/>
　　花部<lb/>
　　　菊花<lb/>
事實祖<lb/>
　　碎錄<lb/>
菊治蘠<hi>爾雅</hi>馬藺為紫菊瞿麥為大菊烏喙苗為鴛鴦菊<lb/>
旋復花為艾菊<hi>仝上</hi>菊有筋菊有白菊有黄菊一名延年<lb/>
<pb n="KR3k0028_WYG_012-1b"/>
一名日精菊有兩種一種紫莖香而味甘美葉可作羹<lb/>
一種青莖而大作蒿艾氣味苦不堪食名薏非真菊也<lb/>
<hi>本草</hi>季秋之月菊有黄華<hi>月令</hi>
　　紀要<lb/>
桓景隨費長房學長房曰九月九日汝家當有大灾厄<lb/>
急縫囊盛茱萸繫臂上登山飲菊酒<hi>續齊諧記</hi>魏文帝與鍾<lb/>
繇書曰嵗往月来忽復九月九日九為陽數俗因其名<lb/>
以為宜于長久是月芳菊紛然歸榮輔體延年莫斯之<lb/>
<pb n="KR3k0028_WYG_012-2a"/>
貴謹奉一束以助彭祖之術<hi>本記</hi>陶潜九月九日無酒宅<lb/>
邉菊叢摘盈把坐其側悵望久之見白衣至乃江州王<lb/>
𢎞送酒即便就酌醉而后歸<hi>續晉陽秋</hi>南陽酈縣有甘谷谷<lb/>
中水香美其上冇大菊落水從山流下得其滋液谷中<lb/>
二十家仰飲此水上夀百二三十中夀百餘嵗七十八<lb/>
十則謂之天<hi>風俗通</hi>酈縣北八里有菊水其源悉芳菊被<lb/>
崖水甚甘馨胡廣久患風羸常汲水飲後疾遂瘳年及<lb/>
百嵗<hi>荆川記</hi>道士朱孺子吴末入玉笥山服菊花乗雲升<lb/>
<pb n="KR3k0028_WYG_012-2b"/>
天<hi>名山記</hi>康風子服甘菊花桐實後得仙<hi>神仙傳</hi>
　　雜著<lb/>
朝飲木蘭之墜露兮夕餐秋菊之落英<hi>離騷</hi>蘭有馨兮菊<lb/>
有芳<hi>漢武秋風詞</hi>三徑就荒松菊猶存<hi>陶潜歸去来辭</hi>翠葉雲布黄<lb/>
蕋星羅<hi>盧湛賦</hi>陸龜䝉自號天隨生宅荒少牆屋多隙地<lb/>
前後皆樹以把菊春苗恣肥得以採擷供左右杯按及<lb/>
夏五月枝葉老硬氣味苦澁旦暮猶督責兒輩掇拾不<lb/>
已遂作把菊賦<hi>文粹</hi>蘇東坡守膠西厨傳索然不堪其憂<lb/>
<pb n="KR3k0028_WYG_012-3a"/>
日與通守劉君廷式循古城廢圃求把菊食之作後把<lb/>
菊賦<hi>文集</hi>張南軒為江陵守之數月方春經行郡圃命採<lb/>
把菊付之庖人或謂光生据方伯之位頥指如意乃從<lb/>
野人之餐得母近于矯激有同於脫粟布被者乎先生<lb/>
應之曰天壤之間孰為正味享或腊毒淡乃其至唯把<lb/>
與菊中和所萃騷南陽於西河又頽齡之可制於是又<lb/>
作續把菊賦<hi>文集</hi>菊草属也以黄為正所以槩稱黄花漢<lb/>
俗九月飲菊酒以祓除不祥盖九月律中無射而數九<lb/>
<pb n="KR3k0028_WYG_012-3b"/>
俗尚九日而用時之草也南陽鄱縣有菊潭飲其水者<lb/>
皆夀神仙傳有康生服其花而成仙菊有黄花禮用以<lb/>
準節令大畧黄花開時節候不差江南地暖百卉造作<lb/>
無時而菊獨不然攷其理菊唯傲烈髙潔不與百卉同<lb/>
其盛衰必待霜降草木黄落而花始開嶺南冬至始有<lb/>
㣲霜故也一名日精一名周盈一名傳延年所宜貴者<lb/>
苗可以菜花可以藥囊可以枕釀可以飲所以髙人隠<lb/>
士籬落畦圃之間不可以一日無此花也陶淵明植于<lb/>
<pb n="KR3k0028_WYG_012-4a"/>
三徑采于東籬裛露掇英汎以忘憂鍾㑹賦以五美謂<lb/>
圓華髙懸凖天極也純黄不雜后土色也早植晚發君<lb/>
子徳也冐霜吐頴象勁直也抔中體輕神仙食也其為<lb/>
所重如此然品類有數十種而白菊一二年多有變黄<lb/>
者余在二水植白菊百餘株次年盡變為黄花今以色<lb/>
之黄白及雜色品類可見於吴門者二十有七種大小<lb/>
顔色殊異而不同自昔好事為牡丹芍藥海棠竹筍作<lb/>
譜記者多矣獨菊花未有為之記者殆亦菊花之闕文<lb/>
<pb n="KR3k0028_WYG_012-4b"/>
也余始以所見為之若夫耳目之未接品類之未偹更<lb/>
俟博雅君子與我同志者續之<hi>史正志</hi>韓魏公在北門有<lb/>
詩云不羞老圃秋容淡且看黄花晚節香識者知其<lb/>
晚節之髙<hi>李彦平</hi>鄭谷十日菊詩云自縁今日人心别未<lb/>
必秋香一夜衰此意甚佳而病在氣不長<hi>詩話</hi>王荆公殘<lb/>
菊詩黄昏風雨打園林殘菊凋零滿地金歐陽公見之<lb/>
戯荆公曰秋花不比春花落憑仗詩人仔細吟荆公聞<lb/>
之笑曰歐九不學之故也豈不見楚詞云夕餐秋菊之<lb/>
<pb n="KR3k0028_WYG_012-5a"/>
落英或云詩之訪落以落訓始盖謂始開之花耳<hi>史正志序</hi>
賦咏祖<lb/>
　　五言散句<lb/>
白露滋園菊<hi>謝惠連</hi>　　　　芳菊舒金英<hi>唐徳宗</hi>
寒花發黄采<hi>張景陽</hi>　　　　時菊委嚴霜<hi>文選</hi>
笑酌黄金花　　　　　　黄花催逸興<hi>李白</hi>
時菊碎榛叢　　　　　　菊垂金秋花<lb/>
雨荒深院菊　　　　　　故里樊川菊<lb/>
<pb n="KR3k0028_WYG_012-5b"/>
盃迎露菊鮮　　　　　　菊蕋獨盈枝<lb/>
重岩細菊斑　　　　　　寒華只暫香<lb/>
輕露栖叢菊<hi>少陵</hi>　　　　　霜曉菊鮮鮮<lb/>
園菊茂新芳　　　　　　牆根菊花好<hi>韓文公</hi>
我屋南牕下今生㡬叢菊<hi>淵明</hi>
細葉抽輕翠圓花簇嫩黄<hi>唐太宗</hi>
晚来髙興處揺蕩菊花期<lb/>
異芳初艶菊故里亦髙格<lb/>
<pb n="KR3k0028_WYG_012-6a"/>
羹煮秋蓴滑盃迎露菊新<lb/>
庭前有白露暗滿菊花團<lb/>
愁眼看秋露寒城菊自花<lb/>
滿步如松碧同時待菊黄<lb/>
伊昔黄花酒如今白髮翁<lb/>
坐開桑落酒来把菊花枝<hi>少陵</hi>
時過菊潭上摘此黄金花<hi>太白</hi>
擷其黄金蕋泛此白玉巵<hi>永叔</hi>
<pb n="KR3k0028_WYG_012-6b"/>
粲粲秋菊早卓為霜中英<hi>老泉</hi>
輕霜臨菊月細雨似梅天<hi>王潜齋</hi>
薦菊明詩眼看梅長道心<hi>陳三嶼</hi>
　　七言散句<lb/>
野徑冷香黄菊秀<hi>永叔</hi>
菊殘猶有傲霜枝<hi>東坡</hi>
竹葉于今既無分菊花從此不須開<lb/>
苦遭白髪不相放羞見黄花無數新<lb/>
<pb n="KR3k0028_WYG_012-7a"/>
籬邉老却陶潜菊江上徒逢袁紹杯<hi>少陵</hi>
江頭赤葉楓愁客籬外黄花菊對誰<hi>嚴氏</hi>
不是花中偏愛菊此花開後更無花<hi>元稹</hi>
陶令思歸未得歸黄花想見繞東籬<hi>周益公</hi>
牢裹烏紗莫吹却免教白髮見黄花<hi>徐竹隠</hi>
蕙菊未開傾竹葉柴桑有夢繞籃輿<hi>趙庸齋</hi>
問花何事人偏愛㑹遇淵明把玩来<hi>吴荆谿</hi>
秋風為我語籬菊且耐寒香伴白雲<hi>王滄灣</hi>
<pb n="KR3k0028_WYG_012-7b"/>
九月黄花依舊好蛩聲空自怨深秋<hi>陳錦山</hi>
白衣不到東籬伴吟得黄花滿口香<hi>黄溪雲</hi>
想得東籬黄已徧到家及取未凋零<hi>湛道山</hi>
草卧夕陽牛犢健菊留秋色蟹螯肥<hi>方秋崖</hi>
不因彭澤休官去未必黄花得許香<hi>沈唯齋</hi>
莫言滿眼無知己耐久黄花是故人<hi>徐集孫</hi>
西風昨夜摧黄葉秋亦無心在菊花<hi>趙釣月</hi>
猶作霓裳舞妖態零紅墜粉濕秋根<hi>張芸叟</hi>
<pb n="KR3k0028_WYG_012-8a"/>
黄花自與淵明别不見閑人直到今<hi>祝和父</hi>
　　五言古詩<lb/>
結廬在人境而無車馬喧問君何能爾心逺地自偏采<lb/>
菊東籬下悠然見南山山氣日夕佳飛鳥相與還此中<lb/>
有真意欲辨已忘言<hi>淵明</hi>
秋菊有佳色裛露掇其英汎此忘憂物逺我遺世情一<lb/>
觴雖獨進杯盡壺自傾日入羣動息歸鳥趨林鳴嘯傲<lb/>
東軒下聊復得此生<hi>淵明</hi>
<pb n="KR3k0028_WYG_012-8b"/>
和澤周三春燁燁凉秋節露凝無游氣天髙風景徹陵<lb/>
岑聳逸峰遥瞻皆竒絶芳菊開林耀青松冠岩列懐此<lb/>
貞秀姿卓為霜中杰銜觴念幽人千載撫爾訣儉素不<lb/>
復展厭厭覺凉月<hi>淵明</hi>
越山春始寒霜菊晩愈好朝来出細粟稍覺芳嵗老孤<lb/>
根䕃長松獨秀無衆草晨光雖照耀秋雨半摧倒先生<lb/>
卧不出黄葉紛可掃無人送酒壺空腸嚼珠寳香風入<lb/>
牙頰楚些發天藻新英蔚已滿宿根寒不槁揚揚㺯芳<lb/>
<pb n="KR3k0028_WYG_012-9a"/>
蜨生死何足道頗訝昌黎公恨爾生不早<hi>東坡</hi>
騷人足竒思香草比君子况此霜下傑清芬絶蘭芷氣<lb/>
禀金行肅徳偹黄中美古来鶴髪翁餐英飲其水但恐<lb/>
藜藿傷課僕加料理<hi>老泉</hi>
黄花候秋節逺自夏小正坤裳有正色鞠衣亦令名一<lb/>
從人偽勝遂與天力争易姓寓非俗改顔隨所令新竒<lb/>
既易售粹駁定相傾疾惡逢伯厚識真似淵明君言我<lb/>
所印世論誰能評願君為霜風一掃紫與頳<hi>東坡</hi>
<pb n="KR3k0028_WYG_012-9b"/>
黄花不負秋與秋作光輝夜霜為作惡朝日為解圍今<lb/>
晨豈重九節意入芳菲孤芳擅天地衆卉亦已㣲殷勤<lb/>
黄金靨照耀白板扉沽酒欲夀花孔方與我違静坐絶<lb/>
省事未覺此計非夕英豈不腴騷人自難肥<hi>陳簡齋</hi>
手種黄金花摩挱待其成朝来風雨過萬暈秋竛竮起<lb/>
問花知否獨立常亭亭嘗於清霜下退然得此生南山<lb/>
與東籬我亦學淵明久落塵網中呌花花不應<hi>陳篔窓</hi>
　　五言古詩散聫<lb/>
<pb n="KR3k0028_WYG_012-10a"/>
少年飲酒時踊躍見菊花今来不復飲每見長咨嗟竚<lb/>
立摘滿手行行把歸家<hi>昌黎</hi>
是節東籬菊紛披為誰秀岑生多新詩性亦嗜醇酎采<lb/>
采黄金花何由滿衣袖<hi>杜甫</hi>
　　五言絶句<lb/>
每恨陶彭澤無錢對菊花如今九日至自覺酒頻賖<hi>少陵</hi>
青蕊冐<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>叢幽姿含曉露政爾破荒唐詎免傷遲暮<hi>誠齋</hi>
<hi>二首</hi>
<pb n="KR3k0028_WYG_012-10b"/>
味苦誰能愛香寒只自珍常将潭底水普供世間人<lb/>
　　五言八句<lb/>
籬落嵗云暮數枝聊自芳雪栽新蕊宻金拆小苞香千<lb/>
載白衣酒一生青女霜春叢莫輕薄彼此有行蔵<hi>羅隠</hi>
寒花開已盡菊蕊獨盈枝舊摘人頻異輕香酒暫隨地<lb/>
偏初衣裌山擁更登危萬國皆戎馬酣歌淚欲垂<hi>杜甫</hi>
　　五言排律<lb/>
家家菊盡黄梁苑獨如霜瑩净真琪樹分明對玉堂仙<lb/>
<pb n="KR3k0028_WYG_012-11a"/>
人披雪氅素女厭紅粧粉蜨来難見麻衣拂更香南風<lb/>
揺羽扇含露滴瓊漿髙艶遮銀井繁枝覆象床桂叢慙<lb/>
並發梅蕚妒先芳一入瑶華咏從兹播樂章<hi>劉禹錫</hi>
　　五言律詩散聫<lb/>
暗暗淡淡紫融融冶冶黄陶令籬邉色羅含宅裏香<hi>李義</hi>
<hi>山</hi>
粲粲黄金裾亭亭白玉膚極知時好異擬與嵗寒俱堕<lb/>
地良不忍抱㧞寜自枯<hi>吴履齋</hi>
<pb n="KR3k0028_WYG_012-11b"/>
　　七言古詩<lb/>
庭前甘菊移時晚青蕊重陽不堪摘明日蕭條醉盡醒<lb/>
殘花爛漫開何益籬邉野外多衆芳采擷瑣細升中堂念<lb/>
兹空長大枝葉結根失所纒風霜<hi>杜甫</hi>
病眼仇寃一束書客舍葭莩菊一株看来看去兩相厭<lb/>
花意蕭條恰似無清晚肩輿過花市陶家全圃移在此<lb/>
千枝萬枝都不看一枝兩枝誰復遣平地㧞起金浮屠<lb/>
瑞光千尺照碧虚乃是結成菊花塔蜜蜂作僧僧作蝶<lb/>
<pb n="KR3k0028_WYG_012-12a"/>
菊花障子更玲瓏翡翠六扇排屏風金錢装面宻如積<lb/>
金鈿滿地無人識先生一見雙眼開故山三徑何獨懐<lb/>
君不見内前四時有花賣和寜門裏花如海<lb/>
　　七言絶句<lb/>
誰将陶令門前菊幻作酴醿白玉花小草真成有風味<lb/>
東園添我老生涯<hi>山谷二首</hi>
吕園未肯輕沽我<hi>時欲買此園</hi>且寄田家砌下栽他日秋光<lb/>
媚重九清香知是故人来<lb/>
<pb n="KR3k0028_WYG_012-12b"/>
共坐䦨邉日欲斜更将金蕊泛流霞欲知却老延齡藥<lb/>
百草摧時始見花<hi>歐陽永叔</hi>
菊生不是遇淵明自更淵明遇菊生嵗老霜寒心獨苦<lb/>
淵明元是菊花精<hi>誠齋三首</hi>
物性從来各一家誰貪寒瘦厭年華菊花自擇風霜國<lb/>
不是春光外菊花<lb/>
鶯様衣裳錢様裁冷霜凉露濺秋埃比他紅紫開差晚<lb/>
時節来時畢竟開<lb/>
<pb n="KR3k0028_WYG_012-13a"/>
城荒葉落風颼颼淮水茫茫古渡頭白首不堪行樂地<lb/>
黄花㸃㸃是離愁<hi>趙信菴三首</hi>
落拓山園載酒米江梅含雪倚春臺菊花無藉秋光老<lb/>
猶自離披帶雨開<lb/>
黄花照眼又經秋山自青青江自流多謝龍頭鰲禁客<lb/>
年年把酒到江樓<lb/>
羞與春華艶冶同殷勤培溉待西風不須牽引淵明比<lb/>
隨分籬邉要㡬叢<hi>劉後村</hi>
<pb n="KR3k0028_WYG_012-13b"/>
獨向隣園看菊囘隔籬驚見一枝梅西風憐我太寂寞<lb/>
特地遣花将句来<hi>徐介軒</hi>
秋風兩度身為客已見重陽未到家村酒不堪供節事<lb/>
祗将青眼看黄花<hi>翁浩堂</hi>
汛掃官㕔頓菊栽老兵怕碍客車来費人早晚勤澆灌<lb/>
何似籬邉自在開<hi>趙台山</hi>
一段風流玉琢成開從霜後越精神休嫌茉莉非吾配<lb/>
㑹識張良似婦人<hi>二隠</hi>
<pb n="KR3k0028_WYG_012-14a"/>
白白黄黄自嵗寒詩人但作菊花看牡丹茉莉非吾事<lb/>
自是時人被眼暪<lb/>
親向東籬手自栽夕陽小徑重徘徊花應得似人乖角<lb/>
過了重陽爛漫開<lb/>
愛花千古說淵明肯把秋光不似春我重此花全晚節<lb/>
賸栽三徑伴閒身<lb/>
新分菊本自鉏山手縳枯藤作矮欄比似著書空用力<lb/>
種花猶得一年看<hi>髙菊磵</hi>
<pb n="KR3k0028_WYG_012-14b"/>
　　七言八句<lb/>
青叢馥郁早抽芽金蕊爛斑晚著花秋意正應宜淡泊<lb/>
化工可是惜鉛華輕烟細雨重陽節曲檻疎籬五栁家<lb/>
暮醉朝吟供採摘更憐寒蝶共生涯<hi>劉屏山</hi>
香名不枉入騷壇最愛霜林耐嵗寒切莫逢人嘆遲暮<lb/>
何曾委地有飄殘人如靖節本堪采世欠靈均少得餐<lb/>
甚矣吾衰閉門坐籬邉自折一枝看<hi>潘紫岩</hi>
　　七言八句散聫<lb/>
<pb n="KR3k0028_WYG_012-15a"/>
陶詩只作黄金實郢客新傳白雪英素色不同籬下發<lb/>
繁花疑是月中生<hi>李義山</hi>
樂府祖<lb/>
　　少年逰<lb/>
去年秋晚此園中攜手玩芳叢拈花嗅蕊惱烟撩霧沉<lb/>
醉倚西風　今年重對芳叢處追往事又成空敲徧䦨<lb/>
干向人無語惆悵滿枝紅<hi>歐陽修</hi>
　　定風波<lb/>
<pb n="KR3k0028_WYG_012-15b"/>
與客攜壺上翠㣲江涵秋影雁初飛人世難逢開口笑<lb/>
菊花須挿滿頭歸　酩酊但酧佳節了雲嶠登臨不用<lb/>
怨斜暉古往今来誰不老多少牛山何必更沾衣<hi>東坡</hi>
　　水調歌頭<lb/>
江水浸雲影鴻雁欲南飛攜壺結客何處空翠緲烟霏<lb/>
塵世難逢一笑况有紫萸黄菊須挿滿頭歸風景今朝<lb/>
是身世昔人非　酧佳節須酩酊莫相違人生如寄何<lb/>
事辛苦怨斜暉無盡今来古往何限春花秋月變化倐<lb/>
<pb n="KR3k0028_WYG_012-16a"/>
無依問取牛山客何必獨沾衣<hi>朱文公</hi>
　　南鄉子<lb/>
黄菊滿東籬與客攜壺上翠㣲已是有花兼有酒良期<lb/>
不用登臨怨落暉　滿酌不須辭莫待無花空折枝寂<lb/>
寞酒醒人散后堪悲節去花愁蝶不知<hi>山谷</hi>
　　鷓鴣天<lb/>
黄菊枝頭坐曉寒人生莫放酒杯乾風前横笛斜吹雨<lb/>
醉裏簮花倒著冠　身健在且加餐舞裙歌板盡清歡<lb/>
<pb n="KR3k0028_WYG_012-16b"/>
黄花白髮相牽挽付與時人冷眼看<lb/>
　　受恩深<lb/>
雅致装庭宇黄花開淡佇細香明艶盡天與助秀色堪<lb/>
餐向曉自有真珠露剛被金錢妒擬買秋天容易獨步<lb/>
　粉蜨無情蜂已去要上金樽唯有詩人曾許待宴賞<lb/>
重陽恁時盡把芳心吐陶令經回顧悴憔東籬冷烟疎<lb/>
雨<hi>栁耆郷</hi>
　　醉花隂<lb/>
<pb n="KR3k0028_WYG_012-17a"/>
薄霧濃隂愁永晝瑞腦噴香獸時節又重陽玉枕紗㡡<lb/>
半夜秋初透　東籬把酒黄昏后有暗香盈袖莫道不<lb/>
消魂簾卷西風人比黄花瘦<hi>李易安</hi>
　　破陣子<lb/>
憶得去年今日黄花正滿東籬曽與主人臨小檻共折<lb/>
香英泛酒巵長條挿髩垂　人貌不應遷換<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>叢又覩<lb/>
芳菲重把一樽尋舊徑可惜光隂去似飛風髙露冷時<lb/>
<hi>晏叔原</hi>
<pb n="KR3k0028_WYG_012-17b"/>
　　驀山溪<lb/>
年芳已逺凉夏疎疎雨菊占此時開背佳期清秋何處<lb/>
滴成金豆彈破栗文圎臨水檻倚風亭全勝東籬暮<lb/>
茱萸未結誰是多情侣菖葉與葵花也相饒也相妒主<lb/>
人著意何必念登髙浮酒面解煩襟消盡當筵暑<hi>仲殊</hi>
　　鷓鴣天<lb/>
一種濃華别様粧留連春色到秋光解将天上千年艶<lb/>
翻作人間九日黄　凝薄霧傲繁霜東籬恰似武陵鄉<lb/>
<pb n="KR3k0028_WYG_012-18a"/>
有時醉眼偷相顧錯認陶潜作阮郎<hi>張于湖</hi>
　　如夢令<lb/>
野菊亭亭争秀閑伴露荷風栁淺碧小開花誰摘誰㸔<lb/>
誰嗅知否知否不入東籬杯酒<hi>張約齋</hi>
　　念奴嬌<lb/>
老夫白髮尚兒戯廢圃一畨料理餐飲落英并墜露重<lb/>
把離騷拈起冷艶幽香深黄淺白占斷西風裏飛来雙<lb/>
蜨繞叢欲去還止　嘗試銓次羣芳梅花差可伯仲之<lb/>
<pb n="KR3k0028_WYG_012-18b"/>
間耳佛說諸天金世界未必荘嚴如此尚友靈均定交<lb/>
元亮結好天隨子籬邉坡下一杯聊泛菊蕊<hi>劉後村</hi>
　　鵲橋仙<lb/>
寒叢㺯日寳鈿承露籬落亭亭相倚當年彭澤未歸来<lb/>
料獨抱幽香一世　疎風冷雨淡烟殘照日日重陽天<lb/>
氣帽簷已是半欹斜問甕裡新蒭熟未<hi>盧蒲江</hi>
　　好事近<lb/>
秋色到東籬一種露紅先占應念金英冷淡滴胭脂濃<lb/>
<pb n="KR3k0028_WYG_012-19a"/>
染　依稀十月小桃花霜蕊破霞臉何事淵明風致却<lb/>
十分妖艶<hi>劉圻父</hi>
　　一落索<lb/>
瘦得黄花能小一簾香杳東籬雲冷正愁予猶幸是西<lb/>
風少　葉下亭臯𣺌𣺌秋何為者無錢持蟹對黄花又<lb/>
辜負重陽也<hi>方秋崖</hi>
　<lb/>
　<lb/>
<pb n="KR3k0028_WYG_012-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷十二<lb/>
</p>
<p>
</p>
  </div>
<div>
                <head>全芳備祖前集卷十三</head>
    <p>
<pb n="KR3k0028_WYG_013-1a"/>
欽定四庫全書<lb/>
　全芳備祖前集卷十三　　宋　陳景沂　撰<lb/>
　　花部<lb/>
　　　巖桂花<lb/>
事實祖<lb/>
　　碎錄<lb/>
梫木桂樹也一名木樨花淡白其淡紅者謂之丹桂黄<lb/>
花者能子叢生巖嶺間<hi>爾雅</hi>
<pb n="KR3k0028_WYG_013-1b"/>
　　紀要<lb/>
月中有桂樹<hi>淮南子</hi>月桂髙五丈下有人常斫之樹瘡隨<lb/>
合人姓呉名剛西河人學仙有過謫令伐樹<hi>南陽雜爼</hi>臯塗<lb/>
之山有桂木八樹在賁禺東八樹成桂言其大也賁禺<lb/>
即畨禺也<hi>山海經</hi>桂陽郡有桂嶺放花徧白林嶺盡香<hi>地理</hi>
<hi>志</hi>淮南子劉安好道感八公共登山斫桂樹而賦有大<lb/>
小桂山因以自號招隠士者劉安小山之所作也<hi>楚辭注</hi>
有左翁者坐桂樹下以玉杯承甘露與呉猛服之<hi>盧山記</hi>
<pb n="KR3k0028_WYG_013-2a"/>
晉郄詵對䇿第一武帝問之曰臣今為天下第一猶桂<lb/>
林一枝<hi>晉史</hi>
　　雜著<lb/>
桂樹叢生兮山之幽偃蹇連蜷兮枝相繚山氣巃嵸兮<lb/>
石嵯峨谿谷嶄岩兮水層波猿狖羣嘯兮虎豹嗥扳援<lb/>
桂枝兮聊淹留王孫逰兮不歸春草生兮萋萋嵗暮兮<lb/>
不自聊蟪蛄鳴兮啾啾坱兮軋山曲<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>心淹留兮恫慌<lb/>
惚罔兮沕憭兮慄虎豹穴叢薄深林兮人上慄嶔崟﨑<lb/>
<pb n="KR3k0028_WYG_013-2b"/>
嶬兮䂩磈磳硊樹輪相糺兮林木茇骪青莎襍樹兮薠<lb/>
草靃靡白鹿麏䴥兮或騰或倚状貌崟崟兮峩峩凄凄<lb/>
兮漇漇獼猴兮熊羆慕類兮以悲攀援桂枝兮聊淹留<lb/>
虎豹鬭兮熊羆哮禽獸駭兮亡其曹王孫兮歸来山中<lb/>
兮不可久留<hi>小山招隠</hi>朱桂黟條于南北<hi>靈光殿賦</hi>桂樹列兮紛<lb/>
敷吐花紫兮布條實孤　飲<graphic n="KR1642" url="https://raw.githubusercontent.com/kanripo/KR-Gaiji/master/images/KR1642.png" mimeType="image/png"/>若之朝露兮搆桂木以<lb/>
為室　桂蠧不知所淹留兮<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>虫不知死於葵葉　桂<lb/>
芳香兮正堅故君子依之<hi>並文選</hi>桂棹兮蘭枻　桂棟兮<lb/>
<pb n="KR3k0028_WYG_013-3a"/>
棼橑　結桂枝兮延佇沛吾乗兮桂舟援北斗兮酌桂<lb/>
漿<hi>並楚詞</hi>南州之炎徳兮麗桂樹之冬榮<hi>逺㳺</hi>天竺山昔有<lb/>
梵僧云從天竺鷲山飛来八月十五夜嘗有桂子落故<lb/>
白樂天詩云仙花桂子落紛紛<hi>東坡詩注</hi>竇禹鈞有子五人<lb/>
俱登科馮道贈之詩曰靈椿一樹老丹桂五枝芳<hi>詩集</hi>
賦咏祖<lb/>
　　五言散句<lb/>
㣲風動桂華<hi>嵇康</hi>　　　　　秋風生桂枝<hi>沈休文</hi>
<pb n="KR3k0028_WYG_013-3b"/>
有喜留攀桂　　　　　　禮闈曽擢桂<lb/>
丹桂風霜急　　　　　　賞月延秋桂<hi>少陵</hi>
仙籍桂香浮　　　　　　霧宻前山桂<hi>栁子厚</hi>
桂子秋皎潔<hi>孟浩然</hi>　　　　青桂隠遥月<lb/>
南州實炎徳桂樹凌寒山<hi>謝靈運</hi>
相思在何處桂樹青雲端<hi>李白</hi>
桂子月中落天香雲外飄<hi>宋之問</hi>
斫却月中桂清光應更多<hi>少陵</hi>
<pb n="KR3k0028_WYG_013-4a"/>
轉蓬行地逺攀桂仰天髙<lb/>
故園松桂發萬里共清輝<lb/>
蒼蒼山中桂團團霜露色<hi>文選</hi>
窮冬百草死幽桂乃芬芳<hi>韓文公</hi>
山中有桂花莫将花如霰<hi>王維</hi>
離披得幽桂芳本欣盈握<hi>栁宗元</hi>
瓊葉潤不凋珠英粲如織<hi>李徳裕</hi>
何年霜夜月桂子落寒山<lb/>
<pb n="KR3k0028_WYG_013-4b"/>
桂熟長收子蘭生不作畦<hi>王建</hi>
忽逢幽隠樹如見獨醒人<hi>于武陵</hi>
蟾宫分異種人世敢清香<hi>白氏集</hi>
弟子已攀桂先生猶卧雲<hi>方干</hi>
近方簷蔔黄逺比茉莉小<hi>林髙隠</hi>
　　七言散句<lb/>
山頭老桂吹古香<lb/>
聫翩桂花墜秋月<hi>李長吉</hi>
<pb n="KR3k0028_WYG_013-5a"/>
兔寒蟾冷桂香白<hi>李義山</hi>
清露香浮黄玉枝<hi>陳簡齋</hi>
山雲漠漠桂花濕<hi>東坡</hi>
桂子髙攀第一枝<lb/>
桂折一枝先許我楊穿三葉盡驚人<hi>白香山</hi>
長抱秋蟾滋秋氣偶揺風露墜堦除<hi>𠫭寥</hi>
松椿自有千年夀蘭蕙何無千里香<hi>白氏集</hi>
國香熏舍先生醉秋葉栽花客子迷<lb/>
<pb n="KR3k0028_WYG_013-5b"/>
楚塞山深草木馨秋来處處發菁英<lb/>
天将秋氣蒸寒馥月借金波摘小黄<lb/>
夹路兩行森翠葢西風半夜散麩金<hi>誠齋</hi>
憶曽寒露飄金粟自領兒童拾薄金<lb/>
已搜杞菊到詒厥絶與木樨親友于<lb/>
露下風髙月當户夢囘酒醒客聞砧<lb/>
看来看去能㡬大如何著得許多香<lb/>
天開金粟如来蔵人立廣寒宫殿秋<lb/>
<pb n="KR3k0028_WYG_013-6a"/>
　　五言古詩<lb/>
問春桂桃李正芳華年光隨處滿何事獨無花春桂答<lb/>
春華詎能久風霜揺落時獨秀君知否<hi>王績</hi>
世人種桃李多在金張門攀折争㨗徑及此春風暄一<lb/>
朝天霜下榮耀難久存安知南山桂綠葉垂芳根青隂<lb/>
亦可托何惜植君園<hi>太白</hi>
謫官去南裔清湘繞靈岳晨登黄葭岸霜景霽紛濁披<lb/>
離得幽桂芳本欣盈握火井困烟燼薪采久摧剥道傍<lb/>
<pb n="KR3k0028_WYG_013-6b"/>
且不顧岑嶺况幽邈傾筐擁故壤栖息期鸞鷟路逺清<lb/>
凉宫一雨悟無學南人始<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>重㣲我誰先覺芳意不可<lb/>
傳丹心徒自渥<hi>栁子厚移桂</hi>
有客賞芳菲移根自幽谷為懐中山趣愛此岩下綠晚<lb/>
露秋暉浮清隂藥䦨曲更待繁花白邀君㺯芳馥<hi>歐陽永叔</hi>
化工吝幽香斑斑被花木氤氲寒岩桂髙韻盖羣馥無<lb/>
人盡日芳守志何幽獨士介恥求知女貞慚自鬻凄凉<lb/>
楚山秋樛枝吐金粟淺水暎輕明㣲飈發含蓄樓端静<lb/>
<pb n="KR3k0028_WYG_013-7a"/>
忽聞馬上遥相逐踟蹰為延竚但見林巒綠瓶罌誰折<lb/>
贈清芬閟廬屋久處不自知乍至稱馥郁客悲芳嵗暮<lb/>
夢繞寒溪曲長吟小山詞古意恐難復<hi>劉屏山</hi>
天心不求金富嫗不復蔵居然土同價散作草木芳英<lb/>
英園中葵一心傾太陽采采籬下菊令汝夀命康唯此<lb/>
木之樨更貯萬斛香雄姿傲霜雪鱗甲森青蒼三賢鼎<lb/>
足立正色凜相望豈比桃李徒紅紫紛披昌聊息貪者<lb/>
心来上君子堂嵗晚從我㳺寘汝兄弟行<hi>張于湖</hi>
<pb n="KR3k0028_WYG_013-7b"/>
　　五言古詩散聫<lb/>
不歸天上月空老山中年無人為移植添入上林園<hi>香山</hi>
團團桂叢孤枝葉寒更媚托根庭宇間自有幽人致何<lb/>
必問嫦娥青雲借餘地<hi>曽文昭</hi>
　　五言絶句<lb/>
堂中有八樹繁華無四時不識風霜古安知零落期<hi>梁萬</hi>
<hi>雲</hi>
新叢入望苑舊幹别層城請視今移處何如月裏生<hi>庾肩</hi>
<pb n="KR3k0028_WYG_013-8a"/>
<hi>吾</hi>
不是人間種移從月窟来廣寒香一㸃吹得滿山開<hi>楊誠</hi>
<hi>齋</hi>
喬木生夏凉芳蕤散秋馥未覺嵗将寒扶疏方繞屋<hi>朱文</hi>
<hi>公</hi>
　　五言八句<lb/>
未植蟾宫裡寜移玉殿幽枝生無限月花滿自然秋侠<lb/>
客條為馬仙人葉作舟願君期道術攀折可淹留<hi>李嶠</hi>
<pb n="KR3k0028_WYG_013-8b"/>
日暖山上路鶯啼知已春忽逢幽隠樹如見獨醒人石<lb/>
冷開常晚風多落已頻樵夫應不識嵗久伐為薪<hi>于武陵</hi>
山中綠玉樹瀟灑向秋深小閣芬㣲度詩帷氣欲侵披<lb/>
懐清露曉遇賞夕嵐隂<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>重王孫意天涯淚滿襟<hi>朱文公三</hi>
<hi>首</hi>
亭亭岩下桂嵗晚獨芬芳葉宻千層綠花開萬㸃黄天<lb/>
香生净想雲影䕶仙粧誰識王孫意空吟招隠章<lb/>
露浥黄金蕊風生碧玉枝千林向揺落此樹獨華滋木<lb/>
<pb n="KR3k0028_WYG_013-9a"/>
末難同調籬邉不並時扳援香滿袖歎息共心期<lb/>
　　五言律詩散聫<lb/>
玉蕊琅玕樹天香知意薰露寒清透骨風定逺含芬<hi>菊磵</hi>
　　七言古詩<lb/>
玉階桂影秋綽約天香為卷浮雲薄婵娟醉眠水晶殿<lb/>
老蟾不守餘香落蒼苔忽生霜月裔仙芬凄冷真珠蕚<lb/>
娟娟石畔為誰妍香霧著人清入幕夜深醉月寒相就<lb/>
荼䕷却作傷心瘦㺯雲仙女淡紵衣烟裙不著鴛鴦繡<lb/>
<pb n="KR3k0028_WYG_013-9b"/>
眼中寒香誰同惜冷吟經召梅花魄小蠻為洗玻璃杯<lb/>
晚来秋甕蒲桃碧<hi>毛澤民</hi>
西風夜入小池塘木樨漏泄月中香一粒粟中香萬斛<lb/>
君看一梢㡬金粟<hi>誠齋</hi>
　　七言絶句<lb/>
瀹雪凝酥㸃嫩黄薔薇清露染衣裳西風掃盡狂蜂蝶<lb/>
猶伴天邉桂子香<hi>韓子蒼</hi>
弹壓西風擅衆芳十分秋色為伊忙一枝淡貯書窓下<lb/>
<pb n="KR3k0028_WYG_013-10a"/>
人與花心各自香<hi>朱淑真二首</hi>
月待圓時花正好花将殘後月還虧須知天上人間物<lb/>
同稟秋清在一時<lb/>
輕薄西風未辨霜夜揉黄雪作秋光吹殘六出猶餘四<lb/>
正似天花更著香<hi>謝無逸</hi>
雨過西風作晚凉連雲老翠出新黄清芬一日来天闕<lb/>
世上龍涎不敢香<hi>鄭志宏</hi>
衆芳揺落九秋期横出天香第一枝莫似寒梅太孤絶<lb/>
<pb n="KR3k0028_WYG_013-10b"/>
更教遥夜笛中吹<hi>文公三首</hi>
仙衣纔試鬰金黄便覺秋風滿院香定觀極知先透徹<lb/>
道心豈是故迎将<lb/>
秋到寒岩桂樹叢小山吟罷思悲翁不妨更作淹留計<lb/>
占取人間十里風<lb/>
學仙深媿似吳郎賴有吾廬兩子蒼疑是廣寒宫裏種<lb/>
一秋三度送秋香<hi>王梅溪</hi>
誰遣秋風開此花天香来自玉皇家鬰金裳浥薔薇露<lb/>
<pb n="KR3k0028_WYG_013-11a"/>
知是仙人蕚綠華<hi>方秋崖</hi>
翠葉金華小胆瓶輕拈微嗅不勝情從教失陷沈烟冷<lb/>
驀地薫心夢也清<hi>徐分軒</hi>
露洗金虫一半開層層碧玉暎樓臺西風昨夜吹香過<lb/>
人在闌干待月来<hi>吴菊潭</hi>
多應仙國山邉種豈是嫦娥月裏香願為兒孫積隂徳<lb/>
東堂時占一枝芳<hi>朱貫之二首</hi>
人間植物月中根碧樹分敷散寳熏自是荘嚴等金粟<lb/>
<pb n="KR3k0028_WYG_013-11b"/>
不将妖艶比紅裙<lb/>
天公憐我太岑寂每嵗殷勤兩度開收拾落英将底用<lb/>
博山香裏薦清杯<hi>鄭行可</hi>
　　七言八句<lb/>
月缺霜濃蕊却乾此花元属桂堂仙鷲峰子落驚前夜<lb/>
蟾窟枝空記昔年破械髙僧憐耿介練裙溪女鬭清妍<lb/>
願公採擷紉幽佩莫遣遺芳老澗邉<hi>東坡</hi>
塵世何曽識桂林花仙夜入廣寒深移将天上衆香國<lb/>
<pb n="KR3k0028_WYG_013-12a"/>
寄在梢頭一粟金露下風髙月當戸夢囘酒醒客聞砧<lb/>
詩情惱得渾無那不為龍涎與水沈<hi>誠齋二首</hi>
分得吳剛斫處林鵞兒灑色不須深系從犀首名干木<lb/>
泒别黄香字子金衣濺薔薇兼水麝韻如月杵應霜砧<lb/>
餘芳熏入旃檀骨從此人間有桂沈<lb/>
翠圍侍女擁紅幢霞臉調朱笑額黄共醉東君千日酒<lb/>
更翻西母九霞觴人間天上髙低影月下風前自在香<lb/>
輪得廣寒宫裏客年年綠鬂賞秋光<hi>楊濟翁謝周益公</hi>
<pb n="KR3k0028_WYG_013-12b"/>
重重簾幙䕶金㹸小樹花開逼麝臍寒色十分新疹粟<lb/>
春心一㸃暗通犀香延棋畔仙人斧影射燈前太乙藜<lb/>
從此再週花甲子伴公長醉玉東西<hi>徐竹溪</hi>
樂府祖<lb/>
　　清平樂<lb/>
人間花少菊小芙蓉老冷淡仙人偏得道買住西風一<lb/>
笑　前身應是江梅黄姑㸃破氷肌只道暗香猶在𠫭<lb/>
差清似南枝<hi>朱希真</hi>
<pb n="KR3k0028_WYG_013-13a"/>
小山叢桂最有留人意拂葉扳花無限思雨濕濃香滿<lb/>
袂　别来過了秋光翠簾昨夜新霜多少月宫閑色姮<lb/>
娥與借㣲芳<hi>劉原父</hi>
斷崖流水香度青林底元配騷人蘭與芷不數春風桃<lb/>
李　淮南巖桂小山詩翁合得扳翻身到十洲三島心<lb/>
㳺萬壑千岩<hi>蘇養直</hi>
黄衫相倚翠葆層層底八月江南風日美㺯影山腰水<lb/>
尾　楚人未識孤妍離騷遺恨千年無住菴中新事一<lb/>
<pb n="KR3k0028_WYG_013-13b"/>
枝喚起幽禪<hi>陳藺齋</hi>
秋光如洗釀作鵞黄蟻散入千巖佳樹裏惟許修門人<lb/>
醉　輕鈿重上風鬟不禁月冷霜寒步障深沈歸去依<lb/>
然愁滿江山<hi>韓叔夏</hi>
少年痛飲憶向吳江醒明月團圓髙樹影十里薔薇水<lb/>
冷　大都一㸃宫黄人間直恁芬芳怕是秋天風露染<lb/>
教世界都香<hi>稼軒二首</hi>
月明秋曉翠葢團團好剪碎黄金教恁小都著葉兒遮<lb/>
<pb n="KR3k0028_WYG_013-14a"/>
了　折来休似平時小牕能有髙低無頓許多香處只<lb/>
消三兩枝兒<lb/>
　　秦樓月<lb/>
香<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>小山叢桂烘温玉烘温玉酒愁花暗沈腰如東<lb/>
　煩君剰興陽春曲為君細拂羅衾馥羅衾馥一春幽<lb/>
夢與君相續<hi>趙介菴</hi>
　　滿庭芳<lb/>
秋入㣲隂凉生平逺小山愁絶天南似聞還斷飛粟徧<lb/>
<pb n="KR3k0028_WYG_013-14b"/>
千巖葉底輕黄纂纂惱人是㣲裂方緘翛然勝清真冷<lb/>
淡無艶寄塵凡　澄潭欹兩岸波光揺動碧影相㕘任<lb/>
西風十里吹度松杉我自寒灰槁木凝神處不覺醺酣<lb/>
歸来晚飛花無迹明月滿空山<hi>劉子暈</hi>
月窟盤根雲岩分種絶知不是塵凡琉璃剪葉金粟綴<lb/>
花繁黄菊周旋避舍友蘭蕙羞殺山樊清香逺秋風十<lb/>
里鼻觀已先㕘　酒䦨聽我語平生半世江北江南經<lb/>
行處無窮綠水青山嘗被此花相惱思共老結屋中間<lb/>
<pb n="KR3k0028_WYG_013-15a"/>
不因著薌林底事㳺戯到人寰<hi>向伯恭</hi>
　　生查子<lb/>
我愛木中犀不是凡花數清似水沈香色染薔薇露<lb/>
薌林月冷時玉笥雲深處歸夢托西風夜夜江頭路<hi>向薌</hi>
<hi>林</hi>
　　蝶戀花<lb/>
岩桂秋風南埭露牆外行人十里香隨步此是薌林㳺<lb/>
戯處誰知不向根塵住　今日對花非浪語憶昨明光<lb/>
<pb n="KR3k0028_WYG_013-15b"/>
早辱君王顧生怕素繩輕㸃汚思鱸何似思花去<hi>向伯恭</hi>
　　桂枝香<lb/>
天髙氣肅正月色分明秋容新沐桂子初收三十六宫<lb/>
都足不辭散落人間去怕羣花自嫌凡俗向他秋晚喚<lb/>
回春意㡬畨幽獨　是天上餘香賸馥<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>一樹香風十<lb/>
里相續坐對花旁但見色浮金粟芙蓉只解添秋思况<lb/>
東籬凄凉黄菊入時太淺背時太逺愛尋髙躅<hi>龍川</hi>
　　驀山溪<lb/>
<pb n="KR3k0028_WYG_013-16a"/>
嫣然一笑風味人間沒来自廣寒宫直偷得天香入骨<lb/>
軟金縷屑㸃綴碧瓊枝花蔵葉葉籠花剛被風吹拂<lb/>
道人衾帳不用沈烟熨挿滿枕屏山覺身在藍橋仙窟<lb/>
一觴一咏消得九秋愁籬邊菊畹中蘭甘避芳塵不<hi>鄭松</hi>
<hi>窓</hi>
　　霜天曉角<lb/>
綠雲剪葉低䕶與黄金屑占斷花中聲譽香韻兩清潔<lb/>
　勝絶君聽説是他来處别試看金衣猶帶金庭露玉<lb/>
<pb n="KR3k0028_WYG_013-16b"/>
階月<lb/>
　　水龍吟<lb/>
智瓊嬌額塗黄為誰種作秋風蕊寒香半露綠幃深護<lb/>
猶聞千里山麝生臍水沈削蠟一時羞避向錢塘江上<lb/>
中秋月下有人暗尋遺子　不柰書生習氣對羣花領<lb/>
畧風味騷人已去欲紉幽佩重為湘酹天賦風流友梅<lb/>
兄蕙輿桃奴李向明牕棐几纎枝未老眼明如水<hi>楊補之</hi>
　　臨江仙<lb/>
<pb n="KR3k0028_WYG_013-17a"/>
玉宇凉生清禁曉丹葩色照晴空珊瑚敲碎小玲瓏人<lb/>
間無此種来自廣寒宫　雕玉䦨干深院静嫣然凝笑<lb/>
西風曲屏須占一枝紅且圖欹醉枕香到夢魂中<hi>張材甫</hi>
　　小䦨干<lb/>
露華深釀古香濃一樹出雲叢牕間試與閑培秋事聊<lb/>
寄幽悰　鈎簾静對西風晚塵外小房櫳輕隂淡日淺<lb/>
寒清月想見山中<hi>盧浦江</hi>
　<lb/>
<pb n="KR3k0028_WYG_013-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷十三<lb/>
</p>
<p>
</p>
  </div>
<div>
                <head>全芳備祖前集卷十四</head>
    <p>
<pb n="KR3k0028_WYG_014-1a"/>
欽定四庫全書<lb/>
　全芳備祖前集卷十四　　宋　陳景沂　撰<lb/>
　　花部<lb/>
　　　葵花<hi>附葵菜丈黄葵  一  紅</hi>
事實祖<lb/>
　　碎録<lb/>
葵有三種一取其花名蜀葵一取其葉名蒲葵<lb/>
一取其可食名葵菜<hi>南方草木記</hi>菺戎葵今蜀葵也<lb/>
<pb n="KR3k0028_WYG_014-1b"/>
如木槿花晉傅𤣥蜀葵賦序曰其苗似瓜瓠既<lb/>
大而潔鮮黄色耀日<hi>爾雅志</hi>黄葵常傾葉向日不<lb/>
令照其根<hi>說文</hi>蜀葵有檀心色如牡丹姚黄蕊則<lb/>
蜀葵也<hi>本草</hi>黄葵治便淋及催生處處有之春生<lb/>
苗葉與蜀葵頗相似葉尖狹多刻缺夏末開花<lb/>
淺黄色與蜀葵别種將産時取四十九粒子研<lb/>
爛温熱酒調下小花者名錦蜀葵又名戎葵<hi>本草</hi>
若葵藿之傾太陽<hi>曹子建表</hi>葵藿葵菜也<hi>説文</hi>七月烹<lb/>
<pb n="KR3k0028_WYG_014-2a"/>
葵及菽<hi>豳風</hi>葵承露也大莖小葉花紫黄色<hi>爾雅</hi>一<lb/>
丈紅浙間又一種葵俗名一丈紅花有五色<hi>南方草木</hi>
<hi>記</hi>
　　紀要<lb/>
仲尼曰鮑荘子智不如葵葵猶能衛其足<hi>左傳</hi>公儀休為<lb/>
魯相食於舍而茹葵葵美愠而㧞之曰又奪園夫紅女<lb/>
之利乎<hi>董仲舒䇿</hi>魯監門女嬰相從績中夜泣曰衛世子不<lb/>
肖是以泣其偶問其故曰宋司馬得罪於宋出奔於魯<lb/>
<pb n="KR3k0028_WYG_014-2b"/>
馬逸食吾園葵是嵗失利一半由是觀之禍福相反也<lb/>
<hi>韓詩外傳</hi>魯漆室女曰昔晉客舍我家繫馬於園馬逸踐吾<lb/>
園葵使我終嵗不厭葵味<hi>列女傳</hi>丁次都不知何許人為<lb/>
遼東丁氏作奴丁氏常使買葵問何得此云從日南来<lb/>
<hi>列仙傳</hi>周顒清貧終日長蔬王儉謂顒曰卿山中何所食<lb/>
最勝答曰赤米白鹽綠葵紫蓼又曰春初早韭秋末晚<lb/>
菘<hi>南史</hi>北齊彭城王攸在郡王氏種葵三畝被人盜之王<lb/>
宻書葵葉明旦令人入市看之遂得偷者<hi>北史本傳</hi>符堅欲<lb/>
<pb n="KR3k0028_WYG_014-3a"/>
南師夢葵生城南以問婦曰若君逺出難為将也<hi>異苑</hi>
　　雜著<lb/>
衰荷依䕃時藿向陽綠葵含露白薤負霜<hi>潘岳賦</hi>布䕶交<lb/>
加蓊茸分葩疎莖宻葉翠蕚丹花<hi>梁王筠賦</hi>惟兹珍草懐芬<lb/>
吐榮挺河渭之膏壤吸昇井之𤣥精繞銅雀而疏植映<lb/>
昆明而羅生作妙觀于神洲扇令名於東京馳驛命而<lb/>
逺致攅華林而麗庭申脩翹之冉冉播圓葉之青青<hi>虞翻</hi>
<hi>賦</hi>蝶翅堪憎蜂鬚可妬㡬多之金粉遭竊一㸃之檀心<lb/>
<pb n="KR3k0028_WYG_014-3b"/>
被汚<hi>韓偓賦</hi>
賦咏祖<lb/>
　　五言散句<lb/>
紅葵旌節花<hi>穎濵</hi>　　　　　園葵猶向日<hi>文選</hi>
香宜配碧葵<hi>少陵</hi>
青青園中葵朝露待日晞<hi>沈休文</hi>
譬如後園葵有葉待秋霜<hi>文選</hi>
流目視西園曄曄榮紫葵<hi>淵明</hi>
<pb n="KR3k0028_WYG_014-4a"/>
無以肉食資取笑葵與藿<hi>文選</hi>
水烟通徑草秋露接園葵<hi>少陵</hi>
葵花雖粲粲蒂淺不勝簮<hi>東坡</hi>
　　七言散句<lb/>
爛煮葵羹斟桂醑風流可惜在蠻邨<hi>東坡</hi>
西崦人家應自樂紫葵燒笋餉春耕<lb/>
秋風似學金丹術戱把琉黄製酒盃<hi>陳司封</hi>
一樹黄葵金盞側勸人相對醉西風<hi>潘徳久</hi>
<pb n="KR3k0028_WYG_014-4b"/>
　　五言古詩<lb/>
賓厨何所有炊稲烹秋葵紅粒香復軟綠葉滑且肥饑<lb/>
来止于飽飽後復何思思憶榮遇日迨今窮退時今亦<lb/>
不凍餒昔日無餘資口既不减食身又不减衣撫心私<lb/>
自問何者是榮衰<hi>香山</hi>
昨日一花開今日一花開今日花正好昨日花已老人<lb/>
生不得長少年莫惜床頭沽酒錢請君有錢向酒家君<lb/>
不見戎葵花<hi>岑參</hi>
<pb n="KR3k0028_WYG_014-5a"/>
弱質困夏永竒姿蘇曉凉低昻黄金盤照耀初日光檀<lb/>
心自成暈翠葉森有芒古来冩生人妙絶誰似昌晨粧<lb/>
與午醉負態含隂陽君看此花枝中有風露香<hi>東坡</hi>
　　五言古詩散聫<lb/>
種葵此園中葵生鬰凄凄朝榮東西傾夕穎西南晞零<lb/>
露垂澤鮮明日耀其輝<lb/>
豐條併春盛落葉後秋衰慶彼晚彫福忘此孤生悲<lb/>
翩翩晚彫葵孤生寄此間被䝉覆恩露㣲軀後時殘庇<lb/>
<pb n="KR3k0028_WYG_014-5b"/>
足同一智生理名萬端不若聞道易但傷知命難<hi>陸機</hi>
淘米少汲水多汲井水渾刈葵莫放手放手傷葵根<hi>杜甫</hi>
採葵莫傷根傷根葵不生結交莫羞貧羞貧交不成<hi>古詩</hi>
白若繒初斷紅如顔欲酡生令仙駕儼幢節紛駢羅物<lb/>
性有常妍人情輕所多菖蒲倘自秀棄擲不吾過<hi>温公</hi>
錦江何日别漆水今朝見清露繞顔色秋鵞一分淺<hi>文與</hi>
<hi>可</hi>
花生初咫尺意思已尋丈一日復一日看看衆花上<hi>吴荆</hi>
<pb n="KR3k0028_WYG_014-6a"/>
<hi>溪</hi>
　　五言絶句<lb/>
慚君能衛足歎我逺逰根白日如分照還歸守故園<hi>李白</hi>
　　五言八句<lb/>
炎天花盡歇錦繡獨成林不入當時眼其如向日心寳<lb/>
釵知見棄幽蝶或来尋情許清風下芳醪對一斟<hi>韓忠獻</hi>
　　七言絶句<lb/>
此花莫遣俗人看新染鵞黄色未乾好逐秋風天上去<lb/>
<pb n="KR3k0028_WYG_014-6b"/>
紫陽宫裏要頭冠<hi>李涉</hi>
名花八葉嫩黄金色㸃書窓透竹林無柰美人閒把嗅<lb/>
直疑檀口印中心<lb/>
嬌黄初綻欲留詩盡日含毫有所思記得玉人初病起<lb/>
道家粧束厭<graphic n="KR1241" url="https://raw.githubusercontent.com/kanripo/KR-Gaiji/master/images/KR1241.png" mimeType="image/png"/>時<hi>薛能</hi>
眼前無柰蜀葵何淺紫深紅數百窠能共牡丹争幾許<lb/>
得人輕處祗縁多<hi>陳標</hi>
白露清風催八月紫蘭紅藥共凄凉黄花冷淡無人看<lb/>
<pb n="KR3k0028_WYG_014-7a"/>
獨自傾心向太陽<hi>劉原父</hi>
開時閒淡歛時愁蘭菊應容預勝流剰欲持杯相領畧<lb/>
一庭風露不禁秋<hi>范蜀公</hi>
黄葵貴麗不妖嬈一朶新晴松外髙還是邇英臨黼座<lb/>
朦朧曉日照天髙<hi>宋景文</hi>
昔年南國看黄葵雲鬂金釵向後垂今日村家籬落下<lb/>
秋風寂寞兩三枝<hi>王正美</hi>
紅白青黄弄淺深旌分幢葉自成隂但疑承露矜殊色<lb/>
<pb n="KR3k0028_WYG_014-7b"/>
誰識傾陽無二心<hi>楊巽齋</hi>
都将葵葉盖庭中樹似桄榔葉似㯶欲問天公覔㣲雪<lb/>
粧成急嚮打船篷<hi>誠齋</hi>
篛笠端能直㡬錢騎奴不擬雨連天盖頭旋折山葵葉<lb/>
劈破青青傘半邉<lb/>
　　七言八句<lb/>
人笑戎葵定是痴不愁曦景早和遲便令隔霧光難到<lb/>
也則傾心苦為誰衛足平生非我志向陽一㸃只天知<lb/>
<pb n="KR3k0028_WYG_014-8a"/>
話頭試問程休父休父丹衷便是葵<hi>誠齋</hi>
　　七言律詩散聫<lb/>
拓罷淮南金㦸牙時平来坐野僧家槍旗謾摘社前雨<lb/>
旌節旋移春後花<hi>洪平齋</hi>
恐是牡丹重換紫久疑芍藥再翻紅嬌嬈不似桑間女<lb/>
蔽芾深迷苧下翁<hi>陳石齋</hi>
樂府祖<lb/>
　　菩薩蠻<lb/>
<pb n="KR3k0028_WYG_014-8b"/>
秋花最是黄葵好天然嫩態迎春早染得道家衣淡粧<lb/>
梳洗時　晚来清露滴一一金杯側挿向綠雲鬟便隨<lb/>
王母仙<hi>晏元獻</hi>
　　　蓼花<lb/>
事實祖<lb/>
　　碎錄<lb/>
一名天蓼一名澤蓼<hi>本草</hi>以薅荼蓼<hi>詩載/芟</hi>予又集于蓼<hi>詩小</hi>
<hi>毖</hi>膾秋用蓼<hi>禮/記</hi>鶉羮雞羮鴽釀之蓼<hi>同上</hi>
<pb n="KR3k0028_WYG_014-9a"/>
　　紀要<lb/>
越王念呉欲復怨非一日也苦思勞心夜以繼日卧則<lb/>
嘗蓼<hi>吴越春秋</hi>霍丘古號東<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>西<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>盖古之<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>國也<hi>安豐志</hi>
　　雜著<lb/>
<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>蟲在<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>則生在芬則死非<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>仁而芬賊也<hi>戰國䇿</hi>覩兹<lb/>
茂<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>紛葩吐盈猗那隨風綠葉厲莖爰有蠕虫厥状似<lb/>
螟羣聚其間食之以生則罔不知辛况乎人以安逸為<lb/>
心乎<hi>漢孔臧</hi>
<pb n="KR3k0028_WYG_014-9b"/>
賦咏祖<lb/>
　　五言散句<lb/>
蓼花被堤㟁<hi>栁子厚</hi>　　　　鹽䜴煎芹蓼<hi>鄭毅夫</hi>
蓼襍芳菲疇<hi>韓文公</hi>
羣芳坐衰歇聊自舞春風<hi>石曼卿</hi>
叢蓼晚可喜輕紅隨秋深<hi>東坡</hi>
　　七言散句<lb/>
水<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>冷花紅簇簇<hi>白香山</hi>
<pb n="KR3k0028_WYG_014-10a"/>
雨濕<graphic n="KR1419" url="https://raw.githubusercontent.com/kanripo/KR-Gaiji/master/images/KR1419.png" mimeType="image/png"/>花千穗紅<hi>温</hi>
蓼花無數入船窓<hi>李元膺</hi>
暮天新雁起汀洲紅蓼花開水國愁<hi>羅鄴</hi>
花穗迎秋結晚紅園林清淡更西風<hi>宋景文</hi>
簇簇菰蒲映蓼花水痕天影蘸秋霞<hi>林君復</hi>
　　五言八句<lb/>
簇簇復悠悠年年拂漫流差池伴黄菊冷落過清秋晚<lb/>
帯鳴蟲急寒蔵宿鷺愁故溪歸不得憑仗繫漁舟<hi>鄭谷</hi>
<pb n="KR3k0028_WYG_014-10b"/>
　　七言絶句<lb/>
秋歸南浦蟪蛄鳴霜落横湖溪水清卧雨幽花無限思<lb/>
抱叢寒蝶不勝情<hi>東坡</hi>
分紅間白汀洲晚拜雨揖風江漢秋看渠耐得清霜去<lb/>
却恐蘆花先白頭<hi>劉後村</hi>
　　七言律詩散聫<lb/>
紅穗已沾巫峽雨綠痕猶帶錦江泥吟狂不覺驚幽鷺<lb/>
坐困飜疑在舊溪<hi>張忠定</hi>
<pb n="KR3k0028_WYG_014-11a"/>
樂府祖<lb/>
　　行香子<lb/>
金井先秋梧葉飄黄㡬回驚覺夢初長雲㣲烟淡疎雨<lb/>
池塘漸蓼花明菱花冷藕花凉　幽人已慣枕單衾冷<lb/>
任啇飈催換年光問誰相伴終日清狂有竹間風樽中<lb/>
酒水邉牀<hi>王晉卿</hi>
　　　蘆花<lb/>
事實祖<lb/>
<pb n="KR3k0028_WYG_014-11b"/>
　　碎錄<lb/>
蒹葭蘆葦也<hi>爾雅</hi>
　　紀要<lb/>
雁啣蘆以避矰繳<hi>淮南子</hi>
　　五言散句<lb/>
蘆花留客晚　　　　　　蘆花似朝霜<lb/>
　　七言散句<lb/>
楓葉荻花秋瑟瑟<hi>白樂天</hi>
<pb n="KR3k0028_WYG_014-12a"/>
十年九陌寒風夜夢掃蘆花洗客衣<lb/>
歸雁驚鴻共斷魂荻花楓葉泊孤村<hi>張載</hi>
最愛蘆花經雨後一蓬烟火飯漁船<hi>和靖</hi>
白蘋滿棹歸来晚却看蘆花一夜霜<hi>蘇養直</hi>
忘却蘆花叢裡宿起来誤作雪天吟<hi>張一齋</hi>
門外須臾風竹定櫓聲揺曳出蘆花<hi>趙訥軒</hi>
白鳥一雙簾外去蘆花風静釣舟閒<lb/>
　　五言八句<lb/>
<pb n="KR3k0028_WYG_014-12b"/>
摧折不自守秋風吹若何暫時花帶露㡬處葉沈波體<lb/>
弱春苗早叢長夜露多江湖後揺落亦恐嵗蹉跎<hi>少陵</hi>
避世水雲國卜鄰鷗鷺家風前揮玉麈霜後幻楊花骨<lb/>
相縁詩瘦秋聲訴月華欲招盧處士歸去老生涯<hi>誠齋</hi>
　　七言古詩<lb/>
琵琶亭前夜泊舟荻花瑟瑟風颼颼潯陽夜静月如晝<lb/>
琵琶寂寞江空流<hi>王溪雲</hi>
　　七言絶句<lb/>
<pb n="KR3k0028_WYG_014-13a"/>
釣罷歸来不繫船江邨月落正堪眠縱然一夜風吹去<lb/>
只在蘆花淺水邉<hi>司空文明</hi>
竹映風窓數處斜旅人愁坐思無涯夜来留得湖山夢<lb/>
全為乾蘆似荻花<hi>唐彦謙</hi>
雨折霜乾不耐秋白花黄葉使人愁月明小艇湖邉宿<lb/>
即是江南鸚鵡洲<hi>東坡</hi>
𦕈𦕈臨窓思美人荻花楓葉帶雞聲夜深吹笛移船去<lb/>
三十六灣秋月明<hi>鄭克己</hi>
<pb n="KR3k0028_WYG_014-13b"/>
　　　夜合花<lb/>
事實祖<lb/>
　　碎錄<lb/>
安和五臓和心志令人歡樂無憂人云合歡夜合也生<lb/>
益州山谷間近洛有之人家多植於庭除似梧桐枝甚<lb/>
柔弱葉似皂荚莖細而宻互相交結風来一似相解不<lb/>
相牽綴其葉至莫而合一名合昏五月花發紅白色瓣<lb/>
上若絲茸至秋而作莢子極薄細<hi>類要圖經</hi>欲蠲人之憂<lb/>
<pb n="KR3k0028_WYG_014-14a"/>
則贈以丹棘一名忘憂欲蠲人之忿則贈以清棠合歡<lb/>
也<hi>崔豹</hi>
　　紀要<lb/>
晉嵇康種之舍前嘗曰合歡蠲忿萱草忘憂<hi>本草</hi>心胸填<lb/>
錯取夜合掌火一枝水煮服之故后山詩云探囊一試<lb/>
黄昏湯<hi>詩話</hi>
賦咏祖<lb/>
　　五言散句<lb/>
<pb n="KR3k0028_WYG_014-14b"/>
消忿贈合歡<hi>古詩</hi>　　　　　青枝散紅叢<hi>東坡</hi>
合歡尚知時鴛鴦不獨宿<hi>少陵</hi>
　　五言古詩<lb/>
南鄰有竒樹承春挺素華豐翹被長條綠葉蔽朱柯因<lb/>
風吐㣲香芳氣入紫霞我心羨此木願從著子家夕得<lb/>
㳺其下朝得㺯其葩<hi>晉楊芳</hi>
俗人之愛花重色不重香吾今得真想似矯時之常所<lb/>
愛夜合花清馥踰衆芳葉葉自相對開歛隨隂陽不慚<lb/>
<pb n="KR3k0028_WYG_014-15a"/>
歴草滋獨擅堯階祥得此合歡名憂忿誠可忘茸茸紅<lb/>
白姿百和夜風颺沈水燎庭檻薫陸芳纓裳彌月固未<lb/>
歇况兹夏景長凡目不我貴馥裂徒自将仲尼失滅明<lb/>
史遷疑子房以貌不以行舉世空悲傷予欲先馨徳羣<lb/>
芳孰可方直饒妖牡丹須遜花中王<hi>韓忠獻</hi>
移晩較一月花遲過半年紅開杪秋日翠合欲昏天白<lb/>
露滴不死凉風吹更鮮後時誰肯顧惟我起君憐<hi>香山</hi>
　　五言八句<lb/>
<pb n="KR3k0028_WYG_014-15b"/>
綺樹滿朝陽融融有露光雨多疑濯錦風散似分粧葉<lb/>
宻烟䝉火枝低繡拂牆更憐當暑見留咏日偏長<hi>元㣲之</hi>
　　七言絶句<lb/>
合歡枝老拂簷牙紅日開成蘸暈花最是清香合蠲忿<lb/>
累旬風送入忩紗<hi>韓忠獻</hi>
　　　百合<lb/>
事實祖<lb/>
　　碎錄<lb/>
<pb n="KR3k0028_WYG_014-16a"/>
春生苗髙數尺榦粗如箭四面有葉如雞距又似栁葉<lb/>
青色葉近莖㣲紫莖端碧白四五月開紅白花如石榴<lb/>
紫而大根如胡蒜重叠生三十瓣人蒸食之益氣<hi>類要圖經</hi>
賦咏祖<lb/>
　　五言古詩散聫<lb/>
接葉有多重開花無異色含露合低垂從風時偃抑<hi>梁武</hi>
<hi>帝</hi>
　　五言古詩<lb/>
<pb n="KR3k0028_WYG_014-16b"/>
少陵晚﨑嶇託命在黄獨天隨自寂寞療饑惟把菊古<lb/>
来淪放人餘業被草木我客漢東城鄰曲見未熟不應<lb/>
惱鵞鴨更忍累口腹過從首三張伯仲肩二陸頳膚分<lb/>
子薑雪茁餽萌竹冥搜到百合可使當重肉軟温甚鴟<lb/>
蹲瑩净豈鴻鵠食之倘有助盖昔先所服詩腸貯㣲甘<lb/>
茗碗争餘馥果堪止淚無欲縱望鄉目<lb/>
　　　牽牛花<lb/>
事實祖<lb/>
<pb n="KR3k0028_WYG_014-17a"/>
　　紀要<lb/>
牽牛生花如鼓子花稍大作碧色子有黄殻作小房實<lb/>
稍黑類蕎麥陶隠居云竹藤生花状如扁豆黄色子作<lb/>
小房實黑色形如毬子核療脚氣此藥始出田埜人牽<lb/>
牛易藥故以名之<hi>本草</hi>
賦咏祖<lb/>
　　七言散句<lb/>
宫殿無人土花碧<lb/>
<pb n="KR3k0028_WYG_014-17b"/>
紅芭蕉映黑牽牛<lb/>
鼓子秋来染碧衣<hi>陳古澗</hi>
秋来難得花成染閒引牽牛上短籬<hi>趙山臺</hi>
　　五言古詩<lb/>
楚女霧露中籬上摘牽牛花蔓相連延星宿光未收采<lb/>
之一何早日出顔色休持實梅窓間染薑奉盤羞爛如<lb/>
珊瑚枝惱翁齒牙柔齒牙不能餐梁肉坐為仇<hi>梅聖俞</hi>
牆根有冬瓜費盡滋溉力牽牛獨得志抽走無尋尺既<lb/>
<pb n="KR3k0028_WYG_014-18a"/>
上我屋壁復罥我籬落逰藤僅細縷逐節分豆葉未欲<lb/>
揮鋤斤且與粧秋色任他繞屋去庻表幽人宅<lb/>
　　五言古詩<lb/>
柔條長百尺秀蕚包千葉不惜作髙架為君相引接<hi>文與</hi>
<hi>可</hi>
弱質不自持籬落分布䕶霜刀剪翠雲零落不知數<hi>李釣</hi>
<hi>翁</hi>
　　五言八句<lb/>
<pb n="KR3k0028_WYG_014-18b"/>
西風樵子谷藤蔓絡柴闗名在星河上花開曉露間秋<lb/>
空同碧色晚日轉紅顔若掛青松頂翛然不可攀<hi>趙蔗境</hi>
　　七言絶句<lb/>
銀漢初移漏欲殘步虚人倚玉䦨干仙家染得天邉碧<lb/>
乞與人間向曉看<lb/>
素羅頂笠碧羅簷晚缷藍裳著茜衫望見竹籬心獨喜<lb/>
翩然飛上翠瓊篸<lb/>
莫笑渠儂不服箱天孫為織錦雲裳浪言偷得星橋巧<lb/>
<pb n="KR3k0028_WYG_014-19a"/>
只解氷盤染紫薑<lb/>
曉思歡欣晚思愁繞籬縈架太嬌柔木樨未發芙蓉老<lb/>
買斷西風恣意秋<lb/>
青花綠葉上疎籬别有長條竹尾垂老覺淡粧差有味<lb/>
滿身秋露立多時<hi>姜白石二首</hi>
不見青青繞竹生西風籬落抱枯藤道人一任空花過<lb/>
愁殺山隂覔句僧<lb/>
青青柔蔓遶脩篁刷翠成花著處芳應是折從河鼓手<lb/>
<pb n="KR3k0028_WYG_014-19b"/>
天孫斜挿鬂雲香<hi>㢲齋</hi>
一泓天水染朱衣生怕紅埃透日飛急整離離蒼玉佩<lb/>
曉雲光裏渡河歸<hi>施東洲</hi>
圓似流泉碧剪紗牆頭藤蔓自交加天孫滴下相思汨<lb/>
長向秋深結此花<hi>林浦山</hi>
紅蓼黄花取次秋籬巴處處碧牽牛風烟入眼俱成趣<lb/>
祗恨田家嵗薄收<hi>徐橘隠</hi>
　　　凌霄花<lb/>
<pb n="KR3k0028_WYG_014-20a"/>
事實祖<lb/>
　　碎錄<lb/>
錢塘西湖有詩僧清順居其上自名藏春塢門前有二<lb/>
古松各有凌霄花絡其上順常晝卧子瞻為郡守一日<lb/>
屏騎從過之順指落花覔句子瞻為作木蘭花<hi>本事集</hi>
賦咏祖<lb/>
　　七言散句<lb/>
固知臭味非相類奈有縈纒不自由<hi>曽南豐</hi>
<pb n="KR3k0028_WYG_014-20b"/>
引蔓閒花欲透雲托身下倚老松身<hi>蔣梅邉</hi>
　　五言古詩<lb/>
草木不解行隨生自有理觀此引蔓柔必憑髙樹起氣<lb/>
類固有合縈纒豈由已仰見蒼虬枝上發彤霞蕊層霄<lb/>
不易凌樵斧者誰子<hi>聖俞</hi>
凌波條體纎柔枝葉上綴青青亂松樹直榦遭䝉蔽不<lb/>
有嚴霜威焉能辨堅脆<hi>曺文昭</hi>
　　七言絶句<lb/>
<pb n="KR3k0028_WYG_014-21a"/>
直饒枝榦凌霄去猶有根原與地平不道花依松樹發<lb/>
強攀紅日鬭鮮明<hi>楊繪</hi>
嫋嫋枯藤淡絳葩夤縁直上照殘霞老僧不作依棲想<lb/>
将謂青松自有花<hi>趙汝向</hi>
樂府祖<lb/>
　　木蘭花<lb/>
雙龍對起白甲蒼髯烟雨裏疎影㣲香下有幽人晝夢<lb/>
長　湖風清軟雙鵲飛来争噪晚翠颭紅輕時墮凌霄<lb/>
<pb n="KR3k0028_WYG_014-21b"/>
百尺英<hi>東坡</hi>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷十四<lb/>
</p>
<p>
</p>
  </div>
<div>
                <head>全芳備祖前集卷十五</head>
    <p>
<pb n="KR3k0028_WYG_015-1a"/>
欽定四庫全書<lb/>
　全芳備祖前集卷十五　　宋　陳景沂　撰<lb/>
　　花部<lb/>
　　　酴醿<lb/>
事實祖<lb/>
　　碎錄<lb/>
酴醿本作稌縻後加酉<hi>海錄</hi>
　　紀要<lb/>
<pb n="KR3k0028_WYG_015-1b"/>
唐寒食宴宰相用酴醿酒　酴醿本酒名世以所開花<lb/>
顔色似之故取為名<hi>嵗時記</hi>唐召侍臣學士食櫻桃飲酴<lb/>
醿並以琉璃盤和以香酪<hi>景龍文館記</hi>
賦咏祖<lb/>
　　五言散句<lb/>
畫屏風自展<hi>香山</hi>
簇簇霜葩宻層層玉葉同<hi>聖俞</hi>
臨風難自持為舞白霓裳<hi>張文潜</hi>
<pb n="KR3k0028_WYG_015-2a"/>
無葉真國色有韻自天香<hi>宋景文</hi>
光凝直照夜枝軟或牽衣<hi>穎濵</hi>
國艶寜施粉天香自染衣<hi>曽文昭</hi>
側葉光艶薄餘芳香氣㣲<hi>蔡君㣲</hi>
青春逐流水素質獨輕㣲<hi>張芸叟</hi>
玉女雕瓊蕚仙禽借菊衣<hi>晏元獻</hi>
　　七言散句<lb/>
風動翠條腰嫋娜<hi>白香山</hi>
<pb n="KR3k0028_WYG_015-2b"/>
不問春歸自放花<hi>趙信菴</hi>
酴醿縳籬金沙牆<hi>葉水心</hi>
少府無妻春寂莫花開将爾當夫人<hi>香山</hi>
殘春鈴閣無公事来就酴醿當晩衙<hi>蘆溪</hi>
媚條無力倚風長架作圓隂覆坐凉<hi>宋景文</hi>
姑射真人玉骨香淡月㣲風惜良夜<hi>盧元賛</hi>
風霜老枯蹙龍蛇中有青春白玉葩<hi>張文潜</hi>
金沙豐腴合徳艶酴醿輕盈飛燕身<lb/>
<pb n="KR3k0028_WYG_015-3a"/>
髙堂神女蘭供澤姑射仙人雪縈肌<hi>楊元素</hi>
傾家釀酒經年醉不使春風負玉壺<hi>劉原父</hi>
强挽春風留一醉露香還可析朝酲<lb/>
綠葉黄花相映深水邉臺畔結浮隂<lb/>
曉風尚自知人意時去時来管送香<hi>張芸叟</hi>
不作殘春日日飲定知無奈此香何<lb/>
曉来風入萬花動零落滿頭飛下時<hi>劉巨濟</hi>
祭畢崇壇冷玉球月斜星淡思悠悠<hi>晏元獻</hi>
<pb n="KR3k0028_WYG_015-3b"/>
誰遣虬枝上髙架稍覺行雲覆行路<hi>王梅溪</hi>
園林綠樹成隂後庭院青春欲老時<lb/>
走上松梢繞却好為他滿挿一頭花<hi>楊廷秀</hi>
借令落盡仍香雪且道開時是底花<lb/>
快晴似為酴醿計急雨還妨燕子飛<hi>范石湖</hi>
玉立春深雪不如生香透骨雪應無<lb/>
還将盧舍全身面換却何郎粉骨姿<hi>劉溪翁</hi>
青蛟煖晝拏雲上白雪深春壓架香<hi>徐溪月</hi>
<pb n="KR3k0028_WYG_015-4a"/>
催䟎荼醿交夏景安排芍藥送春光<hi>易寓言</hi>
可堪收拾歸屏枕頗欲浮沈赴酒杯<lb/>
疎籬半掩荼醿面小立黄昏等燕歸<hi>徐桃渚</hi>
不料忽成惆悵事片時飛盡白薔薇<hi>周汾陽</hi>
　　五言古詩<lb/>
倡女卷春袂迎風戯玉除近叢看影宻隔樹望花稀横<lb/>
枝斜綰袖嫩葉下牽裾牆髙攀不及花新摘未舒莫疑<lb/>
挿鬂少分人猶有餘<hi>梁元帝</hi>
<pb n="KR3k0028_WYG_015-4b"/>
新花臨曲池佳麗復相隨鮮紅同映水輕香共逐吹繞<lb/>
架尋多處窺叢見好枝今朝猶少恨将放復嫌萎釵邉<lb/>
爛漫挿無處不相宜<hi>劉瓊</hi>
荼縻不争春寂寞開最晚青蛟走玉骨羽盖䝉朱<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>不<lb/>
粧艶已絶無風香自逺凄凉呉宫闕紅粉埋故苑餘香<lb/>
此入花千載尚悽惋<hi>東坡</hi>
　　五言古詩散聫<lb/>
下騰赤蛟身上抽碧龍頭千枝蟠一盖一盖簮萬毬花<lb/>
<pb n="KR3k0028_WYG_015-5a"/>
要帶月看香要和露收一㸃落衣袂經月氣未休一㸃<lb/>
入釀甕經嵗味尚留<hi>謝克仁</hi>
　　五言絶句<lb/>
故作酴醿架金沙秪謾栽似矜顔色好飛度雪前開<hi>王荆</hi>
<hi>公</hi>
来自蠺叢國香傳弱水神析酲疑破鼻併艶欲留春<hi>宋景</hi>
<hi>文</hi>
清香透水檻榮䕃在天家翠輦宸㳺後珠欄晝影斜<hi>吴充</hi>
<pb n="KR3k0028_WYG_015-5b"/>
風枝張羽盖露臉汙何郎收拾歸醽醁芳姿韻更香<hi>王梅</hi>
<hi>溪</hi>
　　又<lb/>
叢葉扶重蕊㣲風動弱枝北人言語巧喚作菊酴醿<hi>徐致</hi>
<hi>中</hi>
　　五言排律<lb/>
梅殘紅葉遲此物共春輝名字因壺酒風流付枕幃墜<lb/>
鈿香徑草飄珥净垣衣玉氣晴虹發沈材鋸屑霏直知<lb/>
<pb n="KR3k0028_WYG_015-6a"/>
多可厭何忍摘令稀當恨金沙學顰時正可揮<hi>山谷</hi>
　　五言八句<lb/>
雨過無桃李惟餘雪覆牆青天映妙質白日照繁香影<lb/>
動春㣲透花零韵更長風流到樽酒獨足助詩狂<hi>陳簡齋</hi>
　　五言律詩散聫<lb/>
穠因天與色麗共日争光剪碧排千蕚研朱粲萬房<hi>香山</hi>
烟條塗石綠粉蕊撲鵞黄根動彤雲湧枝揺赤羽翔<lb/>
乍見疑回面遥觀誤斷腸風朝舞飛燕雨夜泣蕭娘桃<lb/>
<pb n="KR3k0028_WYG_015-6b"/>
李慚無語芝蘭遜不芳山榴何細碎石竹苦尋常蕙惨<lb/>
隈欄避蓮羞映浦藏怯教蕉葉顫妬得栁花狂豈可輕<lb/>
嘲咏應須痛比方<hi>香山</hi>
生成從火令顔色占中央綠葉排圓翠青苞蓄異香叢<lb/>
隂周曲榦纎刺比鋒芒<hi>种明逸</hi>
　　七言古詩<lb/>
裊裊長數尋青青不作林一莖獨秀當庭心數枝分作<lb/>
滿庭隂春日遲遲欲将半庭隂毿毿正堪玩枝上嬌鶯<lb/>
<pb n="KR3k0028_WYG_015-7a"/>
不畏人葉底蛾飛自相亂秦家女兒愛芳菲畫眉相喚<lb/>
採葳蕤髙處紅鬚欲就手低邉綠刺已牽衣蒲萄架上<lb/>
朝光滿楊栁園中瞑鳥飛連袂踏歌從北去風吹香氣<lb/>
逐人歸<hi>儲光羲</hi>
花飛十不啻五六青子團枝朱紫簇江南桃李總成隂<lb/>
不論少城與韋曲酴醿<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>重不浪開晚堆綠雲㸃水玉<lb/>
體薰山麝非一臍水洗銀河費千斛滴成小蓓宻于<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
亂走長條柔可束醉眸有及月下来破鼻試從風裏觸<lb/>
<pb n="KR3k0028_WYG_015-7b"/>
先生未必被花惱偶與門人暮春浴為憐壓架千萬枝<lb/>
小立旁邉須新馥剰拚好語寵瓊蕤更掇青英付<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁<lb/>
先生何得便杜門霜鬂猶須玉堂宿<hi>誠齋</hi>
西湖野僧夸蔵氷半年化作真水精南湖詩人笑渠拙<lb/>
不知儂家解乾雪藏氷窨于山之幽纔聽九地山鬼愁<lb/>
儂家藏雪有妙手分明晒在翡翠樓向来㢲二拉滕六<lb/>
玉妃夜投玉川屋剪水作花吹朔風揉雲為粉散寒空<lb/>
醉挿兩袖拂銀漢稍得萬斛冷不融瓊田挈月拾翠羽<lb/>
<pb n="KR3k0028_WYG_015-8a"/>
砌成重樓天半許盤作青蛟吐綠霧亂飄六出重沈炷<lb/>
人間雪脆那可藏天上雪落何曾香三月盡頭四月首<lb/>
南湖香雪今誰有分似誠齋老詩叟碎挼玉花泛春酒<lb/>
一飲一石更五斗<hi>誠齋</hi>
　　七言古詩散聫<lb/>
京師三月荼䕷開髙架交垂自為洞素蕊層層紫蕊香<lb/>
釀歸光祿春生甕東陌西阡走鈿車芳林廣囿飛朱鞚<lb/>
<hi>聖俞</hi>
<pb n="KR3k0028_WYG_015-8b"/>
已憐正發香晻曖猶愛将開花的礫半垂野水弱如墜<lb/>
直上長松勇無敵風中娜娜應數枝月下煌煌真一色<lb/>
<hi>頴濵</hi>
不傅人間玉奩粉别有天上金爐烟獨清合作諸蘭佩<lb/>
深白未數楊花綿春風爛漫倚牆角一月不復燒龍涎<lb/>
<hi>石敏若</hi>
庭前積水過不流落葉千片水上浮憐花不忍見彫謝<lb/>
風力顛猛摧嬌柔<hi>張無盡</hi>
<pb n="KR3k0028_WYG_015-9a"/>
　　七言絶句<lb/>
鑿斷千家作一池不栽桃李種酴醿莫教葉落秋風後<lb/>
荆棘滿庭君始知<hi>賈島</hi>
平生為愛此香濃仰面長迎落絮風每至花殘有遺恨<lb/>
典刑猶在酒杯中<hi>韓維</hi>
漢宫嬌額半塗黄肌骨濃熏班馬香日色漸遲風力細<lb/>
倚䦨偷舞白霓裳<hi>山谷三首</hi>
沈水衣籠白玉苗不䝉湔拂若無聊煩君斫取西荘栁<lb/>
<pb n="KR3k0028_WYG_015-9b"/>
扶起春風萬萬條<lb/>
荼䕷一架最先来夹竹金沙次第栽濃綠扶疎雲對起<lb/>
醉紅撩亂雪先開<lb/>
長憶故山寒食夜荼䕷野發暗香来分無素手簮羅髻<lb/>
且折霜蕤浸玉醅<hi>東坡</hi>
後圃荼䕷手自栽清于芍藥釅于梅舊来酒客今無㡬<lb/>
三嗅馨香懶舉杯<hi>穎濵</hi>
氷肌雪艶映殘春燠日薫風入四鄰任是主人能愛惜<lb/>
<pb n="KR3k0028_WYG_015-10a"/>
也拚一半與逰人<hi>張芸叟</hi>
明紅暗紫競芬菲送盡東風不自知占得餘香慰愁眼<lb/>
百芳無得似荼䕷<hi>劉原父</hi>
東皇收拾春歸去獨遣荼䕷殿後塵憐我寒窓賦愁寂<lb/>
時看玉面送殘春<hi>王蘆溪</hi>
名園雨盖謾重重不似青蛇出甕中好事主人仍好定<lb/>
旋移韻友乞山翁<hi>王梅溪</hi>
仰架遥看時見些登樓下瞰脫然佳荼䕷蝴蝶渾無辨<lb/>
<pb n="KR3k0028_WYG_015-10b"/>
飛去方知不是花<hi>誠齋二首</hi>
雪顆雲條一架春酒中風度夢中聞東風不是無顔色<lb/>
過了梅花便到君<lb/>
香雪支離半墜風柔條無奈不成叢阿蠻如許風流骨<lb/>
打困秋千細雨中<hi>謝㓜謙</hi>
東風滿架索春饒三月梁園雪未消賸馥餘姿抵蘭麝<lb/>
柔條無力帶瓊瑶<hi>戴石屏</hi>
紛紛紅紫落莓苔帶月和烟特地開疑是玉妃新浴出<lb/>
<pb n="KR3k0028_WYG_015-11a"/>
翠雲梯上舞風臺<hi>徐竹隠</hi>
雨後溪流半没沙粉牆賣酒是誰家客中不覺春深淺<lb/>
開了荼䕷一架花<hi>湛道山二首</hi>
一春多雨少晴光眼底青春去意忙已恨㸃衣紅作陣<lb/>
纔憐滿架雪生香<lb/>
穠華先占早春芳色别先容五様粧步屧東邨風力軟<lb/>
吹来只自一般香<hi>百花新咏</hi>
梅釀蘭氲芍藥清旃檀婆律萃天馨試開秦趙當年宴<lb/>
<pb n="KR3k0028_WYG_015-11b"/>
何藉珠簾翡翠屏<lb/>
布葉敷條翠作圍自生芒刺䕶裳衣莫嫌埜興難拘束<lb/>
只伴春風亦見幾<hi>陳三嶼</hi>
一年春事到荼䕷香雪紛紛又撲衣儘把檀心好看取<lb/>
與留春住莫教歸<lb/>
茶䕷架倒無人架全似老夫狂醉時昨夜一畨溪雨横<lb/>
又添苔蘚到花枝<hi>周方泉</hi>
　　七言八句<lb/>
<pb n="KR3k0028_WYG_015-12a"/>
肌膚氷雪薰沈水百草千花莫比方露濕何郎試湯餅<lb/>
日烘荀令炷爐香風流徹骨成春酒夢寐宜人入枕囊<lb/>
輸與能詩王主簿瑶臺影裏據胡牀<hi>山谷</hi>
榮華休羨黑頭公且對芳辰賞麗叢十萬青條寒挂雨<lb/>
三千粉面笑臨風莫将擬雪才情賦盍與觀梅况味同<lb/>
只恐春歸有遺恨典型猶在濁醪中<hi>劉彦冲</hi>
花神未怯春歸去故遣仙姿殿後芳白玉體輕蟾魄瑩<lb/>
素紗囊薄麝臍香夢思洛浦婵娟態愁記瑶臺淡净粧<lb/>
<pb n="KR3k0028_WYG_015-12b"/>
勾引詩人清絶處一枝和雨在東牆<hi>朱淑真</hi>
青蛟蛻骨萬條長玉架盤雲䕶曉光外面看来些子葉<lb/>
中間著得許多香一枝縞色分明好百卉含羞不敢芳<lb/>
飛殺啣花雙海燕被渠勾引一春忙<hi>劉溪翁</hi>
　　七言律詩散聫<lb/>
曉啼珠露渾無力繡簇羅裙不著行若綴夀陽公主額<lb/>
六宫争肯學梅粧<hi>李嶠</hi>
瓊林殿側玉鈎䦨雪覆新花四月閒宻影酡容千客坐<lb/>
<pb n="KR3k0028_WYG_015-13a"/>
柔條何啻萬龍蟠<hi>劉原父</hi>
雨後荼䕷将結局風前芍藥正催粧道人不管春深淺<lb/>
嬴得山中嵗月長<hi>王庵僧</hi>
獨憐朱臉花容俗全學瑶臺玉女粧素月共成中夜色<lb/>
好風分散四鄰香<hi>程金紫</hi>
樂府祖<lb/>
　　鷓鴣天<lb/>
紅紫飄零綠滿城春風于此獨留情誰将十幅吴綾被<lb/>
<pb n="KR3k0028_WYG_015-13b"/>
撲向薰籠一夜明　風不定雨初晴曉来苔上拾殘英<lb/>
速教貯向鴛鴦枕猶有餘香入夢清<hi>晁次膺</hi>
　　滿江紅<lb/>
千種繁香香已去翩然無跡誰信道荼䕷枝上静中收<lb/>
得曉鏡洗粧非粉白晚衣弄舞餘衫碧粲寳鈿珠珥不<lb/>
勝持濃隂夕　金剪度還堪惜霜蝶睡無從覔知多少<lb/>
好詞清夢釀成氷骨玉女散花無酒聖仙人種玉慚香<lb/>
徳悵攀條記得鬂絲青東風客<hi>趙徳荘</hi>
<pb n="KR3k0028_WYG_015-14a"/>
　　臨江仙<lb/>
鶯喚屏山驚睡覺嬌羞須索郎扶荼䕷斗帳冷熏爐翠<lb/>
穿珠落索香净玉流蘇　長記枕痕消醉色日髙猶倦<lb/>
粧梳一枝春瘦想如初夢迷芳草路望斷素鱗書<hi>張仲宗</hi>
不恨綠隂桃李過荼䕷正向人開一樽清夜月徘徊花<lb/>
如人意好月為此花来　未信人間香有許却疑同住<lb/>
瑶臺紛紛殘雪墮深杯直教攀折盡猶勝酒醒囘<hi>韓南澗</hi>
　　少年逰<lb/>
<pb n="KR3k0028_WYG_015-14b"/>
去年同醉酴醿花下健筆賦新詞今年君去酴醿欲破<lb/>
誰與醉為期　舊曲重歌斟别酒風露泣花枝漳水能<lb/>
長湘水逺流不盡兩相思<hi>向薌林</hi>
　　浣溪沙<lb/>
翠羽衣裳白玊人不将朱粉汚天真清風為伴月為鄰<lb/>
　枕上解隨良夜夢壺中别是一家春同心小綰更尖<lb/>
新<lb/>
　　西江月<lb/>
<pb n="KR3k0028_WYG_015-15a"/>
紅退小園桃杏綠上芳草池塘誰教芍藥殿春光不似<lb/>
酴醿宫様　翠葢更䝉朱<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>熏爐剰熨沈香娟娟風露<lb/>
滿衣裳獨步瑶臺月上<lb/>
　　㸃絳唇<lb/>
羽盖垂垂玉英亂簇春光滿韻香清逺煖日烘庭院<lb/>
露浥瓊枝臉透何郎暈凝餘恨古人不見誰與花公論<lb/>
<hi>梅溪</hi>
野態芳姿枝頭占得春長久怕鈎衣袖不放攀花手<lb/>
<pb n="KR3k0028_WYG_015-15b"/>
試問東山花似當時否還依舊謫仙去後風月今誰有<lb/>
　　賀新郎<lb/>
曾與瓊姬約恍相逢翠裳揺曳珠纓聫絡風露青㝠非<lb/>
人世攬結玉龍驂鶴愛萬朶千條輕弱禱祝花神憐惜<lb/>
取到開時晴雨須斟酌枝上雪莫消却　惱人還似中<lb/>
狂藥憑危䦨燭光交映樂聲遥作身上青衫香熏透看<lb/>
到參横月落筭茉莉猶低一著坐有緱山王郎子倚玉<lb/>
簫度曲難為酢君不飲鑄成錯<hi>劉後村飲王廣文示酴醿詞夜  花下用韻</hi>
<pb n="KR3k0028_WYG_015-16a"/>
想赴瑶池約向東風名姬駿馬翠韉金絡太液池邉鵠<lb/>
羣下又似南樓呼鶴畫不就濃纎嬌弱羅帕封香来天<lb/>
上㵼銅盤沆瀣供清酌春去也被留却　芳魂再返應<lb/>
無藥似詩咏綠衣黄裏感傷而作愛惜尚嫌蜂採去何<lb/>
况流鶯蹙落且放下珠簾遮著除却江南黄九外有何<lb/>
人敢與花酧酢君認取莫教錯<hi>劉後村黄酴醿</hi>
淺把宫黄約細端相普陀烟裏金身珠絡蕚綠華輕羅<lb/>
襪底飛下祥雲綵鶴<hi>九疑山中蕚綠華黄雲承襪到羊家</hi>朶朶賽蜂腰纎<lb/>
<pb n="KR3k0028_WYG_015-16b"/>
弱已被色香撩病思儘鵞兒酒美無多酌看不足怕殘<lb/>
却　人間難得傷春藥更枝頭流鶯喚起少年狂作留<lb/>
取姚家花相伴羞與萬紅同落未肯讓先梅蠟著樂府<lb/>
今無黄絹手問斯人清唱何人酢休草草認題錯<lb/>
院宇重重掩醉沈沈亭隂轉午繡簾髙捲金鴨香濃熏<lb/>
寳篆驚起雕梁語燕正架上酴醿開徧嫩蕚梢頭舒素<lb/>
臉似月娥初試宫粧淺風力嫩異香軟　佳人無意拈<lb/>
針線遶朱䦨六曲徘徊為他留戀試把花心輕輕數暗<lb/>
<pb n="KR3k0028_WYG_015-17a"/>
卜歸期近逺柰數了依然重怨把酒問春春不管枉教<lb/>
人只恁空腸斷腸斷處怎消遣<hi>劉過</hi>
　　如夢令<lb/>
今夜酴醿風起應是玉消瓊碎淡蕩滿城春惱破愁人<lb/>
春睡須醉須醉莫待梅黄雨細<lb/>
　　聲聲慢<lb/>
羞朱妬粉染露栽雲淡然蒼佩仙裳半額風粧莫道梳<lb/>
洗家常碧羅亂縈小帶翠虬寒一架春香清思苦倚晴<lb/>
<pb n="KR3k0028_WYG_015-17b"/>
嬌無力如侍韓郎　宻幄籠芳吟夜任露沾輕袖月轉<lb/>
空梁弱骨柔姿偏解勾引詩狂遺鈿碎金滿地恨無情<lb/>
風送韶光閑晝永看青青垂蔓引過東牆<hi>史可堂</hi>
　<lb/>
　<lb/>
　<lb/>
　<lb/>
　全芳備祖前集卷十五<lb/>
</p>
<p>
</p>
  </div>
<div>
                <head>全芳備祖前集卷十六</head>
    <p>
<pb n="KR3k0028_WYG_016-1a"/>
欽定四庫全書<lb/>
　全芳備祖前集卷十六　　宋　陳景沂　撰<lb/>
　　花部<lb/>
　　　紫薇花<lb/>
事實祖<lb/>
　　碎錄<lb/>
紫薇花小而叢其色紫俗所謂怕痒花也<hi>坡詩注</hi>
　　紀要<lb/>
<pb n="KR3k0028_WYG_016-1b"/>
唐制中書舍人知制誥姚崇為紫薇令開元改紫薇舎<lb/>
人又曰紫薇省<hi>唐書</hi>虚白臺前有紫薇兩株俗云樂天所<lb/>
種也　哲宗朝邇英閣講論語終篇賜執政講讀官吏<lb/>
宫宴遣中使就賜御書詩各一幅東坡得樂天紫薇花<lb/>
絶句<hi>坡集</hi>
賦咏祖<lb/>
　　七言散句<lb/>
不先揺落應為有已欲别離休更開<hi>李義山</hi>
<pb n="KR3k0028_WYG_016-2a"/>
薄膚痒不勝輕爪嫩榦生宜近禁廬<hi>梅聖俞</hi>
　　五言古詩<lb/>
㡬年丹霄上出入金華省暫别萬年枝看花桂陽嶺南<lb/>
方足竒木公府成佳境紫茸垂組綬金縷攅鋒穎露溽<lb/>
暗傳香風輕徐就影興生紅藥後愛與甘棠並不學夭<lb/>
桃姿浮榮在俄頃<hi>劉禹錫</hi>
亭亭紫薇花向我如有意髙烟晚㝠濛清露晨㸃綴豈<lb/>
無陽春月所得時節異静女不争寵幽姿如自起<hi>歐陽脩</hi>
<pb n="KR3k0028_WYG_016-2b"/>
紫薇異種木名與星垣同應是天上花偶然落塵中艶<lb/>
色麗朝日繁花清曉風<lb/>
　　五言絶句<lb/>
天上絲綸閣如今萬里賖飄零空自歎曽對紫薇花<hi>王右</hi>
<hi>丞</hi>
盛夏綠遮眼此花紅滿堂自慚終日對豈是紫薇郎<hi>王梅</hi>
<hi>溪</hi>
堂前紫薇花堂下紅藥砌繁華天上春偪仄人間世<hi>曾文</hi>
<pb n="KR3k0028_WYG_016-3a"/>
<hi>昭</hi>
　　五言八句<lb/>
明麗碧天霞千茸紫綬花香開荀令宅艶入孝王家㡬<lb/>
嵗自榮辱髙情方嘆嗟有人移上苑猶足占年華<lb/>
　　五言律詩散聫<lb/>
宫中萬年木天上紫薇垣此地飛塵隔經年絳雪翻<hi>劉原</hi>
<hi>父</hi>
誰妙精花品殊標號紫薇貴因隨赤馭種合近黄扉樹<lb/>
<pb n="KR3k0028_WYG_016-3b"/>
動情何宻花濃艶欲飛數枝臨省户㡬朶入宫闈趙后<lb/>
鳴金瑟秦娥捲繡幃無情笑梅白淺俗厭桃緋<hi>張俞</hi>
　　七言絶句<lb/>
絲綸閣下文章静鐘鼔樓中刻漏長獨坐黄昏誰是伴<lb/>
紫薇花對紫薇郎<hi>白香山二首</hi>
一叢暗淡将何比碧淺籠裙襯紫巾除却㣲之應見愛<lb/>
人間少有别花人<lb/>
曉凝瑞露一枝新不占園林最上春桃李無言又何在<lb/>
<pb n="KR3k0028_WYG_016-4a"/>
向風偏笑艶陽人<hi>杜牧之</hi>
人言清禁紫㣲郎草詔紫薇花影旁山木不知官况别<lb/>
也隨紅日上東廊<hi>陶弼</hi>
虚白堂前合抱花秋風落日照横斜閲人此地知多少<lb/>
物化無涯生有涯<lb/>
折得芳蕤兩眼花題詩相報字傾斜篋中尚有絲綸句<lb/>
坐覺天光照海涯<lb/>
一樹濃姿獨看来秋庭暮雨洗塵埃天涯地角同榮謝<lb/>
<pb n="KR3k0028_WYG_016-4b"/>
豈要移根上苑栽<hi>李義山</hi>
晴霞艶艶覆簷牙絳雪霏霏㸃砌沙莫管身非香案吏<lb/>
也移坐對紫薇花<lb/>
禁門深鎖寂無譁濃墨淋漓兩相磨唱出五更天未曉<lb/>
一池月浸紫薇花<hi>洪平齋</hi>
風標雅合對詞臣映砌窺窓伴紫綸忽發一枝深谷裏<lb/>
似知茅屋有詩人<lb/>
　　七言八句<lb/>
<pb n="KR3k0028_WYG_016-5a"/>
紫薇花對紫薇翁名目雖同貌不同獨占芳菲當夏景<lb/>
不将顔色託春風潯陽官舍雙髙樹興善僧城一大叢<lb/>
何似蘇州安歇處木蘭堂下月明中<hi>白香山</hi>
禁中五月紫薇木閣後近聞新著花薄薄嫩膚搔鳥爪<lb/>
離離碎葉剪瓊霞鳳凰浴出池波響鳷鵲隂来日影斜<lb/>
六十無名空執筆顛毛應笑映簮花<hi>梅溪</hi>
　　七言律詩散聫<lb/>
西掖重雲開曙暉北山踈雨㸃朝衣千門栁色連青瑣<lb/>
<pb n="KR3k0028_WYG_016-5b"/>
三殿花香入紫薇<hi>岑参</hi>
八月吴天覺早凉翠叢初折碎朱房繁枝欲卧不勝力<lb/>
落片時飛猶自香<hi>蔡君謨</hi>
樂府祖<lb/>
　　賀新郎<lb/>
此木生林野自唐家置絲綸閣托根其下長伴詞臣揮<lb/>
帝制因號紫薇堪詫拆叢蕊紫嬌紅姹料想紫薇垣降<lb/>
種紫薇郎况是同名者兼二美作佳話　一株乃肯臨<lb/>
<pb n="KR3k0028_WYG_016-6a"/>
茅舍肌膚薄長身挺立扶疎瀟洒定怯麻姑爬痒爪只<lb/>
許素商陶冶擎絳雪柔枝低亞我憶香山東坡老只小<lb/>
詩便為増聲價後當有繼風雅<hi>祝和父</hi>
　　　杜鵑花<lb/>
事實祖<lb/>
　　碎錄<lb/>
一名山石榴一名山躑躅一名杜鵑花杜鵑啼時開<hi>白集</hi>
其花生深山蜀人號曰映山紅荆楚山壁間最多<hi>坡詩注</hi>
<pb n="KR3k0028_WYG_016-6b"/>
躑躅所在有之春生苗似綠葱葉似紅花莖髙四尺夏<lb/>
開花似凌霄山石榴旋葍花等而正黄色羊誤食其葉<lb/>
則躑躅而死故以為名今嶺南蜀道徧生皆深紅金色<lb/>
如錦繡然<hi>圖記</hi>
　　紀要<lb/>
鶴林寺在潤州有杜鵑花髙丈餘每至春月爛漫僧相<lb/>
傳云正元中有僧自天台移栽之其後有殷七七字文<lb/>
祥周寳舊識之及移鎮浙西營飾其花院鎖閉時或窺<lb/>
<pb n="KR3k0028_WYG_016-7a"/>
見有二女子共游林下俗傳花神也寳一日謂七七日<lb/>
鶴林之花天下竒絶嘗聞能作時花今重九将近能開<lb/>
此花副此日乎七七乃前二日往鶴林焉中夜女子来<lb/>
謂七七曰妾為上帝所命司此花今與道者開之然此<lb/>
花不久歸閬苑矣于是女子瞥然不見及九日爛漫如<lb/>
春寳大驚異逰賞累日俄不見其後兵火焚寺樹失根<lb/>
株信歸閬苑矣<hi>坡詩注</hi>物以希見為<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>不必異種也鶴林<lb/>
寺杜鵑乃今映山紅又名紅躑躅在山東彌山亘野殆<lb/>
<pb n="KR3k0028_WYG_016-7b"/>
與榛莽相似而鶴林之花至以為外國僧缽盂中所移<lb/>
上帝命玉女下司之已踰百年終歸閬苑是不特土俗<lb/>
罕見雖神仙亦不識也王建宫詞云大儀前日煖房来<lb/>
囑向昭陽乞藥栽勅賜一窠紅躑躅謝恩未了奏花開<lb/>
其重如此則宫禁中亦鮮之<hi>容齋隨筆</hi>
賦咏祖<lb/>
　　七言散句<lb/>
杜鵑花落杜鵑啼<hi>香山</hi>
<pb n="KR3k0028_WYG_016-8a"/>
杜鵑啼處血成花<hi>冦莱公</hi>
莫<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>行人頻悵望杜鵑不是故鄉花<hi>司空圖</hi>
山榴躑躅少意思照耀黄紫徒為叢<hi>韓退之</hi>
山榴花似結紅巾容艶新妍占斷春<hi>白香山</hi>
當時只道鶴林仙能遣秋光放杜鵑<hi>東坡</hi>
楓林翠壁楚江邉躑躅千層不忍看<lb/>
牧童出捲烏鹽角越女歸簮謝豹花<hi>徐竹隠</hi>
逰人莫苦忙春早躑躅花殘有牡丹<hi>陳錦山</hi>
<pb n="KR3k0028_WYG_016-8b"/>
一聲杜宇啼春風明朝緋挂千山叢<hi>王梅溪</hi>
造物私我小園林此花大勝金腰帶<lb/>
　　五言古詩散聫<lb/>
山中泉壑暖幽木寒更芽春鳥各噤口逰子未還家云<lb/>
誰未及還對此重興嗟何必因啼血顔色勝明霞<hi>聖俞</hi>
夏園無襍英灼灼山榴開落日杜鵑苦花仍委蒼苔餘<lb/>
芳不可贖含章空徘徊<hi>張俞</hi>
　　五言律詩散聫<lb/>
<pb n="KR3k0028_WYG_016-9a"/>
漸綻胭脂蕚猶含琴軫房離披亂剪綵斑駁未成粧絳<lb/>
熖燈千炷紅裙妓一行好差青鳥使封作百花王<hi>香山</hi>
孤花裊餘翠燭影無多妍迸火燒閒地紅星墮逺天<lb/>
　　七言古詩<lb/>
九江三月杜鵑来一聲喚得一枝開江城上佐閒無事<lb/>
山下斸得㕔前栽爛漫一闌干八樹根株有數花無數<lb/>
千房萬葉一時新嫩紫殷紅鮮麯塵淚浥浪損胭脂臉<lb/>
剪刀裁破紅綃巾<hi>香山</hi>
<pb n="KR3k0028_WYG_016-9b"/>
紫躑躅滅燭櫳裙倚山腹文君新寡乍歸來羞怨春風<lb/>
不能哭我從相識便相憐但是花叢不回目山花漸暗<lb/>
月漸明月照空山滿山綠山空月午夜無人何䖏嬌顔<lb/>
映紅玉<lb/>
　　七言古詩散聫<lb/>
忠州州裏今日花廬山山頭去年樹已憐根損漸新栽<lb/>
還喜花開依舊數<hi>香山</hi>
南漪杜鵑天下無披香殿上紅氍毹鶴林兵火縁如夢<lb/>
<pb n="KR3k0028_WYG_016-10a"/>
不歸閬苑歸西湖<hi>東坡</hi>
　　七言絶句<lb/>
玉泉南澗花竒<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>不似花叢似火堆今日多情惟我到<lb/>
每年無故為誰開<hi>香山</hi>
蜀國曾聞子規鳥宣城還見杜鵑花一呌一回膓一斷<lb/>
三春三月憶三巴<hi>太白</hi>
蜀客千年尚怨誰聲聲啼血向花枝滿山明月東風夜<lb/>
正值愁人不寐時<hi>羅鄴</hi>
<pb n="KR3k0028_WYG_016-10b"/>
春紅嬌謝又秋紅蜀國亡来入楚宫應見蜀魂啼不盡<lb/>
更慿顔色訴西風<hi>吴融</hi>
嫩紅輕紫仙姿貴合是山中寂寞開九陌風塵肯相顧<lb/>
可憐望使下山来<hi>劉原父</hi>
雲樹重重和淚冷故宫遺廟有知音秦吴萬里皆芳草<lb/>
染到山花恨最深<hi>趙成徳白花二首</hi>
春山未有杜鵑啼花發杜鵑知不知寄語催歸儘哀怨<lb/>
莫将啼血汚仙姿<lb/>
<pb n="KR3k0028_WYG_016-11a"/>
氷肌玉骨擅無雙不與山花鬭艶粧欲染啼紅寃杜宇<lb/>
争如傅粉伴何郎<lb/>
泣露啼紅作麽生開時偏值杜鵑聲杜鵑口血能多少<lb/>
恐是征人滴泪成<hi>誠齋</hi>
何須名苑看春風一路山花不負儂日日錦江呈錦様<lb/>
清溪倒照映山紅<lb/>
金鴨香燒午夜烟空弹寳瑟怨流年東風一架薔薇雪<lb/>
老盡春風是杜鵑<hi>栁月澗</hi>
<pb n="KR3k0028_WYG_016-11b"/>
露凝丹臉粲芳肌不御鉛華亦自竒强學海棠春睡足<lb/>
如何學得未醒時<hi>北磵僧</hi>
蜀魄啼山血染枝幻成紅艶送春歸不須聲裡催人去<lb/>
纔見花開便合歸<hi>陳龜峰</hi>
鮮紅滴滴映霞明盡是寃禽血淚成覊客有家歸未得<lb/>
對花無語兩含情<hi>巽齋</hi>
深藏宻葉人難見斷送春光夢一空啼得血流成底事<lb/>
只應多作映山紅<hi>劉肅仲</hi>
<pb n="KR3k0028_WYG_016-12a"/>
輕剪梢頭薄薄羅子規湔血恨難磨園林莫道香飛盡<lb/>
嫩綠枝頭不用多<hi>易寓言</hi>
　　七言律詩散聫<lb/>
一叢千朶壓欄杆剪碎紅綃却作團風嫋舞腰香不盡<lb/>
露銷粉臉淚新乾<hi>香山</hi>
樂府祖<lb/>
　　定風波<lb/>
百紫千紅過了春杜鵑聲苦不堪聞却解啼教春小住<lb/>
<pb n="KR3k0028_WYG_016-12b"/>
風雨空山招得海棠魂　一似蜀宫當日女無數猩猩<lb/>
血染赭羅巾畢竟花開誰作主記取大都花屬惜花人<lb/>
<hi>稼軒</hi>
　　沁園春<lb/>
儘為花愁儘為春歸直恁恨深况雨急黄昏寒欺客路<lb/>
月明夜半人夢家林店舍無烟楚鄊寒食一片花飛那<lb/>
可禁小凝竚黯紅蔫翠老江樹隂隂　汀洲杜若誰尋<lb/>
想朝鶴怨兮猿夜啼甚連天芳草凄迷離恨拂簾香絮<lb/>
<pb n="KR3k0028_WYG_016-13a"/>
撩亂身心汝亦知乎吾今倦矣甕有餘春可共斟歸来<lb/>
也問淵明而後誰是知音<hi>方秋崕</hi>
啼魄一天涯怨入芳華可憐零落血染烟霞記得西風<lb/>
秋露冷曾挽司花　明月滿窓紗倦客思家故宫春事<lb/>
與愁賖冉冉斷魂招不得翠冷紅斜<hi>髙竹屋</hi>
　<lb/>
　<lb/>
　<lb/>
<pb n="KR3k0028_WYG_016-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷十六<lb/>
</p>
<p>
</p>
  </div>
<div>
                <head>全芳備祖前集卷十七</head>
    <p>
<pb n="KR3k0028_WYG_017-1a"/>
欽定四庫全書<lb/>
　全芳備祖前集卷十七　　宋　陳景沂　撰<lb/>
　　花部<lb/>
　　　薔薇<lb/>
事實祖<lb/>
　　碎錄<lb/>
薔薇一名牛勒一名牛棘一名山棗一名薔䕷<hi>本草經</hi>一<lb/>
號野客<lb/>
<pb n="KR3k0028_WYG_017-1b"/>
　　紀要<lb/>
薔薇紅露大食國花露也五代時以十五瓶入貢厥後<lb/>
罕有至者今則採茉莉為之然其水多偽試之當用琉<lb/>
璃瓶盛之翻揺數四其泡周上下為真<hi>香錄</hi>
　　五言散句<lb/>
醉暈淺深粧<hi>香山</hi>
已從槐借葉更與荔為裳<hi>張功父</hi>
猩猩疑血㸃瑟瑟蹙金装<hi>香山</hi>
<pb n="KR3k0028_WYG_017-2a"/>
胭脂含笑臉蘇合裛衣香<lb/>
九㣲燈運轉七寳帳熒煌<lb/>
麗藥惜不掃婉枝長更佇<hi>孟郊</hi>
醉紅不自力狂艶如索扶<lb/>
忽驚紅琉璃千艶萬艶開<lb/>
通體全無力酡顔不自持<hi>魏野</hi>
綠深㣲露刺紅宻欲藏枝<lb/>
雨聲籠錦帳風勢偃羅幃<lb/>
<pb n="KR3k0028_WYG_017-2b"/>
葉宻應藏刺花繁不露條<lb/>
　　七言散句<lb/>
胭脂濃抹野薔薇<hi>楊廷秀</hi>
穠華自古不得久况是倚春春已空<hi>陸龜䝉</hi>
可憐鬭麗難勝日照得深紅似淺紅<lb/>
鶯聲漸老栁飛時狂風吹落猩猩血<hi>僧齊已</hi>
紅蕚似嫌塵染汚青條飛上别林開<hi>王元之</hi>
攀折若無花底刺豈教桃李獨成蹊<hi>夏竦</hi>
<pb n="KR3k0028_WYG_017-3a"/>
石家錦障依然在間倚東風應不收<hi>白氏集</hi>
好把膽瓶收露水亦須南渡貶薔薇<hi>陳水涯</hi>
湘紅染就髙張起蜀錦機成乍剪来<hi>劉後村</hi>
可惜荼䕷都過了近来猶自有薔薇<hi>張谷山</hi>
薔薇野性能拘束過了鄰家屋上紅<hi>趙蔗境</hi>
解向人間占五色風流不盡是荼䕷<hi>劉原父</hi>
　　五言古詩<lb/>
當户種薔薇枝葉太蕤葳不揺香已亂無風花自飛春<lb/>
<pb n="KR3k0028_WYG_017-3b"/>
閨不能静開匣理明妃曲池浮采采斜岸列依依或聞<lb/>
好音度時見啣泥歸且對清酤湛其餘任是非<hi>梁栁惲</hi>
似錦如霞色連春接夏開波紅分影入風好帶香来得<lb/>
地依東閣當階奉上台淺深還有態次第暗相催滿地<lb/>
愁英墜縁堤惜棹回芳濃濡雨露明麗隔塵埃似著胭<lb/>
脂染如經巧婦栽奈花無别計只有酒殘杯<hi>劉禹錫</hi>
　　五言古詩散聫<lb/>
石榴珊瑚蕊木槿垂新葩豈如兹木麗逢春始發花迴<lb/>
<pb n="KR3k0028_WYG_017-4a"/>
風舒紫蕚照日吐新芽<hi>梁簡文帝</hi>
經植宜春館靃靡上蕊宫片舒獨帶紫半卷未全紅葉<lb/>
疎難蔽日花宻易傷風佳麗新粧罷含笑折芳叢<hi>梁鮑昶</hi>
低枝詎勝葉輕香幸自通發蕚初攅紫餘米尚霏紅新<lb/>
花對白日故蕊逐春風<hi>齊謝眺</hi>
　　五言絶句<lb/>
不到東山久薔薇㡬度花白雲還自蔽明月落誰家<hi>李太</hi>
<hi>白</hi>
<pb n="KR3k0028_WYG_017-4b"/>
　　五言八句<lb/>
四面垂條宻浮隂入夏清綠攅傷手刺紅墮斷膓英粉<lb/>
著蜂鬚膩光凝蝶翅明雨中看亦好况復值初晴<hi>朱慶餘</hi>
堪愛復堪傷無情不久長浪揺千臉泪風舞一身香似<lb/>
濯文君錦如啼漢女粧所思雲雨外何處寄馨香<hi>李羣玉</hi>
海外薔薇水中州未得方旋偷金掌露淺染玉羅裳已<lb/>
換桃花骨何須賈氏香更須麴生輩同訪墨池楊<hi>誠齋</hi>
　　七言古詩<lb/>
<pb n="KR3k0028_WYG_017-5a"/>
仙機軋軋織鳳凰花開七十有二行天霞落地攅紅光<lb/>
風枝嫋娜時一揚飛葩散馥繞空王忽驚錦浪洗春色<lb/>
人似宫娃逞粧飾終當一使移花根還比蒲桃天上植<lb/>
<hi>孟郊</hi>
　　七言絶句<lb/>
一架長條萬朶春嫩紅深綠小窓匀只因根下千年土<lb/>
曾塟西川織錦文<hi>裴說</hi>
朶朶精神葉葉柔雨晴香拂醉人頭石家錦障依然在<lb/>
<pb n="KR3k0028_WYG_017-5b"/>
閒倚東風夜不收<hi>杜牧之</hi>
碎剪紅綃間綠叢風流疑在列仙宫朝真更欲薰香去<lb/>
争擲霓衣上寳籠<hi>魏野</hi>
紫透紅殷態度陳露葵生色借芳新春風便是黄金屋<lb/>
羞殺黄金屋裏人<lb/>
紅殘綠暗已多時路上山花也則稀䖃苴餘春還仔細<lb/>
燕支濃抹到薔薇<hi>誠齋</hi>
　　七言八句<lb/>
<pb n="KR3k0028_WYG_017-6a"/>
浥露寒風匝樹開呼童净掃架邉苔湘紅染就髙張起<lb/>
蜀錦機成乍剪来公子但貪桃夹道貴人自愛藥翻堦<lb/>
寜知野老茅茨下亦有繁英送一盃<hi>劉後村</hi>
　　七言律詩散聫<lb/>
曉風抹盡燕支顆夜雨吹殘蜀錦機當晝開時正明媚<lb/>
故鄊疑是買臣歸<lb/>
還列從容蹀躞歸光風駘蕩發紅薇鶯藏宻葉宜新霽<lb/>
蝶繞低枝愛晚暉艶色當軒迷舞袖繁香滿徑拂朝衣<lb/>
<pb n="KR3k0028_WYG_017-6b"/>
樂府祖<lb/>
　　生查子<lb/>
玉女翠帷熏香粉開粧面不是占春遲羞殺羣花見<lb/>
纎手執柔條絳雪飛千片流入紫金巵未許停歌扇<hi>李橘</hi>
<hi>山</hi>
　　　金沙<lb/>
賦咏祖<lb/>
　　五言絶句<lb/>
<pb n="KR3k0028_WYG_017-7a"/>
故作荼䕷架金沙祇謾栽似矜顔色好飛度臘前開<hi>王安</hi>
<hi>石</hi>
　　七言絶句<lb/>
海棠開後數金沙髙架層層吐絳葩咫尺西城無力到<lb/>
不知誰賞魏家花<hi>王安石</hi>
天遣荼䕷玉作花紫綿揉色染金沙慿君著意樽前看<lb/>
便與春山立等差<hi>山谷</hi>
獨種荼䕷冷却伊金沙作伴暖相依荼䕷枯了来年補<lb/>
<pb n="KR3k0028_WYG_017-7b"/>
且看金沙也自竒<hi>誠齋二首</hi>
雙松樹子碧團圞紅錦纒頭白錦冠儘放花枝過牆去<lb/>
不妨分與路人看<lb/>
滿架氷肌合碧雲翻堦碧袖助紅裙玊堂只有金沙在<lb/>
伴值明年又屬君<hi>周益公</hi>
　　七言八句<lb/>
金沙道是殿裙芳不道荼䕷輸一塲十里紅粧踏青出<lb/>
一張錦被晒晴香只須舊䕃已無暑更走新條如許長<lb/>
<pb n="KR3k0028_WYG_017-8a"/>
若恨昨朝来草草夜来風雨更禁當<hi>誠齋</hi>
樂府祖<lb/>
　　采桑子<lb/>
青條綠葉結起蓬瀛連萬叠風引飄飄下有紅波映綠<lb/>
鰲　五城烟臉剪碎綵雲紅㸃㸃帖在山腰旁有斑斑<lb/>
雪未消<hi>仲殊</hi>
　　　木香花<lb/>
賦咏祖<lb/>
<pb n="KR3k0028_WYG_017-8b"/>
　　五言散句<lb/>
青春逐流水素質獨輕㣲<hi>張芸叟</hi>
　　七言散句<lb/>
喚得梅蕊要同韻羞殺梨花不觧香<hi>晁詠之</hi>
莫惜金錢買玉英檐前春老過清明<hi>蘆溪</hi>
霜蕤不艶薇争白檀蕊無烟蕙惜馨<hi>湘山居士</hi>
生憐一架明于雪<hi>闕</hi>
　　七言絶句<lb/>
<pb n="KR3k0028_WYG_017-9a"/>
庭前一架已離披莫折長枝折短枝要待明年春盡後<lb/>
臨風三嗅寄相思<hi>芸叟</hi>
粉刺叢叢鬭野芳春風揺曳不成行只因愛學宫粧様<lb/>
分得梅花一半香<hi>劉原父</hi>
廣寒宫闕月樓臺露裏移根月裏栽品格雖同香氣俗<lb/>
如何却共牡丹開<hi>張浮休</hi>
　　七言八句<lb/>
朱簾髙檻俯幽芳露浥烟霏玉褪粧月冷素娥偏有態<lb/>
<pb n="KR3k0028_WYG_017-9b"/>
夜寒青女不禁香從教春事年年晚要使詩人日日狂<lb/>
替取秋蘭紉佩好忍隨風雨受凄凉<hi>晁詠之</hi>
樂府祖<lb/>
　　㸃綘唇<lb/>
日盖垂垂玉英亂簇春光滿韵清香逺煖日烘庭院<lb/>
露浥瓊枝臉透何郎暈空凝恨古人不見誰與花公論<lb/>
<hi>王梅溪内已見荼䕷</hi>
　全芳備祖前集卷十七<lb/>
</p>
<p>
</p>
  </div>
<div>
                <head>全芳備祖前集卷十八</head>
    <p>
<pb n="KR3k0028_WYG_018-1a"/>
欽定四庫全書<lb/>
　全芳備祖前集卷十八　　宋　陳景沂　撰<lb/>
　　花部<lb/>
　　　栁花<lb/>
事實祖<lb/>
　　碎錄<lb/>
栁花一名絮<hi>本草</hi>栁花入水經宿化為浮萍<hi>東坡詩注</hi>
　　紀要<lb/>
<pb n="KR3k0028_WYG_018-1b"/>
謝安姪女道韞乃謝奕之女雪下叔父安曰何所似也<lb/>
安兒子曰撒鹽空中差可擬道韞曰未若栁絮因風起<lb/>
<hi>晉書</hi>
賦咏祖<lb/>
　　五言散句<lb/>
飛綿亂上空<hi>陳祖孫</hi>　　　　仰蜂黏落絮<hi>杜牧</hi>
春隂妨栁絮<hi>白樂天</hi>　　　　栁花閒度竹<hi>韓愈</hi>
春風吹栁絮<hi>賈島</hi>
<pb n="KR3k0028_WYG_018-2a"/>
落絮風捲盡春歸不留迹<hi>歐公</hi>
葉似鏡中眉花如關外雪<hi>韋承慶</hi>
邂逅一杯酒東風栁絮天<hi>吴履齋</hi>
輕袂楊花落遥装燕子隨<hi>賈秋壑</hi>
本是無情物南飛又北飛<hi>僧子蘭</hi>
　　七言散句<lb/>
糝徑楊花鋪白氊<lb/>
輕輕栁絮㸃人衣<lb/>
<pb n="KR3k0028_WYG_018-2b"/>
雀啄江頭楊栁花<lb/>
生憎栁絮白于綿<hi>並少陵</hi>
推排春事到楊花<hi>吴履齋</hi>
顛狂栁絮隨風舞輕薄桃花逐水流<hi>少陵</hi>
憑鶯說向楊花道絆惹春風莫放歸<hi>白樂天</hi>
楊花揄英無才思祇解漫天作雪飛<hi>韓退之</hi>
百花長恨風吹落惟有楊花獨愛風<lb/>
輕花細葉滿林端昨夜春風晚色寒<hi>孫光憲</hi>
<pb n="KR3k0028_WYG_018-3a"/>
閶門風暖落花乾飛徧江城雪不寒<hi>李邕</hi>
為問如何挿楊栁明年飛絮作浮萍<hi>東坡</hi>
長恨滿天栁絮輕只将飛舞逐清明<lb/>
一春情緒空撩亂不是天生穏重花<hi>韓忠獻</hi>
依㣲謝女吟来雪零落襄王夢後雲<hi>齊吴良</hi>
一月紛紛飛作雪白門啼煞䕶兒雅<hi>宋景文</hi>
回雪有風嘗借舞落梅無笛可供愁<lb/>
花邉嬌軟粘蝶翅陌上輕狂趂馬蹄<hi>朱淑真</hi>
<pb n="KR3k0028_WYG_018-3b"/>
飛絮落花一任渠北窓髙卧綠隂初<hi>東萊</hi>
風前輕薄佳人命天外飄零蕩子身<hi>髙九萬</hi>
行人自逐楊花去不是楊花肯送人<hi>陳長樂</hi>
落花飛絮将春去斷雨零雲入暮寒<hi>吴履齋</hi>
飛花落絮滿長安飲盡離杯度𣺌漫<hi>賈秋壑</hi>
莫欺春到荼䕷盡更有楊花落後飛<hi>孫月境</hi>
芳草綠邉陋鸚鵡楊花飛處避河豚<hi>趙庸齋</hi>
楊栁若知行客恨不教飛絮撲人衣<hi>王花洲</hi>
<pb n="KR3k0028_WYG_018-4a"/>
惟有楊花思空濶正零落處是開時<hi>王太冲</hi>
賦質太輕難作主飄踪無著易粘人<hi>陳肥遯</hi>
　　五言古詩散聫<lb/>
輕飛不假風輕落不委地撩亂舞晴空發人無限思<hi>劉夢</hi>
<hi>得</hi>
垂楊拂綠水揺艶東風前花開玉關雪葉煖金窓烟<hi>李太</hi>
<hi>白</hi>
晴天黯黯雪来送青春暮無意似多情千家萬家去<hi>夢得</hi>
<pb n="KR3k0028_WYG_018-4b"/>
　　五言絶句<lb/>
寒食少天氣春風多栁花倚樓心目亂不覺見栖鴉<hi>少陵</hi>
　　五言八句<lb/>
楊花三月暮撩亂送春歸盡日閒相逐無風亦自飛輕<lb/>
輕攔乳燕故故撲征衣莫上髙樓望徘徊盼落暉<hi>蔡確</hi>
　　七言絶句<lb/>
輕盈裊娜占年華舞榭粧樓處處遮春盡絮飛留不得<lb/>
隨風好去落誰家<hi>劉禹錫</hi>
<pb n="KR3k0028_WYG_018-5a"/>
煬帝行宫汴水濵數枝殘栁不勝春晚来風起花如雪<lb/>
飛入宫牆不見人<lb/>
楊子江頭楊栁春楊花愁殺渡江人數聲風笛離亭晚<lb/>
君向瀟湘我向秦<hi>鄭谷</hi>
㶚岸晴来送别頻相偎相倚不勝春自家飛絮猶無定<lb/>
争把長條絆得人<hi>羅隠</hi>
永豐坊裏舊腰肢曾見青青初種時看盡道邉離别恨<lb/>
争教風絮不狂飛<hi>張右史</hi>
<pb n="KR3k0028_WYG_018-5b"/>
銀毬抛出翠烟深聚散髙低不自禁飄去長郊迎暖日<lb/>
飛来深院怯春隂<hi>王岩叟</hi>
亂條猶未變初黄倚得東風勢更狂解把飛花䝉日月<lb/>
不知天地有清霜<hi>曾南豐</hi>
春花未老楊花飛㳺子此情傷别離扳折楊花贈離别<lb/>
駸駸匹馬歸何時<hi>楊繪</hi>
只道垂楊管别離楊花一去不思歸浮踪浪跡無拘束<lb/>
飛到蛛絲也不飛<hi>誠齋</hi>
<pb n="KR3k0028_WYG_018-6a"/>
三月名園草色青夢回猶聽賣花聲春光不管人憔悴<lb/>
飛絮紛紛㺯晚晴<hi>趙信菴</hi>
蜨撲蜂粘發出狂飄然欲上白雲鄉無端却被逰蜂攪<lb/>
綰住東風舞㡬塲<hi>李梅亭</hi>
栁漸成隂萬縷斜舞腰柔弱㺯韶華一庭春色無人管<lb/>
簷雨聲中飛盡花<hi>顔頥仲</hi>
苦無筋力太輕柔何物如君得自由帶雨飄来成墜雪<lb/>
捲風歸去作春毬<hi>石敏若</hi>
<pb n="KR3k0028_WYG_018-6b"/>
栁送腰肢日㡬回更教飛絮舞樓臺顛狂忽作髙千丈<lb/>
風力㣲時穏下来<hi>陳簡齋</hi>
短長亭外栁依依念我心歸未得歸紛蝶不知行客恨<lb/>
也隨風絮㸃征衣<hi>虞韶</hi>
　　七言八句<lb/>
飄揚南陌起東鄰漠漠濛濛暗度春花巷暖隨輕舞蜨<lb/>
玉樓晴拂艶粧人縈迴謝女題詩筆㸃綴陶公漉酒巾<lb/>
何處好風偏似雪隋堤河上古江津<hi>劉禹錫</hi>
<pb n="KR3k0028_WYG_018-7a"/>
弱植驚風急自傷莫来翻遣思悠揚曾飄綺陌隨髙下<lb/>
敢拂朱欄競短長縈砌乍飛還乍舞撲池如雪又如霜<lb/>
莫令岐路頻攀折漸擬清隂到畫堂<hi>薛逢</hi>
隨風墜露事輕儇巧占人間欲夏天只恐障空飛似雪<lb/>
從教糝徑白于棉未央宫煖粘歌袖楊子江清惱客船<lb/>
老去强看愁底事昏花滿眼意茫然<hi>張芸叟</hi>
寒勒花遲却速殘暖将絮過忽吹還雪飄霽日光風急<lb/>
毬滚迴廊曲榭閒萬里雲天皆去處羣飛踪跡恣中間<lb/>
<pb n="KR3k0028_WYG_018-7b"/>
道渠催得春闌著春不縁渠獨不闌<hi>誠齋</hi>
樂府祖<lb/>
　　水龍吟<lb/>
似花還似非花也無人惜從教墜抛家傍路思量却是<lb/>
無情有思縈損柔腸困酣嬌眼欲開還閉夢隨風萬里<lb/>
尋郎去處又還被鶯呼起　不恨此花飛盡恨西園落<lb/>
紅難綴曉来過雨遺踪何在一池萍碎春色三分二分<lb/>
塵土一分流水細看来不是楊花㸃㸃是離人淚<hi>東坡</hi>
<pb n="KR3k0028_WYG_018-8a"/>
燕忙鶯懶芳殘正堤上栁花飄墜輕飛㸃盡春林誰道<lb/>
全無才思閒趁遊絲静臨深院日長門閉傍珠簾散漫<lb/>
垂垂欲下依前被風扶起　蘭帳玉人睡覺怪春衣雪<lb/>
沾瓊綴繡床漸滿香毬無數纔圓却碎時見蜂兒仰粘<lb/>
輕粉魚吹池水望章臺路杳金鞍逰蕩有盈盈淚<hi>章質夫</hi>
　　二郎神<lb/>
日髙睡起又恰見栁稍飛絮倩說與年年相挽却又因<lb/>
他相誤南北東西何時定看碧沼青浮無數念蜀郡風<lb/>
<pb n="KR3k0028_WYG_018-8b"/>
流金陵年少那尋張緒　應許雪花比並撲簾堆戸更<lb/>
羽綴游絲毡舖小逕腸斷鵓鴣喚雨舞態顛狂腰肢輕<lb/>
怯散了㡬回重聚空暗想昔日長亭别酒杜鵑催去<hi>馬荘</hi>
<hi>父</hi>
　　蝶戀花<lb/>
蠢蠢黄金初脫後暖日飛綿取次粘窓牖不見長條低<lb/>
拂酒贈行應已輸纎手　鶯擲金梭飛不透小榭危樓<lb/>
處處添竒秀何日隋堤縈馬首路長人倦空思舊<hi>周美成</hi>
<pb n="KR3k0028_WYG_018-9a"/>
　　天仙子<lb/>
三月灞橋烟共雨拂拂依依飛到處雪毬輕颺㺯精神<lb/>
撲不住留不住常繫柔條千萬縷　只恐舞風無定據<lb/>
容易著人容易去肯将心事向才郎待擬處終須與作<lb/>
個羅幃收拾取<hi>張于湖</hi>
　　清平樂<lb/>
栁塘新漲艇子操雙槳閒倚曲樓成悵望是處春愁一<lb/>
様　傍人㡬㸃飛花夕陽又送棲鴉試問畫樓西畔暮<lb/>
<pb n="KR3k0028_WYG_018-9b"/>
雲恐近天涯<hi>吕居仁</hi>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷十八<lb/>
</p>
<p>
</p>
  </div>
<div>
                <head>全芳備祖前集卷十九</head>
    <p>
<pb n="KR3k0028_WYG_019-1a"/>
欽定四庫全書<lb/>
　全芳備祖前集卷十九　　宋　陳景沂　撰<lb/>
　　花部<lb/>
　　　木蘭花<lb/>
事實祖<lb/>
　　碎錄<lb/>
木蘭葉氣味辛香不及桂<hi>本草</hi>
　　紀要<lb/>
<pb n="KR3k0028_WYG_019-1b"/>
孝哀帝元嘉元年芝生後庭木蘭樹上<hi>古今注</hi>北海于君<lb/>
病癩見市有賣藥姓公孫帛因問之公曰明日木蘭樹<lb/>
下當授卿明日徃授素書二卷以消灾救病無不愈者<lb/>
<hi>神仙傳</hi>
　　雜著<lb/>
𤣥冥授節猛寒嚴烈峩峩堅氷霏霏白雪木應霜而枯<lb/>
零草隨風而催折蓊青翠之茂葉繁旖旎之弱條諒撫<lb/>
節而矯時獨兹茂而不彫<hi>成公綏賦</hi>張摶為蘇州刺史植木<lb/>
<pb n="KR3k0028_WYG_019-2a"/>
蘭花於堂前嘗盛開燕客命即席賦之陸龜䝉後至張<lb/>
連酌浮之徑醉强索筆題兩句云洞庭波浪𣺌無津日<lb/>
日征㠶送逺人頽然醉倒客讀之皆莫詳其意既而龜<lb/>
䝉稍醒續曰㡬度木蘭船上望不知原是此花身遂為<lb/>
絶唱<hi>嵐齋錄</hi>
賦咏祖<lb/>
　　七言散句<lb/>
木蘭花下可憐條逺道音書轉寂寥<hi>徐殷</hi>
<pb n="KR3k0028_WYG_019-2b"/>
　　五言古詩<lb/>
二月二十三木蘭開拆初初當新病酒復以久離居愁<lb/>
絶更傾國驚新聞逺書紫絲何日障油壁㡬時車㺯粉<lb/>
如傷重調紅或有餘波痕空映襪烟態不勝裾桂嶺含<lb/>
芳逺蓮塘属意疏瑶姬與神女長短定何如<hi>李義山</hi>
　　五言律詩散聫<lb/>
未識春風面先聞樂府名洗粧濃出塞進艇客登瀛<hi>鄭毅</hi>
<hi>夫</hi>
<pb n="KR3k0028_WYG_019-3a"/>
　　七言古詩<lb/>
曉来隨手抹新粧半額蛾眉宫様黄銖衣洗盡薔薇露<lb/>
觸處聞香不炷香君不見同時素馨與茉莉究竟帶些脂<lb/>
粉氣又不見錢塘欲語嬌荷花粗枝大葉忒鉛華何如<lb/>
个様隠君子色香不俗真有味根苗在處傲炎凉敢與<lb/>
松栢争雪霜椒桂薰蕕君襍處小窓相對毋相忘<hi>劉招山</hi>
　　七言絶句<lb/>
紫房日照胭脂拆素艶風吹膩粉開悟得獨饒脂粉態<lb/>
<pb n="KR3k0028_WYG_019-3b"/>
木蘭曾作女郎来<hi>樂天二首</hi>
膩如玉指塗朱粉光似金刀剪紫霞從此時時春夢裏<lb/>
應添一樹女郎花<lb/>
石上紅花低照水山頭綠篠細含烟天生一本徐熈畫<lb/>
只欠鷓鴣相對眠<hi>張芸叟</hi>
　　　辛夷花<lb/>
事實祖<lb/>
　　碎錄<lb/>
<pb n="KR3k0028_WYG_019-4a"/>
正二月開花既落無子夏秋再著花即離騷所謂辛夷<lb/>
者<hi>本草</hi>一名候桃人家園庭多種本髙數丈葉似柿而長<lb/>
初出如筆故北人呼為木筆花其子如相思子<hi>本草注</hi>
　　雜著<lb/>
剪宻葉而對嘉樹<hi>注辛夷也樓李衛公懐松  記</hi>
賦咏祖<lb/>
　　七言㪚句<lb/>
谷口春殘黄鳥稀辛夷花發杏花飛<hi>錢起</hi>
<pb n="KR3k0028_WYG_019-4b"/>
辛夷始花亦已落况我與子非壮年<hi>杜甫</hi>
　　五言古詩<lb/>
昔年将出谷㡬日對辛夷倚樹憐芳意扳條惜嵗滋清<lb/>
隂須暫憩秀色正堪思只待揮金日殷勤泛羽巵<hi>李衛公</hi>
辛夷吐髙花衛公曾手植根株今已非不改舊時色平<lb/>
泉幾易主况乃刺史宅<hi>韓忠獻</hi>
　　五言絶句<lb/>
綠隄春草合王孫自流玩况有辛夷花色與芙蓉亂<hi>裴迪</hi>
<pb n="KR3k0028_WYG_019-5a"/>
　　七言古詩<lb/>
問君辛夷花君言已斑駁不是辛夷不爛開顧我筋骸<lb/>
官束縳縳遣推囚名刺史狼籍囚徒滿田地明日不推<lb/>
縁國忌依前不得花前醉韓貟外家好辛夷開時乞取<lb/>
三兩枝折枝為贈君莫惜縱君不折風亦吹<hi>元㣲之</hi>
　　七言絶句<lb/>
紫粉筆含尖火焰紅胭脂染小蓮花芳情香思知多少<lb/>
惱得山僧悔出家<hi>白樂天</hi>
<pb n="KR3k0028_WYG_019-5b"/>
　　　桐花<hi>附頳桐刺桐</hi>
事實祖<lb/>
　　碎錄<lb/>
季春之月桐始華<hi>月令</hi>
　　紀要<lb/>
頳桐花嶺南處處有之自夏初生至秋盖草也葉如桐<lb/>
其花連枝萼皆深紅俗呼為頳桐花<hi>南方草木状</hi>刺桐花温<lb/>
陵城留從效重加版築植刺桐環繞其樹髙大而枝葉<lb/>
<pb n="KR3k0028_WYG_019-6a"/>
蔚茂初夏開花極鮮紅如葉先萌芽而其花後發主明<lb/>
年五穀豐熟<hi>郡志</hi>
賦咏祖<lb/>
　　七言散句<lb/>
木綿花發刺桐開<hi>東坡</hi>
喚起十年閩嶺夢頳桐花畔見紅蕉<hi>蘇子美</hi>
誰與深春共憔悴隔江一樹紫桐花<hi>徐抱獨</hi>
梅葉隂隂桃李盡春光已到白桐花<hi>鼎臠集</hi>
<pb n="KR3k0028_WYG_019-6b"/>
城角日髙人寂寂小庭行徧拾桐花<hi>劉原父</hi>
　　五言古詩<lb/>
隴月上山館紫桐垂好隂可憐黯淡色無人知此心舜<lb/>
没蒼梧野鳳歸丹穴吟遺落在人世光華那復深年年<lb/>
怨春意不競桃李林惟占清明後牡丹還復侵况此空<lb/>
館閉云誰恣幽尋徒煩鳥噪集不語山嶔岑滿院青苔<lb/>
地一樹蓮花簮自開還自落暗芳終暗沈爾生不得所<lb/>
我願裁為琴<hi>元㣲之</hi>
<pb n="KR3k0028_WYG_019-7a"/>
春令有常候清明桐始發何此巴蜀中桐花開十月<hi>香山</hi>
一株青玉立千葉綠雲委亭亭五丈餘髙意猶未已山<lb/>
僧年九十清净老不死自云手種時一顆青桐子<hi>劉原父</hi>
　　五言古詩散聫<lb/>
春隨井氣生白花飛濛濛晚枝滴甘露味落寒泉中<lb/>
得時花葉鮮照影清香助當軒蔽赤日對卧醒百慮<hi>南豐</hi>
　　五言絶句<lb/>
雨濯猩冠茜晴烘鶴頂丹因人顔色好䕶惜著朱欄<hi>嵗寒</hi>
<pb n="KR3k0028_WYG_019-7b"/>
<hi>集</hi>
　　七言絶句<lb/>
聞道鄊人說刺桐花如後發始年豐我今到此憂民切<lb/>
只愛青青不愛紅<hi>丁晉公</hi>
猗猗小艶夹通衢暗日熏風送越姝只是紅芳移不得<lb/>
刺桐屏障滿中都<hi>陳陶</hi>
春色来時物喜初春光歸日興闌餘更無人餞春行色<lb/>
猶有桐花管領渠<hi>誠齋二首</hi>
<pb n="KR3k0028_WYG_019-8a"/>
老去能逢㡬個春今年春事不關人紅阡紫陌何曾夢<lb/>
壓尾桐花也俗塵<lb/>
　　　萬年枝花<hi>一名冬青</hi>
賦咏祖<lb/>
　　七言散句<lb/>
好風吹動萬年枝<lb/>
　　七言絶句<lb/>
百子池邉種最竒無人識是萬年枝細花宻葉青青子<lb/>
<pb n="KR3k0028_WYG_019-8b"/>
嘗得披香雨露滋<hi>楊龍圖</hi>
禁路風清飛早鴉官卑難趂紫宸衙了無公事鈎簾坐<lb/>
閒看冬青落細花<hi>任㕘政</hi>
　　　楝花<lb/>
事實祖<lb/>
　　碎錄<lb/>
苦楝鵷雛食其實　亦名金鈴子　凡二十四畨花信<lb/>
風始梅花終楝花<hi>嵗時記</hi>
<pb n="KR3k0028_WYG_019-9a"/>
　　紀要<lb/>
建武元年長沙人歐囘見屈原曰苦蛟龍竊筒米可以<lb/>
楝葉塞以綵絲縳之二物蛟龍所畏<hi>齊諧記</hi>
賦咏祖<lb/>
　　五言散句<lb/>
宻葉已成䕃髙花初著枝<hi>陳後山</hi>
　　　橘花<lb/>
賦咏祖<lb/>
<pb n="KR3k0028_WYG_019-9b"/>
　　五言八句<lb/>
花静何須艶林深不隔香初開何處覔小摘莫令長春<lb/>
落秋仍發梅兼雪未强縹姿汲寒甃淺浸一枝凉<hi>誠齋二首</hi>
不夜非關月無風也自香著花能許細落子不多長玉<lb/>
糝開猶半金鬚探更强得秋何恨晚映暑却生凉<lb/>
　　七言八句<lb/>
一種靈根有異芬初開猶勝結丹蕡白于簷蔔林中見<lb/>
清似旃檀國裏聞淡月珠胎明璀璨㣲風玉屑撼繽紛<lb/>
<pb n="KR3k0028_WYG_019-10a"/>
平生荀令薰香癖露坐花間至夜分<hi>劉後村</hi>
　　　柚花<lb/>
賦咏祖<lb/>
　　五言八句<lb/>
春融百卉茂素榮敷綠枝淑郁麗芳逺悠揚風日遲南<lb/>
國富佳樹騷人留恨辭空齋對日夕愁絶鬂成絲<hi>朱文公</hi>
　　　含笑花<lb/>
事實祖<lb/>
<pb n="KR3k0028_WYG_019-10b"/>
　　碎錄<lb/>
含笑花出海南有紫白二種<hi>本草</hi>
賦咏祖<lb/>
　　五言散句<lb/>
未嘗逢露齒只恐欲傾城<hi>劉濤</hi>
　　七言散句<lb/>
不語向人如欲笑<hi>白氏集</hi>
涓涓滴露紫含笑<hi>東坡</hi>
<pb n="KR3k0028_WYG_019-11a"/>
花非識面嘗含笑<lb/>
草解忘憂憂底事花名含笑笑何人<hi>丁謂</hi>
如今只有花含笑笑道秦王欲學仙<hi>東坡</hi>
試問嫣然如可買㑹須一笑與千金<hi>白氏集</hi>
深情厚意知多少盡在嫣然一笑中<lb/>
　　五言絶句<lb/>
𤓰香濃欲爛蓮莟碧初匀含笑知何處低頭似媿人<hi>徐溪</hi>
<hi>月</hi>
<pb n="KR3k0028_WYG_019-11b"/>
薄薄沈薰骨英英玉煉顔惱人風味别斗帳夢中間<hi>嵗寒</hi>
<hi>集</hi>
　　五言律詩散聫<lb/>
自有嫣然態風前欲笑人涓涓朝泣露盎盎夜生春<hi>鄧温</hi>
<hi>伯</hi>
　　七言絶句<lb/>
秋来二笑再芬芳紫笑何如白笑强只有此花偷不得<lb/>
無人知處忽然香<hi>誠齋二首</hi>
<pb n="KR3k0028_WYG_019-12a"/>
薫風破曉碧蓮含香意猶低白玉顔一粲不曾容易發<lb/>
清香何自向人間<lb/>
春風滿面喜津津縱有痴拳不忍嗔尚恐意觀安註脚<lb/>
笑他何事與何人<hi>劉後村</hi>
肥様雕成玉色仙碧瑶幢裏粲婵娟道渠解笑何曾笑<lb/>
只合更名小白蓮<hi>蕭文仙</hi>
獻笑佳人絶可憐姿姿靨輔巧承顴一枝不用千金買<lb/>
雨洗風吹却粲然<hi>許仲啟</hi>
<pb n="KR3k0028_WYG_019-12b"/>
　　七言八句<lb/>
菖蒲節序芰荷時翠羽衣裳白玉肌暗折花房須日莫<lb/>
遥将香氣報人知半開㣲吐長懐寳欲說還休竟俛眉<lb/>
樹脆枝柔惟葉健不消更話只消詩<hi>誠齋</hi>
一㸃𤓰香破醉眠悮他詩客枉流涎如何滴露牛心李<lb/>
化作垂頭玉井蓮初喜曉光将莞爾竟羞午影不嫣然<lb/>
忽看吐下金櫻核䔩䔩聲乾暮葉邉<hi>許仲啟</hi>
樂府祖<lb/>
<pb n="KR3k0028_WYG_019-13a"/>
　　楊柳枝<lb/>
綠䗶芳英雪一包綻瓊梢清香却暑賞堂㘭晚風飄<lb/>
笑靨含羞藏碧葉為隨嬌長隨茉莉展輕綃伴良宵<lb/>
　　　山茶花<lb/>
事實祖<lb/>
　　碎錄<lb/>
有紅白二種又有千葉者名品頗多不能盡錄<hi>草木記</hi>南<lb/>
山茶葩萼大倍中州者色㣲淡葉柔薄有毛結實如梨<lb/>
<pb n="KR3k0028_WYG_019-13b"/>
大如拳中有數子如肥皂子大别自有一種葉厚硬花<lb/>
深紅如中州所出者<hi>虞衡志</hi>
賦咏祖<lb/>
　　五言散句<lb/>
葉硬經霜綠花肥映雪紅<hi>張芸叟</hi>
栽培奪天巧接綴假人功<lb/>
　　七言散句<lb/>
蒼然老樹昔誰種照耀萬朶紅相圍<hi>南豐</hi>
<pb n="KR3k0028_WYG_019-14a"/>
惟有山茶殊奈久獨能探月占春風<hi>曾裘甫</hi>
性晚每經寒始拆色深却愛日㣲紅<hi>劉後村</hi>
道人贈我嵗寒種不是尋常兒女花<lb/>
新枝綠嫩籠和日繁艶紅深奪晚霞<hi>桂水集</hi>
　　五言古詩散聫<lb/>
誰憐兒女花散入氷雪中堂中調丹砂染此鶴頂紅<hi>東坡</hi>
南國有嘉樹花若赤玉杯曾無冬春改嘗冐霰雪開<hi>聖俞</hi>
山茶又晚出舊不聞圖經花深嫌少態曾入蘇公評邇<lb/>
<pb n="KR3k0028_WYG_019-14b"/>
来亦變<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>紛然著名稱黄香開最早與菊為輩朋紛紅<lb/>
更妖艶玉環帶春醒偉哉紅百葉花重枝不勝猶愛並<lb/>
山茶開花一尺盈日丹又其亞不减紅帶鞓吐絲心抽<lb/>
鬚鋸齒葉剪稜白茶亦數品玉磬尤精明桃葉何從来<lb/>
𣲖别疑武陵愈出愈竒怪一見一欲驚<hi>徐淡月</hi>
　　七言古詩散聫<lb/>
蒼然老樹昔誰種照耀萬朶紅相圍蜂藏鳥伏不得見<lb/>
東風用力先吹嘘追思前者葉葢地萬木瘦損徒空枝<lb/>
<pb n="KR3k0028_WYG_019-15a"/>
<hi>南豐</hi>
　　七言絶句<lb/>
淺為玉茗深都勝大曰山茶小海紅名譽漫多朋援少<lb/>
年年身在雪霜中<hi>陶弼二首</hi>
江南池館厭深紅零落空山烟雨中却是北人偏愛惜<lb/>
數枝和雪上屏風<lb/>
逰蜂掠掠粉絲黄荷葉猶收宻露香待得春風㡬枝在<lb/>
年来殺菽有飛霜<lb/>
<pb n="KR3k0028_WYG_019-15b"/>
山茶相對本誰栽細雨無人我獨来說似與君君不見<lb/>
爛紅如火雪中開<lb/>
花近東溪居士家好攜樽酒欵攜茶玉皇收拾還天上<lb/>
便恐筠陽無此花<hi>俞國寳</hi>
玉潔氷寒自一家地偏驚此對山花歸来不負西逰眼<lb/>
曾識人間未見花<lb/>
　　七言律詩<lb/>
長明燈下石闌干長共松杉鬬嵗寒葉厚有稜犀角健<lb/>
<pb n="KR3k0028_WYG_019-16a"/>
花深少態鶴頭丹久陪方丈曼陀雨羞對先生苜蓿盤<lb/>
雪裏盛開知有意明年歸後更誰看<hi>東坡</hi>
樹子團團映碧岑初看喚作木犀林誰将金粟銀絲膾<lb/>
簇頂朱紅莱碗心春早横招桃李妬嵗寒不受雪霜侵<lb/>
題詩畢竞輸坡老葉厚有稜花色深<hi>誠齋</hi>
青女行霜下曉空山茶獨殿衆花叢不知戸外千林縞<lb/>
且看盆中一本紅性晚每經寒始拆色深却愛日㣲烘<lb/>
人言此樹猶難養暮溉晨澆自課童<hi>劉克荘</hi>
<pb n="KR3k0028_WYG_019-16b"/>
　　七言律詩散聫<lb/>
鶯聲老矣移難曉鶴頂丹時看始嘉兩葉鱗鱗成上葢<lb/>
春枝艶艶首羣花<hi>王梅溪</hi>
　　　山丹花<lb/>
賦咏祖<lb/>
　　五言散句<lb/>
堂前横山丹錯落瑪瑙盤<hi>東坡</hi>
　　五言古詩<lb/>
<pb n="KR3k0028_WYG_019-17a"/>
昔游嶺海間㡬見巒卉拆素英漙夕露朱葩爛晴日歸<lb/>
来今㡬年晤對祗寒碧因君賦山丹恱復見顔色<hi>朱文公</hi>
　　七言古詩散聫<lb/>
山丹吹出青藜火金蜨窺叢何婀娜朱槿更作猩袍紅<lb/>
誇道凡人嘗印可茉莉從傍粲然笑掩却諸香誰似我<lb/>
素馨蕭然山澤臞至香不數脂粉腴<hi>陳山有</hi>
　　七言絶句<lb/>
亭下佳人錦繡衣滿身瓔珞綴明璣晚来銷歇無尋處<lb/>
<pb n="KR3k0028_WYG_019-17b"/>
花已飄零露已稀<hi>東坡二首</hi>
烟黄露綠曉風香燕舞鶯啼春日長誰道使君貧且老<lb/>
繡屏錦帳咽笙簧<lb/>
人間花木眼曾經未識斯花状與名丹却青山莫春色<lb/>
續他紅樹墜時英<lb/>
軒窓一日粲三英盡室無塵眼倍明閩粤固嘗矜絶美<lb/>
風騷猶未及知名<hi>陳止齋</hi>
團欒蜂蕊簇枝間鉛鼎成丹七返還乞與幽人伴幽壑<lb/>
<pb n="KR3k0028_WYG_019-18a"/>
不妨相對兩朱顔<hi>鄭松窓</hi>
　　七言八句<lb/>
春去無芳可得尋山丹最晚出幽林柹紅一色明羅袖<lb/>
金粉羣虫集寳簮花似鹿蔥還耐久葉如芍藥不多深<lb/>
香沈瓦斛移山麓聊著書窓伴小吟<hi>誠齋</hi>
偶然避雨過民舍一本山丹恰盛開種久樹身樛似葢<lb/>
澆頻花面大如杯<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>疑朱草非時出驚問紅雲甚處来<lb/>
可惜書生無事力千金移入畫闌栽<hi>劉後村</hi>
<pb n="KR3k0028_WYG_019-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷十九<lb/>
</p>
<p>
</p>
  </div>
<div>
                <head>全芳備祖前集卷二十</head>
    <p>
<pb n="KR3k0028_WYG_020-1a"/>
欽定四庫全書<lb/>
　全芳備祖前集卷二十　　宋　陳景沂　撰<lb/>
　　花部<lb/>
　　　朱槿花<hi>木槿同</hi>
事實祖<lb/>
　　碎錄<lb/>
朱槿花莖葉皆如桑葉光而厚樹髙止四五尺而枝婆<lb/>
娑自二月開花至中冬始歇其花深紅色五出大如蜀<lb/>
<pb n="KR3k0028_WYG_020-1b"/>
葵有蕊一條長于花葉上綴金屑日光所鑠疑若焰生<lb/>
一叢之上日開數百朶朝開莫落挿枝即活出髙凉郡<lb/>
一名赤槿一名日及<hi>南方草木状</hi>蕣木槿也朝華暮落<hi>說文</hi>椵<lb/>
木槿籬<hi>本草</hi>有女同車顔如蕣華<hi>注木槿也詩</hi>仲夏之月木槿<lb/>
榮<hi>月令</hi>荘子貴支離悲木槿<hi>淮南子</hi>
　　紀要<lb/>
汝陽王璡嘗戴砑綃㡌打曲上自摘紅槿置㡌上極滑<lb/>
久而方安曲終花不墜以為能曰花奴資質明瑩必是<lb/>
<pb n="KR3k0028_WYG_020-2a"/>
神仙中謫墮来也<hi>開元遺事</hi>
　　雜著<lb/>
覽庭隅之嘉木慕朝華之可玩<hi>盧湛</hi>覽中堂之竒樹稟冲<lb/>
氣之至清應青春之敷蕊逮朱夏而誕英紅葩紫蒂翠<lb/>
葉素莖<hi>傅咸</hi>草木朝榮秋悴此花朝開暮落<hi>嵇康賦</hi>皎日昇<lb/>
而朝華𤣥景逝而夕零<hi>夏侯湛賦</hi>日及多名蕤賔肇生東方<lb/>
憐乎夕死郭璞賛以朝榮潘文體其夏盛嵇賦閔其秋<lb/>
零此則京華之麗木非干越之蕣英南中羣草衆花之<lb/>
<pb n="KR3k0028_WYG_020-2b"/>
寳雅什禾名騷人失藻雨来翠潤露歇紅澡疊萼疑擎<lb/>
低莖若倒朝霞映日殊未妍珊瑚照水定非鮮千葉芙<lb/>
蓉詎相似百枝燈花復羞然<hi>江總賦</hi>其為花也色甚鮮麗<lb/>
迎晨而榮日中則衰至夕而零荘周載朝菌不知晦朔<lb/>
此朝不及夕者乎<hi>蘇彦詩序</hi>朝菌者葢朝華而暮落世謂之<lb/>
木槿或謂之日及詩人以為蕣宣尼以為朝菌其物向<lb/>
晨而結逮明而布見陽而盛終日而殞不亦異乎何名<lb/>
之多哉<hi>潘尼賦</hi>
<pb n="KR3k0028_WYG_020-3a"/>
賦咏祖<lb/>
　　五言散句<lb/>
蕭條槿花風<hi>白樂天</hi>　　　　槿枝無宿花<lb/>
朝榮殊可惜莫落實堪嗟<lb/>
回頭向殘照殘照更空虚<hi>李義山</hi>
蓮後紅何患梅先白莫誇<lb/>
吾聞調羹槿異味及粉榆<hi>注冬用槿也  山谷</hi>
　　七言散句<lb/>
<pb n="KR3k0028_WYG_020-3b"/>
槿花一日自為榮<hi>樂天</hi>
槿艶繁開照日紅<hi>陳草閣</hi>
槿籬芳樹近樵家麥隴青青一徑斜<hi>温岐</hi>
槿籬護藥纔通徑竹筧通泉自遍村<hi>秦觀</hi>
　　五言絶句<lb/>
晨日映簾生流暉種艶明紅顔易零落何異此花榮<hi>六一</hi>
<hi>集</hi>
　　五言古詩散聫<lb/>
<pb n="KR3k0028_WYG_020-4a"/>
君子芳桂性春濃秋更繁小人槿花心朝在夕不存<hi>文粹</hi>
風露雖已冷天色亦黄昏中庭有槿花榮落向一晨秋<lb/>
開已寂寞夕殞何紛紛正憐少顔色復歎不逡廵男兒<lb/>
老富貴女子晚姻婚頭白始得志色衰方事人後時不<lb/>
獲已安得如青春<hi>白樂天</hi>
　　七言絶句<lb/>
風露凄凄秋景繁可憐榮落在朝昏未央宫裏三千女<lb/>
但保紅顔不保恩<hi>李義山</hi>
<pb n="KR3k0028_WYG_020-4b"/>
籬外涓涓澗水流槿花半照夕陽愁欲題名字知相訪<lb/>
又恐芭蕉不奈秋<hi>竇鞏</hi>
秋蕣晚英無艶色何因栽種在人家使君只别羅敷面<lb/>
争解回頭愛白花<hi>香山</hi>
甲子雖推小雪天刺桐猶綠槿花然陽和長養無時歇<lb/>
却是炎州雨露偏<hi>張登</hi>
赤板橋西小竹籬槿花還似去年時淡黄衫子渾無色<lb/>
腸斷丁香畫小兒<hi>崔涯</hi>
<pb n="KR3k0028_WYG_020-5a"/>
朱槿移栽釋梵中老僧非是愛花紅朝開暮落關何事<lb/>
祗要人知色是空<hi>僧紹隆</hi>
風雨無人㺯晚芳野橋千樹鬭紅房朝榮暮落成何事<lb/>
可笑紛華不久長<hi>張俞二首</hi>
朝菌一生迷晦朔靈蓂千嵗換春秋如何槿艶無終日<lb/>
獨倚闌干為爾羞<lb/>
壁槿扶疎當縳籬山深不用掩山扉客来踏破松梢月<lb/>
鶴向主人頭上飛<hi>陸雲西</hi>
<pb n="KR3k0028_WYG_020-5b"/>
　　七言八句<lb/>
夹路疎籬錦作堆朝開暮落復朝開抽苞粔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>輕拖糝<lb/>
近蒂胭脂釅抹腮占破半年猶道少何曾一日不芳来<lb/>
花中却是渠長命換舊添新底用催<hi>誠齋</hi>
　　七言律詩散聫<lb/>
曉艶欲開孫武陣晚英争墮綠珠樓来如急電無因駐<lb/>
去似驚鴻不可收<lb/>
　　　佛桑花<lb/>
<pb n="KR3k0028_WYG_020-6a"/>
事實祖<lb/>
　　碎錄<lb/>
花似槿四時嘗開婦人簮帶之<hi>臨漳志</hi>佛桑花比朱槿頗<lb/>
耐久盖二種也<hi>清漳志</hi>佛桑其花丹重敷柔澤葉如桑其<lb/>
花五六出大如蜀葵有蘂一條長於花葉上綴金屑日<lb/>
光所鑠疑為焰朝生暮隕<hi>南海異名記</hi>茘支以鹽梅浸佛桑<lb/>
花為紅漿漬之曝乾色紅而甘酸<hi>蔡君謨</hi>
　　紀要<lb/>
<pb n="KR3k0028_WYG_020-6b"/>
明道中予為漳州軍事判官晚秋至州而耕園驛庭有<lb/>
佛桑數十株開花繁盛念其寒月窮山方自媚好乃作<lb/>
耕園驛佛桑花詩一首既而乗桴東下又作溪行一首<lb/>
慶歴七年余使本路明年夏四月自汴来漳復至是驛<lb/>
花尚仍舊追感昔逰因紀前事并載舊篇龕西壁云<hi>蔡君</hi>
<hi>謨詩序</hi>
賦咏祖<lb/>
　　五言散句<lb/>
<pb n="KR3k0028_WYG_020-7a"/>
野人家焰焰燒紅有佛桑<hi>君謨</hi>
　　七言八句<lb/>
使軺迢逓到天涯候館遷延感嵗華白髪却扳臨砌樹<lb/>
青條猶放過牆花悲来唯有金城角醉後曾乗海客槎<lb/>
欲問昔游無處所晚烟生水自沈沙<hi>君謨二首</hi>
溪館初寒似早春寒花相倚媚行人可憐萬木彫零盡<lb/>
獨見繁枝爛漫新清艶夜占雲表路幽香時過轍中塵<lb/>
名園不肯争顔色灼灼夭桃野水濵<lb/>
<pb n="KR3k0028_WYG_020-7b"/>
　　　茶花<lb/>
賦咏祖<lb/>
　　七言散句<lb/>
青裙玉面初相識九月茶花滿地開<hi>陳簡齋</hi>
　　七言律詩<lb/>
細嚼花鬚味亦長新芽一粟葉間藏稍經臘雪侵肌瘦<lb/>
疑得春雷發動狂開落空山誰比較蒸烹来嵗最先嘗<lb/>
<hi>子由</hi>
<pb n="KR3k0028_WYG_020-8a"/>
　　　巴欖花<hi>附榿花</hi>
賦咏祖<lb/>
　　七言八句<lb/>
南湖窠木已交加種欖栽榿更北涯生眼錯疑為夜合<lb/>
新鶯知不是桃花緑雲四合藏隂屋翠浪全機織<lb/>
素紗桂隠主人臞見骨不餐酥酪只餐茶<hi>誠齋</hi>
　　　山枇杷花<lb/>
賦咏祖<lb/>
<pb n="KR3k0028_WYG_020-8b"/>
　　七言散句<lb/>
若使此花兼解語推囚御史定違程<hi>樂天</hi>
　　七言古詩<lb/>
山枇杷花似牡丹殷潑血往年乗傳過青山正值山花<lb/>
好時節壓枝凝艶已全開映葉香苞纔半裂繫縳紅袖<lb/>
欲支頥慢解絳囊初破結金綫叢飄繁蘂亂珊瑚朶重<lb/>
纎莖折因風旋落裙片飛帶日斜看目精熱亞木依岩<lb/>
半側傾籠雲隠霧多愁絶<hi>元㣲之</hi>
<pb n="KR3k0028_WYG_020-9a"/>
　　七言律詩散聫<lb/>
火樹風来翻絳焰瓊枝日出晒紅紗回看桃李都無色<lb/>
暎得芙蓉不是花争奈結根深谷底無因移得到人家<lb/>
<hi>香山</hi>
　　七言絶句<lb/>
萬里青峰蜀門口千樹紅花山頂頭春盡憶家歸未得<lb/>
低徊如解替君愁<hi>香山</hi>
　　　月季花<lb/>
<pb n="KR3k0028_WYG_020-9b"/>
事實祖<lb/>
　　紀要<lb/>
有紅白一色每月一開花<lb/>
賦咏祖<lb/>
　　五言散句<lb/>
四時花不絶<hi>張芸叟</hi>　　　　開花不遺月<hi>子由</hi>
人間不老春<hi>白氏集</hi>
　　七言散句<lb/>
<pb n="KR3k0028_WYG_020-10a"/>
月季祗應天上物<hi>張文潜</hi>
春色四時長在目<hi>白氏集</hi>
但聞花開日日紅<lb/>
天下風流月季花<hi>陳㕘政</hi>
花落花開無間斷春来春去不相關<hi>白氏集</hi>
牡丹最貴惟春晚芍藥雖繁只夏初<lb/>
一壺不覺叢邉盡暮雨霏霏欲濕鴉<hi>陳㕘政</hi>
　　五言古詩<lb/>
<pb n="KR3k0028_WYG_020-10b"/>
幽芳本長春暫瘁如蝕月且将付造物未易料枯枿也<lb/>
知宿根深便作紫笋茁乗時出婉娩為我暖栗烈先生<lb/>
早貴重廟論推英㧞而今城東𤓰不記召南茇陋居有<lb/>
逺寄小圃無濶躡還為久處計坐待行年匝臈果綴梅<lb/>
枝春杯浮竹葉誰言一萌動已覺萬木活聊将玉蘂新<lb/>
挿向綸巾折<hi>東坡</hi>
羣花各分榮此花魁時序聊披淺深艶不易冬青慮真<lb/>
宰竞何言予将造形悟<hi>宋景文</hi>
<pb n="KR3k0028_WYG_020-11a"/>
　　五言絶句<lb/>
月季花上雨春歸一慿闌東西南北客更得㡬回看<hi>陳簡</hi>
<hi>齋</hi>
紅襟映肉色薄暮無乃寒園中如許多獨覺賦詩難<lb/>
　　七言絶句<lb/>
牡丹殊絶委春風露菊蕭疎怨晚叢何似此花榮艶足<lb/>
四時嘗放淺深紅<hi>韓魏公</hi>
　　七言八句<lb/>
<pb n="KR3k0028_WYG_020-11b"/>
只道花無十日紅此花無日不春風一尖已剥胭脂筆<lb/>
四破猶包翡翠茸别有香超桃李外更同梅鬬雪霜中<lb/>
折来喜作新年看忘却今辰是季冬<hi>誠齋</hi>
樂府祖<lb/>
　　醜奴兒<lb/>
牡丹不好長春好有个因依一兩枝兒但是風光總属<lb/>
伊　當初祇為嫦娥種月正明時教恁芳菲俾著團圓<lb/>
十二囘<hi>王冠卿</hi>
<pb n="KR3k0028_WYG_020-12a"/>
　　　麗春花<lb/>
賦咏祖<lb/>
　　七言散句<lb/>
塵壓鴛鴦廢錦機滿頭空挿麗春枝<hi>名賢集</hi>
　　五言古詩<lb/>
百花競春華麗春應最勝少須好顔色多浸枝頭剰紛<lb/>
紛桃李枝處處總能移如何始貴重却怕有人知<hi>少陵</hi>
蓬蒿眼已熟收拾到阿麗從分色紅白未害格奴婢争<lb/>
<pb n="KR3k0028_WYG_020-12b"/>
妍知不足出刺以自衛上有寒梅枝春霜正憔悴<hi>張右史</hi>
　　五言八句<lb/>
梁苑花銷去黄臺蚤自薫不同罌子粟别是石瑠裙婀<lb/>
娜纔勝掌㕘差莫夢雲王郎尋水竹駐履㡬殷勤<lb/>
　　五言律詩散聫<lb/>
照眼粧新就扶頭酒半醒妖姿隨變化薄命易飄零<hi>徐溪</hi>
<hi>月</hi>
　　七言律詩散聫<lb/>
<pb n="KR3k0028_WYG_020-13a"/>
嬌困扶頭憐半醒淡濃宜面鬬新粧竝肩甖粟多含怨<lb/>
具體牡丹惟欠香<hi>徐溪月</hi>
　　　長春花<lb/>
賦咏祖<lb/>
　　五言古詩散聫<lb/>
長春如稚女飄揺倚輕颺卯酒暈玉頰紅綃卷生衣<hi>東坡</hi>
鄉邑已無路僧廬今是家聊乗數㸃雨自種兩株花<hi>陳簡</hi>
<hi>齋</hi>
<pb n="KR3k0028_WYG_020-13b"/>
籬落失秋序風烟添嵗華衰翁病不飲獨立到栖鴉<lb/>
　　七言散句<lb/>
自有嬌紅間蒼葉不隨凡卉待春囘<hi>㢲齋</hi>
　　七言八句<lb/>
誰言造化無偏意獨抱春光向此中葉裏儘藏雲外碧<lb/>
枝頭賸帶日邉紅曾聞桃李開時雨欲伴梧桐落後風<lb/>
費盡主人歌與酒不教閒却賞花翁<lb/>
樂府祖<lb/>
<pb n="KR3k0028_WYG_020-14a"/>
　　一落索<lb/>
葉底枝頭紅小天然窈窕後園桃李謾成蹊占得春多<lb/>
少　不管雪消霜曉朱顔長好年年若許醉花開待拚<lb/>
了花間老<hi>舒信道</hi>
　　　夀春花<lb/>
賦咏祖<lb/>
　　七言絶句<lb/>
花開綴玉碧敷腴香挹南薰景又殊天賦芳姿長不老<lb/>
<pb n="KR3k0028_WYG_020-14b"/>
命名為夀定非誣<hi>楊吳齋</hi>
　　　迎春花<lb/>
事實祖<lb/>
　　碎錄<lb/>
閣前迎春花二月初始開與小桃同時<hi>劉原父</hi>
賦咏祖<lb/>
　　七言散句<lb/>
朱門深鏁不知春苒苒年光暗中換<hi>王岐公</hi>
<pb n="KR3k0028_WYG_020-15a"/>
　　五言律詩散聫<lb/>
淺艶作鶯羽纎條結兔絲偏凌早春發應謂衆芳遲<hi>晏元</hi>
<hi>獻</hi>
　　七言絶句<lb/>
幸與松筠相近栽不隨桃李一時開杏園豈敢教君去<lb/>
未有花時且看来<hi>香山</hi>
金英翠萼帶春寒黄色花中有㡬般憑君與向逰人道<lb/>
莫把蔓青花眼看<lb/>
<pb n="KR3k0028_WYG_020-15b"/>
覆闌纎弱綠條長帶雪冲寒坼嫩黄迎得春来非自足<lb/>
百花千卉共芬芳<hi>韓忠獻</hi>
迎得新春入舊科獨先嘉卉占陽和今年頓被春推折<lb/>
應為尖頭送暖多<lb/>
穠李繁桃刮眼明東風先入九重城黄花翠蔓無人顧<lb/>
浪得迎春世上名<hi>劉原父</hi>
沈沈華省鏁紅塵忽地花枝覺嵗新為問名園最深處<lb/>
不知迎得㡬多春<lb/>
<pb n="KR3k0028_WYG_020-16a"/>
華省當時綠鬂郎金罇美酒醉紅芳今日對花不成飲<lb/>
春愁已與草俱長<lb/>
　　　仙掌花<lb/>
賦咏祖<lb/>
　　七言絶句<lb/>
綠葉枝頭數簇紅不禁風日變芳容未應得近花壇列<lb/>
只可山礬到野農<lb/>
　　　剪春羅花<lb/>
<pb n="KR3k0028_WYG_020-16b"/>
賦咏祖<lb/>
　　七言絶句<lb/>
誰把風刀碎薄羅極知造化著工多飄零易逐春光老<lb/>
公子樽前奈若何<hi>翁元廣</hi>
　<lb/>
　<lb/>
　<lb/>
　全芳備祖前集卷二十<lb/>
</p>
<p>
</p>
  </div>
<div>
                <head>全芳備祖前集卷二十一</head>
    <p>
<pb n="KR3k0028_WYG_021-1a"/>
欽定四庫全書<lb/>
　全芳備祖前集卷二十一　　宋　陳景沂　撰<lb/>
　　花部<lb/>
　　　水仙花<lb/>
事實祖<lb/>
　　紀要<lb/>
馮夷華隂墐鄉隄首人服水仙八石為水仙<hi>清泠傳</hi>江妃二女<lb/>
㳺於江漢之濵逢鄭交甫解佩以與之<hi>劉向列仙傳</hi>杭州西<lb/>
<pb n="KR3k0028_WYG_021-1b"/>
湖上有水仙王廟<hi>坡詩注</hi>
　　雜著<lb/>
世以水仙為金琖銀臺盖单葉者其中有一酒盞深黄<lb/>
而金色至千葉水仙其中花片捲皺宻蹙一片之中下<lb/>
輕黄而上淡白如染一截者與酒盃之状殊不相似安<lb/>
得以舊日俗名易之要之单葉者當命以舊名而千葉<lb/>
者乃真水仙也<hi>誠齋詩序</hi>
賦咏祖<lb/>
<pb n="KR3k0028_WYG_021-2a"/>
　　五言散句<lb/>
雪宫孤㺯影水殿四無人<hi>楊廷秀</hi>
天仙不行地且借水為名<lb/>
至今寒花種清徹瑩心神<hi>徐致中</hi>
薤葉秀且聳蘭香細而幽<lb/>
　　七言散句<lb/>
姑射樓臺簇水仙<hi>陳朝老</hi>
碧玉簮長生洞府黄金盃重壓銀臺<hi>錢穆父</hi>
<pb n="KR3k0028_WYG_021-2b"/>
玉昆相倚帶仙風壁立春前萬卉空<hi>鄭安晚</hi>
曉風洛浦凌波際夜月江皋解佩時<hi>徐淵子</hi>
極知今嵗無曹植稱得陳𤣥記洛神<hi>僧船窓</hi>
弱水蓬莱歸不得梅花相與伴春寒<lb/>
　　五言古詩<lb/>
仙人湘色裘縞衣以裼之青<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>紛要地獨立春風時吹<lb/>
香洞庭暖㺯影清晝遲寂寂籬落隂亭亭與子期誰知<lb/>
園中客能賦㑹真詩<hi>陳簡齋</hi>
<pb n="KR3k0028_WYG_021-3a"/>
隆冬彫百卉江海厲孤芳如何蓬艾底亦有春風香紛<lb/>
敷翠羽帔温靚白玉相黄冠表獨立淡然水仙装弱植<lb/>
愧蘭蓀髙標摧氷霜湘君謝遺襟漢水羞捐璫嗟彼世<lb/>
俗人欲火焚衷腸徒知慕佳冶詎識懐真剛凄凉柏舟<lb/>
誓惻愴終風章卓哉有遺烈千載不可忘<hi>朱文公</hi>
江梅丈人行嵗寒固天姿蠟梅㣲著色標致亦背時胡<lb/>
然此柔嘉支本但自持乃以平地尺氣與松篁夷粹然<lb/>
金玉相承以翠羽儀獨立萬槁中氷膠雪垂垂水仙誰<lb/>
<pb n="KR3k0028_WYG_021-3b"/>
强名相宜未相知刻畫近脂粉而况山谷詩吾聞抱太<lb/>
和未易形似窺當其自英華造物且霽威平生恨剛褊<lb/>
未老齒髪衰掇花置膽瓶吾今得吾師<hi>止齋</hi>
定州紅花甆塊石藝靈苗方苞茁水仙厥名為玉霄適<lb/>
從閩越来綠綬擁翠條十花冒其顛一一振鷺翹粉蕤<lb/>
間黄白清香從風飄回首天台山更識膽瓶蕉<hi>許仲企</hi>
　　五言古詩散聫<lb/>
坐令篸一枝蛾眉淡初掃笑㺯黄金盃連臺盤抝倒<hi>曽文</hi>
<pb n="KR3k0028_WYG_021-4a"/>
<hi>清</hi>
贈以金琅玕捧以白玉人約體動芳氣妙與蘭<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>紉<hi>徐致</hi>
<hi>中</hi>
花仙凌波子乃有松柏心人情自棄忘不改玉與金<hi>趙西</hi>
<hi>山</hi>
礬弟墮小白梅兄憐老蒼仲氏似白眉表表金玉相<hi>徐月</hi>
<hi>溪</hi>
　　五言絶句<lb/>
<pb n="KR3k0028_WYG_021-4b"/>
韻絶香仍絶花清月未清天仙不行地且借水為名<hi>誠齋</hi>
開處誰為伴蕭然不可鄰雪宫孤弄影水殿四無人<lb/>
清真處子面剛烈丈夫心翠帶拖雲舞金巵照雪斟苦<lb/>
吟吟不得移入伯牙琴<hi>林可山</hi>
如聞交珮解疑是洛妃来朔吹欺羅袖朝霜滋玉臺<hi>僧船</hi>
<hi>窓</hi>
　　七言古詩<lb/>
凌波仙子生塵襪波水盈盈步㣲月是誰招此斷腸魂<lb/>
<pb n="KR3k0028_WYG_021-5a"/>
種作寒花寄愁絶含香體素欲傾城山礬是弟梅是兄<lb/>
坐對真成被花惱出門一笑大江横<hi>山谷</hi>
　　七言古詩散聫<lb/>
琴中此操淡而古花中此名清且髙金盞銀臺天下俗<lb/>
誰以奴僕命離騷<lb/>
　　七言絶句<lb/>
折送南園粟玉花併移香木到寒家何如持上玉宸殿<lb/>
乞與官梅定等差<hi>山谷五首</hi>
<pb n="KR3k0028_WYG_021-5b"/>
錢塘昔聞水仙廟荆州今見水仙花暗香静色撩詩句<lb/>
宜在林逋處士家<lb/>
得水能仙天與竒寒香訝莫動氷肌仙風道骨今誰有<lb/>
淡掃蛾眉篸一枝<lb/>
借水開花自一竒水沈為骨玉為肌暗香已壓荼䕷倒<lb/>
只此寒梅無好枝<lb/>
淤泥已作白蓮藕糞壤能開白玉花可惜國香天不管<lb/>
隨縁流落野人家<lb/>
<pb n="KR3k0028_WYG_021-6a"/>
宫様鵞黄綠蒂垂中州未省見仙姿只疑湘水綃機女<lb/>
来伴清秋宋玉悲<hi>張文潜</hi>
湘君遺恨付雲来雖墮塵埃不染埃疑是漢家涵徳殿<lb/>
金芝相伴玉芝開<hi>陳圖南</hi>
早於桃李晚於梅氷雪肌膚姑射来明月寒霜中夜静<lb/>
素娥青女共徘徊<hi>劉貢父</hi>
水中仙子来何處翠袖黄冠白玉英報道幽人被渠惱<lb/>
著詩送與老難兄<lb/>
<pb n="KR3k0028_WYG_021-6b"/>
瘴土風烟那有此只疑姑射是前身仙風道骨難消得<lb/>
付與霜臺衣繡人<hi>張于湖</hi>
净色只應撩處士國香今不落民家江城望斷春消息<lb/>
故遣詩人詠此花<lb/>
江妃虚却蕊珠宫銀漢仙人謫此中偶赴月明波上戯<lb/>
一身氷雪舞東風<hi>誠齋二首</hi>
額間拂煞御袍黄衣上偷将月姊香待倩東風作媒妁<lb/>
西湖嫁與水仙王<lb/>
<pb n="KR3k0028_WYG_021-7a"/>
金玉其相一兩花遐心空為爾興嗟山礬不用来修敬<lb/>
只許江梅共一家<hi>游寒巖二首</hi>
黄瑶白璧綴幽花<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>重髙人為嘆嗟織女横河溪月墮<lb/>
盃槃狼籍水仙家<lb/>
天然初不事鉛華此是無塵有韻花翠帶詎容縈俗客<lb/>
金盃只合勸詩家<lb/>
林下清風自一家稍親梅竹近蘭芽只縁羞與凡花伍<lb/>
移植名園不肯花<lb/>
<pb n="KR3k0028_WYG_021-7b"/>
瑶池来宴老仙家醉倒風流萼綠華白玉斷笄金暈頂<lb/>
幻成痴絶女兒花<hi>豫章来氏二首</hi>
花盟平日不曾寒六月曝根髙處安待得秋殘親手種<lb/>
萬姬圍繞雪中看<lb/>
　　七言八句<lb/>
薤葉葱根兩不差重蕤風味獨清嘉薄操肪玉圍金鈿<lb/>
細染鵞黄剰素紗臺琖元非千葉種丰容要是小蓮花<lb/>
向来山谷相看日知是他家是黨家<hi>誠齋二首</hi>
<pb n="KR3k0028_WYG_021-8a"/>
生来體弱不禁風匹似蘋花較小豐腦子濃熏衆香國<lb/>
江妃寒損水晶宫銀臺金琖談何俗礬弟梅兄品未公<lb/>
寄語金華老仙伯凌波仙子更凌空<lb/>
嵗華揺落物蕭然一種清芬絶可憐不許淤泥侵皓素<lb/>
全憑風露發幽妍騷魂洒落沈湘客玉色依稀捉月仙<lb/>
却笑涪翁太脂粉謾将髙雅匹婵娟<hi>劉後村</hi>
　　七言律詩散聫<lb/>
矮叢傍砌小成隂凉徹敷腴謝水沈細著鮮風扶弱榦<lb/>
<pb n="KR3k0028_WYG_021-8b"/>
賸将零露酌芳心華裾冉冉低香綬玉葉稜稜襯嫩金<lb/>
<hi>北磵</hi>
玉潤金寒窈窕身翩翩翠袖挽青春水晶宫裏成仙女<lb/>
玉醉山中得道人朔雪㡬回埋不死南州一出净無塵<lb/>
樸翁老矣誰同調相對無言意轉清<hi>葛天民</hi>
樂府祖<lb/>
　　菩薩蠻<lb/>
人人盡道黄葵淡儂家解說黄葵艶可喜萬般宜不勞<lb/>
<pb n="KR3k0028_WYG_021-9a"/>
朱粉施　摘承金盞酒勸君千萬夀擎作女真冠試伊<lb/>
姣面看<lb/>
髙梧葉下秋光晚珍叢化出黄金盞還似去年時傍闌<lb/>
三兩枝　人情須耐久花面長依舊莫學蜜蜂兒等閒<lb/>
悠颺飛<lb/>
相思一夜庭花發窓前忽認生塵襪曉起艶寒粧雪肌<lb/>
生暗香　佳人纎手摘手與花同色挿髩有誰宜除非<lb/>
潘玉兒<hi>謝竹友</hi>
<pb n="KR3k0028_WYG_021-9b"/>
雲娥雪姊羞相倚凌波共酌春風醉的皪玉壺寒肯教<lb/>
金琖单　只疑雙蝶夢翠袖和香擁香外有鴛鴦風流<lb/>
烟水鄊<hi>髙竹屋</hi>
　　促拍醜奴兒<lb/>
清露濕幽香想瑶臺無語凄凉飄然欲去依然如夢雪<lb/>
渡銀潢　又是天風吹淡月珮丁東攜手西廂泠泠玉<lb/>
磬沈沈素瑟舞遍霓裳<hi>朱希真</hi>
　　朝中措<lb/>
<pb n="KR3k0028_WYG_021-10a"/>
幽芳獨秀在山林不怕曉寒侵應笑錢塘蘇小語嬌終<lb/>
帶吴音　乗槎歸去雲濤萬頃誰是知心寫向生綃屏<lb/>
上蕭然伴我寒衾<hi>曽谹父</hi>
綠華居處𣺌雲深不受一塵侵細看宜州新句平生纔<lb/>
是知音　凌波一去屏山夢斷誰最關心惟有青天碧<lb/>
海知渠夜夜孤衾<lb/>
　　賀新郎<lb/>
雲卧衣裳冷看蕭然風前月下水邉幽影羅襪塵生凌<lb/>
<pb n="KR3k0028_WYG_021-10b"/>
波步湯沐烟波萬頃愛一㸃嬌黄成暈不記相逢曾解<lb/>
珮甚多情為我香成陳待和淚揾殘粉　靈均千古懐<lb/>
沙恨恨當時匆匆忘把此花題品烟雨凄迷僝僽損翠<lb/>
袖遥遥誰整漫寫入瑶琴幽憤絃斷招魂無人賦但金<lb/>
枝的皪銀臺潤愁殢酒又還醒<hi>辛稼軒</hi>
　　金人捧露盤<lb/>
夢湘雲吟湘月弔湘靈有誰見羅襪塵生凌波步穏背<lb/>
人羞整六銖輕娉娉裊裊暈姣黄玉色輕明　香心静<lb/>
<pb n="KR3k0028_WYG_021-11a"/>
波心冷琴心怨客心驚怕珮解却返瑶京杯擎清露醉<lb/>
春蘭交與梅兄蒼烟萬頃斷腸是雪冷江清<hi>髙賔王</hi>
　　减字木蘭花<lb/>
景陽樓上鐘聲曉半面啼粧匀未了殘月紛紛斜影幽<lb/>
香暗斷魂　玉顔應在昭陽殿却向前村深夜見氷雪<lb/>
肌膚還有斑斑雪㸃無<lb/>
　　天仙子<lb/>
白玉為臺金作盞香是江梅名閬苑年年把酒對君歌<lb/>
<pb n="KR3k0028_WYG_021-11b"/>
歌不斷盃無筭花月當樓人意滿　翹戴一枝蝉影亂<lb/>
樂事且隨人意換西橋回首月明中花已綻人何逺可<lb/>
惜國香天不管<hi>馬荘父</hi>
　　南柯子<lb/>
翠袖熏龍腦烏雲映玉臺春葱一簇属金杯曾記西樓<lb/>
同醉角聲催　嫋嫋凌波淺深深步月来隔紗㣲笑恐<lb/>
郎猜素艶濃香依舊去年開<lb/>
　　金盞子<lb/>
<pb n="KR3k0028_WYG_021-12a"/>
得水能仙向漢皋遺佩碧波涵月藍玉煖生烟稱縞袂<lb/>
黄冠素姿氷潔亭亭獨步立風前奈香多愁絶當時事<lb/>
琴心妙處雖傳有誰堪說　嵗晚杳無人更短景繁雲<lb/>
天欲雪瀟湘烟水茫茫但萬里相思寒江空濶殷勤折<lb/>
向梅邉聴玉龍吹徹丁寜道百年兄弟相看晚節<hi>趙雲齋</hi>
　　搗練子<lb/>
心自小玉釵頭月娥飛下白蘋洲水仙月下逰　江漢<lb/>
洞庭舟香名薄倖寄青樓問何如打拍浮<hi>李方舟</hi>
<pb n="KR3k0028_WYG_021-12b"/>
　　卜算子<lb/>
佩解洛波遥絃冷湘江𣺌月底盈盈誤不歸獨立風塵<lb/>
表　窓綺䕶幽妍瓶玉扶輕裊到後知誰語素心寂寂<lb/>
山寒峭<hi>盧直院</hi>
　　　山礬花<lb/>
事實祖<lb/>
　　碎錄<lb/>
山礬一名鄭花一名七里香<hi>襍志</hi>
<pb n="KR3k0028_WYG_021-13a"/>
　　紀要<lb/>
江南野中有一種小白花木髙數尺春開極香野人謂<lb/>
之鄭花王荆公嘗欲作詩而陋其名予請名曰山礬花<lb/>
人採鄭花葉以染黄不借礬而成色也故名山礬海岸<lb/>
孤絶處補陁落伽山譯者謂小白花山疑即此花爾不<lb/>
然何以觀音老人端坐不去耶<hi>山谷詩序</hi>
賦咏祖<lb/>
　　七言散句<lb/>
<pb n="KR3k0028_WYG_021-13b"/>
山礬是弟梅是兄<hi>山谷</hi>
可惜不當梅蕊破幽香合在弟兄間<hi>曽文清</hi>
　　七言古詩<lb/>
秋風刻縠鵞黄染七里尋香不辭逺荒溪日暮下牛羊<lb/>
滿路幽香誰挂眼世間草木久紛然妖紅嫚綠徒争先<lb/>
何當伴君過一世細看四面秋香懸<hi>張東窓</hi>
黄龍山中春事晚山谷道人上山坂鼻端山礬花氣濃<lb/>
怪底經行衆芳苑一種風姿極可人幽姿正色相鮮新<lb/>
<pb n="KR3k0028_WYG_021-14a"/>
素馨籍甚不足意黄淡羞澁終非真<hi>清非道士</hi>
　　七言絶句<lb/>
北嶺山礬取意開輕風正用此時来平生習氣難料理<lb/>
愛著幽香未擬回<hi>山谷二首</hi>
髙節亭邉竹已空山礬獨自倚春風二三名士開顔笑<lb/>
把斷山光水不通<lb/>
春氷薄壓枝柯倒分與清香見月娥忽是雪天深澗底<lb/>
老松擎出白婆娑<hi>王元之</hi>
<pb n="KR3k0028_WYG_021-14b"/>
青雲葉底雪花繁只與田家挿髻鬟不枉涪翁初著句<lb/>
能令大士久開顔<hi>曽文清</hi>
一樹山礬宫様粧曉風㣲送雨中香鼻端空寂誰知許<lb/>
莫怪雄蜂取次狂<hi>謝幼槃</hi>
漫山白蕊殿春華多貯清香野老家頻向風前招蜨使<lb/>
宻通家籍省梅花<hi>張李靈</hi>
折来隨意挿銅壺能白能香雪不如比似梅花輸一著<lb/>
枝肥葉宻欠清癯<hi>鄒艮山</hi>
<pb n="KR3k0028_WYG_021-15a"/>
只有江梅合是兄水仙終似號夫人季方政爾難為弟<lb/>
每恨詩評未逼真<hi>方秋崖</hi>
玲瓏葉底雪花寒清晝香薫草木間移植小軒供宴坐<lb/>
恍疑身在普陀山<hi>祝和父</hi>
樂府祖<lb/>
　　南柯子<lb/>
細葉黄金嫩繁花白雪香共誰連璧向河陽自是不須<lb/>
湯餅試何郎　婀娜璁瓏髻輕盈淡薄粧莫令韓夀在<lb/>
<pb n="KR3k0028_WYG_021-15b"/>
伊旁便逐㳺蜂驚蜨過東牆<hi>徐師川</hi>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷二十一<lb/>
</p>
<p>
</p>
  </div>
<div>
                <head>全芳備祖前集卷二十二</head>
    <p>
<pb n="KR3k0028_WYG_022-1a"/>
欽定四庫全書<lb/>
　全芳備祖前集卷二十二　宋　陳景沂　撰<lb/>
　　花部<lb/>
　　　瑞香花<lb/>
事實祖<lb/>
　　碎錄<lb/>
瑞香花紫而香烈非羣芳之比其始盖出於廬山之中<lb/>
<hi>廬山志</hi>
<pb n="KR3k0028_WYG_022-1b"/>
　　紀要<lb/>
成都志瑞香芳草也其本髙纔數尺生山坡間花如丁<lb/>
香而有黄紫二種冬春之交其花始發植之庭檻則芬<lb/>
馥出於戸外野人不以為貴宋景公亦闕而不載予令<lb/>
春城後二十年守成都公庭僧圃靡不有也予恐其没<lb/>
於草一日見知於時殆與人事无異感而圖之為之序<lb/>
<hi>吕大防瑞香圖序</hi>
賦咏祖<lb/>
<pb n="KR3k0028_WYG_022-2a"/>
　　五言散句<lb/>
結為楚臣佩散亂天女襟<hi>東坡</hi>
著葉團青盖開花炷寳薰<hi>韓子蒼</hi>
紫袖染難透瓊膚洒轉香<hi>誠齋</hi>
　　七言散句<lb/>
此花清絶更纎濃<hi>東坡</hi>
玉英金實碧琳枝<hi>陶弼</hi>
粉面固宜垂紫袖錦裳何必著中軍<hi>周益公</hi>
<pb n="KR3k0028_WYG_022-2b"/>
齊開忽作欒枝錦未拆猶疑紫素馨<hi>誠齋</hi>
檻中紫艶纔盈握天上花香暗襲人<hi>張芸叟</hi>
風雨離披枝葉瘦可憐終不减清香<hi>曾文昭</hi>
世人競重薰籠錦子素何曾怯瑞香<hi>王梅溪</hi>
便覺麝囊無逺韻頻挑蟻蠧有新芽<hi>劉後村</hi>
宣和殿裏春風早紅錦熏籠二月時<hi>陳子髙</hi>
濛濛清露濯幽葩醉質斕斑襯曉霞<lb/>
山家安得瑞龍腦春事不專紅鶴翎<hi>方秋崖</hi>
<pb n="KR3k0028_WYG_022-3a"/>
長時不爇沈檀炷連月如薰腦麝香<hi>三阮倡和集</hi>
曉露染成雞舌紫東風吹作麝臍香<hi>陳古澗</hi>
　　五言古詩<lb/>
幽香結成紫来自孤雲岑骨香不自知色淺意殊深移<lb/>
栽青蓮宇遂冠簷蔔林結為楚臣佩散落天女襟君持<lb/>
風霜節耳聽笑歌音一逢蘭蕙質稍回鐡石心置酒要<lb/>
妍暖養花須晏隂及此隂晴間恐致慳嗇霖綵雲知易<lb/>
散鶗鴂憂先吟明朝便陳迹就著丹青臨<hi>東坡次曹子方咏瑞香</hi>
<pb n="KR3k0028_WYG_022-3b"/>
　　五言古詩散聫<lb/>
芳蕤何蒨絢尤物真旖旎五葉映雕闌三椏駢粉蕊妍<lb/>
分春月魂香徹肌骨髓<hi>蘇雙溪</hi>
香宻綴紅糝寳薰幕宫羅幽窓小團圞㣲風自婆娑<hi>陳子</hi>
<hi>髙</hi>
衆妙與春競紛紛持所長此花最幽逺如以禮自将猗<lb/>
蘭敢回步簷蔔亦退藏<hi>樵隠居士</hi>
　　五言絶句<lb/>
<pb n="KR3k0028_WYG_022-4a"/>
真是花中瑞本朝名始聞江南一夢後天下遇清芬<hi>王梅</hi>
<hi>溪</hi>
　　五言八句<lb/>
得地秋根逺交柯繞指柔露香濃結桂池影鬬蟠虬黛<lb/>
葉輕雲綠金花笑菊秋如何南海外萬里隔炎州<hi>錢起</hi>
外著明霞綺中裁淡玉紗森森千萬笋簇簇兩三花小<lb/>
霽迎風喜輕寒索幙遮香中真上瑞蘭麝敢名家<hi>誠齋</hi>
短短熏籠小團團錦帕圍浮陽烘酒思沈水著人衣茉<lb/>
<pb n="KR3k0028_WYG_022-4b"/>
莉通家逺椒花具體㣲春愁渾瘦盡别有瘦中肥<lb/>
　　七言絶句<lb/>
織錦天孫矮作機紫茸翻作白花枝更将沈水濃薰却<lb/>
日淡風㣲欲午時<hi>楊廷秀</hi>
夜綴香窠添露華晝移翠斛覆窓紗将身扶起簾帷看<lb/>
生怕簾帷挨著花<hi>誠齋移瑞香花斛</hi>
廬阜當年春睡濃花名從此擅春功紫袍四迸呈鮮粉<lb/>
如爇仙香透錦籠<hi>白氏集</hi>
<pb n="KR3k0028_WYG_022-5a"/>
繁花簇粉烘晴日藹有濃香透暖風六曲䦨干凝睇處<lb/>
錦籠争似玉為籠<hi>詠白瑞香</hi>
粉面芳心碧玉裳持来宛作故山香征途不覺春如許<lb/>
更問蘭芽㡬寸長<hi>鄭安晩</hi>
　　七言律詩<lb/>
上苑夭桃自作行劉郎栽後㡬囘芳厭從年少追新賞<lb/>
閒對宫花識舊香折贈佳人非泛洧好紉幽佩弔沈湘<lb/>
鶴林神女無消息為問何由去帝鄊<hi>東坡</hi>
<pb n="KR3k0028_WYG_022-5b"/>
侵雪開花雪不侵開時色淺不教深碧團欒裏笋成束<lb/>
紫蓓蕾中香滿襟别派近傳廬阜頂孤芳元自洞庭心<lb/>
詩人自有熏籠錦不用衣篝炷水沈<hi>誠齋</hi>
近看丁香萬粒攅逺看却與紫毬般誰将玉胆薔薇水<lb/>
新濯瓊膚錦繡禅净界薰修爾芬馥無人剪剔自檀欒<lb/>
下元前至上元後省得龍沈與麝蘭<hi>誠齋</hi>
針来大筍束仍攅作麽開時色兩般荀令金爐炷沈水<lb/>
昭容紫袖襯中禅同花異葉枝枝别一種千枝節節欒<lb/>
<pb n="KR3k0028_WYG_022-6a"/>
雪裏寒香得三友溪邊梅與雪邊蘭<hi>誠齋</hi>
玲瓏巧蹙紫羅裳合得東君著意粧帶露欲開宜暖日<lb/>
臨風㣲困怯春霜發揮文字來廬阜弹壓芳芬入醉鄉<lb/>
最是午忩初睡醒熏籠贏得夢魂香<hi>朱淑真</hi>
一樹婆娑整復斜使君輒贈到田家自慚甕牖繩樞子<lb/>
不稱香囊錦傘花小借煖風為破萼旋澆秋水待抽芽<lb/>
丁寧男子勤封植留與甘棠一樣誇<hi>劉後村謝太守送瑞香花</hi>
樂府祖<lb/>
<pb n="KR3k0028_WYG_022-6b"/>
　　西江月<lb/>
公子眼花亂發老夫鼻觀先通領巾飄下瑞香風驚起<lb/>
謫仙春夢　后土祠中玉蕊蓬萊殿後鞓紅此花清絶<lb/>
更纎穠把酒何人心動<hi>東坡</hi>
剪就碧雲鬬蕊刻成紫玉芳心淺春不怕峭寒侵煖徹<lb/>
熏籠瑞錦　花裏清芬獨步尊前勝韻難禁飛香直到<lb/>
玉杯深消得厭厭痛飲<hi>張材甫</hi>
　　浣溪沙<lb/>
<pb n="KR3k0028_WYG_022-7a"/>
臘後春前别一般梅花枯淡水仙寒翠雲裹著紫霞冠<lb/>
　妙品只今推第一寳花元不是人間為君更酌小龍<lb/>
團<hi>張于湖</hi>
　　㸃綘唇<lb/>
護雨烘晴紫雲縹緲來深院晚寒誰見紅杏梢頭怨<lb/>
絶代佳人萬里沈香殿光風轉夢餘千片猶恨相逢淺<lb/>
<hi>趙徳莊</hi>
闌檻隂沈紫雲呈瑞餘寒凛捲簾欹枕香逼幽人寢<lb/>
<pb n="KR3k0028_WYG_022-7b"/>
入夢何年廬阜聞名稔風流甚阿誰題品喚作薰籠錦<lb/>
<hi>王梅溪</hi>
　　水龍吟<lb/>
當年睡裏開阿誰喚作花間瑞巾飄沈水籠熏古錦香<lb/>
擁青綾被初日酣晴和風送暖十分清致掩忩綃待得<lb/>
香融酒醒儘消受這春思　縱把萬紅排比想較伊更<lb/>
争些子詩仙老子春風妙筆要題教似十里揚州三生<lb/>
杜牧可曽知此趂紫唇㣲綻芳心半透與騷人醉<hi>方秋崖</hi>
<pb n="KR3k0028_WYG_022-8a"/>
　　　薝蔔花<lb/>
事實祖<lb/>
　　碎録<lb/>
一名梔子一名木丹一名越桃<hi>本草</hi>薝蔔梔子花也與雪<lb/>
皆六出<hi>坡詩注</hi>凡草木花五出而薝蔔六出<hi>韓詩外傳</hi>諸花少<lb/>
六出者惟梔子六出陶貞白曰即薝蔔花是也<hi>酉陽雜俎</hi>如<lb/>
人入薝蔔林中間薝蔔香不聞他香<hi>佛書</hi>樓石山多梔子<lb/>
<hi>名山志</hi>望氣占人家黄氣者梔子樹也<hi>境地圖</hi>
<pb n="KR3k0028_WYG_022-8b"/>
　　紀要<lb/>
漢有梔茜園<hi>漢書</hi>晉有華林園種梔子<hi>晉書</hi>晉令諸宫有秋<lb/>
梔子守䕶者置吏一人<hi>同上</hi>蜀有紅梔花其形六出孟知<lb/>
祥召百官於芳林園賞之<hi>萬花谷</hi>
　　襍著<lb/>
林蘭近雪而揚猗<hi>注</hi>林蘭梔子也<hi>謝靈運賦</hi>
賦咏祖<lb/>
　　五言散句<lb/>
<pb n="KR3k0028_WYG_022-9a"/>
梔子艶色殊<hi>少陵</hi>
色疑瓊倚樹香似玉京來<hi>劉夢得</hi>
　　七言㪚句<lb/>
桃蹊李徑年雖古梔子紅椒艶復殊<hi>少陵</hi>
六花薝蔔林間佛九節菖蒲石上仙<hi>東坡</hi>
　　五言古詩<lb/>
有美當堦木霜露未能移金蕡發香米映日以離離幸<lb/>
賴夕陽下餘景及西枝還思照緑水君堦無曲墀餘榮<lb/>
<pb n="KR3k0028_WYG_022-9b"/>
未能已晚實猶見竒復留傾筐徳君恩信未貲<hi>謝晀</hi>
林蘭擅孤芳性與凡木異不受雪霰侵自足中和氣欲<lb/>
知清净身即此林間是<hi>曽文昭</hi>
舉世多植蘖而我學種梔顔色固不别良楛誠異宜團<lb/>
欒緑堦下豈畏秋風吹同心誰可贈為詠昔人詩<hi>梅聖俞</hi>
　　五言古詩散聫<lb/>
素華偏可喜的的半臨池疑為霜裹葉復道雪封枝日<lb/>
斜光隠見風旋影合離<hi>梁簡文帝</hi>
<pb n="KR3k0028_WYG_022-10a"/>
濯雨時摛素當颷獨含芬豐榮殊未紀銷落竟誰聞<hi>宋顔</hi>
<hi>彦</hi>
　　五言絶句<lb/>
禅友何時到逺從毗舍園妙香通鼻觀應悟佛根源<hi>王梅</hi>
<hi>溪</hi>
　　五言八句<lb/>
梔子比衆木人間誠未多於身色有用與道氣俱和紅<lb/>
取風霜實青看雨露柯無情移得汝貴在映江波<hi>少陵</hi>
<pb n="KR3k0028_WYG_022-10b"/>
樹恰人來短花時雪様看孤姿妍外净幽馥暑中寒有<lb/>
朶篸瓶子無風忽鼻端如何山谷老只為賦山礬<hi>誠齋</hi>
　　五言律詩㪚聫<lb/>
一花分六出十葉是重臺玉潔渾無玷金黄謾奪胎<hi>北澗</hi>
　　七言絶句<lb/>
何處飛來薝蔔林老枝樛屈更蕭森凄凉杜老江頭坐<lb/>
又對行吟得自箴<hi>朱文公</hi>
一根曽寄小峰巒簷蔔香清水影寒玉質自然無暑意<lb/>
<pb n="KR3k0028_WYG_022-11a"/>
更宜移就月中看<hi>朱淑真</hi>
清浄法身如雪瑩肯來林下見孤芳樹花六月無炎暑<lb/>
省爇銅匜幾炷香<hi>蔣梅邊</hi>
薝蔔標名自寳坊薰風開徧一庭霜閒来掃地跏趺坐<lb/>
受用此花無盡香<hi>楊巽齋</hi>
未説司花刻玉工已知名與佛相同可憐結了薫風子<lb/>
依舊身歸色界中<hi>潘鄭臺</hi>
樂府祖<lb/>
<pb n="KR3k0028_WYG_022-11b"/>
　　風入松<lb/>
芳叢簇簇水濵生勾引午風清六花大似天邊雪又幾<lb/>
時雪有三層明艶射回峰翅净香熏透蟬聲　晚簷人<lb/>
共月同行疎影動銀屏指尖輕撚都如玉聽晝闌高囀<lb/>
流鶯道是花枝比得不成花也多情<hi>張約齋</hi>
　　㸃綘唇<lb/>
毗舍遥遥異香一炷馳名久妙香稀有鼻觀深㕘透<lb/>
問訊東來知誰先後稱仙友千花為偶近有江西守<hi>王梅</hi>
<pb n="KR3k0028_WYG_022-12a"/>
<hi>溪妙花名  香</hi>
　　最髙樓<lb/>
花解笑冷淡不求知長是殿衆芳時鮮鮮秀頸磋圓玉<lb/>
洛陽翠佩剪琉璃向人前迎茉莉送荼䕷　幾欲把清<lb/>
香換春色費多少黄金酧不得梅雨妬麥風欺細腰空<lb/>
戀當時蕊同心猶結舊年枝謝家娘將逺寄待慿誰<hi>馬古</hi>
<hi>洲</hi>
　<lb/>
<pb n="KR3k0028_WYG_022-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷二十二<lb/>
</p>
<p>
</p>
  </div>
<div>
                <head>全芳備祖前集卷二十三</head>
    <p>
<pb n="KR3k0028_WYG_023-1a"/>
欽定四庫全書<lb/>
　全芳備祖前集卷二十三　宋　陳景沂　撰<lb/>
　　花部<lb/>
　　　蘭花<lb/>
事實祖<lb/>
　　碎錄<lb/>
蘭香草也<hi>說文</hi>蘭與澤蘭相似生水旁紫莖赤節綠葉光<lb/>
潤<hi>本草</hi>同心之言其臭如蘭<hi>易/繫</hi>五月五日以蘭湯沐浴<hi>大戴</hi>
<pb n="KR3k0028_WYG_023-1b"/>
<hi>記</hi>婦人或賜之<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭則受獻諸舅姑<hi>禮/記</hi>佩帨<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭<hi>内則</hi>民<lb/>
之好我芳若樹蘭<hi>荀子</hi>蕙薰草也生下濕地麻葉而方莖<lb/>
赤花而黑實即零陵香也<hi>本草</hi>蕙草零陵香也唐人但名<lb/>
鈴子香取其花倒懸如鈴也<hi>郡志</hi>古所謂蕙乃今之零陵<lb/>
香今之蕙不知起於何時也<hi>朱文公蕙花詩注</hi>
　　紀要<lb/>
鄭文公有賤妾曰燕姞夢天使與已蘭曰余為伯鯈而<lb/>
祖也以是為而子以蘭有國香人服媚之文公與之蘭<lb/>
<pb n="KR3k0028_WYG_023-2a"/>
而御之辭曰妾不才幸而有子将不信敢徴蘭乎公曰諾<lb/>
生穆公名之曰蘭<hi>左傳</hi>鄭國之俗上已於溱洧兩水上執<lb/>
蘭招魂祓除不祥<hi>韓詩</hi>漢尚書郎含香握蘭<hi>官儀</hi>先主殺張<lb/>
裕諸葛亮救之帝曰芳蘭當門不得不鋤<hi>蜀志</hi>謝安嘗謂<lb/>
諸子弟曰子弟何預人事答曰譬如芝蘭玉樹欲其生<lb/>
於庭堦云<hi>晉書</hi>龍朔年改秘書省曰蘭臺秘書郎曰省郎<lb/>
<hi>唐書</hi>幸新豐賜李泌湯池給香粉蘭澤<hi>徳宗紀</hi>霍定與友生<lb/>
逰曲江以千金求人竊貴侯亭榭園中蘭花挿㡌兼自<lb/>
<pb n="KR3k0028_WYG_023-2b"/>
持往羅綺叢中賣之士女争買抛擲金錢<hi>曲江春宴錄</hi>蕙草<lb/>
綠葉而紫花魏武帝以為香燒之<hi>廣志</hi>王維貯蘭蕙以黄<lb/>
磁斗養以綺石累年彌盛<hi>汗漫錄</hi>
　　雜著<lb/>
芝蘭生於深林不以無人而不芳君子修道立徳不以<lb/>
困窮而改節<hi>家語</hi>孔子曰與善人居如入芝蘭之室久而<lb/>
不聞其香與之俱化矣與不善人居如入鮑魚之肆久<lb/>
而不聞其臭亦與之俱化矣<hi>家語</hi>是故日月欲明浮雲盖<lb/>
<pb n="KR3k0028_WYG_023-3a"/>
之叢蘭秀發秋風敗之<hi>文子</hi>　蘭芷不為莫服而不芳君<lb/>
子行道不為莫知而止<hi>國語</hi>紉秋蘭以為佩　秋蘭兮蘼<lb/>
蕪羅生兮堂下綠葉兮素枝芳菲兮襲予　秋蘭兮青<lb/>
青綠葉兮紫莖　蘭芷變而不芳　户服艾以盈腰兮<lb/>
謂幽蘭其不可佩　浴蘭湯兮沐芳澤　沅有芷兮灃<lb/>
有蘭　懐蘭英兮把瓊若<hi>並楚詞</hi>蘭有秀兮菊有芳懐佳<lb/>
人兮不能忘<hi>漢武帝秋風辭</hi>循彼南陔言采其蘭<hi>注</hi>以為佩也<lb/>
<hi>束晳補亡詩</hi>爰有竒特之草産乎空崖之地仰鳥路而裁通<lb/>
<pb n="KR3k0028_WYG_023-3b"/>
視行踪而莫企挺自然之髙芬豈衆情之服媚寜紉結<lb/>
之可求非延竚之能洎稟造化而均育與卉木而齊致<lb/>
入坦道而銷聲屏幽山而静異獨見識於琴臺及逢知<lb/>
於綺季<hi>陳周宏賦</hi>紫莖丹花<hi>左思/賦</hi>葳蕤兮紅芳<hi>李白集</hi>蘭以秋<lb/>
芳<hi>陸士衡</hi>芳蘭在門不得不鋤<hi>李徳裕伐/櫻桃賦</hi>蘭以香自焚<hi>東漢</hi>
<hi>書</hi>十步之内必有芳蘭<hi>說苑</hi>猗蘭操者孔子所作也孔子<lb/>
聘諸侯莫能任自衛反魯隠谷之中見香蘭獨茂喟然<lb/>
歎曰夫蘭當為王者香今乃獨茂與衆草為伍乃止車<lb/>
<pb n="KR3k0028_WYG_023-4a"/>
援琴鼓之自傷不逢時託辭於蘭云蘭之猗猗揚揚其<lb/>
香不採而佩於蘭何傷<hi>韓琴操</hi>蘭之猗猗窅窅其香遯世<lb/>
無悶抱道深藏不以無人而遂廢其芳盤礴氷霜之際<lb/>
虚徐蕭艾之塲揭之揚之於古有光不採而佩於蘭無<lb/>
傷豈膏黍之為用也必焚必割犀珠之畢通也必割必<lb/>
絶雖佩玉而垂紳亦吐哺而握髪<hi>李農父</hi>
　　　蕙<lb/>
余既滋蘭之九畹兮<hi>畹畦也</hi>又樹蕙之百畮　蘭芷變而<lb/>
<pb n="KR3k0028_WYG_023-4b"/>
不芳兮荃蕙化而為茅　何昔日之芳草兮今直為此<lb/>
蕭艾也　光風轉蕙汎崇蘭些<hi>注</hi>光風者雨止日出而<lb/>
風也草木之有光也轉揺也汎揺動貌崇髙也　豈惟<lb/>
紉夫蕙茝　既替余以蕙纕兮又申之以攬茝　予恐<lb/>
夫蕙華之層敷兮紛旖旎乎都房何曾華之無實兮從<lb/>
風雨而飛颺以為君獨服此蕙兮嗟無異於衆芳<hi>並楚詞</hi>
山谷以蘭似君子蕙似士大夫大槩山林十蕙而一蘭<lb/>
也離騷云既滋蘭之九畹又樹蕙之百畝則知楚人賤<lb/>
<pb n="KR3k0028_WYG_023-5a"/>
蕙而貴蘭矣蘭蕙叢生蘭蒔以砂石則茂灌以湯茗則<lb/>
芳是則同也至其一榦一花而香有餘者蘭也一榦至<lb/>
五七花而香不足者蕙也細葉為蘭濶葉為蕙<hi>山谷記</hi>蘭<lb/>
蕙一物本草言之甚詳劉次荘云今沅澧所生花在春<lb/>
則黄不若秋紫之芬馥又黄魯直云一榦一花而香有<lb/>
餘者蘭一榦數花而香不足者蕙今按本草所言之蘭<lb/>
雖未之識然而云似澤蘭則今處處有之可類推矣蕙<lb/>
則自為零陵香猶不難識其與人家所種葉類茅而花<lb/>
<pb n="KR3k0028_WYG_023-5b"/>
有兩種如黄説者皆不相似劉說則又詞不分明大抵<lb/>
古之所謂香草必其花葉皆香而燥濕不變故可刈而<lb/>
為佩若今之人所謂蘭蕙則其花雖香而葉乃無氣其<lb/>
香雖美而質弱易萎皆非可刈而佩者也<hi>朱文公楚辭辨證</hi>楚<lb/>
詞所咏香草曰蘭曰蓀曰茝曰葯曰虈曰荃曰芷曰蕙<lb/>
曰薰曰蘼蕪曰江蘺曰杜若曰杜蘅曰揭車曰留夷釋<lb/>
者但一切謂之香草而已如蘭一物或以為都梁香或<lb/>
以為澤蘭或以為猗蘭草今當以澤蘭為正山中又有<lb/>
<pb n="KR3k0028_WYG_023-6a"/>
一種如大葉門冬春開花則香此則名幽蘭非真蘭也<lb/>
蓀則今人所謂石菖蒲者茝葯虈芷雖有四名止是一<lb/>
物今所謂白芷是也蕙即零陵香一名薰蘼蕪即芎藭<lb/>
苗一名江籬杜若即山薑也杜蘅今人呼為馬蹄香惟<lb/>
荃與揭車留夷終莫能識余他日當徧求其本列植䦨<lb/>
檻間以為楚香亭<hi>遯齋開覽</hi>
賦咏祖<lb/>
　　五言散句<lb/>
<pb n="KR3k0028_WYG_023-6b"/>
秋蘭被幽崖<hi>魏文帝</hi>　　　　秋蘭被長坂<hi>陳思王</hi>
握蘭勤徒結<hi>謝靈運</hi>　　　　秋蘭映玉墀<hi>文選</hi>
清露被蘭皋<hi>阮嗣宗</hi>　　　　種蘭忌當門<hi>袁淑</hi>
蘭槁不改芳<hi>文粹</hi>　　　　　猗蘭奕葉光<hi>少陵</hi>
紫蘭含幽色<hi>韋左司</hi>　　　　風蘭舞幽香<hi>孟遲</hi>
庭蘭紫芽茁<hi>白香山</hi>　　　　蘭秋香風逺<hi>太白</hi>
芳蘭哀自焚<hi>李太白</hi>　　　　水光澤蘭葉<hi>李賀</hi>
流馨馥秋蘭<hi>潘正叔</hi>　　　　歸雁映蘭畤<lb/>
<pb n="KR3k0028_WYG_023-7a"/>
搴蘭流水曲<hi>歐陽修</hi>　　　　佩蘭思潔身<lb/>
蕙草流芳根<hi>李太白</hi>
寄君青蘭花恵好遮不絶<hi>太白</hi>
光華童子佩柔軟美人心<hi>劉夢得</hi>
春蘭抱幽姿無意生蒿艾<hi>曾文昭</hi>
楚人歌紫蘭華葉無傳久<hi>司馬温公</hi>
苗分鄭七穆香發謝諸郎<hi>陳止齋</hi>
静㕘時有得習處却無聞<hi>趙汝談</hi>
<pb n="KR3k0028_WYG_023-7b"/>
雖為通國寳而有出塵心<lb/>
　　七言散句<lb/>
蘭生谷底人不鋤<hi>李白</hi>
烟開蘭葉香風暖<lb/>
蘭在幽林亦自芳<hi>劉夢得</hi>
光風催蘭吹小殿<hi>李賀</hi>
更許光風為汎香<hi>張文潜</hi>
荒郊深處有芳蘭<hi>王逢</hi>
<pb n="KR3k0028_WYG_023-8a"/>
從来託跡喜深林<hi>㕘寥</hi>
曾伴靈均賦楚騷<lb/>
說道中心比芳草不知䜛舌起椒蘭<hi>晏元獻</hi>
療疴炎帝與書功紉佩楚臣空有意<hi>梅聖俞</hi>
燕姞夢中惟是見謝家庭户本来多<hi>文潞公</hi>
深林幽寂秋雨晦叢蘭猗猗無所佩<hi>劉原父</hi>
江海久無騷客賦一枝正可薦靈均<hi>㕘寥子</hi>
葉侵海氣三分瘠花比家山一様香<hi>潘子岩</hi>
<pb n="KR3k0028_WYG_023-8b"/>
清潤潘郎玉不如中庭蕙草雪消初<hi>楊巨源</hi>
靈均九畹應無比福地三茅浪自誇<hi>楊東山</hi>
國香不欲論家譜合姓孫枝作鄭花<hi>鄭安晚</hi>
靈均去後無人佩修郭亭空絶賞音<hi>僧船窓</hi>
　　五言古詩<lb/>
靈芝生河洲動揺因洪波秋蘭榮亦晚嚴霜悴其柯哀<lb/>
哉二芳草不植泰山阿<hi>後漢酈炎</hi>
蕙草生山北託身失所依植根隂崖側夙夜懼危頺寒<lb/>
<pb n="KR3k0028_WYG_023-9a"/>
泉浸我根凄風常徘徊三光照八極獨不䝉餘暉<lb/>
蘭生不當戸别是閒庭草夙被霜雪欺紅榮已先老謬<lb/>
接瑶華枝結根君王池顧無馨香美叨沐春風吹臨風<lb/>
若可佩卒嵗長相隨<hi>青蓮</hi>
孤蘭生幽園衆草共蕪没雖照陽春暉復悲髙秋日淅<lb/>
瀝飛霜早綠艶恐休歇若無清風吹香氣為誰發<lb/>
春蘭如美人不採羞自獻時聞風露香蓬艾深不見丹<lb/>
青冩真色欲補離騷傳對之如靈均冠佩不敢燕<hi>東坡</hi>
<pb n="KR3k0028_WYG_023-9b"/>
秋至百草晦寂寞寒露滋蘭皋一以悴蕪穢不能治端<lb/>
居念離索無以遺所思願言托孤根嵗晏以為期<hi>朱文公</hi>
幽獨塵事屏晼晚秋蘭滋芳馨不自媚掩抑空相思晤<lb/>
對日方永披叢露未晞翛然發孤詠九畹陳悲詩<hi>朱文公</hi>
幽人非愛山出山将何之居常種蘭蕙嵗寒久當知初<lb/>
藝止百畝餘地惜奚為先生無廣居千岩一茅茨四面<lb/>
止藝蕙中間纔置錐銳綠紛宿叢修紫濯幼枝孤榦八<lb/>
九花一花破初蕤西風淡無味㣲度成香吹燈夢得幽<lb/>
<pb n="KR3k0028_WYG_023-10a"/>
馥月寫傳静姿我欲掇芳英和露充晨炊眷戀惻不忍<lb/>
環玩自忘饑豈無衆花草不願秋風遲種時亂不擇嵗<lb/>
晩悔可追<hi>誠齋</hi>
藝蘭當九畹蘭生香滿路紉君身上衣光明奪縑素孤<lb/>
芳一衰歇彫零濕秋露佩服得君子亦足慰遲暮<hi>周竹坡</hi>
　　五言古詩散聫<lb/>
秋蘭䕃玉池池水清且芳雙魚自踊躍兩烏時囘翔<hi>傅𤣥</hi>
楚客重蘭蓀遺芳今未歇葉柔清淺水花㸃暄妍節紫<lb/>
<pb n="KR3k0028_WYG_023-10b"/>
艶映渠鮮輕香含露潔<hi>李衛公</hi>
根移地因偏花老色未改意蘇瘴霧餘氣壓初寒外婆<lb/>
娑靖節牕髣髴靈均佩<hi>王右丞</hi>
　　五言絶句<lb/>
藝植日繁滋芬芳時入座青蔥春如濯皎潔秋英墮<hi>温公</hi>
昔人慕猗蘭佩服比修潔往往卒嵗間山中行採掇<hi>㕘寥</hi>
健碧繽繽葉斑紅淺淺芳幽香空自秘風骨秘幽香<hi>誠齋</hi>
今花得古名旖旎香更好適意欲忘言塵編詎能考<hi>朱文</hi>
<pb n="KR3k0028_WYG_023-11a"/>
<hi>公</hi>
蘭居地之隂藹藹含華滋此本不以剛而為剛者師<hi>葉水</hi>
<hi>心</hi>
　　五言律詩<lb/>
蕙本蘭之族依然臭味同重為水仙佩相識楚詞中幻<lb/>
色雖非實真香亦竟空云何㣲起馥鼻觀已先通<hi>東坡</hi>
秋蘭逓初馥芳意滿冲襟想子空齋裏凄凉楚客心夕<lb/>
風生逺思晨露洒中林頗意孤根在幽期得重尋<hi>朱文公求</hi>
<pb n="KR3k0028_WYG_023-11b"/>
<hi>蘭</hi>
　　七言古詩散聫<lb/>
陽崖月窟得芳叢滿握歸来誇所逢净掃幽徑植蘚墀<lb/>
紫莖綠葉㺯竒姿疎簾風軟日華薄芳馥滿懐君自知<lb/>
<hi>㕘寥</hi>
　　七言絶句<lb/>
謾種秋蘭四五莖疎簾底事太關情可能不作凉風計<lb/>
䕶得幽香到晚清<hi>朱文公</hi>
<pb n="KR3k0028_WYG_023-12a"/>
一朶俄生几案光尚如逸士氣昻藏秋風試與平章看<lb/>
何事當時林下香<hi>趙虚齋</hi>
蕭艾榮枯各有意深藏芳潔欲奚為世間鼻孔無憑託<lb/>
且伴幽窓讀楚詞<hi>劉後村</hi>
寒谷初消雪半林紫花揺㺯晝隂隂是誰曾見吹香處<lb/>
千古春風楚客心<hi>吴菊潭</hi>
　　七言八句<lb/>
雪徑偷開淺碧花水根亂吐小紅芽生無桃李春風面<lb/>
<pb n="KR3k0028_WYG_023-12b"/>
名可山林處士家故坐國香到朝市不容霜節老雲霞<lb/>
江蘺蕙圃非吾耦付與騷人定等差<hi>楊廷秀</hi>
深林不語抱幽貞賴有㣲風逓逺馨開處何妨依蘚砌<lb/>
折来未肯戀金瓶孤髙可挹供詩卷素淡堪教入畫屏<lb/>
莫笑門無佳子弟數枝濯濯暎陔庭<hi>劉後村二首</hi>
兩盆去嵗共移来一置雕䦨一委苔我折扶持令葉瘦<lb/>
君能調護遣花開𨽻人挑蠧廵千匝稚子澆泉走㡬囘<lb/>
亦欲效顰芸小圃地荒終恐費栽培<lb/>
<pb n="KR3k0028_WYG_023-13a"/>
樂府祖<lb/>
　　醉花隂<lb/>
輕紅蔓引絲多少剪青蘭葉巧人向月中歸留下星鈿<lb/>
弹破真珠小　等閒不管春知多著繡簾圍繞只恐被<lb/>
東風偷得餘香也分付著閒花草<hi>仲殊</hi>
　　浣溪沙<lb/>
楚客才華為發揚深林著意不相忘夢成燕國正芬芳<lb/>
　莫把品名閒議擬且看青鳳羽毛長十分領取面前<lb/>
<pb n="KR3k0028_WYG_023-13b"/>
香<hi>仲殊</hi>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷二十三<lb/>
</p>
<p>
</p>
  </div>
<div>
                <head>全芳備祖前集卷二十四</head>
    <p>
<pb n="KR3k0028_WYG_024-1a"/>
欽定四庫全書<lb/>
　全芳備祖前集卷二十四　宋　陳景沂　撰<lb/>
　　花部<lb/>
　　　櫻桃花<lb/>
事實祖<lb/>
　　碎錄<lb/>
一名含桃見櫻桃實注<lb/>
　　紀要<lb/>
<pb n="KR3k0028_WYG_024-1b"/>
晉式乾殿前櫻桃二株含章殿前一株華林園二百七<lb/>
十株<hi>晉宫闕志</hi>
　　雜著<lb/>
古人有言芳蘭在門不得不鋤眷兹櫻之攸止亦在物<lb/>
之宜除觀其體異修植材非棟榦外沈森以茂宻中紛<lb/>
錯而交亂先羣卉以放謟望嚴霜而彫換綴繁英而霰<lb/>
集駢朱實以星燦譏林甫也<hi>蕭穎士伐櫻桃賦</hi>
賦咏祖<lb/>
<pb n="KR3k0028_WYG_024-2a"/>
　　五言散句<lb/>
紅蘂滿雙枝<hi>崔興宗</hi>
緗葉未開蕊紅葩已發光<hi>王僧逹</hi>
野棠開未落山櫻發欲然<hi>沈約</hi>
人行已荒徑落花半枯槎<hi>永叔</hi>
　　七言散句<lb/>
背人不語向何處下堦自折櫻桃花<hi>李長吉</hi>
風光莫占少年家白髮殷勤最戀花<hi>李涉</hi>
<pb n="KR3k0028_WYG_024-2b"/>
别来㡬春未還家玉窓五見櫻桃華<hi>李太白</hi>
尋芳常恨見花遲豈意探花獨後時<hi>永叔</hi>
病目試尋蜂蝶處櫻桃花發見清明<hi>名賢拾遺</hi>
　　五言古詩<lb/>
櫻桃千萬枝照耀如雪天王孫宴其下隔水疑神仙<hi>劉禹</hi>
<hi>錫</hi>
　　五言八句<lb/>
皎日照芳菲鮮葩含素輝愁人惜春夜逹曉想岩扉風<lb/>
<pb n="KR3k0028_WYG_024-3a"/>
静隂盈砌露濃香入衣恨無金谷妓為我奏思歸<hi>李衛公</hi>
　　五言律詩散聫<lb/>
偶因移曉雨似欲占春風嫩葉藏輕綠繁葩露淺紅<hi>文與</hi>
<hi>可</hi>
　　七言古詩散聫<lb/>
晨暉照屋清露稀櫻桃花房欲開齊繁華無得造物巧<lb/>
不與衆卉争髙低<hi>劉原父</hi>
　　七言絶句<lb/>
<pb n="KR3k0028_WYG_024-3b"/>
山櫻抱石䕃松枝比並餘花發最遲賴有春風嫌寂寞<lb/>
吹香度水報人知<hi>王文公</hi>
櫻桃花發滿晴柯不賭嬌嬈只賭多落盡江梅餘半朶<lb/>
依然風韻合還他<hi>楊廷秀</hi>
樂府祖<lb/>
　　採桑子<lb/>
櫻桃謝了梨花發紅白相催燕子歸来㡬處風簾繡户<lb/>
開　人生樂事知多少且酌金杯管咽絲哀漫引蕭娘<lb/>
<pb n="KR3k0028_WYG_024-4a"/>
舞袖囘<hi>晏叔原</hi>
　　浣溪沙<lb/>
小圃春光不待邀早通消耗與含桃晚来芳意半寒梢<lb/>
　帶笑不言春淡淡試粧未徧雨瀟瀟東君少女可憐<lb/>
嬌<hi>毛澤民</hi>
　　　石榴花<lb/>
事實祖<lb/>
　　碎錄<lb/>
<pb n="KR3k0028_WYG_024-4b"/>
一名海榴凡花以海名皆自海外来<hi>雜志</hi>漢張騫奉使西<lb/>
域還得安石榴花係出塗林種<hi>博物志</hi>温湯朝元閣七聖<lb/>
殿遶殿石榴皆太真所植<hi>洪氏雜志</hi>崔元徽遇數美人李氏<lb/>
陶氏又緋衣少女曰石醋醋又有封家十八姨来石醋<lb/>
醋曰諸女伴皆佳苑中每被惡風所撓常䝉十八姨相<lb/>
庇處士每嵗旦與作一朱旛圖日月五星則免矣崔許<lb/>
之其日立旛東風刮地折木飛花而苑中花不動崔方<lb/>
悟衆花之精封家姨乃風神也石醋醋乃石榴也<hi>博異記</hi>
<pb n="KR3k0028_WYG_024-5a"/>
　　雜著<lb/>
被綠葉於脩條綴朱華於弱榦豈金翠之足<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>實兹葩<lb/>
之可玩新莖擢潤膏葉垂腴丹臉綴於朱房緗的㸃乎<lb/>
紅鬚<hi>潘岳賦</hi>風觸枝而翻蘤雨淋條而殖芬環青軒而燧<lb/>
列繞翠波而星分<hi>宋顔氏賦</hi>縹葉翠萼紅華絳采照列泉石<lb/>
芬披山海<hi>江淹頌</hi>其在晨也灼若九日之栖扶桑其在夕<lb/>
也爽若燭龍之吐潜光<hi>傅𤣥賦</hi>王荆公作内相時翰院中<lb/>
有石榴一叢枝葉甚茂但只發一花故荆公題云濃綠<lb/>
<pb n="KR3k0028_WYG_024-5b"/>
萬枝紅一㸃動人春色不須多予每以不見全篇為恨<lb/>
遯齋閒覽以為唐人詩非也<hi>王直方詩話</hi>
賦咏祖<lb/>
　　五言散句<lb/>
花宜挿鬂紅<hi>温岐</hi>　　　　　榴開帶酒紅<hi>張說</hi>
鮮葩猩血染<hi>楊文公</hi>
蠟珠攅作帶緗綵剪成叢<hi>温岐</hi>
葉翠如新剪花紅似舊栽<hi>梁元帝</hi>
<pb n="KR3k0028_WYG_024-6a"/>
新枝含淺綠晩萼帶深紅<hi>隋魏彦</hi>
畏日助殷紅遇雨滌濃翠<hi>温公</hi>
都縁賦色淺遂不稱春繁<hi>宋景文咏淡紅榴花</hi>
　　七言散句<lb/>
石榴花發滿溪津<hi>李賀</hi>
風翻火艶欲燒天<hi>香山</hi>
海榴紅綻錦窠新<hi>元㣲之</hi>
胭脂新染薄羅裳<hi>謝㓜槃</hi>
<pb n="KR3k0028_WYG_024-6b"/>
紅纈誰家合羅袴<hi>古詩</hi>
江上年年小雪遲年光獨教海榴知<hi>李嘉運</hi>
薰風四月濃芳歇火玉燒枝拂露華<hi>劉原父</hi>
安石榴花開最遲絳裙深樹出幽扉<hi>東坡</hi>
日烘麗萼紅縈火雨過菖條綠噴烟<hi>李迪</hi>
綠葉晩鶯啼處宻紅房初日照時繁<hi>永叔</hi>
春花開盡見深紅夏葉始繁明淺綠<hi>梅聖俞</hi>
　　五言古詩<lb/>
<pb n="KR3k0028_WYG_024-7a"/>
魯女東窓下海榴世所稀珊瑚暎綠水未足比光輝清<lb/>
香隨風發落日好鳥歸願為東枝低舉手拂羅衣無由<lb/>
共披折引領望金扉<hi>李白</hi>
弱植不盈尺逺意駐蓬瀛月寒空堦曙幽夢綵雲生糞<lb/>
壤擢珠樹莓苔挿瓊英芳根閟顔色徂嵗為誰榮<hi>栁栁州</hi>
炎洲氣序異十月榴始華是誰初植此石罅抽根斜綠<lb/>
隂蔽朝曦朱艶奪暮霞始猶一二枝俄已千百葩染人<lb/>
不能就畫史無以加洛陽擅牡丹久矣埋胡沙蜀州誇<lb/>
<pb n="KR3k0028_WYG_024-7b"/>
海棠邈然隔䕫巴安知籬壁間亦有尤物耶坐令農圃<lb/>
室化為金張家詩人好摹擬凍蕊并寒槎斯篇倘令見<lb/>
無乃譏吾奢<hi>劉後村</hi>
庭前安榴樹花稀更可憐青旌擁絳節伴我作神仙遲<lb/>
日耿不暮㣲隂眩彌鮮一樽兼百慮心賞覺悠然<hi>陳簡齋</hi>
　　五言古詩散聫<lb/>
靈園同嘉稱幽山有竒質停采久彌鮮含華豈期實長<lb/>
願㣲名隠無使孤株出<hi>沈休文</hi>
<pb n="KR3k0028_WYG_024-8a"/>
塗林未應發春暮轉相催燃燈疑夜火連株勝蚤梅<hi>梁元</hi>
<hi>帝</hi>
　　五言絶句<lb/>
荷葉參差捲榴花次第開但令心有賞嵗月任渠催<hi>荆公</hi>
窈窕安榴花乃是西隣樹墜萼可憐人風吹入幽户<hi>朱文</hi>
<hi>公</hi>
　　五言排律<lb/>
何言安石國萬里貢榴花迢逓河源逺因依漢使槎酸<lb/>
<pb n="KR3k0028_WYG_024-8b"/>
辛犯葱嶺憔悴渉龍沙初到標<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>木多来比亂麻深栽<lb/>
故園裏少種貴人家惟我荆州見憐君胡地賖<hi>元稹</hi>
春去花隨盡紅榴暖欲燃後時何所恨處獨不祈憐葉<lb/>
葉自相偶重重久更鮮流珠沾暑雨改色淡朝烟著子<lb/>
専寒酒移根擅化權愧非無價手刻畫竟難傳<hi>陳無已</hi>
　　五言徘律散聫<lb/>
綠葉裁烟翠紅英動日華新簾裙透影疎牖燭籠紗委<lb/>
作金爐焰飄成玉砌瑕乍驚珠綴宻終悮繡幃奢琥珀<lb/>
<pb n="KR3k0028_WYG_024-9a"/>
烘梳碎胭脂頬嫩搽風翻一林火電轉五雲車絳帳迎<lb/>
霄日芙蓉綻蚤芽淺深俱隠暎前後各分葩宿露低蓮<lb/>
臉朝光借綺霞暗紅徒激繞濯錦莫周遮俗態能嫌舊<lb/>
芳姿尚可嘉<hi>㣲之</hi>
　　七言古詩<lb/>
紅榴雙葉元自雙誰能一朝使渠隻如何陳張刎頸交<lb/>
借兵相忌不餘力有情著物指死争誰知有情而無情<lb/>
<hi>山谷</hi>
<pb n="KR3k0028_WYG_024-9b"/>
　　七言絶句<lb/>
五月榴花照眼明枝間時見子初成可憐此地無車馬<lb/>
顛倒青苔落絳英<hi>韓文公</hi>
㡬年封植愛芳叢韶艶朱顔竟不同從此休論上春事<lb/>
待成古木看衰翁<hi>栁子厚</hi>
蹙蹙生紅露滴珠薰風深愧曉粧初折来戴朶頻拈看<lb/>
應訝羅裙色不如<hi>武朝宗</hi>
似火山榴暎小山繁中能薄艶中閒一朶佳人玉釵上<lb/>
<pb n="KR3k0028_WYG_024-10a"/>
祗疑燒却碧雲鬟<hi>杜牧之</hi>
五月榴花忽見春白頭還喜一畨新可能略不解春意<lb/>
只有尋花問葉人<hi>陳後山</hi>
待鬭南風欲炷香東風打併往西堂石榴已看乾紅蕾<lb/>
却問春歸有底忙<hi>誠齋</hi>
舊羅縐薄剪薰風已自開花蒂亦同不肯染時輕著色<lb/>
却将宻綠護深紅<lb/>
　　七言八句<lb/>
<pb n="KR3k0028_WYG_024-10b"/>
一叢千朶壓䦨干剪碎紅綃却作團風裊舞腰香不盡<lb/>
露銷頳頬淚成乾薔薇帶刺攀常懶菡萏生泥玩亦難<lb/>
不比此花簷户下任人扳折任人看<hi>韓文公</hi>
樂府祖<lb/>
　　梁州令<lb/>
翠樹芳條颭灼灼裙腰初染佳人攜手㺯芳菲綠隂紅<lb/>
影方展雙紋簟　挿花照影窺鸞鑑只恐芳容减不堪<lb/>
零落春晩青苔雨後深紅㸃<hi>永叔</hi>
<pb n="KR3k0028_WYG_024-11a"/>
　　賀新郎<lb/>
乳燕飛華屋悄無人桐隂轉午晚凉新浴手㺯生綃白<lb/>
團扇扇手一時似玉漸困倚孤眠清熟簾外誰来推繡<lb/>
户枉教人夢斷瑶臺曲又却是風敲竹　石榴半吐紅<lb/>
巾蹙待浮花浪蕊都盡伴君幽獨穠艶一枝細看取芳<lb/>
心千重似束又恐被西風驚綠若待得君来此向花前<lb/>
對酒不忍将花觸共粉淚兩䔩䔩<hi>東坡</hi>
　　南歌子<lb/>
<pb n="KR3k0028_WYG_024-11b"/>
紫陌尋春去紅塵拂面来無人不道看花回惟見石榴<lb/>
新蕊一枝開　氷簟堆雲髻金樽灔玉醅綠隂青子莫<lb/>
相催留取紅巾千㸃照池臺<lb/>
　　阮郎歸<lb/>
深庭邃館鎖清風榴花芳艶濃陽光染就欲燒空誰能<lb/>
窺化工　觀物外喻聲中靈砂别有功若将一粒比花<lb/>
容金丹色又紅<lb/>
　　　芙蓉花<lb/>
<pb n="KR3k0028_WYG_024-12a"/>
事實祖<lb/>
　　碎錄<lb/>
産於陸者曰木芙蓉産於水者曰草芙蓉亦猶芍藥之<lb/>
有草木也<hi>草木記</hi>唐人謂木芙蓉為木蓮<hi>鶴山叢志</hi>一名拒霜<lb/>
其木叢生葉大而其花甚紅九月霜降時候開東坡為<lb/>
易名曰拒霜<hi>東坡集</hi>
　　紀要<lb/>
孟後主於成都四十里羅城上種此花每至秋四十里<lb/>
<pb n="KR3k0028_WYG_024-12b"/>
皆如錦繡髙下相照因名曰錦城<hi>成都記</hi>慶厯中有一朝<lb/>
士将曉赴朝見美女三十餘人靚粧麗服兩兩並馬而<lb/>
行觀文丁度按轡於其後朝士驚曰丁素儉何姬之衆<lb/>
耶有一人最後行朝士問曰觀文将宅眷何往曰非也<lb/>
諸女御迎芙蓉館主耳俄聞丁卒<hi>石林燕語</hi>石曼卿去世後<lb/>
其故人有見之者云我今為仙主芙蓉城欲呼故人共<lb/>
逰不諾忿然騎一素驢而去<hi>歐公歸田錄</hi>東坡云九月十日<lb/>
君猷置酒秋香亭有拒霜獨向君猷開坐客喜笑以為<lb/>
<pb n="KR3k0028_WYG_024-13a"/>
非使君莫可當此故作詩詞以記之<hi>詞集</hi>
賦咏祖<lb/>
　　五言散句<lb/>
託根地雖卑凌霜花亦茂<hi>梅聖俞</hi>
麯塵輕抱蕊宫纈巧粧叢<hi>宋景文</hi>
何人露秋纈不管著秋霜<hi>文與可</hi>
霜樹不知醜葉與花争紅<hi>許棐</hi>
　　七言散句<lb/>
<pb n="KR3k0028_WYG_024-13b"/>
芙蓉城中花㝠㝠<hi>東坡</hi>
莫怕秋無伴醉物水蓮開後木蓮開<hi>香山</hi>
芙蓉生在秋江上肯向東風怨未開<hi>髙蟾</hi>
情知邉地風霜惡不肯将花占剰秋<hi>宋景文</hi>
何事獨䝉青女力牆頭催放數苞紅<hi>王禹玉</hi>
莫知何處忤青帝不使東風管領吹<hi>百家吟</hi>
落晚自憐窺露沼忍寒誰念倚霜籬<hi>文與可</hi>
芙蓉雖與秋相似獨對層臺襯曉粧<hi>湘山居士</hi>
<pb n="KR3k0028_WYG_024-14a"/>
且看小檻新花蕊休泥他家晚菊叢<hi>山谷</hi>
霜花留得紅粧面酌盡齋中竹葉瓶<lb/>
𤣥㝠蹙廹三秋盡青女催殘一夜空<lb/>
芙蓉牆外垂垂發九月憑䦨未怯風<hi>陳簡齋</hi>
舊時憶在延真館玉作芙蓉院院明<hi>韓子蒼</hi>
風露商量借膏沐胭脂深淺入肌膚<hi>楊廷秀</hi>
亂剪素羅粧一樹略将㡬朶蘸胭脂<lb/>
一帶拒霜三十里又催蕭鼓作秋聲<hi>徐竹隠</hi>
<pb n="KR3k0028_WYG_024-14b"/>
待教滿地妖紅落獨與秋風作主人<hi>張俞</hi>
就中一種芙蓉别只恐鵞黄學道粧<hi>戴石屏</hi>
　　五言古詩<lb/>
有美不自蔽安能守孤根盈盈洒西岸秋至風露繁麗<lb/>
影别寒水穠芳委前軒芰荷諒難雜及此生髙原<lb/>
初約山寺逰端為怪竒石那知雲水鄊化作錦繡國入<lb/>
門徑深深遇眼秋寂寂隔竹小亭明稠紅漏疎碧山僧<lb/>
引幽踐絶巘恣佳陟三步綺為障十步霞作壁四圍盡<lb/>
<pb n="KR3k0028_WYG_024-15a"/>
芙蓉山僧所手植秋英例臞淡此花獨腴澤却憶補外<lb/>
時朝士作祖席是間萬枝梅冷射千崖白舊逰不可尋<lb/>
雪枝半榛棘<hi>誠齋</hi>
　　五言古詩散聫<lb/>
玉女襲朱裳重重映皓質晨霞耀丹景片片明秋日蘭<lb/>
澤多衆芳妍姿不相匹<hi>李衛公</hi>
芳菲能㡬時顔色如自愛鮮鮮㺯霜曉裊裊含風態蕙<lb/>
蘭植秋香桃李姣春醉時節雖不同盛衰終一致莫笑<lb/>
<pb n="KR3k0028_WYG_024-15b"/>
黄菊花籬根守憔悴<hi>永叔</hi>
甚疑牡丹叢但病皮骨老不宜入水看只可隔水眺<hi>李泰</hi>
<hi>伯</hi>
湖上野芙蓉含思秋脈脈娟娟如静女不肯傍阡陌詩<lb/>
人杳未来幽艶冷難宅<hi>永叔</hi>
　　五言絶句<lb/>
閒吟鮑照賦更起屈平愁莫引西風動紅衣不耐秋<hi>陸龜</hi>
<hi>䝉</hi>
<pb n="KR3k0028_WYG_024-16a"/>
木末芙蓉花山中發紅萼澗户寂無人紛紛開且落<hi>王維</hi>
浩露侵湘蘂尖風獵絳英繁霜不可拒切勿受空名<hi>宋景</hi>
<hi>文</hi>
深淺霜前後應同舊渚紅羣芳坐衰歇聊自舞秋風<hi>石學</hi>
<hi>士</hi>
溪邉野芙蓉花水相媚好半看池蓮净獨伴霜菊槁<hi>永叔</hi>
紅芳曉露濃綠樹秋風冷共喜巧回春不妨閑㺯影<lb/>
染露金風裏宜霜玉水濵莫嫌開最晚元自不争春<hi>誠齋</hi>
<pb n="KR3k0028_WYG_024-16b"/>
江南江北樹秋至僅成叢向晩誰争艶酡顔淺作紅<hi>宋景</hi>
<hi>文</hi>
玉蕊迎秋露金房落晚霞涉江從楚女採菊聴陶家<hi>聖俞</hi>
芙蓉乃㣲木晚艶獨嬌春穠粹覺蘭瘦芬敷知菊貧<hi>張文</hi>
<hi>潜</hi>
　　五言八句<lb/>
新開寒露叢逺比水邉紅艶色寜相妬嘉名偶自同採<lb/>
江秋節晚搴木古祠空須勸勤来飲無令便逐風<hi>韓文公</hi>
<pb n="KR3k0028_WYG_024-17a"/>
拒霜花已吐吾宇不凄凉天地雖肅殺草木有芬芳道<lb/>
人晏坐處侍女古時粧露濃濕丹臉西風吹綠裳<hi>陳簡齋</hi>
孤芳託寒木一曉一畨新春色不為主天香欲動人丹<lb/>
楓見流落黄菊坐因循莫訝偏相愛衰遲似我身<hi>陶弼</hi>
　　五言律詩散聫<lb/>
霜深纔吐艶日暮更饒紅掩暎殘荷浦憑陵敗菊叢<hi>船窓</hi>
　　七言古詩<lb/>
人間八月初霜嚴芙蓉溪上春酣酣二南變盡魯叟筆<lb/>
<pb n="KR3k0028_WYG_024-17b"/>
七國破後鄒輿談人間三月春風好溪上芙蓉跡如掃<lb/>
周家盛處伯夷枯漢室隆時賈生老小兒造化㡬能窮<lb/>
㡬回枯折還芳叢只應人老不復少有酒且發衰顔紅<lb/>
<hi>唐子西</hi>
　　七言古詩散聫<lb/>
清霜夜隕秋荷敗翠盖紅粧愁割愛碧條蒼葉生春妍<lb/>
買斷秋光作容態<hi>劉叔擬</hi>
　　七言絶句<lb/>
<pb n="KR3k0028_WYG_024-18a"/>
水面芙蓉秋已衰繁條倒景看花時平生露滴乗紅臉<lb/>
似有朝開暮落悲<hi>李嘉運</hi>
翠幄臨流結絳囊多情長伴菊花芳誰憐冷落清秋後<lb/>
能把華姿獨拒霜<hi>劉理</hi>
種處雪消春始動開時霜落雁初過試栽金菊叢相近<lb/>
織出新畨蜀錦窠<hi>永叔</hi>
水邉無數木芙蓉露滴胭脂色未濃正是美人初醉著<lb/>
强擡清鏡晚粧慵<hi>介甫</hi>
<pb n="KR3k0028_WYG_024-18b"/>
千林埽作一畨黄只有芙蓉獨自芳喚作拒霜知未稱<lb/>
看来却是最宜霜<hi>東坡</hi>
今年古寺摘芙蓉憔悴真成澤畔翁聊把一枝閒照水<lb/>
明年何處對霜紅<hi>張文潜</hi>
蜀國芙蓉名二色重陽前後始盈枝畫調粉筆分班處<lb/>
繡引金針閒刺時<hi>文與可</hi>
晚粧懶困曉粧新火急来看趁嚮晨蛱蝶花枝欺我老<lb/>
競将紅露滴烏巾<hi>誠齋</hi>
<pb n="KR3k0028_WYG_024-19a"/>
湖上秋風起櫂歌萬枝映栁更依荷老来不作繁華夢<lb/>
一樹池邉已覺多<hi>後村</hi>
池上秋閒一兩叢未妨冷淡伴詩翁而今維有看花處<lb/>
不愛深紅愛淺紅<lb/>
曉粧如玉暮如霞濃淡分秋染此花終日獨醒干底事<lb/>
晩知爛醉是生涯<hi>劉圻父</hi>
紫茸排萼露㣲紅不比春花對日烘冷落半秋誰是侣<lb/>
可憐妖艶嫁西風<hi>陳龜峰</hi>
<pb n="KR3k0028_WYG_024-19b"/>
妖紅㺯色絢池臺不作匆匆一夜開若遇春時占春榜<lb/>
牡丹未必作花魁<hi>胡松窓</hi>
四十里城花發時錦囊髙下照坤維雖粧蜀國三千色<lb/>
難入邠風七月詩<hi>張立</hi>
　　七言八句<lb/>
木蕖何似水芙蕖同個聲名各自都風露商量借膏沐<lb/>
胭脂深淺入肌膚喚回春色秋光裏饒得紅粧翠葢無<lb/>
字曰拒霜深不可却愁霜重要人扶<hi>誠齋</hi>
<pb n="KR3k0028_WYG_024-20a"/>
綠裳丹臉水芙蓉不謂佳名偶自同一朶方酣初日色<lb/>
千枝應發去年叢莫驚墜露添新紫更待㣲霜暈淺紅<lb/>
却笑牡丹猶淺俗但将濃艶醉春風<hi>方秋崖</hi>
樂府祖<lb/>
　　少年逰<lb/>
霜華滿樹蘭彫蕙慘秋艶入芙蓉胭脂嫩臉黄金輕蕊<lb/>
猶自怨東風　前歡往事當歌對酒無限到心中更憑<lb/>
朱檻憶芳容腸斷一枝紅<hi>晏元獻</hi>
<pb n="KR3k0028_WYG_024-20b"/>
　　三臺令<lb/>
魚藻池邉射鴨芙蓉苑裏看花日色赭黄相似不著紅<lb/>
鸞扇遮　池北池南水綠殿前殿後花紅天子千秋萬<lb/>
嵗未央明月清風<hi>栁耆卿</hi>
　　卜算子<lb/>
曉雨洗新粧艶色驚衰眼不趁東風取次開待得清霜<lb/>
晚　曲港照回流影亂㣲波淺作態低昻好自持江濶<lb/>
烟村逺<hi>葉石林</hi>
<pb n="KR3k0028_WYG_024-21a"/>
　　菩薩蠻<lb/>
氷明玉潤天然色芙蕖拚作西風客不肯嫁東風殷勤<lb/>
霜露中　綠窓梳洗晚罸飲琉璃琖斜日上粧臺酒紅<lb/>
和困来<hi>范石湖</hi>
紅雲半壓秋波急艶粧染露嬌啼色佳夢入仙城風流<lb/>
石曼卿　宫袍呼醉醒休捲西風錦明日粉香殘六橋<lb/>
烟水寒<hi>髙竹屋</hi>
　<lb/>
<pb n="KR3k0028_WYG_024-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷二十四<lb/>
</p>
<p>
</p>
  </div>
<div>
                <head>全芳備祖前集卷二十五</head>
    <p>
<pb n="KR3k0028_WYG_025-1a"/>
欽定四庫全書<lb/>
　全芳備祖前集卷二十五　宋　陳景沂　撰<lb/>
　　花部<lb/>
　　　茉莉花<lb/>
事實祖<lb/>
　　碎錄<lb/>
茉莉似薔䕷之白者香愈於那悉茗<hi>南方草木状</hi>今多採茉<lb/>
莉蒸取其液以似薔䕷<hi>香譜</hi>花作末和面藥甚竒經嵗其<lb/>
<pb n="KR3k0028_WYG_025-1b"/>
香不歇<hi>王右丞詩注</hi>或以薰茶及烹茶尤香<hi>雜志</hi>廣州城西九<lb/>
里曰花田盡栽茉莉及素馨<hi>鄭松牕詩注</hi>
　　紀要<lb/>
那悉茗花與茉莉花皆胡人自西域移植於南海南人<lb/>
憐其花香競植之陸賈南越行紀曰越南之境五榖無<lb/>
味百花不香此二花特芳香者縁自胡國移至不隨水<lb/>
土而變與夫橘北為枳異矣彼之女子以綵絲穿花心<lb/>
為首飾<hi>南方草木状</hi>
<pb n="KR3k0028_WYG_025-2a"/>
　　雜著<lb/>
東坡謫儋耳見黎女簮茉莉戯云暗麝著人簮茉莉<hi>大全集</hi>
賦咏祖<lb/>
　　五言散句<lb/>
氷姿淡不粧<hi>白氏集</hi>　　　　九里花田地<hi>松窓</hi>
庭中紅茉莉冬月始葳蕤<hi>少陵</hi>
佛香紅茉莉畨供碧玻璃<hi>蔣之竒</hi>
　　七言散句<lb/>
<pb n="KR3k0028_WYG_025-2b"/>
尋得天花伴衆芳<hi>王右丞</hi>
日暮園人獻寳珠<hi>王梅溪</hi>
名字惟因佛書見根苗應逐賈胡来<hi>葉廷珪</hi>
王母欲歸香滿路曉風催下玉搔頭<hi>王氏瞻</hi>
西域名花最孤潔東山芳友更清幽<hi>王梅溪</hi>
　　五言古詩散聫<lb/>
萼不琲珠圓碎簇柔梢垂蔫然經月餘艶色愈不衰始<lb/>
疑神功化火結丹砂為<hi>謝工部</hi>
<pb n="KR3k0028_WYG_025-3a"/>
火令行南國彤雲間丹霞之子方熱中濯濯氷雪花植<lb/>
根郤月盤趣駕七香車<hi>許仲啓</hi>
　　五言八句<lb/>
翠葉光如沃氷葩淡不粧一畨秋早秀徹日座旁香色<lb/>
照祗園静倩回瘴海凉倘堪糿作佩老子欲浮湘<hi>劉彦冲</hi>
曠然塵慮静為對夕花明宻葉低層幄氷蕤亂玉英不<lb/>
因秋露濕詎識此香清預恐芳菲歇㣲吟小砌行<hi>朱文公</hi>
玉蕊琅玕樹天香知見薰露寒清透骨風定逺含芬爽<lb/>
<pb n="KR3k0028_WYG_025-3b"/>
致消煩暑髙情謝曉雲遥憐河朔飲那得醉時聞<lb/>
　　五言律詩散聫<lb/>
風韻傳天竺隨經入漢京香飄山麝馥露染雪衣輕<hi>鄭松</hi>
<hi>窓</hi>
　　七言古詩<lb/>
江梅去去木樨晚芝草石榴刺入眼茉莉獨立更幽佳<lb/>
龍涎避香雪避花朝来無熱夜凉甚急遣山童問花信<lb/>
一枝帶雨折来時走送詩人覔好詩<hi>誠齋</hi>
<pb n="KR3k0028_WYG_025-4a"/>
　　七言古詩散聫<lb/>
自是天上氷雪種占盡人間富貴香不煩鼻觀偷馥郁<lb/>
解使心地俱清凉南船賈客俱到岸東道主人容寄廊<lb/>
<hi>許野雪</hi>
　　七言絶句<lb/>
欹烟裛露暗香濃曾記瑶臺月下逢萬里春回人寂寞<lb/>
玉顔知復為誰容<lb/>
香嚴童子沈薰鼻姑射仙人雪作膚誰向天涯收落蕊<lb/>
<pb n="KR3k0028_WYG_025-4b"/>
發君顔色四時朱<hi>王右丞</hi>
風流不肯逐春光削玉團酥素淡粧疑是化人天上至<lb/>
毘那一夜滿城香<hi>白氏集</hi>
茉莉名佳花亦佳逺從佛國到中華老来恥逐蠅頭利<lb/>
故向禪房覔此花<hi>王梅溪</hi>
露花洗出通身白沈水熏成換骨香近說根苗移上苑<lb/>
休慚系本出南荒<hi>葉廷畦</hi>
玉瑳蓮子作尖丸龍腦熏香簇滿冠好是瑩無紅一㸃<lb/>
<pb n="KR3k0028_WYG_025-5a"/>
若教紅却不堪看<hi>松窓</hi>
靈種傳間出越裳何人提挈上蠻航他年我若修花史<lb/>
列作人間第一香<lb/>
雖無艶態驚羣目幸有濃香壓九秋應是仙娥宴歸去<lb/>
醉来掉下玉搔頭<hi>冮奎</hi>
一卉能薰一室香炎天猶覺玊肌凉野人不敢煩天女<lb/>
自折瓊枝寘井旁<hi>後村</hi>
茘枝香裏玲瓏雪来助長安一夜凉情味於人最濃處<lb/>
<pb n="KR3k0028_WYG_025-5b"/>
夢中猶覺鬂邉香<hi>許梅屋</hi>
炎洲綠女雪為肌十二朱闌月未移香逼簟紋眠不得<lb/>
為渠醒過打鐘時<hi>徐千里</hi>
刻玉雕瓊作小葩清姿元不受鉛華西風偷得餘香去<lb/>
分與秋城無限花<hi>趙福元</hi>
臍麝龍涎韻不侔薰風移植自南州誰家浴罷臨妝女<lb/>
愛把閒花帶滿頭<hi>楊巽齋</hi>
　　七言律詩散聫<lb/>
<pb n="KR3k0028_WYG_025-6a"/>
海客園林珠樹木水仙賔從玉簮裳錦挑每用紅絲縷<lb/>
蜂採須成白蜜房<hi>陶弼</hi>
重譯新離越裳國一枝都掩桂林香養成崖谷黄蜂蜜<lb/>
羞死江湖白藕房<lb/>
樂府祖<lb/>
　　南歌子<lb/>
五月炎州路千叢撲地開只疑標韻是江梅不道薰風<lb/>
庭院雪成堆　寳髻瓊瑶綴仙衣翡翠裁一枝長伴茘<lb/>
<pb n="KR3k0028_WYG_025-6b"/>
支来付與玉人和笑挿鸞釵<hi>韓南澗</hi>
　　驀山溪<lb/>
撫蓮吟就薝蔔還曾賦相伴更無花倦爐熏日長難度<lb/>
柔柔葉裏玉碾小芙蕖生竺國長閩山移向玉城住<lb/>
池亭竹院晏坐氷圍處綠遶百千藂夜將䦨争迎曉露煞<lb/>
曾評論嬈媚勝江梅香稱月韻宜風消盡人間暑<hi>張約齋</hi>
　　鵲橋山<lb/>
北窓凉透南窓月浴罷滿懐風露不知何處有花来但<lb/>
<pb n="KR3k0028_WYG_025-7a"/>
怪底清香無數　炎州珍産吴兒未識天與人間獨步<lb/>
氷肌玉骨歳寒時倩閒止<hi>堂名</hi>堂中留住<hi>張于湖</hi>
　　洞仙歌<lb/>
玉肌翠袖輭似荼䕷瘦㡬度熏醒夜窓酒問炎州何事<lb/>
得許清凉塵不到一段氷壺剪就　晚来庭户悄暗數<lb/>
流光細摘芳英黯回首念日暮江東偏為䰟銷人易去<lb/>
幽韻清標似舊正簟紋如水帳如烟更禁向月明露濃<lb/>
時候<hi>盧浦江</hi>
<pb n="KR3k0028_WYG_025-7b"/>
　　　素馨花<lb/>
事實祖<lb/>
　　紀要<lb/>
素馨舊名那悉茗一日野悉蜜昔劉王有侍女名素馨<lb/>
其冡上生此花因以得名<hi>龜山志</hi>
賦咏祖<lb/>
　　五言散句<lb/>
細花穿弱縷盤向綠雲鬟<hi>章隠</hi>
<pb n="KR3k0028_WYG_025-8a"/>
　　七言散句<lb/>
山林託足雖無地猶有佳名萬里聞<hi>黄公度</hi>
　　七言古詩散聫<lb/>
衆芳發越充南溟梅花腦飛水㺯沈露積栴檀薪降真<lb/>
薰陸射光琉璃瓶山川草木一天芬素質如玉偹衆馨<lb/>
<hi>朱待制</hi>
　　七言絶句<lb/>
昔日雲鬟鎖翠屏只今烟塜伴荒城香銷斷絶無人問<lb/>
<pb n="KR3k0028_WYG_025-8b"/>
空有幽花獨擅名<hi>傅天諫</hi>
羞将姿媚隨花譜愛伴孤髙上月評獨恨遇寒成弱植<lb/>
色香殊不避梅兄<hi>陳丘齋</hi>
妙香真色得之天羞御鉛華學女妍只向温柔鄉裏活<lb/>
怕寒不許上林傳<hi>鄭松窓</hi>
樂府祖<lb/>
　　菩薩蠻<lb/>
層層細剪氷花小新隨茘子雲帆到一露一畨開玉人<lb/>
<pb n="KR3k0028_WYG_025-9a"/>
催買栽　愛花心未已摘放冠兒裏輕浸水晶凉一窩<lb/>
雲影香<hi>張約齋</hi>
　　念奴嬌<lb/>
調氷㺯雪想花神清夢徘徊南土一夏天香收不起付<lb/>
與蕊仙無語秀入精神凉生肌骨銷盡人間暑稼軒愁<lb/>
絶惜花還勝兒女　長記歌酒闌珊開時向晚笑挹金<lb/>
莖露月浸闌干天似水誰伴秋娘窓户困殢雲鬟醉欹<lb/>
風㡌總是牽情處返魂何在玉川風味如許<hi>劉叔安</hi>
<pb n="KR3k0028_WYG_025-9b"/>
　　霓裳中序第一<lb/>
青顰素靨海國仙人偏耐熱餐盡風膏露屑便萬里凌<lb/>
空肯憑蓮葉盈盈步月悄似憐輕去瑶闕何人在憶渠<lb/>
癡小㸃㸃愛輕㨗　愁絶舊逰輕别忍看鎖香金箧凄<lb/>
凉夜簟香濃詩魄真化風蜨冷香清到骨夢十里梅花<lb/>
霽雪歸来心事厭厭自共素娥說<hi>尹旋津</hi>
　<lb/>
　全芳備祖前集卷二十五<lb/>
</p>
<p>
</p>
  </div>
<div>
                <head>全芳備祖前集卷二十六</head>
    <p>
<pb n="KR3k0028_WYG_026-1a"/>
欽定四庫全書<lb/>
　全芳備祖前集卷二十六　宋　陳景沂　撰<lb/>
　　花部<lb/>
　　　萱草花<lb/>
事實祖<lb/>
　　碎錄<lb/>
一名鹿葱<hi>坡詩注</hi>一名宜男草花如蓮宜懐姙者佩之必<lb/>
生男<hi>風土記</hi>神農經曰中藥養性謂合歡蠲忿萱草忘憂<lb/>
<pb n="KR3k0028_WYG_026-1b"/>
<hi>博物志</hi>吴中謂萱草療愁<hi>述異/記</hi>其葉四垂其跗六出<hi>徐勉賦</hi>
恵書慰沃雖萱草忘憂皋蘇釋悍無以加也<hi>王朗與太子書</hi>鹿<lb/>
葱根苗可以薦於俎世人欲求男者服之猶良也<hi>嵇含序</hi>
水葱花葉如鹿葱花色有紅黄紫三種出始興婦人懐<lb/>
姙佩其花生男者即此花非鹿葱也交廣人佩之極有<lb/>
騐然其土多男子不厭女子故不常佩也<hi>南方草木状</hi>
　　紀要<lb/>
焉得諼草言樹之背<hi>伯兮</hi>孔氏曰諼訓忘非草名背北堂<lb/>
<pb n="KR3k0028_WYG_026-2a"/>
也孔氏曰士昏禮云婦洗在北堂有司徹云主婦北堂<lb/>
房屋所居之地總謂之堂房半以北為北堂房半以南<lb/>
為南堂釋文諼本又作萱說文作藼云令人忘憂也<hi>詩注</hi>
嵇康種之舍前<hi>古今注</hi>
　　雜著<lb/>
草號宜男既曄且貞厥貞伊何惟乾之嘉其曄伊何綠<lb/>
葉丹花光采晃曜配彼朝日君子耽樂好和琴瑟固作<lb/>
螽斯㣲立孔臧福齊太姒永世克昌<hi>曹子建宜男草頌</hi>猗猗令<lb/>
<pb n="KR3k0028_WYG_026-2b"/>
草生於中方花曰宜男號應禎祥逺而望之煥若三辰<lb/>
之麗天近而察之晃若芙蓉之鑒泉於是狡童媛女以<lb/>
時来征結九秋之永思含春風以娱情<hi>晉傅𤣥宜男花賦</hi>淑大<lb/>
邦之竒草兮應有百之休祥稟至貞之靈氣兮顯嘉名<lb/>
以自彰冠衆卉而挺生兮承木徳於少陽體柔性剛蕙<lb/>
潔蘭芳結纎根以立本兮嘘靈幄於青雲順隂陽以滋<lb/>
茂兮實含章之有文逺而望之灼若丹霞照青天近而<lb/>
觀之煜若芙蓉鑒綠泉萋萋翠葉灼灼朱華煒若珠玉<lb/>
<pb n="KR3k0028_WYG_026-3a"/>
之樹煥如景宿之羅充后妃之盛飾兮登紫薇之内庭<lb/>
回日月之輝光兮隨天運以虚盈<hi>夏侯湛宜男花賦</hi>
賦咏祖<lb/>
　　五言散句<lb/>
忘憂當樹萱<hi>李白</hi>　　　　　萱草含丹粉<hi>温岐</hi>
我非兒女萱<hi>東坡</hi>
叢疎露始滴芳餘蜨尚留<hi>韋左司</hi>
膩蘤金英撲纎莛玉股抽<hi>宋景文</hi>
<pb n="KR3k0028_WYG_026-3b"/>
若教花有語却解使人愁<hi>晏元獻</hi>
萱草女兒花不解壮士憂<hi>孟郊</hi>
藝萱盈九畹蘇子憂國病<hi>山谷</hi>
我有憂民心對君忘不得<hi>石舍人</hi>
移萱樹之背丹霞間縹色<lb/>
萱草朝始開呀然黄鸐觜<hi>蘇子由</hi>
穠花夫豈少愛此入風雅<hi>朱喬年</hi>
　　七言散句<lb/>
<pb n="KR3k0028_WYG_026-4a"/>
不聞幽艶接江蘺<hi>晏元獻</hi>
宜男漫作後庭草不是櫻桃結子紅<hi>温飛卿</hi>
　　五言古詩散聫<lb/>
野馬不任騎兔絲不任織既非中野花無堪麕䴥食<hi>沈約</hi>
修莖無附葉繁萼攅庭首每欲問詩人定得忘憂否<hi>宋景</hi>
<hi>文</hi>
萱草雖㣲花孤秀能自㧞亭亭亂草中一一芳心挿<hi>東坡</hi>
種萱不種蘭自謂憂可忘綠葉何萋萋春愁更茫茫<hi>劉原</hi>
<pb n="KR3k0028_WYG_026-4b"/>
<hi>父</hi>
　　五言絶句<lb/>
可愛宜男草垂彩暎何家何時如此葉結根復含花<hi>梁元</hi>
<hi>帝</hi>
萱草生堂堦逰子行天涯慈親倚堂門不見萱草花<hi>聶夷</hi>
<hi>中</hi>
杜蘭能散悶萱草解忘憂借問萱逢杜何如白見劉<hi>白香</hi>
<hi>山</hi>
<pb n="KR3k0028_WYG_026-5a"/>
春條擁新翠夏花明夕隂北堂罕悴物獨爾淡冲襟<hi>朱文</hi>
<hi>公</hi>
西窓萱草藂昔是何人種移向北堂前諸孫時繞㺯<lb/>
莫訝萱枝小能施宫様粧只縁沾染足絶似杜蘭香<hi>徐竹</hi>
<hi>隠</hi>
　　五言八句<lb/>
從来占北堂雨露借恩光與菊亂佳色共葵傾太陽人<lb/>
生真苦相物理忌孤芳不及空庭草榮衰可兩忘<hi>山谷</hi>
<pb n="KR3k0028_WYG_026-5b"/>
　　七言絶句<lb/>
人心與草不相同安有樹萱憂自釋若言憂及此能忘<lb/>
乃是人心為物易<hi>聖俞</hi>
樂府祖<lb/>
　　清平樂<lb/>
小庭春老碧砌紅萱草長憶小闌閒共繞攜手綠叢含<lb/>
笑　别来音信全乖舊期前事堪猜門掩日斜人静落<lb/>
花愁㸃青苔<lb/>
<pb n="KR3k0028_WYG_026-6a"/>
　　　金錢花<lb/>
事實祖<lb/>
　　碎録<lb/>
金錢花日開夜落<hi>風土記</hi>
　　紀要<lb/>
梁豫州掾属雙陸以賭金錢金錢盡以金錢花相足魚<lb/>
洪謂得花勝得錢<hi>雜錄</hi>
賦咏祖<lb/>
<pb n="KR3k0028_WYG_026-6b"/>
　　五言散句<lb/>
金錢色傍秋<hi>東坡</hi>　　　　　繁多終不臭<hi>白氏集</hi>
風流似不貧<lb/>
　　七言散句<lb/>
堪疑劉寵遺風在不許山隂父老貧<hi>李衛公</hi>
如今莫共金錢鬬買斷秋天是此花<hi>陸龜䝉</hi>
厚重圜殊秦半兩輕飄薄似漢三分<hi>白氏集</hi>
　　七言古詩<lb/>
<pb n="KR3k0028_WYG_026-7a"/>
黄金錢誰解數十指如春葱惟有河間女金錢多不知<lb/>
數手結羅裙拾将去<hi>鄭内翰</hi>
　　五言八句<lb/>
披沙百煉貴濟世五銖圜侔色都疑似須形適自然蕭<lb/>
蕭愁意蚤采采露華鮮貧謝侏儒甚煩君慰眼前<hi>劉原父</hi>
　　七言絶句<lb/>
占得佳名繞樹芳依依相伴向秋光若教此物堪收貯<lb/>
應被豪家盡斸将<hi>羅隠</hi>
<pb n="KR3k0028_WYG_026-7b"/>
也無稜郭也無神露洗還同鑄出新青帝若教花裏用<lb/>
牡丹應是得錢人<hi>米鶴</hi>
隂陽為炭地為爐鑄出金錢不用模謾向人前逞顔色<lb/>
不知還解濟貧無<hi>白氏集</hi>
名貴已居三品上價髙仍在五銖先春来買斷深紅色<lb/>
燒得人心似火燃<hi>石懋</hi>
巧冶都由造化爐風磨雨洗好形模花神果有神通力<lb/>
買斷春光用得無<hi>章藝齋</hi>
<pb n="KR3k0028_WYG_026-8a"/>
　　　金鳳花<lb/>
事實祖<lb/>
　　碎錄<lb/>
一名鳳仙花<hi>草木記</hi>菊詩中呼為菊婢因此得名<hi>張文潜</hi>
賦咏祖<lb/>
　　五言散句<lb/>
金鳳為婢妾紅紫徒相鮮<hi>張古史</hi>
　　七言散句<lb/>
<pb n="KR3k0028_WYG_026-8b"/>
飛花只合秦樓去莫與金釵壓翠蝉<hi>僧北磵</hi>
　　五言古詩<lb/>
天霜彫九陵梧桐日枯槁鳳徳何其衰驚飛下幽草九<lb/>
苞空彷彿衆彩各自好黄中獨含章見晚更傾倒託根<lb/>
幔亭峰弱質深自保便翾金翅短淡泊乃㡬道俗眼迷<lb/>
是非人間迹如埽<hi>劉圻父</hi>
鮮鮮金鳳花得時亦自媚物生無貴賤罕見乃為貴<hi>徐溪</hi>
<hi>月</hi>
<pb n="KR3k0028_WYG_026-9a"/>
手植中庭地分破紫蘭畹綠葉紛映階紅芳爛盈眼輝<lb/>
輝丹穴禽矯矯翅翎展<hi>劉原父</hi>
　　七言古詩<lb/>
花有金鳳為小叢秋色已深芳盛發英英秀實質具體<lb/>
文采爛然與少缺纎莖翩翩翠影動紅白紛亂如㸃纈<lb/>
誰云脆弱易飄墮自昴至翼亦數月鋪茸轉彩剪難似<lb/>
只把長條恣穿結常疑一似小兒花性命所係不忍折<lb/>
君不見昨夜雨今朝風一隊飛驚返丹穴<hi>文與可</hi>
<pb n="KR3k0028_WYG_026-9b"/>
　　七言絶句<lb/>
九苞顔色春意動丹穴威儀秀氣攅題品直須名最上<lb/>
昻昻驤首倚朱闌<hi>晏元獻</hi>
憶繞朱闌手自栽綠叢髙下㡬畨開中庭已過無人迹<lb/>
狼籍深紅㸃綠苔<hi>歐陽永叔</hi>
細看金鳳小花藂費盡司花染作工雪色白邉袍色紫<lb/>
更饒深淺四般紅<hi>楊誠齋</hi>
小似釵頭緌粟金不将紅淺笑紅深虚名冗利閒花草<lb/>
<pb n="KR3k0028_WYG_026-10a"/>
寂寞朝陽采羽瘖<hi>僧北磵</hi>
樂府祖<lb/>
　　水龍吟<lb/>
階前砌下新凉嫩姿弱質婆娑小仙家甚處鳳雛飛下<lb/>
化成窈窕尖葉參差柔枝裊娜體将玉造自川葵放後<lb/>
堂萱謝了是園苑無花草　自恨西風太早逞芳容紫<lb/>
圍緋繞管裏低昻篦頭約掠空成懊惱圓胎結就小鈴<lb/>
垂下直開臨曉恨凡間謫墮不如西帝曾關宸抱<hi>陳景沂</hi>
<pb n="KR3k0028_WYG_026-10b"/>
　　　金燈花<lb/>
賦咏祖<lb/>
　　七言散句<lb/>
但看青玉五枝燈蟠螭火盡光欲然<hi>李頎</hi>
如龍乍化青藜焰寜用窓前設短檠<hi>楊巽齋</hi>
　　五言古詩散聫<lb/>
煌煌五枝燈下有玉蟠螭漢宫已荆棘此地生何為既<lb/>
無膏火用虚名徒自欺<hi>晏元獻</hi>
<pb n="KR3k0028_WYG_026-11a"/>
　　七言絶句<lb/>
花鬚為飯露為漿黑霧𤣥霜剪薄裳飛繞金燈来又去<lb/>
不知能有㡬多香<hi>誠齋</hi>
蘭香爇處光猶淺銀燭燒時焰不馨好向書生窓下種<lb/>
免教辛苦更囊螢<hi>晏元獻</hi>
　　　滴滴金花<lb/>
賦咏祖<lb/>
　　七言絶句<lb/>
<pb n="KR3k0028_WYG_026-11b"/>
滿庭黄色抑何深一滴梅霖一滴金莫使貪夫来見此<lb/>
聞名亦起覬覦心<hi>謝幼槃</hi>
秋来蔓草莫相侵露滴花梢滿地金若入山陽丹竈裏<lb/>
還如松栢嵗寒心<hi>百花集</hi>
　　　玉簮花<lb/>
賦咏祖<lb/>
　　七言絶句<lb/>
宴罷瑶池阿母家嫩瓊飛上紫雲車玉簮墜地無人拾<lb/>
<pb n="KR3k0028_WYG_026-12a"/>
化作東南第一花<hi>山谷</hi>
素娥昔日宴仙家醉裏從他寳髻斜遺下玉簮無覔處<lb/>
如今化作一林花<hi>震齋</hi>
玉色瓷盆綠柄深夜凉移向小窓隂兒童莫訝心難展<lb/>
未展心時玉似簮<hi>飯牛翁</hi>
　　　玉玫瑰<lb/>
賦咏祖<lb/>
　　五言古詩散聫<lb/>
<pb n="KR3k0028_WYG_026-12b"/>
瑶楮縷空濛水繞捲重疊寒光欲衝斗迴秀難藏葉誰<lb/>
碎辟邪香氤氲飛作蝶<hi>宋景文</hi>
　　　紅玫瑰<lb/>
賦咏祖<lb/>
　　七言八句<lb/>
非關月季姓名同不與薔䕷譜牒通接葉連枝千萬綠<lb/>
一花兩色淺深紅風流各自胭脂格雨露何私造化工<lb/>
别有國香收不得詩人薰入水沈中<hi>誠齋</hi>
<pb n="KR3k0028_WYG_026-13a"/>
　　　玉繡毬<lb/>
賦咏祖<lb/>
　　七言絶句<lb/>
紛紛紅紫鬭芳菲争似團酥越様竒料想花神閑戲擊<lb/>
悮隨風起墜繁枝<hi>楊巽齋</hi>
　　　滚繡毬<lb/>
賦咏祖<lb/>
　　七言絶句<lb/>
<pb n="KR3k0028_WYG_026-13b"/>
琢玉英標不染塵光涵月影愈清新青皇晏罷呈餘技<lb/>
抛向東風展轉頻<hi>楊巽齋</hi>
　　　萬蜨花<lb/>
賦咏祖<lb/>
　　七言絶句<lb/>
誰唱殘春蝶戀花一團粉翅壓枝斜美人欲向釵頭挿<lb/>
又恐驚飛鬂裏鴉<hi>蘇子由</hi>
粉翼紛紛簇㡬叢揺風欲趂賣花翁凝眸覽倦方欹枕<lb/>
<pb n="KR3k0028_WYG_026-14a"/>
栩栩猶疑在夢中<hi>楊巽齋</hi>
　　　真珠花<lb/>
賦咏祖<lb/>
　　七言絶句<lb/>
風中的皪月中看解作人間五月寒一似漢宫梳洗了<lb/>
玉瓏葱壓翠雲冠<hi>張芸叟二首</hi>
千璣萬琲照庭除細雨斜風拂座隅莫道長安貧似罄<lb/>
縁堦繞砌盡真珠<lb/>
<pb n="KR3k0028_WYG_026-14b"/>
絫絫花發暎庭除栁帶榆錢捴不如一任春風吹滿地<lb/>
幽人步履自虚徐<hi>巽齋</hi>
　　　黄雀兒花<lb/>
賦咏祖<lb/>
　　七言絶句<lb/>
管領東風知㡬春也将俗態染香塵有人不具看花眼<lb/>
惱殺飄蓬老病身<hi>翁元廣</hi>
　　　雞冠花<lb/>
<pb n="KR3k0028_WYG_026-15a"/>
事實祖<lb/>
　　碎錄<lb/>
矮雞冠或云即玉樹後庭花也<hi>蘇子由詩注</hi>
賦咏祖<lb/>
　　五言散句<lb/>
雨餘疑飲啄風動欲飛鳴<hi>白氏集</hi>
對立如期鬬初開若欲飛<lb/>
　　七言散句<lb/>
<pb n="KR3k0028_WYG_026-15b"/>
紫冠黄鈿網絲窠<hi>山谷</hi>
西風吹得一枝生昻首風前飛不去<hi>郭内翰</hi>
　　五言古詩<lb/>
神農記百卉五色異甘酸乃有秋花實全如雞幘丹籠<lb/>
烟何聳聳泣露更團團取譬可無意得名殊足觀逼真<lb/>
歸造化任巧即雕剜赤玉書留魏丹砂句誦韓誠能因<lb/>
物化誰請入時難有客驅辭頴臨風運筆端嘗嗟古今<lb/>
闕每惜此芳殘揣情苦精妙繼音慚未安<hi>梅聖俞</hi>
<pb n="KR3k0028_WYG_026-16a"/>
秋至天地閉百芳變枯草愛爾得雄名宛然出陳寳未<lb/>
甘階墀陋肯與時節老赤玉刻縝栗丹芝謝彫槁鮮鮮<lb/>
雲葉卷粲粲鳬翁好由来名實副何必榮華早君看先<lb/>
春花浮浪難自保<lb/>
　　七言絶句<lb/>
出牆那得丈髙雞只露紅冠隔錦衣却是吾兒工料事<lb/>
㑹稽真个不能啼<hi>誠齋二首</hi>
陳倉金碧夜雙斜一隻今栖紀渻家别有飛来矮人國<lb/>
<pb n="KR3k0028_WYG_026-16b"/>
化成玉樹後庭花<lb/>
如飛如舞到瑶臺一頂春雲若剪裁誰謂移根蓂荚畔<lb/>
玉雞知應太平来<hi>王逢原白花</hi>
木雞不與衆雞同曾逐旌陽上碧空學得仙家餐玉法<lb/>
至今木血不能紅<hi>趙山臺</hi>
一叢濃艶對秋光露滴風搖倚砌傍曉景乍看何處似<lb/>
道家新染紫羅裳<hi>百花集</hi>
濯濯髙花染血猩却憐金距起閑争宋家窓下宜栽此<lb/>
<pb n="KR3k0028_WYG_026-17a"/>
莫問臨風不解鳴<hi>巽齋</hi>
秋光及物眼猶迷著葉婆娑擬碧雞精采十分佯欲動<lb/>
五更只欠一聲啼<hi>趙循道</hi>
亭亭髙出竹籬間露滴風吹血染乾學得京城梳洗様<lb/>
舊羅包却綠雲鬟<hi>錢熈</hi>
　<lb/>
　<lb/>
　<lb/>
<pb n="KR3k0028_WYG_026-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖前集卷二十六<lb/>
</p>
<p>
</p>
  </div>
<div>
                <head>全芳備祖前集卷二十七</head>
    <p>
<pb n="KR3k0028_WYG_027-1a"/>
欽定四庫全書<lb/>
　全芳備祖前集卷二十七　宋　陳景沂　撰<lb/>
　　花部<lb/>
　　　石竹花<lb/>
賦咏祖<lb/>
　　五言散句<lb/>
麝香眠石竹<hi>少陵</hi>
　　七言散句<lb/>
<pb n="KR3k0028_WYG_027-1b"/>
種玉亂抽青節瘦刻繒輕染絳花團<hi>王文公</hi>
車馬不臨誰見賞可憐寂寞度春風<lb/>
　　五言古詩<lb/>
萋萋結綠枝曄曄垂朱英常恐零露降不得全其生歎<lb/>
息聊自思此生宣我情昔我未生時誰者令我萌棄置<lb/>
勿重陳委化何足驚<hi>王無功</hi>
真竹乃不花爾獨艶暮春何妨兒女眼誰復勝霜筠世<lb/>
無王子猷豈有知竹人粲粲好自持時来稱此君<hi>張文潜</hi>
<pb n="KR3k0028_WYG_027-2a"/>
蜂齧紅蘂爛蟲啼碧叢短秋風掠地起只有蒼苔管<hi>文與</hi>
<hi>可</hi>
數㸃空堦下閑疑細雨中那能乆相伴嗟爾帶秋風<hi>皇甫</hi>
<hi>冉</hi>
　　七言律詩散聮<lb/>
麝香眠後露檀匀繡在羅衣色未真斜倚細叢如有恨<lb/>
冷揺數朶欲無春<hi>王文公</hi>
所種晚芳聊在目可闗秋色易為花深枝冉冉装溪翠<lb/>
<pb n="KR3k0028_WYG_027-2b"/>
碎片英英剪海霞<hi>林和靖</hi>
樂府祖<lb/>
　　採桑子<lb/>
古羅衣上金針様繡出芳妍玉砌朱闌紫艶紅英照日<lb/>
鮮　佳人畫閣新粧了對立叢邉試摘婵娟貼向眉心<lb/>
學翠鈿<hi>晏元獻</hi>
　　　紫竹花<lb/>
賦咏祖<lb/>
<pb n="KR3k0028_WYG_027-3a"/>
　　七言絶句<lb/>
長夏幽居景不窮花開芳砌翠成叢窓南髙卧追凉際<lb/>
時有㣲香逗晚風<hi>楊監丞</hi>
　　　罌粟花<lb/>
事實祖<lb/>
　　碎錄<lb/>
一名米囊一名御米花紅白色其子一罌數千萬粒大<lb/>
小如葶藶子象榖米囊<hi>本草</hi>
<pb n="KR3k0028_WYG_027-3b"/>
　　雜著<lb/>
罌小如罌粟細如粟與麥偕種與穄皆熟苗堪春菜實<lb/>
比秋榖研作牛乳烹為佛粥嘆我氣衰飲食無㡬食肉<lb/>
不消食菜寡味栁槌石缽煎以蜜水便口利喉調養肺<lb/>
胃三年杜門莫適往還幽人衲僧相對忘言飲之一杯<lb/>
失笑欣然<hi>蘇子由</hi>
賦咏祖<lb/>
　　七言散句<lb/>
<pb n="KR3k0028_WYG_027-4a"/>
萬里客愁今日散馬前初見米囊花<hi>雍陶</hi>
　　七言絶句<lb/>
鳥語蜂喧蝶亦忙争傳天語詔花王東君羽衛無供給<lb/>
探借春風十日粮<hi>謝㓜槃</hi>
鉛膏細細㸃花梢道是深春雪未消一斛千囊蒼玉粟<lb/>
東風吹作米長腰<lb/>
茶粒齊圜剖罌子作湯和蜜味尤宜中年强飯郤丹石<lb/>
安用咄嗟成淖糜<lb/>
<pb n="KR3k0028_WYG_027-4b"/>
　　　錦帶花<lb/>
事實祖<lb/>
　　碎錄<lb/>
一名海仙花一名文官花此花出荆楚間有花如錦遂<lb/>
名錦帶花條如郁李春末方開紅白二色<hi>杜詩注</hi>
　　雜著<lb/>
海仙花者世謂之錦帶維揚人傳云初得於海島間其<lb/>
枝長而花宻若錦帶然予視其花未開如海棠既開如<lb/>
<pb n="KR3k0028_WYG_027-5a"/>
木𤓰而繁麗嫋弱過之或一朶滿頭冠不克荷惜其香<lb/>
淺而無子但可鈎壓其條移植他所因以釋草釋木騐<lb/>
之皆無有也近之好事者作花譜以海棠為花中神仙<lb/>
予謂此花不在海棠下宜以仙為號目為錦帶俚孰甚<lb/>
焉又取始得之地命曰海仙且為賦詩三章<hi>王元之海仙花詩序</hi>
貢士舉院本故勇技營有花初開白次綠次緋次紫故<lb/>
名為文官花<hi>萬花谷</hi>
賦咏祖<lb/>
<pb n="KR3k0028_WYG_027-5b"/>
　　七言散句<lb/>
禮部又開南省榜賣花羞聽呌文官<hi>陳從古</hi>
　　七言絶句<lb/>
一堆絳雪壓春叢嫋嫋長條㺯曉風借問開時何所似<lb/>
人将繡被覆薰籠<hi>王元之三首</hi>
春憎窈窕教無子色為妖嬈不與香盡日含毫難比興<lb/>
花中應是衛荘姜<lb/>
何年移植在僧家一簇柔條綴彩霞錦帶為名卑且俗<lb/>
<pb n="KR3k0028_WYG_027-6a"/>
為君呼作海仙花<lb/>
萬釘簇錦若垂紳圍住東風穏稱身聞道沈腰易寛减<lb/>
何妨留與繫青春<hi>巽齋</hi>
鵠袍換綠契初心旋賜銀緋與紫金堪念紛紛名利客<lb/>
對花應是歎侵尋<lb/>
　　七言八句<lb/>
天女風梭織露機碧絲池上茜欒枝何曾繫住春歸脚<lb/>
只解縈長客恨眉節節生花花㸃㸃茸茸晒日日遲遲<lb/>
<pb n="KR3k0028_WYG_027-6b"/>
後園初夏無題目小樹㣲芳也得詩<hi>誠齋</hi>
　　　蜜友花<lb/>
賦咏祖<lb/>
　　七言絶句<lb/>
黄花端逼菊花真朶朶相迎意更親情似春濃非淡泊<lb/>
何妨呼酒對佳賔<hi>巽齋</hi>
　　　滴露花<lb/>
賦咏祖<lb/>
<pb n="KR3k0028_WYG_027-7a"/>
　　七言絶句<lb/>
九秋瑞露滴成芽不是榆花即桂花星女月娥宫不鎖<lb/>
天風吹落野人家<hi>陶弼</hi>
　　　芸花<lb/>
賦咏祖<lb/>
　　五言六句<lb/>
有芸如苜蓿生在蓬藿中黄花三四穂結實貽無窮草<lb/>
盛芸不長馥烈隨㣲風<hi>聖俞</hi>
<pb n="KR3k0028_WYG_027-7b"/>
　　　鴈来紅<lb/>
賦咏祖<lb/>
　　五言散句<lb/>
葉從秋後變色向晚来紅<hi>徐竹隠</hi>
　　七言散句<lb/>
記得去年今日到矮籬花滿雁来紅<lb/>
　　五言八句<lb/>
開了元無鴈看来不是花若為黄更紫乃借葉為葩藜<lb/>
<pb n="KR3k0028_WYG_027-8a"/>
莧真何擇鷄冠却較差未應樨菊輩赤脚也容他<hi>誠齋</hi>
　　　山橙花<lb/>
賦咏祖<lb/>
　　七言絶句<lb/>
故鄊寒食荼䕷發百和香濃村巷深漂泊江南春欲盡<lb/>
山橙髣髴慰人心<lb/>
　　　紫陽花<lb/>
賦咏祖<lb/>
<pb n="KR3k0028_WYG_027-8b"/>
　　七言絶句<lb/>
何年植向仙壇上到晚移栽到梵家雖在人家人不識<lb/>
與君名作紫陽花<hi>香山</hi>
　　　杏香花<lb/>
賦咏祖<lb/>
　　五言絶句<lb/>
客訝何州事經營香味佳訴予獨無語貪嗅杏香花<hi>邵康節</hi>
　　　茨菰花<lb/>
<pb n="KR3k0028_WYG_027-9a"/>
賦咏祖<lb/>
　　七言律詩<lb/>
折来趁得未晨光清露晞風帶月凉長葉剪刀割不斷<lb/>
小花茉莉淡無香稀疎畧糝瑶臺雪升降常涵翠管漿<lb/>
恰恨山中窮到骨茨菰也遣入詩囊<hi>楊東山</hi>
　　　水紅花<lb/>
賦咏祖<lb/>
　　五言散句<lb/>
<pb n="KR3k0028_WYG_027-9b"/>
于今尚未好漠漠宜秋雨<hi>宋景文</hi>
　　七言散句<lb/>
今日特向東城開畫時只合銜魚翠<hi>聖俞</hi>
　　五言古詩散聫<lb/>
紅芳宵露清翠節晚窓迎雨後晒殘日秋容滿檻庭<hi>文與可</hi>
灼灼有芳艶本生江漢濵臨風輕笑久隔浦淡粧新白<lb/>
鷺烟中客紅蕖水上隣<hi>聖俞</hi>
夏砌綠莖秀秋簷紅穂繁終然體不媚無乃對虞翻<hi>宋景</hi>
<pb n="KR3k0028_WYG_027-10a"/>
<hi>文</hi>
　　　徘徊花<lb/>
賦咏祖<lb/>
　　五言絶句<lb/>
命笑無人笑含嬌何處嬌徘徊花上月空度可憐宵<hi>沈警</hi>
　　七言絶句<lb/>
移得芳根取意栽遥知面面紫花開綢繆不許春歸去<lb/>
猶遣香風擬曲来<lb/>
<pb n="KR3k0028_WYG_027-10b"/>
　　　碧蝉兒花<lb/>
賦咏祖<lb/>
　　七言絶句<lb/>
揚葩<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>傍疎籬薄翅舒青勢欲飛㡬悮佳人将扇撲<lb/>
始知錯認枉心機<hi>巽齋</hi>
露洗芳容别種青牆頭㣲㺯晩風輕不須强入羣芳社<lb/>
花譜元無汝姓名<hi>翁元廣</hi>
　　　滿堂春<lb/>
<pb n="KR3k0028_WYG_027-11a"/>
賦咏祖<lb/>
　　七言絶句<lb/>
花發園林盡錦如列仙行綴在蓬壺千金須撇豪家賞<lb/>
一笑春風無向隅<hi>巽齋</hi>
　　　粉團兒花<lb/>
賦咏祖<lb/>
　　七言絶句<lb/>
碎敲瓊玉簇輕紗蛱蜨穿飛色更嘉綽約仙姬和露折<lb/>
<pb n="KR3k0028_WYG_027-11b"/>
烏雲斜挿映鉛華<hi>百花新咏</hi>
　　　波羅花<lb/>
樂府祖<lb/>
　　清平樂<lb/>
雲峰秀疊露冷琉璃葉北畔波羅花㺯雪香度小橋淡<lb/>
月　與君踏月尋花玉人雙捧流霞吸盡盃中花月竹<lb/>
風相送還家<hi>毛東堂</hi>
　　　孩兒花<lb/>
<pb n="KR3k0028_WYG_027-12a"/>
賦咏祖<lb/>
　　七言絶句<lb/>
纎穠初見似嬌癡鼓舞春風二月時何事自開還自落<lb/>
可憐造化亦兒嬉<hi>百花新咏</hi>
　　　史君子花<hi>史當作使</hi>
賦咏祖<lb/>
　　七言絶句<lb/>
竹籬茅舍趂溪斜白白紅紅牆外花浪得佳名史君子<lb/>
<pb n="KR3k0028_WYG_027-12b"/>
初無君子到君家<lb/>
　　　曼陁羅花<lb/>
賦咏祖<lb/>
　　五言八句<lb/>
我圃殊不俗翠蕤敷玉房秋風不敢吹謂是天上香烟<lb/>
迷金琖夢露醉木蕖粧同時不同調曉月照低昻<hi>陳簡齋</hi>
　　　小玉蕖花<lb/>
賦咏祖<lb/>
<pb n="KR3k0028_WYG_027-13a"/>
　　五言絶句<lb/>
䔩䔩碎金英絲絲鏤玉莖步揺釵朶見老眼為增明<hi>劉允</hi>
<hi>叔</hi>
山礬紛似玉黄蘖碎如金二美傳春晩同心契爾音<lb/>
　　　闍提花<lb/>
賦咏祖<lb/>
　　七言絶句<lb/>
此花移種自招提借佛為名識者希優缽曼陁果何似<lb/>
<pb n="KR3k0028_WYG_027-13b"/>
併參香色問因依<hi>鄭松窓</hi>
　　　玉手鑪花<lb/>
賦咏祖<lb/>
　　七言絶句<lb/>
習習東風二月餘此花宜近玉庭除美人雲鬢不宜挿<lb/>
獻與觀音作手罏<hi>百花集</hi>
小院無人春意深凌風傲日出牆隂只因落在山儒手<lb/>
那得王孫為賞音<hi>翁元廣</hi>
<pb n="KR3k0028_WYG_027-14a"/>
　　　御仙花<lb/>
賦咏祖<lb/>
　　七言絶句<lb/>
不逐凡花逞艶嬌移根上苑獨清髙君王曾選装金帶<lb/>
侈錫持荷耀錦袍<hi>巽齋</hi>
　　　御帶花<lb/>
賦咏祖<lb/>
　　七言絶句<lb/>
<pb n="KR3k0028_WYG_027-14b"/>
未放枝頭嫩葉青先開絳蕊照春晴若無顔色宜宫院<lb/>
安得花聞御帶名<hi>翁文廣</hi>
　　　望仙花<lb/>
賦咏祖<lb/>
　　七言絶句<lb/>
風捲珠簾挂玉鈎彩雲開處望仙儔妍姿不逐東君去<lb/>
日照斜暉上小樓<hi>百花集</hi>
　　　木槲花<lb/>
<pb n="KR3k0028_WYG_027-15a"/>
賦咏祖<lb/>
　　七言絶句<lb/>
上苑年年占物華飄零今日在天涯只應長作龍城守<lb/>
剰種庭前木槲花<lb/>
　　　繭㯃花<lb/>
賦咏祖<lb/>
　　七言絶句<lb/>
清晨步上金雞嶺極目漫山繭㯃花雪蕊瓊絲亦堪賞<lb/>
<pb n="KR3k0028_WYG_027-15b"/>
樵童蠶婦伐歸家<hi>劉允叔</hi>
　　　太平花<lb/>
賦咏祖<lb/>
　　七言絶句<lb/>
紫芝竒樹謾前聞未若斯花叶氣薰種向春臺豈無象<lb/>
望中秀色似卿雲<hi>楊巽齋</hi>
　　南天竺花<lb/>
賦咏祖<lb/>
<pb n="KR3k0028_WYG_027-16a"/>
　　七言絶句<lb/>
花發朱明雨後天結成紅顆更輕圓人間熱惱誰醫得<lb/>
止要清香净業縁<hi>巽齋</hi>
　　　紅缽盂花<lb/>
賦咏祖<lb/>
　　七言絶句<lb/>
帢匝枝頭簇絳英朱髹梵器上天成檻邉更挿蠻薑葉<lb/>
依約如歸佛手擎<hi>巽齋</hi>
<pb n="KR3k0028_WYG_027-16b"/>
　　　佛手花<lb/>
賦咏祖<lb/>
　　七言絶句<lb/>
丹葩㸃漆細輕浮蒼葉輕排指様柔香案净瓶安頓了<lb/>
還能摩頂濟人不<hi>楊監丞</hi>
　　　佛見笑<lb/>
賦咏祖<lb/>
　　七言絶句<lb/>
<pb n="KR3k0028_WYG_027-17a"/>
芳葩豐美折輕紅想是祗園秀氣鍾解使金仙猶動色<lb/>
窺闌誰不解愁容<hi>巽齋</hi>
　　　散水花<lb/>
賦咏祖<lb/>
　　七言絶句<lb/>
盈枝㸃綴雪花鮮環暎清流分外妍應是東君歸騎速<lb/>
不知墜下玉絲鞭<hi>百花新集</hi>
　　　寳相花<lb/>
<pb n="KR3k0028_WYG_027-17b"/>
賦咏祖<lb/>
　　五言六句<lb/>
開榮同此日淡艶自先光不為露益色不為風益香節<lb/>
換葉已宻尚可見餘芳<hi>梅聖俞</hi>
　<lb/>
　<lb/>
　<lb/>
　全芳備祖前集卷二十七<lb/>
</p>
<p>
</p>
  </div>
<div>
                <head>全芳備祖後集卷一</head>
    <p>
<pb n="KR3k0028_WYG_028-1a"/>
欽定四庫全書<lb/>
　全芳備祖後集卷一　　　宋　陳景沂　撰<lb/>
　　果部<lb/>
　　　荔枝<hi>附龍眼</hi>
事實祖<lb/>
　　碎録<lb/>
荔枝樹髙五六丈大如桂樹緑葉蓬蓬冬夏榮茂青華<lb/>
朱實大如雞子核黄黒似熟蓮子肉白如肪甘而多汁<lb/>
<pb n="KR3k0028_WYG_028-1b"/>
似安石榴有酸甜者夏至將中翕然俱赤則可食也一<lb/>
樹下子百斛<hi>廣志</hi>荔枝性熱有人日噉千顆未嘗作疾即<lb/>
少熱以蜜漿解之　最忌麝香或過之花實俱落盡<lb/>
民間以鹽梅滷浸佛桑花為紅醬漿荔枝漬乾曝之色<lb/>
紅而甘酸可三四年不蛀<hi>茘枝譜</hi>核之細者謂之焦核荔<lb/>
枝之最珍者也<hi>廣志</hi>李直方常第果品以緑李為首楞梨<lb/>
為副櫻桃為三柑子為四蒲桃為五或曰若論為首當<lb/>
用荔枝<hi>國史補遺</hi>
<pb n="KR3k0028_WYG_028-2a"/>
龍眼一名比目一名並智<hi>本草</hi>葉似荔枝質味殊絶純甜<lb/>
無酸可敵荔枝<hi>廣志</hi>龍眼樹如荔枝但枝葉稍小殻青黄<lb/>
色形如彈子核如木梡子而不堅肉白而帶漿其甘如<lb/>
蜜五六十顆作一穂如蒲桃然荔枝過即龍眼熟故號<lb/>
曰荔枝奴<hi>草木記</hi>
　　紀要<lb/>
漢武破南粤於上林苑中起扶茘宫以植所得龍眼荔<lb/>
枝菖蒲皆百餘本土産南北異宜時多有枯悴者荔枝<lb/>
<pb n="KR3k0028_WYG_028-2b"/>
自交趾移植於庭者無一生焉猶移而不息偶一株稍<lb/>
茂終無華實<hi>三輔黄圖</hi>漢永元間嶺南獻生荔枝十里一置<lb/>
五里一堠晝夜傳送唐羌上書以謂上不以滋味為徳<lb/>
下不以貢饍為功竊見交趾七郡獻生茘枝龍眼等南<lb/>
州土地炎熱惡蟲猛獸不絶於道至於觸犯死亡之患<lb/>
然此二物升殿未必延年益夀詔勅大官勿復受獻<hi>本紀</hi>
漢單于來朝賜橙橘龍眼荔枝<hi>東觀漢記</hi>魏文帝詔曰南方<lb/>
有龍眼荔枝西國有蒲桃石蜜果之珍異者令嵗貢焉<lb/>
<pb n="KR3k0028_WYG_028-3a"/>
<hi>魏史</hi>唐𤣥宗正月十五夜於殿中撒出閩中紅錦荔枝令<lb/>
宫人拾之<hi>開元遺事</hi>眀皇令方士以藥傅荔枝根得核小宫<lb/>
人呼為丁香子<hi>同上</hi>貴妃生日長生殿新曲未有名㑹南<lb/>
海進荔枝至因名茘枝香<hi>外傳</hi>唐天寶中取涪州荔枝自<lb/>
子午谷路進入<hi>蜀志</hi>貴妃嗜生荔枝每嵗飛騎馳進七日<lb/>
七夜至京人馬多斃于路百姓苦之<hi>本傳</hi>楊妃生于蜀好<lb/>
荔枝南海茘枝勝蜀者故每嵗飛馳以進然方暑而熟<lb/>
經宿輒敗<hi>唐書</hi>白樂天在恵州為荔枝圖寄朝士劉崇姻<lb/>
<pb n="KR3k0028_WYG_028-3b"/>
舊或干以財率不荅但畫荔枝圖與之<hi>杜陽編</hi>本朝故相<lb/>
陳文恵公祠堂下有手植荔枝郡人謂之將軍樹<hi>坡詩注</hi>
　　雜著<lb/>
荔枝生巴蜀間形狀團團如帷盖葉如冬青花如橘春<lb/>
榮實如丹夏熟朶如蒲桃核如枇杷殻如紅繒膜如紫<lb/>
綃瓤肉潔白如冰雪漿滋甘如醴酪大略如彼其實過<lb/>
之若離本枝一日而色變二日而香變三日而味變四<lb/>
五日外色香味盡去矣元和十五年夏南賓守樂天命<lb/>
<pb n="KR3k0028_WYG_028-4a"/>
工圖而書之盖為不識者與識而不及一二者設云<hi>白樂</hi>
<hi>天茘枝圖序</hi>荔枝之於天下惟閩粤南粤巴蜀有之漢初南<lb/>
粤王尉佗以之備方物扵是始通中國司馬相如賦上<lb/>
林云荅遝離支盖夸言無有是也東京交趾七郡貢生<lb/>
荔枝十里一置五里一堠晝夜奔騰有毒蟲猛獸之害<lb/>
臨武長唐羌上書言狀詔大官省之魏文帝有西域蒲<lb/>
桃之比世譏其謬論豈當時南北斷隔所擬出於傳聞<lb/>
耶唐天寶中妃子尤愛嗜涪州嵗命驛致時之詞人多<lb/>
<pb n="KR3k0028_WYG_028-4b"/>
所稱詠張九齡賦之以託意白居易刺忠州既形于詩<lb/>
圖而序之雖彷彿顔色而甘滋之勝莫能著也洛陽取<lb/>
於嶺南長安來於巴蜀雖曰鮮獻而傳置之速腐爛之<lb/>
餘色香味之存者無幾矣是生茘枝中國未始見之也<lb/>
九齡居易雖見新實驗今之廣南州即與䕫梓之間所<lb/>
出大率早熟肌肉薄而味甘酸其精好者僅比東閩之<lb/>
下等是二人者亦未遇真茘枝也閩中惟四郡有之福<lb/>
州最多而興化軍最為竒特泉漳時亦知名列品雖髙<lb/>
<pb n="KR3k0028_WYG_028-5a"/>
而寂寥無紀將尤異之物昔所未有乎盖亦有之而未<lb/>
始遇乎人也予家莆陽再臨泉福二郡十年往還道由<lb/>
鄉國每嵗得其尤者命工寫生彚集既多因而題目以<lb/>
為倡始夫以一木之實生于海濱之險地逺而能名徹<lb/>
上京外被夷狄重于當世是亦有足貴者其于果品卓<lb/>
然第一然性最畏寒不堪移植而又道里遼絶曽不得<lb/>
班盧橘江橙之右少發華彩此所以為之嘆息而不可<lb/>
不傳述也<hi>第一篇</hi>興化軍風俗園池勝處惟種茘枝當其<lb/>
<pb n="KR3k0028_WYG_028-5b"/>
熟時雖有他果不復見省大重陳紫富室大家嵗或不<lb/>
嘗雖别品千計不為滿意陳氏欲採摘之先閉户隔牆<lb/>
入錢度錢與之得者自以為幸不敢較其直之多少也<lb/>
今列陳紫之所長以例衆品其樹晚熟其實廣上而圓<lb/>
下大可徑寸有五分香氣清逺色澤鮮紫殻薄而平瓤<lb/>
厚而瑩膜如桃花紅核如丁香母剥之凝如水晶食之<lb/>
消如絳雪其味之至不可得而狀也茘枝以甘為味雖<lb/>
百千株莫有同者過甘與淡失味之中惟陳紫之於色<lb/>
<pb n="KR3k0028_WYG_028-6a"/>
香味自拔其類此所以為天下第一也凡荔枝皮膜形<lb/>
色一有類陳紫則以為中品若夫厚皮尖刺肌理黄色<lb/>
附核而赤食之有查食已而澁雖無酢味亦自下等矣<lb/>
<hi>第二篇</hi>福州種植最多延施原野洪塘水西尤其盛處一<lb/>
家之有至於萬株城中當州署之北鬱為林麓暑雨初<lb/>
霽晚日照耀絳囊翠葉鮮妍蔽映數里之間焜若星火<lb/>
非名畫之可傳而精思之可入也觀覽之勝無以為比<lb/>
初著花時商人計林估之以立券若後豐寡商人知之<lb/>
<pb n="KR3k0028_WYG_028-6b"/>
不計美惡悉為紅鹽<hi>去聲</hi>者水陸浮轉以入京師外至北<lb/>
戎西夏其東南舟行新羅日本琉球大食之屬莫不愛<lb/>
好重利以醻之故商人販益廣而鄊人種益多一嵗之<lb/>
出不知幾千萬億而鄉人得飫食者盖鮮以其斷林鬻<lb/>
之也品目摠三十有二惟江家緑為州之第一<hi>第三篇  蔡君</hi>
<hi>謨荔枝譜論</hi>
江家緑　　　　陳紫<hi>興化</hi>　　　方家紅<lb/>
游家紫　　　　小陳紫　　　　宋公荔<lb/>
<pb n="KR3k0028_WYG_028-7a"/>
藍家紅　　　　周家紅<hi>興化</hi>　　何家紅<hi>漳州</hi>
法石白<hi>泉州</hi>　　緑核　　　　　圓丁香<lb/>
虎皮　　　　　牛心　　　　　玳瑁紅<lb/>
硫黄　　　　　朱柿<hi>福州</hi>　　　蒲桃<lb/>
蚶殻　　　　　龍牙　　　　　水荔枝<lb/>
蜜荔枝　　　　丁香荔　　　　大丁香<lb/>
雙髻　　　　　真珠　　　　　十八娘<lb/>
將軍荔　　　　釵頭顆　　　　粉紅<lb/>
<pb n="KR3k0028_WYG_028-7b"/>
中元紅　　　　火山<hi>本出廣南</hi>
以上計三十二品言姓氏尤其著言州郡記所出也不<lb/>
言姓氏州郡四郡皆或有之<lb/>
牡丹花之絶而無其實荔枝果之絶而無花昔樂天有<lb/>
感於二物矣然斯二者惟不兼萬物之美故各得其精<lb/>
造化之理宜如此也余少游洛陽花之盛處也因為牡<lb/>
丹作譜君謨閩人也故能識荔支而譜之因念昔人嘗<lb/>
有感二物而二人者適各得其一之詳故書其所以然<lb/>
<pb n="KR3k0028_WYG_028-8a"/>
而附於君謨之譜末<hi>歐陽公譜後論</hi>莆田荔之名品皆出天成<lb/>
雖以其核種之終與其本不相類宋香之後無宋香所<lb/>
存者孫枝耳陳紫之後無陳紫過牆則為小陳紫矣筆<lb/>
談謂之焦核荔枝令分生旁枝其核自小里人謂不然<lb/>
此果形狀變態百出不可以理求或似龍牙或似鳳爪<lb/>
釵頭之可簪緑珠之旁綴是豈人力所能加哉初方氏<lb/>
有樹結實數千顆故重其名以二百顆送蔡忠恵公紿<lb/>
以常嵗所産止此公為目之曰方家紅著之於譜印證<lb/>
<pb n="KR3k0028_WYG_028-8b"/>
其妄自後花實雖極繁茂逮至成熟所存者未嘗越三<lb/>
百遂成語䜟此段已載遯齋閒覽中郡中黄處權復志<lb/>
其詳如此<hi>容齋随筆</hi>君謨譜所論名目三十有二已詳矣間<lb/>
有不論或論未備及有遺者今論於後<lb/>
蕙團　　傅𤣥云雙髻小荔枝也每朶數十皆並蒂雙<lb/>
　垂<lb/>
真珠　　圓如白珠無核<lb/>
蒲桃　　一穂之實至三百顆纍纍然<lb/>
<pb n="KR3k0028_WYG_028-9a"/>
火山　　本出南越今閩中僅有之<lb/>
丁香　　核如丁香出福州天慶觀<lb/>
十八娘　閩王審知有女弟好食因此得名其女塜在<lb/>
　福州城東報恩院塜旁有此樹<lb/>
方家紅　最大者出興化軍尚書屯田郎中方氏家<lb/>
狀元紅　最晚者<lb/>
藍家紅　出泉州亦第一出尚書都官員外郎家<lb/>
周家紅　第一陳紫于方家紅為次<lb/>
<pb n="KR3k0028_WYG_028-9b"/>
玳瑁紅　出福州色紅而㸃黒<lb/>
游家紫　出興化軍<lb/>
陳家紫　出興化軍著作郎陳綺家為第二也<lb/>
小陳紫　出興化軍<lb/>
江緑　　出福州為第一<lb/>
緑核　　出福州<lb/>
硫黄　　出福州<lb/>
法石白　出泉州法石院色青白<lb/>
<pb n="KR3k0028_WYG_028-10a"/>
圓丁香　如丁香而圓<lb/>
釵頭　　顆紅而小可施于釵頭<lb/>
朱柿　　色如朱柿<lb/>
牛心　　狀如之<lb/>
虎皮　　色紅而青斑如虎皮出福州<lb/>
龍牙　　彎曲如爪牙而無瓤核出興化軍<lb/>
雖受氣於震方實稟精於離火　紫紋紺理黛葉緗枝<lb/>
　緑穂靡靡青英苾苾不豐其花但㫖其實<hi>張九齡賦</hi>緑葉<lb/>
<pb n="KR3k0028_WYG_028-10b"/>
雲舒朱實星映<hi>孔稚圭啟</hi>灼灼若朝霞之映日離離如繁星<lb/>
之麗天<hi>王逸賦</hi>荔子丹兮蕉黄雜肴蔬兮進侯堂<hi>羅池廟碑</hi>
南海出荔枝焉每至季夏其實乃熟狀甚瓌瑰味特甘<lb/>
滋百草之中無一可比余往在西掖嘗盛稱之諸公莫<lb/>
之知固未之信惟舍人彭城劉侯弱年累遷經於南海<lb/>
一聞斯談倍復嘉嘆以為甘美之極也又謂龍眼凡果<lb/>
而與荔枝齊名魏文帝方引蒲萄及龍眼相比是時二<lb/>
方不通傳聞之大謬也每相顧閒議欲為賦述世務卒<lb/>
<pb n="KR3k0028_WYG_028-11a"/>
卒此志莫就及理部暇日追敘往心夫物以不知為輕<lb/>
味以無味而疑逺不可驗終焉永屈況士有未效之用<lb/>
而身在無譽之間茍無深知與彼亦何以異也因導揚<lb/>
其實遂作此賦云<lb/>
果之美者厥有荔枝雖受氣於震方實秉精於離火<hi>叶</hi>
乃作酸於此裔爰負陽以從宜蒙休和之所播涉寒暑<lb/>
而匪虧下合圍以擢犀旁䕃畆而抱規紫文紺理黛葉<lb/>
緗枝蓊茸霮䨴環合棼纚如盖之張如帷之垂雲烟沃<lb/>
<pb n="KR3k0028_WYG_028-11b"/>
若孔翠於斯靈根所盤不髙不卑陋下澤之沮洳惡層<lb/>
崖之險巇彼前志之或妄何側生之見疵爾其勾芒在<lb/>
辰凱風入律肇氣含滋芬敷謐溢緑穂靡靡青英苾苾<lb/>
不豐其花但㫖其實如有意乎端本故微文而顯質蒂<lb/>
葯房而捽萃皮龍鱗以駢比<hi>叶</hi>膚玉英而含澤色江蓱<lb/>
以吐日朱苞剖眀璫出冋然數十猶不可匹未玉齒而<lb/>
殆銷雖瓊漿之可軼彼衆味而有五惟甘㫖之不一伊<lb/>
醇淑之無算非精言之可悉聞者嘆而悚企見者訝而<lb/>
<pb n="KR3k0028_WYG_028-12a"/>
驚仡心恚可以蠲忿口爽可以忘疾且欲神於醴露何<lb/>
比數於甘橘援蒲萄以見擬亦古人之深失若乃華軒<lb/>
洞開嘉賓四會時當熤燠客或煩憒而斯果在焉莫不<lb/>
心侈而體泰信琱盤之仙液實玳瑁之綺緒有終食於<lb/>
累百愈益氣而理内故無厭於所甘雖不貪而必愛沉<lb/>
美李而莫取浮甘𤓰而自退豈一座之所榮冠四時而<lb/>
為最夫其貴可以薦宗廟珍可以羞王公亭十里兮莫<lb/>
致門九重兮曷通山五嶠兮白雲江千里兮青楓何斯<lb/>
<pb n="KR3k0028_WYG_028-12b"/>
美之獨逺嗟爾命之不逢每被銷於凡口罕獲知扵貴<lb/>
躬柹何稱乎梁侯梨何幸乎張公亦因地之所遇孰能<lb/>
辨乎其中哉<lb/>
　　　龍眼<lb/>
事實祖<lb/>
　　雜著<lb/>
左思蜀都賦邛竹縁嶺菌桂臨崕旁挺龍目側生茘枝<lb/>
布緑葉之萋萋結朱實之離離張九齡賦荔枝云雖觀<lb/>
<pb n="KR3k0028_WYG_028-13a"/>
上國之光而被側生之誚杜老亦云側生野㟁及江浦<lb/>
不熟丹宫滿玉壺雲壑布衣鮐背死<hi>盖指臨武長唐羌</hi>勞人害<lb/>
馬翠眉須也龍眼惟閩中及南越有之太沖自言十年<lb/>
作賦三都所有皆言土物之宜至扵言龍眼亦不自知<lb/>
其失也<hi>山谷詩注</hi>
賦詠祖<lb/>
　　五言散句<lb/>
輕紅擘荔枝<hi>少陵</hi>　　　　　蠻果粲焦荔<hi>山谷</hi>
<pb n="KR3k0028_WYG_028-13b"/>
一色鮮猩血<hi>程金紫</hi>　　　　有龍會著眼<hi>白氏集</hi>
憶昔南海使奔騰獻荔枝<hi>少陵</hi>
莆陽荔子乾皺殻紅釘密<hi>聖俞</hi>
荔子幾時熟花頭今正繁<hi>東坡</hi>
新來嘗小緑又勝擘輕紅<hi>石屏</hi>
獨使皺皮生弄色暎琱爼<hi>東坡</hi>
　　七言散句<lb/>
牆頭荔子已斕斑<hi>程金紫</hi>
<pb n="KR3k0028_WYG_028-14a"/>
暎我緑衫渾不見對公銀印最為鮮<hi>香山</hi>
香連翠葉真堪畫紅透青籠實可憐<lb/>
摘來正帶凌晨露寄出須憑下水船<lb/>
十年結子知誰在自向中庭種荔支<lb/>
側生野岸及江浦不熟丹宫滿玉壺<hi>少陵</hi>
二京曽見畫圖中數本芳菲色不同<hi>鄭谷</hi>
葉似楊梅蒸霧雨花如盧橘傲風霜<hi>東坡</hi>
天與蹙羅裝寶髻更拖猩血染殷紅<hi>山谷</hi>
<pb n="KR3k0028_WYG_028-14b"/>
贈我甘酸三百顆稍知身作近南宫<lb/>
五月照江鴨頭緑六月連山柘枝紅<lb/>
荔子凝丹摘晚鮮江南來路無雲連<hi>君謨</hi>
京華百卉爭鮮貴自是芳根著海濱<hi>子由</hi>
絳衣仙子過中元别葉辭枝去不還<lb/>
托根曽是三山下結實應歸萬木先<lb/>
南賓佳實傳名久曽憶巴山寄楚人<hi>劉原父</hi>
水晶肉白殻皮紅色變香移味不同<hi>張无咎</hi>
<pb n="KR3k0028_WYG_028-15a"/>
春甌水動茶花白落日雲生荔子紅<hi>晁沖之</hi>
嶺南荔子豈今年必有人知姑射仙<lb/>
海山珠樹玉斕斑擬擘炎雲覲玉顔<hi>王右丞</hi>
紅錦皺縫包玉液青綃絆剪襯金丸<hi>汪内翰</hi>
緑幄紫籠文殻皺絳囊包就寸珠圓<hi>程金紫</hi>
味重帶新馳驛貢花旌難老隔年芳<lb/>
文園渴疾正如酲誰念流涎向側生<hi>曽文昭</hi>
蘭蕙香浮衿解後雪冰膚在酒酣間<lb/>
<pb n="KR3k0028_WYG_028-15b"/>
紅消白瘦香猶在想見當年十八娘<hi>蘇子由</hi>
白蓮近結三千女丹茘遐招十八娘<hi>周文忠</hi>
水精透幙輕含液絳殻離包未變香<hi>朱待制</hi>
甘露落來雞子大曉風凍作水精團<hi>誠齋</hi>
西川紅錦無此色南海緑羅猶帶酸<lb/>
臨水釅妝新雨後出牆背向曉風西<lb/>
側生海畔逺難將風日尤能變色漿<hi>劉後村</hi>
　　五言古詩<lb/>
<pb n="KR3k0028_WYG_028-16a"/>
南州積炎徳嘉樹凌冬緑薰風海上來丹荔逾夏熟煌<lb/>
煌錦繡林亭亭翡翠屋鵲頭爛晨霞天酒瑩寒玉流聲<lb/>
感中華採掇如不足開元百馬死漢堠五里促君王玉<lb/>
食間此薦知不辱迨今糟粕餘猶足驚凡目憶初成上<lb/>
林四方會奇木使臣得安榴天馬來苜蓿拔芽自幽遐<lb/>
托地幸滲漉我欲咎真宰喟兹限荒服將非名實雄百<lb/>
果為羞縮區區化工意聊尓存衆族<hi>劉貢父</hi>
龍眼與荔枝異出同父祖端如柑與橘未易相可否異<lb/>
<pb n="KR3k0028_WYG_028-16b"/>
哉西海濱琪樹羅𤣥圃纍纍似桃李一似流膏乳坐疑<lb/>
星隕空又似珠還浦圖經未嘗説玉食逺莫數獨使皺<lb/>
皮生弄色暎琱爼蠻荒非汝辱幸免妃子汚<hi>東坡</hi>
　　五言古詩散聨<lb/>
叔師貴其珍武仲稱其美良由自逺致含滋不留齒<hi>梁劉</hi>
<hi>齋</hi>
平昔誰相愛驪山遇貴妃枉教生處逺愁絶摘來稀<hi>鄭谷</hi>
　　五言排律<lb/>
<pb n="KR3k0028_WYG_028-17a"/>
竒物標南土芳林對北堂素華春漠漠丹實夏煌煌葉<lb/>
捧低垂户枝擎重壓牆始因風弄色漸與日爭光夕訝<lb/>
條懸火朝疑樹㸃妝深於紅躑躅大較白檳榔星綴連<lb/>
心朶珠排耀眼芳紫羅裁襯縠白玉裹填囊早嵗曽聞<lb/>
説今朝始摘嘗嚼疑天上味嗅異世間香潤勝蓮生水<lb/>
鮮逾橘得霜燕支掌中顆甘露舌頭漿物少猶珍重天<lb/>
髙若渺茫已敎生暑月又使阻遐方粹液靈難駐妍姿<lb/>
嫩易傷近南光景熱向北路遥長不得充王賦無由寄<lb/>
<pb n="KR3k0028_WYG_028-17b"/>
帝鄉惟君堪擲贈面白似潘郎<hi>香山</hi>
五月南遊渴欣逢茘子丹殻匀仙鶴頂肉露白晶丸色<lb/>
映離為火甘殊木作酸枝繁恐相染樹重欲成團赤蚌<lb/>
遺珠顆紅犀露角端爽能消内熱潤可濯中乾桂嶺無<lb/>
霜處梅天暴雨殘一簇冰蠶繭干苞火鳳冠隔瓤銀葉<lb/>
嫩透膜玉漿寒<hi>陶弼</hi>
　　五言八句<hi>附散聨</hi>
丞相祠堂下將軍大樹旁炎雲駢火實瑞露酌天漿斕<lb/>
<pb n="KR3k0028_WYG_028-18a"/>
紫垂先熟髙紅挂逺揚分甘徧鈐下也到黑衣郎<hi>東坡</hi>
櫻桃真小子龍眼是凡姿橄欖為下輩枇杷容作兒<hi>陳從</hi>
<hi>易</hi>
火齊驪龍脱紅綃玉露團謫居深不負沉醉亦何難<hi>張芸</hi>
<hi>叟</hi>
　　七言古詩<lb/>
十里一置飛塵灰五里一堠兵火催顛坑仆谷相枕藉<lb/>
知是荔枝龍眼來飛車跨山鶻横海風枝露葉如新採<lb/>
<pb n="KR3k0028_WYG_028-18b"/>
宫中美人一破顔驚塵濺血流千載永元茘枝來交州<lb/>
天寶嵗貢取之涪至今欲食林甫肉無人舉觴酬伯游<lb/>
我願天公憐赤子莫生尤物為瘡痏雨順風調百榖登<lb/>
民不飢寒為上瑞君不見武夷溪邉粟粒芽前丁後蔡<lb/>
相籠加爭新買寵各出意年年鬬品充官茶吾君所乏<lb/>
豈此物致養口體何陋耶洛陽相君忠孝家可憐亦進<lb/>
姚黄花<hi>東坡</hi>
南村諸楊北村盧<hi>楊梅盧橘也</hi>白華青葉冬不枯垂黄綴紫<lb/>
<pb n="KR3k0028_WYG_028-19a"/>
烟雨裏特與茘枝為先驅海山仙人絳羅襦紅紗中單<lb/>
白玉膚不須更待妃子笑風骨自是傾城姝不知天公<lb/>
有意無遣此尤物生海隅雲山得伴松檜老霜雪自困<lb/>
楂梨粗先生洗醆酌桂醑冰盤薦此頳虬珠似開江瑶<lb/>
斫玉柱更洗河豚烹腹腴我生渉世本為口一官久已<lb/>
輕蓴鱸人間何者非夢幻南來萬里真良圖<hi>東坡</hi>
炎精孕秀多靈植荔子佳名聞自昔絳囊剖雪出琱盤<lb/>
尋常百果無顔色閩天六月雨初晴星火熒煌耀川澤<lb/>
<pb n="KR3k0028_WYG_028-19b"/>
歘如彩鳳戲翺翔爛若彤雲堆翕赫中郎裁品三十二<lb/>
陳紫方紅冠儔匹鹽蒸蜜漬尚絶倫啄瓊空羨南飛翼<lb/>
我聞政和全盛時貢輸不減開元日涪州距雍已云逺<lb/>
況此奔馳來海側繡衣使者動輶車黄紙封林徧阡陌<lb/>
浮航走轍空四郊妙品人間無復得上方供給只纎毫<lb/>
往往盡入公侯宅驪山廢苑狐兔靜艮岳新宫鼙鼓急<lb/>
繁華今古共凄涼繞樹行吟悲野客西風刮塵戰馬昏<lb/>
一聽胡笳雙淚滴<hi>陳簡齋</hi>
<pb n="KR3k0028_WYG_028-20a"/>
粤犬吠雪非差事粤人語冰夏蟲似北人冰雪作生涯<lb/>
冰雪一窖活一家帝城六月日亭午市人如炊汗如雨<lb/>
賣冰一聲隔水來行人未喫心眼開甘霜甜雪如壓蔗<lb/>
年年窨于南山下去年蔵冰減工夫山鬼失守嬉西湖<lb/>
北風一夜動地惡盡吹北冰作南雹飛來嶺外茘枝梢<lb/>
絳衣朱裳紅錦包三危露珠凍寒泚火繖燒林下成水<lb/>
北人藏冰天奪之却與南人消暑氣<hi>誠齋</hi>
君欲和詩無匆匆唱首天下文章公今年荔子況倍熟<lb/>
<pb n="KR3k0028_WYG_028-20b"/>
亭亭錦盖髙張空猿偷鶴啄牧童採林間殘顆猶殷紅<lb/>
在昔唐家充嵗貢吟諷何止杜陵翁南窮交州西蜀土<lb/>
快馬䭾送如飛龍絳囊冰肌初照眼玉環一笑恩光濃<lb/>
惟閩以逺幸免脱一顆不到甘泉宫自從陳紫無真本<lb/>
皺玉晚出尤稱雄邇來雞舌擅瑰瑋賛香諛味萬喙同<lb/>
麟臺仙人稱題品天為此果開遭逢乃知微物似有數<lb/>
聲價亦與時汚隆列聖儉徳被華戎微如淮白不敢供<lb/>
奈何置驛奉私室安得木鐸觀民風山蹊谷塹物力窮<lb/>
<pb n="KR3k0028_WYG_028-21a"/>
血肩踠足馳筠籠請公移此食茘嘆置在薰風殿閣中<lb/>
<hi>後村</hi>
　　七言古詩散聨<lb/>
蜀中茘枝止嘉州餘波及眉半有否稻糠宿火却霜霰<lb/>
結子堪與黄金侔<hi>子由</hi>
名園競擷絳紗色蜜漬瓊膚甘且滑北游京洛堕紅塵<lb/>
箬籠白晒脯最珍<lb/>
栁江六月水如湯江邉荔子紅且黄摘時須是帶枝葉<lb/>
<pb n="KR3k0028_WYG_028-21b"/>
滿盤璀璨堆琳瑯<lb/>
　　七言絶句<lb/>
遐方不許貢珍奇密詔惟敎進茘枝漢武碧桃爭得此<lb/>
枉令方朔號偷兒<hi>韓偓</hi>
封開玉籠雞冠澁葉襯金盤鶴頂鮮想得佳人㣲露齒<lb/>
翠釵先取一枝懸<hi>山谷</hi>
巧裁絳片裹神漿崕蜜天然有異香應似仙人金掌露<lb/>
待成冰日茜羅裳<lb/>
<pb n="KR3k0028_WYG_028-22a"/>
長安回首繡成堆山頂千門次第開一騎紅塵妃子笑<lb/>
無人知是荔支來<hi>杜牧</hi>
憶昔瀘戎摘荔枝青楓隠映石逶迤京華應見無顔色<lb/>
紅顆酸甜只自知<hi>少陵</hi>
羅浮山下四時春盧橘楊梅次第新日啖茘支三百顆<lb/>
不妨長作嶺南人<hi>東坡</hi>
絳殻囊收白露團未曽封植向長安昭陽殿裏纔聞得<lb/>
已道佳人不耐寒<hi>子由</hi>
<pb n="KR3k0028_WYG_028-22b"/>
玉潤冰清不受塵仙衣裁剪絳紗新千門萬户誰曽得<lb/>
只有昭陽第一人<hi>南豐</hi>
剖見隋珠醉眼開丹砂縁手落塵埃誰能有力如黄犢<lb/>
盡摘繁星始下來<lb/>
厚葉纎枝雜絳裳使君分寄驛人忙彩毫封處曽留葉<lb/>
筠籠開時不減香<hi>蔡端眀</hi>
一錢不值程衛尉萬事稱好司馬公白髪永無懐橘日<lb/>
六年惆悵荔枝紅<hi>山谷</hi>
<pb n="KR3k0028_WYG_028-23a"/>
今年茘子熟南風莫愁留滯太史公五月臨江鴨頭緑<lb/>
六月連山柘枝紅<lb/>
舞女<hi>柘枝也</hi>荔枝熟雖晚臨江嬌影自惱公<hi>見李賀惱公篇</hi>天與<lb/>
蹙羅裝寶髻更拖猩血染殷紅<lb/>
莆田乾荔老楊梅<hi>茘支名</hi>誰在開元得見之却憶沉香亭<lb/>
北畔輕紅曽照赭黄衣<hi>郭功父三首</hi>
紅綃皮皺核丁香日曝風凝玉露漿不向海邉為逐客<lb/>
長安無此茘枝嘗<lb/>
<pb n="KR3k0028_WYG_028-23b"/>
暑館風沉睡眼醒茘枝新熟暗香生玉纎為剥紅綃顆<lb/>
甘露初凝濕水晶<lb/>
選茘過于選士難味佳能有幾登盤林家新出金釵子<lb/>
合入君謨譜後看<hi>蕭大山</hi>
絳衣揺曳綻冰肌依約華清出浴時何物雅兒驅不去<lb/>
前身恐是食酥兒<hi>李梅亭</hi>
曽入坡仙海上山清冰寒露洗髙巖老天不與詩為地<lb/>
却欠閩中住一畨<hi>方秋崖二首</hi>
<pb n="KR3k0028_WYG_028-24a"/>
風枝露葉走筠籠玉潤冰寒擘縐紅自往胸中評史記<lb/>
久聞格調略相同<lb/>
荔子如今尚典型秋林園實著嘉名雖無頳玉南風面<lb/>
却願筠籠十里行<hi>張南軒二首</hi>
手自封題寄故人聊將風味赴詩情千年尚憶唐羌疏<lb/>
不汚華清驛騎塵<lb/>
却貢無因送上天漫山如錦但堪憐羅浮所産真奴隸<lb/>
只為曽逢玉局仙<hi>後村四首</hi>
<pb n="KR3k0028_WYG_028-24b"/>
十顆千錢品最珍北人鮐背未濡唇若生京洛豪華土<lb/>
買斷丹林肯算緡<lb/>
輦轂嘗新索價髙土人素擲等弁髦不嗔園客工偷竊<lb/>
絶喜天公餉老饕<lb/>
風韻能令百草低難將盧橘鬭新奇品題自合還詩祖<lb/>
摹寫何妨覓畫師<lb/>
　　七言八句<lb/>
錦筵火齊砌金柈五月甘漿破齒寒南國已随朱夏熟<lb/>
<pb n="KR3k0028_WYG_028-25a"/>
北人猶指畫圖看烟嵐不續丹櫻獻玉座空悲羯鼔殘<lb/>
相見任誇雙蒂美多情莫唱水晶丸<hi>豹貢父</hi>
王公權家茘枝緑廖致平家緑茘枝試傾一杯重碧色<lb/>
快剥十顆輕紅肌潑醅蒲萄未足數堆柈馬乳不同時<lb/>
誰能同此勝絶味惟有老杜東樓詩<hi>山谷</hi>
代北寒虀𢷬韭萍奇苞零落似晨星逢鹽久已成枯腊<lb/>
得蜜猶疑是薄刑欲就左慈求拄杖便從李白跨滄溟<lb/>
攀條與立新名字兒女稱呼恐不經<hi>東坡</hi>
<pb n="KR3k0028_WYG_028-25b"/>
栁花著水作浮萍茘實周天兩嵗新本自玉肌非鵠浴<lb/>
至今丹殻似猩刑侍郎賦詠窮三峽妃子烟塵動四溟<lb/>
莫遣詩人説功過且随香草附騷經<hi>東坡</hi>
時新滿座問名字别久何人寄色香葉似楊梅蒸霧雨<lb/>
花如盧橘傲風霜每憐蓴菜下鹽豉肯與蒲萄壓酒漿<lb/>
回首驚塵卷飛雪詩情真合與君嘗<hi>東坡</hi>
挺秀窮荒嘆未遭昔賢吟賞著風騷縱班盧橘材非偽<lb/>
不近長安價愈髙烟雨萬枝遥若畫塵埃一騎笑徒勞<lb/>
<pb n="KR3k0028_WYG_028-26a"/>
琱柈此日無遺選品格妍媸敢自逃<hi>劉屏山</hi>
炎蒸午枕夢滄浪落落星苞喜乍嘗筆下丹青千品色<lb/>
釵頭風露一枝香雞冠借喻何輕許馬乳爭名固不量<lb/>
值得當時妃子笑驪山千古事凄涼<hi>屛山</hi>
一㸃胭脂染蒂旁忽然紅變緑衣裳紫瓊骨骼丁香瘦<lb/>
白雪肌膚午暑涼掌上冰丸那忍觸尊前風味獨難忘<lb/>
老饕更啖三百顆却怕甘寒凍斷腸<hi>誠齋</hi>
幽林旁挺緑婆娑啄咂雖微奈美何香割蜜脾知韻勝<lb/>
<pb n="KR3k0028_WYG_028-26b"/>
價輕魚目為生多左思賦詠名初出玉局揄揚論豈頗<lb/>
地極海南秋更暑登柈猶足洗沉痾<hi>劉屏山咏龍眼</hi>
　　七言律詩散聨<lb/>
先帝貴妃今寂莫荔枝還復入長安炎方每續朱櫻獻<lb/>
玉座應悲白露團<hi>少陵</hi>
夜郎城近含春瘴杜宇巢低起暝風腸斷渝瀘霜霰薄<lb/>
不敎葉似灞陵紅<hi>鄭谷</hi>
托根初不異南山十八妖嬈帶渥丹玉潤滿苞甘露浥<lb/>
<pb n="KR3k0028_WYG_028-27a"/>
文綃團蹙絳紗丸便為仙苑千年果回笑幽臯九畹蘭<lb/>
<hi>張无盡</hi>
仙果移從海上山露華供夜鶴分丹朱砂芒刺羞紅果<lb/>
龍目團圎避赤丸光射腰金凌寶印影回殿砌拂猗蘭<lb/>
<hi>洪駒父</hi>
樂府祖<lb/>
　　浪淘沙<lb/>
五嶺麥秋殘荔子初丹絳紗囊裏水晶丸可惜天敎生<lb/>
<pb n="KR3k0028_WYG_028-27b"/>
逺處不近長安　往事憶開元妃子堪憐一從䰟散馬<lb/>
嵬關只有紅塵無驛使滿眼驪山<hi>歐陽修</hi>
憶昔謫巴蠻荔子親攀冰肌照暎柘枝冠日擘輕紅三<lb/>
百顆一味甘寒　重入鬼門關也似人間一雙和葉插<lb/>
雲鬟賴得不相燕玉面同倚闌干<hi>黄庭堅</hi>
　　定風波<lb/>
凖擬階前摘荔枝今年歇盡去年枝莫是春光厮料理<lb/>
無比譬如痎瘧有休時　碧甃朱闌情不淺何晚年來<lb/>
<pb n="KR3k0028_WYG_028-28a"/>
枝上報絫絫雨後園林坐清影蘇醒紅裳剥盡看香肌<lb/>
<hi>山谷</hi>
晚嵗炎州聞茘子赤英随墜壓蘭枝萬里未逢芳意歇<lb/>
愁絶滿柈空憶去年時　澗草山花光照坐春過等閒<lb/>
苦李又絫絫辜負寒泉浸紅皺消瘦有人躭病損香肌<lb/>
<hi>山谷</hi>
　　減字木蘭花<lb/>
閩溪珍獻過海雲帆來似箭玉座金槃不貢竒葩四百<lb/>
<pb n="KR3k0028_WYG_028-28b"/>
年　輕紅軟白雅稱佳人纎手擘骨細肌香恰似當年<lb/>
十八孃<hi>東坡</hi>
　　南鄉子<lb/>
天與畫工知賜得衣裳摠是緋年向華堂深處見憐伊<lb/>
兩个心腸一片兒　自小便相随綺席歌筵不暫離苦<lb/>
恨人人分拆破東西怎得成雙似舊時<hi>東坡咏雙茘枝</hi>
　　滿庭芳<lb/>
青幄髙張瓊枝巧綴萬顆香染紅<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>絳羅衣潤疑是火<lb/>
<pb n="KR3k0028_WYG_028-29a"/>
燃山白玉釵頭試篸黄金帶奇巧工鑽題評處仙家異<lb/>
種分付在人間　年年輸帝里歡呼内監妝㸃金柈況<lb/>
曽得真妃笑臉頻看炎嶺當時奏曲風流命樂府名傳<lb/>
憑誰道移歸禁苑長使近天顔<lb/>
　　西江月<lb/>
名與牡丹聨譜南珍獨比江瑶閩山入貢冠前朝露葉<lb/>
風枝裊裊　香玉滿苞仙液縐紅圎蹙鮫綃華清宫殿<lb/>
蜀山遥一騎紅塵失笑<hi>康伯可</hi>
<pb n="KR3k0028_WYG_028-29b"/>
　　醉落魄<lb/>
霓裳弄月冰肌不受人間熱分眀密露枝枝結碧樹珊<lb/>
瑚容易與君折　玉環舊事誰能説迢遥驛路香風徹<lb/>
故人莫恨東南别不寄梅花千里寄紅雪<hi>韓南澗</hi>
　　浣溪紗<lb/>
只説閩山錦繡圍忽從團扇得生枝縐紅衫子映豐肌<lb/>
　春線應憐壺漏永夜深頻見燭花飛塵催一騎憶來<lb/>
時<hi>張于湖</hi>
<pb n="KR3k0028_WYG_028-30a"/>
　　搗練子<lb/>
紅粉裡絳金裳一巵仙酒艶晨粧醉温柔别有鄉　清<lb/>
暑殿偶風涼雞頭擘破誤君王泣梨花春夢長<hi>李方舟</hi>
　　壺中天<lb/>
素肌瑩淨隔鮫綃貼襯猩紅妝束火傘飛空鎔不透一<lb/>
塊玲瓏冰玉破暑當筵褪衣剥蒂㣲露真珠肉中心些<lb/>
子向人何太焦縮　應恨舊日楊妃塵埃走徧向南閩<lb/>
西蜀因入筠籠多黯澹香色精神愁蹙賴有君謨為傳<lb/>
<pb n="KR3k0028_WYG_028-30b"/>
家譜不棄青黄緑到頭甜口是人都要圎熟<hi>鄭松窻</hi>
　　浣溪沙<lb/>
酒拍胭脂顆顆新丹砂燃火露精神暑天秋杪錦生春<lb/>
　香味已驚櫻實淡絳皮還笑荔枝皴美人偏喜破朱<lb/>
唇<lb/>
　<lb/>
　<lb/>
　全芳備祖後集卷一<lb/>
</p>
<p>
</p>
  </div>
<div>
                <head>全芳備祖後集卷二</head>
    <p>
<pb n="KR3k0028_WYG_029-1a"/>
欽定四庫全書<lb/>
　全芳備祖後集卷二　　　宋　陳景沂　撰<lb/>
　　果部<lb/>
　　　蓮<lb/>
事實祖<lb/>
　　碎録<lb/>
荷芙蕖也其莖曰茄其葉蕸其本蔤其花菡萏其實蓮<lb/>
其根藕其中菂菂中薏<hi>爾雅</hi>菂五月中生噉脆美至秋皮<lb/>
<pb n="KR3k0028_WYG_029-1b"/>
黒菂或可食或可磨以為飲輕身益氣令人强健<hi>毛詩注</hi>
　　紀要<lb/>
宋元嘉十八年揚州刺史王濬川治後池有兩蓮駢生<lb/>
雙房分體<hi>宋書</hi>泰始二年嘉蓮雙葩並實合跗同莖生豫<lb/>
州鯉湖<hi>仝上</hi>馬郁為秘書監張承業以權貴任事與客宴<lb/>
集陳列珍果客無敢先噉者郁食之盡承業私戒主者<lb/>
他日郁至惟以乾蓮子置前郁知不可啖靴中出一小<lb/>
鐵梃椎碎食之承業大笑云為公易之勿敗吾案<hi>後唐</hi>
<pb n="KR3k0028_WYG_029-2a"/>
　　雜著<lb/>
採淳菂摘員質折碧皮食素實味甘滋而清美同嘉果<lb/>
于橙橘<hi>晉夏侯湛賦</hi>龍見萌秀火中結芳<hi>傅亮/賦</hi>緑房紫菂<hi>靈光</hi>
<hi>殿賦</hi>金房緑莖<hi>傅𤣥賦</hi>
賦咏祖<lb/>
　　五言散句<lb/>
池蓮折秋房<hi>韓文公</hi>　　　　蠶寒冰繭瘦<hi>王琪</hi>
美物薦嘉賓剪摘助加籩<hi>山谷</hi>
<pb n="KR3k0028_WYG_029-2b"/>
欲煩春笋手且為剥蓮蓬<lb/>
緑房含青實金條垂白璆<hi>陸筠</hi>
蓮實大如指分甘念母慈<hi>山谷</hi>
　　七言散句<lb/>
青房圎實齊戢戢<hi>張籍</hi>
露冷蓮房墜粉紅<hi>少陵</hi>
蓮子擘時須是薏<hi>東坡</hi>
刺分玉蛹堆槃脆嚼破冰蠶饒齒涼<hi>雲隠</hi>
<pb n="KR3k0028_WYG_029-3a"/>
緑宫袍裡素中禪全身却作如来色<lb/>
半脱蓮房露壓欹緑荷深處有浮龜<hi>東坡</hi>
　　五言古詩<lb/>
蓮實大如指分甘念母慈共房頭戢戢更深兄弟思實<lb/>
中有芰荷拳如小兒子令我憶衆雛迎門索棗李蓮心<lb/>
政自苦食苦何能甘甘餐恐腊毒素食則懐慚蓮生汚<lb/>
泥中不與泥相調食蓮誰不甘知味良獨少吾家雙井<lb/>
塘十里秋風香安得同袍子歸製芙蓉裳<hi>山谷</hi>
<pb n="KR3k0028_WYG_029-3b"/>
採花莫掣葉掣葉傷蓮根食子莫棄心味苦生意存<hi>宋謙</hi>
<hi>父</hi>
蓮房前後熟供啖不須齊肉嫩山蜂子稜深大馬蹄尚<lb/>
連餘蕋在深映亂荷低脆美如新採近根猶帶泥<hi>温公</hi>
　　七言絶句<lb/>
城中擔上賣蓮房未抵西湖泛野航旋折荷花剥蓮子<lb/>
露為風味月為香<hi>東坡</hi>
緑玉蜂房白玉蟬折來帶露復含烟玻瓈盆面冰漿底<lb/>
<pb n="KR3k0028_WYG_029-4a"/>
醉嚼新蓮一百圎<lb/>
蜂不禁人採蜜忙荷花蕊裏作蜂房不知玉蛹甘于蜜<lb/>
又被詩人嚼作霜<lb/>
山蜂愁雨損蜂兒葉底安巢更倒垂只有荷蜂不愁雨<lb/>
蠟房仰卧萬花枝<lb/>
蜂兒來自宛溪中兩翅雖無宛是蟲不是荷花窠裡蜜<lb/>
方成玉蛹不成蜂<lb/>
新收千百秋蓮菂剥盡紅衣搗玉霜不假參同成氣味<lb/>
<pb n="KR3k0028_WYG_029-4b"/>
跳枝椀裡緑荷香<lb/>
樂府祖<lb/>
　　漁家傲<lb/>
粉筆丹青描未得金針綵緑工難敵誰傍暗叢輕採摘<lb/>
風淅淅船頭觸散雙鸂鶒　夜雨染成天水質朝陽烘<lb/>
出胭脂色將落又開人共惜秋氣逼盤中已見新蓮菂<lb/>
<hi>晏叔原</hi>
　　　藕<lb/>
<pb n="KR3k0028_WYG_029-5a"/>
事實祖<lb/>
　　碎録<lb/>
荷芙蕖其根藕<hi>爾雅</hi>荷根也一曰藌乃莖下白蒻在泥中<lb/>
者<hi>説文</hi>
　　紀要<lb/>
西王母進千年碧藕<hi>拾遺記</hi>有碧衣女子詠詩云藕隠玲<lb/>
瓏玉<hi>樹萱録</hi>
賦咏祖<lb/>
<pb n="KR3k0028_WYG_029-5b"/>
　　五言散句<lb/>
秋藕折絲輕<hi>謝眺</hi>　　　　　佳人雪藕絲<hi>杜少陵</hi>
踏藕野池中　　　　　　藕絲牽作縷<hi>隋殷黄</hi>
茵陳春藕香<hi>少陵</hi>　　　　　早藕凝鬆雪<hi>楊廷秀</hi>
不知淮水濁丹藕為誰開<lb/>
　　五言絶句<lb/>
北雪猶繁在無絲可得飄輕拈愁欲碎未嚼已先消<hi>誠齋</hi>
　　五言古詩<lb/>
<pb n="KR3k0028_WYG_029-6a"/>
平生冰雪姿七星羅心胸豈無有絲毫上裨天子聰而<lb/>
不自薦達胡為乎泥中沉痾正無賴安得君從容其子<lb/>
亦可憐風味如乃翁<hi>胡致堂</hi>
　　五言律詩散聨<lb/>
絲應鮫乞與珠是蚌分來柈貯冰尤潔刀侵雪易摧防<lb/>
風骨外折混沌竅中開<hi>陶弼</hi>
翻沼龍蛇動撐船牙角張清泉浴泥滓粲齒碎冰霜<hi>丁謂</hi>
　　七言散句<lb/>
<pb n="KR3k0028_WYG_029-6b"/>
紅藕香中萬㸃珠<hi>温岐</hi>
吳中白藕洛中栽<hi>香山</hi>
自是天姿不汙著水深泥濁奈君何<hi>宋景文</hi>
緑芳翠滴暗相失紅藕白絲空自纒<hi>陶弼</hi>
　　七言古詩<lb/>
太華峰頭玉井蓮開花十丈藕如船冷比雪霜甘比蜜<lb/>
一片入口沉痾痊我欲求之不憚逺青壁無路難夤縁<lb/>
安得長梯上摘實下種七澤根株連<hi>韓文公</hi>
<pb n="KR3k0028_WYG_029-7a"/>
　　七言絶句<lb/>
荷衣芰製雪為容家住雲烟太華峰外面看来真璞玉<lb/>
胸中琱出許玲瓏<hi>誠齋</hi>
　　七言八句<lb/>
昔過臨平邵伯時小舟就買藕尤奇如拈玉麈涼雙手<lb/>
似瀉金莖嚥上池好事染紅無意思癡人蒸熟減風姿<lb/>
炎州地狹陂塘少渴殺相如欠藥醫<hi>劉後村</hi>
　　　菱<lb/>
<pb n="KR3k0028_WYG_029-7b"/>
事實祖<lb/>
　　碎録<lb/>
菱䔖也<hi>説文</hi>菱蕨攗柱今水中菱芰是也生水中葉浮水<lb/>
上其花黄白色實有二種一四角一二角水栗也<hi>説文</hi>淮<lb/>
漢以南凶年以菱為蔬猶以橡為資也<hi>廣志</hi>加籩之實菱<lb/>
芡栗脯冬食菱藕棗栗芡<hi>并禮</hi>菱芡寒暖以菱花開背日<lb/>
芡花開向日也<hi>仇池筆記</hi>菱花以為裳芡花以為衣<hi>楚詞注</hi>屈<lb/>
到嗜芰有疾召宗老而囑之曰祭我必以芰及祥宗老<lb/>
<pb n="KR3k0028_WYG_029-8a"/>
將薦芰屈建命去之曰夫子不以私欲干國之典也<hi>國語</hi>
孫楚論屈建曰加籩之品菱芡存焉楚多陂塘蓮芰所<lb/>
生父自嗜之而祈按宰祝既毁就養無方之禮又失奉<lb/>
死如生之義建何忍焉<hi>本傳</hi>杜厲叔事莒公自以為不見<lb/>
知居海上夏食菱冬食橡栗<hi>吕氏春秋</hi>龔遂為渤海太守勸<lb/>
民蓄果實菱芡<hi>本傳</hi>魚𢎞為湘東王鎮西司馬述職西上<lb/>
道中乏食縁路采菱作飯給所部<hi>梁書</hi>東平吕球豐財美<lb/>
貌乗船至曲阿湖值風不得行泊菰際見一小女乗舟<lb/>
<pb n="KR3k0028_WYG_029-8b"/>
採菱舉體皆衣荷葉因問曰汝非鬼耶衣服何至如此<lb/>
女有懼色荅曰子不聞荷衣兮蕙帶倐而來兮忽而逝<lb/>
然有懼色迴舟理棹逡巡而去球遥射之即獲一獺向<lb/>
者之船皆是蘋蘩蕰藻之葉見老婦立岸側如有所候<lb/>
望見船過因問曰君来不見湖中采菱女耶球荅云在<lb/>
後尋射獲老獺焉或云湖中嘗有采菱女容色過人有<lb/>
時至人家結好者甚衆也<hi>幽㝠録</hi>
　　雜著<lb/>
<pb n="KR3k0028_WYG_029-9a"/>
雜蕰藻而俱浮間芙蓉而外發<hi>梁庾信啟</hi>菱結帶兮荇含絲<lb/>
<hi>沈氏賦</hi>萍之浮與菱葉之浮相似也菱植根萍随波<hi>杜恕論</hi>
鳬鴨唼喋于菱芰<hi>潘岳賦</hi>
賦咏祖<lb/>
　　五言散句<lb/>
紫菱生軟角<hi>庾信</hi>　　　　　水果剥菱芡<hi>少陵</hi>
採菱寒刺上<hi>少陵</hi>　　　　　菱葉亂尋萍<hi>昌黎</hi>
菱翻紫角刺　　　　　　朶頤進芰實<hi>子厚</hi>
<pb n="KR3k0028_WYG_029-9b"/>
隔沼連香芰　　　　　　新菱剥釅紅<hi>誠齋</hi>
轉葉香随風舒花影凌日<hi>陶弼</hi>
　　七言散句<lb/>
青菱引蔓空爭角<hi>張俞</hi>
菱透浮萍緑錦池<hi>杜牧</hi>
江南穉女珠腕繩桂棹容與歌採菱<hi>梁武帝</hi>
堆柈菱熟胭脂角藉藻鱸鮮淡墨鱗<hi>陳堯佐</hi>
雨過亂蓑堆野艇月眀長笛和菱歌<hi>蘇養直</hi>
<pb n="KR3k0028_WYG_029-10a"/>
梅雨晴時插秧鼓蘋風起處採菱歌<hi>陸放翁</hi>
　　五言古詩<lb/>
濁水菱葉肥清水菱葉鮮義不逰濁水志潔多苦言潮<lb/>
没具區藪潦深雲夢田朝随北風去暮逐南風還浦口<lb/>
多漁家相與邀我船飯稻以終日羮蓴將永年方冬水<lb/>
物窮又欲收山礬盡宜相随從所貴無憂煎<hi>儲光羲</hi>
菱花落復合桑女罷新蠶桂棹浮星艇徘徊蓮葉南<hi>梁簡</hi>
<hi>文帝</hi>
<pb n="KR3k0028_WYG_029-10b"/>
妾家五湖口采菱五湖側玉面不關妝雙眉本翠色<hi>賈旭</hi>
風生紫葉聚波動紫莖開含花復含實正待佳人來<hi>江洪</hi>
紫角菱實肥青銅菱葉老孤根未能定不及寒塘草<hi>聖俞</hi>
　　七言古詩<lb/>
紫菱如錦綵鴛翔盪舟逰女滿中央採菱不顧馬上郎<lb/>
爭多逐勝分相向時轉蘭橈破輕浪長鬟弱袂動參差<lb/>
釵影釧文浮蕩漾笑語哇咬顧晚暉蓼花縁㟁扣舷歸<lb/>
歸來共到寺橋步野蔓繫船萍滿衣家家竹樓臨廣陌<lb/>
<pb n="KR3k0028_WYG_029-11a"/>
下有連檣多估客擕觴薦芰夜經過醉踏大堤相和歌<lb/>
屈平祠下流江水月照寒波白雲起一曲南音此地聞<lb/>
長安北望三千里<hi>劉夢得</hi>
　　七言絶句<lb/>
菱池如鏡淨無波白㸃花移青角多時唱一聲新水調<lb/>
瞞人道是採菱歌<hi>香山</hi>
含機緑錦翻新葉滿匣青銅瑩古花最愛晚來鷗與鷺<lb/>
宿烟翹雨便為家<hi>林逋</hi>
<pb n="KR3k0028_WYG_029-11b"/>
幸有江湖可避人懐珠藴玉冷無塵何須抵死露頭角<lb/>
荇葉荷花老此身<hi>誠齋</hi>
官濠水落兩三竿正是秋初雨後天菱荇中間開一道<lb/>
晚來誰過採菱船<lb/>
柄似蟾蜍般様肥葉如蝴蝶翅相差蟾蜍翹立蝶飛起<lb/>
便是菱花著子時<lb/>
樂府祖<lb/>
　　鵲橋仙<lb/>
<pb n="KR3k0028_WYG_029-12a"/>
連汀接渚縈蒲帶藻萬鏡香浮光滿濕烟吹霽木蘭輕<lb/>
照波底紅檣翠纜　玉纎採處銀籠擕去一曲山長水<lb/>
逺綵鴛雙慣貼人飛恨南浦離多夢短<hi>張約齋</hi>
　　　芡<hi>茨菰附鳬茈</hi>
事實祖<lb/>
　　碎録<lb/>
一名鴈頭葉似荷而大葉上蹙皺如沸實有芒刺其實<lb/>
如米可以度飢<hi>崔豹古今注</hi>一名鴻頭又名鴈喙莖青刺黄<lb/>
<pb n="KR3k0028_WYG_029-12b"/>
<hi>本草</hi>南楚謂之雞頭北燕謂之䓈淮泗之間謂之芡䓈<hi>揚雄</hi>
<hi>方言</hi>茨菰一名烏芋<hi>本/草</hi>鳬茈芍也<hi>爾雅</hi>王莽末南方飢饉民<lb/>
庶入野澤掘鳬茈食之<hi>漢史</hi>
賦咏祖<lb/>
　　五言散句<lb/>
鴻頭排刺芡<hi>昌黎</hi>　　　　　平池散芡槃<lb/>
水果剥菱芡<hi>少陵</hi>　　　　　風能折芡嘴<hi>昌黎</hi>
剥芡珠走柈<hi>山谷</hi>　　　　　剖蚌煮雞頭<lb/>
<pb n="KR3k0028_WYG_029-13a"/>
　　七言散句<lb/>
千頭剖蚌眀珠熟<hi>山谷</hi>
眀珠論斗煮雞頭<lb/>
菰葉風翻凍剪刀<hi>香山</hi>
繡頸金鬚盪倒光團圎皺緑雞頭葉<hi>飛卿</hi>
蝟毛蒼蒼磔不死銅柈矗矗釘頭生<hi>聖俞</hi>
吳雞鬬罷絳幘碎海蚌捧出珍珠眀<lb/>
風開黄觜鐵為鬚斧砍砂磨旋出厨<hi>陳堯佐</hi>
<pb n="KR3k0028_WYG_029-13b"/>
磨沙漉水莩殻滑砍柱煮釜風波聲<hi>宋景文</hi>
鼻觀温芳炊桂歇齒根軟熟剥胎餘<hi>誠齋</hi>
玉質欲藏如許脆鐵芒何苦太尖生<hi>鄭安曉</hi>
　　五言律詩<lb/>
三伏池塘沸雞頭美可烹香囊聨錦破玉指剥珠眀葉<lb/>
皺非蓮盖根甘似竹萌不應徒適口炎帝亦曽名<hi>陶弼</hi>
蟹肥螯正滿石破髄初堅節物秋風早尊罍夜月偏<hi>子由</hi>
　　七言古詩<lb/>
<pb n="KR3k0028_WYG_029-14a"/>
六月京師暑雨多夜夜南風吹芡觜凝祥池鎖會靈園<lb/>
僕射荒陂安可擬爭先園客採新苞剖蚌得珠從海底<lb/>
都城百物貴新鮮厥價難酬與珠比金柈磊落何所薦<lb/>
滑臺潑醅如玉醴自慚竊食萬錢厨萬口飄浮嗟病齒<lb/>
却思年少在江湖野艇髙歌芰荇裏香新味全手自折<lb/>
玉潔沙磨輭還美一瓢固不羨五鼎萬事適情為可喜<lb/>
何時遂買潁東田歸去結茅臨野水<lb/>
芡葉初生皺如縠南風吹開輪脱輻紫苞青刺攢蝟毛<lb/>
<pb n="KR3k0028_WYG_029-14b"/>
水面放花坡裏熟森然赤手初莫近誰料眀珠藏滿腹<lb/>
剖開膏液尚糢糊大盎磨聲風雨速清泉活火會未久<lb/>
滿堂坐客分升掬紛然咀噍惟恐遲勢若羣雛方脱粟<lb/>
東都每憶會靈沼南園陂塘積無足東遊塵土未應嫌<lb/>
此物採來日常食<hi>蘇子由</hi>
芡盤團團開碧輪城東濠中如疊銀漢南父老舊不識<lb/>
日日㟁上多少人軿頭鬅鬆露初熟緑刺紅針剖寒玉<lb/>
提籠當筵破紫苞老蚌一開珠可掬<hi>文與可</hi>
<pb n="KR3k0028_WYG_029-15a"/>
　　七言古詩散聨<lb/>
水精冷浸碧叢玉琉璃湧出青光蠋何人采得離波瀾<lb/>
劈破顆顆生光寒<hi>王岩叟</hi>
　　七言絶句<lb/>
龍宫失曉惱江妃也養鳴雞報早暉要啄稻粱無半粒<lb/>
只敎滿頷飽珠璣<hi>誠齋</hi>
　　七言八句<lb/>
江妃有訣煮真珠菰飯牛酥軟不如手擘雞頭金五色<lb/>
<pb n="KR3k0028_WYG_029-15b"/>
盤傾驪領琲千餘夜光眀月供朝嚼水府靈官恐夕虚<lb/>
好與藍田餐玉法編歸辟糓赤松書<hi>誠齋二首</hi>
三危瑞露滴成珠九轉丹砂煉不如鼻觀温芳炊桂歇<lb/>
齒根輭熟剥胎餘半漚鷹爪中秋近一炷龍涎丈室虚<lb/>
却憶吾廬野塘畔滿山柿葉正堪書<lb/>
樂府祖<lb/>
　　浣溪沙<lb/>
圎潔堪為席上珍銀鐺百沸麝臍薫蕭娘欲餌意中人<lb/>
<pb n="KR3k0028_WYG_029-16a"/>
　拈處玉纎籠蚌顆剥時瓊齒嚼香津仙郎入口即身<lb/>
輕<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0028_WYG_029-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷二<lb/>
</p>
<p>
</p>
  </div>
<div>
                <head>全芳備祖後集卷三</head>
    <p>
<pb n="KR3k0028_WYG_030-1a"/>
欽定四庫全書<lb/>
　全芳備祖後集卷三　　　宋　陳景沂　撰<lb/>
　　果部<lb/>
　　　橘<hi>附柚枸櫞</hi>
事實祖<lb/>
　　碎録<lb/>
橘葉與枳無辨刺出于莖間夏初生白花至冬而黄熟<lb/>
<hi>本草</hi>江陵千樹橘其人與千户侯等<hi>貨殖傳</hi>橘洲在長沙縣<lb/>
<pb n="KR3k0028_WYG_030-1b"/>
西南四里江中時有大水洲渚皆没此洲獨存<hi>寰宇記</hi>昭<lb/>
潭無底橘洲浮<hi>湘中記</hi>璇樞星散為橘<hi>春秋運斗樞</hi>厥包橘柚<lb/>
錫貢<hi>注</hi>小曰橘大曰柚<hi>禹貢</hi>橘踰淮而北為枳此地氣然<lb/>
也<hi>考工記</hi>夫樹柤梨橘食之則善嗅之則香<hi>淮南子</hi>柚條也<lb/>
<hi>爾雅</hi>有條有梅條大橘也赤黄而酢<hi>風土記</hi>柚梨橘柤皆可<lb/>
扵口也<hi>莊子</hi>吳越之間有木焉其名曰柚碧樹而冬青實<lb/>
丹而味酸<hi>列子</hi>泡花南人石柚也春末開花圓白如大毬<lb/>
氣極清芳與茉莉素馨相軋番禺人取以蒸香大抵挹<lb/>
<pb n="KR3k0028_WYG_030-2a"/>
取其氣令自薫陶以入香骨未嘗以甑釜炊焮<hi>虞衡志</hi>枸<lb/>
櫞似橘如柚大而倍長味酢<hi>廣州記</hi>枸櫞子形如𤓰皮如<lb/>
橙而金色故人重之愛其香氣南中女工競取其肉雕<lb/>
刻花鳥以蜜浸之㸃以燕支亦不讓于鏤木𤓰冬𤓰也<lb/>
<hi>嶺表録</hi>
　　紀要<lb/>
晏子使楚楚王進橘置削晏子并食不剖王曰橘當剖<lb/>
對曰臣聞之賜人主前者𤓰桃不削橘柚不剖今者萬<lb/>
<pb n="KR3k0028_WYG_030-2b"/>
乗無<hi>闕</hi>故不敢剖臣非不知也<hi>晏子春秋</hi>橘白花赤實皮馨<lb/>
味美自漢武帝交趾有橘長官一人秩二百石主貢御<lb/>
橘<hi>異物志</hi>吳黄武中交趾太守丁燮獻橘十七枚一蒂以<lb/>
為瑞異羣臣稱賀<hi>稽含録</hi>吳王餽魏曹丕大橘丕詔曰南<lb/>
方有橘酢正裂人牙時有甜耳<hi>吳志</hi>陸績年六嵗初見袁<lb/>
術術出橘績懐三枚去拜而堕地術謂曰陸郎作賓客<lb/>
而懐橘乎荅曰欲歸遺母術大奇之<hi>吳志</hi>王右軍帖云奉<lb/>
橘三百顆霜未降未可多得<hi>法帖</hi>庾亮為平西將軍進橘<lb/>
<pb n="KR3k0028_WYG_030-3a"/>
十二實共一蒂羣臣賀<hi>續世説</hi>蘇躭將仙吿母曰後二年<lb/>
郴人大疫乃植橘鑿井曰受病者但食一橘葉飲水一<lb/>
盞當自愈今郴州蘇仙觀乃其舊宅<hi>本州圖經</hi>虞愿始數嵗<lb/>
家有橘樹冬熟諸兒競取之愿獨不取人皆異之<hi>南史</hi>楊<lb/>
由為成都文學掾少治易曉占候忽有風起太守問由<lb/>
由曰南方有進木實者色黄赤頃之五官掾貢橘數包<lb/>
<hi>益州耆舊傳</hi>巴園人種橘收兩大橘如三斗盎剖之有二叟<lb/>
相對身長尺餘象戲一叟曰橘中之樂不減商山但恨<lb/>
<pb n="KR3k0028_WYG_030-3b"/>
不得深根固蒂耳一叟曰僕飢矣須龍脯食之食訖以<lb/>
水噀地為二白龍而去<hi>幽㝠録</hi>唐太宗蓬萊殿九日宴羣<lb/>
臣賜湖南新橘<hi>闕</hi>　江陵進乳柑橘命種于蓬萊宫結<lb/>
一合歡實上與妃子持玩曰此果似知人意<hi>楊妃外傳</hi>劉晏<lb/>
自江淮茗橘珍甘常與本道分貢競欲先至雖封山斷<lb/>
道以禁前發每厚貲致之常冠諸府<hi>廣記</hi>栁玭為嶺南節<lb/>
度廨中橘柚熟既食遂計直以還于官<hi>本傳</hi>栁毅見龍君<lb/>
叩海㟁橘樹名橘社<hi>異聞傳</hi>陳允升好道術撫州危全諷<lb/>
<pb n="KR3k0028_WYG_030-4a"/>
迎寘郡中常夜坐危謂之曰豐城橘美頗思之允升曰<lb/>
方有一船泊豐城港去城十五里少還即返攜一布囊<lb/>
數百枚<hi>江淮異録</hi>建安中詔江南橘為嵗供廟饗<hi>本紀</hi>
　　雜著<lb/>
后皇嘉樹橘徠服兮受命不遷生南國兮深固難徙更<lb/>
一志兮緑葉素榮紛其可喜兮曽枝剡棘圎可摶兮青黄<lb/>
雜揉文章爛兮精色内白類可任兮紛緼宜修姱而不<lb/>
醜兮<hi>屈原橘頌</hi>黄甘陸吉楚之二髙士也黄隠于泥山陸隠<lb/>
<pb n="KR3k0028_WYG_030-4b"/>
于蕭山楚王聞二人名遣使召之吉先至賜爵左庶長<lb/>
封洞庭君尊寵在羣臣右久之甘始來一見拜温尹平<lb/>
陽侯班次令尹兩人立朝久尊貴用事一旦吉位居上<lb/>
甘心銜之羣臣皆疑之會秦遣陳軫鍾離意使楚楚召<lb/>
燕章臺羣臣皆與甘坐上座吉咈然謂之曰請與子論<lb/>
事甘唯唯吉曰齊楚約西擊秦吾引兵踰關身犯霜露<lb/>
與枳棘最下者同甘苦率家奴千人戰甘州之上拓地<lb/>
至漢南而歸子功孰與甘曰不如也曰神農氏之有天<lb/>
<pb n="KR3k0028_WYG_030-5a"/>
下也吾剥膚剖肝怡顔下氣以固蒂之術獻上上喜之<lb/>
命記注官陶𢎞景狀其方畧以付國史出為九江守宣<lb/>
上徳澤使兒童亦懐之子才孰與甘曰不如也吉曰是<lb/>
二者皆出吾下而位居吾上何也甘徐應之曰君何見<lb/>
之晚也每嵗太守勸駕乗傳入金門上玉堂與虞荔申<lb/>
棖梅福棗嵩之徒列侍上前使數子者口呿舌縮不克<lb/>
措一語當此之時屬之于子乎屬之于我乎吉黙然良<lb/>
久曰屬之于子矣甘曰此吾所以居子之上也于是羣<lb/>
<pb n="KR3k0028_WYG_030-5b"/>
臣皆服嵗終吉以疾免更封甘子為穰侯吉之子為下<lb/>
邳侯穰侯遂廢不顯下邳以美湯藥官至陳州治中太<lb/>
史公曰田文論相吳起説相如回車廉頗屈漢后弊衣<lb/>
尹姬悔甘吉亦然傳曰女無美惡入宫見妬士無賢不<lb/>
肖入朝見嫉此之謂也雖美惡之相逺嗜好之不齊亦<lb/>
烏可勝道哉<hi>東坡</hi>質葳蕤而懐風性耿介而凌霜<hi>謝靈運賦</hi>真<lb/>
枝凝碧懋湘岸之多隂華實變黄動江潭之秋色碧葉<lb/>
獨潤金衣更鮮<hi>李徳裕賦</hi>甘踰萍實剖食即同于楚謡寒比<lb/>
<pb n="KR3k0028_WYG_030-6a"/>
蔗漿析酲何慚于漢史<hi>劉禹錫表</hi>爛日色麗彤廷<hi>賀表</hi>春白花<lb/>
兮玉團香氣清兮紫檀久柯不改兮蒼官秋實正味兮<lb/>
木酸棘直兮所難世所知兮惟蘭葉不採兮汝安<hi>鄭松窻</hi>
賦咏祖<lb/>
　　五言散句<lb/>
朱苞待霜潤<hi>沈約</hi>　　　　　寒橘帶霜甘<hi>許渾</hi>
齒衰嫌橘醋<hi>宋景文</hi>　　　　香能破腥惡<hi>香山</hi>
天寒橘柚垂<hi>少陵</hi>　　　　　橘妥么金丸<hi>山谷</hi>
<pb n="KR3k0028_WYG_030-6b"/>
緑橘憐同氣<hi>丁謂</hi>　　　　　黄知橘柚來<hi>少陵</hi>
荒庭垂橘柚　　　　　　茅簷依橘柚<lb/>
橘柚當家僮<hi>栁宗元</hi>　　　　寒初榮橘柚<lb/>
人烟寒橘柚<hi>太白</hi>　　　　　星懸橘柚村<hi>劉禹錫</hi>
春飛白玉花秋吐黄金實<hi>程金紫</hi>
此郊千樹橘不見比封君<hi>少陵</hi>
芳條結繁翠圎實變霜朱<hi>梁范雲</hi>
逢君金華宴得在玉階前<hi>張華</hi>
<pb n="KR3k0028_WYG_030-7a"/>
磊落蠟珠圎參差金壺裏<hi>劉原父</hi>
頌聲騷客誤錫貢禹書遲<lb/>
荆州持大橘亦名作黄柑<hi>晁以道</hi>
彼美出南國關山不常有<hi>張芸叟</hi>
香散風前麝漿寒霜後蜜<hi>程金紫</hi>
　　七言散句<lb/>
橘州日出仍甘腴<hi>少陵</hi>
願憑朱實表丹誠<hi>香山</hi>
<pb n="KR3k0028_WYG_030-7b"/>
楚香寒食菊花時<hi>杜牧</hi>
君家秋實羅浮種<hi>山谷</hi>
清園一洗黄金團<hi>張文潛</hi>
黄金毬獻相摩盪<hi>曽南豐</hi>
珠顆形容随日長瓊漿氣味得霜成<hi>香山</hi>
手植黄柑三百顆春來新葉滿城隅<hi>栁州</hi>
幾樹花開聞噴雪何人橘實見垂珠<lb/>
千里晚霞雲夢北一州霜橘洞庭南<hi>張泌</hi>
<pb n="KR3k0028_WYG_030-8a"/>
莫遣兒童酸打盡要看霜後十分黄<hi>山谷</hi>
書后合題三百顆頻随驛使未應慳<lb/>
江南碧木映霜秋丹實清香破客愁<hi>劉原父</hi>
氣味豈同淮枳變皮膚不作楚梅酸<hi>李邦直</hi>
浥霜火齊絫絫熟噀露金苞冉冉香<hi>王安石</hi>
入苞豈數橘柚賤芼鼎始足鹽梅和<hi>曽南豐</hi>
惟有橘園風景異碧叢叢裏萬黄金<hi>范石湖</hi>
那堪富有千頭橘便可稱為四老人<hi>徐竹隠</hi>
<pb n="KR3k0028_WYG_030-8b"/>
香于梔子細于梅栁絮梨花向後開<hi>丁公言</hi>
　　五言古詩<lb/>
伊橘少生意雖多亦奚為惜我結實小酸澁如棠梨剖<lb/>
之盡蠧蝕採掇爽所宜紛然不適口豈止存其皮蕭蕭<lb/>
半死葉忽忽别故枝𤣥冬霜雪積況與回風吹常聞蓬<lb/>
萊殿羅列瀟湘姿此物嵗不稔玉食失光輝㓂盜尚憑<lb/>
陵當君減膳時汝病是天意吾意罪有司憶昔南海使<lb/>
奔騰獻荔枝百馬死山谷到今耆舊悲<hi>少陵</hi>
<pb n="KR3k0028_WYG_030-9a"/>
橘柚懐真質受命此炎方密林耀朱緑晚嵗有餘香殊<lb/>
風限清漢飛霜滯故鄉扳條何所嘆北望熊與湘<hi>栁子厚</hi>
萎蕤映庭樹枝葉凌秋芳故條雜新實金翠共含霜扳<lb/>
枝折杪榦甘㫖若瓊漿無假存彫飾玉盤余自嘗<hi>梁簡文帝</hi>
衝飈發寒壟朔雪度炎州摧折江南桂離披漢北楸獨<lb/>
有凌霜橘榮麗在中洲<hi>齊虞芝</hi>
麗樹臨江浦結翠似芳蘭焜煌玉衡散照耀金衣丹<hi>梁徐</hi>
<hi>摛</hi>
<pb n="KR3k0028_WYG_030-9b"/>
橘生湘水側僻陋人莫傳逢君金華宴得在玉几前<hi>張華</hi>
吾聞江南橘乃比千户侯嵗獻天子旁取為廟堂饈<hi>劉原</hi>
<hi>父</hi>
　　五言律詩<hi>補附散句散聨</hi>
野色烟波外西風橘柚香湖光杳無際山色忽深蔵塔<lb/>
古燈猶照壇餘竈已荒何當蜕塵鞅從此訪漁郎<hi>趙節齋</hi>
倦客滄浪意扁舟汗漫遊雲歸林屋晚木落洞庭秋此<lb/>
地真堪老中原卒未休可知侯萬戸不似橘千頭<lb/>
<pb n="KR3k0028_WYG_030-10a"/>
媚葉重重密幽花裛裛香<hi>宋景文</hi>
白華如散雪朱實似垂金自有凌冬質能堅嵗晚心<hi>李元</hi>
<hi>豫</hi>
　　七言絶句<lb/>
憐君病後思新橘如折猶酸亦未黄書後欲題三百顆<lb/>
洞庭猶待滿林霜<lb/>
宜春果結洛陽枝正遇耆朋會客時更引輕舟停葦岸<lb/>
香秔鮮鱠雅相宜<hi>温公</hi>
<pb n="KR3k0028_WYG_030-10b"/>
十年不折洞庭霜喜見新苞照眼黄但得典刑休嗜味<lb/>
虎賁猶得作中郎<hi>張文潛</hi>
新霜徹曉報秋深染就青林作纈林惟有橘園風景異<lb/>
碧叢樷裏萬黄金<hi>范石湖</hi>
兩樹亭亭蘚砌旁未論包貢奉君王世無班馬堪薫炙<lb/>
且嗅幽花也自香<hi>後村</hi>
樂府祖<lb/>
　　浣溪沙<lb/>
<pb n="KR3k0028_WYG_030-11a"/>
菊暗荷枯一夜霜新苞緑葉照林光竹籬茅舍出青黄<lb/>
　香霧噀人驚半破清泉流齒恰初嘗吳姬三月手猶<lb/>
香<hi>子瞻</hi>
　　清平樂<lb/>
西江霜後萬㸃暄晴晝璀璨寄來光欲溜正值文君病<lb/>
酒　畫屏斜倚窻紗睡痕猶帶朝霞為問清香絶韻何<lb/>
如欲語梅花<hi>李古溪</hi>
　　西江月<lb/>
<pb n="KR3k0028_WYG_030-11b"/>
昨夜十分霜重曉来千里書傳吳山秀處洞庭邉不夜<lb/>
星垂初徧　好事寄來禪侣多情將送琹仙為憐佳果<lb/>
稱嬋娟一笑聊同勝宴<hi>李古溪</hi>
　　　柑<lb/>
事實祖<lb/>
　　碎録<lb/>
柑者橘之属也味甘美有黄者有頳者頳者謂之壺柑<lb/>
交趾人以席囊貯之鬻于市中其窠如薄絮囊皆連枝<lb/>
<pb n="KR3k0028_WYG_030-12a"/>
葉螘在其中并窠而賣螘亦黄色大扵常螘南方柑樹<lb/>
若無此蟻則其實為蠧所傷無復一完今華林園有柑<lb/>
二株<hi>嵇含録</hi>員柑一名乳柑惟泥山為最地不弛一里所<lb/>
産柑其大六七寸圓皮薄而味美<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>不黏瓣食不留澤<lb/>
一顆之枝纔一二枚間有全無者生枝柑鄉人以其耐<lb/>
久留之枝上帶葉而折故名生枝<hi>韓彦直録</hi>
　　紀要<lb/>
張磐為廬江太守潯陽令餉一奩柑其小男執其一枚<lb/>
<pb n="KR3k0028_WYG_030-12b"/>
磐奪取付外卒以兩枚與之磐奪柑杖卒曰何故行賂<lb/>
于吾子<hi>謝承後漢書</hi>彭城王義康時四方獻餽皆以上品獻<lb/>
義康而以次者供御上嘗噉柑嘆其味劣義康在坐曰<lb/>
今年柑殊有佳者遣人還東府取柑大三寸許<hi>宋書</hi>王丞<lb/>
相儉帳下柑果盈溢涉春壊爛<hi>世説</hi>李衡字叔平為丹陽<lb/>
太守每治家妻輒不聽後密遣人扵武陵龍陽洲上作<lb/>
宅種柑千樹臨死勅兒曰汝母惡我治家今窮如是吾<lb/>
洲上有千頭木奴不責汝衣食嵗止一熟亦足用矣及<lb/>
<pb n="KR3k0028_WYG_030-13a"/>
柑成嵗得輸絹數千疋<hi>襄陽傳</hi>隋文帝好食柑蜀中柑黄<lb/>
即以蠟封其蒂獻之<hi>本紀</hi>唐故事賜近臣黄柑以黄羅包<lb/>
之人各二枚上元夜以黄柑遺近臣謂之傳柑宴<hi>坡詩注</hi>
荆州貢黄柑帝以紫帕包賜蕭嵩<hi>唐志</hi>唐眀皇得合歡柑<lb/>
與宰臣分食之又令工畫為圖<hi>開元遺事</hi>唐眀皇食柑幾千<lb/>
餘枚皆缺一瓣問進柑使云中途有一道士嗅之盖羅<lb/>
公逺也<hi>同上</hi>益州嵗貢柑皆以紙裹之他時長吏嫌不敬<lb/>
代之細布既而恐柑為布所損每懐憂懼俄有御史甘<lb/>
<pb n="KR3k0028_WYG_030-13b"/>
子布至長吏以為推布裹柑子事懼曰果為所推及子<lb/>
布到驛長吏敘以布裹為敬子布初不之知久而方悟<lb/>
聞者笑之<hi>唐新語</hi>開元末江陵進乳柑橘上以十枚種于<lb/>
蓬萊宫至天寶十載九月結實宣示宰臣曰朕近于宫<lb/>
内種柑子數株今秋已結實一百五十顆乃與江南及<lb/>
蜀中所進不異宰臣賀曰雨露所均混天樞而齊被草<lb/>
木有性憑地氣以潛通故得以江外之珍果為楚中之<lb/>
華實<hi>太真外傳</hi>董元素自江南來上召見留于翰林中宿洎<lb/>
<pb n="KR3k0028_WYG_030-14a"/>
夜召與語曰聞公頗有神術今南中柑橘正熟卿能致<lb/>
之否對曰請安一合于御榻前數刻忽有㣲風入簾元<lb/>
素乃啟其合柑子滿其中奉曰此江陵支縣柑也上嘗<lb/>
之驚嘆<hi>異聞録</hi>南陽郡東望山有柑正熟三人共食致飽<lb/>
訖懐二枚去聞雲中有語云放雙柑乃聽汝去<hi>述異記</hi>安<lb/>
定郡王以黄柑釀酒名曰洞庭春色<hi>坡集</hi>
　　雜著<lb/>
橘出温郡然多種柑又别種有八曰真曰生枝曰海紅<lb/>
<pb n="KR3k0028_WYG_030-14b"/>
曰洞庭曰朱曰金曰木曰甜橘别種為十四曰塌曰包<lb/>
曰綿曰沙曰荔曰軟條曰穿曰油曰緑曰乳曰金曰自<lb/>
然曰早黄曰凍棖屬别種為五曰棖曰朱變曰香欒曰<lb/>
金櫞曰枸橘凡其類合二十有七種而乳柑推第一故<lb/>
温人謂乳柑為真柑然橘亦出蘇州台州西出荆州而<lb/>
南出閩廣皆木橘耳已不敢與温州齒矧敢與真柑爭<lb/>
髙下耶且温四邑俱種柑而出泥山者又傑然推第一<lb/>
泥山盡平陽一孤嶼大抵塊土不過覆釜其旁地延袤<lb/>
<pb n="KR3k0028_WYG_030-15a"/>
只三二里許無連岡險壑非有佳風氣之浸淫出三二<lb/>
里外其香味益逺不逮夫物理何可考耶或曰温並海<lb/>
地斥鹵宜橘與柑而泥山特斥鹵佳處物生其中故獨<lb/>
與他異予頗不然其説夫姑蘇青丘與七閩兩廣之地<lb/>
往往多並海斥鹵何獨温而又豈無三二里得斥鹵佳<lb/>
處如泥山者自屈原司馬遷李衡潘岳王羲之謝恵連<lb/>
韋應物輩皆言吳楚間出者而未嘗及温温最晚出而<lb/>
羣橘盡廢物之變化出没其渺不可攷如此以予意之<lb/>
<pb n="KR3k0028_WYG_030-15b"/>
温之學者由晉唐間未聞有傑然出與天下敵者至國<lb/>
朝始盛至于今日又號為文物極盛之際豈亦天地光<lb/>
華秀杰之氣來鍾此土其餘英遺液猶被草木而泥山<lb/>
獨偶得其至英者耶予北人平生恨不得見橘著花然<lb/>
常從橘州市橘亦未見佳者又安得所謂泥山者啗之<lb/>
去年秋把旄此地得一親見花而再食其實以為幸獨<lb/>
故事太守不得出城從逺遊無由領客入泥山香林中<lb/>
泛酒其下而客乃有遺予泥山橘者且曰橘之美當不<lb/>
<pb n="KR3k0028_WYG_030-16a"/>
減荔子荔子今有譜得與牡丹芍藥花譜並行而獨未<lb/>
有橘譜子愛橘尤甚橘若有待子子不可辭予因為之<lb/>
譜且妄欲自附于歐陽公蔡公之後亦以表見温之學<lb/>
者足以夸天下而不在夫橘而已<hi>韓彦直録</hi>以上皆彦直之<lb/>
録也韓但知乳橘出于泥山獨不知出于天台之黄岩<lb/>
也出于泥山者固奇也出于黄巖者尤天下之奇也<hi>陳肥</hi>
<hi>遯識</hi>名傳地理逺自武陵之淵族茂神經遥聞建春之嶺<lb/>
王逸為賦取對荔枝張衡製辭用連石蜜足使萍實非<lb/>
<pb n="KR3k0028_WYG_030-16b"/>
甜蒲萄猶餲<hi>梁庾肩吾謝湘東王賚柑啟</hi>王羲之與諸子游觀有一<lb/>
枚柑割而分之以娛目前云<hi>闕</hi>黄甘傳<hi>見橘門</hi>
賦咏祖<lb/>
　　五言散句<lb/>
登俎黄柑重<hi>少陵</hi>　　　　　破柑霜落爪<lb/>
白露漙柑子<lb/>
撫掌笑木奴爾豈當封侯<hi>晁以道</hi>
逢君金華宴正味百花先<hi>張文潛</hi>
<pb n="KR3k0028_WYG_030-17a"/>
朱實挺荆南苞品擅珍淑上林雜佳樹江浦間修竹<hi>梁徐</hi>
<hi>陵</hi>
園柑長茂時三寸如黄金諸侯舊上計厥貢傾千林<hi>少陵</hi>
黄金結縹帶揺落楚天涯來助枳盤勝羞將橘柚偕<hi>温公</hi>
　　七言散句<lb/>
聞道黄柑嘗抵鵲<hi>東坡</hi>
君家秋實羅浮種已作絫絫半拂牆<hi>山谷</hi>
燕南異事真堪紀三十黄柑擘永嘉<lb/>
<pb n="KR3k0028_WYG_030-17b"/>
黄柑似是勝崕蜜帶葉初擎翠竹籃<hi>聖俞</hi>
歸来一㸃殘燈在猶有傳柑遺細君<hi>東坡</hi>
風揺玉蕊霏㣲露霜後金衣委墜繁<hi>子美</hi>
楚山黄柑彈丸小未識洞庭三寸柑<hi>子由</hi>
磊落金盤薦糟蟹纎柔玉指破霜柑<hi>陳師道</hi>
　　五言律詩<lb/>
春日晴江岸千柑二頃田青雲著葉密白雪避花繁結<lb/>
子隨邉使開筒近至尊後于桃李熟終得獻金門<hi>少陵</hi>
<pb n="KR3k0028_WYG_030-18a"/>
岑寂雙柑樹婆娑一院香交柯低几杖垂實礙衣裳滿<lb/>
嵗如松碧同時待橘黄幾回沾葉露乗月上胡床<lb/>
　　七言絶句<lb/>
侍史傳柑玉帝旁又聞草木盡天香寄與維摩方丈室<lb/>
不知薝蔔是餘芳<lb/>
色深林裏風霜下香著尊前指爪間書後合題三百顆<lb/>
頻隨驛使未應慳<hi>山谷</hi>
君家秋後羅浮種已是絫絫半拂牆莫教兒童酸打盡<lb/>
<pb n="KR3k0028_WYG_030-18b"/>
要看霜後十分黄<lb/>
　　七言律詩<lb/>
手種黄柑三百株春来新葉徧城隅方知楚客憐皇樹<lb/>
不學荆州利木奴幾嵗花開聞噴雪何人摘實見垂珠<lb/>
若敎坐待成林後滋味還堪養老夫<hi>栁宗元</hi>
一雙羅帕未分珍林下先嘗愧逐臣露葉霜枝剪寒碧<lb/>
金盤玉指破芳辛清泉䔩䔩先流齒香霧霏霏欲噀人<lb/>
坐客<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>勤為收子千奴一匊為吾貧<hi>東坡</hi>
<pb n="KR3k0028_WYG_030-19a"/>
樂府祖<lb/>
　　洞仙歌<lb/>
江陵種橘尚比封侯貴何況江濤轉千里帶天香含乳<lb/>
洞宜入春盤紅茘子馳驛風流僅比　齒疎潘令老怯<lb/>
咀冰霜十顆金苞謾分遺觴前須細認别有餘甘從此<lb/>
去枉却栽桃種李想相如酒渴對文君迥不是人間等<lb/>
閑風味<hi>晁補之</hi>
温江異果惟有泥山貴驛送江南數千里半含霜輕噀<lb/>
<pb n="KR3k0028_WYG_030-19b"/>
霧曽怯吳姬親贈我緑橘黄柑怎比　雙親雲水外遊<lb/>
子空懐惆悵無人可歸遺報周郎須念我物少情多春<lb/>
酒醉獨勝甜桃酢李況燈火樓臺近元宵似不減袖中<lb/>
香味<lb/>
　<lb/>
　<lb/>
　<lb/>
　全芳備祖後集卷三<lb/>
</p>
<p>
</p>
  </div>
<div>
                <head>全芳備祖後集卷四</head>
    <p>
<pb n="KR3k0028_WYG_031-1a"/>
欽定四庫全書<lb/>
　全芳備祖後集卷四　　　宋　陳景沂　撰<lb/>
　　果部<lb/>
　　　橙<lb/>
事實祖<lb/>
　　碎録<lb/>
橙橘屬食之則美嗅之則香<hi>淮南子</hi>橙皮可為醬韲韭<hi>風俗</hi>
<hi>通</hi>橙似橘而非若柚而香冬夏花實相繼或如彈或如<lb/>
<pb n="KR3k0028_WYG_031-1b"/>
拳<hi>果木志</hi>木有刺香氣馥郁可以薫衣可以漬蜜<hi>劉孝子巗橋録</hi>
　　雜著<lb/>
穰橙鄧橘<hi>南都賦</hi>在南稱柑在北則橙<hi>文選</hi>
賦詠祖<lb/>
　　五言散句<lb/>
細雨更移橙<hi>少陵</hi>　　　　　霜橙壓香橘<hi>少陵</hi>
霜橙共我鄉<hi>張耒</hi>　　　　　鵠殻攅壊橙<hi>昌黎</hi>
清霜夜漠漠佳實曉絫絫鵠殻攅修榦金華耀暖曦<hi>張右</hi>
<pb n="KR3k0028_WYG_031-2a"/>
<hi>史</hi>
　　七言散句<lb/>
西風初作十分涼喜見新橙透甲香<hi>東坡</hi>
鮮眀百樹見秋實錯綴衆葉傾霜柯翠羽流酥出天仗<lb/>
黄金毬戲相盪摩<hi>南豐</hi>
　　七言絶句<lb/>
荷盡已無擎雨盖菊殘猶有傲霜枝一年好景君須記<lb/>
最是橙黄橘緑時<hi>東坡</hi>
<pb n="KR3k0028_WYG_031-2b"/>
金橙縱復里人知不見鱸魚價自低須是松江煙雨裏<lb/>
小船燒薤擣香虀<lb/>
嘉樹團團俯可攀壓枝秋實漸斕斑朱闌碧瓦清霜曉<lb/>
粲粲繁星緑葉間<hi>永叔</hi>
天將金闕真黄色借與洞庭霜後橙松滋解作逡巡麯<lb/>
壓倒江南好事僧<hi>山谷</hi>
橙橘甘香各効能厥包錫貢不同升果中亦抱奇才嘆<lb/>
有客攀條氣拂膺<hi>屏山</hi>
<pb n="KR3k0028_WYG_031-3a"/>
尚懐細雨初移日著子已見清霜澘絶憐面有貴人色<lb/>
偶置吾儕樽爼間<lb/>
橙虀細縷風韻勝我不痛飲那知音何如金丸走衾枕<lb/>
三月夢遊薝蔔林<lb/>
自從天籞守吏散老樹零落烟雲凄今朝我為作知己<lb/>
小摘秋風黄欲齊<lb/>
花資泛蜜小劑供極有痛快鏖邪功生枝滋味雖可口<lb/>
流品故應甘下風<lb/>
<pb n="KR3k0028_WYG_031-3b"/>
　　七言律詩<lb/>
洞庭朱橘未㺯色襄水錦橙多已黄玉臼持虀憐鱠美<lb/>
金盤按酒助杯香雖生南土名猶重未信中州客厭嘗<lb/>
欲寄百包憑驛去只因佳味怯風霜<hi>梅聖俞</hi>
　　　金橘<lb/>
事實祖<lb/>
　　紀要<lb/>
金橘産于江西以逺難致都人初不識眀道景祐初始<lb/>
<pb n="KR3k0028_WYG_031-4a"/>
至京師香清味美置之樽俎光采灼爍如金彈丸温成<lb/>
皇后好食之由是價重京師余世家江西見吉州人甚<lb/>
惜此果若欲久蓄預于菉豆中藏之可經時不變盖性<lb/>
熱以菉豆涼故也<hi>歸田録</hi>
賦詠祖<lb/>
　　五言散句<lb/>
金丸小木奴<hi>元稹</hi>　　　　　霜苞𤓰瓣香<hi>聖俞</hi>
具體橘苞㣲<hi>聖俞</hi>
<pb n="KR3k0028_WYG_031-4b"/>
誦句襞露囊香甘冷熨齒<lb/>
韓彈有輕薄楚萍知是非甘香奉華俎咀嚼破眀璣<lb/>
越橘如金彈爛然已盈篋誰傳嶺外信常戴霜前葉<hi>聖俞</hi>
　　七言散句<lb/>
霜枝揺落黄金彈<hi>山谷</hi>
黄欺晚菊垂金砌圎並眀珠落細盤<hi>王岐公</hi>
　　七言古詩<lb/>
誠齋老子不耐靜偶拄烏藤出苔徑獨遊無伴却成愁<lb/>
<pb n="KR3k0028_WYG_031-5a"/>
羣從同行還起興槿籬竹户重復重雞鳴犬吠青霞中<lb/>
蓬萊老仙出迎客朱顔白髪仍方瞳餐菊為糧露為醑<lb/>
染霧作巾雲作屨欣然領客到仙家行盡蓬萊日未斜<lb/>
更傾山瓢酌仙酒酒外瓢邉亦何有偶有小樹雙團欒<lb/>
碧琉璃葉黄金丸主人忍喫不忍摘笑道未霜猶帶酸<lb/>
小童隨我勇過我不管仙翁惜仙果手挽風株揀霜顆<lb/>
爭獻滿盤來飣坐隔水蓬萊看絶奇蓬萊看水海如池<lb/>
主人勸客對絶境不飲令人坐生癭何如寄下未盡瓢<lb/>
<pb n="KR3k0028_WYG_031-5b"/>
留待早梅伴疎影<hi>誠齋</hi>
　　七言絶句<lb/>
禪客入秋無氣息想依紅袖醉毰毸霜枝揺落黄金彈<lb/>
許送筠籠殊未來<hi>山谷</hi>
圎小香黄珠顆垂結成洛邑重霜時相公和氣陶羣物<lb/>
不是寒暄變土宜<hi>温公</hi>
風餐露飲橘州仙胸次清于月様圎仙客偶遺金彈子<lb/>
蜂王排作菊花鈿<hi>誠齋</hi>
<pb n="KR3k0028_WYG_031-6a"/>
　　七言律詩<lb/>
苑臣初摘置琱盤口勅宣恩賜近官氣味豈同淮枳變<lb/>
皮膚不作楚梅酸參差翠葉蔵珠琲錯落金槃鑄彈丸<lb/>
安得一株擎雨露畫圗傳與世人看<hi>李清臣</hi>
　　　甘蔗<lb/>
事實祖<lb/>
　　碎録<lb/>
藷蔗也<hi>説文</hi>赤者名崐崘白者名荻蔗<hi>本草</hi>疎者皮厚謂之<lb/>
<pb n="KR3k0028_WYG_031-6b"/>
荻蔗<hi>吳志</hi>扶南蔗一丈三節見日即消遇風即折<hi>世説</hi>蔗冰<lb/>
甘蔗其餳為石蜜<hi>廣志</hi>泰尊蔗漿取柘甘以為飲也<hi>漢郊祀志</hi>
臑鼈炰羔有柘漿和其汁以為飲也<hi>宋玉賦</hi>交趾所生者<lb/>
圍數寸長丈餘頗似竹斷而啖之甚甘榨取其汁曝乾<lb/>
成飴入口消釋彼人謂之石蜜<hi>吳録</hi>
　　紀要<lb/>
顧愷之為虎頭將軍每食蔗自尾至中曰漸入佳境<hi>世説</hi>
元嘉二十七年魏太武引兵攻彭城求甘蔗于武陵王<lb/>
<pb n="KR3k0028_WYG_031-7a"/>
駿駿命予之<hi>魏史</hi>魏主致意逺來疲乏若有甘蔗及酒可<lb/>
以分恵世祖荅曰知行路多乏令付酒二器甘蔗百根<lb/>
<hi>沈約宋書</hi>平虜將軍劉勲奮威郭展等共飲夙聞展有手臂<lb/>
曉五兵與論劍良久謂將軍怯也求與對酒酣耳熱方<lb/>
食蔗即以為杖下殿數交二中其臂左右大笑<hi>魏典論</hi>虞<lb/>
絳中痁疾踰月既乏資給疲瘵且腫忽夢一白衣婦人<lb/>
謂之曰子之疾當食蔗即愈詰朝見鬻蔗者揣囊中吿<lb/>
乏鏹惟有唐韻一冊請易之其人曰我乃負販者將此<lb/>
<pb n="KR3k0028_WYG_031-7b"/>
安用哀君欲之遂貽數枝虞喜而食之疾遂愈<hi>野史</hi>神宗<lb/>
問恵卿曰何草不庶獨于蔗庶何也對曰凡草種之則<lb/>
正生此側出也所謂庶出也<hi>野史</hi>孫亮使黄門以銀碗并<lb/>
盖就中藏吏取交州所獻甘蔗餳黄門先恨藏吏以䑕<lb/>
屎投餳中啟言吏不謹亮呼吏將銀器入問曰此器既<lb/>
盖之有掩覆何縁有此黄門將有恨汝耶吏叩頭曰常<lb/>
從某求官花席不敢與亮曰必是此也問之懼服<hi>江表傳</hi>
　　雜著<lb/>
<pb n="KR3k0028_WYG_031-8a"/>
唐大厯間有僧號鄒和尚不知所從来跨白驢登繖山<lb/>
結茒以居雖鹽菜薪米之屬即書于紙繫錢遣驢負至<lb/>
市區人知為鄒也取平直挂物于鞍負而歸一日驢喫<lb/>
山下黄氏蔗苗黄請償于鄒鄒曰汝未知因蔗糖為霜<lb/>
利當十倍吾語汝塞責可乎試之果倍自是流傳其法<lb/>
至末年北走通泉縣靈鷲山龕中其徒追及但見一文<lb/>
殊石像始知大士化身而白驢者乃獅子也<hi>王灼譜</hi>甘柘<lb/>
只生于南方北人嗜之而不可得魏太武至彭城遣人<lb/>
<pb n="KR3k0028_WYG_031-8b"/>
求酒及蔗于武陵王郭汾陽在汾上代宗賜甘蔗二十<lb/>
條子虚賦所云藷柘也藷柘者甘蔗也盖相如指言楚<lb/>
雲之物漢郊祀歌泰尊柘漿亦謂取甘蔗汁以為飲容<lb/>
齋又有糖霜譜云糖霜之名唐以前無所見自古食蔗<lb/>
者始為蔗漿宋玉招魂賦所謂臑鼈炰羔有柘漿是也<lb/>
其後為蔗餳如孫亮者是也後又為石蜜南中八郡志<lb/>
云榨甘蔗汁曝成飴謂之石蜜本草亦云煉糖如乳為<lb/>
石蜜是也後又為蔗酒唐赤土國用甘蔗作酒雜以紫<lb/>
<pb n="KR3k0028_WYG_031-9a"/>
𤓰根是也唐太宗遣使至磨竭陀國取熬糖法即詔揚<lb/>
州上諸蔗榨瀋如其劑色味愈于西域然只是今之砂<lb/>
糖蔗之技盡于此不言作霜非古也歴世詩人模竒寫<lb/>
異亦無一章一句及此惟東坡過金山寺作詩送遂寧<lb/>
僧云涪江與中泠共此一味水冰盤薦琥珀何似糖霜<lb/>
美山谷作頌荅梓州雍熙長老云逺寄蔗霜知有味勝<lb/>
如崔子水晶槃正宗埽地從誰説我舌猶能及鼻尖糖<lb/>
霜見之文字者實始二公甘蔗所在皆植獨福塘四眀<lb/>
<pb n="KR3k0028_WYG_031-9b"/>
番禺廣漢遂寧有糖霜而遂寧為冠四郡所産甚微而<lb/>
棵細色淺味淡僅比遂之下者亦皆起于近世唐大厯<lb/>
中有鄒和尚者始來小溪之繖山敎民黄氏以造霜之<lb/>
法繖山在縣北二十里凡前後為蔗田者十之四蔗有<lb/>
四色曰杜蔗曰西蔗曰艻蔗本草所謂荻蔗也曰紅蔗<lb/>
本草所謂崐崘蔗也紅蔗止堪生啖艻蔗可為沙糖西<lb/>
蔗可作霜色淺不甚貴杜蔗緑嫩味厚専用作霜凡蔗<lb/>
最因地力今年為蔗田者眀年改種五糓以滋息之器<lb/>
<pb n="KR3k0028_WYG_031-10a"/>
用曰蔗削曰蔗鐮曰蔗凳曰蔗碾曰榨斗曰黍甕各有<lb/>
制度凡霜一甕中品級亦自不同堆疊如假山者為上<lb/>
團枝次之甕鑑次之碎小塊顆又次之沙脚為下紫為<lb/>
上琥珀次之淺黄又次之淺白為下宣和初王黼創應<lb/>
奉司遂寧常貢外嵗别進數千斤是時所産益奇應奉<lb/>
司罷乃不再見遂寧王灼作糖霜譜七篇具載其説予<lb/>
採取之以廣見聞焉<hi>容齋隨筆</hi>都蔗雖甘杖之必折巧言雖<lb/>
美用之必滅<hi>曹植</hi>挫斯蔗而療渴若潄酲而含蜜清滋津<lb/>
<pb n="KR3k0028_WYG_031-10b"/>
于紫梨流液豐于朱橘<hi>張協</hi>郡蔗釀蜜殊美絶快渴者所<lb/>
思銘之佩帶<hi>張載</hi>
賦詠祖<lb/>
　　五言散句<lb/>
春雨餘甘蔗<hi>少陵</hi>　　　　　初味猶噉蔗<hi>昌黎</hi>
甘蔗消殘醉<hi>元稹</hi>　　　　　薑蔗傍湖田<hi>左司</hi>
漿甜蔗節調<hi>杳山</hi>
挺挺自超羣稜稜類此君<hi>白氏集</hi>
<pb n="KR3k0028_WYG_031-11a"/>
偶然存蔗莭幸各對松筠<hi>杜少陵</hi>
　　七言散句<lb/>
蔗漿歸厨金椀凍<hi>東坡</hi>
疑是此君縈紫綬却來佳境醉紅裠<hi>白氏集</hi>
少年辛苦甘食蓼老境清閒如啖蔗<lb/>
百味㫖酒布蘭生泰尊柘漿析朝醒<hi>郊祀歌</hi>
垂栁隂隂日初永蔗漿酪粉金盤冷<hi>東坡</hi>
　　七言古詩<lb/>
<pb n="KR3k0028_WYG_031-11b"/>
瑶池宴罷王母仙九芝飛入三仙山空餘絳節留人間<lb/>
雲封露洗無時閒莭旄落盡何斕斑野翁提攜出茅菅<lb/>
吳刀戛戛鳴雙環截斷寒冰何潺潺相如賦就空上林<lb/>
倦遊渴病長相侵劉伶愛酒真荒淫狂來欲倒滄溟深<lb/>
此時一嚼輕千金爐邉何用文君琴五斗一石安足斟<lb/>
坐想毛髪生清隂蕭瑟甘滋欲誰釀柤梨橘柚紛殊狀<lb/>
冷氣直射杯槃上顧郎不見休惆悵佳境到時還不妄<lb/>
詩成雖愧陽春唱全勝乞與將軍杖<hi>舒信道</hi>
<pb n="KR3k0028_WYG_031-12a"/>
　　七言絶句<lb/>
亦非崖蜜亦非餳青女吹簫凍作冰透骨輕寒清著齒<lb/>
嚼成人跡板橋聲<hi>誠齋</hi>
　　　橄欖<lb/>
事實祖<lb/>
　　碎録<lb/>
橄欖大如棗三月花八九月熟生食味酢蜜藏乃甜美<lb/>
<hi>南方草木狀</hi>樹身聳枝髙數丈其子深秋方熟閩中多種植<lb/>
<pb n="KR3k0028_WYG_031-12b"/>
咀之味香及煮食悉解酒毒有野生者樹繁子酸不可<lb/>
梯但刻其根下方寸許内鹽于中一夕子皆落<hi>廣州記</hi>
賦詠祖<lb/>
　　五言散句<lb/>
粲粲核中仁尚可瀹奇茗<hi>程金紫</hi>
南國青青果涉冬始攀摘乍咀澁難任竟嘗甘莫敵<hi>聖俞</hi>
　　五言古詩<lb/>
江南多果實橄欖最清奇北人將就酒食之先顰眉皮<lb/>
<pb n="KR3k0028_WYG_031-13a"/>
内芳且澁歴歴復棄遺良久且回味始覺甘如飴我今<lb/>
何所喻喻彼忠臣辭直道逆君耳斥逐投天涯亂世思<lb/>
其言噬臍焉能追寄語採詩官毋輕橄欖詩<hi>王元之</hi>
五行居四時惟火盛南訛炎焦凌小氣橄欖得之多酸<lb/>
苦不相入初爭久方和霜苞入中州萬里来江波幸登<lb/>
君子席將與衆果羅中州種佳果珠圎玉先磋愧兹微<lb/>
陋質以逺不見訶餳飴兒女甜遺味久則那良藥不甘<lb/>
口厥功見沉痾忠言初厭之事至悔若何世已無採詩<lb/>
<pb n="KR3k0028_WYG_031-13b"/>
詩成為君哦<hi>永叔</hi>
南珍富奇異疇昔頗窮覽夷荒無書傳從古陋鉛槧苞<lb/>
封走中土天序異離坎有香已變衰有色多黯謭今君<lb/>
此堂上珍物惟橄欖青膚鏤瓊瑩翠顆森菡萏若為幽<lb/>
人貞久見君子淡甘懐彼包羞日新此剛敢清泉薦芳<lb/>
茗臭味獨潛感澡雪清煩酲滌除瑩𤣥覽靈均採時菊<lb/>
西伯嗜昌歜廟鼎實調梅壯士仍嘗膽由來超俗好諸<lb/>
絶不言慘<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>勤謝凡口薤白空三噉<hi>劉貢父</hi>
<pb n="KR3k0028_WYG_031-14a"/>
魨魚肆潛毒頃刻輒僵仆宿酒發狂酲千日尚沉瞀性<lb/>
命如危弦一絶不可救幸然服刀圭咄叱還復舊吾昔<lb/>
評橄欖不在百果後俗人多不識至美或莫售<hi>劉原父</hi>
　　七言絶句<lb/>
方懐味諫軒中果忽見金盤橄欖來想共餘甘有𤓰葛<lb/>
苦中真味久方回<hi>山谷</hi>
紛紛青子落紅鹽正味森森苦且嚴待得㣲甘回齒頰<lb/>
已輸崕蜜十分甜<hi>東坡</hi>
<pb n="KR3k0028_WYG_031-14b"/>
樂府祖<lb/>
　　好事近<lb/>
瀟洒薦冰槃滿坐暗驚香集久後一般風味問幾人知<lb/>
得　畫堂飲散已歸來清潤轉更惜留取酒醒時候助<lb/>
茗甌春色<hi>山谷</hi>
　　浣溪沙<lb/>
南國風流是故鄉紅鹽落子不因霜于中小底最珍藏<lb/>
　薦酒薦茶些子澁透心透頂十分香可人回味越思<lb/>
<pb n="KR3k0028_WYG_031-15a"/>
量<hi>呉志</hi>
　　　餘甘子<lb/>
事實祖<lb/>
　　碎録<lb/>
菴摩勒果餘甘子也<hi>本草</hi>又名菴摩勒迦果<hi>佛書</hi>餘甘如彈<lb/>
丸大視之理如匏𤓰片初入口苦久乃甜美以鹽蒸之<lb/>
尤美可食<hi>異物志</hi>如梭形初入口酸澁飲水乃甘<hi>同上</hi>其實<lb/>
似李青黄色核員作六七稜食之先苦後甘<hi>草木狀</hi>瀘水<lb/>
<pb n="KR3k0028_WYG_031-15b"/>
南岸有餘甘子樹色㣲黄味酸苦核有五稜<hi>雲南記</hi>戎州<lb/>
蔡次律家軒外有餘甘子樹予名之曰味諫軒<hi>山谷</hi>其果<lb/>
則丹橘餘甘茘枝之林<hi>吳都賦</hi>
賦詠祖<lb/>
　　六言詩<lb/>
百斤黄鱸鱠玉萬户赤酒流霞餘甘渡頭客艇茘枝林<lb/>
下人家<hi>唐庚</hi>
　　五言古詩<lb/>
<pb n="KR3k0028_WYG_031-16a"/>
炎方橄欖佳餘甘豈苗裔風姿雖少殊氣韻乃酷似醉<lb/>
顔澁吻餘彷彿清甘至侯門收寸長粉骨成珍劑猶聞<lb/>
雜蜜草少轉森嚴味竒才用不専雖用何如棄端如効<lb/>
苦言逆耳多嫌忌棄果事何傷違言徳之累悦口易逢<lb/>
知感兹長發喟<hi>劉屛山</hi>
　　七言絶句<lb/>
甘言誤我三折臂良藥為洗五年腸欲知苦過味方永<lb/>
請試君家肘後方<hi>張于湖</hi>
<pb n="KR3k0028_WYG_031-16b"/>
此老才堪上諫坡南州留滯意如何還將苦口劘英主<lb/>
醫國懸知藥籠多<lb/>
苦愁人意未相諳率以初嘗廢後甘王氏有詩旌橄欖<lb/>
可憐遺咏在巴南<hi>程金紫</hi>
樂府祖<lb/>
　　更漏子<lb/>
菴摩勒西土果霜後眀珠顆顆憑玉兎搦香塵稱為席<lb/>
上珍　號餘甘爭奈苦臨上馬時分付管回味却思量<lb/>
<pb n="KR3k0028_WYG_031-17a"/>
忠言君試嘗<hi>山谷</hi>
　　　榅桲<lb/>
賦詠祖<lb/>
　　五言古詩<lb/>
秦中物専靈榅桲為佳果南枝種府署髙樹立婀娜秋<lb/>
來收新實照日垂萬顆中滋味醴釀外飾素茸裹彦思<lb/>
摘晨露滿合待贈我<hi>文與可</hi>
　　七言古詩散聨<lb/>
<pb n="KR3k0028_WYG_031-17b"/>
蒺藜已枯天馬歸嫩蠟籠黄霜冒榦不比江南柤橘酸<lb/>
橐駝載與吳人看<hi>聖俞</hi>
　　　甘露子<lb/>
賦詠祖<lb/>
　　七言古詩<lb/>
甘露子甘露子喚作地蠶亦良似不食柘葉不食桑何<lb/>
須走入地底藏不能作繭不上簇如何也蒙賜湯浴呼<lb/>
我果謂之果呼我䔩謂之䔩唐臨晁錯莫逢他髙陽酒<lb/>
<pb n="KR3k0028_WYG_031-18a"/>
徒咀爾不揺牙<hi>誠齋</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0028_WYG_031-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷四<lb/>
</p>
<p>
</p>
  </div>
<div>
                <head>全芳備祖後集卷五</head>
    <p>
<pb n="KR3k0028_WYG_032-1a"/>
欽定四庫全書<lb/>
　全芳備祖後集卷五　　　宋　陳景沂　撰<lb/>
　　果部<lb/>
　　　梅<lb/>
事實祖<lb/>
　　碎録<lb/>
梅杏類樹及葉皆如杏而實同<hi>詩疏</hi>摽有梅女及時也<hi>詩</hi>
墓門有梅<hi>詩</hi>侯栗侯梅<hi>詩/</hi>五月煮梅為豆實<hi>禮</hi>籩人饋<lb/>
<pb n="KR3k0028_WYG_032-1b"/>
食之籩其實乾䕩<hi>音老</hi>注乾梅也<hi>周禮</hi>
　　紀要<lb/>
髙宗命傅説曰若作和羮爾惟鹽梅<hi>書</hi>東方朔與門生<lb/>
三人行見一鴆一生曰當有酒一生曰其酒必酸一生<lb/>
曰雖得酒不及飲須臾主人出酒安座而覆之不得飲<lb/>
問其故曰見鴆飲水故知得酒鴆飛集梅故知酒酸鴆<lb/>
飛去折枝故知不得飲也<hi>外傳</hi>魏武帝行兵失道三軍皆<lb/>
渴操曰前有大梅林結子甘酸可以止渴士卒聞之口<lb/>
<pb n="KR3k0028_WYG_032-2a"/>
皆流水<hi>三國志</hi>吳人謂梅子為曹公謂鵞為右軍有士人<lb/>
遺醋梅與燖鵞作書曰醋浸曹公一缾湯燖右軍兩隻<lb/>
<hi>筆談</hi>范任能噉梅信嘗致一奩留任食之須臾而罄<hi>語林</hi>五<lb/>
代趙康凝楊偓方宴食青梅凝顧偓曰勿多食小兒食<lb/>
諸將以為慢偓遷康凝梅陵<hi>五代史</hi>夏至前雨名黄梅沾<lb/>
衣皆敗黦又埤雅云江湘二浙四五月間梅欲黄落則<lb/>
水潤土溽柱礎皆汗出成雨謂之梅雨故自江以南三<lb/>
月雨謂之迎梅五月雨謂之送梅<hi>風土記</hi>江淮有梅雨號<lb/>
<pb n="KR3k0028_WYG_032-2b"/>
為梅霪又有落梅風謂之信風<lb/>
　　雜著<lb/>
魏無林而止渴范留信以前嘗<hi>陳照</hi>亦果中之佳實<hi>吴淑</hi>天<lb/>
子置公卿大夫士欲水土相濟鹽梅相調不得獨是獨<lb/>
非也<hi>王義方疏</hi>
賦詠祖<lb/>
　　五言散句<lb/>
紅綻雨肥梅<hi>少陵</hi>　　　　　四月熟黄梅<lb/>
<pb n="KR3k0028_WYG_032-3a"/>
梅杏半傳黄　　　　　　齒軟越梅酸<hi>韓偓</hi>
好折待賓侣金盤薦紅裙<hi>庾信</hi>
　　七言散句<lb/>
梅實許同朱老喫<hi>少陵</hi>
金槃未薦含酸子<hi>東坡</hi>
冰槃青子渴爭嘗<hi>朱韋齋</hi>
江南樹樹黄垂蜜<lb/>
　　五言古詩<lb/>
<pb n="KR3k0028_WYG_032-3b"/>
江梅有佳實結根桃李場桃李終不言朝露借恩光孤<lb/>
芳已皎潔冰壺空自香古来和鼎實此物升廟廊嵗月<lb/>
坐成晚烟雨青已黄得升桃李槃以逺初見嘗終焉未<lb/>
可口擲置官道傍但使本根在棄捐何能傷<lb/>
　　七言絶句<lb/>
天賜燕支一抹顋盤中磊落笛中哀雖然未得和羮便<lb/>
曽與將軍止渴來<hi>羅𨼆</hi>
青莎徑裡香未乾黄鳥隂中實已圎蒸豆作烏梅作白<lb/>
<pb n="KR3k0028_WYG_032-4a"/>
屬同丹杏薦牙盤<hi>山谷</hi>
北客未嘗眉自顰南人誇説口生津磨錢和蜜誰能許<lb/>
去蒂供鹽亦可人<lb/>
帶葉連枝摘未殘依依茶塢竹籬間相如病渴應須此<lb/>
莫與文君蹙逺山<lb/>
渴夢吞江起解顔誇成有味齒牙間前年鄴下劉公幹<lb/>
今日江南庾子山<lb/>
久雨令人不出門鮮晴喚我到西園要知春事深和淺<lb/>
<pb n="KR3k0028_WYG_032-4b"/>
試看青梅大幾分<lb/>
紅雨斑斑竹外蹊黄金嫋嫋水邊絲舉頭揀徧低隂處<lb/>
帶葉青梅摘一枝<hi>誠齋</hi>
實成上供人主知登進玉階調鼎臑那得滋味甘如飴<lb/>
無忘風雨摧挫時<hi>王曜軒</hi>
樂府祖<lb/>
　　阮郎歸<lb/>
南園春草踏青時風和聞馬嘶青梅如豆栁如眉日長<lb/>
<pb n="KR3k0028_WYG_032-5a"/>
蝴蝶飛　花露重草煙低人家簾幙垂秋千慵困解羅<lb/>
衣畫梁雙燕栖<hi>永叔</hi>
　　菩薩蠻<lb/>
一聲羌管吹嗚咽玉溪半夜梅翻雪江月正茫茫斷橋<lb/>
流水香　含章春欲暮落日干山雨一㸃著枝酸吳姬<lb/>
先齒寒<hi>孫濟師</hi>
　　永遇樂<lb/>
風折新英雨肥繁實又還如豆玉核初成紅腮尚淺齒<lb/>
<pb n="KR3k0028_WYG_032-5b"/>
軟酸微透粉牆低亞佳人驚見不管露沾襟袖一枝釵<lb/>
子未揮應把手挼頻嗅　相思病酒只因思此免使文<lb/>
君眉皺入鼎調羮攀林止渴功業還依舊看看飛燕銜<lb/>
將春去又將欲黄昏時候爭如向金槃滿捧共君對酒<lb/>
<hi>王冠卿</hi>
　　　杏<lb/>
事實祖<lb/>
　　碎録<lb/>
<pb n="KR3k0028_WYG_032-6a"/>
葉似梅差大而微紅其仁可以入藥<hi>本草</hi>師曠占曰梅桃<lb/>
杏實多者来年謂之穰<hi>海録</hi>寒食日人煮麥粥杏仁為酪<lb/>
以餳沃之<hi>玉燭寶典</hi>嵩山有牛山其山多杏至三月爛然黄<lb/>
茂自中國䘮亂百姓饑饉皆資此為命人人充飽而杏<lb/>
不盡<hi>嵩山記</hi>
　　紀要<lb/>
孔子居杏壇之上<hi>莊子</hi>漢文帝上林苑有文杏<hi>西京雜記</hi>神仙<lb/>
董奉居廬山為人治病重者種杏五株輕者一株于杏<lb/>
<pb n="KR3k0028_WYG_032-6b"/>
林中以杏一器換榖一器糓少者虎逐之乃以榖賑貧<lb/>
乏者號董仙杏林<hi>神仙傳</hi>孫楚祭子推云餳一盤醴酪三<lb/>
盂今寒食有杏酪麥粥即其遺也<hi>荆楚嵗時記</hi>後周張元性<lb/>
廉潔南隣有杏兩株杏熟多落元園中悉以還之<hi>周書</hi>馬<lb/>
燧子暢以第中大杏饋竇文瑒文瑒以進徳宗徳宗未<lb/>
嘗見頗怪之令中使就封杏樹暢懼進宅廢為奉誠園<lb/>
<hi>唐史</hi>
　　雜著<lb/>
<pb n="KR3k0028_WYG_032-7a"/>
魏王送西山之杏<hi>王逸</hi>飾文杏以為梁<hi>相如</hi>李賀有惱公篇<lb/>
盖艷體也其首章曰宋玉愁空斷嬌嬈粉自紅歌聲春<lb/>
草露門掩杏花叢故晁次膺詞用此<lb/>
賦詠祖<lb/>
　　五言散句<lb/>
芳枝結青杏翠葆新奕奕<hi>永叔</hi>
　　七言散句<lb/>
仙人愛杏令虎守<hi>聖俞</hi>
<pb n="KR3k0028_WYG_032-7b"/>
大杏金黄小麥熟<hi>東坡</hi>
里中饋杏得新嘗<hi>后山</hi>
　　五言古詩<lb/>
天暖酒易醺春暮花難覔閒歩到南園杏子半紅碧輕<lb/>
風動髙枝可望不可摘聳肩跂一足偶爾攀翻得攀條<lb/>
初亦喜折條還復惜小苦已自韻味酸正堪喫聊將插<lb/>
鬢歸空樽有餘瀝<hi>誠齋</hi>
樂府祖<lb/>
<pb n="KR3k0028_WYG_032-8a"/>
　　浣溪紗<lb/>
青杏園中煮酒香佳人初試薄羅裳栁絲揺曳燕飛忙<lb/>
　乍雨乍晴花自落閒愁閒悶晝偏長為誰消瘦減容<lb/>
光<hi>永叔二首</hi>
葉底青青杏子垂枝頭薄薄栁綿飛日髙深院晚鶯啼<lb/>
　堪悵風流成薄倖斷無消息道歸期托腮無語翠眉<lb/>
低<lb/>
　　蝶戀花<lb/>
<pb n="KR3k0028_WYG_032-8b"/>
花褪殘紅青杏小燕子飛時緑水門前繞枝上栁綿吹<lb/>
又少天涯何處無芳草　牆裡鞦韆牆外道牆外行人<lb/>
牆裏佳人笑漸不聞聲聲漸悄多情却被無情惱<hi>東坡</hi>
　　訴衷情<lb/>
出林杏實落金盤齒軟怕嘗酸可惜半殘青子猶有小<lb/>
唇丹　南陌上落花間雨斑斑不言不語一段傷春都<lb/>
在眉間<lb/>
　　　桃<lb/>
<pb n="KR3k0028_WYG_032-9a"/>
事實祖<lb/>
　　碎録<lb/>
旄冬桃也　椃桃山桃<hi>爾雅</hi>有蕡其實<hi>詩桃夭</hi>投我以桃報<lb/>
之以李<hi>詩抑</hi>其實棗栗桃<hi>禮/</hi>玉衡星散為桃<hi>春秋運斗樞</hi>東海<lb/>
有山名度索上有大桃蟠屈三千里名曰蟠桃<hi>水經注</hi>波<lb/>
斯國有波淡樹長五六丈圍四五尺葉似桃三月開花<lb/>
白色結實如桃子形而偏謂之偏桃其實苦澁不可噉<lb/>
核中仁子甘美西域共珍之<hi>南蠻志</hi>
<pb n="KR3k0028_WYG_032-9b"/>
　　紀要<lb/>
孔子侍坐于魯哀公公賜之桃與黍公曰以黍雪桃對<lb/>
曰黍五糓之長而桃為下果君子不以貴雪賤<hi>家語</hi>老子<lb/>
西遊省太真王母共食碧桃紫梨<hi>尹喜傳</hi>昔彌子瑕有寵<lb/>
于衛君食桃而甘以其半奉君君曰愛我哉忘其口而<lb/>
啖寡人及子瑕得罪于君君曰是常啖我以餘桃<hi>韓非</hi>公<lb/>
孫捷田開疆古冶子事景公勇而無禮公患之晏子言<lb/>
于公請公饋以二桃曰三子計功而食公孫捷田開疆<lb/>
<pb n="KR3k0028_WYG_032-10a"/>
先言功援桃而起古冶子又言其功令二子反桃二子<lb/>
慚而自殺古冶子曰恥人以言夸其聲不義也亦反其<lb/>
桃而死故曰二桃殺三士<hi>晏子春秋</hi>秦吏趙凱以私恨吿國<lb/>
民吳旦生盜食宗廟御桃旦生對曰民不敢食也王曰<lb/>
剖其腹出其桃史記惡而書之曰食桃之肉當有遺核<lb/>
王不知此而剖人腹以求桃非理也<hi>周書</hi>東都獻短人帝<lb/>
呼東方朔朔至短人謂上曰王母種桃三千嵗一結子<lb/>
此兒已三過偷之矣後西王母以七月七日降帝宫命<lb/>
<pb n="KR3k0028_WYG_032-10b"/>
侍女索桃須臾盤盛七枚母自啖二以五枚與帝帝留<lb/>
核母曰用此何為上曰欲種之母笑曰此桃三千年一<lb/>
結子非下土所植<hi>漢武故事</hi>漢永平中劉晨阮肇入天台迷<lb/>
不得返經十二日飢甚遥望山上有桃遂躋險援葛至<lb/>
其上啖數枚飢止體充下山取水見一杯流出有胡麻<lb/>
焉乃相謂此近人矣度山見大溪溪邊有二女子色甚<lb/>
美見二人持杯便笑曰劉阮二郎投回杯来劉阮驚二<lb/>
女欣然曰来何晚耶因邀至家十日求還苦留半年女<lb/>
<pb n="KR3k0028_WYG_032-11a"/>
遂相送指示還路鄉邑零落已七世矣<hi>搜神記</hi>張陵沛人<lb/>
也弟子趙升就陵受業陵七試之陵與諸弟子登雲臺<lb/>
山絶頂上有一桃樹石壁下臨不測者三四丈有大桃<lb/>
實陵謂諸弟子曰得此桃者當吿以道弟子皆流汗無<lb/>
敢視者陵曰神人所護何險之有乃從上自擲正投桃<lb/>
樹上取桃滿懐而石壁峭峻不能得還乃擲桃百枚陵<lb/>
分桃與諸弟子餘二枚與升<hi>神仙傳</hi>樊夫人與劉綱俱有<lb/>
道術各自言勝中庭有大桃樹夫妻各呪其一桃便鬭<lb/>
<pb n="KR3k0028_WYG_032-11b"/>
良久走出籬外<hi>同上</hi>桓崕在京下有好桃桓𤣥就求不得<lb/>
佳者𤣥曰徳之休眀則肅慎貢其楛矢如其不然籬壁<lb/>
間物亦不可得也<hi>世説</hi>譙郡夏侯文規亡後見形經庭前<lb/>
桃樹邊過曰此桃吾昔所種其婦曰人言亡者畏桃君<lb/>
何不畏耶荅曰桃東南枝長二尺一寸向日者鬼憎之<lb/>
然我亦不畏也<hi>甄異傳</hi>葛由羌人好刻木作羊賣之騎羊<lb/>
入蜀蜀中人追之上綏山食桃得仙故里諺曰得綏山<lb/>
一桃雖不能仙亦足以豪<hi>列仙傳</hi>莊宗年邁多疾馮道奏<lb/>
<pb n="KR3k0028_WYG_032-12a"/>
曰臣願陛下寢膳之間動思調衛因指御前果實曰如<lb/>
食桃不康見桃而思戒可也<hi>五代史</hi>有一紅衣人送酒歌<lb/>
曰絳衣披拂露盈盈淡染胭支一朶輕自恨紅顔留不<lb/>
住不關青帝太無情乃桃花精也<lb/>
　　雜著<lb/>
嗟王母之奇果持實兮兼副既陶煦而夏成又凌寒而<lb/>
冬就嗟異植兮難拔亦晚枯兮先茂農黄品其味漢帝<lb/>
嘉其珍林休反畊之牛宅樹司惡之神雖不言兮成蹊<lb/>
<pb n="KR3k0028_WYG_032-12b"/>
尚克有于魏君<hi>宋牟</hi>有東園之珍果兮承隂陽之靈和結<lb/>
柔根以别樹兮艷長畝以駢羅夏日先熟初進朝堂辛<lb/>
氏踐秋厥味益長亦有冬桃令伴冰霜放神適意恣口<lb/>
所嘗華升御于内庭飾佳人之令顔實充虚而療飢兮<lb/>
信功烈之難原嘉放牛於斯林兮悦萬國之乂安望海<lb/>
島而致慨兮懐度索之靈山何兹樹之獨茂兮條枝紛<lb/>
而麗閑根龍虬而雲結兮彌千里而屈盤禦百鬼之妖<lb/>
慝兮列神荼以司奸辟山邪以濟正兮豈惟榮美之足<lb/>
<pb n="KR3k0028_WYG_032-13a"/>
言<hi>晉傅𤣥賦</hi>
賦詠祖<lb/>
　　五言散句<lb/>
鸚鵡啄金桃<hi>少陵</hi>　　　　　王母獻金桃<lb/>
二桃殺三士<hi>大白</hi>
　　七言散句<lb/>
十八年来墮世間瑶池歸夢碧桃閒<hi>李義山</hi>
要待花兮見秋實縹肌細肉薦盤珍<hi>宋景文</hi>
<pb n="KR3k0028_WYG_032-13b"/>
九重春色醉仙桃<hi>少陵</hi>
雨染烟蒸萬實垂丹砂為骨玉為衣客疑麗水新陶得<lb/>
人向瓊池舊帶歸只恐壓枝星欲落最憐和蕊露初稀<lb/>
<hi>文與可</hi>
　　七言絶句<lb/>
金桃兩飣照銀杯一是栽來一買來香味比嘗無兩様<lb/>
人情畢竟愛親栽<hi>誠齋二首</hi>
小桃著子可憐渠疎處全疎無處無併綴一梢三十顆<lb/>
<pb n="KR3k0028_WYG_032-14a"/>
縋枝欲折没人扶<lb/>
嵗嵗春風花覆牆摘來紅實亦甘香當時無種瑶池本<lb/>
却恐河清未得嘗<hi>後村</hi>
　　七言八句<lb/>
桃李今春勝去春添新換舊却重新㝠搜奇特根窠好<lb/>
料檢團欒樹子匀移處吐花非易事登時著子亦娛人<lb/>
坡云千戴方成䕃請看誠齋别有神<hi>楊誠齋</hi>
樂府祖<lb/>
<pb n="KR3k0028_WYG_032-14b"/>
　　定風波<lb/>
牆上夭桃䔩䔩紅巧垂飛絮入簾櫳自是芳心貪結子<lb/>
翻使惜花人恨五更風　露萼鮮濃妝臉靚相映隔年<lb/>
情事此門中粉面不知何處在無奈武陵流水卷春空<lb/>
<hi>賀方回</hi>
　　卜算子<lb/>
灼灼一枝桃粉艷天然好只被春風擺撼多顔色凋零<lb/>
早　結子未為遲悔恨隨芳草不下山來不出溪待守<lb/>
<pb n="KR3k0028_WYG_032-15a"/>
劉郎老<hi>朱希真</hi>
　　鷓鴣天<lb/>
阿母蟠桃不計春長沙星裏夀星眀金花羅紙新裁就<lb/>
貝葉旁行别授經　同太子祝龜齡天教二老鬢長青<lb/>
眀年今日稱觴處更有孫枝滿謝庭<hi>張于湖</hi>
　　壺中天<lb/>
蕊宫仙子愛癡兒不禁三偷家果棄核成根傳漢苑依<lb/>
舊風煙難老養丹砂長留紅臉㸃透胭支顆金盤盛處<lb/>
<pb n="KR3k0028_WYG_032-15b"/>
恍然天上新墮　莫厭對此飛觴千年一熟異人間梨<lb/>
棗劉阮塵縁猶未斷都向花間飛過爭似蓮枝摘來滿<lb/>
把鶯嘴平分破餐霞嚼露鎭長歌醉蓬島<hi>鄭松窻</hi>
　<lb/>
　<lb/>
　<lb/>
　<lb/>
　全芳備祖後集卷五<lb/>
</p>
<p>
</p>
  </div>
<div>
                <head>全芳備祖後集卷六</head>
    <p>
<pb n="KR3k0028_WYG_033-1a"/>
欽定四庫全書<lb/>
　全芳備祖後集卷六　　　宋　陳景沂　撰<lb/>
　　果部<lb/>
　　　梨<lb/>
事實祖<lb/>
　　碎録<lb/>
梨曰快果<hi>本草</hi>梨山橘<hi>爾雅</hi>真定郡梨大如拳甘若蜜脆若<lb/>
菱可以解煩結<hi>魏文詔</hi>上林苑有紫梨青梨大谷梨縹梨<lb/>
<pb n="KR3k0028_WYG_033-1b"/>
<hi>西京雜記</hi>淮北滎陽河濟之間千株梨其人與千戸侯等<hi>食貨</hi>
<hi>志</hi>柤梨薑桂<hi>内則</hi>譬猶柤梨橘柚其味相反而皆可于口<lb/>
<hi>莊子</hi>
　　紀要<lb/>
老子西遊與王母共食紫梨<hi>尹喜内傳</hi>漢武帝園一名樊川<lb/>
一名御宿有大梨如五升落地則碎取者布囊盛之名<lb/>
消梨<hi>三秦記</hi>孔融與諸兄食梨輒取小者人問其故曰小<lb/>
兒當取小者<hi>後漢</hi>李昇本徐氏湖州安吉人其家有梨結<lb/>
<pb n="KR3k0028_WYG_033-2a"/>
一實大如升其父異之將獻于郡守有謂其父曰此果<lb/>
非常年所有即上獻來年見索安知復有此物不如勿<lb/>
獻因止之㑹鄰里將共餐即席剖之有赤蛇在中衆大<lb/>
驚異俄而蛇走于母榻之下了無所見未幾其母孕知<lb/>
誥<hi>吳越史</hi>張公大谷之梨<hi>注</hi>洛陽北郊張公夏梨海内惟<lb/>
一株<hi>潘岳</hi>桓南郡每見人不快輒嗔曰君得哀家梨當復<lb/>
不蒸食否舊語林秣陵有哀仲家梨甚美大如升入口<lb/>
即消釋言愚人不知味得好梨乃蒸食之也<hi>世説</hi>崔逺文<lb/>
<pb n="KR3k0028_WYG_033-2b"/>
才清麗風神峻整時人目為飣坐梨言席上之珍也<hi>唐書</hi>
李建勲罷相江南出鎮豫章一日遊西山田間茅舍老<lb/>
叟教授村童公觴于其廬連食數梨賓僚有曰梨號五<lb/>
臓刀斧不宜多食叟笑曰鶡冠子云五臓刀斧乃離别<lb/>
之離非梨也盖離别戕伐胸懐有若刀斧遂就架取小<lb/>
冊以呈丞相乃鶡冠子<hi>東軒</hi>唐肅宗嘗夜坐召頴王三弟<lb/>
同坐地上時李泌方絶粒上自燒二梨以賜之穎王等<lb/>
曰臣等請聨句以為他時美談穎王曰先生年幾許顔<lb/>
<pb n="KR3k0028_WYG_033-3a"/>
色如童兒信王曰夜抱九仙骨朝披一品衣不食千鍾<lb/>
粟惟餐兩顆梨上曰天生此間氣助我化無為<hi>鄴侯傳</hi>王<lb/>
夫人謂許長史曰交梨火棗是飛騰之藥要使生于胸<lb/>
中今君胸中荆棘掃除未盡是以梨棗不生也<hi>神仙傳</hi>張<lb/>
敷小名查父郃小名梨帝戲謂之曰查何如梨對曰梨<lb/>
為萬果之宗查何敢比<hi>宋書</hi>
　　雜著<lb/>
紫花開處擅美春林緑帶垂時回光秋浦離離玉潤落<lb/>
<pb n="KR3k0028_WYG_033-3b"/>
落珠圎<hi>李道進梨表</hi>沃瘠異壤舒慘以時惟氣在春具物含<lb/>
滋嘉木之生于彼之基開榮布彩不離塵緇<hi>宋孝武贊</hi>睢陽<lb/>
東苑子圍三尺新豐箭谷枝垂六斤未有生因松水産<lb/>
自桐丘影連鄧橘林交苑柿來薦中厨爰頒下室事同<lb/>
靈棗有願還年恐似仙桃無因留核<hi>庾肩吾啟</hi>味出靈關之<lb/>
隂㫖潤玉津之澨豈徒真定歸美大谷滋慙將恐帝臺<lb/>
妙棠安期靈棗不得孤擅玉盤獨甘仙席雖秦君得器<lb/>
漢后推食望古可傳于今難再<hi>謝眺啟</hi>紫梨津潤<hi>蜀都賦</hi>
<pb n="KR3k0028_WYG_033-4a"/>
賦詠祖<lb/>
　　五言散句<lb/>
紫實已含津<hi>梁宣帝</hi>　　　　山梨結小紅<hi>少陵</hi>
色好勝梨顔<hi>少陵</hi>　　　　　山盤薦霜梨<hi>太白</hi>
剖破玉壺漿<hi>聖俞</hi>　　　　　紅梨迥得霜<hi>少陵</hi>
張梨不外求<hi>少陵</hi>　　　　　柤梨且緻碧<lb/>
酸甜如梨柤<hi>東坡</hi>　　　　　呼兒具梨栗<hi>少陵</hi>
但見成蹊處幾得正冠人<hi>江總</hi>
<pb n="KR3k0028_WYG_033-4b"/>
梨傳真定間其甘如白蜜<hi>韓忠獻</hi>
常期橘梨實穰穰落吾手<hi>南豐</hi>
遺之解朝酲亦以蠲煩疾<lb/>
老嫌冰熨齒渴愛蜜通喉<hi>聖俞</hi>
色鮮因曉日聲脆得秋霜<hi>陶弼</hi>
　　七言散句<lb/>
自得佳名過冰蜜<hi>韓忠獻</hi>
山梨顆重包還落<hi>趙西山</hi>
<pb n="KR3k0028_WYG_033-5a"/>
真定為霜寒葉薄樊山初曉露枝低<hi>劉筠</hi>
紫花青蒂壓枝頭秋實離離出畫樓<hi>錢惟演</hi>
嗟予久苦相如渴却𨼆冰梨熨齒寒<hi>歐陽修</hi>
嘉名舊出新豐谷美實今鄰御宿園<hi>晏元獻</hi>
蒙名知重恵瓊實薄起金刀釘玉深<hi>辛寅遊</hi>
嚼處春冰獻齒冷嚥時雪夜沃心寒<lb/>
九秋青女霜添味五夜方諸月漾津<hi>楊文公</hi>
常滋沆瀣充肌脆不假胭脂上臉紅<hi>韓忠獻</hi>
<pb n="KR3k0028_WYG_033-5b"/>
　　五言古詩<lb/>
張果出李園有實大如斗擬須青女熟不奈飛廉吼<lb/>
料因秋草間磊砢驪珠走磨刀垂饞涎佇立待一剖<lb/>
<hi>楊道山</hi>
逺意來佳恵秋筠啓翠籃清香殊未散竒品至相參<lb/>
鳯卵辭丹穴龍珠出古潭剖輕刀七快嚼易齒牙甘<lb/>
<hi>程金紫</hi>
霜降紅梨熟柔柯已不勝未嘗蠲夏渴惟見助冬冰<hi>東坡</hi>
<pb n="KR3k0028_WYG_033-6a"/>
甘棠詩所歌自足誇衆果愛其凌秋霜萬玉垂磊砢園<lb/>
夫賸采摘市賈爭包裹<hi>王安石</hi>
初嘗蜜經齒久嚼泉垂口蠲煩慰諸親解渴誇衆友肯<lb/>
論故畦𤓰寧齒洗泥藕<hi>南豐</hi>
　　七言古詩<lb/>
願君莫愛金花梨願君須愛紅消梨金花紅消兩般味<lb/>
一般顔色如胭脂紅消食之甘如飴金花食之顰雙眉<lb/>
似此悞人多少事未審之前宜辨之<hi>邵康節</hi>
<pb n="KR3k0028_WYG_033-6b"/>
白沙張陵最冝果萬梨壓樹當髙秋去年花開往獨晚<lb/>
不見瓊葩腸欲斷<hi>晁无咎</hi>
　　七言絶句<lb/>
𤣥圃雲腴滋絳質上林風御獵清香潄芳尚憶瓊為樹<lb/>
蠲渴應知玉有漿<hi>丁謂</hi>
莘渭當年已誤来商山遺老更堪哀人生若要常無事<lb/>
兩顆梨須手自煨<hi>放翁</hi>
　　七言八句<lb/>
<pb n="KR3k0028_WYG_033-7a"/>
尚想飛花暎綺疏離離秋實㸃塵蕪丹腮曉露香猶薄<lb/>
玉齒寒冰嚼欲無舊有佳名傳大谷誰分雪種下仙都<lb/>
柘漿不用傳金椀猶得相如病少蘇<hi>劉屏山</hi>
珍實渾疑露結成香葩況是雪儲精乍驚磊落堆槃出<lb/>
旋剥輕盈照骨眀盧橘謾勞誇夏熟柘漿未許析朝酲<lb/>
啖餘更檢桐君録快果知非浪得名<hi>朱文公</hi>
掛冠大谷肯干時飣坐風流特地奇骨裡馨香衣不隔<lb/>
胸中冰雪齒先知賣漿碎搗瓊為汁解甲方隣玉作肌<lb/>
<pb n="KR3k0028_WYG_033-7b"/>
老子醉来渾謝客見渠倒屣只嫌疑<hi>楊誠齋</hi>
想像含消與接枝英華集裡脆香詩外飛羣羽中懐玉<lb/>
嚼出清泉滿上池益齒應餐多正好堆盤儘飣老相宜<lb/>
炎蒸時節還能洗不是梨侯更有誰<hi>楊東山</hi>
　　　石榴<lb/>
事實祖<lb/>
　　碎録<lb/>
若榴石榴也<hi>廣雅</hi>安石榴有甜酢二種<hi>廣/志</hi>一名丹若<hi>雜俎</hi>須<lb/>
<pb n="KR3k0028_WYG_033-8a"/>
遜國有安石榴取汁盛杯中數日成美酒<hi>扶南傳</hi>
　　紀要<lb/>
張騫為漢使外國十八年得塗林安石榴種<hi>博物志</hi>晉安<lb/>
帝時武陵臨沅獻安石榴一蒂六實帝問魏收荅曰石<lb/>
榴房多子王新婚祈子孫衆多也帝大喜<hi>北史</hi>崔元㣲常<lb/>
遇數美人其一曰石醋醋即石榴也<hi>小説</hi>李漢碎胡瑪碯<lb/>
送王莒曰安石榴奉送莒見之不疑食之乃知<lb/>
　　雜著<lb/>
<pb n="KR3k0028_WYG_033-8b"/>
石榴者天下之奇樹九州之名果也千房同膜十子如<lb/>
一御飢療疴解酲止渴<hi>潘岳</hi>紫房獨熟頳膚自拆剖之則<lb/>
珠散含之則冰釋<hi>張載</hi>若榴競裂<hi>蜀都賦</hi>
賦詠祖<lb/>
　　五言散句<lb/>
庭榴剖朱實<hi>江總</hi>　　　　　味美蔗為漿<hi>退之</hi>
潛苞絳實拆　　　　　　清林紫榴拆<hi>永叔</hi>
紅榴罅玉房<hi>山谷</hi>
<pb n="KR3k0028_WYG_033-9a"/>
試剖紫金椀滿堆紅玉珠<hi>鄭獬</hi>
滿房蜂釀蜜一腹蚌含珠<hi>古詩</hi>
不艶灼灼花只效離離實<hi>宋景文</hi>
　　七言散句<lb/>
海榴紅綻錦窠新<hi>元稹</hi>
淚痕裛損燕脂臉剪刀裁破紅綃巾<hi>香山</hi>
烟滋黛葉千條困露裂星房百子均<hi>宋景文</hi>
人拾為銜真可惜皮開子落不論錢<hi>張芸叟</hi>
<pb n="KR3k0028_WYG_033-9b"/>
盡日攜樽芳樹下何須佳醖得途林<hi>石延年</hi>
　　五言絶句<lb/>
開從百花後占斷羣芳色更作琹軫房輕盈瑣窻側<hi>晏元</hi>
<hi>獻</hi>
安榴若拳石中藴丹砂粒剖之珠滿盤不待鮫人泣<hi>聖俞</hi>
　　五言古詩<lb/>
榴枝苦多雨過熟拆已半秋當石罌破曉日丹砂爛任<lb/>
從雕俎薦豈待霜刀判張騫西使時蒟醬同歸漢<hi>聖俞</hi>
<pb n="KR3k0028_WYG_033-10a"/>
　　五言律詩<lb/>
髙枝重欲折霜老折丹硃試剖紫金椀滿堆紅玉珠根<lb/>
雖傳大夏種必近仙都題作江南信人應賤橘奴<hi>鄭獬</hi>
春去花垂盡紅榴暖欲然後時何所恨處獨不祈憐<lb/>
葉葉自相偶重重久更鮮流珠沾暑雨故色淡朝煙<lb/>
著子專寒酒移根擅化權愧非無價子刻畫竟難傳<lb/>
<hi>陳后山</hi>
　　七言古詩<lb/>
<pb n="KR3k0028_WYG_033-10b"/>
蟬噪秋枝槐葉黄石榴香老愁寒霜流霞已染紫甖粟<lb/>
黄蠟紙裹紅瓠房玉刻冰臺含露濕斕斑似帶湘娥泣<lb/>
蕭娘初嫁嗜甘酸嚼破水晶千萬粒<hi>皮日休</hi>
玳瑁殻被枝婀娜馬牙硝骨綿敷裹霜風擊破錦香囊<lb/>
鸚鵡啄殘紅豆顆美人擎在金盤腹錯認海螺斑碌碌<lb/>
滿口嘗含瓊液甘一堂齒冷敲寒玉<lb/>
　　七言絶句<lb/>
庭榴結實墊芳叢一夜飛霜染茜容萬子同包無異質<lb/>
<pb n="KR3k0028_WYG_033-11a"/>
金房玉隔謾重重<hi>劉屏山</hi>
　　七言八句<lb/>
深著紅藍染暑裳琢成鮫玳敵秋霜半含笑裏清冰齒<lb/>
忽綻吟邊古錦囊霧縠作房珠作骨水晶為醴玉為漿<lb/>
劉郎才為文園渴何若星槎逺取將<hi>誠齋</hi>
樂府祖<lb/>
　　梁州令<lb/>
翠樹芳條颭的的裙腰初染佳人攜手弄芳菲緑隂紅<lb/>
<pb n="KR3k0028_WYG_033-11b"/>
散共展雙紋簟插花照影窺鸞鑑只恐芳容減不堪零<lb/>
落春晚青苔雨後深紅㸃　一去門關掩重來却尋朱<lb/>
檻離離秋實弄輕霜嬌紅脈脈似是燕支臉人非事往<lb/>
眉空斂誰把佳期賺芳心只顧長依舊春風更放眀年<lb/>
艶<lb/>
　　　楊梅<lb/>
事實祖<lb/>
　　碎録<lb/>
<pb n="KR3k0028_WYG_033-12a"/>
楊梅其子如彈丸正赤五月中熟味酸甜<hi>異物志</hi>杭州人<lb/>
呼白楊梅為聖僧又按杭州圗經楊梅塢在南山近瑞<lb/>
峯有紅白二種<hi>坡注</hi>㑹溪楊梅為天下之奇顆大核細其<lb/>
色紫建安亦有之<hi>郡志</hi>
　　紀要<lb/>
楊徳祖年九嵗孔君平詣其父設果有楊梅孔指示兒<lb/>
曰此是君家果兒應口對曰未聞孔雀是夫子家禽<lb/>
　　雜著<lb/>
<pb n="KR3k0028_WYG_033-12b"/>
鏡日繡壑照霞綺巒<hi>江淹頌</hi>
賦詠祖<lb/>
　　五言散句<lb/>
散火楊梅林<hi>東坡</hi>
姑射團肌雪祝融留眼睛<hi>張芸叟</hi>
正愁春酒盡且喜火丹成<hi>張浮休</hi>
　　七言散句<lb/>
玉盤楊梅為君設吳鹽如花皎白雪<hi>太白</hi>
<pb n="KR3k0028_WYG_033-13a"/>
落落出羣非柜栁青青不朽豈楊梅<hi>子美</hi>
羅浮山下四時春盧橘楊梅次第新<hi>東坡</hi>
味方河朔葡萄重色比瀘南茘子深<hi>正平</hi>
年年梅裏是諸楊火齊堆盤更有香<hi>曽文凊</hi>
雪融火齊驪珠冷粟起丹砂鶴頂殷<hi>方秋崕</hi>
　　五言絶句<lb/>
顆顆龍睛濕深深映石門自憐非茘子不得薦堯閽<hi>郭功</hi>
<hi>父</hi>
<pb n="KR3k0028_WYG_033-13b"/>
紅實綴青枝爛漫照前塢不及杏繁時林間有仙虎<lb/>
止渴還相似和羮諒亦同不思五和裏調濟荷元功<hi>陳景</hi>
<hi>沂</hi>
　　七言絶句<lb/>
嶺北土寒無茘子人言形味似楊梅翠條丹實休相學<lb/>
不願紅塵一騎來<hi>陶弼</hi>
火齊無光茘實員未嘗先説齒流涎喚回天竺三年夢<lb/>
參透披雲一味禪<hi>徐竹𨼆</hi>
<pb n="KR3k0028_WYG_033-14a"/>
南村諸楊北村盧白花青葉冬不枯垂紅綴紫烟雨裡<lb/>
特與茘子為先驅<hi>東坡</hi>
　　七言律詩<lb/>
梅出嵇山世少雙情知風味勝池楊玉肌半醉生紅粟<lb/>
日暈微深染紫囊火齊堆盤珠徑寸醴泉繞齒柘為漿<lb/>
故人逺寄吾家果味變蓬萊閣下香<hi>誠齋</hi>
越絶諸楊盛一時與儂𤓰葛不曽知一夫自笑吾衰矣<lb/>
此客何從夢見之也解過江尋徳祖政縁作尹是丘遲<lb/>
<pb n="KR3k0028_WYG_033-14b"/>
憐渠不是南村派未免先驅事茘枝<lb/>
緑隂翳翳連山市丹實纍纍照路隅未愛滿盤堆火齊<lb/>
先驚探頷得驪珠斜簪寶髻看遊舫細織筠籠入上都<lb/>
醉裏自吟豪氣在欲乗風露摘千株<hi>放翁</hi>
五月梅晴暑正拌楊家亦有果堪攀雪融火齊驪珠冷<lb/>
粟起丹砂鶴頂殷併與文園消午渴不禁趙女蹙春山<lb/>
略如茘子仍同姓直恐前身是阿環<hi>方秋崕</hi>
樂府祖<lb/>
<pb n="KR3k0028_WYG_033-15a"/>
　　南柯子<lb/>
徳祖家誇熟錢塘五月中碧梧桐盖翠筠籠傾向水晶<lb/>
盤内鬭嘗空　絳粟成團小清甜笑蜜濃㣲酸猶解慘<lb/>
人容再是玉纎撚處染輕紅<hi>陸放翁</hi>
　　浪淘沙<lb/>
素手水晶盤疊起仙丸紅綃碾碎却成團安得密排金<lb/>
粟徧何似雞冠　味勝玉漿寒只被宜酸莫將茘子一<lb/>
般看色淡香消僝僽後纔到長安<hi>王冠卿</hi>
<pb n="KR3k0028_WYG_033-15b"/>
　　　枇杷<lb/>
事實祖<lb/>
　　碎録<lb/>
枇杷冬花夏實大如雞子實小者如杏味甜酢<hi>廣志</hi>一名<lb/>
盧橘<lb/>
　　紀要<lb/>
建安元年詔山南之枇杷江南之甘橘嵗為次第貢者<lb/>
取一次以供廟享<lb/>
<pb n="KR3k0028_WYG_033-16a"/>
　　雜著<lb/>
盧橘夏熟<hi>上林賦</hi>東坡詩云盧橘楊梅尚帶酸張嘉甫問<lb/>
曰盧橘是何果曰枇杷是也<hi>冷齋夜詁</hi>今人主不思甘露醴<lb/>
泉而患枇杷茘枝之腐亦鄙矣<hi>仲長統昌言</hi>枇杷寒暑無變<lb/>
負雪舒葩予植之庭圃遂賦之云名同音器質異貞松<lb/>
四序一采素華冬榮<hi>周祇</hi>
賦詠祖<lb/>
　　五言散句<lb/>
<pb n="KR3k0028_WYG_033-16b"/>
枇杷樹樹香<hi>少陵</hi>　　　　　攢金盧橘圃<hi>東坡</hi>
似梅嫌足核如蜜少加酸<hi>張浮休</hi>
有果産西蜀作花凌早寒樹繁碧玉葉柯疊黄金丸上<lb/>
都不可寄味咀獨長嘆<lb/>
　　七言散句<lb/>
夢繞吳山歸月廊楊梅盧橘覺猶香<hi>東坡</hi>
客来茶罷空無有盧橘楊梅尚帶酸<lb/>
　　五言絶句<lb/>
<pb n="KR3k0028_WYG_033-17a"/>
五月枇杷實青青味尚酸獼猴定撩亂欲待熟時難<hi>聖俞</hi>
　　五言律詩<lb/>
緑暗初迎夏紅殘不及春魏花非老伴盧橘是鄉人井<lb/>
落依山盡巖崕發興新嵗寒君記取松雪有蒼鱗<hi>東坡</hi>
大葉聳長耳一梢堪滿盤茘枝多與核金橘却無酸雨<lb/>
葉低枝重漿流沁齒寒長卿今在否莫遣作園官<hi>誠齋</hi>
　　七言古詩<lb/>
昭陽睡起人如玉妝臺對罷雙蛾緑琉璃葉底黄金簇<lb/>
<pb n="KR3k0028_WYG_033-17b"/>
纎手拈來嗅清馥可人風味少人知把盡春光夏乍熟<lb/>
笑渠梅杏空自忙生被三郎鼓聲促上林此物今安在<lb/>
望斷長安動悲哭飛猿過鳥競捶啄槎牙祗餘枯樹腹<lb/>
<hi>周必大</hi>
　　七言絶句<lb/>
五月枇杷黄似橘誰思茘枝同此時嘉名已著上林賦<lb/>
却恨紅梅未有詩<hi>聖俞</hi>
萬顆金丸綴木稠遺根漢苑識風流也知不作王家瑞<lb/>
<pb n="KR3k0028_WYG_033-18a"/>
朽腐聊關聖主憂<hi>劉屏山</hi>
　　七言八句<lb/>
擊碎珊瑚小作珠鑄成金彈密相扶羅襦襟解春葱手<lb/>
風露氣涼冰玉膚並世身名楊氏子舊家門户北村盧<lb/>
知音未必能知味曽遣青衫淚濕無<hi>方秋崕</hi>
　<lb/>
　<lb/>
　<lb/>
<pb n="KR3k0028_WYG_033-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷六<lb/>
</p>
<p>
</p>
  </div>
<div>
                <head>全芳備祖後集卷七</head>
    <p>
<pb n="KR3k0028_WYG_034-1a"/>
欽定四庫全書<lb/>
　全芳備祖後集卷七　　　宋　陳景沂　撰<lb/>
　　果部<lb/>
　　　柿<lb/>
事實祖<lb/>
　　碎錄<lb/>
柿朱實<hi>説文</hi>俗謂柿有七絶一夀二多隂三無鳥巢四無<lb/>
蟲五霜葉可玩六佳實七落葉肥大<hi>雜爼</hi>梁侯園有烏椑<lb/>
<pb n="KR3k0028_WYG_034-1b"/>
八稜<hi>地理志</hi>
　　紀要<lb/>
鄭䖍好書苦乏紙慈恩寺貯柿葉數屋日取隸書久殆<lb/>
徧<hi>小説</hi>
　　雜著<lb/>
鴻柿若𤓰<hi>七欵</hi>梁侯烏椑之柿<hi>潘岳/賦</hi>椑柿被實于長浦<hi>謝靈</hi>
<hi>運</hi>韓退之青龍寺詩終萹言赤色莫曉其故嘗見小説<lb/>
鄭䖍寓青龍寺乏紙取柿葉書之九月柿葉赤色退之<lb/>
<pb n="KR3k0028_WYG_034-2a"/>
詩乃謂此也<hi>東坡集</hi>
賦詠祖<lb/>
　　五言散句<lb/>
霜天熟柿栗<hi>韓文公</hi>　　　　柿葉緑隂合<hi>白香山</hi>
垂實華林園柿滋味殊絶<hi>劉恭義</hi>
　　五言八句<lb/>
紅葉曽題字烏椑首擅場凍乾千顆蜜尚帶一林霜核<lb/>
有多無底吾衰喜細嘗慙無瓊玖句報意不相當<lb/>
<pb n="KR3k0028_WYG_034-2b"/>
　　七言古詩<lb/>
秋月初吹灰笛管日出夘南暉景短友生招我佛寺行<lb/>
正值芳林紅葉滿光華閃壁見神鬼赫赫炎宫張火傘<lb/>
燃雲燒樹大實駢金烏下啄頳虬卵魂翻眼暈忘處所<lb/>
赤氣冲融無間斷有如流傳上古時九輪照耀乾坤旱<lb/>
二三道士席其間美液屢進玻瓈盌<hi>退之</hi>
　　七言絶句<lb/>
秋林黄葉晚霜嚴熟蒂甘香味獨兼火傘頳虬浪褒拂<lb/>
<pb n="KR3k0028_WYG_034-3a"/>
風標却似色中黔<hi>屏山</hi>
樂府祖<lb/>
　　西江月<lb/>
味遇華林芳蒂色兼陽井沈朱輕匀絳蠟裹團酥不比<lb/>
人間甘露　神鼎十分火棗龍盤三寸紅珠清含氷蜜<lb/>
洗雲腴只恐身輕飛去<hi>仲殊</hi>
　　　棗<lb/>
事實祖<lb/>
<pb n="KR3k0028_WYG_034-3b"/>
　　碎録<lb/>
樲酸棗<hi>孟子注</hi>江東棗大而鋭上者呼為壺棗<hi>注</hi>猶瓠也<lb/>
細腰者今鹿盧棗<hi>爾雅</hi>棗有狗牙雞心牛尾羊角獮猴細<lb/>
腰等名<hi>廣雅</hi>又有赤心之名<hi>鄴中/記</hi>八月剝棗<hi>詩七月</hi>饋食之<lb/>
籩其實棗<hi>周禮</hi>婦人之贄椇榛脯脩棗栗<hi>禮記</hi>安邑千樹棗<lb/>
其人與千户侯等<hi>貨殖傳</hi>信都出御棗<hi>文選註</hi>
　　紀要<lb/>
曽晳嗜羊棗而曽子不忍食羊棗<hi>注</hi>實小而員紫黒色<lb/>
<pb n="KR3k0028_WYG_034-4a"/>
俗呼羊矢棗<hi>孟子</hi>李少君以却老方見上少君曰臣嘗游<lb/>
海上見安期生食棗大如𤓰<hi>漢郊祀志</hi>七月七日西王母見<lb/>
帝設玉門之棗<hi>内傳</hi>尹喜共老子西游王母食以玉文之<lb/>
棗大如瓶<hi>尹傳</hi>景公曰東海中有棗華而不實何也晏子<lb/>
曰昔秦繆公乗舟理天下黄布裹蒸棗至海而㭬其布<lb/>
破墜蒸棗故華而不實公曰吾佯問對曰嬰聞佯問者<lb/>
亦當佯對<hi>晏子春秋</hi>秦饑應侠謂王曰五苑之棗栗請發與<lb/>
之<hi>史記</hi>漢武帝時上林獻棗上以杖擊未央殿前楹呼朔<lb/>
<pb n="KR3k0028_WYG_034-4b"/>
曰上林之棗四十九枚上曰汝何以知之對曰呼朔者<lb/>
上也以杖擊楹者兩木林也曰朔来朔来者棗也叱叱<lb/>
者四十九也上大笑賜帛十疋<hi>外傳</hi>王吉少時居長安其<lb/>
東家有棗樹垂吉庭中吉婦取棗以啖吉吉知之以去<lb/>
婦東家聞而欲伐其樹鄰里止之因請吉令還婦<hi>本傳</hi>魏<lb/>
文帝忌任城王驍壯因在卞太后所共棋並啖棗帝密<lb/>
以毒著諸棗中太后呼水救之不及<hi>本紀</hi>王敦尚武帝舞<lb/>
陽公主如厠見漆箱中盛棗本以塞鼻敦謂厠上下果<lb/>
<pb n="KR3k0028_WYG_034-5a"/>
遂啖之羣婢皆笑之<hi>本傳</hi>蕭琛預御筵醉後梁武帝以棗<lb/>
投琛琛取栗擲上正中面御史中丞在坐帝動色曰此<lb/>
中有人不得如此豈有説耶琛荅曰陛下投臣以赤心<lb/>
臣敢不報以戰栗上笑之<hi>本傳</hi>鄧太師先居永樂有無核<lb/>
棗人不可得永樂道士侯華竊食之<hi>神仙傳</hi>河中永樂縣<lb/>
得無核棗有蘇氏女自少獲而食之不食五穀年五十<lb/>
顔如處子自亂離後莫知所之<hi>同上</hi>石晉朝趙令公瑩家<lb/>
庭有檽棗婆娑異常四遠俱見望氣者話其鄰里云此<lb/>
<pb n="KR3k0028_WYG_034-5b"/>
家今有登宰輔者否其後令公由太原大拜<hi>北夢𤨏言</hi>
　　雜著<lb/>
周文弱枝之棗<hi>潘安仁</hi>信都之棗<hi>魏都</hi>脆若離雪甘如含蜜<lb/>
<hi>傳元</hi>因林制義赤心鯁直藹藹卿士亮此袞職<hi>郭璞讚</hi>棗膏<lb/>
昏鈍<hi>范蔚宗</hi>棗下纂纂朱實離離宛其死矣化為枯枝人<lb/>
生不能行樂何以虚諡為<lb/>
賦詠祖<lb/>
　　五言散句<lb/>
<pb n="KR3k0028_WYG_034-6a"/>
饑食野棗實<hi>傅𤣥</hi>　　　　　紅皺曬簷瓦<hi>韓退之</hi>
棗圃落青璣<hi>韓退之</hi>
棗熟從人打葵荒欲自鋤<hi>杜少陵</hi>
垂花臨碧澗結翠依丹巗<hi>李賀</hi>
　　七言散句<lb/>
堂前撲棗任西鄰<hi>杜少陵</hi>
出籬大棗垂紅淺<hi>李賀</hi>
䔩䔩衣中落棗花<hi>山谷</hi>
<pb n="KR3k0028_WYG_034-6b"/>
久聞牛尾何曽識竊比雞頭意未安<hi>潁濱</hi>
庭前八月梨棗熟一日上樹能千囘<hi>杜少陵</hi>
秋来紅棗壓枝繁堆向君家白玉盤<hi>永叔</hi>
日顆曝乾紅玉輭風枝臺動練羅鮮<hi>黄山谷</hi>
　　五言古詩<lb/>
種桃昔所傳種棗予所欲在實為美果在材為良木餘<lb/>
甘入鄰家尚得饞婦逐況予秋盤中快啖取饜足風苞<lb/>
墜朱繒日顆皺紅玉贄饗古已然豳詩自宜録緬懐青<lb/>
<pb n="KR3k0028_WYG_034-7a"/>
徐間萬樹䕃平陸誰云食之昏慮智乃成俗廣庭觴聖<lb/>
夀以此奉肴䔩願比赤心投皇眀倘予燭<hi>荆公</hi>
浮華齊水麗垂采鄭都竒白粉英靡靡紫色縹離離風<lb/>
揺羊角樹日映雞心枝穀城踰石蜜蓬岳表仙儀已開<lb/>
安邑美永茂玉門垂<hi>梁簡文帝</hi>
棗下何攢攢榮華各有時棗欲初黒時人從四邊来棗<lb/>
適今朝賜誰能仰視之<hi>李善</hi>
黄葉離髙柯丹棗坐自零不惜棗自零念我少弟兄<hi>傅𤣥</hi>
<pb n="KR3k0028_WYG_034-7b"/>
北園有一樹布葉垂重隂外雖多棘刺内實有赤心<hi>後秦</hi>
<hi>趙整</hi>
皮皺似龜手葉小如䑕耳君若作大車輪軸材須此<hi>白香</hi>
<hi>山</hi>
　　五言排律<lb/>
彼美祇園果珎同玉井船後期千歳熟今日萬珠圎地<lb/>
濶仍依信欄深自帶煙結花雖最晚藏核莫如堅大食<lb/>
移根遠畨禺托蒂連舊名稽藥録新實著詩萹甜出諸<lb/>
<pb n="KR3k0028_WYG_034-8a"/>
餳上香居百果前黒腰虚羨爾紅皺豈為然邂逅為公<lb/>
夀婆娑與世延暮鐘催酒散嘶馬引旗旋今作中州瑞<lb/>
原從異國傳何當廣栽植欲以慰饑年<hi>郭功父</hi>
　　七言古詩<lb/>
樹頭陽鳥雞啄来破紅徧地青蠅老青蠅雨濕驚不飛<lb/>
殘棗入泥人不掃西風落盡鳥未歸晉家齒寒空懊惱<lb/>
<hi>聖俞</hi>
謾説山東第二州棗林桑泊負春游城西亦有紅千葉<lb/>
<pb n="KR3k0028_WYG_034-8b"/>
人老簮花却自羞<hi>東坡</hi>
　　　胡桃<hi>松子附</hi>
事實祖<lb/>
　　碎録<lb/>
陳倉胡桃皮薄多肌隂平胡桃大而肥脆<hi>廣志</hi>山胡桃皮<lb/>
厚而堅以斧捶方破<hi>嶺表録</hi>松子樹與中國松樹同但結<lb/>
實大如小栗三角肥甘香美出林邑名曰海松子<hi>嵇氏録</hi>
　　紀要<lb/>
<pb n="KR3k0028_WYG_034-9a"/>
張騫使西域還得胡桃<hi>博物志</hi>漢末大亂宫人小黄門上<lb/>
墓樹上避兵食松柏實遂不復饑舉體生毛亂既平曹<lb/>
操聞而始收養之還食穀米齒落髪白<hi>異苑</hi>
　　雜著<lb/>
三桃表櫻胡之别<hi>潘岳</hi>胡桃本生西域外剛内柔甘實似<lb/>
右腎欲以奉貢<hi>晉劉滔</hi>
賦詠祖<lb/>
　　七言律詩<lb/>
<pb n="KR3k0028_WYG_034-9b"/>
三韓萬里百株松方丈蓬莱西復東珠玉鏁成千歳實<lb/>
氷霜吹落九秋風酒邉腷膊牙車響座上須臾漆<graphic n="KR2721" url="https://raw.githubusercontent.com/kanripo/KR-Gaiji/master/images/KR2721.png" mimeType="image/png"/>空<lb/>
新果新嘗正新暑繡衣使者念山翁<hi>誠齋</hi>
　　七言絶句<lb/>
皺殻傾来紫麥新中藏漿水不勝春如桃松實何曽喫<lb/>
却嚼秋風柏子仁<hi>誠齋</hi>
　　　栗<lb/>
事實祖<lb/>
<pb n="KR3k0028_WYG_034-10a"/>
　　碎録<lb/>
隰有栗<hi>山樞</hi>樹之榛栗<hi>詩/</hi>饋食之籩其實栗<hi>周禮</hi>女贄不過<lb/>
榛栗棗脩<hi>左傳</hi>燕秦千樹栗其人與千户侯等<hi>漢書</hi>中山好栗<lb/>
<hi>何晏</hi>諸暨産如拳之栗<hi>地理志</hi>有人脚弱啖栗數升遂能行<lb/>
<hi>本草</hi>
　　紀要<lb/>
古者獸多人少皆巢居以避之晝食橡栗夜棲樹上故<lb/>
稱有巢氏<hi>莊子</hi>哀公問社於宰我宰我對曰夏后氏以松<lb/>
<pb n="KR3k0028_WYG_034-10b"/>
殷人以柏周人以栗曰使民戰栗<hi>魯論</hi>宋有狙公者養狙<lb/>
成羣曰與若茅栗也朝三而暮四足乎衆狙皆怒曰朝<lb/>
四而暮三足乎衆狙皆喜<hi>列子</hi>宋劉秀之為丹陽尹先是<lb/>
秀之從叔穆之為尹與子弟宴㕔事上㕔柱有一穴穆<lb/>
之謂曰汝等試以栗遥擲柱入穴者必得此郡秀之入<lb/>
焉後果騐<hi>世説</hi>王泰之幼敏悟數歳時祖母散栗於牀羣<lb/>
兒競逐之泰之獨不取人問其故荅曰不取當自得賜<lb/>
人皆異之<hi>世說</hi>殷七七名文祥能造須臾酒<hi>一名逡巡酒</hi>開<lb/>
<pb n="KR3k0028_WYG_034-11a"/>
頃刻花嘗於一官僚處飲酒取栗散于官妓皆聞異香<lb/>
惟笑七七者綴栗于鼻不可脱但聞臭氣且狂舞粉黛<lb/>
狼籍人為陳過栗方墜<hi>小説</hi>
　　雜著<lb/>
人有折蔡氏祠前栗者故蔡邕作賦云何根莖之豐美<lb/>
嗟大折以摧傷<hi>蔡邕</hi>樼栗罅發<hi>蜀都賦</hi>
賦詠祖<lb/>
　　五言散句<lb/>
<pb n="KR3k0028_WYG_034-11b"/>
採栗女猿窟<hi>韋大司</hi>　　　　穰多栗過拳<hi>杜少陵</hi>
山家蒸栗煖<hi>杜少陵</hi>　　　　夜火爆山栗<hi>歐陽永叔</hi>
霜天熟柿栗收拾不妨遲<hi>韓退之</hi>
山栗多瑣碎羅生雜橡栗<hi>杜少陵</hi>
　　七言散句<lb/>
園收芋栗未全貧<hi>杜少陵</hi>
嵗收橡栗隨狙公<hi>杜少陵</hi>
山栗似拳應自飽<hi>潁濱</hi>
<pb n="KR3k0028_WYG_034-12a"/>
　　五言古詩<lb/>
金莖氣已勁霜實繁林梢尺素走下隸一奩来逺郊中<lb/>
黄比玉質外刺同芡苞<hi>聖俞</hi>
天師攜此種至自上饒遠當時千七樹髙榦寄孤巘蒼<lb/>
蓬蒺䔧大紫殻梹榔輭蜀都名果中推之為上選<hi>文與可</hi>
　　七言絶句<lb/>
老去自添腰脚病山翁服栗舊傳方客来為説朝和晚<lb/>
三咽徐收白玉漿<hi>潁濱</hi>
<pb n="KR3k0028_WYG_034-12b"/>
逰困歸来訪栗園栗園老樹再生孫莫驚頭上見髪白<lb/>
拾栗兒童長㡬畨<hi>石守道</hi>
榾柮無烟雪夜長地爐煨酒熱如湯莫嗔老婦無盤飣<lb/>
笑指灰中芋栗香<hi>范石湖</hi>
　　七言八句<lb/>
樹雜椅桐繼國風莫教林下長蒿蓬共期秋實充腸飽<lb/>
不羨春花轉眼空病起數升傳藥録晨興三咽學仙翁<lb/>
櫻桃浪得銀絲薦一笑纔堪發面紅<hi>朱文公</hi>
<pb n="KR3k0028_WYG_034-13a"/>
　　　銀杏<lb/>
事實祖<lb/>
　　碎録<lb/>
一名鴨脚<hi>草木志</hi>
　　紀要<lb/>
京師無鴨脚樹駙馬王和父自南方移植于其第<hi>歐詩注</hi>
賦詠祖<lb/>
　　五言散句<lb/>
<pb n="KR3k0028_WYG_034-13b"/>
何人栽銀杏青條數尺間<hi>張芸叟</hi>
　　七言散句<lb/>
宣城此物嘗充貢<hi>晁无咎</hi>
　　五言古詩<lb/>
鵞毛贈千里所重以其人鴨脚雖百个得之誠可珍予<lb/>
問得之誰詩老遠且貧霜野橘林實京師寄時新封包<lb/>
雖甚微採掇皆躬親物貴以人貴人賢而棄淪開緘重<lb/>
嗟惜詩以報殷勤<hi>永叔</hi>
<pb n="KR3k0028_WYG_034-14a"/>
鴨脚生江南名實未相浮絳囊因入貢銀杏貴中州致<lb/>
遠有餘力好竒自賢侯因令江上根結實夷門秋始摘<lb/>
纔三四金奩獻凝旒公卿不及識天子百金酬歳久子<lb/>
漸落索索枝上稠主人雅好客贈我比珠投博望昔所<lb/>
徙葡萄安石榴想其初来時厥價與此侔今也徧中國<lb/>
籬邉及牆頭物性久雖在人情逐世流惟當記其始後<lb/>
世知来由是亦史官法豈徒續君謳<hi>永叔</hi>
北人見鴨脚南人見胡桃識内不識外疑若橡栗苞鴨<lb/>
<pb n="KR3k0028_WYG_034-14b"/>
脚類緑李其名因葉髙吾鄉宣城郡多以此為勞種樹<lb/>
三十年結子防山猱剥核手無膚持置官省曹今喜生<lb/>
都下薦酒厭葡萄初聞帝苑夸又復主第褒纍纍誰採<lb/>
掇玉椀上金鰲金鰲文章宗分贈我已叨豈無異鄉感<lb/>
感此微物遭一世走塵土鬢邉得霜毛<hi>聖俞</hi>
　　五言古詩散聨<lb/>
百歳蟠根地雙隂淨梵居凌雲枝已密似樸葉非疎<hi>聖俞</hi>
魏帝昧遠圗於吳求鴨脚乃為吳人料重玩志已惬江<lb/>
<pb n="KR3k0028_WYG_034-15a"/>
南有佳木修聳入天揷葉如欄邉跡子剝杏中甲持之<lb/>
奉漢宫百果不相壓<hi>劉原父</hi>
　　七言古詩散聨<lb/>
鴨脚半熟色猶青紗囊馳寄江陵城城中朱門翰林宅<lb/>
清風六月吹簾旌玉纎雪腕白相照爛銀殻破玻璃眀<lb/>
<hi>張無盡</hi>
　　七言絶句<lb/>
深灰殘火畧相遭小苦微甘韻最髙未必雞頭如鴨脚<lb/>
<pb n="KR3k0028_WYG_034-15b"/>
不妨銀杏伴金桃<hi>誠齋</hi>
　　　榧<lb/>
事實祖<lb/>
　　碎録<lb/>
産信州玉山縣以懐玉得名<hi>東坡詩話</hi>榧子味甘無毒治痔<lb/>
去三蟲<hi>本草</hi>博士獨能名玉榧<hi>晁无咎</hi>
　　五言古詩<lb/>
彼美玉山果餐為金盤實瘴霧脱蠻溪青尊奉佳客客<lb/>
<pb n="KR3k0028_WYG_034-16a"/>
行何以贈一語當加璧祝君如此果徳膏以自澤驅禳<lb/>
三彭仇已我心腹疾願君如此木凜凛傲霜雪斵為君<lb/>
倚几淨滑不煩削物微興不淺此贈毋輕擲<hi>東坡</hi>
榧樹移皆活風霜不變青冢壇雖閴寂向客每丁寧<hi>聖俞</hi>
　　七言古詩<lb/>
老坡文中吼闞聲凛凛當如對英峙琅然諷詠興凌雲<lb/>
膛若追攀顙流泚玉山妙唱反寂寥可與言詩有我子<lb/>
裁牋遠餉風露新坐我千尺黄山底初挼𤣥殻出氷霜<lb/>
<pb n="KR3k0028_WYG_034-16b"/>
小嚼清香泛窻几已輕魏帝昵蒲菊肯許唐賢魁緑李<lb/>
極知入口無正味苦淡甘酸各矜美不經真識為品題<lb/>
此物初焉㡬不齒青青有用拔蒿莱白粲無瑖腐糠粃<lb/>
士懐環瑞勿自神邂逅飛沈同一理子才超然會煜然<lb/>
外澤中貞期是似味果固已驅煩邪味道更須論骨髓<lb/>
<hi>屏山</hi>
平林常常談俚蠻玉山之産升金盤其中一樹斷崖立<lb/>
石乳䕃根多歳寒<hi>楊東山</hi>
<pb n="KR3k0028_WYG_034-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0028_WYG_034-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集巻七<lb/>
</p>
<p>
</p>
  </div>
<div>
                <head>全芳備祖後集卷八</head>
    <p>
<pb n="KR3k0028_WYG_035-1a"/>
欽定四庫全書<lb/>
　全芳備祖後集卷八　　　宋　陳景沂　撰<lb/>
　　果部<lb/>
　　　𤓰<lb/>
事實祖<lb/>
　　碎録<lb/>
瓞瓝其紹瓞<hi>注</hi>俗呼瓝𤓰為瓞紹者𤓰蔓緒亦著子<lb/>
但小如瓝耳<hi>爾雅</hi>緜緜𤓰瓞<hi>詩/</hi>七月食𤓰<hi>七月</hi>為天子削𤓰<lb/>
<pb n="KR3k0028_WYG_035-1b"/>
者副之巾以絺<hi>注</hi>披偪反析也四析之也以巾覆焉<lb/>
為國君者華之巾以綌<hi>注</hi>華中裂也音話　為大夫累<lb/>
之<hi>注</hi>累倮也不巾覆　士㚄之<hi>注</hi>不中裂横截去㚄而<lb/>
已　庶人齕之<hi>注</hi>齕者齧也　𤓰祭上環食中棄所操<lb/>
環𤓰頭也祭先也<hi>禮記</hi>委人掌聚瓜瓠<hi>周禮注</hi>婦人之贄𤓰<lb/>
桃李梅<hi>禮</hi>吾豈匏𤓰也哉焉能繫而不食<hi>魯論</hi>七月七日<lb/>
設𤓰于庭中以乞巧有蟢子布網于𤓰上則為得巧<hi>歳時</hi>
<hi>記</hi>西𤓰契丹破囘紇得此種以牛糞覆棚而種大如中<lb/>
<pb n="KR3k0028_WYG_035-2a"/>
國木𤓰味甘可生食<hi>五代記</hi>
　　紀要<lb/>
齊侯使連稱管至父戍葵丘𤓰時而往及𤓰而代<hi>左傳</hi>曽<lb/>
子芸𤓰而誤傷其根曽晳怒大杖擊其背曽子仆地有<lb/>
頃乃蘇孔子聞之告門弟子曰參来勿納也曽子使人<lb/>
請於孔子孔子曰舜之事瞽瞍遇小棰則受大杖則走<lb/>
今參事父委身以待暴怒身死陷父於不義不孝孰大<lb/>
焉<hi>家語</hi>初刑史子臣請宋景公曰從今以往五祀日臣死<lb/>
<pb n="KR3k0028_WYG_035-2b"/>
後五年五月丁亥吳亡以後五祀八月辛巳君薨刑史<lb/>
子臣死日朝見景公夕而死吳亡景公懼惡刑史子臣<lb/>
之言將死日乃逃于𤓰園遂死焉<hi>古文瑣言</hi>始皇密令種𤓰<lb/>
于驪山硎谷中温處𤓰實成使人上言曰𤓰冬實有詔<lb/>
下博士諸生説之人人各異使往視之儒生皆至方相<lb/>
難不決因發機從上填之以土皆壓死<hi>史</hi>邵平故秦東<lb/>
陵侯秦滅後為布衣種𤓰長安城𤓰有五色甚美世謂<lb/>
之東陵𤓰又云青門𤓰<hi>蕭何傳</hi>西王母謂上元夫人曰造<lb/>
<pb n="KR3k0028_WYG_035-3a"/>
朱陵山食靈𤓰其味甚好憶此味已七千年矣<hi>漢武内傳</hi>梁<lb/>
大夫宋就為邊令與楚鄰界梁楚邊亭皆種𤓰梁亭劬<lb/>
力溉灌其𤓰美楚人窳而希其灌其𤓰惡楚令以梁𤓰<lb/>
之美怒因往夜竊搔梁𤓰梁覺欲往報搔楚𤓰宋就曰<lb/>
是啓怨之漸也乃遣人夜往潛為楚灌𤓰楚旦往則𤓰<lb/>
已灌伺而察之乃梁亭為之也楚人大悦因具聞楚王<lb/>
楚王因謝以重幣梁楚之歡由宋就也<hi>新書</hi>五原蔡綖入<lb/>
山而還謂家人曰崑崙有玉𤓰光眀洞徹而堅剛須以<lb/>
<pb n="KR3k0028_WYG_035-3b"/>
玉井水洗之即軟可食<hi>抱朴子</hi>馬湘有道術嘗於江南刺<lb/>
史馬植坐上冬月以酒杯盛土種𤓰須臾引蔓生實食<lb/>
之甚美<hi>神仙傳</hi>徐光能行術千里市𤓰促辦丈地種之俄<lb/>
而𤓰生蔓開花結實乃取食之甚美<hi>同上</hi>後漢曹娥父溺<lb/>
死娥見𤓰浮而得屍<hi>㑹稽志</hi>孫鍾富春人與母居至孝篤<lb/>
信種𤓰為業忽有三少年来乞𤓰為鍾定墓地出門悉<lb/>
化為白鶴飛去<hi>幽㝠録</hi>姚俊種𤓰菜灌園以供衣食時人<lb/>
或餉一無所受<hi>吳録</hi>步騭避難江南單身窮困種𤓰自給<lb/>
<pb n="KR3k0028_WYG_035-4a"/>
<hi>呉志</hi>晉桑虞家園𤓰熟有人踰園盜之虞見園籬多棘刺<lb/>
使人為開道及盜負𤓰出見道通乃送𤓰叩頭虞與𤓰<lb/>
勿罪<hi>史</hi>滕曇恭年五歳母患熱病思食涼𤓰土俗不産<lb/>
恭歴訪不得俄過一桑門曰我有雙𤓰分一相遺舉家<lb/>
驚異<hi>南史</hi>韓虞敏兄弟早孤並有孝性家貧無以營葬共<lb/>
種半畝𤓰朝採暮又生遂辦𦵏事<hi>史</hi>梁杜昉亡髙祖方<lb/>
食𤓰聞之悲不自勝<hi>史</hi>唐太宗食𤓰美思杜如晦以其<lb/>
半遣使祭之<hi>史</hi>王𢎞義賤時求鄰舍𤓰不與及為御史<lb/>
<pb n="KR3k0028_WYG_035-4b"/>
詭言園有白兔本縣為集人捕捉畦無遺蔓李昭徳曰<lb/>
昔聞蒼鷹獄吏今有白兔御史<hi>史</hi>代宗皇后沈氏當史<lb/>
思眀之亂失后所在徳宗即位令咨訪髙力士女嘗從<lb/>
后遊年貌相似后常削脯哺帝傷左指髙女亦剖𤓰傷<lb/>
左指<hi>史</hi>武儒衡議論勁正有風節時元稹恃宦官知制<lb/>
誥衡鄙厭之會食𤓰蠅集其上衡揮以扇曰適從何處<lb/>
来遽集于此一座失色<hi>史</hi>陸贄隨帝幸梁有獻𤓰果者<lb/>
帝嘉其意欲授以官贄不可奏曰爵位天下之公器不<lb/>
<pb n="KR3k0028_WYG_035-5a"/>
可輕也今獻𤓰一器果一盛則授官後忘軀命者何以<lb/>
勸哉<hi>史</hi>後周王熊與客食𤓰削𤓰皮侵肉熊意嗛之及<lb/>
𤓰皮落引手就地取而食之客有愧色<hi>史</hi>吕文穆蒙正<lb/>
在龍門讀書一日行伊水上見賣𤓰者意欲得之苦無<lb/>
錢其人遺一枚公悵然食之後作相買園洛城東南下<lb/>
直伊水起亭以饐𤓰為名不忘貧賤也<hi>聞見録</hi>
賦詠祖<lb/>
　　五言散句<lb/>
<pb n="KR3k0028_WYG_035-5b"/>
成畦爛文𤓰<hi>韓退之</hi>　　　　秋𤓰未落蒂<lb/>
澄澈甘𤓰濯　　　　　　茶𤓰留客遲<lb/>
破𤓰霜落指<hi>杜少陵</hi>　　　　𤓰嚼水晶寒<lb/>
甘𤓰抱苦蒂<hi>古詩</hi>　　　　　霜蔓縋寒𤓰<lb/>
辰日宜種𤓰<hi>山谷</hi>
瘦地翻宜栗陽坡可種𤓰<lb/>
浮沈亂氷玉落刄嚼氷霜<lb/>
清冷氷有味甘潤玉多漿<hi>李待制</hi>
<pb n="KR3k0028_WYG_035-6a"/>
惟應種𤓰地分我讀書功<hi>趙紫芝</hi>
　　七言散句<lb/>
豈傍青門學種𤓰<hi>杜少陵</hi>
每見秋𤓰憶故園<lb/>
翠𤓰碧李沈玉甃<lb/>
　　五言古詩<lb/>
江間雖炎瘴𤓰熟亦不早栢公鎮䕫國滯霧滋一掃食<lb/>
新先戰士共少及溪老傾筐蒲鴿青滿眼顔色好竹竿<lb/>
<pb n="KR3k0028_WYG_035-6b"/>
接嵌竇引注来鳥道沈浮亂氷玉愛惜如芝草落刄嚼<lb/>
氷霜開懐慰枯槁許以秋蒂除仍㸔小童抱東陵跡蕪<lb/>
絶楚漢休征討園人非故侯種此何草草<hi>杜少陵</hi>
昔聞東陵𤓰近在青門外連修距阡陌子母相鈎帶<hi>阮籍</hi>
種𤓰黄臺下𤓰熟子離離一摘使𤓰好再摘使𤓰稀三<lb/>
摘猶自可四摘抱蔓歸<hi>李泌</hi>
夏膚已粗皺秋蒂熟將脱不辭抱蔓歸聊慰相如渇<hi>范石</hi>
<hi>湖</hi>
<pb n="KR3k0028_WYG_035-7a"/>
獨酌聖賢酒新嘗子母𤓰丁寧林下友莫道故侯家<hi>誠齋</hi>
氷泉浸緑玉霜刄破黄金涼冷消晚暑清甘洗渇心<lb/>
　<lb/>
　　五言八句<lb/>
病骨那禁暑寒年更作愁有風依舊熱初伏㡬時秋𤓰<lb/>
葉誰新餉饞涎小忍休金盆井花水且看玉雙浮<hi>誠齋</hi>
風露盈籃至甘香隔壁聞緑團甖一揑白裂玉平分蘚<lb/>
甃開氷叚梅山失火雲老夫供晚酌不用辦羶葷<lb/>
<pb n="KR3k0028_WYG_035-7b"/>
　　七言絶句<lb/>
事去人亡迹自留黄花緑蒂不勝愁誰能更向青門外<lb/>
秋草茫茫覓故侯<hi>劉長卿</hi>
故人夙有𤓰畦約走送藍輿百里間翠甒瓊罌纔一握<lb/>
極知風味勝黄斑<hi>劉屏山</hi>
柘漿溜溜香浮玉蘇水沈沈色弄金那似甘𤓰能破暑<lb/>
一盤霜雪洗清襟<lb/>
碧團到眼舌生津三載深慚拜賜頻莫怪尊前最知味<lb/>
<pb n="KR3k0028_WYG_035-8a"/>
東陵自是種𤓰人<hi>劉漫塘</hi>
　　七言律詩<lb/>
暑軒無物洗煩蒸百果凡材得我憎蘚井筠籠浸蒼玉<lb/>
金盤碧筯薦寒氷田中誰問不納履坐上適来何處蠅<lb/>
此理一杯分付與我思明哲在東陵<hi>山谷</hi>
𤓰疇暑雨亂花飛美實蠲煩喜及時蘚井筠籠香發越<lb/>
金刀玉手翠離披侯家昔見連阡盛寳肆徒誇厚貌竒<lb/>
珍重故人分送意臨風宛似對竒姿<hi>屏山二首</hi>
<pb n="KR3k0028_WYG_035-8b"/>
呼兒急走送筠簟敵暑惟應此物堪一握青瑶含秀潤<lb/>
滿矜寒雪沍清甘虞園底用修鄰怨剪棘聊應益盜慚<lb/>
他日倘收遺辦種離離虎掌徧山南<lb/>
一杯山茗雪花白數片甘𤓰碧玉香但得心閒無箇事<lb/>
人生何地不清涼<hi>虞以良</hi>
樂府祖<lb/>
　　壺中天<lb/>
東陵美景有輕煙和月斜風吹雨一種龍鬚隨地轉不<lb/>
<pb n="KR3k0028_WYG_035-9a"/>
學絲蘿兒女結就蒲青收來掌握猶帶金盤露拍浮金<lb/>
井水花零亂飛舞　誰信六月飄霜破開落刄散銀絲<lb/>
金縷冷碧淒香縈齒頰洗我塵襟煩暑杜老吟詩已公<lb/>
留客此興無今古安期非誕世間有棗如許<hi>鄭松窓</hi>
　　青門引<lb/>
手種團團玉香起日晴初熟金刀錯落曉霜寒十分風<lb/>
味獨向暑天足　唐君去後雲空谷異事傳流俗刀圭<lb/>
倘是神仙藥地皮捲盡猶飛肉<hi>馬古洲</hi>
<pb n="KR3k0028_WYG_035-9b"/>
　　小重山<lb/>
碧水浮𤓰紋簟前只知閒枕手不成眠晚雲如火雨晴<lb/>
天輕雲逺亭外一聲蟬　池館幾年年倚欄催小艇採<lb/>
新蓮多情還到芰荷邊應相憶折藕㸔絲牽<hi>施叔用</hi>
　　　木瓜<lb/>
事實祖<lb/>
　　碎録<lb/>
楙木瓜也<hi>爾雅</hi>宣州人種蒔滿山谷如實成則鏃紙薄其上<lb/>
<pb n="KR3k0028_WYG_035-10a"/>
夜露日曝漸而變紅花如生本州以充貢焉<hi>本草</hi>投我以木<lb/>
瓜報之以瓊琚<hi>詩</hi>孔子曰吾于木瓜見苞苴之禮行<hi>詩注</hi>
　　紀要<lb/>
唐元獻皇后思食酸味明皇以告張説因進經袖出木<lb/>
𤓰以獻<hi>明皇雜紀</hi>崔涓守杭州湖上飲餞客有獻木𤓰所未<lb/>
嘗有也有中使即袖歸曰禁中未嘗有宜進於上頃之<lb/>
解舟而去守懼得罪欲輟飲官妓作酒糾者白守某度<lb/>
木𤓰經宿必委中流也會送者還云果潰爛棄之矣守<lb/>
<pb n="KR3k0028_WYG_035-10b"/>
異其言召問之曰此物芳脆易損必不能入獻守取香<lb/>
錦賚之<hi>唐語林</hi>
　　雜著<lb/>
為中州之嘉禾<hi>何承天木𤓰賦</hi>木𤓰神能降時雨<hi>杜牧之</hi>
賦詠祖<lb/>
　　五言古詩<lb/>
商州楚地户宛在江漢偏草木已漸包果實尤可憐木<lb/>
𤓰大如拳橙橘家家懸隔崖有宿葉黄紫凝霜煙髙秋<lb/>
<pb n="KR3k0028_WYG_035-11a"/>
萬嶂出一望通鄖川都邑雖僻陋来者多名賢<hi>張芸叟</hi>
百果多甘酸或由人所植木𤓰聞衛詩贈好非玉色投<lb/>
此瓊琚報盖重車馬飾幸資藥品用少助宣調力南土<lb/>
佳文章中州異肥瘠<hi>聖俞</hi>
客心自酸楚况對木𤓰山<hi>李白</hi>
　　五言絶句<lb/>
金平蜀路逺玉樹帝城春榮擢華堂裏逢迎欠主人<hi>劉禹錫</hi>
沈沈黛色濃糝糝金沙絢却笑宣州房競作紅妝面<hi>范致</hi>
<pb n="KR3k0028_WYG_035-11b"/>
<hi>能</hi>
　　七言絶句<lb/>
晝漏沈沈捲瑣幃西園東觀閲芳菲繁花滿樹似留客<lb/>
應為主人休濣歸<hi>權載之</hi>
古言疾癘由卑濕木實能醫見藥書有力與人銷患難<lb/>
無心望爾報瓊琚<hi>張芸叟</hi>
簇簇紅葩間緑荄陽和閒暇不湏催天教爾艷足竒絶<lb/>
不與夭桃次第開<lb/>
<pb n="KR3k0028_WYG_035-12a"/>
天下宣州花木𤓰日華沾液綉成花何須堠子强呈界<lb/>
自有瓊琚先報衙<hi>楊廷秀</hi>
樂府祖<lb/>
　　蝶戀花<lb/>
暈緑抽芽新葉鬭掩映嬌紅脈脈羣芳後京兆畫眉樊<lb/>
素口風姿别是閨房秀　新篆題詩霜實就換得瓊琚<lb/>
心事偏長久應是春来初覺有丹青傳得厭厭瘦<hi>王道輔</hi>
　　　李<lb/>
<pb n="KR3k0028_WYG_035-12b"/>
事實祖<lb/>
　　碎録<lb/>
或朱或黄<hi>傅𤣥賦</hi>駁赤李<hi>爾雅</hi>上林苑有紫李青綺李青房<lb/>
李緑李顔淵李合枝李羌李朱李車下李燕李侯李蠻<lb/>
李<hi>西京雜記</hi>麥李細小青鐸李肥黏茹似鐸有離<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>李有橑<lb/>
李有熟李必先劈裂有黄扁李有䑕李可以染有員丘<lb/>
紅李<hi>廣志</hi>杜陵有金李<hi>述異/記</hi>丘中有李<hi>詩/</hi>報之以李<hi>詩</hi>李<lb/>
直方品題果子以緑李為首<hi>國史補</hi>
<pb n="KR3k0028_WYG_035-13a"/>
　　紀要<lb/>
陳仲子居於陵三日不食井上有李螬食實者過半矣<lb/>
匍匐往將食之三咽然後耳有聞目有見也<hi>孟子</hi>李將軍<lb/>
恂恂如鄙人死之日知與不知皆為流涕其忠誠信于<lb/>
士大夫如此諺云桃李不言下自成蹊此言雖小可以<lb/>
喻大<hi>李廣傳</hi>琳國多生玉葉李五千歳一熟韓終嘗食之<lb/>
亦名韓終李<hi>洞冥記</hi>房陵朱仲有李園三十六所<hi>閒居賦注</hi>和<lb/>
嶠性至儉家有好李求之與不過數枚王濟候其上直<lb/>
<pb n="KR3k0028_WYG_035-13b"/>
率羣少詣園共啖之伐樹送一車與和公惟笑而已<hi>語林</hi>
王安豐有好李嘗賣之恐人得種鑚其核<hi>世説</hi>王戎字濬<lb/>
冲年七歳與羣児戲于道側見李多實等輩競取之戎<lb/>
獨不取或問故戎曰李在道旁而多子必苦也取之果<lb/>
然<hi>晉書</hi>五原蔡綖入山而還語家人云到崑崙山有玉李<lb/>
形如世間者光明洞澈而堅以玉井水洗之即軟可以<lb/>
食<hi>抱朴子</hi>李義典選請謁不行時人語云李下無蹊徑<hi>太傳</hi>
来禽王羲之帖云青李来禽日給籐子皆囊盛為佳函<lb/>
<pb n="KR3k0028_WYG_035-14a"/>
封多不生足下所疏云此果佳可為致子當轉之吾篤<lb/>
喜果今在田里惟以此故速為致此子則大恵也洪玉<lb/>
父云来禽以味甘来衆禽也<hi>法帖</hi>永徽中魏郡村人王方<lb/>
于江中灘上得一小樹埋之及長乃林檎也實大如小<lb/>
黄瓠色白如玉間有朱㸃三四又如纈狀實為竒果光<lb/>
眀瑩澈又甚甘美王謹為曹州刺史得之獻于王貢于<lb/>
髙宗似朱柰又名五色林檎上大重之賜王文林郎名<lb/>
曰文林果　嘉慶子東都嘉慶坊有李樹其實甘鮮為<lb/>
<pb n="KR3k0028_WYG_035-14b"/>
亰都之美果故稱嘉慶子<hi>西京記</hi>
　　雜著<lb/>
潛實内結豐肌外盈翠質味實形隨運成<hi>傅𤣥賦</hi>沈朱李<lb/>
于寒氷<hi>魏文帝</hi>中山之縹李<hi>陸士衡</hi>
賦詠祖<lb/>
　　五言散句<lb/>
夏季沈朱實<hi>謝元暉</hi>　　　　朱李沈不冷<hi>韓退之</hi>
道旁多苦李<hi>韓退之</hi>　　　　輕籠熟李香<hi>杜少陵</hi>
<pb n="KR3k0028_WYG_035-15a"/>
粧濃酒漸醺<hi>鄭谷</hi>
右軍好佳果墨帖求来禽<hi>梅聖俞</hi>
　　七言散句<lb/>
氷盤夏薦碧實脆<hi>韓退之</hi>
碧李翠𤓰沈玉漿<lb/>
朱李扶疎禽自来<hi>東坡</hi>
野桃山杏水林檎<hi>香山</hi>
曽見繁英出縹牆更將朱實奉華堂<hi>宋景文</hi>
<pb n="KR3k0028_WYG_035-15b"/>
主人將膽無猜忌果下逰人但整冠<hi>陶弼</hi>
東坡先生未歸時自種来禽與青李<hi>東坡</hi>
熟果無時風自落半顆迎日鬭鮮紅<hi>蘇邁</hi>
　　五言古詩<lb/>
君子防未然不處嫌疑間𤓰田不納履李下不整冠<hi>顔延</hi>
<hi>年</hi>
桃生露井上李生桃樹旁蟲来齧桃根李樹代桃僵樹<lb/>
木自相代骨肉還相忘<hi>古詩</hi>
<pb n="KR3k0028_WYG_035-16a"/>
青玉冠西海碧石彌外區化為中園實其下成蹊衢色<lb/>
潤房陵縹味奪寒氷朱<hi>沈約</hi>
摘以筠根籠沈以石根泉濛濛粉米落粲粲葉相連<hi>永叔</hi>
　　七言絶句<lb/>
東都緑李萬州栽君子封題我手開把得欲嘗先悵望<lb/>
與渠同别故鄉来<hi>香山</hi>
粲粲来禽已著花芳根誰徙向天涯好看青李相遮暎<lb/>
風味應同逸少家<hi>屏山</hi>
<pb n="KR3k0028_WYG_035-16b"/>
甘露落来雞子大曉風凍作水晶團西川紅錦無此色<lb/>
南海緑羅猶帯酸<hi>誠齋</hi>
枝上離離金彈丸宜隨玉食薦金盤從来物以逺為貴<lb/>
酷愛閩溪荔子丹<hi>謝㓜槃林檎</hi>
喜時能笑醉能歌眉暎青山眼映波舊日美如潘騎省<lb/>
只今瘦似病維摩<hi>誠齋人面子</hi>
　　　柰<lb/>
事實祖<lb/>
<pb n="KR3k0028_WYG_035-17a"/>
　　碎録<lb/>
上林苑有白柰紫柰緑柰<hi>西京雜記</hi>
　　紀要<lb/>
王祥後母庭中有柰著子使祥守視晝驅鳥雀夜驚蟲<lb/>
䑕時雨忽至祥抱柰至昏黒母見之惻然<hi>本傳</hi>
楊愔四世同居庭有柰實落于地羣兒咸爭愔獨坐不<lb/>
顧季父見之曰此兒恬裕似我<hi>三國典略</hi>
王僧孺五歳有饋其父柰者先予僧孺孺曰大人未見<lb/>
<pb n="KR3k0028_WYG_035-17b"/>
不敢先嘗不受<hi>本傳</hi>袁本初時有神出河東號度索君兖<lb/>
州蘇氏母病往禱見一布衣髙冠謂度索君曰昔廬山<lb/>
共食白柰忽已千年日月易流令人悵然布衣去度索<lb/>
君曰此南海李少君也<hi>神仙傳</hi>
　　雜著<lb/>
曹植謝賜表即夕殿中虎賁宣賜臣等冬柰一大奩以<lb/>
柰夏熟今則冬生物以非時為珍恩以絶口為厚<hi>文選</hi>素<lb/>
柰夏成<hi>左思</hi>太冲嗟其夏成子建悵其寒熟<hi>劉孝儀</hi>二柰效<lb/>
<pb n="KR3k0028_WYG_035-18a"/>
丹白之色<hi>潘安仁</hi>
賦詠祖<lb/>
　　五言散句<lb/>
輕籠熟柰香<hi>杜</hi>
山風猶滿把野露及新嘗<lb/>
　　七言散句<lb/>
素柰花開西子面<lb/>
　　五言古詩<lb/>
<pb n="KR3k0028_WYG_035-18b"/>
成都貴素質酒泉稱白麗紅紫奪夏藻裁芳掩春蕙<hi>潘安</hi>
<hi>仁</hi>
累累後堂柰落盡風雨枝行樂偶散步倚杖聊縦窺林<lb/>
葉蔽孤實山鳥曽未知物亦以晦存悟兹身世為<hi>聖俞</hi>
兹情来問予扶病為爾起豈無山茗留獨見庭柰喜<lb/>
　<lb/>
　<lb/>
　全芳備祖後集卷八<lb/>
</p>
<p>
</p>
  </div>
<div>
                <head>全芳備祖後集卷九</head>
    <p>
<pb n="KR3k0028_WYG_036-1a"/>
欽定四庫全書<lb/>
　全芳備祖後集卷九　　　宋　陳景沂　撰<lb/>
　　果部<lb/>
　　　櫻桃<lb/>
事實祖<lb/>
　　碎録<lb/>
楔荆桃今櫻桃也<hi>爾雅</hi>一名含桃以鶯鳥所含故名<hi>吕氏春秋</hi>
一名朱桃一名麥英<hi>本草</hi>實深紅色者名朱櫻正黄眀者<lb/>
<pb n="KR3k0028_WYG_036-1b"/>
名蠟櫻<hi>同上</hi>仲夏之月天子羞以含桃薦寢廟<hi>月令</hi>黎舉欲<lb/>
以棖子臣櫻桃但恨不同時<hi>金城記</hi>李直方第果品以櫻<lb/>
桃第三<hi>國史補</hi>
　　紀要<lb/>
漢恵帝出離宫叔孫通曰古者春嘗果方今櫻桃熟可<lb/>
獻陛下勅取櫻桃獻宗廟上許之<hi>漢書</hi>後漢眀帝于月夜<lb/>
宴羣臣于園大官進櫻桃以赤瑛為盤月下視之盤與<lb/>
桃同色羣臣笑云是空盤也<hi>漢書</hi>唐三月宰相有櫻筍厨<lb/>
<pb n="KR3k0028_WYG_036-2a"/>
時為最盛<hi>史</hi>唐新進士有櫻桃宴<hi>摭言</hi>帝命侍臣升殿食<lb/>
櫻桃並盛以琉璃和以杏酥飲酴醿酒<hi>景龍記</hi>唐文宗即<lb/>
位因内園進櫻桃以奉三宫又景龍文館記上與侍臣<lb/>
于樹下摘櫻桃恣食大陳宴集奏宫樂至暝人賜朱櫻<lb/>
兩籠　天寳初有范陽盧子在東都下第春暮逰僧舍<lb/>
有僧開講盧詣講筵至精舍有青衣攜一籠櫻桃因與<lb/>
同餐青衣云娘子姓盧問之即盧子再從姑也因隨之<lb/>
即夢為御史大夫為相經三十年却到昔逢攜櫻桃青<lb/>
<pb n="KR3k0028_WYG_036-2b"/>
衣精舍門遂下馬升殿禮佛忽然昏醉聞講師云何久<lb/>
不起乃見身著白衫服飾如故問其僕曰日己午矣<lb/>
李希烈始入汴聞户曹㕘軍竇良女美强取之嘗稱陳<lb/>
仙竒忠勇可用而妻亦竇姓願為姊姒以固其夫希烈<lb/>
許諾及希烈死其子不發䘮欲悉誅諸將自立未决有<lb/>
獻含桃者竇請分遺仙竒因蠟帛丸雜果中出所謀仙<lb/>
竒大驚因率兵入斬之<hi>並異聞録</hi>蕭頴士李林甫欲用之乃<lb/>
召見時頴士居母䘮即縗麻而謁林甫甫素不識見衰<lb/>
<pb n="KR3k0028_WYG_036-3a"/>
麻即令斥去頴士乃為伐櫻桃詩以刺林甫云<hi>唐史</hi>
　　雜著<lb/>
擢無用之弱質因本枝而自芘汨羣林而非據専階庭<lb/>
之右地雖先寢而或薦豈和羮之正味<hi>頴士句</hi>惟櫻桃之<lb/>
為桃先百果而含榮鳥終食而使墮雨薄洗而先零<hi>後梁</hi>
<hi>宣帝</hi>為樹則多實為果則先熟<hi>傳咸/句</hi>集繁星而積耀<hi>桞文</hi>
賦詠祖<lb/>
　　五言散句<lb/>
<pb n="KR3k0028_WYG_036-3b"/>
殘櫻落紅珠<hi>香山</hi>　　　　　櫻桃千子紅<hi>温岐</hi>
倒流映碧叢㸃露擎朱實<hi>梁簡文</hi>
朱顔含遠日翠色影長津<hi>唐太宗</hi>
甘為舌上露暖作腹中春<hi>香山</hi>
紅櫻盈眼日白髪滿頭時<lb/>
賞應歌杕杜歸及薦櫻桃<hi>杜少陵</hi>
赤墀櫻桃枝𨼆映銀絲籠<lb/>
流鶯猶故在爭得諱含来<hi>李商𨼆</hi>
<pb n="KR3k0028_WYG_036-4a"/>
惜看充鳯實痛已被鶯噙<lb/>
朱實鳥含盡青樓人未歸<lb/>
何因古樂府惟有鄭櫻桃<lb/>
昔遊為櫻笋東道盡鴛鴦<hi>東坡</hi>
味兼羊酪美食厭楚梅酸<hi>聖俞</hi>
昨日酪將盡今朝櫻可餐<lb/>
並蒂隨宜好連心著意紅<hi>陳後山</hi>
已驚變濃緑忽更垂繁紅<hi>劉原父</hi>
<pb n="KR3k0028_WYG_036-4b"/>
磊落火齊珠參差珊瑚叢<lb/>
　　七言散句<lb/>
櫻桃爛熟滴階紅<hi>東坡</hi>
鳥偷飛處<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>將火人爭摘時踏破珠<hi>香山</hi>
朱櫻此日垂朱實郭外誰家負郭田<hi>杜少陵</hi>
捧盤小吏初宣勅當殿羣臣共拜恩<hi>張籍</hi>
昨日南園新雨後櫻桃花發舊時枝<lb/>
飽食不須愁内熱大官還有蔗漿寒<hi>王維</hi>
<pb n="KR3k0028_WYG_036-5a"/>
蓬莱羽客如相訪不是偷桃一小兒<hi>張祐</hi>
聞道今人好顔色神農本草自應知<hi>崔興</hi>
石榴未拆梅猶小愛此山花四五枝<hi>張祐</hi>
祇道朱櫻纔弄蕊及来幽圃已殘枝<hi>聖俞</hi>
朱櫻再食雙盤日紫禁重頒四月時<lb/>
盤中宛轉眀珠滑舌上逡巡絳雪消<hi>頴濱</hi>
傾盤的爍沾朝露出袖熒煌得寳珠<hi>陳後山</hi>
敢限東君少才思不留檀口待櫻桃<hi>王元之</hi>
<pb n="KR3k0028_WYG_036-5b"/>
階翻紅藥曽重見勅賜櫻桃亦屢經<hi>周益公</hi>
草草杯盤莫笑貧朱櫻羊酪也嘗新<hi>放翁</hi>
紅質離離壓彩枝熒煌珠琲粲姜㽔<hi>張俞</hi>
　　五言古詩<lb/>
含桃丹更圎輕質觸必碎外有千粒珠中藏半泓水何<lb/>
人弄好手萬顆掦虚脆印成花鈿薄染作氷澌紫此果<lb/>
非不多此味良獨美<hi>誠齋</hi>
朝光破溪隂喧鳥聲交加櫻桃此時盛滿樹紛彩霞當<lb/>
<pb n="KR3k0028_WYG_036-6a"/>
户仍拂簾參差自相遮<hi>劉原父</hi>
前来過南京麥老櫻桃熟今来舊遊處櫻麥半黄緑<hi>東坡</hi>
　　五言絶句<lb/>
並蒂隨宜好連心稱意紅只堪驚老眼持此與誰同<hi>誠齋</hi>
火齊寳瓔絡垂於緑繭絲幽禽都未覺和露折新枝<hi>范石</hi>
<hi>湖</hi>
　　五言八句<lb/>
故人憐一老輟食寄三山厚味非貧具先嘗愧客間甘<lb/>
<pb n="KR3k0028_WYG_036-6b"/>
酸俱可口衰白不宜顔好句那能寄情深未覺慳<hi>陳後山</hi>
緑樹帶朱實駈禽費彈丸獨先諸果熟堪奉五侯餐猩<lb/>
血和瓊液蠙珠走玉盤同時得同賞芍藥滿雕欄<hi>戴石屏</hi>
　　五言律詩<lb/>
清曉趨丹禁紅櫻降紫宸驅禽養得熟和葉摘来新圎<lb/>
轉盤傾玉鮮眀籠透銀内園題兩字西掖賜三臣熒惑<lb/>
精華赤醍醐氣味真如珠未穿孔似火不燒人瓊液酸<lb/>
甜足金丸大小匀偷須防曼倩惜莫擲安仁已懼長尸<lb/>
<pb n="KR3k0028_WYG_036-7a"/>
禄仍驚數食珍最慚恩未報飽餵不才身<hi>香山</hi>
忍用熏酥酪從將洗玉盤流年如可駐何必九華丹<hi>杜牧</hi>
<hi>之</hi>
離宫時薦畢樂府艷歌新石髓疑秦洞珠胎剖漢津三<lb/>
桃聊並列百果獨先春清籞来君賜琱盤助席珍甘餘<lb/>
應受和圜極豈能神楚客便羊酪歸期負紫蓴<hi>楊億</hi>
團團火色具粲極月光珠西望瑶池苑㑹城寳樹區鳯<lb/>
幘生猶嫩龍睛晚未枯形標與霞彩紫府閟雲腴<lb/>
<pb n="KR3k0028_WYG_036-7b"/>
上苑空枝後荒巖滿樹新鳥銜紅映嘴猿飽滑流唇溪<lb/>
寺初供佛山齋已待賓葉襯青舒槲籠擎緑繞筠瀉盤<lb/>
能宛轉就酒益甘辛<hi>王元之</hi>
蔗漿寒上器羊酪氷中厨細碎榴非匹尋常荔可奴還<lb/>
當生林下笋食廢朝餔<hi>石曼卿</hi>
林長景星密枝重串珠繁摘自青絲籠来宜紫桂尊賞<lb/>
鮮流火動漿熱醉霞温<hi>宋景文</hi>
南國饒春實繁如躑躅然已先盧橘熟更壓荔枝圎向<lb/>
<pb n="KR3k0028_WYG_036-8a"/>
日含滋液無人薦吉蠲<lb/>
榖雨櫻桃落薰風拂帶斜舜絃新曲在休唱後庭花<hi>謝希</hi>
<hi>孟</hi>
　　七言古詩散聨<lb/>
金衣珍禽弄深樾禁籞朱櫻班若纈上幸離宫促薦新<lb/>
籐籃實籠貂璫發君王日午望猗蘭翡翠一盤紅靺鞨<lb/>
<hi>文與可</hi>
櫻桃滿甑炊赤麋槐葉揉麺縈碧絲橘中洞庭漲春渌<lb/>
<pb n="KR3k0028_WYG_036-8b"/>
臛笋煎花煮甘菊莓苔分坐葉幄低攀條㺯芳有荼䕷<lb/>
為君刻竹記幽㑹桐葉題詩滿新翠<hi>天台集</hi>
　　七言絶句<lb/>
雲陽初獻滿筠籠黄蠟新衣色半紅今日嶺邊空對酒<lb/>
偷將淚眼望秦中<hi>張芸叟</hi>
四月江南黄鳥肥櫻桃滿市粲朝暉赤瑛盤裏稱殊遇<lb/>
何必筠籠相發輝<hi>陳簡齋</hi>
王母階前種幾株水晶簾外看如無只應漢武金盤上<lb/>
<pb n="KR3k0028_WYG_036-9a"/>
瀉得珊珊白露珠<hi>趙循道</hi>
　　七言八句<lb/>
西蜀櫻桃也自紅野人相贈滿筠籠數囘細寫愁仍破<lb/>
萬顆匀圓訝許同憶昨賜沾門下省退朝擎出大眀宫<lb/>
金盤玉筯無消息此日嘗新任轉蓬<hi>杜甫</hi>
時節雖同氣味殊未知堪薦寢園無合充鳯食留三島<lb/>
誰與鶯偷過五湖苦笋恐難投象匕酪漿無復瑩蠙珠<lb/>
金櫻歳歳長宣賜忍淚看天憶帝都<hi>韓偓</hi>
<pb n="KR3k0028_WYG_036-9b"/>
漢家舊種眀光殿炎帝還書本草經豈似滿朝承雨露<lb/>
共看傳賜出青冥香隨翠籠擎初重色照銀盤瀉未停<lb/>
食罷自知無所報空然慚汗仰髙扃<hi>朱文公</hi>
滿合虚紅怕動揺尚書珍重賜櫻桃揉籃尚帶新鮮葉<lb/>
潑血猶殘舊竹條萬顆珍珠輕觸破一團甘露輭含消<lb/>
春来老病猶珍荷併食中腸似火燒<hi>盧延遜</hi>
開門先得故人書稍喜提攜起覆盂得句有誰知我在<lb/>
嘗新此日賴吾徒傾籃的皪沾朝露出袖熒煌得寳珠<lb/>
<pb n="KR3k0028_WYG_036-10a"/>
會薦瑛盤驚一座莧腸藜口未良圖<hi>陳後山</hi>
櫻桃一雨半彫零更與黄鸝翠羽爭計會小風留紫脆<lb/>
殷勤落日映紅眀摘来珠顆光如濕走下金盤不待傾<lb/>
天上薦新更分賜兒童猶解憶寅清<hi>誠齋</hi>
朱實初傳九華殿繁花舊雜萬年枝全勝晏子江南橘<lb/>
莫比潘家大谷梨<hi>崔興宗</hi>
纔見寢園春薦後非関御苑鳥銜殘歸鞍盡帶青絲籠<lb/>
中使頻傾赤玉盤<hi>王維</hi>
<pb n="KR3k0028_WYG_036-10b"/>
樂府祖<lb/>
　　浣溪沙<lb/>
雨後園亭緑暗時櫻桃紅顆壓枝低緑兼紅好眼中迷<lb/>
　荔子天教生處逺風流一種阿誰知最紅深處有黄<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>晁无咎</hi>
　　菩薩蠻<lb/>
香浮乳酪玻璃椀年年醉裏嘗新慣何物比春風歌唇<lb/>
一㸃紅　江湖清夢斷翠籠眀光殿萬顆瀉輕匀低頭<lb/>
<pb n="KR3k0028_WYG_036-11a"/>
愧野人<hi>稼軒</hi>
　　浪淘沙<lb/>
上苑又春殘櫻顆如丹眀光宫裏水晶盤想得退朝花<lb/>
底散宣賜千官　往事記金鑾荔子難扳多情更有蔗<lb/>
漿寒蜀客筠籠相贈處愁憶長安<hi>洪子大</hi>
　　　蒲萄<lb/>
事實祖<lb/>
　　碎録<lb/>
<pb n="KR3k0028_WYG_036-11b"/>
蒲萄苗作蔓藤而極長大盛者二三本綿被山谷間花<lb/>
極細而黄白色其實紫白二色而形之圎鋭赤心種其<lb/>
汁可以釀酒<hi>本草</hi>一名馬乳或名水晶<hi>雜志</hi>
　　紀要<lb/>
李廣利為貳師將軍破大宛得蒲萄種歸漢<hi>六帖</hi>西域蒲<lb/>
萄酒可至十年張騫使西域得之<hi>博物志</hi>龜兹國人奢侈<lb/>
家有至千斛蒲萄酒漢使取来離宫别館傍盡種之<hi>異國</hi>
<hi>志</hi>大宛俗嗜蒲萄酒馬嗜苜蓿後漢使因採蒲萄苜蓿<lb/>
<pb n="KR3k0028_WYG_036-12a"/>
子以歸今各處有之<hi>仝上</hi>西王母下帝設蒲萄酒<hi>内傳</hi>孟陀<lb/>
以蒲萄一斛遺張讓即為凉州刺史<hi>漢書</hi>李元忠贈世宗<lb/>
蒲萄一盤世宗報以白縑遺書曰忽荷蒲萄良深愧仰<lb/>
聊以絹百疋以酬清徳<hi>北史</hi>唐髙祖賜羣臣宴御前有蒲<lb/>
萄侍中陳叔達執而不食上問其故曰臣母患口乾求<lb/>
之不能得上曰卿有母可遺乎遂流涕嗚咽因賜之<hi>唐史</hi>
唐太宗破髙昌收馬乳蒲萄于苑中種之併得其造酒<lb/>
之法<hi>唐史</hi>貝邱之南有蒲萄谷天寳中沙門曇霄因遊諸<lb/>
<pb n="KR3k0028_WYG_036-12b"/>
岳至此得蒲萄食之見枯蔓堪為杖大如指長五尺許<lb/>
持歸本寺植之遂活髙數仞䕃地幅貟十丈仰觀如帷<lb/>
盖焉其實磊落紫瑩如墜人號為草龍珠帳云<hi>雜俎</hi>
　　雜著<lb/>
蒲陶結隂<hi>魏都賦</hi>石榴葡萄之珍磊落蔓衍乎側<hi>聞居賦</hi>蒲<lb/>
萄醒酒宿酲掩露而食甘而不飴脆而不酸冷而不寒味<lb/>
長汁多除煩解渴又釀以為酒甘于麴糵醉而易醒道<lb/>
之固已流涎咽唾而况親食之耶他方之果寧有匹之<lb/>
<pb n="KR3k0028_WYG_036-13a"/>
者<hi>文帝詔</hi>
賦詠祖<lb/>
　　五言散句<lb/>
一縣蒲萄熟<hi>杜少陵</hi>　　　　蒲萄出漢宫<hi>李太白</hi>
露華珠顆重日耀水晶眀<hi>白氏集</hi>
　　七言散句<lb/>
九月肅霜初熟時寳璫碌碌珠纍纍<hi>香山</hi>
匈奴繫頸數應盡眀年應入蒲萄宫<hi>李太白</hi>
<pb n="KR3k0028_WYG_036-13b"/>
京師皆騎汗血馬囘紇餧肉蒲萄宫<hi>杜少陵</hi>
　　五言古詩<lb/>
埜田生蒲萄纒繞一枝蒿移来碧池下長苗日日髙分<lb/>
岐浩繁蔓修枝蟠詰曲楊翹向庭柯意思如有屬為之<lb/>
立長架布䕶當軒緑甘液溉其根理疎看滲漉繁葩組<lb/>
綬結懸實珠璣蹙馬乳帶輕霜龍鱗曜初旭有客汾隂<lb/>
子臨堂瞪雙目自言我晉人種此如種玉釀之成美酒<lb/>
令人飲不足為君持一斗往取涼州牧<hi>劉禹錫</hi>
<pb n="KR3k0028_WYG_036-14a"/>
朱盤何纍纍紫乳封霜厚今為馬谷繁昔醖涼州酒<hi>聖俞</hi>
魚鮮含宿潤馬乳帶輕霜染指鈆華膩滿喉甘露香醖<lb/>
成千日酒味敵五雲漿<hi>禹錫</hi>
　　七言古詩<lb/>
婉婉柔條萬虬蟠纍纍佳實紫金寒鮫室珠盤驚不定<lb/>
蓬萊玉醖恨㣲酸甘泉滲液秋香重瑞露凝膏曉色乾<lb/>
<hi>劉原父</hi>
蒲萄新條易扶蘇椿花瑣碎滿庭除旱乾只喜雨破土<lb/>
<pb n="KR3k0028_WYG_036-14b"/>
潦潤不憂河決渠<hi>晁无咎</hi>
蒲萄盤屈如修蛇春来蟄起糾横斜延之升架鱗甲動<lb/>
舊枝粲粲生光華盤堆馬乳未敢望殷勤灌溉意匪他<lb/>
　　七言絶句<lb/>
新莖未徧半猶枯髙架支離倒若扶若欲滿盤堆馬乳<lb/>
莫辭接竹引龍鬚<hi>退之</hi>
竹引龍鬚卷復伸堆盤馬乳釀青春潑醅一斗宜延客<lb/>
莫忖涼州學漢人<hi>王梅溪</hi>
<pb n="KR3k0028_WYG_036-15a"/>
涼州傳酒不勝痴銀海乗槎領得歸玉骨瘦来無一把<lb/>
向来馬乳太輕肥<hi>誠齋</hi>
君家小圃占春光眼看龍鬚百尺長移向樓邉並春井<lb/>
眀年垂實更隂涼<hi>張南軒</hi>
　　七言八句<lb/>
映日圎光萬顆餘如觀寳藏𨼆蝦鬚夜愁風起飄星去<lb/>
曉喜天晴綴露珠宫女揀枝模錦繡論師持味比醍醐<lb/>
欲收百斛供春釀放出聲名壓酪奴<hi>山谷</hi>
<pb n="KR3k0028_WYG_036-15b"/>
纔喜盤藤捲葉生又驚壓架暗成隂夏褰涼潤清油幕<lb/>
秋摘甘寒黒水晶近竹猶爭一尺許抛鬚先過兩三莖<lb/>
今年乞種江西去長是茅齋怯曉晴<hi>誠齋</hi>
樂府祖<lb/>
　　鷓鴣天<lb/>
隂隂一架紺雲涼裊裊千絲翠蔓長紫玉乳圎秋結穂<lb/>
水晶珠瑩露凝漿　相並熟試新嘗纍纍輕剪粉痕香<lb/>
小槽壓就西涼酒風月無邉是醉鄉<hi>張約齋</hi>
<pb n="KR3k0028_WYG_036-16a"/>
　　眼兒媚<lb/>
𤣥霜涼夜𢷬瑶丹飄落翠藤間西風萬顆眀珠巧綴零<lb/>
露溥沾　時人那識風流品馬乳堆盤玉纎旋摘銀罌<lb/>
分釀莫負情懽<hi>張約齋</hi>
　<lb/>
　<lb/>
　<lb/>
　<lb/>
<pb n="KR3k0028_WYG_036-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷九<lb/>
</p>
<p>
</p>
  </div>
<div>
                <head>全芳備祖後集卷十</head>
    <p>
<pb n="KR3k0028_WYG_037-1a"/>
欽定四庫全書<lb/>
　全芳備祖後集卷十　　　宋　陳景沂　撰<lb/>
　　卉部<lb/>
　　　草<lb/>
事實祖<lb/>
　　碎録<lb/>
卉草也草謂之華木謂之榮不榮而實者謂之秀榮而<lb/>
不實者謂之英<hi>爾雅</hi>天地變化草木蕃<hi>易坤卦</hi>兖州厥草惟<lb/>
<pb n="KR3k0028_WYG_037-1b"/>
繇徐州草木漸苞楊州厥草惟夭<hi>書禹貢</hi>庶草繁蕪<hi>洪範</hi>園<lb/>
圃毓草木<hi>周禮太宰</hi>孟春草木萌動季秋草木黄落<hi>禮記月令</hi>為<lb/>
國家者去惡如農夫之務去草焉芟夷藴崇之絶其本<lb/>
根　無使滋蔓蔓難圗也　一薰一蕕十年尚猶有臭<lb/>
<hi>並左傳</hi>
　　紀要<lb/>
神農始嘗百草一日七十毒<hi>淮南子</hi>黄帝問師曠曰吾欲<lb/>
知苦惡可知乎對曰歳欲豐甘草先生甘草薺也歳欲<lb/>
<pb n="KR3k0028_WYG_037-2a"/>
苦苦草先生苦草葶藶也歳欲惡惡草先生惡草水藻<lb/>
也歳欲旱旱草先生旱草蒺藜也歳欲疫疾病草先生<lb/>
疾病草艾也<hi>博物志</hi>黄帝問天姥曰天地所生豈有食之<lb/>
令人不死者乎天姥曰太陽之草名曰黄精餌之可以<lb/>
長生太隂之草名曰鈎吻不可食食之入口立死人<hi>同上</hi>
堯土階三等有草生庭名曰蓂荚草十五日以前生一<lb/>
葉十五日以後落一葉若月小盡則一葉厭而不落<hi>通志</hi>
堯時有屈軼草佞人入朝則屈而指之又名指佞草<hi>同上</hi>
<pb n="KR3k0028_WYG_037-2b"/>
魯曲阜孔子塋中不生刺人草<hi>世家</hi>秦時大宛中多枉死<lb/>
者横道有鳥如烏銜草以覆死人而遂活鬼谷先生曰<lb/>
此草瀛洲不死草也生瓊田中亦名曰養神芝<hi>廣志</hi>東方<lb/>
朔曰臣種有吉雲草種于光景山中一千歳一花臣種<lb/>
一千九百九十九年矣眀年應生臣是往刈之以飼馬<lb/>
馬食不飢帝許之朔平旦而去至暮而返背負數束其<lb/>
葉似麥而金色剉以飼馬即不覺飢<hi>洞冥記</hi>漢王昭君嫁<lb/>
單于服毒死葬之胡中胡地草白而此塜草獨青因謂<lb/>
<pb n="KR3k0028_WYG_037-3a"/>
青塜<hi>漢書</hi>不其城東有鄭𤣥教授山山下生草如薤葉土<lb/>
人名作康成書帯草<hi>三齊要記</hi>漢元帝永光二年天雨草葉<lb/>
相糺結如彈丸<hi>史</hi>靈帝中平元年東郡陳留濟陽長恒<lb/>
濟隂諸縣界有草生莖其大如指狀似龍蛇鳥獸之形<lb/>
五色各如其物毛羽頭皆具<hi>漢書</hi>魏興錫義山多生薇蘅<lb/>
草其草有風揺<hi>水經</hi>謝靈運思詩不就忽夢弟恵連即得<lb/>
池塘生春草之句人以為工<hi>史</hi>符堅至夀春與苻融登<lb/>
城而望王師見部陣整肅八公山草木皆以為晉兵顧<lb/>
<pb n="KR3k0028_WYG_037-3b"/>
謂融曰此亦勁敵頗有懼色<hi>史</hi>定昌𦍑無文字但候草<lb/>
榮枯以記歳時<hi>後國書</hi>有園客者濟隂人嘗植五色香草<lb/>
積十年採其實一日有五色蛾止其傍客收而蓄之至<lb/>
蠶時有女夜半至自稱客妻道蠶之事客與俱蠶得一<lb/>
百二十頭繭皆如甕<hi>太平廣記</hi>午橋莊小兒坡茂草盈里晉<lb/>
公每使數羣羊散于坡上曰芳草多情賴此粧㸃<hi>窮幽記</hi>
周茂叔窻前草不除去云與自家意思一般<hi>語録</hi>
　　雜著<lb/>
<pb n="KR3k0028_WYG_037-4a"/>
何所獨無芳草兮爾何懐乎故宇　畦留夷與揭車兮雜<lb/>
杜衡與芳芷　既替余以蕙纕兮又申之以攬<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>　蘭<lb/>
芷變而不芳兮荃蕙化而為茅　覽椒蘭其若兹兮又<lb/>
況揭車與江蘺　采薜荔兮水中　采芳洲之杜若將<lb/>
以遺乎下女　若有人兮山之阿被薜荔兮帶女蘿<lb/>
被若蘭兮帶杜蘅折芳馨兮遺所思　何昔日之芳草<lb/>
兮今直為此蕭艾也　春草生兮凄凄王孫遊兮不歸<lb/>
<hi>並楚辭</hi>春草碧色春水緑波送君南浦傷如之何<hi>别賦</hi>芳草<lb/>
<pb n="KR3k0028_WYG_037-4b"/>
被隄<hi>西都賦</hi>
賦詠祖<lb/>
　　五言散句<lb/>
芳草換野色<hi>古詩</hi>　　　　　光風草際浮<hi>選</hi>
嚴霜彫翠草<hi>選</hi>　　　　　青青河畔草<hi>古詩</hi>
東風揺百草　　　　　　春草秋更緑<hi>謝眺</hi>
疾風知勁草<hi>唐太宗</hi>　　　　無名江上草<hi>杜甫</hi>
春風百草生　　　　　　秋露滴草根<lb/>
<pb n="KR3k0028_WYG_037-5a"/>
草見踏青心<hi>杜甫</hi>　　　　　江白草纎纎<lb/>
碧委墻隅草　　　　　　碧知河外草<lb/>
忘機對芳草　　　　　　百草競春華<lb/>
春草隨青袍　　　　　　汀草亂青袍<lb/>
相期拾瑶草　　　　　　燕草如碧絲<lb/>
池草晴生香<hi>李白</hi>　　　　　露排四㟁草<hi>韓文公</hi>
平野春草緑<hi>栁宗元</hi>　　　　隂草濕翠羽<lb/>
秋草含緑滋<hi>張景陽</hi>　　　　草色入簾青<hi>禹錫</hi>
<pb n="KR3k0028_WYG_037-5b"/>
春草如有意羅生玉堂隂<hi>選</hi>
驛邉沙舊白湖外草新青<hi>杜甫</hi>
年深荒徑在老恐失柴扉<lb/>
　　七言散句<lb/>
獨尋春草上荒臺<hi>薛能</hi>
獨憐幽草澗邉生<hi>韋應物</hi>
緑楊如線草鋪茵<hi>丁晉公</hi>
映階碧草自春色<hi>杜甫</hi>
<pb n="KR3k0028_WYG_037-6a"/>
煙迷碧草凄凄長<hi>杜甫</hi>
翠㟁斜鋪翡翠䄄<hi>樂天</hi>
草深閒院蟲相語<hi>放翁</hi>
不似凄凄南浦見晚来煙雨半相和<hi>羅隱</hi>
欲識王孫多少恨正和煙雨滿庭臺<hi>韓文公</hi>
館娃宫外姑蘇臺欝欝芊芊撥不開<lb/>
若共吳王鬭百草不如應是欠西施<hi>禹錫</hi>
庭下已生書帶草使君原是鄭康成<hi>東坡</hi>
<pb n="KR3k0028_WYG_037-6b"/>
暗淡江村春日斜汀洲芳草野田花<lb/>
落花遇雨埽不去敗草經春剗又生<hi>趙竹</hi>
　　五言古詩<lb/>
終朝採草榮日暮不盈抱採之欲貽誰所思在遠道<lb/>
緑蘿紛葳㽔繚繞松柏枝草木有所托歳寒尚不移<lb/>
白露下百草蕭蕭共憔悴青青四墻下已復生滿地<hi>文公</hi>
芳草復芳草斷腸還斷腸自然堪下泪何必更斜陽<hi>杜牧</hi>
<hi>之</hi>
<pb n="KR3k0028_WYG_037-7a"/>
童子惡其蕃為我盡掃除不憚再三擷愛之不能鋤人<lb/>
生羣動中一氣本不殊奈何欲自私不使安其軀況我<lb/>
麋鹿性得此亦可娛延蔓藩籬間若在田野居<hi>張文潛</hi>
　　五言絶句<lb/>
離離原上草一歳一枯榮野火燒不盡春風吹又生<hi>樂天</hi>
山中相送罷日暮掩柴扉春草年年緑王孫歸不歸<hi>王維</hi>
君王不可見芳草舊宫春猶帶羅裙色青青向楚人<hi>劉長</hi>
<hi>卿</hi>
<pb n="KR3k0028_WYG_037-7b"/>
芳草知誰種緑堦已數叢無心與時競何苦緑匆匆<hi>王介</hi>
<hi>甫</hi>
塞北鴈初囘江南客未歸萋萋堪恨處煙靄又斜暉<lb/>
　　五言八句<lb/>
楚草經寒碧庭春入眼濃舊低收葉舉新掩卷芽重步<lb/>
履宜輕過開筵得屢供看花隨節序不敢强為容<hi>杜甫</hi>
漠漠更離離閒吟笑復悲六朝爭戰處十載寂寥時陣<lb/>
濶團空壘叢踈露斷碑不堪殘照外牧笛隔煙吹<hi>僧希盡</hi>
<pb n="KR3k0028_WYG_037-8a"/>
苒苒非春意秋原緑更新空隨白雲暮重起廢城春紫<lb/>
塞有来鴈洞庭無主人王孫歸未得愁斷夕陽塵<hi>張翁</hi>
草木起寒色望来秋更清舟横遥夜月風度隔城更避<lb/>
俗心雖在休官疏未行空慚舊吟侣有句續唐聲<hi>賈似道</hi>
　　五言排律<lb/>
將課司天厯先觀近砌蓂一旬開應月三日數從星桂<lb/>
滿叢初合蟾虧影漸零辨時長有素馭閏或餘青墜葉<lb/>
推前事新茅詧未形堯天始今歳方欲瑞千齡<lb/>
<pb n="KR3k0028_WYG_037-8b"/>
　　七言古詩<lb/>
憶春草處處多情洛陽道金谷園中見日遲銅駝陌上<lb/>
迎風蚤河南大尹頻出難只得池塘千步看府門閉後<lb/>
滿街月㡬處遊人草頭歇館娃宫外姑蘇臺鬱鬰芊芊<lb/>
撥不開無風自偃君知否西子裙裾曽拂来<hi>禹錫</hi>
勿去草草無惡若此世俗俗浮薄君不見長安公卿家<lb/>
公卿盛時客如麻公卿去後門無車又不見千里萬里<lb/>
江湖濱觸目悽悽無故人惟有芳草隨車輪一朝返故<lb/>
<pb n="KR3k0028_WYG_037-9a"/>
居門前草先除草于主人實無負主人於草宜何如勿<lb/>
去草草無惡若此世俗俗浮薄<hi>王文公</hi>
　　七言絶句<lb/>
花落江隄簇暖煙雨餘江色逺相連香輪莫碾青青破<lb/>
留與遊人一醉眠<lb/>
清江碧草兩悠悠各自風流一種愁正是落花寒食雨<lb/>
夜深無伴倚空樓<hi>韓偓</hi>
砌下芝蘭新滿徑門前桃李舊垂隂却應囘念江邉草<lb/>
<pb n="KR3k0028_WYG_037-9b"/>
放出春煙一寸心<hi>韋應物</hi>
芳草著煙暖更青閒門要路一時生年年㸃檢人間事<lb/>
惟有春風不順情<lb/>
春草綿綿不可名水邉原上亂抽榮似嫌車馬繁華處<lb/>
纔入城門便不生<hi>劉原父</hi>
春盡江南茂草深遶池縈樹碧岑岑長安客舍孤根地<lb/>
一寸幽芳萬里心<hi>晏殊</hi>
山無人跡草長青異彩竒香不識名只是苕華兼蘚葉<lb/>
<pb n="KR3k0028_WYG_037-10a"/>
也無半㸃俗塵生<hi>誠齋</hi>
霜前亂碧未全枯霜後紛黄却又蘇偷吃瑶臺青女粉<lb/>
都生瓊髪與銀鬚<lb/>
年年春色屬垂楊金撚千絲翠萬行今歳早芽先得引<lb/>
攙他濃翠奪他黄<lb/>
楚甸秦原一望平誰教根向路傍生輕蹄繡轂長相踏<lb/>
合是榮時不得榮<hi>徐寛</hi>
　　七言八句<lb/>
<pb n="KR3k0028_WYG_037-10b"/>
漸覺東皇意思匀陳根初動夜来新忽驚平地有輕緑<lb/>
已見六街無舊塵莫為榮枯吟野草且憐愁醉柅香輪<lb/>
詩人空怨王孫逺極目萋萋又一春<hi>程明道</hi>
淡烟荒草六朝宫萬歳叢生一眺中不識羣公互虓虎<lb/>
獨于此地必爭熊秦河濺淚西風泣淮巘含羞晚照紅<lb/>
醖得許多愁為底祇縁悞倚大江東<hi>江淮肥遯子四首</hi>
未破滁陽亭屢易亭亡今又㡬經年峯囘路轉勢不改<lb/>
木秀隂繁直到巔流下山泉青若咽曉餘寺刻塊如拳<lb/>
<pb n="KR3k0028_WYG_037-11a"/>
柴王一殿今何在衰草殘煙䕶曉娟<lb/>
江城滕閣倚空寒鶴勢騫飛遠耐看旁到西山青玉案<lb/>
髙擎南浦白銀盤摩娑王記猶無恙拂拭韓碑尚未刓<lb/>
翻憶賞心亭下水草洲埋没貯愁酸<lb/>
長淮何處鴈聲多西去渦心北邁河影逐泗濱煙月艇<lb/>
陣驚亳邑水雲簔小王草筆終難學蘇武陵書果若何<lb/>
陲草邉蘆兩蕭索逺陪砌女作離歌<lb/>
　　七言律詩散聨<lb/>
<pb n="KR3k0028_WYG_037-11b"/>
裊如垂綫軟如茵古渡蒙茸映燒痕解憾有情迷霧雨<lb/>
恣生閒地雜蘭蓀緑鋪春色圍荒寺逺襯斜陽接釣村<lb/>
波翻别浦情無盡日下重樓望欲迷獨鳥自飛煙漠漠<lb/>
行人不駐雨凄凄王孫何事征鞍晚蘭澤空閒杜宇啼<lb/>
<hi>王岐公</hi>
樂府祖<lb/>
　　踏青遊<lb/>
改火初晴緑徧禁池芳草鬭錦繡大堤馳道踏青逰拾<lb/>
<pb n="KR3k0028_WYG_037-12a"/>
翠惜襪羅弓小蓮步裊腰肢佩蘭輕妙　行過小林春<lb/>
好今困天涯何限舊情相惱念揺落玉京寒早任劉郎<lb/>
目斷蓬山難到仙夢杳良宵又過了樓臺萬家清曉<hi>東坡</hi>
　　鵲橋仙<lb/>
多情應解留連春意滿地縈花惹絮王孫何在不歸来<lb/>
又徧滿閑門要路　咸陽原上姑蘇臺下腸斷碧雲緑<lb/>
浦迢迢歸思踏春時想冷落池塘烟雨<hi>晁旡咎</hi>
　　㸃絳唇<lb/>
<pb n="KR3k0028_WYG_037-12b"/>
金谷年年亂生春草誰為主餘花落處滿地煙和雨<lb/>
又是離歌一闋長亭暮王孫去萋萋無數南北東西路<lb/>
<hi>林君復</hi>
　　鳯簫吟<lb/>
鎻離愁連綿無際来時陌上初薫繡幃人念遠暗垂珠<lb/>
淚泣送征輪長亭長在眼更重重逺水孤村但望極樓<lb/>
髙盡日目斷王孫　消魂池塘别後曽行處緑妬輕裙恁<lb/>
時攜素手亂花飛絮裏緩步香裀朱顔空自改向年年<lb/>
<pb n="KR3k0028_WYG_037-13a"/>
芳意長新徧緑野嬉遊醉眼莫負青春<hi>韓玉汝</hi>
　　八聲甘州慢<lb/>
漸鶯聲近也探年芳河畔輾輕輪旋東風染線綿綿平<lb/>
埜無際烟春最苦夕陽天外愁損倚闌人無奈瀟湘杳<lb/>
留滯王孫　冷落池塘殘夢自送君歸後南浦消魂賴<lb/>
東君能容醉卧展香裀儘教更行人行人逺也相伴連<lb/>
水復連雲關山道筭無今古客恨長新<hi>鄭子玉</hi>
　　春草碧<lb/>
<pb n="KR3k0028_WYG_037-13b"/>
又隨芳渚坐看翠霽連空愁徧征路東風裏誰望斷西<lb/>
塞恨迷南浦天涯地角意不盡消沈萬古曽是送别長<lb/>
亭下細緑暗煙雨　何處亂紅鋪繡茵有醉眠蕩子拾<lb/>
翠遊女王孫逺栁外共殘照斷雲無語池塘夢生謝公<lb/>
後還能繼否獨上畫樓春山㝠雁飛去<hi>万侯雅言</hi>
　　少年遊<lb/>
春風吹碧春雲映緑曉夢入芳茵軟襯飛花逺連流水<lb/>
一望隔香塵　萋萋多少江南恨翻憶翠羅裠冷落閒<lb/>
<pb n="KR3k0028_WYG_037-14a"/>
門凄涼古道烟雨正愁人<hi>髙竹屋</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0028_WYG_037-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷十<lb/>
</p>
<p>
</p>
  </div>
<div>
                <head>全芳備祖後集卷十一</head>
    <p>
<pb n="KR3k0028_WYG_038-1a"/>
欽定四庫全書<lb/>
　全芳備祖後集卷十一　　宋　陳景沂　撰<lb/>
　　卉部<lb/>
　　　芝<lb/>
事實祖<lb/>
　　碎録<lb/>
芝瑞草也一名菌一名芝<hi>爾雅</hi>芝生於土土氣和故芝草<lb/>
生<hi>論衡</hi>瑞命紀曰王者仁徳則芝草生黒為㓙黄為喜<lb/>
<pb n="KR3k0028_WYG_038-1b"/>
菌芝如樓　五徳芝如車馬<hi>酉陽雜俎</hi>
　　紀要<lb/>
四皓避秦隱居商山採芝而歌曰漠漠髙山深谷迤邐<lb/>
曄曄紫芝可以療飢唐虞世逺吾將何歸駟馬髙車其<lb/>
憂甚大富貴之留人不如貧賤之肆志乃共入商山隱<lb/>
于地胏山秦滅漢髙祖召之不至深入終南山<hi>史記</hi>漢宣<lb/>
帝元年詔金芝九莖産于函徳殿銅池中眀帝永平間<lb/>
芝草生殿前漢武帝甘泉宫生芝草九莖連葉乃作芝<lb/>
<pb n="KR3k0028_WYG_038-2a"/>
房之歌以薦郊廟　漢章帝朝零陵獻芝草　唐太宗<lb/>
貞觀中天子寢室中産芝十四莖並為龍翔鳯翥之形<lb/>
　𤣥宗天寳中有玉芝産於大同殿柱礎一本兩莖神<lb/>
光照于殿　肅宗上元中延英殿御座生玉芝一莖三<lb/>
花御製玉靈芝詩　天寳初臨川郡人李嘉嗣所居柱<lb/>
上生芝草形類天尊太守張景儉截柱獻之<hi>以上並本紀</hi>伊<lb/>
祁元為上種于殿前一日生雙芝色褐一莖兩穂如麟<lb/>
頭尾悉其其中有子如琴瑟<hi>杜陽編</hi>唐安禄山擊契丹還<lb/>
<pb n="KR3k0028_WYG_038-2b"/>
奏河北郡芝生于梁<hi>史</hi>韓思遷滁州守有黄芝生於州<lb/>
署民為刻頌其瑞<hi>史</hi>景佑四年有芝生于化成殿柱御<lb/>
製瑞芝詩儒者並獻賦韓琦言願陛下特以災異為重<lb/>
至于珍符竒瑞雖仁愛所感亦望日謹一日以雖休勿<lb/>
休為念<hi>長編</hi>東坡月夜夢遊何人家開堂西門有小園古<lb/>
井井上皆蒼石石上有紫藤如龍蛇枝葉如赤箭主人<lb/>
言此石芝也余率爾折食一枝衆皆驚笑其味如雞蘇<lb/>
而甘眀日作詩<hi>本序</hi>子瞻詩所記胡送土玉芝一名瓊田<lb/>
<pb n="KR3k0028_WYG_038-3a"/>
草俗號其葉云唐婆鏡本草云鬼臼也歳生一臼如黄<lb/>
精之堅痩可以辟穀<hi>山谷詩序</hi>
　　雜著<lb/>
濯靈芝于朱柯<hi>西京賦</hi>玉芝含秀而晨敷<hi>天臺賦</hi>車盖之狀<lb/>
煌煌靈芝一年三秀<hi>同上</hi>赤箭青芝<hi>韓文</hi>鳯凰芝草賢愚皆知<lb/>
為美瑞　使受天澤餘潤雖朽枿敗腐不能生植猶然<lb/>
蒸出芝菌以為祥瑞<hi>栁文</hi>齊方産草九莖連葉官童效異<lb/>
披圖按牒元氣之精囘復此都蔓蔓日茂芝成靈草<hi>禮樂</hi>
<pb n="KR3k0028_WYG_038-3b"/>
<hi>志</hi>王欽若曰今歳豐百物繁衍公私所慶雖有靈芝卿<lb/>
雲醴泉不足以濟物不若豐年之為瑞也<hi>本傳</hi>晉陵邵君<lb/>
叶為新昌宰視事之三日靈芝五色十二生于便坐之<lb/>
室吏民来觀無不動色相與言曰吾令君殆將有嘉政<lb/>
以福我民乎山川鬼神其共知之矣不然此不蒔而秀<lb/>
不根而成非人力所能致而自至者何也乃相與闢其<lb/>
室四達為亭命曰瑞芝奔走来謁寄於豫章黄庭堅黄<lb/>
庭堅曰予觀神農本草經青芝生泰山赤芝生衡山黄<lb/>
<pb n="KR3k0028_WYG_038-4a"/>
芝生嵩山白芝生華山黒芝生常山皆久食而輕身延<lb/>
年而不老盖序列養生之草不言瑞世之符又其傳五<lb/>
芝者赤者如珊瑚白者如截肪黒者如澤漆青者如翠<lb/>
羽黄者如紫金皆光眀洞澈如堅氷而世之所名芝草<lb/>
不能若是也故嘗攷信于書自先秦之世未有稱述芝<lb/>
草者及漢孝武飫厭四海之富求致神仙不死天下騷<lb/>
然元封中乃有紫芝九莖連葉生甘泉殿齋房中于是<lb/>
教天下作芝房之歌孝宣興于民間勵精萬事事無過<lb/>
<pb n="KR3k0028_WYG_038-4b"/>
舉然廟享數有美頌頗甘心焉故復修孝武郊祀以瑞<lb/>
紀年元康中金芝九莖又産函徳殿銅池中然此芝不<lb/>
生于五嶽果神農所謂芝者耶予又竊怪漢世既知尚<lb/>
芝草而兩漢循吏之傳未有聞焉何也豈其所居民得<lb/>
其職所去民思其功生則羽儀于朝殁則烝嘗于社耶<lb/>
是則民之鳯凰麒麟醴泉芝草也耶抑使民田畝有禾<lb/>
黍則不必芝草生户庭使民伏臘有雞豚則不必麟鳯<lb/>
在郊棷黠吏不舞文則不必虎北渡河里胥不騷擾則<lb/>
<pb n="KR3k0028_WYG_038-5a"/>
不必蝗不入境此其見效優於空文也耶又嘗試論之<lb/>
古之傳者曰上世盖有屈軼指佞萐莆扇庖蓂英紀厯<lb/>
嶰竹生律既不經見後世亦不聞有之則前世之有芝<lb/>
草特未定也邵君家世儒者又能好修求自列于循吏<lb/>
之科故即其氣焰而取之異草来瑞使因是而發政于<lb/>
民勤恤而無倦民得盡力于田士得盡心于學則非常<lb/>
之物不虚其應且必受賜金増秩之賞用儒術顯于朝<lb/>
廷矣豈獨誇耀下邑而已乎故書予所論使歸刻之<hi>山谷</hi>
<pb n="KR3k0028_WYG_038-5b"/>
賦詠祖<lb/>
　　五言散句<lb/>
靈芝望三秀<hi>選</hi>　　　　　芝葉正玲瓏<hi>庾肩吾</hi>
靈芝冠衆芳<hi>杜</hi>
黄金九葉發紫盖六英通<hi>肩吾</hi>
吾慕漢初老時清猶茹芝<hi>杜</hi>
柯同庭橘勁色近御衣深<hi>王岐公</hi>
一榮不復枯五色異衆芳<hi>聖俞</hi>
<pb n="KR3k0028_WYG_038-6a"/>
四眀開奥壤三秀發靈芝<hi>夏英公</hi>
菌蠢朝承露熒煌夜吐霓<hi>江山翰</hi>
齋房輝玉斚岱檢雜金泥<lb/>
不須許斧子辛勤采五芝<hi>山谷</hi>
　　七言散句<lb/>
枯朽猶能出菌芝<hi>東坡</hi>
靈根盤錯呈天瑞寳葉蟬聨表地仙<hi>李紳</hi>
穆穆眸容分喜色煌煌寳座秀靈芝<hi>夏英公</hi>
<pb n="KR3k0028_WYG_038-6b"/>
可憐九轉功成後却把飛昇乞肉芝<hi>歐</hi>
肉芝烹熟石芝老笑嗤熊掌嚬雕胡<hi>東坡</hi>
丹頂一丸深自秘紫芝三秀却先知<hi>頴濱</hi>
不用採芝驚世俗恐人謗道是神仙<hi>放翁</hi>
　　五言律詩<lb/>
眀王登孝感寳殿秀靈芝色帶朝陽淨光涵宿露滋且<lb/>
標宣徳重更引國恩施聖祚今無限㣲臣樂采歸<hi>錢起</hi>
　　七言古詩<lb/>
<pb n="KR3k0028_WYG_038-7a"/>
空堂眀月清且新幽人睡息来初匀了然非夢亦非覺<lb/>
有人夜扣祁孔賓披衣相従到何許朱欄碧井開瓊户<lb/>
忽驚石上堆龍蛇玉莖紫筍生無數鏘然敲折青珊瑚<lb/>
味如蜜藕和雞蘇主人相顧一撫掌滿堂坐客皆盧胡<lb/>
亦知洞府嘲輕脫終勝稽康羡王烈神山一合五百年<lb/>
風吹石髓堅如鐵<hi>東坡</hi>
卓仙在時養瓊芝深根固蒂活人命憧憧往問此何草<lb/>
但告渠是唐婆鏡<hi>山谷</hi>
<pb n="KR3k0028_WYG_038-7b"/>
　　七言八句<lb/>
廟錫珍符豈偶然雲華再見㡬經年祥開二室昭貽燕<lb/>
根托同楹自屬聨上瑞應誠能格聖宸衷思孝益増䖍<lb/>
㣲臣願測皇天意不厭終童效異篇<hi>張于湖二首</hi>
煌煌瑞彩映金鋪元氣囘旋即此都太史連年書盛事<lb/>
近臣更日獻新圗璇穹薦社寧虚應玉葉流芳已兆符<lb/>
早晚清塵欵原廟臨觀敢請駐前驅<lb/>
豈如玉殿生三秀詎有銅池出五雲陌上堯樽傾北斗<lb/>
<pb n="KR3k0028_WYG_038-8a"/>
樓前舜樂動南薫<hi>錢起</hi>
樂府祖<lb/>
　　㸃絳唇<lb/>
髙栁蕭蕭睡餘已覺西風勁小窻人靜淅<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>生秋聽<lb/>
底事多情欲與流年競殘雲暝墜巾慵整小立芝蘭徑<lb/>
<hi>葉石林</hi>
　　　虞美人草<lb/>
事實祖<lb/>
<pb n="KR3k0028_WYG_038-8b"/>
　　碎録<lb/>
雅州名山縣出虞美人草花葉兩兩相對人或近之即<lb/>
向人而俯如為唱虞美人曲則此草應拍而舞他曲則<lb/>
否<hi>草木記</hi>
　　紀要<lb/>
漢王圍垓下羽歌曰力拔山兮氣盖世時不利兮騅不<lb/>
逝騅不逝兮可奈何虞兮虞兮奈若何左右皆泣<hi>史</hi>
賦詠祖<lb/>
<pb n="KR3k0028_WYG_038-9a"/>
　　五言古詩<lb/>
夜闌浩歌起玉帳生悲風江東可千里棄妾蓬蒿中化<lb/>
石那解語作草猶可舞陌上望騅来翻然不相顧<lb/>
　　五言八句<lb/>
幽草黙通神舊題虞美人長言方度曲應節若翻身律<lb/>
吕聲相召雲龍氣自親無情猶感會不獨在君臣<hi>陳后山</hi>
　　七言古詩<lb/>
鴻門玉斗粉如雪十萬降兵夜流血咸陽宫殿三月紅<lb/>
<pb n="KR3k0028_WYG_038-9b"/>
霸業已隨烟燼滅剛强必死仁義王隂陵失路非天亡<lb/>
英雄本學萬人敵何用屑屑悲紅籹三軍敵盡旌旗倒<lb/>
玉帳佳人坐中老香魂夜逐劍光飛青血化為原上草<lb/>
芳心寂寞寄寒枝舊曲聞来似斂眉哀怨徘徊愁不語<lb/>
恰如初聽楚歌時滔滔逝水流今古漢楚興亡兩丘土<lb/>
當年遺事久成空慷慨尊前為誰舞<hi>曽鞏</hi>
君恩如海海不深妾義如鐵利斷金舍生取義我所欲<lb/>
忍死織室羞同心春姿忽作秋蓮姿一寸剛眀曽不死<lb/>
<pb n="KR3k0028_WYG_038-10a"/>
眀年原上野花繁一枝自托華風起裊裊娉娉不成艷<lb/>
能度淺深生色染向人欲訴却無言寂寞千年悞誰掩<lb/>
芳郊遊女宛轉歌停舂拍手看婆娑<hi>僧北澗</hi>
　　七言絶句<lb/>
魯公死後一抔荒誰與竿頭薦一觴妾願得生墳土上<lb/>
日翻舞袖向君王<hi>蕭于岩</hi>
霸業將衰漢業興佳人玉帳醉難醒可憐血染原頭草<lb/>
直至如今舞不停<hi>易㓜學</hi>
<pb n="KR3k0028_WYG_038-10b"/>
合歡枝葉想腰身不共長安草木春若聽楚歌能楚舞<lb/>
未央空有戚夫人<hi>許野雪</hi>
樂府祖<lb/>
　　虞美人<lb/>
歌唇乍啓塵飛處翠葉輕輕舉似呈舞態逞嬌容嫩條<lb/>
纎麗玉玲瓏怯秋風　虞姬珠翠兵戈裏莫認埋魂地<lb/>
只因遺恨寄芳叢露和清淚濕輕紅古今同<lb/>
當年得意如芳草日日春風好拔山力盡忽悲歌飲罷<lb/>
<pb n="KR3k0028_WYG_038-11a"/>
虞兮從此奈若何　人間不識精誠苦貪看青青舞驀<lb/>
然斂袵却無音怕是曲中猶帶楚歌聲<hi>辛稼軒</hi>
帳前草草軍情變月下旌旗亂褫衣推枕惜離情逺風<lb/>
吹下楚歌聲月三更　撫鞍欲上重相顧艷態花無主<lb/>
手中蓮鍔凜秋霜九泉歸路是仙鄉恨茫茫<lb/>
　　浪淘沙<lb/>
不肯過江東玉帳匆匆至今草木憶英雄唱著虞兮當<lb/>
日曲便舞春風　兒女此情同往事朦朧湘娥竹上淚<lb/>
<pb n="KR3k0028_WYG_038-11b"/>
痕濃舜目重瞳堪最恨羽亦重瞳<hi>辛稼軒</hi>
　　　菖蒲<lb/>
事實祖<lb/>
　　碎録<lb/>
菖蒲一名菖歜<hi>説文</hi>其根盤屈有節狀如馬鞭一根旁引<lb/>
三四根九節佳亦有一寸十二節者一名昌陽<hi>本草</hi>以瓦<lb/>
石器種之屢易水則茂水濁則萎<hi>本草</hi>羅浮山中一寸十<lb/>
二節<hi>山記</hi>又名堯薤烏髭<hi>吕氏/春秋</hi>菖蒲放花人食之長年<hi>風俗</hi>
<pb n="KR3k0028_WYG_038-12a"/>
<hi>通</hi>
　　紀要<lb/>
堯時天降菁于庭為薤感隂氣為菖蒲焉<hi>典術</hi>文王好食<lb/>
菖本薤<hi>説苑</hi>天王使周公問聘饗有菖歜<hi>左傳</hi>漢武帝上嵩<lb/>
山忽見有仙人長二丈耳垂肩帝禮而問之仙人曰吾<lb/>
九疑山中人也聞中嶽山中有菖蒲一寸九節食之可<lb/>
以長生故来採之忽然不見帝謂侍臣曰彼非欲服食<lb/>
以此喻朕耳<hi>神仙傳</hi>番禺東有澗澗中生菖蒲皆一寸九<lb/>
<pb n="KR3k0028_WYG_038-12b"/>
節安期生採服仙去<hi>草木狀</hi>韓衆服菖蒲十三年身上生<lb/>
毛日視書萬言皆誦之冬袒不寒<hi>抱朴子</hi>王興採菖蒲食<lb/>
之長生<hi>神仙傳</hi>王徽之以菖蒲映竹曰菖蒲以九節為貴<lb/>
而此君面目聳然菖蒲正當再拜此君而此君安得不<lb/>
受耶<hi>髙氏春秋</hi>太祖后張氏見庭前菖蒲生花即生梁髙祖<lb/>
<hi>梁記</hi>菖蒲紅者芳氣酷烈世言有花無人見見者必大富<lb/>
貴趙隠之母傅氏曽于山澗中見花大如車輪子有神<lb/>
人守䕶隱之勿洩享富貴年九十四忽向子孫説之得<lb/>
<pb n="KR3k0028_WYG_038-13a"/>
疾而終<hi>物類相感志</hi>僧普寂好菖蒲種成獅子鸞鳯仙人之<lb/>
狀<hi>㣲言</hi>成都營妓薛濤元㣲之使蜀屢陪燕笑元後寄詩<lb/>
云别後相思隔烟水菖蒲花發五雲髙<hi>牧𥪡閒談</hi>
　　雜著<lb/>
其輕身延年之功既非昌陽之所能及至于忍寒苦安<lb/>
淡泊與清泉白石為伍不待泥土而生者亦豈昌陽之<lb/>
所能彷彿哉<hi>東坡集</hi>寒溪之濱沙石之竇産此靈苗蔚然<lb/>
而秀有美君子採持而歸文石相并涵蓄清漪根盤九<lb/>
<pb n="KR3k0028_WYG_038-13b"/>
節霜雪不槁置之幽齋永以為好<hi>參寥頌</hi>
賦詠祖<lb/>
　　五言散句<lb/>
石上生菖蒲<hi>選</hi>　　　　　新蒲含紫茸<hi>謝連恵</hi>
碧節吐寒蒲<hi>杜甫</hi>　　　　　菖蒲花紫茸<hi>李白</hi>
蕭然一寸碧卓爾四時青<hi>白氏集</hi>
有草應羞死無花敢鬭香<lb/>
靈根九節瘦不改四時香<lb/>
<pb n="KR3k0028_WYG_038-14a"/>
薄寒得菖蒲猶勝竟日無<hi>聖俞</hi>
根盤龍骨瘦葉聳虎鬚長<hi>姚岩</hi>
　　七言散句<lb/>
埽除白髮菖蒲力<hi>東坡</hi>
九節菖蒲石上仙<lb/>
斕斑碎石養菖蒲一勺清泉滿石盂<lb/>
人説花開難際遇天將夀考報勤劬<lb/>
莫道幽人無一事汲泉承露養菖蒲<hi>魯文</hi>
<pb n="KR3k0028_WYG_038-14b"/>
　　五言古詩<lb/>
神人多古貌雙耳下垂肩嵩嶽逢漢武云是九疑仙我<lb/>
来採菖蒲服食可長年言終忽不見滅影入雲煙喻帝<lb/>
竟莫悟終歸茂陵田<hi>李白</hi>
自我来關輔南山得再遊山中亦何有草木媚深幽菖<lb/>
蒲人不識生此亂石溝山髙霜雪苦黄葉不得抽下有<lb/>
千歳根蹙縮如盤虬長有鬼神守徳薄安敢偷<hi>東坡</hi>
　　五言八句<lb/>
<pb n="KR3k0028_WYG_038-15a"/>
岳麓溪毛秀湘濱玉水香靈苗憐勁直達節著芬芳豈<lb/>
謂盤盂小而忘臭味長拳山并勺水所至未能量<hi>姜白石</hi>
　　七言古詩<lb/>
石上生菖蒲一寸十二節仙人勸我食令我頭青面如<lb/>
雪逢君寄君一絳囊書中不得傳此方君能来作棲霞<lb/>
侣與君同入丹邱鄉<hi>張文昌</hi>
　　七言八句<lb/>
春荑秋英兩湏臾神藥人間果有無無鼻何由識薝蔔<lb/>
<pb n="KR3k0028_WYG_038-15b"/>
有花今始信菖蒲芳心未飽兩蛱蝶寒意知鳴㡬蟪蛄<lb/>
記取眀年十二節小兒休更籋霜鬚<hi>東坡</hi>
　　七言絶句<lb/>
碧玉椀盛紅碼碯青盤水養石菖蒲也知法供無窮盡<lb/>
試問禪師得飽無<hi>東坡</hi>
間行澗底採菖蒲千歳龍蛇抱石臞眀朝却覔房州路<lb/>
飛下山巔不用扶<hi>陳簡齋</hi>
窻眀几淨室虚虚盡道幽人一事無莫道幽人無一事<lb/>
<pb n="KR3k0028_WYG_038-16a"/>
汲泉承露養菖蒲<hi>曽茶山</hi>
君家蘭杜久萋萋近養菖蒲緑禾齊乞與幽人伴岑寂<lb/>
小窻風露日委迷<hi>朱文公三首</hi>
泉清石秀碧纎長秋露懸珠炯夜光箇裏一無閒造化<lb/>
别来誰與共平章<lb/>
翠羽紛披一尺長帶烟和雨過書堂知君别有臞仙種<lb/>
容易催教出洞房<lb/>
一掬寒泉塊石頭兩三莖葉弄輕柔夢囘一霎龍湫雨<lb/>
<pb n="KR3k0028_WYG_038-16b"/>
五月軒窻也帶秋<lb/>
瓦盤猶帶澗聲寒亦有詩情几研間抱石小龍鱗甲老<lb/>
夜窻雲氣故斑斑<hi>方秋崖</hi>
　<lb/>
　<lb/>
　<lb/>
　<lb/>
　全芳備祖後集卷十一<lb/>
</p>
<p>
</p>
  </div>
<div>
                <head>全芳備祖後集卷十二</head>
    <p>
<pb n="KR3k0028_WYG_039-1a"/>
欽定四庫全書<lb/>
　全芳備祖後集卷十二　　宋　陳景沂　撰<lb/>
　　草部<lb/>
　　　苔蘚<lb/>
事實祖<lb/>
　　碎録<lb/>
苔衣注云水苔也一名石髪江東人多食之<hi>爾雅</hi>澤葵即<lb/>
莓苔<hi>鮑昭注</hi>在屋曰昔邪在垣曰垣衣<hi>廣/雅</hi>苔水衣也<hi>説文</hi>石<lb/>
<pb n="KR3k0028_WYG_039-1b"/>
髪水衣青緑色皆生于石<hi>風土記</hi>窮谷之汚生青苔<hi>淮南子</hi>
海藻一名海苔<hi>南粤志</hi>空谷無人行則或生青者紫者一<lb/>
名緑錢一名緑苔一名員蘚<hi>古今志</hi>
　　紀要<lb/>
陳王初䘮應劉端憂多暇綠苔生閣芳塵凝榭張華進<lb/>
博物志武帝嫌煩令削之賜側理紙王子年云側理陟<lb/>
釐也此紙以水苔為之漢人語説謂之側理耳<hi>晉書</hi>宋玉<lb/>
㣲乃太保𢎞之弟也吏部尚書江湛愛其才舉為吏部<lb/>
<pb n="KR3k0028_WYG_039-2a"/>
郎因病不受與湛書告絶足不踰户十餘年栖遲一室<lb/>
苔草没堦<hi>南史本傳</hi>
　　雜著<lb/>
鑿山楹為室有老苔焉<hi>江淹</hi>緑苔鬖髿乎研上松栝交隂<lb/>
泉雨常至<hi>江淹</hi>踐莓苔之滑石<hi>孫綽</hi>
賦詠祖<lb/>
　　五言散句<lb/>
青苔日夜黄<hi>江淹</hi>　　　　　新苔侵履濕<hi>韋應物</hi>
<pb n="KR3k0028_WYG_039-2b"/>
江露㸃蒼苔<hi>李</hi>　　　　　蒼苔縁竹徑<hi>劉長卿</hi>
苔錢似錦萍<hi>杜</hi>　　　　　蟲書玉佩蘚<lb/>
苔蘚山門古　　　　　　歸休步紫苔<lb/>
苔徑臨江竹　　　　　　苔移玉座春<lb/>
玉殿莓苔青　　　　　　隨意生莓苔<lb/>
青青染馬蹄<hi>王建</hi>　　　　　苔斑錢剝落<hi>樂天</hi>
饑鶴啄莓苔<hi>東坡</hi>
隨潮染崖石逐派聚浮槎<hi>庾肩吾</hi>
<pb n="KR3k0028_WYG_039-3a"/>
㣲根知欲斷輕絲似更聨<hi>沈約</hi>
紅藥當堦翻蒼苔依砌上<hi>謝𤣥暉</hi>
苔痕上堦緑草色入簾青<hi>禹錫</hi>
濕翠連澗隂淨緑繞巖穴<hi>聖俞</hi>
繞繞水仙髪茸茸蛟客髯<lb/>
空山正幽靄淨緑無人掃<lb/>
棋聲敲月重屐齒印苔深<hi>王維</hi>
緑髪莓苔地紅衣菡萏天<lb/>
<pb n="KR3k0028_WYG_039-3b"/>
炊煙逗疎藹樵徑入蒼苔<lb/>
苔侵垂磴蔓竹隱斷巖花<lb/>
寒蟲啼暗壁敗葉落蒼苔<hi>鄭獬</hi>
蘚色通行徑松隂叩隱關<hi>范醇夫</hi>
緑嫌新笋破紅愛落花粧<hi>張太祝</hi>
　　七言散句<lb/>
階面青苔先自生<hi>杜甫</hi>
石田茅屋荒蒼苔<lb/>
<pb n="KR3k0028_WYG_039-4a"/>
苔蘚蝕破波濤痕<lb/>
剜苔剔蘚露節角<hi>文公</hi>
古甃缺落生隂苔<hi>東坡</hi>
空餘石髮挂魚衣<lb/>
路旁凡草榮遭遇曽得七香車輾来<hi>樂天</hi>
共愛碧溪臨水住相思来往踐莓苔<hi>劉商</hi>
憑仗幽人收艾蒳國香和露入莓苔<hi>東坡</hi>
倘欲濟貧無少補若教買靜有深功<hi>白氏集</hi>
<pb n="KR3k0028_WYG_039-4b"/>
不産豪門嫌繼富每生窮巷似憂貧<lb/>
直疑漢室都中朽却訝唐家地上流<lb/>
柴門雖設不曽開為怕人行損緑苔<hi>蘇舜欽</hi>
門掩蒼苔栁半遮春深庭院日初斜<hi>李師中</hi>
幽人去後無猿鶴冷落亭臺濕蘚封<hi>北磵</hi>
詩人只道窮難送也有清流地上錢<hi>夏草窻</hi>
　　五言古詩<lb/>
豪家如可用窮巷即應無閒共僧贏得卑嫌俗繞紆山<lb/>
<pb n="KR3k0028_WYG_039-5a"/>
疑和雨買地似帶煙租<hi>魏野二首</hi>
貪多寧損志嫌少不為愚良冶何由鑄常流豈敢圗野<lb/>
人惟自愛難把悦妻孥<lb/>
　　　萍　<hi>蘋附</hi>
事實祖<lb/>
　　碎録<lb/>
此有三種大者曰蘋中者曰荇菜即鳬葵也小者曰浮<lb/>
萍江東謂之藻<hi>本草</hi>于以采蘋于以采藻<hi>注</hi>沈曰蘋浮曰<lb/>
<pb n="KR3k0028_WYG_039-5b"/>
藻<hi>毛詩</hi>萍氏掌國之水禁<hi>注/</hi>萍之草無根而浮<hi>周禮</hi>茍有明<lb/>
信澗溪沼沚之毛蘋蘩蕰藻之菜可羞于王公<hi>左傳</hi>栁絮<lb/>
落水三日為浮萍<hi>東坡詩注</hi>荇黄花色如蓴可用為祭祀之<lb/>
爼<hi>顔氏家訓</hi>
　　紀要<lb/>
楚昭王渡江得一物色赤以問孔子孔子曰此萍實也<lb/>
可剖而食之吾昔過陳聞童謡云楚王渡江得萍實大<lb/>
如斗赤如日剖而食之甜如蜜<hi>家語</hi>湖州有白蘋洲在苕<lb/>
<pb n="KR3k0028_WYG_039-6a"/>
溪東南一里乃越女采蘋處梁時栁惲為吳興守賦詩<lb/>
因以得名<hi>吳興志</hi>浮光多美鴨太原少尹樊千里買百隻<lb/>
畜後池載數車浮萍入池中使為鴨作茵褥<hi>雲林異景志</hi>
　　雜著<lb/>
俯觀萬狀擾擾焉如江漢之載萍<hi>劉伶</hi>自此如萍隨水浮<lb/>
逰<hi>闕</hi>萍實時出而漂泳<hi>王/逸</hi>秋風起于青萍之末<hi>宋玉</hi>蘋以<lb/>
春生蘭以秋芳<hi>陸機</hi>蘋荇荷花組秀一州蘋之為用風有<lb/>
季女之慕騷有放臣之望<hi>李直方</hi>蘋葉圓而小萍葉始生<lb/>
<pb n="KR3k0028_WYG_039-6b"/>
俗呼為水照以其類鑑也其花五出黄細而香盛于中<lb/>
夏無飄零<hi>晏元獻</hi>
賦詠祖<lb/>
　　五言散句<lb/>
㣲馨借渚萍<hi>杜甫</hi>　　　　　乾坤水上萍<lb/>
旅泛一浮萍　　　　　　萍泛無休日<lb/>
風約半池萍　　　　　　魚開萍葉過<lb/>
風起青萍末　　　　　　寒魚依密藻<lb/>
<pb n="KR3k0028_WYG_039-7a"/>
野棹汎青萍　　　　　　弱藻舒翠縷<lb/>
翻藻白魚跳　　　　　　萍盖汙池靜<hi>韓愈</hi>
汎汎水中萍<hi>張籍</hi>　　　　　風水悲流萍<hi>李嶠</hi>
青萍含翠轉紫葉帶波流<hi>李嶠</hi>
風飄千㸃紫水約半奩青<lb/>
暖老須燕玉充饑憶楚萍<hi>杜甫</hi>
汎汎江漢萍飄蕩水無根<hi>司馬彪</hi>
汀洲採白蘋日晚江南春<hi>栁惲</hi>
<pb n="KR3k0028_WYG_039-7b"/>
東風千嶺樹西日一洲蘋<hi>許渾</hi>
春風故人夜又醉白蘋洲<hi>張祐</hi>
問家何所有且事如浮萍<hi>李白</hi>
　　七言散句<lb/>
處處清江帶白蘋<hi>東坡</hi>
風水春来洞庭濶白蘋愁殺白頭翁<hi>杜甫</hi>
客路浮生兩如寄萬重渡裏一浮萍<hi>劉貢父</hi>
沅湘寂寂春歸盡水緑蘋香人自愁<hi>李羣玉</hi>
<pb n="KR3k0028_WYG_039-8a"/>
泥新烏棟初巢燕萍匝荒池已集蜻<hi>秦少㳺</hi>
　　五言古詩<lb/>
溪光照秋房娟然卧流萍水仙弄幽姿寄余汀洲情眷<lb/>
懐玉色子弄波濯塵纓夜寒乃佳意屬此冷然清<hi>毛東堂</hi>
風飄作青紫浪起時疎密本欲嘆無根還驚能有實<hi>庾肩</hi>
<hi>吾</hi>
　　五言絶句<lb/>
逐水應無定因風不自由只縁根底薄飄蕩㡬時休<lb/>
<pb n="KR3k0028_WYG_039-8b"/>
春池深且廣會待輕舟囘靡靡緑萍合垂楊掃不開<hi>裴廸</hi>
揺蕩越江春相將采白蘋歸時不覺夜出浦月隨人<hi>張仲</hi>
<hi>素</hi>
雨墻蒼蘚合烟渚碧紋通賦閣并塵掩詩堦伴藥紅<hi>宋景</hi>
<hi>文</hi>
泥滓根萌淺風波性質輕晚来堆㟁曲猶得䕶蛙鳴<hi>李廸</hi>
　　五言八句<lb/>
可憐池裏萍盆藴紫復青能隨浪開合且逐氷低平微<lb/>
<pb n="KR3k0028_WYG_039-9a"/>
根無所托細葉詎須莖飄蕩終難測流連如有情<hi>吳均</hi>
　　七言絶句<lb/>
春紅秋紫繞池臺个个圎如濟世財雨後無端滿窮巷<lb/>
買花不得買愁来<hi>鄭谷</hi>
春草秋風老此身一瓢長醉任家貧醒来只愛浮萍草<lb/>
飄寄官河不屬人<hi>劉商</hi>
曉来風約半池明重叠侵沙緑罽成不用臨池重相笑<lb/>
最無根蒂是浮名<lb/>
<pb n="KR3k0028_WYG_039-9b"/>
嫩似金枝颷似烟多情渾欲擁紅蓮明朝擬附南風棹<lb/>
寄與湘妃作翠鈿<hi>皮日休</hi>
十載芳洲采白蘋移舟弄水賣青春當時自倚東風力<lb/>
不信東風解誤人<lb/>
盆池本不種青萍春杪無根也自生人道一宵生九葉<lb/>
不知誰數得分眀<hi>僧可齋</hi>
白髪已侵殘夢境緑苔應憶舊漁磯桃源雞犬塵凡隔<lb/>
韋曲桑麻念想歸<hi>山谷</hi>
<pb n="KR3k0028_WYG_039-10a"/>
　　七言八句<lb/>
斑斑染黛色差匀個個微圎類緑萍不比榆錢舖砌白<lb/>
未饒荷葉㸃溪青陶鎔盡出春工巧磨就多應雨夜零<lb/>
好與詩人買風月何妨積貯滿空庭<hi>趙循道</hi>
　　　荇<lb/>
事實祖<lb/>
　　碎録<lb/>
荇接余也根生水底葉浮水上<hi>爾雅</hi>
<pb n="KR3k0028_WYG_039-10b"/>
　　雜著<lb/>
蘋荇荷花組繡一川<hi>李華</hi>
賦詠祖<lb/>
　　五言散句<lb/>
魚戲亂水荇<hi>謝元暉</hi>　　　　兼疑菱荇香<hi>張載</hi>
水荇葉連香<lb/>
彼微水中荇尚煩左右芼<hi>韓愈</hi>
　　七言散句<lb/>
<pb n="KR3k0028_WYG_039-11a"/>
水荇牽風翠帶長<hi>杜甫</hi>
渚蒲牙白水荇青<lb/>
　　五言古詩<lb/>
荇葉光于水釣牽入逺汀淺黄雙蛱蝶五色小蜻蜓老<lb/>
死懐江女飄浮笑楚萍<hi>聖俞</hi>
因風離甚處隨浪此中過不定猶如此孤根還若何未<lb/>
聞流水盡更見落花多<hi>陳希夷</hi>
　　　菰<lb/>
<pb n="KR3k0028_WYG_039-11b"/>
事實祖<lb/>
　　碎録<lb/>
菰蔣草也<hi>廣韻説文</hi>菰其實蔣菰其米謂之凋胡<hi>廣雅</hi>菰生水<lb/>
中葉如蒲葦刈以飼馬甚肥又謂之茭白其歳久者中<lb/>
心生白肉如小児臂謂之菰米其中有黒者謂之菰鬱<lb/>
其根如蘆根下澤處謂之菰葑以去葉便可食蒔其苗<lb/>
有根梗者謂之菰蒔草至秋結實乃凋胡米也<hi>本草</hi>雲子<lb/>
菰米飯也<hi>杜詩注</hi>可以為席去濕<lb/>
<pb n="KR3k0028_WYG_039-12a"/>
　　紀要<lb/>
孔子之楚舍于蟻丘之蔣<hi>莊子</hi>主人之妻為臣炊凋胡之<lb/>
飯露葵之羮<hi>宋玉</hi>菰穂凋胡菰子作餅<hi>吳都賦注</hi>
賦詠祖<lb/>
　　五言散句<lb/>
凋胡方自炊<hi>沈約</hi>　　　　　願作冷秋菰<hi>杜甫</hi>
鄖國稻苗秀楚人菰葉肥<hi>王維</hi>
春菰牙露翠水荇葉連青<hi>張載</hi>
<pb n="KR3k0028_WYG_039-12b"/>
朱李沈不冷凋胡炊屢新<hi>杜少陵</hi>
滑憶凋胡飯香聞錦帶羮<lb/>
翠牙穿衰蔣碧節吐寒蒲<lb/>
稻花香滿路菰葉亂蒼洲<hi>賈秋壑</hi>
　　七言散句<lb/>
溪毛入饌光浮椀雲子新炊滑溜匙<hi>汪彦章</hi>
霜後木奴香噀手秋来雲子滑流匙<hi>洪駒父</hi>
　　五言古詩<lb/>
<pb n="KR3k0028_WYG_039-13a"/>
結根布洲渚垂葉滿臯澤匹彼露葵羮可以留上客<hi>沈休</hi>
<hi>文</hi>
　　七言絶句<lb/>
短短菰蒲緑未齊汀洲水暖雁行低栁隂小艇無人管<lb/>
自送流花下别溪<hi>東莱</hi>
　　　蒲<lb/>
事實祖<lb/>
　　碎録<lb/>
<pb n="KR3k0028_WYG_039-13b"/>
蒲似藿可以為席<hi>説文</hi>彼澤之陂有蒲與菅　魚在在藻<lb/>
依于其蒲<hi>並詩</hi>
　　紀要<lb/>
齊侯之雈蒲舟鮫守之不與民共<hi>左傳</hi>臧文仲妾織蒲<hi>禮記</hi>
鄭太叔政寛鄭國多盜取人于<graphic n="KR0841" url="https://raw.githubusercontent.com/kanripo/KR-Gaiji/master/images/KR0841.png" mimeType="image/png"/>蒲之澤遂興徒兵以<lb/>
攻雈蒲之盜盡殺之<hi>左傳</hi>秦時一湖有九十臺皆生結蒲<lb/>
乃云始皇遊此臺結蒲繫馬自是生蒲皆結<hi>續記</hi>趙髙獻<lb/>
蒲以為脯以惑二世有言蒲者誅之<hi>史</hi>漢帝以蒲裹車<lb/>
<pb n="KR3k0028_WYG_039-14a"/>
輪迎申公<hi>史</hi>路温舒字長君巨鹿東里人父為里監門<lb/>
使牧羊温取澤中蒲截以為牒編用寫書稍習善求為<lb/>
獄小吏因學律令轉獄吏縣中疑事皆取決焉<hi>本傳</hi>劉賓<lb/>
宣帝時遷臨淮太守用蒲鞭罰吏<hi>漢書</hi>顧悅對簡文帝蒲柳<lb/>
之質望秋先零<hi>史</hi>苻洪家生蒲長五丈許其節如竹咸<lb/>
異之由此姓蒲氏後以識文改姓苻氏<hi>晉載記</hi>河東常醜<lb/>
奴將一小児于河邊拔蒲暮宿于田舍中見一少女姿<lb/>
容甚美乗小舟投醜奴舍寄宿因卧覺有臊氣女已知<lb/>
<pb n="KR3k0028_WYG_039-14b"/>
人意求出户變為獺去<hi>幽㝠録</hi>
　　雜著<lb/>
抽蒲兮陳坐<hi>楚詞</hi>
賦詠祖<lb/>
　　五言散句<lb/>
蒲葉何離離<hi>選</hi>　　　　　春蒲長雪消<hi>杜甫</hi>
水長減蒲芽　　　　　　沙茸出小蒲<lb/>
風斷香蒲節　　　　　　渚蒲隨地有<lb/>
<pb n="KR3k0028_WYG_039-15a"/>
蒲荒八月天　　　　　　暮齒倚蒲栁<lb/>
為書聊可截匹栁復宜春<hi>梁元帝</hi>
我有一池水蒲葦生其間<hi>韓愈</hi>
蒲深鸂鶒戲花暖鷓鴣眠<hi>許渾</hi>
岸樹緑已合渚蒲長且疎<hi>劉貢父</hi>
水緑菰蒲老山青橘柚紅<hi>夏竦</hi>
　　七言散句<lb/>
細栁新蒲為誰緑<hi>杜甫</hi>
<pb n="KR3k0028_WYG_039-15b"/>
渚蒲芽白水荇青<lb/>
渚蒲抽芽劍脊動<lb/>
沮洳沙泉薤葉鋪<hi>頴濱</hi>
風蒲獵獵弄輕香<hi>僧道潜</hi>
旋抽烟劍碧參差何時織得孤帆去<hi>龜蒙</hi>
紙窻竹屋深自暖擁褐坐睡依團蒲<hi>東坡</hi>
𣺌𣺌塘隂下鷗鷺蕭蕭秋意滿菰蒲<hi>張文潜</hi>
屬玉雙飛水滿塘菰蒲深處浴鴛鴦<hi>蘇養直</hi>
<pb n="KR3k0028_WYG_039-16a"/>
　　五言絶句<lb/>
青青水中蒲下有一雙魚君今上隴去我在誰與居<hi>韓愈</hi>
青青水中蒲長在水中居寄語浮萍草相隨我不如<lb/>
青青水中蒲葉短不出水婦人不下堂行子在萬里<lb/>
　　五言古詩<lb/>
魯國寒事早初霜刈渚蒲揮鐮君轉月拂水生連珠此<lb/>
草影可珍何必貴龍鬚織作玉牀席欣承清夜娛羅衣<lb/>
能再拂不畏素塵蕪<hi>李白</hi>
<pb n="KR3k0028_WYG_039-16b"/>
離離水上蒲結水散為珠初萌實琱爼暮蕋雜椒塗所<lb/>
嗟堂上曲遂鑠黄金軀<hi>謝眺</hi>
蒲葉淺清水杏花和暖風地偏縁底緑人老為誰紅<hi>李白</hi>
　　七言古詩<lb/>
圎蒲相將結僧厦荷葉蒲茸緑相亞浮花浪葉自飄零<lb/>
小院迴廊正瀟洒葉如青幄花成茵細腰起舞来送春<lb/>
紙光如銀墨如漆落筆四座驚有神輕衫短帽付餘子<lb/>
花前醉倒輸閒人<hi>徐竹隂</hi>
<pb n="KR3k0028_WYG_039-17a"/>
　　　蘆<lb/>
事實祖<lb/>
　　碎録<lb/>
一名菼蘆荻也<hi>説文</hi>蒹葭蘆葦也<hi>爾雅</hi>荏葦薍為雈葭為葦<lb/>
<hi>詩注</hi>
　　紀要<lb/>
季夏之月命澤人納材葦<hi>月令</hi>誰謂河廣一葦杭之<hi>詩經</hi>魏<lb/>
明帝使后弟毛曽與夏侯女共坐時人謂之蒹葭倚玉<lb/>
<pb n="KR3k0028_WYG_039-17b"/>
樹<hi>本紀</hi>袁叔諷董偃獻荻為籍田曰此上之所欲也<hi>漢書</hi>吳<lb/>
有姚光者善火術吳主試之積荻千束光坐其上及燔<lb/>
盡光于灰中振衣而起<hi>抱朴子</hi>盧龍將攻亰師有謡曰十<lb/>
丈瓦蘆作柱薤為欄杆童謡曰官家養蘆化成荻蘆生<lb/>
不止自成精是時盧竊㨿廣州朝廷未能討之因而用<lb/>
之荻猶敵也是官養為蘆荻也<hi>徴祥記</hi>郭璞奏云不宜焚<lb/>
荻地理云名山大澤不封盖欲與民同利也<hi>本傳</hi>宋帝詔<lb/>
前歳少府所封諸洲可開以利民<hi>宋書</hi>李全忠有蘆生室<lb/>
<pb n="KR3k0028_WYG_039-18a"/>
中一尺三節問張建建曰蘆葦類生千澤分茅土兆也<lb/>
傳節者其三世乎<hi>唐書</hi>
賦詠祖<lb/>
　　五言散句<lb/>
渚秀蘆笋緑<hi>杜甫</hi>　　　　　香飯蒹苞蘆<lb/>
泥笋苞初荻　　　　　　亭古帶蒹葭<lb/>
北風吹蒹葭　　　　　　雁響蒹葭滿<hi>張乖崖</hi>
翠菼玉地前遥映江南蓮<hi>梁元帝</hi>
<pb n="KR3k0028_WYG_039-18b"/>
靜處宜紅蓼閒棲見白鷗<hi>魏野</hi>
臨砌復臨流栽時尚未周<lb/>
葉嫩藏修節苞遺出紺膚<hi>曼卿</hi>
旁迷緑蟲挂近識翠禽呼<lb/>
啅雀裊寒枝宿螢依敗葉<hi>温公</hi>
勿以比蒹葭蒼蒼瘁白露<hi>原父</hi>
北雁為南客銜之以避繳<hi>宋景文</hi>
　　七言散句<lb/>
<pb n="KR3k0028_WYG_039-19a"/>
猿聲幾夜宿蘆洲<hi>皎然</hi>
菰蘆何處有竒材<hi>景文</hi>
蒹葭淅瀝含秋露橘柚玲瓏透夕陽<hi>桞</hi>
要待九秋風雨後冷梢寒葉作蕭蕭<hi>㓋平齋</hi>
兩岸早霜紅橘柚滿汀殘雨老蒹葭<hi>夏英公</hi>
可惜年年眀月夜漁家只作等閑看<hi>張遜初</hi>
只揀有芳多處宿愛眠蓬底作秋聲<hi>曹竹溪</hi>
　　五言古詩<lb/>
<pb n="KR3k0028_WYG_039-19b"/>
蘆笋初似竹稍開葉如蒲方春節抱甲漸老根生鬚不<lb/>
愛當夏緑愛此及秋枯黄葉倒風雨白花揺江湖江湖<lb/>
不可到移植苦勤劬安得雙野鴨與蘆成畫圖<hi>東坡</hi>
　　五言絶句<lb/>
髙臺面蒼波六月風日冷蒹葭離披去天水相與永<hi>杜甫</hi>
蕭蕭江上葦夏生叢已深清風日夕遇白露晴見臨<hi>原父</hi>
故移蘆葦叢粗慰江湖趣翠華侵几席疎影入窻户<lb/>
瘦碧兩三莖蕭蕭雨又晴江湖未歸客不忍聽秋聲<hi>石舍</hi>
<pb n="KR3k0028_WYG_039-20a"/>
<hi>人</hi>
　　五言八句<lb/>
風雨蕭蕭夕春寒燈較昏茅簷數椽屋荻浦㡬家村網<lb/>
到江鱗活沽来市酒渾焙衾共結局一覺𦕈乾坤<hi>陳肥遯</hi>
　　七言絶句<lb/>
裊娜修莖青玉攢鳬翁睡罷翠痕乾湘君直寄江湖樂<lb/>
要作風汀雨瀨看<hi>宋景文</hi>
溶溶晴港漾春暉蘆笋生時栁絮飛還有江南風物否<lb/>
<pb n="KR3k0028_WYG_039-20b"/>
桃華流水鮆魚肥<hi>東坡</hi>
雨折霜乾不奈秋白花黄葉使人愁月明小艇湖邊雁<lb/>
便是江南鸚鵡洲<lb/>
　　七言八句<lb/>
鑿地栽蘆貯碧流臨軒一望似汀洲葱壠好映淮南樹<lb/>
疎雨偏宜海上鷗歴歴迎風欹枕曉蕭蕭和雨捲簾秋<lb/>
君看范蠡功成後不道烟波無去舟<hi>張祐</hi>
江客因貧識荻芽一清塵退雜魚蝦燒来味挟濠邊雨<lb/>
<pb n="KR3k0028_WYG_039-21a"/>
掘得身離雁外沙春饌且供行釜菜秋江莫管釣船花<lb/>
食根思到蕭騷葉痛感邊聲咽戍笳<hi>蕭大山</hi>
樂府祖<lb/>
　　齊天樂<lb/>
孤蓬依傍低叢蕭蕭雨聲悲切一岸霜痕半江烟色愁<lb/>
到沙頭枯葉淡雲城黯淡西風吹老滿汀新雪天豈無<lb/>
情離筵黙黙送歸客　歸去来兮怎得儘鷺翹鷗倚乍<lb/>
寒時節秋晚山川夕陽浦溆贏得别腸千折濤翻浪叠<lb/>
<pb n="KR3k0028_WYG_039-21b"/>
那時似西来一笻横絶搔首江南雁銜千里月<hi>方秋崕和楚客</hi>
<hi>賦蘆</hi>
　<lb/>
　<lb/>
　<lb/>
　<lb/>
　<lb/>
　全芳備祖後集卷十二<lb/>
</p>
<p>
</p>
  </div>
<div>
                <head>全芳備祖後集卷十三</head>
    <p>
<pb n="KR3k0028_WYG_040-1a"/>
欽定四庫全書<lb/>
　全芳備祖後集卷十三　　宋　陳景沂　撰<lb/>
　　草部<lb/>
　　　芭蕉<lb/>
事實祖<lb/>
　　碎録<lb/>
一名芭荳江南所在有之根葉與甘蕉無異惟子不堪<lb/>
飡出廣閩中者有花其實美可噉甘蕉乃是有子者其<lb/>
<pb n="KR3k0028_WYG_040-1b"/>
卷心中抽榦作花初生大蕚如倒垂菡萏紅者如火炬<lb/>
謂之紅蕉白者謂之水蕉閩人以灰埋其皮令滑績以<lb/>
為布<hi>本草</hi>莖如水山芋重皮相裹大如盂葉廣尺長丈許<lb/>
有角子長六七寸四五寸二三寸兩兩相對若相抱剥<lb/>
其皮色黄白味似蒲萄而脆亦飽人<hi>廣志</hi>甘蕉望之如樹<lb/>
林大者一圍餘葉長一丈或七八尺廣二尺許花大如<lb/>
酒杯色如芙蓉莖末百餘子各為房相連甜美亦可密<lb/>
藏實隨花每花一各有六子先後相次子不俱生花不<lb/>
<pb n="KR3k0028_WYG_040-2a"/>
俱落一名芭蕉或曰芭苴剥其子上皮色黄白味似蒲<lb/>
萄甘而脆亦可療饑此有三種子大如按指長而鋭有<lb/>
類羊角者味最甘好一種子大如雞卵有類牛乳者味<lb/>
次之一種大如藕子長六七寸形正方味最下也其莖<lb/>
解散如絲以灰練之可紡織如絺綌謂之蕉葛然脆而<lb/>
黄不如葛也交廣俱有之<hi>南方草木狀</hi>
　　紀要<lb/>
僧懐素貧無紙可書嘗于故里種芭蕉以供揮灑<hi>本傳</hi>
<pb n="KR3k0028_WYG_040-2b"/>
　　雜著<lb/>
扶蘇似樹質則非木<lb/>
賦詠祖<lb/>
　　五言散句<lb/>
芭蕉開緑扇<hi>李義山</hi>　　　　蕉絲暑服輕<hi>白香山</hi>
亂戰三更雨頻敲午夜風<hi>白氏集</hi>
翠旍舒晚日緑錦障西風<hi>張文潜</hi>
雨葉上驚夢春心巧卷愁<hi>致一</hi>
<pb n="KR3k0028_WYG_040-3a"/>
　　七言散句<lb/>
芭蕉一枕西風雨<hi>荆公</hi>
更展芭蕉夏學書<hi>山谷</hi>
一緘書札藏何事先被東風暗折開<hi>白氏集</hi>
生涯自笑惟書在旋種芭蕉聽雨聲<hi>張愈</hi>
緑章封事緘初啓青鳯求凰尾四開<hi>錢希白</hi>
自是秋懐易寥寂强將離緒怨芭蕉<hi>北磵</hi>
不追松柏凌霜操却聽芭蕉送雨聲<lb/>
<pb n="KR3k0028_WYG_040-3b"/>
從教心向愁邉碎移去芭蕉葉上聽<hi>曹竹塘</hi>
芭蕉自作抽書様不與行人寄短愁<hi>趙野</hi>
　　五言古詩<lb/>
紅英值窮節緑潤含珠光以兹正陽色窈窕凌清霜逺<lb/>
物世所重放心人獨傷囘暉眺林際槭槭無遺芳<hi>栁子厚</hi>
植蕉低簷前雙叢對含雨葉間求丹心一日視百庭胸<lb/>
中數寸赤不惜為君吐心盡腹亦空況復霜雪苦非無<lb/>
後彫意柔脆不足禦<hi>狄元規</hi>
<pb n="KR3k0028_WYG_040-4a"/>
芭蕉我所愛眀潔而中虚禪房當靈根頗似人清臞<hi>林雪</hi>
<hi>樵</hi>
以此葉隂涼代彼青琅玕但恐本質脆不堪期歳寒<hi>曽文</hi>
<hi>清</hi>
　　五言絶句<lb/>
一種靈苗異天然體性虚葉如斜界紙心似倒抽書<lb/>
夢斷添惆悵更長轉寂寥如何今夜雨只是滴芭蕉<hi>吕居</hi>
<hi>仁</hi>
<pb n="KR3k0028_WYG_040-4b"/>
芭蕉植秋檻勿云憔悴姿與君障夏日羽扇寧復持<hi>朱文</hi>
<hi>公</hi>
弱質不自持芳根為誰好雖微九秋榦丹心中自保<hi>紅蕉</hi>
　　五言八句<lb/>
幸有青絲用寧將衆草同心虚含夕露葉大怯秋風細<lb/>
響安禪後濃隂坐夏中由来何所喻持以問支公<hi>錢起</hi>
不枝唯葉茂無榦信中空所以免摧折為依君子風<hi>宋景</hi>
<hi>文</hi>
<pb n="KR3k0028_WYG_040-5a"/>
雨彫翠盖側風偃綵旗開脆經繒乍裂斜規扇欲裁<lb/>
空山夜雨至滴滴復瀟瀟涼葉泛朝露苦心展夕飄<hi>張右</hi>
<hi>史</hi>
　　七言古詩<lb/>
巴蕉得雨便欣然終夜作聲清更妍細聲巧作蠅觸紙<lb/>
大聲鏘若山落泉三㸃五㸃却可聽萬籟不生秋夕靜<lb/>
芭蕉自喜人自愁西風收過雨即休<hi>楊誠齋</hi>
　　七言絶句<lb/>
<pb n="KR3k0028_WYG_040-5b"/>
水痕天影淡相宜露坐秋涼乍快時桐葉芭蕉最多事<lb/>
曉昏風雨報人知<hi>畢公叔</hi>
花外憐伊品物低殷勤移向小窻西無端風雨瀟瀟夜<lb/>
却共梧桐開响齊<hi>名賢集</hi>
瀟瀟洒洒復亭亭一半風流一半清不為暑留添午䕃<lb/>
却来愁枕作秋聲<hi>誠齋</hi>
骨相玲瓏倚入窻花頭倒挿紫荷香繞身無數青羅扇<lb/>
風不来時也不涼<lb/>
<pb n="KR3k0028_WYG_040-6a"/>
世情易變如雲葉官事無窮類海潮退食北窻凉意滿<lb/>
卧聽急雨打芭蕉<hi>張南軒</hi>
秋風鳴玉雨疎疎嫩緑臨窻半卷舒似是相知慰牢落<lb/>
朝来看寄一緘書<hi>湘山居士</hi>
攪碎芳眠挟雨聲碧叢宜看不宜聽而今一任瀟瀟滴<lb/>
華髮鰥翁一夜醒<hi>劉後村</hi>
自是愁人愁不消非干雨裏聽芭蕉芭蕉易去愁難去<lb/>
移向梧桐轉寂寥<hi>方秋崖</hi>
<pb n="KR3k0028_WYG_040-6b"/>
炎蒸誰解喚清涼扇影揺揺上竹窻凖擬小軒添睡美<lb/>
夢成風雨夜翻江<hi>曽雲莊</hi>
數葉芭蕉數葉秋燈長雨久不眠愁靈溪寺裏夜曽聽<lb/>
又聽靈溪溪水流<hi>方菊田</hi>
　　七言散聨<lb/>
畢竟空心何所有欹傾大葉不勝肥蕭騷暮雨鳴山樂<lb/>
狼籍秋霜脱敝衣堂上幽人觀幻久逢人知是此身非<lb/>
樂府祖<lb/>
<pb n="KR3k0028_WYG_040-7a"/>
　　添字醜奴兒<lb/>
窻前誰種芭蕉樹隂滿中庭隂滿中庭葉葉心心舒卷<lb/>
有餘青　傷心枕上三更雨㸃滴霖霖㸃滴霖霖愁損<lb/>
北人不慣起来聽<hi>李易安</hi>
　　玉樓春<lb/>
飛香漠漠簾帷暖一線水沈煙未斷紅樓西畔小闌干<lb/>
盡日倚闌人已遠　黄梅雨又芭蕉晚風尾翠揺雙葉<lb/>
短舊年顔色舊年心留到如今春不管<hi>仲殊</hi>
<pb n="KR3k0028_WYG_040-7b"/>
　　菩薩蠻<lb/>
風流不把花為主多情管定煙和雨瀟洒緑衣長滿身<lb/>
如許涼　文箋舒卷處似索題新句莫倚小闌干月眀<lb/>
生夜寒<hi>張約齋</hi>
　　　木棉<lb/>
事實祖<lb/>
　　碎録<lb/>
閩嶺江南多木棉樹實如桐子口有棉如蠶之綿可以<lb/>
<pb n="KR3k0028_WYG_040-8a"/>
作布<hi>地理</hi>
賦詠祖<lb/>
　　七言散句<lb/>
江東賈客木棉裘<hi>東坡</hi>
記取城南上已日木棉花落刺桐開<hi>東坡</hi>
幾樹半開紅似染居人云是木棉花<hi>后村</hi>
　　七言古詩<lb/>
粗花染春日晒紅細綿披夏雪輥風赤皇世界嶺皆熟<lb/>
<pb n="KR3k0028_WYG_040-8b"/>
勑時徴綿底痴絶<hi>蕭文山</hi>
　　　薜荔<lb/>
事實祖<lb/>
　　雜著<lb/>
薜荔柏兮蕙綢<hi>注</hi>薜荔香草也柏博壁也綢縛束也<lb/>
披薜荔兮帶女蘿<hi>並楚辭</hi>
賦詠祖<lb/>
　　五言散句<lb/>
<pb n="KR3k0028_WYG_040-9a"/>
紅浸珊瑚短青垂薜荔長<hi>杜甫</hi>
春色生烽燧幽人泣薜蘿<lb/>
　　七言散句<lb/>
山鬼水怪著薜荔<hi>黄亞夫</hi>
　　五言古詩<lb/>
薜荔垂枯萌何年負幽石驕陽或侵凌土薄失潤澤天<lb/>
風吹汝身枯葉久無色前年直外省薜荔不盈尺江梅<lb/>
凡㡬時歸来忽滿壁我齒密且疎我髮𤣥且白此後何<lb/>
<pb n="KR3k0028_WYG_040-9b"/>
足怪對之空嘆息<hi>汪内翰</hi>
　　　藤蘿<lb/>
事實祖<lb/>
　　碎録<lb/>
藟藤也<hi>廣雅</hi>江東呼藟為藤藤似葛粗大也<hi>爾雅</hi>南有樛木<lb/>
葛藟纍之<hi>詩</hi>女蘿松藤也兔絲也詩云蔦與女蘿施于<lb/>
松上<hi>廣雅</hi>在草曰兔絲在木曰松蘿<hi>詩注</hi>紫藤葉細長莖如<lb/>
竹根極堅實重重有皮花白子黒置酒中久不腐敗其<lb/>
<pb n="KR3k0028_WYG_040-10a"/>
莖截置煙炎中經時成紫者可以降神　榼藤依樹蔓<lb/>
生如通草藤其子紫黒色一名象豆三年方熟其殻貯<lb/>
藥不壊解諸藥毒生南海<hi>南方草木狀</hi>廣州山中生膏藤津<lb/>
潤滑輭代以為船著地牽之如流<hi>本州記</hi>種藤附樹作根<lb/>
樹即纒死且有惡汁尤令速朽藤盛成樹大者數圍又<lb/>
云藤圍數寸可以為杖篾以縳船及為席勝于竹也<hi>異物</hi>
<hi>志</hi>剡溪古藤甚多為紙工斬伐以造唐舒元輿作悲剡<lb/>
藤文<hi>本集</hi>
<pb n="KR3k0028_WYG_040-10b"/>
賦詠祖<lb/>
　　五言散句<lb/>
藤枝刺眼新<hi>杜甫</hi>　　　　　藤蔓曲藏蛇<lb/>
倒松賴藤纒　　　　　　髙蘿垂飲猿<lb/>
髙蘿成幄帷　　　　　　對門藤盖瓦<lb/>
庭中藤刺簷　　　　　　通林帶女蘿<lb/>
丘壑蔓寒藤　　　　　　蔓衍傍松枝<hi>王融</hi>
緑蘿結髙林蒙籠盖一山<hi>文選</hi>
<pb n="KR3k0028_WYG_040-11a"/>
女蘿亦有托蔓葛亦有尋<hi>陸士衡</hi>
與君為新昏兎絲附女蘿<hi>文選</hi>
托根軒墀下如處松竹林<lb/>
髙木八九枝有藤縷絡之<hi>韓愈</hi>
　　七言散句<lb/>
㡬歳生成為大木一朝纒死困長藤<hi>白氏集</hi>
　　五言古詩<lb/>
藤花紫蒙茸藤葉青扶蘇誰謂好顔色而為害有餘下<lb/>
<pb n="KR3k0028_WYG_040-11b"/>
如蛇屈盤上如繩縈紆可憐中間木束縳成枯株柔蔓<lb/>
不自勝嫋嫋挂空虚豈知纒木身千夫力不如先柔後<lb/>
為害有似諛佞徒附著君權勢君迷不肯誅又如妖婦<lb/>
人綢繆蠱其夫毫末不早辨滋蔓宜難圖願以藤為鑒<lb/>
銘之於座隅<hi>白香山</hi>
故鄉春欲盡一歳芳難再岩樹已青葱吾廬日堪愛幽<lb/>
溪人未去芳草行應碍遥憶紫藤垂繁英照潭黛<hi>李衛公</hi>
纖條寄喬木弱影掣風斜標春抽曉翠出霧露懸花<hi>梁簡</hi>
<pb n="KR3k0028_WYG_040-12a"/>
<hi>文帝</hi>
引蔓出雲樹垂綸獲巢鶴幽人對酒時苔上閒花落<hi>錢起</hi>
紫藤挂雲木花蔓宜陽春密葉隠歌鳥香風留美人<hi>李</hi>
虺蔓相結盤虬梢䕶舊曲紛若未契繩繁如已綸綍<hi>宋景</hi>
<hi>文</hi>
寒松偃澗濱弱蔓垂纓緑波縈翠帶長水濺低花馥<hi>聖俞</hi>
　　五言八句<lb/>
遥聞碧潭上春晚翠藤開水似晨霞抺林疑彩鳯来清<lb/>
<pb n="KR3k0028_WYG_040-12b"/>
香凝島嶼繁艷映莓苔金谷如相並應將錦帳圍<hi>李衛公</hi>
緑蘿縈數匝本在草堂間秋色寄髙樹晝隂籠逺山移<lb/>
花疎處種斸藥困時攀日暮微風起難尋舊徑還<hi>許暉</hi>
葉繞千年盖條依百尺枝屬與松風動時將薜影垂學<lb/>
帶非難結為衣或易披山河若近逺獨自楚人知<lb/>
　　七言古詩<lb/>
魯人酒薄邯鄲圍西河渡橋南越悲歳調紅藤百萬計<lb/>
此苦一作無窮時去年採藤藤已乏今年採藤藤轉竭<lb/>
<pb n="KR3k0028_WYG_040-13a"/>
入山十日脱身歸新藤出土拳如蕨<hi>唐子西</hi>
翠盖隂森髙隠鶴脩條屈曲暗藏蛇閒来兀坐莓苔石<lb/>
時見山禽撲落花<hi>僧船窻</hi>
　　　藍<lb/>
事實祖<lb/>
　　碎録<lb/>
藍染草也<hi>説文</hi>仲夏之月令民毋刈藍以染<hi>禮記</hi>終朝采藍<lb/>
不盈一襜<hi>詩</hi>青出於藍<hi>荀子</hi>
<pb n="KR3k0028_WYG_040-13b"/>
　　紀要<lb/>
楊震植藍以供母諸生嘗有助種者輙拔更種以拒其<lb/>
後<hi>續漢書</hi>趙岐云予就醫偃師道經陳留北人皆以種藍<lb/>
染紺為業藍田彌望黍稷不植慨其棄本逐末遂作此<lb/>
賦曰同丘中之有麻似麥秀之漸漸<lb/>
　　雜著<lb/>
當如園圃之藍不異衆草染而後朗然不如棠棣之花<lb/>
灼灼自顯<lb/>
<pb n="KR3k0028_WYG_040-14a"/>
賦詠祖<lb/>
　　五言八句<lb/>
物有無窮好藍青又出青朱研方比徳白受始成形袍<lb/>
襲宜從政衾垂可問經當時不採擷佳色㡬飄零<hi>吕温</hi>
　　　茅<lb/>
事實祖<lb/>
　　碎録<lb/>
菅草也<hi>説文</hi>藗牡茅<hi>爾/雅</hi>一名藗一名牡茅<hi>疏/</hi>藉用白茅<hi>易經</hi>
<pb n="KR3k0028_WYG_040-14b"/>
禹貢荆州包匭菁茅<hi>尚書</hi>匭匣也菁以為葅茅以藉酒<hi>注</hi>
王者建諸侯受之以土苴以白茅<hi>左傳</hi>王者建封諸侯三<lb/>
脊之茅以為藉杜預云江淮之間一茅三脊乃靈物也<lb/>
<hi>左傳</hi>甸師祭祝供蕭茅<hi>周禮</hi>白華菅兮白茅束兮　白茅包<lb/>
之　晝爾于茅宵爾索綯<hi>並詩</hi>
　　紀要<lb/>
堯為天子土階三尺茅茨不剪<hi>尹文子</hi>殷湯救旱素車白<lb/>
馬身嬰白茅以為犧牲<hi>史記</hi>武王伐殷微子啓肉袒面縳<lb/>
<pb n="KR3k0028_WYG_040-15a"/>
牽羊握茅膝行而前<hi>典録</hi>吕尚坐茅而漁<hi>六韜</hi>管仲説桓公<lb/>
曰古之封禪江淮間一茅三脊所以為藉也<hi>史記</hi>僖公四<lb/>
年齊侯以諸侯之師伐楚管仲曰爾貢包茅不入王祭<lb/>
不供無以縮酒寡人是徴昭王南征而不復寡人是問<lb/>
<hi>左傳</hi>
　　雜著<lb/>
蘭芷變而不芳兮荃蕙化而為茅<hi>楚詞</hi>
賦詠祖<lb/>
<pb n="KR3k0028_WYG_040-15b"/>
　　五言散句<lb/>
荒郊蔓草茅<hi>杜甫</hi>　　　　　茅堂石笋西<lb/>
何時一茅屋送老白雲邊<lb/>
　　七言散句<lb/>
石田茅屋荒蒼苔<hi>少陵</hi>
　　五言古詩<lb/>
鶗鴂芳不歇霜繁緑更滋擢本同三脊流芳有四時麄<lb/>
根縮酒易結解舞蠶遲終當入楚貢豈羨詠陳詩<hi>梁定襄侯</hi>
<pb n="KR3k0028_WYG_040-16a"/>
銅律與幽琴俱稱類君子豈惟江淮間發葉超衆美珍<lb/>
同自牧歸茅因彚征起豈獨邁秦蘅方知蔑沅沚<hi>梁簡文帝</hi>
　　　蓬<lb/>
事實祖<lb/>
　　碎録<lb/>
彼茁者蓬　首如飛蓬<hi>詩</hi>蓬生麻中不扶自直白沙在<lb/>
泥與之俱黒<hi>家語</hi>斥鷃翺翔乎蓬蒿之間<hi>莊子</hi>有百歳髑髏<lb/>
搴蓬而指之<hi>列子</hi>桑弧蓬矢<hi>禮記</hi>今夫飛蓬飄風而行千里<lb/>
<pb n="KR3k0028_WYG_040-16b"/>
乗風之勢也<hi>商君書</hi>見飛蓬轉而知飛車<hi>淮南子</hi>
　　紀要<lb/>
魯哀公失國走齊公問焉曰子之年甚少道至于此乎<lb/>
吾少之時多愛我者吾體不親人多諫我者吾忘不能<lb/>
用是内無弼外無輔輔弼無人諂諛甚衆譬之猶秋蓬<lb/>
也孤其根本密其枝葉<hi>國語</hi>子貢作壊室編蓬户彈琴瑟<lb/>
其中以歌先王之風<hi>大傳</hi>張仲蔚平陵人也與同郡魏景<lb/>
卿俱隠不仕所居蓬蒿至于沒人<hi>三絀録</hi>
<pb n="KR3k0028_WYG_040-17a"/>
　　雜著<lb/>
蓬艾親人銜子茅兮<hi>楚詞</hi>䔩䔩風威孤蓬自振<lb/>
賦詠祖<lb/>
　　五言散句<lb/>
孤蓬轉霜根<hi>杜甫</hi>　　　　　轉蓬憂悄悄<lb/>
轉蓬行地逺<lb/>
處處鄰家雨飄飄客子蓬<lb/>
有喜留攀桂無勞問轉蓬<lb/>
<pb n="KR3k0028_WYG_040-17b"/>
　　五言古詩<lb/>
轉蓬離本根飄飄隨長風何意囘颷舉吹我入雲中髙<lb/>
髙上無極入路安可窮類此流宕子捐軀逺從戎毛褐<lb/>
不掩形薇藿恒不充去去莫復道沈憂令人老<hi>曹子建</hi>
百草應節生含氣有深淺秋蓬復何辜飄飄隨風轉<hi>晉司</hi>
<hi>馬彪</hi>
遇坎聊知止逢風或未歸孤根何處斷輕葉强能飛<hi>王元</hi>
<hi>功</hi>
<pb n="KR3k0028_WYG_040-18a"/>
　　　莎<lb/>
事實祖<lb/>
　　碎錄<lb/>
莎一名蒿一名侯莎一名香附子一名雀兒頭香生田<lb/>
野間其根如棗核者謂之香附子<hi>本草</hi>
賦詠祖<lb/>
　　五言散句<lb/>
緑滿巖扉外綿綿芳草英<hi>种明逸</hi>
<pb n="KR3k0028_WYG_040-18b"/>
　　七言散句<lb/>
老樹雨隂渾脱葉緑莎霜後半堆尖<hi>秦敏</hi>
最憐官塜臨官道細細煙莎徧燒痕<hi>張商英</hi>
流水涓涓落砌莎<hi>白氏集</hi>
　　五言八句<lb/>
何事牽憂思空庭對野莎青青衝埜歩落日拄笻過色<lb/>
與莓苔近隂藏蟋蟀多閑思舊山下蕭颯徧煙蘿<hi>李白</hi>
　　七言絶句<lb/>
<pb n="KR3k0028_WYG_040-19a"/>
桃蹊李徑有塵埃初放青莎秀滿階想見芊綿古城角<lb/>
有人嗟我未歸来<hi>宋景文</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0028_WYG_040-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷十三<lb/>
</p>
<p>
</p>
  </div>
<div>
                <head>全芳備祖後集卷十四</head>
    <p>
<pb n="KR3k0028_WYG_041-1a"/>
欽定四庫全書<lb/>
　全芳備祖後集卷十四　　宋　陳景沂　撰<lb/>
　　木部<lb/>
　　　松<lb/>
事實祖<lb/>
　　碎録<lb/>
松有脂味苦一名松膏一名松肪常食松葉令人不老<lb/>
　皮上緑衣名艾約香用合諸香燒之其煙不散<hi>並本草</hi>
<pb n="KR3k0028_WYG_041-1b"/>
松脂淪入地千年為茯苓又千年為琥珀又千年為璧<lb/>
燒之皆有松氣<hi>本草</hi>千歳之松下有茯苓上有兔絲<hi>淮南子</hi>
徂徕之松<hi>詩</hi>大陵偃盖之松大谷倒生之栢<hi>抱朴子</hi>大松<lb/>
千年其精化為青牛為伏龜<hi>嵩山記</hi>青州厥貢鉛松怪石<lb/>
<hi>禹貢</hi>山有喬松<hi>詩</hi>石門磵有松林仰視之離離如駢麈尾<lb/>
<hi>廬山記</hi>西嶺松如馬鬛又葉五枝者服之長生<hi>本草</hi>松柏為<lb/>
百木長<hi>史記</hi>如松柏之有心也故貫四時而不改柯易葉<lb/>
<hi>禮記</hi>培塿無松柏<hi>左/傳</hi>歳寒然後知松柏之後彫也<hi>論語</hi>受命<lb/>
<pb n="KR3k0028_WYG_041-2a"/>
于地惟松柏在冬夏青青<hi>莊子</hi>天寒既至霜雪既降吾是<lb/>
以知松柏之茂也<hi>同上</hi>蔦與女蘿施于松柏<hi>詩</hi>
　　紀要<lb/>
偓佺好食松實能飛行如走馬以松子遺堯堯不能服<lb/>
時受服者皆至三百歳<hi>神仙傳</hi>秦始皇封禪泰山遇疾風<lb/>
暴雨賴得抱松樹因封為五大夫<hi>漢官儀</hi>道廣五十步三<lb/>
丈而樹厚築其外隠以金椎植以青松馳道之麗至于<lb/>
此<hi>賈山至言</hi>徐孺子墓在郡東時杜牧為守於墓前種松<hi>豫章</hi>
<pb n="KR3k0028_WYG_041-2b"/>
<hi>記</hi>丁固夢松樹種腹上謂人曰松字十八公後十八年<lb/>
為公遂如夢<hi>吳録</hi>陶淵眀三徑就荒松菊猶存<hi>本集</hi>庾亮見<lb/>
和嶠嘆曰嶠森森如千丈松雖磥砢多節施之大厦有棟<lb/>
梁之用<hi>世説</hi>陶𢎞景時愛松風庭院皆植松每聞其響欣<lb/>
然自樂獨遊泉石望見者以為仙人<hi>梁書</hi>張湛好于齋前<lb/>
種松時人曰張湛屋下陳尸<hi>世説</hi>秦系結廬泉州九日山<lb/>
有大松百餘俗傳東晉時所植<hi>郡志</hi>韋表微授監察御史<lb/>
不樂曰吾將為松菊主人不愧陶淵眀云　鄭薫端勁<lb/>
<pb n="KR3k0028_WYG_041-3a"/>
再知禮部舉引寒俊士論多之既老號所居為隠巖名<lb/>
七松處士<hi>並本傳</hi>崔斯立為藍田縣丞庭植松日哦其間<lb/>
<hi>韓退之記</hi>李泌嘗取樛枝者以植後得如龍形者因以獻帝<lb/>
四方爭效之<hi>本傳</hi>唐武徳中𤣥奘將往西域取經見一松<lb/>
樹以手摩其枝曰吾西去求佛教汝可西長若吾歸即<lb/>
却東向及去年年西指一年忽東向𤣥奘果歸世謂此<lb/>
松為摩頂松<hi>廣輿志</hi>蔡君謨為閩部使者夹道種松以蔽<lb/>
炎歊人至今賴之<hi>郡志</hi>猗頓至孝母䘮頓立墳厯年乃成<lb/>
<pb n="KR3k0028_WYG_041-3b"/>
居服踰制種松柏成行<hi>先賢傳</hi>後漢方儲居母䘮負土成<lb/>
墳松柏數十株鸞鳥栖其上白兔遊其下<hi>孝子傳</hi>王濤遭<lb/>
母䘮居鄉里手植松柏　顧悦與簡文帝同庚而髪早<lb/>
白帝問其故對曰松柏之姿經霜彌茂蒲栁之質望秋<lb/>
先零帝善其對<hi>本傳</hi>
　　雜著<lb/>
楚國主人嗜材搴異有植美松于庭者培沃土灌甘澤<lb/>
根枑深固柯葉暢茂居三十年起盈尺梃于累丈如筳<lb/>
<pb n="KR3k0028_WYG_041-4a"/>
筋大於拱把髙姿杰然若陵重雰主人凝睇結意曰是<lb/>
可采之矣將行斧焉客有遇之者曰噫其甚也是未有<lb/>
戛雲之姿有搆厦之材繩墨太速恐夭其理今植于庭<lb/>
除之間充耳目之玩尚可狎近氣色不振若徙于崧岱<lb/>
之間沆瀣之華注于内日月之光薄于外祥鸞嗷嗷戲<lb/>
其上流泉湯湯鳴其下岩岫重複漠然清淨靈風四起<lb/>
聲掩竽籟是時也當境勝神旺拔地千丈根實黄泉枝<lb/>
摩青天則可以柱眀堂而棟大厦也豈遐曠之㫖捨此<lb/>
<pb n="KR3k0028_WYG_041-4b"/>
而取其榱桷棼橑哉主人曰客言雖濶而岸然余終能<lb/>
大之矣<hi>苻載植松論</hi>
有道人自天台来示余怪松圗披之甚駭人目根盤于<lb/>
巖穴之内輪囷偪仄而上身大數圍而髙不四五尺礧<lb/>
磈然蹙縮然榦不暇枝枝不暇葉有若龍攣虎跛壯士<lb/>
困縳之狀道人曰是何奇怪之如是乎余曰草木之生<lb/>
安有怪乎茍非肥瘠得其中寒暑均于外不為物所凌<lb/>
折本有不挺而茂者也況松柏乎今不幸出于巖穴之<lb/>
<pb n="KR3k0028_WYG_041-5a"/>
内雖正性不辱而力與石鬭卒不勝其壓擁湧鬰遏坌<lb/>
憤激然后大醜彰于形質天下指之為怪木吁豈異人<lb/>
乎哉天之賦材之盛者蚤不得用于世則伏而不舒薰<lb/>
蒸沈酣日進其道摧擠勢奪卒不勝其扤<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>號呼呶挐<lb/>
發越赴訴然後大竒出為文彩天下指之為怪民嗚呼<lb/>
木病而后怪不怪不能圗其真人病而後竒不竒不能<lb/>
駭于俗非始不幸而終幸者耶道人曰然為我讚之讚<lb/>
曰松生隂隘巖嶽穴械病乎不快卒以為怪擁腫支離<lb/>
<pb n="KR3k0028_WYG_041-5b"/>
神訝鬼疑道人咨嗟筆傳其竒或怪于形或竒于詞吾<lb/>
為怪魁是以讚之<hi>陸龜蒙</hi>夫松産于巖嶺髙植聳秀餘鬯<lb/>
碩茂粹然挺立于千仭之表和氣之發也禀和氣之至<lb/>
者必合乎正性于是有貞心勁質用根其本禦攘氷霜<lb/>
以貫歳寒故君子儀之<hi>栁子厚</hi>撫孤松而盤桓<hi>淵明</hi>松數千<lb/>
枝切切交峙如冠劍大臣國有疑難挺立而議<hi>杜牧</hi>
賦詠祖<lb/>
　　五言散句<lb/>
<pb n="KR3k0028_WYG_041-6a"/>
欝欝澗底松<hi>文選</hi>　　　　　青松凝素髓<hi>許詢</hi>
碧色見松林<hi>杜甫</hi>　　　　　虚閣自松聲<lb/>
看松露滴身　　　　　　冬嶺秀孤松<lb/>
青鸞倚長松<hi>韓愈</hi>　　　　　讀書松竹林<lb/>
錯落石上松<hi>李白</hi>　　　　　松風自度曲<hi>趙天樂</hi>
松花釀仙酒<lb/>
森森千丈松磊砢非一節<hi>袁宏</hi>
錯落千丈松虬龍盤古根<hi>李白</hi>
<pb n="KR3k0028_WYG_041-6b"/>
松生隴坂上百尺下無枝<hi>張華</hi>
凌風識勁節負霜知直心<hi>范雲</hi>
懐此貞秀姿卓為霜下傑<hi>淵明</hi>
愛君抱晚節憐君含直文<hi>香山</hi>
霜天寓直夜愧爾俾閒曹<hi>鄭谷</hi>
疎韻秋摵摵涼隂夏凄凄<hi>香山</hi>
紫茸抽組綬青實長玫瑰<lb/>
勁色不改舊芳心誰與榮<lb/>
<pb n="KR3k0028_WYG_041-7a"/>
日出霧露餘青松如膏沐<lb/>
冬春無異色朝暮有清風<hi>儲光羲</hi>
大哉霜雪榦歳久為寒材<hi>杜少陵</hi>
山空松子落幽人應未眠<hi>韋左司</hi>
葉傾秦帝雨花落宓妃春<hi>宋景文</hi>
青松出澗壑千里聞風聲<hi>山谷</hi>
林暝鳥呼雨徑深童埽雲<hi>秋崖</hi>
疎影碎夜月寒聲攪秋風<hi>孫文懿</hi>
<pb n="KR3k0028_WYG_041-7b"/>
林中百尺松歳久蒼鱗蹙<hi>東坡</hi>
養此霜雪根遲被鸞鳯吟<lb/>
　　七言散句<lb/>
中有松柏參天長<hi>杜工部</hi>
疎松隔水奏笙簧<lb/>
長松夜落釵千股<hi>韓偓</hi>
碧澗蒼松五鬛稀<hi>左司</hi>
寒松縱老風標在<hi>香山</hi>
<pb n="KR3k0028_WYG_041-8a"/>
澗底松根斸雪腴<hi>東坡</hi>
松鳴澗底自風寒<hi>永叔</hi>
南窻蕭瑟松聲起憑誰一聽清心耳<hi>太白</hi>
陵遷谷變湏寒節莫向人間作大夫<hi>羅隠</hi>
桃李盛時雖寂寞雪霜多後較青葱<hi>義山</hi>
清都衆木總榮芬傳道孤松㝡出羣<hi>張説</hi>
濃霜滿徑無紅葉映日髙枝有白雲<hi>鄭谷</hi>
青山自是清涼國松竹今封瀟洒侯<hi>陸龜蒙</hi>
<pb n="KR3k0028_WYG_041-8b"/>
如障如屏如繡畫似幢似盖似旌旗<hi>張无盡</hi>
誰言五鬛蒼髯面猶作人間兒女心<hi>山谷</hi>
若遇風雷湏守䕶恐生頭角忽飛騰<hi>文與可</hi>
天公不救斧斤厄野火解憐氷雪姿<hi>東坡</hi>
霜子落秋笻草破雨錢堆地履拖平<hi>和靖</hi>
要有堂堂冠劍叟蒼然十萬甲兵中<hi>張芸叟</hi>
月枝地上流雲影風葉天邉過雨聲<hi>王文公</hi>
却笑五株喬嶽子肯將直節事嬴秦<hi>王逢原</hi>
<pb n="KR3k0028_WYG_041-9a"/>
繁聲動蕩潮初上疎影孤圎月正中<hi>君謨</hi>
惟有詩家風味在一潭松月伴秋吟<hi>范希文</hi>
繞庭數竹饒新笋解帶量松長舊圍<hi>陸放翁</hi>
松節焦膏當燭籠凝煙如墨染房櫳<hi>范石湖</hi>
且喜卧龍常自在新詩特地報平安<hi>厲小山</hi>
客来踏破松梢月鶴向主人頭上飛<hi>陸雲西</hi>
半天松暗靈山雨一澗泉飛鷲嶺雲<hi>劉石澗</hi>
山童慣懶勞呼喚自抝枯松煮术湯<hi>戴石屏</hi>
<pb n="KR3k0028_WYG_041-9b"/>
崆峒山叟笑不語靜聽松風清晝眠<hi>姚嗣宗</hi>
　　五言古詩<lb/>
欝欝澗底松離離山上苗以彼徑寸莖䕃此百尺條世<lb/>
胄躡髙位英雋沈下僚地勢使之然由来非一朝<hi>左太冲</hi>
亭亭山上松瑟瑟谷中風風聲一何盛松枝一何勁風<lb/>
霜正凄慘終歳常端正豈不罹霜雪松柏有本性<hi>劉公幹</hi>
青松在東園衆草没其姿凝霜殄異類卓然見髙枝連<lb/>
林人不見獨樹衆乃竒提壺挂寒柯遠望時復為吾生<lb/>
<pb n="KR3k0028_WYG_041-10a"/>
夢幻間何事繼塵羇<hi>淵明</hi>
古交如真金百煉色不囘今交如暴流倐忽生塵埃我<lb/>
恐君子志化為松柏栽我恐荆棘花祇為小人開傷心<lb/>
復傷心吟上髙髙臺<lb/>
亭亭山上松一一生朝陽森森上參天柯條百尺長漠<lb/>
漠塵中槐兩兩夹康莊婆娑低拂地枝榦亦尋常八月<lb/>
白露降槐葉次第黄歳暮滿山雪松色欝青蒼彼如君<lb/>
子心秉操貫氷霜此如小人面變態隨炎涼<hi>香山</hi>
<pb n="KR3k0028_WYG_041-10b"/>
近世交道衰青松落顔色人心忌孤直木性隨改易既<lb/>
摧栖日榦未展擎天力終是君子材還須君子識<lb/>
四松初移時大抵三尺强别来忽三載離立如人長幽<lb/>
色喜秀發疎柯亦昻藏所揷小藩籬本亦有隄防終焉<lb/>
掁觸損得愧千葉黄覽物良嘆息及兹慰凄涼清風為<lb/>
我起洒面若微霜是以送老姿聊待偃盖張我生無根<lb/>
蒂配爾亦茫茫有情且賦詩事跡尚可忘勿矜千載後<lb/>
慘淡蟠穹蒼<hi>少陵</hi>
<pb n="KR3k0028_WYG_041-11a"/>
南軒有孤松柯葉自緜羃清風無閒時瀟洒終日夕隂<lb/>
生古苔緑色染秋煙碧何當凌雲霄直上數千尺<hi>太白</hi>
孤松似翠盖托根臨廣路不以險自防遂為明所誤幸<lb/>
逢仁恵意重此藩籬䕶猶有寸心存時將承雨露<hi>子厚</hi>
我昔少年日種松滿東岡初移一寸隂瑣細如揷秧二<lb/>
年黄茅下一一攢麥芒三年出蓬艾滿山散牛羊不見<lb/>
十年餘想作龍蛇長夜風波浪響朝露珠璣香我欲食<lb/>
其膏已伐百本桑人事多乖忤神物竟渺茫掲来齊安<lb/>
<pb n="KR3k0028_WYG_041-11b"/>
野夹路鬚髯蒼㑹開龍蛇窟不惜斤斧瘡縦未得茯苓<lb/>
且當拾流肪釜盎百出入皎然散飛霜槁死三彭仇澡<lb/>
換五穀腸青骨凝緑髓丹田發幽光白髪何足道要使<lb/>
雙瞳方却後五百年騎鶴還故鄉<hi>東坡</hi>
春風吹榆林亂莢飛作堆荒園一兩過戢戢千萬栽青<lb/>
松種不生百株望一枚一枚已有餘氣壓千畝槐野人<lb/>
易斗粟云自魯徂徕魯人不知貴萬竈飛青煤束縳同<lb/>
一車胡為乎来哉泫然解其縳清泉洗浮埃枝傷葉尚<lb/>
<pb n="KR3k0028_WYG_041-12a"/>
困生意未肯囘山僧老無子養䕶如嬰孩坐待走龍蛇<lb/>
清隂滿南臺孤根裂山石直榦拂風雷我今百日客養<lb/>
此千歳材茯苓無消息雙髩日夜催古今一俛仰作詩<lb/>
寄餘哀<hi>東坡</hi>
青松出澗壑十里聞風聲上有百尺絲下有千歳苓自<lb/>
性得久要為人制頽齡小草有逺志相依在平生醫和<lb/>
不並世深根且固蒂人言可醫國何用太早計小大材<lb/>
則殊氣味固相似<hi>山谷</hi>
<pb n="KR3k0028_WYG_041-12b"/>
蟠空作風雨發地鳴鼓吹日晴四無人聲在髙林際咿<lb/>
嚘兒女語蹇淺市井議我欲抱七絃寫此以卒歳<lb/>
小松如小兒能坐未能立亂髪覆地皮勁氣排雪汁誰<lb/>
將救暍手種此青戢戢秋陽暴行人清䕃何時及<hi>誠齋</hi>
巨松偃翠盖閲世巋獨存頗疑古仙翁藏丹在其根或<lb/>
是結靈藥百尺有伏黿終隨風雷化不死何足言<hi>放翁</hi>
人生不自憐坐受外物械榮華難把玩俄頃皆變壊山<lb/>
栖亦何有耳目差曠快秋郊多烈風夜壑起松籟初聞<lb/>
<pb n="KR3k0028_WYG_041-13a"/>
尚蕭瑟彷彿聽嚴瀨忽如倒巨浸便欲翻大塊又疑楚<lb/>
漢戰澒洞更勝敗不然六月雨雷電奔百怪三更勢稍<lb/>
斂鐵馬歸入塞孰知從吾逰洗汝胸次隘<hi>放翁</hi>
八閩多古松来道踈復密未嘗識兵火既久蔽雲日蠢<lb/>
兹惰游民深夜腰斧出斫根取脂肪竊資如鬼疾譬諸<lb/>
人刖趾僵仆立可必供君一瞬光灰彼千歳質暴殄聖<lb/>
垂戒樵採官著律徼吏嗜雞豚熟視不訶詰登髙無逵<lb/>
路巨榦日蕭瑟哀哉暑行人暍死誰與恤<hi>劉後村</hi>
<pb n="KR3k0028_WYG_041-13b"/>
簇簇枝葉黄纎纎攢素指柔笠漸依稀短莎還半委清<lb/>
風日夜髙凌雲竟何已千載盤老龍修鱗自兹始<hi>古詩</hi>
遥望山上松隆冬不能彫願想下遊憩瞻彼萬仭條<hi>王凝</hi>
<hi>之妻謝氏</hi>
蠶月桑葉清鶯時栁花白淡艷煙雨滋敷芬陽春陌如<lb/>
何秋風起零亂從此始獨有南澗松不逐東流水<hi>劉希夷</hi>
栽植我手晩長成君性遲如何過四十種此數寸枝得<lb/>
見成隂否人生七十稀<hi>香山</hi>
<pb n="KR3k0028_WYG_041-14a"/>
勁色不改舊芳心誰與榮清韻動笙竽諧此風中聲<hi>子厚</hi>
積雪表明秀寒花助瓏葱幽真夙有慕特以延清風<lb/>
根為石所蟠枝為風所碎賴我有真心終凌細草輩<hi>呉均</hi>
松下問童子言師採藥去只在此山中雲深不知處<lb/>
沿湖瓦里松竹客憶袁公不識炎天熱門深多古風<hi>郭功</hi>
<hi>父</hi>
　　五言八句<lb/>
人事雖求利憐君意獨真斸將寒澗樹賣與翠樓人瘦<lb/>
<pb n="KR3k0028_WYG_041-14b"/>
葉㡬經雪淡花應上春長安種桃李徒染六街塵<hi>于武陵</hi>
弱質豈自負移根方爾瞻細聲聞玉帳疎翠近珠簾未<lb/>
見紫烟集虚蒙清露沾何當一百丈欹盖擁髙簷<hi>少陵</hi>
夜寂松風度魂清客枕寒琴聲傳不盡詩句寫應難驟<lb/>
雨傾瑶砌真珠落玉盤隠居如可訪吾欲跨翔鸞<hi>郭功父</hi>
十里髙松樹松邉屋數間客同終夜話心是一般閒燈<lb/>
色難禁雨秋聲不離山眀朝分手後俗事不相闗<hi>賈似道</hi>
　　五言排律<lb/>
<pb n="KR3k0028_WYG_041-15a"/>
偃亞長松樹侵臨小石溪靜將流水對髙共遠峰齊翠<lb/>
盖煙籠密花幢雪壓低與僧清影坐借鶴稳枝栖筆寫<lb/>
形難似琴偷韻易迷曙天風瑟瑟靜坐雨凄凄獨憩依<lb/>
為舍閒行繞作蹊棟梁君莫採留著伴幽栖<hi>香山</hi>
丞相當時植幽襟對此開人知舟楫器天假棟梁材錯<lb/>
落龍鱗出襹褷鶴翅迴重隂羅武庫細響靜山臺得地<lb/>
公堂裏移根澗水隈吳臣夢寐逺泰嶽歳年催轉覺飛<lb/>
纓謬何因繼組來㡬尋珠履跡願比角弓培柏脱猶依<lb/>
<pb n="KR3k0028_WYG_041-15b"/>
社星髙久照臺後彫應共操無復問良媒<hi>鄭毅夫</hi>
雖小天然别難將衆木同侵僧半窻月向客滿襟風枝<lb/>
拂行苔鶴聲分呌砌蛩<hi>杜荀鶴</hi>
菌生枝上雨龍起穴中雷恠影漫溪側寒根纒石囘<hi>石曼</hi>
<hi>卿</hi>
城中得此觀不用逺尋幽松影半壇月竹色一簾秋<hi>賈似</hi>
<hi>道</hi>
　　七言古詩<lb/>
<pb n="KR3k0028_WYG_041-16a"/>
老夫清晨梳白頭𤣥都道士来相訪握髪呼童延入户<lb/>
手提新畫青松障障子松林靜杳㝠憑軒忽若無丹青<lb/>
隂崕却承霜雪榦偃盖反走蛟龍形老夫平生好竒古<lb/>
對此興與精靈聚已知仙客意相親更覺良工心獨苦<lb/>
松下丈人巾履同偶坐似是商山翁悵望聊歌紫芝曲<lb/>
時危慘淡来悲風<hi>少陵</hi>
天下㡬人畫古松畢宏已老韋偃少絶筆長風起纎末<lb/>
滿堂動色嗟神妙兩枝慘裂苔蘚皮屈鐵交加迴髙枝<lb/>
<pb n="KR3k0028_WYG_041-16b"/>
白摧朽骨龍虎死黒入太隂雷雨垂松根胡僧憩寂寞<lb/>
龎眉皓首無住著偏袒右肩露雙脚葉裏松子僧前落<lb/>
韋侯韋侯數相見我有一疋好東絹重之不減錦繡段<lb/>
已令拂拭光凌亂請公放筆為直榦<hi>少陵</hi>
人生百歳自古稀松得千年不為老我移雙松苦不早<lb/>
豈望見渠身合抱<hi>王安石</hi>
城郭人家歳寒木檜柏森森映華屋青松介僻不入城<lb/>
野性特嫌塵土辱<hi>石曼卿</hi>
<pb n="KR3k0028_WYG_041-17a"/>
君愛清江百尺船刀鋸来謀歳寒節千林無葉草根黄<lb/>
蒼髯龍吟送明月<hi>山谷</hi>
　　七言絶句<lb/>
𤓰葉鱗條龍不盤梳風羃翠一庭寒莫言只是人長短<lb/>
須作浮雲向上看<hi>章孝標小松</hi>
自小刺頭深草裏而今漸覺出蓬蒿時人不識凌雲木<lb/>
直待凌雲始道髙<hi>杜荀鶴小松</hi>
虬角龍髯不可攀亭亭千丈䕃南山應嗟無地逃斤斧<lb/>
<pb n="KR3k0028_WYG_041-17b"/>
豈願爭名爝火間<hi>王安石道旁松</hi>
黄落山川知晚秋小蟲催女獻功裘老松閲世卧雲壑<lb/>
挽著蒼江無萬牛<hi>山谷</hi>
偃蹇松枝隔烟雨知儂定是歳寒材百年根節要老硬<lb/>
將恐奔崖倒石来<lb/>
故人松枝寄千里想聽萬壑風泉音誰言五鬛蒼煙雨<lb/>
猶作人間児女心<lb/>
老松連枝亦偶然紅紫事退獨參天金沙灘頭鎖子骨<lb/>
<pb n="KR3k0028_WYG_041-18a"/>
不妨隨俗暫嬋姢<lb/>
露宿泥行草棘中千年春雨養髯龍如今尺五城南杜<lb/>
欲問東坡學種松<hi>東坡</hi>
君方掃雪收松子我已開榛得茯苓為問何如插楊栁<lb/>
眀年飛絮作浮萍<lb/>
髙標不畏雪霜侵枉斸孤根出舊林但恐長安無地種<lb/>
人家桃李自成隂<hi>鄭毅夫</hi>
翠旌緑纛夹車輪龍作長身鐵作鱗莫笑道旁數松樹<lb/>
<pb n="KR3k0028_WYG_041-18b"/>
古来老却㡬官人<hi>誠齋</hi>
修塗殘暑僕夫勞午憩茅簷尺許髙忽有涼風颯然起<lb/>
小松呼舞大松號<lb/>
松本無聲風亦無適然相值兩相呼非金非石非絲竹<lb/>
萬頃雲濤殷五湖<lb/>
莫信秦人五大夫一生清苦不敷腴也將青玉琱釵子<lb/>
一股釵頭綴兩岐<lb/>
夹道長松落翠虬一松竒怪獨凌秋兩枝垂地却翻上<lb/>
<pb n="KR3k0028_WYG_041-19a"/>
活走蒼龍獻翠毬<lb/>
老人手種一川松為棟為梁似未中只合茅齋聽驅使<lb/>
為公六月喚清風<lb/>
夹道松枝半老蒼前賢餘澤未應忘君看直榦連雲起<lb/>
豈但當年蔽芾棠<lb/>
一生著數落人先自愛哦松自可憐待得茯苓堪採掘<lb/>
此翁久已作飛仙<lb/>
彚進羣奸卒召戎萌芽培養自熈豐當時手植留遺愛<lb/>
<pb n="KR3k0028_WYG_041-19b"/>
只有巖前十八公<hi>曹景建</hi>
烟翠松林碧玉灣捲簾渡影動清寒住山未必知山好<lb/>
却是行人得細看<hi>游受齋</hi>
　　七言八句<lb/>
下視垂楊拂路塵雙峰石上覆苔紋濃霜滿徑無紅葉<lb/>
曉日髙枝有白雲春砌花飄僧旋掃寒溪子落鶴先聞<lb/>
那堪寂寞悲風起千樹深藏李白墳<hi>鄭谷</hi>
森森直榦百餘尋髙入青霄不附林萬壑風生成夜響<lb/>
<pb n="KR3k0028_WYG_041-20a"/>
千山月照挂秋隂豈因土壤栽培力自得乾坤造化心<lb/>
廊廟之材應見取世無良匠莫相侵<hi>王介甫</hi>
萬松誰種已樅樅半嶺蒼雲映此邦露重珠纓蒙翠盖<lb/>
風来石齒碎寒江浮空翠竹横南閣倒景扶桑射北窻<lb/>
坐待夕風傳海嶠重城歸去踏逢逢<hi>東坡</hi>
十年栽種百年規好徳無人助我儀縣令若同蒼庾氏<lb/>
亭松應長子孫枝天公不救斧斤厄野火解憐氷雪姿<lb/>
為問㡬株能合抱殷勤莫負角弓詩<hi>東坡</hi>
<pb n="KR3k0028_WYG_041-20b"/>
風韻颼飀逺更清蒼髯瘦甲聳亭亭連根欲鬭巖巒力<lb/>
一盖常㴠雨露清曽映月明留鶴宿近驚雷霹帶龍腥<lb/>
衰殘愧我無仙骨願採流膏慰暮齡<hi>劉屏山</hi>
直氣森森恥屈蟠鐵衣生澁紫麟乾影揺千尺龍蛇動<lb/>
聲撼半天風雨寒蒼蘚靜縁離石上翠羅髙絆入雲端<lb/>
樂府祖<lb/>
　　水龍吟<lb/>
錢王霸圗成時多應是百年遺樹羞將髙古為渠遮映<lb/>
<pb n="KR3k0028_WYG_041-21a"/>
魚鹽調度且向空山趁時多事四垂盤踞算興衰坐閲<lb/>
權竒磊塊世間斤斧　又見當天眀聖便彈丸也難分<lb/>
土一番整頓舊家草木新来雨露鐵石心腸虬龍根榦<lb/>
亭亭天柱縦茯苓下結蔦蘿髙際怎堪攀附<hi>陳龍川</hi>
　　臨江仙<lb/>
五百年前非一日可堪只到今年雲龍欲化艷陽天從<lb/>
来耆舊傳不摶地行仙　昨夜風聲何處度典型猶在<lb/>
南山自憐不結傍時縁著鞭非我事避路只渠賢<hi>陳龍川</hi>
<pb n="KR3k0028_WYG_041-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷十四<lb/>
</p>
<p>
</p>
  </div>
<div>
                <head>全芳備祖後集卷十五</head>
    <p>
<pb n="KR3k0028_WYG_042-1a"/>
欽定四庫全書<lb/>
　全芳備祖後集卷十五　　宋　陳景沂　撰<lb/>
　　木部<lb/>
　　　柏<hi>附檜桰</hi>
事實祖<lb/>
　　碎録<lb/>
柏掬也<hi>爾雅</hi>柏曰蒼官<hi>樊宗/師記</hi>荆州厥貢杶榦桰柏<hi>禹貢</hi>新甫<lb/>
之柏<hi>魯頌</hi>四時常保其青青<hi>莊子</hi>大谷倒生之柏與天齊其<lb/>
<pb n="KR3k0028_WYG_042-1b"/>
長地等其久也<hi>抱朴子</hi>信松茂而柏悦<hi>文選</hi>柏葉松身曰檜<lb/>
<hi>爾雅</hi>有雁翅檜葉如雁翅<hi>李徳裕記</hi>
　　紀要<lb/>
魯郡孔子廟有柏二十四株歴漢晉其大合抱土人崇<lb/>
敬之莫敢犯也<hi>水經</hi>延陵季子解寳劍挂于徐君墓柏樹<lb/>
而去以其心許之也<hi>本傳</hi>赤松子好食柏實齒落更生<hi>列仙</hi>
<hi>傳</hi>漢武帝造柏梁臺二十四丈悉以柏香聞數十里<hi>本紀</hi>
漢諸陵皆屬太常有人盜柏者棄市<hi>三輔舊事</hi>王褒痛父非<lb/>
<pb n="KR3k0028_WYG_042-2a"/>
命絶世不仕居墓側旦夕至墓前朝拜輙悲號斷絶墓<lb/>
前柏樹色與他樹不同亦為慘焉<hi>本傳</hi>朱博為御史大夫<lb/>
府中列柏有烏棲其上世稱曰柏臺<hi>史</hi>虞延為郡督郵<lb/>
光武巡狩至外黄問延園林柏樹數延悉以對由是見<lb/>
知<hi>後漢</hi>柏谷谷名也漢武帝微行至谷中題曰夹以髙原<lb/>
柏林藹䕃窮是幽暗弗覩陽景<hi>述征記</hi>李恂遭父母䘮六<lb/>
年躬自負土植柏塜下<hi>東觀記</hi>司徒袁粲見王儉嘆曰宰<lb/>
相之門也桰柏豫章雖小亦有棟梁之器<hi>本傳</hi>桑道茂家<lb/>
<pb n="KR3k0028_WYG_042-2b"/>
有柏甚茂曰人居而木蕃者土之盛木盛土衰則人病<lb/>
乃以鐵數十鈞埋其下復曰後有發其地者死太和中<lb/>
温造居之發藏鐵而造死<hi>異聞録</hi>田鸞入華山見黄冠師<lb/>
師曰柏葉乃長生藥也教以服食之法後得道朝上真<lb/>
<hi>雜説</hi>孤山有陳朝柏二株其一為人所伐僧志詮作堂其<lb/>
側名曰柏堂東坡有二詩　寇莱公知巴東縣嘗手植<lb/>
雙柏於縣庭至今民比甘棠謂之莱公柏後失火柏與<lb/>
公祠俱焚眀年莆陽鄭贑為令惜公手植乃種凌霄于<lb/>
<pb n="KR3k0028_WYG_042-3a"/>
下使附榦而上以著公之遺徳且慰邦人之去思云<hi>燕談</hi>
昭帝時長安諸陵柏樹括倒者悉起生葉蟲蝕作字云<lb/>
曽孫病已立後昭帝崩昌邑王被廢迎立宣帝宣帝名<lb/>
病已<hi>史</hi>問趙州和尚祖師西来意趙云庭前柏樹子又<lb/>
有老宿忽拈拄杖謂僧曰要識趙州麽這裏是趙州<hi>傳燈</hi>
<hi>録</hi>
　　雜著<lb/>
既殊羣而抗立亦含貞而挺正豈春日之自芳亦霜下<lb/>
<pb n="KR3k0028_WYG_042-3b"/>
而為盛衝風不能摧其枝積雪不能改其性雖坎壈于<lb/>
當年庶後彫之可詠<hi>齊江夏王修柏賦</hi>
賦詠祖<lb/>
　　五言散句<lb/>
松柏轉蕭瑟　　　　　　青青陵上柏<hi>文選</hi>
氣壓千丈整　　　　　　風聲吞萬壑<lb/>
翠柏深留景<hi>杜甫</hi>　　　　　風霜亦飽經<hi>張文潜</hi>
松柏本孤立難為桃李顔<hi>杜甫</hi>
<pb n="KR3k0028_WYG_042-4a"/>
蒼龍轉玉骨黒虎抱金柅<hi>東坡</hi>
蛇露根穿嶺龍眠影在潭<hi>曼卿</hi>
時人花卉眼誰共歳寒看<hi>余襄公</hi>
紫結茱茰實濃熏菡萏香<hi>晏元獻</hi>
痩皮纒鶴骨髙頂轉龍腰<hi>東坡</hi>
枝撑雲峰斂根入石窟蟠<lb/>
半空雷電腹未死雪霜心<hi>張少愚</hi>
　　七言散句<lb/>
<pb n="KR3k0028_WYG_042-4b"/>
錦官城外柏森森<hi>杜甫</hi>
為見蟠形似卧龍<lb/>
逸勢參天不在人<hi>韓忠獻</hi>
凜凛節竒霜榦柏<hi>歐陽永叔</hi>
樽前柏葉休隨酒鏡裏金花巧耐寒<hi>杜甫</hi>
昔托孤根百仭溪何言移植對芳蹊<hi>宋景文</hi>
花非龍香葉非柏獨竊二美誇芳蕤<hi>聖俞</hi>
長材夭矯堪巨棟老頂縈紆若層盖<lb/>
<pb n="KR3k0028_WYG_042-5a"/>
不惜以材同失地好留更老共支天<hi>王逢原</hi>
更添蒼柏兩三輩相伴髙枝作雨聲<hi>陶弼</hi>
南墻雙柏天生直材雖未老心千尺<hi>劉原父</hi>
托植久依山杏密附枝俄接帝梧榮<hi>夏英公</hi>
道人手植㡬生前鶴骨龍姿尚宛然<hi>東坡</hi>
　　五言古詩<lb/>
故園多珍木翠柏如蒲葦幽囚無與樂百日看不已来<lb/>
時拾流肪未忍殘落子當年誰所種少長與我齒仰視<lb/>
<pb n="KR3k0028_WYG_042-5b"/>
蒼蒼榦所閲固多矣應見李將軍膽落温御史<hi>東坡</hi>
有柏生崇岡重重狀車盖偃蹇龍虎姿生當風雲㑹神<lb/>
眀依正直故老多再拜豈知千年恨中路顔色壊出非<lb/>
不得地蟠踞亦髙大歳寒恐無憑日夜柯葉改丹鳯領<lb/>
九雛哀鳴翔其外鴟鴞志意滿養子穿穴内客從何方<lb/>
来佇立久吁怪靜求元精理浩蕩難倚賴<hi>杜子美</hi>
汝隂多老檜處處屯蒼雲池連丹砂井物化青牛君時<lb/>
有再生枝還作左紐文王孫有古意書室延清芬應憐<lb/>
<pb n="KR3k0028_WYG_042-6a"/>
四孺子不墮凡木羣體備松柏姿氣合芝术熏初扶鶴<lb/>
骨立未能龍纒筋巢根白蟻亂網葉青蟲紛乃知蔽芾<lb/>
初甚要封植勤他年皮三寸狐䑕了不聞<hi>東坡</hi>
植檜三尺强已有凌雲氣生世能㡬何擬作千歳計衆<lb/>
人拍手笑君子用其意蕭蕭孤竹君忘言理相契名以<lb/>
金石交椿楊豈奴婢緬懐萬仭巔千丈蔚蒼翠蟠根泉<lb/>
石底用意霜雪外寧須大厦材坐待斧斤至散為風雨<lb/>
聲密作牛馬蔽<hi>陳後山</hi>
<pb n="KR3k0028_WYG_042-6b"/>
挺挺凌霜標香實隕平林偶隨樗櫟生不為樵斧侵忽<lb/>
驚黄茅嶺稍出青玉鍼好事雖力取王城少知音豈無<lb/>
換鵝手但知覔来禽髙懐獨夫子一見捐槖金得知喜<lb/>
不寐贈我意殊深公堂開後閣凡木愧華簮栽培一寸<lb/>
根寄子百年心常恐樊籠中摧我鸞鶴珍誰知積雨後<lb/>
寒芒曉森森恨我廹歸老不見汝千尋蒼皮䕶玉骨旦<lb/>
莫視古今何人風雨夜即聽飢龍吟<hi>東坡</hi>
　　五言古詩散聨<lb/>
<pb n="KR3k0028_WYG_042-7a"/>
幽幽太華側老柏如建纛龍皮相排擊翠羽更蕩棹<hi>李賀</hi>
植檜三尺强已有凌雲氣人生能㡬何擬作千年計<hi>陳後</hi>
<hi>山</hi>
歳老枝葉簡春深香氣新可憐湖上檜曽識井中人<hi>郭功</hi>
<hi>父</hi>
　　五言八句<lb/>
庭柏無生意摧殘二十秋暫沾杯水潤已與歳寒謀黄<lb/>
裏青青出愁邊稍稍瘳㑹看笙鶴下暮雀莫深投<lb/>
<pb n="KR3k0028_WYG_042-7b"/>
英姿帶枯槁勁節缺和柔物理有興壊人情成去留稍<lb/>
看棲鳥集聊待晚風秋解道庭前柏何曽識趙州<lb/>
歳月那更記風霜亦飽經槁乾仍故節潤澤出新青色<lb/>
與江波共聲留靜夜聽輝輝垂重露㸃㸃綴流螢<hi>後山</hi>
用直寧論世名成不待官低枝縁我有偃盖到誰看秀<lb/>
色有新故英姿無暑寒養成千歳質豈慮萬牛難<lb/>
孤直自新甫何年移禁廷寒枝雪後看清韻月中聽<hi>子由</hi>
　　七言古詩<lb/>
<pb n="KR3k0028_WYG_042-8a"/>
孔眀廟前有老柏柯如青銅根如石霜皮溜雨四十圍<lb/>
黛色㕘天二千尺君臣已與時際㑹樹木猶為人愛惜<lb/>
雲来氣接巫峡長月出寒通雪山白憶昨路繞錦亭東<lb/>
先主武侯同閟宫徘徊枝榦郊原古窈窕丹青户牖空<lb/>
落落盤踞雖得地㝠㝠孤髙多烈風扶持自是神眀力<lb/>
正直原因造化功大厦如傾要梁棟萬牛囘首丘山重<lb/>
不露文章世已驚未辭剪伐誰能送苦心豈免容螻蟻<lb/>
香葉終經宿鸞鳯志士幽人莫怨嗟古來才大難為用<lb/>
<pb n="KR3k0028_WYG_042-8b"/>
<hi>杜甫</hi>
淮南亭中有蒼檜仰視團團翠為盖直榦每容鸞鳯棲<lb/>
盤根深壓鯨鰲背北風預作氷陣聲恐取蛟龍斬天外<lb/>
呼童出屋為我窺摩颭清隂月光碎問誰植之前蔣公<lb/>
得地倐經三十載不同種杏上青天正似甘棠有遺愛<lb/>
使華今復見公孫太平事業鍾一門祖朝冠帶漸塵土<lb/>
却嗟此檜春長存孤髙豈忘栽培力秀發兼承造化恩<lb/>
已看枝葉飽霜露終作棟柱扶乾坤新詩編聨盡珠玉<lb/>
<pb n="KR3k0028_WYG_042-9a"/>
光大先烈聽箎塤更憶丹青妙手畫進入眀堂逢至尊<lb/>
<hi>郭功父</hi>
澗底長松風雨寒岡頭老柏顔色悦天生草木具味同<lb/>
仝盛仝衰見氷雪君莫愛清江百尺船刀鋸来謀歳寒<lb/>
節千林無葉草根黄蒼髯龍吟送日月<hi>山谷</hi>
柏生如拳栁如把同時移根種庭下柏根未活栁已榮<lb/>
春風飛飛意融冶青條眼看千尺餘疎䕃朦朧乃驚詫<lb/>
<hi>劉原父</hi>
<pb n="KR3k0028_WYG_042-9b"/>
强枝抝囘信有力髙榦復俯交虬拳雷疲風休雲雨去<lb/>
龍蛇鬭此猶鈎纒安分𤓰牙與尾鬛揺擺舌吻歸之仙<lb/>
<hi>王逢原</hi>
君家大檜長八尺根如車輪身弦直壯夫連臂不肯花<lb/>
孤鶴髙飛直下立<hi>子由</hi>
　　七言絶句<lb/>
周遭松檜漫為鄰翠碧婆娑未出羣但願盤根堅似石<lb/>
不憂枝榦不凌雲<hi>郭功父</hi>
<pb n="KR3k0028_WYG_042-10a"/>
花開俱密葉經霜老柏喬松氣亦降未遇李聃誰愛惜<lb/>
柘塘西院碧油幢<lb/>
當時雙檜是雙童相對無言老更恭庭雪到腰埋不死<lb/>
如今化作老蒼龍<hi>東坡</hi>
吳王池館徧重城野草幽花不記名青盖一歸無覔處<lb/>
只留雙檜待昇平<lb/>
凛然相對敢相欺直榦凌空未要竒根到九泉無曲處<lb/>
世間惟有蟄龍知<lb/>
<pb n="KR3k0028_WYG_042-10b"/>
　　七言八句<lb/>
晉朝名輩此離羣相對濃隂去住分題處尚尋王内史<lb/>
畫時應憶顧將軍長廊夜靜聲疑雨古殿秋深影勝雲<lb/>
一下南臺到人世晚来清韻更誰聞<hi>温飛卿</hi>
翠雲交榦痩輪菌嘯雨吟風已百春深盖屈盤青塵尾<lb/>
老皮張展緑龍鱗惟將寒色資琹興不放秋聲染俗塵<lb/>
歳月如波事如夢竟留蒼翠待何人<hi>秦韜玉</hi>
青幢碧盖儼天成濕翠濛濛滴畫楹禪客自陪千歳老<lb/>
<pb n="KR3k0028_WYG_042-11a"/>
遊人時抱一樽傾恥隨桃李春風軟奪盡松篁夜氣清<lb/>
安得鬼神題巨筆不容左紐獨専名<hi>郭功父</hi>
香葉從来耐歳寒幾經真賞駐鳴鸞根通御水龍應蟄<lb/>
枝觸宫雲鶴更盤<hi>荆公</hi>
　　　杉<lb/>
事實祖<lb/>
　　碎録<lb/>
杉煔也<hi>爾雅</hi>杉木類松而勁直葉附枝生若刺針可以為<lb/>
<pb n="KR3k0028_WYG_042-11b"/>
船及棺木作柱埋土不朽<hi>本草</hi>
賦詠祖<lb/>
　　五言散句<lb/>
擢榦方數尺幽姿已蒼然<hi>韋應物</hi>
勁葉森利劒孤莖挺瑞標纔髙四五尺勢若干雲霄<hi>香山</hi>
　　七言八句<lb/>
何代移来得許長想渠歴晉復經唐慣于巖畔諳風雪<lb/>
不與人間作棟梁一室七仙同守䕶千松萬檜自低昂<lb/>
<pb n="KR3k0028_WYG_042-12a"/>
向来諸葛祠前柏此木當為伯仲行<hi>潘紫岩</hi>
吏散庭空鵲噪簷閉門獨宿夜厭厭似聞梨棗同時種<lb/>
應與杉篁刻日添糟麴有神熏不醉雪霜誇健巧相沾<lb/>
先生坐待清隂滿空使人生嘆滯淹<hi>子瞻</hi>
　　　槐<lb/>
事實祖<lb/>
　　碎録<lb/>
槐之生也入季春五日而兔目十日而䑕耳<hi>淮南子</hi>老槐<lb/>
<pb n="KR3k0028_WYG_042-12b"/>
生火<hi>本草</hi>樹槐聽其下<hi>注/</hi>槐之言歸也情見歸實也<hi>元命苞</hi>
守宫槐葉晝聶宵炕<hi>注</hi>晝聶合而夜舒布<hi>爾雅</hi>朝士面槐<lb/>
三公位焉　秋取槐檀之火<hi>並周禮</hi>南唐諺云槐花黄舉<lb/>
子忙<lb/>
　　紀要<lb/>
太公請武王植槐于王門有益者入無益者距以待天<lb/>
下之神也<hi>金匱書</hi>齊景公有愛槐令人守之犯槐者死有<lb/>
醉而傷者且加刑勿宥<hi>晏子春秋</hi>趙宣子屢諫公患之使鉏<lb/>
<pb n="KR3k0028_WYG_042-13a"/>
麑賊之晨往寢門闢矣盛服將朝尚早坐而假寐麑退<lb/>
嘆而言曰不忘恭敬民之主也賊民之主不忠棄君之<lb/>
命不信遂觸槐而死<hi>左傳</hi>元始四年起眀堂辟雍為博士<lb/>
舍三十區列槐數百株諸生朔朢㑹市各持其地所出<lb/>
物及經書相互市雍容揖遜論議<hi>三輔圗</hi>梁庾肩吾服槐<lb/>
實年七十餘目看細字鬢皆黒<hi>本傳</hi>祖士雄廬側有槐先<lb/>
自榮茂及士雄居䘮槐忽枯死服闋還茂髙祖嘉之名<lb/>
其里為孝徳里<hi>南史</hi>吳凑為亰兆尹悉樹以槐凑亡行人<lb/>
<pb n="KR3k0028_WYG_042-13b"/>
指槐而思之<hi>唐書</hi>貞元中度支欲取兩京道中槐樹為薪<lb/>
先下符牒渭陽縣尉張造曰召伯所憩尚勿剪除先王<lb/>
舊遊豈宜斬伐<hi>唐書</hi>廣陵王克淵夢著衮衣倚槐樹立問<lb/>
於陽元慎元慎曰三公之祥退而言曰廣陵死矣槐字<lb/>
木旁鬼死後當得三公廣陵果為葛榮所殺<hi>洛陽記</hi>淳于<lb/>
棼家有古槐棼豪飲其下因醉致疾二友扶之卧夢二<lb/>
使曰槐安國奉邀二使指古槐入穴中見國王王曰吾<lb/>
南柯郡政事不理屈卿為守及寤尋槐下穴洞然明朗<lb/>
<pb n="KR3k0028_WYG_042-14a"/>
可容一榻有二大蟻又窮一穴直上南枝即南柯郡也<lb/>
<hi>異聞録</hi>王晉公祐事太祖知制誥以魏州節度使符彦卿<lb/>
事坐貶華州祐赴貶時親朋送于都門外謂公曰意公<lb/>
作王溥官職矣以太祖遣使魏州之日許以宰相之職<lb/>
也祐笑曰祐不做兒子二郎必做二郎即文正公也祐<lb/>
素知其必貴因手植三槐于庭曰吾子孫必有為三公<lb/>
者已而果然天下謂之三槐王氏<hi>言行録</hi>
　　雜著<lb/>
<pb n="KR3k0028_WYG_042-14b"/>
據文陛而結根<hi>曹植</hi>槐楓被宸<hi>景福殿賦</hi>連理而生二榦一心<lb/>
以蕃根本<hi>晉虞摰頌</hi>龍升南陸犬集正陽鼓柯命風振葉致<lb/>
涼<hi>王濟</hi>
賦詠祖<lb/>
　　五言散句<lb/>
夏槐作雲屯<hi>文公</hi>　　　　　緑槐十二街<lb/>
滿地槐花秋<hi>香山</hi>　　　　　槐隂凝衆姿<lb/>
宫槐有秋意　　　　　　雨餘槐落花<lb/>
<pb n="KR3k0028_WYG_042-15a"/>
曉日宫槐影<hi>山谷</hi>
　　七言散句<lb/>
夹道疎槐出老根<hi>韓文公</hi>
三株已作熒煌煌<hi>陶弼</hi>
槐催舉子看黄花<hi>山谷</hi>
風動槐龍舞交翠<hi>東坡</hi>
細細槐花暖欲零<lb/>
緑槐髙處一蟬吟<lb/>
<pb n="KR3k0028_WYG_042-15b"/>
今日獨經歌舞地古槐疎冷夕陽多<hi>趙嘏</hi>
六月御溝馳道間青槐花上夏雲山<hi>聖俞</hi>
庭槐似識天顔喜舞破清隂作兩龍<hi>東坡</hi>
巍巍百尺樓上槐夹樓清密葉已繁<hi>楊内翰</hi>
火輪東升又西没倒影參差朝復曛<hi>劉原父</hi>
任從葉逐西風去要聽庭寛夜雨聲<hi>張右史</hi>
裊裊秋風官舍冷半枝斜日帶歸雅<lb/>
三公只得三株看閒客清隂滿北窻<lb/>
<pb n="KR3k0028_WYG_042-16a"/>
槐隂隔暑弄清影荷葉翻風吹逺香<hi>應介山</hi>
　　五言古詩<lb/>
憶我初来時草木尚衰歇髙槐雖驚秋晚蟬猶抱葉淹<lb/>
留未云㡬離離見疎荚栖鴉寒不去哀呌飢啄雪破巢<lb/>
帶空枝疎影挂殘月豈無兩翅羽伴我此愁絶<lb/>
氷雪泊楚㟁萬枝同飄零春風都城居初見葉青青<lb/>
花開雖可憐采色不堅久辟如玩氷雪隨執隨去手<lb/>
隂作官街緑花催舉子黄公家有三樹猶帶鳯池香<lb/>
<pb n="KR3k0028_WYG_042-16b"/>
　　七言絶句<lb/>
毿毿金蕊撲晴空舉子魂驚落照中今日老郎猶有恨<lb/>
昔年相虐十秋風<hi>鄭谷</hi>
雨中妝㸃望中黄勾引蟬聲送夕陽憶得當年隨計吏<lb/>
馬蹄終日為君忙<hi>翁承贊</hi>
　　七言八句<lb/>
漢家宫殿䕃長槐嫩色葱葱不染埃天使龍旌穿影去<lb/>
勾陳豹尾拂枝来青蟲挂後蜂銜子素月生時桂並栽<lb/>
<pb n="KR3k0028_WYG_042-17a"/>
我意方同杜工部冷淘惟喜葉新開<lb/>
　　　椿<lb/>
事實祖<lb/>
　　碎録<lb/>
椿有實而葉香可噉<hi>本草</hi>上古有大椿以八千歳為春秋<lb/>
賦詠祖<lb/>
　　五言古詩<lb/>
峩峩楚南樹杳杳含風韻何用八千秋騰凌詫朝菌<hi>晏元</hi>
<pb n="KR3k0028_WYG_042-17b"/>
<hi>獻</hi>
　　七言古詩<lb/>
野人獨愛靈椿館館西靈椿聳危榦風揉雨煉三月餘<lb/>
奕奕中庭䕃華傘<hi>劉原父</hi>
　<lb/>
　<lb/>
　<lb/>
　全芳備祖後集卷十五<lb/>
</p>
<p>
</p>
  </div>
<div>
                <head>全芳備祖後集卷十六</head>
    <p>
<pb n="KR3k0028_WYG_043-1a"/>
欽定四庫全書<lb/>
　全芳備祖後集卷十六　　宋　陳景沂　撰<lb/>
　　　竹<lb/>
事實祖<lb/>
　　碎録<lb/>
竹曰青士<hi>樊宗師記</hi>揚州厥貢篠簜荆州厥貢惟箘簵□<hi>禹貢</hi>
瞻彼淇澳菉竹猗猗<hi>衛風</hi>仲冬取竹箭箭矢竹也<hi>説文</hi>如竹<lb/>
箭之有筠貫四時而不改柯易葉<hi>禮記</hi>渭川千畝竹其人<lb/>
<pb n="KR3k0028_WYG_043-1b"/>
與千户侯等<hi>史記</hi>東南之美有㑹稽之竹箭焉<hi>爾雅</hi>少室之<lb/>
山有大竹堪為釡甑<hi>孝經河圗</hi>秦地有鄠杜竹林南山檀柘<lb/>
號陸海焉<hi>漢書</hi>江寧縣慈姆山生簫管竹<hi>丹陽記</hi>竹生花其<lb/>
年便枯竹六十年一易根必結實而枯死實落土復生<lb/>
<hi>山海經</hi>種竹者用辰日山谷所謂竹須辰日斫笋看上畨<lb/>
成是也又用臘月杜陵所謂東林竹影薄臘月便須栽<lb/>
是也又用五月十三日古人謂之醉竹日栽竹多盛茂<lb/>
然又有不拘此者晏元獻詩云苒苒渭侯族蕭蕭塵外<lb/>
<pb n="KR3k0028_WYG_043-2a"/>
姿如能善封殖何必醉中移竹有雌者多笋自根而上<lb/>
生梢一節發者為雄二節發者為雌<hi>仇池墨記</hi>
　　紀要<lb/>
昔黄帝命伶倫為律伶倫自大夏之西沅渝之隂取竹<lb/>
于嶰谷而節間長六寸九分而吹之以為黄鐘之宫律<lb/>
之本也<hi>吕氏春秋</hi>黄帝時鳯皇棲梧桐食竹實<hi>外傳</hi>舜南巡不<lb/>
返葬于蒼梧之野堯二女娥皇女英追之不及至洞庭<lb/>
之山淚下染竹即生斑妃死為湘水神<hi>博物志</hi>尚書伏生<lb/>
<pb n="KR3k0028_WYG_043-2b"/>
以竹簡書之<hi>書序</hi>殺青者用青竹簡書也<hi>劉向别録</hi>漢武帝發<lb/>
卒塞瓠子河令羣臣將軍以下皆負薪塞河而下淇園<lb/>
之竹<hi>漢書</hi>蔡邕避難江南宿于柯亭柯亭有觀以竹為椽<lb/>
邕仰而視曰良材也取以為笛音聲卓絶<hi>本傳</hi>費長房隨<lb/>
壺公入山以竹杖與騎至家長房以杖投葛陂中化龍<lb/>
而去<hi>本傳</hi>晉武帝平吳之後納孫皓宫人並寵之莫知所<lb/>
適乗羊車任其所之所至晏寢宫人乃以竹葉挿户以<lb/>
鹽水灑地而引帝車<hi>晉史</hi>王子猷時吳中一士大夫家有<lb/>
<pb n="KR3k0028_WYG_043-3a"/>
好竹欲觀之便造竹下諷嘯良久主人出迎不顧而去<lb/>
嘗借居空宅中便令栽竹或問之但咏嘯指竹曰何可<lb/>
一日無此君<hi>史</hi>宋袁粲為丹陽尹郡南一家頗有竹石<lb/>
粲率爾步往不通主人直造竹所嘯咏主人出迎笑欵<lb/>
車騎儀從至方知是袁尹<hi>史</hi>蔣詡舍種竹下開三徑有<lb/>
羊仲裘仲之徒與之遊<hi>三輔録</hi>嵇康所與交者阮籍山濤<lb/>
向秀劉伶阮咸王戎為竹林之遊世稱竹林七賢<hi>史</hi>眀<lb/>
皇遊後苑有竹叢密笋不出外顧諸王曰父子兄弟相<lb/>
<pb n="KR3k0028_WYG_043-3b"/>
親當如此竹因號義竹<hi>遺事</hi>李白與孔巢父韓凖裴政張<lb/>
敘祖陶沔居徂徕山日沈飲號竹溪六逸<hi>史</hi>王維别墅<lb/>
在輞川地竒勝有竹里館<hi>本傳</hi>李衛公言北都惟童子寺<lb/>
有竹一窠纔長數尺其寺綱紀每日報竹平安<hi>雜俎</hi>羅公<lb/>
遠引眀皇逰月宫擲一枝竹于空中為橋色如白金行<lb/>
數里至一大城闕曰此月宫也<hi>雜録</hi>潤州甘露寺僧某者<lb/>
李徳裕以方竹杖留贈此竹出大宛國堅實周正節眼<lb/>
四面對出公再鎮浙右問僧曰竹杖無恙否曰已規貟<lb/>
<pb n="KR3k0028_WYG_043-4a"/>
而漆之矣<hi>叢談</hi>黨項剽掠詔鳯翔合河東節度兵討之宰<lb/>
相白敏中為都統帝出近苑取竹一箇植舍外遠百步<lb/>
帝囑矢曰黨項歳暴我鄙今我約射竹中則彼當自亡<lb/>
不中我當索天下兵殄之終不以此賊貽子孫憂左右<lb/>
注目帝一發矢竹分矢徹外左右呼萬歳不閲月果敗<lb/>
<hi>史</hi>寇莱公貶死于雷詔還葬洛陽過公安民皆迎祭斬<lb/>
竹挿地以挂紙錢焚之竹復生成林邦人神之號曰相<lb/>
公竹因立廟祀之劉貢父王樂道為文刻石以紀其事<lb/>
<pb n="KR3k0028_WYG_043-4b"/>
<hi>史</hi>
　　雜著<lb/>
植物之中有名曰竹不剛不柔非草非木小異空實大<lb/>
同節目或茂沙水或挺巖陸條暢紛敷青翠森肅質雖<lb/>
冬蒨性忌殊寒九河鮮有五嶺實繁萌筍苞籜夏多冬<lb/>
鮮根榦將枯花<graphic n="KR1597" url="https://raw.githubusercontent.com/kanripo/KR-Gaiji/master/images/KR1597.png" mimeType="image/png"/>乃懸䈙必六十<graphic n="KR1597" url="https://raw.githubusercontent.com/kanripo/KR-Gaiji/master/images/KR1597.png" mimeType="image/png"/>亦六年□龍之美<lb/>
爰自崐崙員丘帝竹一節為船巨細已聞形名未傳桂<lb/>
實一族同稱異源<graphic n="KR2035" url="https://raw.githubusercontent.com/kanripo/KR-Gaiji/master/images/KR2035.png" mimeType="image/png"/>尤勁薄博矢之賢篁任篙笛體特<lb/>
<pb n="KR3k0028_WYG_043-5a"/>
堅圓棘竹駢深一叢為林根如椎輪節若束針亦曰笆<lb/>
竹城固是任蔑筍既食鬢髪則侵單體虚長各有所育<lb/>
苦實稱名甘亦無目弓竹如藤其節都曲生多卧土立<lb/>
則倚木長㡬百尋狀若相續質雖含文須膏乃縟厥族<lb/>
之中蘇麻特竒修榦平節大葉繁枝凌羣獨秀䈵茸紛<lb/>
披篔簹射筒箖箊桃枝長爽纎葉清肌薄皮千百相亂<lb/>
洪纎有差相繇既戮厥土維腥三湮斯沮尋竹乃生物<lb/>
尤世逺畧狀傳名般腸實中與笆相類于用寡宜為筍<lb/>
<pb n="KR3k0028_WYG_043-5b"/>
殊味筋竹為矛稱利海表槿仍其榦刃即其杪生於日<lb/>
南别名為篻百葉參差生自南垂傷人則死醫莫能治<lb/>
亦曰篣竹厥毒若斯彼之同異人所未知䈏與由衙厥<lb/>
體俱洪圍或累尺䈏實衙空南越之居梁柱是供竹之<lb/>
堪杖莫尚于笻磥砢不凡狀若人工豈必蜀壤亦産餘<lb/>
邦一曰扶老名實繄同<graphic n="KR1696" url="https://raw.githubusercontent.com/kanripo/KR-Gaiji/master/images/KR1696.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>二族亦甚相似杷髪枯竹<lb/>
促節薄齒束物性柔殆同麻枲篕竹所生大抵江東上<lb/>
密防露下疎来風連畝接町竦散岡潭雞脛似篁髙而<lb/>
<pb n="KR3k0028_WYG_043-6a"/>
筍脆稀葉稍杪類記黄細狗竹有毛出諸東裔物類詭<lb/>
異于何不計有竹象蘆因以為名東甌諸郡縁海所生<lb/>
肌理匀淨筠色潤貞凡今之箎匪兹不鳴㑹稽之箭東<lb/>
南之美古人嘉之因以命矢箘簬載籍貢名荆鄙篃亦<lb/>
箘徒概節而短江漢之間謂之為□根深耐寒茂彼淇<lb/>
苑篲篠蒼蒼接畛連篁性不卑植必也巖岡踰矢為大<lb/>
出尋稱長物各有用帚之最良又有族類爰挺嶧陽懸<lb/>
根百仞疎榦風生簫笙之選有聲四方質清氣亮衆管<lb/>
<pb n="KR3k0028_WYG_043-6b"/>
莫伉亦有海篠生於島岑節大盈尺榦不滿尋形枯若<lb/>
筋色如黄金徒為一異莫知所任赤白二竹還取其色<lb/>
白薄而曲赤厚而直沅澧所生餘方鮮植蕭蕭䈄<graphic n="KR2221" url="https://raw.githubusercontent.com/kanripo/KR-Gaiji/master/images/KR2221.png" mimeType="image/png"/>畟<lb/>
畟攅束擢筍于秋冬乃成竹無大無小千萬脩直<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>膜<lb/>
内膏繡文外赩箛<graphic n="KR2426" url="https://raw.githubusercontent.com/kanripo/KR-Gaiji/master/images/KR2426.png" mimeType="image/png"/>誕節内實外澤作貢漁陽以供輅<lb/>
䇿浮竹亞節虚輭厚肉臨溪覆潦栖雲䕃木淇筍滋肥<lb/>
可為㫖蓄厥性異宜各有所育<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>植于宛䇣生于蜀細<lb/>
篠大簜竹之通目互名統體譬牛與犢人之所知事生<lb/>
<pb n="KR3k0028_WYG_043-7a"/>
軌躅赤縣之外焉可詳録臆之筆之匪邁伊矚<hi>晉戴凱之竹記</hi>
竹似賢何哉竹本固固以樹徳君子見其本則思建善<lb/>
不拔者竹性直直以立身君子見其性則思中立不倚<lb/>
者竹心空空以體道君子見其心則思應用虚受者竹<lb/>
節貞貞以立志君子見其節則思砥礪名行夷險一致<lb/>
者夫如是故號君子人多樹之為庭實焉貞元十九年<lb/>
春居易以拔萃選及第授校書郎始于長安求假居處<lb/>
得常樂里故闗相國私第之東亭而處之明日履及于<lb/>
<pb n="KR3k0028_WYG_043-7b"/>
亭之東南見叢竹焉枝葉殄瘁無聲無色詢于闗氏之<lb/>
老則曰此相國手植者自相國捐館他人假居于是筐<lb/>
篚者斬焉篲帚者刈焉刑餘之材長無尋焉數無百焉<lb/>
又有凡草木雜生其間蓁茸薈蔚有無竹之心焉居易<lb/>
惜其經長者之手而見賤俗人之目翦棄若是本性猶<lb/>
存乃芟翳薈除糞壤疎其間封其下不終日而畢於是<lb/>
日出有清隂風来有清聲依依然欣欣然若有情于感<lb/>
遇也嗟乎竹植物也於人何有哉以其有似於賢而人<lb/>
<pb n="KR3k0028_WYG_043-8a"/>
猶愛惜之封殖之况其真賢者乎然則竹之於草木猶<lb/>
賢之於衆人嗚呼竹不能自異惟人異之賢不能自異<lb/>
惟用賢者異之故作養竹記書于亭之壁以貽後之居<lb/>
斯者亦欲以聞於今之用賢者云<hi>白樂天</hi>秋八月劉氏徙<lb/>
竹凡百餘本列于室之東西軒泉之南北隅克全其根<lb/>
不傷其性載舊土而植新地烟翠靄靄寒聲蕭然適有<lb/>
問曰樹梧桐可以伐琴瑟植查梨可以代甘實茍愛其<lb/>
堅貞豈無松桂也何不雜種其間也答曰君子比徳於<lb/>
<pb n="KR3k0028_WYG_043-8b"/>
竹焉原夫本勁節堅不畏霜雪剛也緑葉萋萋翠筠浮<lb/>
浮柔也虚心而直無所隱蔽忠也不孤根以挺聳必相<lb/>
依以成秀義也雖春陽氣旺不與衆木爭榮謙也四時<lb/>
一貫榮衰不殊常也垂蕡實以遲鳯樂賢也歳擢筍以<lb/>
成榦進徳也及于將用則裂為簡牘于是寫詩書象彖<lb/>
之辭留示百代微此則聖哲之道墜地而不聞矣後世<lb/>
又何所宗歟至若鏃而箭之挿羽而飛可以征不庭可<lb/>
以除民害此文武之急用也又劃而破之為篾席敷之<lb/>
<pb n="KR3k0028_WYG_043-9a"/>
於宗廟可以展孝敬截而穴之為箎為簫為笙為簧吹<lb/>
之成虞韶可以和神人此禮樂之並行也夫此數徳可<lb/>
以配君子故巖夫列之於庭不植他木欲令獨擅其美<lb/>
且無以雜之乎竊懼来者之未喻故書曰劉氏植竹記<lb/>
<hi>唐劉巖夫</hi>左史院邇宸居之正地直日華之東偏俗塵不飛<lb/>
人意自逺閟邃幽閒似非官曹有竹一叢翠接階㕔其<lb/>
虚中潔烈之操隂助祛煩之能紫㣲郎髙公嘗賦之固<lb/>
已備盡然而歳月溢久蔓衍浸滛大小相依髙下茂翳<lb/>
<pb n="KR3k0028_WYG_043-9b"/>
俾日光不透隂氣常凝暝色為之早来陽春為之減照<lb/>
四序不正一庭恒昏蚊蟲曹飛雀鷃自遂披圗散帙流覽<lb/>
不快二年冬侍軒之暇載筆之餘偶步庭除病其蔽翳<lb/>
因命斧斤將治其蕪沈吟良久乃用申誡且謂其徒曰<lb/>
礪爾器用端爾瞻視謹爾操執慎爾區分其有質㣲而<lb/>
葉環笨□者出之從風而不能自正者去之大而倚者<lb/>
去之翳而曲者去之竅而不能笙簧之用者去之挺而<lb/>
不能栖鸞鳯者去之其有羣居不亂獨立自持振風發<lb/>
<pb n="KR3k0028_WYG_043-10a"/>
屋不為之傾大旱乾物不為之瘁堅可以配松柏勁可<lb/>
以凌霜雪密可以泊晴烟疎可以漏霄月嬋娟可玩勁<lb/>
挺不囘爾其保之既而芟剪成功繁蕪交盡去者存者<lb/>
邪正乃分不浃旬扶疎一林歴歴可觀有清風澡慮之<lb/>
效無蔽日朋奸之譏檀欒風生韻合宫徴君子是以知<lb/>
竹箭之美實資科别之功即其地不俟言而詳矣或以<lb/>
斯為小可以伸之以紀一時之妙廣而述之<hi>劉寛夫</hi>竹之<lb/>
始生一寸之萌耳而節葉具焉自蜩腹蛇蚹以至于劍<lb/>
<pb n="KR3k0028_WYG_043-10b"/>
拔十尋者生而有之也今畫者乃節節而為之葉葉而<lb/>
累之豈復有竹乎故畫竹必先有成竹于胸中執筆熟<lb/>
視乃見其所欲畫者急起從之振筆直寫以追其所見<lb/>
如兔起鶻落少縱則逝矣與可之教予如此予不能然<lb/>
也而心識其所以然而不能然者内外不一心手不相<lb/>
應不學之過也故凡有見于中而操之不熟者平居自<lb/>
視了然而臨事忽焉䘮之豈獨竹乎子由為墨竹賦以<lb/>
遺與可曰庖丁解牛者也而養生者取之輪扁斵輪者也<lb/>
<pb n="KR3k0028_WYG_043-11a"/>
而讀書者與之今夫夫子之托於斯竹也而予以為有<lb/>
道者則非耶子由未嘗畫也故得其意而已若予者豈<lb/>
徒得其意并得其法與可畫竹初不自貴重四方之人<lb/>
持縑素以請者足相躡于其門與可厭之投之地而罵<lb/>
曰吾將以為韈士大夫傳之以為口實及與可自洋州<lb/>
還而余為徐州與可以書遺予曰近語士大夫吾墨竹<lb/>
一派近在彭城可往求之韈材當萃于子矣書尾復寫<lb/>
一詩其畧曰擬將一段鵞溪絹掃取寒梢萬尺長予謂<lb/>
<pb n="KR3k0028_WYG_043-11b"/>
竹長萬尺當用絹二百五十疋知公倦于筆硯願得此<lb/>
絹而已與可無以荅則曰吾言妄矣世豈有萬尺之竹<lb/>
也哉余因而荅其詩曰世間亦有千尋竹月落空庭影<lb/>
許長與可笑曰蘇子辨則辨矣然二百五十疋吾將買<lb/>
田而歸老焉因以所畫篔簹谷偃竹遺予曰此竹數寸<lb/>
耳而有萬尺之勢篔簹谷在洋州與可嘗令予作洋州<lb/>
三十咏篔簹谷其一也余詩云漢川修竹賤如蓬斤斧<lb/>
何曽赦籜龍料得清貧饞太守渭川千畝在胸中與可<lb/>
<pb n="KR3k0028_WYG_043-12a"/>
是日與其妻逰谷中燒筍晚食發函得詩失笑噴飯滿<lb/>
案元豐二年正月二十日與可殁于陳州是嵗七月七<lb/>
日余在湖州曝書畫見此竹廢卷而哭失聲焉昔曹孟<lb/>
徳祭喬公文有車過腹痛之語而予亦載與可疇昔戲<lb/>
笑之言者以見與可與予親厚無間如此也<hi>子瞻</hi>濟南李<lb/>
文叔為太學正得于經衢之西輸直于官而居之治其<lb/>
南軒地植竹砌旁而名其堂曰有竹榜諸棟間又為之<lb/>
記于壁率午歸自太學則坐堂中掃地置筆硯呻吟䇿<lb/>
<pb n="KR3k0028_WYG_043-12b"/>
牘為文章如繭抽緒如山蒸雲如泉出流如春至草木<lb/>
發須臾盈卷軸門窻几席婢僕犬馬目前之物有一可<lb/>
指無不論説形容强嘲而故許之以致其欣悦而于竹<lb/>
尤數數也顧其地狭而卑天雨榛穢蜘蛛之織河栁兔<lb/>
葵之所交横而蒙翳人不知其竹也有過者文叔必顧<lb/>
堂下而語之讀壁間記仰棟而指其榜曰吾固詔客矣<lb/>
客囅然而笑曰今夫渭川之千畝淇園之林與南山之<lb/>
㕘天而蔽日者其大若盃若盂若桐梓之軀其膠漆嵌<lb/>
<pb n="KR3k0028_WYG_043-13a"/>
巖之上而臨百仞之淵不特出屋簷而摩墻堵也莫春<lb/>
者春雷隱隱萬笴奮角如犀角作籜解而出碧一日百<lb/>
尺彌望不可以極于時刀斧之取材度徑圍而得之大<lb/>
小齊一西轉笆笮南引江漢浮渭而亂河囷束簰屬而<lb/>
下者為筒為竿為屋椽揵菑千丈之笮徧國之藩籬是<lb/>
賴與竅而比於律吕以悲哀娛耳者聲音滿天地也視<lb/>
其旁之人室廬竹也器用竹也樵而薪者竹也以貿米<lb/>
鹽而出之其隣境者竹也夫此人豈知竹之愛翛然而<lb/>
<pb n="KR3k0028_WYG_043-13b"/>
喜諄諄然語人而以誇之曰吾居有竹也哉文叔亦囅<lb/>
然而笑曰不然夫物安知有貴賤之所常在玉之美而<lb/>
藍田以抵鵲沈為美木而交趾以為槃石彘白鷴錦雞<lb/>
山中以醯腊而貴人以百金致茗以為弼而胡人以為<lb/>
佩夫物固有以多為賤而以少為貴者今夫王城之廣<lb/>
大九塗四達三門十二陌坊之棊置上自王侯至于百<lb/>
姓庶民宫接而垣比車馬之所騰人氣之所蒸囂塵百<lb/>
里欲求尺寸之地以休逸而莫之致而貪者置圊無隙<lb/>
<pb n="KR3k0028_WYG_043-14a"/>
况於其他哉然則環堵不容丈而有竹如吾堂者不知<lb/>
能㡬人也則予所以掲之于棟而名之書諸壁而記之<lb/>
翛然而喜諄諄然語客以誇之不亦可哉且竹之美昔<lb/>
人以比徳松柏冬夏青青君子之所獨也以夫少為貴<lb/>
者之使得見夫渭川淇園與南山之蒼蔚者而遊其間<lb/>
雖多固不可賤也夫多猶不可賤又况其少哉客唯唯<lb/>
雖然吾聞昔王子猷好竹嘗曰安可一日無此君聞吳<lb/>
中士大夫家有好竹欲觀之徑往坐竹下嘯咏良久主<lb/>
<pb n="KR3k0028_WYG_043-14b"/>
人欲留而不可將出主人閉户因盡歡而返今文叔居<lb/>
有竹文叔嫂亦當洒掃儲具請不速客客將造門坐堂<lb/>
上不去曰竹固招我<hi>晁補之</hi>永嘉吳公叔清曠簡逺望之<lb/>
皎然如雪山倚空落月滿屋梁也趯然如瓊田之鶴阿<lb/>
閣之鸞鳯也蕭然如馭風騎氣飲沆瀣而逰汗漫也予<lb/>
頃識之湘中一見定交脱帽痛飲談詩論文俗士或疑<lb/>
其異或信其真公叔不知也今年四月予来為邑于斯<lb/>
吳公叔賓贊洪甫相見説湘中事予盖老且朽病折腰<lb/>
<pb n="KR3k0028_WYG_043-15a"/>
走堦下非其好也公叔復呼酒濯余之泥塗塵沙夜遇<lb/>
半月在牖户荷風飄然從東湖之東度水而至公叔與<lb/>
予皆大醉矣公叔起曰吾有竹所予盍為我記之予曰<lb/>
奚而名也公叔曰不聞王子猷之不問主人徑造竹所<lb/>
乎予曰記之易耳雖然此非公叔事也乃楊子事也楊<lb/>
子將為子猷之徑但未知今之主人與昔之主人何如<lb/>
耳公叔大笑曰王茂洪不云乎元規若来吾便角巾還<lb/>
第<hi>誠齋</hi>皮日休與杜甫作詩皆有緑沈語故後人以竹名<lb/>
<pb n="KR3k0028_WYG_043-15b"/>
緑沈老杜云雨抛金鎖甲苔卧緑沈槍皮日休云一架<lb/>
三百本緑沈森㝠㝠<hi>詩話</hi>唐李益詩云開簾風動竹疑是<lb/>
故人来後人以竹為故人亦猶王子猷以竹為此君<lb/>
劉禹錫以舊有竹枝歌其歌陋乃作竹枝曲九章由是<lb/>
盛傳于貞元元和間　東坡云竹枝歌本楚聲幽怨惻<lb/>
怛若有深悲者夫傷二妃而哀屈原思懐王而憐項羽<lb/>
此亦楚人之意<hi>並詩話</hi>翠葆隨風金戛動日<hi>謝眺</hi>
賦詠祖<lb/>
<pb n="KR3k0028_WYG_043-16a"/>
　　五言散句<lb/>
竹深留客處<hi>杜甫</hi>　　　　　美花多映竹<lb/>
野外堂依竹　　　　　　竹日淨暉暉<lb/>
修竹不受暑　　　　　　花亞欲移竹<lb/>
愛竹遺兒書　　　　　　霜埋雪竹根<lb/>
種竹交加翠　　　　　　竹光團野色<lb/>
叢篁低地碧　　　　　　竹送清溪月<lb/>
竹髙鳴翡翠　　　　　　竹細野池幽<lb/>
<pb n="KR3k0028_WYG_043-16b"/>
秋竹映疎花　　　　　　竹影金瑣碎<hi>韓退之</hi>
窻竹夜鳴秋　　　　　　竹影掃秋月<lb/>
嫩籜筠粉暗<hi>歐陽永叔</hi>　　　　粉籜春苞解<lb/>
雪節貫霜根<hi>東坡</hi>　　　　　解籜呈新緑<lb/>
作龍還葛水為馬向并州<hi>梁元帝</hi>
含風自颭颭負雪亦猗猗<hi>齊虞羲</hi>
夜條風淅淅晚葉露凄凄<hi>謝眺</hi>
無人賞髙節徒自抱貞心<hi>沈約</hi>
<pb n="KR3k0028_WYG_043-17a"/>
南條交北葉新筍雜故枝<hi>江洪</hi>
萌開籜已垂結葉如成枝<hi>劉孝先</hi>
誰能製長笛當為玉龍吟<lb/>
緑竹影參差葳蕤帶曲池<hi>陳賀楯</hi>
勿嫌鳯不至終當待聖明<hi>劉孝威</hi>
味苦夏蟲避叢卑春鳥疑<hi>杜少陵</hi>
為問南溪竹抽梢合過墻<lb/>
我有江隂竹能令朱夏寒<lb/>
<pb n="KR3k0028_WYG_043-17b"/>
伐竹者誰子悲歌上雲梯<lb/>
髙節人相重虚心世所知<hi>張九齡</hi>
露滌松粉節風揺青玉枝<hi>禹錫</hi>
何處聞秋聲蕭蕭北窻下<hi>太白</hi>
扶疎多透日零落未成叢<hi>元稹</hi>
嫩節留餘籜新叢出舊闌<hi>王維</hi>
朝烟生密翠晚影漏餘明<hi>聖俞</hi>
竹比君子徳猗猗寒更緑<hi>永叔</hi>
<pb n="KR3k0028_WYG_043-18a"/>
愛此孤生竹碧葉琅玕柯<hi>聖俞</hi>
風稍千纛亂月影萬夫長<hi>東坡</hi>
蕭騷寒雨夜敲戛晚風時<hi>杜甫</hi>
能識凌冬性知有歳寒心<hi>虞世南</hi>
逸籜分苦節輕筠抱虚心<hi>栁宗元</hi>
叢長傲霜雪根痩恥泥塗<hi>蘇軾</hi>
國節還同我虚心欲待誰<hi>許書</hi>
粉膩蟲難篆叢疎鳥易窺<hi>唐許書</hi>
<pb n="KR3k0028_WYG_043-18b"/>
筍補疎邉竹花藏密處枝<hi>紉蘭</hi>
後茁碧含蘚厥包黄帶沙<hi>徐竹隠</hi>
　　七言散句<lb/>
錦竹亭亭出縣髙<hi>杜甫</hi>
蘢竹和煙滴露梢<lb/>
風含緑篠娟娟淨<lb/>
好風涼月滿松隂<hi>香山</hi>
誰家多竹門可欵<hi>文公</hi>
<pb n="KR3k0028_WYG_043-19a"/>
千株玉槊攙空立<hi>東坡</hi>
醉裏曽看碧玉泉<lb/>
一林瘦竹吾菟裘<lb/>
翠竹梢雲自結叢輕花嫩筍欲凌空<hi>張正見</hi>
寂寞孤燈愁不寐蕭蕭風竹夜窻寒<hi>武元衡</hi>
只須伐竹開荒徑拄杖看花聽馬嘶<lb/>
江深竹淨兩三家多是紅花映白花<lb/>
子猷去後知音少粉節霜痕漫嵗寒<hi>羅隱</hi>
<pb n="KR3k0028_WYG_043-19b"/>
此君若欲長相見政事堂前有舊林<hi>許渾</hi>
無端種在幽寒處衆鳥嫌寒鳯未知<hi>薛能</hi>
祇應更使伶倫見寫盡雌雄雙鳯鳴<hi>宗元</hi>
逺愛檀欒碧徑開荷錢乗雨㸃蒼苔<hi>聖俞</hi>
龍孫已見多竒節鳯實新生入翠枝<lb/>
西園不宿還堪恨辜負夜窻風雨聲<hi>王元之</hi>
先出烟姿還雅淡削開龍影起幽蟠<hi>韓忠獻</hi>
不雜囂塵多冷淡飽經霜雪越精神<lb/>
<pb n="KR3k0028_WYG_043-20a"/>
清風掠地秋先到赤日行天午不知<hi>山谷</hi>
寺籬斜夹千梢翠山磴深穿萬籜乾<hi>和靖</hi>
數聲野鶴無尋處只在樓西有竹家<hi>趙紫芝</hi>
秤停闌檻多栽竹料理陂塘旋放荷<hi>吳皆山</hi>
秋聲来處無尋覔只在窻前竹葉間<hi>俞匝溪</hi>
疎竹生孫初上坂矮松種子欲凌霄<hi>朱湛虚</hi>
　　五言古詩<lb/>
筍添南堦竹日日成清閟縹節已儲霜黄苞猶揜翠出<lb/>
<pb n="KR3k0028_WYG_043-20b"/>
闌抽五六當户羅三四髙標陵秋嚴貞色奪春媚稀生<lb/>
巧補林併出疑爭地縦横乍依木爛熳忽無次風枝未<lb/>
飄吹露粉先含淚何人可移玩清景空瞪視<hi>退之</hi>
野竹攢石生含烟映江島翠色落波深虚聲帶寒早龍<lb/>
吟曽未聽鳯曲吹應好不覺蒲栁彫貞心常自保<hi>太白</hi>
兹軒最洒落歴歴種琅玕正晝薄雲稀蕭蕭風雨寒翠<lb/>
隂涼宴坐疎韻成清歡錦籜裁夏扇玉筍供春盤晴蝸<lb/>
濳葉底暝雀投林端幽興遇物惬髙懐隨處安且免一<lb/>
<pb n="KR3k0028_WYG_043-21a"/>
日無何須千畝寛<hi>温公</hi>
花妍兒女姿零落一何速竹比君子徳猗猗寒更緑京<lb/>
師多名園車馬紛馳逐春風紅紫時見此蒼翠玉凌亂<lb/>
迸青苔蕭疎拂華屋森森日影閒濯濯生意足幸此供<lb/>
清賞寧辭薦芳醁黄昏人去鎖空廊枝上月眀春鳥宿<lb/>
<hi>歐公</hi>
寧可食無肉不可居無竹無肉令人痩無竹令人俗人<lb/>
瘦尚可肥人俗不可醫旁人笑此言似髙還似癡若對<lb/>
<pb n="KR3k0028_WYG_043-21b"/>
此君仍大嚼世間那有揚州鶴<hi>東坡</hi>
野次小崢嶸幽篁相依緑阿童三尺箠御此老觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>石<lb/>
吾甚愛之勿遣牛礪角牛礪角尚可牛鬭殘吾竹<hi>山谷</hi>
今日南風来吹斷庭前竹低昻中音律甲刃紛相觸蕭<lb/>
然風雪意可折不可辱風霽竹亦囘猗猗散青玉故山<lb/>
今何有秋雨荒松菊此君知健否歸掃三徑緑<hi>東坡</hi>
　　五言古詩散聨<lb/>
貞榦障曲砌翠節負寒霜拂牖分雲影臨池待鳯皇<hi>唐太</hi>
<pb n="KR3k0028_WYG_043-22a"/>
<hi>宗</hi>
小者截漁竿大者編茅屋勿作篲與箕而令糞土辱<hi>香山</hi>
封以梁園土澆之清泉水得此色不移凌空勢方起<hi>許渾</hi>
龍鍾生南嶽孤翠欝亭亭峯嶺上叢翠烟雨下㣲㝠<hi>元稹</hi>
昔公憐我直比之秋竹竿秋来苦相憶種竹㕔前看<lb/>
慈竹不外長密比青瑶華矛攢有森束玉粒無蹉跎纎<lb/>
粉妍膩質細瓊支翠柯亭亭霄漢近藹藹雨露多<lb/>
其誰賞髙節祇自保孤根密榦青杠直危梢翠纛翻<hi>宋景</hi>
<pb n="KR3k0028_WYG_043-22b"/>
<hi>文</hi>
梢弱煙纔足筠浮粉未乾花隂照流水迸節犯朱闌<lb/>
新筍漸盈尺新枝已鋪瓦燕雀勿相驚深沈似隆夏<lb/>
世皆笑幽獨可不少自貶種竹南軒間亦足以相檢况<lb/>
兹歳華晚衆卉日彫斂清節良自如栽培匪為諂<lb/>
古寺帶修岡青葱萬竿玉春梢長舊枝夏雨濕新緑<hi>聖俞</hi>
晉人遁竹林所以避亂世唐士隱竹溪所以養髙致<hi>富文</hi>
<hi>忠</hi>
<pb n="KR3k0028_WYG_043-23a"/>
　　五言絶句<lb/>
無塵終不掃有鳥莫令彈若要添風月應除數十竿<hi>韓文</hi>
<hi>公</hi>
竹洞何年有公初斫竹開洞門無鎖鑰俗客不曽来<lb/>
藹藹溪流漫梢梢岸篠長穿沙碧榦淨落水繫苞香<lb/>
蒼梧千載後班竹對湘沅欲識湘妃怨枝枝滿涙痕<hi>劉長</hi>
<hi>卿</hi>
蕭蕭凌霜雪濃翠異三湘疎影月移壁寒聲風滿堂<hi>朱文</hi>
<pb n="KR3k0028_WYG_043-23b"/>
<hi>公</hi>
種竹宫墻隂經年但憔悴故園新緑多宿榦轉蒼翠<lb/>
凜凜氷霜節修修玉雪身便無文與可自有月傳神<hi>誠齋</hi>
體方如就矩榦直匪從繩杖有削圓厄提攜先摸稜<hi>放翁</hi>
　　五言八句<lb/>
緑竹半含籜新梢纔出墻色侵書帙晩隂過酒尊涼雨<lb/>
洗涓涓淨風吹細細香但令無剪伐㑹見拂雲長<hi>少陵</hi>
㣲風驚暮坐臨牖思悠哉開門風動竹疑是故人来時<lb/>
<pb n="KR3k0028_WYG_043-24a"/>
滴枝上露稍沾堦下苔幸當一入幌為拂素琴埃<hi>李益</hi>
東隣誰種竹偏稱長官心月上分清影風来恵好音低<lb/>
枝疑見接迸筍似相尋多謝此君意墻頭誘我吟<hi>王元之</hi>
森然㡬竿竹密密茂成林半室生清興一窻餘午隂俗<lb/>
物不到眼好書還上心底事忘覊旅此君同此襟<hi>楊盈川</hi>
　　五言近體<hi>附散聨</hi>
江西瀟洒地本自與君宜固節還同我虚心欲待誰澗<lb/>
泉旁借響山水共含滋粉膩蟲難篆叢踈鳥易窺逰邉<lb/>
<pb n="KR3k0028_WYG_043-24b"/>
曽結念到此數題詩莫恨成龍晚成龍自有時<hi>唐許書</hi>
歳月人間促烟霞此地多殷勤竹林寺更得㡬囘過<hi>朱放</hi>
擢翠向人孤潭潭省署虚雨餘秋更晚風月共蕭疎<hi>石曼</hi>
<hi>卿</hi>
小桃遮不得深草放教青影射池光冷聲敲鶴夢驚<hi>張忠</hi>
<hi>定</hi>
秋来初種竹憔悴不成林復此雪霜晚空驚孤直心如<lb/>
何沾瑞露似欲慰窮隂<hi>劉原父</hi>
<pb n="KR3k0028_WYG_043-25a"/>
不求丹鳯食不學景龍吟自有慈仁意相依歳月深濳<lb/>
符君子道可愧世人心<hi>王逢原</hi>
松隂半壇日竹聲一檻秋每畨看鶴過疑似有仙逰<hi>賈似</hi>
<hi>道</hi>
挺挺霜中節沈沈日下隂試裁蒼玉管吹作紫鸞音<hi>斯菴</hi>
　　七言古體<lb/>
王師學琴二十年響如清花落澗泉滿堂洗盡琵琶耳<lb/>
請君停手恐斷絃神人傳書道人命死生貴賤如看鏡<lb/>
<pb n="KR3k0028_WYG_043-25b"/>
晩知直語獨憎嫌深藏幽寺聽鐘磬有酒如澠客滿門<lb/>
不可一日無此君當時手栽數寸碧聲挟風雨今連雲<lb/>
此君傾盖如故舊骨相竒怪清且秀程嬰杵臼立孤難<lb/>
伯夷叔齊採薇痩霜鐘堂上美秋月㣲風入絃此君説<lb/>
公家周彦筆如椽此君語意當能傳<hi>山谷</hi>
　　七言絶句<lb/>
華軒藹藹他年到錦竹亭亭出縣髙江上舍前無此物<lb/>
幸分蒼翠拂波濤<hi>少陵</hi>
<pb n="KR3k0028_WYG_043-26a"/>
負郭依山一徑深萬竿如束翠沈沈從来愛物多成癖<lb/>
辛苦移家為竹林<hi>李涉</hi>
竹裏編茅倚石門竹莖疎處見前村閑眠盡日無人到<lb/>
自有春風為掃門<lb/>
溪上殘春黄鳥稀辛夷花盡杏花飛始憐幽竹山窻下<lb/>
不改青隂待我歸<hi>錢起</hi>
不用山僧供帳迎世間無此竹風清獨拳一手支頤卧<lb/>
偷眼看雲生未生<hi>葛敏修</hi>
<pb n="KR3k0028_WYG_043-26b"/>
晚節先生道轉孤歳寒惟有竹相娛麄材杜牧真堪笑<lb/>
喚作軍中十萬夫<lb/>
寄語菴前抱節君與君到處合相親寫真雖是文夫子<lb/>
我亦真堂作記人<hi>東坡</hi>
萬木蕭疎怯歳寒子猷相見喜平安世間寧有揚州鶴<lb/>
休訝平生向食難<hi>王梅溪</hi>
東風弄巧補殘山一夜吹添玉㡬竿半脱錦衣猶半著<lb/>
籜龍未信怯春寒<hi>誠齋</hi>
<pb n="KR3k0028_WYG_043-27a"/>
一抹輕烟隔小橋新篁揺翠兩三梢惜春不覺歸来晚<lb/>
花壓重門帶月敲<hi>趙信菴</hi>
風竹蕭蕭梧葉黄相思寸寸斷人腸一聲塞管来何處<lb/>
鴈帶秋聲入故鄉<lb/>
編茅為屋竹為椽屋上青山屋下泉半掩柴門人不見<lb/>
老牛將犢傍籬眠<hi>吳履齋</hi>
鳯尾森森半已舒玳文滴瀝盡難知虚心不貯相思恨<lb/>
還作風流向綺䟽<hi>方伯謨</hi>
<pb n="KR3k0028_WYG_043-27b"/>
盧仝茅屋面桃李杜老草堂依栁梅我欲四時相照映<lb/>
小窻時對此君開<hi>徐竹隱</hi>
解籜新篁不自持嬋娟已有歳寒姿要看凛凛霜前意<lb/>
須待秋風粉落時<hi>任斯菴</hi>
痩削嶔﨑向小岑分行種竹未成林丁寧莫伐春来筍<lb/>
留與新梢補缺隂<hi>名賢集</hi>
一别虞妃去未還愁雲空鎖九疑山世間多少相思淚<lb/>
洒徧修篁染不斑<hi>易元矩</hi>
<pb n="KR3k0028_WYG_043-28a"/>
渭川未暇栽千畝庭檻聊須種數根敢愛深秋羣木脱<lb/>
獨欺風雨戰黄昏<hi>厲小山</hi>
蟄宫驚起兩龍角蛟室未呈雙水犀同本君為分魯衛<lb/>
清風應不愧夷齊<hi>樓□媿</hi>
　　七言八句<lb/>
乍見凌雲飄粉籜須知礙石作盤根細看枝上蟬吟處<lb/>
猶是筍時蟲蝕痕月送緑隂斜上砌露凝寒色濕遮門<lb/>
列仙終日逍遥地鳥雀濳来不敢喧<hi>方干</hi>
<pb n="KR3k0028_WYG_043-28b"/>
宜煙宜雨又宜風拂水藏村又間松移得蕭騷從逺寺<lb/>
洗来疎淨見前峯侵堦蘚拆春芽迸繞徑莎㣲夏䕃濃<lb/>
無賴杏花多意緒數枝穿翠好相容<hi>鄭谷</hi>
借居未定先栽竹為愛疎森與薄隂一日暫無便鄙吝<lb/>
數竿雖少亦蕭森窻間對了添詩料郭外移来費俸金<lb/>
自笑明年何處在虚簷風至且披襟<hi>劉後村</hi>
樂府祖<lb/>
　　水龍吟<lb/>
<pb n="KR3k0028_WYG_043-29a"/>
楚山修竹如雲異材秀出千林表龍鬚半剪鳯膺㣲長<lb/>
玉肌匀繞木落淮南雨晴雲夢月眀風裊自中郎不見<lb/>
桓伊去後知辜負秋多少　聞道嶺南太守後堂深緑<lb/>
珠嬌小綺窻學弄梁州初徧霓裳未了嚼徴含宫泛商<lb/>
流羽一聲雲杪看使君洗淨蠻風瘴雨作霜天曉<hi>東坡</hi>
　　朝中措<lb/>
龍孫脱頴破苔痕英氣欲凌雲深處未須留客春風自<lb/>
掩柴門　蒲團宴坐輕敲茶臼細撲爐熏彈到琴心三<lb/>
<pb n="KR3k0028_WYG_043-29b"/>
叠鷓鴣啼傍黄昏<hi>馬古洲</hi>
　　謁金門<lb/>
西風竹吹入翠煙斜矗紅小闌干知㡬曲聲聲敲碧玉<lb/>
　窻下鳯臺銀燭斷夢已驚難續曽伴去年庭下菊夜<lb/>
闌聽雨宿<hi>陳東甫</hi>
　　沁園春<lb/>
竹焉美哉愛竹者誰曰君子歟向佳山水處築宫一畝<lb/>
好風烟裡種玉千株朝引輕霏夕延涼月此外塵埃一<lb/>
<pb n="KR3k0028_WYG_043-30a"/>
㸃無須知道自樂其樂吾愛吾廬　竹之清也何如應<lb/>
料得詩人情矣乎况滿庭秀色對拈彩筆半窻涼影伴<lb/>
讀殘書休説龍吟莫言鳯嘯且道髙標誰勝渠君試看正<lb/>
繞坡雲氣似渭川圗<hi>嚴三休</hi>
　<lb/>
　<lb/>
　<lb/>
　<lb/>
<pb n="KR3k0028_WYG_043-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷十六<lb/>
</p>
<p>
</p>
  </div>
<div>
                <head>全芳備祖後集卷十七</head>
    <p>
<pb n="KR3k0028_WYG_044-1a"/>
欽定四庫全書<lb/>
　全芳備祖後集卷十七　　宋　陳景沂　撰<lb/>
　　木部<lb/>
　　　楊栁<lb/>
事實祖<lb/>
　　碎録<lb/>
楊蒲栁也從木昜聲檉河栁也從木聖聲栁小楊也從<lb/>
木夘聲<hi>説文</hi>昔我往矣楊栁依依　折栁樊圃　菀彼栁<lb/>
<pb n="KR3k0028_WYG_044-1b"/>
斯鳴蜩嘒嘒<hi>並詩</hi>漢苑有人栁一日三眠三起<hi>三輔故事</hi>正月<lb/>
元旦取栁枝懸户以驅百邪<hi>齊民要術</hi>正月栁梯梯者發葉<lb/>
也<hi>大戴禮</hi>
　　紀要<lb/>
展禽之家植栁行徳恵因號栁下恵一曰邑名<hi>淮南子</hi>楚<lb/>
養由基善射去楊葉百步百發百中<hi>戰國䇿</hi>支離叔與滑<lb/>
介叔觀于㝠伯之丘崐崘之區黄帝之所休俄而栁生<lb/>
其左肘支離曰子惡之乎滑介叔曰生者假借也假之<lb/>
<pb n="KR3k0028_WYG_044-2a"/>
而生生者塵垢也死生為晝夜且吾與子觀化而化及<lb/>
又何惡焉<hi>莊子</hi>右革子尹文子叔儋子相與為友聞楚成<lb/>
王賢俱往見之至嶔巖之間卒逢風雨共伏于枯栁之<lb/>
下衣寒糧乏度不能俱活以革子為賢乃併衣糧與之<lb/>
二子遂凍餓而死革子見楚王王知其義陳酒設鐘鼓<lb/>
以享之革子撡琴而作别散之音楚王賜以百金使葬<lb/>
二子焉<hi>琹操</hi>漢周亞夫屯軍細栁<hi>本傳</hi>張敞為京兆尹走馬<lb/>
章臺街有栁終唐時曰章臺栁杜詩云亰兆空栁市<hi>詩注</hi>
<pb n="KR3k0028_WYG_044-2b"/>
陶潜宅邊有五栁因以為號<hi>本集</hi>陶侃鎮武昌性縝密好<lb/>
問嘗課諸營植栁都尉夏施盜種于已門侃遇見之問<lb/>
曰武昌西門栁何故盜種于此施服罪<hi>晉書</hi>桓温自江陵<lb/>
北行往觀少時所種栁處皆數圍慨然嘆曰木猶如此<lb/>
人何以堪扳枝執條泫然流涕<hi>晉書</hi>嵇康性絶巧能鍛家<lb/>
有一栁乃激水以圍之夏日甚涼居其下遊戲以鍛<hi>晉傳</hi>
王恭美姿容人多悦之或目之曰濯濯如春月栁<hi>本傳</hi>顧<lb/>
長康癡信小術桓𤣥以一葉桞紿之曰此蟬翳葉也長<lb/>
<pb n="KR3k0028_WYG_044-3a"/>
康信之<hi>晉書</hi>齊劉悛之為益州刺史獻蜀栁數株枝甚長<lb/>
狀若絲縷武帝植之于大昌靈和殿前嘗玩嘆曰此栁<lb/>
風流可愛似張緒當年<hi>齊史</hi>梁修仁監造蓬莱宫種白楊<lb/>
更植以桐<hi>見桐門</hi>隋髙熲孩孺時家有栁髙丈許亭亭如<lb/>
車盖里中父老曰此家當出貴人<hi>隋書</hi>隋煬帝自板渚引<lb/>
河達于淮海謂之御河河畔築道樹栁名曰隋隄<hi>史</hi>吕<lb/>
渭遷禮部侍郎始中書省有古栁建中末枯死徳宗自<lb/>
梁還復榮茂人以為瑞栁渭令貢士賦之帝聞不以為<lb/>
<pb n="KR3k0028_WYG_044-3b"/>
喜<hi>唐書</hi>天寳中韓翃有詩名與富人李生友善以幸姬栁<lb/>
氏與之眀年翃擢第家于青池歳餘盜寇兩亰栁以姿<lb/>
色懼不免乃剪髪居法雲寺侯希逸為淄青節度翃為<lb/>
書記遣使間行求栁氏以練囊盛金題曰章臺栁章臺<lb/>
栁往日青青今在否縦有長條似舊時也應扳折他人<lb/>
手栁荅曰楊栁枝芳菲節可恨年年贈離别一葉隨風<lb/>
忽報秋縦使君来豈堪折無何蕃將沙叱利立功知其<lb/>
姿色刼以歸翃使虞侯以計取之希逸以聞于朝詔栁<lb/>
<pb n="KR3k0028_WYG_044-4a"/>
氏還翃<hi>青𤨏</hi>白樂天有姬名小蠻善唱楊栁枝人遂以曲<lb/>
名之<hi>詩話</hi>宣宗聞樂府唱白居易栁枝詞勅永豐坊中移<lb/>
楊栁兩株植于禁中居易以一曲表其意云一樹衰殘<lb/>
委塵土雙株榮耀屬天庭定知此後天文裏栁宿光中<lb/>
添兩星<lb/>
　　雜著<lb/>
夫楊横樹之則生倒樹之亦生折而樹之又生<hi>戰國䇿</hi>
賦詠祖<lb/>
<pb n="KR3k0028_WYG_044-4b"/>
　　五言散句<lb/>
長楊䕃碧海<hi>文選</hi>　　　　　修楊夹廣津<lb/>
鬱鬱園中栁　　　　　　弱栁䕃修衢<hi>潘岳</hi>
楊園流好音<hi>王僧達</hi>　　　　垂楊䕃御溝<hi>謝元暉</hi>
栁色黄金嫩<hi>李白</hi>　　　　　髙栁半天青<hi>杜甫</hi>
開筵俯髙栁<hi>杜甫</hi>　　　　　塞栁半疎翠<lb/>
雨餘添栁重　　　　　　青歸栁葉新<lb/>
官橋帶栁隂　　　　　　官栁著行新<lb/>
<pb n="KR3k0028_WYG_044-5a"/>
市橋官栁細　　　　　　青栁檻前梢<lb/>
歸院栁邊迷　　　　　　秋風吹栁條<hi>劉夢得</hi>
手自移蒲栁　　　　　　金穂不勝吹<hi>温岐</hi>
栁意不勝春<hi>韋應物</hi>　　　　栁老半書蟲<hi>東坡</hi>
垂隂半上路結翠早知音<hi>梁簡文帝</hi>
還將眉裏翠来就鏡中舒<hi>唐太宗</hi>
白楊多悲風蕭蕭愁殺人<hi>古詩</hi>
解有相思否應無不舞時<hi>義山</hi>
<pb n="KR3k0028_WYG_044-5b"/>
慧眼眀秋水愁眉淡逺峰<lb/>
栁州栁刺史種栁栁江邊<hi>宗元</hi>
栁條將白髪相對共垂緑<hi>戴叔倫</hi>
如美婦正立櫛髮長在地<hi>子由</hi>
細栽煙外葉繁並暖前枝<hi>宋景文</hi>
何用長隄栁將眉與世顰<hi>趙寒泉</hi>
　　七言散句<lb/>
動似顛狂靜似愁<hi>姚合</hi>
<pb n="KR3k0028_WYG_044-6a"/>
栁條弄色不忍見<hi>髙適</hi>
問栁尋花到野亭<hi>少陵</hi>
恨得東風不展眉<hi>段成式</hi>
烟栁風絲拂㟁斜<hi>雍陶</hi>
河隄栁弱鬱金枝<lb/>
陌頭楊栁黄金色<hi>李白</hi>
岸容待臘將舒栁<hi>杜甫</hi>
漏泄春光有栁條<lb/>
<pb n="KR3k0028_WYG_044-6b"/>
故園楊栁今揺落何得愁中却盡生<hi>少陵</hi>
江頭宫殿鎖千門細栁新蒲為誰緑<lb/>
遥憶青青江㟁上不知攀折是何人<lb/>
漸欲拂他騎馬客未多遮得上樓人<lb/>
莫折宫前楊栁枝𤣥宗曽向笛中吹<hi>張祐</hi>
一把栁絲收不得和風搭在玉闌干<hi>古詩</hi>
巫娥廟裏低含雨宋玉門前斜帶風<hi>牧之</hi>
葉含濃露如啼眼枝嫋輕風似舞腰<hi>香山</hi>
<pb n="KR3k0028_WYG_044-7a"/>
桃紅李白皆誇好須得垂楊為發揮<hi>夢得</hi>
依依故國樊川恨半掩村橋半拂溪<hi>牧之</hi>
㡬囘離别折枝盡一夜春風吹又長<hi>劉商</hi>
眀年更有新條在撓亂春風卒未休<hi>羅隠</hi>
纔聞暖律先偷眼直待和風始展眉<hi>辛寅遜</hi>
思量却是無情木不解迎人只送人<hi>皇甫冉</hi>
誰家縹緲青羅帔何處蹁躚金縷衣<hi>邵堯夫</hi>
生計任從栽者意却嗤松栢不禁移<hi>韓忠獻</hi>
<pb n="KR3k0028_WYG_044-7b"/>
章臺街裏翻輕絮㶚水橋邊送落暉<hi>錢忠公</hi>
人昔共遊今獨在樹猶如此我何堪<hi>歐陽公</hi>
不識日髙眠起處何如風定舞餘時<hi>劉原父</hi>
燈背翠簾人欲别月斜烟栁馬頻嘶<hi>夏英公</hi>
不知張緒當年少得似長條濯濯時<hi>宋景文</hi>
但見低垂長衛足更無竦聳直㕘天<hi>張忠定</hi>
不及垂隂向黎庶春風一路送遥情<lb/>
多謝㶚陵隄上栁與人頭上拂塵埃<hi>李山甫</hi>
<pb n="KR3k0028_WYG_044-8a"/>
風雨不知春早晚栁條揺動半江隂<hi>劉改之</hi>
初無惱亂春風意却是春風惱亂他<hi>僧北磵</hi>
如今已作參天木應是衰遲老主人<hi>王梅溪</hi>
緑楊影裏鶯聲碎正是南窻睡覺時<hi>趙冷菴</hi>
若見集英門外栁為言曽惹御爐香<hi>厲小山</hi>
昭陽太極無行路歳歳鵞黄上栁條<hi>周方泉</hi>
門外莫栽楊栁樹得春多處恨春多<hi>陳卓山</hi>
粥香餳白清眀近間挽柔條挿畫簷<hi>秋崖</hi>
<pb n="KR3k0028_WYG_044-8b"/>
風霜兩鬢五十五楊栁㡬畨三月三<lb/>
鬢痕不似新條好可倩東風染得青<hi>陳月潭</hi>
根枝不入靈和殿枉為人間拂馬蹄<hi>陳晦叔</hi>
楊栁年年人老大江山處處客凄涼<hi>吳履齋</hi>
　　五言絶句<lb/>
巫山巫峡長垂栁復垂楊同日宜共折故人還故鄉<hi>梁元</hi>
<hi>帝</hi>
栁挂九衢絲花飄萬家雪如何憔悴人對此芳菲節<hi>武元</hi>
<pb n="KR3k0028_WYG_044-9a"/>
<hi>衡</hi>
河栁擅佳名青條發紅穂因愁百卉嬌强作芳菲意<hi>晏元</hi>
<hi>獻</hi>
七賢寧占竹三品且饒松腸斷靈和殿先皇玉座空<hi>義山</hi>
白頭種松桂他日見成林不及栽楊栁明年即有隂<hi>香山</hi>
花眀栁陌春栁緑御溝新為報遼陽客流芳不待人<hi>王涯</hi>
濯濯縈春晚依依帶暝饒楚宫皆餓死無計學纎腰<hi>宋景</hi>
<hi>文</hi>
<pb n="KR3k0028_WYG_044-9b"/>
楊栁春風裏青青夹御河為何扳折苦只為别離多<hi>王之</hi>
<hi>渙</hi>
　　五言古詩<lb/>
白楊初生時乃在豫章山上葉拂青雲下根通黄泉<hi>古詩</hi>
輕盈拂建章夹道連未央因風結復解霑露猶且長<hi>沈約</hi>
不如種此栁此栁易榮滋無根亦可活成隂亦非遲三<lb/>
年未離郡可以見依依<hi>香山</hi>
玉縷葳蕤姿結為芳樹枝忽驚眀月鈎釣出珊瑚株灼<lb/>
<pb n="KR3k0028_WYG_044-10a"/>
灼不死花蒙蒙長生絲<hi>夢得</hi>
美笑千黄金駐景雙白璧東風楊栁津㡬度千絲碧欵<lb/>
欵白面郎畫舫宫様妝新隄五里長囘頭意悠揚幽人<lb/>
興不忙得志汀草芳<hi>陳肥遯</hi>
　　五言八句<lb/>
只道梅花發那知栁亦新枝枝總到地葉葉自生春紫<lb/>
燕時翻羽黄鸝不露身漢南因老盡㶚上逺愁人<hi>少陵</hi>
山靜雲為友家貧鶴是親埽花存過螘留食施饑鱗有<lb/>
<pb n="KR3k0028_WYG_044-10b"/>
句題僧寺無書擾貴人三間依栁下渾不染亰塵<hi>吳南叔</hi>
　　五言律詩散聨<lb/>
楊栁非花樹依樓自覺春枝邊通碧色葉裏映朱輪帶<lb/>
月交簾影因吹掃席塵<hi>梁元帝</hi>
已帶黄金縷仍殘白玉花長時須拂馬密處共藏鴉眉<lb/>
細從他斂腰纎莫亂斜<hi>李義山</hi>
　　七言古詩<lb/>
露井天桃春未到遲日猶寒栁開早髙枝低枝飛鸝黄<lb/>
<pb n="KR3k0028_WYG_044-11a"/>
千條萬條覆宫墻㡬囘離别折欲盡一夜東風吹又長<lb/>
毿毿拂人行不進依依送君無遠近青春去往隨栁條<lb/>
却寄来人以為信<hi>劉商</hi>
隋堤栁歳久年深盡衰朽風飄飄兮雨瀟瀟三株兩株<lb/>
汴河口老枝病葉愁殺人曽經大業年中春蕭墻禍生<lb/>
人事變晏駕不得歸秦中土墳數尺何處葬吳公臺下<lb/>
多悲風二百年来汴河邊沙草和烟朝復暮後王何以<lb/>
鑒前王請看隋隄亡國樹<hi>白居易</hi>
<pb n="KR3k0028_WYG_044-11b"/>
緑絲條弱不勝鶯蘇家小女舊知名楊栁風前别有情<lb/>
剥條盤作銀環様卷葉吹為玉笛聲<lb/>
　　七言絶句<lb/>
陶令門前四五樹亞夫營裏百千條何似東都正二月<lb/>
黄金枝映洛陽橋<hi>香山</hi>
隔户楊枝弱嫋嫋洛陽十五女兒腰誰謂朝来不作意<lb/>
狂風枉斷最長條<hi>少陵</hi>
人言栁葉似愁眉更有愁腸似栁絲栁絲挽斷腸牽斷<lb/>
<pb n="KR3k0028_WYG_044-12a"/>
彼此因由續得時<hi>樂天</hi>
花萼樓前初種時美人樓上鬭腰肢如今抛擲長街裏<lb/>
露葉如啼將恨誰<hi>夢得三首</hi>
御陌青青拂地垂千條金縷萬條絲如今綰作同心結<lb/>
將贈行人知不知<lb/>
城外春風颺酒旗行人揮袂日西時長安陌上無窮樹<lb/>
惟有垂楊管别離<lb/>
半烟半雨江橋畔映杏映桃山路中會得離人無限意<lb/>
<pb n="KR3k0028_WYG_044-12b"/>
千絲萬縷惹春風<hi>鄭谷</hi>
碧玉妝成一樹髙萬條垂颺緑絲條不知細葉誰裁出<lb/>
二月春風似剪刀<lb/>
髙出軍營遠映旄曽逢兵火一時燒風流性格終難挫<lb/>
暖日還生萬萬條<hi>薛逢</hi>
渭城朝雨挹輕塵客舍青青栁色新勸君更盡一杯酒<lb/>
西出陽關無故人<hi>王維</hi>
一樹春風萬萬枝嫩于金色輭于絲永豐東角荒園裏<lb/>
<pb n="KR3k0028_WYG_044-13a"/>
盡日無人屬阿誰<hi>香山</hi>
金縷毿毿碧瓦溝六宫眉黛惹春愁晚来更帶龍池雨<lb/>
半拂闌干半入樓<hi>飛卿</hi>
池南栁色半青青縈烟裊娜拂綺城垂絲百尺挂琱楹<lb/>
上有好鳥相和鳴<hi>太白</hi>
枝裊纎腰葉鬭眉春来無處不成絲㶚陵原上多離别<lb/>
少有長條拂地垂<hi>韓琛</hi>
江邊楊栁曲成絲立馬憑君折一枝惟是春風最應惜<lb/>
<pb n="KR3k0028_WYG_044-13b"/>
殷勤祇向手中吹<hi>楊巨源</hi>
白雲溪畔種還生風擺長條拂水輕應為繁華壓金谷<lb/>
依依終日是無情<hi>种明逸</hi>
新豐道上㶚陵頭又送夫君去逺遊借問栁枝能記否<lb/>
古今共有㡬多愁<hi>温公</hi>
永豐坊裏舊腰肢曽見青青初種時看盡道邊離别恨<lb/>
爭教風絮不狂飛<hi>張文潛</hi>
亂條猶未變初黄倚得東風勢更狂解把飛花蒙日月<lb/>
<pb n="KR3k0028_WYG_044-14a"/>
不知天地有清霜<hi>曽南豐</hi>
含烟帶雨半平橋嫋嫋千條復萬條張令當年成底事<lb/>
風流纔似女兒腰<hi>吕居仁</hi>
萬縷千絲織暖風絆烟習露市橋東砌成幽恨斜陽裏<lb/>
供斷閑愁細雨中<hi>朱淑真</hi>
堤邊楊栁密藏鴉堤上遊人兩髻了可惜尋春来較晩<lb/>
誰家留得碧桃花<hi>張于湖</hi>
絲絲烟雨弄輕柔偏稱黄鸝與白鷗纔著一蟬嘶晚日<lb/>
<pb n="KR3k0028_WYG_044-14b"/>
西風容易便成秋<hi>宋正父</hi>
三月名園草色青夢囘猶憶賣花聲春花不管人憔悴<lb/>
飛絮紛紛弄晩晴<hi>趙信菴</hi>
燕子樓邊栁色新畫眉人去鏡生塵来年羞結空牀夢<lb/>
閑撥琵琶過一春<hi>賈秋壑</hi>
花瘦水肥二月天畫橈雙動木蘭船人家盡換新榆火<lb/>
惟有垂楊帶舊烟<hi>陳節齋</hi>
雨重垂楊緑未乾一渠流碧弄潺潺暝鴉過盡東風惡<lb/>
<pb n="KR3k0028_WYG_044-15a"/>
獨倚衡門看逺山<hi>王潜齋</hi>
蝶撲蜂黏發出狂飄然欲上白雲鄉無端却被遊絲攪<lb/>
綰住東風舞㡬場<hi>李梅亭</hi>
臘雪逢春次第消等閒著脚上溪橋栁條畢竟帶兒女<lb/>
一夜東風眼便嬌<hi>陳北山</hi>
憶别東河兩度春西湖栁眼又新新想因一様湖邊栁<lb/>
一様春風一様青<hi>鄭亦山</hi>
嫋嫋吳興栁滿城春光濃處白蘋亭来時金縷黄尤淺<lb/>
<pb n="KR3k0028_WYG_044-15b"/>
看得枝枝葉葉青<hi>任斯菴</hi>
春到枝枝是緑絲秋来葉葉是愁眉㶚橋何限經行者<lb/>
不記尋花繫馬時<hi>王慢翁</hi>
隂隂垂栁亂蟬嘶栁外嬌鶯自在啼心事太平山色好<lb/>
開軒坐到日沈西<hi>徐橘隠</hi>
一撮嬌黄染不成藏鴉未稳蚤藏鶯行人自謂傷離别<lb/>
枉折無情贈有情<hi>薛獨菴</hi>
　　七言八句<lb/>
<pb n="KR3k0028_WYG_044-16a"/>
楊子江頭流水湄長安陌上暖風吹黄金瓔珞雪晴後<lb/>
碧玉瓏璁春盡時端的園林俱不及等閒臺榭便相宜<lb/>
思量也是多情物慣與人間贈别離<hi>陶弼</hi>
破箧猶存舊賜香輕將魂夢到昭陽只知鏡裏春難駐<lb/>
不信人間夜更長父母家貧容不得君王恩重死休忘<lb/>
東風二月垂楊栁猶解飛花入禁墻<hi>陸雲西</hi>
樂府祖<lb/>
　　蘭陵王<lb/>
<pb n="KR3k0028_WYG_044-16b"/>
栁隂直煙裏絲絲弄碧隋隄上曽見㡬畨拂水飄綿送<lb/>
行色登臨望故國誰説亰華倦客長亭路年去歳来因<lb/>
折柔條過千尺　間尋舊踪跡又酒聽哀絃燈照離席<lb/>
梨花榆火催寒食愁一箭風快半篙波暖囘頭迢遞便<lb/>
數驛望人在天北　悽惻恨堆積漸别浦縈迴津堠岑<lb/>
寂斜陽冉冉春無極記月榭攜手露橋聞笛沈思前事<lb/>
似夢裏淚暗滴<hi>周美成</hi>
　　蝶戀花<lb/>
<pb n="KR3k0028_WYG_044-17a"/>
愛日輕眀新雪後媚眼星星漸欲穿窻牖不待長條傾<lb/>
别酒一枝已入離人手　淺淺柔黄輕蠟透過盡氷霜<lb/>
便與春爭秀强對青銅簮白首老来風味難依舊<hi>周美成</hi>
小閣隂隂人寂後翠幕褰風燭影揺疎牖夜半霜寒初<lb/>
索酒金刀正在柔荑手　絲薄粉香光欲透小葉尖新<lb/>
未放雙眉秀記得長條垂鷁首别離情味還依舊<hi>方千里</hi>
移得緑楊栽後院學舞宫腰一月青猶短不比㶚陵多<lb/>
送逺殘絲亂絮東西㟁　㡬葉小眉愁不展莫唱陽關<lb/>
<pb n="KR3k0028_WYG_044-17b"/>
真箇人腸斷分付與春春細看條條盡是離人怨<hi>張子野</hi>
為問宛溪橋畔栁拂水倡條㡬贈行人手一様葉眉偏<lb/>
解縐白綿飛盡因誰痩　今日離亭還對酒唱斷青青<lb/>
好去休囘首美䕃向人疎似舊何須更待秋風後<hi>賀方囘</hi>
桃萼新香梅落後葉葉藏鴉冉冉垂亭牖舞困低迷如<lb/>
著酒輕絲偏近遊人手　雨過曨曨斜日透客舍青青<lb/>
特地添明秀停話揚鞭囘别首渭城荒逺無交舊<hi>美成</hi>
　　玉樓春<lb/>
<pb n="KR3k0028_WYG_044-18a"/>
黄金弄色輕於粉濯濯春條如水嫩為縁力薄未經風<lb/>
不奈嬌多長似困　腰柔乍怯人相近眉小未知春有<lb/>
恨勸君著意惜芳菲莫待行人攀折盡<hi>永叔</hi>
天然不比花含粉約月㣲黄春色嫩小橋低映欲迷人<lb/>
閒倚東風無奈困　烟姿最與章臺近冉冉千絲誰結<lb/>
恨狂鶯来往戀芳隂不道風流真態盡<hi>聖俞</hi>
　　朝中措<lb/>
平山闌檻倚晴空山色有無中手種滿庭楊栁别来㡬<lb/>
<pb n="KR3k0028_WYG_044-18b"/>
度春風　文章太守揮毫萬字一飲千鍾行樂直須年<lb/>
少尊前看取衰翁<hi>永叔</hi>
　　浣溪沙<lb/>
一月和風到碧城萬條千縷巧相迎舞烟眠露過清明<lb/>
　籹鏡巧偷眉葉様歌樓妍曲借枝名晩秋霜霰莫無<lb/>
情<hi>晏淑原</hi>
　　解連環<lb/>
露條烟葉惹長亭舊恨㡬畨風月愛細縷先窣輕黄漸<lb/>
<pb n="KR3k0028_WYG_044-19a"/>
拂水蔵雅翠隂相接纎輭風流眉黛淺三眠初歇奈年<lb/>
華又晚縈絆遊蜂絮飛晴雪　依依㶚橋怨别正千絲<lb/>
萬縷難禁愁絶悵歳久應長新條念曽繫花驄屢停蘭<lb/>
檝弄影揺晴恨閒損春風時節隔郵亭故人望斷舞腰<lb/>
痩怯<hi>髙竹屋</hi>
　　虞美人<lb/>
一畨雨過年芳淺裊裊心情嬾章臺人過馬嘶聲小眉<lb/>
不展恨盈盈怨清明　烟柔露軟湖東㟁惱亂春風慣<lb/>
<pb n="KR3k0028_WYG_044-19b"/>
一聲聲是故園鶯及至如今聞處又多情<hi>僧仲殊</hi>
　　驀山溪<lb/>
黄金線軟玉露生輕潤青豆破初芽拂烟痕一枝獨嫩<lb/>
東風著意不放舞閒春漸暖柔無力依依怨和困　旗<lb/>
亭帶晚又是清明近惹盡别離愁約啼鶯深深與問㶚<lb/>
陵傷感那更入陽闗攀折處我無心行人自多恨<hi>仲殊</hi>
　　江城子<lb/>
西城楊栁弄春柔動離憂涙難收猶記多情曽為繫歸<lb/>
<pb n="KR3k0028_WYG_044-20a"/>
舟碧野畫橋當日事人不見水空流　韶華不為少年<lb/>
留恨悠悠㡬時休飛絮落花時候一登樓便做春江都<lb/>
是淚流不盡許多愁<hi>少游</hi>
　　栁枝<lb/>
江南㟁栁枝江北㟁栁枝折送行人無盡時恨分離栁<lb/>
枝　酒一杯栁枝淚雙垂栁枝君到長安百事迷㡬時<lb/>
歸栁枝<hi>朱希真</hi>
　　採桑子<lb/>
<pb n="KR3k0028_WYG_044-20b"/>
人如濯濯春楊栁徹骨風流脱體温柔牽繫多情卒未<lb/>
休　最憐恰新眠起雲雨初收斜倚瓊樓葉葉眉心一<lb/>
様愁<lb/>
　　行香子<lb/>
雲葉烟條天與多嬌筭風流張緒難消惱人春思正自<lb/>
無聊賴斂愁眉酣醉眼減圍腰　風絮招邀蝶弄鶯嘲<lb/>
最闗情是短長橋解驂分袂催上蘭橈更緑波平紅日<lb/>
墜碧雲遥<hi>劉隨如</hi>
<pb n="KR3k0028_WYG_044-21a"/>
　　謝池春<lb/>
烟雨池塘緑影乍添春漲鳯樓髙珠簾捲上金柔玉困<lb/>
舞腰肢相向似玉人痩時模様　離亭别後試問陽闗<lb/>
誰唱對青春翻成悵望重門靜院度香風屏障吐飛花<lb/>
伴人来往<hi>李方舟</hi>
　<lb/>
　<lb/>
　<lb/>
<pb n="KR3k0028_WYG_044-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷十七<lb/>
</p>
<p>
</p>
  </div>
<div>
                <head>全芳備祖後集卷十八</head>
    <p>
<pb n="KR3k0028_WYG_045-1a"/>
欽定四庫全書<lb/>
　全芳備祖後集卷十八　　宋　陳景沂　撰<lb/>
　　木部<lb/>
　　　楓<lb/>
事實祖<lb/>
　　碎録<lb/>
楓香樹似白楊葉圎而岐分有脂而香其子大如鴨卵<lb/>
二月花發著實九月熟曝乾可燒<hi>稽含録</hi>楓欇欇<hi>爾雅</hi>楓本<lb/>
<pb n="KR3k0028_WYG_045-1b"/>
一名欇欇<hi>疏</hi>漢宫殿中多植之至霜後葉丹可愛故騷<lb/>
人多稱之<hi>漢故事</hi>老楓化為羽人<hi>齊丘化書</hi>
　　紀要<lb/>
黄帝殺蚩尤于黎山之邱擲其械于宋山之上化為楓<lb/>
木之林<hi>廣軒轅記</hi>後周武帝梁州上書言鳯集于楓上羣鳥<lb/>
列侍以萬數<hi>本史</hi>楓槐被宸<hi>何晏</hi>
賦詠祖<lb/>
　　五言散句<lb/>
<pb n="KR3k0028_WYG_045-2a"/>
楓落吳江冷<hi>崔信明</hi>　　　　曉霜楓葉丹<hi>謝靈運</hi>
青楓滿瀟湘<hi>李白</hi>
湛湛長江水上有楓樹林<hi>阮籍</hi>
春㟁桃花水秋江楓樹林<hi>杜甫</hi>
輟棹青楓浦雙楓舊已摧<lb/>
囘首過津口而多楓樹林<lb/>
　　七言散句<lb/>
背日丹楓萬木稠<hi>少陵</hi>
<pb n="KR3k0028_WYG_045-2b"/>
玉露彫傷楓樹林<lb/>
楓葉荻花秋瑟瑟<hi>香山</hi>
香靄深谷攢青楓<hi>文公</hi>
赤葉楓林百舌呼黄谿野岸天雞舞<hi>杜甫</hi>
旅雁上雲歸紫塞家人鑽火用青楓<lb/>
江頭赤葉楓愁客籬外黄花菊對誰<hi>嚴武</hi>
楓葉千枝復萬枝江橋掩映暮帆遲<hi>魚𤣥機</hi>
青楓緑草將愁去逺入吳雲暝不還<hi>李羣玉</hi>
<pb n="KR3k0028_WYG_045-3a"/>
月落烏啼霜滿天江楓漁火對愁眠<hi>張繼</hi>
遥看一樹凌霜葉好似衰顔醉裏紅<hi>朱行中</hi>
含雨數峰分水墨著霜千樹半丹青<hi>湛道山</hi>
水落纔餘半篙緑霜髙初染一林丹<hi>翁元廣</hi>
　　五言古詩<lb/>
楓葉不耐冷露下胭脂紅無復戀本枝槭槭隨驚風向<lb/>
来樹頭蟬去盡不見蹤日落秋水寒哀哀呌征鴻<hi>劉仙倫</hi>
萎緑映葭青疏紅分浪白落葉灑行舟仍持送逺客<hi>簡文</hi>
<pb n="KR3k0028_WYG_045-3b"/>
<hi>帝</hi>
　　五言絶句<lb/>
輦路江楓暗宫城野草春傷心庾開府老作北朝臣<hi>司空</hi>
<hi>文明</hi>
一夕起霜風千林墜曉紅無端逐流水流向武陵東<hi>名賢</hi>
<hi>集</hi>
猿鶴驚呼時樓鍾動翠㣲楓林墜明月疎影亂人衣<hi>參寥</hi>
一塢藏深林楓葉翻蜀錦寄語别家人路遥霜霰凛<hi>郭功</hi>
<pb n="KR3k0028_WYG_045-4a"/>
<hi>父</hi>
　　七言古詩<lb/>
雙楓一松相復前可憐老翁依少年少年翡翠新衫子<lb/>
老翁得衣青布被更有秋風清露時少年再換輕紅衣<lb/>
莫教一夜霜雪落少年赤立無衣著老翁深衣却不惡<lb/>
<hi>誠齋</hi>
鳯山髙兮上有楓青女染葉猩血紅莫辭老紅嫁西風<lb/>
一夜憔悴成秃翁<hi>朱湛虚</hi>
<pb n="KR3k0028_WYG_045-4b"/>
　　七言絶句<lb/>
逺上寒山石徑斜白雲深處有人家停車坐愛楓林晚<lb/>
霜葉紅于二月花<hi>杜牧</hi>
千里楓林烟樹深無朝無暮有猿吟停橈靜聽曲中意<lb/>
好是雲山韶濩音<hi>元次山</hi>
赤葉楓林落酒旂白沙洲渚夕陽㣲數聲柔櫓蒼茫外<lb/>
何處江村人夜歸<hi>參寥</hi>
山寒江冷丹楓落爭渡行人簇晚沙菰米蘋花飛白鳥<lb/>
<pb n="KR3k0028_WYG_045-5a"/>
一張紅錦夕陽斜<hi>山谷</hi>
黄紅紫緑巖巒上逺近髙低松竹間山色未應秋後老<lb/>
靈楓方為駐童顔<hi>趙成徳</hi>
　　七言八句<lb/>
少立危亭獨倚欄此心便與白鷗閒水波不動魚龍蟄<lb/>
風月無邊天地寛㡬處風蒲連碧浪數重烟樹出青山<lb/>
垂虹再卜清遊日楓落吳江波正寒<hi>史雲麓</hi>
　　　榕<lb/>
<pb n="KR3k0028_WYG_045-5b"/>
事實祖<lb/>
　　碎録<lb/>
榕葉如冬青其葉不彫<hi>嶺表録</hi>榕樹一株可䕃數畝泉福<lb/>
間多産此木樹上懸鬚著地即便生根俗喭云榕樹倒<lb/>
生根<hi>郡志</hi>樹拳曲不可為材燒無焰不可為薪故能久而<lb/>
大<hi>稽氏録</hi>
賦詠祖<lb/>
　　五言散句<lb/>
<pb n="KR3k0028_WYG_045-6a"/>
忽此榕林中跨空飛拱折<hi>東坡</hi>
　　七言散句<lb/>
拔地髙標如鐵色拂天老樹作寒聲<hi>劉后村</hi>
　　五言古詩<lb/>
寒溪澹容與老木枝相樛其誰合二美名此景物幽大<lb/>
師昔南来於焉曽少休想當下榻時清與耳目謀品題<lb/>
得要領亦有翰墨留我来訪遺地密竹鳴鈎輈稍令舊<lb/>
觀復還與佳客遊樹影散香篆水光泛金甌市聲不到<lb/>
<pb n="KR3k0028_WYG_045-6b"/>
耳永日風颼颼所忻簿書隙有此足夷猶平生邱壑願<lb/>
如痼不可瘳雖知等喧寂終覺靜理優更思濯滄浪榕<lb/>
根浮小舟<hi>張栻</hi>
　　七言絶句<lb/>
宦情羈思共凄凄春半如秋意轉迷山城過雨百花落<lb/>
榕葉滿庭鶯亂啼<hi>栁子厚</hi>
晩暑無涼可得尋小風一㸃慰人心斜陽碎入髙榕葉<lb/>
翻作青天覆作金<hi>誠齋</hi>
<pb n="KR3k0028_WYG_045-7a"/>
榕聲竹影一溪風逰客曽来繫短篷我與竹君俱晚出<lb/>
兩榕曽為識涪翁<hi>后村</hi>
　　　楸<lb/>
事實祖<lb/>
　　碎録<lb/>
河濟之間千樹楸與千户侯等<hi>漢書</hi>紋楸可以為棊局<hi>雜志</hi>
　　雜著<lb/>
走馬長楸之間<hi>陳思王</hi>望青楸之離霜<hi>江淹</hi>
<pb n="KR3k0028_WYG_045-7b"/>
賦詠祖<lb/>
　　七言散句<lb/>
髙花曽吐驛庭春老榦空纒薜荔鱗<hi>王右丞</hi>
勾稽嚴密不通賔因見楸花憶去春<hi>芸叟</hi>
　　五言古詩<lb/>
庭樹止五株共生十步間各有藤繞之上各相鈎聯下<lb/>
葉各垂地樹巔各雲連朝日出其東我常坐西偏夕日<lb/>
在其西我常坐東邊當晝日在上我在中央閒仰視何<lb/>
<pb n="KR3k0028_WYG_045-8a"/>
青青上不見纎穿朝暮無日時我且八九旋濯濯晨露<lb/>
香明珠何珊珊夜月来照之蒨蒨自生烟我已自頑惰<lb/>
重遭五楸牽客来尚不見肯到權門前權門衆所趨有<lb/>
客動百千九牛亡一毛未在多少間往既無可顧不往<lb/>
自可憐<hi>韓退之</hi>
楸英獨嫵媚淡月相參差大葉與勁榦簇萼密自宜<hi>聖俞</hi>
涼風天際来拂我階前樹稍驚枝上禽復滴葉間露<hi>劉原</hi>
<hi>父</hi>
<pb n="KR3k0028_WYG_045-8b"/>
　　七言絶句<lb/>
中庭長楸百尺餘翠藹揜葉當四隅晨露夕日自相翳<lb/>
並坐可以千人居<hi>原父</hi>
楸樹馨香倚釣磯斬新花蕊未應飛不如醉裏春風盡<lb/>
可忍醒時雨打稀<hi>子美</hi>
幾歳生成為大樹一朝纒繞困長藤誰人與脱青羅帕<lb/>
看吐髙花萬萬層<hi>退之三首</hi>
幸自枝條能樹立何須蘿蔓作交加旁人不解尋根本<lb/>
<pb n="KR3k0028_WYG_045-9a"/>
却道新花勝舊花<lb/>
青幢紫盖立童童細雨浮烟作緑籠不待畫師来貌取<lb/>
定知難見一生中<lb/>
　　　榆<lb/>
事實祖<lb/>
　　碎録<lb/>
榆者白枌也榆有刺荚為無夷<hi>説文</hi>無姑其實夷也<hi>注云</hi>姑<lb/>
榆也生山中葉員厚剥取皮合漬之味辛苦所謂無夷<lb/>
<pb n="KR3k0028_WYG_045-9b"/>
是也<hi>爾雅注</hi>春取榆栁之火<hi>周/禮</hi>三月榆英落<hi>元命苞</hi>槿荁枌<lb/>
榆免薨滫瀡以滑之<hi>禮記</hi>襄國鄴路千里之中夾道種榆盛<lb/>
暑之下人行之<hi>鄴中記</hi>鵲上髙城之危而巢于髙榆之顛<lb/>
城壊巢傾凌風而起故君子之居世也得時則義行失<lb/>
時則鵲起<hi>莊子</hi>
　　紀要<lb/>
楚莊王將伐晉敢諫者死叔敖進諫曰臣園中有榆栁<lb/>
上有蟬方奮翼悲鳴飲清露不知螳螂之在其後也<hi>韓詩</hi>
<pb n="KR3k0028_WYG_045-10a"/>
<hi>外傳</hi>髙祖禱枌榆社在東豐北十五里<hi>漢郊祀志</hi>成帝時旱灾<lb/>
民食榆皮<hi>天文志</hi>龔遂為渤海太守勸民農桑種榆一口<lb/>
一樹<hi>循史傳</hi>鄭渾為魏郡太守課百姓種榆為籬<hi>魏志</hi>
賦詠祖<lb/>
　　五言散句<lb/>
春榆初改火<hi>古詩</hi>　　　　　錢穿短貫榆<hi>香山</hi>
天上何所有歴歴種白榆<hi>古樂府</hi>
可惜凌雲條化作樵夫束<hi>東坡</hi>
<pb n="KR3k0028_WYG_045-10b"/>
農家榆荚雨江國鯉魚風<hi>余襄公</hi>
　　七言散句<lb/>
榆荚抛錢栁展眉<hi>香山</hi>
隔牆榆荚撒青錢<lb/>
榆荚相催不知數<hi>李賀</hi>
栁絮榆錢不當春<hi>東坡</hi>
榆錢可穿栁帶柔<hi>山谷</hi>
楊花榆荚無才思也解漫天作雪飛<hi>退之</hi>
<pb n="KR3k0028_WYG_045-11a"/>
此日郊亭心乍喜敗榆芳景似還家<hi>薛能</hi>
寂寞春風花落盡滿庭榆荚似秋天<hi>陶雍</hi>
榆荚翻風驚社節梨花帶雨近清明<hi>王坦軒</hi>
　　五言古詩<lb/>
我行汴隄上厭見栁隄緑千株不盈畝斬伐同一束及<lb/>
居幽囚中亦復見此木蠧皮滿秋雨病葉埋墻曲誰言<lb/>
霜雪苦生意殊未足坐待秋風至飛英覆空屋<hi>東坡</hi>
修柯幛天日老枿干雲霓嗟爾擁腫材大匠何見遺<hi>張右</hi>
<pb n="KR3k0028_WYG_045-11b"/>
<hi>史</hi>
　　　桐<hi>梓附</hi>
事實祖<lb/>
　　碎録<lb/>
縈桐本梧桐也櫬梧也<hi>爾雅</hi>椅桐梓漆爰伐琴瑟<hi>注</hi>梓實<lb/>
桐皮曰椅即梧桐也<hi>詩定之方中</hi>鳯凰鳴矣于彼髙岡梧桐<lb/>
生矣于彼朝陽<hi>卷阿</hi>鵷鶵非梧桐不棲<hi>莊子</hi>徐州嶧陽孤桐<lb/>
<hi>禹貢</hi>梓㮴䑕梓也<hi>爾/雅</hi>維桑與梓必恭敬止<hi>小弁</hi>拱把之桐梓<lb/>
<pb n="KR3k0028_WYG_045-12a"/>
<hi>孟子</hi>
　　紀要<lb/>
成王剪桐葉為圭以與唐叔曰吾以此封若史臣因請<lb/>
擇日成王曰我以此戲之史臣曰天子無戲言遂封于<lb/>
唐<hi>史記</hi>吳人有燒桐以炊者邕聞火裂之聲因請裁以為<lb/>
琹頗有美音時人號為焦尾琴<hi>蔡邕傳</hi>晉武帝時吳郡臨<lb/>
平㟁出一石打之無聲以問張華華曰取蜀中桐材刻<lb/>
魚形扣之則鳴矣于是如其言音聞數里<hi>異苑</hi>何力為司<lb/>
<pb n="KR3k0028_WYG_045-12b"/>
稼少卿梁脩仁新作大眀宫植白楊于庭示力曰此木<lb/>
易成隂力不荅但誦白楊多悲風蕭蕭愁殺人之句脩<lb/>
仁悟更植以桐<hi>世説</hi>歴城房家園齊博陵君豹之山池其<lb/>
中雜樹森疎或有人折其桐枝者曰何為傷我鳯條自<lb/>
是人不復折其枝<hi>雜爼</hi>吳平門外忽生一株桐上有歌謡<lb/>
之聲平惡而伐之平隨軍北地三載忽空中似歌曰死<lb/>
樹今更青吳平尋當歸平尋歸<hi>異苑</hi>王義方初拜御史置<lb/>
宅酧直訖數日忽對賓朋指庭中青桐一雙曰此忘酧<lb/>
<pb n="KR3k0028_WYG_045-13a"/>
直召宅主付錢四千<hi>北夢瑣言</hi>徳宗在奉天召李泌赴行在<lb/>
時李懐光叛歳又旱蝗議者欲赦懐光帝博問羣臣泌<lb/>
破一桐葉附使以進曰陛下與懐光君臣之分不可復<lb/>
合有如此葉由是不赦<hi>唐史</hi>顧況於御溝流水上得一桐<lb/>
葉有詩云一入深宫裏年年不見春聊題一片葉寄與<lb/>
有情人況亦題葉于流泛之後數日況又得一詩似荅<lb/>
況者<hi>縉紳脞説</hi>蜀侯繼圖倚大慈寺樓飄一大桐葉上有詩<lb/>
云拭翠斂蛾眉為鬱心中事搦管下庭除書作相思字<lb/>
<pb n="KR3k0028_WYG_045-13b"/>
此字不書名此字不書紙書向秋葉上願逐秋風起天<lb/>
下有心人盡解相思死後數年繼圖卜任氏為婚焉<hi>本傳</hi>
商子云南山之陽有木名喬北山之隂有木名梓二子<lb/>
盍往觀焉二子往觀見喬木髙而仰梓木實而俯反以<lb/>
告商子曰喬者父道也梓者子道也<hi>尚書大傳</hi>子胥將死告<lb/>
其舍人曰必樹我墓上以梓令可以為器而抉吾眼懸<lb/>
吳之東門以觀越兵之入吳也<hi>史記</hi>斬泗濱之梓以為箏<lb/>
<hi>文選</hi>後漢樊宏父常欲作器物先種梓漆時人嗤之積以<lb/>
<pb n="KR3k0028_WYG_045-14a"/>
歳月皆得其用向之笑者咸求假焉貲至巨萬<lb/>
　　雜著<lb/>
龍門之桐髙百尺而無枝中鬱結而輪囷<hi>枚乗</hi>含黄鐘以<lb/>
吐榦據蒼岑以孤生<hi>張協</hi>納谷風以疎葉含春雨以濯莖<lb/>
<hi>張湛</hi>吕洞賔題汴都峨嵋院云眀月斜秋風冷今夜故人<lb/>
来不来教人立盡梧桐影<hi>曽慥集仙傳</hi>
賦詠祖<lb/>
　　五言散句<lb/>
<pb n="KR3k0028_WYG_045-14b"/>
桐林帶晨霞<hi>靈運</hi>　　　　　寒井落梧桐<hi>文選</hi>
霜風侵梧桐<hi>退之</hi>　　　　　井梧栖靈鳯<hi>古詩</hi>
秋色老梧桐<hi>杜甫</hi>　　　　　樹暗惜桐孫<lb/>
有谷杉漆桐　　　　　　庭梧自黄隕<hi>后山</hi>
風梧有先聲　　　　　　露葉秋髙梧<hi>東坡</hi>
桐葉滿東齊<lb/>
曉葉藏栖鳯朝華拂曙烏<hi>梁簡文帝</hi>
方同散木爨清響竟誰知<hi>王符</hi>
<pb n="KR3k0028_WYG_045-15a"/>
分根䕃玉池欲待髙鸞集<hi>沈約</hi>
一株青玉立千葉緑雲垂<hi>香山</hi>
梧桐落金井一葉飛銀牀<hi>太白</hi>
四面無附枝中心有道理<lb/>
葉生既婀娜葉落亦扶蘇<lb/>
今兹大火落秋葉黄梧桐<hi>杜牧</hi>
秋日坐梧桐轉隂如轉轂<hi>荆公</hi>
寒聲落鴻雁秋意著梧桐<hi>林竹軒</hi>
<pb n="KR3k0028_WYG_045-15b"/>
林梧自黄隕風過成夜語<hi>后山</hi>
　　七言散句<lb/>
碧梧栖老鳯皇枝<hi>少陵</hi>
清秋幕府井梧寒<lb/>
秋雨梧桐葉落時<hi>香山</hi>
秋桐不識春風面<hi>貢父</hi>
滿堦桐葉候蟲鳴<hi>東坡</hi>
槭槭井梧踈更殞<hi>韓愈</hi>
<pb n="KR3k0028_WYG_045-16a"/>
夢斷南窻啼曉烏新霜昨夜下庭梧<hi>羅鄴</hi>
枉教紫鳯無栖處斷作秋琴歌廣陵<hi>義山</hi>
百葉盆榴照眼眀桐隂初密暑猶清<hi>明道</hi>
風髙露井無桐葉雨急村烟有雁聲<hi>劉貢父</hi>
不縁桃李鬬顔色似為琴瑟養肌膚<hi>劉元父</hi>
井梧揺落先霜盡衣杵凄涼帶月聞<hi>洪适</hi>
畫堂蟋蟀怨清夜金井梧桐辭故枝<hi>放翁</hi>
纔破繁華海棠日又驚揺落井梧時<hi>翁元廣</hi>
<pb n="KR3k0028_WYG_045-16b"/>
雨滴梧桐秋夜長愁心和雨到昭陽<hi>劉媛</hi>
睡起秋聲無覔處滿堦梧葉月眀中<hi>劉小山</hi>
　　五言古詩<lb/>
苕苕梧桐樹寄生于南嶽上凌青雲霄下臨千仭谷處<lb/>
身孤且危於何托余足昔也植朝陽傾枝似鸞鷟今者<lb/>
絶世用倥傯見廹束班匠不我顧牙曠不我録焉得琴<lb/>
瑟成何由楊妙曲<hi>司馬彪</hi>
山木多欎蓊梧桐獨亭亭葉重碧雲片花簇紫霞英是<lb/>
<pb n="KR3k0028_WYG_045-17a"/>
時三月天春暖山雨晴無人解愛賞有客還屏營生憐<lb/>
不得所死欲揚其聲裁為天子琴薦之于穆清誠是君<lb/>
子心恐非山木情老龜被刳腸不如無神靈雄雞自斷<lb/>
尾不願為犧牲況此好顔色花紫葉青青寧遂天地性<lb/>
忽加刀斧刑吾思五丁力抜入九重城當君正殿栽花<lb/>
葉生光晶上對月中桂下覆堦前蓂泛沸香爐烟隐映<lb/>
繪藻屏為君布緑隂當暑䕃軒楹為君發清馥風来如<lb/>
扣瓊愛君陽和徳不特含芽榮戒君無戲言剪葉封弟<lb/>
<pb n="KR3k0028_WYG_045-17b"/>
兄受君歳月功不獨資生成為君長髙枝鳯凰頭上鳴<lb/>
一鳴君萬歳夀如山不傾再鳴萬人泰泰階為之平如<lb/>
何有此用幽滯在巖扃待余有勢力移爾獻彤廷<hi>香山</hi>
猗猗井上桐華葉何毸毸下䕃百尺泉上聳凌雲材翠<lb/>
色洗朝露清隂當午階日出花炤曜飛香動浮埃今朝<lb/>
一雨過狼籍粘青苔<hi>永叔</hi>
朝陽升東隅照此庭下桐菶菶復萋萋密葉翠羽蒙午<lb/>
景凝餘清夕照留殘紅雨響甍棟外風生户牖中主人<lb/>
<pb n="KR3k0028_WYG_045-18a"/>
政多暇步賞幸從容<hi>君實</hi>
庭梧驚秋風葉葉彫萎紅行人何不歸委魂逐孤鴻去<lb/>
日良已賖客身轉飄蓬千里各一涯關山月明中兩臂<lb/>
恨不羽飛逐君西東<hi>顔貟嶠</hi>
孤桐生空井枝葉自相加通泉溉其根𤣥雨潤其柯<hi>魏明</hi>
<hi>帝</hi>
未霜葉已肅不風條自吟不願覓雕琢為君堂上琴<hi>鮑照</hi>
孤桐北窻外髙髙百尺餘枝生既嫋娜葉落更扶蘇<hi>謝眺</hi>
<pb n="KR3k0028_WYG_045-18b"/>
秋還遽已落春曉猶未荑緑葉雖可賤一剪或成珪<hi>沈約</hi>
霜風侵梧桐衆葉著樹乾空堦一片下錚若摧琅玕<hi>退之</hi>
髙梧一葉下空齋歸思多參差剪緑綺瀟洒覆瓊柯<hi>韋左</hi>
<hi>司</hi>
髙岡得梧桐裁為緑綺琴有絃絙朱絲有徽範黄金引<lb/>
子試拂拭琅然發清音<hi>吳竹坡</hi>
往往遊西崦時時憇午隂鳯来人不見飛入碧梧深<lb/>
　　五言八句<lb/>
<pb n="KR3k0028_WYG_045-19a"/>
晚来狂索酒量大酒無功窻豁能容月樓髙易得風碎<lb/>
聲聞蟋蟀疎影舞梧桐夜半成清夢江湖垂釣翁<hi>趙節齋</hi>
　　七言古詩<lb/>
去日桐樹半桐葉别来桐樹老桐孫城中過盡無窮事<lb/>
白髪滿頭歸故園<hi>元微之</hi>
君家井泉深百尺正有髙梧十尋碧鳯鳥不至獨可憂<lb/>
蛟龍深潛莫能識<hi>劉原父</hi>
　　七言絶句<lb/>
<pb n="KR3k0028_WYG_045-19b"/>
老桐休斵為琴瑟胡部新翻格調清試聽琵琶採蓮曲<lb/>
一般絃上數般聲<hi>陶弼</hi>
仰看陽光只見空不知影裏著梧桐莫言日脚無形跡<lb/>
偷轉零分破寸中<hi>誠齋</hi>
金井梧桐秋葉黄珠簾不捲夜来霜薫籠玉枕無顔色<lb/>
卧聽南宫清漏長<hi>王昌齡</hi>
葉底秋聲急雨催人言滿樹是愁媒九迴百折渠何預<lb/>
自是愁人做得来<hi>僧北磵</hi>
<pb n="KR3k0028_WYG_045-20a"/>
夢囘歴歴雨聲中窻影分明曉色紅出户方知是黄葉<lb/>
更無一片在梧桐<hi>陳茸芷</hi>
　　七言八句<lb/>
灝氣行秋萬宇涼𤣥姑新勅辦衣裳林為機杼織無跡<lb/>
月當膏油緝易長謂爾索裘雖有日到頭無褐可禁霜<lb/>
工夫只有琵琶索又在梧桐夜雨旁<hi>徐介軒</hi>
開盡羣花欲折桐春歸何事太匆匆枝頭嫩緑偏宜雨<lb/>
葉底殘紅不奈風燕帶香泥歸院落蜂粘飛絮入簾櫳<lb/>
<pb n="KR3k0028_WYG_045-20b"/>
小窻獨坐無餘事盡日青山在眼中<hi>謝盈齋</hi>
樂府祖<lb/>
　　　憶秦娥<lb/>
臨髙閣亂山平野烟光薄烟光薄棲鴉歸後暮天聞角<lb/>
　斷香殘酒情懐惡催他一葉梧桐落梧桐落又驚秋<lb/>
色又還寂寞<hi>李易安</hi>
　　卜算子<lb/>
缺月挂疎桐漏斷人初靜時見幽人獨往来縹緲孤鴻<lb/>
<pb n="KR3k0028_WYG_045-21a"/>
影　驚起却囘頭有恨誰能省揀盡寒枝不肯栖寂寞<lb/>
沙洲冷<lb/>
　　訴衷情<lb/>
征衣薄薄不禁風長日雨絲中又是一年春事花信到<lb/>
梧桐　雲漠漠水溶溶去匆匆客懐今夜家在江西身<lb/>
在江東<hi>劉昭山</hi>
　<lb/>
　<lb/>
<pb n="KR3k0028_WYG_045-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷十八<lb/>
</p>
<p>
</p>
  </div>
<div>
                <head>全芳備祖後集卷十九</head>
    <p>
<pb n="KR3k0028_WYG_046-1a"/>
欽定四庫全書<lb/>
　全芳備祖後集卷十九　　宋　陳景沂　撰<lb/>
　　木部<lb/>
　　　豫章<lb/>
事實祖<lb/>
　　碎錄<lb/>
豫章大木也<hi>服䖍漢書注</hi>豫章生七年而後與衆木異<hi>述異記</hi>
山陽縣豫章木可伐作鼓顙<hi>荆州記</hi>
<pb n="KR3k0028_WYG_046-1b"/>
　　紀要<lb/>
丹陽尹袁粲見王儉曰桰柏豫章雖小已有棟梁之氣<lb/>
矣<hi>南史</hi>
　　雜著<lb/>
其北則有楩柟豫章<hi>子虚賦</hi>木則楩柟豫章<hi>吴都賦</hi>余卜居<lb/>
南溪上流溪之漘有喬木二盖古之豫章而今俗以樟<lb/>
名者也其夀當三百餘載而大且二十圍團欒偃蹇庇<lb/>
及數畝老根盤踞髙突地靣如巨石礧砢余因募工畚<lb/>
<pb n="KR3k0028_WYG_046-2a"/>
土厚培其根使平若一臺可坐數客久焉根入土深得<lb/>
所滋養枝葉益敷暢亭午日不穿漏夏五六月清䕃覆<lb/>
池暑氣不入凉颸時来方春穉綠競秀靄若雲屯及𤣥<lb/>
㝠凍冱此獨挺秀余愛䕶封殖每為賦甘棠之詩余聞<lb/>
昔有商山之老戯于橘中者謂之橘隠後世效山隂之<lb/>
種竹者謂之竹隠慕彭澤之採菊者謂之菊隠擬孤山<lb/>
之詠梅者謂之梅隠余愛此古樟遂名吾廬以南溪樟<lb/>
隠暇日搜閱書箧得晦庵朱子所書四大字適契余所<lb/>
<pb n="KR3k0028_WYG_046-2b"/>
命名若有天相亟模勒碣于㕔之楣即其右闢小室又<lb/>
取朱子所書嵗寒二大字為匾以表古樟之髙致室僅<lb/>
容膝處勢最髙平挹翠嵐下臨綠浸隔岸擔簦負笈之<lb/>
行人中流披簑鼓枻之漁父皆可坐見于几席之上市<lb/>
㕓雖近而一塵不侵余盖于此讀書以求聖賢為己之<lb/>
學涵養體察私淑吾身庻幾不負朱子教育之意且日<lb/>
有餘力則編輯古人嘉言善行類成巨帙窮年矻矻皆<lb/>
手自抄錄樂而忘疲今一二書行于世者行有楊子雲<lb/>
<pb n="KR3k0028_WYG_046-3a"/>
不以一醤瓿之可為坐久神倦起而欠伸則信手拈取<lb/>
前輩詩文一二帙緩誦㣲吟戰睡魔而却之此則樟隠<lb/>
之成趣也其西則築小樓四楹與㕔對峙又取南軒張<lb/>
子所書藏書閣三大字揭匾樓上雖余無資聚書不能<lb/>
多視鄴侯挿架特泰山之毫芒然余性健忘不可無書<lb/>
舊所讀不獲盡記必藉檢閱積久抽取簡帙散亂則必<lb/>
次其甲乙使如舊序剔去蠧魚燥以風日盖兹樓也檢<lb/>
書則登整書則登曝書則登當此之時窓櫺四敞不妨<lb/>
<pb n="KR3k0028_WYG_046-3b"/>
眺望以舒暢心目至於秋宵爽豁月鑑澄鮮朔風怒號<lb/>
雪絮飛舞乗興一登便覺水晶宫闕瓊樓玉宇去人不<lb/>
逺此又樟隠之勝槩也噫余晨興而啟吾扉出入而涉<lb/>
吾庭仰而瞻吾巨匾銀鈎鐡畫動有法度則思其人儼<lb/>
若先儒之臨其上顧而見吾古樟龍身虬柯昂霄聳壑<lb/>
則愛其木凛然嵗寒之友在吾側是則吾廬雖甚湫隘<lb/>
卑陋而雄麗偉特之觀固不在于輪奐之美也偶記曩<lb/>
嘗宴坐樹下見有老鸛長頸聳凥𤣥裳縞衣頗似鶴立<lb/>
<pb n="KR3k0028_WYG_046-4a"/>
于樹杪為綢繆牖户之計他禽亦銜斷梗以相其役余<lb/>
甚異之豈杜子美所謂義鶻者耶居無何近山叢灌穢<lb/>
莽中惡鴞二三突如其来驅攫相役之衆羽或傷其翅<lb/>
或擊搏使逺徙越數日一鴞忽為赤虺所嚙而斃惡族<lb/>
旋亦引去他日又聞鵲聲喳喳其鳴甚悲若有所訴余<lb/>
試静覘第見隔林一鳩飛去復来睥睨鵲所當巢余因<lb/>
悟召南鵲巢鳩居之意是殆欲奪其巢者耶亟挟弹逐<lb/>
之鳩亦引去夫鸛鵲一枝之栖耳尚不能免夫物之為<lb/>
<pb n="KR3k0028_WYG_046-4b"/>
害予以貧士銖積寸累僅架數椽其艱難辛苦與二禽<lb/>
之巢于古樟者奚以異今雖幸而迄于落成且奠居焉<lb/>
而觸物興懐政自不能無感繫我後人之居于斯者其<lb/>
必念余經始之勞可也其必讀昌黎示兒之詩使有賢<lb/>
卿大夫相過考評道之精粗以不迷厥初可也其必思<lb/>
朱子所記先大夫遺事克稱天之報施其将在此之語<lb/>
可也審能如是則古樟亦不貽林慙澗愧之譏而凌霜<lb/>
傲雪之標當相與輝映于無窮此則予之望也寳祐丙<lb/>
<pb n="KR3k0028_WYG_046-5a"/>
辰冬十一月樟隠老人記<lb/>
賦咏祖<lb/>
　　五言散句<lb/>
豫章夹日月嵗久空深根<hi>杜少陵</hi>
豫章深入地滄海濶無涯<lb/>
　　七言散句<lb/>
豫章翻風白日動鯨魚䟦浪滄溟開<hi>少陵</hi>
　　七言絶句<lb/>
<pb n="KR3k0028_WYG_046-5b"/>
豫章偃蹇兩蒼龍雪榦寜須匠石逢借重嵗寒雙大字<lb/>
絶勝松拜大夫封<hi>祝樟隠</hi>
　　　石楠<lb/>
事實祖<lb/>
　　碎錄<lb/>
葉如枇杷有小刺凌冬不彫春生白花秋結細紅寔人<lb/>
多移植庭宇間隂翳可愛不透日氣<lb/>
　　雜著<lb/>
<pb n="KR3k0028_WYG_046-6a"/>
余在成都嘗以事至沈犀過國寜觀有古楠四皆千嵗<lb/>
木也枝擾雲漢聲挟風雨根入地不知㡬百尺而隂之<lb/>
所芘車且百兩正晝日不穿漏夏五六月暑氣不至凛<lb/>
如九秋成都固多夀木然莫與四楠比余盖愛而不能<lb/>
去者彌月有石刻立廡下曰是仙人蘧君手植予嘆曰<lb/>
神仙至人手之所觸氣之所呵羸疾者起肓瞶者愈榮<lb/>
巧而金玉反石不難况其親所培植哉久而不槁不死<lb/>
固宜欲為作詩文㑹多事不果嘗以語道人蘧昌老真<lb/>
<pb n="KR3k0028_WYG_046-6b"/>
叟以為恨予既去蜀三年而昌老萬里以書属予曰國<lb/>
寜之楠幾伐以營繕郡人力全之僅乃得免懼卒不免<lb/>
也子為我終昔之意予發書且嘆且喜夫勿剪憩棠敬<lb/>
恭桑梓愛其人及其木自古已然姑以蜀事言之則唐<lb/>
節度取孔明祠栢一小枝為手板書於圖至今見非詆<lb/>
蒋堂守成都有美政止以築銅壺閣伐江瀆廟木坐謡<lb/>
言罷亦書國史且王建孟知祥父子専有西南窮土木<lb/>
之侈沈犀近在國城數里間而四楠不為當時所取彼<lb/>
<pb n="KR3k0028_WYG_046-7a"/>
猶有畏而不敢者况今聖主以恭儉化天下有夏禹卑<lb/>
宫室漢文罷露臺之風專閫方面皆重徳偉人豈其殘<lb/>
滅千嵗遺跡侈大棟宇為王孟之所不為哉意者出於<lb/>
吏胥梓匠欺罔專恣以自為功而已使有以吾文告之<lb/>
者讀未終篇禁令下矣然則其可不書<hi>放翁</hi>
賦咏祖<lb/>
　　七言散句<lb/>
客處偷閒不是閒石楠雖好懶頻攀<hi>司空曙</hi>
<pb n="KR3k0028_WYG_046-7b"/>
佛現寳幢經㡬刦天開雲幄待何人<hi>文與可</hi>
　　五言古詩<lb/>
大樸既一剖衆材争萬殊懿兹南海華来與北壤俱生<lb/>
長如自惜雪霜無彫渝籠籠抱靈秀簇簇抽芳膚寒日<lb/>
吐丹艶頳子流細珠鴛鴦花數重翡翠葉四鋪雨洗新<lb/>
粧色一枝如一姝聳異敷庭際傾妍来坐隅散彩飾几<lb/>
案餘輝盈盤盂髙意因造化常情逐榮枯主公方寸中<lb/>
陶植在須臾養此奉君子賞覿日為娱始覺石楠詠價<lb/>
<pb n="KR3k0028_WYG_046-8a"/>
傾賦西都棠頌庻可比桂詞難以踰因謝丘墟木空採<lb/>
落泥塗時来開佳宴道去卧枯株争芳無由縁受氣如<lb/>
鬱紆抽肝在郢匠嘆息何踟蹰<hi>孟郊石楠</hi>
楩楠枯峥嶸鄉黨皆莫記不知幾百嵗慘慘無生意上<lb/>
枝摩蒼天下根盤厚地巨圍雷霆折萬孔蟲蟻萃凍雨<lb/>
落流膠衝風奪佳氣白鵠遂不来天雞為愁思猶含棟<lb/>
梁具無復霄漢志良工古昔少識者出涕淚種榆水中<lb/>
央成長何容易截承金露盤裊裊不自畏<hi>杜甫枯楠</hi>
<pb n="KR3k0028_WYG_046-8b"/>
　　五言絶句<lb/>
童童挺十尋一盖磨空綠斜月礙枝回凉烟附葉宿<hi>宋景</hi>
<hi>文</hi>
　　七言絶句<lb/>
石楠紅葉透簾青憶得粧成下錦茵試折一枝含萬恨<lb/>
分明說向夢中人<hi>權徳輿</hi>
自隨野意了山行香浸楠花白水生借得風来帆便飽<lb/>
隔溪新度一聲鶯<hi>髙疎寮</hi>
<pb n="KR3k0028_WYG_046-9a"/>
傘盖低垂金翡翠薫籠亂搭繡衣裳春芽細炷千燈焰<lb/>
夏蕊濃焚百和香<hi>香山</hi>
六代喬楠二百齡分柯中有異芝生孤根自合藏幽處<lb/>
瑞子何期應太平<hi>張芸叟</hi>
　　　柟<lb/>
事實祖<lb/>
　　碎錄<lb/>
葉似桑子似杏而酸<hi>杜詩注</hi>楩柟把梓天下之良材<hi>顔師古注</hi>
<pb n="KR3k0028_WYG_046-9b"/>
滕猿得杉柟挽蔓枝而生長其間得便也<hi>荘子</hi>
賦咏祖<lb/>
　　七言古詩<lb/>
倚江柟樹古堂前故老相傳二百年誅茅卜居總為此<lb/>
五月恍惚聞寒蝉東南飄風動地至江翻石走流雲氣<lb/>
榦排雷雨猶力争根斷泉源豈天意滄波老樹性所愛<lb/>
浦上童童一青盖野客頻留懼雪霜行人不過聽竽籟<lb/>
虎倒龍顛委榛棘淚痕血㸃垂胸臆我有新詩何處吟<lb/>
<pb n="KR3k0028_WYG_046-10a"/>
草堂自此無顔色<hi>少陵柟為風雨所㧞歌</hi>
　　五言八句<lb/>
柟樹色㝠㝠江邉一葢青近根開藥圃接葉製茅亭落<lb/>
景隂猶合㣲風韵可聽尋常絶醉困卧此片時醒<hi>杜甫</hi>
　　　靈夀木<lb/>
事實祖<lb/>
　　碎錄<lb/>
木似竹有節長不過八九尺圍可三四寸自然有合杖<lb/>
<pb n="KR3k0028_WYG_046-10b"/>
之制不須削理也<hi>漢書注</hi>作杖令人延年益夀<hi>本草</hi>
　　紀要<lb/>
孔光年老哀帝賜靈夀杖<hi>史</hi>
賦咏祖<lb/>
　　五言散句<lb/>
既非扶險阻何必問年齡<hi>張浮休</hi>
　　五言古詩<lb/>
白華鑒寒水怡我適野情前趨問長老重復興嘉名蹇<lb/>
<pb n="KR3k0028_WYG_046-11a"/>
連易衰朽方剛謝經營敢期齒杖賜聊且移孤莖叢萼<lb/>
中競秀分房外舒英柔條乍反植勁節常對生循玩足<lb/>
忘疲稍覺步武輕安能事剪伐持用資徒行<hi>子厚</hi>
　　五言八句<lb/>
曲木天然性叨名席上珍節髙工碍手倚壁快扶人莫<lb/>
問西来意終為竈下薪他時俘頡利拜賜敢忘身<hi>張浮休</hi>
　　七言絶句<lb/>
滇池藤赤人難到太乙藜青事近誣林下榰来供燕息<lb/>
<pb n="KR3k0028_WYG_046-11b"/>
省中攜去寵師儒<hi>曽曲阜</hi>
　　　椰子<lb/>
事實祖<lb/>
　　碎錄<lb/>
樹似梹榔而髙一房生三十餘子如𤓰内有漿一升清<lb/>
如水甜如蜜<hi>雜記</hi>葉如栟櫚無枝條其實大如寒𤓰外有<lb/>
粗皮次有殻圓而且堅剖之有膚厚半寸味似胡桃而<lb/>
極肥美有漿飲之得醉<hi>嵇氏傳</hi>殻可以為器<hi>本草</hi>
<pb n="KR3k0028_WYG_046-12a"/>
　　紀要<lb/>
晉林邑王與越王有故怨遣侠客刺之得其首乗于木<lb/>
上俄化為椰子林邑王憤之剖為飲器南人至今效之<lb/>
當刺時越王大醉故其漿猶如酒俗稱曰越王頭云<hi>嵇氏</hi>
<hi>錄</hi>
賦咏祖<lb/>
　　七言散句<lb/>
美酒生林不用儀<hi>東坡也注儀狄</hi>
<pb n="KR3k0028_WYG_046-12b"/>
　　五言古詩<lb/>
日南椰子樹香裊出風塵叢生雕木首圜實梹榔身玉<lb/>
房九霄路碧葉四時春不及塗林果移根隨漢臣<hi>沈佺期</hi>
矮胡生南方托生碧山崖採擇供貢篚扶杖上天街愧<lb/>
此愿慤姿欲售久未諧道傍麯先生風味固自佳逢渠<lb/>
即傾盖輸寫能開懐刮削出光采規繩去欹窊金玉豈<lb/>
足貴膠漆真吾儕客来有嘉招二士往必偕婆娑止坐<lb/>
隅供饋煩金釵矮胡雖木强醇徳真無涯虚心實其腹<lb/>
<pb n="KR3k0028_WYG_046-13a"/>
居然外形骸㣲物幸見用棄置理則乖毛頴有封國陶<lb/>
匏薦烟柴大藥起世疴炮燔及根荄願子自洗濯勿受<lb/>
塵埃埋暇日首相從醉經生髙齋<hi>張于湖椰子酒榼</hi>
　　七言絶句<lb/>
漿成乳酒醺人醉肉截鵞肪上客盤有核如匏可雕琢<lb/>
道装宜作玉人冠<hi>山谷椰子冠</hi>
碩果不食寒林梢剖而器之如懸匏故人相見各貧病<lb/>
且可烹茶當酒肴<hi>山谷椰子茶盂</hi>
<pb n="KR3k0028_WYG_046-13b"/>
　　　桄榔<lb/>
事實祖<lb/>
　　碎錄<lb/>
生廣南山谷間有樹身皮葉與蕃棗梹榔小異然葉下<lb/>
有髪如粗馬尾廣人織為巾子其麫有補可以辟榖<hi>本草</hi>
其皮可作綆得水則柔韌胡人以此聫木為舟皮中有<lb/>
屑如麫木性如竹紫黒色有文理解之以製奕枰<hi>嵇含記</hi>
賦咏祖<lb/>
<pb n="KR3k0028_WYG_046-14a"/>
　　五言散句<lb/>
雪粉剖桄榔<hi>東坡</hi>
　　七言散句<lb/>
日下桄榔羽扇閑<hi>山谷</hi>
　　七言絶句<lb/>
化工到得巧窮時東補西移也太竒君看桄榔一窠子<lb/>
竹身杏葉海棕枝<hi>誠齋</hi>
　　七言八句<lb/>
<pb n="KR3k0028_WYG_046-14b"/>
睡起風清酒在亡身隨殘夢兩茫茫江邉曳杖桄榔瘦<lb/>
林下尋苗蓽撥香獨步倘逢岣嶁令逺来莫恨曲江張<lb/>
遥知魯國真男子獨憶平生盛孝章<hi>東坡以桄榔杖寄張文潜</hi>
　　　楮<lb/>
事實祖<lb/>
　　碎錄<lb/>
楮一名榖<hi>説文</hi>樂彼之園其下維榖<hi>注/</hi>楮也<hi>詩</hi>世以楮實<lb/>
練絹又為面藥以米泔洒楮而生菌<hi>坡詩注</hi>
<pb n="KR3k0028_WYG_046-15a"/>
　　紀要<lb/>
蔡倫造意用楮膚麻頭敝魚網以為紙<hi>本傳</hi>桐君說其花<lb/>
蕊形色仙方楮實正赤時收取其子隂乾用之<hi>採藥錄</hi>
　　五言古詩<lb/>
我牆東北隅張王<hi>並去聲</hi>維老榖樹先樗櫟大葉等桑柘<lb/>
沃流膏馬乳漲墮子楊梅熟胡為尋丈地養此不材木<lb/>
蹶之得輿薪規以種松竹静言求其用略數得五六膚<lb/>
為蔡侯紙子入桐君錄黄繒練成素黝面頮作玉灌灑<lb/>
<pb n="KR3k0028_WYG_046-15b"/>
蒸生菌腐餘光吐燭雖無傲霜節幸免狂酲毒孤根信<lb/>
㣲陋生理有倚伏投斧為賦詩徳怨聊相續<hi>東坡宥老楮</hi>
　　五言古詩散聫<lb/>
植根雖云固伐去曾須臾我塗雖不寛出入自有餘開<lb/>
門聽来往併納賢與愚<hi>頴濵</hi>
　　五言絶句<lb/>
可憐臺上楮轉日已隂繁不解詩人意何為樂彼園<hi>王文</hi>
<hi>公</hi>
<pb n="KR3k0028_WYG_046-16a"/>
　　七言絶句<lb/>
楮樹婆娑覆小齋更無日影午窓開一端能敗幽人意<lb/>
夜夜牆西碍月来<lb/>
　　　漆<lb/>
事實祖<lb/>
　　碎錄<lb/>
椅桐梓漆　山有漆　阪有漆<hi>並毛詩</hi>以竹筒釘入木中<lb/>
取之<hi>本草</hi>
<pb n="KR3k0028_WYG_046-16b"/>
　　紀要<lb/>
荘子嘗為漆園吏楚威王聘之欲以為相謂使者曰亟<lb/>
去毋汚我故曰傲吏<hi>荘子</hi>樊阿從華佗求方可服食有益<lb/>
于人者佗以漆葉為青黏散與之<hi>後漢方藝傳</hi>樊宏父嘗欲<lb/>
作器物先種梓漆時人嗤之積以嵗月皆得其用向之<lb/>
笑者咸求假焉貲至鉅萬追爵諡為夀張敬侯<hi>本傳</hi>雷義<lb/>
與陳重為友時人語曰膠漆自謂堅不如雷與陳<hi>本傳</hi>
賦咏祖<lb/>
<pb n="KR3k0028_WYG_046-17a"/>
　　五言散句<lb/>
漆園有傲吏<hi>靈運</hi>　　　　　楚材擇把梓<hi>杜甫</hi>
樊侯種梓漆<hi>東坡</hi>
近聞西枝西有谷杉漆稠<hi>杜甫</hi>
　　五言古詩<lb/>
古人非傲吏自闕經世務偶寄一㣲官婆娑數株樹<hi>王維</hi>
好閑早成性果此諧宿諾今日漆園㳺還同荘叟樂<hi>崔廸</hi>
舊聞南華仙作吏漆園裏應悟見割憂嗒然空隠几<hi>朱文</hi>
<pb n="KR3k0028_WYG_046-17b"/>
<hi>公</hi>
　　七言八句<lb/>
天以晶華累爾形千夫歛鍔可曾停世間有器䝉鮮澤<lb/>
林下無辜受割刑斫壊孫枝難老大摧殘老幹易彫零<lb/>
退思禹貢周征日未必如今稅不征<hi>蕭大山</hi>
　　　㯶<hi>㯶筍附</hi>
事實祖<lb/>
　　碎錄<lb/>
<pb n="KR3k0028_WYG_046-18a"/>
一名栟櫚葉似車輪乃在顛上有皮纒之附地起二旬<lb/>
一採轉復上生<hi>廣志</hi>椶樹髙一丈許無枝榦葉大而圓岐<lb/>
生枝頭美實皮相重複一行一皮各有節皮可為索也<lb/>
<hi>山海經</hi>㯶筍状如魚子其味似苦筍而加甘芳蜀人以饌<lb/>
佛僧甚貴之而南方不知也笋生膚毳中盖花之方孕<lb/>
者正二月間可剝而取過此苦澁不可食矣取之無害<lb/>
于木而宜于飲食法當蒸熟所施略與竹笋同蜜煮酢<lb/>
浸可致千里外<hi>坡詩注</hi>
<pb n="KR3k0028_WYG_046-18b"/>
　　紀要<lb/>
杜甫以朝廷以李林甫瑣瑣之才代張九齡為相作㯶<lb/>
櫚拂詩以寓意<hi>杜詩注</hi>
　　雜著<lb/>
異木之生疑竹疑草攅葉石徑森蓯山道烟岫相珍雲<lb/>
壑共寳不綿不縟何遜工巧<hi>梁江淹頌</hi>
賦咏祖<lb/>
　　五言散句<lb/>
<pb n="KR3k0028_WYG_046-19a"/>
鑿井交棕葉<hi>少陵</hi>
童童雙㯶櫚葱蒨兩車盖<hi>曾文昭</hi>
　　七言散句<lb/>
栟櫚葉戰水風凉<hi>香山</hi>
芍藥初開菩薩面㯶櫚葉散夜义頭<hi>李羣玉王璘聫句</hi>
孤出亭亭羽盖髙撐開圎葉臂抽條<hi>程金紫</hi>
纛影叱㲚竿影直雪中霜裏伴松筠<lb/>
　　五言古詩<lb/>
<pb n="KR3k0028_WYG_046-19b"/>
蜀門多㯶櫚髙者十八九其皮剝割甚雖衆亦易朽徒<lb/>
布如雲葉青青嵗寒後交横集斧斤彫落先蒲栁傷時<lb/>
苦軍乏一物官盡取念爾形影乾推殘投藜莠<hi>杜少陵</hi>
㯶拂且薄陋豈知身效能不能代白羽有足除蒼蠅熒<lb/>
熒金錯刀濯濯朱綠繩非獨顔色好亦用顧盻稱吾老<lb/>
抱疾病家貧卧炎蒸咂膚倦撲㓕賴爾甘服膺物㣲世<lb/>
競棄義在誰肯徴三嵗清秋至未敢闕緘縢<hi>杜少陵㯶拂</hi>
　　五言古詩散聫<lb/>
<pb n="KR3k0028_WYG_046-20a"/>
青青栟櫚樹葉散如車輪擁籜交紫髯嵗剝豈非仁用<lb/>
以覆彫輿何惮克厥身<hi>聖俞</hi>
斫破夜义頭取出仙人掌鮫人滿腹珠鮰魚新出綱<hi>唐庚</hi>
哆熾風葉張圎皴雨皮厚叢橑列盖端攅旄注旗首<hi>宋景</hi>
<hi>文</hi>
　　五言八句<lb/>
舊脫敗簔亂新添華節髙肅容春尚静侠氣夜方豪黄<lb/>
孕子魚腹青披孔雀凥豐橦知可製雷動景鐘號<hi>洪舜俞</hi>
<pb n="KR3k0028_WYG_046-20b"/>
　　七言古詩<lb/>
贈君木魚三百尾中有鵞黄子魚子夜义剖癭欲分甘<lb/>
籜龍藏頭敢言美願隨蔬果得自用勿使山林空老死<lb/>
問君何事食木魚烹不能鳴固其理<hi>東坡送椶笋與殊長老</hi>
　　七言絶句<lb/>
秀榦扶疎綵檻新琅玕一束净無塵重苞吐實黄金穂<lb/>
宻葉圍條碧玉輪<lb/>
　　　黄楊<lb/>
<pb n="KR3k0028_WYG_046-21a"/>
事實祖<lb/>
　　碎錄<lb/>
俗說黄楊嵗長一寸遇閏年退一寸<hi>坡詩注</hi>
賦咏祖<lb/>
　　五言散句<lb/>
雖非百尺材嵗晚好顔色<hi>曾文昭</hi>
　　七言散句<lb/>
園中草木春無數只有黄楊厄閏年<hi>東坡</hi>
<pb n="KR3k0028_WYG_046-21b"/>
　　五言古詩散聫<lb/>
婆娑兩佳木生長在岩石移植君子堂初因醉翁識<hi>曾文</hi>
<hi>昭</hi>
黄樹性堅正枝葉已剛愿三十六旬久增生但方寸今<lb/>
何成脩林左右映霞蔓良材豈一二所期不在鈍<hi>李方叔</hi>
　　　樗櫟<lb/>
事實祖<lb/>
　　碎錄<lb/>
<pb n="KR3k0028_WYG_046-22a"/>
樗櫟散材也<hi>荘子</hi>周秦謂柞為櫟河南謂蓼為櫟<hi>方言</hi>蔽芾<lb/>
其樗<hi>詩</hi>
　　紀要<lb/>
匠石之齊至乎曲轅見櫟社樹曰是不材之木也故能若<lb/>
是之夀櫟社見夢曰若將比予于文木耶夫柤梨橘柚果<lb/>
蓏之屬實熟則剥則辱故不終其天年<hi>莊子</hi>吾有大樹人謂<lb/>
之樗其大本擁腫而不中繩墨其小枝拳曲而不中規矩<lb/>
立之塗匠者不顧今子之言大而無用衆所同去也<hi>莊子</hi>
<pb n="KR3k0028_WYG_046-22b"/>
　　七言絶句<lb/>
香檀文桂苦雕䥴生理何能得自全知有無材老樗否<lb/>
一枝不損盡天年<hi>香山</hi>
　　　樺<lb/>
事實祖<lb/>
　　碎錄<lb/>
樺堪為燭木似山桃取脂燒辟鬼<hi>本草</hi>
　　紀要<lb/>
<pb n="KR3k0028_WYG_046-23a"/>
唐正旦曉漏以前三司使大金吾以樺燭擁謂之火城<lb/>
<hi>李肇圃史補</hi>
賦咏祖<lb/>
　　五言散句<lb/>
月隄槐露葉風燭樺烟香<hi>香山</hi>
　　七言散句<lb/>
送客林中樺燭春<hi>東坡</hi>
　　　荆<lb/>
<pb n="KR3k0028_WYG_046-23b"/>
事實祖<lb/>
　　碎錄<lb/>
楚荆也杜荆蔓荆也青莖大實者名牡荆又有山荆<hi>廣志</hi>
寜浦有三種金荆可以作枕紫荆可以作床白荆可以<lb/>
作履與他處牡荆全異又彼境有杜荆指病自愈節不<lb/>
相當者月暈時刻之與病身等置牀下雖危困亦愈也<lb/>
<hi>郡志</hi>
　　紀要<lb/>
<pb n="KR3k0028_WYG_046-24a"/>
伍舉入鄭聲子将入晉遇之郊班荆相與食而言復故<lb/>
<hi>左傳</hi>亷頗肉袒負荆<hi>史</hi>淮南王安謀逆伍被諫曰昔子胥<lb/>
諫吴王云臣今見麋鹿逰姑蘇之臺臣今亦将見宫中<lb/>
生荆棘露沾衣也<hi>漢書</hi>尹勤治韓詩事薛漢身牧豕事親<lb/>
至孝無有交㳺門生荆棘<hi>東觀漢記</hi>田真田慶田廣兄弟欲<lb/>
分財惟堂前紫荆花葉盛茂夜議斫分取為三曉欲伐<lb/>
即憔悴兄弟由是不復分焉<hi>吴筠齊諧記</hi>徐隨居丹徒左慈<lb/>
過隨門下有宿客車六七乗欺慈云徐公不在慈去客<lb/>
<pb n="KR3k0028_WYG_046-24b"/>
皆見在楊樹杪車轂中皆生荆棘客懼入報隨隨曰此<lb/>
左公遣追之客逐慈叩頭謝客還見車在地無復荆棘<lb/>
<hi>漢方伎傳</hi>
賦咏祖<lb/>
　　五言散句<lb/>
三荆懽同枝四鳥悲異林<hi>晉陸機</hi>
　　五言古詩<lb/>
風吹紫荆樹色與春庭暮花落辭故枝風迴返無處<hi>杜甫</hi>
<pb n="KR3k0028_WYG_046-25a"/>
　　七言絶句<lb/>
庭中栽得紅荆樹十月花開不待春直使孩提晝驚<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>
一家同是北来人<hi>元㣲之</hi>
　　　水清木<lb/>
賦咏祖<lb/>
　　七言散句<lb/>
宻葉凝華承玉戺附枝交影䕃銀塘<hi>夏英公</hi>
　　七言散聫<lb/>
<pb n="KR3k0028_WYG_046-25b"/>
禁中遲日照南榮瑞木聫祥耀國經合榦舊臨宫檻宻<lb/>
交枝重茂帝梧青<hi>夏英公</hi>
　　　海棕木<lb/>
賦咏祖<lb/>
　　七言古詩<lb/>
左綿公館清江濵海棕一株髙入雲龍鱗犀甲相錯落<lb/>
蒼稜白皮合抱文自是衆木亂紛紛海棕焉知身出羣<lb/>
移栽北辰不可得時有西域胡僧識<lb/>
<pb n="KR3k0028_WYG_046-26a"/>
　　　女貞木<lb/>
事實祖<lb/>
　　碎錄<lb/>
葉茂盛經冬不彫或云即冬青<hi>本草</hi>女貞之木一名冬青<lb/>
負霜蔥翠振柯凌風故清士欽其質而貞女慕其名多<lb/>
植之于庭階云<hi>蘇彦頌序</hi>江左人謂之萬年枝<lb/>
賦咏祖<lb/>
　　七言散句<lb/>
<pb n="KR3k0028_WYG_046-26b"/>
好風吹動萬年枝<hi>盧多遜</hi>
三足赤烏去不顧牆根隠隠冬青樹<lb/>
　　五言律詩散聫<lb/>
霜霰不彫色兩株交石壇未秋紅實淺經夏綠隂寒<hi>許渾</hi>
　　七言絶句<lb/>
碧樹如烟覆暖波清秋欲盡客重過故園亦有如烟樹<lb/>
鴻雁不来風雨多<hi>趙嘏</hi>
離宫見爾近天墀雨露常私養種時惆悵一枝嵐氣裡<lb/>
<pb n="KR3k0028_WYG_046-27a"/>
無人識是萬年枝<hi>韓子蒼</hi>
樂府祖<lb/>
　　眼兒媚<lb/>
山礬風味木犀魂髙樹綠堆雲水光殿側月華樓畔晴<lb/>
雪紛紛　何如且向南湖住深映竹邉門月兒照著風<lb/>
兒吹動香了黄昏<hi>張約齋</hi>
　　　七葉木<lb/>
賦咏祖<lb/>
<pb n="KR3k0028_WYG_046-27b"/>
　　五言古詩<lb/>
伊洛多佳木娑羅舊得名常于佛家見宜在月中生空<lb/>
砌隂舖静虚堂子落聲<hi>文忠公</hi>
　　　<graphic n="KR4333" url="https://raw.githubusercontent.com/kanripo/KR-Gaiji/master/images/KR4333.png" mimeType="image/png"/>欏木<lb/>
賦咏祖<lb/>
　　七言古詩<lb/>
<graphic n="KR4333" url="https://raw.githubusercontent.com/kanripo/KR-Gaiji/master/images/KR4333.png" mimeType="image/png"/>欏古樹常占嵗在昔曾看北海碑今日四方俱大稔<lb/>
不知榮悴向何枝<hi>聖俞</hi>
<pb n="KR3k0028_WYG_046-28a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0028_WYG_046-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷十九<lb/>
</p>
<p>
</p>
  </div>
<div>
                <head>全芳備祖後集卷二十</head>
    <p>
<pb n="KR3k0028_WYG_047-1a"/>
欽定四庫全書<lb/>
　全芳備祖後集卷二十　　宋　陳景沂　撰<lb/>
　　農桑部<lb/>
　　　榖<hi>禾秫</hi>　<hi>稼穡田黍以稷並粟/農        上  同</hi>　<hi>粳</hi>
事實祖<lb/>
　　碎錄<lb/>
三農生九榖鄭司農注稷秫黍稻麻大小荳大小麥<hi>周禮</hi>
六榖凡王之饋食用六榖鄭司農注稌黍稷粱麥苽<hi>同上</hi>
<pb n="KR3k0028_WYG_047-1b"/>
五榖以五味五榖五藥養其病鄭司農注麻黍稷麥豆<lb/>
<hi>同上</hi>百榖粱者黍稷之總名稻者既種之總名菽者衆豆<lb/>
之總名三榖各二十種為六十蔬果之實助榖各二十<lb/>
是為百榖<hi>楊泉物理論</hi>五榖皆熟為有年<hi>榖梁</hi>俶載南畝播厥<lb/>
百榖<hi>詩載芟</hi>亟其乗屋其始播百榖<hi>詩七/月</hi>榖賤傷農<hi>昭帝詔</hi>
百榖仰膏雨<hi>左傳</hi>農殖嘉榖<hi>吕刑</hi>不違農時榖不可勝食也<lb/>
<hi>孟子</hi>一榖不升曰歉二榖不升曰饑三榖不升曰饉四榖<lb/>
不升曰荒五榖不升曰大祲大祲則君食不兼味臺榭<lb/>
<pb n="KR3k0028_WYG_047-2a"/>
不塗百官布而不制鬼神亦禱而不祠<hi>榖梁傳</hi>榖一不收<lb/>
謂饉二謂旱三謂㐫四謂餽五謂饑饉至九榖不熟謂<lb/>
之大侵大侵則大夫以下損祿五分之一旱則二凶則<lb/>
三餽則四饑饉大侵則盡祿廪食而已<hi>墨子</hi>榖不熟為饑<lb/>
仍饑為薦薦連年不熟也<hi>爾雅</hi>禾嘉榖也二月始生八月<lb/>
而熟得時之中故謂之禾<hi>說文</hi>禾易長畝終善且有<hi>詩甫田</hi>
十月納禾稼黍稷重稑禾麻菽麥<hi>七月</hi>注禾者總名黍稷<lb/>
稻粱皆名為禾麻與菽麥則無禾稱　地之美者善養<lb/>
<pb n="KR3k0028_WYG_047-2b"/>
禾<hi>賈山至言</hi>稼穡禾之秀實者為稼一曰在野曰稼<hi>說文</hi>土爰<lb/>
稼穡<hi>洪範</hi>注種曰稼歛曰穡　君子所其無逸先知稼穡<lb/>
之艱難<hi>書無逸</hi>稼穡維寳代食維好<hi>桑柔</hi>不稼不穡胡取禾<lb/>
三百㕓兮<hi>詩伐檀</hi>若農服田力穡乃亦有秋<hi>盤庚</hi>我稼既同<lb/>
<hi>七月</hi>曾孫之稼<hi>甫/田</hi>大田多稼<hi>大田</hi>黍稷禾之不黏者為黍亦<lb/>
謂之穄亦曰黄黍<hi>古今注</hi>大暑而種故謂之黍<hi>說文</hi>華黍時<lb/>
和嵗豐宜黍稷也<hi>詩</hi>豐年多黍多稌　彼黍離離彼稷<lb/>
之苗　黍稷稻粱農夫之慶<hi>並詩</hi>黍稷非馨明徳惟馨<hi>君陳</hi>
<pb n="KR3k0028_WYG_047-3a"/>
祭宗廟之禮黍曰薌合粱曰薌萁稷曰明粢<hi>曲禮</hi>仲夏之<lb/>
月農乃登黍是月也天子以雛嘗黍<hi>月令</hi>孟冬之月天子<lb/>
食黍與彘<hi>同上</hi>牛宜稌羊宜黍豕宜稷犬宜粱<hi>内則</hi>飯黍稷<lb/>
稻粱白黍黄粱糈穛<hi>同上</hi>芃芃黍苗<hi>詩/</hi>稷五榖之長也<hi>說文</hi>
粢稷今江東人呼粟為粢<hi>爾雅</hi>虋赤苗今之赤粢粟芑白<lb/>
苗今之白粱粟黑黍一名秬黍秠一稃二米秠是黑黍<lb/>
之中一稃二米者<hi>爾雅</hi>青粱殻穂有毛粒青米亦㣲青而<lb/>
細于黄白粱也黄粱穗大毛長其榖米俱粗于白粱而<lb/>
<pb n="KR3k0028_WYG_047-3b"/>
收子少白粱亦穗大而長榖粗而長不如粟圎也粟米<lb/>
畬田種之甚易舂粒細香美陳者或呼為粢大抵人多<lb/>
種粟而少種粱以其損地力而收穫少其粟米比粱乃<lb/>
細而圎<hi>本草</hi>粳米即人所常食米有白赤大小異族四五<lb/>
種同一類也<hi>本草</hi>秔稌属也秔稻不黏者然秔稻與糯稻<lb/>
甚相類黏與不黏異耳江東呼糯為<graphic n="KR2009" url="https://raw.githubusercontent.com/kanripo/KR-Gaiji/master/images/KR2009.png" mimeType="image/png"/>
                    <hi>力亂反</hi>呼秔為仙<lb/>
<hi>本草</hi>國稅再熟之稻<hi>吴都/賦</hi>秫稻之黏者為秫<hi>古今注</hi>
　　紀要<lb/>
<pb n="KR3k0028_WYG_047-4a"/>
炎帝大庭氏下為地皇作耒耜播百榖曰神農　　神<lb/>
農氏之治天下也甘雨以時五榖蕃殖<hi>淮南注</hi>黄帝藝五<lb/>
榖<hi>史記</hi>帝堯之時有老人擊壤于路曰日出而作日入而<lb/>
息耕田而食鑿井而飲帝力何有于我哉<hi>通鑑</hi>帝舜曰棄<lb/>
黎民阻饑汝后稷播時百榖<hi>舜典</hi>誕后稷之穡有相之道<lb/>
<hi>生民</hi>禹稷躬稼而有天下<hi>憲問</hi>厲山氏之子能殖百榖故祀<lb/>
以為稷<hi>禮記</hi>惟勾龍氏兼食于社而棄為稷神厯代奉之<lb/>
<hi>家語</hi>后稷封邰公劉處邠太王遷岐文王作豐武王治鎬<lb/>
<pb n="KR3k0028_WYG_047-4b"/>
其民有先王遺風好禾稼故豳詩言農桑衣食之本甚<lb/>
備<hi>地理志</hi>文王卑服即康功田功<hi>無/逸</hi>農用八政<hi>洪範</hi>成王春<lb/>
籍田而祈社稷<hi>載芟</hi>　宣三年五榖皆熟為大有年<hi>榖粱</hi>大<lb/>
有年何以書以喜書也<hi>公羊</hi>淳于髠滑稽多辯齊威王八<lb/>
年楚伐齊齊使髠之趙請救齎金百斤車馬千駟髠仰<lb/>
天大笑冠纓索絶王曰先生少之乎髠曰臣今者從東<lb/>
方来見道傍禳田者操一豕蹄酒一盂祝曰甌窶滿篝<lb/>
汚邪滿車五榖蕃熟穰穰滿家臣見其所持者狭所欲<lb/>
<pb n="KR3k0028_WYG_047-5a"/>
者奢故笑之齊王乃益黄金千鎰白璧十雙車馬百乗<lb/>
髠至趙予精兵十萬楚聞之引去<hi>注</hi>篝籠也汚邪下田<lb/>
也<hi>史記</hi>漢文帝親率羣臣以勸農<hi>本紀</hi>漢文帝問丞相勃曰<lb/>
天下錢榖一嵗出入幾何勃謝不知又問左丞相平平<lb/>
曰各有主者陛下問錢榖責治粟内史<hi>本傳</hi>景帝詔郡國<lb/>
務農桑益種植<hi>本紀</hi>武帝始令民入榖補官郡至六百石<lb/>
<hi>本紀</hi>武帝末年悔征伐之事下詔以趙過為搜粟都尉<hi>本紀</hi>
漢賊操患廪榖不足私謂主者曰何如答曰以小斛量<lb/>
<pb n="KR3k0028_WYG_047-5b"/>
之賊操曰善其後軍中謂賊瞞欺衆賊瞞謂主者曰特<lb/>
當借汝頭以壓衆不然不可解也遂斬于軍中<hi>魏志</hi>孔子<lb/>
侍坐于魯哀公設桃具黍孔子對曰夫黍者五榖之長<lb/>
也祭先王以為上盛果有六而桃為下祭先王不得入<lb/>
于廟丘聞之也君子以賤雪貴不聞以貴雪賤今以五<lb/>
榖之長而雪果蓏之下是侵上雪下也<hi>家語</hi>鄒衍在燕有<lb/>
谷地美而寒不生五榖鄒子吹律而温至今傳名為黍<lb/>
谷<hi>列子</hi>禾唐叔得禾異畝同頴獻諸天子<hi>尚書</hi>秋大熟未穫<lb/>
<pb n="KR3k0028_WYG_047-6a"/>
天大雷電以風禾盡偃王與大夫盡弁以啟金縢之書<lb/>
王出郊天乃雨反風禾則盡起<hi>書</hi>漢光武生于濟陽縣<lb/>
是嵗有嘉禾九穂<hi>東觀漢記</hi>秫陶淵明為彭澤令公田悉令<lb/>
種秫稻妻子固請種粳乃使二百五十畝種秫二十畝<lb/>
種粳<hi>宋書</hi>
　　雜著<lb/>
猗猗嘉禾惟榖之精其洪盈箱恊穗殊莖昔生周朝今<lb/>
植魏廷獻之廟堂以昭祖靈<hi>曹子建頌</hi>華實蔽野黍稷盈疇<lb/>
<pb n="KR3k0028_WYG_047-6b"/>
<hi>王粲登樓賦</hi>嘉禾六穂曷積曷蓄<hi>司馬相如封禅書</hi>野多滯穂畝有<lb/>
餘糧六穂慚稱于漢臣異畝恥書于周典<hi>栁栁州賀嘉禾表</hi>秦<lb/>
民歌曰涇水一石其泥數斗且溉且糞長我禾黍<hi>前溝洫志</hi>
稻粢穱麥挐黄粱些<hi>楚辭</hi>五榖六仭設菰粱只<hi>同上</hi>
賦咏祖<lb/>
　　五言散句<lb/>
舊榖猶儲今<hi>淵明</hi>　　　　　佳榖垂金穎<hi>陸機</hi>
新炊間黄粱<hi>杜甫</hi>　　　　　雲嶼鋤畬粟<hi>放翁</hi>
<pb n="KR3k0028_WYG_047-7a"/>
衰年催釀黍白露黄粱熟<hi>杜甫</hi>
平疇交逺風良苗亦懐新<hi>淵明</hi>
春秫作美酒酒熟吾自斟<lb/>
今年秋應熟過從飽雞黍<hi>東坡</hi>
秋風報秋熟萬頃炊䆉稏<hi>張右史</hi>
　　七言散句<lb/>
蠶麥俱收榖價平<hi>放翁</hi>
眉山逺地蜀山西九穂嘉禾忽效竒<hi>夏英公</hi>
<pb n="KR3k0028_WYG_047-7b"/>
裹飯送君吾豈敢黄雲䆉稏連東臯<hi>張文潜</hi>
　　五言古詩<lb/>
買居休稼穡僇力東林隈不言春作苦常恐負所懐司<lb/>
田眷有秋寄聲與我諧饑者歡初飽束帶候鳴雞楊檝<lb/>
越平湖泛隨青壑迴鬰鬱荒山裏猿聲聞且悲哀風愛<lb/>
静夜林鳥嘉晨開曰余作此来三四星火頺姿年逝已<lb/>
老具事未聞乖遥謝荷蓧翁聊得從君栖<hi>淵明</hi>
何處好畬田團團縵山腹鑚龜得雨卦上山燒卧木下<lb/>
<pb n="KR3k0028_WYG_047-8a"/>
種塕灰中乗陽折芽蘖蒼蒼一雨後苔穎如雲發<hi>劉禹錫畬</hi>
<hi>田行</hi>
斜陽照墟落窮巷牛羊歸野老念牧童倚杖候荆扉雉<lb/>
雊麥苗秀蠶眠桑葉稀田夫荷鋤至相見語依依即事<lb/>
美閑逸悵然歌式㣲<hi>王維田家</hi>
父耕原上田子劚山下荒六月禾未秀官家已修倉鋤<lb/>
田當日午汗滴禾下土誰念盤中餐粒粒皆辛苦二月<lb/>
賣新絲五月糶新榖醫得眼前瘡剜却心頭肉我願君<lb/>
<pb n="KR3k0028_WYG_047-8b"/>
王心化作光明燭不照綺羅筵只照逃亡屋<hi>聶夷中田家</hi>
田田時雨足鞭牛務深耕選種隨土宜播植糯與秔條<lb/>
桑去蠧枝柔柔待春榮春事不可緩春鳥亦已鳴<hi>郭功父田</hi>
<hi>家四時</hi>
麻麥聞熟刈蠶成繅莫遲更看田中禾稂莠時去之幸<lb/>
此亦日長農事莫敢違願言一嵗稔不受三冬饑<lb/>
開塍放餘水經霜榖将實更犁原上疇收麥亦云畢老<lb/>
叟呼兒童敲林收橡栗乃知田家勤卒嵗無閒日<lb/>
<pb n="KR3k0028_WYG_047-9a"/>
田事今云休官輸亦已足刈禾既盈囷採薪又盈屋牛<lb/>
羊各蕃衍御冬多㫖蓄何以介眉夀甕中酒新熟<lb/>
　　五言古詩散聫<lb/>
既多九穗榖復有三秀芝芝以保萬夀榖以慶東菑<hi>宋景</hi>
<hi>文</hi>
早稻如倒戈十穗八九折晚禾不及秀日炙根上烈踏<lb/>
車邀湖水車衆湖欲竭<hi>張文潜</hi>
　　五言絶句<lb/>
<pb n="KR3k0028_WYG_047-9b"/>
春種一粒粟秋收萬顆子四海無閑田農夫猶餓死<hi>李紳</hi>
禾黍不陽艶競栽桃李春翻令力耕者變作㺯花人<hi>名賢</hi>
<hi>集</hi>
　　五言八句<lb/>
白露黄粱熟分張素有期已應舂得細頗覺寄来遲味<lb/>
豈同甘菊香宜配紫葵老人他日愛政想滑流匙<hi>少陵</hi>
田家無五行水旱卜蛙聲牛犢乗春放兒孫候暖耕池<lb/>
塘烟未起桑柘雨初晴嵗晚香醪熟村村自送迎<hi>章孝標</hi>
<pb n="KR3k0028_WYG_047-10a"/>
縣官清且儉深谷有人家一徑入寒竹小橋穿野花碓<lb/>
喧春澗滿梯倚綠桑斜自說年来稔前村酒可賖<hi>鄭谷田舍</hi>
井字行都整花香逺已甜穗肥黄俯首芒動紫掀髯風<lb/>
攪平雲陣聲鬆缺月鎌不愁禾把减髙廪却愁添<hi>誠齋</hi>
出裹一簞飯歸收百把禾勤勞解堪忍餘暇更吟哦嵗<lb/>
惡增吾困家貧賴汝多村醪莫辭醉羹芋學岷峨<hi>放翁</hi>
種秫供留客移花待探春愁邉開樂國閙裏作閑身鬂<lb/>
髪今如此頭顱莫問人白鷗非避俗野性自難馴<hi>放翁</hi>
<pb n="KR3k0028_WYG_047-10b"/>
　　七言古詩<lb/>
牛吃吃田确确旱塊敲牛蹄趵趵種得官倉珠顆榖六<lb/>
十年来兵簇簇月月倉糧車轆轆一日官軍收海服驅<lb/>
牛駕車食羊肉歸来收得牛兩角重鑄鍬犁作斤斸姑<lb/>
舂婦擔輸促促輸官未足歸賣屋農死有兒牛有犢不<lb/>
遣官軍糧不足<hi>元稹田家詞</hi>
老翁家貧在山住耕種南山三四畝苗疎稅多不得食<lb/>
輸入官倉化為土嵗暮鋤犁倚空屋呼兒登山收橡栗<lb/>
<pb n="KR3k0028_WYG_047-11a"/>
西江賈客珠百斛船中養犬長食肉<hi>張籍</hi>
歌元豐十日五日一雨風麥行千里不見土連山没雲<lb/>
皆種黍水秧綿綿復多稌龍骨長乾挂梁梠鰣魚出網<lb/>
蔽洲渚荻筍肥甘勝牛乳百錢可得酒斗許雖非社日<lb/>
長聞鼔吴兒踏歌女起舞但道快樂無所苦老翁塹水<lb/>
西南流楊栁中間杙小舟乗興欹眠過白下逢人歡笑<lb/>
得無愁<hi>王安石元豐歌</hi>
翻翻聫聫銜尾鴉犖犖确确蛻殻蛇分畦翠浪走雲陣<lb/>
<pb n="KR3k0028_WYG_047-11b"/>
刺水綠鍼抽稻芽天公不念老農泣喚取阿香推雷車<lb/>
<hi>東坡水車</hi>
春雲濛濛雨凄凄春秧欲老翠剡齊嗟我媍子行水泥<lb/>
朝分一壠暮千畦腰如箜篌首啄雞筋煩骨殆聲酸嘶<lb/>
我有銅馬手自提頭凥昻軒腹脇低背如覆瓦去角圭<lb/>
以我兩足為四蹄聳踊滑汰如鳬鷖纎纎束藁亦不齎<lb/>
何用繁纓與月題朅從畦東走畦西山城欲閉聞鼔鼙<lb/>
忽作的盧躍檀溪歸来挂壁從髙栖了無蒭秣饑不啼<lb/>
<pb n="KR3k0028_WYG_047-12a"/>
少壮騎汝逮老黧何曾蹶軼防顛隮錦韉公子朝金閨<lb/>
笑我一生蹋牛犁不知自有木駃騠<hi>東坡秧馬歌</hi>
今年粳稻熟苦遲庻見霜風来幾時霜風来時雨如㵼<lb/>
杷頭出菌鎌生衣眼枯淚盡雨不盡忍見黄穗卧青泥<lb/>
茒苫一月壠上宿天晴穫稻隨車歸汗流肩頳載入市<lb/>
價賤乞與如糠粞賣牛納稅拆屋炊慮淺不及明年<lb/>
官今要錢不要米西北萬里招羌兒龔黄滿朝人更苦<lb/>
不如却作河伯媍<hi>東坡田婦歌</hi>
<pb n="KR3k0028_WYG_047-12b"/>
鳩婦勃磎農荷鉏身披襏襫頭茅蒲雨不破塊田折圗<lb/>
稊稗青青佳榖枯夫婦碓舂頭鬂疎小婦搭穟行餉姑<lb/>
四時作苦無袴襦門前呌嗔官索租<hi>洪駒父</hi>
田夫抛秧田婦接小兒抛秧大兒挿笠是兠鍪簔是甲<lb/>
雨從頭上濕到胛喚渠朝餐歇半霎低頭折腰只不答<lb/>
秧根未牢蒔未匝照管鵞兒與雛鴨<hi>誠齋挿秧歌</hi>
農夫怨農夫怨此怨非是怨年荒此怨翻因年榖賤終<lb/>
年辛苦不少懈及到秋成擬償債誰知斛粟不百錢利<lb/>
<pb n="KR3k0028_WYG_047-13a"/>
尚不償本仍在秋来露冷刈穫時早是朝来債又催况<lb/>
兼荒政輸官急不管農夫垂淚泣君王明哲洞無遺此<lb/>
怨君王知不知<hi>趙竹所</hi>
　　七言古詩散聫<lb/>
鞭地如鏡築我場破礱玉粒輸官倉九月野空天欲霜<lb/>
甑中初喜炊粳香<hi>放翁</hi>
　　七言絶句<lb/>
稻穗登場榖滿車家家雞犬更桑麻謾栽木槿成籬落<lb/>
<pb n="KR3k0028_WYG_047-13b"/>
已得清隂又得花<lb/>
周遭圩㟁繚<hi>闕</hi>城一眼圩田翠不分行到秋苗初熟處<lb/>
翠茸錦上織<hi>闕</hi>雲<lb/>
古来圩㟁䕶隄防岸岸圩圩種綠楊嵗久樹根無寸土<lb/>
綠楊走入水中央<lb/>
種茶岩接紅霞塢灌稻泉生白石根皤腹老翁眉似雪<lb/>
海棠花下戯兒孫<hi>滕白</hi>
髙田二麥接山青傍水低田綠未耕桃杏滿林春似錦<lb/>
<pb n="KR3k0028_WYG_047-14a"/>
踏歌椎鼔過清明<hi>范石湖</hi>
二頃春蕪廢不耕半生名宦竟何成歸来每羨鄰家樂<lb/>
月下風傳打稻聲<hi>放翁</hi>
翁攜襏襫去栽秧婦踏繰車日夜忙終嵗幾曾身飽暖<lb/>
逢人猶自說農桑<hi>黄潄潤</hi>
　　七言八句<lb/>
田底泥中跡尚深折花和葉挿畦心晚秧初撚金狨線<lb/>
先種輸他綠玉針雲壠霧疇俱水響絲風毛雨正春深<lb/>
<pb n="KR3k0028_WYG_047-14b"/>
莫聽布榖相煎急且為提壺强滿斟<hi>誠齋</hi>
阿香一笑走豐隆雨過平疇萬頃中舊喜樊遲知學圃<lb/>
今看許子快論功遥憐鬱鬱翻秋隴預想垂垂㺯晚風<lb/>
珍重詩翁且强健東阡南陌興無窮<hi>朱文公</hi>
　　　稻<lb/>
事實祖<lb/>
　　碎錄<lb/>
秔稻屬也<hi>說文</hi>秈秔也<hi>廣/雅</hi>稌亦稻也<hi>爾雅</hi>稻穂謂之禾　有<lb/>
<pb n="KR3k0028_WYG_047-15a"/>
紫芒稻赤穬白米稻　稻已割而復抽曰稻孫<hi>並廣雅</hi>十<lb/>
月穫稻<hi>七月</hi>季秋之月天子乃以犬嘗稻先薦寝廟<hi>月令</hi>祭<lb/>
宗廟之禮稻曰嘉蔬<hi>曲禮</hi>
　　紀要<lb/>
魏文帝與羣臣書曰江表惟長沙有好米何時新稉稻<lb/>
出耶西風吹之五里聞香<hi>魏志</hi>夏香有盜刈稻者香助收<lb/>
之盜者慚送以還香香不受<hi>㑹稽志</hi>李百藥隋内史徳林<lb/>
之子也七嵗能属文父友陸乂等共讀徐陵文有刈瑯<lb/>
<pb n="KR3k0028_WYG_047-15b"/>
琊之稻之語歎不得其事百藥進曰春秋鄅藉稻杜預<lb/>
謂在瑯琊客大驚<hi>本傳</hi>
　　雜著<lb/>
國稅再熟之稻鄉貢八蠺之綿<hi>吴都賦</hi>厨膳則有華薌重<lb/>
秬<graphic n="KR1267" url="https://raw.githubusercontent.com/kanripo/KR-Gaiji/master/images/KR1267.png" mimeType="image/png"/>臯香秔<hi>南都賦</hi>
賦咏祖<lb/>
　　五言散句<lb/>
稉稻共比屋<hi>杜甫</hi>　　　　　家纔足稻粱<lb/>
<pb n="KR3k0028_WYG_047-16a"/>
秔稻熟天風　　　　　　嘗稻雪翻匙<lb/>
稻粱求未足　　　　　　穫稻空雲水<lb/>
祿米麞牙稻<hi>香山</hi>　　　　　淅玉炊香稉<hi>韓愈</hi>
刈稻擔肩頳　　　　　　白甌貯香秔<hi>李頎</hi>
東渚雨今足佇聞秔稻香<hi>杜甫</hi>
柴扉臨野碓半濕揚香秔<lb/>
國馬竭粟豆官雞輸稻粱<lb/>
䆉稏百頃稻西風吹半黄<hi>杜牧</hi>
<pb n="KR3k0028_WYG_047-16b"/>
　　七言散句<lb/>
香稻啄殘鸚鵡粒<hi>杜甫</hi>
稻米流脂粱米白<lb/>
荒畦九月稻叉牙<hi>李賀</hi>
浮浮大甑嘗炊玉<hi>蘇軾</hi>
都城一飯炊白玉<hi>庭堅</hi>
稻陂雨細豐年候<hi>放翁</hi>
壓塍霜稻報豐年<lb/>
<pb n="KR3k0028_WYG_047-17a"/>
鎌響鴐鵞野日天<hi>宋景文</hi>
　　五言古詩<lb/>
東屯大江北百頃平若按六月青稻多千畦碧泉亂挿<lb/>
秧適云已引溜加溉灌更僕往方塘決渠當斷岸公私<lb/>
合地著浸潤無天旱主守問家臣分明見溪畔芊芊炯<lb/>
翠羽剡剡生銀漢鷗烏鏡裏来關山雪邉看秋菰成黑<lb/>
米精鑿傳白粲玉粒定晨炊紅鮮任霞散終然忝旅食<lb/>
作苦期壮觀遺穂及衆多我倉戒滋蔓<hi>杜甫</hi>
<pb n="KR3k0028_WYG_047-17b"/>
　　五言八句<lb/>
香稻三秋末平田百頃間喜無多屋宇幸不碍雲山御<lb/>
裌侵寒氣嘗新破旅顔紅鮮終日有玉粒未吾慳<hi>少陵三首</hi>
稻米炊能白秋葵煮復新誰云滑易飽老藉輭俱匀種<lb/>
幸房州熟苗同伊闕春無勞映巨盌自有色如銀<lb/>
復作歸田去猶殘穫稻功築場憐穴蟻拾穂許村童落<lb/>
杵光輝白除芒子粒紅加餐可扶老倉庾慰飄蓬<lb/>
樂府祖<lb/>
<pb n="KR3k0028_WYG_047-18a"/>
　　㸃絳唇<lb/>
霜落吴江萬畦香稻来塲圃夜村舂處茅屋寒燈雨<lb/>
玉粒長腰沉水温温注相留住共抄雲子更聽歌聲駐<lb/>
<hi>曹文寵</hi>
　<lb/>
　<lb/>
　<lb/>
　<lb/>
<pb n="KR3k0028_WYG_047-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷二十<lb/>
</p>
<p>
</p>
  </div>
<div>
                <head>全芳備祖後集卷二十一</head>
    <p>
<pb n="KR3k0028_WYG_048-1a"/>
欽定四庫全書<lb/>
　全芳備祖後集卷二十一　宋　陳景沂　撰<lb/>
　　農桑部<lb/>
　　　米<hi>粟附</hi>
事實祖<lb/>
　　碎錄<lb/>
米之精者曰粲<hi>說文</hi>烝民乃粒<hi>注/</hi>米食曰粒<hi>益稷</hi>樂嵗粒米<lb/>
狼戾多取之而不為虐<hi>孟子</hi>粟嘉榖實也粟之為言續也<lb/>
<pb n="KR3k0028_WYG_048-1b"/>
<hi>說文</hi>雖有粟吾得而食諸<hi>論語</hi>
　　紀要<lb/>
子路見於孔子曰昔者由也事二親之時常食藜藿之<lb/>
食為親負米百里之外親没之後南逰於楚從車百乗<lb/>
積粟萬鍾欲食藜藿為親負米不可得也<hi>家語</hi>淵明為彭<lb/>
澤令郡遣督郵至軍吏白應束帶見之潜嘆曰我不能<lb/>
為五斗米折腰向鄊里小兒即日解印綬賦歸去来以<lb/>
遂其志<hi>本傳</hi>蘇秦謂楚王曰楚國之食貴于玉薪貴于桂<lb/>
<pb n="KR3k0028_WYG_048-2a"/>
又云食玉炊桂<hi>戰國䇿</hi>東方朔言臣若無用宜棄捐無令<lb/>
索長安米<hi>本傳</hi>魯肅以振窮士為務甚得他人歡心<hi>三國志</hi>
周瑜為居巢長将數百人路過候肅併求資粮肅家有<lb/>
囷米各三千斛乃指一囷與瑜瑜益知其竒也遂相親<lb/>
結僑札之分<hi>本傳</hi>吴全琮父柔為桂陽守使琮齎米數千<lb/>
斛至吴交易琮皆振給士大夫空船而還柔竒之<hi>本傳</hi>王<lb/>
修齡貧乏陶胡奴為烏程令送米一船答曰王修齡饑<lb/>
自就謝仁祖索食不須陶胡奴送米<hi>世説</hi>齊劉懐恵為齊<lb/>
<pb n="KR3k0028_WYG_048-2b"/>
郡守人有餉新米一斛者懐惠出所食麥飯示之曰食<lb/>
有餘幸不煩此<hi>同上</hi>梁張率為新安太守遣家僮載米三<lb/>
千石還宅及至遂耗其半率問其故答曰䑕雀耗率笑<lb/>
曰壯哉䑕雀不問<hi>梁書</hi>梁庾詵嘗乗舟從山舍還載米百<lb/>
五十石有人寄載三十石至宅寄載者曰君三十石我<lb/>
百五十石詵黙然不辨恣其取足<hi>世説</hi>沈約少貧干宗黨<lb/>
得米數百斛為宗人所侮覆米而去及貴不以為憾<hi>梁書</hi>
唐太宗貞觀初户不及三百萬絹一疋易粟一斗至四<lb/>
<pb n="KR3k0028_WYG_048-3a"/>
年斗米三四錢人行數千里不齎糧<hi>本紀</hi>顔魯公乞米於<lb/>
李大夫帖云拙於生事舉家食粥而已實用憂煎<hi>法帖</hi>陽<lb/>
城嘗絶粮遣奴求米奴以米易酒醉卧于路城與弟迎<lb/>
之奴未醒乃負以歸及覺痛咎謝城曰寒而飲何害焉<lb/>
<hi>本傳</hi>粟武王發鉅橋之粟<hi>武成</hi>武王平商天下宗周伯夷叔<lb/>
齊恥之義不食周粟隠於首陽山采薇而食<hi>史記</hi>鄭饑而<lb/>
未及麥民病子皮以子展之命餼國人粟户八鍾<hi>左傳</hi>晉<lb/>
薦饑乞糴于秦秦輸粟于晉自雍及絳命之曰汎舟之<lb/>
<pb n="KR3k0028_WYG_048-3b"/>
役<hi>左傳</hi>鄒穆公有令食鳬雁者必以秕無敢以粟鳬雁無<lb/>
食而以一石粟易一石秕其費甚矣請以粟食之公曰<lb/>
非爾所知也夫百姓餉牛而耕曝背而耘勤而不敢惰<lb/>
者豈為鳥獸食哉粟米人之上食也奈何其以養鳥汝<lb/>
知小計而不知大害<hi>韓非子</hi>子華使於齊冉子為其母請<lb/>
粟原思為之宰與之粟九百辭子曰母以與爾鄰里鄊<lb/>
黨乎<hi>論語</hi>季桓子以粟十鍾餼夫子受而頒諸門人之無<lb/>
者子貢曰季孫以夫子之貧也而致粟今而施矣乃厥<lb/>
<pb n="KR3k0028_WYG_048-4a"/>
意乎子曰吾受而不辭為季孫之惠受而惠非一人不<lb/>
亦宜乎<hi>家語</hi>子思居貧其友有饋之粟者受二車焉或獻<lb/>
以樽酒束修子思曰為費而不當也或曰子取人粟而<lb/>
辭酒是辭少而受多于義無名于分則不全行之何也<lb/>
子思曰然伋不幸而貧至於困乏懼絶先人之祀夫所<lb/>
以受粟焉周之也酒脯所以飲燕也方為食而飲燕非<lb/>
義也度義而行之可也<hi>家語</hi>北郭騷見管子託以養母管子<lb/>
分食粟府金以遺之騷辭金受粟<hi>管子</hi>荘周往貸米于監<lb/>
<pb n="KR3k0028_WYG_048-4b"/>
河侯曰諾吾以金貸子周忿然作色曰若乃言不如索<lb/>
我於枯魚之肆矣<hi>荘子</hi>髙平王遣使者從魏文侯貸粟文<lb/>
侯曰須吾租粟至乃可也使者曰如魚張口待水止呼<lb/>
吸間若待決淮河之水必求吾於枯魚之肆矣<hi>說苑</hi>田釐<lb/>
子乞為齊大夫收賦税於民以小斗受之其粟予民以<lb/>
大斗行隂徳于民由此得齊衆心田乞卒子常立復修<lb/>
釐子之政以大斗出貸以小斗收齊人歌之<hi>惠子</hi>有任氏<lb/>
為倉吏秦敗豪傑争取金玉任獨窖倉粟楚漢相距滎<lb/>
<pb n="KR3k0028_WYG_048-5a"/>
陽民不得耕其米湧貴是時豪傑金玉已盡任氏以粟<lb/>
起富<hi>史記</hi>酈食其説髙祖曰敖倉天下輸轉久矣可急據<lb/>
敖倉之粟<hi>本傳</hi>炎漢之興七十餘年太倉之粟陳陳相因<lb/>
充溢露積於外至腐敗而不可食<hi>食貨志</hi>淮南王死民歌<lb/>
曰一斗粟尚可舂兄弟二人不相容<hi>本傳</hi>晁錯建䇿令民<lb/>
入粟塞下拜爵<hi>漢書</hi>晁錯説文帝曰方今之務莫若使民<lb/>
務農欲民務農在于貴粟貴粟之道在于以粟為賞罰<lb/>
令天下入粟縣官得以拜爵除罪<hi>本紀</hi>武帝末年悔征伐<lb/>
<pb n="KR3k0028_WYG_048-5b"/>
之事下詔以趙過為搜粟都尉<hi>本紀</hi>武帝建元四年天雨<lb/>
粟宣帝地節三年長安雨黑粟又南陽山都縣天雨粟<lb/>
色青黑味苦大者如小豆小者如麻子<hi>古今注</hi>河内失火<lb/>
上使汲黯視之還報曰河内水旱或父子相食臣謹發<lb/>
河内倉粟以賑貧乏<hi>本傳</hi>東方朔曰侏儒長三尺餘俸一<lb/>
囊粟錢三百四十臣朔長九尺餘亦一囊粟錢三百四<lb/>
十侏儒飽欲死臣朔饑欲死也<hi>漢書</hi>諸葛亮聞孫恪代位<lb/>
以書與陸遜曰家兄年老而性疎今使典糧榖糧榖者<lb/>
<pb n="KR3k0028_WYG_048-6a"/>
軍之最要也僕在逺切用不安<hi>江表傳</hi>
　　雜著<lb/>
杜子美稻畦詩秋菰成黑米精鑿儲白餐精鑿出左傳<lb/>
粢食不鑿謂治米使白也<hi>詩話</hi>杜詩云玉粒足晨炊紅鮮<lb/>
任霞散紅鮮言飯紅潤之色又收稻詩云紅鮮終日有<lb/>
玉粒未吾慳今有一種紅米即此謂也<hi>詩話</hi>
賦咏祖<lb/>
　　五言散句<lb/>
<pb n="KR3k0028_WYG_048-6b"/>
故人供飯米　　　　　　瘦地飜宜粟<hi>杜甫</hi>
乞米助鐼鎦<hi>荆公</hi>
　　七言散句<lb/>
鳥鵲苦肥舂粟菽<hi>少陵</hi>
　　五言古詩<lb/>
舉家鳴鵞雁突冷無晨炊大貧丐小貧安能不相嗤幸<lb/>
存顔氏帖况有陶公詩乞米與乞食皆是前人為<hi>梅堯臣貸</hi>
<hi>米于如晦</hi>
<pb n="KR3k0028_WYG_048-7a"/>
　　七言古詩<lb/>
臘中儲蓄百事利第一先舂年計米羣呼步碓滿門庭<lb/>
運杵成風雷動地篩匀箕健無粞糠百斛只費三日忙<lb/>
齊頭圎潔箭子長隔籬耀日雪生光土釡瓦龕分葢藏<lb/>
不蠧不腐常清香去年薄收飯不足今年頑頑炊白玉<lb/>
春耕有種夏有糧接到明年秋刈熟鄰叟来觀還嘆嗟<lb/>
貧人一飽不可賖官租私債紛如麻有米冬舂能幾家<lb/>
<hi>范石湖冬春行</hi>
<pb n="KR3k0028_WYG_048-7b"/>
有虞有宋雙重華兩聖一心民一家綠秧刺水農事起<lb/>
重華愁旱從此始黄雲登塲萬寳秋重華對天失却愁<lb/>
二十八年臨玉座大半光隂愁裏過天顔有喜丞相知<lb/>
常平使者陳便宜倡為社倉首建溪旴江吴<hi>闕</hi>承君師<lb/>
伯霜仲雪發爾私支竒虐魃手莫施活幾振子幾凉黎<lb/>
詒子又孫孫又子个是重華聖人意無論十世千百世<lb/>
<hi>誠齊題社倉</hi>
　　七言古詩散聫<lb/>
<pb n="KR3k0028_WYG_048-8a"/>
先生結髪憎俗徒閉門不出動一紀至今鄰僧乞米送<lb/>
僕沗縣令能不恥<hi>韓文公贈盧同</hi>
　　七言絶句<lb/>
盧同不出憎流俗我卜郊居避俗憎同有鄰僧来乞米<lb/>
我今送米乞鄰僧<hi>介甫</hi>
　　　麥<lb/>
事實祖<lb/>
　　碎錄<lb/>
<pb n="KR3k0028_WYG_048-8b"/>
麥小麥也牟大麥也<hi>廣雅</hi>麥有大麥小麥穬麥蕎麥四種<lb/>
大麥久食令人肥白滑肌膚為麫勝小麥無燥熱<hi>本草</hi>於<lb/>
皇来牟将受厥明明昭上帝迄用康年<hi>頌臣工</hi>我行其野<lb/>
芃芃其麥<hi>載馳</hi>麻麥幪幪<hi>雅/</hi>禾麻菽麥<hi>詩七/月</hi>稙穉菽麥<hi>閟宫</hi>
季春天子乃為麥祈實<hi>月令</hi>孟夏麥秋至<hi>月令</hi>孟夏之月農<lb/>
乃登麥天子乃以彘嘗麥先薦寝廟<hi>月令</hi>今夫麰麥播種<lb/>
而耰之<hi>孟子</hi>北人當新麥初熟取以炒乾磨為粗麫而乾<lb/>
食之禮部韵作麨<hi>齒治反</hi>注糗也今大内當麥熟時以黄<lb/>
<pb n="KR3k0028_WYG_048-9a"/>
羅帕封賜百官其外題曰麫或云以蜜漬食尤佳<hi>坡詩注</hi>
　　紀要<lb/>
思文后稷克配彼天貽我来牟帝命率育<hi>周頌</hi>箕子朝周<lb/>
過故殷墟見而傷之作麥秀之詩以歌咏之曰麥秀漸<lb/>
漸兮苗黍油油<hi>史記</hi>夏四月鄭祭足帥師取温之麥<hi>左傳</hi>晉<lb/>
侯夢大厲公覺召桑田巫曰不食新麥矣六月晉侯欲<lb/>
麥使甸人獻麥饋入為之召桑田巫示而殺之将食張<lb/>
如厠陷而卒<hi>同上</hi>荘八年冬大無麥禾<hi>春秋</hi>春秋他榖不書<lb/>
<pb n="KR3k0028_WYG_048-9b"/>
至于麥禾不成則書之以此見聖人于五榖最重麥與<lb/>
禾也<hi>前食貨志</hi>宓子賤為單父宰百姓化之齊人攻魯道由<lb/>
單父單父父老請曰麥已熟矣今齊冦至人人自收不<lb/>
及請放民皆使出穫可以益粮且不資冦宓子賤不從<lb/>
曰今兹無麥明年可植若使不耕者得穫是使民樂有<lb/>
役也季孫聞之赧<hi>家語</hi>光武自薊東南馳至南宫遇大風<lb/>
雨帝引車入官舍馮異進麥飯<hi>史</hi>張堪為漁陽太守勸<lb/>
民耕種以致殷富百姓歌曰桑無附枝麥秀兩岐張公<lb/>
<pb n="KR3k0028_WYG_048-10a"/>
為政樂不可支<hi>後漢書</hi>漢成帝時童謡云小麥青青大麥<lb/>
枯誰當穫者婦與姑丈夫何在西擊胡<hi>同上</hi>髙鳳勤學妻<lb/>
嘗之田曝麥于庭以竿授鳳令䕶雞受竿誦讀如故天<lb/>
忽雷雨麥漂去不知<hi>東觀漢記</hi>孔文舉為北海相有遭父䘮<lb/>
哭泣墓側色無憔悴文舉殺之又有母病思食新麥家<lb/>
無乃盜鄰熟麥而進之文舉聞之特賞曰不必来謝但<lb/>
勿盜也盜而不罪者以為動于母哭父而見殺者以其<lb/>
形悲而實否也<hi>秦子</hi>曹操經行麥中令士卒無敗麥犯者<lb/>
<pb n="KR3k0028_WYG_048-10b"/>
死士皆下馬扶麥以行時曹操馬騰入麥中勑主簿議<lb/>
罪主簿對以春秋之義罰不加于至尊曹操曰制法而<lb/>
自犯之何以率下遂㧞劍割髮以置地<hi>魏志</hi>孫權嘗饗蜀<lb/>
使費偉偉停食餅索筆作麥賦恪亦請筆作磨賦咸稱<lb/>
善<hi>吴志</hi>人有中麥毒夢紅裳娘子悲歌有一丸蘆菔火吾<lb/>
宫之句<hi>小說</hi>
　　雜著<lb/>
久旱傷麥秋種未下朕甚憂之<hi>光武詔</hi>
<pb n="KR3k0028_WYG_048-11a"/>
賦咏祖<lb/>
　　五言散句<lb/>
麥天晨氣潤<hi>文選</hi>　　　　　暖風抽細麥<lb/>
麥壠多秀色<hi>王僧逹</hi>　　　　細麥落輕花<hi>杜甫</hi>
青熒陵陂麥　　　　　　野多青青麥<lb/>
山田麥無壠　　　　　　麥黄韵鸝鶊<hi>文椊</hi>
棗下麥青青　　　　　　黄花入麥稀<hi>文粹</hi>
崆峒小麥熟且願休王師<hi>杜甫</hi>
<pb n="KR3k0028_WYG_048-11b"/>
梅殘數㸃雪麥漲一溪雲<hi>介甫</hi>
小輿穿麥去狭徑碍桑田<lb/>
不憂無餅餌已幸有襦裙<hi>子由</hi>
細築塲無隙輕推磨有音<lb/>
㺯田鈎盾裏躬稼麥秋餘<hi>劉原父</hi>
但見古河東蕎麥如鋪雪<lb/>
漫漫喬麥花如雪覆平野<hi>放翁</hi>
　　七言散句<lb/>
<pb n="KR3k0028_WYG_048-12a"/>
麥芒如篲黍如烟<hi>李賀</hi>
麥芒漲天揺青波<hi>栁州</hi>
寒食離家麥熟還<hi>王建</hi>
雪花漫漫麥将熟<hi>放翁</hi>
割盡黄雲稻正青<hi>介甫</hi>
似法隂爻呈六穗或符陽數效三岐<hi>夏英公</hi>
期君正似種宿麥忍饑待食明年麫<hi>子瞻</hi>
使麥長熟人不饑敢告吾君不須赦<hi>石守道</hi>
<pb n="KR3k0028_WYG_048-12b"/>
穿鞋帶笠随麥壠早日炎炎烟燎顔<hi>晁无咎</hi>
蕎花著雨相争秀棗頬迎陽一半丹<hi>孔毅父</hi>
夜来更下西風雪蕎麥稍頭萬玉塵<hi>誠齋</hi>
旅程一見錯歡喜彷彿吾鄉茉莉花<hi>鄭松窓養麥</hi>
吴波亭下繫扁舟輕雨輕寒又麥秋<hi>吴履齋</hi>
麥秋天氣朝朝變蠺月人家處處忙<hi>盧賛元</hi>
　　五言古詩散聫<lb/>
春寒風雨湮蠶麥止半熟耕桑未嘗親有穫敢求足<hi>子由</hi>
<pb n="KR3k0028_WYG_048-13a"/>
青青已滿壠芃芃在伐柯農功欣嗣嵗節物嗟騰波<hi>劉原</hi>
<hi>父</hi>
　　五言律詩散聫<lb/>
天行九五健嵗取十千求洪洞開金仗連蜷按玉虬塵<lb/>
清屬車豹搶宻羽林騶<hi>宋景文</hi>
　　七言古詩<lb/>
大麥乾枯小麥黄婦女行泣夫走藏東至集壁西梁洋<lb/>
問誰腰鎌胡與羌豈無蜀兵三千人部領辛苦江山長<lb/>
<pb n="KR3k0028_WYG_048-13b"/>
安得如鳥有羽翅托身白雲還故鄉<hi>杜甫大麥</hi>
霜林老鴉閑無用畦東拾麥畦西種畦西種得青猗猗<lb/>
畦東已作牛尾稀明年麥熟芒攅槊農夫未食鴉先啄<lb/>
徐行俛仰若自矜鼓翅跳踉上牛角憶昔舜耕厯山鳥<lb/>
為耘如今老鴉種麥更辛勤農夫羅拜鴉飛起勸農使<lb/>
者来行水<hi>東坡鴉種麥</hi>
去年麥不熟挟弹規我肉今年麥上塲處處有殘粟豐<lb/>
年無象何處尋聽取林間快活吟<hi>東坡五禽言</hi>
<pb n="KR3k0028_WYG_048-14a"/>
打麥打麥彭彭魄魄聲在山南應山北五月太陽出東<lb/>
北才離海嶠麥尚青轉到天心麥已熟鶡旦催人夜不<lb/>
眠竹雞喚雨雲如墨大婦腰鎌出小婦具箱逐上壠先<lb/>
捋青下壠已成束田家以苦乃為樂敢惮頭枯面焦黑<lb/>
貴人薦廟已嘗新酒醴雍容㑹所親曲終厭飫勞僮僕<lb/>
豈信田家不入唇盡将精好輸公賦次把升斗求市人<lb/>
麥秋正急又秧禾豐嵗自少㐫年多辛苦可奈何将此<lb/>
打麥詞兼作挿禾歌<hi>張芸叟</hi>
<pb n="KR3k0028_WYG_048-14b"/>
梅花開時我種麥桃李花飛麥叢碧多病經旬不出門<lb/>
東坡已作黄雲色腰鎌刈熟趁晴歸明朝雨来麥沾泥<lb/>
犁田待雨挿晚稻朝出移秧夜食麨<hi>范石湖</hi>
城南城北如鋪雪原頭家家種蕎麥霜時收歛少在家<lb/>
餅餌今冬不憂窄胡麻壓油油更香油新餅美争先嘗<lb/>
獵歸熾火燎雉兔相呼置酒喜欲狂陌上行歌忘惡嵗<lb/>
小婦紅粧穗簮髻詔書寛大與天通逐熟淮南幾誤計<lb/>
<hi>陸放翁刈蕎麥</hi>
<pb n="KR3k0028_WYG_048-15a"/>
苦寒勿怨天雨雪雪来遺我明年麥三月翠浪舞東風<lb/>
四月黄雲蒔南陌坐看比屋騰歡聲已覺有司寛吏責<lb/>
腰鎌丁壮傾閭里拾穗兒童動千百玉塵出磨飛屋梁<lb/>
銀絲入釡須寛湯寒醅發劑炊䴵製新麻壓油寒且香<lb/>
大婦下機廢農織小姑佐庖忘晚粧老翁飽食笑捫腹<lb/>
林下擊壤歌時康<hi>陸放翁田家樂</hi>
大麥半枯自浮沈小麥刺水鋪綠針山邉老農望麥熟<lb/>
出門見水放聲哭去年冷泠七月雨秋苗不收一粒榖<lb/>
<pb n="KR3k0028_WYG_048-15b"/>
只今米價貴如玉并日舉家纔食粥小兒索飯門前啼<lb/>
大兒雖瘦把鋤犁晴時種麥耕荒壠正好下秧無稻種<lb/>
<hi>張于湖</hi>
新榖未升陳榖罄窶人托麥以為命今年種麥如去年<lb/>
去年滿屋今空田吁嗟皇天毋乃戾去年浙右當死嵗<lb/>
湘中死冦淮死兵留得東州僅旒綴只今艱食遽如斯<lb/>
豈是造物有乗除我無一語活四海對之泣下徒沾裾<lb/>
催租官吏如束濕里正打門急復急安得君眼如日長<lb/>
<pb n="KR3k0028_WYG_048-16a"/>
灼破田翁簑與笠<hi>陳篔窓</hi>
　　七言古詩散聫<lb/>
少年食稻不食麥老居潁川稻不足人言小麥勝西川<lb/>
雪花出磨煮成玉冷淘槐葉氷上齒湯餅羊羹火入腹<lb/>
<hi>子由</hi>
場頭雨乾場地白老翁相呼打新麥半歸倉廩半輸公<lb/>
免教縣吏相催廹<hi>張文潜</hi>
　　七言絶句<lb/>
<pb n="KR3k0028_WYG_048-16b"/>
舍西柔桑葉可拈江邉細麥復纎纎人生幾何春已夏<lb/>
不放香醪如蜜甜<hi>少陵</hi>
麥風翻隴潑濃綠花露滴枝粘老紅小立樓頭檢春事<lb/>
一絲暖日墜青蟲<hi>危逢吉</hi>
無邉綠錦織雲機全幅青羅作地衣个是農家真富貴<lb/>
雪花銷盡麥苗肥<hi>誠齋麥田</hi>
黄金割露幾肩歸紫玉炊香一飽肥却喜麥田成晚稻<lb/>
未教水牯卧斜暉<hi>放翁</hi>
<pb n="KR3k0028_WYG_048-17a"/>
　　七言八句<lb/>
貽牟夙昔但聲歌今見郊園樂事多且喜甌窶符善禱<lb/>
未須蘆菔顰<hi>去聲</hi>妖娥霞觴政自誇真一香缽何須問畢<lb/>
羅我欲買牛来學稼不知還許受㕓麽<hi>朱文公</hi>
田家望麥在須臾何啻中流濟一壺黑雨漫天殊未巳<lb/>
黄雲委地不堪扶禽聲快活真成誤鳩婦流離空自呼<lb/>
亦笑此翁長負腹又尋杞菊誑齋盂<hi>方秋崖</hi>
樂府祖<lb/>
<pb n="KR3k0028_WYG_048-17b"/>
　　滿庭芳<lb/>
麥隴如雲清風吹破夜来踈雨纔晴滿川烟草殘照落<lb/>
㣲明縹緲危欄曲檻遥天盡日脚初平青林外㕘差暝<lb/>
靄縈帶逺山横　孤城春已過綠隂是處時有鶯聲問<lb/>
落絮㳺絲畢竟何成信步蒼苔繞徧真堪付閑客閑行<lb/>
㣲吟罷重囘皓首江漢𣺌遺情<hi>葉少藴</hi>
　<lb/>
　全芳備祖後集卷二十一<lb/>
</p>
<p>
</p>
  </div>
<div>
                <head>全芳備祖後集卷二十二</head>
    <p>
<pb n="KR3k0028_WYG_049-1a"/>
欽定四庫全書<lb/>
　全芳備祖後集卷二十二　宋　陳景沂　撰<lb/>
　　農桑部<lb/>
　　　豆<lb/>
事實祖<lb/>
　　碎錄<lb/>
菽者豆之總名<hi>物理志</hi>大豆菽也小豆荅也豆角謂之荚<lb/>
其葉謂之藿<hi>廣雅</hi>萁豆莖也<hi>說文</hi>采菽采菽筐之筥之　七<lb/>
<pb n="KR3k0028_WYG_049-1b"/>
月烹葵及菽　禾麻菽麥<hi>並詩</hi>使有菽粟如水火<hi>孟子</hi>
　　紀要<lb/>
桓公北伐山戎菽編布天下<hi>管子</hi>子路曰傷哉貧也生無<lb/>
以為養子曰啜菽飲水盡其歡斯之謂孝<hi>檀弓</hi>王郎起兵<lb/>
光武自薊東南馳晨夜草舍至蕪蔞亭時天寒烈衆皆<lb/>
饑疲馮異上豆粥明旦帝謂諸将曰昨得公孫豆粥饑<lb/>
寒俱解後帝即位使中黄門賜以<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>寳詔曰倉卒蕪蔞<lb/>
亭豆粥滹沱河麥飯厚意久未報<hi>本紀</hi>楊惲與孫㑹宗曰<lb/>
<pb n="KR3k0028_WYG_049-2a"/>
臣之得罪已三年矣田家作苦嵗時伏臘烹羊炰羔斗酒<lb/>
自勞家本秦也能為秦聲婦趙女也雅善鼓瑟奴婢歌<lb/>
者數人酒後耳熱仰天拊缶而呼嗚嗚其詩曰田彼南<lb/>
山蕪穢不治種一頃豆落而為萁人生行樂耳須富貴<lb/>
何時<hi>本傳</hi>閔仲叔太原人與周黨相友黨每過仲叔共含<lb/>
菽飲水亦無菜茹<hi>東觀漢記</hi>魏陳思王曹植字子建文帝同<lb/>
母弟也丕嘗令七步中作詩不成者行大法應聲成詩<lb/>
曰煮豆作豆羹漉菽以為汁萁在釡下燃豆作釡中泣<lb/>
<pb n="KR3k0028_WYG_049-2b"/>
本是同根生相煎何太急<hi>魏志</hi>劉平嘗為餓賊所刦叩頭<lb/>
曰老母饑少氣力恃平為命願得還飯食母馳来就死<lb/>
涕泣發于肝胆賊即遣去乃摭三斗豆以謝賊<hi>孝子傳</hi>趙<lb/>
達善筭使人取小豆數升播之席上立知其數<hi>方術傳</hi>郭<lb/>
璞至廬江愛主人婢無由而得乃取小豆三升繞主人<lb/>
舍散之主人晨見赤衣人數十圍其家就視則滅甚惡<lb/>
之請璞為卦璞曰君家不宜畜此婢可于東南二十里<lb/>
賣之慎勿争價則此祟可除主人從之<hi>本傳</hi>石崇作萍虀<lb/>
<pb n="KR3k0028_WYG_049-3a"/>
豆粥咄嗟而辦<hi>晉書</hi>石勒諱胡凡有胡名皆改胡餅曰麻<lb/>
餅胡綏曰綏胡豆曰豆<hi>鄴中記</hi>
　　雜著<lb/>
孟秋嘉菽垂枝從英是刈是穫充篚盈筐<hi>張翰豆羹賦</hi>
賦咏祖<lb/>
　　五言散句<lb/>
豆子雨已熟<hi>杜甫</hi>　　　　　宿雨飽豆荚<hi>放翁</hi>
敢辭茅葦漏已喜黍豆髙<hi>少陵</hi>
<pb n="KR3k0028_WYG_049-3b"/>
　　七言散句<lb/>
南山豆苗早荒穢青門瓜地新凍裂<hi>白氏集</hi>
道邉籬落<hi>闕</hi>遮眼白白紅紅扁豆花<hi>誠齋</hi>
碧絲髙壓涎滑蓴脆响平欺辛螫蔊<hi>方秋崖</hi>
　　五言古詩<lb/>
種豆南山下草盛豆苗稀晨興理荒穢帶月荷鋤歸道<lb/>
狭草木長夕露沾我衣衣沾不足惜但使願無違<hi>淵明</hi>
弱年逢家乏老至更長饑菽麥實所羨孰敢慕甘肥惄<lb/>
<pb n="KR3k0028_WYG_049-4a"/>
如思無飯當暑厭寒衣嵗月将欲暮如何辛苦悲常善<lb/>
粥者心深恨䝉袂非嗟来何足吝徒沒空自遺斯濫豈<lb/>
彼志固窮夙所歸餒也已矣夫在昔余多師<hi>淵明</hi>
　　五言古詩散聫<lb/>
相攜行豆田秋花藹霏霏子實不得喫貨市送王畿盡<lb/>
添軍旅用廹此公家威<hi>少陵</hi>
　　七言古詩<lb/>
君不見滹沱流澌車折軸公孫倉皇奉豆粥濕薪破竈<lb/>
<pb n="KR3k0028_WYG_049-4b"/>
自燎衣饑寒頓解劉文叔又不見金谷敲氷草木春帳<lb/>
下烹煎多美人萍虀豆粥不傳法咄嗟而辦石季倫干<lb/>
戈未解身如寄聲色相纒心已醉身心顛倒自不知更<lb/>
識人間有真味豈知江頭千頃雪色蘆茒簷出没晨烟<lb/>
孤地碓舂秔光似玉沙瓶煮豆輭如酥我老此身無著<lb/>
處賣書来問東家住卧聽雞鳴粥熟時蓬頭曵履君家<lb/>
去<hi>東坡豆粥</hi>
　　七言八句<lb/>
<pb n="KR3k0028_WYG_049-5a"/>
翠英中排淺碧珠甘欺崖蜜輭欺酥沙瓶新熟西湖水<lb/>
漆櫑分嘗曉露腴味與櫻桃三友益名因蠶繭一絲絇<lb/>
老夫稼圃方雙學譜入詩中當稼書<hi>誠齋蠶豆</hi>
　　　桑<hi>麻附</hi>
事實祖<lb/>
　　碎錄<lb/>
女桑積桑壓桑山桑<hi>爾雅</hi>遵彼㣲行爰求柔桑<hi>七月</hi>蠶月條<lb/>
桑取彼斧斨以伐逺揚<hi>同上</hi>桑之未落其葉沃若<hi>氓蚩</hi>維桑<lb/>
<pb n="KR3k0028_WYG_049-5b"/>
與梓必恭敬止<hi>小弁</hi>星言夙駕說于桑田<hi>定之方中</hi>無踰我牆<lb/>
無折我樹桑<hi>将仲子</hi>食我桑椹懐我好音<hi>泮/水</hi>桑土既蠶<hi>禹貢</hi>
厥篚檿絲<hi>同上</hi>其亡其亡繫于苞桑<hi>否卦</hi>五畝之宅樹之以<lb/>
桑五十者可以衣帛矣<hi>孟子</hi>季春之月命野虞無伐桑柘<lb/>
鳴鳩拂其羽戴勝降于桑具曲植蘧筐后妃齊戒親東<lb/>
鄉躬桑禁婦女無觀省婦使以勸蠶事蠶事既登分繭<lb/>
稱絲効功以共郊廟之服無有敢惰<hi>月令</hi>古者天子諸侯<lb/>
必有公桑蠶室近川而為之築宫仞有三尺棘牆而外<lb/>
<pb n="KR3k0028_WYG_049-6a"/>
閉之卜夫人世婦之吉者使入蠶室奉種浴于川桑于<lb/>
公桑風戾以食之<hi>注戾燥也蠶性惡濕</hi>歳既單矣世婦奉蠶繭<lb/>
以示于君遂獻繭于夫人<hi>祭義</hi>宅不毛者有里布<hi>注</hi>謂不<lb/>
植桑麻也欲令宅植桑麻則無税賦以勸之不植桑麻<lb/>
之毛者則罰以二十五家之税布<hi>周禮</hi>麻枲麻黂枲實黂<lb/>
子麻母<hi>爾雅</hi>有倉麻有緝麻二種<hi>草木記</hi>仲秋之月天子乃<lb/>
以犬嘗麻先薦寝廟<hi>月令</hi>天子居總章服白玉食麻與犬<lb/>
<hi>同上</hi>蓬生麻中不扶自植<lb/>
<pb n="KR3k0028_WYG_049-6b"/>
　　紀要<lb/>
伊尹生于空桑<hi>列子</hi>晉公子重耳出奔齊桓公妻之将行<lb/>
舅犯等謀于桑下蠶妾在上聞之以告姜氏姜氏殺之<lb/>
謂公子曰子有四方之志其聞者吾殺之矣<hi>左傳</hi>趙宣子<lb/>
田于首山舍于翳桑見靈輒餓曰不食三日矣為攜簞<lb/>
食與肉實諸槖以與之既而與為公介倒㦸以禦公徒<lb/>
而免之問何故曰翳桑之餓人也問其姓名不告而去<lb/>
遂自亡也<hi>同上</hi>晉文公㑹欲伐衛公子鉏仰而笑公問之<lb/>
<pb n="KR3k0028_WYG_049-7a"/>
曰臣之鄰人有送其妻適私家者道見桑婦恱而與言<lb/>
然顧其妻亦有招之者矣臣竊笑此公悟其言引師還<lb/>
未至而有伐其北鄙者<hi>列子</hi>子産開畝植桑鄭人訾謗<hi>韓非</hi>
鄒魯濵洙泗猶有先生之遺風其民頗重桑麻之業<hi>史記</hi>
<hi>貨殖傳</hi>齊帶山環海膏壤千里宜桑麻與千戸侯等<hi>同上</hi>齊<lb/>
宿瘤女東隣採桑之女項有大瘤閔王逰至東都百姓<lb/>
盡觀宿瘤女採桑如故王怪問之對曰受父母教採桑<lb/>
不受教觀王王曰此竒女悦而聘迎之<hi>列女傳</hi>吴公子光<lb/>
<pb n="KR3k0028_WYG_049-7b"/>
伐楚㧞居巢鍾離初楚邉邑卑氏之處女與吴邉邑之<lb/>
女争桑二女家相怒喧兩國楚邉邑長聞之怒而攻吴<lb/>
之邉邑吴王怒遂伐楚兩都<hi>國語</hi>魯秋胡子納妻五日而<lb/>
宦于陳後歸未至家見路旁有美婦方採桑秋胡悦之<lb/>
下車願托桑隂下婦人採桑不顧胡曰力田不如逢年<lb/>
力桑不如見郎今吾有金願與夫人而婦人不受胡乃<lb/>
歸母呼其婦乃向採桑者也數胡之罪而自投于河<hi>列女</hi>
<hi>傳</hi>邯鄲有美女姓秦名羅敷為邑人王仁妻仁後為趙<lb/>
<pb n="KR3k0028_WYG_049-8a"/>
王家令羅敷出採桑于陌趙王登臺見而恱之因飲酒欲<lb/>
奪焉羅敷善弹筝作陌上桑之歌以自明<hi>崔豹古今注</hi>晉大<lb/>
夫使于宋過陳遇採桑之女止而戲曰女為吾歌吾将<lb/>
告女女乃歌曰墓門有棘斧以斯之夫也不良國人知<lb/>
之<hi>晉書</hi>漢魯恭為中牟令雉馴于桑下<hi>後漢書</hi>蔡君仲汝南<lb/>
人至孝王莽亂人相食君仲取桑椹赤黑異器賊問仲<lb/>
仲答曰黑者供母赤者自食賊義之遺鹽二斗<hi>同上</hi>陳留<lb/>
申屠蟠恥無義士遂閉門養志蓬户菜室依大桑樹以<lb/>
<pb n="KR3k0028_WYG_049-8b"/>
為棟梁<hi>漢書</hi>汝南尹昆為隂縣功曹令新到官問曰園中<lb/>
有桑以食蠶何如昆曰非初至所當務<hi>謝承後漢書</hi>蜀先主<lb/>
舍東南角有桑髙丈餘遥望如小車盖先主曰吾必當<lb/>
乗此羽葆車盖叔父曰勿妄言以滅吾門<hi>蜀志</hi>龎士元師<lb/>
事司馬徳操不矜少名衆莫知之徳操蠶月躬採桑後<lb/>
園士元助之因與談世廢興其言如神遂移日忘䬸徳<lb/>
操于是異之<hi>三國志</hi>齊太祖在武進其宅有大桑樹髙三<lb/>
丈横出四枝如車盖太祖年數嵗逰于下從兄謂之曰<lb/>
<pb n="KR3k0028_WYG_049-9a"/>
此桑為汝生也<hi>北史</hi>諸葛公自表後主曰成都有桑八百<lb/>
株薄田十五頃弟子衣食自有餘饒臣死之日不使内<lb/>
有餘帛外有餘財以負陛下<hi>本傳</hi>何秪夢桑生井中趙直<lb/>
占曰桒字四十八君夀不過此矣果然<hi>史</hi>尉遲敬徳賛<lb/>
曰桑䕃未徙而大功立<hi>本傳</hi>李襲譽嘗謂子弟曰吾負郭<lb/>
有田十頃耕之足以食河内千株桑蠶之足以衣吾殁<lb/>
後能勤此無資于人矣<hi>本傳</hi>
　　雜著<lb/>
<pb n="KR3k0028_WYG_049-9b"/>
綠葉興而盈尺崇條蔓而增尋<hi>陸機桑賦</hi>黝之桑柘<hi>文選</hi>土地<lb/>
平曠有良田美池桑竹之属<hi>桃源記</hi>桑麻以衣之<hi>仲舒䇿</hi>
賦咏祖<lb/>
　　五言散句<lb/>
桑柘起寒烟<hi>謝眺</hi>　　　　　蠶眠桑葉稀<hi>王維</hi>
桑麻深雨露<hi>杜甫</hi>　　　　　桑柘綠如雲<hi>太白</hi>
春桑低綠枝　　　　　　桑柘羅平蕪<lb/>
宅邉有桑葉<hi>張籍</hi>
<pb n="KR3k0028_WYG_049-10a"/>
吴地桑葉綠三眠麥正熟<hi>太白</hi>
桑柘葉如雨飛藿共徘徊<hi>少陵</hi>
秦地羅敷女採桑綠水邉<hi>太白</hi>
二月起蠶事伐桑又阻饑<hi>聖俞</hi>
隴上麥頭昻林間桑子落<hi>東坡</hi>
兩淮蠶濕地不復長桑芽<hi>後村</hi>
到底農桑好營營愧此生<hi>履齋</hi>
力勤及黍稷得種麥與麻<hi>少陵</hi>
<pb n="KR3k0028_WYG_049-10b"/>
煖分煨芋火明借緝麻燈<hi>禹錫</hi>
　　七言散句<lb/>
舍西柔桑葉可拈<hi>少陵</hi>
野蠶食葉還成繭<hi>張籍</hi>
一村桑柘一村烟<lb/>
繅成白雪桑重綠<hi>王安石</hi>
自斷此生休問天杜曲幸有桑麻田<hi>少陵</hi>
麥隴雪苗寒剡剡柘林霜葉暮颼颼<hi>唐子西</hi>
<pb n="KR3k0028_WYG_049-11a"/>
桑間棋熟麥齊腰鶯語惺忪野雉驕<hi>張文潜</hi>
隔籬犬吠窺人過滿箔蠺饑待葉歸<lb/>
洲中未種千頭橘宅畔先栽百本桑<hi>張芸叟</hi>
中分邪斷道邉横枝榦雖枯葉尚榮<hi>林君復</hi>
雨足人家挿稻秧蠶桑鄰女採桑忙<hi>李商𨼆</hi>
桑柘村村烟樹濃新秧刺水麥梳風<hi>劉改之</hi>
知是人家蠶事未路傍桑葉小如錢<hi>趙紫芝</hi>
莫道春隨風雨過化工昨夜到桑麻<hi>王潜齋</hi>
<pb n="KR3k0028_WYG_049-11b"/>
轉蕙風吹禊亭竹採桑日照女筐蘩<hi>趙庸齋</hi>
二月人家蠶事早屋頭先辦採桑梯<hi>何小村</hi>
　　五言古詩<lb/>
代耕本非望所業在田桑躬親未曽替寒餒嘗糟糠豈<lb/>
期遇滿腹但願飽粳糧御冬足大布粗絺以應陽正爾<lb/>
不能得哀哉亦何傷人皆盡獲宜拙生失其方理也可<lb/>
奈何且為陶一觴<hi>淵明</hi>
種桑長江邉三年望當採枝條始欲茂忽值山河改柯<lb/>
<pb n="KR3k0028_WYG_049-12a"/>
葉自摧折根株浮滄海春蠶既無食寒衣欲誰待本不<lb/>
植髙原今日復何悔<hi>淵明</hi>
日出東南隅照我秦氏樓秦氏有好女自名為羅敷羅<lb/>
敷喜蠶桑採桑城南隅青絲為籠繩桂枝為籠鈎觀者<lb/>
見羅敷下擔捋髭鬚少年見羅敷脱巾著帩頭耕者忘<lb/>
其耕鋤者忘其鋤使君從南来五馬立踟蹰羅敷年㡬<lb/>
何二十尚未滿十五頗有餘使君謝羅敷寜可共載否<lb/>
羅敷前致辭使君一何愚使君自有婦羅敷自有夫東<lb/>
<pb n="KR3k0028_WYG_049-12b"/>
方千餘騎夫婿居上頭何以識夫壻白馬從驪駒青絲<lb/>
繫馬尾黄金絡馬頭腰中鹿盧劍可直千萬餘十五府<lb/>
小史二十朝大夫三十侍中郎四十專城居為人潔白<lb/>
晳鬑鬑頗有鬚盈盈公相歩冉冉府中趨坐中數千人<lb/>
皆言夫壻殊<hi>羅敷</hi>
洛陽城東路桃李生路傍不知誰家子提籠行採桑纎<lb/>
手折其枝花落何颺颺髙秋八九月白露變為霜終年<lb/>
㑹飄墜安得久馨香何時盛年去懽愛永相忘吾欲竟<lb/>
<pb n="KR3k0028_WYG_049-13a"/>
此曲此曲愁人腸歸来酌美酒挟瑟上髙堂<hi>後漢宋子侯</hi>
野外罕人事窮巷寡輪鞅白日掩荆扉虚室絶塵想時<lb/>
復墟曲中披草共来往相見無雜言但道桑麻長桑麻<lb/>
日已長土物日已廣常恐霜霰至零落同草莽<hi>淵明</hi>
㳺女湘綺衣春還務蠶作五馬似花飛青絲結金絡不<lb/>
知誰家子調笑来相謔妾本秦羅敷玉顔艶名都絲條<lb/>
映素手採桑向城隅使君且不顧况復論秋胡寒蛩愛<lb/>
碧草鳴鳳栖青梧託心自有處但怪傍人愚徒勞白日<lb/>
<pb n="KR3k0028_WYG_049-13b"/>
暮髙駕空躊躇<hi>李白陌上桑</hi>
出自薊北門遥望湖池桑枝枝自相值葉葉自相當春<lb/>
色映空来先發院邉梅寄語採桑伴訝今春日短枝髙<lb/>
扳不及葉細籠難滿<hi>梁簡文帝</hi>
桑女不勝愁結束下青樓逐伴向前路相攜南陌頭蠶<lb/>
饑日已暝詎為使君留<hi>梁劉遜</hi>
賤妾愚不堪採桑渭城南帶減連枝瘦髮亂鳳皇篸無<lb/>
由報君信流涕餉春蠶<lb/>
<pb n="KR3k0028_WYG_049-14a"/>
今日開和景處處動春心桂筐須葉滿息倦重枝隂<hi>梁王</hi>
<hi>臺卿</hi>
溪橋接桑畦鈎籠曉羣過今朝去何早向晚蠶恐餓<hi>王文</hi>
<hi>公</hi>
　　五言絶句<lb/>
向曉攜籠去桑村路隔淮何如鬪百草歸取鳳皇釵<hi>鄭谷</hi>
地僻柴桑古人亡松菊存不如彭澤吏歸去有田園<hi>毛達可</hi>
　　七言古詩<lb/>
<pb n="KR3k0028_WYG_049-14b"/>
朱城璧月啓朱扉青樓含照本暉暉逺映陌上春桑葉<lb/>
斜入秦家緗綺衣羅敷粉粧能佳麗鏡前新梳倭墮髻<lb/>
圎籠裊裊挂青絲鐡鈎冉冉勝丹桂蠶饑日晚暫生愁<lb/>
忽逢使君南陌頭五馬停騎遣借問雙臉含嬌特好羞<lb/>
妾壻府中經小吏郎今来往專城裏欲識東方千騎歸<lb/>
藹藹日暮紅塵起<hi>陳徐伯</hi>
晴采桑雨采桑田頭陌上家家忙去年養蠶十分熟蠶<lb/>
娘只著麻衣裳<hi>鄭菊山</hi>
<pb n="KR3k0028_WYG_049-15a"/>
　　七言絶句<lb/>
夹岸瀕河種穉桑春風吹出萬條長船行老眼渾多忘<lb/>
喚作西湖挿拒霜<hi>誠齋</hi>
樂事新年憶錦城城南麻市試春行如今老病茅簷底<lb/>
卧聽兒童嚇雀聲<hi>放翁聞隣村守麻</hi>
樂府祖<lb/>
　　憶秦娥<lb/>
著春衫玉鞭鞭馬南城南南城南柔桑輭草留住金銜<lb/>
<pb n="KR3k0028_WYG_049-15b"/>
　粉娥采葉供新蠶蠶饑略許攜纎纎攜纎纎湔裙淇<lb/>
上更待初三<hi>賀方回</hi>
　　錦纒道<lb/>
雨過園林觸處落紅凝綠正桑葉齊如沃嬌羞只恐人<lb/>
偷看背立牆隂慢展纎纎玉　聽鳩啼幾聲耳邉相促<lb/>
念蠶饑四眠初熟勸路傍立馬莫踟躇是那裏唱道秋<lb/>
胡曲<lb/>
　全芳備祖後集卷二十二<lb/>
</p>
<p>
</p>
  </div>
<div>
                <head>全芳備祖後集卷二十三</head>
    <p>
<pb n="KR3k0028_WYG_050-1a"/>
欽定四庫全書<lb/>
　全芳備祖後集卷二十三　宋　陳景沂　撰<lb/>
　　蔬部<lb/>
　　　笋<lb/>
事實祖<lb/>
　　碎錄<lb/>
笋一名竹萌一名篛竹一名笞一名□一名竹胎一名<lb/>
竹芽一名茁一名初篁<hi>笋譜</hi>穉龍籜龍玉版錦䙀兒皆笋<lb/>
<pb n="KR3k0028_WYG_050-1b"/>
名也<hi>竹譜</hi>鄠杜竹林號為陸海<hi>漢書</hi>
　　紀要<lb/>
尹吉甫作韓奕詩以美宣王能錫諸侯其三章云韓侯<lb/>
出祖顯父餞之清酒百壺其<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>惟何維笋及蒲<hi>詩</hi>孟宗<lb/>
性至孝母卒冬節将至宗乃入林哀泣笋為之生得以<lb/>
供祭<hi>本傳</hi>晉劉殷年九嵗為曾祖母冬思笋殷泣而獲供饋<lb/>
<hi>本傳</hi>宋沈道慶𨼆居武康人有㧞屋後笋令人止之曰惜<lb/>
此笋欲成林更有佳者相與乃令人買大笋送與之盗<lb/>
<pb n="KR3k0028_WYG_050-2a"/>
者慚不取置其門内而還<hi>本傳</hi>何隨人有盗其園笋隨見<lb/>
挈屐而歸恐盗者見也<hi>華陽國志</hi>范元琰家有竹園每見人<lb/>
盗笋苦於過溝元琰伐樹為橋與盗者遇盗者感琰情<lb/>
而息意不盗<hi>本傳</hi>漢人有適吴吴人設笋問是何物曰竹<lb/>
也歸煮其牀簀而不熟乃謂其妻曰吴人轣轆欺我如<lb/>
此<hi>笑林</hi>唐夏侯彪之上新繁令問里胥曰笋一莖幾錢曰<lb/>
一錢五莖取十千置五萬莖謂之曰吾未要且寄林中<lb/>
養之至秋竹成一竿千文遂成五千萬貪猥不道皆此<lb/>
<pb n="KR3k0028_WYG_050-2b"/>
類<hi>本傳</hi>孟氏有蜀時翰林學士徐光溥劉侍郎義叟分直<lb/>
忽覩庭中笋迸出徐因題之劉性多譏誚徐託土本是<lb/>
蜀人詩成二人從此不睦<hi>廣政錄</hi>蘇東坡云文與可嘗令<lb/>
余作篔簹谷詩予詩云漢川修竹賤如蓬斤斧何曾赦<lb/>
籜龍料得清貧饞太守渭川千畝在胷中與可是日與<lb/>
其妻㳺谷中燒笋晚食發函得詩失笑噴飯滿案<hi>篔簹谷記</hi>
東坡嘗邀劉器之同㕘玉版和尚器之每倦山行閴𠫭<lb/>
玉版欣然從之至景亷寺燒笋而食器之覺笋味勝問<lb/>
<pb n="KR3k0028_WYG_050-3a"/>
何名也東坡曰名玉版也此老師善説法要能令君得<lb/>
禪悦之味于是器之乃悟其戯為之大笑<hi>冷齋夜話</hi>
　　雜著<lb/>
麻油薑皆殺笋毒凡食笋之要譬若治藥修煉得法則<lb/>
益人反是則損採笋之法可避露日出後掘深土取之<lb/>
半折取鞭根旋得投宻竹器中以油單覆之勿令見風<lb/>
風吹旋堅以巾帉拭土又不宜見水含殻沸湯瀹之煮<lb/>
宜久生必損人苦笋最宜久甘笋出湯後去殻澄煮笋<lb/>
<pb n="KR3k0028_WYG_050-3b"/>
汁為羹茹味全嘉美不然蒸最美味全<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>灰中煨後入<lb/>
五味尤佳採笋一日曰篤二日曰箊見風則堅入水則<lb/>
硬脱殻煮則失味生著刄則失柔採而停久非鮮也盛<lb/>
而苦風非藏也採之脱殻非治也净之入水非洗也蒸<lb/>
煮不久非食也如此然後可與語食笋矣此外不足筭<lb/>
也<hi>僧賛寕笋譜</hi>僧賛寜為笋譜甚詳其掎摭古人詩咏自梁<lb/>
元帝至唐楊師道皆詩中言及笋者非專為題咏也惟<lb/>
孟蜀時徐光溥等二人詩句乃在笋譜退之和侯恊律<lb/>
<pb n="KR3k0028_WYG_050-4a"/>
二十六韻獨不見收何耶<hi>麈史</hi>
賦咏祖<lb/>
　　五言散句<lb/>
岸笋開新籜<hi>李白</hi>　　　　　綠垂風折笋<hi>少陵</hi>
春笋滿林生<hi>杜甫</hi>　　　　　年年饌籜龍<hi>晦翁</hi>
穉子脱錦棚駢頭香玉滑<lb/>
破臘初挑箘誇新欲比瓊<hi>聖俞</hi>
寳地琉璃折紫苞琅玕踴<hi>元稹</hi>
<pb n="KR3k0028_WYG_050-4b"/>
　　七言散句<lb/>
更容一夜抽千尺别却池園數寸苔<hi>長吉</hi>
無情有恨何人見露壓霜催千萬枝<lb/>
池上龍蛇驚蟄起軍中矛㦸曉營看<hi>劉原父</hi>
笋便落林猶勝肉蕨纔出土更饒油<hi>楊誠齋</hi>
便令剝錦煮金玉甘脆不道簞瓢空<hi>聖俞</hi>
鄰里亦知偏愛竹春来相與護龍雛<hi>東坡</hi>
　　五言古詩<lb/>
<pb n="KR3k0028_WYG_050-5a"/>
此州乃竹鄉春笋滿山谷山夫折盈把抱来早市鬻物<lb/>
以多為賤雙錢昜一束置之炊甑中與飯同時熟紫籜<lb/>
拆故錦素肌擘新玉每日遂加餐經時不思肉久為東<lb/>
洛客此味常不足日食勿踟蹰南風吹作竹<hi>香山</hi>
洛下花竹笋花時壓畦菜一束酬千金掉頭不肯賣我<lb/>
来白下聚此族富庖宰蠒栗戴地翻觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>觸牆壊<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
入中厨如償食竹債甘葅和菌甘辛膳腝薑芥烹鵞雜<lb/>
肢掌炮鱉亂裙介小兒哇不美䑕壊有餘嘬可貴生於<lb/>
<pb n="KR3k0028_WYG_050-5b"/>
少古来食共噫尚想髙将軍五溪無人采<hi>山谷四首</hi>
北饌厭羊酪南庖豐笋菜自北初落南幾為兒所賣習<lb/>
知價亷平百態事烹宰鹽晞胎腊瘦蜜漬爽味壊就根<lb/>
煨茁美豈念炮烙債咀吞千畝餘胸次不蠆芥二妙吾<lb/>
能詩才名動江介論詩多佳句膾炙甘我嘬思君因養<lb/>
竹萬籟聽秋噫從此繕藩籬下令禁魚采<lb/>
韭黄照春盤菰白媚春菜為此蒼竹苗市上三時賣江<lb/>
南家家竹剪伐誰主宰半以苦見疎不言甘易壊筠陂<lb/>
<pb n="KR3k0028_WYG_050-6a"/>
雕龍睡未索兒孫債獺膽能分杯虎魄好拾芥此物于<lb/>
食餚如客得儐介思入帝鼎烹忍遭饑涎嘬懶牀供翰<lb/>
墨砧杵風號噫每下嘆枯枝焚如落樵采<lb/>
人笑庾郎貧滿腹飯寒菜春盤食指動笋茁入市賣回<lb/>
首萬錢厨不羡廊廟宰民生暫神竒胞臇伐蛀壊忍持<lb/>
芭蕉身多負牛羊債籜龍不稱寃易致等拾芥蕭蕭烟<lb/>
雨姿壮士持戈介駢頭沸鼎烹可口垂涎嘬霜叢負後<lb/>
彫玉食香餘噫續詩無全功葑菲倘可采<lb/>
<pb n="KR3k0028_WYG_050-6b"/>
飽食有殘肉饑食無餘菜紛然生喜怒似被狙公賣邇<lb/>
来誰獨覺凜凜白下<hi>太和古白下</hi>宰一飯在僧家至樂甘不<lb/>
壊多生味蠧簡食笋乃餘債蕭然映樽俎未肯雜菘芥<lb/>
君看霜雪姿童穉已耿介何為遭暴横三嗅不忍嘬朝<lb/>
来忽解籜勢迫風雷噫尚可餉三閭飯筒纒五采<hi>東坡次韻</hi>
久客厭北饌枵然思南烹故人知我意千里寄竹萌駢<lb/>
頭玉嬰兒一一脫錦䙀庖人應未識旅人眼先明我家<lb/>
拆厨膳彘肉芼蕪菁送與江南客燒煮配香粳<hi>東坡送笋與公</hi>
<pb n="KR3k0028_WYG_050-7a"/>
<hi>擇</hi>
竹君家多材楚楚皆席珍成竹著錦袍玉色映市人惠<lb/>
然集吾宇老眼簷光新麴生亦稱賀共慰藜藿貧不待<lb/>
月與影一人亦相親可憐管城子頭秃事苦辛按譜雖<lb/>
同宗聞道隔幾塵詩成聊使寫一笑驚比隣<hi>陳簡齋</hi>
　　五言古詩散聫<lb/>
竹林吾最惜新笋好看守方籜包龍兒攅迸溢林藪吾<lb/>
眼恨不見心腸痛如搊宅錢都未還債利日月厚籜龍<lb/>
<pb n="KR3k0028_WYG_050-7b"/>
正稱寃莫殺入汝口丁寜囑託汝汝活籜龍否<hi>盧仝寄男抱孫</hi>
此君耐嵗寒小友極風味相思如調饑熟可當饔餼<hi>王右</hi>
<hi>丞</hi>
久約燒林笋何年㑹勝園久嘗新氣味每厭供盤餐漸<lb/>
痛烟犀老方憐露錦繁<hi>穆伯長</hi>
園客自偷賣主人那能知徒令養新笋旋抽五六枝<hi>張无</hi>
<hi>盡</hi>
兒童纔丱角兵衛忽森㦸十日不汝見尋丈出咫尺<hi>陳止</hi>
<pb n="KR3k0028_WYG_050-8a"/>
<hi>齋</hi>
　　五言絶句<lb/>
修修江上林白日暗風雨下有萬玉蚪三冬卧寒士<hi>晦翁</hi>
南山春笋多萬里行枯腊不落盤餐中今知綠如簀<hi>晦翁</hi>
　　五言八句<lb/>
叢林真百丈法嗣有横枝不怕石頭落同㕘玉版師聊<lb/>
憑栢樹子與問籜龍兒瓦礫猶能說此君那不知<hi>東坡</hi>
　　五言排律<lb/>
<pb n="KR3k0028_WYG_050-8b"/>
竹亭人不到新笋滿前軒乍出真堪賞初多未覺煩成<lb/>
行齊婢僕環立比兒孫驗長常攜手愁乾屢側盆對吟<lb/>
忘膳飲偶坐變朝昏滯雨膏腴濕驕陽氣候温得時方<lb/>
張王挟勢欲騰騫見角牛羊没看皮虎豹存攅生猶有<lb/>
隙散布忽無垠詎可持籌筭誰能以理言縱横公占地<lb/>
羅列暗連根狂劇時穿壁羣强幾觸籓深潜如避逐逺<lb/>
去若追奔始訝妨人路還驚入藥園萌芽防寖大覆載<lb/>
莫偏恩已覆侵危砌非徒出短垣身寜虞瓦礫計擬揜<lb/>
<pb n="KR3k0028_WYG_050-9a"/>
蘭蓀直歎髙無數庸知上幾畨短長終不較先後竟誰<lb/>
論外恨包藏宻中仍節目繁暫須移步履要取助盤餐<lb/>
穰欀疑翻地森森競塞門戈矛頭戢戢蛇虺首掀掀婦<lb/>
懦咨料理兒痴謁盡髠侯生来慰意詩句讀驚魂屬和<lb/>
才将竭呻吟至欲暾<hi>韓文公和侯恊律食笋</hi>
　　七言古詩<lb/>
藜藿盤中忽眼明駢頭脱襁白玉嬰極知耿介種性别<lb/>
苦節乃與生俱生我見魏徴殊媚嫵約束兒童勿多取<lb/>
<pb n="KR3k0028_WYG_050-9b"/>
人才自古要養成放使干霄戰風雨<hi>放翁苦笋</hi>
江西猫笋未出尖雪中土膏養新甜先生别得煮簀法<lb/>
叮嚀勿用醯與鹽岩下清泉須旋汲熬出霜汗生蜜汁<lb/>
寒牙嚼作氷片聲餘瀝仍和月光吸菘羔楮雞浪得名<lb/>
不如来𠫭玉版僧醉裏何須酒解酲此羹一枕爽然醒<lb/>
大都煮菜皆如此淡處當知有味真先生此法未要傳<lb/>
為公作經藏名山<hi>誠齋笋經</hi>
髙人愛笋如愛玉忍口不餐要添竹云何又遣此輩来<lb/>
<pb n="KR3k0028_WYG_050-10a"/>
昏花兩眼為渠開販夫束縛向市賣外强中乾美安在<lb/>
錦紋猶帶落花泥不論燒煮兩皆竒豬肝累人真可怍<lb/>
以此累公終不惡<hi>誠齋</hi>
金陵竹笋硬如石石猶有髓笋不及<hi>闕</hi>　市裏笋如酥<lb/>
笋味清絶酥不如帶雨斸来和籜煮中含柘漿新甘露<lb/>
可虀可膾最可羹繞齒䔩䔩氷雪聲不須呪笋莫成竹<lb/>
頓頓食笋莫食肉<hi>誠齋煮笋</hi>
食蕨食臂莫食拳食笋食梢莫食根何曾萬錢方下箸<lb/>
<pb n="KR3k0028_WYG_050-10b"/>
先生把菜亦飽去嶺南風物似江南笋如束薪蕨作籃<lb/>
先生食籍知幾卷千巖萬壑皆厨傳<hi>誠齋</hi>
使君喜食笋脯味全勝肉秘法不肯傳閉門課私僕君<lb/>
不見金谷饌客本萍虀豪世藉此真成痴但令長鬚日<lb/>
致饋不敢求君帳下兒<hi>張于湖謝南軒</hi>
笋脯登吾盤可使食無肉鮭腥避三舍棕栮乃從僕書<lb/>
生長有十甕虀却笑虎頭肉相痴得君新法也大竒且<lb/>
復從遊錦䙀兒<hi>于湖謝笋脯方</hi>
<pb n="KR3k0028_WYG_050-11a"/>
齋厨日蕭條晚食以當肉公来共蔬盤留詩輙更僕平<lb/>
生懲沸仍吹虀欲了官事渠能癡何時竞作淮南歸擊<lb/>
鮮較獵從廬兒<hi>再和答</hi>
　　七言古詩散聫<lb/>
天與嵗寒終崛强澤分淇澳轉敷榮狂鞭已逐草侵徑<lb/>
疎影長隨月到楹<hi>子由</hi>
偶然雷雨一尺深知有南園衆君子從地踊出似人長<lb/>
一一便有凌雲氣<lb/>
<pb n="KR3k0028_WYG_050-11b"/>
龍孫春吐一尺芽紫錦包玉離泥沙金刀璀璨截嫩節<lb/>
銅錢不與大梁賖<hi>劉原父</hi>
　　七言絶句<lb/>
嫩籜香苞初出林於陵論價重千金皇都陸海應無數<lb/>
忽剪凌雲一寸心<hi>義山</hi>
昨夜春霞迸蘚根亂披烟籜出柴門穉川龍過應回首<lb/>
認得青青幾代孫<lb/>
南園初笋味勝肉籜龍稱寃莫採錄煩君更致蒼玉束<lb/>
<pb n="KR3k0028_WYG_050-12a"/>
明日風雨吹成竹<hi>山谷喫苦笋</hi>
長沙一月煨鞭笋鸚鵡洲前人未知走送相公助湯餅<lb/>
猫頭突兀想穿籬<hi>山谷猫頭笋</hi>
徐徐出土非人種枝葉難投日月壺為是姻縁生此地<lb/>
從来長養譬如無<hi>徐光溥</hi>
迸出斑犀數十株更添幽景向蓬壺未成似有凌雲勢<lb/>
用作丹梯得也無<hi>劉羲叟</hi>
數里春畦獨自尋迸犀抽錦亂森森田文死去賔朋散<lb/>
<pb n="KR3k0028_WYG_050-12b"/>
抛擲三千玳瑁簮<hi>王元之</hi>
一雷驚起籜龍兒戢戢滿山人未知急喚蒼頭斸烟雨<lb/>
明朝吹作碧𠫭差<hi>朱韋齋</hi>
梅雨㝠㝠想已齊連雲篁竹暗蠻溪短萌解籜登雕俎<lb/>
錯落黄金騕裊蹄<hi>朱韋齋篁竹竹惟建上有之</hi>
長江縈繞地膏腴風氣相連不甚殊自是苦根分彼此<lb/>
致令苦笋勝宜都<hi>張无盡</hi>
　　七言八句<lb/>
<pb n="KR3k0028_WYG_050-13a"/>
竹祖龍孫渭上居供儂樽俎半年餘斑衣戱綵春無價<lb/>
玉版談禅佛不如苦怨平生食無肉何如陋巷飯斯疏<lb/>
不須庾韭元修菜喫到憎時始憶渠<hi>楊誠齋月都下食笋自十  至四月</hi>
炮鳳烹龍世浪傳猩脣熊掌我無縁但逢笋蕨杯盤日<lb/>
便是山林富貴天穉子玉膚新脱錦小兒紫臂未開拳<lb/>
只嫌嶺外無珍饌一味香蔬不直錢<hi>誠齋</hi>
此君乃有寜馨兒犀角豐盈玉不如老去烟姿元聳壑<lb/>
生来風骨已專車詩腸慣識猫頭笋食指寜知熊掌魚<lb/>
<pb n="KR3k0028_WYG_050-13b"/>
莫遣匆匆萬竿綠一春心事正關渠<hi>方秋崖猫笋</hi>
樂府祖<lb/>
　　玉樓春<lb/>
錦籜㕘差朱檻曲露濯文犀和粉綠朱容濃翠伴桃紅<lb/>
已許纎枝留鳳宿　嫩似春荑明似玉一寸芳心誰管<lb/>
束勸君速喫莫踟蹰看被南風吹作竹<hi>錢僖公</hi>
　　　蕨菜<hi>薇附</hi>
事實祖<lb/>
<pb n="KR3k0028_WYG_050-14a"/>
　　碎錄<lb/>
根如紫草多生山間人作茹食之四皓食之而夀夷齊<lb/>
食之而死固非良物<hi>本草</hi>陟彼南山言采其蕨<hi>詩</hi>采薇采<lb/>
薇<hi>並詩</hi>
　　紀要<lb/>
伯夷叔齊不食周粟餓于首陽採薇而食之<hi>杜詩注</hi>晉齊<lb/>
王冏秉政張翰謂顧榮曰天下紛紛未已吾本山林人<lb/>
無望于時久矣宜採南山蕨飲三江水<hi>晉書</hi>
<pb n="KR3k0028_WYG_050-14b"/>
賦咏祖<lb/>
　　五言散句<lb/>
採薇南山岑<hi>張九齡</hi>　　　　山中疾採蕨<hi>少陵</hi>
石暄蕨芽紫　　　　　　初拳幾枝蕨<hi>太白</hi>
争復茹藜蕨<hi>韓愈</hi>　　　　　饑提採蕨筐<hi>香山</hi>
野蕨漸紫色　　　　　　饑食西山蕨<lb/>
秋風吹几杖不厭此山薇<lb/>
石間採蕨女鬻菜輸官曹<lb/>
<pb n="KR3k0028_WYG_050-15a"/>
　　七言散句<lb/>
今日東湖採蕨薇<hi>少陵</hi>
蕨芽已作小兒拳<hi>白氏集</hi>
山童新採蕨芽肥<hi>放翁</hi>
　　五言古詩<lb/>
西山采蕨人蓬首尚傾國懐哉逺莫致引脛勢已塞傾<lb/>
筐忽墮前此意豈易得良遇不可遲枯笻有餘力<hi>朱文公</hi>
　　七言八句<lb/>
<pb n="KR3k0028_WYG_050-15b"/>
真人宫府未因縁且向龍山作散仙春入燒痕催採蕨<lb/>
雨翻泥壠憶歸田蔬腸我苦枵蝉腹詩格君如擎鶻拳<lb/>
筯下萬錢謀更鄙諸君飽死大官羶<hi>秋崖二首</hi>
野燒初肥紫玉圎桔松瀑布煮春烟偃王妙處元無骨<lb/>
鈎弋生来已作拳早韭不堪同嗅味秋蓴雖滑滯腥涎<lb/>
食經豈為吾曺設弱脚寒中恐未然<lb/>
　<lb/>
　全芳備祖後集卷二十三<lb/>
</p>
<p>
</p>
  </div>
<div>
                <head>全芳備祖後集卷二十四</head>
    <p>
<pb n="KR3k0028_WYG_051-1a"/>
欽定四庫全書<lb/>
　全芳備祖後集卷二十四　宋　陳景沂　撰<lb/>
　　蔬部<lb/>
　　　枸把<lb/>
事實祖<lb/>
　　碎錄<lb/>
一名把根一名地骨一名枸忌一名地輔一名仙人杖<lb/>
<hi>本草</hi>把一名枸檵今枸把也詩四牡云集于苞把春生作<lb/>
<pb n="KR3k0028_WYG_051-1b"/>
羮茹子秋熟正赤莖葉及子服之輕身益夀<hi>本草</hi>枸把千<lb/>
嵗其形如犬<hi>道書</hi>甘菊有兩種一種莖紫氣香而味甘葉<lb/>
可作羹食者為真一種青莖而大作蒿氣味苦不堪食<lb/>
　　紀要<lb/>
朱孺子㓜事道士王元正居大若岩一日汲于溪見一<lb/>
花犬逐之入于枸把叢下掘之根形如二犬烹而食之<lb/>
忽覺身輕飛于峯上<hi>續仙傳</hi>
　　雜著<lb/>
<pb n="KR3k0028_WYG_051-2a"/>
天隨宅荒少牆屋多隙地著圗書所前後皆植以把菊<lb/>
卷苗恣肥得以採擷供左右杯案及夏五月枝葉老硬<lb/>
氣味苦澁旦暮猶責兒童輩掇拾不已人或歎曰千乗<lb/>
之邑非無好事之家日欲擊鮮為具以飽君者多矣君<lb/>
獨閉關不出率空腸貯古聖賢道徳言語何自苦如此<lb/>
天隨生笑曰我幾年来忍饑誦經豈不知屠沽兒有酒<lb/>
食耶退而作把菊賦以自廣云　惟把與菊偕寒互綠<lb/>
或頴或苕烟披雨沭我衣敗綈我飯脱粟羞慚齒牙茍<lb/>
<pb n="KR3k0028_WYG_051-2b"/>
且粱肉蔓延駢羅其生實多爾把未棘爾菊未莎其如<lb/>
予何其如予何<hi>天隨把菊賦</hi>天隨生自言常食把菊及夏五<lb/>
月枝葉老硬氣味苦澁猶食不已因作賦以自廣始余<lb/>
疑之以為士不遇窮約可也至于饑餓嚼囓草木則過<lb/>
矣而予仕宦十有九年家日益貧衣食之奉始不如昔<lb/>
者及移守膠西意且一飽而齋厨索然不堪其憂日與<lb/>
通守劉君循古城廢圃求把菊食之捫腹而笑然後知<lb/>
天隨之言可信不謬作後把菊賦以自嘲且解之云吁<lb/>
<pb n="KR3k0028_WYG_051-3a"/>
嗟先生誰使汝坐堂上稱太守前賔客之造請後掾属<lb/>
之趨走朝衙達午夕坐過酉曾杯酒之不設攬草木以<lb/>
誑口對案嚬蹙舉箸咽嘔昔隂将軍設麥飯與葱葉井<lb/>
丹推去而不齅<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>先生之眷眷豈故山之無有先生欣<lb/>
然而笑曰人生一世如屈伸肘何者為貧何者為富何<lb/>
者為豐何者為陋或糠覈而瓠肥或粱肉而黑瘦何侯<lb/>
方丈庾郎三韭較豐約于夢寐卒同歸于一朽吾方以<lb/>
把為梁以菊為糗春食苗夏食葉秋食花實而冬食根<lb/>
<pb n="KR3k0028_WYG_051-3b"/>
尚庻幾乎河西南陽之夀<hi>東坡後把菊賦</hi>張子為江陵之數月<lb/>
時方仲春草木敷榮經行郡圃意有所欣爰命採掇付<lb/>
之庖人汲清泉以細烹屏五味而不親甘脆可口蔚其<lb/>
芬馨盖日為之加飯而他物不足以前陳客有問者曰<lb/>
異哉先生之嗜此也昔蘇子之在膠西值黨禁之方興<lb/>
歎齋厨之蕭條乃覽乎草木之英今先生當無事之時<lb/>
據方伯之位掾吏奔走頥指如意廣厦延賞毬場享士<lb/>
清酒百壺鼎臑俎胾宰夫奏刀各獻其技顧何求而弗<lb/>
<pb n="KR3k0028_WYG_051-4a"/>
獲雖醉飽其何忌而乃樂從夫野叟之餐豈亦不取乎<lb/>
葑菲不然得毋近于矯激有同乎脫粟布被者乎張子<lb/>
應之曰天壤之間孰為至味厚或腊毒淡乃其至猩唇<lb/>
豹貽徒取詭異山鮮海錯紛紏莫計苟滋味之或偏在<lb/>
臓腑而成贅惟把與菊㣲勁不苦滑甘靡滯非若他蔬<lb/>
善嘔走水既暸目而安神復沃煩而滌穢騐南陽於西<lb/>
河又頽齡之可制此其為功曷可殫紀况於膏粱之習<lb/>
貧賤則廢雋永之求不得則恚兹隨寓之必有雖約居<lb/>
<pb n="KR3k0028_WYG_051-4b"/>
而足恃殆将與之終身又可貽夫同志子獨不見吾納<lb/>
湖之隂乎雪銷肥壤茸其葳蕤與子婆娑薄言掇之石<lb/>
銚瓦盆啜汁啜虀髙論唐虞咏歌詩書嗟乎㣲斯物孰<lb/>
同先生之歸於是相属而歌殆日昃以忘饑<hi>張南軒續杞菊賦</hi>
賦咏祖<lb/>
　　五言散句<lb/>
新芽摘把叢<hi>東坡</hi>
腹飽仙人杖心存姹女丹<hi>曾文昭</hi>
<pb n="KR3k0028_WYG_051-5a"/>
味豈同金菊香宜配綠葵<hi>杜甫</hi>
　　七言散句<lb/>
不知靈性根成狗<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>得時聞夜吠聲<hi>李白</hi>
簷前甘菊移来晚細蕋重陽不堪摘<hi>杜甫</hi>
　　五言古詩<lb/>
深根鎖泉甃髙葉架雲空不與凡木並自将仙盖同影<lb/>
疎千㸃月聲細萬條風送子鄰溝外飄香客位中花杯<lb/>
承此飲椿夀迥無窮<hi>孟東野</hi>
<pb n="KR3k0028_WYG_051-5b"/>
神藥不自閟羅生滿山澤日有牛羊憂嵗多野火厄越<lb/>
俗不好事過眼等莎棘寳荑春自長絳珠爛莫摘短籬<lb/>
護新垣紫笋生卧節根莖與花實收拾無棄物大将𤣥<lb/>
吾鬚小則餉我客似聞朱明洞中有千嵗質靈尨或夜<lb/>
吠可見不見索仙人倘許我借杖扶衰疾<hi>東坡</hi>
江臯春氣足佳把蕃新苗老枿飽霜露餘滋發柯條神<lb/>
農不吾欺誇譽何忉忉堅筋及奔馬瑩目察秋毫<hi>張文潜</hi>
仙苗夀日月佛芥承露雨誰為萬年計乞此一抔土扶<lb/>
<pb n="KR3k0028_WYG_051-6a"/>
疎一翠盖磊落綴丹乳去家尚不食出家安用許政恐<lb/>
落人間采剝四時苦養成九節杯持獻西王母<hi>山谷顯聖寺杞</hi>
越山春始寒霜菊晚逾好朝来出細蕊稍覺芳嵗老孤<lb/>
根䕃長松獨秀無衆草晨光雖照耀秋雨半催倒先生<lb/>
卧不出黄葉紛可掃無人送酒壺空腸嚼珠寳香風入<lb/>
牙頬楚蝶發天藻新荑蔚已滿宿根寒不槁揚揚㺯芳<lb/>
蝶生死何足道頗訝昌黎公恨爾生不早<hi>東坡甘菊</hi>
　　五言古詩散聮<lb/>
<pb n="KR3k0028_WYG_051-6b"/>
野岸競多把小實霜且丹繫舟聊以掇粲粲忽盈盤助<lb/>
吾嬴齒頬豈必採琅玕<hi>聖俞</hi>
周黨過仲叔菽水無菜茹我盤有枸把與子同一筯<hi>宋待</hi>
<hi>制</hi>
　　七言古詩<lb/>
菊芽伏土糝青粟把笋傍根埋紫玉雷聲一夜雨一朝<lb/>
森然奔出如蕨苗先生饑腸詩作梗小摘珍芳汲水井<lb/>
風爐蟹眼候松聲罩籬親撈㣲蒂生爛炊雕胡淅青精<lb/>
<pb n="KR3k0028_WYG_051-7a"/>
芼以天隨寒綠萌饑時作虀仍作羹飽㧞龍鳳同庖烹<lb/>
大官蒸羊壓花片宰夫胹蹯削瓊輭豹胎熬出禍胎来<lb/>
貴人有眼何曾見天隨尚有愁作魔枸把作棘菊作莎<lb/>
君不見黄金錢照紅玉豆秋髙更覺風味多先生釀金<lb/>
煉紅玉自莎自棘如予何金空玉盡苗復出喫苗喫花<lb/>
并喫實天隨白眼屠沽兒不道有人頭上立<hi>誠齋</hi>
　　七言八句<lb/>
僧房藥樹依寒井井有香泉樹有靈翠黛葉生籠石甃<lb/>
<pb n="KR3k0028_WYG_051-7b"/>
殷紅子熟照銅瓶枝繁本是仙人杖根老新成瑞犬形<lb/>
上品功能甘露味還知一勺可延齡<hi>劉夢得</hi>
芬花松莟餞春忙夜吠仙苗喜晚嘗味飽土膏甘復脆<lb/>
氣含風露咽猶香作虀淡著㣲施酪芼茗臨時莫過湯<lb/>
却憶荆溪古城上翠條紅乳摘盈箱<hi>楊誠齋</hi>
　　七言絶句<lb/>
雨餘芽甲翠光匀把菊成蹊亦自春骨相定知非食肉<lb/>
可能常伴箇中人<hi>晦翁</hi>
<pb n="KR3k0028_WYG_051-8a"/>
幽叢秀色可攬擷煮缾菊苗新注湯飲水食蘖浪自苦<lb/>
摩挲滿懐春草香<hi>山谷自採菊苗薦湯餅</hi>
　　　蔬菜<lb/>
事實祖<lb/>
　　碎錄<lb/>
菜謂之蔬不熟曰饉<hi>爾雅</hi>仲秋命有司趣民務蓄菜<hi>月令</hi>
　　紀要<lb/>
孔子雖蔬食菜羹𤓰祭<hi>論語</hi>雖蔬食菜羹未嘗不飽<hi>孟子</hi>孔<lb/>
<pb n="KR3k0028_WYG_051-8b"/>
子窮于陳蔡之間顔回擇菜<hi>荘子</hi>後漢宣秉常蔬食瓦器<lb/>
<hi>漢書</hi>後漢崔瑗愛士好賔客盛修肴膳殚極滋味不問餘<lb/>
産居常食菜羹而已<hi>漢書</hi>范宣挑菜傷指大泣曰身體髮<lb/>
膚不敢毁傷故也<hi>藝文類聚</hi>吴𨼆之為廣州清操愈勵常食<lb/>
不過蔬菜乾魚而已<hi>本傳</hi>朱宇種蔬三十品時雨之後按<lb/>
行園圃曰天茁此徒助予鼎俎<hi>豫章記</hi>梁武帝大官常膳<lb/>
惟以菜蔬<hi>本紀</hi>齊江泌性仁孝食菜不食心以其生意<lb/>
惟食老葉而已<hi>本傳</hi>盧懐慎為吏部尚書卧病既久宋璟<lb/>
<pb n="KR3k0028_WYG_051-9a"/>
從愿嘗相與訪焉懐慎卧於敝簀門無簾箔常器重璟<lb/>
及從愿見之甚喜命設食有蒸豆兩甌菜數葅而已<hi>太平</hi>
<hi>廣記</hi>劉崇龜以清儉自居常召同列食苦蕒<hi>壮夢瑣言</hi>菜品中<lb/>
蕪菁菘芥之類遇旱其標多結成花或如蓮花或作龍<lb/>
蛇之形此常性無足怪者熈寜中李賔客及之知潤州<lb/>
園中菜花悉成荷花各有一佛坐于花中形如雕刻莫<lb/>
知其數暴乾之其相依然或云李君之家奉佛甚謹故<lb/>
有此異<hi>筆談</hi>汪信民常言人常咬得菜根則百事可做胡<lb/>
<pb n="KR3k0028_WYG_051-9b"/>
康侯聞之擊節歎賞<hi>聞見錄</hi>
　　雜著<lb/>
紫菜榮<graphic n="KR0929" url="https://raw.githubusercontent.com/kanripo/KR-Gaiji/master/images/KR0929.png" mimeType="image/png"/>以叢被<hi>文選</hi>柔蔬傲霜而秀折<hi>劉禹錫賦</hi>菜則葱韭<lb/>
蒜芋青笋紫薑堇薺甘㫖蓼荽芬芳蓑荷依䕃時藿向<lb/>
陽綠葵含露白薤負霜<hi>潘安仁</hi>不可使士大夫不知此味<lb/>
不可使天下之民有此色<hi>山谷題畫菜</hi>嗟余生之刺乖甘偭<lb/>
宻而即蔬痛虺隤其倦㳺嬴盤薄乎閑居老既怯于山<lb/>
橋窮莫備乎澤車坐玩相牛之經閑抄種樹之書五十<lb/>
<pb n="KR3k0028_WYG_051-10a"/>
步兮園野數十椽兮破廬一秃翁以自樂群痴兒而共<lb/>
鉏氷解寒祛霏開日舒濯濯我畦烈烈我渠穉甲怒長<lb/>
鮮荚蔚扶涉熟成趣驩然忘劬禿翁放鋤顧兒而言曰<lb/>
女亦知夫世有不遇之蔬乎鴑釀施蓼<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>醢侑菹䔩蒲<lb/>
羞鱉食苽薦魚芥醤且胾葱㳿且胊烈有桂樹滑有莖<lb/>
榆已多乎燧人庖羲氏之初而况織翠屠蘇殷紅氍毺<lb/>
淋漓觴斚轟逐鐘竽猩唇豹胎之鼎素黿紫駝之厨始<lb/>
饞涎其趨新中便腹而厭餘于是葷臊望風而引郤芳<lb/>
<pb n="KR3k0028_WYG_051-10b"/>
辛候色而應須擷翠苔于崑丘掇瑶穎乎方壺蔗漿盛<lb/>
夏而凍合萍菹祁寒而暖敷行以白玉奉之綠珠五侯<lb/>
鯖兮遜美天酥陁兮失腴此其遇合不啻初識之機雲<lb/>
晚見之嚴徐也若乃巖<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>棲遲竹居槿籬蓴擅場于秋<lb/>
風空結鱸魚之思韭争長于春雨未辨黄梁之炊荻生<lb/>
而河豚上橙熟而蟹螯肥指雖動而莫詶腹不負其幾<lb/>
希已而凌雲采薇近陽刈葵祛萱堂背瞻芹澗湄鑱黄<lb/>
獨之雪苗筐白薤之露蕤茗蘼蕪以滌煩醪枸把而補<lb/>
<pb n="KR3k0028_WYG_051-11a"/>
羸冷淘煮兮槐茁餫飩製兮虀滋法膏鉶兮雹突飲糞<lb/>
灰兮蹲鴟酣糟紫薑之芽沭醯青橘之絲雲蒸罌粟之<lb/>
乳濤淘胡麻之糜輪囷鵞鴨之瓠鬰屈龍蛇之芝婆娑<lb/>
熊蹯之菘䰐䰀虬髯之菭鱭孕子兮㯶魚鱉解裙兮樹<lb/>
雞竹競䙀兮穉子蕨初拳兮小兒以至太華之藕黄河<lb/>
之菇婆羅之菠稜大宛之苜蓿南越之鹿角江東之豹<lb/>
蹄與夫蜀之雞蘇龍鶴栮脯加皮名器絲綸色光陸離<lb/>
性異温凉氣分王衰芼擇加精調胹得宜香聞爽心味<lb/>
<pb n="KR3k0028_WYG_051-11b"/>
適解頥有舉案之接敬無轑釡之見欺芬芬苾苾雜陳<lb/>
更進可以甦文園之渇療首陽之饑彼其石芥老而逾<lb/>
勁苦笋少而已竒蔊有拂士之風菊抱幽人之姿回睨<lb/>
蔓菁隨地而易質薯蕷視人而變形曾不滿乎一嗤矧<lb/>
肯數乎萵苣邪蒿臭蒜而穢荽然是蔬也進不榮于珥<lb/>
貂鳴玉之齒退不偕乎重削胃脯之頬烟雲歕薄乎夜<lb/>
讀之吻風露簸蕩乎朝吟之脾與齊銙其争道食方丈<lb/>
乎何期其不遇何如己兒拱而前其然豈然諸葛以姓<lb/>
<pb n="KR3k0028_WYG_051-12a"/>
行元修以字傳玉糝得坡老而重銀茄為涪翁而妍與<lb/>
其見賞于肉食之鄙孰若託名於蔬茹之賢盖窮患姱<lb/>
名之不立而不患併日之食粥達患宿學之不能行而<lb/>
不患一筯之萬錢茍道義之信飽飯蔬食而樂焉翁捧<lb/>
腹一笑長歌振林皎白駒之束芻毋金玉兮爾音<hi>洪舜俞老</hi>
<hi>圃賦</hi>
賦咏祖<lb/>
　　五言散句<lb/>
<pb n="KR3k0028_WYG_051-12b"/>
鄰舍與園蔬<hi>杜少陵</hi>　　　　菜本如白玉<hi>陳簡齋</hi>
烟畦挽野蔬<hi>陸放翁</hi>
畦蔬繞茅屋自足媚盤飡<hi>少陵</hi>
清晨送菜把常荷地主恩<lb/>
自鋤稀菜甲小摘送親情<lb/>
　　七言散句<lb/>
奉煩僚友送園蔬長安冬菹酸且綠<hi>山谷</hi>
玉人憐我長蔬食走送厨珍自不嘗<lb/>
<pb n="KR3k0028_WYG_051-13a"/>
　　五言古詩<lb/>
孟夏草木長繞屋樹扶疎衆鳥欣有託吾亦愛吾廬既<lb/>
耕亦已種時還讀我書窮巷隔深轍頗違故人車歡然<lb/>
酌春酒摘我園中蔬㣲雨從東来好風與之俱汎覽周<lb/>
王傳流觀山海圖俯仰終宇宙不樂復何如<hi>淵明</hi>
夢回聞雨聲喜我菜甲長平明江路濕並岸飛兩槳天<lb/>
公真富有乳膏㵼黄壤霜根一蕃滋風葉漸俯仰未任<lb/>
筐筥載已作杯盤想艱難生理窄一味敢專享小攜飯<lb/>
<pb n="KR3k0028_WYG_051-13b"/>
山僧清安寄真想芥藍如菌蕈脆美牙頬響白菘類羔<lb/>
豚冐土出蹯掌誰能視火候小竈當自養<hi>東坡雨後行菜</hi>
傍舍種柔蔬攜鉏埋荒穢桔橰勤俯仰一雨功百倍朝<lb/>
来綠映土新葉揺斾斾牛羊勿踐畦肉食屠爾輩<hi>劉屏山種</hi>
<hi>菜</hi>
踏雪課園丁趁雨鉏菜甲土甘春繞畦烟重曉攜鍤毋<lb/>
令蔓草滋旋舍苦篠挿詩腸風露香碧脆已可掐誰言<lb/>
庾郎貧未覺三韭乏那知世有人猶嫌萬錢狭去毛莫<lb/>
<pb n="KR3k0028_WYG_051-14a"/>
抝項美我不鳴鴨瀑泉煮山月此豈腥羶厭琉璃乳蒸<lb/>
㹠卿自用卿法<hi>方秋崖畦菜</hi>
　　五言絶句<lb/>
耕池桑柘間地肥菜常熟為問葵藿資何如廟堂肉<hi>髙適</hi>
雖無適口味暖益功稀比菜苦不登盤言忠多逆耳<hi>劉屏</hi>
<hi>山苦菜</hi>
　　五言排律<lb/>
山翁老學圃自笑一何愚磽瘠纔三畝勤劬賴兩奴正<lb/>
<pb n="KR3k0028_WYG_051-14b"/>
方畦畫局㣲潤土融酥剪闢荆榛盡鋤犁磊塊無過溝<lb/>
横略彴聚甓起浮屠隙地成𤓰援餘功及芋區如絲細<lb/>
生菜似鴨爛蒸壺此事今真辦東歸不為鱸<hi>放翁</hi>
　　七言古詩<lb/>
蔓菁宿根已生荚韭芽帶土拳如蕨爛蒸香薺白魚肥<lb/>
碎㸃青蒿凉餅滑宿酒初消今睡起細履幽畦掇芳辣<lb/>
茵陳甘菊不負渠鱠鯉堆盤纎手抹北方苦寒今未已<lb/>
雪底波稜如鐡甲豈知吾蜀賦冬蔬霜葉露芽寒更茁<lb/>
<pb n="KR3k0028_WYG_051-15a"/>
久抛松菊猶細事苦竹江豚那忍説明年投劾徑須歸<lb/>
莫待齒揺并髮脱<hi>東坡春菜</hi>
北方春蔬嚼氷雪妍暖思采南山蕨韭苗水餅姑置之<lb/>
苦菜黄雞羮糝滑蓴絲色紫菰首白蔞蒿芽甜蔊頭辣<lb/>
生菹入湯翻手成芼以薑橙誇縷抹驚雷菌子出萬丁<lb/>
白鵞截掌鱉解甲琅玕森森未飄籜軟炊香粳煨短茁<lb/>
萬錢自是宰相事一飯且從吾黨説公如端為苦筍歸<lb/>
明日青衫誠可脱<hi>山谷春菜</hi>
<pb n="KR3k0028_WYG_051-15b"/>
雪白蘆菔非蘆菔喫来自是輭底玉花葉蔓菁非蔓菁<lb/>
喫来自是甜底氷三館宰夫傳食籍野人蔬譜渠不識<lb/>
用醯不用醋用鹽不用鹹鹽醯之外别有味薑芽棖子<lb/>
仍相㕘不甑亦不釡非蒸亦非煮壊盡蔬中腴乃以烟<lb/>
火故霜根露葉細縷来甆瓶夕幕朝即開貴人我知不<lb/>
官様肉食我知無骨相祗合南溪嚼菜根一樽徑醉溪<lb/>
中雲此詩莫續恐咽殺要讀此詩先捉舌<hi>誠齋春菜</hi>
菜菔根鬆鏤氷玉蔞蒿苗肥㸃寒綠霜鞭行茁軟於酥<lb/>
<pb n="KR3k0028_WYG_051-16a"/>
雪樹生釘肥勝肉與吾同味蔊絲辣知我長貧韭菹熟<lb/>
更蒸㹠壓花層層略糝鳬成金簇簇青紅餖飣襍梅栁<lb/>
紫翠招邀醉松竹擎将碧脆捲月明嚼出宫啇帶詩腹<lb/>
賜幡休上老人頭家貧不負将軍腹人生行樂詎未央<lb/>
物意趨新自相續五十三翁日落山三百六旬車轉轂<lb/>
不妨細雨看梅花且喜春風到茅屋<hi>方秋崖</hi>
　　七言絶句<lb/>
秋来霜落滿東園萊菔生兒芥有孫我與何曽同一飽<lb/>
<pb n="KR3k0028_WYG_051-16b"/>
不知何苦食雞豚<hi>東坡煮菜</hi>
南山疇昔從諸父雨甲烟苗手自鉏三徑就荒歸計拙<lb/>
溷煩僚友送園蔬<hi>山谷</hi>
春蔬照映庾郎貧遣騎持籠勝茹葷却得齋厨厭滋味<lb/>
白鵞留掌鱉留裙<hi>山谷和孫奉議送菜</hi>
桑下春蔬綠滿畦菘心青輭芥臺肥溪頭洗擇店頭賣<lb/>
日暮裹鹽沽酒歸<hi>范石湖田園雜興四首</hi>
海雨江風浪作堆時新魚菜逐春回荻芽抽笋河魨上<lb/>
<pb n="KR3k0028_WYG_051-17a"/>
楝子開花石首来<lb/>
梅子黄金杏子肥麥花雪白菜花稀日長籬落無人過<lb/>
惟有蜻蜓蛱蝶飛<lb/>
撥雪挑来蹋地菘味如蜜藕更肥濃朱門肉食無風味<lb/>
只作尋常菜把供<lb/>
擬種蕪菁已是遲晚菘早韭恰當時老夫要作齋盂備<lb/>
乞得青秧趁雨移<lb/>
百錢新買綠蓑衣不羡黄金帶十圍枯栁枝頭風雨急<lb/>
<pb n="KR3k0028_WYG_051-17b"/>
憑誰畫我荷鋤歸<lb/>
青青蔬甲早寒天想像登盤已墮涎更欲鉏畦向東去<lb/>
園丁来報竹行鞭<lb/>
黄𤓰翠苣最相宜上市登盤四月時莫擬将軍春薺句<lb/>
兩京名價有誰知<hi>放翁</hi>
珍芥可虀芹可羹晚風咿<graphic n="KR2374" url="https://raw.githubusercontent.com/kanripo/KR-Gaiji/master/images/KR2374.png" mimeType="image/png"/>桔橰聲白頭孤宦成何事<lb/>
悔不畦蔬過此生<lb/>
新春雲子滑流匙更嚼氷蔬與雪菹靈𨼆山前水晶菜<lb/>
<pb n="KR3k0028_WYG_051-18a"/>
近来種子到江西<hi>誠齋以初食白菜因名  水晶菜</hi>
江西菜甲要霜栽經到炎天摠不佳浪説水菘水萊菔<lb/>
硬根瘦葉似生柴<lb/>
　　七言八句<lb/>
新春階下笋芽生厨裏霜虀列舊甖曉遶麥田求野薺<lb/>
强為僧舍煮山羹園無雨潤何須歎身與時違合退耕<lb/>
欲看年華自有處髩間秋色兩三莖<hi>東坡和種菜</hi>
未覺閑来嵗月頻荷鋤方起土膏匀連畦已放瑶簮露<lb/>
<pb n="KR3k0028_WYG_051-18b"/>
覆地行看玉本新小摘登盤先餉客晚炊當肉更宜人<lb/>
却憐寂莫公儀子㧞盡園葵不歎貧<hi>朱文公蔬園</hi>
　　　虀<lb/>
事實祖<lb/>
　　碎錄<lb/>
虀墜也本作韲<hi>説文</hi>今江浙間以大缸貯米泔投生菜釀<lb/>
其中作虀羹<lb/>
　　紀要<lb/>
<pb n="KR3k0028_WYG_051-19a"/>
楚惠王食寒葅而得蛭遂吞之<hi>新序</hi>石崇為客作豆粥咄<lb/>
嗟便辦每食得韭萍虀王愷宻問其帳下云豆至難熟<lb/>
豫作熟味客来但作白粥投之韭萍虀是𢷬韭根雜以<lb/>
麥苗耳<hi>晉書</hi>太宗皇帝命蘇易簡講文中子有楊素遺子<lb/>
食經羹䔧含糗之説上因問食品何物最<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>對曰物無<lb/>
定味適口者<graphic n="KR0903" url="https://raw.githubusercontent.com/kanripo/KR-Gaiji/master/images/KR0903.png" mimeType="image/png"/>臣止知虀汁為美臣憶一夕寒甚擁爐<lb/>
痛飲夜半吻噪中庭月明殘雪中得一虀盂連咀數根<lb/>
臣此時自謂上界仙厨鸞脯鳳胎殆恐不及屢欲作氷<lb/>
<pb n="KR3k0028_WYG_051-19b"/>
壺先生傳紀其事因循未果也上笑而然之<hi>僧文瑩玉壺清詁</hi>
　　雜著<lb/>
朝虀暮鹽<hi>韓愈送窮文</hi>金虀玉膾<hi>隋唐嘉話</hi>
賦咏祖<lb/>
　　七言古詩<lb/>
君不見領軍家有鞵一屋相國藏椒八百斛士患饑寒<lb/>
求免患痴兒已足憂不足伯龍平生受鬼笑無錢可使<lb/>
宜見凟但當與作謫仙詩聊復使渠終夜哭詩中有味<lb/>
<pb n="KR3k0028_WYG_051-20a"/>
甜如蜜佳處一哦三鼓腹空腸時作不平鳴却恨忍饑<lb/>
猶未熟氷壺先生作佳傳木奴魚婢何足錄顔生狡獪<lb/>
還可憐晚食由来未忘肉<hi>陳簡齋</hi>
九月十月屋瓦霜家人共畏畦蔬黄小罌大甕净滌濯<lb/>
青菘綠韭謹蓄藏天氣初寒手訣妙吴鹽正白小泉香<lb/>
挟書旁觀稚子喜洗刀竭作厨人忙園丁無事卧曝日<lb/>
葉棄狼籍堆空廊泥為緘封糠作火守護不敢非時嘗<lb/>
人生各自有貴賤百花開時促髙宴劉伶病酲相如渴<lb/>
<pb n="KR3k0028_WYG_051-20b"/>
長魚大肉何由薦凍虀此際價千金不數狐泉槐葉麵<lb/>
摩挲便腹一欣然作歌聊續氷壺傳<hi>放翁</hi>
庾郎曉菘翡翠茸金城土酥玉雪容如何俱墮瑶甕中<lb/>
却與醯雞同閟宫金井銀牀水清泚雪山氷谷鹽輕脆<lb/>
秋風一月釀得成字曰受辛非麯生太學徐生朝復暮<lb/>
茹冷啜寒那可度十年雪汁凍蔬腸一夜飢雷聽更鼓<lb/>
不如甕頭吏部酲一逢受辛還一醒畢卓與爾同死生<lb/>
<hi>誠齋</hi>
<pb n="KR3k0028_WYG_051-21a"/>
　　七言八句<lb/>
茈薑馨辣最嘉蔬孤芥芳辛不讓渠蟹眼嫩湯㣲熟了<lb/>
鵞兒新酒未醒初橙香酸釅作三友露葉霜芽知幾鋤<lb/>
自笑枯腸成破甕平生只解貯寒菹<hi>楊誠齋芥菹</hi>
　　　元修菜<lb/>
事實祖<lb/>
　　紀要<lb/>
菜之美者有吾郷之巢故人元修嗜之余亦嗜之元修<lb/>
<pb n="KR3k0028_WYG_051-21b"/>
云使孔北海見當復云吾家菜耶因謂之元修菜余去<lb/>
鄉十有五年思而不可得見元修適自蜀来見余於黄<lb/>
乃作是詩使歸致其子種之東坡之下<hi>坡詩序</hi>蜀蔬有兩<lb/>
巢大巢豌豆之不實者小巢生稻畦中東坡所謂元修<lb/>
菜是也吴中絶多名漂揺草一名野蠶豆但人不知取<lb/>
食耳予小舟過梅市得之始以作羹風味宛如在醴泉<lb/>
蟇頤時也<hi>放翁詩序</hi>
賦咏祖<lb/>
<pb n="KR3k0028_WYG_051-22a"/>
　　五言古詩<lb/>
彼美君家菜鋪田綠茸茸夏英圓且小槐芽細而豐種<lb/>
之秋雨餘擢秀繁霜中欲花而未萼一一如青蟲是時<lb/>
青裙女採擷何匆匆蒸之復湘之香色蔚其饛㸃酒下<lb/>
鹽豉縷橙芼薑葱那知雞與豚但恐放筯空春盡苗葉<lb/>
老耕翻烟雨叢潤隨甘澤化暖作青泥融始終不我負<lb/>
力與糞壤同我老忘家舍楚音變兒童此物獨嫵媚終<lb/>
年繫余胸君歸致其子囊盛勿函封張騫移苜蓿適用<lb/>
<pb n="KR3k0028_WYG_051-22b"/>
如葵菘馬援載薏苡羅生等蒿蓬懸知東坡下塉鹵化<lb/>
千鍾長使齊安人持此説兩翁<hi>東坡</hi>
　　七言絶句<lb/>
昏昏霧雨暗衡茅兒女隨宜治酒殽便覺此身如在蜀<lb/>
一盤蘢餅是豌巢<hi>放翁菜蜀中雜彘肉作  饅頭甚佳</hi>
冷落無人佐客庖庾郎三九困譏嘲此行忽似蟇津路<lb/>
自候風爐煮小巢<lb/>
　全芳備祖後集卷二十四<lb/>
</p>
<p>
</p>
  </div>
<div>
                <head>全芳備祖後集卷二十五</head>
    <p>
<pb n="KR3k0028_WYG_052-1a"/>
欽定四庫全書<lb/>
　全芳備祖後集卷二十五　宋　陳景沂　撰<lb/>
　　蔬部<lb/>
　　　山藥<lb/>
事實祖<lb/>
　　碎錄<lb/>
生於山者名山藥<hi>千金方</hi>薯蕷一名山芋秦楚名曰玉延<lb/>
鄭越名曰土藷<hi>本草</hi>益氣力長肌肉除邪氣乆服輕身耳<lb/>
<pb n="KR3k0028_WYG_052-1b"/>
目聰明不饑延年<hi>本草</hi>山藥本名薯蕷唐時避徳宗諱改<lb/>
下一字名曰薯藥及本朝避英廟諱又改上一字名曰<lb/>
山藥<hi>本草</hi>
　　紀要<lb/>
永和初有採藥衡山者道迷糧盡憇息岩下見一老子<lb/>
與四五年少對飲因告以饑與之食物如薯芋指敎所<lb/>
去六日至家而不復饑<hi>湘中記</hi>
　　雜著<lb/>
<pb n="KR3k0028_WYG_052-2a"/>
華不可佩葉不足憐微根儻餌棄劒為仙<hi>江淹頌</hi>吾聞南<lb/>
陽之田不墾不耕爰播盈斗可獲連城資隂陽之淑氣<lb/>
孕天地之至精蜿蜒赤埴之腴煌扈白虹之英驚山木<lb/>
之潤發冐朝采之餘榮逮百卉之深盡候此玉之豐成<lb/>
王公大人方且以不貪為寶辭秦玉而陋楚珩雖三獻<lb/>
其奚售乃舉贄于老生囊中之法未誠腹内之雷乆鳴<lb/>
搴石鼎以自濯搘豕腹之彭亨春江浩其波濤逺壑風<lb/>
以松聲俄白雲之漲谷亂雙眼於晦明擅人間之三絶<lb/>
<pb n="KR3k0028_WYG_052-2b"/>
色味勝而香清捧盃盂而笑領映户牖之新晴斥去懶<lb/>
殘之芋盡棄接輿之菁收竒勲於頃刻毛未落而體輕<lb/>
凌厲八仙掃除三彭見蓬莱之夷路接閶闔于初程彼<lb/>
狥莘之大夫<hi>張景陽七命狥莘大夫沖漠公子其七命末云浮蟻星沸飛華萍接𤣥石嘗其味儀</hi>
<hi>氏進其法傾壘一朝可以流通十日</hi>含三生之宿酲汙以蜂蜜辱以羊羹<lb/>
合嘗逸少之炙同傳孝儀之鯖喚超然之至味乃陸沈<lb/>
于聾盲豈能於我乎遇亦或卿而或烹<hi>左傳石乞曰事克以為卿不克</hi>
<hi>則烹</hi>起援筆以三呌馳蛇蚓以縱橫吾何與大夫之迷疾<lb/>
<pb n="KR3k0028_WYG_052-3a"/>
<hi>列子秦人逄氏子有迷罔之疾視白以為黒烹香以為臭嘗甜以為苦也</hi>葢以慰此玉之不<lb/>
平也<hi>陳簡齋</hi>
賦詠祖<lb/>
　　五言散句<lb/>
充腸多薯蕷崕蜜亦易求<hi>少陵</hi>
　　五言絶句<lb/>
人無本則憂物以地為貴如何山芋輩天下稱宋衛<hi>張芸</hi>
<hi>叟</hi>
<pb n="KR3k0028_WYG_052-3b"/>
　　五言古詩散聨<lb/>
不種東陵瓜不刈千畦韭山藥數十本帶土遺園叟故<lb/>
華萎未醒傷根亦何咎<hi>聖俞</hi>
客從魏都来遺我山藷實散之膏土間春苗比如櫛方<lb/>
家户庭狹種藝苦其密况聞知藥者餌此等苓术願益<lb/>
君子年康直體無疾<lb/>
冬實㪚肥壤春苗動鮮葉㑹種一畆隂坐取諸盈箧<hi>温公</hi>
　　五言古詩<lb/>
<pb n="KR3k0028_WYG_052-4a"/>
潦縮田路實委蛇散腰脚勝日一支笻村西買山藥岡<lb/>
巒相吞吐逺木互前却天隂野水明嵗暮竹籬薄田翁<lb/>
領客意發筐堆磊落玉質緗色裘用世乃見縛屠門幾<lb/>
許快夜語尋幽約石鼎春雲翻門前北風惡<hi>陳簡齋</hi>
　　七言絶句<lb/>
鳳池春曉緑生煙曽見髙枝蔓玉延常伴兔絲留我箧<lb/>
幾隨竹葉泛君筵<hi>王岐公</hi>
難追老圃莓苔逕空對珍盤玳瑁筵嘉種忽傳河右壤<lb/>
<pb n="KR3k0028_WYG_052-4b"/>
靈苗更長闕西偏<hi>王文公</hi>
　　七言八句<lb/>
厨人清曉獻瓊爢正是相如酒渇時能解饑寒勝湯餅<lb/>
畧無風味笑蹲䲭打窻急雨知然鼎亂眼晴雲看上匙<lb/>
已覺塵生雙井椀濁醪從此不須持<hi>山谷山蕷湯</hi>
怪来朽壤耀瓊英小斸傾筐可代耕豢豹于人儘無分<lb/>
蹲䲭從此不須生雪鑱但使人長健石鼎何妨手自烹<lb/>
欲賦玉延無好句羞論蜂蜜與羊羹<hi>朱元晦</hi>
<pb n="KR3k0028_WYG_052-5a"/>
樂府祖<lb/>
　　南柯子<lb/>
積雪迷松逕圍爐掩竹扉牀頭一味有蹲䲭軟火深開<lb/>
香熟已多時　自得陶朱法休敎懶瓚知浪傳黃獨正<lb/>
甘肥紫玉嬰兒盈尺更新竒<lb/>
種玉能延命居山易學仙青青一畝自鉏烟霧孕雲蒸<lb/>
肌骨更凝堅　熟比蜂房蜜清添石鼎泉雲香酥膩老<lb/>
来便煨芋爐深却笑祖師禪<hi>張約齋</hi>
<pb n="KR3k0028_WYG_052-5b"/>
　　　芋<lb/>
事實祖<lb/>
　　碎録<lb/>
芋土芝<hi>本草</hi>齊人呼為莒<hi>說文</hi>有君子芋大如斗魁又有青<lb/>
邊芋味淡芋大如瓶葉如葢緗色紫莖<hi>廣志</hi>
　　紀要<lb/>
蜀卓氏曰吾聞岷山之下沃野有蹲䲭至死不饑顔師<lb/>
古蹲䲭芋也<hi>前漢食貨志</hi>汝南有鴻隙陂郡以為饒翟方進<lb/>
<pb n="KR3k0028_WYG_052-6a"/>
為相奏罷之王莽時旱郡中追怨作童謠曰壞陂誰翟<lb/>
子威飯我豆食羹芋魁言不生稻粱惟生豆芋<hi>本傳</hi>徐無<lb/>
鬼見魏武侯侯曰先生居山林食芋栗厭葱韭以賔<hi>去聲</hi>
寡人乆矣<hi>莊子</hi>
　　雜著<lb/>
瓜疇芋區<hi>左思蜀都賦</hi>
　　五言絶句<lb/>
分得蹲䲭種連根占地腴曉炊黏玉糝深椀啖糢糊<hi>劉屏</hi>
<pb n="KR3k0028_WYG_052-6b"/>
<hi>山</hi>
沃野無凶年正得蹲䲭力區種萬葉青深煨奉朝食<hi>朱文</hi>
<hi>公</hi>
　　七言絶句<lb/>
隨竹縈迴翠蔓延土藷名異出前編㑹須霜晩餐珠實<lb/>
可挹浮丘作地仙<hi>忠獻</hi>
香似龍涎仍釅白味如牛乳更全清莫將南海金虀膾<lb/>
輕比東坡玉糝羹<hi>東坡作山芋羹</hi>
<pb n="KR3k0028_WYG_052-7a"/>
　　　匏<lb/>
事實祖<lb/>
　　碎録<lb/>
匏亦瓜也<hi>爾雅</hi>一曰瓠<hi>說/文</hi>匏有苦葉<hi>詩</hi>仲冬行秋令則瓜<lb/>
瓠不成<hi>月令</hi>委人掌畜聚瓜瓠葵芋<hi>周禮</hi>吾豈匏瓜也哉焉<lb/>
能繫而不食<hi>論語</hi>七月食瓜八月斷壺<hi>七/月</hi>甘瓠纍之<hi>南有嘉魚</hi>
絲瓜一名天羅絮所在有之又名布瓜有苦甜二種多<lb/>
生籬落開黄花結實如瓜狀内結成網<hi>草木記</hi>
<pb n="KR3k0028_WYG_052-7b"/>
　　紀要<lb/>
惠子謂莊子曰魏王遺我大瓠之種<hi>注</hi>大瓠者言瓠落<lb/>
而無所庸也<hi>莊子</hi>張蒼身長大肥白如瓠<hi>史記</hi>蜀張裔如瓠<lb/>
壺外雖澤而内實粗<hi>本傳</hi>盧懷慎為相詐儉召客食曰爛<lb/>
蒸去毛莫抝折項客疑鵝鴨已而下粟米飯一器胡盧<lb/>
一枚而已<hi>唐史</hi>
賦詠祖<lb/>
　　七言散句<lb/>
<pb n="KR3k0028_WYG_052-8a"/>
匏瓠放敎須上屋漁樵相倚自相憐<hi>名賢集</hi>
　　五言絶句<lb/>
漑釡熱輪囷清香味仍美一線縱瓊瑤中有佳人齒<hi>屏山</hi>
　　五言律詩散聨<lb/>
束薪已零落瓠葉轉蕭疎幸結白花了寧辭青蔓除<hi>少陵</hi>
　　七言絶句<lb/>
笑殺桑根甘瓠苗亂他桑葉上他條向人更逞廋藏巧<lb/>
却到桑梢掛一匏<hi>誠齋</hi>
<pb n="KR3k0028_WYG_052-8b"/>
寂寥籬户入泉聲不見山容亦自清數日雨晴秋草長<lb/>
絲瓜沿上瓦墻生<hi>杜北山詠絲瓜</hi>
黃花褪束綠身長白結絲包困曉霜虚瘦得来成一捻<lb/>
剛偎人面染脂香<hi>趙梅𨼆詠絲瓜</hi>
剪剪黃花秋復春霜皮露葉䕶長身生来籠統君休笑<lb/>
腹裏能容數百人<hi>鄭安晚詠冬瓜</hi>
　　　茄<lb/>
事實祖<lb/>
<pb n="KR3k0028_WYG_052-9a"/>
　　碎錄<lb/>
茄損人動氣一名落蘇<hi>本草</hi>
　　紀要<lb/>
蔡樽為吳興守齋前自種白莧紫茄詔褒其清<hi>南史</hi>隋煬<lb/>
帝改茄子為崑崙紫瓜<hi>芝田錄</hi>段成式食茄子偶問張周<lb/>
封茄子故事張云且看食療本草<hi>雜爼</hi>
　　雜著<lb/>
身纍百贅頭附千瘤采之不刺剖之頗柔<hi>張浮休頌</hi>
<pb n="KR3k0028_WYG_052-9b"/>
賦詠祖<lb/>
　　七言散句<lb/>
映葉乳茄濃黛抹<hi>張耒</hi>
　　五言古詩<lb/>
寒瓜方卧壠秋薇正滿枝紫茄紛爛漫綠樹鬱參差<hi>沈𨼆</hi>
<hi>侯</hi>
　　七言絶句<lb/>
藜藿盤中生精神珍蔬長蒂色勝銀朝来鹽醯飽滋味<lb/>
<pb n="KR3k0028_WYG_052-10a"/>
已覺瓜瓠漫輪囷<hi>山谷謝送銀茄四首</hi>
君家水茄白銀色殊勝壩裏紫彭亨蜀人生疎不下筯<lb/>
吾與北人俱眼明<lb/>
白金作顆非椎成中有萬粟嚼輕氷戎州夏畦少蔬供<lb/>
感君来飯在家僧<lb/>
畦丁收盡垂露實葉底猶藏十二三待得銀色已成殻<lb/>
更當乞種過江南<lb/>
青紫皮膚類宰官光圓頭腦作僧看如何緇俗偏同嗜<lb/>
<pb n="KR3k0028_WYG_052-10b"/>
入口原来總一般<hi>鄭安晚</hi>
　　　薤<lb/>
事實祖<lb/>
　　碎錄<lb/>
豚脂用葱膏用薤葱薤實諸醯以柔之<hi>内則</hi>
　　紀要<lb/>
齊田横亡門人為薤露之歌曰薤上露何易晞露晞明<lb/>
朝還復落<hi>漢書</hi>漢龔遂為渤海太守勸民口種百本薤五<lb/>
<pb n="KR3k0028_WYG_052-11a"/>
十本葱一畦韭<hi>本傳</hi>後漢龎參為漢陽太守郡人任宗有<lb/>
志節參到先候之宗不與言但以薤一本水一盂置屏<lb/>
前抱兒孫伏户下參思其微㫖曰水欲吾清拔薤欲吾<lb/>
擊强宗抱兒孫當户欲吾開門恤孤也<hi>本傳</hi>唐李生與客<lb/>
謁華隂令客能知人之飲食客曰明日必食椒薤酒果<lb/>
然<hi>太平廣記</hi>
　　雜著<lb/>
白薤負霜<hi>潘安仁賦</hi>
<pb n="KR3k0028_WYG_052-11b"/>
賦詠祖<lb/>
　　五言散句<lb/>
薤葉有朝露<hi>樂天</hi>　　　　　留薤為春菜<lb/>
酥暖薤白酒<lb/>
甚聞霜薤白重惠意如何<hi>杜甫</hi>
輕身强骨幹却老衛正氣<hi>張耒</hi>
微言師水鑑交分記金蘭<hi>曽文昭</hi>
　　五言八句<lb/>
<pb n="KR3k0028_WYG_052-12a"/>
隱者柴門内畦蔬遶舍秋盈箱承露薤不待致書求束<lb/>
比青芻色圜齊玉筯頭衰年關鬲冷味暖并無憂<hi>少陵</hi>
　　　韭<lb/>
事實祖<lb/>
　　碎錄<lb/>
山韭茖<hi>音格爾雅</hi>韭曰豐本<hi>曲/禮</hi>韭是草鍾乳<hi>本草</hi>醢人其實韭<lb/>
菹<hi>周禮</hi>庶人春薦韭以卵<hi>王/制</hi>獻羔祭韭<hi>七月</hi>
　　紀要<lb/>
<pb n="KR3k0028_WYG_052-12b"/>
郭林宗見友人夜冒雨剪韭作炊餅今洛人倣之<hi>杜詩注</hi>
石崇韭萍虀<hi>見虀門</hi>周顒清貧終日長蔬王儉謂顒曰卿<lb/>
山中何所食答曰赤米白鹽綠葵紫蓼文惠太子問顒<lb/>
菜食何味最勝曰春初早韭秋末晩菘<hi>南史</hi>庾杲之清貧<lb/>
自樂食惟有韭菹瀹韭生韭雜菜任昉戲之曰誰謂庾<lb/>
郎貧飱有二十七種謂三種韭也<hi>南史</hi>李崇為尚書令富<lb/>
而儉食常無肉止有韭茹韭菹崇客李元祐謂人曰李<lb/>
令公一食十八種人問其故元祐曰二韭十八聞者大<lb/>
<pb n="KR3k0028_WYG_052-13a"/>
笑<hi>雞跖集</hi>
　　雜著<lb/>
菜則葱韭蒜子<hi>潘安仁</hi>
賦咏祖<lb/>
　　五言散句<lb/>
秋韭花初白<hi>樂天</hi>
　　七言散句<lb/>
韭身戴土拳如蕨<hi>東坡</hi>
<pb n="KR3k0028_WYG_052-13b"/>
見說周顒誇蚤韭斵烟鋤雨幸時分<hi>徐竹隱</hi>
　　五言古詩<lb/>
人生不相見動如參與商今夕復何夕共此燈燭光少<lb/>
壯能幾時髩髪各已蒼訪舊半為鬼驚呼熱中腸焉知<lb/>
二十載重上君子堂昔别君未婚兒女忽成行怡然敬<lb/>
父執問我来何方問答未及已兒女羅酒漿夜雨剪春<lb/>
韭新炊間黃粱主稱㑹面難一舉累十觴十觴亦不醉<lb/>
感子故意長明日隔山岳世事兩茫茫<hi>少陵</hi>
<pb n="KR3k0028_WYG_052-14a"/>
　　五言絶句<lb/>
肉食朝三九終憐氣韻清一畦春雨足翠髮剪還生<hi>劉屏</hi>
<hi>山</hi>
　　　葱<lb/>
事實祖<lb/>
　　碎錄<lb/>
葱凡四種入藥用山葱胡葱食只用凍葱漢葱<hi>本草</hi>
　　紀要<lb/>
<pb n="KR3k0028_WYG_052-14b"/>
梁吕僧珍為冠軍将軍封平固侯其先以販葱為業及<lb/>
僧珍貴其兄子棄業求官僧珍不許曰汝等自有常分<lb/>
豈可妄求但當速歸葱肆耳<lb/>
賦咏祖<lb/>
　　五言散句<lb/>
㸃酒下鹽豉縷橙雜薑葱<hi>東坡</hi>
　　七言散句<lb/>
一杯湯餅澄油葱<hi>東坡</hi>
<pb n="KR3k0028_WYG_052-15a"/>
鮭菜清貧只韭葱<hi>山谷</hi>
已辨煮餅燒油葱<hi>后山</hi>
　　七言絶句<lb/>
瓦盆麥飰伴鄰翁黃菌青蔬放筯空一事尚非貧賤分<lb/>
芼羹僭用大官葱<hi>放翁比鄰園有大官葱  長葱差小</hi>
　　　薑<lb/>
事實祖<lb/>
　　碎錄<lb/>
<pb n="KR3k0028_WYG_052-15b"/>
陶氏云乆服少志意傷心氣不宜多食經云乆服通神<lb/>
明<hi>本草</hi>屑桂與薑以洒諸上而鹽之<hi>内則</hi>
　　紀要<lb/>
孔子不撤薑食不多食<hi>魯論</hi>梁周捨占對辯㨗甞與裴子<lb/>
野語及嗜好子野云從来未嘗食薑捨應聲曰孔稱不<lb/>
撤裴乃不嘗一座皆恱<hi>南史</hi>秦檜之使人諭晏敦復晏答<lb/>
曰為吾謝秦公吾薑桂之性到老愈辣<hi>長編</hi>
　　雜著<lb/>
<pb n="KR3k0028_WYG_052-16a"/>
菜則青筍紫薑<hi>潘安仁</hi>
賦咏祖<lb/>
　　五言古詩<lb/>
名園萬家城千畦等封侯斸當燕去前醃芽費糟丘無<lb/>
筯偃王笑有味三閭羞寄入翰林席望以不撤優又寄<lb/>
蓬門士作賦誰肯休唯我廣文舍免為虀鹽仇劉公漢<lb/>
家裔才學向歆儔胷懐飽經史辨論出九州曾不奉權<lb/>
貴但與故人投贈辛非贈甘此意當自求<hi>聖俞謝劉原父糟薑</hi>
<pb n="KR3k0028_WYG_052-16b"/>
　　五言絶句<lb/>
薑云能損心此謗誰與雪請論去穢功神明看朝澈<hi>朱文</hi>
<hi>公</hi>
新芽肌理膩映日浄如空恰似匀粧指柔尖帶淺紅<hi>劉屏</hi>
<hi>山</hi>
　<lb/>
　<lb/>
　全芳備祖後集卷二十五<lb/>
</p>
<p>
</p>
  </div>
<div>
                <head>全芳備祖後集卷二十六</head>
    <p>
<pb n="KR3k0028_WYG_053-1a"/>
欽定四庫全書<lb/>
　全芳備祖後集卷二十六　宋　陳景沂　撰<lb/>
　　蔬部<lb/>
　　　菌葚<lb/>
事實祖<lb/>
　　碎錄<lb/>
菌地蕈<hi>說文</hi>
　　雜著<lb/>
<pb n="KR3k0028_WYG_053-1b"/>
雖朽枿腐敗不能生植猶能蒸出芝菌以為瑞<hi>栁子厚</hi>
賦咏祖<lb/>
　　五言散句<lb/>
橋柱粘黃菌<hi>禹錫</hi>　　　　　顧乏釘頭菌<hi>右丞</hi>
　　七言散句<lb/>
菌生香案正當衙<hi>元禛</hi>
笋如玉筯葚如簮强飲且為山作主<hi>東坡</hi>
驚雷菌子出萬釘白鵞拆掌鼈解甲<hi>山谷</hi>
<pb n="KR3k0028_WYG_053-2a"/>
　　五言絶句<lb/>
誰将紫芝苗種此槎上土便學商山翁風餐謝肥羜<hi>朱文</hi>
<hi>公紫菌</hi>
聞說閬風苑瓊田産玉芝不收雲與露烹瀹誰相宜<hi>朱文</hi>
<hi>公</hi>
　　五言古詩散聯<lb/>
戢戢寸土嫩纍纍萬釘繁中涵烟霞氣外絶沙土痕下<lb/>
筯極雋永加餐亦平温<hi>汪内翰</hi>
<pb n="KR3k0028_WYG_053-2b"/>
　　七言古詩<lb/>
空山一雨山溜急漂流桂子松花汁土膏鬆暖都添入<lb/>
蒸出蕈花圓戢戢戴穿落葉忽起立撥開落葉百數十<lb/>
蠟面黃紫光欲濕酥莖嬌脆手輕拾香如鵞掌味如蜜<lb/>
滑似蓴絲無㸃澁傘不如笠釘勝笠香留齒牙麝莫及<lb/>
菘羔楮雞避席揖餐玉茹芝當却粒作羹不可踈一日<lb/>
作腊仍堪贈盈笈<hi>誠齋蕈子</hi>
　　七言古詩散聯<lb/>
<pb n="KR3k0028_WYG_053-3a"/>
葵藿不甘羊酪羶笋蕨雋永非薧鱻香風薰陶紫芝香<lb/>
陸地挺特荷錢圓<hi>僧北磵</hi>
　　七言八句<lb/>
造化何時取衆香法筵齋缽乆凄凉寒蔬病甲誰能採<lb/>
落蕋空畦半已荒老木忽生黃耳菌故人兼致白牙薑<lb/>
蕭然放筯東南去乆入春山笋蕨鄉<hi>東坡</hi>
　　　木耳<lb/>
事實祖<lb/>
<pb n="KR3k0028_WYG_053-3b"/>
　　碎錄<lb/>
采采卷耳不盈頃筐<hi>詩</hi>秋甲子雨禾頭生耳<hi>朝野僉載</hi>又有<lb/>
石耳<hi>爾雅</hi>木耳一名苓耳白花細莖蔓生可煮為茹<hi>本草</hi>
賦詠祖<lb/>
　　五言散句<lb/>
溪邊卧枯栁雨餘忽生耳<hi>汪内翰</hi>
　　七言散句<lb/>
禾頭生耳黍穗黒<hi>杜甫</hi>
<pb n="KR3k0028_WYG_053-4a"/>
　　五言絶句<lb/>
蔬腸乆自安異味非所詫樹耳黒垂耼登盤今亦乍<hi>文公</hi>
<hi>石耳</hi>
　　七言古詩<lb/>
飢欲食首山薇渴欲飲潁川水嘉禾令尹清如水寄我<lb/>
南山石上耳筠籠動浮烟雨姿瀹湯磨沙光陸離竹萌<lb/>
餌粉相發揮芥薑作辛和味宜公庭退食飽下筯把菊<lb/>
避席遺芹虀雁門天花不復憶况乃桑鵞與楮雞小人<lb/>
<pb n="KR3k0028_WYG_053-4b"/>
藜羮亦易足嘉蔬遺餉荷眷私吾聞石耳之生常在蒼<lb/>
崕之絶壁苔衣石腴風日炙捫蘿挽葛採萬仞側足委<lb/>
骨豺虎宅佩刀買犢劒買牛作民父母今得職閔仲叔<lb/>
不以口腹累安邑我其敢用鮭菜煩嘉禾願公不復甘<lb/>
此鼎免此射利登嵯峨<hi>山谷謝寄石耳</hi>
　　五言古詩<lb/>
江上秋已分林中瘴猶劇畦丁吿勞苦無以共日夕蓬<lb/>
莠猶不樵野蔬暗泉石卷耳况療風童兒且時摘侵晨<lb/>
<pb n="KR3k0028_WYG_053-5a"/>
驅之去爛漫任逺適放筐亭午際洗剝相䝉羃登牀半<lb/>
生熟下筯還小益加㸃𤓰薤間依稀橘奴跡亂世誅求<lb/>
急黎民糠籺窄飽食復何心荒哉膏粱客富家厨肉臭<lb/>
戰地骸骨白寄語惡少年黃金且休擲<hi>少陵蒼耳</hi>
　　　芸薹<lb/>
事實祖<lb/>
　　碎錄<lb/>
能發痼疾患腰脚人不可多食<hi>本草</hi>
<pb n="KR3k0028_WYG_053-5b"/>
賦詠祖<lb/>
　　七言古詩<lb/>
薹菘正自有風味杯盤底用專腴豐意行不解殺風景<lb/>
呵殿謾自驚兒童桑麻事起兒童長春色總好關渠儂<lb/>
家山福地最深處草花竹樹多華風只今芒屩便歸去<lb/>
自立名號皆山農<hi>誠齋</hi>
　　七言絶句<lb/>
桑下春蔬綠滿畦菘心青嫩芥薹肥溪頭選擇店頭賣<lb/>
<pb n="KR3k0028_WYG_053-6a"/>
日暮裹鹽沽酒歸<hi>范石湖</hi>
　　　蔊菜<lb/>
賦咏祖<lb/>
　　七言古詩<lb/>
學琴自有譜相鶴自有經蔬經我繙盡不見蔊菜名金<lb/>
華詩裏初相識玉友尊前每相憶坐令芥孫姜子牙一<lb/>
見風流俱避席取士取名多失真向来許靖亦誤人君<lb/>
不見鄭花不得半山句却參魯直稱門生<hi>誠齋</hi>
<pb n="KR3k0028_WYG_053-6b"/>
　　五言絶句<lb/>
小草有真性託根寒澗幽懦夫曽一嘬感憤不能休<hi>朱文</hi>
<hi>公</hi>
　　七言絶句<lb/>
虀臼不辭菜受辛子牙為祖芥為孫勸君莫謁獨醒客<lb/>
只謁髙陽社裏人<hi>誠齋</hi>
　　五言八句<lb/>
靈草生何許風含古澗旁搴裳勤採擷支筯嚏芳香冷<lb/>
<pb n="KR3k0028_WYG_053-7a"/>
入𤣥根閟春歸翠穎長遙知拈起處全體露真常<hi>朱文公</hi>
　　　決明<lb/>
事實祖<lb/>
　　碎錄<lb/>
夏初生苗根帶紫色葉似苜蓿至六七月有花黃白其<lb/>
子作穗似青菉豆<hi>本草</hi>
　　雜著<lb/>
決明嘉蔬也食之能決去眼昏以益其明<hi>杜詩注</hi>
<pb n="KR3k0028_WYG_053-7b"/>
賦詠祖<lb/>
　　五言散句<lb/>
枕囊收決明<lb/>
　　五言古詩<lb/>
后皇富嘉種決明註方術耘鉏一席地時至觀茂宻縹<lb/>
葉資芼羹緗花馬蹄實霜叢風雨餘篩簸場功畢枕囊<lb/>
代曲肱甘寢聽芬苾老眼願力餘讀書真成癖<hi>山谷種決明</hi>
　　七言古詩<lb/>
<pb n="KR3k0028_WYG_053-8a"/>
雨中百草秋爛死堦下決明顔色鮮著葉滿枝翠羽葢<lb/>
開花無數黃金錢涼風蕭蕭吹汝急恐汝後時難獨立<lb/>
堂上書生空白頭臨風三嗅馨香泣<hi>杜少陵</hi>
　　　苜蓿<lb/>
事實祖<lb/>
　　碎錄<lb/>
北人甚重江南人不甚食以其無味也<hi>本草</hi>
　　紀要<lb/>
<pb n="KR3k0028_WYG_053-8b"/>
大宛馬嗜苜蓿漢使張騫因採葡萄苜蓿種歸<hi>博物志</hi>閩<lb/>
川長溪縣薛令之登第開元中為東宫侍讀官作苜蓿<lb/>
詩以自歎𤣥宗至東宫見其詩舉筆續云啄木觜距長<lb/>
鳳凰毛羽短若嫌松桂寒任逐桑榆暖薛遂謝病歸<hi>坡詩</hi>
<hi>注</hi>
賦詠祖<lb/>
　　五言散句<lb/>
秋山苜蓿多<hi>杜甫</hi>
<pb n="KR3k0028_WYG_053-9a"/>
　　七言散句<lb/>
天馬常銜苜蓿花<hi>太白</hi>
宛馬總肥春苜蓿還同楚客詠江蘺<hi>商隱</hi>
　　五言古詩<lb/>
朝日上團團照見先生盤盤中何所有苜蓿長闌干飯<lb/>
澁匙難綰羹稀筯覺寛只宜謀旦夕何由保嵗寒<hi>薛令之</hi>
　　　藜藿<lb/>
事實祖<lb/>
<pb n="KR3k0028_WYG_053-9b"/>
　　碎錄<lb/>
藿豆葉也<hi>說文</hi>
　　紀要<lb/>
孔子厄於陳蔡藜藿不糝<hi>荘子</hi>陸龜䝉復友生書云讀古<lb/>
聖人書每涵咀義味獨坐自足案上一杯藜羮如五鼎<lb/>
七牢饋于左右<hi>笠澤叢書</hi>
　　雜著<lb/>
夫荷旃被毳者難與道純綿之麗宻羹藜含糗者不足<lb/>
<pb n="KR3k0028_WYG_053-10a"/>
與語太牢之滋味<hi>王褒頌</hi>啜糲粱之食藜藿之羹<hi>太史公自序</hi>
予甘藜藿未暇此食也<hi>冑植七啟</hi>
賦詠祖<lb/>
　　五言散句<lb/>
白露洒藜藿<hi>李白</hi>
敝襟不掩肘藜羹常之斟<hi>淵明</hi>
藜羹尚如此肉食安可嘗<hi>昌黎</hi>
三年國子師腸肚集藜莧<lb/>
<pb n="KR3k0028_WYG_053-10b"/>
試問甘藜藿未可羨輕肥<lb/>
童稚頻書禮盤飱詎糝藜<lb/>
寂寞天寶後園廬但蒿藜<hi>杜甫</hi>
時来一顧我笑飯葵與藿<lb/>
　　七言散句<lb/>
顧我從来貧到骨經營藜藿亦艱辛<hi>陳克</hi>
　　　薺<lb/>
事實祖<lb/>
<pb n="KR3k0028_WYG_053-11a"/>
　　碎錄<lb/>
綠薺草可食<hi>本草</hi>葉可作菹羹詩云誰謂荼苦其甘如薺<lb/>
是也<hi>本草</hi>
　　雜著<lb/>
見芳薺之時生被畦疇而獨繁鑚重氷而獨茂䝉嚴霜<lb/>
而發鮮<hi>夏侯湛賦</hi>有萋萋之綠薺方滋繁于中丘<hi>卞伯玉賦</hi>
賦詠祖<lb/>
　　五言散句<lb/>
<pb n="KR3k0028_WYG_053-11b"/>
食薺腸亦苦<hi>東野</hi>　　　　　薺麥餘春雪<lb/>
薄飯不能羹牆隂老春齊<hi>簡齋</hi>
　　七言散句<lb/>
爛蒸香薺白魚肥<hi>東坡</hi>
看殺牆隂薺菜花<hi>江湖集</hi>
時危始識不世才誰謂荼苦甘如薺<lb/>
時遶麥田求野薺强為僧舍煮山羹<hi>東坡</hi>
　　五言古詩<lb/>
<pb n="KR3k0028_WYG_053-12a"/>
舍東種早韭生計似庾郎舍西種小菜戲學蠶叢鄉惟<lb/>
薺天所賜青青被陵岡珍美辱鹽酪耿介凌雪霜采擷<lb/>
無闕日烹飫有秘方候火地爐暖加糝沙缽香尚嫌雜<lb/>
笋蕨而况汙膏粱炊秔及煮䴵得此生輝光吾饞甚易<lb/>
足捫腹喜欲狂一掃萬錢食終老嵇山旁<hi>放翁</hi>
萋萋牆根薺采掇盈一襜破白半浮糝殺青微下鹽長<lb/>
貧歎亦苦積悟覺尤甘緬想㧞葵者吾今已傷亷<hi>竹隱</hi>
　　五言古詩散聯<lb/>
<pb n="KR3k0028_WYG_053-12b"/>
盤飱到野薺曳杖閒挑根幽人此味熟俗子誰知捫<lb/>
　　七言絶句<lb/>
日日思歸飽蕨薇春来薺美忽忘歸傳誇真欲嫌荼苦<lb/>
自笑何時得瓠肥<hi>放翁</hi>
采采真蔬不待畦中原正味壓蓴絲挑根擇葉無虚日<lb/>
直到開花如雪時<lb/>
小着鹽醯助滋味微加薑桂發精神風爐歙缽窮家話<lb/>
妙訣何曽肯授人<lb/>
<pb n="KR3k0028_WYG_053-13a"/>
　　　藤菜<lb/>
事實祖<lb/>
　　碎錄<lb/>
豐湖有胭脂藤生菜滑美大類蓴<hi>坡詩注</hi>
賦詠祖<lb/>
　　五言散句<lb/>
豐湖有藤菜似可敵蓴羹<hi>東坡</hi>
　<lb/>
<pb n="KR3k0028_WYG_053-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷二十六<lb/>
</p>
<p>
</p>
  </div>
<div>
                <head>全芳備祖後集卷二十七</head>
    <p>
<pb n="KR3k0028_WYG_054-1a"/>
欽定四庫全書<lb/>
　全芳備祖後集卷二十七　宋　陳景沂　撰<lb/>
　　蔬部<lb/>
　　　蕪菁<hi>萊菔附</hi>
事實祖<lb/>
　　碎錄<lb/>
一名蔓菁<hi>爾雅</hi>蕪菁乃上之葉也萊菔乃下之根也今俗<lb/>
呼為蘆蔔是也<hi>本草</hi>萊菔下氣消穀解麫毒<hi>註</hi>研爛如泥<lb/>
<pb n="KR3k0028_WYG_054-1b"/>
制作餺飥佳<lb/>
　　紀要<lb/>
諸葛亮所止必令軍士種蔓菁者取其纔出甲生啖一<lb/>
也葉舒可煮食二也乆居隨以滋長三也棄去不惜四<lb/>
也回則易尋而採之五也冬有根可斸食六也比諸蔬<lb/>
其利不更溥乎三蜀之人呼蔓菁為諸葛菜<hi>劉夢得</hi>
賦詠祖<lb/>
　　五言散句<lb/>
<pb n="KR3k0028_WYG_054-2a"/>
蕪菁苗欲茁<hi>文潛</hi>
中有蘆菔根尚含曉露清<hi>東坡</hi>
甕虀氏諸葛籠炊字元修<hi>洪玉齋</hi>
　　七言散句<lb/>
蕪菁脆肥薑菹辣<hi>文潛</hi>
金城土酥净如練<hi>山谷蔔土酥即蘆  也</hi>
從敎蘆菔專車大早覺蔓菁撲鼻香<hi>誠齋</hi>
蔓菁宿根已生葉韭芽戴土拳如蕨<hi>東坡</hi>
<pb n="KR3k0028_WYG_054-2b"/>
安得脆瓊蘆菔子蘋洲南畔種殘雲<hi>僧北澗</hi>
　　五言古詩<lb/>
黃黃蕪菁花桃李事已退狂風簸枯榆狼籍九衢内春<lb/>
序一如此汝顔安足賴誰能駕飛車相從觀海外<hi>韓文公</hi>
我昔在田間寒庖有珍烹常支折脚鼎自煮花蔓菁中<lb/>
年失此味想像如隔生誰知南岳老解作東坡羹中有<lb/>
蘆菔根尚含曉露清勿語貴公子從渠嗜羶腥<hi>東坡</hi>
　　五言古詩散聯<lb/>
<pb n="KR3k0028_WYG_054-3a"/>
冬菁飰之半牛力晩来新深耕種數畝未甚後四鄰<hi>少陵</hi>
　　五言絶句<lb/>
紛敷剪翠叢津潤擢玉本寂寞病文園吟餘得深齦<hi>文公</hi>
宻壤深根蒂風霜亦飽經如何純白質近蒂染微青<hi>劉屏</hi>
<hi>山</hi>
　　七言古詩散聯<lb/>
雪白蘆菔非蘆菔喫来自是辣底玉花葉蔓菁非蔓菁<lb/>
喫来自是甜底氷<hi>誠齋</hi>
<pb n="KR3k0028_WYG_054-3b"/>
　　七言絶句<lb/>
秋来霜落滿東園蘆菔生兒芥有孫我與何曽同一飽<lb/>
不知何苦食雞豚<hi>東坡</hi>
徃日蕪菁不到吳如今幽圃手親鉏憑誰為白曹瞞道<lb/>
徹底無能合種蔬<hi>放翁</hi>
　　　萵苣<lb/>
事實祖<lb/>
　　碎錄<lb/>
<pb n="KR3k0028_WYG_054-4a"/>
萵苣即野苣也可以供厨饌人種為菜生食之<hi>本草</hi>
　　紀要<lb/>
既雨已秋堂下小畦植萵苣向二旬矣而苣不甲拆傷<lb/>
時君子或晩得微祿轗軻不進云　園官送菜把本數<lb/>
日闕矧苦苣馬齒掩乎嘉蔬傷小人害君子菜不足道<lb/>
也比而作詩<hi>杜詩本序</hi>
　　五言古詩<hi>此係摘全詩之下半首中又刪去四句</hi>
苣兮蔬之常隨事藝其子破塊數席間荷鉏功易止兩<lb/>
<pb n="KR3k0028_WYG_054-4b"/>
旬不甲拆空惜埋泥滓野莧迷汝来宗生實于此此輩<lb/>
豈無秋亦䝉寒露委翻然出地速滋蔓戸庭毁因知邪<lb/>
干正掩抑至没齒中園陷蕭艾老圃永為恥登于白玉<lb/>
盤藉以如霞綺莧也無所施胡顔入筐篚<hi>杜工部</hi>
清晨䝉菜把常荷地主恩守者愆實數畧有其名存苦<lb/>
苣刺如針馬齒葉亦繁青青嘉蔬色埋没在中園園吏<lb/>
未足怪世事固堪論嗚呼戰伐乆荆棘暗長原乃知苦<lb/>
苣輩傾奪蕙草根小人塞道路為態何喧喧又如馬齒<lb/>
<pb n="KR3k0028_WYG_054-5a"/>
盛氣擁葵荏昏㸃染不易虞絲麻雜羅紈一經器物内<lb/>
永挂粗刺痕志士採紫芝放歌避戎軒畦丁負籠至感<lb/>
動百慮端<hi>杜甫</hi>
　　　芥<lb/>
事實祖<lb/>
　　碎錄<lb/>
芥多種有青芥黃芥紫芥白芥白芥似菘而有毛味辣<lb/>
好作菹芒快且辣<hi>本草</hi>
<pb n="KR3k0028_WYG_054-5b"/>
賦詠祖<lb/>
　　五言散句<lb/>
芥藍如菌蕈脆美牙頬響<hi>東坡</hi>
甘菹和蕈耳辛膳御薑芥<hi>山谷</hi>
　　七言散句<lb/>
澹金生色染宫黃只作坡羹亦擅塲<hi>北磵</hi>
　　五言古詩散聨<lb/>
蔚然蒼石底有此紫玉釵本無塵土侵寧畏霜霰埋<hi>朱灊</hi>
<pb n="KR3k0028_WYG_054-6a"/>
<hi>山</hi>
　　五言絶句<lb/>
葉實挹芳草氣烈消煩滯登爼効微勞乍食驚頻嚏<hi>屏山</hi>
　　　菘<lb/>
事實祖<lb/>
　　碎錄<lb/>
有春菘有晩菘<hi>菜譜</hi>
　　紀要<lb/>
<pb n="KR3k0028_WYG_054-6b"/>
周顒晚菘<hi>見韭門</hi>
賦詠祖<lb/>
　　五言散句<lb/>
奴肥為種菘<hi>杜甫</hi>
白菘類羔豚冒土出熊蹯<hi>東坡</hi>
　　七言散句<lb/>
嵗盛春菘甘勝蕨<hi>山谷</hi>
乆抛菘蕨猶細事苦笋江豚那忍說<hi>東坡</hi>
<pb n="KR3k0028_WYG_054-7a"/>
　　五言古詩<lb/>
幽居無一事隙地自栽蔬秋雨忽中折青青千萬餘江<lb/>
郷盛菘芥烹吐亦甘腴<hi>文潜</hi>
　　五言絶句<lb/>
周郎愛晩菘對客䝉稱賞今晨喜薦新小嚼氷霜響<hi>屏山</hi>
　　七言絶句<lb/>
雨送寒聲滿背蓬如今真是荷鋤翁可憐遇事常遲鈍<lb/>
九月區區種晩菘<hi>放翁</hi>
<pb n="KR3k0028_WYG_054-7b"/>
撥雪挑来塌地菘味如蜜藕更肥醲朱門肉食無風味<lb/>
只作尋常菜把供<hi>石湖</hi>
　　　菠薐<lb/>
事實祖<lb/>
　　碎錄<lb/>
本西域中自頗陵國将其子来語訛爾<hi>劉禹錫嘉話錄</hi>
賦詠祖<lb/>
　　五言絶句<lb/>
<pb n="KR3k0028_WYG_054-8a"/>
金鏃因形製臨軒發永歎時危思擷佩楚客莫紉蘭<hi>屏山</hi>
　　七言古詩散聨<lb/>
北方苦寒今未已雪底菠薐如鐡甲豈知吾蜀當冬蔬<lb/>
霜葉露芽寒更茁<hi>東坡</hi>
　　　莧<lb/>
事實祖<lb/>
　　碎錄<lb/>
野莧馬齒莧也<hi>杜詩注</hi>不可以莧菜與肉同食食則生鼈<lb/>
<pb n="KR3k0028_WYG_054-8b"/>
症試以鼈甲如豆片大者以莧菜封裹之置于土坑内<lb/>
上以土葢之一宿盡變成鼈也<hi>圖注本草</hi>
賦詠祖<lb/>
　　五言散句<lb/>
馬齒葉亦繁<hi>少陵</hi>
三年國子師腸肚集藜莧<hi>韓愈</hi>
莧也無所施胡顔入筐篚<hi>杜甫</hi>
　　七言散句<lb/>
<pb n="KR3k0028_WYG_054-9a"/>
十年讀書厭藜莧<hi>山谷</hi>
　　七言八句<lb/>
琉璃蒸乳壓肫膏未抵齋厨格調髙脫粟飯香供野莧<lb/>
荷鋤人<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>撚霜毛斷無文伯可指累比似何曽毋太豪<lb/>
見說能醫射工毒人間此物正騷騷<hi>方秋崕羹莧</hi>
　　　芹<lb/>
事實祖<lb/>
　　碎錄<lb/>
<pb n="KR3k0028_WYG_054-9b"/>
芹水菜也<hi>詩注</hi>芹亦作靳生水中<hi>本草</hi>芹有兩種荻芹取根<lb/>
白色赤芹取莖葉可作菹<hi>本草</hi>
　　紀要<lb/>
宋國有田夫謂妻曰負日之暄人莫知者以獻吾君將<lb/>
有重賞里人告之曰昔有美芹者取而獻之螫于口慘<lb/>
于腹其人大慚子之類也<hi>列子</hi>
　　雜著<lb/>
有快意炙背與美芹者欲薦獻至尊雖有區區之意亦<lb/>
<pb n="KR3k0028_WYG_054-10a"/>
已踈矣<hi>嵇康絶交書</hi>
賦詠祖<lb/>
　　五言散句<lb/>
香芹碧澗羹<hi>杜甫</hi>　　　　　芹泥隨燕觜<lb/>
飯稻茹芹英<hi>香山</hi>
獻芹則小小薦藻明區區<hi>杜甫</hi>
尚有獻芹心無因見明主<hi>高適</hi>
食芹雖云美獻御固已癡<hi>昌黎</hi>
<pb n="KR3k0028_WYG_054-10b"/>
　　七言散句<lb/>
飯煮青泥坊底芹<lb/>
炙背可以獻天子美芹由来知野人<hi>杜甫</hi>
艾心芹葉初生小祗鬬時新不鬬花<hi>王建</hi>
　　五言古詩<lb/>
晩食休論肉知君甘薄榮瓊田何日種玉本一時生白<lb/>
鶴今休誤青泥舊得名收芹還炙背北闕儻關情<hi>朱文公</hi>
　　七言古詩散聨<lb/>
<pb n="KR3k0028_WYG_054-11a"/>
幽人不無食肉願㟁草溪毛躬自薦並隄有芹秀晩春<lb/>
采掇歸来待朝膳<hi>朱待制</hi>
　　七言八句<lb/>
茈薑馨辣最佳蔬孫芥芳辛不遜渠蟹眼嫩湯微熟了<lb/>
鵞兒新酒未醒初根香酸釅作三友露葉霜芽知幾鉏<lb/>
自笑枯腸成破甕一生只解貯寒菹<hi>誠齋前此首已見  虀門</hi>
樂府祖<lb/>
　　生查子<lb/>
<pb n="KR3k0028_WYG_054-11b"/>
野香春吐芽泥濕隨飛燕碧澗一杯羮夜韭無人剪<lb/>
玉釵和露香鵞管隨香軟野意重殷勤持以君王獻<hi>高竹</hi>
<hi>屋</hi>
　　　蓴菜<lb/>
事實祖<lb/>
　　碎錄<lb/>
蓴生水中葉似鳬葵春夏細長肥滑三月至八月為絲<lb/>
蓴九月至十一月為豬蓴又曰龜蓴又有石蓴絲繁者<lb/>
<pb n="KR3k0028_WYG_054-12a"/>
<hi>本草</hi>諸菜之中蓴為第一四月蓴生莖而朱葉名雉蓴第<lb/>
一肥美葉舒長名絲蓴<hi>齊民要術</hi>
　　紀要<lb/>
晉張翰吳人為大司馬東曹掾見秋風起乃思吳中菰<lb/>
菜蓴羮鱸魚曰人生貴適志何能羈官數千里以要名<lb/>
爵乎遂命駕而歸<hi>本傳</hi>晉王武子食前有羊酪問陸雲曰<lb/>
吳中何以敵此雲答曰千里蓴羮未下鹽豉<hi>世說</hi>
　　雜著<lb/>
<pb n="KR3k0028_WYG_054-12b"/>
蓴羮不糝鱸魚内香<hi>盧賛元中和紀</hi>
賦詠祖<lb/>
　　五言散句<lb/>
羮煮秋蓴滑　　　　　　絲繁煮細蓴<hi>杜甫</hi>
枯豉蓴絲熟<hi>香山</hi>　　　　　煮羹秋蓴弱<lb/>
還鄉念蓴羮<hi>劉長卿</hi>　　　　君恩千里蓴<lb/>
豉化蓴絲熟刀鳴鱠縷飛<hi>杜甫</hi>
强飯蓴絲滑端居茗續煎<hi>杜甫</hi>
<pb n="KR3k0028_WYG_054-13a"/>
　　七言散句<lb/>
未可将鹽下蓴菜<lb/>
一官乆已輕蓴鱸<hi>東坡</hi>
思歸不復為蓴菜<hi>穎濵</hi>
蓴羮鮮滑煮龍涎<hi>盧賛元</hi>
時望青旂沽綠酒醉煮白魚羮紫蓴<hi>山谷</hi>
　　七言絶句<lb/>
我夢扁舟震澤風蓴羮晩煮落盤空那知嶺表炎蒸地<lb/>
<pb n="KR3k0028_WYG_054-13b"/>
也有青絲滿碧籠<hi>于湖</hi>
千里蓴絲未下鹽北遊誰復話江南可憐一筯秋風味<lb/>
錯被旁人苦未參<hi>徐竹隱</hi>
　　七言八句<lb/>
鮫人直下白龍潭割得龍公滑碧髯曉起相傳蕊珠闕<lb/>
夜来失却水晶簾一杯淡煮宜醒酒千里何須下豉鹽<lb/>
可是士衡殺風景却将羶膩比清纎<hi>誠齋</hi>
堆盤縷縷又秋風客爼虀鹽一洗空羮鱠疑居柁樓底<lb/>
<pb n="KR3k0028_WYG_054-14a"/>
杯螯如墮酒船中蓴羮本是詩人事樽爼那容俗子同<lb/>
不日挽君来快問請分一筯供涪翁<hi>徐竹隱</hi>
　　　蒿<lb/>
事實祖<lb/>
　　碎錄<lb/>
一名蔞蒿一名同蒿一名邪蒿<hi>本草</hi>
　　紀要<lb/>
北齊邢峙為博士授太子經厨進食有菜曰邪蒿峙命<lb/>
<pb n="KR3k0028_WYG_054-14b"/>
去之曰菜有不正之名非殿下所宜食顯祖嘉之<hi>通鑑</hi>
賦詠祖<lb/>
　　五言散句<lb/>
澗蔬煮蒿節<hi>東坡</hi>
　　七言散句<lb/>
蔞蒿數節玉簮橫<lb/>
蔞蒿芽甜草頭辣<hi>山谷</hi>
　　七言古詩散聨<lb/>
<pb n="KR3k0028_WYG_054-15a"/>
爛蒸香薺白魚肥碎㸃青蒿凉餅滑宿雨初消春睡起<lb/>
細履幽畦掇芳辣<hi>東坡</hi>
　　七言絶句<lb/>
竹外桃花三兩枝春江水暖鴨先知蔞蒿滿地蘆芽短<lb/>
正是河豚欲上時<hi>東坡</hi>
野蔬山芋慣寒酸羮綠虀黃頓頓餐直到新年立春日<lb/>
却無生菜上春盤<hi>周吟軒</hi>
　　　荇<lb/>
<pb n="KR3k0028_WYG_054-15b"/>
事實祖<lb/>
　　碎錄<lb/>
荇接余也白莖葉紫赤色正圓徑寸餘浮在水上根在<lb/>
水底<hi>詩注</hi>參差荇菜左右流之<hi>詩</hi>
賦詠祖<lb/>
　　五言絶句<lb/>
黃龍記昔遊園客有佳遺不為洛生吟輟飡時擁鼻<hi>屏山</hi>
　　　茭白<lb/>
<pb n="KR3k0028_WYG_054-16a"/>
事實祖<lb/>
　　碎錄<lb/>
菰謂之茭白嵗乆中心出白臺如小兒臂謂之菰手其<lb/>
臺中有黒者謂之茭蔚至後結實乃雕胡米也<hi>杜詩注</hi>
賦詠祖<lb/>
　　五言絶句<lb/>
寒茭翳秋塘風葉自長短刳心一飽餘并得牀敷軟<hi>屏山</hi>
秋風吹折碧削玉茹芳根應傍鵞池發中懷灑墨痕<lb/>
<pb n="KR3k0028_WYG_054-16b"/>
　　　蘆笋<lb/>
事實祖<lb/>
　　碎錄<lb/>
苞蘆蘆笋也<hi>杜詩注</hi>
賦詠祖<lb/>
　　五言散句<lb/>
渚秀蘆芽短<hi>杜少陵</hi>　　　　蘆笋初生竹<hi>東坡</hi>
春洲生荻芽<hi>歐陽永叔</hi>
<pb n="KR3k0028_WYG_054-17a"/>
泥筍苞初荻沙茸出小蒲<hi>杜甫</hi>
碧鮮春照箸香飯兼苞蘆<lb/>
　　七言散句<lb/>
蔞蒿滿地蘆芽短<hi>東坡</hi>
　　七言絶句<lb/>
溶溶晴港漾清暉蘆笋生時栁絮飛還憶江南風物否<lb/>
桃花流水鮆魚肥<lb/>
　　　豆腐<lb/>
<pb n="KR3k0028_WYG_054-17b"/>
事實祖<lb/>
　　紀要<lb/>
世傳豆腐本淮南王術<hi>朱文公詩注</hi>
賦詠祖<lb/>
　　五言絶句<lb/>
種豆五苗稀力竭心已腐早知淮南術安坐獲泉布<hi>朱文</hi>
<hi>公</hi>
　全芳備祖後集卷二十七<lb/>
</p>
<p>
</p>
  </div>
<div>
                <head>全芳備祖後集卷二十八</head>
    <p>
<pb n="KR3k0028_WYG_055-1a"/>
欽定四庫全書<lb/>
　全芳備祖後集卷二十八　宋　陳景沂　撰<lb/>
　　藥部<lb/>
　　　茶<lb/>
事實祖<lb/>
　　碎錄<lb/>
一曰茶二曰檟三曰蔎四曰茗五曰荈<hi>茶經</hi>茶有三品上<lb/>
者生爛石中者生礫壤下者生黃土沫餑者湯之華也<lb/>
<pb n="KR3k0028_WYG_055-1b"/>
花之薄者為沫厚者為餑細者為花<hi>陸羽茶經</hi>凡茶少湯多<lb/>
則雲脚散湯少茶多則乳面聚<hi>茶經</hi>建安以鬬茶為茗戰<lb/>
<hi>茶錄</hi>荼之佳者造在社前其次火前謂寒食前也其下則<lb/>
雨前謂穀雨前也齊已詩云髙人愛惜藏巖裏白甀封<lb/>
題寄火前此言火前葢未知社前之為佳也唐人之於<lb/>
茶雖有陸羽茶經而持論未精蔡君謨則持論精也<hi>學林</hi>
<hi>新編</hi>南劒有䝉頂石花湖州有顧渚紫筍峽州有碧澗明<lb/>
月<hi>蔡寛夫詩話</hi>草茶盛於兩浙日注第一自景祐以来洪州<lb/>
<pb n="KR3k0028_WYG_055-2a"/>
雙井白牙制作尤精逺出日注之上遂為草茶第一<hi>坡詩</hi>
<hi>注</hi>湖州長興縣啄木嶺金沙泉每嵗造茶之所也泉處<lb/>
沙中居常無水湖常二郡太守至於境㑹亭具犧牲拜<lb/>
勅祭泉其夕水溢造御茶畢水即微減供堂者畢水已<lb/>
減半太守造畢即涸矣二守還斾晩時則有風雷之變<lb/>
<hi>張君房脞說</hi>宣州宣城縣有茶山其東為朝日所燭號曰陽<lb/>
坡其茶最勝形如小方餅橫鋪茗芽其上太守常薦之<lb/>
京洛題曰陽坡茶杜牧茶山詩云山實東吳秀茶稱瑞<lb/>
<pb n="KR3k0028_WYG_055-2b"/>
草魁<hi>毛文錫茶譜</hi>袁州界橋其名甚著不若湖州之研膏紫<lb/>
笋烹之有綠脚垂下故公淑賦云雲垂綠脚<hi>茶譜</hi>建州北<lb/>
苑先春龍焙洪州西山白露雙井白芽鶴嶺安吉州顧<lb/>
渚紫筍常州義興紫筍陽羨春池陽鳳嶺睦州鳩坑宣<lb/>
州陽坡南劒䝉頂石花露鈸牙籛牙南康雲居峽州碧<lb/>
澗明月東川獸目福州方山露芽壽州霍山黃芽<hi>茶譜</hi>
　　紀要<lb/>
齊王肅歸魏初不食羊肉及酪漿常食鯽魚羮渇飲茗<lb/>
<pb n="KR3k0028_WYG_055-3a"/>
汁髙帝曰羊肉何如魚羮茗汁何如酪漿肅曰羊陸産<lb/>
之最魚水族之長羊比齊魯大邦魚比邾莒小國明日<lb/>
為設邾莒之會亦有酪奴因呼茗為酪奴<hi>洛陽伽藍記</hi>劉琨<lb/>
與羣弟書吾體中憤悶常仰真茶汝可以信致之<hi>法帖</hi>唐<lb/>
貞觀趙賛興茶稅而張滂繼之長慶初王播又増其數<lb/>
大中裴休立十二條之利<hi>唐書</hi>徳宗貞元中稅茶先是鹽<lb/>
鐵使張滂奏請稅茶以待水旱之缺賦詔曰可是嵗得<lb/>
錢四千萬貫<hi>漫錄</hi>鄭注為𣙜茶法詔王涯為𣙜茶使王涯<lb/>
<pb n="KR3k0028_WYG_055-3b"/>
用𣙜茶法益其稅以濟用度下益困<hi>本傳</hi>陸羽字鴻漸嗜<lb/>
茶著經三篇御史大夫李季卿宣慰江南有薦羽者乃<lb/>
使羽煮茶羽衣野服挈具而入公心鄙之命奴子取錢<lb/>
三十文酬煎茶博士羽愧之更著毁茶論<hi>語林</hi>甫里先生<lb/>
陸龜䝉嗜茶荈置小園于顧渚山下嵗入茶租薄為甌<lb/>
鐺之費自為品第書一篇繼茶經茶訣之後<hi>茶譜</hi>白樂天<lb/>
方齊劉禹錫正病酒禹錫乃饋菊苗虀蘆菔鮓換取樂<lb/>
天六班茶三囊以自醒酒<hi>蠻甌志</hi>王濛好茶人至輒飲之<lb/>
<pb n="KR3k0028_WYG_055-4a"/>
士大夫甚以為苦每欲候濛必云今日有水厄<hi>伽藍記</hi>覺<lb/>
林僧志崇收茶三等待客以驚雷莢自奉以萱草帶供<lb/>
佛以紫茸香赴茶者以油囊盛餘瀝歸<hi>茶譜</hi>有人喜飲茶<lb/>
飲至一斛二斗一日過量吐如牛肺一物以茶澆之容<lb/>
一斛二斗客云此名斛二瘕<hi>太平御覧</hi>世傳陶穀買得黨太<lb/>
尉故妓取雪水煎團茶謂妓曰黨家應不識此妓曰彼<lb/>
粗人安得有此但能銷金帳下淺斟低唱飲羊羔兒酒<lb/>
耳陶愧其言<hi>類苑</hi>張詠令崇陽民以茶為業公曰茶利厚<lb/>
<pb n="KR3k0028_WYG_055-4b"/>
官将𣙜之命㧞茶而植桑民以為苦其後𣙜茶他縣皆<lb/>
失業而崇陽之桑已成其為政知所先後如此<hi>言行錄</hi>建<lb/>
州大小龍團始于丁晉公而成于蔡君謨歐陽永叔聞<lb/>
之驚歎曰君謨士人也何至為此事<hi>歐集</hi>故例翰林當直<lb/>
學士春晩人困則日賜成象餅茶<hi>金鑾宻記</hi>
　　雜著<lb/>
臣前因奏事伏䝉陛下諭臣先任福建轉運使日所進<lb/>
上品龍茶最為精好臣退念草木之微首辱陛下知鑒<lb/>
<pb n="KR3k0028_WYG_055-5a"/>
若處之得地則能盡其材昔陸羽茶經不第建安之品<lb/>
丁謂茶圖獨論採造之本至於烹試曽未有聞臣輒條<lb/>
數事簡而易明勒成二篇名曰茶錄伏惟清閑之宴或<lb/>
賜觀採臣不勝惶懼榮幸之至謹序<hi>蔡襄進茶錄序</hi>上篇論茶<lb/>
色茶色貴白而餅茶多以珍膏油<hi>去聲</hi>其面故有青黃紫<lb/>
黒之異善别茶者正如相工之視人氣色也隱然察之<lb/>
於内以肉理實潤者為上黃白者受水昏重青白者受<lb/>
水鮮明故建安人鬬試以青白勝黃白香茶有真香而<lb/>
<pb n="KR3k0028_WYG_055-5b"/>
入貢者微以龍腦和膏欲助其香建安民間試茶皆不<lb/>
入香恐奪其真若烹㸃之際又雜珍果香草其奪益甚<lb/>
正當不用味茶味主于甘滑惟北苑鳳皇山連屬諸焙<lb/>
所産者味佳隔溪諸山雖及時加意製作色味皆重莫<lb/>
能及也又有水泉不甘能損茶味前世之論水品者以<lb/>
此藏茶茶宜篛葉而畏香藥喜温燥而忌濕冷故收藏<lb/>
之家以篛葉封裹入焙中兩三日一次用火如人體温<lb/>
温以禦濕潤若火多則茶焦不可食炙茶茶或經年則<lb/>
<pb n="KR3k0028_WYG_055-6a"/>
色香味皆陳于浄器中以沸湯漬之刮去膏油一兩重<lb/>
乃止以鈴箝之微火炙乾然後碎碾若當年新茶則不<lb/>
用此說碾茶先以浄紙宻裹椎碎然後熟碾其大要旋<lb/>
碾則色白或經宿則色已昏矣羅茶羅細則茶浮粗則<lb/>
水浮候湯最難未熟則沫浮過熟則茶沉前世謂之蟹<lb/>
眼湯者過熟湯也况瓶中煮之不可過故曰候湯最難熁<lb/>
盞凡欲㸃茶先須熁盞令熱冷則茶不浮㸃茶茶少湯<lb/>
多則雲脚散湯少茶多則粥面聚<hi>建人謂之雲脚粥面</hi>鈔茶一錢<lb/>
<pb n="KR3k0028_WYG_055-6b"/>
先注湯調令極匀又添注之環廻擊沸湯上盞可四分<lb/>
則止眡其面色鮮白著盞無水痕為絶佳建安鬬茶以<lb/>
水痕先没者為負耐久者為勝故較勝負之説曰相去一<lb/>
水兩水而已　下篇論茶器茶焙編竹為之衷以篛葉<lb/>
葢其上以收火也隔其中以有容也納火其下去茶尺<lb/>
許令温温然所以飬茶色香味也茶籠茶不入焙者宜<lb/>
宻封裹以篛籠盛之置髙處不近濕氣砧椎用以碎茶<lb/>
以木為之或金或鐵俱取于便用茶鈴屈金鐵為之用<lb/>
<pb n="KR3k0028_WYG_055-7a"/>
以炙茶茶碾以銀或鐵為之黃金性柔銅及䃋石皆能<lb/>
生鉎<hi>音星</hi>不入用茶羅以絶細為佳羅底用蜀東川鵞溪<lb/>
畫絹之宻者投諸水揉洗以羃之茶盞茶色白宜黒盞<lb/>
建安所造者紺黒紋如兔毫其坏微厚熁之乆熱難冷<lb/>
最為要用出他處者或薄或紫色皆不及也其青白盞<lb/>
鬬試家自不用茶匙要重擊拂有力黃金為上人間以<lb/>
銀鐵或銅為之竹茶匙太輕建茶不取湯餅餅要小者<lb/>
易候湯又㸃茶注湯有凖<hi>以上俱蔡君謨茶錄</hi>夫茶為物之至精<lb/>
<pb n="KR3k0028_WYG_055-7b"/>
而小龍團又其尤精者錄序中所謂上品龍茶者是也<lb/>
葢自君謨始造而嵗貢焉仁宗皇帝尤所珍惜雖輔相<lb/>
之臣未嘗輒賜惟南郊大禮致齋之夕中書樞宻院各<lb/>
四人共賜一餅宫人剪金為龍鳳花草貼其上兩府之<lb/>
家分割以歸不敢碾試相家藏以為寶時有佳客出而<lb/>
傳玩爾嘉祐七年親享明堂齋夕始人賜一餅余亦忝<lb/>
與至今藏之余自以諫官供奉仗内至登二府二十餘<lb/>
年纔一獲賜而丹成龍駕䑛鼎莫及每一捧玩淚血交<lb/>
<pb n="KR3k0028_WYG_055-8a"/>
零而已因君謨著錄輒附于後庶知小團自君謨始而<lb/>
可貴如此<hi>歐陽修龍茶錄後序</hi>
賦詠祖<lb/>
　　五言散句<lb/>
破睡見茶功　　　　　　春風啜茗時<hi>杜工部</hi>
碾處亂泉聲　　　　　　茶疎縁睡少<hi>馮深居</hi>
山實東南秀茶稱瑞草魁<hi>杜牧</hi>
潔性不可汚為飲滌塵煩<hi>韋應物</hi>
<pb n="KR3k0028_WYG_055-8b"/>
松花飄鼎泛蘭氣入甌輕<lb/>
碧流霞脚碎香泣乳花輕<lb/>
舌小侔黃雀毛獰摘綠猿<hi>王元之</hi>
来從青竹籠蒸自白雲家<hi>聖俞</hi>
價與黃金齊包開青篛整<lb/>
天王初受貢楚客已烹新<lb/>
甌潔凝芳乳羅纎撼縹塵<hi>宋景文</hi>
香濃煙穗直茶嫩乳花圓<hi>宋庠</hi>
<pb n="KR3k0028_WYG_055-9a"/>
古木鴉銜楮空山人採茶<hi>王西澗</hi>
何以同嵗暮共此晴雲椀<hi>簡齋</hi>
赤泥開方印紫餅截圓玉<lb/>
共約試新茶槍旂幾時綠<hi>歐陽永叔</hi>
　　七言散句<lb/>
賜得還應作近臣<hi>王元之</hi>
採憶春山霧滿旂<hi>宋景文</hi>
合坐半甌輕泛綠開緘數片淺含黃<hi>鄭谷</hi>
<pb n="KR3k0028_WYG_055-9b"/>
山中獨来採新茗新花亂發前山頂<hi>李涉</hi>
静試恰如湖上雪對嘗兼憶剡中人<hi>林和靖</hi>
揀芽幾日始能就碾月一罌初寄来<hi>聖俞</hi>
小石冷泉留早味紫泥新品泛春華<lb/>
湯嫩水輕花不散口甘神爽味偏長<lb/>
碧月團團墮九天封題寄與洛中仙<hi>王文公</hi>
綵絳縫囊海上舟月團蒼潤紫煙浮<lb/>
溪山擊鼓助雷霆逗曉靈芽發翠莖<hi>歐陽修</hi>
<pb n="KR3k0028_WYG_055-10a"/>
初笋一槍知採候亂花三沸記烹時<hi>宋景文</hi>
春睡無端巧逐人驅呵不去苦相親<hi>温公</hi>
舊譜最稱䝉頂味露芽雲液勝醍醐<hi>文潞公</hi>
西江水清江石老石上茶花如鳳爪<hi>永叔</hi>
思公煮茗供湯鼎蚯蚓竅生魚眼珠<lb/>
香茗解盡寶帶跨墨面碾出明窻塵<hi>山谷</hi>
銀花野浪水一掬松雨聲来乳花熟<hi>崔珏</hi>
午食易愁藜藿粥夜堂無睡數燈花<hi>芸叟</hi>
<pb n="KR3k0028_WYG_055-10b"/>
官園老兵朝入城報道新芽已堪摘<lb/>
雲疊亂花争一水鳳團雙影貢先春<hi>王岐公</hi>
未須乗此蓬莱去明月論詩齒頬香<hi>无咎</hi>
閩侯貢璧琢蒼玉中有掉尾寒潭龍<lb/>
與療文園消渇病還招楚客獨醒魂<hi>王逢原</hi>
得諾向来輕季子打門何日走周公<hi>陳后山</hi>
分付着身先引去免教人道販私茶<hi>張元盡</hi>
草茶無賴空有名髙者妖邪次頑獷<hi>東坡</hi>
<pb n="KR3k0028_WYG_055-11a"/>
獨攜天上小團月来試人間第一泉<lb/>
火前試焙分新銙雪裏題綱輟賜龍<lb/>
松鳴湯鼎茶初熟雪壓爐灰火漸低<hi>洪駒父</hi>
麄官差入黨侯帳精品平收陸羽經<hi>劉允叔</hi>
細參六一泉中味故有涪翁句子香<hi>誠齋</hi>
　　五言古詩<lb/>
禹貢通逺俗始圖在安人後主失其本職吏不敢陳亦<lb/>
有奸佞者因之欲求伸動生千金費日使萬姓貧我来<lb/>
<pb n="KR3k0028_WYG_055-11b"/>
顧渚源得與茶事親黎甿輟農桑採掇實苦辛一夫且<lb/>
當後盡室皆同臻捫葛上欹壁蓬頭入荒榛終朝不盈<lb/>
掬手脚皆皴鱗悲嗟徧空山草木為不春隂嶺芽未吐<lb/>
使者牒已頻心争造化先走挺麋鹿均選納無日夜擣<lb/>
聲擊昏晨衆功何枯櫨俯視迷傷神皇帝尚巡狩東郊<lb/>
路多堙周迴繞天涯所獻惟艱勤况植兵革用兼兹困<lb/>
疲民未知供御餘誰合分此珍顧省忝邦守有慚復因<lb/>
循茫茫蒼海間丹憤何由申<hi>唐袁髙</hi>
<pb n="KR3k0028_WYG_055-12a"/>
芳叢翳湘竹零露凝清華復此雪山客晨朝掇露芽蒸<lb/>
煙俯石瀨咫尺凌丹崕圖方麗其色圭玉無纎瑕呼兒<lb/>
㸑金鼎餘馥延幽遐滌慮發其照還源蕩昏邪猶同甘<lb/>
露飯佛事薫毗耶咄此蓬瀛客無為貴流霞<hi>栁子厚</hi>
粉細越笋芽野煎寒溪濱恐乖靈草性觴事皆手親敲<lb/>
石取鮮火撇泉避腥鱗熒熒爨風鐺拾得墜葉薪潔色<lb/>
無爽别浮氲亦殷勤以兹委曲静求得正味真宛如摘<lb/>
山時自醊指下春湘瓷泛輕花滌盡昏渇神此遊愜醒<lb/>
<pb n="KR3k0028_WYG_055-12b"/>
趣可以話髙人<hi>劉岩叟</hi>
周詩記苦荼茗飲生近世初緣厭粱肉假此雪昏滯嗟<lb/>
我五畝園桑麥苦䝉翳不令寸地閒更乞茶子藝飢寒<lb/>
知未免已作太飽計庶将通有無農末不相戾春生凍<lb/>
地裂紫筍森已銳牛羊煩呵叱筐筥未敢睨江南老道<lb/>
人齒髪日夜逝他年雪堂品空記桃花裔<hi>東坡乞桃花茶栽</hi>
蒼山走千里斗落分兩臂靈泉出地清嘉卉得天味入<lb/>
門脫世氛官曹真傲吏<hi>蔡端明北苑</hi>
<pb n="KR3k0028_WYG_055-13a"/>
造化曽無私亦有意所加夜雨作春力朝雲䕶日華千<lb/>
萬碧玉枝戢戢抽靈芽<hi>茶壠</hi>
春衫逐紅旂散入青林下隂崖喜先至新苗漸盈把競<lb/>
攜筠籠歸更帶山雲瀉<hi>採茶</hi>
屑玉寸隂間摶金新範裏規呈月正圓勢動龍初起出<lb/>
焙色香全争誇火候是<hi>造茶</hi>
兔毫紫甌新蟹眼清泉煮雪凍作成花雲閑未垂縷願<lb/>
爾池中波去作人間雨<hi>試茶</hi>
<pb n="KR3k0028_WYG_055-13b"/>
　　五言古詩散聨<lb/>
嫩芽香且靈吾謂草中英夜臼和煙擣寒爐對雪烹<hi>鄭愚</hi>
忽有西山使始遺七品茶末品無水暈次品無沈渣五<lb/>
品散雲脚四品浮粟花三品若瓊乳二品罕所加絶品<lb/>
不可議甘香難等差<lb/>
昔觀唐人詩茶詠鴉山嘉鴉銜茶子生遂以山名鴉<lb/>
春雷未出地南土物尚凍呼譟助發生萌穎强抽動團<lb/>
為蒼玉璧隱起雙飛鳯<lb/>
<pb n="KR3k0028_WYG_055-14a"/>
顧渚及陽羨又復下越茗近年江南人鷹爪誇雙井<hi>聖俞</hi>
其贈幾何多六色十五餅每餅包青篛紅籖纒素檾<hi>同上</hi>
　　五言排律<lb/>
北苑龍茶者甘鮮的是珍四方惟數北萬物更無新纔<lb/>
吐微茫綠初沾少許春散尋縈樹徧急採上山頻宿葉<lb/>
寒猶在芳芽冷未伸茅茨溪口焙籃籠雨中民長疾勾<lb/>
萌拆開齊分兩匀帶煙蒸雀舌和露叠龍鱗作貢騰諸<lb/>
道先嘗祇一人緘封瞻闕下郵傳渡江濱特㫖留丹禁<lb/>
<pb n="KR3k0028_WYG_055-14b"/>
殊恩賜近臣啜将靈藥助用與上尊親投進英華盡初<lb/>
烹氣味真細香勝却麝淺色過于筠顧渚慚投木宜都<lb/>
愧積薪年年號供御天産壯甌閩<hi>丁謂北苑茶</hi>
　　五言八句<lb/>
古路行終日僧房出翠微瀑為煎茗水雲是坐禪衣尊<lb/>
者難相遇遊人又獨歸一猿橋外急却是不忘機<hi>賈似道天</hi>
<hi>台石橋</hi>
　　五言律詩散聨<lb/>
<pb n="KR3k0028_WYG_055-15a"/>
揀芽分雀舌賜茗出龍團曉日雲庵暖春風玉殿寒<hi>東坡</hi>
玉尺鋒稜聳銀槽様度窊月中亡桂實雨裏得天葩<hi>張芸</hi>
<hi>叟</hi>
　　七言古詩<lb/>
日髙丈五睡正濃軍将打門驚周公口云諫議送書信<lb/>
白絹斜封三道印開緘宛見諫議面手閱月團三百片<lb/>
聞道新年入山裏蟄蟲驚動春風起天子未嘗陽羨茶<lb/>
百草不敢先開花仁風暗結珠琲瓃先春抽出黃金芽<lb/>
<pb n="KR3k0028_WYG_055-15b"/>
摘鮮焙芳旋封裹至精至好且不奢至尊之餘合王公<lb/>
何事便到山人家柴門反關無俗客紗帽籠頭自煎喫<lb/>
碧雲引風吹不斷白花浮光凝碗面一碗喉吻潤兩碗<lb/>
破孤悶三椀搜枯腸唯有文字五千卷四椀發輕汗平<lb/>
生不平事盡向毛孔散五椀肌骨清六椀通仙靈七椀<lb/>
喫不得唯覺兩腋習習清風生蓬菜山在何處玉川子<lb/>
乗此清風欲歸去山下羣仙司下土地位清髙隔風雨<lb/>
安知百千萬億蒼生命墮在巔崕受辛苦便為諫議問<lb/>
<pb n="KR3k0028_WYG_055-16a"/>
蒼生到頭還得蘇息否<hi>盧仝謝孟諫議新茶</hi>
山僧後檐茶數叢春来映竹抽新茸宛然為客振衣起<lb/>
自傍芳叢摘鷹觜斯須炒成滿室香便酌砌下金沙水<lb/>
驟雨松聲入鼎来白雲滿椀花徘徊悠揚噴鼻宿酲散<lb/>
清峭徹骨煩襟開陽崕隂嶺各殊氣未若竹下莓苔地<lb/>
炎帝雖嘗未辨煎桐君有錄那知味新芽連拳半未舒<lb/>
自摘自煎俄頃餘木蘭墜露香微似瑶華臨波色不如<lb/>
僧言靈味宜幽寂采采翹英為嘉客不辭緘封寄郡齋<lb/>
<pb n="KR3k0028_WYG_055-16b"/>
甎非銅罏損標格何况䝉山顧渚春白泥赤印走風塵<lb/>
欲知花乳清泠味須是眠雲跂石人<hi>劉禹錫蘭若試茶歌</hi>
年年春自東南来連溪先暖水微開溪邊竒茗冠天下<lb/>
武夷仙人從古栽新雷昨夜發何處家家嬉笑穿雲去<lb/>
露芽錯落一番榮綴玉含珠散嘉樹終朝采掇不盈襜<lb/>
唯求精粹不敢貪研膏焙乳有誰製方中圭兮圓中蟾<lb/>
北苑将期獻天子林下雄豪光鬬美鼎磨雲外首山銅<lb/>
瓶攜江上中泠水黃金碾畔綠塵飛碧玉瓶中翠濤起<lb/>
<pb n="KR3k0028_WYG_055-17a"/>
鬬茶味兮輕醍醐鬬茶香兮薄蘭芷其間品第何能欺<lb/>
十目視而十手指勝若登仙不可攀輸同降将無窮耻<lb/>
吁嗟天産石上英論功不愧階前蓂衆人之濁我可清<lb/>
千日之醉我可醒屈原試與招魂魄劉伶却得聞雷霆<lb/>
盧仝敢不歌陸羽須作經森然萬象中焉知無茶星商<lb/>
山文人休茹芝首陽先生休采薇長安酒價減千萬成<lb/>
都藥市無光輝不如仙山一啜好泠然便欲乗風飛君<lb/>
莫羨花間女郎只鬬草嬴得珠璣滿斗歸<hi>歐陽修鬭茶歌</hi>
<pb n="KR3k0028_WYG_055-17b"/>
建安三千里京師三月嘗新茶人情好先務取勝百物<lb/>
貴早相矜夸年窮臘盡春欲動蟄雷未起驅龍蛇夜聞<lb/>
擊鼔滿山谷千人助呌聲呼呀萬木寒痴睡不醒唯有<lb/>
此樹先萌芽乃知此為最靈物宜其獨得天地之英華<lb/>
終朝摘採不盈匊通犀銙小圓復窊鄙哉榖雨槍與旗<lb/>
多不足貴如刈麻建安太守急寄我香篛包裹封題斜<lb/>
泉甘器潔天色好坐中揀擇客亦嘉新香嫩色如始造<lb/>
不似来逺從天涯停匙側盞試水路拭目向空看乳花<lb/>
<pb n="KR3k0028_WYG_055-18a"/>
可憐俗夫把金錠猛火炙背如蝦蟆由来真物有真賞<lb/>
坐逢詩老頻咨嗟須臾共起索酒飲何異奏雅終淫哇<lb/>
<hi>歐公嘗新茶</hi>
蟹眼已過魚眼生颼颼欲作松風鳴䝉茸出磨細珠落<lb/>
眩轉遶甌飛雪輕銀瓶瀉湯誇第二未識古人煎水意<lb/>
君不見昔時季生好客手自煎貴從活火發新泉又不<lb/>
見今時潞公煎茶學西蜀定州花磁琢紅玉我今貧病<lb/>
常苦饑分無玉椀捧蛾眉且學公家作茗飲磚罏石銚<lb/>
<pb n="KR3k0028_WYG_055-18b"/>
行相隨不用撐腸拄腹文字五千卷但願常及睡足日<lb/>
髙時<hi>東坡煎茶歌</hi>
矞雲從龍小蒼璧元豐至今人未識壑源包貢第一春<lb/>
緗奩碾香供玉食睿思殿東金井闌甘露薦椀天開顔<lb/>
橋山事嚴庀百局補衮諸公省中宿中人傳賜夜未央<lb/>
雨露恩光照宫燭右丞似是李元禮好事風流有涇渭<lb/>
肯憐天祿較書郎親敕家庭遣分似春風飽識大官羊<lb/>
不慣腐儒湯餅腸搜攪十年燈火讀令我胸中書傳香<lb/>
<pb n="KR3k0028_WYG_055-19a"/>
已戒應門老馬走客来問字莫載酒<hi>山谷謝送壑源揀芽</hi>
我持𤣥珪與蒼璧以暗投人渠不識城南窮巷有佳人<lb/>
不索㯽榔常宴食赤銅茗椀雨斑斑銀粟翻光解破顔<lb/>
上有龍文下棊局探囊贈君諾已宿此物自是元豐春<lb/>
先皇聖功調玉燭晁子胷中開典禮平生自期莘與渭<lb/>
故令澆君磊塊胸莫令髩毛雪相似曲几蒲團聽煮湯<lb/>
煎成車聲繞羊腸雞蘇胡麻留渇羌不應亂我官焙香<lb/>
肌如匏壺鼻雷吼幸君飲此莫飲酒<hi>山谷以龍團半錠贈无咎</hi>
<pb n="KR3k0028_WYG_055-19b"/>
人間風月不到處天上玉堂森寳書想見東坡舊居士<lb/>
揮毫百斛瀉明珠我家江南摘雲腴落磑霏霏雪不如<lb/>
為君喚起黃州夢獨載扁舟向五湖<hi>山谷以雙井茶送子瞻</hi>
吳綾縫囊染菊泉蠻砂塗印題進字淳熙錫貢新水芽<lb/>
天珍誤落黃茅地故人鸞渚紫薇郎金華講徹花草香<lb/>
宣賜龍焙第一綱殿上走趨明月璫御前啜罷三危露<lb/>
滿袖香煙懐璧去歸来拈出兩蜿蜒雷電晦㝠驚破柱<lb/>
北苑新芽内様新銅圍銀範鑄瓊塵九天寶月霏五雲<lb/>
<pb n="KR3k0028_WYG_055-20a"/>
玉龍雙舞黃金鱗老夫平生愛煮茗十年燒穿折脚鼎<lb/>
下山汲井得甘泠上山摘芽得苦梗何曽夢到龍遊窠<lb/>
何曽夢喫龍芽茶故人分送玉川子春風来自玉皇家<lb/>
鍛圭椎璧調冰水烹龍炊鳳搜肝髓石花紫筍作衙官<lb/>
赤印白泥牛走爾故人氣味茶様清故人風骨茶様明<lb/>
開緘不但似見面叩之咳唾金玉聲麯生勸人墮巾幘<lb/>
睡魔勸我抛書册老夫七椀病未能一啜猶堪坐秋夕<lb/>
<hi>楊誠齋謝送講筵茶</hi>
<pb n="KR3k0028_WYG_055-20b"/>
分茶何似煎茶好煎茶不似分茶巧蒸水老禪㺯泉手<lb/>
隆興元春新玉爪二者相遭兎甌面怪怪竒竒真善幻<lb/>
紛如擘絮行太空影落寒江能萬變銀瓶首下仍凥髙<lb/>
注湯作字勢嫖姚不須更師屋漏法只問此瓶當響答<lb/>
紫微仙人烏角巾喚我起看清風生京塵滿袖思一洗<lb/>
病眼生花得再明漢鼎難調要公理䇿勲茗椀非公事<lb/>
不如囘首與寒儒歸讀茶經傳衲子<hi>楊誠齋在澹庵坐上觀題上人分茶</hi>
　　七言古詩散聨<lb/>
<pb n="KR3k0028_WYG_055-21a"/>
澗花入井水味香山月當人松影直仙翁白扇霜烏翎<lb/>
拂拭夜讀黃庭經<hi>温飛卿</hi>
春風三月貢茶時盡逐旌旂到山裏焙中清曉朱門開<lb/>
箱籠漸見新茶来凌煙觸霧不停採官家赤印連帖催<lb/>
朝飢暮渇誰興哀喧闐競摘不盈掬一時一餉還成堆<lb/>
蒸之䕶之香勝梅研膏駕動奔如雷<hi>李郢</hi>
始於歐陽永叔席乃識雙井絶品茶次逢江東許子春<lb/>
又出鷹爪與露芽<lb/>
<pb n="KR3k0028_WYG_055-21b"/>
建溪茗株成大樹頗如楚越所種茶先春上山掐白芽<lb/>
亦異鳥嘴蜀客誇<hi>聖俞</hi>
我有龍團古蒼璧九泉泉深一百尺憑君汲井試烹茶<lb/>
不是人間香味色<hi>歐公</hi>
山南之茗先春採山北之人及夏嘗為念老親方見急<lb/>
極知舊友不相忘<hi>張芸叟</hi>
老来辛苦須自烹且勿娉婷腕如玉香如桃蕊色如麯<lb/>
蟹眼松聲浮艾綠<lb/>
<pb n="KR3k0028_WYG_055-22a"/>
君不見莆陽學士蓬莱仙製成月團飛上天南北自此<lb/>
俱嵗貢寸璧徃徃人間傳<hi>曽文昭</hi>
金虀玉鱠飯炊雪海蜇江柱初脫泉臨風飽食甘寢罷<lb/>
一甌花乳浮輕圜<hi>東坡</hi>
海濵魚鹽勝耕稼嘗呼父老来丁寧江鄉魚茗尤逐末<lb/>
為分利害别重輕㧞茶種桑何苦口崇陽因得良吏名<lb/>
<hi>厲小山</hi>
　　七言絶句<lb/>
<pb n="KR3k0028_WYG_055-22b"/>
紅紙一封書後信綠芽十片火前春湯添勺水煎魚眼<lb/>
未下刀圭攪麯塵<hi>樂天</hi>
湖上畫船風送客江邊紅燭夜還家今朝寂寞山堂下<lb/>
獨對炎暉看雪花<hi>君謨</hi>
石碾輕飛瑟瑟塵乳花烹出建茶春人間絶品應難識<lb/>
閑對茶經憶故人<hi>和靖</hi>
麥粒收来品絶倫葵花製出様争新一杯永日醒雙眼<lb/>
草木英華信有神<hi>曽子固</hi>
<pb n="KR3k0028_WYG_055-23a"/>
壑源山勢上連雲合占南州第一春自有化工鍾粹氣<lb/>
時生靈葉奉嚴宸<hi>張无盡</hi>
慶雲十六生龍樣國老九年密賜来披拂龍紋射牛斗<lb/>
外家英鑒似張雷<hi>山谷以潞公揀芽送公擇二首</hi>
赤囊嵗上雙龍璧曾見前朝盛事来想得天香隨御所<lb/>
延春閣道轉春雷<lb/>
雞酥狗蝨難同味懷取君恩歸去来青篛湖邊尋顧陸<lb/>
白蓮社裏覔宗雷<hi>官茶極妙誰為賞音二首</hi>
<pb n="KR3k0028_WYG_055-23b"/>
乳花翻椀正梅開時若渴羌衝熱来知味者誰心已許<lb/>
維摩雖黙話如雷<lb/>
山芽落磑風囬雪曾為尚書破睡来勿以姬姜棄憔悴<lb/>
逢時瓦釡亦鳴雷<hi>為雙井解嘲</hi>
要及新香碾一杯不應傳寶到雲来碎身粉骨方餘味<lb/>
莫厭聲喧萬壑雷<hi>和公擇韻</hi>
風爐小鼎不須催魚眼長隨蟹眼来深注寒泉收第一<lb/>
亦防枵腹爆乾雷<lb/>
<pb n="KR3k0028_WYG_055-24a"/>
乳粥瓊爢露脚回色香味觸映根来睡魔有耳不及掩<lb/>
直沸繩牀過疾雷<lb/>
白錦秋鷹微露爪青瑤曉樹未成芽松梢鼓吹濤翻鼎<lb/>
甌面雲烟乳作花<hi>誠齋</hi>
書如香色倦猶愛茶似苦言終有情慎勿敎渠紈袴識<lb/>
珠槽碎釡浪相輕<hi>鄭安曉</hi>
一杯春露暫留客兩腋清風幾欲仙但可喚囬槐國夢<lb/>
不妨更舉趙州禪<lb/>
<pb n="KR3k0028_WYG_055-24b"/>
官焙春綠入貢時擔頭獵獵小黃旗甘香不數嘗陽羨<lb/>
密侍天顔喜可知<hi>除意一</hi>
騷客辭眠腸正苦睡魔退聽骨先寒未堪入餅供龍焙<lb/>
且遣一旗登虎壇<hi>戴翼</hi>
　　七言八句<lb/>
昨日東風吹枳花酒醒春晩一甌茶如雲正䕶幽人塹<lb/>
似雪纔分野老家金餅拍成和雨露玉塵煎出照煙霞<lb/>
相如病渴今全校不羨生靈白<graphic n="KR1870" url="https://raw.githubusercontent.com/kanripo/KR-Gaiji/master/images/KR1870.png" mimeType="image/png"/>鵶<hi>李郢</hi>
<pb n="KR3k0028_WYG_055-25a"/>
活水還将活火烹自臨釣石汲深清大瓢酌月歸春甕<lb/>
小杓分江入夜瓶雪乳已翻湔處脚松風仍作瀉時聲<lb/>
枯腸未易經三椀卧聽山城長短更<hi>東坡</hi>
仙山靈雨濕行雲洗遍香肌粉未匀明月来投玉川子<lb/>
清風吹破武陵春要知玉雪心腸好不是膏油首面新<lb/>
戲作小詩君莫笑從来佳茗似佳人<hi>東坡</hi>
蒼爪初驚鷹脫鞲得湯已見玉花浮睡魔何止避三舍<lb/>
歡伯直教輸一籌日鑄焙香懷舊隠谷簾試水憶西遊<lb/>
<pb n="KR3k0028_WYG_055-25b"/>
銀瓶銅碾俱官様恨欠纎纎為捧甌<hi>張南軒</hi>
樂府祖<lb/>
　　滿庭芳<lb/>
北苑龍團江南鷹爪萬里名動京關碾深羅細瓊葉煖<lb/>
生煙一種風流氣味如甘露不染塵凡纎纎捧水甆瑩<lb/>
玉金縷鷓鴣斑　相如方病渴銀瓶蟹眼波怒濤翻為<lb/>
扶起樽前醉玉頽山飲罷風生兩腋酲魂到明月輪邊<lb/>
歸来晩文君未寢相對小窻前<hi>山谷</hi>
<pb n="KR3k0028_WYG_055-26a"/>
　　阮郎歸<lb/>
摘山煮下小龍團色和香味全碾聲初斷夜将闌烹時<lb/>
鶴避煙　清滯思解塵凡金甌雪浪翻只愁啜罷月流<lb/>
天餘情攪夜眠<hi>山谷</hi>
烹茶留客駐雕鞍有人愁逺山别郎容易見郎難月斜<lb/>
窻外山　歸去後憶前歡畫屏金博山一杯春露莫留<lb/>
殘與郎扶玉山<hi>山谷</hi>
歌停檀板舞停鸞髙陽飲興闌獸煙噴盡玉壺乾香分<lb/>
<pb n="KR3k0028_WYG_055-26b"/>
小鳳團　雲浪淺露珠圎捧甌香笋寒絳紗籠下躍金<lb/>
鞍歸時人倚闌<hi>東坡</hi>
　　行香子<lb/>
綺席纔終歡意猶濃酒闌時髙興無窮共誇君賜初拆<lb/>
臣封看分香餅黃金縷密雲龍　鬬嬴一水功敵千鍾<lb/>
覺凉生兩腋清風暫留紅袖少却紗籠但笙歌散庭館<lb/>
静略從容<hi>東坡</hi>
　　品令<lb/>
<pb n="KR3k0028_WYG_055-27a"/>
鳳舞團團餅恨爾破敎孤另愛渠體浄隻輪慢碾玉塵<lb/>
光瑩湯響松風早減三分酒病　味濃香永醉鄉路成<lb/>
佳境恰如燈下故人萬里歸来對影口不能言心下快<lb/>
活自省<hi>山谷</hi>
　<lb/>
　<lb/>
　<lb/>
　<lb/>
<pb n="KR3k0028_WYG_055-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷二十八<lb/>
</p>
<p>
</p>
  </div>
<div>
                <head>全芳備祖後集卷二十九</head>
    <p>
<pb n="KR3k0028_WYG_056-1a"/>
欽定四庫全書<lb/>
　全芳備祖後集卷二十九　宋　陳景沂　撰<lb/>
　　藥部<lb/>
　　　人參<lb/>
事實祖<lb/>
　　碎錄<lb/>
人參初生小者一椏兩葉爾年深者生三椏四椏各五<lb/>
葉根如人形者神<hi>本草</hi>
<pb n="KR3k0028_WYG_056-1b"/>
　　紀要<lb/>
駱瓊採藥北山月夜見紫衣童子歌曰山涓涓兮樹䝉<lb/>
䝉明月愁兮雷夜空煙茂宻兮垂枯松遂於古松下得<lb/>
參一本食之而壽<hi>異苑</hi>
　　雜著<lb/>
紫參幽芳也五葩連萼狀如鳥羽起故人校書劉公詠<lb/>
歌之<hi>錢起作歌序</hi>
賦詠祖<lb/>
<pb n="KR3k0028_WYG_056-2a"/>
　　五言古詩<lb/>
上黨天下脊遼東真井底𤣥泉傾海腴白露灑天醴靈<lb/>
苗此孕毓肩股或具體移根到羅浮越水灌清泚地殊<lb/>
風雨隔臭味終祖禰青椏綴紫萼圓實墮紅米窮年生<lb/>
意足黃土手自啟上藥無炮炙齕囓盡根柢開心定魂<lb/>
魄憂恚何足洗糜身輔軀幹旣食首重稽<hi>東坡</hi>
谽谺土門口突兀太行頂豈惟團紫雲實自俯倒景剛<lb/>
風被草木真氣入苕穎舊聞人銜之<hi>人參一名人銜</hi>生此羊腸<lb/>
<pb n="KR3k0028_WYG_056-2b"/>
嶺纎纎虎豹鬛蹙蹙龍蛇癭蠶頭試小嚼龜息變方騁<lb/>
矧予明真子已造浮玉境清霄月挂户半夜珠落井灰<lb/>
心寧復然汗喘乆已静東坡猶放目此藥致遺秉欲持<lb/>
三椏根徃侑九轉鼎為子置齒頬豈不賢酒茗<hi>東坡紫團參寄</hi>
<hi>王定國</hi>
　　七言古詩<lb/>
逺公林下滿青苔春藥偏宜間石開徃徃幽人尋水見<lb/>
時時仙蝶隔雲来隂陽雕刻花如鳥對鳳棲雞一何小<lb/>
<pb n="KR3k0028_WYG_056-3a"/>
春風宛轉虎穴傍紫翼紅翹翻翠光貝葉經前無住色<lb/>
蓮花會裏暫留香蓬山才子憐幽性白雪陽春動新咏<lb/>
應知仙卉老雲霞莫賞夭桃滿蹊徑<hi>錢起</hi>
　　七言八句<lb/>
新羅上黨各宗支有兩曽參果是非入手截来花暈紫<lb/>
聞香已覺玉池肥舊傳飲子安心妙新擣珠塵看雪飛<lb/>
珍重故人相問意為言老矣共思歸<hi>楊誠齋紫團參</hi>
　　　茯苓<lb/>
<pb n="KR3k0028_WYG_056-3b"/>
事實祖<lb/>
　　碎錄<lb/>
一名松肪一名松脂<hi>本草</hi>茯苓千嵗松脂也菟絲生其上<lb/>
而無根一名女蘿上有菟絲下有茯苓茯苓皆自作塊<lb/>
不附著根上有抱根而輕虚者為茯神<hi>本草</hi>茯苓在菟絲<lb/>
之下狀如飛鳥之形似人形龜形者佳乆服安形飬神<lb/>
不飢延年<lb/>
賦詠祖<lb/>
<pb n="KR3k0028_WYG_056-4a"/>
　　七言散句<lb/>
無復青粘和漆葉枉教鍾乳敵仙茅<hi>東坡</hi>
　　五言古詩<lb/>
委綬来名山觀竒恣所停山中若有聞言此仙苑庭遂<lb/>
逢五老人一謂西嶽靈或聞樵人語飛去入昴星援我<lb/>
出雲霧蒼然凌石屏視之有文字乃古黃庭經左右長<lb/>
松列動搖風露零上蟠千年枝隂虬負青冥下結九秋<lb/>
霰流膏為茯苓取之沙石間妙著龜鶴形况聞秦宫女<lb/>
<pb n="KR3k0028_WYG_056-4b"/>
華髪變已青有如上帝心與我千萬齡始疑有仙骨鍊<lb/>
魂可永寧何事遂豪遊飲啄以羶腥神物亦自秘風雨<lb/>
䕶此扃欲傳山中官囘䇿忽已暝乃悲世上人求醒終<lb/>
不醒<hi>李益</hi>
　　五言八句<lb/>
寄信楊員外山寒少茯苓歸来稍暄暖當為斸青冥翻<lb/>
動神仙窟封題鳥獸形兼將老藤杖扶汝醉初醒<hi>少陵</hi>
　　七言絶句<lb/>
<pb n="KR3k0028_WYG_056-5a"/>
莫道長松浪得名能教覆額兩眉青便将徑寸同千尺<lb/>
知有竒功是茯苓<hi>東坡</hi>
　　七言古詩<lb/>
岷峨山中千嵗松枝虬幹直摩青空雪霜剥落中不槁<lb/>
膏液下與靈泉通龜跧鳬伏自磊砢金堅玉潔仍豐融<lb/>
篝明夜取喜得雋煮鼎朝聽如吟風杵成坐上香飛雪<lb/>
更和乳酪收全功當知至味本無味予若服之壽無窮<lb/>
巽巖脊梁硬如鐵冠峨切雲佩明月百好都隨春夢空<lb/>
<pb n="KR3k0028_WYG_056-5b"/>
大藥獨傳欣寶訣中宵咀嚼不搖頭玉瀋生肥嚥不徹<lb/>
憐我百慮形蚤衰裹贈扶持意何切丹砂着眼謾爾傳<lb/>
脂澤釀黍計已拙由来妙道初不煩此法莫從兒輩說<lb/>
徑思舉袂揖浮丘下視塵世真一吷朱顔留得亦何為<lb/>
追遂同堅嵗寒節<hi>張功甫謝李仁父茯苓</hi>
樂府祖<lb/>
　　鷓鴣天<lb/>
湯泛氷甆一坐春長松林下得靈根吉祥老子親拈出<lb/>
<pb n="KR3k0028_WYG_056-6a"/>
箇箇教成百嵗人　燈焰焰酒醺醺壑源曾未破醒魂<lb/>
與君更把長生盌略為清歌駐白雲<hi>山谷茯苓湯</hi>
　　　术<lb/>
事實祖<lb/>
　　碎錄<lb/>
术山蘇也<hi>爾雅</hi>一名山薑一名山觔又名山蘇又名山芬<lb/>
又名天蘇术有二種曰蒼曰白是也<hi>本草</hi>必欲長生當服<lb/>
山精<hi>神農經</hi>
<pb n="KR3k0028_WYG_056-6b"/>
　　紀要<lb/>
藥有乞力伽术也瀕海所産有如數斤者劉涓子取以<lb/>
作煎令可丸服之長生<hi>嵇氏</hi>南陽文氏其祖漢中人值亂<lb/>
逃華山飢困将死有二人教以食术遂不饑數十年乃<lb/>
還鄉顔色愈少氣力轉勝故术名曰山精<hi>抱朴子</hi>陳子皇<lb/>
得餌术要方服之得仙入霍山去其妻念壻疲病亦效<lb/>
其採术之法服之病自愈其力氣如二十時<hi>神異傳</hi>
　　雜著<lb/>
<pb n="KR3k0028_WYG_056-7a"/>
竊以綠葉抽條生乎首峰之側紫花標色出自鄭巖之<lb/>
中六府内充百邪外禦又云味重金漿芳踰玉液足使<lb/>
坐致延生伏深銘感<hi>梁庾肩吾謝陶隱居賚术啟</hi>
賦詠祖<lb/>
　　七言散句<lb/>
雨浥山薑病有花<hi>東坡</hi>
　　五言古詩<lb/>
守門事服餌採术東山阿東山幽且阻疲痛煩經過戒<lb/>
<pb n="KR3k0028_WYG_056-7b"/>
徒斸靈根封殖缺天和違爾澗底石徹我庭中莎玉膏<lb/>
滋𤣥液松靈墜繁柯東南自成畝繚繞紛相羅晨步佳<lb/>
色媚夜眠幽氣多離憂茍可怡孰能知其他㸑竹茹芳<lb/>
葉寧慮瘵與瘥留連樹蕙辭婉娩採薇歌悟拙甘自足<lb/>
激清愧同波單豹且理内高門復如何<hi>郭功父</hi>
白术結靈根持鉏採秋月歸来濯寒澗香氣流不歇夜<lb/>
火煮石泉朝烟徧巖穴千嵗扶玉顔終年固𤣥髪<hi>聖俞</hi>
　　七言絶句<lb/>
<pb n="KR3k0028_WYG_056-8a"/>
下簾深與意商量無酒何如此夜長一箸术絲仙有分<lb/>
依然只作秘書香<hi>高似孫</hi>
　　　肉豆䓻<lb/>
事實祖<lb/>
　　碎錄<lb/>
肉豆䓻其形圓小皮紫𦂳薄中肉辛辣<hi>本草</hi>白豆䓻形如<lb/>
芭蕉葉似杜若子作朶如蒲萄其子初出微青熟則變<lb/>
白<lb/>
<pb n="KR3k0028_WYG_056-8b"/>
賦詠祖<lb/>
　　七言散句<lb/>
瘴山江上重相見醉裏同看豆䓻花<hi>李涉</hi>
娉娉裊裊十三餘豆䓻梢頭二月初<hi>杜牧</hi>
日暮天寒吹屬玉蠻江豆䓻重重綠<hi>張武子</hi>
　　五言絶句<lb/>
紅豆生南國秋来發幾枝贈君多採摘此物最相思<hi>王摩</hi>
<hi>詰</hi>
<pb n="KR3k0028_WYG_056-9a"/>
樂府祖<lb/>
　　南鄉子<lb/>
停舞袖歛鮫綃採香深洞笑相邀藤杖枝頭蘆酒滴攜<lb/>
燕席豆䓻花開趂暖日　歸路近叩舷歌採真珠處水<lb/>
風多曲岸山橋山月過煙深鎻豆䓻花垂千萬朶<lb/>
　　　丁香<lb/>
事實祖<lb/>
　　碎錄<lb/>
<pb n="KR3k0028_WYG_056-9b"/>
樹髙丈餘凌冬不凋其子出枝葉上如釘長三四分紫<lb/>
色有麄大如山茱萸者謂之母丁香治口氣即御史所<lb/>
含之香也<hi>本草</hi>
　　紀要<lb/>
王梅溪有十二子名以丁香為丁子索<hi>文集</hi>
賦詠祖<lb/>
　　五言古詩<lb/>
丁香體柔弱亂結枝猶墊細葉帶浮毛踈花披香艷深<lb/>
<pb n="KR3k0028_WYG_056-10a"/>
栽小齋後庶近幽人占晩墮蘭麝香休懷粉匀面<lb/>
　　五言絶句<lb/>
雨裏含愁態枝頭綴玉英為花更雅目變亂藥中名<hi>王梅</hi>
<hi>溪</hi>
　　五言八句<lb/>
来自丁香國還應世所稀叢生盛枝葉亂結罥中衣冷<lb/>
艷瓊為色低枝翠作圍蔓連疑鎻骨時見玉塵飛<hi>洪景</hi>
　　七言絶句<lb/>
<pb n="KR3k0028_WYG_056-10b"/>
萬枝千葉遞相親内結花心外結身草木至微猶有合<lb/>
悲哉父子與君臣<hi>陶弼</hi>
　　　甘草<lb/>
事實祖<lb/>
　　碎錄<lb/>
此藥最為衆藥之主猶香中之有沉水也<hi>本草</hi>反甘遂芫<lb/>
花大㦸海藻惡逺志解附子毒<hi>本草</hi>
賦詠祖<lb/>
<pb n="KR3k0028_WYG_056-11a"/>
　　五言八句<lb/>
美草将為放孤生馬嶺危難從荷蓧叟寧入化龍陂去<lb/>
與秦人採来扶楚客衰藥中稱國老我懶豈能醫<hi>聖俞</hi>
　　　辰砂<lb/>
事實祖<lb/>
　　碎錄<lb/>
辰砂本出麻陽縣及開山洞錦州今屬沅州不屬辰也<lb/>
其地産丹砂而砂井之名有九皆在猺獠窟穴之中而<lb/>
<pb n="KR3k0028_WYG_056-11b"/>
錦之舊城在焉遇嵗寒燎以薪竹燔火爆石以取之時<lb/>
出與土人貿易不知者以辰砂為辰所出也<hi>郡志</hi>辰砂生<lb/>
于深山石崕間土人採之穴地數十尺始見其苗乃白<lb/>
石耳謂之朱砂牀砂生石上其塊大者如雞子小者如<lb/>
石榴顆又似雲母片可析者真辰砂也無石彌佳過此<lb/>
皆淘土石中得之非生于石牀者<hi>本草</hi>水銀出于丹砂盖<lb/>
採麄次朱砂作罏置砂于中下承以水上覆以盎器外<lb/>
加火煅飬則煙飛于上水銀流于下<hi>本草</hi>
<pb n="KR3k0028_WYG_056-12a"/>
　　紀要<lb/>
晉葛洪字稚川從祖𤣥吳時學道號曰葛仙翁其鍊丹<lb/>
秘術悉得真法以年老欲鍊丹砂以期遐壽聞交趾出<lb/>
丹砂求為勾漏令帝從之<hi>神仙傳</hi>
賦詠祖<lb/>
　　五言散句<lb/>
逺慚勾漏令不得問丹砂<hi>杜甫</hi>
　　七言八句<lb/>
<pb n="KR3k0028_WYG_056-12b"/>
将軍結髪戰蠻溪箧有殊珍勝象犀謾說玉牀分箭鏃<lb/>
何曾金鼎識刀圭近聞猛士收丹穴欲助君王鑄褭蹄<lb/>
多少空巖人不見自隨初日吐虹霓<hi>東坡觀張帥正所蓄辰砂</hi>
　　　鍾乳<lb/>
事實祖<lb/>
　　碎錄<lb/>
鍾乳性通中輕薄如鵝翎碎之如爪甲中無鴈齒光明<lb/>
者為貴<hi>本草</hi>三種乳有石鍾乳其山純石以石津相滋乳<lb/>
<pb n="KR3k0028_WYG_056-13a"/>
狀如蟬翼為石乳石乳性温有竹乳其山多生篁竹以<lb/>
竹津相滋乳狀如竹其性平有茅乳其山徧生茅草以<lb/>
茅津相滋乳性微寒<hi>本草</hi>
　　雜著<lb/>
前以所致石鍾乳非良以為土之所出乃良又况鍾乳<lb/>
直産于石石之精粗踈宻尋尺特異則其依而産者固<lb/>
不一性然由其精宻而出者食之使人榮華温柔由其<lb/>
粗踈而下者食之使人偃蹇壅鬱故君子慎焉取其色<lb/>
<pb n="KR3k0028_WYG_056-13b"/>
之美而不必惟土之信以求其至精凡為此也<hi>栁子孕與崔饒</hi>
<hi>州論石鍾乳書</hi>
賦詠祖<lb/>
　　五言古詩<lb/>
寄語曾公子金丹幾時熟願指鍾乳粉實此懸罄腹遙<lb/>
憐蟹眼湯已化鵞管玉刀圭勿妄傳此物非碌碌<hi>山谷乞鍾</hi>
<hi>乳于曽公良</hi>
　全芳備祖後集卷二十九<lb/>
</p>
<p>
</p>
  </div>
<div>
                <head>全芳備祖後集卷三十</head>
    <p>
<pb n="KR3k0028_WYG_057-1a"/>
欽定四庫全書<lb/>
　全芳備祖後集卷三十　　宋　陳景沂　撰<lb/>
　　藥部<lb/>
　　　茱茰<lb/>
事實祖<lb/>
　　碎錄<lb/>
茗藙九月九日採<hi>本草</hi>三牲用藙<hi>注/</hi>藙煎茱茰也<hi>内則</hi>
　　紀要<lb/>
<pb n="KR3k0028_WYG_057-1b"/>
汝南桓景隨費長房遊學謂之曰九月九日汝南當有<lb/>
災厄急令家人縫囊盛茱茰繫臂登山飲菊花酒此禍<lb/>
可消果如其言舉家上山夕還見雞犬一時暴死長房<lb/>
曰此可代之今重陽是也<hi>續齊諧記</hi>
郭璞自洞林避難至新息有以茱茰令璞射之璞曰子<lb/>
如小鈴含𤣥珠案文言是茱茰<hi>本傳</hi>
賦詠祖<lb/>
　　五言散句<lb/>
<pb n="KR3k0028_WYG_057-2a"/>
綴席茱茰好<hi>杜甫</hi>　　　　　西楚茱茰節<hi>張說</hi>
茱茰賜朝士難得一枝来<hi>杜甫</hi>
菊酒攜山客茰囊繫社童<hi>張說</hi>
　　七言散句<lb/>
茱茰暗綻紅珠蕊<hi>元稹</hi>
明年此會知誰徤醉把茱茰仔細看<hi>杜少陵</hi>
　　五言絶句<lb/>
朱實山下開丁香寒更發幸與雙桂花窻前向松月<hi>皇甫</hi>
<pb n="KR3k0028_WYG_057-2b"/>
<hi>冉</hi>
結實紅且綠復如花更開山中倘留客置此芙蓉盃<hi>王維</hi>
飄香亂椒桂布葉問檀欒雲日雖囘照森流猶自寒<hi>崔迪</hi>
樂府祖<lb/>
　　六么令<lb/>
快風收雨亭舘清殘燠池光静横秋影栁㟁如新沐聞<lb/>
道宜城酒美新醅熟輕鑣相逐衝泥乗馬来折東籬半<lb/>
開菊　花艷華堂對列一一驚郎目歌韻巧共泉聲間<lb/>
<pb n="KR3k0028_WYG_057-3a"/>
雜瑽琤玉惆悵周郎易老莫唱當時曲幽歡難卜明年<lb/>
誰徤更把茱茰再三囑<hi>周美成</hi>
　　　皂莢<lb/>
事實祖<lb/>
　　碎錄<lb/>
有三種如猪牙者良<hi>本草</hi>
賦詠祖<lb/>
　　七言絶句<lb/>
<pb n="KR3k0028_WYG_057-3b"/>
畿縣塵埃不可論故山喬木尚能存不緣去垢須青荚<lb/>
自愛蒼鱗百嵗根<hi>張文潜</hi>
　　　仙靈毗<lb/>
賦詠祖<lb/>
　　五言古詩<lb/>
窮陋闕自飬癘氣劇囂煩隆冬乏霜霰日夕南風温杖<lb/>
藜下庭際曵踵不及門門有野田吏慰我飄零魂及言<lb/>
有靈藥近在湘西原服之不盈旬蹩躃皆騰騫笑忭前<lb/>
<pb n="KR3k0028_WYG_057-4a"/>
即吏為我擢其根蔚蔚遂充庭英翹忽已繁晨起自採<lb/>
曝杵臼通夜喧靈和理内藏攻疾貴自源擁覆逃積霧<lb/>
伸舒委餘暄竒功茍可徵寧復資蘭蓀我聞畸人術一<lb/>
氣中夜存能令淺深息呼吸還歸跟踈放固難效且以<lb/>
藥餌論痿者不忘起瘖者復能言神哉輔我足幸及兒<lb/>
女奔<hi>栁子厚</hi>
　　　芣苢<lb/>
事實祖<lb/>
<pb n="KR3k0028_WYG_057-4b"/>
　　碎錄<lb/>
芣苢馬舄也即車前草<hi>本草</hi>一名當道蝦蟆衣<lb/>
賦詠祖<lb/>
　　七言絶句<lb/>
開州五月車前子作藥人皆道有神慚愧使君憐病眼<lb/>
三千餘里寄閑人<hi>張籍</hi>
　　　菝葜<lb/>
事實祖<lb/>
<pb n="KR3k0028_WYG_057-5a"/>
　　碎錄<lb/>
苗莖成蔓採其根田舍貧家亦取以釀酒<hi>本草</hi>
賦詠祖<lb/>
　　五言古詩<lb/>
江鄉有竒蔬本草寄菝葜驅風利頑痺解疫補體節春<lb/>
深土膏肥紫筍道上裂烹之芼薑橘盡取無可掇應同<lb/>
玉井蓮已過苗頭茁異時中州去實子攜根撥免令食<lb/>
蔬人區區算薇蕨<hi>張文潜</hi>
<pb n="KR3k0028_WYG_057-5b"/>
　　　白頭翁<lb/>
事實祖<lb/>
　　碎錄<lb/>
葉似芍藥花紫色似木槿白毛披下似纛正似白頭翁<lb/>
故名<hi>本草</hi>
賦詠祖<lb/>
　　五言八句<lb/>
雜入田家去行歌荒野中如何青草裏亦有白頭翁折<lb/>
<pb n="KR3k0028_WYG_057-6a"/>
取相對鏡宛将衰髩同微芳似相誚流恨向東風<hi>李白</hi>
　　　白蘘荷<lb/>
事實祖<lb/>
　　碎錄<lb/>
人家種此以辟蛇春初生葉似甘蕉根似薑而肥其根<lb/>
莖堪為菹赤者為上<hi>陶隱居</hi>
賦詠祖<lb/>
　　五言古詩<lb/>
<pb n="KR3k0028_WYG_057-6b"/>
血蟲化為癘夷俗多所神銜猜每腊毒謀富不為仁蔬<lb/>
果自逺至盃酒盈肆陳言甘心必苦何用知其真華潔<lb/>
事外飾尤病中州人錢刀恐賈害飢至益逡巡竄伏常<lb/>
戰栗懷故愈悲辛庶民有嘉草功禬事乆冺炎帝垂靈<lb/>
編言此殊足珍﨑嶇乃有得託以全餘身紛敷碧樹䕃<lb/>
盼睐心所親<hi>栁栁州</hi>
　　　益智<lb/>
事實祖<lb/>
<pb n="KR3k0028_WYG_057-7a"/>
　　碎錄<lb/>
益智葉如蘘荷莖如竹蕭子叢生大如棗可作粽味辛<lb/>
<hi>廣州志</hi>
　　紀要<lb/>
漢建安八年交州刺史張津嘗以益智子粽餉曹操<hi>晉嵇</hi>
<hi>含記</hi>盧循為廣州刺史遺劉裕益智粽裕答以續命湯<hi>世說</hi>
賦詠祖<lb/>
　　五言古詩散聨<lb/>
<pb n="KR3k0028_WYG_057-7b"/>
挺芳銅嶺上擢穎石門端連叢至本葉雜和委雕盤<hi>梁劉</hi>
<hi>孝標</hi>
　　　覆盆子<lb/>
事實祖<lb/>
　　碎錄<lb/>
覆盆子即蓬藟之實也蓬藟乃根或苗之類益腎藏縮<lb/>
小便服後當覆其溺器以此得名<hi>本草</hi>
賦詠祖<lb/>
<pb n="KR3k0028_WYG_057-8a"/>
　　五言古詩<lb/>
靈根茂永夏幽磴羅深叢晶華發鮮澤葉實分青紅搜<lb/>
尋犯晨露採摘勤村童藉以烟筍蘀貯之霜筠籠<lb/>
誰知此俗俚却老有竒功咀飡腦髓聚烹啜形神充<hi>並王</hi>
<hi>右丞</hi>
　　　杜若<lb/>
事實祖<lb/>
　　碎錄<lb/>
<pb n="KR3k0028_WYG_057-8b"/>
葉似山薑花赤色根似髙良薑一名杜蘅<hi>本草</hi>實為紅豆<lb/>
根則為髙良薑<hi>爾雅</hi>
　　雜著<lb/>
采芳洲兮杜若将以遺兮下女　雜杜蘅與芳芷　山<lb/>
中人兮芳杜若<hi>並楚辭</hi>
賦詠祖<lb/>
　　五言散句<lb/>
崕蜜助甘冷山薑發芳辛<hi>東坡</hi>
<pb n="KR3k0028_WYG_057-9a"/>
宿雨桃花水春風杜若汀<hi>吳昭武</hi>
　　七言散句<lb/>
林深野桂寒無子雨浥山薑病有花<lb/>
　　五言古詩<lb/>
生在窮絶地豈無跡相親不願逢採擷本欲芳幽人<hi>沈約</hi>
　　五言八句<lb/>
採擷黃薑藥封題青瑣圍共聞調膳日正是退朝歸香<lb/>
為華筵發清隨綵翰飛故將天下寶萬里與光輝<hi>劉禹錫</hi>
<pb n="KR3k0028_WYG_057-9b"/>
　　七言古詩<lb/>
欽州五月土如炊滿山杜若芳菲菲素英緑葉紛可喜<lb/>
勁烈不避炎歊威採之盈掬薦蔬食臧獲失笑庖人譏<lb/>
君不見屈平夕餐賦秋菊魂兮無南盍来歸又不見坡<lb/>
公服食得枲耳扣角自歎從前非伊予假祿二千石窮<lb/>
比二子猶庶幾餐花嚼蘂有真樂一飽何必謀甘肥尚<lb/>
餘升合漬生蜜從他薏苡生珠璣<hi>劉忻父</hi>
　　　蘼蕪<lb/>
<pb n="KR3k0028_WYG_057-10a"/>
事實祖<lb/>
　　碎錄<lb/>
芎藭葉也苗似芹與胡荽及蛇床等<hi>本草</hi>
　　雜著<lb/>
秋蘭兮蘼蕪羅生兮堂下<hi>楚辭</hi>
賦詠祖<lb/>
　　五言散句<lb/>
上山採蘼蕪下山逢故夫<hi>古詩</hi>
<pb n="KR3k0028_WYG_057-10b"/>
蘼蕪敷綠葉系出蛾眉隂<hi>朱待制</hi>
時遇湯餅客共破粤侯琛<lb/>
　　七言散句<lb/>
蘼蕪自是王孫草莫送春香入客衣<lb/>
飽食不嫌溪筍瘦穿林閒覔野藭苗<hi>東坡</hi>
　　五言古詩<lb/>
葉葉秋聲中霏霏蚤英䔩分持有如松繁華匪慚菊勃<lb/>
蔚襲軒墀薰沾滿衣服情人擢纎指拾蕊動盈掬蘼蕪<lb/>
<pb n="KR3k0028_WYG_057-11a"/>
見離騷苓藿入語錄<hi>蘇雙溪</hi>
　　五言古詩散聨<lb/>
蘼蕪有香葉采采乗清旦山頭去婦思堂下騷人怨使<lb/>
君亦何為烹茶奉閒燕<hi>曾文昭</hi>
　　七言絶句<lb/>
蘼蕪嘉種列羣芳禦濕前推蕊品良時摘嫩苗㸃賜茗<lb/>
更從雲脚發清香<hi>韓忠獻</hi>
　<lb/>
<pb n="KR3k0028_WYG_057-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　全芳備祖後集卷三十<lb/>
</p>
<p>
</p>
  </div>
<div>
                <head>全芳備祖後集卷三十一</head>
    <p>
<pb n="KR3k0028_WYG_058-1a"/>
欽定四庫全書<lb/>
　全芳備祖後集卷三十一　宋　陳景沂　撰<lb/>
　　藥部<lb/>
　　　兔絲子<lb/>
事實祖<lb/>
　　碎錄<lb/>
女蘿兔絲也<hi>爾雅</hi>蔦與女蘿施于松柏<hi>詩</hi>兔絲蔓草上生<lb/>
今兔絲子是也在木曰松蘿<hi>陸機疏</hi>
<pb n="KR3k0028_WYG_058-1b"/>
賦詠祖<lb/>
　　五言散句<lb/>
兔絲附女蘿<hi>古詩</hi>
兔絲附蓬麻引蔓故不長<hi>杜甫</hi>
　　五言古詩<lb/>
人生莫依倚依倚事不成君看兔絲蔓依倚與荆榛荆<lb/>
榛易䝉宻百鳥繚亂鳴下有狐兔穴奔走亦縱橫樵童<lb/>
斫将去柔蔓與之并翳薈生可耻束縛死無名桂樹月<lb/>
<pb n="KR3k0028_WYG_058-2a"/>
中出珊瑚石上生俊鶻度海食應龍升天行靈物本時<lb/>
達不敢相纒縈相纒竟何者荆榛與飛莖<hi>元稹</hi>
　　五言古詩散聨<lb/>
輕絲旣難理細縷竟無織爛漫已萬條連綿復一色安<lb/>
根不可知縈心終不測<hi>謝眺</hi>
　　　地黃<lb/>
事實祖<lb/>
　　碎錄<lb/>
<pb n="KR3k0028_WYG_058-2b"/>
有乾生二種乆服輕身不老一名地髓一名芒一名芭<lb/>
<hi>本草</hi>
賦詠祖<lb/>
　　五言古詩<lb/>
麥死春不雨禾損秋早傷嵗宴無口食田中採地黃採<lb/>
之将何用持以易糗粮凌晨荷鍤去薄暮不盈箱攜来<lb/>
朱門家賣與白面郎與君啖肥馬可使照地光願易馬<lb/>
殘粟救此苦饑腸<hi>香山</hi>
<pb n="KR3k0028_WYG_058-3a"/>
地黄飼老馬使之光照人吾聞樂天語喻馬施之身我<lb/>
衰正伏櫪垂耳氣不振移栽附沃壤蕃茂争新春沈水<lb/>
得穉根重湯飬陳薪洗以東阿清和以北海醇崕蜜助<lb/>
甘冷山薑發芳辛融為寒食餳嚥作瑞露珍丹田自留<lb/>
火渴肺還生津願餉内熱子一洗胷中塵<hi>東坡</hi>
　　　椒<lb/>
事實祖<lb/>
　　碎錄<lb/>
<pb n="KR3k0028_WYG_058-3b"/>
檓大椒也<hi>爾雅</hi>蜀椒出成都秦椒出天水隴西胡椒生西<lb/>
戎亦出南海向隂生者名澄茄向陽生者名胡椒<hi>本草</hi>椒<lb/>
聊之實蕃衍盈升<hi>詩</hi>有椒其馨<hi>詩</hi>
　　紀要<lb/>
漢椒房殿名皇后所居以椒糊壁取其温而香也<hi>顔師古注</hi>
桓帝竇皇后崩中常侍曹節王甫欲以貴人禮葬太尉<lb/>
李固擣椒自隨謂妻子曰若太后不得配桓帝吾不生<lb/>
還矣<hi>漢書</hi>晉石崇以奢相尚室宇𢎞麗至以椒塗其壁<hi>外傳</hi>
<pb n="KR3k0028_WYG_058-4a"/>
鍾繇黜其妻文帝命復焉繇恚忿餐椒帝乃止<hi>魏氏春秋</hi>吳<lb/>
真君服椒法并歌曰其椒應五行其仁通五義服之半<lb/>
年内脚心汗如水<hi>坡詩注</hi>元載為相朝廷籍其家胡椒至<lb/>
八百斛他物稱是<hi>本傳</hi>正月旦日進酒降神訖家室無大<lb/>
小以次坐祖先之前各上椒酒于家長曰椒觴<hi>四民月令</hi>
　　雜著<lb/>
奠桂酒兮椒漿<hi>楚辭</hi>
賦詠祖<lb/>
<pb n="KR3k0028_WYG_058-4b"/>
　　五言散句<lb/>
椒花逐頌来<hi>庾信</hi>　　　　　紅椒艷復殊<lb/>
椒實雨新紅　　　　　　椒盤已頌花<lb/>
　　七言散句<lb/>
汗水流骹始信吳<hi>東坡</hi>
　　　芎<lb/>
事實祖<lb/>
　　碎錄<lb/>
<pb n="KR3k0028_WYG_058-5a"/>
香草也苗名蘼蕪作叢而莖細七八月開碎白花植于<lb/>
園庭芬馨滿徑人採其葉作飲其根以大塊重實作雀<lb/>
腦狀者佳<hi>本草</hi>
賦詠祖<lb/>
　　五言古詩<lb/>
芎藭生蜀道白芷来江南漂流到關輔猶不失芳甘濯<lb/>
濯翠莖滿愔愔清露涵及其未花實可以資筐盤秋節<lb/>
忽已老苦寒非所堪硏根取其藭對此微物慚<hi>東坡</hi>
<pb n="KR3k0028_WYG_058-5b"/>
　　七言八句<lb/>
燥吻時時著酒濡要令卧病致文殊河魚潰腹空號楚<lb/>
汗水流骹始信吳自笑方求三嵗艾不如長作獨眠夫<lb/>
羨君清瘦真仙骨更助飄飄鶴背軀<hi>東坡次韻公濟謝芎椒</hi>
　　　檳榔<lb/>
事實祖<lb/>
　　碎錄<lb/>
樹髙五七丈正直無枝皮似青桐節如桂枝葉生木巔<lb/>
<pb n="KR3k0028_WYG_058-6a"/>
大如楯頭其實作房從葉中出傍有若棘針重叠其下<lb/>
一房數百實如雞子狀皆有皮殻肉滿殻中味苦澁得<lb/>
扶留藤與瓦屋子灰同咀嚼之則柔滑而甘美其俗云<lb/>
南方地濕不食此無以袪瘴癘也<hi>本草</hi>其大腹子與檳榔<lb/>
相似檳榔尖者乃是今貨者多大腹子也生南海今嶺<lb/>
外諸郡皆有之<hi>同上</hi>栲藤可以食檳榔葢蒟醬也<hi>坡詩注</hi>南<lb/>
中風俗男聘女必以檳榔盤為禮賓客會見必先進檳<lb/>
榔若不設用相嫌恨<hi>郡志</hi>
<pb n="KR3k0028_WYG_058-6b"/>
　　紀要<lb/>
劉穆之少貧徃妻兄江氏乞食畢求檳榔江氏戱曰檳<lb/>
榔消食君常飢何須此穆之為丹陽令乃令厨人以金<lb/>
盤貯一斛與其妻兄弟<hi>南史</hi>
　　雜著<lb/>
無窮朱實嫌茘枝之五滋能發紅顔類芙蓉之十酒<hi>梁庾</hi>
<hi>肩吾</hi>
賦詠祖<lb/>
<pb n="KR3k0028_WYG_058-7a"/>
　　五言散句<lb/>
檳榔共聘幣<hi>鄭松窻</hi>
綠房千子熟紫穗百花開<hi>周石信</hi>
　　七言散句<lb/>
椶櫚葉子海棠花<hi>誠齋</hi>
不用長愁掛月村檳榔生子竹生孫<hi>東坡</hi>
　　五言古詩散聨<lb/>
羞比朱櫻就詎易紫梨津莫言蒂中熟當看心裏新微<lb/>
<pb n="KR3k0028_WYG_058-7b"/>
芳雖不足含咀願相親<hi>劉孝綽</hi>
　　五言八句<lb/>
憶昔南遊日初嘗發面紅藥囊知有用茗椀詎能同蠲<lb/>
疾收殊效修真錄異功三彭如不避糜爛已非中<hi>桞子厚</hi>
　　七言絶句<lb/>
蠻煙雨裏紅千樹逐水排痰肘後方莫笑忍飢窮縣令<lb/>
煩君一斛寄檳榔<hi>山谷</hi>
人人藤葉嚼檳榔户户茅簷覆土牀只有春風不寒乞<lb/>
<pb n="KR3k0028_WYG_058-8a"/>
隔牆吹渡柚花香<lb/>
　　七言八句<lb/>
海角人煙百萬家蠻風未變事堪嗟果堆羊<hi>闕</hi>烏青欖<lb/>
菜飣丁香紫白茄楊棗實酸薄蒳子山茶無葉木棉花<lb/>
一般氣味真難學自啖檳榔當啜茶<hi>鄭松窻而薄蒳如棗  酸</hi>
　　　扶留<lb/>
賦詠祖<lb/>
　　五言絶句<lb/>
<pb n="KR3k0028_WYG_058-8b"/>
根節含露辛苕穎援山綠蠻中靈草多夏永清隂足<hi>朱文</hi>
<hi>公</hi>
　　　薏苡<lb/>
事實祖<lb/>
　　碎錄<lb/>
春生苗莖髙三四尺葉如黍開紅白花作穗子五六月<lb/>
結實形如珠子而稍長故名薏珠子小兒多以線穿如<lb/>
貫珠戯細舂為飯或煮粥亦好今人多取葉為飲<hi>本草</hi>
<pb n="KR3k0028_WYG_058-9a"/>
　　紀要<lb/>
馬援在交趾嘗餌薏苡以勝瘴氣軍還載之一車時人<lb/>
以為南土珍貴權貴疑之援方有寵故莫以聞及卒有<lb/>
上書譖之者以謂前所載還乃明珠文犀爾上益怒<hi>後漢</hi>
<hi>書</hi>
賦詠祖<lb/>
　　七言散句<lb/>
胡椒尚殺元丞相薏苡猶疑馬伏波<hi>徐竹隠</hi>
<pb n="KR3k0028_WYG_058-9b"/>
　　五言古詩<lb/>
伏波飯薏苡禦瘴傳神良能除五溪毒不救讒言傷讒<lb/>
言風雨過瘴癘乆亦亡兩俱不足治但愛草木長草木<lb/>
各有宜珍産駢南荒絳囊懸茘枝雪粉剖桄榔不謂蓬<lb/>
荻姿中有藥與糧舂為欠珠圓炊作菰米香子美拾橡<lb/>
栗黃精誑空腸今吾獨何者玉粒照晨光<hi>東坡</hi>
　　五言古詩散聨<lb/>
佳實散南州流傳卻山瘴如何馬伏波生取丘山謗<hi>温公</hi>
<pb n="KR3k0028_WYG_058-10a"/>
　　七言古詩<lb/>
初遊唐安飯薏米炊成不減雕胡美大如芡實白如玉<lb/>
滑欲流匙香滿屋腹腴項臠不入盤况復飡酪誇甘酸<lb/>
東歸思之未易得每以問人人不識嗚呼竒木從古棄<lb/>
草菅君試求之籬落間<hi>放翁</hi>
　　七言古詩散聨<lb/>
葉如華黍實如珠移種宫庭特葱蒨但蠲病渴付相如<lb/>
勿恤謗言歸馬援<hi>聖俞</hi>
<pb n="KR3k0028_WYG_058-10b"/>
　　　黃精<lb/>
事實祖<lb/>
　　碎錄<lb/>
一名兔竹一名救窮服花勝實服實勝根<hi>抱朴子</hi>
　　紀要<lb/>
陸通字接輿與妻俱隠峨眉諸名山食菌櫨實服黄精<lb/>
子俗傳以為仙<hi>髙士傳</hi>
賦詠祖<lb/>
<pb n="KR3k0028_WYG_058-11a"/>
　　五言散句<lb/>
三春濕黃精一食先毛羽<hi>少陵</hi>
　　七言散句<lb/>
掃除白髮黃精在<hi>杜甫</hi>　　　詩人空腹待黃精<hi>東坡</hi>
雪底黃精興不疎<hi>荆公</hi>
　　五言古詩<lb/>
靈苗出西山服食采其根九蒸換凡骨經著上世言候<lb/>
火起中夜馨香滿南軒齋居感衆靈藥衍起妙門自懷<lb/>
<pb n="KR3k0028_WYG_058-11b"/>
物外心豈與俗士論終期脫印綬永與天壤存<hi>韋應物</hi>
　　七言古詩<lb/>
長鑱長鑱白木柄我生託子以為命黃精無苗山雪盛<lb/>
短衣數挽不掩脛此時與子空歸来男呻女吟四壁静<lb/>
嗚呼二歌兮歌始放鄰里為我色惆悵<hi>少陵</hi>
　　七言絶句<lb/>
太華西南第幾峰落花流水自重重幽人只採黃精去<lb/>
不見青山養鹿茸<lb/>
<pb n="KR3k0028_WYG_058-12a"/>
　　　金櫻子<lb/>
事實祖<lb/>
　　碎錄<lb/>
金櫻子今叢生於籬落間類薔薇有刺霜後方紅熟味<lb/>
甘少澁止多便歛精氣今野人盛摘搗汁熬成糖<hi>本草</hi>
賦詠祖<lb/>
　　五言古詩<lb/>
人生欲長存日月不肯遲百嵗風吹過忽成甘蔗姿傳<lb/>
<pb n="KR3k0028_WYG_058-12b"/>
聞上世士烹餌草木滋千秋垂綠髮每恨不同時李侯<lb/>
好方術肘後探神竒金櫻出黃墳刺槖攬霜枝寒窻司<lb/>
火候古鼎凍膠飴初嘗不可口醇酒和味宜至今年七<lb/>
十孺子色不衰田中按耘鉏孫息親抱持却笑鄰舍翁<lb/>
未老須杖藜<hi>山谷和公善飡櫻餌</hi>
假守富春公秋毫聽民詞夙夜臨公㕔歸卧酸體肢李<lb/>
侯来饋藥期以十日知深種䕶露根金鎖秘玉符不須<lb/>
許斧子辛勤采五芝我方困健訟撾翁争一錐不能鳴<lb/>
<pb n="KR3k0028_WYG_058-13a"/>
絃坐頗愧巫馬期敢乞刀圭餘歸和卯飲巵倘令憂民<lb/>
病從此得國醫<lb/>
　　七言絶句<lb/>
三月花如薝蔔香霜中採實似金黃煎成風味亦不淺<lb/>
潤色猶煩顧長康<hi>姚西岩</hi>
　　　麥門冬<lb/>
事實祖<lb/>
　　碎錄<lb/>
<pb n="KR3k0028_WYG_058-13b"/>
葉似莎草長及尺餘四季不凋根作連珠形似橫麥顆<lb/>
<hi>本草</hi>取苗作水飲<hi>同上</hi>天門冬春生藤蔓如釵股髙至丈餘<lb/>
葉似茴香秋結黒子在其根一名虋<hi>本草</hi>
賦詠祖<lb/>
　　五言古詩<lb/>
佳人種碧草所愛凌風霜佳人昔已殁草色猶蒼蒼思<lb/>
人不忍棄期植寒種傍<lb/>
　　五言絶句<lb/>
<pb n="KR3k0028_WYG_058-14a"/>
髙蘿引蔓長挿援垂碧絲西窻夜来雨無人領幽姿<hi>朱文</hi>
<hi>公天門冬</hi>
　　七言絶句<lb/>
一枕清風直萬錢無人肯買北窻眠開心暖胃門冬飲<lb/>
知是東坡手自煎<hi>東坡送門冬飲與元章</hi>
　　　蘇<lb/>
事實祖<lb/>
　　碎錄<lb/>
<pb n="KR3k0028_WYG_058-14b"/>
有水蘇紫蘇假蘇三種水蘇又名雞蘇紫蘇葉色甚紫<lb/>
而氣甚香其不紫無香者為野蘇不堪用其子主下氣<lb/>
與橘皮相宜<hi>本草</hi>假蘇又名荆芥<lb/>
賦詠祖<lb/>
　　五言古詩<lb/>
嵗暮有秋望帶經且親鋤今兹五月交盛陽精已徂養<lb/>
生寄空瓢雖乏未可虚正以供一飲形骸如此劬<hi>劉原父</hi>
　　　胡麻<lb/>
<pb n="KR3k0028_WYG_058-15a"/>
事實祖<lb/>
　　碎錄<lb/>
狗蝨巨勝也藤苰胡麻也陶隠居云莖方者名巨勝圓<lb/>
者名胡麻形類麻故名胡麻又八穀中最為大勝故名<lb/>
曰巨勝苗曰青蘘始生上黨山澤今處處有之通名脂<lb/>
麻俗訛作芝麻有白黒二種黒色者良苗梗如麻而葉<lb/>
圓銳光澤嫩時可作蔬<hi>廣雅</hi>
　　紀要<lb/>
<pb n="KR3k0028_WYG_058-15b"/>
劉晨阮肇入天台采藥失道食盡見桃實食之覺身輕<lb/>
行數里至溪滸持杯取水見一杯流出有胡麻飯溪邊<lb/>
二女子笑曰劉阮二郎捉向所失流杯来便迎歸作食<lb/>
旣出無復相識至家子孫已七世矣<hi>天台志</hi>
賦詠祖<lb/>
　　五言古詩散聨<lb/>
勉力向藥物曲畦聊自薅胡麻養氣血種以督兒曹<hi>聖俞</hi>
　全芳備祖後集卷三十一<lb/>
</p>
<p>
</p>
  </div>
        </body>
</text>\m</TEI>
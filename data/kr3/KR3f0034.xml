<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>數術記遺<lb/>
                </head>
    <p>
<pb n="KR3f0034_WYG_001-1a"/>
欽定四庫全書巻<lb/>
　數術記遺<lb/>
余以天門金虎呼吸精泉<lb/>
　按星經云昴者西方白虎之宿太白者金之精也太<lb/>
　白入昴金虎相薄法有兵亂周宣王時有人採薪於<lb/>
　郊間歌曰金虎入門呼長精吸𤣥泉時人莫能知其<lb/>
　義老子曰太白入昴兵其亂徐氏名岳東萊人葢以<lb/>
　漢室板蕩又譎詭見於天將訪名山自求多福也<lb/>
<pb n="KR3f0034_WYG_001-1b"/>
羽檄星馳郊多走馬<lb/>
　按漢徵天下兵必露檄插羽也老子曰天下有道却<lb/>
　走馬以糞天下無道戎馬生於郊也<lb/>
遂負帙遊山蹠跡志道<lb/>
　蹠跡者兩足共躡一足跡也漢文帝時河上公蹠跡<lb/>
　為士<lb/>
備厯邱嶽林壑必過乃於太山見劉㑹稽博識多聞徧<lb/>
於數術余因受業頗染所由余時問曰數有窮乎㑹稽<lb/>
<pb n="KR3f0034_WYG_001-2a"/>
曰吾曽游天目山中<lb/>
　㑹稽官號漢中人也按厯志稱靈帝光和中穀城守<lb/>
　門候太山劉洪造乾象厯又制月行遲疾隂陽厯自<lb/>
　洪始也方於太初四分轉精密矣洪後為㑹稽太守<lb/>
　劉洪付乾象於東萊徐岳又授吳中書令闞澤澤甚<lb/>
　重焉為注解今按地記天目山在吳興之界<lb/>
見有隱者世莫知其名號曰天目先生余亦以此意問<lb/>
之先生曰世人言三不能比兩乃云捐悶與四維<lb/>
<pb n="KR3f0034_WYG_001-2b"/>
　藝經云捐悶者周公作也先本位以十二時相從其<lb/>
　文曰同有文章虎不如龍豕者何為來入兎宮王孫<lb/>
　出卜乃造黄鐘犬就馬廐非類相從羊奔蛇穴牛入<lb/>
　雞籠徐援稱捐悶乃是竒兩之術發首即竒一後乃<lb/>
　竒兩者即為疑更調曰大豬東行遁虎坑兎子欲宿<lb/>
　入馬廐羊来入村狗所屯大牛何知乗龍上蛇徃西<lb/>
　方入猴鄉雞鳥不止夜䑕藏其言三不能比兩者孔<lb/>
　子所造也布十干於其方戊已在西南維其文曰火<lb/>
<pb n="KR3f0034_WYG_001-3a"/>
　為木生甲呼丁夫婦義重已隨壬貴夷則統領辛參<lb/>
　南丙乙妻則須守後火戊子天癸就庚四維東萊子<lb/>
　所造也布十二時四維之一其文曰天行星紀石隨<lb/>
　龍淵風吹羊圏天門地連兎居蛇穴馬到猴邊雞飛<lb/>
　猪鄉䑕入虎躔摯亦有四維之戯與此異焉<lb/>
數不識三妄談知十<lb/>
　三者上中下也十數昻一數也于先之意非止十等<lb/>
　之名將闗大衍之㫖事一也<lb/>
<pb n="KR3f0034_WYG_001-3b"/>
猶川人事迷其指歸乃恨司方之手爽<lb/>
　司方者指南車也狐疑論稱黄帝將見大隗于具茨<lb/>
　之山至襄城之野川谷之山率多斜曲川人曰積數<lb/>
　之常乃固以之非指南車之為爽乃指謂<hi>闕</hi>擢司方<lb/>
　所指者乃為我等之西也然則指車豈其謬也乃行<lb/>
　數里川人又曰司方所指我等之東也衆共論之為<lb/>
　疑笑于時容成子怪而問之川人以其狀白對容成<lb/>
　曰在此望之具茨之山于汝住所復在何方川人又<lb/>
<pb n="KR3f0034_WYG_001-4a"/>
　曰在我之東容成曰汝向言在西今更在東何言不<lb/>
　常也此非山川之移川曲之斜人心之惑耳川人乃<lb/>
　請於斜曲之中定東西南北之術容成曰當豎一木<lb/>
　為表以索繫之表端引索繞表畫地為規日初出影<lb/>
　長則出圓規之外向中影漸短入規之中候西北隅<lb/>
　影初入規之處則記之乃過中影漸長出規之外候<lb/>
　東北隅影初出規之處又記之取二記之所即正東<lb/>
　西也折半以指表則正南北也川人志之以為知方<lb/>
<pb n="KR3f0034_WYG_001-4b"/>
　之術<lb/>
未識刹那之賒促安知麻姑之桑田<lb/>
　按楞伽經云稱量長短者積刹那數以成日夜刹那<lb/>
　量者壯夫一彈指日過頃遥六十四刹那二百四十<lb/>
　刹那名一恒刹那三十恒刹那名一婆羅三十婆羅<lb/>
　名一摩㬋羅多三十摩㬋羅多子為一日一夜其一<lb/>
　日一夜有六百四十八萬刹那神仙傳稱麻姑謂王<lb/>
　方平曰自接侍以來見東海三變為桑田向到蓬萊水乃<lb/>
<pb n="KR3f0034_WYG_001-5a"/>
　淺於往者略半也豈復將為陵陸乎方平乃曰東海<lb/>
　行復揚塵耳<lb/>
不辨積微之為量詎曉百億與大千<lb/>
　按楞伽經云積微成一阿耨七阿耨為一銅上塵七<lb/>
　銅上塵為一水上塵七水上塵為一兎毫上塵七兎<lb/>
　毫上塵為一羊毛上塵七羊毛上塵為一牛毛上塵<lb/>
　七牛毛上塵為一嚮中由塵七嚮中由塵成一蟣七<lb/>
　蟣成一蝨七蝨成一麥横七麥横成一指節二十四<lb/>
<pb n="KR3f0034_WYG_001-5b"/>
　指節為一肘四肘為一弓去肘五百弓為阿蘭惹據<lb/>
　若摩羯國人一拘盧舍為五里八拘盧舍為一由旬<lb/>
　一由旬計之為四十里也及以算校之正得一十七<lb/>
　里何者計二尺為一肘四肘為一弓弓長八尺也計<lb/>
　五百弓有四千尺也八拘盧舍則有三萬二千尺以<lb/>
　步法六尺除之得五千三百三十三步以里法三百<lb/>
　步除之得一十七里餘二百三十三步華嚴經云四<lb/>
　天下共一日月為一世界有千世界有一小鐵圍山<lb/>
<pb n="KR3f0034_WYG_001-6a"/>
　遶之名曰小千世界有一小千世界有中鐵圍山遶<lb/>
　之名曰中千世界有中千世界有大鐵圍山遶之名<lb/>
　曰大千世界此三千大千世界之中有百億須彌山<lb/>
　乃今校之世有十億日月十億須彌山何者置小千<lb/>
　世界之中有一千日月以一千乗之得一百萬即中<lb/>
　千世界中日月數也置中千世界日月之數以一千<lb/>
　乗之即得大千世界日月之數也又云四天下者須<lb/>
　彌山南曰閻浮提山北曰鬱丹越山東曰<hi>闕</hi>提山西<lb/>
<pb n="KR3f0034_WYG_001-6b"/>
　曰俱瞿耶尼山其日月一日一夜照四天下山南日<lb/>
　中山北夜半山東日中山西夜半及以成事驗之則<lb/>
　有疑矣何者按閻浮提人在須彌山南及至二月八<lb/>
　月春秋分晝夜停以漏刻度之則晝夜各五十刻也<lb/>
　然則日初出時東向視日之當我之東即漏刻及其<lb/>
　日浸當我之西五十刻其一日一夜之中遶三天下<lb/>
　而來所以至曉亦得五十刻也胡以十萬為億有百<lb/>
　倍日月四天下等事有所未詳也<lb/>
<pb n="KR3f0034_WYG_001-7a"/>
黄帝為法數有十等及其用也乃有三焉十等者億兆<lb/>
京垓秭壤溝澗正載三等者謂上中下也其下數者十<lb/>
十變之若言十萬曰億十億曰兆十兆曰京也中數萬<lb/>
萬變之若言萬萬曰億萬萬億曰兆萬萬兆曰京也上<lb/>
數者數窮則變若言萬萬曰億億億曰兆兆兆曰京也<lb/>
　按詩云胡取禾三百億兮毛注曰萬萬曰億此即中<lb/>
　數也鄭注云十萬曰億此即下數也徐援受記云億<lb/>
　億曰兆兆兆曰京也此即上數也鄭注以數為多故<lb/>
<pb n="KR3f0034_WYG_001-7b"/>
　合而言之<lb/>
從億至載終于大衍<lb/>
　按易經大衍之數五十其用四十有九又云天一地<lb/>
　二天三地四天五地六天七地八天九地十天數五<lb/>
　地數五天數二十有五地數三十凡天地之數五十<lb/>
　有五也<lb/>
下數淺短計事則不盡上數宏廓世不可用故其傳業<lb/>
惟以中數耳余時問曰先生之言上數者數窮則變既<lb/>
<pb n="KR3f0034_WYG_001-8a"/>
云終于大衍大衍有限此何得窮先生笑曰盖未之思<lb/>
耳數之為用言重則變以小兼大又加循環循環之理<lb/>
豈有窮乎<lb/>
　小兼大者備加董氏三等術數加更載為煩故略焉<lb/>
余又問曰為算之體皆以積為名為復更有他法乎先<lb/>
生曰隸首注術乃有多種及余遺忘記憶數事而已<lb/>
其一積算　其一太乙　其一兩儀　其一三才　其<lb/>
一五行　其一八卦　其一九宫　其一運算　其一<lb/>
<pb n="KR3f0034_WYG_001-8b"/>
了算　其一成數　其一把頭　其一龜算　其一珠<lb/>
算　其一計算<lb/>
此等諸法隨須更位唯有九宫守一不移位依行色並<lb/>
應無窮<lb/>
　從積以來至珠算從一至於百千已上位更不變改<lb/>
　位依行色者位依五行之色北方水色黒數一東方<lb/>
　木色青數三南方火色赤數二西方金色白數四中<lb/>
　央土色黄數五言位依行色也一位第一用𤣥珠十<lb/>
<pb n="KR3f0034_WYG_001-9a"/>
　位第二用赤珠百位第三用青珠千位第四用白珠<lb/>
　萬位第五用黄珠十萬位以赤綖繫黄珠百萬位以<lb/>
　青綖繫黄珠千萬位以白綖繫黄珠萬萬位曰億以<lb/>
　黄綖繫黄珠自餘諸位唯兼之故曰並應無窮也<lb/>
余慕其術慮恐遺忘故與好事後生記之云爾<lb/>
積算<lb/>
　今之常算者也以竹為之長四寸以效四時方三分<lb/>
　以象三才言算法是包括天地以燭人情數始四時<lb/>
<pb n="KR3f0034_WYG_001-9b"/>
　終于大衍猶如循環故曰今之常算是也<lb/>
太乙算太乙之行去來九道<lb/>
　刻板横為九道豎以為柱柱上一珠數從下始故曰<lb/>
　去來九道也<lb/>
兩儀算天氣下通地稟四時<lb/>
　刻板横為五道豎為位一位兩珠上珠色青下珠色<lb/>
　黄其青珠自上而下第一刻主五第二刻主六第三<lb/>
　刻主七第四刻主八第五刻主九其黄珠自下而上<lb/>
<pb n="KR3f0034_WYG_001-10a"/>
　第一刻主一第二刻主二第三刻主三第四刻主四<lb/>
　而已故曰天氣下通地禀四時也<lb/>
三才算天地和同隨物變通<lb/>
　刻板横為三道上刻為天中刻為地下刻為人豎為<lb/>
　算位有三珠青珠屬天黄珠屬地白珠屬人又其三<lb/>
　珠通行三道若天珠在天為九在地主六在人主三<lb/>
　其地珠在天為八在地主五在人主二人珠在天為<lb/>
　七在地主四在人主一故曰天地和同隨物變通按<lb/>
<pb n="KR3f0034_WYG_001-10b"/>
　三元上元甲子一七四中元甲子二八五下元甲子<lb/>
　三六九隨物變通也<lb/>
五行算以生兼生生變無窮<lb/>
　五行之法水𤣥生數一火赤生數二木青生數三金<lb/>
　白生數四土黄生數五今為五行算色别九枚以五<lb/>
　行色數相配為算之位假令九億八千七百六十五<lb/>
　萬四千三百二十一者則以白算配黄為九億以青<lb/>
　算配黄為八千以赤算配黄為七百以𤣥算配黄為<lb/>
<pb n="KR3f0034_WYG_001-11a"/>
　六十以一黄算為五萬以一白算為四千以一青算<lb/>
　為三百以一赤算為二十以𤣥算為一也故曰以生<lb/>
　兼生生變無窮<lb/>
八卦算針刺八方位闕從天<lb/>
　算為之法位用一針鋒所指以定算位數一從離起<lb/>
　指正南離為一西南坤為二正西兑為三西北乾為<lb/>
　四正北坎為五東北艮為六正東震為七東南巽為<lb/>
　八至九位闕即在中央豎而指天故曰位闕從天也<lb/>
<pb n="KR3f0034_WYG_001-11b"/>
九宫算五行參數猶如循環<lb/>
　九宫者即二四為肩六八為足左三右七戴九履一<lb/>
　五居中央五行參數者設位之法依五行已注于上<lb/>
　是也<lb/>
運籌算小往大來運於指掌<lb/>
　此法位别須算籌一枚令長五寸其一籌上各為五<lb/>
　刻上頭一刻近一頭刻之其下四刻迭相去一寸令<lb/>
　去下頭亦一寸入手取四指三間間有三節初食指<lb/>
<pb n="KR3f0034_WYG_001-12a"/>
　上節間為一位第二節間為十位第三節間為百位<lb/>
　至中指上節間為千位中節間為萬位下節間為十<lb/>
　萬位無名指上節間為百萬位中為千萬位下為億<lb/>
　也他皆倣此至算刻近頭者一刻主五其逺頭者一<lb/>
　刻之别從下而起主一主二主三主四若一二三四<lb/>
　頭則向下於掌中中若其至五則迴取上頭向掌中<lb/>
　故曰小往大来也迴游於手掌之間故曰運于指掌也<lb/>
了知算首惟秉五腹背兩兼<lb/>
<pb n="KR3f0034_WYG_001-12b"/>
　了算之法一位為一了字其了有三曲其下股之末<lb/>
　内主一外主九下次第一曲内主二外主八當二曲<lb/>
　内主三外主七其第三曲内主四外主六當了字之<lb/>
　首則主五故曰首唯秉五腹背兩兼也<lb/>
成數算春夏生養秋收冬成<lb/>
　算之法位别須五色算一枚其一算之象頭各以黄<lb/>
　色為本以生數也餘色為首其五行各配土為成數<lb/>
　也水𤣥生數一成數六火赤生數二成數七木青生<lb/>
<pb n="KR3f0034_WYG_001-13a"/>
　數三成數八金白生數四成數九若以首向東及南<lb/>
　為生數向西及北為成數假令有九億八千七百六<lb/>
　十五萬四千三百二十一者則以白算首向北為九<lb/>
　億以青算首向西為八千以赤算首向北為七百以<lb/>
　𤣥算首向西為六十以黄算一枚豎為五萬以白算<lb/>
　首向東為四千以青算首向南為三百以赤算首向<lb/>
　東為二十以𤣥算首向南為一也故首向東向南為<lb/>
　生數向西向北為成數故云春夏生養秋收冬成也<lb/>
<pb n="KR3f0034_WYG_001-13b"/>
把頭算以身當五目視四方<lb/>
　把頭之法别須算二枚一漫一齒者一面刻為一其<lb/>
　一面為二一面為三其一面為四也漫者為把為猶<lb/>
　即當五算生齒者為把頭一目當一算故曰以身當<lb/>
　五目視四方也<lb/>
龜算春夏秋成遇冬則停<lb/>
　為算之法位别一龜龜之四面為十二時以龜首指<lb/>
　寅為一指卯為二指辰為三指已為四指午為五指<lb/>
<pb n="KR3f0034_WYG_001-14a"/>
　未為六指申為七指酉為八指戌為九指亥為十龜<lb/>
　頭指不以為數故云遇冬則停也<lb/>
珠算控𢃄四時經緯三才<lb/>
　刻板為三分其上下二分以停游珠中間一分以定<lb/>
　算位位各五珠上一珠與下四珠色别其上别色之<lb/>
　珠當其下四珠珠各當一至下四珠所領故云控𢃄<lb/>
　四時其珠游於三方之中故云經緯三才也<lb/>
計數既捨數術宜從心計<lb/>
<pb n="KR3f0034_WYG_001-14b"/>
　言捨數術者謂不用算籌宜以心計之或問曰今有<lb/>
　大水不知廣狹欲不用算籌度而知之假令於水北<lb/>
　度之者在水北置三表令南北相直各相去一丈人<lb/>
　在中表之北平直相望水北岸令三相直即記南表<lb/>
　相望相直之處其中表人目望處亦記之又從中相<lb/>
　望處直望水南岸三相直㸔南表相直之處亦記之<lb/>
　取南表二記之處髙下以等北表㸃記之還從中表<lb/>
　前望之所北望之北表下記三相直之北即河北岸<lb/>
<pb n="KR3f0034_WYG_001-15a"/>
　也又望上記三相直之處即河北岸中間則水廣狹<lb/>
　也或曰今有長竿一枝不知髙下既不用籌算云何<lb/>
　計而知之答曰取竿之影任其長短畫地記之假令<lb/>
　手中有三尺之物亦豎之取杖下之影長短以量竿<lb/>
　影得矣或問曰今有深坑在上㸔之可知尺數已否<lb/>
　答曰以一杖極意長短假令以一丈之杖擲著坑中<lb/>
　人在岸上手提之一杖舒手望坑中之杖遥量知其<lb/>
　寸數即令一人于平地捉一丈之杖漸令却行以前<lb/>
<pb n="KR3f0034_WYG_001-15b"/>
　者遥望坑中寸量之與望坑中數等者即得或問曰<lb/>
　今甲乙各驅羊一羣人各問多少而甲曰更得乙一<lb/>
　口即加五多于甲問各幾何答曰甲九口乙十一口<lb/>
　或問曰甲乙各驅羊行人問其多少甲曰我得乙一<lb/>
　口即與乙等乙曰我得甲一口則倍多于甲問各幾<lb/>
　何答曰甲二乙四或問曰今有雞翁一隻直五文雞<lb/>
　母一隻直四文雞兒一文得四隻今有錢一百文買<lb/>
　鷄大小一百隻問各幾何答曰雞翁十五隻雞母一隻<lb/>
<pb n="KR3f0034_WYG_001-16a"/>
　雞兒八十四隻合大小一百隻計數多少略舉其例<lb/>
　或問曰今有雞翁一隻直四文雞母一隻直三文雞<lb/>
　兒三隻直一文今有錢一百文還買雞大小一百隻<lb/>
　問各幾何答曰雞翁八隻雞母十四隻雞兒七十八<lb/>
　隻合一百隻<lb/>
或問鸞曰世人乃云算位者算子則豎信有之乎鸞答<lb/>
之曰依如針算則以針鋒指八卦之位一從離起右行<lb/>
周帀至巽八位既合及其至九無位可指是以在中豎<lb/>
<pb n="KR3f0034_WYG_001-16b"/>
而指天故曰有位合算子豎之名也又問鸞曰昔有吳<lb/>
人趙逹用一算之法頭乗尾除其有此術乎鸞答之曰<lb/>
此乃傳之失實猶<hi>闕</hi>公獲夔一足丁氏穿井而獲一人<lb/>
也何者按乗之法重張其位以上呼一置得于中置所<lb/>
除之數于下又置得于上亦三重張位然則乗之與除<lb/>
法用不同欲以一算上下當六重之身増損為衆位之<lb/>
實若其神也則藉一算之功如其凢也理不可爾問者<lb/>
又曰若如来指為妄矣此言何從而至鸞答之曰此亦<lb/>
<pb n="KR3f0034_WYG_001-17a"/>
傳之過實也何者積一算者盖一位用一算也頭乗尾<lb/>
除者欲使乗别位乗時以針鋒指之除時則用針尾撝<lb/>
之故有頭乗尾除之名也<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0034_WYG_001-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　數術記遺<lb/>
</p>
<p>
</p>
  </div></body>
</text>\m</TEI>
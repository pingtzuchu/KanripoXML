<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>金漳蘭譜卷上</head>
    <p>
<pb n="KR3i0036_WYG_001-1a"/>
欽定四庫全書<lb/>
　金漳蘭譜卷上　　　　　宋　趙時庚　撰<lb/>
　　敘蘭容質<lb/>
陳夢良色紫每榦十二萼花頭極大為衆花之冠至若<lb/>
朝暉微照曉露暗濕則灼然騰秀亭然露竒斂膚傍榦<lb/>
團圓心向婉媚綽約佇立凝思如不勝情花三片尾<lb/>
如席徹青葉三尺頗覺弱翠然而緑背雖似劒脊至尾<lb/>
稜則軟薄斜撒粒許帶緇最為難種故人稀得其真<lb/>
<pb n="KR3i0036_WYG_001-1b"/>
吳蘭色深紫有十五萼榦紫英紅得所養則岐而生至<lb/>
有二十萼花頭差大色映人目如翔鸞翥鳯千態萬狀<lb/>
葉則髙大剛毅勁節蒼然可愛<lb/>
潘花色深紫有十五萼榦紫圓匝齊整疏密得宜疏不<lb/>
露榦密不簇枝綽約作態窈窕逞姿真所謂艷中之艷<lb/>
花中之花也視之愈久愈見精神使人不能捨去花中<lb/>
近心所色如吳紫艷麗過於衆花葉則差小於吳峭直<lb/>
雄健衆莫能比其色特深或云仙霞乃潘氏西山於仙<lb/>
<pb n="KR3i0036_WYG_001-2a"/>
霞嶺得之故人更以為名<lb/>
趙十四色紫有十五萼初萌甚紅開時若晚霞燦日色<lb/>
更晶明葉深紅合於沙土則勁直肥聳超出羣品亦云<lb/>
趙師傳盖其名色<lb/>
何蘭紫色中紅有十四萼花頭倒壓亦不甚緑<lb/>
　　品外之竒<lb/>
金殿邉色深紫有十二萼出於長泰陳家色如吳花片<lb/>
則差小榦亦如之葉亦勁徤所可貴者葉自尖處分二<lb/>
<pb n="KR3i0036_WYG_001-2b"/>
邉各一線許直下至葉中處色映日如金線其家寳之<lb/>
猶未廣也<lb/>
　　白蘭<lb/>
濟老色白有十二萼標致不凡如淡粧西子素裳縞衣<lb/>
不染一塵葉與施花近似更能髙一二寸得所養致岐<lb/>
而生亦號一線紅<lb/>
竈山有十二萼色碧玉花枝開體膚鬆美顒顒昻昂雅<lb/>
特閑麗真蘭中之魁品也每生並蔕花榦最碧葉緑而<lb/>
<pb n="KR3i0036_WYG_001-3a"/>
瘦薄開花生子蒂如苦蕒菜葉相似呼為緑衣郎黄郎<lb/>
亦號為碧玉榦<lb/>
施花色微黄有十五萼合並榦而生計二十五萼或迸<lb/>
於根美則美矣每根有萎葉朶朶不暇細葉最緑微厚<lb/>
花頭似開不開榦雖髙而實貴瘦葉雖勁而實貴柔亦<lb/>
花中之上品也<lb/>
李通判色白十五萼峭特雅淡迎風浥露如泣如訴人<lb/>
愛之比類鄭花則減頭低葉小絶佳劒脊最長真花中<lb/>
<pb n="KR3i0036_WYG_001-3b"/>
之上品也惜乎不甚勁直<lb/>
恵知容色白有十五萼賦質清癯團蔟齊整或向或背<lb/>
嬌于瘦困花英淡紫片色尾凝黄葉雖緑茂細而覩之<lb/>
但亦柔弱<lb/>
馬大同色碧而緑有十二萼花頭微大開有上向者中<lb/>
多紅暈葉則髙聳蒼然肥厚花榦勁直及其葉之低亦<lb/>
名五暈絲上品之下<lb/>
鄭少舉色白有十四萼瑩然孤潔極為可愛葉則修長<lb/>
<pb n="KR3i0036_WYG_001-4a"/>
而瘦散亂所謂蓬頭少舉也亦有數種只是花有多少<lb/>
葉有軟硬之别白花中能生者無出於花其花之色姿<lb/>
質可愛為百花之翹楚者<lb/>
黄八兄色白有十二萼善於抽榦頗似鄭花惜乎榦弱<lb/>
不能支持葉緑而直<lb/>
周染花色白十二萼與鄭花無異等餘短弱耳<lb/>
夕陽紅花八萼花片凝火色則凝紅夕陽返照於物<lb/>
觀堂主花白有七萼花聚如蔟葉不甚髙可供婦人曉<lb/>
<pb n="KR3i0036_WYG_001-4b"/>
粧<lb/>
名弟色白有五六萼花似鄭葉最柔軟如新長葉則舊<lb/>
葉隨換人多不種<lb/>
青蒲色白有七萼挺肩露骨甚類竈山而花潔白葉小<lb/>
而直且緑只髙尺五六寸<lb/>
弱脚只是獨頭蘭色緑花大如鷹爪一榦一花髙二三<lb/>
寸葉瘦長二三尺入臘方花薰馥可愛而香有餘<lb/>
魚魫蘭十二萼花片澄徹宛如魚魫采而沈之水中無<lb/>
<pb n="KR3i0036_WYG_001-5a"/>
影可指葉則頗勁色緑此白蘭之竒品也<lb/>
　　品蘭髙下<lb/>
余嘗謂天下凡㡬山川而其支派源委與夫人跡所不<lb/>
至之地其間山坳石罅斜谷幽竇又不知其㡬何嵗遇<lb/>
古之修竹矗空之危木靈種覆濩溪澗盤旋森羅蔽道<lb/>
暉陽不燭泠然泉聲磊乎萬狀隨地之異則所産之多<lb/>
人賤之蔑如也倐然經乎樵牧之手而見駭然識者從<lb/>
而得之則必攜持登髙岡涉長途欣然不憚其勞中心<lb/>
<pb n="KR3i0036_WYG_001-5b"/>
之所好者何邪不能以售販而置之也其他近城百里<lb/>
淺小去處亦有數品可服何必求諸深山窮谷每論及<lb/>
此往往啓識者雖有不韙之謂毋亦地邇而氣殊葉萎<lb/>
而花蠧或不能得培植之三昧者耶是故花有深紫有<lb/>
淺紫有深紅有淺紅與夫黄白緑碧魚魫金鏤邉等品<lb/>
是必各因其地氣之所鍾而然意亦隨其本質而産之<lb/>
歟抑其皇穹儲精景星慶雲垂光遇物而流形者也噫<lb/>
萬物之殊亦天地造化施生之功豈予可得而輕哉竊<lb/>
<pb n="KR3i0036_WYG_001-6a"/>
嘗私合品第而類之以為花有多寡葉有強弱此固因<lb/>
其所賦而然也茍惟人力不知則多者從而寡之強者<lb/>
又從而弱之使夫人何以知其蘭之髙下其不悞人者<lb/>
㡬希嗚呼蘭不能自異而人異之耳故必執一定之見<lb/>
物品藻之則有炎然之性在况人均一心心均一見眼<lb/>
力所至非可語也故紫花以陳夢為甲吳潘為上品中<lb/>
品則趙十四何蘭大張青蒲統領陳八尉淳監糧下品<lb/>
則許景初石門紅小張蕭仲和何首座林仲孔莊觀城<lb/>
<pb n="KR3i0036_WYG_001-6b"/>
外則金殿邉為紫花竒品之冠也白花則濟老竈山施<lb/>
花李通判恵知容馬大同為上品所為鄭少舉黄八兄<lb/>
周染為次下品夕陽紅雲矯朱花觀堂主青蒲名第弱<lb/>
卿王小娘者也趙花又為品外之竒<lb/>
　　天地愛養<lb/>
天不言而四時行百物生盖嵗分四時生六氣合四時<lb/>
而言之則二十四氣以成其嵗功故凡盈穹壤者皆物<lb/>
也不以草木之微昆蟲之細而必欲各遂其性者則在<lb/>
<pb n="KR3i0036_WYG_001-7a"/>
乎人因其氣候以生全之者也彼動植者非其物乎及<lb/>
草木者非其人乎斧斤以時入山林數罟不入洿池又<lb/>
非其能全之者乎夫春為青帝囘馭陽氣風和日暖蟄<lb/>
雷一震而土脈融暢萬彚藂生其氣則有不可得而揜<lb/>
者是以聖人之人則順天地以養萬物必欲使萬物得<lb/>
遂其本性而後已故為臺太髙則揰陽太低則隱風前<lb/>
宜面南後宜背北盖欲通南薫而障北吹也地不必曠<lb/>
曠則有日亦不必狭狭則蔽氣右宜近林左宜近野欲<lb/>
<pb n="KR3i0036_WYG_001-7b"/>
引東日而避西陽夏遇炎熱則䕃之冬逢沍寒則曝之<lb/>
下沙欲疏疏則連雨不能淫上沙欲濡濡則酷日不能<lb/>
燥至於插引葉之架平護根之沙防蚯蚓之傷禁螻螘<lb/>
之穴去其莠草除其細蟲助其新箆剪其敗葉此則愛<lb/>
養之法也其餘一切窠蟲族類皆能蠧花並可除之所<lb/>
以封植灌溉之法詳載於後卷<lb/>
　<lb/>
　金漳蘭譜卷上<lb/>
</p>
<p>
</p>
  </div>
<div>
                <head>金漳蘭譜卷中</head>
    <p>
<pb n="KR3i0036_WYG_002-1a"/>
欽定四庫全書<lb/>
　金漳蘭譜卷中　　　　　宋　趙時庚　撰<lb/>
　　堅性封植<lb/>
草木之生長亦猶人焉何則人亦天地之物耳閑居暇<lb/>
日優游逸豫飲膳得宜以蘭而言之具一盆盈滿自非<lb/>
六七載莫能至此皆由夫愛養之念不替灌溉之功愈<lb/>
久故根與土合性與壤俱然後森欝雄健敷暢繁麗其<lb/>
花葉盖有得於自然而然者合焉欲分而析之是裂其<lb/>
<pb n="KR3i0036_WYG_002-1b"/>
根荄易其沙土况或灌溉之失時愛養之乖宜又何異<lb/>
於人之飢飽則燥濕干之邪氣来間入其榮衛則不免<lb/>
有所侵損所謂向之寒暑適宜肥瘦得時者此豈一朝<lb/>
一夕之所能成也故必于寒露之後立冬以前而分之<lb/>
盖取萬物得歸根之時而其葉則蒼根則老故也或者<lb/>
於此時分一盆吳蘭欲其盆之端正則不忍擊碎因剔<lb/>
出而根已傷暨三年培植始能暢茂予今深以為戒欲<lb/>
分其蘭而須用碎其盆務在輕手擊之亦須緩緩解析<lb/>
<pb n="KR3i0036_WYG_002-2a"/>
其交互之根勿使有拔斷之失然後遂箆藂取出積年<lb/>
腐蘆頭只存三年者每三箆作一盆盆底先用沙填之<lb/>
即以三箆藂之互相枕藉使新箆在外作三方向却隨<lb/>
其花之好肥瘦沙土從而種之盆面則以少許瘦沙覆<lb/>
之以新汲水一勺定其根更有收沙晒之法此乃又分<lb/>
蘭之至要者當預于未分前半月取之篩去瓦礫之類<lb/>
曝令乾燥或欲適肥則宜淤泥沙可用便糞夹和惟晒<lb/>
之候乾或復濕如此十度視其極燥更須篩過隨意用<lb/>
<pb n="KR3i0036_WYG_002-2b"/>
盖沙乃久年流聚雖居氷濕之地而蘭之驟亦分析失<lb/>
性須假以陽物助之則来年藂箆自長與舊藂比肩<lb/>
此其效也夫茍不知收晒之宜用積渰之沙或憚披曝<lb/>
必至羸弱而黄葉者亦有之箆之不發者有之積有日<lb/>
月不知體察其失愈甚候其已蘇方始易沙滌根加意<lb/>
調䕶易其能復不亦後乎抑又知其果能復焉如其稍<lb/>
可前活有㡬何時而或遂本質邪故保為奈惜之因併<lb/>
為之言曰於其既損之後而欲復全生之寧若於未分<lb/>
<pb n="KR3i0036_WYG_002-3a"/>
之前而必欲全生之豈不省力今逐品所以宜沙土開<lb/>
列于後<lb/>
陳夢良以黄淨無泥瘦沙種而切忌肥恐有靡爛之失<lb/>
吳蘭潘蘭用赤沙泥<lb/>
何蘭青蒲統領大張金殿邉各用黄色麄沙和泥更添<lb/>
紫沙赤沙泥種為妙<lb/>
陳八尉淳監糧蕭仲和許景初何首座林仲孔莊觀成<lb/>
乃下品極意用妙<lb/>
<pb n="KR3i0036_WYG_002-3b"/>
濟老施花恵知容馬大同鄭少舉黄八兄周染宜溝壑<lb/>
中黒沙泥和糞壤種之<lb/>
李通判竈山朱蘭鄭伯善魚魫用山下流聚沙泥種<lb/>
夕陽紅以下諸品則任意栽種此封植之槩論<lb/>
　　灌溉得宜<lb/>
夫蘭自沙土出者各有品類然亦因其土地之宜而生<lb/>
長之故地有肥瘠或沙黄土赤而脊有居山之巔山之<lb/>
岡或近水或附石各依而産之要在度其本性何如耳<lb/>
<pb n="KR3i0036_WYG_002-4a"/>
不可謂其無肥瘦也茍性不能别曰何者當肥強出已<lb/>
見混而肥之則好髙腴者因得所養之天花則輕而繁<lb/>
葉則雄而健所謂好瘦者不因肥而腐敗者吾未之信<lb/>
也一陽生於子荄甲潜萌我則注而灌溉之使藴中者<lb/>
稍獲強壯迨夫萌芽迸沙髙未及寸許從便灌之則截<lb/>
然卓簮暨南薫之時長養萬物又從而漬潤之則修然<lb/>
而髙欝然而蒼若者精於感遇者也秋八月初交驕陽<lb/>
方熾根葉失水欲老而黄此時當以濯魚肉水或穢腐<lb/>
<pb n="KR3i0036_WYG_002-4b"/>
水澆之過時之外合用之物隨宜澆注使之暢茂亦以<lb/>
防秋風肅殺之患故其葉弱拳拳然抽出至冬而極夫<lb/>
人分蘭之次年不與發花者盖恐泄其氣則葉不長耳<lb/>
凡善於養花切意愛其葉葉聳則不慮其花之不繁盛<lb/>
也<lb/>
　　紫花<lb/>
陳夢良極難愛養稍肥隨即腐爛貴用清水澆灌則佳<lb/>
也<lb/>
<pb n="KR3i0036_WYG_002-5a"/>
潘蘭雖未能愛肥須以茶清沃之冀得其本地土之性<lb/>
吳花看来亦好種肥亦灌溉之一月一度<lb/>
趙花何花大張小張青蒲統領金殿邉半月一澆其肥<lb/>
則可焉<lb/>
陳八尉淳監糧蕭仲和許景初何首座林仲孔莊觀成<lb/>
縦有太過不及之失亦無大害於用肥之時當俟沙土<lb/>
乾燥遇晚方加灌溉候曉以清水碗許澆之使肥膩之<lb/>
物得以下漬其根使其新来未發之箆自無勾蔓送上<lb/>
<pb n="KR3i0036_WYG_002-5b"/>
散亂盤盆之患更能預以瓮罁之物蓄雨水積久色緑<lb/>
者間或進灌之而其葉則潑然挺秀濯然爭茂盈臺蔟<lb/>
檻列翠羅青縦無花開亦見雅潔<lb/>
　　白花<lb/>
濟老施花恵知容馬大同鄭少舉黄八兄周染愛肥一<lb/>
任灌溉李通判竈山鄭伯善肥在六之中四之下又朱<lb/>
蘭亦如之<lb/>
魚魫蘭質瑩潔不須過肥徐以穢膩物汁澆之夕陽紅<lb/>
<pb n="KR3i0036_WYG_002-6a"/>
雲嬌青蒲觀堂主名第弱卿肥瘦童亦當觀其土之燥<lb/>
晚則灌注曉則清水灌之欲儲蓄雨水令其色緑沃之<lb/>
為妙<lb/>
惠知容等蘭用渄沙簸去泥塵夹糞盖泥種底用麄沙<lb/>
和糞鄭少舉用糞盖泥和便晒乾種已上面用紅泥覆<lb/>
之竈山用糞壤泥及用河沙内草鞋屑鋪四圍種之累<lb/>
試甚佳大凡用輕鬆泥皆可<lb/>
濟老施花用糞泥用零小便糞澆濕攤晒用草鞋屑圍<lb/>
<pb n="KR3i0036_WYG_002-6b"/>
種又竈山用園泥下有糞澆濕泥種四圍用草鞋屑然<lb/>
後種之<lb/>
　<lb/>
　<lb/>
　<lb/>
　<lb/>
　<lb/>
　金漳蘭譜卷中<lb/>
</p>
<p>
</p>
  </div>
<div>
                <head>金漳蘭譜卷下</head>
    <p>
<pb n="KR3i0036_WYG_003-1a"/>
欽定四庫全書<lb/>
　金漳蘭譜卷下　　　　　宋　趙時庚　撰<lb/>
　　奥法<lb/>
　　　分種法<lb/>
分種蘭蕙須至九月節氣方可分栽十月節候花已胎<lb/>
孕不可分種若見雪霜大寒尤不可分栽否必損花<lb/>
　　　栽花法<lb/>
花盆先以麄碗或麄碟覆之於盆底次用爐炭鋪一層<lb/>
<pb n="KR3i0036_WYG_003-1b"/>
然後却用肥泥薄鋪炭上使蘭栽根在土如根糁泥滿<lb/>
盆面上留一寸地栽時不可雙手將泥揑實則根不長<lb/>
其根不舒暢葉則不長花亦不結土有乾濕依時候用<lb/>
水澆灌<lb/>
　　　安頓澆灌法<lb/>
春二三月無霜雪天放花盆在露天四向皆得水澆日<lb/>
晒不妨逢十分大雨恐墜其葉則以小繩束起葉如連<lb/>
雨三五日須移避暑通風處四月至八月須用疎眼竹<lb/>
<pb n="KR3i0036_WYG_003-2a"/>
籠籃遮䕶冀見日氣最要通風<lb/>
梅天忽逢急雨須移花盆放背日處若逢大雨又逢日<lb/>
晒盆内熱水則盪害葉亦損根過雨時若枝上花蕋頭<lb/>
多候開次有未開一兩蕋頭便可剪去若留開盡則奪<lb/>
来年花信<lb/>
九月看花乾處用水澆灌若濕則不可澆或用肥水培<lb/>
灌一兩畨不妨冬十月十一月十二月正月不澆不妨<lb/>
最怕霜雪須用密籃遮護安頓朝陽有日照處在南窻<lb/>
<pb n="KR3i0036_WYG_003-2b"/>
簷下但是向陽處三兩日一畨施轉花盆四面俱要輪轉<lb/>
日晒均匀開花時則四畔皆有花若晒一面只一處有<lb/>
花<lb/>
　　　澆花法<lb/>
用河水或陂塘水或積留雨水最好其次用溪澗水切<lb/>
不可用井水澆水須於四畔澆匀不可從上澆下恐壊<lb/>
其葉也<lb/>
四月若有梅雨不必澆若無雨時澆之五月至八月須<lb/>
<pb n="KR3i0036_WYG_003-3a"/>
是早起五更日未出澆一畨至晚黄昏澆一畨又要看<lb/>
花乾濕若濕則不必澆如十分濕恐爛壊其根<lb/>
　　　種花肥泥法<lb/>
栽蘭用泥不管四時遇山上有火燒處取水流火燒浮<lb/>
泥尋蕨菜草燒灰和火燒之泥用或拾舊草鞋放在小<lb/>
糞中浸日久拌黄泥燒過黄灰却用大糞澆放在一壁<lb/>
儘數雨打日照三兩個月收起頓放閑處栽花時用<lb/>
瑞香花種時用前項肥泥如栽蘭花一般安排盆内種<lb/>
<pb n="KR3i0036_WYG_003-3b"/>
只要泥鬆不可用實泥如栽花時將泥打鬆以十分為<lb/>
率八分用肥泥二分用沙泥拌之<lb/>
　　　去除蟣蝨法<lb/>
肥水澆花必蟣蝨在葉底恐壊葉則損花如生此物研<lb/>
大蒜和水以白筆蘸水拂澆葉上乾淨去除蟣蝨<lb/>
　　　雜法<lb/>
遇盆内泥將乾則用茶清水灌澆不拘時用須用河水<lb/>
或留下雨水切不可用井水四月有花至八月内交過<lb/>
<pb n="KR3i0036_WYG_003-4a"/>
九月節氣便可分花<lb/>
蘭之壯者有二三十箇花頭弱者只有五六箇花頭恐<lb/>
泥瘦分時種無盆内泥取出再加肥泥和匀入盆栽種<lb/>
魚鱗水亦肥須是浸得氣味過日久反清用<lb/>
尋常盆面泥乾併實則用竹箆挑剔泥鬆休要撥根動<lb/>
了葉紫紅色則是被霜打了須移於雨簷窻下背霜雪<lb/>
處安頓仍舊自青盆有竅孔不要着泥地安頓恐地濕<lb/>
蚯蚓鑚入盆内則損壊花又休要放盆在螞蟻穴處恐<lb/>
<pb n="KR3i0036_WYG_003-4b"/>
引入馬蟻則損花黄葉用茶清澆灌遇有黄葉處連根<lb/>
披去花盆要放在南邉架上安頓令風從底入為妙又<lb/>
免得蚯蚓馬蟻之患<lb/>
九月分花時用手劈開劈不開時用竹刀劈之休要損<lb/>
動了根分訖如法栽種<lb/>
　<lb/>
　<lb/>
　金漳蘭譜卷下<lb/>
</p>
<p>
</p>
  </div>
<div> <lb/>
    <p>
<pb n="KR3i0036_WYG_004-1a"/>
金漳蘭譜䟦<lb/>
余嘗身安寂然一榻之中置事物之冗來紛至之外度<lb/>
極長篆香芬馥怡神黙坐峰月一視不覺精神自恬然<lb/>
也種蘭之趣然之否乎澹齋趙時庚敬為三卷以俟知<lb/>
音余於循修嵗之暇窗前植蘭數盆盖别觀其生意也<lb/>
每日一周旋其側撫之太息愛之太勤非徒悦目又且<lb/>
悦心怡神其茅葺其葉青青猶緑衣郎挺節獨立可敬<lb/>
可慕迨夫開也凝情瀼露萬態千妍薫風自來四坐芬<lb/>
<pb n="KR3i0036_WYG_004-1b"/>
郁豈非真蘭室乎豈非有國香乎親朋過訪遺以蘭譜<lb/>
予按味再三盡得愛之養之之法因其譜想其人又豈<lb/>
非懐馨陽馥日乎時已夘嵗中和節望日嬾真子李子<lb/>
謹䟦<lb/>
</p>
<p>
</p>
  </div></body>
</text>\m</TEI>
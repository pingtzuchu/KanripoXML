<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>聞見後錄</head>
    <p>
<pb n="KR3l0069_WYG_000-1a"/>
欽定四庫全書　　　　　子部十二<lb/>
　聞見後錄　　　　　　　小説家𩔖一雜事之屬<lb/>
　　提要<lb/>
　　　　<hi>臣</hi>等謹案聞見後錄三十卷宋邵博撰博字<lb/>
　　　　公濟伯温子也是編葢續其父書故曰後錄<lb/>
　　　　其中論復孟后諸條亦有與前録重出者然<lb/>
　　　　伯温所記多朝廷大政可禆史傳是書兼及<lb/>
　　　　經義史論詩話又叅以神怪俳諧較前錄頗<lb/>
<pb n="KR3l0069_WYG_000-1b"/>
　　　　為瑣雜又伯温書盛推二程博乃排程氏而<lb/>
　　　　宗蘇軾觀所記游酢謝良佐之事知康節沒<lb/>
　　　　後程氏之徒欲尊其師而抑邵故博有激以<lb/>
　　　　報之葢怙權者務爭利必先合力以攻異黨<lb/>
　　　　異黨既盡病利之不獨擅則同𩔖復相攻講<lb/>
　　　　學者務爭名亦先合力以攻異黨異黨既盡<lb/>
　　　　病名之不獨擅則同𩔖亦相攻固勢之必然<lb/>
　　　　不足怪也至其彚輯疑孟諸説至盈三卷證<lb/>
<pb n="KR3l0069_WYG_000-2a"/>
　　　　碧雲騢真出梅堯臣手記王子飛事稱佛法<lb/>
　　　　之靈記湯保衡事推道教之騐論晏殊薄塟<lb/>
　　　　之非詆趙鼎宗洛學之謬皆有乖邵子之家<lb/>
　　　　法他若以元稹詩作黄巢之𩔖引據亦頗疏<lb/>
　　　　畧惟其辯宣仁之誣載司馬光集外章疏之<lb/>
　　　　𩔖可資考証議通鑑削屈原之非駁王安石<lb/>
　　　　取馮道之謬辨伊川易𫝊非詆垂簾証紹興<lb/>
　　　　玉璽實非和璧論皆有見談詩亦多可採宋<lb/>
<pb n="KR3l0069_WYG_000-2b"/>
　　　　人説部完美者稀節取焉可耳乾隆四十三<lb/>
　　　　年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官　<hi>臣</hi>陸費墀<lb/>
<pb n="KR3l0069_WYG_000-3a"/>
聞見後錄原序<lb/>
先人蚤接昔之君子著其聞見于篇甚嚴博不肖外繼<lb/>
有得在前例為合間後出他記不避也或以司馬遷之<lb/>
書曰太史公猶其父談云爾曷緒之篇下亦不失為遷<lb/>
也嗟夫筆四十年獲麟已絶矣續明年又明年孔丘卒<lb/>
非是但云聞見後錄云紹興二十七年三月一日丙寅<lb/>
河南邵博序<lb/>
</p>
<p>
</p>
  </div>
</body>
</text>
</TEI>
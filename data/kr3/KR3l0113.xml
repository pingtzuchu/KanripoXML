<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>開天傳信記</head> <lb/>
    <p>
<pb n="KR3l0113_WYG_001-1a"/>
欽定四庫全書<lb/>
　開天傳信記<lb/>
　　　　　　　　　　　　　唐　鄭綮　撰<lb/>
余何為者也累忝臺郎思勤墳典用自修勵竊以國朝<lb/>
故事莫盛於開元天寳之際服膺簡䇿管窺王業參於<lb/>
聴聞或有闕焉承平之盛不可殞墜輒因簿領之暇捜<lb/>
求遺逸傳於必信名曰開天傳信記斗筲微器周鼎不<lb/>
節之咎何已遐乎好事者觀其志寛其愚是其心也<lb/>
<pb n="KR3l0113_WYG_001-1b"/>
上於藩邸時毎戱逰城南韋杜之間因逐狡兎意樂忘<lb/>
返與其徒十數一飲倦甚休息於封部大𣗳下適有書<lb/>
生延上過其家家貧止於村妻一驢而已上坐未久書<lb/>
生殺驢㧞蒜備饌酒肉霶霈上顧而竒之及與語磊落<lb/>
不凡問其姓名乃王琚也自是上毎逰韋杜間必過琚<lb/>
家琚所諮議合意益親善焉及韋氏専制上憂甚獨密言於<lb/>
琚琚曰亂則殺之又何疑也上遂納琚之謀戡定禍難<lb/>
累拜為中書侍郎實預配享焉<lb/>
<pb n="KR3l0113_WYG_001-2a"/>
上於諸王友愛特甚常思作長枕與諸王同起卧諸王<lb/>
有疾上輒終日不食終夜不寢憂形於色左右或開諭<lb/>
進食上曰弟兄吾手足也手足不理吾身廢矣何暇更<lb/>
思美食安寢耶上於東都起五王宅於上都製花萼相<lb/>
輝之樓盖為諸王為㑹集宴樂之地上與諸王靡日不<lb/>
㑹聚㦯講經義論理道間以毬獵蒱博賦詩飲食歡笑<lb/>
戱謔未嘗怠惰近古帝王友愛之道無與比也<lb/>
開元初上勵精理道鏟革訛弊不六七年天下大治河<lb/>
<pb n="KR3l0113_WYG_001-2b"/>
清海晏物殷俗阜安西諸國悉平為郡縣自開逺門西<lb/>
行亘地萬餘里入河隍之賦稅左右蔵庫財物山積不<lb/>
可勝較四方豐稔百姓殷富管户一千餘萬米一斗三<lb/>
四文丁壯之人不識兵器路不拾遺行者不囊糧竒瑞<lb/>
疊應重驛麕至人情欣欣然感登岱告成之事上猶惕<lb/>
勵不已為譲者數四焉是時劉晏年八嵗獻東封書上<lb/>
覧而竒之命宰相出題就中書試驗張說源乾等咸寵<lb/>
薦上以晏間生秀妙引晏於内殿縱六宫觀㸔貴妃坐<lb/>
<pb n="KR3l0113_WYG_001-3a"/>
晏於膝上親為畫眉總丱髻宫中人投果遺花者不可<lb/>
勝數也尋拜晏秘書省正字<lb/>
開元初山東大蝗姚元崇請分遣使捕蝗埋之上曰蝗<lb/>
天災也誠由不徳而致焉卿請捕蝗得無違而傷義乎<lb/>
元崇進曰臣聞大田詩曰秉畀炎火者捕蝗之術也古<lb/>
人行之於前陛下用之於後古人行之所以安農陛下<lb/>
用之所以除害臣聞安農非傷義也農安則物豐除害<lb/>
則人豐樂興農去害有國家之大事也幸陛下熟思之<lb/>
<pb n="KR3l0113_WYG_001-3b"/>
上喜曰事既師古用可救時是朕心也遂行之時中外<lb/>
咸以為不可上謂左右曰吾與賢相討論已定捕蝗之<lb/>
事敢議者死是嵗所司結奏捕蝗蟲凡<hi>缺</hi>百<hi>缺</hi>餘萬石<lb/>
時無饑饉天下賴焉<lb/>
上將登封泰山益州進白騾至潔朗豐潤權竒偉異上<lb/>
遂親乗之柔習安便不知登降之倦告成禮畢復乗而<lb/>
下纔下山坳休息未乆而有司言白騾無疾而殪上歎<lb/>
異之諡曰白騾將軍命有司具槥櫝疊石為墓在封禪<lb/>
<pb n="KR3l0113_WYG_001-4a"/>
壇北一里餘於今在焉<lb/>
車駕次華隂上見嶽神數里迎謁上問左右莫之見遂<lb/>
詔諸巫問神安在獨老巫阿馬婆奏云三郎在路左朱<lb/>
髮紫衣迎候陛下上顧笑之仍勑阿馬婆勑神先歸上<lb/>
至廟見神櫜鞬俯伏庭東南大栢樹下又召阿馬婆問<lb/>
之對如上見上加敬禮命阿馬婆致意而旋降詔先詣<lb/>
嶽封為金天王仍上自書製碑文以寵異之其碑髙五<lb/>
十餘尺濶丈餘厚四五尺天下碑莫比也其餘刻扈從<lb/>
<pb n="KR3l0113_WYG_001-4b"/>
太子王公以下百官名氏製作壯麗巧無比倫焉<lb/>
上為皇孫時風表瓌異神采英邁嘗於朝堂叱武攸暨<lb/>
曰朝堂我家朝堂汝得恣蜂蠆而狼顧耶則天聞而驚<lb/>
異之再三顧曰此兒氣概終當為吾家太平天子也<lb/>
西凉州習好音樂製新曲曰凉州開元中列上獻上召<lb/>
諸王便殿同觀曲終諸王賀舞蹈稱善獨寧王不拜上<lb/>
顧問之寧王進曰此曲雖嘉臣有聞焉夫音者始於宫<lb/>
散於商成於角徵羽莫不根柢囊槖於宫商也斯曲也<lb/>
<pb n="KR3l0113_WYG_001-5a"/>
宫離而少徵商亂而加暴臣聞宫君也商臣也宫不勝<lb/>
則君勢卑商有餘則臣事僣卑則逼下僣則犯上發於<lb/>
忽微形於音聲播於歌詠見之於人事臣恐一日有播<lb/>
越之禍悖逼之患莫不兆於斯曲也上聞之黙然及安<lb/>
史作亂華夏鼎沸所以見寧王審音之妙也<lb/>
天寳中上以三河道險束漕運艱難乃傍北山鑿石為<lb/>
月河以避湍急名曰天寳河嵗省運夫五十萬人無覆<lb/>
溺淹滯之患天下稱之其河東西徑直長五里餘濶四<lb/>
<pb n="KR3l0113_WYG_001-5b"/>
五丈深三四丈皆鑿堅石匠人於石得古鐵鍱長三尺<lb/>
餘上有平陸二字皆篆文也上異之蔵於内庫遂命改<lb/>
河北縣為平陸縣旌其事也<lb/>
上御勤政樓大酺縱士庶觀㸔百戯競作人物塡咽金<lb/>
吾衛士白棒雨下不能制止上患之謂力士曰吾以海<lb/>
内豐稔四方無事故盛為宴樂與百姓同歡不知下人<lb/>
喧亂如此汝何以止之力士曰臣不能也陛下召嚴安<lb/>
之處分打塲以臣所見必有可觀上從之安之到則周<lb/>
<pb n="KR3l0113_WYG_001-6a"/>
行廣塲以手板畫地示衆曰犯此者死以是終五日酺<lb/>
宴咸指其地畫曰嚴公界境無一人敢犯者<lb/>
蘓瓌初未知頲常處頲於馬廐中與傭僕雜作一日有<lb/>
客詣瓌候於㕔所頲擁篲趨庭遺墜文書客取視之乃<lb/>
詠崑崙奴詩也其詞曰指頭十挺墨耳朶兩張匙客心<lb/>
異之而瓌出與客淹留客笑語之餘因詠其詩并言形<lb/>
貌問何人非足下宗族庶孽耶若加禮収舉必蘇氏之<lb/>
令子也瓌自是稍稍親之適有人獻瓌兎懸於廊廡間<lb/>
<pb n="KR3l0113_WYG_001-6b"/>
瓌乃召頲詠之立呈詩曰兎子死䦨殫持來掛竹竿試<lb/>
將明鏡照何異月中㸔瓌大驚竒驟加禮敬頲由是學<lb/>
問日新文章蓋代及上平内難一夕間制詔絡繹無非<lb/>
頲出代稱小許公也<lb/>
上封泰山回車駕次上黨路之父老負擔壷漿逺近迎<lb/>
謁上皆親加存問受其獻饋錫賚有差父老有先與上<lb/>
相識者上悉賜酒食與之話舊故過村部必令詢訪孤<lb/>
老喪疾之家加弔恤之父老忻忻然莫不瞻戴叩乞駐<lb/>
<pb n="KR3l0113_WYG_001-7a"/>
留焉及車金橋御路縈轉上見數十里間旌纛鮮潔羽<lb/>
衛整齊顧謂左右曰張説言勒兵三十萬旌旗千里間<lb/>
陜右上黨至於太原見后土碑真才子也左右皆稱萬<lb/>
嵗上遂詔呉道𤣥韋無忝陳閎令同製金橋圖聖容及<lb/>
上所乗照夜白馬陳閎主之橋梁山水車輿人物草樹<lb/>
鴈鳥器仗帷幕呉道𤣥主之狗馬騾驢牛羊駱駝猫猴<lb/>
猪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>四足之𩔖韋無忝主之圖成時為三絶焉<lb/>
上幸蜀車駕次劔門門左右巖壁峭絶上謂侍臣曰劒<lb/>
<pb n="KR3l0113_WYG_001-7b"/>
門天險若此自古及今敗亡相繼豈非在徳不在險耶<lb/>
因駐蹕題詩曰劒閣横空峻鑾輿出狩回翠屏千仞合<lb/>
丹障五丁開灌木縈旗轉僊雲拂馬來乗時方在徳嗟<lb/>
爾勒銘才其詩至徳二年普安郡太守賈深勒于石壁<lb/>
今存焉<lb/>
賀知章祕書監有髙名吿老歸呉中上嘉重之每别優<lb/>
異焉知章將行涕泣辭上曰何所欲知章曰臣有男未<lb/>
有定名幸陛下賜之歸為鄉里榮上曰為道之要莫若<lb/>
<pb n="KR3l0113_WYG_001-8a"/>
信孚者信也履信思乎順卿子必信順之人也宜名之<lb/>
曰孚知章再拜而受命知章乆而謂人曰上何謔我耶<lb/>
呉人孚乃𤓰下為子豈非呼我為𤓰子耶<lb/>
上嘗坐朝以手指上下按其腹退朝髙力士進曰陛下<lb/>
向來數以手指按其腹豈非聖體小不安耶上曰非也<lb/>
吾昨夜夢遊月宫諸僊娯予以上清之樂寥亮清越殆<lb/>
非人間所聞也酣醉乆之合奏諸樂以送吾歸其曲凄<lb/>
楚動人杳杳在耳吾回以玉笛尋之盡得之矣坐朝之<lb/>
<pb n="KR3l0113_WYG_001-8b"/>
際慮忽遺忘故懐玉笛時以手指上下尋非不安力士<lb/>
再拜賀曰非常之事也願陛下為臣一奏之其聲寥寥<lb/>
然不可名言也力士又再拜且請其名上笑言此曲名<lb/>
紫雲回遂載於樂章今太常刻石在焉<lb/>
上封泰山進次滎陽旃然河上見黒龍命弧矢射之矢<lb/>
發龍潜㓕自爾旃然伏流於今百餘年矣按旃然即濟<lb/>
水也溢而為滎遂名旃然左傳云楚師濟於旃然是也<lb/>
華嶽雲臺觀中方之上有山崛起半甕之狀名曰甕肚<lb/>
<pb n="KR3l0113_WYG_001-9a"/>
峯上賞望嘉其髙迥欲於峯腹大鑿開元二字塡以白<lb/>
石令百餘里望見諌官上言乃止<lb/>
上於𢎞農古函谷闗得寳符白石篆文正成乗字識者<lb/>
解之云乗者四十八年得寳之時天下言之曰得寳𢎞<lb/>
農得寳耶於今唱之得寳之年遂改天寳也<lb/>
上幸愛禄山為子嘗與貴妃於便殿同樂禄山每就坐<lb/>
不拜上而拜妃上顧問此胡不拜我而拜妃子意何在<lb/>
也禄山奏曰胡家即知有母不知有父故也上笑而捨<lb/>
<pb n="KR3l0113_WYG_001-9b"/>
之禄山豐肥大腹上嘗問曰此胡腹中更有何物其大<lb/>
如是禄山尋聲應曰腹中更無他物惟赤心爾上以言<lb/>
誠而益親善之<lb/>
一行將卒留物一封命弟子進於上發而視之乃蜀當<lb/>
歸也上初不諭及幸蜀回乃知微㫖深歎異之<lb/>
羅公逺多祕術最善𨼆形之法上就公逺雖傳受不肯<lb/>
盡其要上毎與同為之則𨼆沒人不能知若自試或餘<lb/>
衣帶㦯露幞頭脚每被宫人知上所在上怒命力士裹<lb/>
<pb n="KR3l0113_WYG_001-10a"/>
以油幞置榨木下壓殺而埋棄之不旬日有中使自蜀<lb/>
道回逢公逺於路乗騾而笑謂使者曰上之為戱一何<lb/>
虐耶<lb/>
萬回師閿郷人也神用若不足謂愚而癡無所知雖父<lb/>
母亦以豚犬畜之兄被戍役安西音問隔絶父母謂其<lb/>
誠死日夕涕泣而憂思也萬回顧父感念甚忽跪而言<lb/>
曰涕泣豈非憂兄也父母曰信然萬回曰詳思我兄所<lb/>
要者衣裝糗糧巾之屬悉備之某將覲焉忽一日朝賫<lb/>
<pb n="KR3l0113_WYG_001-10b"/>
所備夕返其家告父母曰兄平善矣發書視之乃兄迹<lb/>
也一家異之𢎞農抵安西萬餘里以其萬里而回故謂<lb/>
之萬回也居常貌如愚癡忽有先覺異見驚人神異也<lb/>
上在藩邸或遊行人間萬回於聚落街衢髙聲曰天子<lb/>
来或曰聖人来其處信宿間上必經過徘徊也安樂公<lb/>
主上之季妹也附㑹韋氏熱可炙手道路懼焉萬回望<lb/>
其車騎道唾曰血腥不可近也不旋踵而滅亡之禍及<lb/>
矣上知萬回非常人内出二宫人日夕侍奉特勑於集<lb/>
<pb n="KR3l0113_WYG_001-11a"/>
賢院圖形焉<lb/>
道士葉法善精於符籙之術上累拜為鴻臚卿優禮待<lb/>
焉法善居𤣥真觀嘗有朝客數十人詣之解帶淹留滿<lb/>
座思酒忽有人叩門云麴秀才法善令人謂曰方有朝<lb/>
僚未暇瞻晤幸吾子異日見臨也語未畢有一美措傲<lb/>
睨而入年二十餘肥白可觀笑揖諸公居末席抗聲談<lb/>
論援引古人一席不測恐聳觀之良乆蹔起旋轉法善<lb/>
謂諸公曰此子突入語辯如此豈非魃魅為惑乎試與<lb/>
<pb n="KR3l0113_WYG_001-11b"/>
諸公避之麴生復至扼腕抵掌論難鋒起勢不可當法<lb/>
善宻以小劒擊之隨手失墜於階下化為瓶榼一座驚<lb/>
懾遽視其所乃盈瓶醲醖也咸大笑飲之其味甚嘉座<lb/>
客醉而揖其瓶曰麴生風味不可忘也<lb/>
上命裴寛為河南尹寛性好釋氏師事普寂禪師旦夕<lb/>
造謁焉居一日寛詣寂寂曰有少事未暇欵語且請遲<lb/>
回休憇也寛乃屏賔從止於空室見寂潔滌正堂焚香<lb/>
端坐坐未乆忽聞扣門連聲云一行天師至一行入詣<lb/>
<pb n="KR3l0113_WYG_001-12a"/>
作禮禮寂之足禮訖附耳宻語其貌絶恭寂但顧云無<lb/>
不可者語訖又禮禮語如是三寂惟云是是一行語訖<lb/>
降堦入南堂自闔其扉寂乃徐命弟子云遣聲鐘一行<lb/>
和尚滅度矣左右疾走視之一如其言後寂滅度寛復<lb/>
衰絰葬之日徒步出城送之甚為縉紳所譏也寛子諝<lb/>
復為河南尹素好談諧多異筆嘗有投牒誤書紙背諝<lb/>
判云者畔似那畔那畔似者畔我不可辭與你判笑殺<lb/>
門前著靴漢又有婦人投狀争猫兒狀云若是猫兒即<lb/>
<pb n="KR3l0113_WYG_001-12b"/>
是兒猫若不是兒猫即不是猫兒諝大笑判狀云猫兒<lb/>
不識主傍我搦老䑕兩家不須争將来與裴諝遂納其<lb/>
猫兒争者亦哂<lb/>
安禄山初為張韓公帳下走使之吏韓常令禄山洗足<lb/>
韓公脚下有黒㸃子禄山因洗脚而竊窺之韓公顧笑<lb/>
曰黒子吾貴相也獨汝窺之亦能有之乎禄山曰某賤<lb/>
人也不幸兩足皆有比將軍者黒而加大竟不知是何<lb/>
祥也韓公竒而觀之益親厚之約為義兒而加薦寵焉<lb/>
<pb n="KR3l0113_WYG_001-13a"/>
無畏三蔵自天竺至所由引謁上見而敬信焉上謂三<lb/>
蔵曰師自逺而来困倦欲於何方休息耶三蔵進曰臣<lb/>
在天竺國時聞西明寺宣律師持律第一願依止焉上<lb/>
可之宣律禁誡堅苦焚修精潔三蔵飲酒食肉言行麤<lb/>
易徃往乗醉而喧穢汚絪席宣律頗不甘心忽中夜宣<lb/>
律捫虱將投於地三蔵半醉連聲呼曰律師撲殺佛子<lb/>
宣律方知是神異人也整衣作禮投而師事之宣律精<lb/>
苦之甚常夜行道臨堦墜墮忽覺有人捧承其足宣律<lb/>
<pb n="KR3l0113_WYG_001-13b"/>
顧視之乃少年也宣律遽問弟子何人中夜在此少年<lb/>
曰某非常人即毗沙王之子那吒太子也䕶法之故擁<lb/>
䕶和尚乆矣宣律曰貧道修行無事煩太子威神自在<lb/>
西域有可作佛事者願太子致之太子曰某有佛牙寳<lb/>
事雖乆頭目猶捨敢不奉獻宣律求之即今崇聖寺佛<lb/>
牙是也<lb/>
太真妃最善於擊磬搏拊之音泠泠然新聲雖太常棃<lb/>
園之能人莫加也上令採藍田緑玉琢為器上進簨簴<lb/>
<pb n="KR3l0113_WYG_001-14a"/>
流蘇之屬皆以金鈿珠翠珍怪之物雜飾之又鑄二金<lb/>
獅子作拏攫騰奮之狀各重二百餘斤以扶其他綵繪<lb/>
縟麗制作神妙一時無比也上幸蜀回京師樂器多亡<lb/>
失獨玊磬偶在上顧之悽然不忍置於前促令送太常<lb/>
至今蔵於太常正樂庫<lb/>
上所幸美人忽夢人邀去縱酒宻㑹任飲盡而歸歸輒<lb/>
流汗倦怠忽忽後因從容盡白於上上曰此必術人所<lb/>
為也汝若復往但隨宜以物識之其夕熟寐飄然又徃<lb/>
<pb n="KR3l0113_WYG_001-14b"/>
半醉見石硯在前乃宻印手文於曲房屏風上寤而具<lb/>
啓上上乃潜以物色令於諸宫觀求之異日於東門觀<lb/>
得其屏風手文尚在道士已遁矣<lb/>
安西衙將劉文𣗳口辯善奏對上每嘉之文樹髭生頷<lb/>
下貌𩔖猿猴上令黄幡綽嘲之文樹切惡猿猴之號乃<lb/>
宻賂幡綽祈不言之幡綽訊而進嘲曰可憐好文樹髭<lb/>
鬚共頦頥别任文樹靣孔不似猢孫猢孫强似文樹上<lb/>
知其賂遺大笑之<lb/>
<pb n="KR3l0113_WYG_001-15a"/>
平康坊南街廢蠻院即李林甫舊宅也林甫於正堂後<lb/>
别創一堂製度彎曲有却月之形名曰月堂木土秀麗<lb/>
精巧當時莫儔也林甫每欲破滅人家即入月堂精思<lb/>
極慮喜恱而出必不存焉及將敗林甫於堂上見一物<lb/>
如人動遍體被毛毛如豬立鋸牙鈎爪三尺餘以擊林<lb/>
甫目如電光而怒視之林甫連叱不動遂命弧矢毛人<lb/>
笑而跳入前堂堂中青衣遇而暴卒經於廐中善馬皆<lb/>
死不累日而林甫卒<lb/>
<pb n="KR3l0113_WYG_001-15b"/>
太真妃常因妬媚有語侵上上怒甚召髙力士以輜軿<lb/>
送其家妃悔恨號泣抽刀剪髮授力士曰珠玉珍異皆<lb/>
上所賜不足充獻惟髮父母所生可達妾意望持此伸<lb/>
妾萬一慕戀之誠上得髪揮涕憫然遽命力士召歸<lb/>
天寳初上游華清宫有劉朝霞者獻賀幸温泉賦詞調<lb/>
倜儻雜以俳諧文多不載今畧其詞曰若夫天寳二年<lb/>
十月後兮臘月前辦有司之供具命駕幸於温泉天門<lb/>
乾開露神僊之輻湊鑾輿劃出驅甲仗以駢闐青一隊<lb/>
<pb n="KR3l0113_WYG_001-16a"/>
兮黄一隊熊踏胷兮豹拏背朱一團兮繡一團玊鏤珂<lb/>
兮金鏤鞍述徳云直攫得盤古髓搯得女媧瓤遮莫爾<lb/>
古時千帝豈如我今日三郎其自叙云别有窮竒蹭蹬<lb/>
失路猖狂骨懂雖短伎藝能長夢裏㡬回富貴覺来依<lb/>
舊悽惶今日是千年一遇叩頭莫五角六張帝覧而竒<lb/>
之將加賀上命朝霞改去五角六張字奏云臣草此賦<lb/>
詩有神助自謂文不加㸃筆不停綴不願從天而改上<lb/>
顧曰真窮薄人也授以春官衛上左焉<lb/>
<pb n="KR3l0113_WYG_001-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　開天傳信記<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0125_SBCK_003-1a"/>
唐叚少卿酉陽雜俎前集卷之三<lb/>
　　　　　唐　太常少卿臨淄柯古段成式　撰<lb/>
　　　　　明　四川道監察御史内鄉李雲鵠　校<lb/>
　　　貝編<lb/>
釋門三界二十八天四洲至華嚴藏世界八寒八熱地<lb/>
獄等法自三身五位四果七支至十八界三十七道品<lb/>
等入釋者率能言之今不復具録其事尤異者<lb/>
鬘持天十住處十六分中輪王樂不及其二<lb/>
四種樂一無怨二隨念及天女不念餘天等身香百由<lb/>
旬迦留波陁天此由象跡有十地也<lb/>
<pb n="KR3l0125_SBCK_003-1b"/>
目不瞚衆蜂出妙音○六天香風皆入此天○四天王<lb/>
十地彩地○質多羅地八林○箜篌天十地金流河○<lb/>
無影山○有影遊<hi>隨一作</hi>○烏隨<hi>衆一作</hi>○其行處池同其<lb/>
色○衆烏說偈○白身天○身色如拘勿頭花○無足<lb/>
柔耎○隨足上下○樂遊戱天○乗鵞殿○寶樹枝葉<lb/>
如殿○三十三天九十九那由天女○憶念樹物隨意<lb/>
而出○十花池○千柱殿○六時林一日具六時<lb/>
千輻輪殿天妃舍友所坐也○衣無經緯○将死者塵<lb/>
着身○馬殿千鵞駕○金剛綖帶○行林隨天所至○<lb/>
衆烏金臆○大象百頭頭有十牙牙端有百浴池頂有<lb/>
<pb n="KR3l0125_SBCK_003-2a"/>
山名曰界荘嚴鼻有河如閻牟那河水散落世界為霧<lb/>
脇有二園一名喜林二名樂林象名伊羅婆那○光明<lb/>
林四維有意樹帝釋將與修羅戰入此林四樹間自見<lb/>
勝敗之相○甲胄林甲胄從樹而生不可破壊<lb/>
蓮出摩偷美飲也修一千二百善業者此生天上妙之<lb/>
觸如觸迦旃鄰提鳥此鳥輪王出世方見<lb/>
開合林開目常見光明<lb/>
夜摩天住虗空閻婆風所持也<lb/>
積崖山髙三百由旬有七榻七箱<lb/>
始生天者五相一光覆身而無衣二見物生希有心三<lb/>
<pb n="KR3l0125_SBCK_003-2b"/>
弱顔四疑五怖○又五木一近蓮池花不開<hi>不字一無</hi>二近<lb/>
林蜂<hi>絳一作</hi>離樹三聴天女歌而出壓離四近樹花萎五<lb/>
殿不行空○又見身光衣觸如金剛及照毘琉璃鏡不<lb/>
見其道<lb/>
天女九退相一皮緩二頭花散落三赤花在道變為黄<lb/>
四風吹無縷衣如人依觸五飛行意倦六觸水而濁七<lb/>
取樹花髙不可及八見天子無媚九髪散麄澁○又脣<lb/>
動不止瓔珞花鬘皆重<lb/>
十二種離垢布施生此天羣鳥青影覆萬由旬<lb/>
摩尼珠中有金字偈<lb/>
<pb n="KR3l0125_SBCK_003-3a"/>
四天王天有十二失壊常與脩羅闘戰等○三十三天<lb/>
八種失壊有劣天不爲帝釋所識等○夜摩天六失壊<lb/>
食劣生慚等<lb/>
兠率陁天四失壊不樂鵝王說法聲等○化樂天四失<lb/>
壊天業将盡其足無影等<lb/>
他化自在天四失壊寶翅蜂捨去等<lb/>
色界天下石經十方八千三百八十三年方至地<lb/>
閻浮提人生三肘半至四肘骨四<hi>五一作</hi>十五脉十三身<lb/>
蟲有毛燈瞋血○禪都摩蟲流行血中○善色蟲處糞<lb/>
中令人安樂○起根蟲飽則喜○歡喜蟲能見衆夢○<lb/>
<pb n="KR3l0125_SBCK_003-3b"/>
又有痶瘓瞢等<lb/>
賒婆羅人穿脣○駞面目有諸人二足師子有翼女人<lb/>
狗面有林名吱多迦羅刹所住㫬目間行百千由旬洲<lb/>
有赤地黒玉銅康白等<lb/>
欝單越雞多迦等天河七十<lb/>
自在無畏四天王否如鴨音林○麒麟陁樹○迦吱多<lb/>
那等○二十五鹿名有山多牛頭<lb/>
旃檀天人與阿修羅闘傷者於此塗香<lb/>
提羅迦樹花見日光即開○拘尼陁樹花見月光即開<lb/>
○無憂樹女人觸之花方開○尸利沙樹足蹈即長○<lb/>
<pb n="KR3l0125_SBCK_003-4a"/>
又白龍活鵝旋鼻境界等花<lb/>
瞿陁尼女人主乳有十億聚落一萬二城大國○多伽<lb/>
多支五大河月力等弗婆提○三大林峪ခ等○三<hi>作一</hi>
<hi>王</hi>大城大者三億五十萬三千五百五十六聚落<lb/>
南洲耳髪荘嚴○北洲眼荘嚴○西洲頂腹荘嚴○東<lb/>
洲肩䏶荘嚴<lb/>
生贍部者見白㲲生欝林越見赤㲲見母如鵝生瞿陁<lb/>
夷生黄屋見母如牛生弗婆提見青㲲見母如馬<lb/>
阿修羅以鬼攝摩及鬼有神通者二畜攝在海地下八<lb/>
萬四千由旬<lb/>
<pb n="KR3l0125_SBCK_003-4b"/>
酒樹○又有樹羣蜂流蜜其色如金○婆羅婆樹其實<lb/>
如甕<lb/>
四婇女如影等各有十二億那由他侍女夀五千嵗地<lb/>
名月鬘○不見頂山十三處鹿迷蜂旋○赤目魚正走<lb/>
氷行住空住山窟○愛池魚口等○黄鬘林<lb/>
鋡毘羅城○戰時手足斷而更生半身及道即死<lb/>
鬼恠閻浮提下五百由旬有三十六種魔羅令鬘鬼此<lb/>
言鬼子魔遮叱迦鳥唯得食魚捨鵞鬼受此身<lb/>
畜生有三十四<hi>六一作</hi>億種龍住閻浮提者五十七億龍<lb/>
於瞿陁尼不降濁水西洲人食濁水則天單越人惡冷<lb/>
<pb n="KR3l0125_SBCK_003-5a"/>
風○龍不發冷於弗婆提洲不作雷聲不起電光東洲<lb/>
惡也○其雷聲兜率天作歌唄音閻浮提作海潮音○<lb/>
其雨兜率天上雨摩尼護世城雨美膳海中注雨不絶<lb/>
如連輪阿修羅中雨兵仗閻浮提中雨清淨水<lb/>
地獄一百三十六○三角生死善無記也○團生死諸<lb/>
天也○青出死地獄○黄出死餓鬼○赤業<hi>岀一作</hi>畜生<lb/>
活地獄十六别處下天五千年此獄一晝夜金剛蟲瓮<lb/>
熱黄藍花心彌泥魚○排筒<lb/>
黒繩地獄○旃茶<hi>茶一作</hi>劇○畏鷲<lb/>
處合地獄上中下䇢銅汁河中身○洋如蘇鷲腹火人<lb/>
<pb n="KR3l0125_SBCK_003-5b"/>
割刳處堅<graphic n="KR1836" url="https://raw.githubusercontent.com/kanripo/KR-Gaiji/master/images/KR1836.png" mimeType="image/png"/>
                    <hi>靳一作</hi>炎口夜于<hi>干一作</hi>朱誅蟲○鐵蟻○淚<lb/>
火處以佉佗羅灰致眼中ခ池黿<lb/>
號呌地獄○髪流火處○火末蟲處四百四痛火厚二<lb/>
百肘<lb/>
大號呌地獄○闊廣三居賒口生確<hi>確一作</hi>蟲火鬢<hi>鬚一作</hi>
處金舒迦色肉泥色也○赤樹魚腹苦<lb/>
燋熱地獄○十二炎處○火生十方及饑渇火也○針<lb/>
風生龍口中彌泥魚○鑊量五十由旬沸沫髙半由旬<lb/>
吹下三十六億由旬鬘塊烏處地盆蟲○置之皷牛皷<lb/>
出惡聲○千頭龍<lb/>
<pb n="KR3l0125_SBCK_003-6a"/>
阿鼻十六别劇○衣裳健破完而速垢○將生阿鼻之<lb/>
相死時見身如八嵗兒面在下空中風吹三千年受苦<lb/>
勝如阿迦尼吒天樂獄中臰氣能壊欲界六天有出没<lb/>
之二山遮之烏口處黒肚處一角二角處<lb/>
八寒地獄多與常說同<lb/>
凢生地獄有三種形罪輕作人形其次畜形極苦無形<lb/>
如肉軒肉屏等今佛寺中畫地獄變唯子隔獄稍如經<lb/>
說其苦具悉圖人間者曽無一據<lb/>
舊說地獄中䕃牛頭阿傍無情業所感現<lb/>
人漸死時足後最令冷出地獄之相也<lb/>
<pb n="KR3l0125_SBCK_003-6b"/>
器世將壊無生地獄者<lb/>
阿修羅有一切觀見池戰之勝敗悉見池中<lb/>
鬘持天鏡林中天人自見善惡因縁○正行天頗梨樹<lb/>
見人行與非法○毗留博天常於此觀之○忉利天及<lb/>
人中七生事見於殿壁中○無法第八生波利邪多天<lb/>
有波利邪多樹見閻浮提人善不善相行善則照百由<lb/>
旬行不善則彫枯半行善則半榮○微細行天寶樹枝<lb/>
葉悉見天人影像上中下業亦見其中○閻摩那婆羅<lb/>
天娑羅樹中見果報其殿淨如鏡悉見天人所作之業<lb/>
果報○又第二樹中有千柱殿有業網諸地獄十六隔<lb/>
<pb n="KR3l0125_SBCK_003-7a"/>
劇悉見其中<lb/>
夜摩天撫垢鏡池池中見自身額上所見過見業果<lb/>
又閻浮那施塔影中見欲界罪福及三惡趣言天象異<lb/>
者若有將<hi>所一作</hi>食肥膩沉水鳥下飛日將蝕諸方赤<lb/>
二十八宿○昴<hi>角一作</hi>為首一夜行三十<hi>六字一有</hi>時形如剃<lb/>
刀姓鞞耶尼祭用乳屬火○畢形如笠又屬木祭用鹿<lb/>
肉祭頗羅墮○觜屬日<hi>日字一無</hi>月之子姓毘梨佉耶尼形<lb/>
如鹿頭祭用菓○參屬日姓天婆斯失絺形如婦人黶<lb/>
祭用醍醐○井屬日姓參形如足跡祭用粳米和蜜○<lb/>
鬼屬木姓炮波羅毘形如佛胷祭同井○栁屬姓祭與<lb/>
<pb n="KR3l0125_SBCK_003-7b"/>
參同形如虵○星屬火形如何岸姓賓伽耶尼祭用烏<lb/>
麻○張屬福徳天姓瞿曇形祭如井○翼屬林天姓憍<lb/>
陳如祭用黒豆形同上○軫屬毘沙梨帝形如人手姓<lb/>
迦遮延祭用莠稗○角屬喜樂天姓貨多羅形如上祭<lb/>
用花○亢姓迦旃延祭用菉荳○氐姓多羅尼以花祭<lb/>
○房屬慈天姓阿藍婆形如瓔珞祭用酒肉○心屬忉<lb/>
利天姓迦羅延形如大麥祭用粳米○尾屬臘師天姓<lb/>
遮耶尼形如蝎尾祭用菓根○箕屬清淨天姓持父迦<lb/>
形如牛角○斗姓莫迦還形如人拓石祭如井○牛屬<lb/>
梵天姓梵嵐摩形如牛頭祭如參○女屬毘紐天姓帝<lb/>
<pb n="KR3l0125_SBCK_003-8a"/>
利迦遮耶尼形如心祭以鳥肉○虗姓同翼形如鳥祭<lb/>
用烏豆汁○危姓單羅尼形如參<hi>心一作</hi>祭以粳米○室<lb/>
屬蛇頭天蝎天之子姓閻浮都迦祭用血○壁姓陁難<lb/>
闍○奎姓阿瑟吒祭用酪○婁屬乾闥婆天姓阿含婆<lb/>
形如馬頭祭用大麥○胃姓䭾伽毘形如鼎足<lb/>
亢虗參胃四星不得入陣<lb/>
軫宿生人七步無虵○角宿生人好嘲戯○女宿生人<lb/>
亢參危三宿日作事不成○虗角<hi>事字一有</hi>勝<lb/>
一千六百刹那為一迦那倍六十名横呼律多倍三十<lb/>
名為一日夜<lb/>
<pb n="KR3l0125_SBCK_003-8b"/>
夜义口煙為彗○龍王身光曰憂流迦此言天狗<lb/>
魏明帝始造白馬寺寺中懸幡影入内帝恠問左右曰<lb/>
佛有何神人敬事之<lb/>
烏仗那國有佛跡隨人身福夀量有長短<lb/>
那掲羅曷國城東塔中有佛頂骨周二尺欲知善惡者<lb/>
以香塗印骨其迹煥然善惡相悉見<lb/>
北天健䭾羅國有大窣堵波佛懸記七燒七立佛方城<lb/>
玄裝言城壊已三年<lb/>
西域佛金剛座有標界銅觀自在像兩軀國人相傳菩<lb/>
薩身沒佛法亦盡隋末已沒過胸臆矣<lb/>
<pb n="KR3l0125_SBCK_003-9a"/>
乾陁國頭河岸有繫白象樹花葉似棗季冬方熟相傳<lb/>
此樹滅佛法亦滅<lb/>
北朝時徐州角城縣之北僧尼著白布法服時有青布<lb/>
袈裟者<lb/>
波斯屬國有阿軬茶國城北大林中有伽藍音佛於此<lb/>
聴比丘著函縛屣函縳此言靴也<lb/>
寧王憲寝疾上命中使送醫藥相望於道僧崇一療憲<lb/>
稍瘳上恱持賜崇一緋袍魚袋<lb/>
梁簡文帝有謝賜欝泥納袈裟表<lb/>
魏使陸操至梁梁王座小輿使再拜遣中書舍人殷炅<lb/>
<pb n="KR3l0125_SBCK_003-9b"/>
宣㫖勞問至重雲殿引昇殿梁主著菩薩衣北面太子<lb/>
已下皆菩薩衣侍衛如法操西向以次立其人悉西廂<lb/>
東面一道人贊禮佛詞凡有三卷其贊第三卷中稱為<lb/>
魏主魏相髙并南北二境士女禮佛訖臺使與其羣臣<lb/>
俱再拜矣<lb/>
魏李騫崔劼至梁同泰寺主客王克舍人賀季友及三<lb/>
僧迎門引接至浮圖中佛傍有執板筆者僧謂騫曰此<lb/>
是尸頭専記人罪騫曰便是僧之董狐復入二堂佛前<lb/>
有銅鉢中燃燈劼曰可謂日月出矣爝火不息<lb/>
盧縣東有金榆山昔朗法師令弟子至此採榆莢詣瑕<lb/>
<pb n="KR3l0125_SBCK_003-10a"/>
丘市易皆化為金錢<lb/>
後魏胡后嘗問沙門<hi>法師一作</hi>寶誌國祚且言把棗與雞喚<lb/>
朱朱葢爾朱也○有趙法和請占誌公曰大箭不須羽<lb/>
東箱屋急手作法和尋喪父<lb/>
歴城縣光政寺有磬石形如半月<graphic n="KR1401" url="https://raw.githubusercontent.com/kanripo/KR-Gaiji/master/images/KR1401.png" mimeType="image/png"/>光若滴扣之聲及<lb/>
百里北齊時移於都内使人擊之其聲杳絶却令歸本<lb/>
寺扣之聲如故士人語曰磬神聖戀光政<lb/>
國初僧玄奘往五印取經西域敬之成式見倭國僧金<lb/>
剛三昩言嘗至中天寺中多畫玄奘麻屩及匙筯以綵<lb/>
雲乗之葢西域所無者每至齋日輒膜拜焉<lb/>
<pb n="KR3l0125_SBCK_003-10b"/>
又言郍蘭陁寺僧食堂中熱際有巨蠅數萬至僧上堂<lb/>
時悉自飛集于庭樹<lb/>
僧萬迴年二十餘貌癡不語其兄戍遼陽久絶音問或<lb/>
傳其死其家為作齋萬迴忽卷餅茹大言曰兄在我将<lb/>
饋之出門如飛馬馳不及及暮而還得其兄書緘封猶<lb/>
濕計徃返一日萬里因號焉<lb/>
天后任酷吏羅織位稍隆者日别妻子博陵王崔玄暉<lb/>
位望俱極其母憂之曰汝可一迎萬迴此僧寶誌之流<lb/>
可以觀其舉止禍福也及至母垂泣作禮兼施銀匙筯<lb/>
一䨇萬迴忽下堦擲其匙筯於堂屋上掉臂而去一家<lb/>
<pb n="KR3l0125_SBCK_003-11a"/>
謂為不祥經日令上屋取之匙筯下得書一卷觀之䜟<lb/>
緯書也遽令焚之數日有司忽即其家大索圖䜟不獲<lb/>
得雪時酷吏多令盗夜埋蠱遺䜟於人家經月告密籍<lb/>
之博陵微萬廻則滅族矣<lb/>
梵僧不空得緫持門能役百神玄宗敬之嵗常旱上令<lb/>
祈雨不空言可過某日今祈之必暴雨上乃令金剛三<lb/>
藏設壇請雨連日暴雨不止坊市有漂溺者遽召不空<lb/>
令止之不空遂於寺庭中揑泥龍五六當溜水胡言罵<lb/>
之良久復置之乃大笑有頃雨霽<lb/>
玄宗又嘗召術士羅公逺與不空同祈雨互校功力上<lb/>
<pb n="KR3l0125_SBCK_003-11b"/>
俱召問之不空曰臣昨焚白檀香龍上令左右掬庭水<lb/>
嗅之果有檀香氣<lb/>
又與羅公逺同在便殿羅時反手搔背不空曰借尊師<lb/>
如意殿上花石瑩滑遂激<hi>擊一作</hi>窣至其前羅再三取之<lb/>
不得上欲取之不空曰三郎勿起此影耳因舉手示羅<lb/>
如意○又邙山有大虵樵者常見頭若丘陵夜常承露<lb/>
氣見不空作人語曰弟子惡報和尚何以見度常欲翻<lb/>
河水陷洛陽城以快所居也不空為受戒說苦空且曰<lb/>
汝以瞋心受此苦復忿恨吾力何及當思吾言此身自<lb/>
捨昔而来後旬月樵者見虵死於澗中臭達數十里不<lb/>
<pb n="KR3l0125_SBCK_003-12a"/>
空每祈雨無他軌則但設數繡座手簸旋數寸木神念<lb/>
呪擲之自立於座上伺木神吻角牙出目瞚則雨至<lb/>
僧一行窮數有異術開元中嘗旱玄宗令祈雨一行言<lb/>
當得一器上有龍狀者方可致雨上令於内庫中遍視<lb/>
之皆言不類數日後指一古鏡鼻盤龍喜曰此有真龍<lb/>
矣乃持入道場一夕而雨或云是楊州所進初範模時<lb/>
有異人至請閉户入室數日開户模成其人巳失有圖<lb/>
并傳于世此鏡五月五日於楊子江心鑄之<lb/>
荆州貞元初有狂僧些僧其名者善歌河滿子常遇醉<lb/>
五百塗辱之令歌僧即發聲其詞皆五百從前非慝也<lb/>
<pb n="KR3l0125_SBCK_003-12b"/>
五百驚而自悔<lb/>
蘇州貞元中有義師状如風狂有百姓起店十餘間義<lb/>
師忽運斤壊其簷禁之不止其人素知其神禮曰弟子<lb/>
活計賴此顧曰爾惜乎乃擲斤於地而去其夜市火唯<lb/>
義師所壊簷屋數間存焉常止於廢寺殿中無冬夏常<lb/>
積火壊幡木象悉火之好活燒鯉魚不待熟而食垢面<lb/>
不洗洗之輒雨吴中以為雨候将死飲灰汁數斛乃念<lb/>
佛而坐不復飲食百姓日觀之坐七日而死時盛暑色<lb/>
不變支不摧安國寺僧熟地常燒木佛往往與人語頗<lb/>
知宗要寺僧亦不之測<lb/>
<pb n="KR3l0125_SBCK_003-1a"/>
唐叚少卿酉陽雜爼續集卷之三<lb/>
　　　　　唐　太常少卿臨淄柯古叚成式　撰<lb/>
　　　　　明　四川道監察御史内鄉李雲鵠　校<lb/>
　　　支諾臯下<lb/>
開元末蔡州上蔡縣南李村百姓李簡癎疾卒瘞後十<lb/>
餘日有汝陽縣百姓張弘義素不與李簡相識所居相<lb/>
去十餘舍亦因病死經宿却活不復認父母妻子且言<lb/>
我是李簡家住上蔡縣南李村父名亮驚問其故言方<lb/>
病時夢有二人着黄賫帖見追行數里至一大城署曰<lb/>
王城引入一處如人間六司院留居數日所勘責事悉<lb/>
<pb n="KR3l0125_SBCK_003-1b"/>
不能對忽有一人自外來稱錯追李簡可即放還一吏<lb/>
曰李簡身壞須令别託生時憶念父母親族不欲别處<lb/>
受生因請却復本身少傾見領一人至通曰追到雜職<lb/>
汝陽張弘義吏又曰弘義身幸未壞速令李簡託其身<lb/>
以盡餘年遂被兩吏扶持却出城但行甚速漸無所知<lb/>
忽若夢覺見人環泣及屋宇都不復認亮訪其親族名<lb/>
氏及平生細事無不知也先解竹作因自入房索刀具<lb/>
破蔑成器語音舉止信李簡也竟不返汝陽時成式三<lb/>
從叔父攝蔡州司户親驗其事昔扁鵲易魯公扈趙嬰<lb/>
齊之心及寤互返其室二室相諮以是稽之非寓言矣<lb/>
<pb n="KR3l0125_SBCK_003-2a"/>
武宗六年揚州海陵縣還俗僧義本且死託其弟言我<lb/>
死必為我剃鬚髪衣僧衣三事弟如其言義本經宿却<lb/>
活言見二黄衣吏追至冥司有若王者問曰此何州縣<lb/>
吏言楊州海陵縣僧王言奉天符沙汰僧尼海陵無僧<lb/>
因何作僧領來令廻還俗了領來僧遽索俗衣衣之而<lb/>
卒<lb/>
汴州百姓趙懐正住光徳坊太和三年妻阿賀常以女<lb/>
工致利一日有人携石枕求售賀一環獲焉趙夜枕之<lb/>
覺枕中如風雨聲因令妻子各枕一夕無所覺趙枕輙<lb/>
復如舊或喧悸不得眠其姪請碎視之趙言脱碎之無<lb/>
<pb n="KR3l0125_SBCK_003-2b"/>
所見棄一百之利也待我死後爾必破之經月餘趙病<lb/>
死妻令姪毁視之中有金銀各一鋌如模鑄者所凾鋌<lb/>
處無絲隙不知從何而入也鋌各長三寸餘闊如巨臂<lb/>
遂貨之辦其殮及償債不餘一錢阿賀今住洛陽㑹節<lb/>
坊成式家雇其紉針親見其説<lb/>
成式<hi>文昌一作叚</hi>三從房叔父某者貞元末自信安至洛暮<lb/>
達瓜洲宿於舟中夜乆彈琴覺舟外有嗟嘆聲止息即<lb/>
無如此數四乃緩軫還寢夢一女子年二十餘形悴衣<lb/>
敗前拜曰妾姓鄭名瓊羅本居丹徒父母早亡依於孀<lb/>
嫂嫂不幸又殁遂來揚子尋姨夜至逆旅市吏子王惟<lb/>
<pb n="KR3l0125_SBCK_003-3a"/>
舉乗醉將逼辱妾知不免因以領巾絞項自殺市吏子<lb/>
乃潜埋妾於魚行西渠中其夕再見夢揚子令石義留<lb/>
竟不為理復見寃氣於江石上謂非烟之祥圗而表奏<lb/>
抱恨四十年無人為雪妾父母俱善琴適聽郎君琴聲<lb/>
竒音翕響心感懷嘆不覺來此尋至洛北河清縣溫谷<lb/>
訪内弟樊元則元則自少有異術居數日忽曰兄安得<lb/>
此一女鬼相隨請為遣之乃張燈焚香作法頃之燈後<lb/>
窣窣有聲元則曰是請𥿄筆也即投𥿄筆於燈影中少<lb/>
頃旋𥿄疾落燈前視之書盈於幅書雜言七字辭甚悽<lb/>
恨元則遽令錄之言鬼書不久輙漫滅及曉𥿄上若煤<lb/>
<pb n="KR3l0125_SBCK_003-3b"/>
汚無復字也元則復令具酒脯𥿄錢乗昏焚於道有風<lb/>
旋灰直上數丈及聆悲泣聲詩凢二百六十二字率叙<lb/>
幽寃之意語不甚曉詞故不載其中二十八字曰痛填<lb/>
心兮不能語寸斷腸兮訴何處春生萬物妾不生更恨<lb/>
魂香不相遇<lb/>
廬州舒城縣蚓成式三從房伯父大和三年任廬州某<lb/>
官庭前忽有蚓出大如食指長三尺白項下有兩足足<lb/>
正如雀脚歩於垣下經數日方死<lb/>
荆州百姓孔謙蚓成式姪女乳母阿史本荆州人嘗言<lb/>
小兒時見隣居百姓孔謙籬下有蚓口露雙齒肚下足<lb/>
<pb n="KR3l0125_SBCK_003-4a"/>
如蚿長尺五行疾於常蚓謙惡遽殺之其年謙䘮母及<lb/>
兄謙亦不得活<lb/>
越州有盧冉者時舉秀才家貧未及入京因之顧頭堰<lb/>
堰在山隂縣顧頭村與表兄韓確同居自幼嗜鱠在堰<lb/>
嘗慿吏求魚韓方窹夢身為魚在潭有相忘之樂見二<lb/>
漁人乗艇張網不覺入網中被擲桶中覆之以葦復覩<lb/>
所慿吏就潭商價吏即擢鰓貫鯁楚痛殆不可忍及至<lb/>
舍歴認妻子婢僕有傾寘碪斮之苦若脱膚首落方覺<lb/>
神癡良乆盧驚問之具述所夢遽呼吏訪所市魚處洎<lb/>
漁子形狀與夢不差韓後入釋住祗園寺時開元二年<lb/>
<pb n="KR3l0125_SBCK_003-4b"/>
成式書吏沈郅家在越州與堰相近目覩其事<lb/>
曹州南華縣端相寺時尉李藴至寺廵檢偶見尼房中<lb/>
地方丈餘獨髙疑其藏物掘之數尺得一瓦缾覆以木<lb/>
槃視之有髗骨大方隅顴下属骨兩片長八寸開罅徹<lb/>
上容釵股若合筒瓦下齊如截瑩如白牙藴意所尼産<lb/>
因毁之<lb/>
中書舍人崔嘏弟崔暇娶李氏爲曹州刺史令兵馬使<lb/>
國邵南勾當障車後邵南因睡忽夢崔女在一㕔中女<lb/>
立於牀西崔暇在牀東執紅箋題詩一首笑授暇暇因<lb/>
朗吟之詩言莫以貞留妾從他理管絃容華難乆駐知<lb/>
<pb n="KR3l0125_SBCK_003-5a"/>
得幾多年夢後纔一嵗崔暇妻卒<lb/>
李正已本名懷玉侯逸希之内弟也侯鎮淄青署懷玉<lb/>
為兵馬使尋搆飛語矦怒囚之將寘於法懷玉抱寃無<lb/>
訴於獄中壘石象佛黙期冥報時近臘日心慕同儕嘆<lb/>
吒而睡覺有人在頭上語曰李懐玉汝富貴時至即驚<lb/>
覺顧不見人天尚黒意甚恠之復睡又聽人謂曰汝看<lb/>
墻上有青烏子噪即是富貴時及覺不復見人有傾天<lb/>
曙忽有青烏數十如雀飛集墻上俄聞三軍呌喚逐出<lb/>
希逸壞鍊取懷玉扶知留後成式見台州喬庶説喬之<lb/>
先官於東平目撃其事<lb/>
<pb n="KR3l0125_SBCK_003-5b"/>
河南少尹韋絢少時常於䕫州江岸見一異蟲初疑棘<lb/>
鍼一枝從者驚曰此蟲有靈不可犯之或致風雷韋試<lb/>
令踏地驚之蟲伏地如滅細視地上若石脉焉良乆漸<lb/>
起如舊每刺上有一爪忽入草疾走如箭竟不知是何<lb/>
物<lb/>
永寧王相王涯三恠淅米匠人蘇潤本是王家炊人至<lb/>
荆州方知因問王家咎徴言宅南有一井每夜常沸湧<lb/>
有聲晝窺之或見銅<hi>叵一作</hi>厮羅或見銀熨斗者水腐不<lb/>
可飲○又王相内齋有禪牀柘材絲䋲工極精巧無故<lb/>
解散各聚一處王甚惡之命焚於竈下○又長子孟博<lb/>
<pb n="KR3l0125_SBCK_003-6a"/>
晨興見堂地上有凝血數滴蹤至大門方絶孟慱遽令<lb/>
鏟去王相初不知也未數月及難<lb/>
許州有一老僧自四十已後每寐熟即喉聲如鼓簧若成<lb/>
韵節許州伶人伺其寢即譜其聲按之絲竹皆合古奏<lb/>
僧覺亦不自知二十餘年如此<lb/>
荆有魏溪好食白魚日命僕市之或不獲輙笞責一日<lb/>
僕不得魚訪之於獵者可漁之處獵者紿之曰某向打<lb/>
魚網得一麝因漁而獲不亦異乎僕依其所售具事於<lb/>
溪溪喜曰審如是或有靈矣因寘諸榻日夕薦香火歴<lb/>
數年不壞頗有吉凶之驗溪友人惡溪所爲伺其出烹<lb/>
<pb n="KR3l0125_SBCK_003-6b"/>
而食之亦無其靈<lb/>
成都坊正張和蜀郡有豪家子冨擬卓鄭蜀之名姝無<lb/>
不畢致每按圗求麗媒盈其門常恨無可意者或言坊<lb/>
正張和大俠也幽房閨稚無不知之盍以誠投乎豪家<lb/>
子乃具籝金篋錦夜詣其居具告所欲張欣然許之異<lb/>
日謁豪家子偕出西郭一舎入廢蘭若有大像巋然與<lb/>
豪家子昇像之座坊正引手捫佛乳掲之乳壞成穴如<lb/>
盌即挺身入穴因拽豪家子臂不覺同在穴中道行十<lb/>
數歩忽覩髙門崇墉狀如州縣坊正叩門五六有丸髻<lb/>
婉童啓迎拜曰主人望翁來乆矣有傾主人出紫衣貝<lb/>
<pb n="KR3l0125_SBCK_003-7a"/>
帶侍者十餘見坊正甚謹坊正指豪家子曰此少君子<lb/>
也汝可善待之予有切事須返不坐而去言已失坊正<lb/>
所在豪家子心異之不敢問主人延於堂中珠璣緹繡<lb/>
羅列滿目又有瓊杯陸海備陳飲徹命引進妓數四支<lb/>
鬟撩鬢縹若神仙其舞杯閃毬之令悉新而多思有金<lb/>
器容數升雲擎鯨口鈿以珠粒豪家子不識問之主人<lb/>
笑曰此盗<hi>次皿一作</hi>也本擬伯雅豪家子竟不解至三更主<lb/>
人忽顧妓曰無廢歡笑予暫有所適揖客而退騎從如<lb/>
州牧列燭而出豪家子因私於墻隅妓中年差暮者遽<lb/>
就謂曰嗟乎君何以至是我軰早為所掠醉其幻術歸<lb/>
<pb n="KR3l0125_SBCK_003-7b"/>
路永絶君若要歸第取我教授以七尺白練戒曰可執<lb/>
此候主人歸詐祈事設拜主人必荅拜因以練蒙其頭<lb/>
將曙主人還豪家子如其教主人投地乞命曰死嫗負<lb/>
心終敗吾事今不復居此乃馳去所教妓即共豪家子<lb/>
居二年忽思歸妓亦不留大設酒樂餞之飲既䦨妓自<lb/>
持鍤開東墻一穴亦如佛乳推豪家子於墻外乃長安<lb/>
東墻堵下遂乞食方達蜀其家失已多年意其異物道<lb/>
其初始信貞元初事<lb/>
興元城固縣有韋氏女兩嵗能語自然識字好讀佛經至<lb/>
五嵗一縣所有經悉讀遍至八嵗忽清晨薫衣靚粧黙<lb/>
<pb n="KR3l0125_SBCK_003-8a"/>
存牖下父母訝移時不出視之已蛻衣而失竟不知何<lb/>
之荆州處士許卑得於韋氏鄰人張弘郢<lb/>
忠州墊江縣縣吏冉端開成初父死有嚴師者善山崗<lb/>
爲卜地云合有生氣群聚之物掘深丈餘遇蟻城方數<lb/>
丈外重雉堞皆具子城譙櫓工若雕刻城内分徑街小<lb/>
垤相次每垤有蟻數千憧憧不絶徑甚浄滑樓中有二<lb/>
蟻一紫色長寸餘足作金色一有羽細腰稍小白翅翅<lb/>
有經脉疑是雌者衆蟻約有數斛城隅小壞上以堅土<lb/>
爲葢故中樓不損既掘露蟻大擾若求救狀縣吏遽白<lb/>
縣令李玄之既覩勸吏改卜嚴師伐其卜驗爲其地吉<lb/>
<pb n="KR3l0125_SBCK_003-8b"/>
縣吏請遷蟻於岩側狀其所為仍布石覆之以板經旬<lb/>
嚴師忽得病若狂或自批觸穢詈呌呼數日不已玄之<lb/>
素厚嚴師因為祝禱療以雄黄丸方愈<lb/>
朱道士者太和八年常遊廬山憇於澗石忽見蟠虵如<lb/>
堆繒錦俄變為巨龜訪之山叟云是玄武<lb/>
朱道士又曽遊青城山丈人觀至龍橋見岩下有枯骨<lb/>
背石平坐按手膝上狀如鈎鏁附苔絡蔓色白如雪云<lb/>
祖父已嘗見不知年代其或鍊形擢魄之士乎<lb/>
武宗之元年戎州水漲浮木塞江刺史趙士宗召水軍<lb/>
接木約獲百餘叚公署卑小地窄不復用因併修開元<lb/>
<pb n="KR3l0125_SBCK_003-9a"/>
寺後月餘日有夷人逢一人如猴着故青衣亦不辯何<lb/>
製云關將軍差來採木今被此州接去不知為計要須<lb/>
明年却來取夷人説於州人至二年七月天欲曙忽暴<lb/>
水至州城臨江枕山每大水猶去州五十餘丈其時水<lb/>
髙百丈水頭漂二千餘人州基地有陷深十丈處大石<lb/>
如三間屋者堆積於州基水黑而腥至晩方落知州官<lb/>
虞藏玘及官吏纔及船投岸旬月後舊州地方乾除大<lb/>
石外更無一物惟開元寺玄宗真容閣去本處十餘歩<lb/>
卓立沙上其他鐵石像無一存者<lb/>
成都乞兒嚴七師幽陋凡賤塗垢臭穢不可近言語無<lb/>
<pb n="KR3l0125_SBCK_003-9b"/>
度往往應於未兆居西市悲田坊常有帖衙俳兒干滿<lb/>
川白迦葉珪張美張翶等五人為火七師遇於塗各與<lb/>
十五文勤勤若相别為贈之意後數日監軍院晏滿川<lb/>
等為戲以求衣粮少師李相怒各杖十五逓出界凢四<lb/>
五年間人争施與每得錢帛悉用修觀語人曰寺何足<lb/>
修方知折寺之兆也今失所在<lb/>
荆州百姓郝惟諒性麄率勇於私闘武宗㑹昌二年寒<lb/>
食日與其徒遊於郊外蹴鞠角力因醉於墦間迨宵分<lb/>
方始寤將歸歴道在里餘值一人家室絶卑雖張燈而<lb/>
頗昏闇遂詣乞漿覩一婦人姿容慘悴服裝羸弊方向<lb/>
<pb n="KR3l0125_SBCK_003-10a"/>
燈紉縫延郝以漿授郝良乆謂郝曰知君有膽氣故敢<lb/>
陳情妾本秦人姓張氏嫁於府衙徤兒李自歡自歡自<lb/>
太和中戍邉不返妾遘疾而殁别無親戚為隣里殯於<lb/>
此處已逾一紀遷葬無因凡死者肌骨未復於土魂神<lb/>
不為隂司所籍離散恍惚如夢如醉君或留念幽魂亦<lb/>
是隂徳使妾遺骸得歸泉壤精爽有託斯願畢矣郝謂<lb/>
曰某生業素薄力且不辦如何婦人云某雖為鬼不廢<lb/>
女工自安此常造雨衣與胡氏家傭作凢數嵗矣所聚<lb/>
十三萬俻掩藏固有餘也郝許諾而歸遅明訪之胡氏<lb/>
物色皆符乃具以告即與偕徃殯所毁瘞視之散錢培<lb/>
<pb n="KR3l0125_SBCK_003-10b"/>
櫬緡之數如言胡氏與郝哀而異之復率錢與同軰合<lb/>
二十萬盛其㐫儀瘞於鹿頂原其夕見夢於胡郝<lb/>
衡岳西原近朱陵洞其處絶險多大木猛獸人到者率<lb/>
迷路或遇巨虵不得進長慶中有頭陀悟空常褁粮持<lb/>
錫夜入山林越兕侵虎初無所懼至朱陵原遊覽累日<lb/>
捫蘿垂踵無幽不跡因是跰䟡憇於岩下長吁曰饑渇<lb/>
如此不遇主人忽見前岩有道士坐繩牀僧詣之不動<lb/>
遂責其無賔主意復告以饑困道士欻起指石地曰此<lb/>
有米乃持钁<graphic n="KR1263" url="https://raw.githubusercontent.com/kanripo/KR-Gaiji/master/images/KR1263.png" mimeType="image/png"/>石深數寸令僧探之得陳米升餘即着<lb/>
於釡承瀑敲火煑飯勸僧食一口未盡辭以未熟道士<lb/>
<pb n="KR3l0125_SBCK_003-11a"/>
笑曰君飱止此可謂薄分我當畢之遂喫硬飯又曰我<lb/>
為客設戲乃處木褭枝投盖危石猿懸鳥跂其揵閃目<lb/>
有頃又旋繞繩牀劾歩漸趍以至蓬轉渦急但覩衣色<lb/>
成規倐忽失所僧尋路歸寺數日不復饑渇矣<lb/>
嚴綬鎮太原市中小兒如水際泅戲忽見物中流流下<lb/>
小兒爭接乃一瓦瓶重帛羃之兒就岸破之有嬰兒長<lb/>
尺餘遂走群兒逐之頃間足下旋風起嬰兒已蹈空數<lb/>
尺近岸舟子遽以篙撃殺之髮朱色目在頂上<lb/>
王哲䖍州刺史在平康里治第西偏家人掘地拾得一<lb/>
石子朱書其上曰修此不吉家人揩拭轉分明乃呈哲<lb/>
<pb n="KR3l0125_SBCK_003-11b"/>
哲意家人惰於畚鍤自磨朱深若石脉哲甚惡之其年<lb/>
哲卒<lb/>
世有村人供於僧者祈其密言僧紿之曰驢其人遂日<lb/>
夕念之經數嵗照水見青毛驢附於背凢有疾病魅鬼<lb/>
其人至其所立愈後知其詐呪効亦歇<lb/>
秀才田瞫云太和六年秋涼州西縣百姓妻産一子四<lb/>
手四足一身分兩面項上髮一穗長至足時朝伯峻為<lb/>
縣令<lb/>
韋斌雖生于貴門而性頗厚質然其地望素髙冠冕特<lb/>
盛雖門風稍奢而斌立朝偘偘容止尊嚴有大臣之體<lb/>
<pb n="KR3l0125_SBCK_003-12a"/>
每㑹朝未常與同列笑語舊制群臣立于殿庭既而遇<lb/>
雨雪亦不移歩于廊下忽一旦密雪驟降自三事以下<lb/>
莫不振其簮裾或更其立位獨斌意色益恭俄雪甚至<lb/>
膝朝既罷斌于雪中㧞身而去見之者咸嘆重焉斌兄<lb/>
陟早以文學識度著名于時善属文攻草隷書出入清<lb/>
顯踐歴崇貴自以門地才華坐取卿相而接物蕳傲未<lb/>
常與人欵曲衣服車馬猶尚奢侈侍兒閹竪左右常數<lb/>
十人或隠几搘頥竟日懶爲一言其于饌羞猶爲精潔<lb/>
仍以鳥羽擇米每食畢視厨中所委棄不啻萬錢之直<lb/>
若宴於公卿雖水陸具陳曽不下筯每令侍婢主尺牘<lb/>
<pb n="KR3l0125_SBCK_003-12b"/>
往來復章未常自札受意而已詞㫖重輕正合陟意而<lb/>
書體遒利皆有楷法陟唯署名嘗自謂所書陟字如五<lb/>
朶雲當時人多倣效謂之郇公五雲體嘗以五彩𥿄為緘<lb/>
題其侈縱自奉皆此類也然家法整肅其子允課習經<lb/>
史日加誨勵夜分猶使人視之若允習讀不輟旦夕問<lb/>
安顔色必悅若稍怠惰即遽使人止之令立于堂下或<lb/>
彌旬不與語陟雖家僮數千人應門賔客必遣允為之<lb/>
寒暑未嘗輟也頗為當時稱之然陟竟以蕳倨恃才常<lb/>
為持權者所忌<lb/>
天寳中處士崔玄㣲洛東有宅躭道餌术及茯苓三十<lb/>
<pb n="KR3l0125_SBCK_003-13a"/>
載因藥盡領童僕軰入嵩山採芝一年方囘宅中無人<lb/>
蒿菜滿院時春季夜間風清月朗不睡獨處一院家人<lb/>
無故輙不到三更後有一青衣云君在院中也今欲與<lb/>
一兩女伴過至上東門表姨處暫借此歇可乎玄㣲許<lb/>
之須㬰乃有十餘人青衣引入有綠裳者前曰某姓楊<lb/>
氏指一人曰李氏又一人曰陶氏又指一緋衣小女曰<lb/>
姓石名阿措各有侍女軰玄㣲相見畢乃坐於月下問<lb/>
行出之由對曰欲到封十八姨數日云欲來相看不得<lb/>
今夕衆往看之坐未定門外報封家姨來也坐皆驚喜<lb/>
出迎楊氏云主人甚賢只此從容不惡諸處亦未勝於<lb/>
<pb n="KR3l0125_SBCK_003-13b"/>
此也玄㣲又出見封氏言詞泠泠有林下風氣遂揖入<lb/>
坐色皆殊絶滿座芬芳馥馥襲人命酒各歌以送之玄<lb/>
㣲誌其一二焉有紅裳人與白衣送酒歌曰皎潔玉顔<lb/>
勝白雪况乃青年對芳月沈吟不敢怨春風自歎容華<lb/>
暗消歇又白衣人送酒歌曰絳衣披拂露盈盈淡染胭<lb/>
脂一朶輕自恨紅顔留不住莫怨春風道薄情至十八<lb/>
姨持盞性頗輕佻翻酒汚阿措衣阿措作色曰諸人即<lb/>
奉求余不奉畏也拂衣而起十八姨曰小女弄酒皆起<lb/>
至門外别十八姨南去諸人西入苑中而别玄㣲亦不<lb/>
至異明夜又來欲往十八姨處阿措怒曰何用更去封<lb/>
<pb n="KR3l0125_SBCK_003-14a"/>
嫗舎有事只求處士不知可乎諸女皆曰可阿措來言<lb/>
曰諸女伴皆住苑中每嵗多被惡風所撓居止不安常<lb/>
求十八姨相庇昨阿措不能依囘應難取力處士倘不<lb/>
阻見庇亦有㣲報耳玄㣲曰某有何力得及諸女阿措<lb/>
曰但求處士每嵗嵗日與作一朱幡上圗日月五星之<lb/>
文於苑東立之則免難矣今嵗已過但請至此月二十<lb/>
一日平旦㣲有東風即立之庶可免也玄㣲許之乃齊<lb/>
聲謝曰不敢忘徳各拜而去玄㣲於月中隨而送之踰<lb/>
苑墻乃入苑中各失所在乃依其言至此日立幡是日<lb/>
東風振地自洛南折樹飛沙而苑中繁花不動玄㣲乃<lb/>
<pb n="KR3l0125_SBCK_003-14b"/>
悟諸女曰姓楊姓李及顔色衣服之異皆衆花之精也<lb/>
緋衣名阿措即安石榴也封十八姨乃風神也後數夜<lb/>
楊氏軰復至媿謝各裹桃李花數斗勸崔生服之可延<lb/>
年却老願長如此住護衛某等亦可至長生至元和初<lb/>
玄微猶在可稱年三十許人<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0125_SBCK_014-1a"/>
唐叚少卿酉陽襍爼前集卷之十四<lb/>
　　　　　唐　太常少卿臨淄柯古段成式　撰<lb/>
　　　　　明　四川道監察御史内鄉李雲鵠　校<lb/>
　　諾臯記上<lb/>
夫度朔司刑可以知其情狀葆登掌祀將以著於感通<lb/>
有生盡幻遊魂為變乃聖人定璇璣之式立巫祝之官<lb/>
考乎十煇之祥正乎九黎之亂當有道之日鬼不傷人<lb/>
在觀德之時神無乏主若列生言竈下之駒掇莊生言<lb/>
户内之雷霆楚莊爭隨兕而禍移齊桓覩委蛇而病愈<lb/>
徵祥變化無日無之在乎不傷人不乏主而已成式因<lb/>
<pb n="KR3l0125_SBCK_014-1b"/>
覽歷代恠書偶疏所記題曰諾臯記街談鄙俚與言風<lb/>
波不足以辯九鼎之象廣七車之對然游息之暇足爲<lb/>
皷吹耳<lb/>
崑崙之墟帝之下都百神所在也<lb/>
太荒中有靈山有十巫咸曰即盼彭姑具禮抵謝羅從<lb/>
此升降<lb/>
天山有神是名渾潡狀如槖而光其光如火六足重翼<lb/>
無面目是識<hi>嗜音一曰</hi>歌舞實爲帝江形天與帝爭神帝斷<lb/>
其首葬之常羊山乃以乳爲目臍爲口操干戚而舞焉<lb/>
漢竹宫用紫泥爲壇天神下若流火玉飾器七千枚<hi>作一</hi>
<pb n="KR3l0125_SBCK_014-2a"/>
<hi>枝</hi>舞女三百人○一曰漢祭天神用萬二千柸養牛五<lb/>
歳重三千觔<lb/>
太一君諱臈天秩萬二千石<lb/>
天翁姓張名堅字刺渴漁陽人少不覊無所拘忌常張<lb/>
羅得一白雀愛而養之夢天劉翁責怒毎欲殺之白雀<lb/>
輙以報堅堅設諸方待之終莫能害天翁遂下觀之堅<lb/>
盛設賔主乃竊騎天翁車乘白龍振䇿登天天翁乘餘<lb/>
龍追之不及堅既到玄宫易百官杜塞北門封白雀為<lb/>
上卿侯改白雀之胤不産於下土劉翁失治徘徊五岳<lb/>
作災堅患之以劉翁為太山太守主生死之籍<lb/>
<pb n="KR3l0125_SBCK_014-2b"/>
北斗魁第一星神名曰執<hi>報一曰</hi>隂第二星曰叶詣<hi>諧一作</hi>
第三星曰視金第四星曰拒<hi>洰一作</hi>理第五星曰防仵第<lb/>
六星曰開寳第七星曰招搖<hi>始一曰</hi>
東王公諱倪字君明天下未有人民時秩二萬六千石<lb/>
佩襍色綬綬長六丈六尺從女九千以丁亥日死<lb/>
西王母姓楊諱回治崑崙西北隅以丁丑日死一曰婉<lb/>
妗<lb/>
竈神名隗狀如美女又姓張名單字子郭夫人字卿忌<lb/>
有六女皆名察<hi>祭一作</hi>洽常以月晦日上天白人罪狀大<lb/>
者奪紀紀三百日小者奪筭筭一百日故為天帝督使<lb/>
<pb n="KR3l0125_SBCK_014-3a"/>
下為地精巳丑日日出卯時上天禺中下行署此日祭<lb/>
得福其屬神有天帝嬌孫天帝大夫天帝都尉天帝長<lb/>
兄硎上童子突上紫官君太和君玉池夫人等一曰竈<lb/>
神名壤子也<lb/>
河伯人靣乘兩龍一曰冰夷一曰馮夷又曰人面魚身<lb/>
金一匱言名馮循<hi>修一作</hi>河圖言姓吕名夷穆天子傳言<lb/>
無夷淮南子言馮遲聖賢記言服八石得水仙抱朴子<lb/>
曰八月上庚日溺河<lb/>
甲子神名弓隆欲入水内呼之河伯九千導引入水不<lb/>
溺<lb/>
<pb n="KR3l0125_SBCK_014-3b"/>
甲戌神名執明呼之入火不燒<lb/>
太眞科經説有鬼仙丙戌日鬼名ခ生　丙午日鬼名<lb/>
挻ဂ　乙卯日鬼名天隌　戊午日鬼名耳述　壬戌<lb/>
日鬼名ဃ　辛丑日鬼名䢑　乙酉日鬼名聶左　丙<lb/>
辰日鬼名天င　辛卯日鬼名စ　酉䖝鬼名髮廷ဆ<lb/>
　厠鬼名頊天竺<hi>笙一曰</hi>語忘敬遺二鬼名婦人臨産呼<lb/>
之不害人長三寸三分上下烏衣　馬鬼名賜　虵鬼<lb/>
名ဇ石圭<hi>石圭一曰</hi>井鬼名瓊　衣服鬼名甚遼　神荼鬰<lb/>
壘領萬鬼舊儺詞曰申作食　狒胃食虎雄伯食魅騰<lb/>
蘭<hi>簡一曰</hi>食祥攪<hi>攬一曰</hi>諸食咎伯竒食夢强梁祖名共食<lb/>
<pb n="KR3l0125_SBCK_014-4a"/>
礫<hi>礫一曰</hi>死寄生窮竒騰根共食蠱王延夀所夢有遊光<lb/>
　毅　諸渠　印堯　䕫瞿　傖　將劇　摘脉<lb/>
堯<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>寺<hi>峴等一曰堯</hi>
吐火羅國縛底野城古波斯王烏瑟多習之所築也王<lb/>
初築此城高二三尺即壞歎曰吾應無道天令築此城<lb/>
不成矣有小女名郍息見父憂恚問曰王有隣敵乎王<lb/>
曰吾是波斯國王領千餘國今至吐火羅國中欲築此<lb/>
城垂功萬代既不遂心所以憂耳女曰願王無憂明旦<lb/>
令匠視我所履之跡築之即立王異之至明女起步西<lb/>
北自截右手小指遺血成蹤匠隨血築之逐日轉蹤匝<lb/>
<pb n="KR3l0125_SBCK_014-4b"/>
女遂化為海神其海神至今猶在堡子下澄清如鏡周<lb/>
五百餘步<lb/>
古龜兹國王阿主兒者有神異力能降伏毒龍時有賈<lb/>
人買市人金銀寳貨至夜中錢並化為炭境内數百家<lb/>
皆失金寳王有男先出家成阿羅漢果王問之羅漢曰<lb/>
此龍所為龍居北山其頭若虎今在某處眠耳王乃易<lb/>
衣持劍黙出至龍所見龍卧將欲斬之因曰吾斬寐龍<lb/>
誰知吾有神力遂叱龍龍驚起化為師子王即乘其上<lb/>
龍怒作雷聲騰空至城北二十里王謂龍曰爾不降當<lb/>
斷爾頭龍懼王神力乃作人語曰勿殺我我當與王乘<lb/>
<pb n="KR3l0125_SBCK_014-5a"/>
欲有所向隨心即至王許之後常乘龍而行<lb/>
乾陁國昔有王神勇多謀號伽當<hi>色伽當一曰加</hi>討襲諸國所<lb/>
向悉降至五天竺國得上細<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>二條自留一一與妃妃<lb/>
因衣其<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>謁王<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>當妃乳上有鬰金香手印跡王見驚<lb/>
恐謂妃曰爾忽著此手跡之服何也妃言向王所賜之<lb/>
<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>王怒問藏臣藏臣曰<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>本有是非臣之咎王追商者<lb/>
問之商言南天竺國娑陁婆恨王有宿願毎年所賦細<lb/>
<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>並重疊積之手染鬱金柘於<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>上千萬重手印悉透<lb/>
丈夫衣之手印當背婦人衣之手印當乳王令左右披<lb/>
之皆如商者言王因叩劎曰吾若不以此劎裁娑陁婆<lb/>
<pb n="KR3l0125_SBCK_014-5b"/>
恨王手足無以寢食乃遣使就南天竺索娑陁婆恨王<lb/>
手足使至其國娑陁婆恨王與群臣紿報曰我國雖有<lb/>
王名娑陁婆恨原無王也但以金為王設於殿上凢綂<lb/>
領教習在臣下耳王遂起象馬兵南討其國其國隱其<lb/>
王於地窟中鑄金人來迎伽色伽王知其偽且自恃福<lb/>
力因斷金人手足娑陁婆恨王於窟中手足亦自落也<lb/>
齊郡接歷山上有古鐵鎻大如人臂繞其峯再浹相傳<lb/>
本海中山山神好移故海神鎻之挽鎻斷飛來於此矣<lb/>
太原郡東有崖山天旱土人常燒此山以求雨俗傳崖<lb/>
山神娶河伯女故河伯見火必降雨救之今山上多生<lb/>
<pb n="KR3l0125_SBCK_014-6a"/>
水草<lb/>
華不注泉齊頃公取水處方圓百餘步北齊時有人以<lb/>
繩千尺沉石試之不窮石出赤如血其人不久坐事死<lb/>
荆州永豐縣東鄉里有卧石一長九尺六寸其形似人<lb/>
而舉體青黄隱起狀若雕刻境若旱便齊手<hi>元齊字一作祭</hi>而<lb/>
舉之小舉小雨大舉大雨相傳此石忽見於此本長九<lb/>
尺今加六寸矣<lb/>
荆之清<hi>淯一曰</hi>水宛<hi>穴一曰</hi>口傍義興十二年有兒群浴此<lb/>
水忽然岸側有錢出如流沙因竟取之手滿置地隨復<lb/>
去乃衣襟結之然後各有所得流錢中有銅車以銅牛<lb/>
<pb n="KR3l0125_SBCK_014-6b"/>
牽之勢甚迅速諸童奔逐掣得車一脚徑可五寸許猪<lb/>
鼻轂有六幅通體青色轂内黄鋭狀如常運於時沈敬<lb/>
<hi>敞一作</hi>守南陽求得車脚錢行時貫草輒便停破竟不知<lb/>
所終往<lb/>
虎窟山相傳燕建平中濟南太守胡諮於此山窟得白<lb/>
虎因名焉<lb/>
烏山下無水魏末有人掘井五丈得一石函函中得一<lb/>
龜大如馬蹄積炭五枝於函傍復掘三丈遇盤石下有<lb/>
水流洶洶然遂鑿石穿水北流甚駛俄有一船觸石而<lb/>
上匠人窺船上得一杉木板板刻字曰吳赤烏二年八<lb/>
<pb n="KR3l0125_SBCK_014-7a"/>
月十日武昌王子義之船<lb/>
平原縣西十里舊有杜林南燕太上時有邵敬伯者家<lb/>
於長白山有人寄敬伯一函書言我吳江使也令吾通<lb/>
問於濟伯今須過長白幸君為通之仍教敬伯但於杜<lb/>
林中取樹葉投之於水當有人出敬伯從之果見人引<lb/>
入敬伯懼水其人令敬伯閉目似入水中豁然宫殿宏<lb/>
麗見一翁年可八九十坐水精牀發函開書曰裕興超<lb/>
滅侍衛者皆圓眼具甲胄敬伯辭出以一刀子贈敬伯<lb/>
曰好去但持此刀當無水厄矣敬伯出還至杜林中而<lb/>
衣裳初無沾濕果其年宋武帝滅燕敬伯三年居兩河<lb/>
<pb n="KR3l0125_SBCK_014-7b"/>
間夜中忽大水舉村俱沒唯敬伯坐一榻牀至曉著岸<lb/>
敬伯下看之乃是一大黿<hi>龜一曰</hi>也敬伯死刀子亦失世<lb/>
傳杜林下有河伯家<lb/>
臨清有妬婦津相傳言晉大始中劉伯玉妻叚氏字明<lb/>
光性妬忌伯玉常於妻前誦洛神賦語其妻曰娶婦得<lb/>
如此吾無憾矣明光曰君何得以水神美而欲輕我吾<lb/>
死何愁不為水神其夜乃自沈而死死後七日託夢語<lb/>
伯玉曰君本願神吾今得為神也伯玉窹而覺之遂終<lb/>
身不復渡水有婦人渡此津者皆壊衣枉粧然後敢濟<lb/>
不爾風波暴發醜婦雖粧飾而渡其神亦不妬也婦人<lb/>
<pb n="KR3l0125_SBCK_014-8a"/>
渡河無風浪者以為已醜不致水神怒醜婦諱之無不<lb/>
皆自毁形容以塞嗤笑也故齊人語曰欲求好婦立在<lb/>
津口婦立水傍好醜自彰<hi>作攘衣壞衣一</hi>
虞道施義熈中乘車山行忽有一人烏衣勁上車言寄<lb/>
載頭上有光口目皆赤靣被毛行十里方去臨别語施<lb/>
曰我是駈除大將軍感爾相容因留贈銀環一䨇<lb/>
晉隆安中吳興有人年可二十自號聖公姓謝死巳百<lb/>
年忽詣陳氏宅言是已舊宅可見還不爾燒汝一夕火<lb/>
發蕩盡因有鳥毛挿地繞宅周匝數重百姓乃起廟<lb/>
大足初有士人隨新羅使風吹至一處人皆長鬚語與<lb/>
<pb n="KR3l0125_SBCK_014-8b"/>
唐言通號長鬚國人物茂盛棟宇衣冠稍異中國地曰<lb/>
扶桑洲其署官品有正長戢波目伇<hi>日波一作</hi>島邏等號士<lb/>
人歷謁數處其國皆敬之忽一日有車馬數十言大王<lb/>
召客行兩日方至一大城甲士守門焉使者導士人入<lb/>
伏謁殿宇高敞儀衛如王者見士人拜伏小起乃拜士<lb/>
人為司風長兼駙馬其主甚美有鬚數十根士人威勢<lb/>
烜赫富有珠玉然毎歸見其妻則不悦其王多月滿夜<lb/>
則大㑹後遇㑹士人見姬嬪悉有鬚因賦詩曰花無蘂<lb/>
不妍女無鬚亦醜丈人試遣惣無未必不如惣有王大<lb/>
笑曰駙馬竟未能忘情於小女頥額間乎經十餘年士<lb/>
<pb n="KR3l0125_SBCK_014-9a"/>
人有一兒二女忽一日其君臣憂慼士人恠問之王泣<lb/>
曰吾國有難禍在旦夕非駙馬不能救士人驚曰苟難<lb/>
可弭性命不敢辤也王乃令具舟令兩使隨士人謂曰<lb/>
煩駙馬一謁海龍王但言東海第三汊第七島長鬚國<lb/>
有難求救我國絶㣲須再三言之因涕泣執手而别士<lb/>
人登舟瞬息至岸岸沙悉七寳人皆衣冠長大士人乃<lb/>
前求謁龍王龍宫狀如佛寺所圖天宫光明迭激目不<lb/>
能視龍王降階迎士人齊級升殿訪其來意士人具説<lb/>
龍王即令速勘良久一人自外白曰境内並無此國士<lb/>
人復哀祈言長鬚國在東海第三汊第七島龍王復叱<lb/>
<pb n="KR3l0125_SBCK_014-9b"/>
使者細尋勘速報經食頃使者返曰此島蝦合供大王<lb/>
此月食料前日已追到龍王笑曰客固為蝦所魅耳吾<lb/>
雖為王所食皆禀天符不得妄食今為客減食乃令引<lb/>
客視之見鐵鑊數十如屋滿中是蝦有五六頭色赤大<lb/>
如臂見客跳躍似求救狀引者曰此蝦王也士人不覺<lb/>
悲泣龍王命放蝦王一鑊令二使送客歸中國一夕至<lb/>
登州囘顧二使乃巨龍也<lb/>
天寳初安思順進五色玉帶又於左藏庫中得五色玉<lb/>
杯上恠近日西賮<hi>貢一作</hi>無五色玉令責安西諸蕃蕃言<lb/>
比常進皆為小勃律所劫不達上怒欲征之群臣多諫<lb/>
<pb n="KR3l0125_SBCK_014-10a"/>
獨李右座林甫贊成上意且言武臣王天運謀勇可將<lb/>
乃命王天運將四萬人兼統諸蕃兵伐之及逼勃律城<lb/>
下勃律君長恐懼請罪悉出寳玉願歲貢獻天運不許<lb/>
即屠城虜三千人及其珠璣而還勃律中有術者言將<lb/>
軍無義不祥天將大風雪矣行數百里忽風四起雪花<lb/>
如翼風激小海水成氷柱起而復摧經半日小海漲湧<lb/>
四萬人一時凍死唯蕃漢各一人得還具奏玄宗大驚<lb/>
異即令中使隨二人驗之至小海側冰猶崢嶸如山隔<lb/>
冰見兵士屍立者坐者瑩澈可數中使將返冰忽消釋<lb/>
衆屍亦不復見<lb/>
<pb n="KR3l0125_SBCK_014-10b"/>
郭代公常山居中夜有人靣如盤瞚目出於燈下公了<lb/>
無懼色徐染翰題其頰曰久戍人偏老長征馬不肥公<lb/>
之警句也題畢吟之其物遂滅數日公隨樵閒步見巨<lb/>
木上有白耳大如數斗所題句在焉<lb/>
大曆中有士人莊在渭南遇疾卒於京妻柳氏因莊居<lb/>
一子年十一二夏夜其子忽恐悸不眠三更後忽見一<lb/>
老人白衣兩牙出吻外熟視之良久漸近牀前牀前有<lb/>
婢眠熟因扼其㗋咬然有聲衣隨手碎攫食之須臾骨<lb/>
露乃舉起飲其五藏見老人口大如簸箕子方呌一無<lb/>
所見婢已骨矣數月後亦無他士人祥齋日暮柳氏露<lb/>
<pb n="KR3l0125_SBCK_014-11a"/>
坐逐涼有胡蜂遶其首靣柳氏以扇擊墮地乃胡桃也<lb/>
柳氏遽取翫之掌中遂長初如拳如椀驚顧之際巳如<lb/>
盤矣嚗然分為兩扇空中輪轉聲如分蜂忽合於柳氏<lb/>
首柳氏碎首齒著於樹其物因飛去竟不知何恠也<lb/>
賈相公耽在滑州境内大旱秋稼盡損賈召大將二人<lb/>
謂曰今歲荒旱煩君二人救三軍百姓也皆言苟利軍<lb/>
州死不足辤賈笑曰君可辱為徤步乙<hi>明一作</hi>日當有兩<lb/>
騎衣慘緋所乘馬蕃步鬛長經市出城君等蹤之識其<lb/>
所滅處則吾事諧矣二將乃褁糧衣皂衣尋之一如賈<lb/>
言自市至野二百餘里映大冡而滅遂壘石摽表誌焉<lb/>
<pb n="KR3l0125_SBCK_014-11b"/>
經信而返賈大喜令軍徤數百人具畚鍤與二將偕往<lb/>
其所因發冡獲陳粟數十萬斛人竟不之測<lb/>
胡珦為虢州時獵人殺得鹿重一百八十觔蹄下貫銅<lb/>
鐶鐶上有篆字博物者不能識之<lb/>
博士丘濡説汝州傍縣五十年前村人失其女數歲忽<lb/>
自歸言初被物寐中牽去倐止一處及明乃在古塔中<lb/>
見美丈夫謂曰我天人分合得汝為妻自有年限勿生<lb/>
疑懼且戒其不窺外也日兩返下取食有時炙餌猶熱<lb/>
經年女伺其去竊窺之見其騰空如飛火髪藍膚磔磔<lb/>
耳如驢焉至地乃復人矣驚怖汗洽其物返覺曰爾固<lb/>
<pb n="KR3l0125_SBCK_014-12a"/>
窺我我實野义與爾有縁終不害汝女素惠謝曰我既<lb/>
為君妻豈有惡乎君既靈異何不居人間使我時見父<lb/>
母乎其物言我輩罪業或與人襍處則疫癘作今形跡<lb/>
已露任爾縱觀不久當爾歸也其塔去人居止甚近女<lb/>
常下視其物在空中不能化形至地方與人襍或有白<lb/>
衣塵中者其物歛手側避或見▫其頭唾其靣者行人<lb/>
悉若不見及歸女問之向見君街中有敬之者有戲狎<lb/>
之者何也物笑曰世有喫牛肉者予得而欺之或遇忠<lb/>
直孝養釋道守戒律法籙者吾悞犯之當為天戮又經<lb/>
年忽悲泣語女緣已盡候風雨送爾歸因授一青石大<lb/>
<pb n="KR3l0125_SBCK_014-12b"/>
如雞卵言至家可磨此服之能下毒氣後一夕風雷其<lb/>
物遽持女曰可去矣如釋氏言屈伸臂頃已至其家墜<lb/>
之庭中其母因磨石飲之下物如青泥斗餘<lb/>
李公佐大曆中在廬州有書吏王庚請假歸夜行郭外<lb/>
忽值引騶呵辟書吏遽映大樹窺之且恠此無尊官也<lb/>
導騎後一人紫衣儀衛如節使後有車一乘方渡水御<lb/>
者前白車軥索斷紫衣者言檢簿遂見數吏檢簿曰合<lb/>
取廬州某里張某妻脊筋乃書吏之姨也頃刻吏廻持<lb/>
兩條白物各長數尺乃渡水而去至家姨尚無恙經宿<lb/>
忽患背疼半日而卒<lb/>
<pb n="KR3l0125_SBCK_014-13a"/>
元和初有一士人失姓字因醉卧㕔中及醒見古屛上<lb/>
婦人等悉於牀前踏歌歌曰長安女兒踏春陽無處春<lb/>
陽不斷膓舞䄂弓腰渾忘却蛾眉空帶九秋霜其中䨇<lb/>
鬟者問曰如何是弓腰歌者笑曰汝不見我作弓腰乎<lb/>
乃反首髻及地腰勢如規焉士人驚懼因叱之忽然上<lb/>
屛亦無其他<lb/>
鄭相餘慶在梁州有龍興寺僧智圓善摠持敕勒之術<lb/>
制邪理痛多著効日有數十人候門智圓臘高稍倦鄭<lb/>
公頗敬之因求住城東隟地鄭公爲起草屋種植有沙<lb/>
彌行者各一人居之數年暇日智圓向陽科脚甲有婦<lb/>
<pb n="KR3l0125_SBCK_014-13b"/>
人布衣甚端麗至階作禮智圓遽整衣恠問弟子何由<lb/>
至此婦人因泣曰妾不幸夫亡而子㓜小老母危病知<lb/>
和尚神呪助力乞加救䕶智圓曰貧道本厭城隍喧啾<lb/>
兼煩於招謝弟子母病可就此為加持也婦人復再三<lb/>
泣請且言母病劇不可舉扶智圓亦哀而許之乃言從<lb/>
此向北二十餘里至一村村側近有魯家莊但訪韋十<lb/>
娘所居也智圓詰朝如言行二十餘里歷訪悉無而返<lb/>
來日婦人復至僧責曰貧道昨日逺赴約何差謬如此<lb/>
婦人言只去和尚所止處二三里耳和尚慈悲必為再<lb/>
往僧怒曰老僧衰暮今誓不出婦人乃聲高曰慈悲何<lb/>
<pb n="KR3l0125_SBCK_014-14a"/>
在耶今事須去因上階牽僧臂驚迫亦疑其非人恍惚<lb/>
間以刀子刺之婦人遂倒乃沙彌悞中刀流血死矣僧<lb/>
忙然遽與行者瘞之於飯甕下沙彌本村人家去蘭若<lb/>
十七八里其日其家悉在田有人皂衣揭襆乞漿於田<lb/>
中村人訪其所由乃言居近智圓和尚蘭若沙彌之父<lb/>
欣然訪其子耗其人請問具言其事盖魅所為也沙彌<lb/>
父母盡皆號哭詣僧僧猶紿焉其父乃鍬索而獲即訴<lb/>
於官鄭公大駭俾求盜吏細按意其必寃也僧具陳狀<lb/>
貧道宿債有死而已按者亦已死論僧求假七日令持<lb/>
念為將來資糧鄭公哀而許之僧沐浴設壇急印契縛<lb/>
<pb n="KR3l0125_SBCK_014-14b"/>
ခ考其魅凡三夕婦人見於壇上言我類不少所求食<lb/>
處輒為和尚破除沙彌且在能為誓不持念必相還也<lb/>
智圓懇為設誓婦人喜曰沙彌在城南某村幾里古丘<lb/>
中僧言於官吏用其言尋之沙彌果在神已癡矣發沙<lb/>
彌棺中乃苕箒也僧始得雪自是絶不復道一梵字<lb/>
元和初洛陽村百姓王清傭力得錢五鐶因買田畔一<lb/>
枯栗樹將為薪以求利經宿為鄰人盜斫創及腹忽有<lb/>
黑蛇舉首如臂人語曰我王清本也汝勿斫其人驚懼<lb/>
失斤而走及明王清率子孫薪之復掘其根根下得大<lb/>
瓮二散錢實之王清因是獲利而歸十餘年巨富遂甃<lb/>
<pb n="KR3l0125_SBCK_014-15a"/>
錢成龍形號王清本<lb/>
元和中蘇湛游蓬鵲山褁糧鑚火境無遺址忽謂妻曰<lb/>
我行山中覩倒崖有光鏡必靈境也明日將投之今與<lb/>
卿訣妻子號泣止之不得及明遂行妻子領奴婢潛隨<lb/>
之入山數十里遙望巖有白光圓明徑丈蘇遂逼之纔<lb/>
及其光長呌一聲妻兒遽前救之身如蠒矣有蜘蛛黑<lb/>
色大如鈷䥈走集巖下奴以利刅决其網方斷蘇已腦<lb/>
䧟而死妻乃積薪燒其崖臭滿一山中<lb/>
相傳裴旻山行有山蜘蛛垂絲如疋布將及旻旻引弓<lb/>
射殺之大如車輪因斷其絲數尺収之部下有金創者<lb/>
<pb n="KR3l0125_SBCK_014-15b"/>
獨李右座林甫贊成上意且言武臣王天運謀勇可將<lb/>
乃命王天運將四萬人兼統諸蕃兵伐之及逼勃律城<lb/>
下勃律君長恐懼請罪悉岀寳玉願歳貢獻天運不許<lb/>
即屠城虜三千人及其珠璣而還勃律中有術者言將<lb/>
軍無義不祥天將大風雪矣行數百里忽風四起雪花<lb/>
如翼風激小海水成氷柱起而復摧經半日小海漲湧<lb/>
四萬人一時凍死唯蕃漢各一人得還具奏玄宗大驚<lb/>
異即令中使隨二人驗之至小海側氷猶崢<graphic n="KR3092" url="https://raw.githubusercontent.com/kanripo/KR-Gaiji/master/images/KR3092.png" mimeType="image/png"/>如山隔<lb/>
氷見兵士屍立者坐者瑩澈可數中使將返氷忽消釋<lb/>
衆屍亦不復見<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0125_SBCK_011-1a"/>
唐段少卿酉陽襍爼前集卷之十一<lb/>
　　　　　唐　太常少卿臨淄柯古叚成式　撰<lb/>
　　　　　明　四川道監察御史内郷李雲鵠　校<lb/>
　　　廣知<lb/>
俗諱五月上屋言五月人蛻上屋見影魂當去<lb/>
金曾經在丘塜及爲釵釧溲器陶隱居謂之辱金不可<lb/>
合鍊<lb/>
鍊銅時與一童女俱以水灌銅銅當自分爲兩段有凸<lb/>
起者牡銅也凹䧟者牝銅也<lb/>
爨釡不沸者有物如豚居之去之無也<lb/>
<pb n="KR3l0125_SBCK_011-1b"/>
竈無故自濕潤者赤蝦蟇名鈎注居之去則止<lb/>
飲酒者肝氣微則面青心氣微則面赤也<lb/>
脉勇怒而面青骨勇怒而面白血勇怒而面赤<lb/>
山氣多男澤氣多女水氣多喑風氣多聾木氣多傴石<lb/>
氣多力阻險氣多癭暑氣多殘雲氣多壽谷氣多痺丘<lb/>
氣多尫衍氣多仁陵氣多貪<lb/>
身神及諸神名異者腦神曰覺元髪神曰玄華目神曰<lb/>
虗監鼻神曰冲龍玉舌神曰始梁<lb/>
夫學道之人須鳴天皷以召衆神也左相叩爲天鐘卒<lb/>
遇凶惡不祥叩之右相爲天磬若經山澤邪僻威神大<lb/>
<pb n="KR3l0125_SBCK_011-2a"/>
祝叩之中央上下相叩名天鼓存思念當道鳴之叩之<lb/>
數三十六或三十二或二十七或二十四或十二<lb/>
玉女以黄玉爲誌大如黍在鼻上無此誌者鬼使也<lb/>
入山忌日大月忌三日十一日十五日十八日二十四<lb/>
日二十六日三十日小月忌一日五日十三<hi>二一作</hi>日十<lb/>
六日二十六日二十八日<lb/>
凢夢五藏得五榖肺爲麻肝爲麥心爲黍腎爲菽脾爲<lb/>
粟<lb/>
几人不可北向理髮脫衣及唾大小便<lb/>
月朔日勿怒<lb/>
<pb n="KR3l0125_SBCK_011-2b"/>
三月三日不可食百草心四月四日勿伐樹木五月五<lb/>
日勿見血六月六日勿起土七月七日勿思忖惡事八<lb/>
月四日勿巿履屣九月九日勿起牀席十月五日勿罰<lb/>
責人十一月十一日可沐浴十二月三日可戒齋如此<lb/>
忌三官所察凢存修不可叩頭叩頭則傾丸天覆泥九<lb/>
天帝號於上境太乙泣於中田但心存叩頭而巳<lb/>
老子㧞白日正月四日二月八日三月十二日四月十<lb/>
六日五月二十<hi>六字一有</hi>日六月二十四日七月二十八日<lb/>
八月十九日九月十六日十月十三日十一月十日十<lb/>
二月七日<lb/>
<pb n="KR3l0125_SBCK_011-3a"/>
隱訣言太清外術　生人髮挂菓樹烏鳥不敢食其實<lb/>
苽兩鼻兩蔕食之殺人　簷下滴菜有毒堇黃花及赤<lb/>
芥<hi>芥一曰</hi>殺人　瓠牛踐苗則子苦　大醉不可卧黍穰<lb/>
上汗出眉髮落　婦人有娠食乾薑令胎内消　十月<lb/>
食霜菜令人面無光　三月不可食陳𦵔　莎衣結治<lb/>
蠼螋瘡　井口邊草主小兒夜啼着母卧薦下勿令知<lb/>
之　船底苔療天行　寡婦藁薦草節去小兒霍亂<lb/>
自縊死繩主顚狂　孝子衿灰傳面ခ　東家門雞棲<lb/>
木作灰治失音　砧垢能蝕人履底　古襯板作琴底<lb/>
合隂陽通神　魚有睫及目合腹中自連珠二目不同<lb/>
<pb n="KR3l0125_SBCK_011-3b"/>
連鱗白鬐腹下丹字並殺人　鼈目白腹下五<hi>丹一曰</hi>字<lb/>
卜<hi>十一曰</hi>字者不可食　蟹腹下有毛殺人　蛇以桑柴<lb/>
燒之則見足出　獸岐尾鹿斑如豹羊心有竅悉害人<lb/>
　馬夜眼五月以後食之殺人　犬懸蹄肉有毒　白<lb/>
馬鞍下肉傷人五臟　烏自死目不閉鴨目白烏四距<lb/>
卵有八字並殺人　凢飛鳥投人家井中必有物當㧞<lb/>
而放之　水脉不可斷井水沸不可飲酒漿無影者不<lb/>
可飲　蝮與青蛙虵中最毒蛇怒時毒在頭尾　凢冡<lb/>
井間氣秋夏中之殺人先以雞毛投之毛直下無毒迴<lb/>
旋而下不可犯當以醋數斗澆之方可入矣　頗梨千<lb/>
<pb n="KR3l0125_SBCK_011-4a"/>
歳氷所化也　琉璃馬腦先以自然灰煑之令軟可以<lb/>
雕刻自然灰生南海　馬腦鬼血所化也玄中記言楓<lb/>
脂入地爲琥珀世說曰桃瀋入地所化也淮南子云兎<lb/>
絲琥珀苗也<lb/>
鬼書有業煞刁斗出於古器<lb/>
百體中有懸鍼書垂露書秦王破冡書金鵲書虎爪書<lb/>
倒薤書偃波書信幡書飛帛書籀書謬<hi>繆一云</hi>篆書制書<lb/>
列書日書月書風書署書䖝食葉書胡書<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>書天竺書<lb/>
楷書橫書芝英隷鍾隷鼔隷龍虎篆麒麟篆魚篆䖝篆<lb/>
鳥篆鼠篆牛書兔書草書龍草書狼書犬書雞書震書<lb/>
<pb n="KR3l0125_SBCK_011-4b"/>
反左書行押書檝書景書半草書<lb/>
召奏用虎爪爲不可學以防詐僞　誥下用偃波書<lb/>
謝章詔板用蜹脚書　節信用鳥書　朝賀用愼書<hi>曰一</hi>
<hi>填</hi>亦施於婚姻<lb/>
西域書有驢脣書蓮葉書節分書大秦書䭾乘書牸牛<lb/>
書樹葉書起屍書石旋書覆書天書龍書鳥音書等有<lb/>
六十四種<lb/>
胡綜博物孫權時掘得銅匣長二尺七寸以琉璃爲蓋<lb/>
又一白玉如意所執處皆刻龍虎及蟬形莫能識其由<lb/>
使人問綜綜曰昔秦皇以金陵有天子氣平諸山阜處<lb/>
<pb n="KR3l0125_SBCK_011-5a"/>
處輒埋寶物以當王氣此蓋是乎<lb/>
鄧城西百餘里有榖城榖伯綏之國城門有石人焉刋<lb/>
其腹云摩兜鞬摩兜鞬鞬慎言疑此亦同太廟金人緘<lb/>
口銘<lb/>
歷城北二里有蓮子湖周環二十里湖中多蓮花紅緑<lb/>
間明乍疑濯錦又漁船掩映罟罾踈布逺望之者若蛛<lb/>
網浮杯也魏袁翻曾在湖燕集參軍張伯瑜諮公言向<lb/>
爲血羮頻不能就公曰取洛水必成也遂如公語果成<lb/>
時清河王恠而異焉乃諮公未審何義得爾公曰可思<lb/>
湖目清河笑而然之而實未解坐散語主簿房叔道曰<lb/>
<pb n="KR3l0125_SBCK_011-5b"/>
湖目之事吾實未曉叔道對曰藕能散血湖目蓮子故<lb/>
令公思清河歎曰人不讀書其猶夜行二毛之叟不如<lb/>
白面書生<lb/>
梁主客陸緬謂魏使尉瑾曰我至鄴見䨇闕極高圖飾<lb/>
甚麗此間石闕亦爲不下我家有荀朂所造尺以銅爲<lb/>
之金字成銘家世所寶此物往昭明太子好集古器遂<lb/>
將入内此闕既成用銅尺量之其高六丈瑾曰我京師<lb/>
象魏固中天之華闕此間地勢過下理不得高魏肇師<lb/>
曰荀朂之尺是積黍所爲用調鍾律阮咸譏其聲有湫<lb/>
隘之韻後得玉尺度之過短<lb/>
<pb n="KR3l0125_SBCK_011-6a"/>
舊說不見輔星者將死成式親故常會修行里有不見<lb/>
者未周歳而卒<lb/>
相傳識人星不患瘧成式親識中識者悉患瘧又俗不<lb/>
欲看天獄星有流星入當被髪坐哭之候星却出災方<lb/>
弭金樓子言余以仰占辛苦侵犯霜露又恐流星入天<lb/>
牢方知俗忌之久矣<lb/>
荆州陟屺寺僧郍照善射每言射之法凢光長而揺者<lb/>
鹿帖地而明㓕者兔低而不動者虎又言夜格虎時必<lb/>
見三虎並來夾者虎威當刺其中者虎死威乃入地得<lb/>
之可却百邪虎初死記其頭所藉處侯月黑夜掘之欲<lb/>
<pb n="KR3l0125_SBCK_011-6b"/>
掘時而有虎來吼擲前後不足畏此虎之鬼也深二尺<lb/>
當得物如虎珀蓋虎目光淪入地所爲也<lb/>
又言雕翎能食諸鳥羽復善作風羽風羽法去括三寸<lb/>
鑚小孔令透笴及鎪風渠深一粒自括達于孔則不必<lb/>
羽也<lb/>
道士郭采眞言人影數至九成式常試之至六七而已<lb/>
外亂莫能辨郭言漸益炬則可别又說九影各有名影<lb/>
神一名右皇二名魍魎三名洩節樞四名尺鳬五名索<lb/>
關六名魄奴七名竈ခ<hi>▫一曰</hi>舊抄九影名在麻面𥿄中<lb/>
向下兩字魚食不記八名亥靈胎九魚全食不辨<lb/>
<pb n="KR3l0125_SBCK_011-7a"/>
寶曆中有王山人取人本命日五更張燈相人影知休<lb/>
咎言人影欲深深則貴而壽影不欲照氷照井及浴盆<lb/>
中古人避影亦爲此古蠼螋短狐踏影蠱皆中人影爲<lb/>
害近有人善灸人影治病者<lb/>
都下佛寺往往有神像鳥雀不汚者鳳翔山人張盈善<lb/>
飛化甲子言或有佛寺金剛鳥不集者非其靈驗也蓋<lb/>
由取土處及塑像時偶與日辰旺相相符也<lb/>
又言相寺觀當陽像可知其貧富故洛陽脩梵寺有金<lb/>
剛二鳥雀不集元魏時𣑽僧菩提達摩稱得其眞相也<lb/>
或言龍血入地爲琥珀南蠻記寧州沙中有折腰蜂岸<lb/>
<pb n="KR3l0125_SBCK_011-7b"/>
崩則蜂出土人燒治以爲琥珀<lb/>
李洪山人善符籙博知常謂成式瓷瓦器璺者可弃昔<lb/>
遇道者言雷蠱及鬼魅多遁其中<lb/>
近佛畫中有天藏菩薩地藏菩薩近明諦觀之規彩鑠<lb/>
目若放光也或言以曾青和璧魚設色則近目有光又<lb/>
往往壁畫僧及神鬼目隨人轉㸃眸子極正則爾<lb/>
秀才顧非熊言釣魚當釣其有旋繞者失其所主衆鱗<lb/>
不復去頃刻可盡<lb/>
慈恩寺僧廣升言眞元末閬州僧靈鑒善强其彈丸方<lb/>
用洞庭沙岸下<hi>上一曰</hi>土三觔炭末三兩瓷末一兩榆皮<lb/>
<pb n="KR3l0125_SBCK_011-8a"/>
半兩泔澱二勺紫礦二兩細沙三分藤𥿄五張渴搨汁<lb/>
半合九味和擣三千杵齊手丸之隂乾鄭彚爲刺史時<lb/>
有冨家名寅讀書善飲酒彚甚重之後爲盗事發而死<lb/>
寅常詣靈鑒角放彈寅指一樹節其節目相去數十歩<lb/>
曰中之獲五千一發而中彈丸反射不破至靈鑒乃䧟<lb/>
節碎彈焉<lb/>
王彥威尚書在汴州之二年夏旱時袁王傅季玘遇汴<lb/>
因宴王以旱爲言季醉曰欲雨甚易耳可求蛇醫四頭<lb/>
十石甕二枚每甕實以水浮二虵醫以木蓋宻泥之分<lb/>
置於閙處甕前後設席燒香選小兒十歳以下十餘令<lb/>
<pb n="KR3l0125_SBCK_011-8b"/>
執小青竹晝夜更擊其甕不得少輙王如言試之一日<lb/>
兩夜雨大注舊說龍與蛇師爲親家焉<lb/>
<pb n="KR3l0125_SBCK_011-1a"/>
唐叚少卿酉陽雜爼續集跋<lb/>
吳魯能攺齋漫録云按姚寛西溪叢語云叚成式酉陽<lb/>
雜爼有諾皐記又有支諾皐意義難解春秋左氏傳襄<lb/>
公八年秋齊侯伐我北鄙中行獻子將伐齊夢與厲公<lb/>
訟弗勝公以戈擊之首隊於前跪而戴之奉之以手走見<lb/>
梗陽之巫皐他日見於道與之言同巫日今茲主必死<lb/>
若有事於東方則可以逞獻子許諾疑此事也眺伯宇<lb/>
談助云靈奇秘要辟兵法正月上寅日禹歩取寄生木<lb/>
三呪日諾臯敢如日月震雷令人無敢見我我爲大帝<lb/>
使者乃斷取五寸隂乾百日爲簮二七循頭乃還著巾<lb/>
<pb n="KR3l0125_SBCK_011-1b"/>
中眺說非也以上皆叢語余以叢語未盡得之葢叚氏<lb/>
所載皆鬼神事雖獻子所夢有巫名臯而獻子諾之是<lb/>
信皐所言之意亦似可證然葛洪抱朴子内篇載遁甲<lb/>
中經日徃山林中當以左手取青龍上草折半置蓬星<lb/>
下歴明堂入太隂中禹歩而行三呪日諾臯太隂將軍<lb/>
獨開魯孫某甲勿開外人使人見甲者以爲束薪不見<lb/>
甲者以爲非人則折所持之草置地上左手取土以傳<lb/>
鼻人中右手持草自蔽左手著前禹歩而行到六癸下<lb/>
閉氣而坐人鬼不能見也以是知諾臯乃太隂之名太<lb/>
隂者乃隱神之神眺氏不無所本二說皆取今發明于<lb/>
<pb n="KR3l0125_SBCK_011-2a"/>
此<lb/>
<pb n="KR3l0125_SBCK_011-2b"/>
唐叚少卿酉陽雜俎續集䟦<lb/>
<pb n="KR3l0125_SBCK_011-3a"/>
</p>
<p>
</p>
  </div>
</body>
</text>
</TEI>
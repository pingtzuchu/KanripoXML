<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0125_SBCK_012-1a"/>
唐段少卿酉陽襍爼前集卷之十二<lb/>
　　　　　唐　太常少卿臨淄柯古叚成式　撰<lb/>
　　　　　明　四川道監察御史内鄉李雲鵠　校<lb/>
　　　語資<lb/>
歷城縣魏明寺中有韓公碑大和中所造也魏公曾令<lb/>
人遍録州界石碑言此碑詞義最善常藏一本於枕中<lb/>
故家人名此枕爲麒麟函韓公諱麒麟庾信作詩用西<lb/>
京襍記事旋自追攺曰此吳均語恐不足用也魏肇師<lb/>
曰古人託曲者多矣然鸚鵡賦禰衡潘尼二集並載奕<lb/>
賦曹植左思之言正同古人用意何至於此君房曰詞<lb/>
<pb n="KR3l0125_SBCK_012-1b"/>
人自是好相採取一字不異良是後人莫辯魏尉瑾曰<lb/>
九錫或稱王粲六代亦言曹植信曰我江南才士今日<lb/>
亦無舉世所推如温子升獨擅鄴下常見其詞筆亦足<lb/>
稱是逺名近得魏收數卷碑製作富逸特是高才也<lb/>
梁遣黃門侍郎明少遐秣陵令謝藻信威長史王纘冲<lb/>
宣城王文學蕭愷兼散騎常侍袁狎兼通直散騎常侍<lb/>
賀文發宴魏使李騫崔劼温凉畢少遐詠騫贈其詩曰<lb/>
蕭蕭<hi>肅一曰</hi>風簾舉依依然可想騫曰未若燈花寒不結<lb/>
最附時事少遐報詩中有此語劼問少遐曰今歳竒寒<lb/>
江淮之間不乃冰凍少遐曰在此雖有薄氷亦不廢行<lb/>
<pb n="KR3l0125_SBCK_012-2a"/>
不似河氷一合便勝車馬狎曰河氷上有狸跡便堪人<lb/>
渡劼曰狸當爲狐應是字錯少遐曰是狐性多疑鼬性<lb/>
多預狐疑猶預因此而傳耳劼曰鵲巢避風雉去惡政<lb/>
乃是鳥之一長狐疑鼬預可謂獸之一短也<lb/>
梁徐君房勸魏使尉瑾酒一噏即盡笑曰竒快瑾曰鄉<lb/>
鄴飲酒未嘗傾巵武州已來舉無遺滴君房曰我飲實<lb/>
少亦是習慣㣲學其進非有由然庾信曰庶子年之高<lb/>
卑酒之多少與時升降便不可得而度魏肇師曰徐君<lb/>
年隨情少酒因境多未知方十復作若爲輕重<lb/>
梁宴魏使魏肇師舉酒勸陳昭日此席已後便與卿少<lb/>
<pb n="KR3l0125_SBCK_012-2b"/>
時阻闊念此甚以悽眷昭曰我欽仰名賢亦何已也路<lb/>
中都不盡深心便復乖隔泫歎如何俄而酒至鸚鵡杯<lb/>
徐君房飲不盡屬肇師肇師曰海蠡蜿蜒尾翅皆張非<lb/>
獨爲玩好亦所以爲罰卿今日眞不得辭責信曰庶子<lb/>
好爲術數遂命更滿酌君房謂信曰相持何乃急肇師<lb/>
曰此謂直道而行乃非豆箕之喻君房乃覆椀信謂瑾<lb/>
肇師曰適信家餉致<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>醁酒數器泥封全但不知其味<lb/>
若爲必不敢先嘗謹當奉薦肇師曰每有珎㫖多相費<lb/>
累顧更以多慚<lb/>
魏僕射収臨代七月七日登舜山徘徊顧眺謂主簿崔<lb/>
<pb n="KR3l0125_SBCK_012-3a"/>
曰吾所經多矣至於山川沃壤衿帶形勝天下名州不<lb/>
能過此唯未審東陽何如崔對曰青有古名齊得舊號<lb/>
二處山川形勝相似曽聴所論不能踰越公遂命筆爲<lb/>
詩於時新故之際司存缺然求筆不得乃以五伯杖畫<lb/>
堂北壁爲詩曰述職無風政復路阻山河還思麾盖日<lb/>
留謝此山阿<lb/>
舜祠東有大石廣三丈許有鑿不醉不歸四字於其上<lb/>
公曰此非遺德令鑿去之<lb/>
梁宴魏使季騫崔劼樂作梁舎人賀季曰音聲感人深<lb/>
也劼曰昔申喜聴歌愴然知是其母理實精妙然也梁<lb/>
<pb n="KR3l0125_SBCK_012-3b"/>
主客王克曰聴音觀俗轉是精者劼曰延陵昔聘上國<lb/>
實有觀風之美季曰卿發此言乃欲挑戰騫曰請執鞭<lb/>
弭與君周旋季曰未敢三舎劼曰數奔之事久已相謝<lb/>
季曰車亂旗靡恐有所歸劼曰平隂之役先鳴已久克<lb/>
曰吾方欲舘榖而旌武功騫曰王夷師<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>將以誰屬遂<lb/>
共大笑而止樂欲訖有馬數十疋馳過末有閹人騫曰<lb/>
巷伯乃同趣馬詎非侵官季曰此乃貌似劼曰若値袁<lb/>
紹恐不能免<lb/>
歷城房家園齊博陵君豹之山池其中襍樹森竦泉石<lb/>
崇邃歷中袚褉之勝也曾有人折其桐枝者公曰何謂<lb/>
<pb n="KR3l0125_SBCK_012-4a"/>
傷吾鳯條自後人不復敢折公語叅軍尹孝逸曰昔季<lb/>
倫金谷山泉何必踰此孝逸對曰曾詣洛西游其故所<lb/>
彼此相方誠如明敎孝逸常欲還鄴詞人餞宿於此逸<lb/>
爲詩曰風淪歷城水月倚華山樹時人以此兩句比謝<lb/>
靈運池塘十字焉<lb/>
單雄信㓜時學堂前植一棗樹至年十八伐爲鎗長丈<lb/>
七尺拱圍不合刃重七十觔號爲寒骨白常與秦王卒<lb/>
相遇秦王以大白羽射中刃火出因爲尉遲敬徳拉折<lb/>
秦叔寶所乘馬號忽雷駮常飲以酒每於月明中試能<lb/>
𥪡越三領黑氊及胡公卒嘶鳴不食而死<lb/>
<pb n="KR3l0125_SBCK_012-4b"/>
徐敬業年十餘歳好彈射英公每曰此兒相不善將赤<lb/>
吾族射必溢鏑走馬若滅老騎不能及英公常獵命敬<lb/>
業入林趂獸因乘風縱火意欲殺之敬業知無所避遂<lb/>
屠馬腹伏其中火過浴血而立英公大竒之<lb/>
玄宗常伺察諸王寧王常夏中揮汗鞔鼔所讀書乃龜<lb/>
兹樂譜也上知之喜曰天子兄弟當極醉樂耳<lb/>
寧王常獵於鄠縣界搜林忽見草中一櫃扄鎻甚固王<lb/>
命發視之乃一少女也問其所自女言姓莫氏父亦曾<lb/>
作仕叔伯莊居昨夜遇光火賊賊中二人是僧因劫某<lb/>
至此動婉含嚬冶態橫生王驚悅之乃載以後乘時慕<lb/>
<pb n="KR3l0125_SBCK_012-5a"/>
犖者方生獲一熊置櫃中如舊鎻之時上方求極色王<lb/>
以莫氏衣冠子女即日表上之具其所由上令充才人<lb/>
經三日京兆奏鄠縣食店有僧二人以錢一萬獨賃店<lb/>
一日一夜言作法事唯舁一櫃入店中夜久腷膞有聲<lb/>
店戸人恠日出不啓門撤戸視之有熊衝人走出二僧<lb/>
已死骸骨悉露上知之大笑書報寧王云寧哥大能處<lb/>
置此僧也莫才人能爲秦聲當時號莫才人囀焉<lb/>
一行公本不解奕因會燕公宅觀王積薪棊一局遂與<lb/>
之敵笑謂燕公曰此但爭先耳若念貧道四句乘除語<lb/>
則人人爲國手<lb/>
<pb n="KR3l0125_SBCK_012-5b"/>
晉羅什與人棊拾敵死子空處如龍鳯形　或言王積<lb/>
薪對玄宗棊局畢悉持<hi>時一曰</hi>出<lb/>
黃㼐兒矮陋機惠玄宗常憑之行問外間事動有錫賚<lb/>
號曰肉杌一日入遲上恠之對曰今日雨淖向逢捕賊<lb/>
官與臣爭道臣掀之墜馬因下階叩頭上曰外無奏汝<lb/>
無懼復憑之有頊京兆上表論上即叱出令杖殺焉<lb/>
王勃每爲碑頌先墨磨數升引被覆面而卧忽起一笔<lb/>
書之初不竄㸃時人謂之腹藁少夢人遺以丸墨盈袖<lb/>
燕公常讀其夫子學堂碑頌頭自帝車至太甲四句悉<lb/>
不解訪之一公一公言北斗建干七曜在南方有是之<lb/>
<pb n="KR3l0125_SBCK_012-6a"/>
祥無位聖人當出華盖已下卒不可悉<lb/>
李白名播海内玄宗於便殿召見神氣高朗軒軒然若<lb/>
霞舉上不覺亡萬乘之尊因命納履白遂展足與高力<lb/>
士曰去靴力士失勢遽爲脫之及出上指白謂力士曰<lb/>
此人固窮相白前後三擬詞選不如意悉焚之唯留恨<lb/>
别賦及禄山反製胡無人言太白入月敵可摧及禄山<lb/>
死太白蝕月衆言李白唯戲杜考功飯顆山頭之句成<lb/>
式偶見李白祠亭上宴别杜考功詩今録首尾曰我覺<lb/>
秋興逸誰言秋興悲山將落日去水共晴空宜烟歸碧<lb/>
海夕雁度青天時相失各萬里茫然空爾思<lb/>
<pb n="KR3l0125_SBCK_012-6b"/>
薛平司徒常送太僕卿周皓上諸色人吏中末有一老<lb/>
人八十餘著緋皓獨問君屬此司多少時老人言某本<lb/>
藝正傷折天寳初高將軍郎君被人打下頷骨脫某爲<lb/>
正之高將軍賞錢千萬兼特奏緋皓因頷遣之唯薛覺<lb/>
皓顔色不足伺客散獨留從容謂周曰向卿問著緋老<lb/>
吏似覺卿不悅何也皓驚曰公用心如此精也乃去僕<lb/>
邀薛宿曰此事長可緩言之某少年常結豪族爲花柳<lb/>
之遊竟蓄亡命訪城中名姬如蠅襲羶無不獲者時靖<lb/>
恭坊有姬字夜來稚齒巧笑歌舞絶倫貴公子破産迎<lb/>
之予時與數軰富於財更擅之會一日其母白皓曰某<lb/>
<pb n="KR3l0125_SBCK_012-7a"/>
日夜來生日豈可寂寞乎皓與往還竟求珎貨合錢數<lb/>
十萬會飲其家樂工賀懷智紀孩孩皆一時絶手扄方<lb/>
合忽覺擊門聲皓不許開良久折關而入有少年紫裘<lb/>
騎從數十大詬其母母與夜來泣拜諸客將散皓時血<lb/>
氣方剛且恃扛鼎顧從者敵因前讓其怙勢攘臂敺之<lb/>
踣於拳下遂突出時都亭驛有魏貞有心義好養私客<lb/>
皓以情投之貞乃藏於妻女間時有司追捉急切貞恐<lb/>
蹤露乃夜辦裝具腰白金數挺謂皓曰汴州周簡老義<lb/>
士也復與郎君當家今可依之且宜謙恭不怠周簡老<lb/>
盖大俠之流見魏貞書甚喜皓因拜之爲叔遂言狀簡<lb/>
<pb n="KR3l0125_SBCK_012-7b"/>
老命居一船中戒無妄出供與極厚居歳餘忽聴船上<lb/>
哭泣聲皓濳窺之見一少婦縞素甚美與簡老相慰其<lb/>
夕簡老忽至皓處問君婚未某有表妹嫁與甲甲卒無<lb/>
子今無所歸可事君子皓拜謝之郎夕其表妹歸皓有<lb/>
女二人男一人猶在舟中簡老忽語皓事已息君貌寢<lb/>
必無人識者可游江淮乃贈百餘千皓號哭而别簡老<lb/>
尋卒皓官已達簡老表妹尚在兒娶女嫁將四十餘年<lb/>
人無所知者適被老吏言之不覺自愧不知君子察人<lb/>
之㣲也<hi>司徒說之也有人親見薛</hi>
大曆末禪師玄覽住荆州陟屺寺道高有風韻人不可<lb/>
<pb n="KR3l0125_SBCK_012-8a"/>
得而親張璪常畫古松於齋壁符載讚之衛象詩之亦<lb/>
一時三絶覽悉加堊焉人問其故曰無事疥吾壁也僧<lb/>
郍即其甥爲寺之患發瓦探鷇壞牆薰鼠覽未嘗責有<lb/>
弟子義詮布衣一食覽亦不稱或恠之乃題詩於竹曰<lb/>
大海從魚躍長空任鳥飛欲知吾道廓不與物情違忽<lb/>
一夕有梵僧撥戸而進曰和尚速作道塲覽言有爲之<lb/>
事吾未嘗作僧熟視而出反手闔戸門扄如舊覽笑謂<lb/>
左右吾將歸歟遂遽浴訖<hi>蚤起一曰</hi>隱几而化<lb/>
馬僕射<hi>侍中一曰</hi>旣立勲業頗自矜伐常有陶偘之意故呼<lb/>
田悅爲錢龍至今爲義士非之當時有揣其意者乃先<lb/>
<pb n="KR3l0125_SBCK_012-8b"/>
著謡於軍中曰齋鍾動也和尚不上堂月餘方異其服<lb/>
色謁之言善相馬遽見因請逺左右曰公相非人臣然<lb/>
小有未通處當得寶物直數千萬者可以通之馬初不<lb/>
實之客曰公豈不聞謡乎正謂公也齋鍾動時至也和<lb/>
尚公之名不上堂不自取也馬不聴之始惑即爲具肪<lb/>
玉紋犀及貝珠焉客一去不復知之馬病劇方悔之<lb/>
信都民蘇氏有二女擇良婿張文成往成蘇曰子雖有<lb/>
財不能富貴得五品官即死時魏知古方及第蘓曰此<lb/>
雖黑小後必貴乃以長女妻之女髮長七尺黑光如漆<lb/>
相者云大富貴後知古拜相封夫人云<lb/>
<pb n="KR3l0125_SBCK_012-9a"/>
<pb n="KR3l0125_SBCK_012-10a"/>
</p>
<p>
</p>
  </div>
</body>
</text>
</TEI>
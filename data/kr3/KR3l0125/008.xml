<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0125_SBCK_008-1a"/>
唐段少卿酉陽雜爼前集卷之八<lb/>
　　　　　唐　太常少卿臨淄柯古段成式　撰<lb/>
　　　　　明　四川道監察御史内鄉李雲鵠　校<lb/>
　　　黥<lb/>
上都街肆惡少率髠而膚劄備衆物形狀恃諸軍張拳<lb/>
强劫<hi>弓劍一作</hi>至有以蛇集酒家捉羊胛擊人者今京兆薛<lb/>
公元賞上言白令里長潜部約三千<hi>十一作</hi>餘人悉杖煞<lb/>
屍于市市人有㸃青者皆炙滅之時大寧坊力者張幹<lb/>
劄左膊曰生不怕京兆尹右膊曰死不畏閻羅王又有<lb/>
王力奴以錢五千召劄工可匈腹爲山亭院池榭草木<lb/>
<pb n="KR3l0125_SBCK_008-1b"/>
鳥獸無不悉具細若設色公悉杖殺之○又賊趙武建<lb/>
劄一百六十處畨印盤鵲等左右膊刺言野鴨灘頭宿<lb/>
朝朝被鶻梢忽驚飛入水留命到今朝○又高陵縣捉<lb/>
得鏤身者宋元素剌七十一處左臂曰昔日已前家未<lb/>
貧苦將錢物結交親如今失路尋知己行盡關山無一<lb/>
人右臂上剌葫蘆上出人首如傀儡戯郭公者縣吏不<lb/>
解問之言葫蘆精也<lb/>
李夷簡元和末在蜀蜀市人趙高好闘常入獄滿背鏤<lb/>
毘沙門天王吏欲杖背見之輙止恃此轉爲坊市患害<lb/>
左右言於李李大怒擒就㕔前索新造筋棒頭徑三寸<lb/>
<pb n="KR3l0125_SBCK_008-2a"/>
叱杖子打天王盡則已數三十餘不絶經旬日袒衣而<lb/>
歴門呌呼乞修理功徳錢<lb/>
蜀小將韋少卿韋表㣲堂兄也少不喜書嗜好劄青其<lb/>
季父嘗令觧衣視之匈上剌一樹樹杪集鳥數十其下<lb/>
懸鏡鏡鼻繫索有人止於側牽之叔不解問焉少卿笑<lb/>
曰叔不曾讀張燕公詩否挽鏡寒鴉集耳<lb/>
荆州街子葛清勇不膚撓自頸已下遍剌白居易舎人<lb/>
詩成式常與荆客陳至呼觀之令其自觧背上亦能闇<lb/>
記反手指其劄處至不是此花偏愛菊則有一人持盃<lb/>
臨菊藂又黄夾纈林寒有葉則指一樹樹上挂纈纈窠<lb/>
<pb n="KR3l0125_SBCK_008-2b"/>
鏁勝<hi>滕一作</hi>絶細凢刻三十餘處首體無完膚陳至呼爲<lb/>
白舎人行詩圖也<lb/>
成式門下騶路神通每軍較力能戴石簦靸六百斤石<lb/>
齧破石粟數十背剌天王自言得神力入塲人助多則<lb/>
力生常至朔望日具乳糜焚香袒坐使妻兒供養其背<lb/>
而拜焉<lb/>
崔承寵少從軍善驢鞠逗脫杖捷如膠焉後爲黔南觀<lb/>
察使少遍身剌一蛇始自右手口張臂食兩指繞腕匝<lb/>
頸齟齬在腹拖股而尾及骭焉對賔侣常衣覆其手然<lb/>
酒酣輙袒而努臂㦸手捉優伶軰日蛇咬爾優伶等即<lb/>
<pb n="KR3l0125_SBCK_008-3a"/>
大呌毁而爲痛狀以此爲戲樂<lb/>
寶歷中長樂里門有百姓刺臂數十人環瞩之忽有一<lb/>
人白襴屠蘇頃首㣲笑而去未十歩百姓子剌血如衂<lb/>
痛苦次骨食頃出血斗餘衆人疑向觀者令其父從而<lb/>
求之其人不承其父拜數十乃捻撮土若祝可傅此如<lb/>
其言血止<lb/>
成式三從兄遘貞元中嘗過黄坑有從者拾髑顱骨數<lb/>
片將爲藥一片上有逃走奴字痕如淡墨方知黥蹤入<lb/>
骨也從者夜夢一人掩面從其索骨曰我羞甚幸君爲<lb/>
我深藏之當福君從者驚覺毛戴遽爲埋之後有事鬼<lb/>
<pb n="KR3l0125_SBCK_008-3b"/>
髣髴夢中報之以是獲財欲至十萬而卒<lb/>
蜀將尹偃營有卒晩㸃後數刻偃將責之卒被酒自理<lb/>
聲高偃怒杖數十幾至死卒弟爲營典性友愛不平偃<lb/>
乃以刀𠢐肌作殺尹兩字以墨湼之偃陰知乃以他事<lb/>
杖殺典及太和中南蠻入㓂偃領衆數萬保卭崍關偃<lb/>
膂力絶人常戯左右以棗節杖擊其脛隨擊筋漲擁腫<lb/>
初無痕橽恃其力悉衆出關逐蠻數里蠻伏發夾攻之<lb/>
大敗馬倒中數十鎗而死初出關日忽見所殺典擁黄<lb/>
案大如轂在前引心惡之問左右咸無見者竟死於陣<lb/>
房孺復妻崔氏性忌左右婢不得濃粧高髻月給燕脂<lb/>
<pb n="KR3l0125_SBCK_008-4a"/>
一豆粉一錢有一婢新買粧稍佳崔怒謂曰汝好粧耶<lb/>
我爲汝粧乃令刻其眉以青塡之燒鏁梁灼其兩眼角<lb/>
皮隨手燋卷以朱傳之及痂脫瘢如粧焉<lb/>
楊虞卿爲京兆尹時市里有三王子力能揭巨石遍身<lb/>
圖剌體無完膚前後合抵死數四皆匿軍以免一日有<lb/>
過楊令五百人捕獲閉門杖殺之判云鏨剌四支只稱<lb/>
王子何須訊問何合當辜<lb/>
蜀人工於剌分明如畫或言以黛則色鮮成式問奴軰<lb/>
言但用好墨而已<lb/>
荆州貞元中市有鬻剌者有印印上簇針爲衆物狀如<lb/>
<pb n="KR3l0125_SBCK_008-4b"/>
蟾蝎杵臼隨人所欲一印之刷以石墨瘡愈後細於隨<lb/>
求印<lb/>
近代粧尚靨如射月曰黄星<hi>是一作</hi>靨靨鈿之名葢自吳<lb/>
孫和鄧夫人也和寵夫人嘗醉舞如意誤傷鄧頰血流<lb/>
嬌婉彌苦命大醫合藥醫言得白獺髓雜玉與虎魄屑<lb/>
當滅痕和以百金購得白獺乃合膏虎珀太多及痕不<lb/>
滅左頰有赤㸃如意視之更益甚妍也諸嬖欲要寵者<lb/>
皆以丹㸃頰而後進幸焉<lb/>
今婦人面飾用花子起自昭容上官氏所製以掩㸃跡<lb/>
大暦已前士大夫妻多妬悍者婢妾小不如意輙印面<lb/>
<pb n="KR3l0125_SBCK_008-5a"/>
故有月㸃錢㸃<lb/>
百姓間有面戴青誌如黥舊言婦人在草蓐亡者以墨<lb/>
㸃其靣不爾則不利後人<lb/>
越人習水必鏤身以避蛟龍之患今南中繡面狫子葢<lb/>
雕題之遺俗也<lb/>
周官墨刑罰三百鄭言先刻面以墨窒之窒墨者使守<lb/>
門尚書刑德攷曰涿鹿者鑿人顙也黥人者馬羈笮人<lb/>
面也鄭云涿鹿黥世謂之刀墨之民<lb/>
尚書大傳虞舜象刑犯墨者皂巾白虎通墨者額也取<lb/>
漢法火之勝金<lb/>
<pb n="KR3l0125_SBCK_008-5b"/>
漢書除肉刑當黥者髠鉗爲城旦舂<lb/>
又漢書使王烏等闚匈奴匈奴法漢使不去節不以墨<lb/>
黥面不得入穹廬王烏等去節黥面得入穹廬單于愛<lb/>
之<lb/>
晉令奴始亡加銅青若墨黥兩眼從再亡黥兩頰上三<lb/>
亾橫黥目下皆長一寸五分<lb/>
梁朝雜律凢囚未斷先刻面作刼字<lb/>
釋僧祗律涅槃印者比丘作梵王法破肉以孔雀膽銅<lb/>
青等畫身作字及鳥獸形名爲印黥<lb/>
天寶實録云日南廐山連接不知幾千里裸人所居白<lb/>
<pb n="KR3l0125_SBCK_008-6a"/>
民之後也剌其胸前作花有物如粉而紫色畫其兩目<lb/>
下去前二齒以爲美餙成式以君子耻一物而不知陶<lb/>
貞白每云一事不知以爲深耻况相定黥布當王滛著<lb/>
紅花欲落刑之墨屬布在典冊乎偶録所記寄同志愁<lb/>
者一展眉頭也<lb/>
　　　雷<lb/>
安豐縣尉裴ခ士淹孫也言玄宗嘗冬月召山人包超<lb/>
令致雷聲超對曰來日及午有雷遂令高力士監之一<lb/>
夕醮式作法及明至已矣天無纎翳力士懼之超曰將<lb/>
軍視南山當有黑氣如盤矣力士望之如其言有頃風<lb/>
<pb n="KR3l0125_SBCK_008-6b"/>
起黑氣彌漫矣雷數聲明皇又每令隨哥舒翰西征每<lb/>
陣常得勝風<lb/>
貞元初鄭州百姓王幹有膽勇夏中作田忽暴雨雷因<lb/>
入𧖟室中避雨有頃雷電入室中黑氣陡暗幹遂掩戸<lb/>
把鋤亂擊聲漸小雲氣亦歛幹大呼擊之不已氣復如<lb/>
半牀已至如盤騞然墜地變成熨斗折刀小折脚鐺焉<lb/>
李鄘在北都介休縣百姓送解牒夜止晉祠宇下夜半<lb/>
有人叩門云介休王暫借霹靂車某日至介休收麥良<lb/>
久有人應曰大王傳語霹靂車正忙不及借其人再三<lb/>
借之遂見五六人秉燭自廟後出介山使者亦自門騎<lb/>
<pb n="KR3l0125_SBCK_008-7a"/>
而入數人共持一物如幢扛上環綴旗幡授與騎者曰<lb/>
可㸃領騎者即數其幡凢十八葉每葉有光如電起百<lb/>
姓遂遍報隣村令速收麥將有大風雨村人悉不信乃<lb/>
自收刈至其日百姓率親情據高阜候天色及午介山<lb/>
上有黑雲氣如窑烟斯須蔽天注雨如綆風吼雷震凢<lb/>
損麥千餘頃數村以百姓爲妖訟之工部員外郎張周<lb/>
封親睹其推案<lb/>
成式至徳坊三從伯父少時於陽羡家乃親故也夜遇<lb/>
雷雨每電起光中見有人頭數十大如栲栳<lb/>
柳公權侍郎嘗見親故說元和未止建州山寺中夜半<lb/>
<pb n="KR3l0125_SBCK_008-7b"/>
覺門外喧閙因潜於牎櫺中觀之見數人運斤造雷車<lb/>
如圖畫者久之一嚏氣忽陡暗其人兩目遂昏焉<lb/>
處士周洪言寶暦中邑客十餘人逃暑會飲忽暴風雨<lb/>
有物墜如玃兩目睒睒衆人驚伏牀下倐忽上堦歴視<lb/>
衆人俄失所在及雨定稍稍能起相顧耳悉泥矣邑人<lb/>
言向來雷震牛戰鳥墮邑客但覺殷殷而已<lb/>
元稹在江夏襄州賈塹有庄新起堂上梁纔畢疾風甚<lb/>
雨時庄客輸油六七甕忽震一聲油甕悉列於梁上一<lb/>
滴不漏其年元卒<lb/>
貞元年中宣州忽大雷雨一物墮地猪首手足各兩指<lb/>
<pb n="KR3l0125_SBCK_008-8a"/>
執一赤虵囓之俄頃雲暗而失時皆圖而傳之<lb/>
　　　夢<lb/>
魏楊元稹能解夢廣陽王元淵夢着衮衣倚槐樹問元<lb/>
稹元稹言當得三公退謂人曰死後得三公耳槐字木<lb/>
傍鬼果爲爾朱榮所殺贈司徒<lb/>
許超夢盗羊入獄元稹曰當得城陽令後封城陽侯<lb/>
補闕楊子孫<hi>又作玉一作干</hi>堇善占夢一人夢松生户前一人<lb/>
夢棗生屋上堇言松丘壠間所植棗字重來重來呼魄<lb/>
之象二人俱卒<lb/>
侯君集與承乾謀通逆意不自安忽夢二甲士録至一<lb/>
<pb n="KR3l0125_SBCK_008-8b"/>
處見一人高冠鼓髯叱左右取君集威骨來俄有數人<lb/>
操屠刀開其腦上及右臂間各取骨一片狀如魚尾因<lb/>
啽囈而覺腦臂猶痛自是心悸力耗至不能引一鈞弓<lb/>
欲自首不决而敗<lb/>
揚州東陵聖母廟主女道士康紫霞自言少時夢中被<lb/>
人録於一處言天符令攝將軍巡南岳遂擐以金鏁甲<lb/>
令騎道從千餘人馬蹀虗南去須臾至岳神拜迎馬前<lb/>
夢中如有處分岳中峯嶺溪谷無不歴也恍惚而返雞<lb/>
鳴驚覺自是生鬚數十根<lb/>
司農卿韋正貫應舉時嘗至汝州汝州刺史柳凌留署<lb/>
<pb n="KR3l0125_SBCK_008-9a"/>
軍事判官柳嘗夢有一人呈案中言欠柴一千七百束<lb/>
因訪韋解之韋曰柴薪木也公將此不久乎月餘柳疾<lb/>
卒素貧韋爲部署米麥鏹帛悉前請於官數月矣唯官<lb/>
中欠柴一千七百束韋披案方省柳前夢<lb/>
道士秦霞霽少勤香火存想不怠嘗夢大樹樹忽穴有<lb/>
小兒青摺鬐髮自穴而出語秦曰合土尊師因驚覺自<lb/>
是休咎之事小兒髣髴報焉凢五年秦意爲妖偶以事<lb/>
訪於師師遽戒勿言此修行有功之證因此遂絶舊說<lb/>
夢不欲數占信矣<lb/>
蜀醫昝殷言藏氣隂多則數夢陽壯則夢少夢亦不復<lb/>
<pb n="KR3l0125_SBCK_008-9b"/>
記周禮有掌三夢又以日月星辰各占六夢謂日有甲<lb/>
乙月有建破星辰有居直星有扶<hi>符一作</hi>刻也又曰舍萌于<lb/>
四方以贈惡夢謂會民方相氏四面逐送惡夢至四郊<lb/>
也<lb/>
漢儀大儺侲子辭有伯奇食夢道門言夢者魄妖或謂<lb/>
三尸所爲釋門言有四一善惡種子二四大偏增三賢<lb/>
聖加持四善惡徵祥成式嘗見僧首素言之言出藏經<lb/>
亦未暇尋討又言夢不可取取則著著則恠入夫瞽者<lb/>
無夢則知夢者習也<lb/>
成式表兄盧有則夢看擊鼓及覺小弟戲叩門爲街皷<lb/>
<pb n="KR3l0125_SBCK_008-10a"/>
也<lb/>
又成式姑壻裴元裕言群從中有悅隣女者夢女遺二<lb/>
櫻桃食之及覺核墜枕側<lb/>
李鉉著李子正辯言至精之夢則夢中身人可見如劉<lb/>
幽求見妻夢中身也則知夢不可以一事推矣愚者少<lb/>
夢不獨至人問<hi>聞一作</hi>之騶皂百夕無一夢也<lb/>
秘書郎韓泉善解夢衛中行爲中書舎人時有故舊子<lb/>
弟選投衛論屬衛欣然許之駮牓將出其人忽夢乘驢<lb/>
蹶墜水中登岸而靴不濕焉選人與韓有舊訪之韓被<lb/>
酒半戲曰公今選事不諧矣據夢衛生相負足下不沾<lb/>
<pb n="KR3l0125_SBCK_008-10b"/>
及牓出果駮放韓有學術韓僕射猶子也<lb/>
威逺軍小將梅伯成以善占夢近有優人李伯怜遊涇<lb/>
州乞錢得米百斛及歸令弟取之過期不至晝夢洗白<lb/>
馬訪伯成占之伯成佇思曰凢人好反語洗白馬瀉白<lb/>
米也君所憂或有風水之虞乎數日弟至果言渭河中<lb/>
覆舟一粒無餘<lb/>
卜人徐道昇言江淮有王生者榜言解夢賈客張瞻將<lb/>
歸夢炊於臼中問王生生言君歸不見妻矣臼中炊固<lb/>
無釜也賈客至家妻果卒已數月方知王生之言不誣<lb/>
矣　唐段少卿酉陽雜爼卷之八<lb/>
<pb n="KR3l0125_SBCK_008-1a"/>
唐叚少卿酉陽雜爼續集卷之八<lb/>
　　　　　唐　太常少卿臨淄柯古叚成式　撰<lb/>
　　　　　明　四川道監察御史内鄉李雲鵠　校<lb/>
　　　支動<lb/>
北海有木兔類顦<graphic n="KR4586" url="https://raw.githubusercontent.com/kanripo/KR-Gaiji/master/images/KR4586.png" mimeType="image/png"/>
䑕食塩則身輕<lb/>
烏賊魚骨如通草可以刻為戲物<lb/>
章舉每月三八則多<lb/>
蝦姑狀若蜈蚣管蝦<lb/>
南海有水族前左脚長前右脚短口在脇傍背上常以<lb/>
<pb n="KR3l0125_SBCK_008-1b"/>
左脚捉物寘於右脚右脚中有齒嚼之方内於口大三<lb/>
尺餘其聲术术南人呼為海术<lb/>
獵者不殺豺以財為同聲　又南方惡豺向人作聲<lb/>
衞公幼時常於明州見一水族有兩足觜似雞身如魚<lb/>
衞公年十一過瞿塘波中覩一物狀如嬰兒有翼翼如<lb/>
鸚鵡公知其恠即時不言晚風大起方說<lb/>
句容赤沙湖食朱砂鯉帶微紅味極美<lb/>
負朱魚亦絶美每鱗一㸃朱<lb/>
向北有濮固羊大而美<lb/>
丙穴魚食乳水食之甚溫<lb/>
<pb n="KR3l0125_SBCK_008-2a"/>
蜃身一半已下鱗盡逆<lb/>
太和七年河隂忽有蝇蔽天如蝗止三日河陽界經旬<lb/>
方散有李犨時為尉向予三從兄說<lb/>
南中瑇瑁斑㸃盡模糊唯振州瑇瑁如舶上者嘗見衞<lb/>
公先白書上作此　字<lb/>
衞公言鵝警鬼鵁鶄厭火孔雀辟惡<lb/>
洪州有牛尾貍肉甚美<lb/>
威逺軍子將臧平者好闘雞高於常雞數寸無敢敵者<lb/>
威逺監軍與物十疋強買之因寒食乃進十宅諸王皆<lb/>
好闘雞此雞凢敵十數猶擅場怙氣穆宗大恱因賜威<lb/>
<pb n="KR3l0125_SBCK_008-2b"/>
逺監軍帛百疋主雞者想其蹠距奏曰此雞實有弟長<lb/>
趾善鳴前歲賣之河北軍將獲錢二百萬<lb/>
韋絢云巴州兔作貍班<lb/>
凢鷙鳥雄小雌大庶鳥皆雄大雌小<lb/>
予同院宇文獻云吉州有異蟲長三寸餘六足見蚓必<lb/>
齧為兩叚纔斷各化為異蟲相似無别<lb/>
又有赤腰蜂養子於蜘蛛腹下<lb/>
鯸鮧魚肝與子俱毒食此魚必食艾艾能已其毒江淮<lb/>
人食此魚必和艾<lb/>
䕫州刺史李貽孫云嘗見木枝化為蚓<lb/>
<pb n="KR3l0125_SBCK_008-3a"/>
道書以鯉魚多為龍故不欲食非縁反藥庶子張文規<lb/>
又曰醫方中畏食鯉魚謂若魚中猪肉也<lb/>
衞公畫得峽中異蝶翅闊四寸餘深褐色每翅上有二<lb/>
金眼<lb/>
公又說道書中言麞鹿無魂故可食<lb/>
予幼時嘗見說郎巾謂狼之筋也武宗四年官市郎巾<lb/>
予夜㑹客悉不知郎巾何物亦有疑是狼筋者坐老僧<lb/>
泰賢云涇帥叚祐宅在招國坊嘗失銀器十餘事貧道<lb/>
時為沙彌每隨師出入叚公宅叚因令貧道以錢一千<lb/>
詣西市賈胡求郎巾出至修竹南街金吾鋪偶問官徤<lb/>
<pb n="KR3l0125_SBCK_008-3b"/>
朱秀秀曰甚易得但人不識耳遂於古琣摘出三枚如<lb/>
巨虫兩頭光帶黄色祐得即令集奴婢環庭炙之蟲慄<lb/>
蠕動有一女奴臉唇瞤動詰之果竊器而欲逃者<lb/>
象管環王國野象成群一牡管　三十餘　牙纔二尺<lb/>
迭供牡者水草卧則環守　象死共穵地埋之號吼移<lb/>
時方散又國人養馴可令代樵<lb/>
熊膽春在首夏在腹秋在左足冬在右足<lb/>
南安蠻江蛇至五六月有巨虵泛江岸首如張帽萬萬<lb/>
蛇隨之入越王城<lb/>
野牛高丈餘其頭似鹿其角丫戾長一丈白毛尾似鹿<lb/>
<pb n="KR3l0125_SBCK_008-4a"/>
出西域<lb/>
潜牛勾漏縣大江中有潜牛形似水牛每上岸闘角軟<lb/>
還入江水角堅復出<lb/>
猫目睛暮圓及午竪歛如綖其鼻端常冷唯夏至一日<lb/>
煖其毛不容蚤虱黑者闇中逆循其毛即若火星俗言<lb/>
猫洗面過耳則客至楚州謝陽出猫有褐花者靈武紅<lb/>
叱撥及青騘色者猫一名蒙貴一名烏員平陵城古潭<lb/>
國也城中有一猫常帶金鎻有錢飛若蛺蝶士人徃徃<lb/>
見之<lb/>
鼠舊說鼠王其溺精一滴成鼠一說䑕母頭脚似鼠尾<lb/>
<pb n="KR3l0125_SBCK_008-4b"/>
蒼口銳大如水中　性畏狗溺一滴成一鼠時鼠灾多<lb/>
起於䑕母鼠母所至處動成萬萬鼠其肉極美凢鼠食<lb/>
死人目睛則為鼠王俗云鼠齧上服有喜凢齧衣欲得<lb/>
有葢無葢㐫<lb/>
千嵗鷰齊魯之間謂鷰為乙作巢避戊巳玄中記云千<lb/>
嵗之鷰戸北向述異要云五百嵗鷰生胡髯<lb/>
鷓鴣飛數逐月如正月一飛而止于窠中不復起矣十<lb/>
二月十二起最難採南人設網取之<lb/>
鵲窠鵲構窠取在樹杪枝不取墮地者又纏枝受卵端<lb/>
午日午時焚其窠灸病者疾立愈<lb/>
<pb n="KR3l0125_SBCK_008-5a"/>
勾足鸜鵒交時以足相勾促鳴鼓翼如鬭狀徃徃墜地<lb/>
俗取其勾足為媚藥<lb/>
壁鏡一日江楓亭㑹衆說單方成式記治壁鏡用白礬<lb/>
重訪許君用桑柴灰汁三度沸取汁白礬為膏塗瘡口<lb/>
即差兼治虵毒自商鄧襄州多壁鏡毒人必死坐客或<lb/>
云已年不宜殺虵<lb/>
大蝎安邑縣北門縣人云有一蝎如琵琶大每出來不<lb/>
毒人人猶是恐其靈積年矣<lb/>
紅蝙蝠劉君云南中紅蕉花時有紅蝙蝠集花中南人<lb/>
呼為紅蝙蝠<lb/>
<pb n="KR3l0125_SBCK_008-5b"/>
青蚨似蟬而狀稍大其味辛可食每生子必依草葉大<lb/>
如𧖟子人將子歸其母亦飛來不以近逺其母必知處<lb/>
然後各致小　子巾埋東行隂墻下三日開之即以母<lb/>
血塗之如前每市物先用子即子歸母用母者即母歸<lb/>
子如此輪還不知休息若買金銀珍寶即錢不還青蚨<lb/>
一名魚伯<lb/>
寄居之蟲如螺而有脚形似蜘蛛本無殻入空螺殻中<lb/>
載以行觸之縮足如螺閉戶也火炙之乃出走始知其<lb/>
寄居也<lb/>
蜾羸今謂之蠮螉也其為物純雄無雌不交不産取桑<lb/>
<pb n="KR3l0125_SBCK_008-6a"/>
蟲之子祝之則皆化為己子蜂亦如此耳<lb/>
鯽魚東南海中有祖州鯽魚出焉長八尺食之宜暑而避<lb/>
風此魚狀即與江湖小鯽魚相類耳潯陽有青林湖鯽<lb/>
魚大者二尺餘小者滿尺食之肥美亦可止寒熱也<lb/>
黄魟魚色黄無鱗頭尖身似大槲葉口在頷下眼後有<lb/>
耳竅通於腦尾長一尺末三刺甚毒<hi>烘魟音</hi>
螃<graphic n="KR3254" url="https://raw.githubusercontent.com/kanripo/KR-Gaiji/master/images/KR3254.png" mimeType="image/png"/>傍海大魚脊上有石十二時一名籬頭溺一名螃<lb/>
<graphic n="KR3254" url="https://raw.githubusercontent.com/kanripo/KR-Gaiji/master/images/KR3254.png" mimeType="image/png"/>其溺甚毒<lb/>
鄲縣侯生者於漚麻池側得鱓魚大可尺圍烹而食之<lb/>
髪白復黑齒落更生自此輕徤<lb/>
<pb n="KR3l0125_SBCK_008-6b"/>
劍魚海魚千嵗為劍魚一名琵琶魚形似琵琶而喜鳴<lb/>
因以為名虎魚老則為蛟江中小魚化為蝗而食五穀<lb/>
者百嵗為鼠<lb/>
金驢晉僧朗住金榆山及卒所乗驢上山失之時有人<lb/>
見者乃金驢矣樵者往往聽其鳴響土人言金驢一鳴<lb/>
天下太平<lb/>
聖龜福州貞元末有村人賣一籠龜其數十三販藥人<lb/>
徐仲以五鍰獲之村人云此聖龜不可殺徐置庭中一<lb/>
龜藉龜而行八龜為導悉大六寸徐遂放於乾元寺後<lb/>
林中一夕而失<lb/>
<pb n="KR3l0125_SBCK_008-7a"/>
運糧驢西域厭達國有寺戸以數頭驢運粮上山無人<lb/>
驅逐自能徃返寅發午至不差晷刻<lb/>
鄧州卜者有書生住鄧州嘗遊郡南數月不返其家詣<lb/>
卜者占之卜者視卦曰甚異吾未能了可重祝祝畢拂<lb/>
龜改灼復曰君所卜行人兆中如病非病如死非死逾<lb/>
年自至矣果半年書生歸云遊某山深洞入値物蟄如<lb/>
中疾四支不能動昏昏若半醉見一物自明入穴中却<lb/>
返良久又至直附身引頸臨口鼻細視之乃巨龜也十<lb/>
息頃方去書生酌其時日其家卜吉時焉<lb/>
五時雞影鵝池北有鳴琴苑伺夜雞鳴隨鼓節而鳴從<lb/>
<pb n="KR3l0125_SBCK_008-7b"/>
夜至曉一更為一聲五更為五聲亦曰五時雞<lb/>
鷓鴣似雌雉飛但南不向北揚孚交州異物志云鳥像<lb/>
雌雉名鷓鴣其志懷南不向北徂<lb/>
蝟見虎則跳入虎耳<lb/>
鷂子兩翅各有復翎左名撩風右名掠草帶兩翎出獵<lb/>
必多獲<lb/>
世俗相傳云鴟不飲泉及井水惟遇雨濡翮方得<hi>飲水</hi>
開元二十一年富平縣産一角神羊肉角當頂白毛上<lb/>
捧議者以為獬豸<lb/>
獬豸見閗不直者觸之窮竒見閗不直者煦之均是獸<lb/>
<pb n="KR3l0125_SBCK_008-8a"/>
也其好惡不同故君子以獬廌為冠小人以窮竒<hi>名爲</hi>
鼠膽在肝活耴則有<lb/>
<pb n="KR3l0125_SBCK_008-8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0125_SBCK_013-1a"/>
唐段少卿酉陽襍爼前集卷之十三<lb/>
　　　　　唐　太常少卿臨淄柯古叚成式　撰<lb/>
　　　　　明　四川道監察御史内鄉李雲鵠　校<lb/>
　　　㝠蹟<lb/>
魏韋英卒後妻梁氏嫁向子集嫁日英歸至庭呼曰阿<lb/>
梁卿忘我耶子集驚張弓射之即變爲桃人茅馬<lb/>
長白山西有夫人墓魏孝昭之世搜揚天下才俊清河<lb/>
崔羅什弱冠有令望被徵詣州夜經於此忽見朱門粉<lb/>
壁樓臺相望俄有一青衣出語什曰女郎須見崔郎什<lb/>
怳然下馬入兩重門内有一青衣通問引前什曰行李<lb/>
<pb n="KR3l0125_SBCK_013-1b"/>
之中忽蒙厚命素既不叙無宜深入青衣曰女郎乃平<lb/>
陵劉府君之妻侍中吳質之女府君先行故欲相見什<lb/>
遂前入就牀坐其女在戸東立與什叙温涼室内二婢<lb/>
秉燭呼一婢令以玉夾膝置什前什素有才藻頗善風<lb/>
詠雖疑其非人亦愜心好也女曰比見崔郎息駕庭樹<lb/>
嘉君吟嘯故欲一叙玉顔什遂問曰魏帝與尊公書稱<lb/>
尊公爲元城令然否女曰家君元城之日妾生之歳什<lb/>
乃與論漢魏時事悉與魏史符合言多不能備載什曰<lb/>
貴夫劉氏願告其名女曰狂夫劉孔才之第二子名瑤<lb/>
字仲璋比有罪被攝乃去不返什乃下牀辭出女曰從<lb/>
<pb n="KR3l0125_SBCK_013-2a"/>
此十年當更相逢什遂以玳瑁簪留之女以指上玉環<lb/>
贈什什上馬行數十歩囘顧乃一大冡什届歷下以爲<lb/>
不祥遂請僧爲齋以環布施天統末什爲王事所牽築<lb/>
河於垣<hi>桓家一作</hi>冡遂於幕下話斯事於濟南奚叔布因下<lb/>
泣曰今歳乃是十年可如何也作罷什在園中食杏唯<lb/>
云報女郎信俄即去食一杏未盡而卒什十二爲郡功<lb/>
曹爲州里推重及死無不傷嘆<lb/>
南巨川常識判㝠者張叔言因撰續神異記具載其靈<lb/>
驗叔言判㝠鬼十人十人數内兩人是婦人<lb/>
又烏龜狐亦判㝠<lb/>
<pb n="KR3l0125_SBCK_013-2b"/>
于襄陽頔在鎭時選人劉某入京逢一舉人年二十許<lb/>
言語明晤同行數里意甚相得因藉草劉有酒傾數杯<lb/>
日暮舉人指支逕曰某弊止從此數里能左顧乎劉辭<lb/>
以程期舉人因賦詩曰流水涓涓芹努<hi>吐一曰</hi>牙織鳥䨇<lb/>
飛客還家荒村無人作寒食殯宮空對棠梨花至明旦<lb/>
劉歸襄州尋訪舉人殯宮存焉<lb/>
顧况䘮一子年十七其子魂遊恍惚如夢不離其家顧<lb/>
悲傷不已因作詩吟之且哭詩云老人䘮一子日暮泣<lb/>
成血心逐㫁猿驚跡隨飛鳥滅老人年七十不作多時<lb/>
别其子聴之感慟因自誓忽若作人當再爲顧家子經<lb/>
<pb n="KR3l0125_SBCK_013-3a"/>
日如被人執至一處若縣吏者斷令託生顧家復都無<lb/>
所知忽覺心醒開目認其屋宇兄弟親愛滿側唯語不<lb/>
得當其生也已後又不記年至七歳其兄戲批之忽曰<lb/>
我是爾兄何故批我一家驚異方叙前生事歷歷不誤<lb/>
弟妺小名悉遍呼之抑知羊叔子事非恠也即進士顧<lb/>
非熊成式常訪之涕泣爲成式言釋氏處胎經言人之<lb/>
住胎與此稍差<lb/>
　　　尸穸<lb/>
近代䘮禮初死内棺而截亡人衣後幅留之　又内棺<lb/>
加盖以肉飯黍酒著棺前揺盖叩棺呼亡者名字言起<lb/>
<pb n="KR3l0125_SBCK_013-3b"/>
食三度然後止<lb/>
琢釘及漆棺止哭哭便漆不乾也<lb/>
銘旌出門衆人掣裂將去　送亡人不可送韋革鐵物<lb/>
及銅磨鏡使盖言死者不可使見明也董勛言禮弁服<lb/>
韎韐此用韋也<hi>茅韋一曰</hi>
刻木爲屋舎車馬奴婢抵蠱等周之前用塗車蒭靈周<lb/>
以來用俑<lb/>
送亡者又以黄卷䗶錢菟毫弩機𥿄䟽挂樹之屬又作<lb/>
<graphic n="KR3131" url="https://raw.githubusercontent.com/kanripo/KR-Gaiji/master/images/KR3131.png" mimeType="image/png"/>車車古蔞也蔞似屛<lb/>
世人死者有作伎樂名爲樂䘮魌頭所以存亡者之魂<lb/>
<pb n="KR3l0125_SBCK_013-4a"/>
氣也一名蘇衣被蘇蘇如也一曰狂阻一曰觸壙四目<lb/>
曰方相兩目曰僛據費長房識李娥<hi>俄一曰</hi>藥丸謂之方<lb/>
相腦則方相或鬼物也前聖設官象之<lb/>
又忌狗見屍令有重喪<lb/>
亡人坐上作魂衣謂之上天衣<lb/>
送亡者不齎鏡奩盖<lb/>
褮鬼衣也桐人起虞卿明衣起左伯桃挽歌起紼謳故<lb/>
舊律發冡弃市冡者重也言爲孝子所重發一蠒土則<lb/>
坐不須物也<lb/>
弔字矢貫弓也古者葬弃中野禮貫弓而弔以助鳥獸<lb/>
<pb n="KR3l0125_SBCK_013-4b"/>
之害<lb/>
後魏俗竟厚葬棺厚高大多用栢木兩邊作大銅鐶鈕<lb/>
不問公私貴賤悉白油絡幰轜車迾素矟仗打虜鼓哭<lb/>
聲欲似南朝傳哭挽歌無破聲亦小異於京師焉<lb/>
周禮方相氏敺罔象罔象好食亡者肝而畏虎與栢墓<lb/>
上樹栢路口致石虎爲此也<lb/>
昔秦時陳倉人獵得獸若彘而不知名道逢二童子曰<lb/>
此名弗述常在地中食死人腦欲殺之當以栢挿其首<lb/>
遭喪婦人有面衣朞已下婦人著簂不著面衣<lb/>
又婦人哭以扇掩面或有帷幄内哭者<lb/>
<pb n="KR3l0125_SBCK_013-5a"/>
漢平陵王墓墓多狐狐自穴出者皆毛上坌灰魏末有<lb/>
人至狐穴前得金刀鑷玉唾壺<lb/>
貝丘縣東北有齊景公墓近世有人開之下入三丈石<lb/>
函中得一鵝鵝廻轉翅以撥石復下入一丈便有青氣<lb/>
上騰望之如陶煙飛鳥過之輒墮死遂不敢入<lb/>
元魏時菩提寺增多<hi>達多一曰</hi>發冡取塼得一人自言姓崔<lb/>
名涵字子洪在地下十二年如醉人時復遊行不甚辨<lb/>
了畏日及水火兵刃常走疲極則止洛陽奉洛里多賣<lb/>
送死之具涵言作栢棺莫作桑欀吾地下見發鬼兵一<lb/>
鬼稱是栢棺主者曰雖是栢棺乃桑欀也<lb/>
<pb n="KR3l0125_SBCK_013-5b"/>
南朝薨卒贈予者以密應看貂蟬者以鴈代之綬者以<lb/>
書<lb/>
先賢大臣家墓揭杙題其官號姓名五品以上漆棺六<lb/>
品以下但得漆際<lb/>
南陽縣民蘇調女死三年自開棺還家言夫將軍事赤<lb/>
小荳黄荳死有持此二荳一石者無復作苦又言可用<lb/>
梓木爲棺<lb/>
劉晏判官李邈莊在高陵莊客懸欠租課積五六年邈<lb/>
因官罷歸莊方欲勘責見倉庫盈羡輸尚未畢邈恠問<lb/>
悉曰某作端公莊客二三年矣久爲盗近開一古冡冡<lb/>
<pb n="KR3l0125_SBCK_013-6a"/>
西去莊十里極高大入松林二百歩方至墓墓側有碑<lb/>
斷倒草中字磨滅不可讀初旁掘數十丈遇一石門固<lb/>
以鐵汁累日洋糞沃之方開開時箭出如雨射殺數人<lb/>
衆懼欲出某審無他必機關耳乃令投石其中每投箭<lb/>
輙出投十餘石箭不復發因列炬而入至開第二重門<lb/>
有木人數十張目運劒又傷數人衆以棒擊之兵仗悉<lb/>
落四壁各畫兵衛之像南壁有大漆棺懸以鐵索其下<lb/>
金玉珠璣堆積衆懼未即掠之棺兩角忽䬃䬃風起有<lb/>
沙迸撲人面須臾風甚沙出如注遂没至膝衆驚恐走<lb/>
比出門已塞矣一人復<hi>後一曰</hi>爲沙埋死乃同酧地謝之<lb/>
<pb n="KR3l0125_SBCK_013-6b"/>
誓不發冡<lb/>
水經言越王勾踐都琅琊欲移允<hi>元一曰</hi>常冡冡中風生<lb/>
飛沙射人人不得近遂止按漢舊儀將作營陵地内方<lb/>
石外沙演戸交橫莫耶設伏弩伏火弓矢與沙盖古製<lb/>
有其機也○又候白旌異記曰<hi>言一作</hi>盗發白茅冡棺内<lb/>
大吼如雷野雉悉雊穿内火起飛熖赫然盗被燒死得<lb/>
非伏火乎<lb/>
永㤗初有王生者住在揚州孝感寺北夏月被酒手垂<lb/>
於床其妻恐風射將舉之忽有巨手出於床前牽王臂<lb/>
墜床身漸入地其妻與奴婢共曵之不禁地如裂狀初<lb/>
<pb n="KR3l0125_SBCK_013-7a"/>
餘衣帶頃亦不見其家併力掘之深二丈許得枯骸一<lb/>
具已如數百年者竟不知何恠<lb/>
江淮元和中有百姓耕地地䧟乃古墓也棺中得裩五<lb/>
十腰<lb/>
處士鄭賔于言嘗客河北有村正妻新死未殮日暮其<lb/>
兒女忽覺有樂聲漸近至庭宇屍已動矣及入房如在<lb/>
梁棟間屍遂起舞樂聲復出屍倒旋出門隨樂聲而去<lb/>
其家驚懼時月黑亦不敢尋逐一更村正方歸知之乃<lb/>
折一桑枝如臂被酒大罵尋之入墓林約五六里復聞<lb/>
樂聲在一栢林上及近樹樹下有火熒熒然屍方舞矣<lb/>
<pb n="KR3l0125_SBCK_013-7b"/>
村正舉杖擊之屍倒樂聲亦住遂負屍而返<lb/>
醫僧行儒說福州有弘濟上人齋戒清苦常於沙岸得<lb/>
一顱骨遂貯衣籃中歸寺數日忽眠中有物齧其耳以<lb/>
手撥之落聲如數升物疑其顱骨所爲也及明果墜在<lb/>
牀下遂破爲六片零置瓦溝中夜半有火如雞卵次第<lb/>
入瓦下燭之弘濟責曰爾不能求生人天憑朽骨何也<lb/>
於是恠絶<lb/>
近有盗發蜀先主墓墓穴盗數人齊見兩人張燈對奕<lb/>
侍衛十餘盗驚懼拜謝一人顧曰爾飲乎乃各飲以一<lb/>
杯兼乞與玉腰帶數條命速出盗至外口已漆矣帶乃<lb/>
<pb n="KR3l0125_SBCK_013-8a"/>
巨虵也視其穴已如舊矣<lb/>
<pb n="KR3l0125_SBCK_013-8b"/>
<pb n="KR3l0125_SBCK_013-8b"/>
</p>
<p>
</p>
  </div>
</body>
</text>
</TEI>
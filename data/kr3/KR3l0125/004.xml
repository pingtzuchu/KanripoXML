<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0125_SBCK_004-1a"/>
唐叚少卿酉陽雜爼前集卷之四<lb/>
　　　　　唐　太常少卿臨淄柯古叚成式　撰<lb/>
　　　　　明　四川道監察御史内鄉李雲鵠　校<lb/>
　　　境異<lb/>
東方之人鼻大竅通於目筋力属焉南方之人口大竅<lb/>
通於耳西方之人面大竅通於鼻北方之人竅通於隂<lb/>
短頸中央之人竅通於口<lb/>
無啓民居穴食土其人死其心不朽埋之百年化為人<lb/>
録民膝不朽埋之百二十年化為人細民肝不朽埋之<lb/>
八年化為人<lb/>
<pb n="KR3l0125_SBCK_004-1b"/>
息土人美耗土人醜<lb/>
帝女子澤性妬有從婢散逐四山無所依託東偶狐狸<lb/>
生子曰殃南交猴有子曰溪北通玃猳所育為傖<lb/>
突厥之先曰射摩舍利海神神在阿史徳窟西射摩有<lb/>
神異海神女每日暮以白鹿迎射摩入海至明送出經<lb/>
數十年後部落將大獵至夜中海神謂射摩曰明日獵<lb/>
時爾上代所生之窟當有金角白鹿出爾若射中此鹿<lb/>
畢形與吾来往或射不中即緣絶矣至明入圍果所生<lb/>
窟中有白鹿金角起射摩遣其左右固其圍將跳出圍<lb/>
遂煞之射摩怒遂手斬呵ခ首領仍誓之曰自煞此之<lb/>
<pb n="KR3l0125_SBCK_004-2a"/>
後須人祭天即取阿ဂ部落子孫斬之以祭也至今突<lb/>
厥以人祭纛常取阿ဃ部落用之射摩即斬阿င至暮<lb/>
還海神女報射摩曰爾手斬人血氣腥穢因縁絶矣<lb/>
突厥事祅神無祠廟刻氊為形盛於皮袋行動之處以<lb/>
脂酥塗之或繫之竿上四時祀之<lb/>
堅昆部落非狼種其先所生之窟在曲漫山北自謂上<lb/>
代有神與牸牛交於此窟其人髪黄目緑赤髭髯其髭<lb/>
髯俱黒者漢將李陵及其兵衆之胤也<lb/>
西屠俗染齒令黒<lb/>
獠在䍧牱其婦人七月生子死則竪棺埋之<lb/>
<pb n="KR3l0125_SBCK_004-2b"/>
木耳夷舊牢西以鹿角為器其死則屈而燒之埋其骨<lb/>
木耳夷人黒如漆小寒則掊沙自處但出其面<lb/>
木飲州珠崖一州其地無泉民不作井皆仰樹汁為用<lb/>
木僕尾若龜長數寸居木上食人<lb/>
阿薩部多獵蟲鹿剖其肉重疊之以石壓瀝汁稅波斯<lb/>
拂林等國米及草子釀於肉汁之中經數日即變成酒<lb/>
飲之可醉<lb/>
孝億國界周三千餘里在平川中以木為柵周十餘里<lb/>
柵内百姓二千餘家周國大柵五百餘所氣候常煖冬<lb/>
不凋落冝羊馬無駞牛俗性質直好客侣軀貌長大褰<lb/>
<pb n="KR3l0125_SBCK_004-3a"/>
鼻黄髪緑眼赤髭被髪面如血色戰具唯矟一色宜五<lb/>
穀出金鐵衣麻布舉俗事祅不識佛法有祅祠三百<hi>于一作</hi>
餘所馬步甲兵一萬不尚商販自稱孝億人丈夫婦人<lb/>
俱佩帶每一日造食一月食之常喫宿食<lb/>
仍建國無井及河澗所有種植待雨而生以紫鑛泥地<lb/>
承雨水用之穿井即若海水又鹹土俗俟海潮落之後<lb/>
平地為池収魚以作食<lb/>
婆彌爛國去京師二萬五千五百五十里此國西有山<lb/>
巉巖峻嶮上多猿猿形絶長大常暴田種每年有二三<lb/>
十萬國中起春以後屯集甲兵與猿戰雖嵗殺數萬不<lb/>
<pb n="KR3l0125_SBCK_004-3b"/>
能盡其巢穴<lb/>
撥拔力國在西南海中不食五穀食肉而已常針牛畜<lb/>
脉取血和乳生食無衣服唯腰下用羊皮掩之其婦人<lb/>
潔白端正國人自掠賣與外國商人其價數倍土地唯<lb/>
有象牙及阿末香波斯商人欲入此國團集數千齎<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>
<hi>綵一作</hi>布没老幼共刺血立誓乃市其物自古不属外國<lb/>
戰用象牙排野牛角為矟衣甲弓矢之器步兵二十萬<lb/>
大食頻討襲之<lb/>
昆吾國累墼為丘象浮屠有三層屍乾居上屍濕居下<lb/>
以近葬為至孝集大氊居中懸衣服綵繒哭祀之<lb/>
<pb n="KR3l0125_SBCK_004-4a"/>
龜兹國元日闘牛馬駞為戱七日觀勝負以占一年羊<lb/>
馬減耗蘩息也<lb/>
婆羅遮並服狗頭猴面男女無晝夜歌舞八月十五日<lb/>
行像及透索為戱<lb/>
焉耆國元日二月八日婆摩遮三日野祀四月十五遊<lb/>
林五月五日彌勒下生七月七日祀先祖九月九日床<lb/>
<hi>麻一作</hi>撒十月十日王為猒法王出酋家酋領騎王馬一<lb/>
日一夜處分王事十月十四日作樂至嵗窮<lb/>
㧞汗那十二月及元日王及酋領分為兩朋各出一人<lb/>
着甲衆人執瓦石棒杖東西互擊甲人先死即止以占<lb/>
<pb n="KR3l0125_SBCK_004-4b"/>
當年豐儉<lb/>
蘇都識匿國有夜叉城城舊有野义其窟見在人近窟<lb/>
住者五百餘家窟口作舍設闗籥一年再祭人有逼窟<lb/>
口烟氣出先觸者死因以尸擲窟中其窟不知深淺<lb/>
馬伏波有餘兵十家不返居夀洽縣自相婚姻有二百<lb/>
戸以其流寓號馬留衣食與華同山川移易銅柱入海<lb/>
以此民為識耳亦曰馬留<lb/>
峽中俗夷風不改武寧蠻好着芒心接離名曰苧綏嘗<lb/>
以稻記年月葬時以笄向天謂之刺北斗相傳盤瓠初<lb/>
死置於樹以笄刺之下其後為象臨<lb/>
<pb n="KR3l0125_SBCK_004-5a"/>
臨邑縣有鴈翅泊泊傍無樹木土人至春夏常於此澤<lb/>
羅鴈鳥取其翅以禦暑<lb/>
烏耗西有懸渡國山溪不通引繩而渡朽索相引二千<lb/>
里其土人佃于石間壘石為室接手而飲所謂猿飲也<lb/>
鄯鄯之東龍城之西南地廣千里皆為塩田行人所經<lb/>
牛馬皆布氈卧焉<lb/>
嶺南溪洞中往往有飛頭者故有飛頭獠子之號頭將<lb/>
飛一日前頸有痕匝項如紅縷妻子遂看守之其人及<lb/>
夜状如病頭忽生翼脫身而去乃於岸泥尋蟹蚓之類<lb/>
食之將曉飛還如夢覺其腹實矣○梵僧菩薩勝又言<lb/>
<pb n="KR3l0125_SBCK_004-5b"/>
闍婆國中有飛頭者其人目無瞳子聚落時有一人據<lb/>
于氏志怪南方落民其頭能飛其俗所祠名曰蟲落<lb/>
因號落民晉朱桓有一婢其頭夜飛<lb/>
王子年拾遺言晉武時因墀國使言東方有解形之民<lb/>
能使頭飛南海左手飛東山右手飛西澤至暮頭還<lb/>
肩上兩手遇疾風飄於海水外<lb/>
近有海客往新羅吹至一島上滿山悉是黒漆匙筯其<lb/>
處多大木客仰窺匙筯乃木之花與鬚也因拾百餘雙<lb/>
還用之肥不能使後偶取攪茶隨攪而消焉<lb/>
　　　喜兆<lb/>
<pb n="KR3l0125_SBCK_004-6a"/>
集賢張希復學士嘗言李揆相公將拜相前一月日將<lb/>
夕有蝦蟇大如牀見於寝堂中俄失所在又言初授新<lb/>
州将拜相井忽漲水深尺餘<lb/>
鄭絪相公宅在招國坊南門忽有物投瓦礫五六夜不<lb/>
絶乃移於安仁西門宅避之瓦礫又隨而至經久復歸<lb/>
招國鄭公歸心釋門禪室方丈及歸將入丈室蟢子滿<lb/>
室懸絲去地一二尺不知其數其夕瓦礫亦絶翌日拜<lb/>
相<lb/>
成式見大理丞鄭復說淮西用兵時劉沔為小將軍頭<lb/>
頗易之每捉生踏伏沔必在數前後重創將死數四後<lb/>
<pb n="KR3l0125_SBCK_004-6b"/>
因月黒風甚又令沔捉生沔憤激深入意必死行十餘<lb/>
里因坐將睡忽有人覺之授以雙燭曰君方大貴但心<lb/>
存此燭在無憂也沔後拜將常見燭影在雙旌上及不<lb/>
復見燭乃詐疾歸宗<lb/>
　　　禍兆<lb/>
楊慎矜兄弟富貴常自不安每詰朝禮佛像黙祈㝠衞<lb/>
或一日像前土榻上聚塵三堆如塚状慎矜惡之且盧<lb/>
兒戯命掃去一夕如初尋而禍作<lb/>
姜楚公皎常遊禪定寺京兆辦局甚盛及飲酒座上一<lb/>
妓絶色獻杯整鬟未嘗見手衆恠之有客被酒戱曰勿<lb/>
<pb n="KR3l0125_SBCK_004-7a"/>
六指乎乃強牽視妓隨牽而倒乃枯骸也姜竟及禍焉<lb/>
蕭澣初至遂州造二幡刹施於寺設齋慶之齋畢作樂<lb/>
忽暴雷霹靂刹各成數十片至来年當雷霹日澣死<lb/>
　　　物革<lb/>
諮議朱景玄見鮑容說陳司徒在揚州時東市塔影忽<lb/>
倒老人言海影翻則如此<lb/>
崔玄亮常侍在洛中常步沙岸得一石子大如雞卵黒<lb/>
潤可愛翫之行一里餘砉然而破有鳥大如巧婦飛去<lb/>
進士叚碩常識南孝亷者善斫鱠縠薄絲縷輕可吹起<lb/>
操刀響捷若合節奏因會客衒技先起魚架之忽暴風<lb/>
<pb n="KR3l0125_SBCK_004-7b"/>
雨雷震一聲鱠悉化為胡蝶飛去南驚懼遂折刀誓不<lb/>
復作<lb/>
開成末河陽黄魚池氷作花如纈<lb/>
河陽城南百姓王氏莊有小池池邊巨栁數株開成末<lb/>
葉落池中旋化為魚大小如葉食之無味至冬其家有<lb/>
官事<lb/>
婺州僧清簡家園蔓菁忽變為蓮<lb/>
<pb n="KR3l0125_SBCK_004-1a"/>
唐叚少卿酉陽雜爼續集卷之四<lb/>
　　　　　唐　太常少卿臨淄柯古叚成式　撰<lb/>
　　　　　明　四川道監察御史内鄉李雲鵠　校<lb/>
　　　貶誤<lb/>
小戯中於奕局一枰各布五子角遲速名蹙融予因讀<lb/>
坐右方謂之蹙戎又嘗覽王充論衡之言秦穆為繆<hi>音</hi>
<hi>謬</hi>及徃徃見士流遇人促裝必謂之曰車馬有行色直<lb/>
臺直省者云寓直實為可笑乃錄賔語甚誤者著之于<lb/>
此<lb/>
予太和初從事浙西賛皇公幕中嘗因與曲宴中夜公<lb/>
<pb n="KR3l0125_SBCK_004-1b"/>
語及國朝詞人優劣云世人言靈芝無根醴泉無源張<lb/>
曲江著詞也葢取虞翻與弟求婚書徒以芝草為靈芝<lb/>
耳予後偶得虞翻集果如公言開成初予職在集賢頗<lb/>
獲所未見書始覽王充論衡自云充細族孤門或啁之<lb/>
荅曰鳥無世鳯凰獸無種麒麟人無祖聖賢必當因祖<lb/>
有以効賢號則甘泉有故源而嘉禾有舊根也<lb/>
范傳正中丞舉進士省試風過竹賦甚麗為詞人所諷<lb/>
然為從竹之簫非蕭艾之蕭也荀子云如風過蕭忽然<lb/>
已化義同草上之風必偃相傳至今已為誤子讀淮南<lb/>
子云夫播棊丸於地圓者趣窐方者止高各從其所安<lb/>
<pb n="KR3l0125_SBCK_004-2a"/>
夫人又何上下焉若風之過簫也忽然感之可以清濁<lb/>
應矣髙誘註云清商濁宫也<lb/>
相傳云釋道欽住徑山有問道者率爾而對皆造宗極<lb/>
劉忠州晏嘗乞心偈令執鑪而聽再三稱諸惡莫作諸<lb/>
善奉行晏曰此三尺童子皆知之欽曰三尺童子皆知<lb/>
之百嵗老人行不得至今以為名理予讀梁元帝雜傳<lb/>
云晉惠末洛中沙門耆域葢得道者長安人與域食於<lb/>
長安寺流沙人與域食於石人前數萬里同日而見沙<lb/>
門竺法行嘗稽首乞言域升高坐曰守口攝意心莫犯<lb/>
戒竺語曰得道者當授所未聽今有八歲沙彌亦以誦<lb/>
<pb n="KR3l0125_SBCK_004-2b"/>
之域笑曰八歲而致誦百歲不能行嗟乎人皆敬得道者<lb/>
不知行即是得<lb/>
相傳云韓晉公滉在潤州夜與從事登萬嵗樓方酣置<lb/>
杯不說語左右曰汝聽婦人哭乎當近何所對在某街<lb/>
詰朝命吏捕哭者訊之信宿獄不具吏懼罪守於屍側<lb/>
忽有大青蠅集其首因發䯻驗之果婦私於隣醉其夫<lb/>
而釘殺之吏以為神吏問晉公晉公云吾察其哭聲疾<lb/>
而不悼若強而懼者王充論衡云鄭子産晨出聞婦人<lb/>
之哭拊僕之手而聽有間使吏執而問之即手煞其夫<lb/>
異日其僕問曰夫子何以知之子産曰凢人於其所親<lb/>
<pb n="KR3l0125_SBCK_004-3a"/>
愛知病而憂臨死而懼已死而哀今哭已死而懼知其<lb/>
姦也<lb/>
相傳云徳宗幸東宫太子親割羊脾水澤手因以餅潔<lb/>
之太子覺上色動乃徐捲而食司空賛皇公著次栁氏<lb/>
舊聞又云是肅宗劉餗傳記云太宗使宇文士及割肉<lb/>
以餅拭手上屢目之士及佯不寤徐捲而啖<lb/>
相傳云張上客藝過十全有果毅因重病虚悸每語腹<lb/>
中輙響詣上客請治曰此病古方所無良乆思曰吾得<lb/>
之矣乃取本草令讀之凢歴藥名六七不應因據藥療<lb/>
之立愈據劉餗傳記有患應病者問醫官蘇澄澄言無<lb/>
<pb n="KR3l0125_SBCK_004-3b"/>
此方吾所撰本草網羅天下藥可謂周令試讀之其人<lb/>
發聲輙應至某藥再三無聲過至他藥復應如初澄因<lb/>
為方以此藥為主其病遂差<lb/>
今人云借書還書等為二癡據杜荆州書告貺云知汝<lb/>
頗欲念學今因還車致副書可案錄受之當别置一宅<lb/>
中勿復以借人古諺云有書借人為嗤借人書送還為<lb/>
嗤也<lb/>
世呼病痩為崔家疾據北史北齊李庶無鬚時人呼為<lb/>
天閹博陵崔諶暹之兄也嘗調之曰何不以錐刺頥作<lb/>
數十孔㧞左右好鬚者栽之庶曰特此還施貴族藝眉<lb/>
<pb n="KR3l0125_SBCK_004-4a"/>
有驗然後藝鬚崔家時有惡疾故庶以此調之俗呼滹<lb/>
沱河為崔家墓田<lb/>
俗好於門上畵虎頭書聻字謂隂刀鬼名可息　癘也<lb/>
予讀漢舊儀說儺逐疫鬼又立桃人葦索滄耳虎等聻<lb/>
為合滄耳也<lb/>
予在秘丘嘗見同官說俗說樓羅因天寳中進士有東<lb/>
西棚各有聲勢稍傖者多㑹於酒樓食畢羅故有此語<lb/>
予讀梁元帝風人辭云城頭網雀樓羅人着則知樓羅<lb/>
之言起已多時一云城頭網張雀樓羅㑹人着<lb/>
世說曹著輕薄才長於題目人常目一達官為熱𨫼上<lb/>
<pb n="KR3l0125_SBCK_004-4b"/>
猢猻其實舊語也朝野僉載云魏光乗好題目人姚元<lb/>
之長大行急謂之趂蛇鸛鵲侍御史王旭短而黒醜謂<lb/>
之烟薫木虵楊仲嗣躁率謂之熱𨫼上猢猻<lb/>
蜀石笋街夏中大雨往往得雜色小珠俗謂地當海眼<lb/>
莫知其故蜀僧惠嶷曰前史說蜀少城飾以金璧珠翠<lb/>
桓溫惡其大侈焚之合在此今拾得小珠時有孔者得<lb/>
非是乎予開成初讀三國典畧梁大同中驟雨殿前有<lb/>
雜色珠梁武有喜色虞寄因上瑞雨頌梁武謂其兄荔<lb/>
曰此頌清㧞卿之士龍也<lb/>
俗好劇語者云昔有某氏破産貰酒少有醒時其友題<lb/>
<pb n="KR3l0125_SBCK_004-5a"/>
其門闔云今日飲酒醉明日飲酒醉隣人讀之不解曰<lb/>
今日飲酒醉是何等語于今青衿之子無不記者談藪<lb/>
云北齊髙祖常晏羣臣酒酣各令歌武衛斛律豐樂歌<lb/>
曰朝亦飲酒醉暮亦飲酒醉日日飲酒醉國計無取次<lb/>
帝曰豐樂不諂是好人也<lb/>
相傳玄宗嘗令左右提優人黄翻綽入池水中復出翻<lb/>
綽曰向見屈原笑臣爾遭逢聖明何爾至此據朝野僉<lb/>
載散樂髙崔嵬善弄癡大帝令沒首水底少頃出而大<lb/>
笑上問之云臣見屈原謂臣云我遇楚懷無道汝何事<lb/>
亦來耶帝不覺驚起賜物百叚又北齊書顯祖無道内<lb/>
<pb n="KR3l0125_SBCK_004-5b"/>
外各懷怨毒曽有典御丞李集面諌比帝甚於桀紂帝<lb/>
令縳致水中沉沒乆之後令引出謂曰我何如桀紂集<lb/>
曰向來你不及矣如此數四集對如初帝大笑曰天下<lb/>
有如此癡漢方知龍逢比干非是俊物遂解放之葢事<lb/>
本起於此<lb/>
今人每覩棟宇巧麗必強謂魯般竒工也至兩都寺中<lb/>
亦往往託為魯般所造其不稽古如此據朝野僉載云<lb/>
魯般者肅州燉煌人莫詳年代巧侔造化於凉州造浮<lb/>
圗作木鳶每撃楔三下乗之以歸無何其妻有姙父母<lb/>
詰之妻具說其故父後伺得鳶撃楔十餘下乗之遂至<lb/>
<pb n="KR3l0125_SBCK_004-6a"/>
呉㑹吳人以爲妖遂殺之般又爲木鳶乗之遂獲父屍<lb/>
怨呉人殺其父於肅州城南作一木仙人舉手指東南<lb/>
呉地大旱三年卜曰般所爲也齎物具千數謝之般爲<lb/>
斷一手其日呉中大雨國初土人尚祈禱其木仙六國<lb/>
時公輸般亦爲木鳶以窺宋城<lb/>
俗說沙門杯渡入梁武帝召之方奕棋呼殺閽者誤聽<lb/>
殺之浮休子云梁有榼頭師高行神異武帝敬之常令<lb/>
中使召至陛奏榼頭師至帝方棋欲殺子一叚應聲曰<lb/>
煞中使人遽出斬之帝棊罷命師入中使曰向者陛下<lb/>
令殺已法之矣師臨死云我無罪前生爲沙彌誤鋤殺<lb/>
<pb n="KR3l0125_SBCK_004-6b"/>
一蚓帝時為蚓今此報也<lb/>
予門吏陸暢江東人語多差誤輕薄者多加諸以為劇<lb/>
語予為兒時常聽人說陸暢初娶童溪女每旦羣婢捧<lb/>
匜以銀奩盛藻豆陸不識輙沃水服之其友生問君爲<lb/>
貴門女壻幾多樂事陸云貴門禮法甚有苦者日俾予<lb/>
食辣麨殆不可過近覽世說新書云王敷初尚公主如<lb/>
厠見漆箱盛乾棗本以塞鼻王謂厠上下果食至盡旣<lb/>
還婢擎金漆盤貯水琉璃椀進藻豆因倒著水中旣飲<lb/>
之羣婢莫不掩口<lb/>
焦贛易林乾卦云道渉多版胡言迷蹇澤瘖且聾莫使<lb/>
<pb n="KR3l0125_SBCK_004-7a"/>
道通據梁元帝易連山每卦引歸藏斗圖立成委化集<lb/>
林及焦贛易林乾卦卦辭與贛易林卦辭同葢相傳誤<lb/>
也<lb/>
予别著鄭渉好爲查語每云天公映冡染豆削棘不若<lb/>
致余冨貴至今以爲竒語釋氏本行經云自穿藏阿邏<lb/>
仙言磨棘畫羽爲自然義葢從此出也<lb/>
續齊諧記云許彦於綏安山行遇一書生年二十餘卧<lb/>
路側云足痛求寄鵝籠中彦戲言許之書生便入籠中<lb/>
籠亦不廣書生與雙鵝並坐負之不覺重至一樹下書<lb/>
生乃出籠謂彦曰欲薄設饌彦曰甚善乃於口中吐一<lb/>
<pb n="KR3l0125_SBCK_004-7b"/>
銅盤盤中海陸珍羞方丈盈前酒數行謂彦曰向將一<lb/>
婦人相隨今欲召之彦曰甚善遂吐一女子年十五六<lb/>
容貌絶倫接膝而坐俄書生醉卧女謂彦曰向竊一男<lb/>
子同來欲暫呼願君勿言又吐一男子年二十餘明恪<lb/>
可愛與彦叙寒溫揮觴共飲書生似欲覺女復吐錦行<lb/>
障障書生乆而書生將覺女又吞男子獨對彦坐書生<lb/>
徐起謂彦曰暫眠遂乆留君日已晚當與君别還復吞<lb/>
此女子及諸銅盤悉納口中留大銅盤與彥曰無以籍<lb/>
意與君相憶也釋氏譬喻經云昔梵志作術吐出一壺<lb/>
中有女與屏處作家室梵志少息女復作術吐出一壺<lb/>
<pb n="KR3l0125_SBCK_004-8a"/>
中有男子復與共卧梵志覺次第互吞之柱杖而去余<lb/>
以呉均嘗覽此事訝其說以為至恠也<lb/>
相傳天寳中中岳道士顧玄績嘗懷金遊市中歴數年<lb/>
忽遇一人強登旗亭扛壺盡醉日與之熟一年中輸數<lb/>
百金其人疑有為拜請所欲玄績笑曰予燒金丹八轉<lb/>
矣要一人相守忍一夕不言則濟吾事予察君神静有<lb/>
膽氣將煩君一夕之勞或藥成相與期於太清也其人<lb/>
曰死不足酬德何至是也遂隨入中岳上峯險絶岩中<lb/>
有丹竈盆乳泉滴瀝亂松閉景玄績取乾飯食之即日<lb/>
上章封㓻及暮授其一板云可撃此知更五更當有人<lb/>
<pb n="KR3l0125_SBCK_004-8b"/>
來此愼勿與言也其人曰如約至五更忽有數鐵騎呵<lb/>
之曰避其人不動有傾若王者儀衛甚盛問汝何不避<lb/>
令左右斬之其人如夢遂生於大賈家及長成思玄績<lb/>
不言之戒父母為娶有三子忽一日妻泣君竟不言我<lb/>
何用男女為遂次第殺其子其人失聲豁然夢覺鼎破<lb/>
如震丹已飛矣釋玄奘西域記云中天婆羅厖斯國鹿<lb/>
野東有一涸池名救命亦曰烈士昔有隐者於池側結<lb/>
庵能令人畜代形瓦礫為金銀未能飛騰諸天遂築壇<lb/>
作法求一烈士曠歲不獲後遇一人於城中乃與同遊<lb/>
至池側贈以金銀五百謂曰盡當來取如此數返烈士<lb/>
<pb n="KR3l0125_SBCK_004-9a"/>
屢求効命隱者曰祈君終夕不言烈士曰死盡不憚豈<lb/>
徒一夕屏息乎於是令烈士執刀立於壇側隱者按劒<lb/>
念呪將曉烈士忽大呼空中火下隱者疾引此人入池<lb/>
良乆出語其違約烈士云夜分後惛然若夢見昔事主<lb/>
躬來慰諭忍不交言怒而見害託生南天婆羅門家住<lb/>
胎被常艱苦每思恩德未嘗出聲及娶生子䘮父母亦<lb/>
不語年六十五妻忽怒手劒提其子若不言殺爾子我<lb/>
自念已隔一生年及衰朽唯止此子應遽止妻不覺發<lb/>
此聲耳隱者曰此魔所為吾過矣烈士慙忿而死葢傳<lb/>
此之誤遂為中岳道士<lb/>
<pb n="KR3l0125_SBCK_004-9b"/>
相傳云一公初謁華嚴嚴命坐頃曰爾看吾心在何所<lb/>
一公曰師馳白馬過寺門矣又問之一公曰危乎師何<lb/>
為處乎刹末也華嚴曰聦明果不虚試復觀我一公良<lb/>
久泚顙面洞赤作禮曰師得無入普賢地乎集賢校理<lb/>
鄭符云栁中庸善易嘗詣普寂公公曰筮吾心所在也<lb/>
栁云和尚心在前簷第七題復問之在某處寂曰萬物<lb/>
無逃於數也吾將逃矣嘗試測之栁久之瞿然曰至矣<lb/>
寂然不動吾無得而知矣又詵禪師本傳云日照三藏<lb/>
詣詵詵不迎接直責之曰僧何爲俗入嚚湫處詵㣲瞚<lb/>
亦不荅又云夫立不可過人頭豈容摽身鳥外詵曰吾<lb/>
<pb n="KR3l0125_SBCK_004-10a"/>
前心于市後心刹三藏果聦明者且復我日照乃彈指<lb/>
數十曰是境空寂諸佛從自出也予按列子曰有神巫<lb/>
自齊而來處於鄭命曰季咸列子見之心醉以告壺丘<lb/>
子壺丘子曰嘗試與來以吾示之明日列子與見壺丘<lb/>
子壺丘子曰響吾示之以地文殆見吾杜德機也嘗又<lb/>
與來列子又與見壺丘子壺丘子曰響吾示之以天壤<lb/>
列子明日又與見壺丘子出曰子之先生不齊吾無得<lb/>
而相焉吾示之以太沖莫朕嘗又與來明日又與之見<lb/>
壺丘子立未定失而走壺丘子曰吾與之虚而猗移因<lb/>
以爲方靡因以爲流波故逃也予謂諸說悉互竄是事<lb/>
<pb n="KR3l0125_SBCK_004-10b"/>
也如晉時有人百擲百盧王衍曰後擲似前擲矣葢取<lb/>
於列子均後於前之義當時人聞以爲名言人之易欺<lb/>
多如此類也<lb/>
相傳江淮間有驛俗呼露筋嘗有人醉止其處一夕白<lb/>
鳥蛄嘬血滴筋露而死據江德藻聘北道記云自邵伯<lb/>
棣三十六里至鹿筋梁先有邏此處足白鳥故老云有<lb/>
鹿過此一夕爲蚊所食至曉見筋因以爲名<lb/>
昆明池中有塜俗號渾子相傳昔居民有子名渾子者<lb/>
嘗違父語若東則西若水則火病且死欲葬於陵屯處<lb/>
矯謂曰我死必葬於水中及死渾泣曰我今日不可更<lb/>
<pb n="KR3l0125_SBCK_004-11a"/>
違父命遂葬於此據盛弘之荆州記云固城臨洱水洱<lb/>
水之北岸有五女墩西漢時有人葬洱墓將爲水所壞<lb/>
其人有五女共創此墩以防其墓又云一女嫁隂縣佷<lb/>
子子家貲萬金自少及長不從父言臨死意欲葬山上<lb/>
恐子不從乃言必葬我於渚下磧上佷子曰我由來不<lb/>
聽父敎今當從此一語遂盡散家財作石塜以土繞之<lb/>
遂成一洲長數歩元康中始爲水所壞今餘石成半榻<lb/>
許數百枚聚在水中<lb/>
今軍中將射鹿往往射棚上亦畫鹿李績封君義聘梁<lb/>
記曰梁主客賀季指馬上立射嗟美其工繪曰養由百<lb/>
<pb n="KR3l0125_SBCK_004-11b"/>
中楚恭以爲辱季不能對又有歩從射版版記射的中<lb/>
者甚多繪曰那得不射麞季曰上好生行善故不爲麞<lb/>
形自麞而鹿亦不差也<lb/>
今言梟鏡者往往謂壁間蛛爲鏡見其形規而匾伏子<lb/>
必爲子所食也西漢云春祠黄帝用一梟破鏡以梟食<lb/>
母故五月五日作梟羹也破鏡食父如貙虎眼黃帝欲<lb/>
絶其類故百物皆用之傅玄賦云薦祠破鏡膳用一梟<lb/>
朝野僉載云隋末有督君謨善射閉目而射應口而中<lb/>
云志其目則中目志其口則中口有王靈智學射於謨<lb/>
以爲曲盡其妙欲射殺謨獨擅其美謨執一短刀箭來<lb/>
<pb n="KR3l0125_SBCK_004-12a"/>
輙截之唯有一矢謨張口承之遂囓其鏑笑曰學射三<lb/>
年未敎汝囓鏃法列子云甘蠅古之善射者弟子名飛<lb/>
衛巧過於師紀昌又學射於飛衛以蒸<hi>徵一作</hi>角之弧朔<lb/>
蓬之簳射貫蝨心旣盡飛衛之術計天下敵已者一人<lb/>
而已乃謀殺飛衛相過於野二人交射矢鋒相觸墜地<lb/>
而塵不揚飛衛之矢先窮紀遺一矢旣發飛衛以棘刺<lb/>
之端摶之而無差焉於是二子泣而投弓請爲父子刻<lb/>
臂以誓不得告術於人孟子曰逢蒙學射於羿盡羿之<lb/>
道唯羿爲愈已於是殺羿<lb/>
予未虧齒時嘗聞親故說張芬中丞在韋南康臯幕中<lb/>
<pb n="KR3l0125_SBCK_004-12b"/>
有一客於晏席上以籌椀中綠豆撃蠅十不失一一坐<lb/>
驚笑芬曰無費吾豆遂指起蠅拈其後脚畧無脫者又<lb/>
能拳上倒枕<hi>椀一作</hi>走十間地不落朝野僉載云僞周藤<lb/>
州錄事參軍袁思中平之子能於刀子鋒杪倒筋揮蠅<lb/>
起拈其後脚百不失一<lb/>
士林間多呼殿榱桷護雀網爲罘罳其淺誤也如此禮<lb/>
記曰䟽屏天子之廟飾鄭注云屏謂之樹今罘罳也列<lb/>
之爲雲氣蟲獸如今之闕張揖廣雅曰復罳謂之屏劉<lb/>
熈釋名曰罘罳在門外罘復也臣將入請事此復重思<lb/>
西漢曰文帝七年未央宫東閣罘罳災罘罳在外諸侯<lb/>
<pb n="KR3l0125_SBCK_004-13a"/>
之象後果七國舉兵又王莽性好時日小數遣使壞渭<lb/>
陵延陵園門罘罳曰使民無復思漢也魚豢魏畧曰黄<lb/>
初三年築諸門闕外罘罳予自筮仕已來凡見搢紳數<lb/>
十人皆謬言梟鏡罘罳事<lb/>
世說蓐泥爲窠聲多稍小者謂之漢鷰陶勝力注本草<lb/>
云紫胸輕小者是越鷰胷斑黑聲大者是胡鷰其作巢<lb/>
喜長越巢不入藥用越于漢亦小差耳<lb/>
予數見還往說天后時有獻三足烏左右或言一足僞<lb/>
耳天后笑曰但史冊書之安用察其眞僞乎唐書云天<lb/>
授元年有進三足烏天后以爲周室嘉瑞睿宗云烏前<lb/>
<pb n="KR3l0125_SBCK_004-13b"/>
足偽天后不悅須㬰一足墜地<lb/>
世說挽歌起於田横爲横死從者不敢大哭爲歌以寄<lb/>
哀也摯虞初禮<hi>新禮一曰</hi>議挽歌出於漢武帝役人勞苦歌<lb/>
聲哀切遂以送終非古制也工部郎中嚴厚本云挽歌<lb/>
其來乆矣據左氏傳公㑹呉子伐齊將戰公孫夏命其<lb/>
徒歌虞殯示必死也○予近讀莊子曰紼謳於所生必<lb/>
於斥苦司馬彪註云紼讀曰拂引柩索謳挽歌斥䟽緩<lb/>
苦急促言引紼謳者爲人用力也<lb/>
舊言藏鈎起於鈎弋葢依辛氏三秦記云漢武鈎弋夫<lb/>
人手拳時人効之目爲藏鈎也列子云凢摳者巧鈎摳<lb/>
<pb n="KR3l0125_SBCK_004-14a"/>
<hi>摳一作</hi>者憚黄金樞<hi>摳一云</hi>者昏殷敬順敬訓曰彄與摳同<lb/>
衆人分曹手藏物探取之又令藏鈎剰一人則來徃於<lb/>
兩朋謂之餓鴟風土記曰藏鈎之戲分二曹以校勝負<lb/>
若人耦則敵對若奇則使一人爲遊附或属上曹或属<lb/>
下曹名爲飛鳥又今爲此戲必於正月據風土記在臈<lb/>
祭後也庾闡藏鈎賦序云予以臈後命中外以行鈎爲<lb/>
戲矣<lb/>
世說云彈棊起自魏室粧奩戲也典論云予於他戲弄<lb/>
之事少所喜唯彈棊畧盡其巧京師有馬合鄉侯東方<lb/>
世安張公子恨不與數子對起於魏室明矣今彈棊用<lb/>
<pb n="KR3l0125_SBCK_004-14b"/>
棊二十四以色别貴賤棊絶後一豆座石<hi>右一云</hi>方云白<lb/>
黑各六棊依六博棊形<hi>大棊形一云依</hi>頗似枕狀又魏戲法先<lb/>
立一棊於局中餘者聞<hi>鬪一作</hi>白黒圍繞之十八籌成都<lb/>
梁職儀曰八座尚書以紫紗裹手版垂白絲於首如筆<lb/>
通志曰今錄僕射尚書手版以紫皮裹之名曰笏梁中<lb/>
世已來唯八座尚書執笏者白筆綴頭以紫囊之其餘<lb/>
公卿但執手版今人相傳云陳希烈不便税笏騎馬以<lb/>
帛裹令左右執之李右座見云便為將來故事甚失之<lb/>
矣<lb/>
今人謂醜為貌寢誤矣魏志曰劉表以王粲貌侵體通<lb/>
<pb n="KR3l0125_SBCK_004-15a"/>
說不甚重之一云貌寢體通說甚重之註云侵貌不足<lb/>
也<lb/>
予太和末因弟生日觀雜戲有市人小説呼扁鵲作褊<lb/>
鵲字上聲予令座客任道昇字正之市人言二十年前<lb/>
嘗於上都齊㑹設此有一秀才甚賞某呼扁字與褊同<lb/>
聲云世人皆誤予意其飾非大笑之近讀甄立言本草<lb/>
音義引曹憲云扁布典反今歩典非也案扁鵲姓秦字<lb/>
越人扁縣郡属渤海<lb/>
今六博齒采妓乗乗字去聲呼無齒曰乗據博塞經云<lb/>
無齒爲䋲三齒爲雜䋲今樗蒲塞行十一字據晉書劉<lb/>
<pb n="KR3l0125_SBCK_004-15b"/>
毅與宋祖諸葛長民等東府聚戲併合大擲制應至數<lb/>
百萬餘人並黒犢已還毅後擲得稺<lb/>
今閣門有宮人垂帛引百寮或云自則天或言因後魏<lb/>
據開元禮䟽曰晉康獻禇后臨朝不坐則宮人傳百寮<lb/>
拜有虜中使者見之歸國遂行此禮時禮樂盡在江南<lb/>
北方舉動法之周隋相㳂國家承之不改<lb/>
侍中西漢秩甚卑若今千牛官舉中者皆禁中言中嚴<lb/>
謂天子已被冕服不敢斥故言中也今侍中品秩與漢<lb/>
殊絶猶奏中嚴外辦非也<lb/>
禮婚禮必用昏以其陽徃而隂來也今行禮於曉祭質<lb/>
<pb n="KR3l0125_SBCK_004-16a"/>
明行事今俗祭先又用昏謬之大者矣夫宮中祭邪魅<lb/>
及葬窳則用昏又今士大夫家昏禮露施帳謂之入帳<lb/>
新婦乗鞍悉北朝餘風也聘北道記云北方婚禮必用<lb/>
青布幔爲屋謂之青廬於此交拜迎新婦夫家百餘人<lb/>
挾車俱呼曰新婦子催出來其聲不絶登車乃止今之<lb/>
催粧是也以竹杖打壻爲戲乃有大委頓者江德藻記<lb/>
此爲異明南朝無此禮也至於奠鴈曰鵝稅纓曰合髻<lb/>
見燭舉樂鋪母卺童其禮太紊雜求諸野<lb/>
今之士大夫䘮妻徃徃杖竹甚長謂之過頭杖據禮父<lb/>
在適子妻䘮不杖衆子則杖據禮彼以父服我我以母<lb/>
<pb n="KR3l0125_SBCK_004-16b"/>
　服報之杖同削杖也<lb/>
</p>
<p>
</p>
  </div>
</body>
</text>
</TEI>
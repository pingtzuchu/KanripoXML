<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0125_SBCK_001-1a"/>
唐段少卿酉陽雜爼前集卷之一<lb/>
　　　　　唐　太常少卿臨淄柯古叚成式　撰<lb/>
　　　　　明　四川道監察御史内郷李雲鵠　校<lb/>
　　　忠志<lb/>
髙祖少神勇隋末嘗以十二人破草賊號無端兒數萬<lb/>
又龍門戰盡一房箭中八十人<lb/>
太宗虬鬚嘗戯張弓挂矢好用四羽大笴長常箭一扶<lb/>
射洞門闔<lb/>
上嘗觀漁於西宫見魚躍焉問其故漁者曰此當乳也<lb/>
於是中網而止<lb/>
<pb n="KR3l0125_SBCK_001-1b"/>
骨利幹國獻馬百疋十疋猶駿上為製名決波騟者近<lb/>
後足有距走歴門三限不躓上猶惜之隋内庫有交臂<lb/>
玉猿二臂相貫如連環將表其轡上後嘗騎與侍臣遊<lb/>
惡其飾以鞭擊碎之<hi>製十駿名一日文皇御</hi>
貞觀中忽有白鵲搆巢於寝殿前槐樹上其巢合歡如<lb/>
腰皷左右拜舞稱賀上曰我常笑隋煬帝好祥瑞瑞在<lb/>
得賢此何足賀乃命毁其巢鵲放於野外<lb/>
髙宗初扶牀將戯弄筆左右試置紙於前乃亂畫滿紙<lb/>
角邉畫處成草書勑字太宗遽令焚之不許傳外<lb/>
則天初誕之夕雌雉皆雊右手中指有黒毫左旋如黒<lb/>
<pb n="KR3l0125_SBCK_001-2a"/>
子引之長尺餘<lb/>
駱賓王為徐敬業作檄極䟽大周過惡則天覽及蛾眉<lb/>
不肯讓人狐媚偏能惑主微笑而已至一坏之土未乾<lb/>
六尺之孤安在不恱曰宰相何得失如此人<lb/>
中宗景龍中召學士賜獵作吐陪行前方後圓也有二<lb/>
大<hi>人一作</hi>鵰上仰望之有放挫啼曰臣能取之乃懸死鼠<lb/>
於鳶足聨其目放而釣焉二鵰果擊於鳶盤狡兔起前<lb/>
上舉撾撃斃之帝稱那庚從臣皆呼萬嵗<lb/>
三月三日賜侍臣細栁圏言帶之免蠆毒<lb/>
寒食日賜侍臣帖繰毬繡草宣臺<lb/>
<pb n="KR3l0125_SBCK_001-2b"/>
立春日賜侍臣綵花樹<lb/>
臘日賜北門學士口脂蠟脂盛以碧鏤牙筩<lb/>
上嘗夢日烏飛蝙蝠數十逐而墮地驚覺召萬回僧曰<lb/>
大家即是上天時翌日而崩<lb/>
睿宗嘗閱内庫見一鞭金色長四尺數節有蟲齧處狀<lb/>
如盤龍靶上懸牙牌題象耳皮或言隋宫庫舊物也上<lb/>
為冀王時寝齋壁上蝸跡成天字上懼遽掃之經數日<lb/>
如初及即位雕玉鑄黄金為蝸形分置於釋道像前<lb/>
玄宗禁中嘗稱阿瞞亦稱鴉夀安公主曺野那姬所生<lb/>
也以其九月而誕遂不出降常令衣道服主香火小字<lb/>
<pb n="KR3l0125_SBCK_001-3a"/>
蟲娘上呼為師娘為太上皇時代宗起居上曰汝在東<lb/>
宫甚有令名因指夀安蟲娘為鴉女汝後與一名號及<lb/>
代宗在靈武遂令蘇澄尚之封夀安焉<lb/>
天寶末交趾貢龍腦如蟬𧖟形波斯言老龍腦樹節方<lb/>
有禁中呼為瑞龍腦上唯賜貴妃十枚香氣徹十餘步<lb/>
上夏日嘗與親王碁令賀懐智獨彈琵琶貴妃立於局<lb/>
前觀之上數枰子將輸貴妃放康國猧子於坐側猧子<lb/>
乃上局局子亂上大恱時風吹貴妃領巾於賀懐智巾<lb/>
上良久回身方落賀懐智歸覺滿身香氣非常乃卸幞<lb/>
頭貯於錦囊中及上皇復宫闕追思貴妃不已懐智乃<lb/>
<pb n="KR3l0125_SBCK_001-3b"/>
進所貯幞頭具奏他日事上皇發囊泣曰此瑞龍腦香<lb/>
也<lb/>
安禄山恩寵莫比錫賚無數其所賜品目有<lb/>
桑落酒　闊尾羊窟利　馬酪<lb/>
音聲人兩部　野猪鮓　鯽魚并鱠手刀子<lb/>
清酒　大錦　蘇造真符寶轝<lb/>
餘甘煎　遼澤野雞　五术湯<lb/>
金石凌湯一劑及藥童昔賢子就宅煎<lb/>
蒸梨　金平脫犀頭匙筋<lb/>
金銀平脫隔餛飩盤　平脫着足疊子<lb/>
<pb n="KR3l0125_SBCK_001-4a"/>
金花獅子瓶　熟線綾接靿　金大腦盤<lb/>
銀平脫破觚　八角花烏屏風　銀鑿鏤鐵鏁<lb/>
帖白<hi>花一作</hi>檀香牀　緑白平細背席　繡鵝毛氊兼令瑶<lb/>
令光就宅張設　金鸞紫羅緋羅立馬寶<lb/>
雞袍　龍鬚夾帖　八斗金渡銀酒甕<lb/>
銀瓶平脫掏魁織錦筐　銀笟籬<lb/>
銀平脫食臺盤　油畫食藏　又貴妃賜禄山金<lb/>
平脫装具玉合　金平脫鐵面椀<lb/>
肅宗將至靈武一驛黄昏有婦人長大携雙鯉咤於營<lb/>
門曰皇帝何在衆謂風狂遽白上潛視舉止婦人言已<lb/>
<pb n="KR3l0125_SBCK_001-4b"/>
止大樹下軍人有逼視見其臂上有鱗俄天黒失所在<lb/>
及上即位歸京闕虢州刺史王竒光奏女媧墳云天寶<lb/>
十三載大雨晦冥忽沉今月一日夜河上有人覺風雷<lb/>
聲曉見其墳湧出上生雙栁樹髙丈餘下有巨石兼畫<lb/>
圖進上初克復使祝史就其所祭之至是而見衆疑向<lb/>
婦人其神也<lb/>
代宗即位日慶雲見黄氣抱日初楚州獻定國寶一十<lb/>
二乃詔上監國詔曰上天降寶獻自楚州神明生暦數<lb/>
之符合璧定妖災之氣初楚州有尼真如忽有人接去<lb/>
天上天帝言下方有災令此寶鎮之其數十二楚州刺<lb/>
<pb n="KR3l0125_SBCK_001-5a"/>
史崔侁表獻焉一曰玄黄形如笏長八寸有孔辟人間<lb/>
兵疫二曰玉雞毛白玉也王者以孝理天下則見三曰<lb/>
穀壁白玉也如粟粒無彫鐫之跡王者得之五穀豐熟<lb/>
四曰西王母白環二枚所在處外國歸伏五曰<hi>名闕</hi>六曰<lb/>
如意寶珠大如雞卵七曰紅靺鞨大如巨粟八曰琅玕<lb/>
珠二枚逾常珠有逾徑一寸三分九曰玉玦形如玉環<lb/>
四分缺一十曰玉印大如半手理如鹿形㗖入印中十<lb/>
一曰皇后採桑鈎細如箸屈其末十二曰雷公石斧形<lb/>
無孔諸寶寘之日中皆白氣連天<lb/>
　　　禮異<lb/>
<pb n="KR3l0125_SBCK_001-5b"/>
西漢帝見丞相謁者賛曰皇帝為丞相起御史大夫見<lb/>
皇帝稱謹謝<lb/>
漢木主ခ以桔木皮置牖中張綿絮以障外不出時玄<lb/>
堂之上以籠為俑人無頭坐起如生時<lb/>
凡節守國用玉節守都鄙用角節使山邦用虎節土邦<lb/>
用人節澤邦用龍節門闗用符節貨賄用璽節道路用<lb/>
旌節古者安平用璧興事用圭成功用璋邉戎用珩戰<lb/>
闘用璩城圍用環災亂用雋大旱用龍龍節也大䘮用<lb/>
琮<lb/>
北齊迎南使太學博士監舍迎使傳詔二人騎馬荷信<lb/>
<pb n="KR3l0125_SBCK_001-6a"/>
在前羊車二人捉刀在傳詔後監舍一人典客令一人<lb/>
並進賢冠生朱衣騎馬罩繖十餘絳衫一人引從使車<lb/>
前又絳衫騎馬平巾幘六人使主副各乗車但馬在車<lb/>
後鐵甲者百餘人儀仗百餘人剪綵如衣帶白羽間為<lb/>
矟髶髪絳袍帽凡五色袍隨髶色以木為矟刃㦸畫綵<lb/>
為蝦蟇幡<lb/>
梁正旦使北使乗車至闕下入端門其門上層題曰朱<lb/>
明觀次曰應門門下有一大畫鼔次曰太陽門左有髙<lb/>
樓懸一大鐘門右有朝堂門闢左右亦有二大畫鼔北<lb/>
使入門擊鐘磬至馬道北懸鐘内道西北立引其宣城<lb/>
<pb n="KR3l0125_SBCK_001-6b"/>
王等數人後入擊磬道東北面立其鐘懸外東西廂皆<lb/>
有陛臣馬道南近道東有茹崑崙客道西近道有髙句<lb/>
麗百濟客及其升殿之官三千許人位定梁主從東堂<lb/>
中出云齋在外宿故不由上閣来擊鐘皷乗輿警蹕侍<lb/>
從升東階南面幄内坐幄是緑油天皂裙甚髙用繩係<lb/>
着四柱憑黒漆曲几坐定梁諸臣從西門入着具服博<lb/>
山逺遊冠纓末以翠羽真珠為飾雙雙佩帶劍黒舄初<lb/>
入二人在前導引次二人並行次一人擎牙箱班劍箱<lb/>
别二十人具省服從者百餘人至宣城王前數步北面<lb/>
有重席為位再拜便次出引王公登献玉梁主不為興<lb/>
<pb n="KR3l0125_SBCK_001-7a"/>
魏使李同軌陸操聘梁入樂遊苑西門内青油幕下梁<lb/>
主備三仗乗輿從南門入操等東面再拜梁主北入林<lb/>
光殿未幾引臺使入梁主坐皂帳南面諸賓及羣官俱<lb/>
坐定遣書舍人殷靈宣㫖慰勞具有辭答其中庭設鐘<lb/>
懸及百戲殿上流杯池中行酒具進梁主者題曰御杯<lb/>
自餘各題官姓之杯至前者即飲又圖象舊事令隨流<lb/>
而轉始至訖於座罷首尾不絶也<lb/>
梁主常遣傳詔童賜羣臣嵗旦酒辟惡散却鬼丸三種<lb/>
北朝婚禮青布幔為屋在門内外謂之青廬於此交拜<lb/>
迎婦夫家領百餘人或十數人隨其奢儉挾車俱呼新<lb/>
<pb n="KR3l0125_SBCK_001-7b"/>
婦子催出来至新婦登車乃止壻拜閣日婦家親賓婦<lb/>
女畢集各以杖打聓為戯樂至有大委頓者<hi>壻字聓說文</hi>
律有甲娶乙丙其戯甲旁有櫃比之為獄舉置櫃中復<lb/>
之甲因氣絶論當鬼薪<lb/>
近代婚禮當迎婦以粟三升填臼席一枚以覆井枲三<lb/>
斤以塞窓箭三隻置戸上婦上車聓騎而環車三匝女<lb/>
嫁之明日其家作黍臛女將上車以蔽膝覆面婦入門<lb/>
舅姑以下悉從便門出更從門入言當<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>新婦迹又婦<lb/>
入門先拜猪樴及竈○娶婦夫婦併拜或共結鏡紐○<lb/>
又娶婦之家弄新婦○臘月娶婦不見姑<lb/>
<pb n="KR3l0125_SBCK_001-8a"/>
婚禮納綵有　合驩嘉木　阿膠　九子蒲<lb/>
朱葦　雙石　綿絮　長命縷<lb/>
乾漆九事皆有詞膠漆取其固綿絮取其調柔蒲葦為<lb/>
心可屈可伸也嘉禾分福也雙石義在兩固也<lb/>
北朝婦人常以冬至日進履韈及鞾正月進箕帚長生<lb/>
花立春進春書以青繒為ခ<hi>綌爲幟一作青</hi>刻龍像衘之或為<lb/>
蝦蟇五月進五時圖五時花施帳之上是日又進長命<lb/>
縷宛轉繩皆結為人像帶之夏至日進扇及粉脂囊皆<lb/>
有辭<lb/>
秦漢以来於天子言陛下於皇太子言殿下將言麾下<lb/>
<pb n="KR3l0125_SBCK_001-8b"/>
使者言節下轂下二千石長史言閤下父母言膝下通<lb/>
類相言穪足下<lb/>
　　　天咫<lb/>
舊言月中有桂有蟾蜍故異書言月桂髙五百丈下有<lb/>
一人常斫之樹創隨合人姓吳名剛西河人學仙有過<lb/>
謫令伐樹<lb/>
釋氏書言須彌山南面有閻扶樹月過樹影入月中或<lb/>
言月中蟾桂地影也空處水影也此語差近<lb/>
僧一行博覽無不知猶善於數鉤深藏往當時學者莫<lb/>
能測幼時家貧隣有王姥前後濟之數十萬及一行開<lb/>
<pb n="KR3l0125_SBCK_001-9a"/>
元中承上敬遇言無不可常思報之尋王姥兒犯殺人<lb/>
罪獄未具姥訪一行求救一行曰姥要金帛當十倍酬<lb/>
也明君執法難以請<hi>情一作</hi>求如何王姥㦸手大罵曰何<lb/>
用識此僧一行從而謝之終不顧一行心計渾天寺中<lb/>
工役數百乃命空其室内徙大甕於中又密選常住奴<lb/>
二人授以布囊謂曰某坊某角有廢園汝向中潜伺從<lb/>
午至昏當有物入來其數七可盡掩之失一則杖汝奴<lb/>
如言而徃至酉後果有群豕至奴悉獲而歸一行大喜<lb/>
令寘甕中覆以木盖封於六一泥朱題𣑽字數十其徒<lb/>
莫測詰朝中使叩門急召至便殿玄宗迎問曰太史奏<lb/>
<pb n="KR3l0125_SBCK_001-9b"/>
昨夜北斗不見是何祥也師有以禳之乎一行曰後魏<lb/>
時失熒惑至今帝車不見古所無者天將大警於陛下<lb/>
也夫匹婦匹夫不得其所則隕霜赤旱盛徳所感乃能<lb/>
退舍感之切者其在葬枯出係乎釋門以瞋心壊一切<lb/>
善慈心降一切魔如臣曲見莫若大赦天下玄宗從之<lb/>
又其夕太史奏北斗一星見凡七日而復成式以此事<lb/>
頗恠然大傳衆口不得不著之<lb/>
永貞年東市百姓王布知書藏鏹千萬商旅多賓之有<lb/>
女年十四五艷麗聰悟鼻兩孔各垂息肉如皂筴子其<lb/>
根如麻線長寸許觸之痛入心髓其父破錢數百萬治<lb/>
<pb n="KR3l0125_SBCK_001-10a"/>
之不差忽一日有梵僧乞食因問布知君女有異疾可<lb/>
一見吾能止之布被問大喜即見其女僧乃取藥色正<lb/>
白吹其鼻中少頃摘去之出少黄水都無所苦布賞之<lb/>
百金梵僧曰吾修道之人不受厚施唯乞此息肉遂珎<lb/>
重而去行疾如飛布亦意其賢聖也計僧去五六坊復<lb/>
有一少年美如冠玉騎白馬遂扣其門曰適有胡僧到<lb/>
無布遽延入具述胡僧事其人吁嗟不恱曰馬小踠足<lb/>
竟後此僧布驚異詰其故曰上帝失樂神二人近知藏<lb/>
於君女鼻中我天人也奉帝命来取不意此僧先取之<lb/>
當獲譴矣布方作禮舉首而失<lb/>
<pb n="KR3l0125_SBCK_001-10b"/>
長慶中八月十五夜有人翫月見林中光屬天如疋布<lb/>
其人尋視之見一金背蝦蟇疑是月中者工部員外郎<lb/>
張周封嘗說此事忘人姓名<lb/>
太和中鄭仁本表弟不記姓名常與一王秀才遊嵩山<lb/>
捫蘿越澗境極幽夐遂迷歸路將暮不知所之徙倚間<lb/>
忽覺叢中鼾睡聲披蓁窺之見一人布衣甚潔白枕一<lb/>
襆物方眠熟即呼之曰某偶入此徑迷路君知向官道<lb/>
否其人舉首畧視不應復寝又再三呼之乃起坐顧曰<lb/>
来此二人因就之且問其所自其人笑<hi>言一作</hi>曰君知月<lb/>
乃七寶合成乎月勢如丸其影日爍其凸處也常有八<lb/>
<pb n="KR3l0125_SBCK_001-11a"/>
萬二千戸修之予即一數因開襆有斤鑿數事玉屑飯<lb/>
兩裹授與二人曰分食此雖不足長生可一生無疾耳<lb/>
乃起與二人指一支徑但由此自合官道矣言已不見<lb/>
<pb n="KR3l0125_SBCK_001-11b"/>
<pb n="KR3l0125_SBCK_001-1a"/>
唐叚少卿酉陽雜爼續集卷之一<lb/>
　　　　　唐　太常少卿臨淄柯古叚成式　撰<lb/>
　　　　　明　四川道監察御史内鄉李雲鵠　校<lb/>
　　　支諾臯上<lb/>
新羅國有第一貴族金哥其逺祖名旁㐌有弟一人甚<lb/>
有家財其兄旁㐌因分居乞衣食國人有與其隙地一<lb/>
畆乃求𧖟榖種於弟弟蒸而與之㐌不知也至𧖟時有<lb/>
一𧖟生焉日長寸餘居旬大如牛食數樹葉不足其弟<lb/>
知之伺間殺其𧖟經日四方百里内𧖟飛集其家國人<lb/>
謂之巨𧖟意其𧖟之王也四鄰共繰之不供榖唯一莖<lb/>
<pb n="KR3l0125_SBCK_001-1b"/>
植焉其穗長尺餘旁㐌常守之忽為鳥所折㗸去旁㐌<lb/>
逐之上山五六里鳥入一石罅日沒徑黒旁㐌因止石<lb/>
側至夜半月明見群小兒赤衣共戲一小兒云爾要何<lb/>
物一曰要酒小兒露一金錐子撃石酒及樽悉具一曰<lb/>
要食又撃之餅餌羹炙羅於石上良乆飲食而散以金<lb/>
錐揷於石罅旁㐌大喜取其錐而還所欲隨撃而辦因<lb/>
是冨侔國力常以珠璣贍其弟弟方始悔其前所欺𧖟<lb/>
榖事仍謂旁㐌試以𧖟榖欺我我或如兄得金錐也旁<lb/>
㐌知其愚諭之不及乃如其言弟𧖟之止得一𧖟如常<lb/>
𧖟榖種之復一莖植焉將熟亦為鳥所㗸其弟大悦隨<lb/>
<pb n="KR3l0125_SBCK_001-2a"/>
之入山至鳥入處遇群鬼怒曰是竊予金錐者乃執之<lb/>
謂曰爾欲為我築糠<hi>搪一作</hi>三版乎欲爾鼻長一丈乎其<lb/>
弟請築糠三版三日饑困不成求哀於鬼乃㧞其鼻鼻<lb/>
如象而歸國人怪而聚觀之慚恚而卒其後子孫戲撃<lb/>
錐求狼糞因雷震錐失所在<lb/>
臨瀨<hi>湍一作</hi>西北有寺寺僧智通常持法華經入禪每晏<lb/>
坐必求寒林静境殆非人所至經數年忽夜有人環其<lb/>
院呼智通至曉聲方息歴三夜聲侵户智通不耐應曰<lb/>
汝呼我何事可入來言也有物長六尺餘皂衣青面張<lb/>
目巨吻見僧初亦合手智通熟視良乆謂曰爾寒乎就<lb/>
<pb n="KR3l0125_SBCK_001-2b"/>
是向火物亦就坐智通但念經至五更物為火所醉因<lb/>
閉目開口據爐而鼾智通覩之乃以香匙舉灰火寘其<lb/>
口中物大呼𧺫走至閫若蹶聲其寺背山智通及明視<lb/>
蹶處得木皮一片登山尋之數里見大青桐樹稍已童<lb/>
矣其下凹根若新缺然僧以木皮附之合無蹤隙其半<lb/>
有薪者創成一蹬深六寸餘葢魅之口灰火滿其中火<lb/>
猶熒熒智通以焚之其恠自絶<lb/>
南人相傳秦漢前有洞主呉氏土人呼為吳洞娶兩妻<lb/>
一妻卒有女名葉限少惠善陶<hi>鈎一作</hi>金父愛之末嵗父<lb/>
卒為後母所苦常令樵險汲深時嘗得一鱗二寸餘頳<lb/>
<pb n="KR3l0125_SBCK_001-3a"/>
鬐金目遂潜養於盆水中日長易數器大不能受乃投<lb/>
於後池中女所得餘食輙沉以食之女至池魚必露首<lb/>
枕岸他人至不復出其母知之每伺之魚未嘗見也因<lb/>
詐女曰爾無勞乎吾為爾新其襦乃易其弊衣後令汲<lb/>
於他泉計里數百<hi>里一作</hi>也母徐衣其女衣袖利刄行向<lb/>
池呼魚魚即出首因斤殺之魚已長丈餘膳其肉味倍<lb/>
常魚藏其骨於鬱棲之下逾日女至向池不復見魚矣<lb/>
乃哭於野忽有人被髪麄衣自天而降慰女曰爾無哭<lb/>
爾母殺爾魚矣骨在糞下爾歸可取魚骨藏於室所須<lb/>
第祈之當隨爾也女用其言金璣衣食隨欲而具及洞<lb/>
<pb n="KR3l0125_SBCK_001-3b"/>
節母往令女守庭菓女伺母行逺亦徃衣翠紡上衣躡<lb/>
金履母所生女認之謂母曰此甚似姊也母亦疑之女覺<lb/>
遽反遂遺一隻履為洞人所得母歸但見女抱庭樹眠<lb/>
亦不之慮其洞隣海島島中有國名陀汗兵強王數十<lb/>
島水界數千里洞人遂貨其履於陀汗國國主得之命<lb/>
其左右履之足小者履减一寸乃令一國婦人履之竟<lb/>
無一稱者其輕如毛履石無聲陀汗王意其洞人以非<lb/>
道得之遂禁錮而栲掠之竟不知所從來乃以是履棄<lb/>
之於道旁即遍歴人家捕之若有女履者捕之以告陀<lb/>
汗王恠之乃捜其室得葉限令履之而信葉限因衣翠<lb/>
<pb n="KR3l0125_SBCK_001-4a"/>
紡衣躡履而進色若天人也始具事於王載魚骨與葉<lb/>
限俱還國其母及女即為飛石撃死洞人哀之埋於石<lb/>
坑命曰懊女塜洞人以為媒祀求女必應陀汗王至國<lb/>
以葉限為上婦一年王貪求祈於魚骨寳玉無限逾年<lb/>
不復應王乃葬魚骨於海岸用珠百斛藏之以金為際<lb/>
至徴卒叛時將發以贍軍一夕為海潮所淪成式舊家<lb/>
人李士元所説士元本邕州洞中人多記得南中恠事<lb/>
太和五年復州醫人王超善用鍼病無不差於午忽無<lb/>
病死經宿而蘇言始夢至一處城壁臺殿如王者居見<lb/>
一人卧召前袒視左髆有腫大如杯令超治之即為鍼<lb/>
<pb n="KR3l0125_SBCK_001-4b"/>
出膿升餘顧黄衣吏曰可領畢也超隨入一門門署曰<lb/>
畢院庭中有人眼數千聚成山視肉迭瞬明滅黄衣曰<lb/>
此即畢也俄有二人形甚竒偉分處左右鼓巨<graphic n="KR1869" url="https://raw.githubusercontent.com/kanripo/KR-Gaiji/master/images/KR1869.png" mimeType="image/png"/>吹激<lb/>
眼聚扇而起或飛或走或為人者頃刻而盡超訪其故黄<lb/>
衣吏曰有生之類先死而畢言次忽活<lb/>
前秀才李鵠覲於潁川夜至一驛纔卧見物如猪者突<lb/>
上㕔階鵠驚走透後門投驛廏潜身草積中屏息且伺<lb/>
之恠亦隨至聲遶草積數匝瞪目相視鵠所潜處忽變<lb/>
為巨星騰起數道燭天鵠左右取燭索鵠於草積中已<lb/>
卒矣半日方蘇因説所見未旬無病而死<lb/>
<pb n="KR3l0125_SBCK_001-5a"/>
元和中國子監學生周乙者常夜習業忽見一小鬼鬅<lb/>
鬙頭長二尺餘滿頭碎光如星眨眨<hi>熒熒一作</hi>可惡戲燈弄<lb/>
硯紛摶不止學生素有膽叱之稍却復傍書案因伺其<lb/>
所為漸逼近乙因擒之踞坐求哀辭頗苦切天將曉覺<lb/>
如物折聲視之乃弊木杓也其上粘粟百餘粒<lb/>
貞元<hi>上元一作</hi>中蜀郡有僧志功<hi>志辯一作</hi>言住寳相寺持經夜<lb/>
乆忽有飛蟲五六枚大如蝇金色迭飛起燈焰或蹲於<lb/>
炷花上鼓翅與火一色乆乃滅焰中如此數夕童子撃<lb/>
堕一枚乃薰陸香也亦無形狀自是不復見<lb/>
元和初上都東市惡少李和子父努眼和子性忍常攘<lb/>
<pb n="KR3l0125_SBCK_001-5b"/>
狗及貓食之為坊市之患常臂鷂立於衢見二人紫衣<lb/>
呼曰公非李努眼子名和子乎和子即遽祗揖又曰有<lb/>
故可隙處言也因行數歩止於人外言冥司追公可即<lb/>
去和子初不受曰人也何紿言又曰我即鬼因探懷中<lb/>
出一牒印窠猶濕見其姓名分明為猫犬四百六十頭<lb/>
論訴事和子驚懼乃棄鷂子拜祈之且曰我分死爾必<lb/>
為我暫留具少酒鬼固辭不獲已初將入畢羅肆鬼掩<lb/>
鼻不肯前乃延於旗亭杜家揖讓獨言人以為狂也遂<lb/>
索酒九盌自飲三盌六盌虚設于西座且求其為方便<lb/>
以免二鬼相顧我等既受一醉之恩湏為作計因起曰<lb/>
<pb n="KR3l0125_SBCK_001-6a"/>
姑遲我數刻當返未移時至曰君辦錢四十萬為君假三<lb/>
年命也和子諾許以翌日及午為期因酬酒直且返其<lb/>
酒嘗之味如水矣冷復氷齒和子遽歸貨衣具鑿楮如<lb/>
期備酹焚之自見二鬼挈其錢而去及三日和子卒鬼<lb/>
言三年葢人間三日也<lb/>
貞元末開州軍將冉從長輕財好事而州之儒生道者<lb/>
多依之有畫人寗采圖為竹林㑹甚工坐客郭萱栁成<lb/>
二秀才每以氣相軋栁忽眄圖謂主人曰此畫巧於體<lb/>
勢失於意趣今欲為公設薄技不施五色令其精彩殊<lb/>
勝如何冉驚曰素不知秀才藝如此然不假五色其理<lb/>
<pb n="KR3l0125_SBCK_001-6b"/>
安在栁笑曰我當入彼畫中治之郭撫掌曰君欲紿三<lb/>
尺童子乎栁因邀其賭郭請以五千抵負冉亦為保栁<lb/>
乃騰身赴圗而滅坐客大駭圗表於壁衆摸索不獲乆<lb/>
之栁忽語曰郭子信來聲若出畵中也食頃瞥自圗上<lb/>
墜下指阮籍像曰工夫秪及此衆視之覺阮籍圗像獨<lb/>
異吻若方笑寗采覩之不復認冉意其得道者與郭俱<lb/>
謝之數日竟他去宋存夀處士在釋時目撃其事<lb/>
奉天縣國盛村百姓姓劉者病狂發時亂走不避井壍<lb/>
其家為迎禁呪人侯公敏治之公敏纔至劉忽起曰我<lb/>
暫出不假爾治因杖薪檐至田中袒而運檐狀若撃物<lb/>
<pb n="KR3l0125_SBCK_001-7a"/>
良乆而返笑曰我病已矣適打一鬼頭落埋於田中兄<lb/>
弟及呪者猶以為狂不實之遂同徃驗焉劉掘出一髑<lb/>
髅戴赤髪十餘莖其病竟愈是㑹昌五年事<lb/>
柳璟知舉年有國子監明經失姓名晝寢夢徙倚於監<lb/>
門有一人負衣囊衣黄訪明經姓氏明經語之其人笑<lb/>
曰君來春及第明經因訪隣房鄉曲五六人或言得者<lb/>
明經遂邀入長興里畢羅店常所過處店外有犬競驚<lb/>
日蹉矣遽呼隣房數人語其夢忽見長興店子入門曰<lb/>
郎君與客食畢羅計二斤何不計直而去也明經大駭<lb/>
裭衣質之且隨驗所夢相其榻器皆如夢中乃謂店主<lb/>
<pb n="KR3l0125_SBCK_001-7b"/>
曰我與客俱夢中至是客豈食乎店主驚曰初恠客前<lb/>
畢羅悉完疑其嫌置蒜也來春明經與隣房三人夢中<lb/>
所訪者悉及第<lb/>
潞州軍校郭誼先爲邯鄲郡牧使因兄亡遂於鄆州舉<lb/>
其先同塋<hi>兄柩一作</hi>葬於礠州滏湯縣之西崗縣界接山土中<lb/>
多石有力葬者率皆鑿石爲穴誼之所卜亦鑿焉積日<lb/>
倍工忽透一穴穴中有石長可四尺形如守宫支體首<lb/>
尾畢具役者誤斷焉誼惡之將别卜地白於劉從諌從<lb/>
諌不許因葬焉後月餘誼陷於厠體仆幾死骨肉奴婢<lb/>
相繼死者二十餘人自是常恐悸唵囈不安因哀請罷<lb/>
<pb n="KR3l0125_SBCK_001-8a"/>
職從諌以都押衙焦長楚之務與誼對換及賊稹<hi>劉積一作</hi>
阻兵誼為其魁軍破梟首其家無少長悉投井中死塩<lb/>
州從事鄭賔于言石守宫見在礠州官庫中<lb/>
伊闕縣令李師晦有兄弟任江南官與一僧往還常入<lb/>
山採藥遇暴風雨避於欹<hi>榿一作</hi>樹須臾大震有物瞥然<lb/>
墜地倐而朗晴僧就視乃一石形如樂器可以懸撃者<lb/>
其上平齊如削其中有竅可盛其下漸闊而圎狀若垂<lb/>
囊長二尺厚三分其左小缺班如碎錦光澤可鑒叩之<lb/>
有聲僧意其異物置於樵中歸櫃而埋於禪牀下為其<lb/>
徒所見往往有知者李生懇求一見僧確然言無忽一<lb/>
<pb n="KR3l0125_SBCK_001-8b"/>
日僧召李生既至執手曰貧道已力衰弱無常將至君<lb/>
前所求物聊用為别乃盡去侍者引李生入卧内撤榻<lb/>
掘地捧匣授之而卒<lb/>
賊稹阻命之時臨洛市中百姓有推磨盲騾無故死因<lb/>
賣之屠者剖腹中得二石大如合拳紫色赤班熒潤可<lb/>
愛屠者遂送稹乃留之<lb/>
韋溫為宣州病瘡於首因託後事於女壻且曰予年二<lb/>
十九為校書郎夢滻水中流見二吏賫牒相召一吏至<lb/>
言彼墳至大功須萬日今未也今正萬日予豈逃乎不<lb/>
累日而卒<lb/>
<pb n="KR3l0125_SBCK_001-9a"/>
醴泉尉崔汾仲兄居長安崇賢里夏月乗凉於庭際踈<lb/>
曠月色方午風過覺有異香傾間聞南垣土動簌簌崔<lb/>
生意其虵䑕也忽覩一道士大言曰大好月色崔驚懼<lb/>
遽走道士緩歩庭中年可四十風儀清古良乆妓女十<lb/>
餘排大門而入輕綃翠翹艶冶絶世有從者具香茵列<lb/>
坐月中崔生疑其狐媚以枕投門闔警之道士小顧怒<lb/>
曰我以此差静復貪月色初無延佇之意敢此麄率復<lb/>
厲聲曰此處有地界耶欻有二人長纔三尺巨首儋耳<lb/>
唯伏其前道士頥指崔生所止曰此人合有親属入隂<lb/>
籍可領來二人趋出一餉間崔生見其父母及兄悉至<lb/>
<pb n="KR3l0125_SBCK_001-9b"/>
衛者數十捽曵批之道士叱曰我在此敢縱子無禮乎<lb/>
父母叩頭曰幽明隔絶誨責不及道士叱遣之復顧二<lb/>
鬼曰捉此癡人來二鬼跳及門以赤物如彈丸遥投崔<lb/>
生口中乃細赤綆也遂釣出於庭中又詬辱之崔驚失<lb/>
音不得自理崔僕妾號泣其妓羅拜曰彼凢人因訝僊<lb/>
官無故而至非有大過怒解乃拂衣由大門而去崔病<lb/>
如中惡五六日方差因迎祭酒醮謝亦無他崔生初隔<lb/>
𥿄隙見亡兄以帛抹脣如損狀僕使共訝之一婢泣曰<lb/>
幾郎就木之時面衣忘開口其時怱怱就剪誤傷下脣<lb/>
然傍人無見者不知幽冥中二十餘年猶負此苦<lb/>
<pb n="KR3l0125_SBCK_001-10a"/>
辛秘五經擢第後常州赴婚行至陜因息於樹隂傍有乞<lb/>
兒箕坐痂面蟣衣訪辛行止辛不耐而去乞兒亦隨之<lb/>
辛馬劣不能相遠乞兒強言不已前及一衣綠者辛揖<lb/>
而與之語乞兒後應和行里餘綠衣者忽前馬驟去辛<lb/>
恠之獨言此人何忽如是乞兒曰彼時至豈自由乎辛<lb/>
覺語異始問之曰君言時至何也乞兒曰少傾當自知<lb/>
之將及店見數十人擁店問之乃綠衣者卒矣辛大驚<lb/>
異遽卑下之因裭衣衣之脱乗乗之乞兒初無謝意語<lb/>
言往往有精義至汴謂辛曰某止是矣公所適何事也<lb/>
辛以娶約語之乞兒笑曰公士人業不可止此非君妻<lb/>
<pb n="KR3l0125_SBCK_001-10b"/>
公婚期甚逺隔一日乃扛一器酒與辛别指相國寺刹<lb/>
曰及午而焚可遲此而别如期刹無故火發壞其相輪<lb/>
臨去以綾帕複贈辛帶有一結語辛異時有疑當發視<lb/>
也積二十餘年辛為渭南尉始婚裴氏泊裴生日㑹親<lb/>
賔忽憶乞兒之言解帕複結得楮幅大如手板署曰辛<lb/>
秘妻河東裴氏某月日生乃其日也辛計别乞兒之年<lb/>
妻尚未生豈蓬瀛籍者謫於人間乎方之蒙袂輯履有<lb/>
憤於黔娄擿植索塗見稱於楊子差不同耳<hi>五句不屬方之蒙𬒮</hi>
<hi>缺文當有</hi>
唐叚少卿酉陽雜爼續集卷之一<lb/>
</p>
<p>
</p>
  </div>
</body>
</text>
</TEI>
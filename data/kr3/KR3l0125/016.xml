<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0125_SBCK_016-1a"/>
唐叚少卿酉陽襍爼前集卷之十六<lb/>
　　　　　唐　太常少卿臨淄柯古段成式　撰<lb/>
　　　　　明　四川道監察御史内鄉李雲鵠　校<lb/>
　　廣動植之一<hi>并序</hi>
成式以天地間造化所産突而旋成形者樊然矣故山<lb/>
海經爾雅所不能究因拾前儒所著有草木禽魚未列<lb/>
經史或經史巳載事未悉者或接諸耳目簡編所無者<lb/>
作廣動植兾掊土培丘陵之學也昔曹丕著論於火布<lb/>
滕循獻疑於鰕鬚蔡謀不識彭蜞劉縚誤呼荔挺至今<lb/>
可笑學者豈容略乎<lb/>
<pb n="KR3l0125_SBCK_016-1b"/>
總叙○羽嘉生飛龍飛龍生鳯鳯生鸞鸞生庶鳥○應<lb/>
龍生建鳥建鳥生麒麟騏驎生庶獸○分鱗生蛟龍蛟<lb/>
龍生鯤鯁鯤鯁生建邪建邪生庶魚○分潭生先龍先<lb/>
龍生玄魧玄魧生靈龜靈龜生庶龜○日馮生玄陽閼<lb/>
玄陽閼生鱗胎鱗胎生幹木幹木生庶木○招搖生程<lb/>
君<hi>若一曰</hi>程君生玄玉玄玉生醴泉醴泉生應黄應黄生黄<lb/>
華黄華生庶草○海間生屈龍屈<hi>尾一曰</hi>龍生容華容華生<lb/>
䔁䔁生藻藻生浮草○甲䖝影伏羽虫體伏○食草者<lb/>
多力而愚食肉者勇敢而悍○齕吞者八竅而卵生咀<lb/>
嚼者九竅而胎生○無角者膏而先前有角者脂而先<lb/>
<pb n="KR3l0125_SBCK_016-2a"/>
後○食葉者有絲食土者不息食而不飲者蠶飲而不<lb/>
食者蟬不飲不食者蜉蝣蛚<hi>蚓一曰</hi>屬郤行虵屬䊸行蜻<lb/>
ခ屬往鳴蜩屬旁鳴發皇翼鳴蚣蝑股鳴榮原胃鳴○<lb/>
蜩三十日而死○鱣魚三月上官於孟津○鷓鴣向日<lb/>
飛○鯿與鱀魚車螯與移角並相似○鳯雄鳴節節雌<lb/>
鳴足足行鳴曰歸嬉止鳴曰提祑○麒麟牡鳴曰逝<hi>曰一</hi>
<hi>遊</hi>聖牡鳴曰歸和春鳴曰扶助夏鳴曰養綏○鼈無耳<lb/>
為守神○虎五指為貙○魚滿三百六十年則為蛟龍<lb/>
引飛去水○魚二千觔為蛟○武陽小魚一觔千頭○<lb/>
東海大魚瞳子大如三斗盎○桃支竹以四寸為一節<lb/>
<pb n="KR3l0125_SBCK_016-2b"/>
木瓜一尺一百二十一節○木蘭去皮不死荆木心方○<lb/>
蛇有水草木土四種○孔雀尾端一寸名珠毛○鶴左<lb/>
右脚裏第一指名兵爪○蜀郡無兔鴿○江南<hi>表一曰</hi>無<lb/>
狼馬○朱提以南無鳩鵲○鳥有四千五百種獸有二<lb/>
千四百種○鴞楚鳩所生○騾不滋乳○蔡中郎以反<lb/>
舌為蝦蟆淮南子以蛩為蠛蠓詩義以蟊為螻蛄高誘<lb/>
以乾鵲為蟋蟀○兔吐子鸕鷀吐鶵○瓜瓠子曰犀胡<lb/>
桃人曰蝦蟆○蝦蟆無膓○龜膓<hi>黿一曰</hi>属於頭○科斗<lb/>
尾脱則足生○鳥獸未孕者為禽鳥養子曰乳○蛇蟠<lb/>
向王鵲巢背太歲鷰伏戊己虎奮衝破乾鵲知來猩猩<lb/>
<pb n="KR3l0125_SBCK_016-3a"/>
知往○鸛影抱蝦蟆聲抱○蟬化齊后鳥生杜宇○椰<lb/>
子為越王頭壺樓為杜宇項○鷓鴣鳴曰向南不北逃<lb/>
閭鳴懸壺盧繫項<hi>頸一曰</hi>○豆以二七為族粟累十二為<lb/>
寸<lb/>
人參處處生蘭長生為瑞○有實曰果又在木曰果○<lb/>
小麥忌戌大麥忌子○薺葶<graphic n="KR0995" url="https://raw.githubusercontent.com/kanripo/KR-Gaiji/master/images/KR0995.png" mimeType="image/png"/>菥蓂為三葉孟夏煞之<lb/>
○烏頭殻外有毛石劫應節生花○木再花夏有雹李<lb/>
再花秋大霜○木無故叢○枝盡向下又生及一尺至<lb/>
一丈自死皆凶○邑中終歲無烏有冦郡中忽無鳥者<lb/>
日烏亡○雞無故自飛去家有蠱雞日中不下樹妻妾<lb/>
<pb n="KR3l0125_SBCK_016-3b"/>
姦謀○見蛇交三年死蛇冬見寢室爲急兵人夜卧無<lb/>
故失髻者鼠妖也○屋柱木無故生芝者白為喪赤為<lb/>
血黑為賊黄為喜其形如人面者亡財如牛馬者逺役<lb/>
如龜蛇者田𧖟耗○德及幽隱則比目魚至<hi>生一曰</hi>○妾<lb/>
媵有制則白燕來巢○山上有葱下有銀山上有薤下<lb/>
有金山上有薑下有銅錫山有寳玉木旁枝皆下垂○<lb/>
葛稚川嘗就上林令魚泉得朝臣所上草木名二十餘<lb/>
種隣人石瓊就之求借一皆遺弃語曰買魚得鱮不如<lb/>
食茹寧去累世宅不去䱥魚額洛鯉伊魴貴於牛羊○<lb/>
得合瀾蠾雖不足豪亦足以高○㯽榔扶留可以忘憂<lb/>
<pb n="KR3l0125_SBCK_016-4a"/>
○白馬甜榴一實直牛○草木暉暉蒼黄亂飛<lb/>
　　羽篇<lb/>
鳯骨黑雄雌夕旦鳴各異黄帝使伶倫制十二籥寫之<lb/>
其雄聲其雌音樂有鳯凰臺此鳯脚下物如白石者鳯<lb/>
有時來儀候其所止處掘深三尺有圓石如卵正白服<lb/>
之安心神<lb/>
孔雀釋氏書言孔雀因雷聲而孕<lb/>
鸛江淮謂群鸛琁飛為鸛井鶴亦好旋飛必有風雨人<lb/>
探巢取鸛子六十里旱能群飛薄霄激雨雨為之散<lb/>
烏鳴地上無好聲人臨行烏鳴而前引多喜此舊占所<lb/>
<pb n="KR3l0125_SBCK_016-4b"/>
不載○貞元十四年鄭汴二州群烏飛入田緒李納境<lb/>
内衘木為城高至二三尺方十餘里納緒惡而命焚之<lb/>
信宿如舊烏口皆流血<lb/>
俗候烏飛翅重天將雨<lb/>
鵲巢中必有梁崔圓相公妻在家時與姊妹戲於後園<lb/>
見二鵲搆巢共銜一木如筆管長尺餘安巢中衆悉不<lb/>
見俗言見鵲上梁必貴<lb/>
大曆八年乾陵上仙觀天尊殿有䨇鵲衘柴及泥補葺<lb/>
隟壞一十五處宰臣上表賀<lb/>
貞元三年中書省梧桐樹上有鵲以泥為巢焚其巢可<lb/>
<pb n="KR3l0125_SBCK_016-5a"/>
禳狐魅<lb/>
燕凢狐白貉鼠之類燕見之則毛脱或言燕蟄於水<hi>曰一</hi>
<hi>井</hi>底舊説燕不入室是井之虗也取桐爲男女各一投<lb/>
井中燕必來胸班黑聲大名胡燕其巢有容疋素者<lb/>
雀釋氏書言雀沙生因浴沙塵受卵蜀弔烏山至雉雀<lb/>
來弔最悲百姓夜燃火伺取之無嗉不食似持<hi>特一曰</hi>悲<lb/>
者以爲義則不殺<lb/>
鴿大理丞鄭復禮言波斯舶上多養鴿鴿能飛行數千<lb/>
里輒放一隻至家以爲平安信<lb/>
鸚鵡能飛衆鳥趾前三後一唯鸚鵡四趾齊分凢鳥下<lb/>
<pb n="KR3l0125_SBCK_016-5b"/>
瞼眨上獨此鳥兩瞼俱動如人目<lb/>
玄宗時有五色鸚鵡能言上令左右試牽帝衣鳥輒瞋<lb/>
目叱咤岐府文學能延京獻鸚鵡篇以賛其事張燕公<lb/>
有表賀稱為時樂鳥<lb/>
杜鵑始陽相催而鳴先鳴者吐血死嘗有人山行見一<lb/>
群寂然聊學其聲即死初鳴先聽其聲者主離别厠上<lb/>
聽其聲不祥厭之法當為大聲應之<lb/>
雊鵒舊言可使取火効人言勝鸚鵡取其目睛和人乳<lb/>
研滴眼中能見烟霄外物也<lb/>
鵝濟南郡張公城西北有鵝浦南燕世有漁人居水側<lb/>
<pb n="KR3l0125_SBCK_016-6a"/>
常聽鵝之聲衆中有鈴聲甚清亮候之見一鵝咽頸極<lb/>
長羅得之項上有銅鈴綴以銀鏁隱起元鼎元年字<lb/>
晉時營道縣令何潛之於縣界得鳥大如白鷺膝上髀<lb/>
下自然有銅鐶貫之<lb/>
鵁鶄舊言辟火災巢於高樹生子穴中銜其母翅飛下<lb/>
養之<lb/>
䲻相傳鶻生三子一為䲻肅宗張皇后專權毎進酒常<lb/>
寘䲻腦酒䲻腦酒令人久醉健忘<lb/>
異鳥天寳二年平盧有紫䖝食禾苖時東北有赤頭鳥<lb/>
群飛食之<lb/>
<pb n="KR3l0125_SBCK_016-6b"/>
開元二十三年榆關有▫蚄䖝延入平州界亦有群雀<lb/>
食之○又開元中具州蝗䖝食禾有大白鳥數千小白<lb/>
鳥數萬盡食其䖝<lb/>
大曆八年大鳥見武功群鳥隨噪之行營將張日芬射<lb/>
獲之肉翅狐首四足足有爪廣四尺三寸狀類蝙蝠又<lb/>
邠州有白頭鳥乳鴝鵒<lb/>
王母使者齊郡函山有鳥足青嘴赤黄素翼絳顙名王<lb/>
母使者昔漢武登此山得玉函長五寸帝下山玉函忽<lb/>
化為白鳥飛去世傳山上有王母藥函常令鳥守之<lb/>
吐綬鳥魚復縣南山有鳥大如鴝鵒羽色<hi>毛一曰</hi>多黑襍<lb/>
<pb n="KR3l0125_SBCK_016-7a"/>
以黃白頭頰似雉有時吐物長數寸丹采彪炳形色類<lb/>
綬因名爲吐綬鳥又食必蓄嗉臆前大如斗慮觸其嗉<lb/>
行毎逺草木故一名避株鳥<lb/>
鸛鷒一名堕羿形似鵲人射之則銜矢反射人<lb/>
鸏鵰喙大而句長一尺赤黃色受二升南人以爲酒杯<lb/>
也<lb/>
菘節鳥四脚尾似鼠形如雀終南深谷中有之<lb/>
老ခ秦中山谷間有鳥如梟色青黄肉翅好食烟見人<lb/>
輒驚落隱首草穴中常露身其聲如嬰兒啼名老ဂ<lb/>
柴蒿京之近山有柴蒿鳥頭有冠如戴勝大若野鷄<lb/>
<pb n="KR3l0125_SBCK_016-7b"/>
兠兠鳥其聲自號正月以後作聲至五月節不知所在<lb/>
其形似鴝鵒<lb/>
蝦蟇䕶南山下有鳥名蝦蟇䕶多在田中頭有冠色蒼<lb/>
足赤形似鷺<lb/>
夜行遊女一曰天帝女一名釣星夜飛晝隱如鬼神衣<lb/>
毛為飛鳥脱毛為婦人無子喜取人子胸前有乳凢人<lb/>
飴小兒不可露處小兒衣亦不可露曬毛落衣中當為<lb/>
鳥祟或以血㸃其衣為誌或言產死者所化<lb/>
鬼車鳥相傳此鳥昔有十首能収人魂一首為犬所噬<lb/>
秦中天隂有時有聲聲如力車鳴或言是水雞過也<lb/>
<pb n="KR3l0125_SBCK_016-8a"/>
白澤圖謂之蒼鸆帝鵠書謂之逆鶬夫子子夏所見寳<lb/>
曆中國子四門助教史逈語成式常見裴瑜所注爾雅<lb/>
言鶬麋鴰是九頭鳥也<lb/>
細鳥漢武時畢勒國獻細鳥以方尺玉為籠數百頭狀<lb/>
如蠅聲如鴻鵠此國以候日因名候日䖝集宫人衣輒<lb/>
蒙愛幸<lb/>
嗽金鳥出昆明國形如雀色黄常翶翔於海上魏明帝<lb/>
時其國來獻此鳥飴以眞珠及龜腦常吐金屑如粟鑄<lb/>
之乃為器服宫人爭以鳥所吐金為釵珥謂之辟寒金<lb/>
以鳥不畏寒也宫人相嘲弄曰不服辟寒金那得帝王<lb/>
<pb n="KR3l0125_SBCK_016-8b"/>
心不服辟寒鈿那得帝王怜<lb/>
背明鳥吳時越嶲之南獻背明鳥形如鶴止不向明巢<lb/>
必對北其聲百變<lb/>
岢嵐鳥出河西赤塢鎭狀似烏而大飛翔於陣上多不<lb/>
利<lb/>
鷫鸘狀如燕稍大足短趾似鼠未常見下地常止林中<lb/>
偶失勢控地不能自振及舉上凌青霄出凉州也<lb/>
鵴鳥武周縣合火山山上有鵴鳥形類烏觜赤如丹一<lb/>
名赤觜鳥亦曰阿鵴鳥<lb/>
訓胡惡鳥也鳴則後竅應之<lb/>
<pb n="KR3l0125_SBCK_016-9a"/>
百勞博勞也相傳伯竒所化取其所踏枝鞭小兒能令<lb/>
速語南人繼母有娠乳兒兒病如瘧唯鵙毛治之<lb/>
　　　毛篇<lb/>
師子釋氏書言師子筋為絃鼓之衆絃皆絶<lb/>
西域有黑獅子捧師子○集賢校理張希復言舊有師<lb/>
子尾拂夏月蠅蚋不敢集其上<lb/>
舊説蘇合香師子糞也<lb/>
象舊説象性久識見其子皮必泣一枚重千觔釋氏書<lb/>
言象七久柱地六牙牙生理必因雷聲<lb/>
又言龍象六十歲骨方足今荆地象色黑兩牙江猪也<lb/>
<pb n="KR3l0125_SBCK_016-9b"/>
咸亨三年周澄國遣使上表言訶伽國有白象首垂四<lb/>
牙身運五足象之所在其土必豊以水洗牙飲之愈疾<lb/>
請發兵迎取<lb/>
象膽隨四時在四腿春在前左夏在前右如龜無定體<lb/>
也鼻端有爪可拾鍼肉有十二般惟鼻是其本肉<lb/>
陶貞白言夏月合藥宜置象牙於藥旁南人言象妬惡<lb/>
犬聲獵者褁糧登高樹搆熊巢伺之有群象過則為犬<lb/>
聲悉舉鼻吼呌循守不復去或經五六日困倒其下因<lb/>
潛殺之耳後有穴薄如鼓皮一刺而斃胷前小横骨灰<lb/>
之酒服令人能浮水出沒食其肉令人體重<lb/>
<pb n="KR3l0125_SBCK_016-10a"/>
古訓言象孕五歲始生<lb/>
虎交而月暈仙人鄭思逺常騎虎故人許隱齒痛求治<lb/>
鄭曰唯得虎鬚及熱挿齒間即愈鄭為㧞數莖與之因<lb/>
知虎鬚治齒也○虎殺人能令屍起自解衣方食之虎<lb/>
威如乙字長一寸在脇兩旁皮内尾端亦有之佩之臨<lb/>
官佳無官人所媢嫉○虎夜視一目放光一目看物獵<lb/>
人候而射之光墜入地成白石主小兒驚<lb/>
馬虜中䕶蘭馬五白馬也亦曰玉面諳眞馬十三歲馬<lb/>
也以十三歲已下可以留種舊種馬戎馬八尺田馬七<lb/>
尺駑馬六尺○瓜州飼馬以薲草沙州以茨萁涼州以<lb/>
<pb n="KR3l0125_SBCK_016-10b"/>
㪍突渾蜀以稗草以蘿蔔根飼馬馬肥安比飼馬以沙<lb/>
蓬根針○大食國馬解人語○悉怛國怛幹國出好馬<lb/>
○馬四歲兩齒至二十歲齒盡平○體名有輸鼠外鳬<lb/>
烏頭龍翅虎口○豬槽飼馬石灰泥槽汗而繫門三事<lb/>
落駒○迴毛在頸白馬黑馬鞍下腋下迴毛右脅白毛<lb/>
左右後足白<lb/>
馬四足黑目下横毛黄馬白喙旋毛在吻後汗溝上通<lb/>
尾本目赤睫亂及反睫白馬黑目目白郤視並不可騎<lb/>
夜眼名附蟬尸肝名懸熢亦曰雞舌綠袟方言以地黄<lb/>
甘草噉五十歲生三駒<lb/>
<pb n="KR3l0125_SBCK_016-11a"/>
牛北人牛瘦者多以虵灌鼻口則爲獨肝水牛有獨肝<lb/>
者殺人逆賊李希烈食之而死○相牛法岐胡有夀膺<lb/>
匡欲廣毫筯欲撗蹄後筯也常有聲有黄也角泠有病<lb/>
旋毛在珠泉無夀睫亂觸人衘烏角偏妨主毛少骨多<lb/>
有力溺射前良牛也踈肋難養三歲二齒四嵗四齒五<lb/>
歲六齒六歲以後毎一年接脊骨一節<lb/>
寗公所飰牛隂虹屬頸陰虹䨇筯自尾屬頸也<lb/>
北虜之先索國有泥師都二妻生四子一子化爲鴻遂<lb/>
委三子謂曰爾可從古㫋古㫋牛也三子因隨牛牛所<lb/>
糞悉成肉酪○太原縣北有銀牛山漢建武二十一年<lb/>
<pb n="KR3l0125_SBCK_016-11b"/>
有人騎白牛蹊人田田父訶詰之乃曰吾北海使將看<lb/>
天子登封遂乘牛上山田父尋至山上唯見牛跡遺糞<lb/>
皆為銀也明年世祖封禪<lb/>
鹿虞部郎中陸紹弟為盧氏縣尉常觀獵人獵忽遇鹿<lb/>
五六頭臨澗見人不驚毛斑如畫陸恠獵人不射問之<lb/>
獵者言此仙鹿也射之不能傷且復不利陸不信强之<lb/>
獵者不得已一發矢鹿帶箭而去及返射者墜崖折左<lb/>
足<lb/>
南康記云合浦有鹿額上戴科藤一枝四條直上各一<lb/>
丈<lb/>
<pb n="KR3l0125_SBCK_016-12a"/>
犀之通天者必惡影常飲濁水當其溺時人趕不復移<lb/>
足角之理形似百物或云犀角通者是其病然其理有<lb/>
倒揷正揷腰鼓揷倒者一半已下通正者一半已上通<lb/>
腰鼓者中斷不通故波斯謂牙為白暗犀為黑暗成式<lb/>
門下醫人吳士臯常職於南海郡見舶主説本國取犀<lb/>
先於山路多植木如狙栻<hi>杙一作</hi>云犀前脚直常倚木而<lb/>
息木欄折則不能起犀牛一名奴角有鴆處必有犀也<lb/>
犀三毛一孔劉孝標言犀墮角埋之人以假角易之<lb/>
駞性羞木蘭篇明駞千里脚多誤作鳴字駞卧腹不貼<lb/>
地屈足漏明則行千里<lb/>
<pb n="KR3l0125_SBCK_016-12b"/>
天鐵熊高宗時加<hi>伽一曰</hi>毘葉國獻天鐵熊擒白象獅子<lb/>
狼大如狗蒼色作聲諸竅皆沸䏶中筋大如鴨卵有犯<lb/>
盜者薰之當令手攣縮或言狼筋如織絡小囊虫所作<lb/>
也狼糞烟直上烽火用之○或言狼狽是兩物狽前足<lb/>
絶短毎行常駕兩狼失狼則不能動故世言事乖者稱<lb/>
狼狽○臨濟郡西有狼塚近世曾有人獨行於野遇狼<lb/>
數十頭其人窘急遂登草積上有兩狼乃入穴中負出<lb/>
一老狼老狼至以口㧞數莖草群狼遂竟㧞之積將崩<lb/>
遇獵者救之而免其人相率掘此塜得狼百餘頭殺之<lb/>
疑老狼即狽也<lb/>
<pb n="KR3l0125_SBCK_016-13a"/>
貊澤大如犬其膏宣利以手所承及於銅鐵瓦器中貯<lb/>
悉透以骨盛則不漏<lb/>
狤<graphic n="KR2077" url="https://raw.githubusercontent.com/kanripo/KR-Gaiji/master/images/KR2077.png" mimeType="image/png"/>獥外勃樊州熏陸香所出也如楓脂狤<graphic n="KR2077" url="https://raw.githubusercontent.com/kanripo/KR-Gaiji/master/images/KR2077.png" mimeType="image/png"/>好啖之<lb/>
大者重十觔狀似獺其頭身四肢了無毛唯從鼻上竟<lb/>
脊至尾有青毛廣一寸長三四分獵得者斫刺不傷積<lb/>
薪焚之不死乃大杖擊之骨碎乃死<lb/>
黄腰一名唐已人見之不祥俗相傳食虎<lb/>
香狸取其水道連囊以酒澆乾之其氣如眞麝<lb/>
耶希有鹿兩頭食毒草是其胎矢也夷謂鹿為耶矢為<lb/>
希<lb/>
<pb n="KR3l0125_SBCK_016-13b"/>
<pb n="KR3l0125_SBCK_016-13b"/>
大尾羊康居出大尾羊尾上旁廣重十觔<lb/>
又僧玄奘至西域大雪山髙嶺下有一村養羊大如驢<lb/>
賔國出野青羊尾如翠色土人食之<lb/>
<pb n="KR3l0125_SBCK_016-14a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>帝王經世圖譜卷八</head> <lb/>
    <p>
<pb n="KR3k0019_WYG_008-1a"/>
欽定四庫全書<lb/>
　帝王經世圖譜卷八<lb/>
　　　　　　　　　　　　宋　唐仲友　撰<lb/>
　　司馬九畿之圖<lb/>
　　司徒建王國之圖<lb/>
　　王畿提封之圖<lb/>
　　武成分土之圖<lb/>
　　司徒建邦國之圖<lb/>
<pb n="KR3k0019_WYG_008-1b"/>
　　職方封國設法之圖<lb/>
　　成王廣魯之圖<lb/>
　　今定分土惟三之圖<lb/>
　　五溝五涂異同之譜<lb/>
　　九夫為井之圖<lb/>
　　四丘為甸之圖<lb/>
　　四縣為都之圖<lb/>
<pb n="KR3k0019_WYG_008-2a"/>
</p>
<p>
<pb n="KR3k0019_WYG_008-3a"/>
周禮大司馬乃以九畿之籍施邦國之政職方千里曰<lb/>
國畿其外方五百里曰侯畿又其外方五百里曰甸畿<lb/>
又其外方五百里曰男畿又其外方五百里曰采畿又<lb/>
其外方五百里曰衛畿又其外方五百里曰蠻畿又其<lb/>
外方五百里曰夷畿又其外方五百里曰鎭畿又其外<lb/>
方五百里曰蕃畿　職方氏乃辨九服之邦國方千里<lb/>
曰王畿其外方五百里曰侯服又其外方五百里曰甸<lb/>
服又其外方五百里曰男服又其外方五百里曰采服<lb/>
<pb n="KR3k0019_WYG_008-3b"/>
又其外方五百里曰衛服又其外方五百里曰蠻服又<lb/>
其外方五百里曰夷服又其外方五百里曰鎭服又其<lb/>
外方五百里曰藩服　大行人邦畿方千里其外方五<lb/>
百里謂之侯服嵗壹見其貢祀物又其外方五百里謂<lb/>
之甸服二嵗一見其貢嬪物又其外方五百里謂之男<lb/>
服三嵗壹見其貢器物又其外方五百里謂之采服四<lb/>
嵗壹見其貢服物又其外方五百里謂之衛服五嵗壹<lb/>
見其貢材物又其外方五百里謂之要服六嵗壹見其<lb/>
<pb n="KR3k0019_WYG_008-4a"/>
貢貨物九州之外謂之蕃國世壹見各以其所貴寳為<lb/>
摯<lb/>
尚書益稷弼成五服至于五千　禹貢五百里甸服百<lb/>
里賦納總二百里納銍三百里納秸服四百里粟五百<lb/>
里米五百里侯服百里采二百里男邦三百里諸侯五<lb/>
百里綏服三百里揆文教二百里奮武衛五百里要服<lb/>
三百里夷二百里蔡五百里荒服三百里蠻二百里流<lb/>
東漸于海西被于流沙朔南暨聲教訖于四海　康誥<lb/>
<pb n="KR3k0019_WYG_008-4b"/>
曰侯甸男邦采衛　周官曰六服羣辟罔不承徳又曰<lb/>
六年五服一朝<lb/>
國語周語祭公謀父誎穆王曰先王之制邦内甸服邦<lb/>
外侯服侯衛賓服蠻夷要服戎翟荒服甸服者祭侯服<lb/>
者祀賓服者享要服者貢荒服者王日祭月祀時享嵗<lb/>
貢終王<lb/>
　堯命禹治水弼成五服自王畿而至荒服面各二千<lb/>
　五百里九州之境方五千里為方千里者二十五九<lb/>
<pb n="KR3k0019_WYG_008-5a"/>
　州之外東漸西被朔南暨聲教者不在五服之内則<lb/>
　與九州之法實同無毫釐差矣學者惑于五百里之<lb/>
　說謂周公斥大封域九州之界方七千里非也又謂<lb/>
　夷鎭皆在九州之外亦非也或謂周之境廣於禹貢<lb/>
　五百里雖稍異於鄭氏亦知盡知禹貢也若如二說<lb/>
　則不惟不與禹貢合周官既言六服又言五服祭公<lb/>
　謀父周人也不言五服何哉蓋九服五服一也自禹<lb/>
　貢一面言之率五百里限周禮以二面言之率以二<lb/>
<pb n="KR3k0019_WYG_008-5b"/>
　百五十里為限則自鎭畿而内二畿而當一服與弼<lb/>
　成五服至于五千無纎毫牴牾者周公祭公之說亦<lb/>
　不待釋而明矣惟蕃畿在九州之外即所謂東漸西<lb/>
　被朔南暨聲教者也周官以二百五十里率之亦非<lb/>
　地域止于此也夷鎭尚在九州之内以其荒服使之<lb/>
　終王各摯所寳同于蕃國行人之言與周官六服合<lb/>
　矣不謂夷鎭即在九州之外也然則商制如何曰詩<lb/>
　頌曰邦畿千里惟民所止肇域彼四海自邦畿至西<lb/>
<pb n="KR3k0019_WYG_008-6a"/>
　海知其與禹貢周禮同制也又曰自彼氐羗莫敢不<lb/>
　來享莫敢不來王中舉來享外舉來王知其與祭公<lb/>
　之言合也況作康誥之初周禮未制已言侯甸男邦<lb/>
　采衛則周因商禮其可知矣然則王制言四海之内<lb/>
　九州州方千里四海之内斷長補短方三千里說者<lb/>
　謂商之制有諸乎曰王制漢文帝博士所作自春秋<lb/>
　而降四夷交侵中國之境土褊矣王制采六經而作<lb/>
　欲行諸當時此乃據所見境土言之豈商制哉方五<lb/>
<pb n="KR3k0019_WYG_008-6b"/>
　千里為方千里者二十五由堯迄周無異制也况禹<lb/>
　貢五服自侯服而外已有百里二百里三百里之别<lb/>
　與周九畿何異哉今具圖以見禹貢周禮祭公所言<lb/>
　皆同制并畿内郊甸稍縣都納總銍秸粟米之制具<lb/>
　著焉<lb/>
<pb n="KR3k0019_WYG_008-7a"/>
</p>
<p>
<pb n="KR3k0019_WYG_008-8a"/>
周禮大司徒建王國制其畿方千里而封樹之<hi>方千里則面五</hi>
<hi>百里</hi>凡造都鄙制其地域而封溝之以其室數制之<hi>都鄙王子</hi>
<hi>弟公卿大夫之采地</hi>　載師掌任土之法以㕓里任國中之地以<lb/>
場圃任園地以宅田士田賈田任近郊之地以官田牛<lb/>
田賞田牧田任逺郊之地以公邑之田任甸地以家邑<lb/>
之田任稍地以小都之田任縣地以大都之田任畺地<lb/>
　太宰以九賦斂財賄一曰邦中之賦二曰四郊之賦<lb/>
三曰邦甸之賦四曰家削之賦五曰邦縣之賦六曰邦<lb/>
<pb n="KR3k0019_WYG_008-8b"/>
都之賦　鄉士掌國中　遂士掌四郊　縣士掌野<lb/>
方士掌都家<lb/>
　王畿方千里面五百里王城之内謂之國中廛里任<lb/>
　焉六鄉之民所居也其賦曰邦中之賦五十里為近<lb/>
　郊鄉田之外場圃宅田士田賈田任焉百里為逺郊<lb/>
　鄉田之外官田牛田賞田牧田任焉其賦曰四郊之<lb/>
　賦其獄則鄉士治之二百里為甸六遂在焉餘為公<lb/>
　邑其賦曰邦甸之賦遂獄在四郊遂士治之鄉遂皆<lb/>
<pb n="KR3k0019_WYG_008-9a"/>
　出軍乗馬之法始于公邑以甸法在焉故曰邦甸公<lb/>
　邑之獄縣士治之三百里為稍家邑任焉夫夫與王<lb/>
　子弟之尤疎者所食采地也其賦曰家稍之賦稍削<lb/>
　皆小之稱言采地之小者也四百里為縣小都任焉<lb/>
　卿與王子弟之疎者所食采地也其賦曰邦縣之賦<lb/>
　五百里為畺大都任焉公與王子弟之親者所食采<lb/>
　地也其賦曰邦都之賦都家之獄方士治之三等采<lb/>
　地之餘皆為公邑孟子言天子三公受地視侯卿受<lb/>
<pb n="KR3k0019_WYG_008-9b"/>
　地視伯大夫受地視子男此家削小都大都之等差<lb/>
　也受地不得視司徒邦國之封疆視其百里七十里<lb/>
　五十里之田而已都鄙制以室數而出賦以邱乗則<lb/>
　采地之大者其民不過六萬夫其兵不過百乗較之<lb/>
　外諸侯其勢相什自稍至都近者愈小逺者愈大防<lb/>
　微杜漸之意深矣禹貢百里納總二百里納銍三百<lb/>
　里納秸服四百里粟五百里米率以百里為差此王<lb/>
　畿出賦輕重之法也郊有逺近以别任地之征都有<lb/>
<pb n="KR3k0019_WYG_008-10a"/>
　小大以明采地之等曰四郊以見四面相似曰家削<lb/>
　以别公邑小都曰縣合縣而成都大都曰畺在國之<lb/>
　境也自公邑至于大都通謂之都鄙兼君子野人所<lb/>
　居而言之也<lb/>
<pb n="KR3k0019_WYG_008-11a"/>
</p>
<p>
<pb n="KR3k0019_WYG_008-12a"/>
周禮大司徒建王國制其畿方千里而封樹之　小司<lb/>
徒㑹萬民之卒伍而用之五人為伍五伍為兩四兩為<lb/>
卒五卒為旅五旅為師五師為軍以起軍旅以作田役<lb/>
以比追胥以令賦貢乃均土地以稽其人民而周知其<lb/>
數上地家七人可任也者家三人中地家六人可任也<lb/>
者二家五人下地家五人可任也者家二人凡起徒役<lb/>
毋過家一人乃經土地而井牧其田野九夫為井四井<lb/>
為邑四邑為丘四丘為甸　大司馬凡令賦以地與民<lb/>
<pb n="KR3k0019_WYG_008-12b"/>
制之<hi>法與小司徒同</hi>
班固漢志載司馬法曰地方一里為井井十為通通十<lb/>
為成成方十里成十為終終十為同同方百里同十為<lb/>
封封十為畿畿方千里<lb/>
四井為邑四邑為丘丘十六井也有戎馬一匹牛三頭<lb/>
四丘為甸甸六十四井也有戎馬四匹兵車一乗牛十<lb/>
二頭甲士三人卒七十二人干戈備具<lb/>
　漢志乃通率千里之法爾若以周禮考之則王畿提<lb/>
<pb n="KR3k0019_WYG_008-13a"/>
　封百同内為鄉遂地占四同鄉田在四同之地餘地<lb/>
　為場圃宅田士田賈田官田牛田賞田牧田六遂但<lb/>
　占甸地二同計其出軍已為兵車千五百乗餘九十<lb/>
　四同通用丘甸之法出賦九千四百乗合鄉遂之軍<lb/>
　過萬乗之數幾千乗故知司馬法乃通率之數耳司<lb/>
　徒㑹卒伍率家一人經土地四丘一乗内外之法備<lb/>
　矣<lb/>
<pb n="KR3k0019_WYG_008-14a"/>
</p>
<p>
<pb n="KR3k0019_WYG_008-15a"/>
</p>
<p>
<pb n="KR3k0019_WYG_008-16a"/>
</p>
<p>
<pb n="KR3k0019_WYG_008-17a"/>
</p>
<p>
<pb n="KR3k0019_WYG_008-18a"/>
周禮大司徒凡建邦國以土圭土其地而制其域諸公<lb/>
之地封疆方五百里其食者半諸侯之地封疆方四百<lb/>
里其食者參之一諸伯之地封疆方三百里其食者參<lb/>
之一諸子之地封疆方二百里其食者四之一諸男之<lb/>
地封疆方百里其食者四之一　職方氏凡邦國千里<lb/>
封公以方五百里則四公方四百里則六侯方三百里<lb/>
則十一伯方二百里則二十五子方百里則百男以周<lb/>
知天下<lb/>
<pb n="KR3k0019_WYG_008-18b"/>
尚書武成列爵惟五分土惟三<lb/>
孟子萬章北宫錡問周室班爵禄孟子曰公侯皆方百<lb/>
里伯七十里子男五十里不能五十里者不達於天子<lb/>
附於諸侯曰附庸<lb/>
左傳子産曰天子之地一圻列國一同<lb/>
　學者見司徒建邦國封疆與武成分土之等孟子班<lb/>
　禄之制不合因謂周禮非周公之制為周禮者又强<lb/>
　為之說曰周九州之界方七千里周公變商湯之制<lb/>
<pb n="KR3k0019_WYG_008-19a"/>
　雖小國地皆方百里是皆未深考之耳費誓曰魯人<lb/>
　三郊三遂左氏曰成國不過半天子之軍諸侯之大<lb/>
　者三軍可也然則大國三軍出于三郊三遂副之周<lb/>
　制然矣牧誓曰武王戎車三百輛虎賁三千人御事<lb/>
　司馬司徒司空然則大國三軍三卿為之帥一軍之<lb/>
　戎車百二十五乗商制然矣商周諸侯之軍制既同<lb/>
　分土之制安得而異周之九服即禹之九服烏覩所<lb/>
　謂七千里者周公相武王滅國者五十而所立七十<lb/>
<pb n="KR3k0019_WYG_008-19b"/>
　一國分土之制遽過于商大者二十四倍小者猶三<lb/>
　倍何所容之後儒不能通則曰是兼附庸誠是也抑<lb/>
　不思百里之地提封萬井三分去一為六萬夫之地<lb/>
　悉以家一人率之為兵六萬尚不足三郊三遂七萬<lb/>
　五千人之數為車六百乗亦不足千乗之數所謂園<lb/>
　廛宅田士田賈田官田賞田牛田牧田與卿大夫公<lb/>
　子弟之采邑于何容之家既役其一人百畞又征其<lb/>
　什一它無餘地車輦馬牛干戈之屬于何出之百畞<lb/>
<pb n="KR3k0019_WYG_008-20a"/>
　之分以中農計之足食七人什取其一則十夫而食<lb/>
　七人古庶人在官次等之禄也六萬夫之稅足當中<lb/>
　農夫六千人而已三鄉之吏九千四百六十八人于<lb/>
　何給之尚未言三遂之吏與其百官之衆府史胥徒<lb/>
　之禄宗廟朝廷之禮王朝之朝貢四鄰之邦交于何<lb/>
　取用也百里之地不足為公侯之國明甚况七十里<lb/>
　止二萬九千四百夫之地五十里止一萬五千夫之<lb/>
　地其不能為諸侯之國抑又明矣然則子産孟子之<lb/>
<pb n="KR3k0019_WYG_008-20b"/>
　言非歟曰二子何可非也抑古人之為言省文而互<lb/>
　見詳而考之未有不合者古之為國有軍有賦王六<lb/>
　軍大國三軍次國二軍小國一軍此軍也出于國之<lb/>
　郊者也天子萬乗諸侯千乗此賦也出于成國者也<lb/>
　自軍言之則方百里而具三軍方七十里而具二軍<lb/>
　方五十里而具一軍推而上之方二百里而具六軍<lb/>
　自賦言之則方千里而具萬乗二百一十里而具千<lb/>
　乗通軍與賦而言之則方千里者為兵車萬九百乗<lb/>
<pb n="KR3k0019_WYG_008-21a"/>
　推而下之方百里者為方五十里者四五十里具一<lb/>
　軍又五十里者為一遂合為兵軍二百五十乗餘方<lb/>
　五十里者二定出賦五十乗軍賦合三乗乗男之國<lb/>
　也由是推而上之七十里而具二軍又七十里而具<lb/>
　二遂畧當一同合為兵車五百乗加一同定出賦百<lb/>
　乗軍賦合六百乗伯之國也百里而具三軍又百里<lb/>
　而具三遂合為兵車七百五十乗加二同有半定出<lb/>
　賦二百五十乗軍賦合千乗公之國也伯二同則方<lb/>
<pb n="KR3k0019_WYG_008-21b"/>
　百四十一里公四同有半功方二百一十一里子下<lb/>
　同于男侯上同于公是謂分土惟三自是而外則附<lb/>
　庸也山川也土田也雖未必皆其所有皆在封疆之<lb/>
　内矣今夫顓臾昔者先王以為東蒙主且在邦域之<lb/>
　中矣此附庸在封疆之證也居常與許復周公之宇<lb/>
　此土田在封疆之證也奄有龜蒙遂荒大東奄有鳬<lb/>
　繹遂荒徐宅此山川在封疆之證也封疆之内附庸<lb/>
　山川土田皆在焉然皆非出軍制賦之壤故地方七<lb/>
<pb n="KR3k0019_WYG_008-22a"/>
　百里而止于革車千乗則舉封疆而言雖七百里猶<lb/>
　可而况五百里四百里三百里二百里百里乎故于<lb/>
　天子言千里者兼軍賦而言也于諸侯言百里七十<lb/>
　里五十里者獨舉軍制而言也于天子言萬乗者以<lb/>
　賦法通率也于諸侯言千乗者兼軍賦而言也于諸<lb/>
　公言五百里諸侯言四百里伯言三百里子言二百<lb/>
　里者包山川土田附庸于封疆也于諸男言百里者<lb/>
　獨舉其出軍賦之封疆也凡此者皆省文而互見若<lb/>
<pb n="KR3k0019_WYG_008-22b"/>
　異而實相通何嘗纎毫牴牾哉且先王之于諸侯豈<lb/>
　其封疆一定而遂無所勸懲哉公之地錫之山川土<lb/>
　田附庸合五百里而止侯伯子亦然男之百里所自<lb/>
　有有慶而益以地則豈以百里為拘哉存男之百里<lb/>
　以見自有之封疆耳公侯伯子慶而益責而削皆在<lb/>
　封疆之中矣此周公之定制而成王廣魯以七百里<lb/>
　則廣周公云爾非周公之制所得而拘也于齊有賜<lb/>
　履焉于衛有封畛土略焉于韓侯有奄受北國焉山<lb/>
<pb n="KR3k0019_WYG_008-23a"/>
　川土田附庸或得其全或得其偏皆封疆之數也與<lb/>
　武成孟子之言盖相表裏矣然則其食者半三之一<lb/>
　四之一諸儒之說孰是乎曰皆非也鄭司農謂所食<lb/>
　租稅之數男適五十里是大國貢輕而小國貢重也<lb/>
　鄭康成謂公以一易侯伯以再易子男以三易是大<lb/>
　國土沃而小國土瘠也九等自不易至再易而止未<lb/>
　有三易者豈諸侯之地皆無不易者哉康成之說既<lb/>
　不通司農之說又倒置輕大而重小是侮弱而畏强<lb/>
<pb n="KR3k0019_WYG_008-23b"/>
　也豈所謂裒多益寡稱物平施周道如砥其直如矢<lb/>
　者哉子産曰先王班貢輕重以列列尊貢重周制也<lb/>
　卑而貢重甸服也甸非侯甸之甸乃祭公所謂邦内<lb/>
　甸服也畿外諸侯則列尊貢重矣公半侯伯三之一<lb/>
　子男四之一不亦尊重而卑輕乎康成曰大國貢重<lb/>
　正之也小國貢輕字之也其意是矣奈何以一易再<lb/>
　易三易為說也授之沃壤而貢重予之瘠土而貢輕<lb/>
　是乃適當然烏在其為正之字之哉當以王食其半<lb/>
<pb n="KR3k0019_WYG_008-24a"/>
　三之一四之一為正然王之食豈盡取其所稅哉諸<lb/>
　侯以什一取民王又以什一取諸侯則四之一者是<lb/>
　乃四十之一耳甸稍縣都皆無過十二于其什一之<lb/>
　中概取其二焉此甸服之所以為列卑貢重歟職方<lb/>
　氏七伯當為十一伯注說為是<lb/>
<pb n="KR3k0019_WYG_008-25a"/>
</p>
<p>
<pb n="KR3k0019_WYG_008-26a"/>
周禮大司徒凡造都鄙制其地域而封溝之以其室數<lb/>
制之不易之地家百畮一易之地家二百畮再易之地<lb/>
家三百畮乃分地職奠地守制地貢而頒職事焉以為<lb/>
地灋而待政令　令五家為比使之相保五比為閭使<lb/>
之相受四閭為族使之相葬五族為黨使之相救五黨<lb/>
為州使之相賙五州為鄉使之相賓　小司徒乃㑹萬<lb/>
民之卒伍而用之五人為伍五伍為兩四兩為卒五卒<lb/>
為旅五旅為師五師為軍以起軍旅以作田役以比追<lb/>
<pb n="KR3k0019_WYG_008-26b"/>
胥以令貢賦乃均土地以稽其人民而周知其數上地<lb/>
家七人可任也者家三人中地家六人可任也者二家<lb/>
五人下地家五人可任也者家二人凡起徒役毋過家<lb/>
一人以其餘為羡唯田與追胥竭作凡用衆庶則掌其<lb/>
政教與其戒禁聽其辭訟施其賞罰誅其犯命者凡國<lb/>
之大事致民大故致餘子乃經土地而井牧其田野九<lb/>
夫為井四井為邑四邑為邱四邱為甸四甸為縣四縣<lb/>
為都以任地事而令貢賦凡稅歛之事乃分地域而辨<lb/>
<pb n="KR3k0019_WYG_008-27a"/>
其守施其職而平其故　族師五家為比十家為聮五<lb/>
人為伍十人為聮四閭為族八閭為聮使之相保相受<lb/>
刑罰慶賞相及相共以受邦職以役國事以相葬埋<lb/>
載師掌任土之灋以物地事授地職而待其政令以塵<lb/>
里任國中之地以場圃任園地以宅田土田賈田任近<lb/>
郊之地以官田牛田賞田牧田任逺郊之地以公邑之<lb/>
田任甸地以家邑之田任稍地以小都之田任縣地以<lb/>
大都之田任畺地凡任地國宅無征園廛二十而一近<lb/>
<pb n="KR3k0019_WYG_008-27b"/>
郊十一逺郊二十而三甸稍縣都皆無過十二唯其漆<lb/>
林之征二十而五凡宅不毛者有里布凡田不耕者出<lb/>
屋粟凡民無職事者出夫家之征　遂人掌邦之野以<lb/>
土地之圖經田野造縣鄙形體之灋五家為鄰五鄰為<lb/>
里四里為鄼五鄼為鄙為縣五縣為遂為遂皆有地域<lb/>
溝樹之使各掌其政令刑禁以嵗時稽其人民而授之<lb/>
田野簡其兵器教之稼穡凡治野以下劑致甿以田里<lb/>
安甿以樂昏擾甿以土宜教甿稼穡以興耡利甿以時<lb/>
<pb n="KR3k0019_WYG_008-28a"/>
器勸甿以疆予任甿以土均平政辨其野之土上地中<lb/>
地下地以頒田里上地夫一廛田百畮萊五十畮餘夫<lb/>
亦如之中地夫一廛田百畮萊百畮餘夫亦如之下地<lb/>
夫一廛田百畮萊二百畮餘夫亦如之凡治野夫間有<lb/>
遂遂上有徑十夫有溝溝上有沴百夫有洫洫上有涂<lb/>
千夫有澮澮上有道萬夫有川川上有路以達於畿以<lb/>
嵗時登其夫家之衆寡及其六畜車輦辨其老幼廢疾<lb/>
與其施舍者以頒職作事以令貢職以令師田以起政<lb/>
<pb n="KR3k0019_WYG_008-28b"/>
役　稻人掌稼下地　大司馬凡令賦以地與民制之<lb/>
上地食者參之二其民可用者家三人中地食者半其<lb/>
民可用者二家五人下地食者參之一其民可用者家<lb/>
二人　匠人為溝洫耜廣五寸二耜為耦一耦之伐廣<lb/>
尺深尺謂之<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>田首倍之廣二尺深二尺謂之遂九夫<lb/>
為井井間廣四尺深四尺謂之溝方十里為成成間廣<lb/>
八尺深八尺謂之洫方百里為同同間廣二尋深二仞<lb/>
謂之澮専達於川各載其名凡天下之地勢兩山之間<lb/>
<pb n="KR3k0019_WYG_008-29a"/>
必有川焉大川之上必有涂焉　凡溝必因水埶防必<lb/>
因地勢善溝者水潄之善防者水淫之凡為防廣與崇<lb/>
方其閷參分去一大防外閷凡溝防必一日先深之以<lb/>
為式里為式然後可以傳衆力<lb/>
尚書甘誓乃召六卿<lb/>
毛詩采芑其車三千　公劉其軍三單　信南山維禹<lb/>
甸之　中田有廬　甫田倬彼甫田嵗取十千　大田<lb/>
雨我公田遂及我私　文王有聲築城伊淢　崧高徹<lb/>
<pb n="KR3k0019_WYG_008-29b"/>
申伯土田徹申伯土疆　韓奕維禹甸之實畝實藉<lb/>
噫嘻駿發爾私終三十里亦服爾耕十千維耦　載芟<lb/>
侯彊侯以<lb/>
春秋成公元年三月作邱甲　襄公十一年正月作三<lb/>
軍　五年正月舍中軍　哀公十二年春用田賦　宣<lb/>
公十五年初稅畝　左傳襄公二十五年楚蒍掩為司<lb/>
馬子木使庀賦數甲兵甲午蒍掩書土田度山林鳩藪<lb/>
澤辨京陵表淳鹵數疆潦規偃豬町原防牧隰皋井衍<lb/>
<pb n="KR3k0019_WYG_008-30a"/>
沃量入修賦賦車籍馬賦車兵徒兵甲楯之數既成以<lb/>
授子木禮也　昭公四年鄭子産作邱賦　哀公元年<lb/>
伍員曰少康有田一成有衆一旅<lb/>
孟子滕丈公上文公使畢戰問井地孟子曰請野九一<lb/>
而助國中什一使自賦卿以下必有圭田圭田五十畆<lb/>
餘夫二十五畝死徙無出鄉鄉田同井出入相友守望<lb/>
相助疾病相扶持則百姓親睦方里而井井九百畝其<lb/>
中為公田八家皆私百畝同養公田公事畢然後敢治<lb/>
<pb n="KR3k0019_WYG_008-30b"/>
私事所以别野人也此其大畧也　告子下白圭曰吾<lb/>
欲二十而取一何如孟子曰子之道貉道也夫貉五穀<lb/>
不生惟黍生之無城郭宫室宗廟祭祀之禮無諸侯幣<lb/>
帛饔飱無百官有司故二十取一而足也<lb/>
西漢刑法志殷周以兵定天下矣天下既定戢蔵干戈<lb/>
教以文徳而猶立司馬之官設六軍之衆因井田而制<lb/>
軍賦地方一里為井井十為通通十為成成方十里成<lb/>
十為終終十為同同方百里同十為封封十為畿畿方<lb/>
<pb n="KR3k0019_WYG_008-31a"/>
千里有稅有賦稅以足食賦以足兵故四井為邑四邑<lb/>
為邱邱十六井也有戎馬一匹牛三頭四邱為甸甸六<lb/>
十四井也有戎馬四匹兵車一乗牛十二頭甲士三人<lb/>
卒七十二人干戈備具是謂乗馬之法一同百里提封<lb/>
萬井除山川沈斥城池邑居園囿術路三千六百井定<lb/>
出賦六千四百井戎馬四百匹兵車百乗此卿大夫采<lb/>
地之大者也是謂百乗之家一封三百一十六里提封<lb/>
十萬井定出賦六萬四千井戎馬四千匹兵車千乗此<lb/>
<pb n="KR3k0019_WYG_008-31b"/>
諸侯之大者也是謂千乗之國天子畿方千里提封百<lb/>
萬井定出賦六十四萬井戎馬四萬匹兵車萬乗故稱<lb/>
萬乗之主戎馬車徒干戈素具春振旅以蒐夏抜舍以<lb/>
苖秋治兵以獮冬大閲以狩皆於農隙以講事焉五國<lb/>
為屬屬有長十國為連連有帥三十國為卒卒有正二<lb/>
百一十國為州州有牧連帥比年簡軍卒正三年簡徒<lb/>
羣牧五載大簡車徒此先王為國立武足兵之大略也<lb/>
周禮小司徒鄭司農注　司馬法曰六尺為步步百為<lb/>
<pb n="KR3k0019_WYG_008-32a"/>
畝畝百為夫夫二為屋屋三為井井十為通通為匹馬<lb/>
三十家士一人徒二人通十為成成百井三百家革車<lb/>
一乗士十人徒二十人十成為終終千井三十家革車<lb/>
十乗士百人徒二百人十終為同同方百里萬井三萬<lb/>
家革車百乗士千人徒二千人<lb/>
　井田之制周禮畧存其大經鄉遂都鄙為法殊途諸<lb/>
　侯之大小不同而内外輕重詳畧之法與王畿相似<lb/>
　漢儒不加剖析周公之制遂以不彰今别而言之井<lb/>
<pb n="KR3k0019_WYG_008-32b"/>
　田之綱舉矣王畿方千里面各五百里百里為郊二<lb/>
　百里為甸三百里為稍四百里為縣五百里為都六<lb/>
　鄉地居四同在郊六遂如鄉在甸郊之餘地以為場<lb/>
　圃宅田賈田士田官田牛田賞田牧田甸之餘地以<lb/>
　為公邑稍縣都以為采地鄉遂王所自治公邑之外<lb/>
　是為都鄙先王制法重内輕外歸之大同不憚小異<lb/>
　大司徒令五家為比五比為閭四閭為族五族為黨<lb/>
　五黨為州五州為鄉小司徒㑹萬民之卒伍而用之<lb/>
<pb n="KR3k0019_WYG_008-33a"/>
　五人為伍五伍為兩四兩為卒五卒為旅五旅為師<lb/>
　五師為軍上地家七人可任也者家三人中地家六<lb/>
　人可任也者二家五人下地家五人可任也者家二<lb/>
　人凡起徒役無過家一人然則鄉之授地均以百畞<lb/>
　其出兵均以一人其無公田不用邱乗取兵之法明<lb/>
　矣司稼巡野觀稼以年之上下出斂法是六鄉之田<lb/>
　用夏貢法孟子所謂什一使自賦也遂人治野五家<lb/>
　為鄰五鄰為里四里為鄼五鄼為鄙五鄙為縣五縣<lb/>
<pb n="KR3k0019_WYG_008-33b"/>
　為遂居民出賦大槩同於六鄉所小異者授地有田<lb/>
　萊之差而任民均於下劑則家二人而已六鄉地狹<lb/>
　人衆故因其地而等其人六遂地廣人稀故輕其役<lb/>
　而均其地使地皆足以養人人皆足以給使則不同<lb/>
　之同也鄉遂乗法成於族鄼兵車一乗馬四匹甲士<lb/>
　三人卒七十二人革車一乗牛十二頭甲士一人卒<lb/>
　二十四人鄉遂各七萬五千人攻守自副為兵車革<lb/>
　車合三千乗故采芑言方師率止其車三千此鄉遂<lb/>
<pb n="KR3k0019_WYG_008-34a"/>
　之兵制也大司徒凡造都鄙制其地域而封溝之以<lb/>
　其室數制之不易之地家百畮一易之地家二百畮<lb/>
　再易之地家三百畮小司徒乃經土地而井牧其田<lb/>
　野九夫為井四井為邑四邑為邱四邱為甸四甸為<lb/>
　縣四縣為都夫九夫為井則其中為公田八家皆私<lb/>
　百畞同養公田中田有廬八家各二畞半餘八十畝<lb/>
　八家共治之則私田百而公田十孟子所謂九一而<lb/>
　助其實皆什一也四邱為甸六十四井而乗馬之法<lb/>
<pb n="KR3k0019_WYG_008-34b"/>
　具即司馬法所謂甸有戎馬四匹兵車一乗牛十二<lb/>
　頭甲士三人卒七十二人干戈備具者也一甸之賦<lb/>
　百人攻守車各一乗司馬法不備言者欲明兵車之<lb/>
　制故止以牛見守車也司馬法又言通十為成成百<lb/>
　井三百家革車一乗士十人徒二十人若與邱乗踳<lb/>
　駮者也兼溝洫屋兼三夫車兼守車而以士十人互<lb/>
　見攻車也一甸所出卒長御右兩司馬與守車之伍<lb/>
　長合十人則有攻車可知攻守之車皆用革鞔而攻<lb/>
<pb n="KR3k0019_WYG_008-35a"/>
　車建五兵故於邱甸言兵車於成言革車也古人簡<lb/>
　質互相發明類如此設或甸無革車不應言牛成無<lb/>
　兵車則士十人將安用哉大司徒造都鄙不易一易<lb/>
　再易之地略與遂人上地中地下地相倣而都鄙無<lb/>
　一廛者廛在田中則有室而已不易百畞而上地萊<lb/>
　五十畝若不同者周之制地征其實九等而互以三<lb/>
　等見之家百畞者田上上萊五十畝者田上下二百<lb/>
　畝者田下下自百畝至三百畝每二十五畞為差九<lb/>
<pb n="KR3k0019_WYG_008-35b"/>
　等通率相補皆再易之地也都鄙授田與六遂同出<lb/>
　兵不當六遂五之一先王彊幹弱枝深意在此鄉遂<lb/>
　出兵雖五倍邱乗而牛人掌共兵車之牛校人軍事<lb/>
　物馬而頒之馬質戎馬有物賈受於有司者書焉車<lb/>
　僕凡師充革車司戈盾授兵從司馬之法而頒之司<lb/>
　常大閲賛司馬頒旗物則知鄉遂之馬牛車甲兵器<lb/>
　旗物皆頒於公非若邱乗之具於民此先王之所以<lb/>
　至公至均也故夏曰貢商曰助周曰徹者通貢助之<lb/>
<pb n="KR3k0019_WYG_008-36a"/>
　法而用之夏啟戰甘之野乃召六卿則卿治鄉足軍<lb/>
　自禹法如此非周公剏意鄉遂用貢具六軍都鄙用<lb/>
　助通王畿出賦萬乗周禮井田之大經不其昭乎費<lb/>
　誓曰魯人三郊三遂所謂成國半天子之軍而宣公<lb/>
　稅畝成公作邱甲則魯郊遂之外用助與商同邱乗<lb/>
　與周同孟子告滕文公請野九一國中什一亦欲復<lb/>
　周之徹耳言井田者通乎鄉遂都鄙貢助軍賦之異<lb/>
　制則舉而措之天下無難矣<lb/>
<pb n="KR3k0019_WYG_008-37a"/>
</p>
<p>
<pb n="KR3k0019_WYG_008-38a"/>
</p>
<p>
<pb n="KR3k0019_WYG_008-39a"/>
</p>
<p>
<pb n="KR3k0019_WYG_008-40a"/>
周禮小司徒之職乃經土地而井牧其田野九夫為井<lb/>
四井為邑四邑為邱四邱為甸四甸為縣四縣為都以<lb/>
任地事而令貢賦凡稅歛之事乃分地域而辨其守施<lb/>
其職而平其政<lb/>
司馬法見鄭注漢志<lb/>
　先王之制力役内自六鄉外至都鄙其輕重多寡蚤<lb/>
　晚皆不同而歸於大均說者惑之而自為異說苐未<lb/>
　深考之云耳鄉大夫言國中鄉也言野遂也因鄉而<lb/>
<pb n="KR3k0019_WYG_008-40b"/>
　及遂見鄉輕而遂重也小司徒以上地中地下地任<lb/>
　民鄉法也遂人以下劑致甿遂法也合而觀之見鄉<lb/>
　重而遂輕也都鄙用井田五百七十六家而出兵百<lb/>
　人則較鄉遂五倍其數若重矣然鄉遂賦出於公都<lb/>
　鄙賦出於民則實均耳先王之微意強幹而弱枝重<lb/>
　内而輕外鄉欲兵衆而强遂欲足以為鄉之副都鄙<lb/>
　則助鄉遂而已休遂之羡率減於鄉三之二都鄙之<lb/>
　兵不當遂五之一鄉晚役而蚤休遂早役而晚休則<lb/>
<pb n="KR3k0019_WYG_008-41a"/>
　鄉兵實强遂兵弱於鄉矣至於以豐年中年無年為<lb/>
　役之多寡有無以龍見日至為力役之始終貴賢能<lb/>
　服公事老疾之皆舍則無間乎鄉遂都鄙同乎一而<lb/>
　已當異而異當同而同終歸於大均此類族辨物所<lb/>
　以為同人裒多益寡所以為稱物平施容民蓄衆所<lb/>
　以為師也王制不從政之說漢儒約三代之制而參<lb/>
　取之又古文殘缺不得其眞故有與周官牴牾者姑<lb/>
　存以見異同後儒旬用三日通計十三日之說非事<lb/>
<pb n="KR3k0019_WYG_008-41b"/>
　舉其中之意也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　帝王經世圖譜巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>帝王經世圗譜巻五</head> <lb/>
    <p>
<pb n="KR3k0019_WYG_005-1a"/>
欽定四庫全書<lb/>
　帝王經世圗譜巻五<lb/>
　　　　　　　　　　　　宋　唐仲友　撰<lb/>
　　三禮五禮名數之譜<lb/>
　　周禮祀天之譜<lb/>
　　周禮祀天旁通之譜<lb/>
　　周禮祭地之譜<lb/>
　　地祗異名之譜<lb/>
<pb n="KR3k0019_WYG_005-1b"/>
　　祭地旁通之譜<lb/>
　　建置社稷譜<lb/>
　　祭社稷譜<lb/>
　　祭社稷旁通之譜<lb/>
　　周禮祭祀彛尊之譜<lb/>
<pb n="KR3k0019_WYG_005-2a"/>
</p>
<p>
<pb n="KR3k0019_WYG_005-3a"/>
周禮太宰之職掌建邦之六典三曰禮典以和邦國以<lb/>
統百官以諧萬民凡治以禮待賔客之治　小宰之職<lb/>
以官府之六職辨邦治三曰禮職以和邦國以諧萬民<lb/>
以事鬼神　大司徒之職因此五物者民之常而施十<lb/>
有二教焉一曰以祀禮教敬則民不茍二曰以陽禮教<lb/>
譲則民不争三曰以隂禮教親則民不怨四曰以樂禮<lb/>
教和則民不乖以鄉三物教萬民而賔興之三曰六藝<lb/>
禮樂射御書數　以五禮防萬民之偽而教之中　保<lb/>
<pb n="KR3k0019_WYG_005-3b"/>
氏養國子以道乃教之六藝一曰五禮　春官乃立春<lb/>
官宗伯使帥其屬而掌邦禮以佐王和邦國　大宗伯<lb/>
之職掌建邦之天神人鬼地示之禮以佐王建保邦國<lb/>
以吉禮事邦國之鬼神祇以禋祀祀昊天上帝以實柴<lb/>
祀日月星辰以槱燎祀司中司命飌師雨師以血祭祭<lb/>
社稷五祀五嶽以貍沈祭山林川澤以疈辜祭四方百<lb/>
物以肆獻祼享先王以饋食享先王以祠春享先王以<lb/>
禴夏享先王以嘗秋享先王以烝冬享先王以凶禮哀<lb/>
<pb n="KR3k0019_WYG_005-4a"/>
邦國之憂以䘮禮哀死亡以荒禮哀凶札以弔禮哀祸<lb/>
烖以禬禮哀圍敗以恤禮哀冦亂以賔禮親邦國春見曰<lb/>
朝夏見曰宗秋見曰覲冬見曰遇時見曰㑹殷見曰同<lb/>
時聘曰問殷頫曰視以軍禮同邦國大師之禮用衆也<lb/>
大均之禮恤衆也大田之禮簡衆也大後之禮任衆也<lb/>
大封之禮合衆也以嘉禮親萬民以飲食之禮親宗族<lb/>
兄弟以昏冠禮親成男女以賔射之禮親故舊朋友以<lb/>
饗燕之禮親四方之賔客以脤膰之禮親兄弟之國以<lb/>
<pb n="KR3k0019_WYG_005-4b"/>
賀慶之禮親異姓之國<lb/>
尚書舜典歳二月東巡守至于岱宗柴望秩于山川肆<lb/>
覲東后恊時月正日同律度量衡修五禮　有能典朕<lb/>
三禮僉曰伯夷帝曰俞咨伯汝作秩宗夙夜惟寅直哉<lb/>
惟清伯拜稽首讓于䕫龍帝曰俞往欽哉　臯陶謨天<lb/>
秩有禮自我五禮有庸哉<lb/>
　虞書巡守修五禮臯陶謨言自我五禮至命官則曰<lb/>
　有能典朕三禮蓋兼神人三禮則事神之禮也人明<lb/>
<pb n="KR3k0019_WYG_005-5a"/>
　而神幽幽足以事神則明而治人優為矣故宗伯先<lb/>
　言建邦之天神人鬼地祇之禮則所為典三禮也次<lb/>
　之以吉凶軍賔嘉則五禮也夙夜惟寅直哉惟清則<lb/>
　與鬼神合徳推而治五禮夫豈難哉此舜命官之意<lb/>
　而成周所祖述也五禮之制掌于宗伯而其教掌于<lb/>
　司徒教萬民養國子五禮在六藝之首又曰以五禮<lb/>
　防萬民之偽而教之中則無一民不在于禮者夫子<lb/>
　所謂齊之以禮者也至于十二教一曰祀禮則吉禮<lb/>
<pb n="KR3k0019_WYG_005-5b"/>
　也二曰陽禮三曰隂禮則嘉禮也四曰樂禮則樂之<lb/>
　中又有禮焉此乃因五物而施之者土均所謂禮俗<lb/>
　䘮紀祭祀皆以地媺惡為輕重之法而行之者也<lb/>
<pb n="KR3k0019_WYG_005-6a"/>
</p>
<p>
<pb n="KR3k0019_WYG_005-7a"/>
</p>
<p>
<pb n="KR3k0019_WYG_005-8a"/>
周禮太宰之職祀五帝則掌百官之誓戒與其具修前<lb/>
期十日帥執事而卜日遂戒及執事眡滌濯及納亨贊<lb/>
王牲事及祀之日贊玉幣爵之事祀大神祇亦如之<lb/>
掌次王大旅上帝則張氈案設皇邸朝日祀五帝則張<lb/>
大次小次設重帟重案　司裘掌為大裘以共王祀天<lb/>
之服　大司徒祀五帝奉牛牲羞其肆　充人掌擊祭<lb/>
祀之牲牷祀五帝則繫于牢芻之三月　大宗伯以禋<lb/>
祀祀昊天上帝　以玉作六器以禮天地四方以蒼壁<lb/>
<pb n="KR3k0019_WYG_005-8b"/>
禮天以黄琮禮地以青圭禮東方以赤璋禮南方以白<lb/>
琥禮西方以元璜禮北方皆有牲幣各放其器之色<lb/>
凡祀大神亨大鬼祭大祗帥執事而卜日宿眂滌濯涖<lb/>
玉鬯省牲鑊奉玉齍詔大號治其大禮詔相王之大禮<lb/>
若王不與祭祀則攝位凡大祭祀王后不與則攝而薦<lb/>
豆籩徹國有大故則旅上帝　小宗伯兆五帝于四<lb/>
郊　大烖及執亊禱祀于上下神祗　肆師類造上帝封<lb/>
于大神　典瑞四圭有邸以祀天<hi>王晋大圭執鎮圭以朝日</hi>　司服<lb/>
<pb n="KR3k0019_WYG_005-9a"/>
祀昊天上帝則服大裘而冕祀五帝亦如之　巾車玉<lb/>
路鍚樊纓十有再就建太常十有二斿以祀　大司樂<lb/>
乃奏黄鍾歌大吕舞雲門以祀天神　凡樂圜鍾為宫<lb/>
黄鍾為角太蔟為徴姑洗為羽靁鼓靁鼗孤竹之管雲<lb/>
和之琴瑟雲門之舞冬日至于地上之圜丘奏之若樂<lb/>
六變則天神皆降可得而禮矣　大祝掌六祈一曰類<lb/>
二曰造　辨六號一曰神號　大師類上帝　家宗人<lb/>
凡以神仕者掌三辰之法以猶鬼神祇之居辨其名物<lb/>
<pb n="KR3k0019_WYG_005-9b"/>
以冬日至致天神人鬼　節服氏祭祀衮冕六人維王<lb/>
之大常　郊祀裘冕二人執戈送逆尸從車　大司冦<lb/>
之職若禋祀五帝則戒之日涖誓百官戒于百族　小<lb/>
司冦凡禋祀五帝實鑊水納亨亦如之　士師之職祀<lb/>
五帝則沃尸及王盥洎鑊水　職金旅于上帝則共其<lb/>
金版　玉人四圭尺有二寸以祀天<lb/>
周易豫先王以作樂崇徳殷薦之上帝以配祖考　鼎<lb/>
聖人亨以享上帝　渙先王以享于帝立廟<lb/>
<pb n="KR3k0019_WYG_005-10a"/>
尚書舜典肆類于上帝　湯誥敢用𤣥牡敢昭告于上<lb/>
天神后　泰誓上類于上帝　武成柴望大告武成<lb/>
底商之罪告于皇天后土　召誥用牲于郊牛二<lb/>
毛詩生民尊祖也后稷生于姜源文武之功起于后稷<lb/>
故推以配天也　以歸肇祀誕我祀如何或舂或揄或<lb/>
簸或蹂釋之叟叟烝之浮浮載謀載惟取蕭祭脂取羝<lb/>
以軷載燔載烈以興嗣嵗卬盛于豆于豆于豋其香始<lb/>
升上帝居歆胡臭亶時后稷肇祀庶無罪悔以迄于今<lb/>
<pb n="KR3k0019_WYG_005-10b"/>
　雲漢不殄禋祀自郊徂宫上下奠瘞靡神不宗后稷<lb/>
不克上帝不臨　昊天有成命郊祀天地也　我將祀<lb/>
文王子明堂也　時邁巡狩告祭柴望也　思文后稷<lb/>
配天也　噫嘻眷夏祈榖于上帝也　閟宫皇皇后帝<lb/>
皇祖后稷饗以騂犧是饗是宜<lb/>
禮記曲禮大饗不問卜不饒富　王制天子將出類乎<lb/>
上帝天子祭天地　月令孟春之月天子乃以元日祈<lb/>
榖于上帝　仲夏大雩帝用盛樂　季夏之月命四監<lb/>
<pb n="KR3k0019_WYG_005-11a"/>
大合百縣之秩芻以飬犧牲令民無不咸出其力以共<lb/>
皇天上帝　季秋大饗帝　季冬之月乃命太史次諸<lb/>
侯之列賦之犧牲以共皇天上帝社稷之饗　禮運魯<lb/>
之郊禘非禮也周公其衰矣杞之郊也禹也宋之郊也<lb/>
契也是天子之事守也故天子祭天地諸侯祭社稷祝<lb/>
嘏莫敢易其常古是謂大假　祭帝于郊所以定天位<lb/>
也　故禮行于郊而百神受職焉　禮器禮有以少為貴<lb/>
者祭天特牲　有以下為貴者至敬不壇掃地而祭<lb/>
<pb n="KR3k0019_WYG_005-11b"/>
有以素為貴者大圭不琢大羹不和大路素而越席犧<lb/>
尊疏布幂樿杓　是故因天事天因地事地因名山升<lb/>
中于天因吉土以饗帝于郊升中于天而鳳凰降龜龍<lb/>
假饗帝于郊而風雨節寒暑時是故聖人南面而立而<lb/>
天下大治天道至教聖人至徳　孔子曰誦詩三百不<lb/>
足以一獻一獻之禮不足以大饗大饗之禮不足以大<lb/>
旅大旅具矣不足以享帝毋輕議禮　郊特牲郊特牲<lb/>
貴誠之義也故牲孕祭帝弗用也　郊血大饗腥三獻<lb/>
<pb n="KR3k0019_WYG_005-12a"/>
爓一獻孰至敬不饗味而貴氣臭也　郊之祭也迎長<lb/>
日之至也大報天而主日也兆于南郊就陽位也掃地<lb/>
而祭于其質也器用陶匏以象天地之性也于郊故謂<lb/>
之郊牲用騂尚赤也用犢貴誠也郊之用辛也周之始<lb/>
郊日以至卜郊受命于祖廟作龜于禰宫尊祖親考之<lb/>
義也卜之日王立于澤親聼誓命受教諫之義也獻命<lb/>
庫門之内戒百官也大廟之命戒百姓也祭之日王皮<lb/>
弁以聼祭報示民嚴上也䘮者不哭不敢凶服汜埽反<lb/>
<pb n="KR3k0019_WYG_005-12b"/>
道郷為田燭弗命而民聼上祭之日王被衮以象天戴<lb/>
冕璪十有二旒則天數也乘素車貴其質也旂十有二<lb/>
旒龍章而設日月以象天也天垂象聖人則之郊所以<lb/>
明天道也帝牛不吉以為稷牛帝牛必在滌三月稷牛<lb/>
唯具所以别事天神與人鬼也萬物本乎天人本乎祖<lb/>
此所以配上帝也郊之祭也大報本反始也　明堂位<lb/>
命魯公世世祀周公以天子之禮樂是以魯君孟春乗<lb/>
大路載弧韣旂十有二旒日月之章祀帝于郊配以后<lb/>
<pb n="KR3k0019_WYG_005-13a"/>
稷天子之禮也　大傳牧之野武王之大事也既事而<lb/>
退柴于上帝　樂記祀乎明堂而民知孝　雜記孟獻<lb/>
子曰正月日至可以有事于上帝　祭法祭法有虞氏<lb/>
禘黄帝而郊嚳祖顓頊而宗堯夏后氏亦禘黄帝而郊<lb/>
鯀祖顓頊而宗禹殷人禘嚳而郊冥祖契而宗湯周人<lb/>
禘嚳而郊稷祖文王而宗武王燔柴于泰壇祭天也<lb/>
七代之所更立者禘郊祖宗其餘不變也　祭義唯聖<lb/>
人為能饗帝孝子為能饗親饗者鄉也鄉之然後能饗<lb/>
<pb n="KR3k0019_WYG_005-13b"/>
焉　郊之祭也䘮者不敢哭凶服者不敢入國門敬之<lb/>
至也　祀乎明堂所以教諸侯之孝也　郊之祭大報天<lb/>
而主日配以月夏后氏祭其闇殷人祭其陽周人祭日<lb/>
以朝及闇祭日于壇祭月于坎以别幽明以制上下祭<lb/>
日于東祭月于西以别外内以端其位日出于東月生<lb/>
于西隂陽長短終始相廵以致天下之和天下之禮致<lb/>
反始也致鬼神也致和用也致義也致譲也致反始以<lb/>
厚其本也致鬼神以尊上也致物用以立民紀也致義<lb/>
<pb n="KR3k0019_WYG_005-14a"/>
則上下不悖逆矣致讓以去争也合此五者以治天下<lb/>
之禮也雖有竒邪而不治者則㣲矣　昔者天子為籍<lb/>
千𤱔冕而朱紘躬秉耒諸侯為籍百𤱔冕而青紘躬秉<lb/>
耒以事天地山川社稷先古以為醴酪齊盛于是乎取<lb/>
之敬之至也　哀公問仁人之事親也如事天事天如<lb/>
事親是故孝子成身　仲尼燕居子曰郊社之義所以<lb/>
仁鬼神也　子曰明乎郊社之義嘗禘之禮治國其如<lb/>
指諸掌而已乎　中庸明乎郊社之禮禘嘗之義治國<lb/>
<pb n="KR3k0019_WYG_005-14b"/>
其如示諸掌乎　表記子言之君子之所謂義者貴賤<lb/>
皆有事于天下天子親耕粢盛秬鬯以事上帝故諸侯<lb/>
勤以輔事于天子　子言之昔三代明王皆事天地之<lb/>
神明無非卜筮之用不敢以其私䙝事上帝是故不犯<lb/>
日月不違卜筮卜筮不相襲也大事有時日小事無時<lb/>
日有筮外事用剛日内事用柔日不違龜筮<lb/>
春秋桓公五年大雩　左氏曰秋大雩書不時也凡祀<lb/>
啟蟄而郊龍見而雩　僖公十一年秋八月大雩　榖<lb/>
<pb n="KR3k0019_WYG_005-15a"/>
梁曰秋八月大雩雩月正也雩得雨日雩不得雨曰旱<lb/>
　十三年秋九月大雩　三十一年夏四月四卜郊不<lb/>
從乃免牲猶三望　左氏曰四卜郊不從乃免牲非禮<lb/>
也猶三望亦非禮也禮不卜常祀而卜其牲日牛卜日<lb/>
曰牲牲成而卜郊上怠慢也望郊之細也不郊亦無望<lb/>
可也　公羊曰夏四月四卜郊不從乃免牲猶三望曷<lb/>
為或言三卜或言四卜三卜禮也三卜何以禮四卜何<lb/>
以非禮求吉之道三禘嘗不卜郊何以卜卜郊非禮也<lb/>
<pb n="KR3k0019_WYG_005-15b"/>
卜郊何以非禮魯非禮也魯郊何以非禮天子祭天諸<lb/>
侯祭土天子有方望之事無所不通諸侯山川有不<lb/>
在其封内者則不祭也曷為或言免牲或言免牛免牲<lb/>
禮也免牛非禮也免牛何以非禮傷者曰牛三望者何<lb/>
望祭也然則曷祭祭泰山河海曷為祭泰山河海山川<lb/>
有能潤於百里者天子秩而祭之觸石而出膚寸而合<lb/>
不崇朝而徧雨乎天下者唯泰山爾河海潤于千里猶<lb/>
者何通可以已也何以書譏不郊而望祭也　榖梁曰<lb/>
<pb n="KR3k0019_WYG_005-16a"/>
夏四月不時也四卜非禮也免牲者為之緇衣纁裳有<lb/>
司𤣥端奉送于南郊免牛亦然乃者亡乎人之辭也猶<lb/>
者可以已之辭也　宣公三年春王正月郊牛之口傷<lb/>
改卜牛牛死乃不郊猶三望　左氏曰不郊而望皆<lb/>
非禮也望郊之屬也不郊亦無望可也　公羊曰郊牛<lb/>
之口傷改卜牛牛死乃不郊猶三望其言之何緩也曷<lb/>
為不復卜養牲飬二卜帝牲不吉則扳稷牲而卜之常<lb/>
牲在于滌三月于稷者唯具是視郊則曷為必祭稷王<lb/>
<pb n="KR3k0019_WYG_005-16b"/>
者必以其祖配王者則曷為必以其祖配自内出者無<lb/>
匹不行自外至者無主不止　榖梁曰郊牛之口傷之<lb/>
口緩辭也傷自牛作也改卜牛牛死乃不郊事之變也<lb/>
乃者亡乎人之辭也　成公三年秋大雩　七年春王<lb/>
正月鼷鼠食郊牛角改卜牛鼷鼠又食其角乃免牛<lb/>
榖梁曰鼷鼠食郊牛角不言日急辭也過有司也郊牛<lb/>
日展斛角而知傷展道盡矣其所以偹災之道不盡也<lb/>
改卜牛鼷鼠又食其角又有繼之辭也其緩辭也曰亡<lb/>
<pb n="KR3k0019_WYG_005-17a"/>
乎人矣非人之所能也所以免有司之過也乃免牛乃<lb/>
者亡乎人之辭也免牲者為之緇衣纁裳有司𤣥端奉<lb/>
送至于南郊免牛亦然免牲不曰不郊免牛亦然　五<lb/>
月不郊猶三望　冬大雩　十年夏四月五卜郊不從<lb/>
乃不郊　公羊曰夏四月五卜郊不從乃不郊其言乃<lb/>
不郊何不免牲故言乃不郊也　榖梁曰夏四月不時<lb/>
也五卜強也乃者亡乎人之辭也　十七年秋九月辛<lb/>
丑用郊　公羊曰九月辛丑用郊用者何用者不宜用<lb/>
<pb n="KR3k0019_WYG_005-17b"/>
也九月非所用郊也然則郊曷用郊用正月上辛或曰<lb/>
用然後郊　榖梁曰九月辛丑用郊夏之始可以承春<lb/>
以秋之末承春之始葢不可矣九月用郊用者不冝用<lb/>
也宫室不設不可以祭衣服不修不可以祭車馬器械<lb/>
不偹不可以祭有司一人不備其職不可以祭祭者薦<lb/>
其時也薦其敬也薦其羙也非享味也　襄公五年秋<lb/>
大雩　七年夏四月三卜郊不從乃免牲　左氏曰孟<lb/>
獻子曰吾乃今而後知有卜筮夫郊祀后稷以祈農事<lb/>
<pb n="KR3k0019_WYG_005-18a"/>
也是故啟蟄而郊郊而後耕今既耕而卜郊冝其不從<lb/>
也　榖梁曰夏四月不時也三卜禮也乃者亾乎人之<lb/>
辭也　八年九月大雩　左氏曰秋九月大雩旱也<lb/>
十一年夏四月四卜郊不從乃不郊　榖梁曰夏四月<lb/>
不時也四卜非禮也　十六年秋大雩　十七年秋九<lb/>
月大雩　二十八年秋八月大雩　昭公三年八月大<lb/>
雩　左氏曰旱也　六年九月大雩　左氏曰旱也<lb/>
八年秋大雩　十六年秋九月大雩　左氏曰旱也<lb/>
<pb n="KR3k0019_WYG_005-18b"/>
二十四年秋八月大雩　左氏曰旱也　二十五年秋<lb/>
七月上辛大雩季辛又雩　左氏曰秋書再雩旱甚也<lb/>
　公羊曰秋七月上辛大雩季辛又雩又雩者何又雩<lb/>
者非雩也聚衆以逐季氏也　榖梁曰秋七月上辛大<lb/>
雩季辛又雩季者有中之辭也又有繼之辭也　定公<lb/>
元年秋九月大雩　七年秋大雩　九月大雩　十有<lb/>
二年秋大雩　十有五年鼷鼠食郊牛牛死改卜牛夏<lb/>
五月辛<graphic n="KR1344" url="https://raw.githubusercontent.com/kanripo/KR-Gaiji/master/images/KR1344.png" mimeType="image/png"/>郊　公羊曰鼷鼠食郊牛牛死改卜牛曷不<lb/>
<pb n="KR3k0019_WYG_005-19a"/>
言其所食漫也夏五月辛亥郊曷為以夏五月郊三卜<lb/>
之運也　榖梁曰不敬莫大焉　哀公元年鼷鼠食郊<lb/>
牛改卜牛夏四月辛巳郊　榖梁曰此該郊之變而道<lb/>
之也于變之中又有言焉鼷䑕食郊牛角改卜牛志不<lb/>
敬也郊牛日展斛角而知傷展道盡矣郊自正月至于<lb/>
三月郊之時也夏四月郊不時也五月郊不時也夏之<lb/>
始可以承春以秋之末承春之始葢不可矣九月用郊<lb/>
用者不冝用者也郊三卜禮也四卜非禮也五卜強也<lb/>
<pb n="KR3k0019_WYG_005-19b"/>
卜免牲者吉則免之不吉則否牛傷不言傷之者傷自<lb/>
牛作也故其辭緩全曰牲傷曰牛未牲曰牛其牛一也<lb/>
其所以為牛者異有變而不郊故卜免牛也已牛矣其<lb/>
尚卜免之何也禮與其亡也寕有嘗置之上帝矣故卜<lb/>
而後免之不敢專也卜之不吉則如之何不免安置之<lb/>
繫而待六月上甲始庀牲然後左右之子之所言者牲<lb/>
之變也而曰我一該郊之變而道之何也我以六月上<lb/>
甲始庀牲十月上甲始繫牲十一月十二月牲雖有變<lb/>
<pb n="KR3k0019_WYG_005-20a"/>
不道也待正月然後言牲之變此乃所以該郊郊享道<lb/>
也貴其時大其體其養牲雖小不偹可也子不志三月<lb/>
卜郊何也郊自正月至于三月郊之時也我以十二月<lb/>
下辛卜正月上辛如不從則以正月下辛卜二月上辛<lb/>
如不從則以二月下辛卜三月上辛如不從則不郊矣<lb/>
孝經孝治章子曰天地之性人為貴人之行莫大于孝<lb/>
孝莫大于嚴父嚴父莫大于配天則周公其人也昔者<lb/>
周公郊祀后稷以配天宗祀文王于明堂以配上帝是<lb/>
<pb n="KR3k0019_WYG_005-20b"/>
以四海之内各以其職来祭夫聖人之徳又何以加于<lb/>
孝乎　應感章事父孝故事天明事母孝故事地察長<lb/>
㓜順故上下治天地明察神明彰矣<lb/>
　先王祀天之禮見于經傳甚明而諸儒異説矛盾制<lb/>
　始不明惟参考而公取之則坦然可舉大抵常禮嵗<lb/>
　九郊雩明堂圜丘兆五帝于四郊也變禮有旅有類<lb/>
　造有禱祠有柴望有告有用牲稽經可厯考也夏正<lb/>
　之月祈榖于上帝詩之噫嘻郊特牲之迎長日春秋<lb/>
<pb n="KR3k0019_WYG_005-21a"/>
　書郊左傳啟蟄而郊是也夏祈榖于上帝詩之噫嘻<lb/>
　月令大雩帝春秋書大雩左傳龍見而雩是也季秋<lb/>
　大享上帝于明堂詩之我將月令之大饗帝孝經宗<lb/>
　祀文王于明堂是也冬至日祀天于圜丘詩昊天有<lb/>
　成命大司樂于地上之圜丘奏之禮器因吉土以享<lb/>
　于郊是也兆五帝于四郊則小宗伯所掌月令迎氣<lb/>
　是也此嵗凡九祭皆祀天神鄭氏之説是矣然五帝<lb/>
　與昊天同稱帝不與昊天同稱天六天之説出於<lb/>
<pb n="KR3k0019_WYG_005-21b"/>
　䜟緯不攻自破矣王肅謂祭天嵗二冬至祭天春祈<lb/>
　農事而已迎氣明堂皆祭人帝若此則噫嘻祈榖我<lb/>
　將天右孝經配上帝周禮禋祀五帝皆非祭天可也<lb/>
　肅之為説又不通矣参而取之一天六帝嵗有九祭<lb/>
　常禮之不可易者也若其變禮則大故有旅大宗伯<lb/>
　國有大故則旅上帝禮器大旅具矣是也師後有類<lb/>
　造肆師類造為位㤗誓類于上帝是也旅陳類聚則<lb/>
　合上帝五帝而一祭焉者也大烖有禱祠肆于上下<lb/>
<pb n="KR3k0019_WYG_005-22a"/>
　神祇雲漢上帝不臨春秋大雩書旱之類是也廵狩<lb/>
　有柴望舜典至于岱宗柴詩時邁禮器升中郊特牲<lb/>
　適四方先柴是也至于禪有肆類代有告革命有柴<lb/>
　作邑有用牲亦事天之變禮也就陽故于南郊因地<lb/>
　故于圜丘至敬故掃地燔柴故于㤗壇此冬祀祈榖<lb/>
　之所同也蒼璧牲幣放其色樂以圜鍾為宫所以禮<lb/>
　之也四圭有邸牲用騂樂奏黄鍾所以祀之也大圭<lb/>
　素車大裘陶匏槀秸蒲越犧尊疏布幂樿杓太羮用<lb/>
<pb n="KR3k0019_WYG_005-22b"/>
　犢貴誠質也鎮圭玉路大常璪十有二疏被衮畫布<lb/>
　幂彛或則天數或明天道又以致其文焉夫事天之<lb/>
　禮豈一而足哉先儒以圜丘蒼壁為冬祀南郊四圭<lb/>
　為春郊大裘無旒乗素車被衮為魯禮祭天無祼不<lb/>
　用彛皆考之未詳者也禮神之牲幣玉則燔之祀神<lb/>
　之牲玉則薦之䧏之而後禮禮之而後祀南言其方<lb/>
　圜言其形大裘而冕則被衮矣素車玉路乗之各有<lb/>
　時亦兼文質而已秬鬯以事上帝大旅陳奠彛則雖<lb/>
<pb n="KR3k0019_WYG_005-23a"/>
　無祼猶設彛故酒正言五齊三酒以實八尊而幂人<lb/>
　疏慮亦為祭祀言之為可攷矣大旅張氊案設皇邸<lb/>
　祀五帝則張大次小次設重帟重案昊天上帝亦張<lb/>
　設之為可知矣大報天而主日故典瑞言晋大圭執<lb/>
　鎮圭以朝日掌次年朝日祀五帝則行于郊祀可知<lb/>
　非實柴圭璧之祀矣祀五帝沃尸盥則郊祀有尸矣<lb/>
　然裘冕二人執戈送尸則尸乃配侑之尸也與魯之<lb/>
　所用郊雩也其見于經傳則詳矣郊用夏正魯于四<lb/>
<pb n="KR3k0019_WYG_005-23b"/>
　月失禮也雩用龍見月令于仲春秦書也明堂兼饗<lb/>
　五人帝侑以五官主于宗祀故于室堂而禮文于郊<lb/>
　祀詩有牛羊似與用犢不合葢配侑之大牢歟帝牛<lb/>
　必在滌三月稷牛唯具則帝之牲與配牲各有不同<lb/>
　矣郊配以稷明堂祀文王考之詩孝經明矣鄭以禘<lb/>
　郊祖宗皆為配天以禘其祖之所自出與后稷所配<lb/>
　皆為感生帝于經未有攷也曰昊天上帝曰五帝則<lb/>
　吾嘗聞之學者當信經䜟緯不足惑也禮天地兆五<lb/>
<pb n="KR3k0019_WYG_005-24a"/>
　帝器宜有七而六者兆于四郊則從四方之色而已<lb/>
　古祭天之禮一嵗已九又有變禮非王者所盡行則<lb/>
　有攝位之禮矣禮莫重于祀祀莫重于天故卜日誓<lb/>
　戒具修皆致其嚴大饗不問卜者不徧問五帝云爾<lb/>
　太宰言祀五帝前期十日帥執事而卜日非不卜也<lb/>
　常祀多分有時乎合大饗是也變禮多合有時乎分<lb/>
　巡狩柴望是也常禮則備變禮則略故曰大旅具矣<lb/>
　不足以饗帝類造禱祠柴告則又略于旅矣有故則<lb/>
<pb n="KR3k0019_WYG_005-24b"/>
　旅故存奠彛廞樂器豈非以其凶災邪類或用于禪<lb/>
　或用于師柴或用於狩或用于革其理一也旅掌于<lb/>
　大宗伯類造掌于小宗伯則其隆殺可知告與用牲<lb/>
　則又其略矣雩有二龍見常也旱暵變也其禱一也<lb/>
　魯之郊禘非禮也則大雩豈得為禮乎自郊徂宫則<lb/>
　雩其禱之先歟作樂于豫亨于鼎立廟也于渙均是<lb/>
　事天而所因之時異也惟聖人為能饗帝仁人之事<lb/>
　天如事親然則茍盡事天饗帝之道則禮雖先王<lb/>
<pb n="KR3k0019_WYG_005-25a"/>
　未之有可以義起也<lb/>
<pb n="KR3k0019_WYG_005-26a"/>
</p>
<p>
<pb n="KR3k0019_WYG_005-27a"/>
</p>
<p>
<pb n="KR3k0019_WYG_005-28a"/>
周禮大宰祀五帝則掌百官之誓戒與其具脩前期十<lb/>
日帥執事而卜日遂戒及執事眡滌濯及納亨贊王牲<lb/>
事及祀之日贊玉幣爵之事祀大神示亦如之　牧人<lb/>
凡隂祀用黝牲毛之　大宗伯之職以玉作六器以黄<lb/>
琮禮地牲幣各放其器之色　凡祀大神享大鬼祭大<lb/>
示帥執事而卜日宿眡滌濯涖玉鬯省牲鑊奉玉齍詔<lb/>
大號治其大禮詔相王之大禮若王不與祭祀則攝位<lb/>
凡大祭祀王后不與則攝而薦豆籩徹　王大封則先<lb/>
<pb n="KR3k0019_WYG_005-28b"/>
告后土　小宗伯大烖及執事禱祀于上下神示　肆<lb/>
師之職社之日涖卜来嵗之稼　典瑞兩圭有邸以祀<lb/>
地旅四望　玉人兩圭五寸有邸以祀地以旅四望<lb/>
大司樂以六律六同五聲八音六舞大合樂以致鬼神<lb/>
示　乃奏大簇歌應鍾舞咸池以祭地示凡樂五變而<lb/>
致介物及土示　凡樂函鍾為宫大簇為角姑洗為徴<lb/>
南吕為羽靈鼓靈鼗孫竹之管空桑之琴瑟咸池之舞<lb/>
夏日至於澤中之方邱奏之若樂八變則地示皆出可<lb/>
<pb n="KR3k0019_WYG_005-29a"/>
得而禮矣　大祝六號三曰示號建邦國先告后土<lb/>
家宗人凡以神仕者以夏日至致地示物鬽<lb/>
尚書武成底商之罪告于皇天后土<lb/>
毛詩昊天有成命郊祀天地也　雲漢上下奠瘞靡神<lb/>
不宗<lb/>
禮記王制䘮三年不祭唯祭天地社稷為越紼而行事<lb/>
　天子祭天地　祭天地之牛角繭栗　禮噐天地之<lb/>
祭倫也　因天事天因地事地　祭法瘞埋於泰折祭<lb/>
<pb n="KR3k0019_WYG_005-29b"/>
地也　曲禮天子祭天地嵗徧<lb/>
孝經應感章事母孝故事地察天地明察神明彰矣<lb/>
　王者父天母地奉事之理宜均而周禮宗伯無祭地<lb/>
　之文以經考之祭天之禮一嵗四行而祭地獨行於<lb/>
　夏日至何其詳略之不同歟葢父尊而不親母親而<lb/>
　不尊土之於人也親而不尊天尊而不親王者之於<lb/>
　地也親之其祭之若簡為有杜焉周禮之稱地示有<lb/>
　五曰地示曰大示曰土示曰后土曰杜為名不同而<lb/>
<pb n="KR3k0019_WYG_005-30a"/>
　皆祭地之禮也祀天之禮雖諸侯不得僭而社通於<lb/>
　庻民尊親之别也祭地之禮等於天者惟夏日至之<lb/>
　一祭與大災之禱祠社則降殺矣周禮於祭地所載<lb/>
　猶略以大宰大宗伯推之則凡無異文者大抵同於<lb/>
　天也神州之説出於䜟緯鄭氏述之以經有牲玉樂<lb/>
　舞之異文離而二之不知禮神祀神同在一祭而方<lb/>
　丘奏樂泰折瘞埋同在北郊之地初不可析而二之<lb/>
　也禮曰祭帝於郊所以定天位也祀社於國所以列<lb/>
<pb n="KR3k0019_WYG_005-30b"/>
　地利也又曰社所以神地道也地載萬物天垂象取<lb/>
　財於地取法於天是以尊天而親地也故教民美報<lb/>
　焉又曰明乎郊社之義治國其如指諸掌乎以社配<lb/>
　帝又以配郊又謂之神地道則社之為祭地而以親<lb/>
　地下逹於民豈不明哉然則宗伯之不言祭地舉社<lb/>
　稷而見之同乎血祭又可知矣何必牽合䜟緯為神<lb/>
　州之説乎今故依經黜傳以為祭地三譜如左其社<lb/>
　稷見别説<lb/>
<pb n="KR3k0019_WYG_005-31a"/>
　廵狩至方岳有柴望無祭地之文葢大㑹同大師皆<lb/>
　立軍社又宜于社而後行社主常在軍不待所至而<lb/>
　祭亦尊天親地之義也<lb/>
　先儒論合祭大抵以宗伯無祭地之文與柴望不及<lb/>
　地為㩀是未知古之祭社通於祭地也<lb/>
　　　<hi>按二條係申明説内未盡之意附録於後者自應於前文平列原本每條遁低一格乃傳冩之</hi>
　　　<hi>誤今改正</hi>
<pb n="KR3k0019_WYG_005-32a"/>
</p>
<p>
<pb n="KR3k0019_WYG_005-33a"/>
</p>
<p>
<pb n="KR3k0019_WYG_005-34a"/>
周禮内宰凡建國佐后立市祭之以隂禮<hi>鄭司農云祭之以隂禮者</hi>
<hi>市中之社先后所立社也</hi>大司徒之職設其社稷之壝而樹之田主<lb/>
各以其野之所宜木遂以名其社與其野　小司徒之<lb/>
職凡建邦國立其社稷正其畿疆之封　州長若以嵗<lb/>
時祭祀州社則屬其民而讀灋　封人掌設王之社壝<lb/>
為畿封而樹之凡封國設其社稷之壝封其四疆造都<lb/>
邑之封域者亦如之令社稷之職　鼓人以靈鼓鼓社<lb/>
祭　舞師掌教帗舞帥而舞社稷之祭祀　牧人凡隂<lb/>
<pb n="KR3k0019_WYG_005-34b"/>
祀用黝牲毛之　媒氏凡男女之隂訟聼之於勝國之<lb/>
社其附於刑者歸之於士　大宗伯之職以血祭祭社<lb/>
稷五祀五嶽　王大封則先告后土　小宗伯之職掌<lb/>
建國之神位右社稷　若大師則帥有司而立軍社奉<lb/>
主車凡天地之大烖類社稷則為位　肆師之職立次<lb/>
社用牲幣<hi>注謂社稷</hi>　凡師甸用牲於社宗則為位　封於<lb/>
大神　凡師不功則助牽主車　社之日涖卜来嵗之<lb/>
稼　鬯人凡祭祀社壝用大罍　司服祭社稷五祀則<lb/>
<pb n="KR3k0019_WYG_005-35a"/>
希冕　大司樂乃奏大簇歌應鍾舞咸池以祭地示<hi>注謂</hi>
<hi>地示郊及社稷</hi>　大祝國有大故天烖彌祀社稷禱祠大師宜<lb/>
于社設軍社及軍歸獻于社則前祝　大㑹同宜于社<lb/>
建邦國先告后土用牲幣　小祝有㓂戎之事則保郊<lb/>
祀于社　䘮祝掌勝國邑之社稷之祝號以祭祀禱祠<lb/>
焉　大司馬之職中春教振旅遂以蒐田有司表貉誓<lb/>
民鼓遂圍禁火幣獻禽以祭社　若師有功則左執律<lb/>
右秉鉞以先愷樂獻于社若師不功則厭而奉主車<lb/>
<pb n="KR3k0019_WYG_005-35b"/>
量人營軍之壘舍量其市朝州涂軍社之所里　小子<lb/>
掌珥于社稷　大司㓂之職大軍旅涖戮于社　士師<lb/>
若祭勝國之社稷則為之尸　匠人營國左祖右社<lb/>
尚書甘誓弗用命戮于社　湯既勝夏欲遷其社不可作<lb/>
夏社　泰誓上宜于冢土　泰誓下郊社不脩　召誥<lb/>
越翼日戊午廼社于新邑牛一羊一豕一<lb/>
毛詩甫田以我齊明與我犧羊以社以方　緜乃立冡<lb/>
土戎醜攸行　雲漢祈年孔夙方社不莫　載芟春籍<lb/>
<pb n="KR3k0019_WYG_005-36a"/>
田而祈社稷也載芟載柞其耕澤澤千耦其耘徂隰徂<lb/>
畛侯主侯伯侯亞侯旅侯彊侯以有嗿其饁思媚其婦<lb/>
有依其士有略其耜俶載南畝播厥百榖實函斯活驛<lb/>
驛其逹有厭其傑厭厭其苗緜緜其麃載穫濟濟有實<lb/>
其積萬億及秭為酒為醴烝畀祖妣以洽百禮有秘其<lb/>
香邦家之光有椒其馨胡考之寧匪且有且匪今斯今<lb/>
振古如兹　良耜秋報社稷也畟畟良耜俶載南畝播<lb/>
厥百穀實函斯活或来瞻女載筐及筥其饟伊黍其笠<lb/>
<pb n="KR3k0019_WYG_005-36b"/>
伊糾其鏄斯趙以薅荼蓼茶蓼朽止黍稷茂止穫之挃<lb/>
挃積之栗栗其崇如墉其比如櫛以開百室百室盈止<lb/>
婦子寧止殺時犉牡有捄其角以似以續續古之人<lb/>
禮記曲禮國君去其國止之曰柰何去社稷也　國君<lb/>
死社稷　問國君之年長曰能從宗廟社稷之事矣㓜<lb/>
曰未能從宗廟社稷之事也　王制䘮三年不祭唯祭<lb/>
天地社稷為越紼而行事　諸侯祭社稷　月令仲春<lb/>
之月擇元日命民社孟冬之月天子乃祈来年于天宗<lb/>
<pb n="KR3k0019_WYG_005-37a"/>
大割祠于公社　季冬之月乃命大史次諸侯之列賦<lb/>
之犧牲以共皇天上帝社稷之饗　曽子問孔子曰諸<lb/>
侯適天子命祝史告于社稷宗廟山川　世子生以名<lb/>
徧告及社稷　禮運命降于社之謂殽地　祀社于國<lb/>
所以列地利也　禮行于社而百貨可極焉　故自郊<lb/>
社祖廟山川五祀義之脩而禮之藏也　禮器社稷山<lb/>
川之事鬼神之祭體也　三獻爓<hi>謂三獻祭社稷</hi>　三獻文<hi>謂祭</hi>
<hi>社稷</hi>　郊特牲郊特牲而社稷太牢　社祭土而主隂氣<lb/>
<pb n="KR3k0019_WYG_005-37b"/>
也君南鄉於北牖下答隂之義也日用甲用日之始也<lb/>
天子大社必受霜露風雨以逹天地之氣也是故䘮國<lb/>
之社屋之不受天陽也薄社北牖使隂明也社所以神<lb/>
地之道也地載萬物天垂象取財於地取法於天是以<lb/>
尊天而親地也故教民美報焉家主中霤而國主社示<lb/>
本也唯為社事單出里唯為社田國人畢作唯社邱乘<lb/>
共粢盛所以報本反始也季春出火為焚也然後簡其<lb/>
車賦而厯其卒伍而君親誓社以習軍旅左之右之坐<lb/>
<pb n="KR3k0019_WYG_005-38a"/>
之起之以觀其習變也而流示之禽而鹽諸利以觀其<lb/>
不犯命也求服其志不貪其得故以戰則克以祭則受<lb/>
福　明堂位春社秋省而遂火蜡天子之祭也　大傳<lb/>
牧之野武王之大事也既事而退柴於上帝祈於社宗<lb/>
廟嚴故重社稷重社稷故愛百姓　祭法王為羣姓立<lb/>
社曰大社王自為立社曰王社諸侯為百姓立社曰國<lb/>
社諸侯自為立社曰侯社大大以下成羣立社曰置社<lb/>
是故厲山氏之有天下也其子曰農能殖百穀夏之衰也周棄<lb/>
<pb n="KR3k0019_WYG_005-38b"/>
繼之故祀以為稷共王氏之霸九州也其子曰后土能平九州故<lb/>
祀以為社　祭統事宗廟社稷　崇事宗廟社稷則子孫順孝<lb/>
　祭義諸侯為籍百畝冕而青紘躬秉耒以事天地山<lb/>
川社稷　建國之神位右社稷　中庸郊社之禮所以<lb/>
事上帝也明乎郊社之禮禘嘗之義治國其如指諸<lb/>
掌乎　王制天子社稷皆大牢諸侯社稷皆少牢<lb/>
春秋莊公二十三年夏公如齊觀社　左氏曰非禮也<lb/>
曹劌諫曰不可夫禮所以整民也故㑹以訓上下之則<lb/>
<pb n="KR3k0019_WYG_005-39a"/>
制財用之節朝以正班爵之義帥長㓜之序征伐以討<lb/>
其不然諸侯有王王有廵狩以大習之非是君不舉矣<lb/>
君舉必書書而不法後嗣何觀　莊公二十五年六月<lb/>
辛未朔日有食之鼓用牲於社　左氏曰六月辛未朔<lb/>
日有食之鼓用牲於社非常也唯正月之朔慝未作日<lb/>
有食之於是乎用幣於社伐鼓於朝　公羊曰日食則<lb/>
曷為鼓用牲於社求乎隂之道也以朱絲營社或曰脅<lb/>
之或曰為闇恐人犯之故營之　榖梁曰言日言朔食<lb/>
<pb n="KR3k0019_WYG_005-39b"/>
正朔也鼓用牲於社鼓禮也用牲非禮也天子救日置<lb/>
五麾陳五兵五鼓諸侯置三麾陳三鼓三兵大夫擊門<lb/>
士撃柝言充其陽也　秋大水鼓用牲扵社扵門<hi>按秋大水</hi>
<hi>一條亦係莊公二十五年事原本誤増春秋二字作另行書今改正</hi>　左氏曰秋大水鼓<lb/>
用牲於社扵門亦非常也凡天災有幣無牲非日月之<lb/>
眚不鼓　公羊曰秋大水鼓用牲扵社扵門其言扵社<lb/>
扵門何扵社禮也扵門非禮也　榖梁曰髙下有水災<lb/>
曰大水既戒鼓而駭衆用牲可以已矣救日以鼓兵救<lb/>
<pb n="KR3k0019_WYG_005-40a"/>
水以鼓衆　三十年九月庚午朔日有食之鼓用牲於<lb/>
社　左傳閔公二年間於兩社<hi>杜預云兩社周社亳社兩社之間</hi>　文<lb/>
公十五年六月辛丑朔日有食之鼓用牲於社　左氏<lb/>
曰非禮也日有食之天子不舉伐鼓於社諸侯用幣於<lb/>
社伐鼓於朝<lb/>
左傳襄公二十四年楚子使薳啟疆如齊聘齊社蒐軍<lb/>
實使客觀之　二十五年鄭入陳陳侯免擁社祝祓社<lb/>
乃還　三十年鳥鳴於亳社如曰嘻嘻甲午宋大災<lb/>
<pb n="KR3k0019_WYG_005-40b"/>
昭公十年秋七月平子伐莒取郠獻俘始用人於亳社<lb/>
　二十九年蔡墨對魏獻子曰五行之官是謂五官實<lb/>
列受氏姓封為上公祀為貴神社稷五祀是尊是奉木<lb/>
正曰句芒火正曰祝融金正曰蓐收水正曰元冥土正<lb/>
曰后土　獻子曰社稷五祀誰氏之五官也對曰顓頊<lb/>
氏有子曰犁為祝融共工氏有子曰勾龍為后土此其<lb/>
二祀也后土為社稷田正也有烈山氏之子曰柱為稷<lb/>
自夏以上祀之周棄亦為稷自啇以来祀之<lb/>
<pb n="KR3k0019_WYG_005-41a"/>
定公四年衛祝佗曰且夫祝社稷之常𨽻也社稷不動<lb/>
祝不出竟官之制也君以軍行祓社釁鼓祝奉以從<lb/>
哀公四年六月辛丑亳社災　公羊曰六月辛丑蒲社<lb/>
災蒲社者何亡國之社也社者封也其言災何亡國之<lb/>
社葢揜之揜其上而柴其上蒲社災何以書記災也<lb/>
穀梁曰亳社者亳之社也亳亡國也亡國之社以為廟<lb/>
屏戒也其屋亡國之社不得逹上也　左傳哀公七年<lb/>
以邾子益来獻於亳社　曹人夢衆君子立於社宫<lb/>
<pb n="KR3k0019_WYG_005-41b"/>
論語八佾哀公問社於宰我宰我對曰夏后氏以松殷<lb/>
人以栢周人以栗曰使民戰栗子聞之曰成事不説遂<lb/>
事不諌既徃不咎<lb/>
孟子盡心下孟子曰民為貴社稷次之君為輕是故得<lb/>
乎邱民而為天子得乎天子而為諸侯得乎諸侯而為<lb/>
大夫諸侯危社稷則變置犧牲既成粢盛既潔祭祀以<lb/>
時然而旱乾水溢則變置社稷<lb/>
　先王之於地也親之親之故有社焉有社故有社稷<lb/>
<pb n="KR3k0019_WYG_005-42a"/>
　五土之神稷五榖之神人非土穀不生故自天子至<lb/>
　扵庻人皆親而事之不嫌於下逹而禮則有隆殺焉<lb/>
　祈於籍田蒐於仲春報於秋蜡於冬天子之禮也而<lb/>
　諸侯大蜡之禮則殺民社則春秋之祭而已天子諸<lb/>
　侯社有三而勝國社與焉其二以盡祈報之誠其一<lb/>
　以示監戒之義禮不嫌於數祀不嫌於廣皆親地之<lb/>
　義也於市則有市社於軍則有軍社烖有類故有彌<lb/>
　行有宜宫有珥行戮獻凱無時不在又禮之變者也<lb/>
<pb n="KR3k0019_WYG_005-42b"/>
　諸侯之封胙土於社行則告師則奉以行而専以保<lb/>
　社稷為孝亦親之而已矣曰大社王社曰國社侯社<lb/>
　曰置社名之殊也王具四方之色其廣五丈諸侯各<lb/>
　以方色其廣半之制之殊也太牢少牢犧羊牲之殊<lb/>
　也咸池帗舞樂之殊天子嵗四諸侯三民社二祭之<lb/>
　殊也其親地同而隆殺則有禮也王之南鄉答隂<lb/>
　也常禮用甲日之始也它或用戊或吉而已常祀以<lb/>
　牲幣天災則有幣而無牲事之宜也希冕大罍於其<lb/>
<pb n="KR3k0019_WYG_005-43a"/>
　質而已牲用黝報則用犉隂之類地之色也應鍾靈<lb/>
　鼓地示之樂也田圭田祖也社主以石木以所宜因<lb/>
　其産也周人以栗以所宜無它義也宰我鑿之曰使<lb/>
　民戰栗故夫子不取焉古祭必先田而社田畢作君<lb/>
　親誓以習軍旅如齊觀社盖觀齊之軍實内政變周<lb/>
　昉乎此矣仲春火幣獻禽以祭社而出火以季春先<lb/>
　火田而民咸從之也郊特牲言出火而後誓社意其<lb/>
　非周制乎而亳社則周制也注以為誤闕疑可也社<lb/>
<pb n="KR3k0019_WYG_005-43b"/>
　在雉門之右籍田而祈社稷非曰社在籍田也社所<lb/>
　以神地道稷所以祭百種而曰獨祭勾龍棄者王肅<lb/>
　之偏見也日食伐鼓於社抑隂也諸侯伐鼔於朝未<lb/>
　純乎君自責以尊太陽也用牲伐鼓魯之失禮且僭<lb/>
　也水而鼓用牲則又甚矣謂伐鼓責上公諸儒之鑿<lb/>
　説也勝國之社屋之隂訟聼焉刑官為之尸皆隂之<lb/>
　義所以别周社也周之亳社勝國也宋亦亳社雖商<lb/>
　後而封於周不得自私其社也先王之祀上下逹禮<lb/>
<pb n="KR3k0019_WYG_005-44a"/>
　未有如社稷者也耕耨歛藏人力所可勉旱乾水溢<lb/>
　則係於神祗故凡先王神祗之事皆為民祈報也天<lb/>
　尊地親故事之不同噫嘻事之以誠載芟事之以力<lb/>
　載芟良耜人事盡矣不敢謂人事之盡而忽於神也<lb/>
　故祈焉不敢謂人事之盡而忘於神也故報焉祈非<lb/>
　吾過求也振古如兹矣報非止於今也欲其有繼焉<lb/>
　所謂以似以續續古之人者涖卜来嵗之稼之意也<lb/>
　諸侯危社稷而變置者古有之矣旱乾水溢而變置<lb/>
<pb n="KR3k0019_WYG_005-44b"/>
　社稷者未聞焉孟子謂民為貴社稷次之故舉是禮<lb/>
　以言人君固不可舍己而求之神也雲漢之詩曰祈<lb/>
　年孔夙方社不莫又曰自郊徂宫后稷不克宫社宫<lb/>
　也意吾常禮之未修則祈社修矣意吾變禮之未舉<lb/>
　而郊宫徂矣而終不敢以責神也自反而已自勉而<lb/>
　已周之先王其於豐凶之際所以敬事社稷者葢如<lb/>
　此湯既勝夏欲遷其社不可先儒未有深明之者以<lb/>
　棄易柱則當以禹易勾龍或曰禹王禮不可祀以公<lb/>
<pb n="KR3k0019_WYG_005-45a"/>
　或曰商不可以配禹于社是説非也聖人無私心禮<lb/>
　無定尊后稷周之祖而奉以為社宋商後而立亳社<lb/>
　何嫌之有夏社之不可遷其以勝國之故乎夏社之<lb/>
　在商猶亳社之在周也禹之不可配夏社而三社之<lb/>
　不可二配也明矣故社稷國之主也兵農之事繫焉<lb/>
　古兵出于鄉遂邱乗其本在社有社斯有民有民斯<lb/>
　有兵乃立冡土戎醜攸行故奉之主車戮則行焉勝<lb/>
　則獻焉報本反始焉耳言公社以别私言民社以别<lb/>
<pb n="KR3k0019_WYG_005-45b"/>
　官王與諸侯為羣姓立者公也自為立者私也里社<lb/>
　民社也百室以上官社也命民社則下通于二十五<lb/>
　家之里社大割祠于公社則王之大社而已事地之<lb/>
　禮有公而又有私親地也尊無二上故事天明獨行<lb/>
　于天子而無二尊事地察故下逹于庶人而且有公<lb/>
　私焉尊親之辨如此<lb/>
<pb n="KR3k0019_WYG_005-46a"/>
</p>
<p>
<pb n="KR3k0019_WYG_005-47a"/>
周禮酒正凡祭祀以法共五齊三酒以實八尊幂人祭<lb/>
祀以䟽布巾幂八尊以畫布巾幂六<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>司尊<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>掌六尊<lb/>
六<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>之位詔其酌辨其用與其實春祠夏禴祼用鷄<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>
鳥<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>皆有舟其朝踐用兩獻尊其再獻用兩象尊皆有<lb/>
罍諸臣之所昨也秋嘗冬蒸祼用斝<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>黄<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>皆有舟其<lb/>
朝獻用兩著尊其饋獻用兩壺尊皆有罍諸臣之所昨<lb/>
也凡四時之間祀追享朝享祼用虎<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>蜼<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>皆有舟其<lb/>
朝踐用兩大尊其再獻用両山尊皆有罍諸臣之所昨<lb/>
<pb n="KR3k0019_WYG_005-47b"/>
也大抵古之祭有明水鬰鬯五齊三酒明水鬰鬯實于<lb/>
八尊每祭用二尊而兩之尊皆有罍合而為八尊葢分<lb/>
而言之則曰<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>曰尊曰罍合而言之則<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>與罍皆得謂<lb/>
之尊記曰黄目鬱氣之上尊是<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>得謂之尊也又曰夫<lb/>
人東酌罍尊是罍得為之尊也司尊<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>每祭四尊而皆<lb/>
有罍則酒正之八尊合尊與罍言之葢可知也泛齊醴<lb/>
齊盎齊緹齊實于四尊沈齊三酒實于四罍其設之也<lb/>
明水鬰鬯在室泛齊醴齊在户盎齊緹齊在堂沈齊三<lb/>
<pb n="KR3k0019_WYG_005-48a"/>
酒在下故禮運曰元酒在室醴醆在户粢緹在堂澄酒<lb/>
在下澄酒即清酒也舉元酒則見鬱矣舉醴則見泛矣<lb/>
舉緹則見盎矣舉澄酒則見沈齊事酒昔酒矣其位則<lb/>
明水泛齊盎齊在右欎鬯醴齊緹齊在左沈齊三酒之<lb/>
位亦自右而左焉特牲尊于户東元酒在西是其序也<lb/>
隨其祭之所用則鷄<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>斝<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>虎<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>皆實明水鳥<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>黄<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>
蜼<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>皆實鬰鬯獻尊著尊大尊皆實泛齊醴齊壺尊象<lb/>
尊山尊皆實盎齊緹齊罍皆實沈齊三酒可知也其巾<lb/>
<pb n="KR3k0019_WYG_005-48b"/>
則尊罍皆用疏布<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>皆用畫布盖明水設而不酌貴本<lb/>
而已欎鬯酌而不飲貴臭而已故<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>皆以畫布幂之質<lb/>
必被之以文也五齊三酒酌而用之者皆以疏布幂之<lb/>
文必本之以質也是禮也大祭中祭小祭皆偹設之特<lb/>
異其酌數器量而已故曰凡祭祀以法共五齊三酒以<lb/>
實八尊也葢古之大祭祀凡九獻而二祼加爵不與焉<lb/>
王及后各四諸臣一祭之正也王后酌在户在堂之四<lb/>
齊諸侯為賔酌在下之沈齊尸酌王以清酒酢后以昔<lb/>
<pb n="KR3k0019_WYG_005-49a"/>
酒酢賔以事酒而尊卑之義明矣其二祼以鬱鬯其加<lb/>
爵三酒而敬文之義全矣其酌之也鬰齊獻酌則酌之<lb/>
以獻神也醴齊縮酌則以茅縮之也盎齊涗酌則涗于<lb/>
清也凡酒修酌則治之也泛與醴同用于朝獻緹沈與<lb/>
盎同用于饋獻則其酌宜亦同歟五齊獨用于尸三酒<lb/>
兼用于酢故齊酒不貳皆有器量而已三酒則貳焉貳謂<lb/>
謂副益之也其益之也視其用之多寡故大祭三貳中<lb/>
祭冉貳小祭一貳皆有酌數詩曰酒醴維醹酌以大斗<lb/>
<pb n="KR3k0019_WYG_005-49b"/>
葢古之用酒也必有大器以盛酒醴設于八尊之外然<lb/>
後以大斗酌之實于尊焉三貳者四酌之也再貳者三<lb/>
酌之也一貳者冄酌之也其酌之多也抑又有數焉三<lb/>
酒有貳五齊不貳而曰齊酒何也葢分而言之則曰齊<lb/>
曰酒合而言之則齊亦可為之酒坊記曰醴酒在室實<lb/>
其證也用五齊尊者濁而卑者清于其質也用三酒尊<lb/>
者清而卑者濁于其美也先明水而欎鬯次之五齊又<lb/>
次之三酒又次之由室中至于堂下先道而後事先古<lb/>
<pb n="KR3k0019_WYG_005-50a"/>
而後今先尊而後卑之義也五齊三酒以實八尊其説<lb/>
盡于此矣吾以三鄭杜子春崔靈恩賈公彦聶崇義<lb/>
與王安石陳祥道陸佃之説考之無一合者葢不以經文<lb/>
為正而附益穿鑿以失其本旨故互有得失而莫之能<lb/>
通記曰凡尊皆上元酒葢凡用尊則以明水為上而已<lb/>
非謂每尊加之以明水元酒也鄭氏專執五齊皆加明<lb/>
水之説是以司尊彝所用之尊罍不能備五齊之實遂<lb/>
變其説曰唯大事于太廟偹五齊三酒崔靈恩又從而<lb/>
<pb n="KR3k0019_WYG_005-50b"/>
廣之曰祫備五齊合十八尊禘用四齊合十六尊時祭<lb/>
用二齊合十二尊聶崇義祖其説于六尊圖亦曰一實<lb/>
明水一實醴齊一實明水一實盎齊是皆經文之所無<lb/>
而臆為之説者也經稱凡祭祀則初無大中小之别也<lb/>
司尊彛于時祭禘祫同用二彛四尊四罍初無十八尊<lb/>
十六尊十二尊之别也彼見特牲之户西少牢房户<lb/>
間皆有元酒故謂五齊必以元酒加之殊不知天子諸<lb/>
侯奠用鬯故元酒在室卿大夫以下奠用醴故元酒在<lb/>
<pb n="KR3k0019_WYG_005-51a"/>
户烏得以卿大夫之禮而推天子之禮哉陳祥道牽于<lb/>
西酌犧象東酌罍尊與夫人薦盎之文乃謂犧象所實<lb/>
泛與醴也罍尊所實盎以下也若然則罍當有六與犧<lb/>
象四合為十尊不得止為之八尊矣葢夫人薦盎與東<lb/>
酌罍尊本不相因曰君夫人則諸侯之禮也禮記所言<lb/>
又雜有虞夏商周之禮焉背司尊<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>之經文而取諸侯<lb/>
之禮謂王禮之證吾未見其可也陸佃圖五齊三酒<lb/>
之位自室至于堂下其尊十有八尊之外加以明水元<lb/>
<pb n="KR3k0019_WYG_005-51b"/>
酒二尊其位則室户二尊而在堂在下皆三尊焉考諸<lb/>
經文亦莫之合六尊六<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>既分用于時祭禘祫之禮則<lb/>
室中之二尊當以何尊乎且司尊<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>所用止于四尊罍<lb/>
為諸臣之所昨則陳于堂下可知今也五在上而三在<lb/>
下是五尊而三罍也于司尊<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>所言又不合矣葢其説<lb/>
起于元酒明水為二物而不知舉澄酒足以見事酒昔<lb/>
酒沈齊故數既不合而位亦舛矣周禮有明水而無元酒<lb/>
則明水即元酒也司烜氏掌以夫遂取明火于日<lb/>
<pb n="KR3k0019_WYG_005-52a"/>
以鑒取明水于月以共祭祀之明齍明燭共明水火司<lb/>
㓂奉其明水火皆言元酒則明水元酒之非二物可知<lb/>
也郊特牲言酒醴之美元酒明水之尚非以元酒明水<lb/>
為二物也加于齊則謂之明水加于酒則謂之元酒大<lb/>
夫士之祭葢有不備五齊而獨用三酒者也今其説曰<lb/>
元酒在室則明水亦在室可知是離元酒明水而二之<lb/>
也其圖則合八尊而為十則于經無所見矣是不知明<lb/>
水之先扵欎鬯而實之<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>也沈齊賔之所酌故不在堂<lb/>
<pb n="KR3k0019_WYG_005-52b"/>
而在下今也列之于堂則象尊壺尊山尊皆當用三而<lb/>
虚其一罍可也若實諸罍而厠諸六尊之列而名義兩<lb/>
乖矣而可哉王安石謂八尊者設而不酌司尊<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>之罍<lb/>
則設而酌之于經既無所考又謂大祭三貳中祭再貳<lb/>
小祭一貳皆為所設之副尊果如其言則大祭祀之所<lb/>
設所酌共為尊<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>四十有二矣先王之為禮不若是之<lb/>
繁也陳祥道及禮圖駮議皆用設而不酌之説駮議又<lb/>
益之曰祼以一<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>盛明水一<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>盛鬯獻以一尊盛元酒<lb/>
<pb n="KR3k0019_WYG_005-53a"/>
一尊盛齊則鬯常上明水齊常上元酒是又指元酒明<lb/>
水為二物而加之以臆説也且玉藻曰凡尊皆上明水<lb/>
而不曰上元酒則明水之與元酒决非二物何别于鬯<lb/>
齊哉鄭氏于幂人謂六<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>獨用于宗廟亦未然也至尊<lb/>
雖無祼然大宗伯扵祀大神祭大示涖王鬯記言粢盛<lb/>
秬鬯以事上帝則鬯未嘗不用于天也特陳而不灌耳<lb/>
<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>尊之數必無異于宗廟也今故合諸家之説而取其<lb/>
長一<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>實明水一<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>實鬯明水即元酒五齊不貳三酒<lb/>
<pb n="KR3k0019_WYG_005-53b"/>
有貳王后酌四諸侯酌一與室户堂下之位皆用鄭氏<lb/>
説諸侯為賔酌沈齊與三酒之用從崔靈恩之説凡祭<lb/>
皆用五齊三酒用陳祥道説其酌用王安石説惟八尊<lb/>
之實與其陳數及巾冪之用盡去諸家之説専以經文<lb/>
為正<lb/>
　<lb/>
　<lb/>
　帝王經世圖譜卷五<lb/>
</p>
<p>
</p>
  </div>
</body>
</text>
</TEI>
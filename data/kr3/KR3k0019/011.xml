<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>帝王經世圖譜卷十一</head> <lb/>
    <p>
<pb n="KR3k0019_WYG_011-1a"/>
欽定四庫全書<lb/>
　帝王經世圖譜卷十一<lb/>
　　　　　　　　　　　宋　唐仲友　撰<lb/>
　　藉田勸課之譜<lb/>
　　親蠶勸課之譜<lb/>
　　農事賞罰之譜<lb/>
　　農事祈報異同之譜<lb/>
　　補助荒政委積之譜<lb/>
<pb n="KR3k0019_WYG_011-2a"/>
</p>
<p>
<pb n="KR3k0019_WYG_011-3a"/>
</p>
<p>
<pb n="KR3k0019_WYG_011-4a"/>
周禮甸師掌帥其屬而耕耨王藉以時入之以共齊盛<lb/>
祭祀共蕭茅共野果蓏之薦　載師凡宅不毛者有里<lb/>
布凡田不耕者出屋粟　閭師凡庻民不耕者祭無盛<lb/>
不蠶者不帛不績者不衰　内宰中春詔后帥外内命<lb/>
婦始蠶于北郊以為祭服嵗終則㑹内人之稍食稽其<lb/>
功事佐后而受獻功者比其大小與其麤良而賞罰之<lb/>
　上春詔王后帥六宫之人而生穜稑之種而獻之于<lb/>
王　舍人以嵗時縣種稑之種以共王后之春獻種<lb/>
<pb n="KR3k0019_WYG_011-4b"/>
毛詩甫田曾孫來止以其婦子饁彼南畆田畯至喜攘<lb/>
其左右甞其㫖否禾易長畆終善且有曽孫不怒農夫<lb/>
克敏　瞻卬婦無公事休其蠶織　載芟春藉田而祈<lb/>
社稷也載芟載柞其耕澤澤千耦其耘徂隰徂畛侯主<lb/>
侯伯侯亞侯旅侯彊侯以有嗿其饁思媚其婦有依其<lb/>
士有略其耜俶載南畆播厥百榖實函斯活驛驛其逹<lb/>
有厭其傑厭厭其苖緜緜其麃載穫濟濟有實其積萬<lb/>
億及秭為酒為醴烝畀祖妣以洽百禮有飶其香邦家<lb/>
<pb n="KR3k0019_WYG_011-5a"/>
之光有椒其馨胡考之寧匪且有且匪今斯今振古如<lb/>
兹　七月春日載陽有鳴倉庚女執懿筐遵彼微行爰<lb/>
求柔桑　七月流火八月萑葦蠶月條桑取彼斧斨以<lb/>
伐逺揚猗彼女桑七月鳴鵙八月載績載𤣥載黄我朱<lb/>
孔陽為公子裳<lb/>
禮記月令孟春之月天子乃以元日祈榖于上帝乃擇<lb/>
元辰天子親載耒耜措之于參保介之御間帥三公九<lb/>
卿諸侯大夫躬耕帝藉天子三推三公五推卿諸侯九<lb/>
<pb n="KR3k0019_WYG_011-5b"/>
推反執爵于大寢三公九卿諸侯大夫皆御命曰勞酒<lb/>
　季春之月天子乃薦鞠衣于先帝　是月也命野虞<lb/>
無伐桑柘鳴鳩拂其羽戴勝降于桑具曲植籧筐后妃<lb/>
齊戒親東鄉躬桑禁婦女毋觀省婦使以勸蠶事蠶事<lb/>
既登分繭稱絲效功以共郊廟之服　孟夏之月蠶事<lb/>
畢后妃獻繭乃收繭税以桑為均　樂記耕籍然後諸<lb/>
侯知所以敬　祭義天子為藉千畆冕而朱紘躬秉耒<lb/>
諸侯為藉百畆冕而青紘躬秉耒以事天地山川社稷<lb/>
<pb n="KR3k0019_WYG_011-6a"/>
先古以為醴酪齊盛於是乎取之敬之至也　古者天<lb/>
子諸侯必有公桑蠶室近川而為之築宫仭有三尺棘<lb/>
牆而外閉之及大昕之朝君皮弁素積卜三宫之夫人<lb/>
世婦之吉者使入蠶于蠶室奉種浴于川桑于公桑風<lb/>
戾以食之歳既單矣世婦卒蠶奉繭以示于君遂獻繭<lb/>
于夫人夫人曰此所以為君服與遂副禕而受之因少<lb/>
牢以禮之古之獻繭者其率用此與及良日夫人繅三<lb/>
盆手遂布于三宫夫人世婦之吉者使繅遂朱緑之元<lb/>
<pb n="KR3k0019_WYG_011-6b"/>
黄之以為黼黻文章服既成君服以祀先王先公敬之<lb/>
至也　耕籍所以教諸侯之養也　古者天子諸侯必<lb/>
有養獸之官及歳時齊戒沐浴而躬朝之犧牷祭牲必<lb/>
於是取之敬之至也　祭統天子親耕於南郊以共齊<lb/>
盛王后蠶於北郊以共純服諸侯耕於東郊亦以共齊<lb/>
盛夫人蠶於北郊以共冕服天子諸侯非莫耕也王后<lb/>
夫人非莫蠶也身致其誠信誠信之謂盡盡之謂敬敬<lb/>
盡然後可以事神明此祭之道也　表記子言之君子<lb/>
<pb n="KR3k0019_WYG_011-7a"/>
之所謂義者貴賤皆有事於天下天子親耕粢盛秬鬯<lb/>
以事上帝故諸侯勤以輔事於天子<lb/>
國語周語宣王即位不藉千畆虢文公諌曰不可夫民<lb/>
之大事在農上帝之粢盛於是乎出民之蕃庻於是乎<lb/>
生事之共給於是乎在和恊輯睦於是乎興財用蕃殖<lb/>
於是乎始敦厖純固於是乎成是故稷為大官古者大<lb/>
史順時[瓜*見]土陽癉憤盈土氣震發農祥農正日月底于<lb/>
天廟上乃脉發先時九日大史告稷曰自今至于初吉<lb/>
<pb n="KR3k0019_WYG_011-7b"/>
陽氣俱烝土膏其動弗震弗渝脉其□𤯝榖乃不殖稷<lb/>
以告王曰史帥陽官以命我司事曰距今九日土其俱動<lb/>
王其祗祓監農不易王使司徒咸戒公卿百吏庻民司<lb/>
空除壇于藉命農大夫咸戒農用先時五日瞽告有恊<lb/>
風至王即齊宫百官御事各即其齊三日王乃淳濯饗<lb/>
醴及期鬰人薦鬯犧人薦醴王祼鬯饗醴乃行百吏庻<lb/>
民畢從及藉后稷監之膳夫農正陳藉禮太史賛王王<lb/>
敬從之王耕一墢班三之庻人終于千畆其后稷省功大<lb/>
<pb n="KR3k0019_WYG_011-8a"/>
史監之司徒省民大師監之畢宰夫陳饗膳宰監之膳<lb/>
夫賛王王歆大牢班甞之庻人終食是日也瞽帥音官<lb/>
以省風土廪于藉東南鍾而藏之而時布之于農稷則<lb/>
徧戒百姓紀農恊功曰隂陽分布震雷出滯土不備墾<lb/>
辟在司冦乃命其旅曰狥農師一之農正再之后稷三<lb/>
之司空四之司徒五之大保六之大師七之大史八之<lb/>
宗伯九之王則大狥耨穫亦如之民用莫不震動恪恭<lb/>
于農脩其疆畔日服其鏄不解于時財用不乏民用和<lb/>
<pb n="KR3k0019_WYG_011-8b"/>
同是時也王事唯農是務無有求利於其官以干農功<lb/>
三時務農而一時講武故征則有威守則有財若是乃<lb/>
能媚於神而和於民矣則享祀時至而布施優裕也今<lb/>
天子欲修先王之緒而棄其大功匱神之祀而因民之<lb/>
財將何以求福用民王弗聴三十九年戰於千畆王師<lb/>
敗績于姜氏之戎　宣王料民仲山父諌曰民不可料<lb/>
也夫古者不料民而知其多少司民恊孤終司商恊名<lb/>
姓司徒恊旅司冦恊姦牧恊職工恊革場恊入廪恊出<lb/>
<pb n="KR3k0019_WYG_011-9a"/>
是則少多死生出入徃來皆可知也於是又審之以事<lb/>
王治農于藉蒐于農隙耨穫亦於藉獮於既烝狩於畢<lb/>
時是皆習民數者也　魯語公父文伯之母曰王后親<lb/>
織九紞公侯之夫人加之以紘綖卿之内子為大𢃄命<lb/>
婦成祭服列士之妻加之以朝服自庻士以下皆衣其<lb/>
夫社而賦事烝而獻功男女效績愆則有辟古之制也<lb/>
孟子滕文公下諸侯耕助以供粢盛夫人蠶繅以為衣<lb/>
服　梁惠王下廵狩者廵所守也春省耕而補不足秋<lb/>
<pb n="KR3k0019_WYG_011-9b"/>
省斂而助不給　告子下入其疆土地闢則有慶土地<lb/>
荒蕪則有讓<lb/>
春秋桓公十四年秋御廩灾榖梁曰天子親耕以共粢<lb/>
盛王后親蠶以共祭服國非無良農工女也以為人之<lb/>
所盡事其祖禰不若以已所自親者也<lb/>
　觀下觀而化也其象曰先王以省方觀民設教井養<lb/>
　而不窮者也其象曰君子以勞民勸相繼觀者噬嗑<lb/>
　其象曰先王以明罰勑法繼噬嗑者賁其象曰君子<lb/>
<pb n="KR3k0019_WYG_011-10a"/>
　以明庻政旡敢折獄繼井者革其象曰君子以治厯<lb/>
　明時先王之勸農桑兼有之矣王親耕后親蠶大狥<lb/>
　者三省婦使以勸蠶事蓋取諸觀取諸井乎獻種而<lb/>
　耕於孟春省斂於秋薦衣而蠶於季春獻繭於夏絲<lb/>
　事畢而麻事起其取諸革乎廵狩以闢荒為慶責里<lb/>
　布屋粟無盛不帛不衰以罰其惰其取諸噬嗑乎三<lb/>
　推三盆手而下降殺有等自農師至于王先後有序<lb/>
　元紞至于衣其夫尊卑有倫其取諸賁乎不特此耳<lb/>
<pb n="KR3k0019_WYG_011-10b"/>
　祈而後耕薦而後蠶天人因成之理也后獻種而王<lb/>
　耕天子薦衣而后蠶隂陽始終之義也上之愛民若<lb/>
　此民其忍不從乎上之率民若此民其能不從乎上<lb/>
　之防民若此民其敢不從乎周之政本末兼舉如此<lb/>
　故譜而次之見其本末焉耳<lb/>
<pb n="KR3k0019_WYG_011-11a"/>
</p>
<p>
<pb n="KR3k0019_WYG_011-12a"/>
周禮載師掌任土之法凡宅不毛者有里布凡田不耕<lb/>
者出屋粟凡民無職事者出夫家之征以時徵其職<lb/>
閭師凡任民凡無職者出夫布凡庻民不畜者祭無牲<lb/>
不耕者祭無盛不樹者無椁不蠶者不帛不績者不衰<lb/>
　遂人凡治野以下劑致甿以田里安甿以興鋤利甿<lb/>
以彊予任甿　遂大夫以教稼穯以稽功事三歲大比則<lb/>
帥其吏而興甿明其有功者屬其地治者　縣正趨其<lb/>
稼事而賞罸之<lb/>
<pb n="KR3k0019_WYG_011-12b"/>
　易曰利者義之和也利物足以和義又曰理財正辭<lb/>
　禁民為非曰義神農氏作耒耜之利以教天下蓋取<lb/>
　諸益益之象也君子以見善則遷有過則改夫不能<lb/>
　使人遷善改過亦未足為益故先王利以和義服田<lb/>
　力穡者不容無賞義以禁非惰農自安者不容無罰<lb/>
　賞罰行而民有所勸其不竭力於南畆乎故譜五官<lb/>
　之事以見古法大槩至於諸侯之國王者分土而畀<lb/>
　之民使行賞罰者也故廵狩以察之而慶貢行於其<lb/>
<pb n="KR3k0019_WYG_011-13a"/>
　君而已周官曰六卿分職各率其屬以倡九牧阜成<lb/>
　兆民六年五服一朝又六年王乃時巡考制度于四<lb/>
　岳諸侯各朝于方岳大明黜陟此其事也然孟子言<lb/>
　黜陟之事以地之荒闢為之首則先王務農重榖於<lb/>
　此可見<lb/>
<pb n="KR3k0019_WYG_011-14a"/>
</p>
<p>
<pb n="KR3k0019_WYG_011-15a"/>
周禮黨正國索鬼神而祭祀<hi>謂蜡</hi>春秋祭禜亦如之<hi>雩祭祭水</hi>
<hi>旱也</hi>　族師春秋祭酺亦如之　舞師教皇舞帥而舞旱<lb/>
暵之事　肆師甞之日涖卜來歲之芟獮之日涖卜來<lb/>
歲之戒社之日涖卜來歲之稼　籥章掌土鼓豳籥中<lb/>
春晝擊土鼓龡豳詩以逆暑中秋夜迎寒亦如之凡國<lb/>
祈年于田祖龡豳雅擊土鼓以樂田畯國祭蜡則龡豳<lb/>
頌擊土鼓以息老物　司巫若國大旱則帥巫而舞雩<lb/>
　女巫旱暵則舞雩<lb/>
<pb n="KR3k0019_WYG_011-15b"/>
禮記月令孟春之月天子乃以元日祈榖于上帝乃擇<lb/>
元辰天子親載耒耜措之于參保介之御間帥三公九<lb/>
卿諸侯大夫躬耕帝籍天子三推三公五推卿諸侯九<lb/>
推反執爵于大寢三公九卿諸侯大夫皆御命曰勞酒<lb/>
　仲春之月擇元日命民社　季春之月天子乃薦鞠<lb/>
衣于先帝　命國難九門磔攘以畢春氣　孟夏之月<lb/>
農乃登麥天子乃以彘甞麥先薦寢廟　天子飲酎用<lb/>
禮樂　仲夏之月命有司為民祈祀山川百源大雩帝<lb/>
<pb n="KR3k0019_WYG_011-16a"/>
用盛樂乃命百縣雩祀百辟卿士有益於民者以祈榖<lb/>
實是月也農乃登黍天子乃以雛甞黍羞以含挑先薦<lb/>
寢廟　孟秋之月農乃登榖天子甞新先薦寢廟　仲<lb/>
秋之月天子乃難以逹秋氣以犬甞麻先薦寢廟　季<lb/>
秋之月大饗帝甞犠牲告備于天子　天子乃以犬甞<lb/>
稻先薦寢廟　孟冬之月大飲烝天子乃祈來年于天<lb/>
宗大割祠于公社及門閭臘先祖五祀勞農以休息之<lb/>
　仲冬之月天子乃命有司祈祀四海大川名源淵澤<lb/>
<pb n="KR3k0019_WYG_011-16b"/>
井泉　季冬之月命有司大難旁磔出土牛以送寒氣<lb/>
　乃畢山川之祀及帝之大臣天之神祗　郊特牲社<lb/>
祭土而主隂氣也君南郷於北牖下答隂之義也日用<lb/>
甲用日之始也天子大社必受霜露風雨以逹天地之<lb/>
氣也是故喪國之社屋之不受天陽也薄社北牖使隂<lb/>
明也社所以神地之道也地載萬物天垂象取財於地<lb/>
取法於天是以尊天而親地也故教民羙報焉家主中<lb/>
霤而國主社示本也唯為社事單出里唯為社田國人<lb/>
<pb n="KR3k0019_WYG_011-17a"/>
畢作唯社邱乗共粢盛所以報本反始也季春出火為<lb/>
焚也然後簡其車賦而厯其卒伍而君親誓社以習軍<lb/>
旅左之右之坐之起之以觀其習變也而流示之禽而<lb/>
鹽諸利以觀其不犯命也求服其志不貪其得故以戰<lb/>
則克以祭則受福天子適四方先柴郊之祭也迎長日<lb/>
之至也大報天而主日也兆於南郊就陽位也埽地而<lb/>
祭於其質也器用陶匏以象天地之性也於郊故謂之<lb/>
郊牲用騂尚赤也用犢貴誠也郊之用辛也周之始郊<lb/>
<pb n="KR3k0019_WYG_011-17b"/>
日以至卜郊受命於祖廟作龜于禰宫尊祖親考之義<lb/>
也卜之日王立于澤親聴誓命受教諌之義也獻命庫<lb/>
門之内戒百官也大廟之命戒百姓也祭之日王皮弁<lb/>
以聴祭報示民嚴上也喪者不哭不敢凶服汜埽反道<lb/>
鄉為田燭弗命而民聴上祭之日王被衮以象天戴冕<lb/>
璪十有二旒則天數也乗素車貴其質也旂十有二旒龍<lb/>
章而設日月以象天也天垂象聖人則之郊所以明天<lb/>
道也帝牛不吉以為稷牛帝牛必在滌三月稷牛唯具<lb/>
<pb n="KR3k0019_WYG_011-18a"/>
所以别事天神與人鬼也萬物本乎天人本乎祖此所<lb/>
以配上帝也郊之祭也大報本反始也天子大蜡八伊<lb/>
耆氏始為蜡蜡也者索也歲十有二月合聚萬物而索<lb/>
饗之也蜡之祭也主先嗇而祭司嗇也祭百種以報嗇<lb/>
也饗農及郵表畷禽獸仁之至義之盡也古之君子使<lb/>
之必報之迎貓為其食田䑕也迎虎為其食田豕也迎<lb/>
而祭之也祭坊與水庸事也曰土反其宅水歸其壑昆<lb/>
蟲母作草木歸其澤皮弁素服而祭素服以送終也葛<lb/>
<pb n="KR3k0019_WYG_011-18b"/>
𢃄榛杖喪殺也蜡之祭仁之至義之盡也黄衣黄冠而<lb/>
祭息田夫也野夫黄冠黄冠草服也大羅氏天子之掌<lb/>
鳥獸者也諸侯貢屬焉草笠而至尊野服也羅氏致鹿<lb/>
與女而詔客告也以戒諸侯曰好田好女者亡其國天<lb/>
子樹<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>華不歛藏之種也八蜡以記四方年不順成八<lb/>
蜡不通以謹民財也順成之方其蜡乃通以移民也既<lb/>
蜡而收民息已故既蜡君子不興功<lb/>
毛詩甫田以我齊明與我犧羊以社以方我田既臧農<lb/>
<pb n="KR3k0019_WYG_011-19a"/>
夫之慶琴瑟擊鼓以御田祖以祈甘雨以介我稷黍以<lb/>
榖我士女　大田來方禋祀以其騂黒與其黍稷以享<lb/>
以祀以介景福　生民誕我祀如何或舂或揄或簸或<lb/>
蹂釋之叟叟烝之浮浮載謀載惟取蕭祭脂取羝以軷<lb/>
載燔載烈以興嗣歳卬盛于豆于豆于豋其香始升上<lb/>
帝居歆胡臭亶時后稷肇祀庻無罪悔以迄于今　噫<lb/>
嘻春夏祈榖于上帝也噫嘻成王既昭假爾率時農夫<lb/>
播厥百榖　豐年秋冬報也豐年多黍多稌亦有髙廩<lb/>
<pb n="KR3k0019_WYG_011-19b"/>
萬億及秭為酒為醴烝畀祖妣以洽百禮降福孔皆<lb/>
載芟春藉田而祈社稷也載芟載柞其耕澤澤千耦其<lb/>
耘徂隰徂畛侯主侯伯侯亞侯旅侯彊侯以有嗿其饁<lb/>
思媚其婦有依其士有略其耜俶載南畆播厥百榖實<lb/>
函斯活驛驛其逹有厭其傑厭厭其苖緜緜其麃載穫<lb/>
濟濟有實其積萬億及秭為酒為醴烝畀祖妣以洽百<lb/>
禮有飶其香邦家之光有椒其馨胡考之寧匪且有且<lb/>
匪今斯今振古如兹　良耜秋報社稷也畟畟良耜俶<lb/>
<pb n="KR3k0019_WYG_011-20a"/>
載南畆播厥百榖實函斯活或來瞻女載筐及筥其饟<lb/>
伊黍其笠伊紏其鏄斯趙以薅荼蓼荼蓼朽止黍稷茂<lb/>
止穫之挃挃積之栗栗其崇如墉其比如櫛以開百室<lb/>
百室盈止婦子寜止殺時犉牡有捄其角以似以續續<lb/>
古之人　七月朋酒斯饗曰殺羔羊躋彼公堂稱彼兕<lb/>
觥萬夀無疆　雲漢靡神不舉靡愛斯牲圭璧既卒寜<lb/>
莫我聴　不殄禋祀自郊徂宫上下奠瘞靡神不宗后<lb/>
稷不克上帝不臨耗斁下土寜丁我躬　羣公先正則<lb/>
<pb n="KR3k0019_WYG_011-20b"/>
不我助父母先祖胡寜忍予<hi>箋云百辟卿士雩祀所及者</hi>　羣公先<lb/>
正則不我聞昊天上帝寜俾我遯　旱既太甚黽勉畏<lb/>
去胡寜瘨我以旱憯不知其故祈年孔夙方社不莫昊<lb/>
天上帝則不我虞敬恭明神宜無悔怒<lb/>
春秋桓公五年大雩　左傳秋大雩書不時也凡祀啟<lb/>
蟄而郊龍見而雩始殺而甞閉蟄而烝過則書　公羊<lb/>
曰大雩者何旱祭也然則何以不言旱言雩則旱見言<lb/>
旱則雩不見　八年春正月己夘烝　公羊曰烝者何<lb/>
<pb n="KR3k0019_WYG_011-21a"/>
冬祭也春曰祠夏曰礿秋曰甞冬曰烝常事不書此何<lb/>
以書譏何譏爾譏亟也亟則黷黷則不敬君子之祭也<lb/>
敬而不黷䟽則怠怠則忘士不及兹四者則冬不裘夏<lb/>
不葛　榖梁曰烝冬事也春興之志不時也　夏五月<lb/>
丁丑烝　公羊曰何以書譏亟也　榖梁曰烝冬事也<lb/>
春夏興之黷祀也志不敬也　十四年秋乙亥嘗　左<lb/>
傳曰書不害也　公羊曰甞常事不書此何以書譏何<lb/>
譏爾譏甞也曰猶甞乎御廩災不如勿嘗而已矣　榖<lb/>
<pb n="KR3k0019_WYG_011-21b"/>
梁曰御廩之災不志此其志何也以為唯未易災之餘<lb/>
而甞可也志不敬也天子親耕以共粢盛王后親蠶以<lb/>
共祭服國非無良農工女也以為人之所盡事其祖禰<lb/>
不若以已所自親者也且何用見其未易災之餘而甞<lb/>
也曰甸粟而内之三宫三宫米而藏之御廩夫甞必有<lb/>
兼甸之事焉壬申御廩災乙亥甞以為未易災之餘而<lb/>
甞也　僖公十一年秋八月大雩　榖梁曰雩月正也<lb/>
雩不得雨曰旱　十三年秋九月大雩　三十一年夏<lb/>
<pb n="KR3k0019_WYG_011-22a"/>
四月四卜郊不從乃免牲猶三望　左傳曰夏四月四<lb/>
卜郊不從乃免牲非禮也猶三望亦非禮也禮不卜常<lb/>
祀而卜其牲日牛卜日曰牲牲成而卜郊上怠慢也望<lb/>
郊之細也不郊亦無望可也　公羊曰夏四月四卜郊<lb/>
不從乃免牲猶三望曷為或言三卜或言四卜三卜禮<lb/>
也四卜非禮也三卜何以禮四卜何以非禮求吉之道<lb/>
三禘甞不卜郊何以卜卜郊非禮也卜郊何以非禮魯<lb/>
郊非禮也魯郊何以非禮天子祭天諸侯祭土天子有<lb/>
<pb n="KR3k0019_WYG_011-22b"/>
方望之事無所不通諸侯山川有不在其封内者則不<lb/>
祭也曷為或言免牲或言免牛免牲禮也免牛非禮也<lb/>
免牛何以非禮傷者曰牛三望者何望祭也然則曷祭<lb/>
祭㤗山河海曷為祭㤗山河海山川有能潤于百里者<lb/>
天子秩而祭之觸石而出膚寸而合不崇朝而徧雨乎<lb/>
天下者唯㤗山爾河海潤于千里猶者何通可以已也<lb/>
何以書譏不郊而望祭也　榖梁曰夏四月不時也四<lb/>
卜非禮也免牲者為之緇衣纁裳有司元端奉送至于<lb/>
<pb n="KR3k0019_WYG_011-23a"/>
南郊免牛亦然乃者亡乎人之辭也猶者可以已之辭<lb/>
也　宣公三年正月郊牛之口傷改卜牛牛死乃不郊<lb/>
猶三望　左傳曰不郊而望皆非禮也望郊之屬也不<lb/>
郊亦無望可也　公羊曰郊牛之口傷改卜牛牛死乃<lb/>
不郊猶三望其言之何緩也曷為不復卜養牲養二卜<lb/>
帝牲不吉則扳稷牲而卜之帝牲在于滌三月於稷者<lb/>
唯具是視郊則曷為必祭稷王者必以其祖配王者則<lb/>
曷為必以其祖配自内出者無匹不行自外至者無主<lb/>
<pb n="KR3k0019_WYG_011-23b"/>
不止　榖梁曰郊牛之口傷之口緩辭也傷自牛作也<lb/>
改卜牛牛死乃不郊事之變也乃者亡乎人之辭也<lb/>
成公三年秋大雩　七年春正月鼷䑕食郊牛角改卜<lb/>
牛鼷䑕又食其角乃免牛　榖梁曰不言日急辭也過<lb/>
有司也郊牛日展斛角而知傷展道盡矣其所以備災<lb/>
之道不盡也改卜牛鼷䑕又食其角又有繼之辭也其<lb/>
緩辭也曰亡乎人矣非人之所能也所以免有司之過<lb/>
也　夏五月不郊猶三望　冬大雩　十年夏四月五<lb/>
<pb n="KR3k0019_WYG_011-24a"/>
卜郊不從乃不郊　公羊曰不免牲故言乃不郊也<lb/>
榖梁曰五卜强也　十有七年秋九月辛丑用郊　公<lb/>
羊曰用者何用者不宜用也九月非所用郊也然則郊<lb/>
曷用郊用正月上辛或曰用然後郊　榖梁曰夏之始<lb/>
可以承春以秋之末承春之始葢不可矣九月用郊用<lb/>
者不宜用也　襄五年秋大雩　左傳曰旱也　七年<lb/>
夏四月三卜郊不從乃免牲　左傳曰孟獻子曰吾乃<lb/>
今而後知有卜筮夫郊祀后稷以祈農事也是故啓蟄<lb/>
<pb n="KR3k0019_WYG_011-24b"/>
而郊郊而後耕今既耕而卜郊宜其不從也　榖梁曰<lb/>
三卜禮也　八年秋九月大雩　左傳曰早也　十一<lb/>
年夏四月四卜郊不從乃不郊　十六年秋大雩　十<lb/>
七年秋九月大雩　二十八年秋八月大雩　左傳曰<lb/>
旱也　昭公三年秋八月大雩　左傳曰早也　六年<lb/>
秋九月大雩　左傳曰旱也　八年秋大雩　十六年<lb/>
九月大雩　左傳曰旱也　二十四年秋八月大雩<lb/>
二十五年秋七月上辛大雩季辛又雩　左傳曰秋書<lb/>
<pb n="KR3k0019_WYG_011-25a"/>
再雩旱甚也　公羊曰又雩者非雩也聚衆以逐季氏<lb/>
也　榖梁曰季者有中之辭也又有繼之辭也　定公<lb/>
元年九月大雩　榖梁曰雩月雩之正也秋大雩非正<lb/>
也冬大雩非正也秋大雩之為非正何也毛澤未盡人<lb/>
力未竭未可以雩也雩月雩之正也月之為雩之正何<lb/>
也其時窮人力盡然後雩雩之正也何謂其時窮人力<lb/>
盡是月不雨則無及矣是年不艾則無食矣是謂其時<lb/>
窮人力盡也雩之必待其時窮人力盡何也雩者為旱<lb/>
<pb n="KR3k0019_WYG_011-25b"/>
求者也求者請也古之人重請何重乎請人之所以為<lb/>
人者譲也請道去讓也則是舍其所以為人也是以重<lb/>
之焉請哉請乎應上公古之神人有應上公者通乎隂<lb/>
陽君親帥諸大夫道之而以請焉夫請者非可詒託而<lb/>
往也必親之者也是以重之　七年秋大雩九月大雩<lb/>
　十二年秋大雩　十五年鼷䑕食郊牛牛死改卜牛<lb/>
　公羊曰曷為不言其所食漫也　榖梁曰不敬莫大<lb/>
焉　夏五月辛亥郊　公羊曰曷為以夏五月郊三卜<lb/>
<pb n="KR3k0019_WYG_011-26a"/>
之運也　哀公元年鼷䑕食郊牛改卜牛　夏四月辛<lb/>
巳郊　榖梁曰鼷䑕食郊牛角改卜牛夏四月辛巳郊<lb/>
此該郊之變而道之也於變之中又有言焉鼷䑕食郊<lb/>
牛角改卜牛志不敬也郊牛日展斛角而知傷展道盡<lb/>
矣郊自正月至于三月郊之時也夏四月郊不時也五<lb/>
月郊不時也夏之始可以承春以秋之末承春之始蓋<lb/>
不可矣九月用郊用者不宜用者也郊三卜禮也四卜<lb/>
非禮也五卜强也卜免牲者吉則免之不吉則否牛傷<lb/>
<pb n="KR3k0019_WYG_011-26b"/>
不言傷之者傷自牛作也故其辭緩全曰牲傷曰牛未<lb/>
牲曰牛其牛一也其所以為牛者異有變而不郊故卜<lb/>
免牛也已牛矣其尚卜免之何也禮與其亡也寧有常<lb/>
置之上帝矣故卜而後免之不敢専也卜之不吉則如<lb/>
之何不免安置之繫而待六月上甲始庀牲然後左右<lb/>
之子之所言者牲之變也而曰我一該郊之變而道之<lb/>
何也我以六月上甲始庀牲十月上甲始繫牲十一月<lb/>
十二月牲雖有變不道也待正月然後言牲之變此乃<lb/>
<pb n="KR3k0019_WYG_011-27a"/>
所以該郊郊享道也貴其時大其禮其養牲雖小不備可<lb/>
也子不志三月卜郊何也郊自正月至于三月郊之時也我以十<lb/>
二月下辛卜二月上辛如不從則以二月下辛卜三月<lb/>
上辛如不從則不郊矣<lb/>
周禮大宗伯以吉禮事邦國之鬼神示以禋祀祀昊天上<lb/>
帝以實柴祀日月星辰以槱燎祀司中司命飌師雨師<lb/>
以血祭祭社稷五祀五嶽以貍沈祭山林川澤以疈辜<lb/>
祭四方百物以肆獻祼享先王以饋食享先王以祠春<lb/>
<pb n="KR3k0019_WYG_011-27b"/>
享先王以禴夏享先王以甞秋享先王以烝冬享先王<lb/>
禮記祭法燔柴於泰壇祭天也瘞埋於㤗折祭地也用<lb/>
騂犢埋少牢於㤗昭祭時也相近於坎壇祭寒暑也王<lb/>
宫祭日也夜明祭月也幽宗祭星也雩宗祭水旱也四<lb/>
坎壇祭四方也山林川各邱陵能出雲為風雨見怪物<lb/>
皆曰神有天下者祭百神諸侯在其地則祭之亡其地<lb/>
則不祭<lb/>
　古之聖王先成民而後致力於神非為己求福有祈<lb/>
<pb n="KR3k0019_WYG_011-28a"/>
　有報莫非為民而於農事尤多郊社方望雩索榮酺<lb/>
　禴祠烝甞寒暑送迎開氷薦衣甞新之禮皆有常典<lb/>
　惟雩索二禮最備而有變所以求助於鬼神祗者備<lb/>
　矣詩周禮春秋皆周制祭法有七代之制月令秦制<lb/>
　故大同而小異今故舉其時月辨其典禮明其常變<lb/>
　為譜如右觀者察焉先王制祭祀之意思過半矣易<lb/>
　困之九五利用祭祀堯湯之水旱困於天地反乎中<lb/>
　而直則利用祭祀祀則受福桑林之禱也然則旱暵<lb/>
<pb n="KR3k0019_WYG_011-28b"/>
　之雩荒政之索亦先王之致命遂志焉<lb/>
<pb n="KR3k0019_WYG_011-29a"/>
</p>
<p>
<pb n="KR3k0019_WYG_011-30a"/>
周禮小宰以官府之六聮合邦治三曰喪荒之聮事六<lb/>
曰歛弛之聮事　太宰以九式均節財用三曰喪荒之<lb/>
式　以九職任萬民九曰閒民無常職轉移執事　大<lb/>
司徒十二教八曰以誓教恤則民不怠　以荒政十有<lb/>
二聚萬民一曰散利二曰薄征三曰緩刑四曰弛力五<lb/>
曰舍禁六曰去幾七曰𤯝禮八曰殺哀九曰蕃樂十月<lb/>
多昏十有一曰索鬼神十有二曰除盗賊　大荒大札<lb/>
則令邦國移民通財舍禁弛力薄征緩刑　遺人掌邦<lb/>
<pb n="KR3k0019_WYG_011-30b"/>
之委積以待施惠鄉里之委積以恤民之囏阨門闗之<lb/>
委積以養老孤郊里之委積以待賔客野鄙之委積以<lb/>
待覊旅縣都之委積以待凶荒凡賔客㑹同師役掌其<lb/>
道路之委積凡國野之道十里有廬廬有飲食三十里<lb/>
有宿宿有路室路室有委五十里有市市有候館候館<lb/>
有積凡委積之事廵而比之以時頒之　司救凡歳時<lb/>
有天患民病則以節巡國中及郊野而以王命施惠<lb/>
均人掌均地政均地守均地職均人民牛馬車輦之力<lb/>
<pb n="KR3k0019_WYG_011-31a"/>
政凡均力政以歳上下豐年則公旬用三日焉中年則<lb/>
公旬用二日焉無年則公旬用一日焉凶札則無力政<lb/>
無財賦不收地守地職不均地政　司市國凶荒札喪<lb/>
則市無征而作布　賈師凡天患禁貴價者使有恒賈<lb/>
　遂師廵其稼穡而移用其民以救其時事　司闗掌國<lb/>
貨之節以聨門市國凶札則無關門之征猶幾　旅師<lb/>
掌聚野之耡粟屋粟閒粟而用之以質劑致民平頒其<lb/>
興積施其惠散其利均其政令凡用粟春頒而秋歛之<lb/>
<pb n="KR3k0019_WYG_011-31b"/>
凡新甿之治皆聴之使無征役以地之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡為之等<lb/>
廪人掌九榖之數以待國之匪頒賙賜稍食以歳之上<lb/>
下數邦用以知足否以詔榖用以治年之凶豐凡萬民<lb/>
之食食者人四鬴上也人三鬴中也人二鬴下也若食<lb/>
不能人二鬴則令邦移民就榖詔王殺邦用　倉人掌<lb/>
粟入之藏辨九榖之物以待邦用若榖不足則止餘法<lb/>
用有餘則藏之以待凶而頒之凡國之大事共道路之<lb/>
榖積食飲之具　司稼掌廵邦野之稼而辨穜稑之種<lb/>
<pb n="KR3k0019_WYG_011-32a"/>
周知其名與其所宜地以為法而縣于邑閭廵野觀稼<lb/>
以年之上下出歛法掌均萬民之食而賙其急而平其<lb/>
興　大宗伯以凶禮哀邦國之憂以荒禮哀凶札　大<lb/>
司樂大札大凶凡國之大憂令弛縣　保章氏掌天星<lb/>
以志星辰日月之變動以觀天下之遷辨其吉凶以星<lb/>
土辨九州之地所封封域皆有分星以觀妖祥以十有<lb/>
二嵗之相觀天下之妖祥以五雲之物辨吉凶水旱降<lb/>
豐荒之祲象以十有二風察天地之和命乖别之妖祥<lb/>
<pb n="KR3k0019_WYG_011-32b"/>
凡此五物者以詔救政訪序事　士師之職若邦凶荒<lb/>
則以荒辨之法治之令移民通財糾守緩刑　小行人<lb/>
若國札喪則令賻補之若國凶荒則令賙委之若國禍<lb/>
烖則令哀弔之其札喪凶荒厄貧為一書　掌客凶荒<lb/>
殺禮札喪殺禮禍烖殺禮<lb/>
毛詩甫田倬彼甫田歳取十千我取其陳食我農人自<lb/>
古有年　雲漢旱既太甚散無友紀鞠哉庻正疚哉冡<lb/>
宰趣馬師氏膳夫左右靡人不周無不能止　有狐古<lb/>
<pb n="KR3k0019_WYG_011-33a"/>
者國有凶荒則殺禮而多昏㑹男女之無夫家者所以<lb/>
育人民也<lb/>
禮記曲禮歲凶年榖不登君膳不祭肺馬不食榖馳道<lb/>
不除祭祀不縣大夫不食梁士飲酒不樂　王制冡宰<lb/>
制國用必於歲之抄五榖皆入然後制國用用地小大<lb/>
視年之豐耗以三十年之通制國用量入以為出祭用<lb/>
數之仂喪三年不祭唯祭天地社稷為越紼而行事喪<lb/>
用三年之仂喪祭用不足曰暴有餘曰浩祭豐年不奢<lb/>
<pb n="KR3k0019_WYG_011-33b"/>
凶年不儉國無九年之蓄曰不足無六年之蓄曰急無<lb/>
三年之蓄曰國非其國也三年耕必有一年之食九年<lb/>
耕必有三年之食以三十年之通雖有凶旱水溢民無<lb/>
采色然後天子食日舉以樂　郊特牲四方年不順成<lb/>
八蜡不通以謹民財也　玉藻年不順成則天子素服<lb/>
乗素車食無樂　至于八月不雨君不舉年不順成君<lb/>
衣布搢本闗梁不租山澤列而不賦土功不興大夫不<lb/>
得造車馬<lb/>
<pb n="KR3k0019_WYG_011-34a"/>
春秋荘公二十八年冬臧孫辰告糴于齊　左傳冬饑<lb/>
臧孫辰告糴于齊禮也　公羊曰臧孫辰告糴于齊告<lb/>
糴者何請糴也何以不稱使以為臧孫辰之私行也曷<lb/>
為以臧孫辰之私行君子之為國也必有三年之委一<lb/>
年不熟告糴譏也　榖梁曰臧孫辰告糴于齊國無三<lb/>
年之蓄曰國非其國也一年不升告糴諸侯告請也糴<lb/>
糴也不正故舉臧孫辰以為私行也國無九年之蓄曰<lb/>
不足無六年之蓄曰急無三年之蓄曰國非其國也諸<lb/>
<pb n="KR3k0019_WYG_011-34b"/>
侯無粟諸侯相歸粟正也臧孫辰告糴于齊告然後與<lb/>
之言内之無外交也古者税什一豐年補敗不外求而<lb/>
上下皆足也雖累凶年民弗病也一年不艾而百姓饑<lb/>
君子非之不言如為内諱也　二十九年春新延廐<lb/>
榖梁曰延廐者法廐也其言新有故也有故則何為書<lb/>
也古之君人者必時視民之所勤民勤於力則功築罕<lb/>
民勤於財則貢賦少民勤於食則百事廢矣　僖公十<lb/>
三年　左傳冬晉荐饑使乞糴于秦秦伯謂子桑與諸<lb/>
<pb n="KR3k0019_WYG_011-35a"/>
乎對曰重施而報君將何求重施而不報其民必攜攜<lb/>
而討焉無衆必敗請百里與諸乎對曰天災流行國家<lb/>
代有救災恤鄰道也行道有福㔻鄭之子豹在秦請伐<lb/>
晉秦伯曰其君是惡其民何罪秦於是乎輸粟于晉自<lb/>
雍及絳相繼命之曰汜舟之役　十四年　左傳冬秦<lb/>
饑使乞糴于晉晉人弗與慶鄭曰背施無親幸災不仁<lb/>
貪愛不祥怒鄰不義四徳皆失何以守國虢射曰皮之<lb/>
不存毛將安傅慶鄭曰棄信背鄰患孰恤之無信患作<lb/>
<pb n="KR3k0019_WYG_011-35b"/>
失援必斃是則然矣虢射曰無損於怨而厚於冦不如<lb/>
勿與慶鄭曰背施幸災民所棄也近猶讎之况怨敵乎<lb/>
弗聴退曰君其悔是哉　十五年　左傳晉饑秦輸之<lb/>
粟秦饑晉閉之糴故秦伯伐晉是歲晉又饑秦伯又餼<lb/>
之粟曰吾怨其君而矜其民　二十一年夏大旱　左<lb/>
傳夏大旱公欲焚巫尫臧文仲曰非旱備也脩城郭貶<lb/>
食省用務穯勸分此其務也巫尫何為天欲殺之則如<lb/>
勿生若能為旱焚之滋甚公從之是歲也饑而不害<lb/>
<pb n="KR3k0019_WYG_011-36a"/>
定公五年夏歸粟于蔡　左傳歸粟于蔡以周亟矜無<lb/>
資<lb/>
孟子梁惠王上梁惠王曰寡人之於國也盡心焉耳矣<lb/>
河内凶則移其民於河東移其粟於河内河東凶亦然<lb/>
察鄰國之政無如寡人之用心者鄰國之民不加少寡<lb/>
人之民不加多何也孟子對曰王好戰請以戰喻填然<lb/>
鼓之兵刃既接棄甲曳兵而走或百歩而後止或五十<lb/>
歩而後止以五十歩笑百歩則何如曰不可直不百歩<lb/>
<pb n="KR3k0019_WYG_011-36b"/>
耳是亦走也曰王如知此則無望民之多於鄰國也不<lb/>
違農時榖不可勝食也數罟不入洿池魚鼈不可勝食<lb/>
也斧斤以時入山林材木不可勝用也榖與魚鼈不可<lb/>
勝食材木不可勝用是使民養生喪死無憾也養生喪<lb/>
死無憾王道之始也五畆之宅樹之以桑五十者可以<lb/>
衣帛矣雞豚狗彘之畜無失其時七十者可以食肉矣<lb/>
百畆之田勿奪其時數口之家可以無飢矣謹庠序之<lb/>
教申之以孝悌之義頒白者不負戴於道路矣七十者<lb/>
<pb n="KR3k0019_WYG_011-37a"/>
衣帛食肉黎民不飢不寒然而不王者未之有也狗彘<lb/>
食人食而不知撿塗有餓莩而不知發人死則曰非我<lb/>
也歲也是何異於刺人而殺之曰非我也兵也王無罪<lb/>
歲斯天下之民至焉　梁惠王下齊宣王見孟子於雪<lb/>
宫王曰賢者亦有此樂乎孟子對曰有人不得則非其<lb/>
上矣不得而非其上者非也為民上而不與民同樂者<lb/>
亦非也樂民之樂者民亦樂其樂憂民之憂者民亦憂<lb/>
其憂樂以天下憂以天下然而不王者未之有也昔者<lb/>
<pb n="KR3k0019_WYG_011-37b"/>
齊景公問於晏子曰吾欲觀於轉附朝儛遵海而南放<lb/>
于琅邪吾何修而可以比於先王觀也晏子對曰善哉<lb/>
問也天子適諸侯曰廵狩廵狩者廵所守也諸侯朝於<lb/>
天子曰述職述職者述所職也無非事者春省耕而補<lb/>
不足秋省斂而助不給夏諺曰吾王不遊吾何以休吾<lb/>
王不豫吾何以助一遊一豫為諸侯度今也不然師行<lb/>
而糧食饑者弗食勞者弗息睊睊胥讒民乃作慝方命<lb/>
虐民飲食若流流連荒亡為諸侯憂從流下而忘反謂<lb/>
<pb n="KR3k0019_WYG_011-38a"/>
之流從流上而忘反謂之連從獸無厭謂之荒樂酒無<lb/>
厭謂之亡先王無流連之樂荒亡之行唯君所行也景<lb/>
公説大戒於國出舍於郊於是始興發補不足召太師<lb/>
曰為我作君臣相説之樂蓋徵招角招是也其詩曰畜<lb/>
君何尤畜君者好君也　告子下孟子曰五霸者三王<lb/>
之罪人也今之諸侯五霸之罪人也今之大夫今之諸<lb/>
侯之罪人也天子適諸侯曰廵狩諸侯朝於天子曰述<lb/>
職春省耕而補不足秋省斂而助不給入其疆土地辟<lb/>
<pb n="KR3k0019_WYG_011-38b"/>
田野治飬老尊賢俊傑在位則有慶慶以地入其疆土<lb/>
地荒蕪遺老失賢掊克在位則有讓一不朝則貶其爵<lb/>
再不朝則削其地三不朝則六師移之是故天子討而<lb/>
不伐諸侯伐而不討五覇者摟諸侯以伐諸侯者也故<lb/>
曰五霸者三王之罪人也<lb/>
　先王之於民制為常産教之稼穡既足以生養而有<lb/>
　餘慮天時之無常則又為之委積其有不足則補助<lb/>
　行焉其有災患則荒政行焉荒政之目不一大扺損<lb/>
<pb n="KR3k0019_WYG_011-39a"/>
　上益下上以厚下安宅而已委積以待既濟之思患<lb/>
　預防也平頒興積移民通財謙之裒多益寡稱物平<lb/>
　施也緩刑解之赦過宥罪也𤯝禮蕃樂節之制數度<lb/>
　議徳行也除盗賊噬嗑之明罰𠡠法也遊而以休豫<lb/>
　而以助豫之順以動也索鬼神困之利用祭祀也一<lb/>
　物而衆善其其委積補助荒政之法歟然梁王移粟<lb/>
　自謂盡心而孟子以為五十歩笑百歩何也蓋先王<lb/>
　以井地為常法以荒政為非常之備委積補助荒政<lb/>
<pb n="KR3k0019_WYG_011-39b"/>
　之條目皆助常法之所不及廢其常法而恃其助非<lb/>
　益之有孚惠心也坎而習是謂重險君子觀斯象則<lb/>
　亦常徳行習教事而已果能此道彼雖重險其能陷<lb/>
　我乎太平之書而預為凶荒之備分職聨事詳宻委<lb/>
　曲如此天能使之貧乎堯九年之水湯七年之旱可<lb/>
　謂重險矣然民無菜色以出乎險者蓄積多而備先<lb/>
　具也周之委積補助荒政易之意堯湯之法也故譜<lb/>
　而列之以備王政之本末<lb/>
<pb n="KR3k0019_WYG_011-40a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0019_WYG_011-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　帝王經世圖譜巻十一<lb/>
</p>
<p>
</p>
  </div>
</body>
</text>
</TEI>
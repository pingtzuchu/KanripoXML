<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>帝王經世圖譜</head>
    <p>
<pb n="KR3k0019_WYG_000-1a"/>
御製題帝王經世圗譜<hi>有序</hi>
　　帝王經世之道具在六經法戒所垂取則不逺顧<lb/>
　　篇籍殽陳披覽非一時可竟唐仲友乃撮舉諸經<lb/>
　　要㫖列為圖譜旁採傳注附以總説分門别類條<lb/>
　　理秩然讀之而其辭易通玩之而其義易見允為<lb/>
　　政治圭臬若夫擇之精語之詳提要鉤深用力不<lb/>
　　紛而見功甚鉅宜周必大題詞比諸水之流東而<lb/>
　　車之指南也夫左圖右史藉資觀省之益兹乃彚<lb/>
<pb n="KR3k0019_WYG_000-1b"/>
　　而為一苞括靡遺永樂大典中搜羅甚富如此書<lb/>
　　之有資君道葢不屈指數也洵宜侑諸座右鑑以<lb/>
　　朝夕庸詎賞其廣蒐博記已哉序識大端用申作<lb/>
　　詩之意<lb/>
后皇建極亮天工法在六經幾部中守此治兮違此亂<lb/>
慎惟始亦要惟終譜圖剏見唐仲友叙語詳言周子充<lb/>
詎止存羊愛其禮須知示鵠折乎衷四千年<hi>自堯至今四千一百</hi>
<hi>餘嵗舉成數也</hi>裏廢興夥百廿篇間櫽括融<hi>是書百二十有二篇釐為十卷</hi>理<lb/>
<pb n="KR3k0019_WYG_000-2a"/>
世津梁心以慕作君軌範聴當聰行間聰是珍希有座<lb/>
側恒應置一通寧曰纂言資博考踐行益用朂吾躬<lb/>
<pb n="KR3k0019_WYG_000-3a"/>
欽定四庫全書　　　　　　子部十一<lb/>
　帝王經世圖譜　　　　　　類書類<lb/>
　　提要<lb/>
　　　　<hi>臣</hi>等謹案帝王經世圗譜十六卷宋唐仲友<lb/>
　　　　撰仲友字與政金華人紹興中登進士第復<lb/>
　　　　中宏詞科後守台州與朱子相忤為朱子所<lb/>
　　　　論罷故宋史不為立傳惟王象之輿地紀勝<lb/>
　　　　稱其博聞洽識尤尚經制之學又朱右白雲<lb/>
<pb n="KR3k0019_WYG_000-3b"/>
　　　　藁有題宋濓所作仲友補傳云在台州發粟<lb/>
　　　　賑饑抑姦拊弱剙浮梁以濟艱涉民賴利焉<lb/>
　　　　則仲友立身自有本末其與朱子相軋葢以<lb/>
　　　　陳亮之誣搆觀周宻齊東野語所載唐朱交<lb/>
　　　　奏始末一條台妓嚴蕋一條其事迹甚明未<lb/>
　　　　可以是病仲友也是書原本十卷永樂大典<lb/>
　　　　所載以圖譜數繁析為一十五卷然但均其<lb/>
　　　　篇頁而不復分别其門目割裂舛混原次遂<lb/>
<pb n="KR3k0019_WYG_000-4a"/>
　　　　不可尋今詳為釐正依類排比分為一十六<lb/>
　　　　卷體例之淆句字之誤則各為考核更定而<lb/>
　　　　附注案語于下方其分類纂言大要以周禮<lb/>
　　　　為綱而諸經史傳以類相附于先聖大經大<lb/>
　　　　法咸縦横貫串曲暢旁通故以帝王經世為<lb/>
　　　　目其所繪畫山居部分經緯詳明具有條理<lb/>
　　　　其所辨訂不甚主注疏舊說而引據博贍亦<lb/>
　　　　非杜撰空談葢考證之學議論易而圖譜難<lb/>
<pb n="KR3k0019_WYG_000-4b"/>
　　　　圖譜之學隂陽竒偶推無形之理易名物制<lb/>
　　　　度考有據之典難仲友此篇可徴其學有根<lb/>
　　　　柢矣自宋以來儒者拘門户之私罕相稱引<lb/>
　　　　沈埋蠧簡垂數百年一旦自發其光仰邀<lb/>
　　宸翰且<lb/>
　　特命剞劂以廣其傳豈非真是真非待<lb/>
　　聖人而後定哉<hi>臣</hi>等編次之餘既仰欽<lb/>
　　睿鑒髙深且以慶是書之遭遇也乾隆五十一年<lb/>
<pb n="KR3k0019_WYG_000-5a"/>
　　　　二月恭校上<lb/>
　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
<pb n="KR3k0019_WYG_000-6a"/>
帝王經世圖譜原序<lb/>
漢司馬談父子貫穿經傳馳聘古今謂當時六藝已千<lb/>
萬數故有儒者博而寡要勞而少功之言唐韓愈文不<lb/>
絶吟編不停披然亦記事提其要纂言鈎其深矧去古<lb/>
逾逺衆說日繁才學未逮于前賢宜其用力勞而見功<lb/>
㣲此圖譜所繇作也雖然分門類事者固多其能旁搜<lb/>
逺紹合異為同則鮮矣金華唐仲友字與政于書無不<lb/>
觀于理無不究凡天文地志禮樂刑政隂陽度數兵農<lb/>
<pb n="KR3k0019_WYG_000-6b"/>
王覇皆本之經典兼采傳注類聚羣分旁通午貫使事<lb/>
時相參形聲相配或推消長之象或列休咎之證而於<lb/>
郊廟學校畿疆井里尤致詳焉各為總說附其後始終<lb/>
條理如指諸掌每一篇成門人金式輒繕寫蔵弆積百<lb/>
二十有二篇又得與政猶子别本相與校讐釐為十卷<lb/>
以類相從㑹分教廬陵將鏤版校官而郡守趙侯善鐻<lb/>
助成之屬余題辭夫水之流東唯海是歸車之指南其<lb/>
途不迷今是書折衷于聖人示適治之路故名曰帝王<lb/>
<pb n="KR3k0019_WYG_000-7a"/>
經世圖譜非其他類書比也昔漢儒專通一經仍守師<lb/>
說居家用以修身涖官取以決事况乎六經㫖趣百世<lb/>
軌範皆聚于此學者能因之廣記備言精思博考守以<lb/>
卓約則他日見諸行事豈不要而有功也歟與政名臣<lb/>
子少登兩科厯秘書省正字著作佐郎出知信台二州<lb/>
擢江西提點刑獄孝宗深竒其才不幸得年僅五十三<lb/>
凡所藴蓄百未究一予每與士大夫共惜之因序其書<lb/>
併告來者嘉泰元年七月庚戌前進士周必大書<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>帝王經世圖譜巻十二</head> <lb/>
    <p>
<pb n="KR3k0019_WYG_012-1a"/>
欽定四庫全書<lb/>
　帝王經世圖譜巻十二<lb/>
　　　　　　　　　　　宋　唐仲友　撰<lb/>
　　農隙講事之譜<lb/>
　　講事異同參合之譜<lb/>
　　兵車攻守之圖<lb/>
　　齊内政寄令變周之譜<lb/>
<pb n="KR3k0019_WYG_012-2a"/>
</p>
<p>
<pb n="KR3k0019_WYG_012-3a"/>
</p>
<p>
<pb n="KR3k0019_WYG_012-4a"/>
周禮太宰八則八曰田役以馭其衆　小宰以官府之<lb/>
六聨合邦治五曰田役之聨事　以官府之八成經邦<lb/>
治二曰聽師田以簡稽　獸人掌罟田獸時田則守罟<lb/>
及弊田令禽注于虞中凡祭祀䘮紀賔客共其死獸生獸<lb/>
凡獸入於腊人皮毛筋角入于玉府凡田獸者掌其政<lb/>
令　䱷人掌以時䱷為梁春獻王鮪辨魚物為鱻薧以<lb/>
共王膳羞凡祭祀賔客䘮紀共其魚之鱻薧凡䱷者掌其<lb/>
政令　幕人田役共其帷幕幄帟綬　掌次師田則張<lb/>
<pb n="KR3k0019_WYG_012-4b"/>
幕設重帟重案　師田則張幕設案　大司徒大田役<lb/>
以旗致萬民而治其徒庶之政令　小司徒乃㑹萬民<lb/>
之卒伍而用之五人為伍五伍為兩四兩為卒五卒為<lb/>
旅五旅為師五師為軍以起軍旅以作田役　凡起徒<lb/>
役母過家一人以其餘為羡惟田與追胥竭作　鄉師<lb/>
之職凡四時之田前期出田法于州里簡其鼓鐸旗物<lb/>
兵器修其卒伍及期以司徒之大旗致衆庶而陳之以<lb/>
旗物辨鄉邑而治其政令刑禁廵其前後之屯而戮其<lb/>
<pb n="KR3k0019_WYG_012-5a"/>
犯命者斷其爭禽之訟　州長若國作民而師田行役<lb/>
之事則帥而致之掌其戒令與其賞罰　黨正凡作民<lb/>
而師田行役則以其法治其政事　族師若作民而師<lb/>
田行役則合其率伍簡其兵器以鼓鐸旗物帥而至掌<lb/>
其治令戒禁刑罰　鼓人掌教六鼓四金之音聲以節<lb/>
聲樂以和軍旅以正田役　凡軍旅夜鼓鼜軍動則鼓<lb/>
其衆田役亦如之　縣師掌邦國都鄙稍甸郊里之地<lb/>
域而辨其夫家人民田萊之數及其六畜車輦之稽三<lb/>
<pb n="KR3k0019_WYG_012-5b"/>
年大比則以攷羣吏而以詔廢置若將有軍旅㑹同田<lb/>
役之戒則受灋於司馬以作其衆庻及馬牛車輦㑹其<lb/>
車人之卒伍使皆備旗鼓兵器以帥而至　遂人凡事<lb/>
致野役而師田作野民帥而至　遂師軍旅田獵平野<lb/>
民掌其禁令比叙其事而賞罰　縣正若將用野民師<lb/>
田行役移執事則帥而至治其政令既役則稽功㑹事<lb/>
而誅賞　鄙師凡作民則掌其戒令　鄼長若作其民<lb/>
而用之則以旗鼓兵革帥而至　稍人掌令邱乗之政<lb/>
<pb n="KR3k0019_WYG_012-6a"/>
令若有㑹同師田行役之事則以縣師之灋作其同徒<lb/>
輂輦帥而至治其政令以聽於司馬　山虞若大田獵<lb/>
則萊山田之野及弊田植虞旗於中致禽而珥焉　澤<lb/>
虞若大田獵則萊澤野及弊田植虞旌以屬禽　迹人<lb/>
凡田獵者受令焉　大宗伯之職大田之禮簡衆也<lb/>
小宗伯之職若大甸則帥有司而饁獸于郊遂頒禽<lb/>
肆師之職凡師甸用牲於社宗則為位　凡四時之大<lb/>
甸獵祭表貉則為位　司几筵甸役設熊席右漆几<lb/>
<pb n="KR3k0019_WYG_012-6b"/>
司服凡甸冠弁服　甸祝掌四時之田表貉之祝號舍<lb/>
奠于祖廟禰亦如之師甸致禽於虞中乃屬禽及郊饁<lb/>
獸舍奠于祖禰乃歛禽禂牲禂馬皆掌其祝號　巾車<lb/>
木路前樊鵠纓建大麾以田　司掌掌九旗之物名各<lb/>
有屬以待國事日月為常交龍為旂通帛為旜雜帛為<lb/>
物熊虎為旗鳥隼為旟龜蛇為旐全羽為旞析羽為旌<lb/>
及國之大閲賛司馬頒旗物王建大常諸侯建旂孤卿<lb/>
建旜大夫士建物師都建旗州里建旟縣鄙建旐道車<lb/>
<pb n="KR3k0019_WYG_012-7a"/>
載旞斿車載旌皆畫其象焉官府各象其事州里各象<lb/>
其名家各象其號　置旌門凡軍事建旌旗及致民置<lb/>
旗弊之甸亦如之　大司馬中春教振旅司馬以旗致<lb/>
民平列陳如戰之陳辨鼓鐸鐲鐃之用王執路鼓諸侯<lb/>
執賁鼓軍將執晉鼓師帥執提旅帥執鼙卒長執鐃兩<lb/>
司馬執鐸公司馬執鐲以教坐作進退疾徐䟽數之節<lb/>
遂以蒐田有司表貉誓民鼓遂圍禁火弊獻禽以祭社<lb/>
中夏教茇舎如振旅之陳羣吏撰車徒讀書契辨號名<lb/>
<pb n="KR3k0019_WYG_012-7b"/>
之用帥以門名縣鄙各以其名家以號名鄉以州名野<lb/>
以邑名百官各象其事以辨軍之夜事其他皆如振旅<lb/>
遂以苗田如蒐之灋車弊獻禽以享礿中秋教治兵如<lb/>
振旅之陳辨旗物之用王載大常諸侯載旂軍旅載旗<lb/>
師都載旜鄉遂載物郊野載旐百官載旟各書其事與<lb/>
其號焉其他皆如振旅遂以獮田如蒐田之灋羅弊致<lb/>
禽以祀祊中秋教大閲前期羣吏戒衆庶修戰灋虞人<lb/>
萊所田之野為表百歩則一為三表又五十歩為一表<lb/>
<pb n="KR3k0019_WYG_012-8a"/>
田之日司馬建旗于後表之中羣吏以旗物鼓鐸鐲鐃<lb/>
各帥其民而致質明弊旗誅後至者乃陣車徒如戰之<lb/>
陳皆坐羣吏聼誓于陳前斬牲以左右徇陳曰不用命<lb/>
者斬之中軍以鼙令鼓鼔人皆三鼓司馬振鐸羣吏作<lb/>
旗車徒皆作鼓行鳴鐲車徒皆行及表乃止三鼓摝鐸<lb/>
羣吏弊旗車徒皆坐又三鼓振鐸作旗車徒皆作鼓進<lb/>
鳴鐲車驟徒趨及表乃止坐作如初乃鼓車馳徒走及<lb/>
表乃止鼓戒三闋車三發徒三刺乃鼓退鳴鐃且郤及<lb/>
<pb n="KR3k0019_WYG_012-8b"/>
表乃止坐作如初遂以狩田以旌為左右和之門羣吏<lb/>
各帥其車徒以叙和出左右陳車徒有司平之旗居卒<lb/>
間以分地前後有屯百歩有司廵其前後險野人為主<lb/>
易野車為主既陳乃設驅逆之車有司表貉於陳前中<lb/>
軍以鼙令鼓鼓人皆三鼓羣司馬振鐸車徒皆作遂鼓<lb/>
行徒衘枚而進大獸公之小禽私之獲者取左耳及所<lb/>
弊鼓皆駴車徒皆譟徒乃弊致禽饁獸于郊入獻禽以<lb/>
享烝　小子凡師田斬牲以左右狥陳　司弓矢夾弓<lb/>
<pb n="KR3k0019_WYG_012-9a"/>
庾弓以授射豻侯鳥獸者　殺矢鍭矢用諸近射田獵<lb/>
矰矢茀矢用諸弋射田弋充籠箙矢共矰矢<lb/>
周易師六五田有禽　比九五王用三驅失前禽象曰<lb/>
舎逆取順失前禽也　恒九四田無禽　解九二田獲<lb/>
三狐　巽六四田獲三品<lb/>
毛詩騶虞鵲巢之應也鵲巢之化行人倫既正朝廷既<lb/>
治天下純被文王之化則庶類蕃殖蒐田以時仁如騶<lb/>
虞則王道成也彼茁者葭壹發五<graphic n="KR1571" url="https://raw.githubusercontent.com/kanripo/KR-Gaiji/master/images/KR1571.png" mimeType="image/png"/>于嗟乎騶虞彼茁<lb/>
<pb n="KR3k0019_WYG_012-9b"/>
者蓬壹發五豵于嗟乎騶虞　叔于田刺莊公也叔處<lb/>
於京繕甲治兵以出於田國人悦而歸之叔于田巷無<lb/>
居人豈無居人不如叔也洵美且仁叔于狩巷無飲酒<lb/>
豈無飲酒不如叔也洵羙且好叔適野巷無服馬豈無<lb/>
服馬不如叔也洵羙且武　大叔于田刺莊公也大叔<lb/>
多才而好勇不義而得衆也叔于田乘乘馬執轡如組<lb/>
兩驂如舞叔在藪火烈具舉襢裼暴虎獻于公所將叔<lb/>
無狃戒其傷女叔于田乘乘黄兩服上襄兩驂雁行叔<lb/>
<pb n="KR3k0019_WYG_012-10a"/>
在藪火烈具揚叔善射忌又良御忌抑磬控忌抑縱送<lb/>
忌叔于田乘乘鴇兩服齊首兩驂如手叔在藪火烈具<lb/>
阜叔馬慢忌叔發罕忌抑釋掤忌抑鬯弓忌　還剌荒<lb/>
也哀公好田獵從禽獸而無厭國人化之遂成風俗習<lb/>
於田獵謂之賢閑於馳逐謂之好焉子之還兮遭我乎<lb/>
峱之間兮並驅從兩肩兮揖我謂我儇兮子之茂兮遭<lb/>
我乎峱之道兮並驅從兩牡兮揖我謂我好兮子之昌<lb/>
兮遭我乎峱之陽兮並驅從兩狼兮揖我謂我臧兮<lb/>
<pb n="KR3k0019_WYG_012-10b"/>
盧令剌荒也襄公好田獵畢弋而不修民事百姓苦之<lb/>
故陳古以風焉盧令令其人美且仁盧重環其人美且<lb/>
鬈盧重鋂其人美且偲　駟驖美襄公也始命有田狩<lb/>
之事園囿之樂焉駟驖孔阜六轡在手公之媚子從公<lb/>
于狩奉時辰牡辰牡孔碩公曰左之舍㧞則獲遊于北<lb/>
園四馬既閑輶車鸞鑣載獫歇驕　七月一之日于貉<lb/>
取彼狐狸為公子裘二之日其同載纉武功言私其豵<lb/>
獻豜于公　車攻宣王復古也宣王能修政事修車馬備<lb/>
<pb n="KR3k0019_WYG_012-11a"/>
器械復㑹諸俟于東都因田獵而選車徒焉我車既攻<lb/>
我馬既同四牡龎龎駕言徂東田車既好四車孔阜東<lb/>
有甫草駕言行狩之子于苖選徒囂囂建旐設旄摶獸<lb/>
于敖駕彼四牡四牡奕奕赤芾金舄㑹同有繹決拾既<lb/>
佽弓矢既調射夫既同助我舉柴四黄既駕兩驂不猗<lb/>
不失其馳舎矢如破蕭蕭馬鳴悠悠斾旌徒御不驚大<lb/>
庖不盈之子于征有聞無聲允矣君子展也大成<lb/>
吉日美宣王田也能慎㣲接下無不自盡以奉其上焉<lb/>
<pb n="KR3k0019_WYG_012-11b"/>
吉日惟戊既伯既禱田車既好四牡孔阜升彼大阜從其<lb/>
羣醜吉日庚午既差我馬獸之所同麀鹿麌麌漆沮之<lb/>
從天子之所瞻彼中原其祁孔有儦儦俟俟或羣或<lb/>
友悉率左右以燕天子既張我弓既挾我矢發彼小豝<lb/>
殪此大兕以御賓客且以酌醴　桓講武類禡也桓武<lb/>
志也綏萬邦屢豐年天命匪解桓桓武王保有厥士于<lb/>
以四方克定厥家於昭于天皇以間之<lb/>
禮記國君春田不圍澤大夫不掩羣士不取麛卵　王<lb/>
<pb n="KR3k0019_WYG_012-12a"/>
制天子諸侯無事則嵗三田一為乾豆二為賓客三為<lb/>
充君之庖無事而不田曰不敬田不以禮曰暴天物天<lb/>
子不合圍諸侯不掩羣天子殺則下大綏諸侯殺則下<lb/>
小綏大夫殺則止佐車佐車止則百姓田獵獺祭魚然<lb/>
後虞人入澤梁豺祭獸然後田獵鳩化為鷹然後設罻<lb/>
羅草木零落然後入山林昆蟲未蟄不以火田不麛不<lb/>
卵不殺胎不妖夭不覆巢　月令季春之月田獵罝罘<lb/>
羅罔畢翳餧獸之藥母出九門　孟夏之月驅獸無害<lb/>
<pb n="KR3k0019_WYG_012-12b"/>
五榖無大田獵　季秋之月天子教于田獵以習五戎<lb/>
班馬政命僕及七騶咸駕載旌旐授車以級整設於屏<lb/>
外司徒搢抃北面誓之天子乃厲飾執弓授矢以獵命<lb/>
主祠祭禽于四方　郊特牲唯為社田國人畢作　季<lb/>
春出火為焚也然後簡其車賦而歴其卒伍而君親誓<lb/>
社以習軍旅左之右之坐之起之以觀其習變也而流<lb/>
示之禽而鹽諸利以觀其不犯命也求服其志不貪其<lb/>
得　大羅氏天子之掌鳥獸者也諸侯貢屬焉草笠而<lb/>
<pb n="KR3k0019_WYG_012-13a"/>
至尊野服也羅氏致鹿與女而詔客告也以戒諸侯曰<lb/>
好田好女者亡其國　祭義古之道五十不為甸徒頒<lb/>
禽隆諸長者而弟逹乎獀狩矣　孝悌放乎獀狩修乎<lb/>
軍旅衆以義死之而勿敢犯也　仲尼燕居以之田獵<lb/>
有禮故戎事閑也<lb/>
春秋狩桓四年春正月公狩于郎左傳曰公狩于郎書<lb/>
時禮也公羊曰公狩于郎狩者何田狩也春曰苖秋曰<lb/>
蒐冬曰狩常事不書此何以書譏何譏爾逺也諸侯曷<lb/>
<pb n="KR3k0019_WYG_012-13b"/>
為必田狩一曰乾豆二曰賓客三曰充君之庖榖梁曰<lb/>
公狩于郎四時之田皆為宗廟之事也春曰田夏曰苖<lb/>
秋曰蒐冬曰狩四時之田用三焉惟其所先得一為乾<lb/>
豆二為賓客三為充君之庖　莊四年冬公及齊人狩<lb/>
於禚　蒐昭八年秋蒐于紅左傳曰秋大蒐于紅自根<lb/>
牟至於商衛革車千乘榖梁曰秋大蒐于紅正也因蒐<lb/>
狩以習用武事禮之大者也艾蘭以為防置旃以為轅<lb/>
門以葛覆質以為𣙗流旁握御轚者不得入車軌塵馬<lb/>
<pb n="KR3k0019_WYG_012-14a"/>
候蹄揜禽旅獸者不失其馳然後射者能中過防弗逐<lb/>
不從奔之道也面傷不獻不成禽不獻禽雖多天子取<lb/>
三十焉其餘與衆士以習射于射宫有射而中田不得<lb/>
禽則得禽田得禽而射不中則不得禽以是知古之貴<lb/>
仁義而賤勇力也　昭十一年五月大蒐於比蒲公羊<lb/>
曰大蒐者何簡車徒也　二十有二年大蒐于昌間<lb/>
定公十三年大蒐於比蒲　十四年大蒐于比蒲　大<lb/>
閲桓公六年秋八月壬午大閲左傳曰大閲簡車馬也<lb/>
<pb n="KR3k0019_WYG_012-14b"/>
　治兵莊八年正月甲午治兵榖梁曰甲午治兵出曰<lb/>
治兵習戰也入曰振旅習戰也治兵而陳蔡不至矣兵<lb/>
事以嚴終故曰善陳者不戰此之謂也善為國者不師<lb/>
善師者不陳善陳者不戰善戰者不死善死者不亡<lb/>
左傳隠公觀魚于棠臧僖伯諌曰凡物不足以講大事<lb/>
其材不足以備器用則君不舉焉君將納民于軌物者<lb/>
也故講事以度軌量謂之軌取材以章物采謂之物不<lb/>
軌不物謂之亂政亂政亟行所以敗也故春蒐夏苖秋<lb/>
<pb n="KR3k0019_WYG_012-15a"/>
獮冬狩皆於農隙以講事也三年而治兵入而振旅歸<lb/>
而飲至以數軍實昭文章明貴賤辨等列順少長習威<lb/>
儀也鳥獸之肉不登於俎皮革齒牙骨角毛羽不登於<lb/>
器則君不射古之制也若夫山林川澤之實器用之資<lb/>
阜𨽻之事官司之守非君所及也公曰吾將畧地焉遂<lb/>
往陳魚而觀之僖伯稱疾不從書曰公矢魚於棠非禮<lb/>
也且言逺地也　襄公三十年豐卷將祭請田焉弗許<lb/>
曰唯君用鮮衆給而已子張怒退而徵役子産奔晉子<lb/>
<pb n="KR3k0019_WYG_012-15b"/>
皮止之而逐豐卷豐卷奔晉子産請其田里三年而復<lb/>
之反其田里及其入焉從政一年輿人誦之曰取我衣<lb/>
冠而褚之取我田疇而伍之孰殺子産吾其與之及三<lb/>
年又誦之曰我有子弟子産誨之我有田疇子産殖之<lb/>
子産而死誰其嗣之<lb/>
國語周語仲山父諌曰民不可料也王治農于籍蒐于<lb/>
農隙耨穫亦于籍獮于既烝狩于畢時是皆習民數者<lb/>
也又何料焉<lb/>
<pb n="KR3k0019_WYG_012-16a"/>
漢書刑法志立司馬之官設六軍之衆因井田而制軍<lb/>
賦地方一里為井井十為通通十為成成方十里成十<lb/>
為終終十為同同方百里同十為封封十為畿畿方千<lb/>
里有税有賦税以足食賦以足兵故四井為邑四邑為<lb/>
邱邱十六井也有戎馬一匹牛三頭四邱為甸甸六十<lb/>
四井也有戎馬四匹兵車一乘牛十二頭甲士三人卒<lb/>
七十二人干戈備具是謂乘馬之法一同百里提封萬<lb/>
井除山川沈斥城池邑居園囿街路三千六百井定出<lb/>
<pb n="KR3k0019_WYG_012-16b"/>
賦六千四百井戎馬四百匹兵車百乘此卿大夫采地<lb/>
之大者也是謂百乗之家一封三百一十六里提封十<lb/>
萬井定出賦六萬四千井戎馬四千匹兵車千乘此諸<lb/>
侯之大者也是謂千乘之國天子畿方千里提封百萬<lb/>
井定出賦六十四萬井戎馬四萬匹兵車萬乘故稱萬<lb/>
乗之主戎馬車徒干戈素具春振旅以獀夏茇舎以苗<lb/>
秋治兵以獮冬大閲以狩皆於農隙以講事焉五國為<lb/>
屬屬有長十國為連連有帥三十國為卒卒有正二百<lb/>
<pb n="KR3k0019_WYG_012-17a"/>
一十國為州州有牧連帥比年簡車卒正三年飭徒羣<lb/>
牧五載大簡車徒此先王為國立武足兵之大畧也<lb/>
　昔者聖人為弧矢以威天下蓋取諸睽重門擊柝以<lb/>
　待暴客盖取諸豫於既濟則曰思患而預防於萃則<lb/>
　曰除戎器戒不虞先王虞患之深如此講武之制所<lb/>
　由立也坎之象曰王公設險以守其國於象則曰常<lb/>
　德行習教師事之彖曰以此毒天下而民從之吉其<lb/>
　象則曰容民蓄衆兑之彖曰説以先民民忘其勞説<lb/>
<pb n="KR3k0019_WYG_012-17b"/>
　以犯難民忘其死於象則曰朋友講習先王之寓兵<lb/>
　於農而習武其田其兼取諸此乎兵主險也習之四<lb/>
　時則無不教弃民之患兵毒民也寓之閭井則無久<lb/>
　蓄不用之憂兵勞而犯難也習之田獵有説之義焉<lb/>
　比鄰鄉井出入相友得講習之義焉講武於始以同<lb/>
　其慮患之憂田獵於終以同其從禽之樂公私之義<lb/>
　其初律以禮法其久出於誠心故曰二之日其同載<lb/>
　纉武功言私其豵獻豜于公致禽之禮其初帥以官<lb/>
<pb n="KR3k0019_WYG_012-18a"/>
　師其久期於自盡故曰漆沮之從天子之所悉率左<lb/>
　右以燕天子一發五豝虞之仁也五豝一發騶之仁<lb/>
　也故曰蒐田以時仁如騶虞則王道仁也國人畢作<lb/>
　而老者優壯者獲禽而長者厚故曰五十不為甸徒<lb/>
　頒禽隆諸長者而弟逹乎獀狩矣叛者取之服者舍<lb/>
　之而威德兼著故曰舍逆取順失前禽也振旅先長<lb/>
　者治兵先壯者而仁義之兩得故曰昭文章明貴賤<lb/>
　辨等列順少長習威儀也自王至于庶人禮有等差<lb/>
<pb n="KR3k0019_WYG_012-18b"/>
　自牧伯至于諸侯時以䟽數而上下之分明矣田車<lb/>
　既好則狩於甫草選徒囂囂則苖於敖而險易之利<lb/>
　盡矣鳥獸孳尾則蒐于春五榖既植則苗於夏獮於<lb/>
　既烝狩于畢時合圍掩羣在所不忍而對時育物之<lb/>
　道得矣大有宜造小有伯禱前有表貉後有饁獸社<lb/>
　礿祊烝各順其時而成民致力之義彰矣先王之講<lb/>
　武田獵其道悉備如此豈獨仁心仁聞之所能實周<lb/>
　公設官分職聨事合法法制備具之所致也後世棄<lb/>
<pb n="KR3k0019_WYG_012-19a"/>
　先王之典快心於從禽如詩人盧令之刺安意于僭<lb/>
　禮如春秋蒐閲之書則周公之典壞矣故為二譜以<lb/>
　存先王之制見其梗槩云<lb/>
<pb n="KR3k0019_WYG_012-20a"/>
</p>
<p>
<pb n="KR3k0019_WYG_012-21a"/>
</p>
<p>
<pb n="KR3k0019_WYG_012-22a"/>
國語齊語管子曰昔者聖王之治天下也參其國而伍<lb/>
其鄙定民之居成民之事　桓公曰成民之事若何管<lb/>
子對曰四民者勿使雜處雜處則其言哤其事易公曰<lb/>
處士農工商若何管子對曰昔聖王之處士也使就閒<lb/>
燕處工就官府處商就市井處農就田野今夫士羣萃<lb/>
而州處閒燕則父與父言慈子與子言孝其事君者言<lb/>
敬其幼者言悌少而習焉其心安焉不見異物而遷也<lb/>
是故其父兄之教不肅而成其子弟之學不勞而能大<lb/>
<pb n="KR3k0019_WYG_012-22b"/>
是故士之子恒為士今夫工羣萃而州處審其四時辨<lb/>
其功苦權節其用論比恊材旦暮從事施於四方以飭<lb/>
其子弟相語以法相示以功相陳以功少而習焉其心<lb/>
安也不見異物而遷也是故其父兄之教不肅而成其<lb/>
子弟之學不勞而能夫是故工之子恒為工今夫商羣<lb/>
萃而州處察其四時而監其鄉之資以知其市之價負<lb/>
任擔荷服牛軺馬以周四方以其所有易其所無市賤<lb/>
鬻貴旦暮從事於此以飭其子弟相語以利相示以頼<lb/>
<pb n="KR3k0019_WYG_012-23a"/>
相陳以知賈少而習焉其心安焉不見異物而遷焉是<lb/>
故其父兄之教不肅而成其子弟之學不勞而能夫是<lb/>
故商之子恒為商令夫農羣萃而州處察其四時權節<lb/>
其用耒耜枷芟及寒擊菒除田以待時耕及耕深耕而<lb/>
疾耰之以待時雨時雨既至挾其槍刈耨鏄以旦暮從<lb/>
事於田野脱衣就功首戴茅蒲身衣襏襫霑體塗足暴<lb/>
其髪膚盡其四支之敏以從事于田野少而習焉其心<lb/>
安焉不見異物而遷焉是故其父兄之教不肅而成其<lb/>
<pb n="KR3k0019_WYG_012-23b"/>
子弟之學不勞而能夫是故農之子恒為農野處而不<lb/>
暱其秀民之能為士者必足頼也有司見而不告其罪<lb/>
五有司已於事而竣桓公曰定民之居若何管子對曰<lb/>
制國以為二十一鄉桓公曰善管子於是制國以為二<lb/>
十一鄉工商之鄉六士鄉十五公帥五鄉焉國子帥五<lb/>
鄉焉髙子帥五鄉焉參國起案以為三官臣立三宰工<lb/>
立三族市立三鄉澤立三虞山立三衡桓公曰吾欲從<lb/>
事於諸侯其可乎管子對曰未可民未安桓公曰安國<lb/>
<pb n="KR3k0019_WYG_012-24a"/>
若何管子對曰修舊法擇其善者而業用之遂滋民與<lb/>
無財而敬百姓則國安矣桓公曰諾遂修舊法擇其善<lb/>
者而業用之遂滋民與無財而敬百姓國既安矣桓公<lb/>
曰國既安矣其可乎管子對曰未可君若正卒伍修甲<lb/>
兵則大國亦將正卒伍修甲兵則難以速得志矣君有<lb/>
攻伐之器小國諸侯有守禦之備則難以速得志矣君<lb/>
君欲速得志於天下諸侯則事可以隠令可以寄政桓<lb/>
公曰為之若何管子對曰作内政而寄軍令焉桓公曰<lb/>
<pb n="KR3k0019_WYG_012-24b"/>
善管子於是制國五家為軌軌為之長十軌為里里有<lb/>
司四里為連連為之長十連為鄉鄉有良人焉以為軍<lb/>
令五家為軌故五人為伍軌長帥之十軌為里故五十<lb/>
人為小戎里有司帥之四里為連故二百人為卒連長<lb/>
帥之十連為鄉故二千人為旅鄉良人帥之五鄉一帥<lb/>
故萬人為一軍五鄉之帥帥之三軍故有中軍之鼓有<lb/>
國子之鼓有高子之鼓春以獀振旅秋以獮治兵是故<lb/>
卒伍整於里軍旅整於郊内郊既成令勿使遷徙伍之<lb/>
<pb n="KR3k0019_WYG_012-25a"/>
人祭祀同福死䘮同恤禍災共之人與人相疇家與家<lb/>
相疇世同居少同遊故夜戰聲相聞足以不乖晝戰目<lb/>
相視足以相識其歡欣足以相死居同樂行同知死同<lb/>
哀是故守則同固戰則同彊君有此士也三萬人以方<lb/>
行於天下以誅無道以屏周室天下大國之君莫之能<lb/>
禦也　桓公曰伍鄙若何管子對曰相地而裒征則民<lb/>
不移政不旅舊則民不偷山澤各致其時則民不茍陸<lb/>
阜陵墐井田疇均則民不憾無奪民時則百姓富犧牲<lb/>
<pb n="KR3k0019_WYG_012-25b"/>
不畧則牛羊遂桓公曰定民之居若何管子對曰制鄙<lb/>
三十家為邑邑有司十邑為卒卒有卒帥十帥為鄉鄉<lb/>
有鄉帥三鄉為縣縣有縣帥十縣為屬屬有太夫五屬<lb/>
故立五大夫各使治一屬焉立五正各使聽一屬焉是<lb/>
故正之政聽屬牧政聽縣下政聽鄉<lb/>
前漢晁錯傳上書曰古之制邉縣以備敵也使五家為<lb/>
伍伍有長十長一里里有假士四里一連連有假五百<lb/>
十連一邑邑有假侯皆擇其邑之賢材有䕶習地形知<lb/>
<pb n="KR3k0019_WYG_012-26a"/>
民心者居則習民於射法出於教民於應敵故卒伍成<lb/>
於内則軍政定於外服習以成勿令遷徒幼則同遊長則<lb/>
共事故夜戰聲相聞則足以相救晝戰目相見則足以<lb/>
相識驩愛之心足以相死如此而勸以厚賞威以重罰<lb/>
則前死不還踵矣<lb/>
　春秋書云如齊觀社三傳之説皆不得其本意古者<lb/>
　之於社簡其車賦合其卒伍君親誓之以習軍旅齊<lb/>
　始變周之制作内攻寄軍令則於社有變更矣齊寓<lb/>
<pb n="KR3k0019_WYG_012-26b"/>
　軍令本欲速得志於諸侯魯鄰國聞其更張託於觀<lb/>
　社以察其軍政春秋書之記齊之變禮而魯公棄其<lb/>
　社以觀人之社也蓋周公以後國有常典修而不廢<lb/>
　齊雖寓政其若我何不親誓其社而觀人之社是舍<lb/>
　己之田而芸人之田魯軍政之壞可知然則齊之變<lb/>
　周制奈何周之制有鄉有遂而後有都鄙於諸夏亦<lb/>
　然今制都制鄙獨存二法又其名數與周禮不同者<lb/>
　其變可知然亦大同而小異耳周制成於百人齊制<lb/>
<pb n="KR3k0019_WYG_012-27a"/>
　成於二百人即周之八旅為聨也周以兵車一百二<lb/>
　十五乘為一軍齊以百乗為一軍減周制五分之一<lb/>
　五鄙四十五萬家而為車五百乗合三軍為車八百<lb/>
　乗減周千乘之國亦五分之一蓋管子據齊桓公初<lb/>
　所有人民為三五之制如此耳鄉出軍家一人與周<lb/>
　同鄙出車九家一人輕於周邱乗之制蓋周辨其可任<lb/>
　者四邱為甸齊則總其民數九家而一兵非能輕于<lb/>
　周而未嘗重於周也五十人為小戎半車之制説者<lb/>
<pb n="KR3k0019_WYG_012-27b"/>
　謂一車歩卒五十人非也車無二隊可成陣法之理<lb/>
　楚車法曰廣有一卒卒偏之兩則亦兵車二十五人<lb/>
　守車二十五人也李靖問對以兩為五十人謂楚山<lb/>
　澤多於周制亦非也然則齊制亦有異於周者乎曰<lb/>
　有周之為保伍也惟恐民之不安故比長曰徙于國<lb/>
　中及郊則從而授之若徙于他則為之旌節而行之<lb/>
　齊之為保伍也惟恐民之不强故卒伍整於里軍旅<lb/>
　整於郊内教既成勿令遷徙然則王者之教順民霸<lb/>
<pb n="KR3k0019_WYG_012-28a"/>
　者之政强民順民者久而安之上畏民而自反强民<lb/>
　者久而怨之下抗法而姦生孔子所謂道德齊禮有<lb/>
　恥且格道政齊刑免而無恥自此分矣然則齊之變<lb/>
　周非在變法變其道也故譜而系之説使學者知王<lb/>
　霸之辨云耳<lb/>
　<lb/>
　<lb/>
　<lb/>
<pb n="KR3k0019_WYG_012-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　帝王經世圖譜卷十二<lb/>
</p>
<p>
</p>
  </div>
</body>
</text>
</TEI>
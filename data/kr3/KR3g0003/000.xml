<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>元包經傳</head>
    <p>
<pb n="KR3g0003_WYG_000-1a"/>
欽定四庫全書　　　　　　子部七<lb/>
　元包經傳　　　　　　　　術數類一<hi>數學之屬</hi>
　　提要<lb/>
　　　　<hi>臣</hi>等謹案元包經傳五卷附元包數總義二卷<lb/>
　　　　北周衛元嵩撰唐蘇源明傳李江注宋韋漢卿<lb/>
　　　　釋音其總義二卷則張行成所補撰也楊楫<lb/>
　　　　嘗序其書云元嵩益州成都人明隂陽厯算<lb/>
　　　　獻䇿後周賜爵持節蜀郡公胡應麟四部正<lb/>
<pb n="KR3g0003_WYG_000-1b"/>
　　　　譌則云元嵩後周人所撰述有齊三教論七<lb/>
　　　　卷見鄭樵通志又隋志釋氏類稱蜀郡沙門<lb/>
　　　　衛元嵩上書言僧徒猥濫周武帝下詔一切<lb/>
　　　　廢毁即其人也楊楫本序頗與隋志合序稱<lb/>
　　　　元嵩有傳考北史無之楊氏誤也案應麟謂<lb/>
　　　　元嵩先為沙門所考較楫為詳然北史載元<lb/>
　　　　嵩藝術傳中應麟求之於専傳不見其名遂<lb/>
　　　　以為北史不載則楫不誤而應麟反誤至崇<lb/>
<pb n="KR3g0003_WYG_000-2a"/>
　　　　文總目以為唐人通志通考並因之則踈舛<lb/>
　　　　更甚矣唐釋道宣廣宏明集載元嵩始末深<lb/>
　　　　有詆詞蓋以澄汰僧徒故緇流積憾然温大<lb/>
　　　　雅創業起居注載元嵩造作謡讖裴寂等引<lb/>
　　　　之以勸進則亦妖妄之徒也是書體例近太<lb/>
　　　　元序次則用歸藏首坤而繼以乾兊艮離坎<lb/>
　　　　㢲震卦凡七變合本卦共成八八六十四自<lb/>
　　　　繫以辭文多詰屈又好用假字難以猝讀及<lb/>
<pb n="KR3g0003_WYG_000-2b"/>
　　　　䆒其傳注音釋乃别無奥義以艱深而文淺<lb/>
　　　　易不過效太元之顰宋紹興中臨卭張行成<lb/>
　　　　以蘇李二氏徒言其理未知其數復編采易<lb/>
　　　　說以通其㫖著為總義元嵩書唐志作十卷<lb/>
　　　　今本五卷其或併或佚蓋不可考楊楫序稱<lb/>
　　　　大觀庚寅前進士張㫒景初擕元包見遺曰<lb/>
　　　　自後周厯隋唐迄今五百餘載世莫得聞頃<lb/>
　　　　因楊公元素内翰傳秘閣本俾鏤板以傳然<lb/>
<pb n="KR3g0003_WYG_000-3a"/>
　　　　此書唐志崇文總目並著録何以云五百餘<lb/>
　　　　年世莫得聞王世貞疑為依托似非無見今<lb/>
　　　　術數家從無用以占卜者徒以流傳既久姑<lb/>
　　　　録存之行成書玉海作二卷與今本合與元<lb/>
　　　　包本别著録然考昇子張洸跋已稱以行成<lb/>
　　　　䟽義與臨卭韋漢卿釋因合為一編則二書<lb/>
　　　　之併其來已久毛晉刋板蓋有所本今乃仍<lb/>
　　　　之其釋音漏題漢卿名則晉之踈耳乾隆四<lb/>
<pb n="KR3g0003_WYG_000-3b"/>
　　　　十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3g0003_WYG_000-4a"/>
原序<lb/>
包之為書也廣大含𢎞三才悉備言乎天道有日月焉<lb/>
有雷雨焉言乎地道有山澤焉有水火焉言乎人道有<lb/>
君臣焉有父子焉理國理家為政之尤者昔文質更變<lb/>
篇題各異夏曰連山殷曰歸藏周曰周易而唐謂之元<lb/>
包其實一也包者藏也言善惡是非吉凶得失皆藏其<lb/>
書也觀乎囊括萬有籠罩八紘執陶鑄之鍵啟乾坤之<lb/>
扄孕覆育載通幽洞㝠窮天人之祕研造化之精推興<lb/>
<pb n="KR3g0003_WYG_000-4b"/>
亡之理察禍福之萌與鬼神齊奥將日月並明謂六五<lb/>
經而四三易雖太𤣥莫之與京然文字竒詭音義譎怪<lb/>
紛而不釋隠而不明者得非遭於離亂歟易曰作易者<lb/>
其有憂患乎蓋所謂憂亂世而患小人也故其辭危衛<lb/>
先生近之矣祕書少監武功蘇源明洗心澄思為之修<lb/>
傳解紛以釋之索隠以明之帝王之道昭然著見有以<lb/>
見理亂之兆有以見成敗之端江考于訓詁耽于講習<lb/>
輙演元義庶傳於學者焉<lb/>
</p>
<p>
</p>
  </div>
</body>
</text>
</TEI>
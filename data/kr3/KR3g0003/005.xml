<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>元包經傳卷五</head> <lb/>
    <p>
<pb n="KR3g0003_WYG_005-1a"/>
欽定四庫全書<lb/>
　元包經傳卷五<lb/>
　　　　　　　　　　　後周　衞元嵩　述<lb/>
　　　　　　　　　　　　唐　蘇源明　傳<lb/>
　　　　　　　　　　　　唐　李　江　注<lb/>
　　　運蓍第九<lb/>
五行之數一曰水二曰火三曰木四曰金五曰土此其<lb/>
生也<hi>五行之生數也</hi>六曰水七曰火八曰木九曰金十曰土此<lb/>
<pb n="KR3g0003_WYG_005-1b"/>
其成也<hi>五行之成數也</hi>凡五行生成之數五十有五<hi>自一至十之總數也</hi>
肇於勿芒動於㝠黙物休咎於未形辨憂虞於既惑鬼<lb/>
出神入而變化無窮窮幽洞靈而生成不息體混茫之<lb/>
自然與天地而為極實所謂微妙𤣥通深不可測<hi>美算術之</hi>
<hi>功也</hi>故仲尼曰天一地二天三地四天五地六天七地八<lb/>
天九地十<hi>竒數陽故配天偶數隂故配地</hi>天數五<hi>一三五/七九也</hi>地數五<hi>二四六八</hi>
<hi>十也</hi>五位相得而各有合<hi>謂一與六二與七三與八四與九五與十各有合也</hi>天數<lb/>
二十有五<hi>一三五七九之總數也</hi>地數三十<hi>二四六八十之總數也</hi>凡天地<lb/>
<pb n="KR3g0003_WYG_005-2a"/>
之數五十有五<hi>二十五之與三十也</hi>此所以成變化而行鬼神矣<lb/>
<hi>數術精微</hi>易用四十九䇿者窮少陽也<hi>少陽之數七窮謂七七也</hi>包用三<lb/>
十六䇿者極太隂也<hi>太隂之數六極謂六六也</hi>窮少陽葢尚文也極<lb/>
太隂葢尚質也文質之變數之由陽不窮九隂不極八<lb/>
明大衍之不可過也<hi>極九謂八十一也蠱八謂六十四也大衍之數五十五故言不可過</hi>
陽之䇿一十有二<hi>象乾三爻震坎艮各一爻巽離兌各二爻共一十有二也</hi>隂之策<lb/>
二十有四<hi>象坤七爻巽離兌各二爻震坎艮各四爻共二十有四也</hi>凡三十有六葢<lb/>
取數於乾坤五行八卦同符合契共而為一曰太一<hi>拱蓍</hi>
<pb n="KR3g0003_WYG_005-2b"/>
<hi>之時</hi>分而為兩曰兩儀<hi>分蓍/之時</hi>揲之以三曰三才<hi>謂算之也</hi>營之<lb/>
以四曰四時<hi>謂運之也</hi>歸餘於終取象於閏<hi>謂物之也</hi>數之閏也<lb/>
在於左陽之動也數之萌也在於右隂能生也<hi>數動於左而生於右</hi>
混茫既判天地闢矣<hi>分蓍也</hi>天地既闢三統分矣<hi>揲蓍也</hi>三<lb/>
統既分四時序矣<hi>營蓍也</hi>四時既序閏斯生矣<hi>總蓍也</hi>正閏<lb/>
相生數無窮矣傳曰五行者隂陽之精氣造化之本源<lb/>
德贊三才功濟萬物在乎天也謂之五星<hi>鎮嵗太白熒惑辰也</hi>據<lb/>
乎地也謂之五嶽<hi>嵩岱衡恒華也</hi>行於人也謂之五材<hi>水火金木土也</hi>
<pb n="KR3g0003_WYG_005-3a"/>
若天無五星則辰宿錯滅地無五嶽則山澤崩竭人無<lb/>
五材則性命𠞰絶故知天以五星為政地以五嶽為鎮<lb/>
人以五材為用三正之立五行所成也人者上稟五星<lb/>
之氣下居五嶽之分中受五材之助故天地之間惟人<lb/>
最靈則知人者五行之端五行之秀是以包五藏藴五<lb/>
神<hi>五藏謂肝肺心腎脾也五神謂魂魄精神志也河上公曰魂藏於肝魄藏於肺神藏於心精藏於腎志藏</hi>
<hi>於脾五藏盡傷則五神去矣</hi>全五體備五事<hi>五體者謂骨肉血脉皮五事者謂貌言視聽思</hi>
<hi>也</hi>合而行之有五徳<hi>仁義禮/智信也</hi>皆本於五行<hi>包五藏藴五神全五體備</hi>
<pb n="KR3g0003_WYG_005-3b"/>
<hi>五事行五德皆法象於行也</hi>然則色不以五行雖有離婁之明不能<lb/>
定其文彩<hi>五色謂青黄赤白黒為文章之主</hi>聲不以五行雖有師曠之<lb/>
聰不能定其音律<hi>五聲謂宫商角徵羽音律律之原者也</hi>味不以五行雖<lb/>
有俞附之術不能定其性命<hi>五味謂酸鹹甘苦辛為生氣之本也</hi>氣不以<lb/>
五行雖有老耼之道不能定其嘘吸<hi>河上公曰天飬人以五氣鼻藏於心</hi>
<hi>太史公曰黄帝理五氣</hi>言不以五行雖有尼父之德不能定其詞<lb/>
理<hi>仲尼之訓未有不先於五行謂教人以父義母慈兄友弟恭子孝也</hi>厯數不以五行雖<lb/>
有重黎之算不能守其敘<hi>厯數之算必先五行時敘分矣</hi>隂陽不以五<lb/>
<pb n="KR3g0003_WYG_005-4a"/>
行雖有犧炎之聖不能定其吉凶<hi>隂陽之占必先五行而後吉凶決矣</hi>萬<lb/>
物無不由五行以定包者定也定之為義博矣哉夫不<lb/>
定而眎則五色亂於目矣不定而聽則五音亂於耳矣<lb/>
不定而食則五味亂於口矣故五色令人目盲五音令<lb/>
人耳聾五味令人口爽鼻不定而吸則不能理五氣心<lb/>
不定而語則不能敷五教志不定而行則不能脩五徳<lb/>
身不定而動則不能用五事<hi>夫視五色聽五聲食五味吸五氣布五教行五德用</hi>
<hi>五事未有不法定者也</hi>夫有一不定則人不畏<hi>行之失也</hi>有一不定則<lb/>
<pb n="KR3g0003_WYG_005-4b"/>
人不信<hi>言之乖也</hi>是以君子定其目而後視定其耳而後聽<lb/>
定其味而後食定其氣而後吸定其心而後語定其志<lb/>
而後行定其身而後動定其數而後算定其意而後占<lb/>
故無失矣<hi>皆資於定</hi>夫至人不占者何以其定也占者所以<lb/>
定美惡至人無惡<hi>行於善也</hi>占者所以定吉凶至人無凶<hi>履於</hi>
<hi>吉也</hi>占者所以定休咎至人無咎<hi>保其休也</hi>占者所以定嫌疑<lb/>
至人無疑<hi>達於嫌也</hi>夫惟定矣又何假於占哉<hi>定之為言定也貴於定尊</hi>
<hi>於定故不假於占筮也</hi>
<pb n="KR3g0003_WYG_005-5a"/>
　　　說源第十<lb/>
在昔哲王受明命皆能變文質順隂陽大矣哉此帝王<lb/>
之能事也<hi>在昔哲王謂三皇五帝及三代之君順陽尚文順隂尚質更而必復有若循環歴代重之</hi>
<hi>以為能事故孔子云其或繼周者雖百世可知也</hi>古者天生人而未樹之以君<lb/>
上下交雜品位紛錯隂陽初分文質未作<hi>謂巢燧之前也</hi>庖犧<lb/>
之王天下也畫八卦法三才而一之斯尚質之代也<hi>三才</hi>
<hi>之道各據二位得其偶數故尚質也</hi>自黄帝暨乎堯舜垂衣裳而天下理<lb/>
葢取諸乾則尚文也取諸坤則尚質也<hi>乾為陽故尚文坤為隂故尚質</hi>
<pb n="KR3g0003_WYG_005-5b"/>
<hi>文質更變歴代不差故伏羲尚文神農尚質黄帝尚文少昊尚質顓頊尚文髙辛尚質唐堯尚文虞舜尚質其</hi>
<hi>後夏商周亦皆象此也</hi>通其變而使民不倦神而化之使人宜之<lb/>
是以自天祐之吉無不利<hi>應天順人不失其道</hi>後夏有連山殷有<lb/>
歸藏周有周易皆次不同而算術各異斯文質之更變<lb/>
也<hi>歸藏先坤周易先乾故云卦次不同殷用二十蓍故云算術各異</hi>仲尼有言其或繼<lb/>
周者雖百世可知也斯則百王不易之道明矣自兹以<lb/>
降代歴千禩<hi>音祀</hi>人非一性窮奢極麗飫欲厭心不能正<lb/>
本澄源反文歸質若河傾海覆汎濫平陸流盪無依迄<lb/>
<pb n="KR3g0003_WYG_005-6a"/>
至今日而莫之變也夫王者之有天下必改正朔易服<lb/>
色以其既往者廢將來者興<hi>文廢而質興質廢而文興亦由水王而火衰木衰而</hi>
<hi>金王也故正朔服色有改者</hi>是以三皇之王五帝之理樂不相沿禮<lb/>
不襲<hi>古之道也</hi>且物極則反理有固然文質之體其將變矣<lb/>
<hi>言包之所由作也</hi>喆人觀象立言垂範作則將以究索厥理匡<lb/>
贊皇極推吉凶於卦象陳理亂於邦家廣論易道冀裨<lb/>
帝業葢時尚質之書也嗚呼采世人之訂述作之意焉<lb/>
爾<hi>葢後包以周義也衞先生易論云夫尚質則人淳人淳則俗樸樸之失其弊也憃憃則變之以文尚文則</hi>
<pb n="KR3g0003_WYG_005-6b"/>
<hi>人和人和則俗順順之失其弊也謟謟則變之以質質以變文文以變質亦由寛以濟猛猛以濟寛此聖人之</hi>
<hi>用心也豈苟相反背而妄有述作焉由斯言之帝王之道坦然明白蘓公脩傳終以明述作之意用以論文質</hi>
<hi>之理又歎時人不能洗心於精微之道故云采世人之訂述作之意訂審也</hi>
　<lb/>
　<lb/>
　<lb/>
　<lb/>
　元包經傳卷五<lb/>
</p>
<p>
</p>
  </div>
</body>
</text>
</TEI>
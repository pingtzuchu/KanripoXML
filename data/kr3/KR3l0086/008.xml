<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>菽園雜記卷八</head> <lb/>
    <p>
<pb n="KR3l0086_WYG_008-1a"/>
欽定四庫全書<lb/>
　菽園雜記卷八<lb/>
　　　　　　　　　　　　　明　陸容　撰<lb/>
襲封衍聖公每嵗赴京朝賀沿途水陸驛傳起中馬站<lb/>
　船廪給囘日無馬快船裝送而張真人往回水陸起<lb/>
　上馬站船廪給且有馬快船之從盖其時方崇道教<lb/>
　而内官梁芳左道李資省輩方用事故致隆於其所<lb/>
　尊如此予聞之頗不平言於尚書余公欲優厚之公<lb/>
<pb n="KR3l0086_WYG_008-1b"/>
　慨然曰是義舉也即日奏允自是衍聖公往囘陸路<lb/>
　得起上等馬回日應付馬快船裝送於吾道實有光<lb/>
　云時成化十六年三月初五日也<lb/>
近有中官怙寵市恩以結人心騰驤左右等四衛勇士<lb/>
　小厮及養馬軍奏乞悉給以胖襖袴鞵事不下議部<lb/>
　即可之時固安王公復為工部尚書余肅敏問之曰<lb/>
　府庫衣袴之富如此先生何議不及此使恩出斯人<lb/>
　乎王公曰祖宗之制邉方有警應調京軍出征則以<lb/>
<pb n="KR3l0086_WYG_008-2a"/>
　此給之使其不勞縫製得以尅日起行京衛軍士守<lb/>
　衛守城者無調遣之急嵗給與布匹綿花使軍妻各<lb/>
　自縫製以省有司勞費此良法美意之所在也今四<lb/>
　衛軍士既給以布花而又加此非惟失豫備非常之<lb/>
　初意且使恩出内竪其於國體胥失之矣余公服其<lb/>
　言<lb/>
每讀春秋左氏𫝊列國大夫或論事或諫君動輙陳古<lb/>
　制度如指諸掌公父文伯之母雖一婦人而其叙王<lb/>
<pb n="KR3l0086_WYG_008-2b"/>
　后親織𤣥紞以下云云本末不遺如此則當時學士<lb/>
　從可知矣於此不惟見古之人才皆有用之學亦可<lb/>
　以占先王教化之盛矣今吏部每選考試監生作經<lb/>
　義有不能記本題者任意書平日所記文字塞白名<lb/>
　曰請客文章亦得除授有司一職云此風自宣徳以<lb/>
　來已有之矣夫時文與古義雖大不倫而姑恤之政<lb/>
　盖無有甚於此者嗚呼使此輩而寄以民事欲民之<lb/>
　弗病得乎<lb/>
<pb n="KR3l0086_WYG_008-3a"/>
嵇昭蘇州崑山人正統六年任知灤州渉獵古今涖民<lb/>
　得體尤善楷書十三年以外艱去至今不忘其善此<lb/>
　永平府志名宦條所載然崑山未聞有此人豈其先<lb/>
　流寓他處出身籍貫猶書所自與記以備考<lb/>
廣陵之墟有五子廟云是五代時羣盗嘗結義兄弟流<lb/>
　刼江淮間衣食豐足皆以不及養其父母為憾乃求<lb/>
　一貧嫗為母事之甚孝凡所舉動惟命是從因化為<lb/>
　善鄉人義之殁後且有靈異因為立廟呉中祭五通<lb/>
<pb n="KR3l0086_WYG_008-3b"/>
　神者必有所謂太媽疑即此鬼也噫人莫不善於為<lb/>
　盗而亦有風木之思天理之在人心固未嘗冺也况<lb/>
　非其真母而皆能循其教卒化為善不亦尤可取乎<lb/>
　世有親在而不遵其教親殁富貴而不思者視五子<lb/>
　能無愧乎<lb/>
延安綏徳之境有黄河一曲俗名河套其地約廣七八<lb/>
　百里外夷時竊入其中久之乃去葉文莊公為禮部<lb/>
　侍郎時嘗因言者欲築立城堡耕守其地奉命徃勘<lb/>
<pb n="KR3l0086_WYG_008-4a"/>
　大意謂其地沙深水少難以駐牧春遲霜早不可耕<lb/>
　種其議遂寢然聞之昔張仁愿築三受降城正在此<lb/>
　地前時蠻人巢穴其中春深纔去近時闗中大饑流<lb/>
　民入其中求活者甚衆踰年纔復業則是非不可以<lb/>
　駐牧耕種也當再詢其所以<lb/>
周禮春祭馬祖夏祭先牧秋祭馬社冬祭馬歩其文甚<lb/>
　明今北方府州縣官凡有馬政者毎嵗祭馬神廟而<lb/>
　主祭者皆不知所祭之神嘗在定州適知州送馬神<lb/>
<pb n="KR3l0086_WYG_008-4b"/>
　胙因問所祭馬神何稱云稱馬明王之神及師生入<lb/>
　揖問之亦然盖此禮之不講久矣但不知大僕寺致<lb/>
　祭如何未及問也<lb/>
天妃之名其來久矣古人帝天而后地以水為妃然則<lb/>
　天妃者泛言水神也元海漕時莆田林氏女有靈江<lb/>
　海中人稱為天妃此正猶稱岐伯張道陵為天師極<lb/>
　其尊崇之辭耳或云水隂𩔖故凡水神皆塑婦人像<lb/>
　而擬以名又如湘江以舜妃鼓堆以堯后盖世俗不<lb/>
<pb n="KR3l0086_WYG_008-5a"/>
　知山水之神不可以形像求之而謬為此也<lb/>
翰林院尚寳司六科官其先常朝俱在奉天門上御座<lb/>
　左右侍立故云近侍今皆在門下御道左右云是太<lb/>
　宗晚年有疾用女官扶持上下因退避居下今遂為<lb/>
　定位六科本與尚寳司相隣今工部委官製衣處猶<lb/>
　稱六科廊是也永樂間失火遷出午門外今遂為定<lb/>
　居<lb/>
江通理云金陵一民家被雷失去二人徧求之乃對坐<lb/>
<pb n="KR3l0086_WYG_008-5b"/>
　一空櫃中其髪莖莖相結凌季行言禇御史昌𦙍家<lb/>
　人遇雷震死徧身衣皆裂成絶條其條闊狹如一邵<lb/>
　文敬言其鄉雷擊一佛殿兩鴟尾皆失去盖脊筒瓦<lb/>
　内石灰泥撤净如掃而瓦復不動張汝弼言松江一<lb/>
　塔被雷凡七層每層簷鈴皆失去其舌夏徳乾御史<lb/>
　知新淦縣言本縣一山有雷神甚靈異嘗祈雨雷雨<lb/>
　大作空中有物形聲如鴨嘴爪如鷹者三盤旋而飛<lb/>
　廟有大松十數株每株爪去其皮二道自根至梢俱<lb/>
<pb n="KR3l0086_WYG_008-6a"/>
　深入寸許無一差爽瞿世用御史嘗知崇仁縣一日<lb/>
　雷雨中有物墮譙樓黒色無頭尾其圓徑丈餘不久<lb/>
　復飛去疑其為雷神此皆平日聞坐客所談因𩔖記<lb/>
　之<lb/>
羣舊作群云髙皇惡君與羊並命移君羊上㫤舊作昶<lb/>
　云文皇為夏中舍改書崑舊作崐云崐尹馬文烱欲<lb/>
　鎮壓其民改書此鄉俗相𫝊然羣崑古字觀韻書可<lb/>
　知㫤字嘗於山東憲副陳善所觀趙松雪墨卷見之<lb/>
<pb n="KR3l0086_WYG_008-6b"/>
　盖徧旁上下自昔竝用祖宗及文烱或者改其一時<lb/>
　所見耳非始此也天順甲申進士<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>茂英宗不識其<lb/>
　姓問之李閣老賢賢對以音與陜同因命改姓陜近<lb/>
　時山東布政使胡徳盛奏事適北邊有警上覧疏見<lb/>
　其名嫌徳盛與得勝相近命改名靖<lb/>
天順間江西儒士呉與弼講明理學名重一時嘗被薦<lb/>
　徴上京師授春坊諭徳力辭不受遣還田里成化間<lb/>
　海南貢士陳獻章亦以理學名有司嘗應詔薦上上<lb/>
<pb n="KR3l0086_WYG_008-7a"/>
　吏部奏除翰林院檢討駕部貟外郎張弼書韻語誚<lb/>
　之云君恩天地寛臣節日月皎無事徒受官優游豈<lb/>
　不好未識義如何借問程明道李密是何人亦有陳<lb/>
　情表獻章不能答未久辭歸獻章與弼門人也<lb/>
于公謙王公文遇害時以迎立外藩誣之文稱寃謙但<lb/>
　云親王非有金符不可召當辯之時印綬尚寳諸内<lb/>
　官聞之檢閲各王府符具在獨無襄王府者衆皆危<lb/>
　疑不知其故乃問一退任老内官云嘗記宣徳間老<lb/>
<pb n="KR3l0086_WYG_008-7b"/>
　娘娘有㫖取去但不知何在老宫人某尚在必知其<lb/>
　詳遂徃問之云是宣廟賔天時老娘娘以為國有長<lb/>
　君社稷之福嘗欲召襄王因取入後以三楊學士議<lb/>
　不諧而止符今在後宫暖閣中老娘娘張太后也於<lb/>
　是啟太后求之果得於其處已積塵埋沒寸餘矣其<lb/>
　後英宗悟二人之寃而悔者亦以此云<lb/>
成化十三年福建長樂縣平地長起一山長三日而止<lb/>
　度之髙二丈餘横廣八丈其旁一池忽生大蜆民取<lb/>
<pb n="KR3l0086_WYG_008-8a"/>
　食之味甚美乃爭取食食者不數日患痢死者千餘<lb/>
　人<lb/>
戴御史用字廷獻江西髙安人未第時嘗延一師於家<lb/>
　塾師好為人作訟牒用父却之其俗凡為師棄於人<lb/>
　者無所容身由是怨之乃匿處鄰郡令家人訟於官<lb/>
　云師有經義直銀若干用圖之致死用不勝搒掠乃<lb/>
　自誣服用家出重賞購求能得其蹤跡者踰年忽一<lb/>
　人報其匿處乃俾為嚮導果得之事始白後登成化<lb/>
<pb n="KR3l0086_WYG_008-8b"/>
　丙戍進士第仕至貴州㕘議彼衡門褐夫不皆用伍<lb/>
　則死於寃獄者豈少乎此典刑者所以不可不敬慎<lb/>
　也<lb/>
正統間楊文貞公自江西還朝所過餽送一切不受耿<lb/>
　清恵公時為淮揚鹽運使餽雞四翼茄一盤楊公受<lb/>
　之且携手而行其激揚之意黙寓於交際如此先奉<lb/>
　直公時客淮揚親聞其事<lb/>
天順間安陽民牧牛入一破塜中鐵索懸一棺去地四<lb/>
<pb n="KR3l0086_WYG_008-9a"/>
　五尺四旁無一物民揺動其棺沙土蒙頭而下不能<lb/>
　開眼民懼急趨出沙已沒趺矣翌日拉伴往視之沙<lb/>
　土滿中不復見棺葢觸其機發也<lb/>
山西之石樓永昌陜西之神木等縣土人善邪術名小<lb/>
　法子能以刀錐置人腹中痛久之即死始覺時急求<lb/>
　解法則免廣東西人善造蠱置飲食中中之即腹脹<lb/>
　死以藥物解之即吐出本形或魚或蛇或蝦蟆而愈<lb/>
　雲南孟密等夷有術能以木換人手足骨人初不覺<lb/>
<pb n="KR3l0086_WYG_008-9b"/>
　久之行逺任重即痛不能勝有不信者死之日剖股<lb/>
　視之果木也此皆問之其鄉人皆以為實有者<lb/>
成化初江淮大饑都御史林公聰以便宜之命賑濟駐<lb/>
　節揚州令御史借糧十萬石於蘇州府知府林公一<lb/>
　鶚以蘇為閩淛衿喉江淮衝要萬一地方不靖無糧<lb/>
　其何以守不許御史乃借之松江而去人以一鶚知<lb/>
　大體云<lb/>
古對以文字分合者如鉏麑觸槐甘作木邉之鬼豫讓<lb/>
<pb n="KR3l0086_WYG_008-10a"/>
　吞炭終為山下之灰陳亞有心終是惡蔡襄無口便<lb/>
　成衰二人土上坐一月日邉明半夜生孩子亥二時<lb/>
　難定兩家擇配己酉二命相當皆佳近又聞有云人<lb/>
　曾作僧人弗可作佛女卑為婢女又可為奴亦可喜<lb/>
史傳所載脩已背坼而生禹簡狄胸坼而生契陸終氏<lb/>
　娶鬼方之女開其左右脇而生昆吾等六人浮屠氏<lb/>
　稱釋迦之生出母右脇黄冠氏稱老𥅆之生出母腋<lb/>
　下先儒多以為妄魏黄初五年汝南屈雍妻王氏生<lb/>
<pb n="KR3l0086_WYG_008-10b"/>
　子従右胳下水腹上出宋時莆田尉舍之左有市人<lb/>
　妻生男從股髀間出皆創合母子無恙二事各有指<lb/>
　㨿然亦未敢盡信也近見巡按鳳陽御史周蕃奏靈<lb/>
　壁縣民家生一子潰母臍下而出創潰處尋愈㨿此<lb/>
　則汝南莆田二子之生當亦不誣也<lb/>
漢唐宋兵制皆取兵於民壯則入伍老則放歸即三代<lb/>
　寓兵於農之遺制也本朝軍伍皆謫發罪人充之使<lb/>
　子孫世世執役謂之長生軍且謫發之地逺者萬里<lb/>
<pb n="KR3l0086_WYG_008-11a"/>
　或數千里近者千餘里南北易調非其土性難以自<lb/>
　存是以死傷逃竄者十常七八行伍實數能幾何人<lb/>
　况有罪謫發者率皆奸民善於作弊無惑乎什伍之<lb/>
　虧耗也在京惟府軍前衛幼軍皆止終其身與前代<lb/>
　兵制暗合旗手衛有等軍士永樂間奉有不逃止終<lb/>
　本身迯者子孫勾補之㫖寕老死行伍無一人逃者<lb/>
　府軍前衛幼軍舊亦多逃近比旗手之例著為常令<lb/>
　故今亦無逃者葢逃者特為身謀其不敢迯者為子<lb/>
<pb n="KR3l0086_WYG_008-11b"/>
　孫謀也使當時議兵制者以前代之制為主而以此<lb/>
　法繩之則𨼆匿脱漏之弊固不能保其必無恐亦不<lb/>
　至今日之甚也<lb/>
急須飲器也以其應急而用故名趙襄子殺智伯漆其<lb/>
　頭以為飲器註云飲於禁反溺器也今人以暖酒器<lb/>
　為急須飲字誤之耳呉音須與蘇同今稱煖熟食具<lb/>
　為僕憎言僕者不得侵漁故憎之王宗銓御史嘗見<lb/>
　内府掲帖令工部製步甑云即此器乃知僕憎之名<lb/>
<pb n="KR3l0086_WYG_008-12a"/>
　傳譌耳直駕校慰着團花紅緑衣戴飾金漆㡌名曰<lb/>
　只孫鵞㡌只孫衣名今人有稱執金吾㡌者亦似是<lb/>
　而非也<lb/>
醫士劉溥字原愽愽學能詩畫士范暹字啟東讀書善<lb/>
　談二老皆蘇人在宣徳正統間館閣諸公皆愛重之<lb/>
　原愽僅官太醫吏目啟東終身布衣而已意者當時<lb/>
　士人皆知自重不肯干人當道亦不肯以名器私其<lb/>
　所厚而然邪吾於是不能無感<lb/>
<pb n="KR3l0086_WYG_008-12b"/>
崑山五保張某兄弟業瘍醫凡求療者必之弟而不之<lb/>
　兄由是弟日饒兄日凋落兄妬之欲俟其出將甘心<lb/>
　焉一日買舟入城兄預匿舟中行至新洋江忽起捽<lb/>
　其弟舟人懼急搒舟就岸得逸去將訟縣有父老曰<lb/>
　彼無天理而害汝今計不行是有天理也若訟之且<lb/>
　將拘繫證佐必貽害舟人不如且止從之未幾兄一<lb/>
　夕睡至旦目不能開竟成瞽疾而死於貧人以為不<lb/>
　道所致云<lb/>
<pb n="KR3l0086_WYG_008-13a"/>
元制内設中書省外設行中書省故舊時移文中多稱<lb/>
　各省今既改行省為布政司而移文奏章尚有稱省<lb/>
　者今之提刑按察司即元之肅政廉訪司俗稱按察<lb/>
　使為廉使按察司多扁肅政字皆踵其舊也揆之時<lb/>
　制似亦非宜在京各道㕔事及在外察院多扁正己<lb/>
　字諸司則無之盖誤讀程伯淳語御吏為御史故也<lb/>
　不然豈有官者皆不必正己惟御史當然耶<lb/>
玉篇竒字𩔖如欵乃万俟宿留冐頓可汗閼氏龜兹皆<lb/>
<pb n="KR3l0086_WYG_008-13b"/>
　連綿假借餘如袒免星宿之𩔖半是本字未為竒也<lb/>
　今記憶𩔖此者書之讀書有得當不一書<lb/>
　於戲<hi>烏呼</hi>委蛇<hi>逶迤/</hi>齊衰<hi>咨崔/</hi>相近<hi>禳祈/</hi>扶服<hi>匍匐</hi>
　揚休<hi>陽煦</hi>子諒<hi>慈良/</hi>惡池<hi>呼沱/</hi>曲逆<hi>去過/</hi>休屠<hi>朽除</hi>
　譙訶<hi>誰何</hi>從㬰<hi>總勇/</hi>陂池<hi>坡陀/</hi>取慮<hi>趨廬/</hi>毒冐<hi>代妹</hi>
　未嬉<hi>妹喜</hi>揖濯<hi>楫擢/</hi>魋結<hi>椎髻/</hi>洒削<hi>洗鞘/</hi>厓皆<hi>闕</hi>
　朱提<hi>主池</hi>
潘流清處之青田人與岳内翰季方同游太學俱有文<lb/>
<pb n="KR3l0086_WYG_008-14a"/>
　名且相友善流清未仕卒其子辰幼孤流落京師一<lb/>
　日季方過陳緝熈内翰適其友李斯式出揖季方愕<lb/>
　視久之問故云此吾故友潘流清應真也翌日遣人<lb/>
　延斯式至家命工寫其真且以示辰云此汝父遺容<lb/>
　命拜之辰不識持歸示其母其母泣涕而藏焉此亦<lb/>
　衣冠中一異事也辰字時用愽學能詩文與李賔之<lb/>
　學士有通家之好李葢岳之壻云<lb/>
松江一京官養痾家居因星士言某年當死不測日以<lb/>
<pb n="KR3l0086_WYG_008-14b"/>
　詩酒盤桓園池間雖比隣招飲亦不出也一日彈琴<lb/>
　假山下石仆壓死閩中一娼色且衰求嫁以圖終身<lb/>
　人薄之無委禽者乃决之術士云年至六十當享富<lb/>
　貴之養娼不以為然後數年閩人子有奄入内廷者<lb/>
　既貴聞其母尚存遣人求得之館於外第翌日出拜<lb/>
　之遙見其貎陋恥之不拜而去語左右云此非吾母<lb/>
　當更求之左右觀望其意至閩求美儀觀者乃得老<lb/>
　娼以歸至則相向慟哭日隆奉養閲十數年而没威<lb/>
<pb n="KR3l0086_WYG_008-15a"/>
　寧伯王公為大同總兵時術士俞姓者一日過職方<lb/>
　予問之曰當不久敗矣予問當在何年曰今年未幾<lb/>
　降敕面諭革爵為民安置安陸州<lb/>
周宗伯洪謨之父嘗為長陽訓導作妖魅説言門生何<lb/>
　瓚與其弟飲民家瓚醉歸失弟所在搜於山累日得<lb/>
　之木上問其故云一人引至此今見爾輩來遁去矣<lb/>
　葢山鬼也又門生之父鄭老者入深山採藥遇木有<lb/>
　大<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>乃取之行數里有人追與鬭云何以割吾耳當<lb/>
<pb n="KR3l0086_WYG_008-15b"/>
　見還鄭老巫者有禳鬼術其人不能加害而去然精<lb/>
　思恍惚迷其歸路後數日家人尋得之邀使歸固不<lb/>
　肯乃執以歸藥之而醒備言其故如一夢也大抵深<lb/>
　山幽谷中固多強死之鬼與木石鳥獸之怪人不知<lb/>
　戒故有獨行遇害者凡入深山者湏持利刅不宜獨<lb/>
　行<lb/>
吏部尚書歴城尹公旻罷後朝士多指其招權納賂之<lb/>
　跡甚者上章乞籍其家貲之半賑濟山東饑民公之<lb/>
<pb n="KR3l0086_WYG_008-16a"/>
　富未必如是之甚也其所以失士大夫之心者直以<lb/>
　待人不誠耳如各部司屬官之賢能者每向人稱道<lb/>
　之以示其知人及推舉時乃先掌科掌道官若舉部<lb/>
　屬亦先出入中官之門者平日所稱道者反不與又<lb/>
　嘗記戶科給事中李孟暘奉使山西回見代州等處<lb/>
　要地武備不飭奏乞設整飭兵備副使以專其責兵<lb/>
　部覆奏已得㫖俞允及咨吏部乃寢而不行後察之<lb/>
　副使該於刑部年深郎中内以次升用一鄉人覬覦<lb/>
<pb n="KR3l0086_WYG_008-16b"/>
　京職不欲外升欲越次他陞又恐機泄故止覬覦京<lb/>
　職者不久果升大理丞後坐其黨調外任<lb/>
呉中有鬼善滛凡懐春之女多被汚與之善者金帛首<lb/>
　飾皆為盗致吾崑真義民家一女將被汚女曰涇西<lb/>
　某家女貌美何不往彼而來此鬼云彼女心正女怒<lb/>
　曰吾心獨不正耶遂去更不復來乃知邪不干正之<lb/>
　説有以也<lb/>
蘇城商人蔡某嘗泊舟京口見一客長軀偉貌鬚髯被<lb/>
<pb n="KR3l0086_WYG_008-17a"/>
　腹髭長數寸蔽口竊計其有礙飲食乃邀入食肆以<lb/>
　觀之客臨食脱㡌㧞髻中二簪綰其髭揷入兩鬢長<lb/>
　歠大嚼旁若無人食已謝去曰感君厚情何以為報<lb/>
　令舟中取一木棍授之云倘舟行有人侵侮當以此<lb/>
　示之云鬍子老官壓驚棍在此彼必退去後行江中<lb/>
　猝遇暴客蔡如其言果不犯而去如是者再始知其<lb/>
　為暴客之渠魁威信素行於人故也蔡後死九江客<lb/>
　聞之賻以白金遣人䕶䘮至京口而去<lb/>
<pb n="KR3l0086_WYG_008-17b"/>
鈔字韻書平去二聲皆為畧取寫録之義無以為楮幣<lb/>
　之名者今之鈔即古之布詩云抱布貿絲周禮宅不<lb/>
　毛者有里布是也但古以皮故曰皮幣今以楮故曰<lb/>
　楮幣耳宋有交子會子闗子錢引度牒公㨿等名皆<lb/>
　所以權變錢貨以趨省便然皆不言其制惟入中鹽<lb/>
　糧有塩鈔鈔之名始見宋史葢即今鹽引也今文移<lb/>
　中有闗子僧道簪剃有度牒鄉試舉人投禮部有公<lb/>
　㨿茶鹽等貨俱有引皆公文耳金史記交鈔之制外<lb/>
<pb n="KR3l0086_WYG_008-18a"/>
　為闌作花紋其衡書貫例外書禁條闌下備書經由<lb/>
　行換之法及其印章花押一貫至五十貫名大鈔一<lb/>
　伯文至七百文名小鈔以七年為限納舊易新元史<lb/>
　記鈔之文云以十計者四曰一十文二十文三十文<lb/>
　五十文以百計者三曰一百文二百文五百文以貫<lb/>
　計者二曰一貫文二貫文然皆不詳其尺寸之制今<lb/>
　之鈔葢始於金而元承其制本朝沿襲之歟聞洪熈<lb/>
　宣徳間猶有百文鈔今但有一貫文者每貫直銀三<lb/>
<pb n="KR3l0086_WYG_008-18b"/>
　釐錢二文非復國初之直矣其制以桑樹皮為之竪<lb/>
　長一官尺横八寸額上横作楷書云大明通行寳鈔<lb/>
　中作楷書一貫二字字下圖一貫錢形左右作疉篆<lb/>
　各四字云大明寳鈔天下通行其下楷書鈔法禁例<lb/>
　上下鈐户部印四圍花紋闌<lb/>
鐲音蜀又音濁周禮皷人以金鐲節皷註云鉦也形如<lb/>
　小鐘韻書又云温器今人名臂環為鐲音濁葢方言<lb/>
　也近考之蠋桑蟲一名蚅爾雅蚅烏蠋詩鞗革金厄<lb/>
<pb n="KR3l0086_WYG_008-19a"/>
　註云金厄接轡之環形似烏蠋以金為之今女人金<lb/>
　銀臂環累累有節而拳曲正如蠋形鐲當作蠋音雖<lb/>
　少異其義甚明<lb/>
里人曾孟源嘗夜行有水當渉遇一舊識云吾負汝過<lb/>
　孟源喜從之及上其身忽悟云此人已死安得在此<lb/>
　必鬼欲迷我耳乃堅附其背既登岸負者云可以下<lb/>
　矣孟源附之益堅忽變為一版抱至民家叩門乞火<lb/>
　燭之乃火焦棺板也劈而焚之深以為不詳自分必<lb/>
<pb n="KR3l0086_WYG_008-19b"/>
　死然竟無恙後年逾七十而終<lb/>
　<lb/>
　<lb/>
　<lb/>
　<lb/>
　<lb/>
　<lb/>
　菽園雜記卷八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>菽園雜記卷十三</head> <lb/>
    <p>
<pb n="KR3l0086_WYG_013-1a"/>
欽定四庫全書<lb/>
　菽園雜記卷十三<lb/>
　　　　　　　　　　　　　明　陸容　撰<lb/>
江南名郡蘇杭並稱然蘇城及各縣富家多有亭館花<lb/>
　木之勝今杭城無之是杭俗之儉樸愈於蘇也湖州<lb/>
　人家絶不種牡丹以花時有事𧖟桑親朋不相徃來<lb/>
　無暇及此也嚴州及於潜等縣民多種桐漆桑桕麻<lb/>
　苧紹興多種桑苧茶台州地多種桑桕其俗勤儉又<lb/>
<pb n="KR3l0086_WYG_013-1b"/>
　皆愈於杭矣蘇人隙地多榆柳槐樗棟榖等木浙江<lb/>
　諸郡惟山中有之餘地絶無蘇之洞庭山人以種橘<lb/>
　為業亦不留惡木此可以觀民俗矣<lb/>
石首魚四五月有之浙東温台寧波近海之民歳駕船<lb/>
　出海直抵金山太倉近處網之盖此處太湖淡水東<lb/>
　注魚皆聚之他如健跳千戸所等處固有之不如此<lb/>
　之多也金山太倉近海之民僅取以供時新耳温台<lb/>
　寧波之民取以為鮝又取其膠用廣而利博予嘗謂<lb/>
<pb n="KR3l0086_WYG_013-2a"/>
　瀕海以魚鹽為利使一切禁之誠非所便但今日之<lb/>
　利皆勢力之家專之貧民不過得其受雇之直耳其<lb/>
　船出海得魚而還則已否則遇有魚之船勢可奪則<lb/>
　盡殺其人而奪之此又不可不禁者也若私通外蕃<lb/>
　以啟邊患如閩廣之弊則無之其採取淡菜龜脚鹿<lb/>
　角菜之𩔖非至日本相近山島則不可得或有啟患<lb/>
　之理此固職巡徼者所當知也<lb/>
西湖三賢祠唐白文公樂天宋蘇文忠公子瞻林處<lb/>
<pb n="KR3l0086_WYG_013-2b"/>
　士逋也樂天守杭日嘗築捍錢唐湖堤洩其水溉田<lb/>
　千頃復修六井民賴其利子瞻初通判杭州後復為<lb/>
　守開西湖作長堤中為六橋又濬城中六井與民興<lb/>
　利除害郡人徳之林處士則以其風節之重耳攷之<lb/>
　郡志郡故斥鹵唐興元間鄴侯李泌守杭鑿六井引<lb/>
　西湖水入城民受其惠則杭之水利興自鄴侯而白<lb/>
　蘇二公之所修濬者其遺蹟也知有白蘇而忘鄴侯<lb/>
　可乎竊謂三賢祠當祠李白蘇三公以遺愛和靖則<lb/>
<pb n="KR3l0086_WYG_013-3a"/>
　别祠於其舊𨼆巢居閣或四照堂以表風節斯於事<lb/>
　體為得宜也<lb/>
衢之常山開化等縣人以造紙為業其造法採楮皮蒸<lb/>
　過擘去粗質糝石灰浸漬三宿蹂之使熟去灰又浸<lb/>
　水七日復蒸之濯去泥沙曝晒經旬舂爛水漂入胡<lb/>
　桃藤等藥以竹絲簾承之俟其凝結掀置白上以火<lb/>
　乾之白者以磚板制為案桌狀圬以石灰而厝火其<lb/>
　下也<lb/>
<pb n="KR3l0086_WYG_013-3b"/>
西湖相近諸山如飛來峯石屋寺烟霞洞等處皆岩洞<lb/>
　深邃可愛然每處刻佛像破碎山壁亦令人可厭飛<lb/>
　來峰散刻洞外石屋寺刻洞中大小至五百餘像烟<lb/>
　霞洞所刻尤多葢皆吳越及宋人之製予烟霞洞詩<lb/>
　有刻佛過多清氣减之句正以其可厭耳<lb/>
温茶即辟麝草酒煎服治毒瘡其功與一枝箭等未知<lb/>
　果否一枝箭出貴州同五味子根金銀藤共煎能愈<lb/>
　毒瘡<lb/>
<pb n="KR3l0086_WYG_013-4a"/>
貓生子胎衣隂乾燒灰存性酒服之治噎塞病有效聞<lb/>
　貓生子後即食胎衣必候其生時急取則得稍遲則<lb/>
　落其口矣<lb/>
國初賜諡惟公侯伯都督凡勲戚重臣有之文臣有諡<lb/>
　始於永樂年間然得之者亦鮮矣今六卿之長翰林<lb/>
　之老鮮有不得諡者古之諡必有議本朝無此制故<lb/>
　諸老文集中無此作<lb/>
作興學校本是善政但今之所謂作興率不過舉選生<lb/>
<pb n="KR3l0086_WYG_013-4b"/>
　員起造屋宇之𩔖是已此皆末務非知要者其要在<lb/>
　振作士氣敦厚士風奬勵士行今皆忽之而惟末是<lb/>
　務其中起造屋宇尤為害事葢上官估費動輒銀幾<lb/>
　千兩而府縣聽囑於旁緣之徒所費無幾侵漁實多<lb/>
　是以虚費財力而不久復敝此所謂害事也况今學<lb/>
　舍屢修而生徒無復在學肄業入其庭不見其人如<lb/>
　廢寺然深可嘆息為此者但欲刻碑以記作興之名<lb/>
　而不知作興之要故也<lb/>
<pb n="KR3l0086_WYG_013-5a"/>
歐公記錢思公坐則讀經史卧則讀小說上厠則閱小<lb/>
　詞未嘗頃刻釋卷宋公在史院每走厠則挾書以徃<lb/>
　諷誦之聲朗然外聞此雖足以見二公之篤學然溷<lb/>
　厠穢地不得已而一徃豈讀書之所哉佛老之徒於<lb/>
　其所謂經不焚香不誦也而吾儒乃自䙝其所業如<lb/>
　此可乎若歐公於此搆思詩文則無害於義也<lb/>
癸辛雜識解匡衡說詩解人頤以俗語兠不住下頦之<lb/>
　說為證且云本朝盛度以第二名登第其父頤解而<lb/>
<pb n="KR3l0086_WYG_013-5b"/>
　卒岐山縣樊紀登第其父亦以喜而頤脱有聲如破<lb/>
　甕此説過矣解音蟹如淳註云笑不止也又柳玭戒<lb/>
　子弟書有云論當世而解頥言不學者聞論世事不<lb/>
　能置喙但解緩頥頰而笑耳盛樊二事偶過喜而有<lb/>
　此異當時聞衡説詩者豈至此哉<lb/>
尚書錢文通公譜略云奪門報功領重賞者甚衆府君<lb/>
　謂兵部尚書陳公汝言曰今日封侯封伯皆是矣獨<lb/>
　一人未封汝言曰誰府君曰當時非奉皇太后手詔<lb/>
<pb n="KR3l0086_WYG_013-6a"/>
　則曹石二公焉敢提兵入禁盍以迎復之功歸諸皇<lb/>
　太后請上尊號明日汝言入奏英宗皇帝即命擇日<lb/>
　上聖烈慈壽皇太后尊號愚謂子為天子以天下養<lb/>
　茍欲致隆於尊親揆之以禮何所不可但論功耶使<lb/>
　皇太后無手詔之功尊號當不上耶文通之言未為<lb/>
　得也<lb/>
剪燈新話錢唐瞿長史宗言所作剪燈餘話江西李布<lb/>
　政昌期所作皆無稽之言也今各有刻板行世聞都<lb/>
<pb n="KR3l0086_WYG_013-6b"/>
　御史韓公雍巡撫江西時嘗進廬陵國初以來諸名<lb/>
　公於鄉賢祠李公素著耿介亷慎之稱特以作此書<lb/>
　見黜清議之嚴亦可畏矣聞近時一名公作五倫全<lb/>
　備戯文印行不知其何所見亦不知清議何如也<lb/>
前代稱祖父母為王父王母父母殁稱皇考皇妣今世<lb/>
　無官者神主稱府君皆襲古式而不知本朝有禁也<lb/>
　嘗見題無官神主稱處士無封贈婦人墓誌稱碩人<lb/>
　盖處士本不可易稱必若嚴光徐穉之流可也今舍<lb/>
<pb n="KR3l0086_WYG_013-7a"/>
　此則無以順孝子之心孺人在古夫稱其婦之辭今<lb/>
　既以為命婦封號則不可僣碩人既有出又無礙是<lb/>
　可從也<lb/>
凡姓葉音攝屈音橘費音秘葢音閤雍去聲之𩔖皆地<lb/>
　名古者因地受氏故也今人多不知其姓之所從來<lb/>
　葉讀作枝葉之葉屈讀作屈伸之屈費讀作費𨼆之<lb/>
　費葢讀作槩雍讀作平聲漕運之漕本去聲說文水<lb/>
　轉榖也平聲者水名南京有濟川衛濟本去聲此衛<lb/>
<pb n="KR3l0086_WYG_013-7b"/>
　管馬快船軍取若濟大川用汝作舟楫之義若濟州<lb/>
　濟陽濟寧等衛濟字皆上聲水名也今雖士大夫多<lb/>
　不能辨<lb/>
瀋王府長史王庭予同學友也任國子學正時病大便<lb/>
　下血勢瀕危殆一日昏憒中聞有人云服藥誤矣吃<lb/>
　小水好庭信之飲溺一盌頃甦遂日飲之病勢漸退<lb/>
　易醫而愈杭州府通判王某河間人病腹脹服藥不<lb/>
　效夢人語云鬼蒺䔧可治王尋取煎液飲之痛不可<lb/>
<pb n="KR3l0086_WYG_013-8a"/>
　忍俄頃洞泄迸出一蟲長丈餘尋愈此二人殆命不<lb/>
　當死或有隂徳鬼神黙祐之耶<lb/>
輪回酒人尿也有人病者時飲一甌以酒滌口久之有<lb/>
　效跌撲損傷胸次脹悶者尤宜用之婦人分娩後即<lb/>
　以和酒煎服無産後諸病南京吏侍章公綸在錦衣<lb/>
　獄六七年不通藥餌遇胷膈不利眼痛頭疼輙飲此<lb/>
　物無不見效<lb/>
古人宗法之立所以立民極定民志也今人不能行者<lb/>
<pb n="KR3l0086_WYG_013-8b"/>
　非法之不立講之不明勢不可行也葢古者公卿大<lb/>
　夫世禄世官其法可行今武職猶有世禄世官遺意<lb/>
　然惟公侯伯家能行之其餘武職若承襲一事支庶<lb/>
　不敢奪嫡賴有法令維持之耳至於祠堂祭禮便已<lb/>
　窒碍難行如宗子雖承世官其所食世禄月給官廩<lb/>
　而已非若前代有食邑采地圭田之制也故貧乏不<lb/>
　能自存者多僦民屋以居甚至寄居公廨及神廟旁<lb/>
　屋使為支子者知禮畏義歳時欲祭於其家則神主<lb/>
<pb n="KR3l0086_WYG_013-9a"/>
　且不知何在又安有行禮之地哉今武官支子家富<lb/>
　能行時祭者宗子宗婦不過就其家饗餕餘而已此<lb/>
　勢不行於武職者如此文職之家宗子有禄仕者固<lb/>
　知有宗法矣亦有宗子不仕支子由科第出仕者任<lb/>
　四品以下官得封贈其父母任二品三品官得封贈<lb/>
　其祖父母任一品官得封贈其曽祖父母夫朝廷恩<lb/>
　典既因支子而追及其先世則祖宗之氣脉自與支<lb/>
　子相為流通矣揆幽明之情推感格之禮雖不欲奪<lb/>
<pb n="KR3l0086_WYG_013-9b"/>
　嫡自有不容己者矣此勢不行於文職者如此故曰<lb/>
　非法之不立講之不明勢不可行也知禮者家必立<lb/>
　宗宗必立譜使宗支不紊宗子雖微支子不得以富<lb/>
　强凌之則仁讓以興乖争以息亦庶乎不失先王之<lb/>
　意矣<lb/>
成化二十二年八月十二日正午天宇澄霽皎無纎雲<lb/>
　松江城郭之人見空中駕一小舟從東而西又折而<lb/>
　東落序班董進卿樓上市人從觀者塞道細視之乃<lb/>
<pb n="KR3l0086_WYG_013-10a"/>
　茭草所結時進卿之父仲頫已患耳瘡乃曰此船來<lb/>
　載我也瘡果不療而卒張汝弼誌其墓如此<lb/>
西湖竹枝詞楊亷夫為倡南北名士屬和者虞伯生而<lb/>
　下凡一百二十二人吳郡士二十六人而崑山在列<lb/>
　者一十一人其間最有名時稱郭陸秦袁謂羲仲良<lb/>
　貴文仲子英也陸本崑山太倉人其稱河南葢姓原<lb/>
　豫望耳秦則崇明人居太倉崇明時屬揚州故稱淮<lb/>
　海吕敬夫稱東倉即太倉漫録亷夫原叙如左以見<lb/>
<pb n="KR3l0086_WYG_013-10b"/>
　吾鄉文事之盛有自來矣<lb/>
　郭翼字羲仲吳之崑山人博文史不為舉子業專資<lb/>
　以為詩其詩精悍者在李商𨼆間風流姿媚者不在<lb/>
　玉臺下也<lb/>
　顧瑛字仲瑛吳郡崑山人吳中世家也喜讀書憲府<lb/>
　試辟㑹稽教官不就築室號可齋以詩酒自樂才性<lb/>
　高曠尤善小李詩及今樂府海内文士樂與之交推<lb/>
　為片玉山人云<lb/>
<pb n="KR3l0086_WYG_013-11a"/>
　袁華字子英吳郡崑山人博學有竒才自㓜以詩名<lb/>
　縉紳間如三峰月寒木客嘯丹陽湖深姑惡飛皆膾<lb/>
　炙語也又如銀杏樹隂不受暑薔薇花開猶蚤春可<lb/>
　稱才子矣<lb/>
　顧晉字進道仲瑛次子好讀書性不愛浮靡見趨競<lb/>
　者不與交貞素自守淡如也字法古甚其詩法有玉<lb/>
　山之風云<lb/>
　陸元泰字長卿吳之崑山人先世故宋進士以貲雄<lb/>
<pb n="KR3l0086_WYG_013-11b"/>
　一邑至長卿不求顯達而專志書史家聲不墜焉<lb/>
　顧元臣字國衡仲瑛之子年少能讀書作詩俊爽世<lb/>
　其家者也<lb/>
　顧佐字翼之仲瑛兄仁之子好吟詩時有驚人句葢<lb/>
　亦漸染玉山之習云<lb/>
　張希賢字希顔吳之崑山人讀書儒雅酷志作詩好<lb/>
　古物圖畫列左右人間欲得之者即便持去毋所顧<lb/>
　惜趣尚可知矣<lb/>
<pb n="KR3l0086_WYG_013-12a"/>
　陸仁字良貴河南人明經好古文其詩學有祖法清<lb/>
　俊竒偉如佛郎國進天馬頌水仙廟迎送神詞度黄<lb/>
　河望神京諸篇縉紳先生莫不稱道之其翰墨法歐<lb/>
　禇章草皆灑然可觀<lb/>
　秦約字文仲淮海人博學强記不妄交𨼆居著書尤<lb/>
　好吟咏古樂府如精衛望夫石律詩如吳桓王岳鄂<lb/>
　王諸篇的的可傳者也<lb/>
　吕誠字敬夫吳之東倉人㓜聰敏喜讀書能去豪習<lb/>
<pb n="KR3l0086_WYG_013-12b"/>
　家有梅雪齋日與文士倡和其作詩故清絶云<lb/>
　其餘吳士則陳謙子平沈右仲說張簡仲簡馬稷民<lb/>
　立張田芸已顧敬思恭張守中大本周南正道陸繼<lb/>
　美繼之富恕子微繆侃叔正嚴恭晏安強珇彦栗釋<lb/>
　椿大年璞良琦也<lb/>
公廨正㕔三間耳房各二間通計七間府州縣外墻高<lb/>
　一丈五尺用青灰泥府治深七十五丈濶五十丈州<lb/>
　治次之縣治又次之公廨後起葢房屋與守令正官<lb/>
<pb n="KR3l0086_WYG_013-13a"/>
　居住左右兩旁佐貳官首領官居之公廨東另起葢<lb/>
　分司一所監察御史按察分巡官居之公廨西起葢<lb/>
　館驛一所使客居之此洪武元年十二月欽定制度<lb/>
　大約如此見温州府誌<lb/>
初至嵊縣問嵊字之義一庠生云四山為嵊如四馬四<lb/>
　矢之義問其所出云聞之前輩耳考之縣志韻書皆<lb/>
　不具此說偶閱蘇州誌齊張稷為剡令至嵊亭生子<lb/>
　因名嵊字四山以此命字必有出也特讀書未到古<lb/>
<pb n="KR3l0086_WYG_013-13b"/>
　人耳<lb/>
司冦林公季聰為給事中時有盛名冡宰尹公同仁嘗<lb/>
　問汀州守張公靖之云自宣徳以來六科人物公以<lb/>
　何人為第一張以季聰為對尹云葉與中當是第一<lb/>
　人靖之嘗為予道之<lb/>
古人稱呼簡質如足下之稱率施於尊貴者葢不能自<lb/>
　達因其足下執事之人以上達耳後世遂定以天子<lb/>
　稱陛下諸王稱殿下宰相稱閣下今平交相謂亦稱<lb/>
<pb n="KR3l0086_WYG_013-14a"/>
　閣下聞人稱足下則不喜矣又如今人遇主事稱主<lb/>
　政評事稱廷評之𩔖此特換字耳何輕重耶至若給<lb/>
　事中與古中黄門小黄門監察御史與古繡衣直指<lb/>
　稍不同今聞稱給事中御史輙皆不喜大抵黄門繡<lb/>
　衣隨俗稱呼猶可施之文章記載似不可也<lb/>
成化丙戌科至𢎞治辛亥二十六年間同年雖存亡不<lb/>
　一通計束金者一百六十六人矣故近時言科目之<lb/>
　盛者多以丙戍為稱然其間如羅倫上䟽論李文達<lb/>
<pb n="KR3l0086_WYG_013-14b"/>
　奪情起復之非卒著為令章懋黄仲昭莊㫤諌鰲山<lb/>
　烟火之戲陸淵之論陳文諡莊靖之不當賀欽胡智<lb/>
　鄭已張進禄輩之劾商文毅姚文敏強珍之劾汪直<lb/>
　陳鉞皆氣節凛然表表出色後來各科多無此風此<lb/>
　丙戌之科所以為尤盛也<lb/>
同寮嘗㑹飲予官舎坐有譽威寧伯之才美者劉時雍<lb/>
　云人皆謂王世昌智以予言之天下第一不智者此<lb/>
　人也以如此聰明如此才力却不用以為善及在顯<lb/>
<pb n="KR3l0086_WYG_013-15a"/>
　位又不自重阿附權官以取功名名節既壊而所得<lb/>
　爵位畢竟削奪為天下笑豈非不智而何坐客為之<lb/>
　肅然<lb/>
宋與金人和議天下後世專罪秦檜予嘗觀之檜之罪<lb/>
　固無所逃而推原其本實由高宗懐茍安自全之心<lb/>
　無雪恥復讐之志檜之姦有以窺知之故逢迎其君<lb/>
　以為容悦以固恩寵耳使高宗能如句踐卧薪嘗膽<lb/>
　必以復讐雪恥為心則中原常在夢寐其於臨安偏<lb/>
<pb n="KR3l0086_WYG_013-15b"/>
　隅葢不能一朝居矣恢復之計將日不暇給而何以<lb/>
　風景為哉今杭之聚景玉津等園云皆始於紹興間<lb/>
　而孝宗遂以為致養之地近遊報恩寺後山頂有平<lb/>
　曠處云是高宗快活臺遺址又如西湖喫宋五嫂魚<lb/>
　羹之𩔖則當時以天下為樂而君父之讐置之度外<lb/>
　矣和議之罪可獨歸之檜哉<lb/>
韻書分平上去入四聲然上去入皆平聲之轉耳若支<lb/>
　微魚虞齊佳灰蕭肴豪歌麻尤此十三韻無入聲近<lb/>
<pb n="KR3l0086_WYG_013-16a"/>
　有切韻指南一書乃元人闗中劉鑑所編其書調四<lb/>
　聲如云脂㫖至質非斐費拂戈果過郭鉤茍遘榖之<lb/>
　𩔖皆不知音韻而妄為牽合者也葢質本真之轉拂<lb/>
　本分之轉郭本光之轉榖本公之轉耳脂轉質非轉<lb/>
　拂未為不可但韻中他字多轉不去况戈果過若轉<lb/>
　入聲當是谷不當為郭若鉤茍遘轉入聲當是革不<lb/>
　當為榖也<lb/>
書為六藝之一書學不講亦士大夫一俗也如周布政<lb/>
<pb n="KR3l0086_WYG_013-16b"/>
　晟其弟蘇州同知冕南京戸部孫郎中旵其弟餘杭<lb/>
　知縣冕皆不識冕字又刋有刪除之義如隨山刋木<lb/>
　井堙木刋不刋之典之𩔖是已今人雕刻書版皆謂<lb/>
　之刋殊非字義然宋人文字中已有用之者其來逺<lb/>
　矣六書有諧聲梨之從利榴之從留桃之從兆猶鵝<lb/>
　之從我鴨之從甲鷄之從奚可𩔖推也近世作本草<lb/>
　衍義𥙷者曰榴者留也梨者利也若曰桃者兆也則<lb/>
　不通矣當各言性味可也<lb/>
<pb n="KR3l0086_WYG_013-17a"/>
近嘗行桐廬道中見一婦隔溪哀訴人殺其夫然溪深<lb/>
　水濶方思所以處之左右以其病風云不足問予以<lb/>
　為其聲哀切决非病風者適有縣官從行遂免其送<lb/>
　令徃取詞以復乃於潜民陳某夫婦以弄猴乞食暮<lb/>
　投宿山家其家業漁兄弟俱未娶同侍一母見陳婦<lb/>
　勤爽將圖之夜說陳㺯猴所得無幾吾漁日得利數<lb/>
　倍詰旦盍從吾試之旦果同出及暮兄弟同返而陳<lb/>
　不至婦問之云爾夫被虎啣去矣婦不信號哭不寐<lb/>
<pb n="KR3l0086_WYG_013-17b"/>
　漁者母說以甘言欲令為兒婦婦不許且言將訴之<lb/>
　官求夫所在兄弟懼乃併猴殺之猴以棄之水婦以<lb/>
　埋之廢塜中踰二宿婦復生覺有人蹴其脋大呼云<lb/>
　明星至矣何不走訴婦開眼昏然猶不知身在何處<lb/>
　偶見容光之隙有日透入遂從隙攻潰而出始知空<lb/>
　槨中也於是徃來奔走候俟上司如狂人因謂病風<lb/>
　云至是案令有司捕鞠之猴亦復生而適至其家㺯<lb/>
　猴篾圏嘗投之火火不能焚皆得實狀漁者兄弟並<lb/>
<pb n="KR3l0086_WYG_013-18a"/>
　論死是亦非偶然也近聞里俗傳道予嘗聽鬼訴寃<lb/>
　親㫁其事若神明者皆妄也<lb/>
松江簳山人沈宗正毎深秋設籪於塘取蟹入饌一日<lb/>
　見二三蟹相附而起近視之一蟹八跪皆脫不能行<lb/>
　二蟹昇以過籪因歎曰人為萬物之靈兄弟朋友有<lb/>
　相争相訟至有乗人危困而擠陷之者水族之微乃<lb/>
　有義如此遂命拆籪終身不復食蟹太倉張用良吾<lb/>
　妻兄也素惡胡蜂螫人見即撲殺之嘗見一飛蟲罥<lb/>
<pb n="KR3l0086_WYG_013-18b"/>
　於蛛網蛛束縛之甚急一蜂來螫蛛蛛避去蜂數含<lb/>
　水濕蟲久之得脱去因感蜂義自是不復殺蜂<lb/>
　<lb/>
　<lb/>
　<lb/>
　<lb/>
　<lb/>
　菽園雜記卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>菽園雜記卷十五</head> <lb/>
    <p>
<pb n="KR3l0086_WYG_015-1a"/>
欽定四庫全書<lb/>
　菽園雜記卷十五<lb/>
　　　　　　　　　　　　　明　陸容　撰<lb/>
朱子注易雖主尚占立說而其義理未嘗與程傳背馳<lb/>
　故本義於卦爻中或云說見程傳或云程傳備矣又<lb/>
　曰看其易須與程傳參看故本朝詔告天下易説兼<lb/>
　主程朱而科舉取士以之予猶記㓜年見易經義多<lb/>
　兼程傳講貫近年以來塲屋經義專主朱說取人主<lb/>
<pb n="KR3l0086_WYG_015-1b"/>
　程傳者皆被黜學者靡然從風程傳遂至全無讀者<lb/>
　嘗欲買周易傳義為行篋之用徧杭城書肆求之惟<lb/>
　有朱子本義兼程傳者絶無矣蓋利之所在人必趨<lb/>
　之市井之趨利勢固如此學者之趨簡便亦至此哉<lb/>
聞天順間沛縣民楊四家鋤田得一古銅器狀如今香<lb/>
　爐有耳而無足洗去土有聲如彈琵琶不已其家以<lb/>
　為怪碎之不知何物也<lb/>
成化甲辰泗州民家牛生一麟以為怪殺之工侍賈公<lb/>
<pb n="KR3l0086_WYG_015-2a"/>
　俊時公差至此得其一足歸足如馬蹄黄毛中肉鱗<lb/>
　𨼆起皆如半錢永康尹崑城王循伯時為進士親見<lb/>
　之云然<lb/>
𢎞治五年揚之𤓰州聚船處一米商船被雷擊折其桅<lb/>
　近本處大小䑕若干皆死盖䑕齧空而窟宅其中也<lb/>
　大䑕一重七斤小䑕約二斗鄉人印綬初聞而未信<lb/>
　嘗親問其船主云然意者天恐風折於揚帆時致誤<lb/>
　民命故擊之耶<lb/>
<pb n="KR3l0086_WYG_015-2b"/>
嘗記正統十年予家祖園新竹二本皆自數節以上分<lb/>
　兩岐交翠可愛家僕俟其老斫而芟去旁枝用以叉<lb/>
　取薀草飼豬景泰二年新居後園黄𤓰一蔓生五條<lb/>
　結蒂與脱花處分張為五𤓰之背則相連附園丁採<lb/>
　入衆玩一過兒童擘而食之後仕于朝有以瑞竹瑞<lb/>
　𤓰圖求題詠者閱之則皆予家所嘗有也况他竹之<lb/>
　瑞一本予家並生二本他𤓰僅二三又非連理予家<lb/>
　五𤓰連理不尤瑞乎使當時長老父兄有造言喜事<lb/>
<pb n="KR3l0086_WYG_015-3a"/>
　者謟䛕歸之府縣誇艶歸之家庭動衆傷財其為不<lb/>
　靖多矣惟其悃愊無華故人之所謂祥瑞一切不知<lb/>
　動其心惟不知動其心故驕侈不形而災害不作可<lb/>
　以保其家於悠久也傳曰天下本無事庸人自擾之<lb/>
　其斯之謂與<lb/>
左氏莊周屈原司馬遷此四人豪傑之士也觀其文章<lb/>
　各自成一家不事蹈襲可見矣史遷纂述歴代事跡<lb/>
　其勢不能不襲若左莊屈三人千言萬語未嘗犯六<lb/>
<pb n="KR3l0086_WYG_015-3b"/>
　經中一句宋南渡後學者無程朱緒餘則做不成文<lb/>
　字而於數子亦徃徃妄加貶議可笑也先儒謂左氏<lb/>
　浮夸莊周荒唐屈原懟怨此公論也謂莊周為邪說<lb/>
　而闢之亦公論也若左氏春秋傳自是天地間一種<lb/>
　好文字而或者以其為巧言豈不過哉為此言者正<lb/>
　猶貧人喫齋以文其貧舍曰珍羞品味力不能辦而<lb/>
　必謂其腥羶不堪食矯誣孰甚焉<lb/>
南京諸衛官有廨宇軍有營房皆洪武中之所經畫今<lb/>
<pb n="KR3l0086_WYG_015-4a"/>
　雖間有頹廢而其規址尚存北京自永樂十九年營<lb/>
　建告成鑾輿不復南矣至𢎞治元年閱六十八年而<lb/>
　軍衛居址尚有未立者彼固不能陳乞建立而上司<lb/>
　亦未之念及也是年襄城馬公文升掌都察院事奏<lb/>
　毁天下滛祠予嘗建白欲以城中私剏菴院置衛則<lb/>
　財不煩官力不勞下其功易成事寢不行吾崑山知<lb/>
　縣楊子器毁城市鄉村菴院神祠約百餘所以其材<lb/>
　修理學校倉廪公館社學樓櫓等事一時完美又給<lb/>
<pb n="KR3l0086_WYG_015-4b"/>
　發餘材太倉鎮海二衛凡所頹廢率與興舉軍民至<lb/>
　今徳之使當路有子器其人則國家之廢事以舉官<lb/>
　府之缺典以完又何難哉<lb/>
予觀政工部時葉文莊公為禮部侍郎嘗欲取吾崑元<lb/>
　宋國初以來諸公文集擇其可傳者或詩或文人不<lb/>
　出十篇名曰崑山片玉以傳命予採集之若郭翼羲<lb/>
　仲林外野言殷奎孝章强齋集袁華子英耕學稿易<lb/>
　恒久成泗園集吕誠敬夫來鶴軒集朱徳潤澤民存<lb/>
<pb n="KR3l0086_WYG_015-5a"/>
　復齋稿偶桓武孟江雨軒詩林鐘仲鏞松谷集沈丙<lb/>
　南叔白雲集馬麟公振淞南漁唱屈昉李明寓菴集<lb/>
　王資之深瑞菊堂集鄭文康時乂平橋稿之𩔖不久<lb/>
　予除南京吏部主事恐致遺失俱以送還鄉先輩之<lb/>
　美竟冺冺矣可勝嘆哉<lb/>
遜志齋集三十卷拾遺十卷附録一卷台人黄郎中世<lb/>
　顯謝侍講鳴治所輯今刻在寧海縣其二十八卷内<lb/>
　勉學詩二十四章本蘇士陳謙子平所作誤入方集<lb/>
<pb n="KR3l0086_WYG_015-5b"/>
　耳子平元末人張士誠兵至呉有突入其室者脋其<lb/>
　兄訓使拜不屈刅其胷子平以身翼蔽并遇害平生<lb/>
　著述甚富兵後散亡獨所著易解詁二卷及古今詩<lb/>
　數十篇傳于世正統間吾崑山所刻養蒙大訓收其<lb/>
　詩予㓜嘗見之京師士人徐本以道亦嘗刻其詩印<lb/>
　行後有國初韓奕公望跋語韓徐皆蘇人<lb/>
京師東厰者掌巡邏兵校之地也𢎞治癸丑五月忽風<lb/>
　大作地䧟約深二三丈許廣亦如之明時坊白晝間<lb/>
<pb n="KR3l0086_WYG_015-6a"/>
　二人入巡警鋪久不出管鋪者疑之推戸入視但見<lb/>
　衣二領委壁下衣旁各有積血而不見其人六月六<lb/>
　日通州東門外訛言冦至男婦奔走入城跋涉水潦<lb/>
　多溺死者竟日聞馬進士慶云<lb/>
晦菴先生家墳墓乃先生自觀溪山向背而為之面值<lb/>
　一江有沙亘其間先生嘗云此沙開時吾子孫當有<lb/>
　入朝者其家有私記存焉景泰間朝廷念其有功於<lb/>
　世求訪其子孫於是九世孫梴徴入朝授五經博士<lb/>
<pb n="KR3l0086_WYG_015-6b"/>
　世官一人主祀公文未至之數日其沙忽被水衝開<lb/>
　適中其言<lb/>
崑城夏氏與處州衛一指揮為親舊指揮聞夏氏有淑<lb/>
　女求為子婦數年未成後求之益力家人皆許之女<lb/>
　之祖獨不許因㑹客以骨牌為酒令祖設難成之計<lb/>
　謂求婚者云蒱牌若得天地人和四色皆全即與成<lb/>
　婚一拈而四色不爽衆驚異遂許之太倉曹用文查<lb/>
　用純素友善適其妾各有娠一日㑹飲戱以骰子為<lb/>
<pb n="KR3l0086_WYG_015-7a"/>
　卜云使吾二人一擲而六子皆紅必一男一女當為<lb/>
　婚姻一擲並如其卜既而查生男曹生女查以子贅<lb/>
　曹為婿云此二事相𩔖特甚盖亦非偶然也<lb/>
江西山水之區多産蛟蛟出山必裂水必暴湧蛟乗水<lb/>
　而下必有浮菹擁之蛟昻首其上近水居民聞蛟出<lb/>
　多往觀之或投香紙或投紅綃若為之慶賀者然云<lb/>
　蛟狀大率似龍但蛟能害及人畜龍則不然龍能飛<lb/>
　且變化不測蛟則不能也<lb/>
<pb n="KR3l0086_WYG_015-7b"/>
慶元初韓侂胄既逐趙忠定太學生敖陶孫賦詩于三<lb/>
　元樓上云左手旋乾右轉坤如何羣小恣流言狼胡<lb/>
　無地居姬旦魚腹終天弔屈原一死固知公所欠孤<lb/>
　忠幸有史長存九原若遇韓忠獻休說渠家末世孫<lb/>
　陶孫方書于樓壁酒一再行壁已不存陶孫知詩必<lb/>
　為韓所亷得捕者將至急更行酒者衣持煖酒具下<lb/>
　樓捕者與交臂問以敖上舎在否敖對以若問太學<lb/>
　秀才耶飲方酣陶孫亟亡命歸走閩後登乙丒第此<lb/>
<pb n="KR3l0086_WYG_015-8a"/>
　出杭志紀遺陶孫字器之宋慶元五年曾從龍榜進<lb/>
　士奉議郎泉州僉判其名銜僅見崑山志進士題名<lb/>
　中而不知其何如人觀此則其為人可知矣<lb/>
宋神宗問吕恵卿何草不庶獨蔗從庶何也恵卿曰凡<lb/>
　草種之則正生甘蔗種之則旁生上喜之按六書有<lb/>
　諧聲蔗庶聲庶古遮字非㑹意也若蔗以旁生從庻<lb/>
　則鷓鴣蟅蟲亦旁生耶聞本朝天順間睿皇欲除某<lb/>
　為翰林學士以翰林已有三員疑其過多兵部尚書<lb/>
<pb n="KR3l0086_WYG_015-8b"/>
　陳汝言適侍側叩頭云唐朝學士十八人聖朝三四<lb/>
　人何多上喜之遂决葢唐之十八人太宗為太子時<lb/>
　私引文學之士以為馮翼非以學士名官也學士美<lb/>
　官其濫如此可乎小人之率爾妄對𩔖如此<lb/>
中吳紀聞六卷毎卷首題云崑山龔明之前有明之淳<lb/>
　熈元年自序後有至正二十五年吾崑盧公武記得<lb/>
　書來歴及校正增補大畧且云非區區留意郡志此<lb/>
　書將泯没而無聞矣𢎞治初崑令楊子器翻刻印行<lb/>
<pb n="KR3l0086_WYG_015-9a"/>
　考之宣徳崑山志不載此人近檢公武蘇州府志具<lb/>
　明之孝行甚詳葢公武之志人物間有略其邑里者<lb/>
　崑山志孝友𩔖載馬友直周津曹椿年皆本之郡志<lb/>
　而明之獨遺之其以是歟<lb/>
米南宫以書畫名一時其文章不多見家藏故紙中有<lb/>
　露觔烈女碑文一通辭亦清古今維揚新志已收入<lb/>
　兹不録録其賛云王化煥兮盛江漢叔運煽兮人倫<lb/>
　亂一徳彦兮昭世典情莫轉兮天質善楚澤緬兮雲<lb/>
<pb n="KR3l0086_WYG_015-9b"/>
　木偃煒斯囝兮日星建此賛每句二韻亦新竒囝與<lb/>
　繭音同閩人呼其子云然古韻書無之葢後世方言<lb/>
　耳昔劉夢得以餻字不經見詩中輒不敢用囝惟顧<lb/>
　况有詩陸放翁亦有阿囝畧如郎罷意之句然用之<lb/>
　閩越似亦無害江淮之俗故所未聞也而施之刻石<lb/>
　之文何耶<lb/>
本朝文武衙門印章一品二品用銀三品至九品用銅<lb/>
　方幅大小各有一定分寸惟御史印比他七品衙門<lb/>
<pb n="KR3l0086_WYG_015-10a"/>
　印特小且用鐵鑄篆文皆九疊諸司官銜有使字者<lb/>
　司名印文亦然惟按察使官銜有使字而司名印文<lb/>
　無之此所未喻也軍衛千戸所有中左右前後之别<lb/>
　而所統千百戸印文但云某衛某千戸所百戸印十<lb/>
　印皆同不免有那移詐偽之弊若於百戸上添第一<lb/>
　第二等字則無弊矣<lb/>
魏文靖公驥為南京禮部侍郎時嘗積求文銀百餘兩<lb/>
　置書室中失去邏者㢘知為一小吏所盗發其藏已<lb/>
<pb n="KR3l0086_WYG_015-10b"/>
　費用一紙裹餘尚在也當送法司治罪公憐其貧且<lb/>
　將得冠帶曰若置之法非惟壊此吏其妻子恐將失<lb/>
　所遂釋之<lb/>
提督徐州倉糧太監韋通嘗於桓山寺鑿井深數丈聞<lb/>
　鍤下有聲鏗然得獨輪銅車一具其色緑如𤓰皮通<lb/>
　命磨洗視之上有識文云陸機造重三十鈞推之輪<lb/>
　轉而可行遂進於朝時憲宗方好古器物得之甚喜<lb/>
　受賞頗多成化乙巳歳也<lb/>
<pb n="KR3l0086_WYG_015-11a"/>
丘閣老世史正綱唐徳宗興元元年書始賜有功將士<lb/>
　以功臣名號其目云所謂奉天定難功臣是也然其<lb/>
　所謂奉天者以地言也後世遂襲之以為奉天命失<lb/>
　初意矣今按五代及宋元固皆襲唐號若本朝功臣<lb/>
　勲階雖有奉天翊衛等字然朝廷正殿正門皆名奉<lb/>
　天凡詔赦及封贈文武官誥勑起語皆曰奉天承運<lb/>
　其主意正謂天子奉承天命以治天下故事必稱天<lb/>
　非襲唐奉天之名也<lb/>
<pb n="KR3l0086_WYG_015-11b"/>
𢎞治六年癸丑十二月三日之夕南京雷電交作次日<lb/>
　大雪自是雪雨連隂浹月始晴考之周宻野語記元<lb/>
　至元庚寅正月二十九日未時電光繼以大雷雪下<lb/>
　如傾是年二月三日春分又記客云春秋魯𨼆公九<lb/>
　年三月即今之正月三國吳主孫亮太平二年二月<lb/>
　晉安帝元興三年正月義熙六年正月皆有雷雪之<lb/>
　異義熙以前云皆未攷至元庚寅宻所親見也然皆<lb/>
　在正二月今癸丑十二月六日大寒二十一日才立<lb/>
<pb n="KR3l0086_WYG_015-12a"/>
　春尤異也<lb/>
北方有蟲名蚰蜒狀𩔖蜈蚣而細好入人耳聞之同寮<lb/>
　張大器云人有蚰蜒入耳不能出初無所苦久之覺<lb/>
　腦痛疑其入腦甚苦之而莫能為計也一日將午飯<lb/>
　枕案而睡適有鷄肉一盤在旁夢中忽歕嚏覺有物<lb/>
　出鼻中視之乃蚰蜒在鷄肉上自此腦痛不復作矣<lb/>
　又同寮蘇文簡在山海闗時蚰蜒入其僕耳文簡知<lb/>
　雞能引出急炒雞置其耳旁少頃覺有聲鍧然乃此<lb/>
<pb n="KR3l0086_WYG_015-12b"/>
　蟲躍出也<lb/>
熊去非嘗論孔廟諸賢位置大意謂四配中若復聖宗<lb/>
　聖述聖三公各有父在廡下揆之父子之分其心豈<lb/>
　安宜作寢殿以叔梁紇為主配以無繇子㸃伯魚孟<lb/>
　孫氏於禮為宜愚謂無繇子㸃伯魚三人祀之别室<lb/>
　當矣叔梁紇之為主亦無謂孟孫氏非聖賢之徒何<lb/>
　可與此此尤迂繆之見也<lb/>
鄉人嘗言野中夜見鬼火神火鬼火色青熒不動神火<lb/>
<pb n="KR3l0086_WYG_015-13a"/>
　色紅多飛越聚散不常葢火為陽精物多有之世知<lb/>
　木石有火而已如龍雷皆有火夏天久旱則空中有<lb/>
　流火今謂之火殃是已海中夜亦見火肥貓暗中抹<lb/>
　之則火星迸出壯夫梳髪亦然積油見日亦生火古<lb/>
　戰塲有燐火魚鱗積地及積鹽夜有火光但不發焰<lb/>
　此葢腐草生螢之𩔖也<lb/>
古人詩集中有哀輓哭悼之作大率施於交親之厚或<lb/>
　企慕之深而其情不能已者不待人之請也今仕者<lb/>
<pb n="KR3l0086_WYG_015-13b"/>
　有父母之喪輒徧求輓詩為冊士大夫亦勉強以副<lb/>
　其意舉世同然也葢卿大夫之喪有當為神道碑者<lb/>
　有當為墓表者如内閣大臣三人一人請為神道一<lb/>
　人請為葬誌餘一人恐其以為遺已也則以輓詩序<lb/>
　為請皆有重幣入贄且以為後㑹張本既有詩序則<lb/>
　不能無詩於是而徧求詩章以成之亦有仕未通顯<lb/>
　持此歸示其鄉人以為平昔見重於名人而人之愛<lb/>
　敬其親如此以為不如是則於其親之喪有缺然矣<lb/>
<pb n="KR3l0086_WYG_015-14a"/>
　於是人人務為此舉而不知其非所當急甚至江南<lb/>
　銅臭之家與朝紳素不相識亦必夤縁所交投贄求<lb/>
　輓受其贄者不問其人賢否漫爾應之銅臭者得此<lb/>
　不但裒冊而已或刻石墓亭或刻板家塾有利其贄<lb/>
　而厭其求者為活套詩若干首以備應付及其印行<lb/>
　則彼此一律此其最可笑者也<lb/>
今雲南廣西等處土官無嗣者妻女代職謂之母土官<lb/>
　隋有譙國夫人洗氏高凉太守馮寶妻也其家累葉<lb/>
<pb n="KR3l0086_WYG_015-14b"/>
　為南越首領跨據山洞部落十餘萬家夫人在母家<lb/>
　撫循部衆能行軍用師壓服諸越後以功致封爵此<lb/>
　女土官事始但夫人父家有兄夫家有子與今不同<lb/>
　耳<lb/>
𢎞治癸丑五月薊州大風雷牛馬在野者多喪其首又<lb/>
　民家一產五子三男皆無首肢體蠢動二女臍下各<lb/>
　有口眼啼則上下相應數日皆死<lb/>
唐詩大家並稱李杜葢自韓子已然矣或疑太白才氣<lb/>
<pb n="KR3l0086_WYG_015-15a"/>
　豪邁落筆驚人子美固已服之又官翰林清切之地<lb/>
　故毎親附之杜詩後人始知愛重在當時若太白葢<lb/>
　以尋常目之故篇章所及多不酬答今觀二公集中<lb/>
　杜之於李或贈或寄或憶或懐或夢為詩頗多其散<lb/>
　見於他作如云李白斗酒詩百篇近來海内為長句<lb/>
　汝與山東李白好南尋禹穴見李白道甫問訊今何<lb/>
　如之𩔖褒譽親厚之意不一而足及觀李之於杜惟<lb/>
　沙丘城之寄魯郡東石門之送飯顆山之逢僅三章<lb/>
<pb n="KR3l0086_WYG_015-15b"/>
　而已况沙丘石門略無褒譽親厚之詞而飯顆山前<lb/>
　之作又涉譏謔此固足起後人之疑也嘗聞鄉老沈<lb/>
　居竹云飯顆山天下本無此名白以甫窮餓寓言譏<lb/>
　之未知然否<lb/>
病霍亂者濃煎香薷湯冷飲之或掘地為坎汲井水於<lb/>
　中取飲之亦可最忌飲熱湯熱米湯者必死<lb/>
詩兼美刺寓勸懲先王之教也故有矢詩之典有采詩<lb/>
　之官葢將以知政治之得失風俗之美惡民生之休<lb/>
<pb n="KR3l0086_WYG_015-16a"/>
　戚以求有補於治未聞以詩而致禍者自後世教化<lb/>
　不明邪佞希㫖在上者懐猜忌之心在左右者肆讒<lb/>
　賊之口於是乎詩禍作矣唐以詩賦取士故詩學之<lb/>
　盛莫過於唐然當時詩人徃徃以國事入詠而朝廷<lb/>
　亦不之禁可謂寛大矣但尊者之失亦所當諱而時<lb/>
　皆昧之何耶姑以易見者言之如三郎沈醉打毬回<lb/>
　虢國夫人承主恩如何四紀為天子不及盧家有莫<lb/>
　愁是何美事而形之詠歌固已顯其君上之失矣至<lb/>
<pb n="KR3l0086_WYG_015-16b"/>
　若薛王沈醉壽王醒之句雖前人嘗辯薛王早薨未<lb/>
　嘗與貴妃同宴龍池然壽王之醒觸犯忌諱尤非臣<lb/>
　子所忍言者使猜忌之君觀之寧不槩以賢人君子<lb/>
　之為詩皆敢於攻發君上隂私者耶故一有讒譛皆<lb/>
　信之不疑而傷害隨之矣予嘗謂後世詩禍實唐人<lb/>
　有以貽之也<lb/>
甲寅六月六日蘇州衛印紐熱炙手不可握吏以告衛<lb/>
　官各親手握之始信乃以布裹而用之亦可異也<lb/>
<pb n="KR3l0086_WYG_015-17a"/>
班孟堅漢書大抵沿襲史記至於季布蕭何袁盎張騫<lb/>
　衛霍李廣等賛率因史記舊文稍増損之<hi>張騫賛即史記大宛</hi>
　<hi>傳後</hi>或有全用其語者前作後述其體當然至如司馬<lb/>
　相如傳賛乃固所自為而史記乃全載其語而作太<lb/>
　史公曰何耶又遷在武帝時雄生漢末安得謂揚雄<lb/>
　以為靡麗之賦勸百而風一哉諸家註釋皆不及之<lb/>
　又公孫𢎞傳在平帝元始中詔賜𢎞子孫爵徐廣註<lb/>
　謂後人寫此以續卷後然則相如之賛亦後人勦入<lb/>
<pb n="KR3l0086_WYG_015-17b"/>
　而誤以為太史公無疑至若管仲傳云後百餘年有<lb/>
　晏子孫武傳云後百餘歳有孫臏屈原傳云後百餘<lb/>
　年有賈生皆以其近似𩔖推之耳至於優孟傳云其<lb/>
　後二百餘年秦有優旃而淳于髠傳亦云其後百餘<lb/>
　年楚有優孟何耶殊不知優孟在楚莊王時淳于在<lb/>
　齊威王時謂前百餘年楚有優孟可也今乃錯謬若<lb/>
　此且先傳髠而後叙孟其次序曉然謂之非誤可乎<lb/>
　此出齊東埜語常見元吳文正公本朝王忠文公讀<lb/>
<pb n="KR3l0086_WYG_015-18a"/>
　史記伯夷傳疑其不倫皆有所更定竊嘆服前賢讀<lb/>
　書精察如此近見此語又以嘆公謹識見之明雖前<lb/>
　代深於史學者亦未之覺也因記之與讀史者共焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0086_WYG_015-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　菽園雜記卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>菽園雜記卷二</head> <lb/>
    <p>
<pb n="KR3l0086_WYG_002-1a"/>
欽定四庫全書<lb/>
　菽園雜記卷二<lb/>
　　　　　　　　　　　　　明　陸容　撰<lb/>
天順初有歐御史者考𨕖學校士去留多不公富室子<lb/>
　弟懼黜者或以賄免吾崑鄭進士文康篤論士也嘗<lb/>
　送一𬒳黜生詩篇末云王嬙本是傾城色愛惜黄金<lb/>
　自悞身事可知矣時有𬒳黜者相率鳴訴於廵撫曹<lb/>
　州李公秉公不為理未幾李得代順德崔公恭繼之<lb/>
<pb n="KR3l0086_WYG_002-1b"/>
　諸生復往訴公一一親試之取其可者檄送入學不<lb/>
　數年去而成名者甚衆皆崔公之力也二公一以鎮<lb/>
　静為務一以伸理為心似皆有見若其孰為得失必<lb/>
　有能辨之者<lb/>
天順三年南直𨽻清理軍伍御史郭觀持法頗刻崑山<lb/>
　縣有一人誣首者至連坐二十四人充軍予家時為<lb/>
　里正亦在遣中將欲伸寃於廵撫公聞太倉查用純<lb/>
　閑習吏學與謀之查云廵撫與御史各領勑書行事<lb/>
<pb n="KR3l0086_WYG_002-2a"/>
　訴之無益又謀之崑城高以平氏高云訴之可也或<lb/>
　以查語質之高云此非有識之言也在京刑部都察<lb/>
　院獄情必大理寺評允無礙才敢决㫁御史在外行<lb/>
　事旁若無人刑獄茍有寃抑伸理平反非廵撫而誰<lb/>
　訴之有益於是往訴都憲崔公果為平反之二十四<lb/>
　人皆復為民諺云事要好問三老信然<lb/>
天順癸未㑹試寓京邸嘗戯為魁星圖題其上云天門<lb/>
　之下有鬼踢斗癸未之魁筆錠入手貼於座壁亡何<lb/>
<pb n="KR3l0086_WYG_002-2b"/>
　失去時陸鼎儀寓友人温秉中家出以為翫予為之<lb/>
　惘然問所從來云昨日倚門一兒持此示我以果易<lb/>
　之予黙以為吾二人得失之兆矣未幾鼎儀中第一<lb/>
　名予下第<lb/>
本朝開科取士京畿與各布政司鄉試在子卯午酉年<lb/>
　秋八月禮部㑹試在辰丑未戍年春二月葢定規也<lb/>
　洪武癸未太宗渡江天順癸未貢院火皆以其年八<lb/>
　月㑹試明年三月殿試於是二次有甲申科貢院火<lb/>
<pb n="KR3l0086_WYG_002-3a"/>
　時舉人死者九十餘人好事者為詩云囬禄如何也<lb/>
　忌才春風散作禮闈災碧桃難向天邉種丹桂翻從<lb/>
　火裏開豪氣滿塲争吐㷔壮心一夜盡成灰曲江勝<lb/>
　事今何在白骨稜稜漫作堆至今誦之令人傷感或<lb/>
　云蘓州奚昌元啓作<lb/>
正統間工部侍郎王某出入太監王振之門某貌美而<lb/>
　無鬚善伺候振顔色振甚眷之一日問某曰王侍郎<lb/>
　爾何無鬚某對云公無鬚兒子豈敢有鬚人𫝊以為<lb/>
<pb n="KR3l0086_WYG_002-3b"/>
　笑<lb/>
新舉人朝見著青衫不著襴衫者聞始於宣宗有命欲<lb/>
　其異於嵗貢生耳及其下第送國子監仍著襴衫盖<lb/>
　國學自有成規也<lb/>
夲朝政體度越前代者甚多其大者數事如前代公主<lb/>
　寡再為擇婿今無之前代中官𬒳寵與朝臣竝任有<lb/>
　以功封公侯者今中官有寵者賜𫀆帶有軍功者増<lb/>
　其禄食而已前代京尹刺史皆有生殺之權今雖王<lb/>
<pb n="KR3l0086_WYG_002-4a"/>
　公不敢擅殺人前代重臣得自辟任下寮今大臣有<lb/>
　專擅𨕖官之律前代文廟聖賢皆用塑像本朝初建<lb/>
　國學革去塑像皆用木主前代嶽鎮海瀆皆有崇名<lb/>
　美號今止以山水夲名稱其神郡縣城隍及歴代忠<lb/>
　臣烈士後世溢美之稱俱令革去前代文武官皆得<lb/>
　用官妓今挾妓宿娼有禁甚至罷職不叙<lb/>
陳元孚先生讀書法生則慢讀吟語句熟則疾讀貪遍<lb/>
　數攀聫以續其㫁喝怒以正其誤未熟切忌背誦既<lb/>
<pb n="KR3l0086_WYG_002-4b"/>
　倦不如少住如此力少功多乃是讀書要務<lb/>
薛主事機河東人言其鄉人有患耳鳴者時或作癢以<lb/>
　物探之出蟲蜕輕白如鵞翎管中膜一日與其侣竝<lb/>
　耕忽雷雨交作語其侣曰今日耳鳴特甚何也言未<lb/>
　既震雷一聲二人皆踣於地其一復甦其一腦裂而<lb/>
　死即耳鳴者乃知龍蟄其耳至是化去也戴主事春<lb/>
　松江人言其鄉有衞生者手大指甲中見一紅觔時<lb/>
　或曲直或蜿蜿而動或恐之曰此必承兩濯手龍集<lb/>
<pb n="KR3l0086_WYG_002-5a"/>
　指甲也衞因號其指曰赤龍甲一日與客泛湖酒半<lb/>
　雷電繞船水波震蕩衞戲語坐客曰吾家赤龍得無<lb/>
　欲去邪乃出手船忩外龍果裂指而去此正與青州<lb/>
　婦人青觔癢則龍出事相𩔖𫝊云神龍或飛或潜能<lb/>
　大能小其變化不測信矣哉<lb/>
舊習舉業時嘗作詩説質疑一册近已焚去存其有關<lb/>
　大義者一二云<lb/>
　羔裘三章朱氏云舎命不渝則必不徼幸以茍得而<lb/>
<pb n="KR3l0086_WYG_002-5b"/>
　於守身之道得矣邦之司直則必不阿諛以求容而<lb/>
　於事君之道得矣既能順命以持身又能忠直以事<lb/>
　上此其所以為邦之美士也如此説未為不可但詳<lb/>
　味語意重在首章邦之司直邦之彦兮者賛美之辭<lb/>
　耳<lb/>
　彤弓三章輔氏云大抵此詩云云疑此説非是盖載<lb/>
　與櫜是蔵之之事喜與好是貺之之心右與醻是饗<lb/>
　之之節耳當重在首章<lb/>
<pb n="KR3l0086_WYG_002-6a"/>
　六月有嚴有翼謝氏云為將必嚴云云軍事不整疑<lb/>
　此説非是嚴敬二字相因豈可分屬將帥<lb/>
　甫田二章朱氏曰齊明犧羊禮之盛也云云祈年之<lb/>
　祭言之疑此説非是此章上下五句各以韻相叶而<lb/>
　互見其義耳非必報成之祭無樂以逹和祈年之祭<lb/>
　無禮以備物也<lb/>
　思文無此疆爾界朱氏疏義以此句專指來牟言疑<lb/>
　非作詩者夲意此句文意正如魯頌之無小無大書<lb/>
<pb n="KR3l0086_WYG_002-6b"/>
　之無偏無黨皆是形容下文耳<lb/>
　臣工王釐爾成來咨來茹先儒説此二句太支離愈<lb/>
　致窒礙惟劉湏溪未有所言一句得之<lb/>
　𤣥鳥三頌多宗廟樂歌與風雅不同故其分節以音<lb/>
　韻而不以義理如天命𤣥鳥至正域彼四方以商茫<lb/>
　湯方韻為一節若義理則在方命厥后奄有九有處<lb/>
　㫁分屬商之先后一叚者以音韻之協也商之先后<lb/>
　受命不殆正應上文天命帝命今讀詩者多不觧此<lb/>
<pb n="KR3l0086_WYG_002-7a"/>
移文中字有日用而不知所自及因襲誤用而未能正<lb/>
　者姑舉一二如查字音義與槎同水中浮木也今云<lb/>
　查理查勘有稽考之義弔本傷也愍也今云弔卷弔<lb/>
　問有索取之義票與慓同夲訓急疾今以為票帖綽<lb/>
　夲訓寛緩今以為廵綽盔夲盂也今以名鉄胄鐲夲<lb/>
　鉦也今以名釧屬又如閘朝閘班課程其義皆未曉<lb/>
　其亦始於方言與價直為價值足彀為足勾斡運為<lb/>
　穵運此𩔖尤多甚者施之章奏刻之牓文此則承譌<lb/>
<pb n="KR3l0086_WYG_002-7b"/>
　踵謬而未能正者也<lb/>
佛夲音弼詩云佛時仔肩又音拂禮記云獻鳥者佛其<lb/>
　首註云佛不順也謂以翼戾之禪本音擅孟子云唐<lb/>
　虞禪是已自方言各不同佛始作符勿切禪始音蟬<lb/>
　今人反以輔佛之佛禪受之禪為借用圏科非知書<lb/>
　學者<lb/>
僧慧暕渉獵儒書而有戒行永樂中嘗預修大典歸老<lb/>
　太倉興福寺予弱冠猶及見之時年八十餘矣嘗語<lb/>
<pb n="KR3l0086_WYG_002-8a"/>
　坐客云此等秀才皆是討債者客問其故曰洪武間<lb/>
　秀才做官喫多少辛苦受多少驚怕與朝廷出多少<lb/>
　心力到頭來小有過犯輕則充軍重則刑戮善終者<lb/>
　十二三耳其時士大夫無負國家國家負天下士大<lb/>
　夫多矣這便是還債的近來聖恩寛大法網踈闊秀<lb/>
　才做官飲食衣服輿馬宫室子女妻妾多少好受用<lb/>
　幹得幾許好事來到頭全無一些罪過今日國家無<lb/>
　負士大夫天下士大夫負國家多矣這便是討債者<lb/>
<pb n="KR3l0086_WYG_002-8b"/>
　還債討債之説固是佛家緒餘然謂今日士大夫有<lb/>
　負朝廷則確論也省之不能無愧<lb/>
囬囬教門異於中國者不供佛不祭神不拜屍所尊敬<lb/>
　者惟一天字天之外最敬孔聖人故其言云僧言佛<lb/>
　子在西空道説蓬萊住海東惟有孔門真實事眼前<lb/>
　無日不春風見中國人修齋設醮笑之初生小兒先<lb/>
　以熟羊脂納其口中使不能吐嚥待消盡而後乳之<lb/>
　則其子有力且無病其俗善保養者無他法惟䕶外<lb/>
<pb n="KR3l0086_WYG_002-9a"/>
　腎使不着寒見南人著夏布袴者甚以爲非恐凉傷<lb/>
　外腎也云夜卧當以手握之令暖謂此乃生人性命<lb/>
　之本根不可不保䕶此説最有理<lb/>
太倉未有學校之前海寜寺僧善定能講四書里之子<lb/>
　弟多從之游嘗與人曰爲人不可壊了大題目如爲<lb/>
　子須孝爲臣須忠之𩔖是也淮雲寺僧惟寅亦能講<lb/>
　解儒書嘗語人曰凡人學藝須學有跡者無跡者不<lb/>
　能傳後如琴奕皆爲無跡書畫詩文有跡可傳也此<lb/>
<pb n="KR3l0086_WYG_002-9b"/>
　亦有見之言其徒嘗誦之有詰之者曰爲人而去其<lb/>
　天倫謂之不壊大題目可乎爲學出日用彛倫之外<lb/>
　而歸於寂滅謂之有跡可乎其徒不能答<lb/>
古諸器物異名屭贔其形似龜性好負重故用載石碑<lb/>
　螭吻其形似獸性好望故立屋角上徒牢其形似龍<lb/>
　而小性吼呌有神力故懸於鐘上憲章其形似獸有<lb/>
　威性好囚故立於獄門上饕餮性好水故立橋頭蟋<lb/>
　蜴形似獸鬼頭性好腥故用於刀柄上䘎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其形似<lb/>
<pb n="KR3l0086_WYG_002-10a"/>
　龍性好風雨故用於殿脊上螭虎其形似龍性好文<lb/>
　彩故立於碑文上金猊其形似獅性好火烟故立於<lb/>
　香爐葢上椒圖其形似螺螄性好閉口故立於門上<lb/>
　今呼鼓丁非也虭蛥其形似龍而小性好立險故立<lb/>
　於䕶朽上鰲魚其形似龍好吞火故立於屋脊上獸<lb/>
　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其形似獅子性好食隂邪故立門環上金吾其形<lb/>
　似美人首魚尾有兩翼其性通靈不睡故用廵警出<lb/>
　山海經博物志右嘗過倪村民家見其雜録中有此<lb/>
<pb n="KR3l0086_WYG_002-10b"/>
　因録之以備㕘考如詞曲有門迎四馬車户列八椒<lb/>
　圖之句八椒圖人皆不能曉今觀椒圖之名義亦有<lb/>
　出也然考山海經博物志皆無之山海經原缺第十<lb/>
　四十五卷聞博物志自有全本與今書坊本不同豈<lb/>
　記此者嘗得見其全書歟<lb/>
關雲長封漢夀亭侯漢夀本亭名今人以漢為國號止<lb/>
　稱夀亭侯誤矣漢法十里一亭十亭一鄉萬户以上<lb/>
　或不滿萬户為縣凡封侯視功大小初亭侯次鄉縣<lb/>
<pb n="KR3l0086_WYG_002-11a"/>
　都侯雲長漢夀亭侯葢初封也今印譜有夀亭侯印<lb/>
　盖亦不知此而偽為之耳<lb/>
談星命者以十二宫值十一曜立說論人行年休咎十<lb/>
　一曜宋潜溪嘗辯之而十二宫亦有可以破愚昧者<lb/>
　三代之時人授五畆之宅百畞之田非若後世富連<lb/>
　阡陌貧無立錐其時田宅未聞餘欠也男則稼穡女<lb/>
　則桑麻以衣以食用器不足以其所有易其所無務<lb/>
　本者不至乎貧逐未者不至乎富其時財帛葢無不<lb/>
<pb n="KR3l0086_WYG_002-11b"/>
　足者子事其父弟事其兄少事其長奴僕惟官府有<lb/>
　之民庶之家非敢畜也天子諸侯公卿大夫士庶人<lb/>
　后夫人妃嬪妻妾各有定制男子二十而冠三十而<lb/>
　有室女子十五而笄二十而嫁各有其節婚姻之早<lb/>
　晚妻妾之多寡無容異也鄉田同井死徙無出鄉其<lb/>
　時遷移之議何自而興四十始仕五十命為大夫七<lb/>
　十致仕出身遲速官職崇卑之説何自而起葢後世<lb/>
　上無道揆下無法守於是小道邪説以作雖有聰明<lb/>
<pb n="KR3l0086_WYG_002-12a"/>
　才智之士不能不為之惑何則教化不足以深入人<lb/>
　心故人自信不篤而狥物易移也<lb/>
京畿民家羡慕内官富貴私自奄割幼男以求収用亦<lb/>
　有無籍子弟已婚而自奄者禮部毎為奏請大率御<lb/>
　批之出皆免死編配口外衞所名净軍遇赦則所司<lb/>
　按故事奏送南苑種菜遇缺𨕖入應役亦有聦敏觧<lb/>
　事躋至顯要者然此軰惟軍前奄入内府者得𨕖送<lb/>
　書堂讀書後多得在近侍人品頗重自净者其同𩔖<lb/>
<pb n="KR3l0086_WYG_002-12b"/>
　亦薄之識者以為朝廷法禁太寛故其傷殘肢體習<lb/>
　以成風如此欲潜消此風莫若於遇赦之日不必發<lb/>
　遣種菜悉奏髠為僧私蓄髪者終身禁錮之則此風<lb/>
　自息矣<lb/>
呉中民家計一嵗食米若干石至冬月舂白以蓄之名<lb/>
　冬舂米嘗疑開春農務將興不暇為此及冬預為之<lb/>
　聞之老農云不特為此春氣動則米芽浮起米粒亦<lb/>
　不堅此時舂者多碎而為粞折耗頗多冬月米堅折<lb/>
<pb n="KR3l0086_WYG_002-13a"/>
　耗少故及冬舂之<lb/>
韓文公送浮屠文暢師序理到之言也髠緇氏乃以不<lb/>
　識浮屠字議譏之此可見文公高處葢是平生不看<lb/>
　佛書然耳若稱沙門比丘之𩔖則墮其窠臼中矣後<lb/>
　人註身毒國云即今浮屠胡是也又如世俗信浮屠<lb/>
　誑誘伊川先生治䘮不用浮屠之𩔖皆襲之而作古<lb/>
　者韓公也<lb/>
禮不下庶人非謂庶人不當行勢有所不可也且如娶<lb/>
<pb n="KR3l0086_WYG_002-13b"/>
　婦三月然後廟見及見舅姑此禮必是諸侯大夫家<lb/>
　才可行若民庶之家大率為養而娶况室廬不廣家<lb/>
　人父子朝暮近在目前安能待三月哉又如内外不<lb/>
　共井不共湢浴不共湢浴猶為可行若鑿井一事在<lb/>
　北方最為不易今山東北畿大家亦不能家自鑿井<lb/>
　民家甚至令婦女沿河擔水山西少河渠有力之家<lb/>
　以小車載井綆出數里汲井無力者以器積雨雪水<lb/>
　為食耳亦何常得<graphic n="KR1151" url="https://raw.githubusercontent.com/kanripo/KR-Gaiji/master/images/KR1151.png" mimeType="image/png"/>餘水以浴此𩔖推之意者古人<lb/>
<pb n="KR3l0086_WYG_002-14a"/>
　大抵言其禮當如此未必一一能行之也<lb/>
京師有李實名牛心紅核必中㫁云是王戎鑽核遺跡<lb/>
　湖湘間有湘妃竹斑痕㸃㸃云是舜妃灑淚致然呉<lb/>
　中有白牡丹每瓣有紅色一㸃云是楊妃粧時指捻<lb/>
　痕有舜哥麥其穟無芒熟時遥望之焦黒若火燎然<lb/>
　云是舜後母炒熟麥令其播種天佑之而生故名有<lb/>
　王莽竹每竿著土一節必有剖裂痕云是莽將簒位<lb/>
　蔵銅人於竹中以應符䜟而然凡此固皆附㑹之事<lb/>
<pb n="KR3l0086_WYG_002-14b"/>
　然其種異常亦造化之妙莫能測也<lb/>
杜子飲中八僊歌云李白一斗詩百篇長安市上酒家<lb/>
　眠天子呼來不上船説者以船為襟紐竊意明皇或<lb/>
　在船召白白醉而不能上耳不必鑿説也唐人韋處<lb/>
　士郊居詩云門外晚晴秋色老萬條寒玉一谿烟萬<lb/>
　條寒玉謂竹也近時作草書者皆書作蕭條寒玉誤<lb/>
　也張繼楓橋夜泊詩二句云江村漁父對愁眠然不<lb/>
　若舊本江楓漁火為佳此皆刻本之悞也<hi>原本江楓漁火為佳</hi>
<pb n="KR3l0086_WYG_002-15a"/>
　<hi>之下曰但不知繼自改定定於他人爾</hi>
崑山吕寅叔家貧授徒為養平居無故不出門户毎嵗<lb/>
　春秋祀先師必半夜預詣學隨班行禮禮畢輙去不<lb/>
　令縣官知予在崑學數年見其始終如此雖隂雨不<lb/>
　爽也可謂篤厚君子矣<lb/>
陶浩字巨源太倉名醫讀書有識景泰間崑學教諭嚴<lb/>
　先生敏妻病予時為學生遣迎巨源治之嚴杭人適<lb/>
　其鄉人尚書于公加少保官其子為千户嚴極口譽<lb/>
<pb n="KR3l0086_WYG_002-15b"/>
　之巨源從容曰雖曰不要君吾不信也嚴為黙然巨<lb/>
　源之識可想矣<lb/>
常朝官懸帶牙牌專主關防出入與古所佩魚袋之制<lb/>
　不同觀其正面刻各衙門官名背面刻出京不用字<lb/>
　及禁令可知天順三年淛江鄉試䇿問及之而終無<lb/>
　决㫁盖見之不明也凡在内府出入者貴賤皆懸牌<lb/>
　以别嫌疑如内使火者烏木牌校尉力士勇士小厮<lb/>
　銅牌匠人木牌内官及詣司常朝官牙牌若以為滎<lb/>
<pb n="KR3l0086_WYG_002-16a"/>
　美之飾則朝廷待兩京為一體何在京伶官之卑亦<lb/>
　有之而南京諸司尊官不以此榮美之邪况古者金<lb/>
　魚之佩未必出京不用也<lb/>
沈質文卿居太倉家甚貧以受徒為生一夕寒不成寐<lb/>
　穿窬者穿其壁文卿知之口占云風寒月黒夜迢迢<lb/>
　辜負勞心此一遭只有破書三四束也堪將去教兒<lb/>
　曹穿壁者一笑而去視世上如今半似君之句頗為<lb/>
　優柔矣<lb/>
<pb n="KR3l0086_WYG_002-16b"/>
張倬山隂人景泰初為崑山學訓年未三十以聦敏聞<lb/>
　典史姜某體肥嘗戲張云二十三嵗小先生倬應云<lb/>
　四五百斤肥典史有璵僧㑹者嘗對客云儒教雖正<lb/>
　不如佛學之博如僧人多能讀儒書儒人不能通釋<lb/>
　典是也本朝能通釋典者宋景濓一人而已倬云譬<lb/>
　如飲食人可食者狗亦能食之狗可食者人决不食<lb/>
　之矣此雖一時戯言亦自可取<lb/>
東西長安門通五府各部處總門京師市井人謂之孔<lb/>
<pb n="KR3l0086_WYG_002-17a"/>
　聖門其有識者則曰拱辰門然亦非也本名公生門<lb/>
　予官南京時於一鋪額見之近語兵部同寮以為無<lb/>
　意義多譁之問之工部官以予為然衆乃服<lb/>
吏人稱外郎者古有中郎外郎皆臺省官故僣擬以尊<lb/>
　之醫人稱郎中鑷工稱待詔磨工稱博士師巫稱太<lb/>
　保茶酒稱院使皆然此前朝俗語相沿之舊習也國<lb/>
　初有禁<lb/>
鎻鑰云者以其形如籥耳今鎻有圎身者古制也方身<lb/>
<pb n="KR3l0086_WYG_002-17b"/>
　鎻近世所為唐人云銀鑰卻収金鎻合誤以開鎻具<lb/>
　為鑰開鎻具自名鑰匙亦云鎻匙<lb/>
　<lb/>
　<lb/>
　<lb/>
　<lb/>
　<lb/>
　菽園雜記卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>菽園雜記卷三</head> <lb/>
    <p>
<pb n="KR3l0086_WYG_003-1a"/>
欽定四庫全書<lb/>
　菽園雜記卷三<lb/>
　　　　　　　　　　　　　明　陸容　撰<lb/>
本朝六卿之設雖祖周官而六部之名實沿唐制但唐<lb/>
　之六部為尚書省之屬曹本朝六部為六尚書之公<lb/>
　署唐以為省名今以為官名為不同耳唐尚書省之<lb/>
　制都堂在中尚書令左右僕射左右丞各一人居之<lb/>
　吏户禮三部在東兵刑工三部在西毎部尚書左右<lb/>
<pb n="KR3l0086_WYG_003-1b"/>
　侍郎各一人各綂四司六部之外又有左右二司毎<lb/>
　司各有郎中員外郎分理庶務署覆文案則有主事<lb/>
　今之六部特尚書一省之官户刑二部屬司比唐制<lb/>
　加多耳又如唐中書省有令有侍郎中書舍人通事<lb/>
　舍人官屬頗多今革中書省止存中書舍人而已唐<lb/>
　門下省有給事中等官今革門下省改通政司止存<lb/>
　其屬給事中分六科而已唐御史臺有御史大夫御<lb/>
　史中丞其屬有三院臺院侍御史𨽻焉殿院殿中侍<lb/>
<pb n="KR3l0086_WYG_003-2a"/>
　御史𨽻焉察院監察御史𨽻焉今改御史臺為都察<lb/>
　院革侍御史殿中御史止存監察御史分道理事特<lb/>
　唐三院之一耳唐有學士院翰林院集賢院𢎞文館<lb/>
　今皆革去止存翰林院其餘諸司减省於唐不能悉<lb/>
　數好議者輙謂本朝官制冗濫其亦未之考邪<lb/>
國初欲建都鳳陽其城池九門正南曰洪武南之左曰<lb/>
　南左甲第右曰前右甲第北之東曰北左甲第西曰<lb/>
　後右甲第正東曰獨山東之左曰長春右曰朝陽正<lb/>
<pb n="KR3l0086_WYG_003-2b"/>
　西曰塗山後定鼎金陵乃設中都留守司於此金陵<lb/>
　本六朝所都本朝拓其舊址而大之東盡鍾山之麓<lb/>
　城池周廽九十六里立門十三南曰正陽南之西曰<lb/>
　通濟又西曰聚寳西南曰三山曰石城北曰太平北<lb/>
　之西曰神䇿曰金川曰鍾阜東曰朝陽西曰清凉西<lb/>
　之北曰定淮曰儀鳳後塞鍾阜儀鳳二門其外城則<lb/>
　因山控江周廽一百八十里别為十六門曰麒麟曰<lb/>
　仙鶴曰姚坊曰高橋曰滄波曰䨇橋曰夾岡曰上方<lb/>
<pb n="KR3l0086_WYG_003-3a"/>
　曰鳳臺曰大馴象曰大安德曰小安德曰江東曰佛<lb/>
　寜曰上元曰觀音永樂十七年改北平為北京十九<lb/>
　年營建宫殿尋拓其故城規制周廽四十里凡九門<lb/>
　正南曰正陽南之左曰崇文右曰宣武北之東曰安<lb/>
　定西曰德勝東之南曰朝陽北曰東直西之南曰阜<lb/>
　成北曰西直然其時尚稱行在正綂七年諸司題署<lb/>
　始去行在字舊都諸司印文皆増南京字而兩京之<lb/>
　制於是定矣<lb/>
<pb n="KR3l0086_WYG_003-3b"/>
崑山本古婁縣梁大同初改今名其山在今松江府華<lb/>
　亭縣界晉陸氏兄弟機雲生其下皆有文學時人比<lb/>
　之崑山片玉故名唐呉郡太守趙居貞奏割崑山嘉<lb/>
　興海鹽三縣地立華亭縣山始分屬焉今為松江九<lb/>
　峯之一崑山縣治北之山自名馬鞍縣志引劉澄之<lb/>
　揚州記甚明或有稱玉峯者盖擬之耳然崑山之神<lb/>
　載在祀典其祠舊在馬鞍山東偏又似以馬鞍為崑<lb/>
　山者<lb/>
<pb n="KR3l0086_WYG_003-4a"/>
皇陵初建時量度界限將築周垣所司奏民家墳墓在<lb/>
　旁者當外徙高皇云此墳墓皆吾家舊隣里不必外<lb/>
　徙至今墳在陵域者春秋祭掃聼民出入無禁此言<lb/>
　聞之鳳陽尹杜長云於此可見帝皇氣象包含徧覆<lb/>
　自異於尋常萬萬也<lb/>
南京通政司門下有一紅牌書曰奏亊使云洪武間凡<lb/>
　有欲奏事不得至御前者取此牌執之可以直入内<lb/>
　府各門守衛等官不敢阻當國初通逹下情如此成<lb/>
<pb n="KR3l0086_WYG_003-4b"/>
　化初年南京通政司官遇告状有所知名則不受甚<lb/>
　者撻而逐之祖宗之法盖蕩然矣<lb/>
南京各部皁𨽻俱戴漆巾惟禮部無之諸司前門俱有<lb/>
　牌額惟兵部無之云洪武中邏卒常隂伺諸司得失<lb/>
　禮部皁𨽻嘗晝寝兵部夜無廵警皆𬒳邏者取去故<lb/>
　至今猶然吏部後有敬亭者仁廟為皇太子監國時<lb/>
　吏部𨕖官謂之敬𨕖故云<lb/>
永樂七年太監鄭和王景𢎞侯顯等綂率官兵二萬七<lb/>
<pb n="KR3l0086_WYG_003-5a"/>
　千有竒駕寳船四十八艘齎奉詔㫖賞賜歴東南諸<lb/>
　蕃以通西洋是嵗九月由太倉劉家港開船出海所<lb/>
　歴諸蕃地面曰占城國曰靈山曰崑崙山曰賔童龍<lb/>
　國曰真臘國曰暹羅國曰假馬里丁曰交闌山曰爪<lb/>
　哇國曰舊港曰重迦邏曰吉里地悶曰滿剌加國曰<lb/>
　麻逸凍曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>坑曰東西竺曰龍牙加邈曰九州山曰<lb/>
　阿魯曰淡洋曰蘓門荅剌曰花面王曰龍嶼曰翠嵐<lb/>
　嶼曰錫蘭山曰溜山洋曰大葛闌曰阿枝國曰榜葛<lb/>
<pb n="KR3l0086_WYG_003-5b"/>
　剌曰卜剌哇曰竹歩曰木骨都東曰阿丹曰剌撒曰<lb/>
　佐法兒國曰忽魯謨斯曰天方曰琉球曰三島國曰<lb/>
　浡泥國曰蘓禄國至永樂二十二年八月十五日詔<lb/>
　書停止諸蕃風俗土産詳見太倉費信所上星槎勝<lb/>
　覽<lb/>
羅修撰倫上疏論閣老南陽李公奪情事調泉州市舶<lb/>
　提舉章編修懋黄編修仲昭荘檢討㫤皆上疏論元<lb/>
　夕觀燈事章調知臨武黄調知湘潭荘調桂陽州判<lb/>
<pb n="KR3l0086_WYG_003-6a"/>
　官李公歿後淳安商公復入閣言於上皆得復其官<lb/>
　於是羅為南京翰林修撰章黄皆為南京大理評事<lb/>
　莊為南京行人司副適廬陵陳公文亦卒士人有為<lb/>
　詩悼之者末二句云九原若見南陽李為道羅生已<lb/>
　復官葢章黄莊三人之謫實出上意而羅之謫李公<lb/>
　不能無意故云先是大臣遭父母䘮奪情起復者比<lb/>
　比皆是至是始著為令皆終䘮三年奪情起復者亦<lb/>
　間有之實出朝廷勉留非復前時之濫是則羅生一<lb/>
<pb n="KR3l0086_WYG_003-6b"/>
　疏之力也<lb/>
宣德間大理寺卿胡槩廵撫南直𨽻用法嚴峻凡豪右<lb/>
　之家素為民害者悉𬒳籍其産徙置逺方雖若過甚<lb/>
　而小民怨氣一時得伸周文襄繼之一意寛厚富家<lb/>
　大户頗𬒳帡幪有告訐者亦不輕理一訐者面斥公<lb/>
　曰大人如何不學胡卿使我下情不能上達公從容<lb/>
　語之曰胡卿勑書令其祛除民害我勑書只令撫安<lb/>
　軍民朝廷委託不同温顔遣之人服其量<lb/>
<pb n="KR3l0086_WYG_003-7a"/>
嘗有人臨刑以三覆奏得免或問當此時自覺心神何<lb/>
　如云已昏然無所知但記身坐屋脊上下見一人面<lb/>
　縛我妻子親識皆在其傍少頃報至才得下屋葢上<lb/>
　屋者其魂所見面縛者其身也觀此則世俗落魂之<lb/>
　説信有之矣<lb/>
文皇兵至濟南城未下以箭書射城中促降時國子監<lb/>
　生濟陽高賢寜適在城中乃作周公輔成王論射城<lb/>
　外乞罷兵未幾城下賢寜𬒳執云此即作論秀才文<lb/>
<pb n="KR3l0086_WYG_003-7b"/>
　皇曰好人也欲官之固辭其友紀綱勸令就職賢寜<lb/>
　曰君是學校棄才我已食廩有年不可也綱言於上<lb/>
　全其志而遣之年九十七而終葢綱前時𬒳黜生故<lb/>
　云棄才於是見賢寜守身之節文皇待士之度兩得<lb/>
　之矣<lb/>
呉下毎有鄉村小夫語言應對全不務實問其里居如<lb/>
　安亭則曰安溪茜涇則曰茜溪石浦則曰石川芝塘<lb/>
　則曰芝川疁塘則曰疁溪塗松則曰松溪但取新美<lb/>
<pb n="KR3l0086_WYG_003-8a"/>
　不知失其義理葢亭乃漢制鄉都之名如華亭夷亭<lb/>
　望亭皆古名塘浦乃呉中水道之名川與溪則水出<lb/>
　兩山之間大而駛者如蜀之東西川越之剡溪婺之<lb/>
　蘭溪湖之苕霅等溪是矣蘓松之地平疇千里塘浦<lb/>
　浜港經緯其間通潮處其水以時長落無潮處其水<lb/>
　平漫如常與彼異矣必欲以川溪名之亦未為不可<lb/>
　但亭與塘浦其名𫝊自古昔初非朝歌勝母之可憎<lb/>
　栢人彭亡之可忌不知何辱於此軰而必欲更之邪<lb/>
<pb n="KR3l0086_WYG_003-8b"/>
江西民俗勤儉毎亊各有節制之法然亦各有一名如<lb/>
　喫飯先一盌不許喫菜第二盌纔以菜助之名曰齋<lb/>
　打底饌品好買猪雜臓名曰狗静坐以其無骨可遺<lb/>
　也勸酒菓品以木雕刻彩色飾之中惟時菓一品可<lb/>
　食名曰子孫菓盒獻神牲品賃於食店獻畢還之名<lb/>
　曰人沒分節儉至此可謂極矣學生讀書人各獨坐<lb/>
　一木榻不許設長凳恐其睡也名曰沒得睡此法可<lb/>
　取<lb/>
<pb n="KR3l0086_WYG_003-9a"/>
壹貳叁肆伍陸㭍捌玖拾阡陌等字相傳始於國初刑<lb/>
　部尚書開濟然宋邉實崑山志已有之盖錢糓之數<lb/>
　用本字則姦人得以盗改故易此以闗防之耳<lb/>
正統間南直𨽻提督學校御史廬陵孫先生鼎篤信力<lb/>
　行之士言行政事足以表儀士𩔖每閲諸生試卷雖<lb/>
　盛暑若燈下必衣冠焚香朗誦而去取之侍者勸便<lb/>
　服先生曰士子一生功名富貴發軔於此此時豈無<lb/>
　神明在上各家祖宗之靈森列左右亦未可知小子<lb/>
<pb n="KR3l0086_WYG_003-9b"/>
　豈敢不敬故事士子中小試赴舉者揷花掛紅鼓樂<lb/>
　道送時睿皇北狩之報方至先生語諸生云天子䝉<lb/>
　塵在外正臣子泣血嘗膽之時吾不敢䧟諸生於非<lb/>
　禮花紅鼓樂今皆不用乃親送至察院前門而還至<lb/>
　今人能道之<lb/>
凡小説記載多朝貴及名公之事大抵好事者得之傳<lb/>
　聞未必皆實如以舊女壻爲新女壻大姨夫作小姨<lb/>
　夫之句爲歐公者後世娶妻妹輙據以爲口實嘗考<lb/>
<pb n="KR3l0086_WYG_003-10a"/>
　公年譜公初娶胥氏翰林學士偃之女繼娶楊氏集<lb/>
　賢院學士諫議大夫大雅之女三娶薛氏資政殿學<lb/>
　士户部侍郎奎之女行状墓誌皆同是知此説好亊<lb/>
　者為之也此猶未為害事若某詩話記司馬温公私<lb/>
　狎營妓王荆公以詩戯之其為汚染名德甚矣葢温<lb/>
　公固不為此荆公端人追之戯之恐亦非其所屑為<lb/>
　也闢而不信為宜<lb/>
姪本妻兄弟之女古者諸侯之女嫁與諸侯以娣姪從<lb/>
<pb n="KR3l0086_WYG_003-10b"/>
　左傳云姪其從姑是已今人稱兄弟之子為姪不知<lb/>
　誤自何時唐狄仁傑諫武后云姑姪與母子孰親始<lb/>
　見於此然猶稱武姓之子為姪對姑而言之耳此字<lb/>
　隨俗稱呼則可若施之文章不若稱從子族子之𩔖<lb/>
　之為愈也<lb/>
歐陽公言餕饀之譌最為可笑今俗吏於移文中如價<lb/>
　直之直作值槍刀之槍作鎗案卓作案棹交倚作交<lb/>
　椅此𩔖甚多使歐公見之當更絶倒也<lb/>
<pb n="KR3l0086_WYG_003-11a"/>
唐制尚書省其屬有六尚書即今六部是已故唐人結<lb/>
　衘云尚書某部某官其稱尚書者省名也本朝六尚<lb/>
　書乃六部官名六部之屬曰某清吏司各有郎中主<lb/>
　之貟外郎主事為佐今人書衘往往蹈襲古式稱尚<lb/>
　書某部某官者不講時制而專尚虚夸故也大抵古<lb/>
　人結衘多實今人多夸如唐宋人於本衘之外書賜<lb/>
　紫金魚袋或實食若干户之𩔖盖其常得服用者近<lb/>
　時京官使外國攝盛而行者則終身書賜一品服嘗<lb/>
<pb n="KR3l0086_WYG_003-11b"/>
　與修一綂志者則書國志總裁前任南京國子監祭<lb/>
　酒後任在京祭酒者則曰兩京國子祭酒有嘗為美<lb/>
　官而外𥙷左遷革職者猶書前某官葢眷戀未能舍<lb/>
　也此雖細事亦足以觀人品矣<lb/>
自三代而下縉紳介胄判為二途者乆矣然綜理綱維<lb/>
　其事武士未之能專也故歴代握兵者必皆文武兼<lb/>
　資之才近代若宋之安撫司元之行省皆總州郡兵<lb/>
　民之政國朝建置之初一切右武如五軍都督官高<lb/>
<pb n="KR3l0086_WYG_003-12a"/>
　六部尚書一階在外都司衞所比布政司府州官亦<lb/>
　然然什伍之兵官軍之食修固城隍繕完兵器之財<lb/>
　皆自府州縣而出豈可判而為二哉故國初委任權<lb/>
　力重在武臣事無不濟承平日乆無用武事則其勢<lb/>
　自有不可行者矣今天下兵政不立兵威不振正坐<lb/>
　此也使當時謀國者為善後之計毎都司衞所正官<lb/>
　俱設文職一貟佐貳仍用武職除民事不預凡軍中<lb/>
　事宜與布政使司及府州官㑹同行事庶乎其可也<lb/>
<pb n="KR3l0086_WYG_003-12b"/>
　然律令有變亂成法之戒誰得而議之<lb/>
當塗民邵某業合韋事母孝母病瞽日傭歸必買市食<lb/>
　以奉母一日邵出其妻得蠐螬蟲數枚炙以奉姑紿<lb/>
　云所親佳餽也姑食而美乃留二三啖其子子見之<lb/>
　失聲痛哭母𬒳驚䨇目忽開明如平時邵欲逐其妻<lb/>
　母曰非婦毒我我目當再明天使婦以此醫我也邵<lb/>
　乃留之終身<lb/>
洪武中京民史某與一友為火計史妻有美姿友心圖<lb/>
<pb n="KR3l0086_WYG_003-13a"/>
　之嘗同商於外史溺水死其妻無子女寡居持服既<lb/>
　終其友求為配許之居數年與生二子一日雨驟至<lb/>
　積潦滿庭一蝦蟇避水上階其子戯之杖抵之落水<lb/>
　後夫語妻云史某死時亦猶是耳妻問故乃知後夫<lb/>
　圖之也翌日俟其出即殺其二子走訴於朝高皇賞<lb/>
　其烈乃置後夫於法而旌異之好事者為作蝦蟇傳<lb/>
　以揚其善今不傳<lb/>
國初江岸善崩土人謂有水獸曰豬婆龍者搜抉其下<lb/>
<pb n="KR3l0086_WYG_003-13b"/>
　而然適朝廷訪求其故人以豬與國姓同音諱之乃<lb/>
　嫁禍於黿上以黿與元同音益惡之於是下令捕黿<lb/>
　大江中黿無大小索捕殆盡老黿逃捕者不上灘淺<lb/>
　則以炙豬為餌釣之衆力掣不能起有老漁云此盖<lb/>
　四足爬土石為力耳當以甕穿底貫釣緡而下甕罩<lb/>
　其頭必用前二足推拒從而併力掣之則足浮而起<lb/>
　矣如其言果然豬婆龍云四足而長尾有鱗甲疑即<lb/>
　鼉也未知是否聞黿之大者能食人是亦可惡然搜<lb/>
<pb n="KR3l0086_WYG_003-14a"/>
　抉江岸非其罪也夫以高皇之聦明神智人言一遷<lb/>
　就禍及無辜如此則朋黨獄興之時人之死於遷就<lb/>
　者可勝言哉<lb/>
正綂初南畿提學彭御史朂嘗以永樂間纂修五經四<lb/>
　書大全討論欠精諸儒之説有與集註背馳者嘗删<lb/>
　正自為一書欲繕冩以獻或以大全序出自御製而<lb/>
　止以今觀之誠有如彭公之見者盖訂正經籍所以<lb/>
　明道不當以是自沮也<lb/>
<pb n="KR3l0086_WYG_003-14b"/>
洪武中京城一校尉之妻有美姿日倚門自衒有少年<lb/>
　眷之因與目成日暮少年入其家匿之牀下五夜促<lb/>
　其夫入直行不二三歩復還以衣覆其妻擁塞得所<lb/>
　而去少年聞之既與狎且問云汝夫愛汝若是乎婦<lb/>
　言其夫平昔相愛之詳明發别去復以莫期及期少<lb/>
　年挾利刄以入一接後絶婦吭而去家人莫知其故<lb/>
　報其夫歸乃摭拾素有讐者一二人訟於官一人不<lb/>
　勝鍜鍊輙自誣服少年不忍其寃自首伏罪云吾見<lb/>
<pb n="KR3l0086_WYG_003-15a"/>
　其夫篤愛若是而此婦忍負之是以殺之法司具状<lb/>
　上請上云能殺不義此義人也遂赦之<lb/>
高皇嘗微行至三山街見老嫗門有坐榻假坐移時問<lb/>
　嫗為何許人嫗以蘓人對又問張士誠在蘓何如嫗<lb/>
　云大明皇帝起手時張王自知非真命天子全城歸<lb/>
　附蘓人不受兵戈之苦至今感德問其姓氏而去翌<lb/>
　旦語朝臣云張士誠於蘓人初無深仁厚德昨見蘇<lb/>
　州一老婦深感其恩何京師千萬人無此一婦也洪<lb/>
<pb n="KR3l0086_WYG_003-15b"/>
　武二十四年後填實京師多起取蘓松人者以此<lb/>
後生新進議論政事最宜慎重盖經籍中所得者義理<lb/>
　耳祖宗舊章朝廷新例使或見之未真知之未悉萬<lb/>
　一所言乖謬非但詒笑於人而已嘗記初登第後聞<lb/>
　數同年談論都御史李公侃禁約娼婦事或問何以<lb/>
　使之改業不犯同年李釗云必黥刺其面使無可欲<lb/>
　則自不為此矣衆皆稱善予亦竊識之乆矣近得皇<lb/>
　明祖訓觀之首章有云子孫做皇帝時止守律與大<lb/>
<pb n="KR3l0086_WYG_003-16a"/>
　誥竝不用黥刺剕劓閹割之刑臣下敢有奏用此刑<lb/>
　者文武羣臣即時劾奏將犯人凌遲全家處死為之<lb/>
　毛骨竦然此議事以制聖人不能不為學古入官者<lb/>
　告而本朝法制諸書不可不徧觀而博識也<lb/>
高皇一日遣小内使至翰林看何人在院時危素太朴<lb/>
　當直對内使云老臣危素内使復命上黙然翌日傳<lb/>
　㫖令素余闕廟燒香葢余危皆元臣余為元死節盖<lb/>
　厭其自稱老臣故以愧之<lb/>
<pb n="KR3l0086_WYG_003-16b"/>
南京國子監日有鴟鴞鳴於林間祭酒周先生洪謨惡<lb/>
　之令監生能捕逐者放假三日一時斥弛之士多得<lb/>
　放假人目為鴟鴞公以譏之其後劉先生俊為祭酒<lb/>
　好食蚯蚓監生名之曰蚯蚓子以為䲭鴞之對<lb/>
予嘗題墨竹以竹為草或云草以嵗為枯榮竹耐乆不<lb/>
　彫草何足以當之予時亦無定見後見山海經叙山<lb/>
　之草木毎以竹為草屬始自喜有據又見晉人論草<lb/>
　木之有竹猶鳥獸之有魚自是天地間一種此説亦<lb/>
<pb n="KR3l0086_WYG_003-17a"/>
　竒<lb/>
洪武中大臣為三公者皆開國功臣三孤亦無備貟如<lb/>
　劉伯温汪廣洋寜封伯爵而不以公孤加之其慎重<lb/>
　可知矣永樂中惟姚廣孝為少師洪熈宣德以至正<lb/>
　統間大臣為三孤者亦不過蹇忠定公義夏忠靖公<lb/>
　原吉黄忠宣公福黄文簡公淮數人及内閣三楊公<lb/>
　而已至景泰中有以少傅兼太子少師以少保兼太<lb/>
　子太傅以太子太保兼尚書都御史以太子少師少<lb/>
<pb n="KR3l0086_WYG_003-17b"/>
　傅少保兼侍郎副都御史大理卿通政使又有尚書<lb/>
　侍郎兼詹事府詹事等官公孤師少在朝不下二三<lb/>
　十貟尚書毎部二貟侍郎毎部三四貟都御史貟數<lb/>
　又有甚焉名爵之濫未有甚於此時者矣故當時謡<lb/>
　曰滿朝陞保傅一部兩尚書侍郎都御史多似栁穿<lb/>
　魚<lb/>
景泰間南京夾岡門外一家娶婦及門肅婦入空轎也<lb/>
　壻家疑為所賺訴於法司拘舁夫及從者鞫之衆證<lb/>
<pb n="KR3l0086_WYG_003-18a"/>
　云婦已登轎矣法司不能决乃令徧求之得之荒塚<lb/>
　中問之婦云中途歇轎二人掖吾入門時吾已昏然<lb/>
　且有物蔽面不知其詳至天明始驚在林墓中耳<lb/>
江西南豐縣一寺中佛閣有鬼出沒人不敢登徐生者<lb/>
　素不檢朋軰使夜登焉且與約日先置一物於閣翌<lb/>
　旦持以為信則衆設酒飲之否則有罰及暮生飲至<lb/>
　醉而登不持兵刄惟拾瓦礫自衞而已一更後果有<lb/>
　數鬼入自其牖方上梁坐生大呼投瓦礫擊之鬼出<lb/>
<pb n="KR3l0086_WYG_003-18b"/>
　牖去生觀其所往則皆入墻下水穴中私識之而卧<lb/>
　翌旦日髙未起衆疑其死矣乃從容持信物而下衆<lb/>
　醵飲之明日率家僮掘其處得白金一窖六十餘斤<lb/>
　佛閣自是無鬼<lb/>
寮友孫司務譓徐州蕭縣人嘗言正統間其里人王某<lb/>
　女出嫁中途下車自便忽大風揚塵吹女上空須臾<lb/>
　不見里人訛言鬼神攝去父母親族號哭不已是日<lb/>
　落五十里外人家桑樹上問知為某村某家女𬒳風<lb/>
<pb n="KR3l0086_WYG_003-19a"/>
　括去叩其空中何見云但聞耳邉風聲霍霍他無所<lb/>
　見身愈上風愈寒體顫不可忍其家盖舊識也翌日<lb/>
　送歸乃復成婚<lb/>
予之齒者去其角傅之翼者兩其足或云有齒無角若<lb/>
　犬豕似矣牛羊有角未嘗無齒也角當作觜謂鳥咮<lb/>
　譌為角耳葢以為獸予之角則無鳥之咮鳥傅之翼<lb/>
　則無獸之四足翼足互言鳥獸齒角不當專以獸言<lb/>
　此説有理但考之韻書觜無釋鳥咮義不知何所據<lb/>
<pb n="KR3l0086_WYG_003-19b"/>
　也<lb/>
成化壬辰嵗陜西隴州雨雹大者如牛馬頭次者如盌<lb/>
　小者如鵞卵人與牛羊馬驢𬒳打死甚多禾苖盡壞<lb/>
華亭民有母再醮後生一子母歿之日二子争欲𦵏之<lb/>
　質之官知縣某判其状云生前再醮終無戀子之心<lb/>
　死後歸墳難見先夫之面宜令後子收𦵏松庭叔父<lb/>
　傳道其事云<lb/>
　菽園雜記卷三<lb/>
</p>
<p>
</p>
  </div>
</body>
</text>
</TEI>
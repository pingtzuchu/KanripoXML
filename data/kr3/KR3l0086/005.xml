<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>菽園雜記卷五</head> <lb/>
    <p>
<pb n="KR3l0086_WYG_005-1a"/>
欽定四庫全書<lb/>
　菽園雜記卷五<lb/>
　　　　　　　　　　　　　明　陸容　撰<lb/>
宗人府署印内府管將軍宿衛中都留守舊規皆以國<lb/>
　戚充之勳臣非在戚里不得與也今署宗人印者如<lb/>
　故管將軍非國戚者自安逺侯桞景始留守非國戚<lb/>
　者自都指揮孫安始一則夤縁縉雲侯一則夤縁汪<lb/>
　直皆命由中出此亦政體一變也<lb/>
<pb n="KR3l0086_WYG_005-1b"/>
京師元日後上自朝官下至市人往來交錯道路者連<lb/>
　日謂之拜年然士庻人各拜其親友多出實心朝官<lb/>
　往來則多汎愛不專如東西長安街朝官居住最多<lb/>
　至此者不問識與不識望門投刺有不下馬或不過<lb/>
　其門令人送名帖者遇黠僕應門則皆卻而不受亦<lb/>
　有閉門不納者在京仕者有每旦朝退即結伴事此<lb/>
　至入更酣醉而還三四日後始暇拜其父母不知是<lb/>
　何風俗亦不知始於何年聞天順間尚未如此之濫<lb/>
<pb n="KR3l0086_WYG_005-2a"/>
　也<lb/>
景泰年間吏部尚書王公文户部尚書陳公循皆以少<lb/>
　保大學士居内閣王之子倫陳之子瑛順天府鄉試<lb/>
　俱不中式二公交章指摘考試官劉儼之失欲罪之<lb/>
　上不罪儼而許倫瑛得㑹試是以阿附者有欽賜舉<lb/>
　人之稱此亦一代異事也其後文遇害循謫戍儼卒<lb/>
　官謚文介<lb/>
摺疊扇一名撒扇葢收則摺疊用則撒開或寫作箑者<lb/>
<pb n="KR3l0086_WYG_005-2b"/>
　非是箑即團扇也團扇可以遮面故又謂之便面觀<lb/>
　前人題詠及圖畵中可見已聞撒扇自宋時已有之<lb/>
　或云始永樂中因朝鮮國進松扇上喜其卷舒之便<lb/>
　命工如式爲之南方女人皆用團扇惟妓女用撒扇<lb/>
　近年良家女婦亦有用撒扇者此亦可見風俗日趨<lb/>
　於薄也<lb/>
岳季方能畫葡萄嘗作畫葡萄説近於宣府李士常家<lb/>
　見其自書一通筆畫清勁不俗其言葡萄本中國名<lb/>
<pb n="KR3l0086_WYG_005-3a"/>
　果重自上古神農九種功力爲最世謂得之大宛歸<lb/>
　種漢宫皆未之考意者初不經見而博望貳師之所<lb/>
　得者又將特異遂附㑹之此説有見又云其榦臞者<lb/>
　廉也節堅者剛也枝弱者謙也葉多䕃者仁也蔓而<lb/>
　不附者和也實中果可啖者才也味甘平無毒入藥<lb/>
　力勝者用也屈伸以時者道也其徳之全有如此者<lb/>
　予謂中果入藥分才用似未穏屈伸以時人亦難曉<lb/>
　葢京師種葡萄者冬則盤屈其榦而庇覆之春則發<lb/>
<pb n="KR3l0086_WYG_005-3b"/>
　其庇而引之架上故云然此葢或種於庭或種於園<lb/>
　所種不多故爲之屈伸如此若山西及甘凉等處深<lb/>
　山大谷中徧地皆是誰復屈之伸之<lb/>
皇宋第十六飛龍元朝降封瀛國公元君召公尚公主<lb/>
　時承錫宴明光宫酒酣伸手扒金柱化爲龍爪驚天<lb/>
　容元君含咲語羣臣鳯雛寜與凡禽同侍臣獻謀將<lb/>
　見除公主泣淚沾酥胸幸脱虎口走方外易名合尊<lb/>
　沙漠中是時明宗在沙漠締交合尊情頗濃合尊之<lb/>
<pb n="KR3l0086_WYG_005-4a"/>
　妻夜生子明宗隔帳聞笙鏞乞歸行宫飬爲嗣皇考<lb/>
　崩時年甫童元君降詔移南海五年乃歸居九重憶<lb/>
　昔宋祖受周禪仁義綽有三代風至今兒孫主沙漠<lb/>
　吁嗟趙氏何其隆此詩舊録於鄉人過指揮問其所<lb/>
　從來云得之上虞布衣𡊮鉉未知何人作也後於王<lb/>
　元直學正家閲福建閩縣志書始知爲閩人俞應則<lb/>
　所作若其事則備載錢塘翟宗吉歸田詩話及𡊮忠<lb/>
　徹符臺外稿然忠徹以此爲虞伯生作則非也玩味<lb/>
<pb n="KR3l0086_WYG_005-4b"/>
　詩中至今兒孫主沙漠之句似言元君避歸沙漠後<lb/>
　事應則其國初人與本朝自己巳之變各邉防守之<lb/>
　寄益周於前如各方靣有險要者俱設鎮守太監緫<lb/>
　兵官廵撫都御史各一員下人名爲三堂宣府大同<lb/>
　遼東陜西三邉又有協守分守遊擊等官其制尤爲<lb/>
　縝宻但近來添設頗多姑舉北直𨽻言之如薊州永<lb/>
　平山海等處宻雲古北等處居庸闗等處各有鎮守<lb/>
　内官鮎魚石等營黄崖口等營臺頭營山海等處永<lb/>
<pb n="KR3l0086_WYG_005-5a"/>
　平太平寨青山營蛾眉山營遵化灤陽等闗劉家口<lb/>
　等處黄花鎮紫荆闗倒馬闗凢二十四處各有守備<lb/>
　内官武官稱是夫武官分布要害遇有警急各任其<lb/>
　責内官之設既非令典今以數百里之地其多如許<lb/>
　况此軰原無禄食太平之時日費頗豐不免取諸所<lb/>
　部孰敢誰何萬一事起不測折衝禦侮必頼將臣彼<lb/>
　亦無能爲也或犯吏議朝廷又多原之軍力之疲敝<lb/>
　軍政之不修有由然矣<lb/>
<pb n="KR3l0086_WYG_005-5b"/>
朝廷盛禮慶成宴其一也而禮官多因時遷就不愜公<lb/>
　論識者不能無議焉成化間泰和楊導叔簡爲尚寳<lb/>
　卿有以六品七品位其上者叔簡貽書葉文莊公有<lb/>
　云慶成之宴非所以酧講讀之勞榮有事也中左之<lb/>
　序非所以彰彈劾之能念駿奔也而票名之設戾於<lb/>
　告示亦愚弄賢士矣暗定之計形於手本豈非尊禮<lb/>
　勢要乎以經筵爲講讀之官則符寳所司盖實宻務<lb/>
　况其間有去翰林而任春坊者以給舍爲近侍之列<lb/>
<pb n="KR3l0086_WYG_005-6a"/>
　則尚寳正官實非外屬又其間有正七品從七品之<lb/>
　異乎不肖承乏近侍廿載有餘毎以司丞列於銀臺<lb/>
　棘寺之亞今以正卿班於經筵給事之後豈有司倉<lb/>
　卒所致而不加思乎事有因時損益者必不悖朝廷<lb/>
　莫如爵之訓禮有縁人情起者豈亦恃君子無所争<lb/>
　而爲云云叔簡與文莊素厚而必貽之書者亦庻㡬<lb/>
　其能行之乎<lb/>
城隍之在祀典古無之後世以高城深池捍外衛内必<lb/>
<pb n="KR3l0086_WYG_005-6b"/>
　有神主之始有祠事惑於理者衣冠而肖之加以爵<lb/>
　號前代因襲其來乆矣洪武元年各處城隍神皆有<lb/>
　監察司民之封府曰公州曰侯縣曰伯且有制詞葢<lb/>
　其時皇祖尚未有定見三年乃正祀典詔天下城隍<lb/>
　神主止稱某府城隍之神某州城隍之神某縣城隍<lb/>
　之神前時爵號一切革去未㡬又令各處城隍廟内<lb/>
　屏去間雜神道城隍神舊有泥塑像在正中者以水<lb/>
　浸之泥在正中壁上卻畫雲山圖神像在兩廊者泥<lb/>
<pb n="KR3l0086_WYG_005-7a"/>
　在兩廊壁上此令一行千古之陋習爲之一新惜乎<lb/>
　今之有司多不逹此往往望爲衣冠之像甚者又爲<lb/>
　夫人以配之習俗之難變愚夫之難曉遂使皇祖明<lb/>
　訓託之空言可罪也哉<lb/>
釋迦生周昭王二十四年四月八日中國人奉佛教者<lb/>
　於是日祀其神周正建子四月即今之二月也今以<lb/>
　夏正四月八日爲佛生日非也此説出臞僊最爲有<lb/>
　見然今朝中以四月八日爲佛節賜百官喫不落莢<lb/>
<pb n="KR3l0086_WYG_005-7b"/>
　莫有覺其非者<lb/>
天順七年二月十二日兵部奉特㫖遣使臣下旱西洋<lb/>
　曰哈哩地靣曰賽瑪爾堪地靣曰哈什噶爾地靣曰<lb/>
　阿蘇地靣曰吐魯番地靣曰哈宻地靣曰竒木加色<lb/>
　稜處各正副使一員皆外夷人仕中朝者或大通事<lb/>
　或都督或都指揮等官皆有主名矣居無㡬何寢而<lb/>
　不行或云李文逹公之力也此事一行朝廷爵賞靡<lb/>
　費固不可言而沿途軍民勞苦損費亦何紀極况異<lb/>
<pb n="KR3l0086_WYG_005-8a"/>
　時啟釁又未可知使此事果自李公而止正所謂仁<lb/>
　人之言也<lb/>
諸司官御前承㫖皆曰阿其聲引長老子云唯之與阿<lb/>
　相去㡬何則阿爲應辭其來逺矣<lb/>
京營之制國初止有五軍營五軍者中軍左掖右掖左<lb/>
　哨右哨也此外有曰大營曰圍子手曰㓜官舍人營<lb/>
　曰十二營皆五軍營之支分毎營各有坐營把緫官<lb/>
　多寡不等永樂初始以龍旗寳纛下三千蒙古人立<lb/>
<pb n="KR3l0086_WYG_005-8b"/>
　三千營内有坐營管操上直披眀甲等官又有隨侍<lb/>
　營則三千營之支分也亦有坐營官以統之神機營<lb/>
　永樂中征交阯得其神機火箭之法因立是營亦有<lb/>
　中軍左右掖左右哨各有坐營把司把牌官又有曰<lb/>
　五千下者永樂中得都督譚廣馬五千匹今所謂譚<lb/>
　家馬者即此别有坐營把司官統之此則神機營之<lb/>
　支分也已上舊名三大營至成化初年以言者議𨕖<lb/>
　取三大營精兵設立團營十二曰奮武曰耀武曰練<lb/>
<pb n="KR3l0086_WYG_005-9a"/>
　武曰顯武曰敢勇曰果勇曰効勇曰鼓勇曰立威曰<lb/>
　伸威曰掦威曰振威毎營各有坐營把緫官統之遇<lb/>
　出征即量調以行三大營所存無㡬名曰老家兒專<lb/>
　備營造差撥等用十二團營精兵在京各衛并在外<lb/>
　各都司所屬及南北直隸衛所共二十五萬分爲春<lb/>
　秋二班圑操聴調此京營制度之大畧也<lb/>
平江侯陳公豫鎮守臨清日館客作詩有簷前絡緯啼<lb/>
　之句侯謂草蟲不可言啼遂䟽之不知絡緯啼李太<lb/>
<pb n="KR3l0086_WYG_005-9b"/>
　白已道之矣客終無以自明二人葢未嘗讀李詩故<lb/>
　也成化間有吏建言時事禮科給事中忌之以激厲<lb/>
　風俗之厲不從力㕘送法司問罪不知厲本古字漢<lb/>
　書凢云風厲勉厲皆不從力此吏亦不能自明二人<lb/>
　葢未嘗讀漢書故也兵科給事中閲兵部題本以伎<lb/>
　不從女呼吏笞之翌旦有不平者令受笞吏執韻書<lb/>
　以進乃赧顔慰遣之此葢識俗字不識古字故也凢<lb/>
　遇人文字所見未的輙疵議之後能無悔也乎<lb/>
<pb n="KR3l0086_WYG_005-10a"/>
青州生員古清恃才妄作凌虐鄉里死𦵏後人發其屍<lb/>
　支解之懸於林木濬縣王都憲越之父既𦵏被發而<lb/>
　喪其元求之不得乃刻木以代而𦵏之後食醬至甕<lb/>
　底其元在焉王以是終身不食醤嘗聞之僚長張文<lb/>
　謹云<lb/>
嘗聞火雞食火犀食棘刺野羊刳腹取脂脂復生又見<lb/>
　列子等書言昆吾之劔切玉如泥火浣之布入火愈<lb/>
　鮮不灰之木火爇不壊皆未之信近日滿剌加國貢<lb/>
<pb n="KR3l0086_WYG_005-10b"/>
　火雞軀大於鶴毛羽雜生好食燃炭駕部貟外郎張<lb/>
　汝弼親見之甘肅之西有饕羊取脂復生聞之高陽<lb/>
　伯李文及彼處奏事人云然犀之食棘刺則予所親<lb/>
　見也火浣布友人凌季行有一縷如指不灰木譯史<lb/>
　劉楩有束帶以火驗之信然由是觀之切玉之劔葢<lb/>
　或有之特未之見耳<lb/>
聞都御史朱公英云廣東海鯊變虎近海處人多掘岸<lb/>
　爲坡候其生前二足縁坡而上則襲取食之若四足<lb/>
<pb n="KR3l0086_WYG_005-11a"/>
　俱上坡則能食人而不可制矣又聞按察使孔公鏞<lb/>
　云廣西蚺蛇其大者皮甲鱗皴雜生苔蘚與山石無<lb/>
　辯獐鹿誤從摩癢則掉尾絞而吞之土人取其膽則<lb/>
　轉腹令取畧不傷嚙後復遇人取膽仍轉腹以瘢示<lb/>
　之人知其然亦不復害也<lb/>
十三道御史與六部各司平行文移謂之手本御史有<lb/>
　欠謹厚者頗以言路自恃署名字文寸許一郎官厭<lb/>
　之貽之口占云諸葛大名垂宇宙今人名大欲如何<lb/>
<pb n="KR3l0086_WYG_005-11b"/>
　雖於事體無妨礙只恐文房費墨多諸司傳聞以爲<lb/>
　談笑大書之風由是稍息或云郎官爲王兵侍偉<lb/>
嘗閲舊簿書正統景泰間㑹議五府六部都察院大理<lb/>
　寺通政司之外有閣老及掌科無掌道官今有十三<lb/>
　道而閣老不與聞始自李文逹公上請而然各道與<lb/>
　議不知始何時景泰間各邉鎮守廵撫官㑹本奏事<lb/>
　及兵部覆奏皆以總兵官爲首今皆首内臣天順以<lb/>
　前公侯伯都督管營者止稱坐營官總兵之名乃下<lb/>
<pb n="KR3l0086_WYG_005-12a"/>
　人私相稱謂移文中無之其以總兵自稱則近年始<lb/>
　及汪直用事時邉方事皆令兵部與總兵官計議則<lb/>
　總兵之稱又出自御筆矣葢内閣大臣非止養望而<lb/>
　已廟堂謀議非所辱也御史職主紏察一與㑹議雖<lb/>
　謬誤不復可言矣拉使與議殆以箝其口耳各邊總<lb/>
　兵掛將軍印奉制敕得專生殺之柄宜非他官之所<lb/>
　當先今朝鮮國王咨文惟咨遼東總兵官是已律中<lb/>
　所謂總兵官葢指掛印征進者若京師六軍總於天<lb/>
<pb n="KR3l0086_WYG_005-12b"/>
　子非臣下所得而專制也此皆故事之因時而異者<lb/>
　然一成而不可變矣<lb/>
蘇州自漢歴唐其賦皆輕宋元豐間爲斛者止三十四<lb/>
　萬九千有竒元雖互有増損亦不相逺至我朝止増<lb/>
　崇明一縣耳其賦加至二百六十二萬五千九百三<lb/>
　十五石地非加闢於前糓非倍收於昔特以國初籍<lb/>
　入僞吳張士誠義兵頭目之田及撥賜功臣與夫豪<lb/>
　强兼併没入者悉依租科稅故官田毎畆有九斗八<lb/>
<pb n="KR3l0086_WYG_005-13a"/>
　斗七斗之額吳民世受其患洪武間運粮不逺故耗<lb/>
　輕易舉永樂中建都北平漕運轉輸始倍其耗由是<lb/>
　民不堪命逋負死亡者多矣宣宗明燭是弊詔官田<lb/>
　减稅三分時格於國用不足之議事遂不行郡守况<lb/>
　鍾抗章上請得遵優㫖共减稅粮七十二萬餘石又<lb/>
　得廵撫周文襄公存䘏恵養二十餘年嵗豐人和汔<lb/>
　可小康自後水旱相仍無嵗無之加以運漕虧折陪<lb/>
　貱不訾民復困瘁况沿江傍湖圍分時多積水數年<lb/>
<pb n="KR3l0086_WYG_005-13b"/>
　不畊不穫而小民破家鬻子嵗償官稅者𩔖皆重額<lb/>
　之田此吳民積乆之患也<lb/>
京師鉅刹大興隆大隆福二寺爲朝廷香火院餘有賜<lb/>
　額者皆中官所建寺必有僧官主之中官公出必於<lb/>
　其寺休憇巧宦者率預結僧官俟其出則往見之有<lb/>
　所請託結納皆僧官爲之闗節近時大臣多與僧官<lb/>
　交歡者以此京衛武學之東智化寺大監許安軰以<lb/>
　奉王振香火者天順間主之者僧官然勝讀書解文<lb/>
<pb n="KR3l0086_WYG_005-14a"/>
　事時閻禹錫以國子監丞掌武學事勝則往拜焉禹<lb/>
　錫托故不見他日饋茶餅卻之以詩投贈又卻之終<lb/>
　始不與往還禹錫可謂剛介之士其賢於人逺矣<lb/>
湯都指揮𦙍績博學彊記論議英發爲詩文亦雄徤有<lb/>
　氣然性傲妄眼空時軰於朝士有一日之長輙以賢<lb/>
　弟賢姪呼之人多不堪以其有時名不較也成化初<lb/>
　言者以將材薦有才兼文武可當一靣之語戲者以<lb/>
　湯一面名之陜西孤山頗號險要適㕘將貟缺兵部<lb/>
<pb n="KR3l0086_WYG_005-14b"/>
　以𦙍績舉充即鎮未乆有故人來謁呼酒共飲適報<lb/>
　敵數騎薄城下𦙍績語故人云先生姑自酌吾往生<lb/>
　擒畨雛來與觀也方出城未逺有畨伏溝中一箭中<lb/>
　咽而斃人又名之曰湯一箭云此可以爲將官夸大<lb/>
　輕率之戒<lb/>
御史職司風紀中書舍人供奉絲綸其任皆不薄也名<lb/>
　器之輕重衣冠之榮玷則繫其人焉近時一進士素<lb/>
　出入閣老萬公之門得改翰林庶吉士萬病隂痿吉<lb/>
<pb n="KR3l0086_WYG_005-15a"/>
　士自譽善醫具藥瀋爲洗之因得爲御史翌聖夫人<lb/>
　之姪季通以門䕃官中舍一同寮濟寜人與通友善<lb/>
　嘗得歸省以箧寄通所封鐍甚固夫人素諳世故命<lb/>
　唘視之其人固辭夫人不許乃強唘之一箧有舊衣<lb/>
　數件其下皆書籍一箧舊衣下皆土墼夫人大怒曰<lb/>
　他日欲誣我家耶命歐之通跪請乃令自擔其二篋<lb/>
　去時人爲之語曰洗鳥御史挑土中書一時同官者<lb/>
　氣爲沮喪其辱敗士風甚矣<lb/>
<pb n="KR3l0086_WYG_005-15b"/>
文莊葉公廵撫兩廣時素與丘内翰仲深不合丘毎投<lb/>
　間毁之庚辰進士廣西張某嘗短葉於丘丘因爲先<lb/>
　容進謁李文逹言賊至城下葉猶詠詩不輟且殺無<lb/>
　辜之民爲功文逹素知葉公黙識而已葢張某歸省<lb/>
　時葉嘗知其不檢踈之由是致怨丘之不察也丘素<lb/>
　知文事非文逹所長且復䕶短乃謂葉笑其詩文不<lb/>
　佳李公銜之他日錦衣吕指揮貴湯都指揮𦙍績盛<lb/>
　稱葉公學問文章之美且云置之内閣於先生無忝<lb/>
<pb n="KR3l0086_WYG_005-16a"/>
　文逹撫然曰與中笑我乃爲入閣地耶及大藤峽用<lb/>
　兵敕韓公雍書有云往者葉某虚張捷報致賊猖獗<lb/>
　葢張某先入之言至是始發也葉公後因言官之薦<lb/>
　僅以右僉遷左僉而已文逹沒後始得入禮部云<lb/>
國初諸司皂隸主騶從而已宣徳間始有納銀免役者<lb/>
　聞宣廟因楊東里言京官禄薄遂不之禁名曰柴薪<lb/>
　銀天順以來始以官品隆卑定立名數毎嵗銀解部<lb/>
　以鉅萬計在京諸司皆出畿内并山東山西河南州<lb/>
<pb n="KR3l0086_WYG_005-16b"/>
　縣南京諸司則皆出南畿州縣予未第時見京官索<lb/>
　皂銀意頗薄之及仕京乃知不可無也後官武庫嘗<lb/>
　以爲有害於義欲奏請改作折俸名色俸多而皂隸<lb/>
　銀數不足者乃以鈔絹補數庶㡬名正言順屬草時<lb/>
　以此事屬兵部折俸屬户部事體窒礙不果行<lb/>
京師人家能蓄書畫及諸玩器盆景花木之𩔖輙謂之<lb/>
　愛清葢其治此大率欲招致朝紳之好事者往來壯<lb/>
　觀門户甚至投人所好而浸潤以行其私溺於所好<lb/>
<pb n="KR3l0086_WYG_005-17a"/>
　者不悟也錦衣馮鎮撫珤中官家人也亦頗讀書其<lb/>
　家玩器充聚與之交者以馮清士目之成化初爲勘<lb/>
　理鹽法差揚州城中舊家書畫玩器𬒳用計括掠殆<lb/>
　盡濁穢甚矣吾郷逹有爲刑部郎者素與往還亦嘗<lb/>
　𬒳其所賣馮死後人始言之凢居官者此等事亦不<lb/>
　可不知也<lb/>
山西石州風俗凢男子未娶而死其父母俟郷人有女<lb/>
　死必求以配之議婚定禮納幣率如生者𦵏日亦復<lb/>
<pb n="KR3l0086_WYG_005-17b"/>
　宴㑹親戚女死父母欲爲贅壻禮亦如之<lb/>
三代至春秋時用兵率以車戰秦漢而後以騎兵爲便<lb/>
　故兵車之制車戰之法今皆不傳漢有武剛車晋有<lb/>
　偏箱車然不過行載輜重止爲營衛而已其出擊仍<lb/>
　以騎兵故能制勝唐房琯擊安禄山用春秋車戰之<lb/>
　法卒以取敗葢春秋時敵國皆車戰又皆戰於平原<lb/>
　廣野其兵將亦皆素練車戰之人故宜之琯以車禄<lb/>
　山以騎時異勢殊故用有利鈍非車之罪也今中國<lb/>
<pb n="KR3l0086_WYG_005-18a"/>
　行軍欲用車戰此最不通時宜者廼者都御史李公<lb/>
　賔亦以戰車爲言兵部重違其請嘗令成造試之不<lb/>
　欲顯言其非苐云備用而已都御史王公越時提督<lb/>
　京營或問戰車之名王云是名鷓鴣車葢謂鷓鴣啼<lb/>
　行不得也李聞而恚之<lb/>
成化間漕河築隄一石中斷中有二人作男女交媾狀<lb/>
　長僅三寸許手足肢體皆分明若雕刻而成者高郵<lb/>
　衛某指揮得之以獻平江伯陳公鋭鋭以爲珍藏焉<lb/>
<pb n="KR3l0086_WYG_005-18b"/>
　此等事雖善格物者莫能䆒其所以<lb/>
楊文貞公在内閣時夫人已早世惟一婢侍巾櫛而已<lb/>
　一日中宫有喜慶文武大臣命婦皆朝賀太后聞公<lb/>
　無命婦令左右召其婢至則諸命婦已退矣太后見<lb/>
　其貌既不揚衣復儉陋命妃嬪重爲梳整易内製首<lb/>
　餙衣服而遣之且笑云此囘楊先生不能認矣翌旦<lb/>
　命所司如制封之不爲例其眷遇之隆如此聞此即<lb/>
　南京太常少卿導之母也導字叔簡能詩文善談論<lb/>
<pb n="KR3l0086_WYG_005-19a"/>
　以尚寳卿陞是官<hi>文徵明云文貞薨世時郭夫人猶在且不聞有封贈之說或他日以</hi>
　<hi>導推恩容或有之特粲按文貞元配嚴夫人繼郭夫人即此婢也朝廷  降制封之其制詞載在文貞續</hi>
　<hi>集附録内安得云無此説也衡山公一時偶未之考耳</hi>
詩螮蝀在東釋者以爲天地之淫氣或以爲日光射雨<lb/>
　氣而成然今人露置酒醤於庭見虹則急掩盖之不<lb/>
　爾則致消耗相傳虹能食此嘗聞廣西杜監生云其<lb/>
　家舍旁眢井時時出虹叔父頗徤狠率僮掘之深丈<lb/>
　餘見一肉塊大如釜無首尾蝡蝡而動欲煑之家人<lb/>
<pb n="KR3l0086_WYG_005-19b"/>
　不可乃舉而投水中自是此處不復出虹矣虹蜺螮<lb/>
　蝀字皆從虫古人制字必有所見又虹字北方人讀<lb/>
　作岡去聲今吳中名鞭撻痕亦用此音其即此字耶<lb/>
占卦者以錢代蓍其來乆矣舊以無字一面爲陽有字<lb/>
　一面爲隂至朱文公反之以有字爲面爲陽無字爲<lb/>
　背爲隂有儲氷者以爲古銅器物欵識皆在背如鏡<lb/>
　是已予按此説非也錢之有文爲錢設也今印信與<lb/>
　宫衛銅牌皆然錢背間亦有一字者印背有鑄造年<lb/>
<pb n="KR3l0086_WYG_005-20a"/>
　月字銅牌背有號數字若鏡之爲噐主照物不重在<lb/>
　文豈可以此爲律邪<lb/>
初過吕梁洪沽頭閘直沽不知洪沽字義後考之石阻<lb/>
　河流爲洪方言也又蜀人謂水口爲洪梓潼水與涪<lb/>
　江合流如箭故有射洪縣若沽乃漁陽水名今直沽<lb/>
　雖與漁陽地相近然註云水出漁陽塞外東入海則<lb/>
　又非矣所謂直沽沽頭葢水道之通名亦方言如漊<lb/>
　字本雨不絶貌今南方以爲溝渠之名北人則不解<lb/>
<pb n="KR3l0086_WYG_005-20b"/>
　道也<lb/>
病痔者用苦處菜或鮮者或乾者煮湯以熟爛爲度和<lb/>
　湯置噐中閣一版其上坐以薰之候湯可下手撩苦<lb/>
　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>頻頻揉洗湯冷即止日洗數次予使宣府時曽患<lb/>
　此疾太監弓勝授以此方洗數日後果見效故記之<lb/>
　<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>一作笸北方甚多南方亦有之<lb/>
故友支禧字有禎篤行之士嘗言星辰雲物天之章也<lb/>
　今衣段織雲者庻民皆服之五糖七糖席面内有糖<lb/>
<pb n="KR3l0086_WYG_005-21a"/>
　人是人食人也有賢者在位當禁之言雖迂甚有理<lb/>
　致<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0086_WYG_005-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　菽園雜記卷五<lb/>
</p>
<p>
</p>
  </div>
</body>
</text>
</TEI>
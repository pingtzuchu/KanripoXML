<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>菽園雜記卷六</head> <lb/>
    <p>
<pb n="KR3l0086_WYG_006-1a"/>
欽定四庫全書<lb/>
　菽園雜記卷六<lb/>
　　　　　　　　　　　　　明　陸容　撰<lb/>
元起朔漠建都北平漕渠不通江淮至元初粮道自淛<lb/>
　西渉江入淮由黄河逆水至中灤旱站陸運至淇門<lb/>
　入御河中灤即今開封府封丘縣地淇門今屬大名<lb/>
　府濬縣乃淇水入御河之處即枋頭也去中灤旱站<lb/>
　一百八十餘里自黄河逆水至中灤自中灤陸運至<lb/>
<pb n="KR3l0086_WYG_006-1b"/>
　淇門其難葢不可言况運粟不多不足以供京邑之<lb/>
　用於是遂有海運之舉然海道風濤不測損失頗多<lb/>
　故又自任城開河分汶水西北至湏城之安民山入<lb/>
　清濟故瀆通江淮漕經東阿至利津河入海由海道<lb/>
　至直沽接運至京任城今之濟寜州也湏城今之東<lb/>
　平州也其後海口沙壅又自東河陸運二百餘里至<lb/>
　臨清始入御河其難尤不可言時有韓仲暉邊源軰<lb/>
　各出己見相繼建言乃自安民山開河直抵臨清屬<lb/>
<pb n="KR3l0086_WYG_006-2a"/>
　於御河而江淮之漕始通矣然當時河道初開不甚<lb/>
　深濶水亦㣲細不能負重載所以又有㑹通河止許<lb/>
　一百五十料船行之禁海運之初嵗止得米四萬六<lb/>
　千餘石其後嵗或至三百餘萬石㑹通河所運之米<lb/>
　毎嵗不過數十萬石終元之世海運不罷國初定鼎<lb/>
　金陵惟遼東邊餉則用海運其時㑹通河尚通今濟<lb/>
　寜在城閘北岸見有洪武三年曉喻往來船隻不得<lb/>
　擠塞閘口石碣在至二十四年河决原武漫過安上<lb/>
<pb n="KR3l0086_WYG_006-2b"/>
　湖而㑹通河遂淤自是江淮舟船始不至御河矣永<lb/>
　樂間肇造北京粮道由江入淮由淮入黄河水運至<lb/>
　陽武發河南山西二布政司丁夫旱路般運至衛輝<lb/>
　上船由御河水運至北京亦不可謂不難矣後得濟<lb/>
　寜州同知潘叔正建言工部尚書宋禮等提督始開<lb/>
　鑿㑹通河潘之建言止爲濟寜州往北旱站逓運軍<lb/>
　需等項艱苦欲開此河以省民力耳初未嘗言開此<lb/>
　漕運也河成宋尚書建言始從㑹通河漕運而海運<lb/>
<pb n="KR3l0086_WYG_006-3a"/>
　於是乎罷當㑹通河漕運之初又得平江伯陳瑄於<lb/>
　凢河道事宜莫不整頓所以至今京儲充羡不至缺<lb/>
　乏者㑹通河之力開鑿經理以底於成者斯又數君<lb/>
　子之力也此出刑部侍郎三原王公恕漕河通志節<lb/>
　其要語記之<lb/>
張廵力竭西向再拜曰生既無以報陛下死當爲厲鬼<lb/>
　以殺賊此厲字與伯有爲厲之厲不同原其意誓欲<lb/>
　爲猛厲之鬼以殺賊耳李翰表云臣聞强死爲厲游<lb/>
<pb n="KR3l0086_WYG_006-3b"/>
　䰟爲變有所歸往則不爲災此正伯有爲厲之厲翰<lb/>
　之意盖欲乞爲墓招𦵏廵等故云然耳非解厲鬼字<lb/>
　義也後人多誤解此字致生邪説至有以厲即古癘<lb/>
　字謂廵爲掌疫癘之鬼若致道觀塑廵爲青面鬼狀<lb/>
　世之譌謬如此正由誤解此字故也呉中羽林將軍<lb/>
　廟譌爲雨淋而不覆以屋三孤廟譌爲三姑而肖三<lb/>
　女郎焉山西有丹朱嶺盖堯子封域也乃鑿一豬形<lb/>
　以丹塗之世俗傳譌可笑大率𩔖此<lb/>
<pb n="KR3l0086_WYG_006-4a"/>
月令言十月雉入大水爲蜃人不知其能化蛟也張啟<lb/>
　昭翰撰言其鄉民嘗逐一雉入山穴中守之乆不出<lb/>
　乃以土石塞之而去毎過其處竊視之封閉如故人<lb/>
　不知也乆之見其處有水流出不已踰時又過其處<lb/>
　則山已崩裂其下成渠問之居民云風雨之夕有蛟<lb/>
　出故也逐雉者爲言其事始知雉亦能爲蛟云<lb/>
京師多尼寺惟英國公宅東一區乃其家退閒姬妾出<lb/>
　家處門禁嚴慎人不敢入餘皆不然然有忌人知者<lb/>
<pb n="KR3l0086_WYG_006-4b"/>
　有不忌者不忌者君子慎嫌疑固不入忌者有竒禍<lb/>
　决不可入天順間常熟一㑹試舉人出游七日不返<lb/>
　莫知所之乃入一尼寺被留毎旦尼即鐍户而出至<lb/>
　暮濳携酒殽歸故人無知者一日生自懼乃踰垣而<lb/>
　出出則臞然一軀矣又聞永樂間有圬工修尼寺得<lb/>
　纏<g n="騣-凶+_鬯-匕">]□</g>㡌於承塵上㡌有水晶纓珠工取珠賣於市主<lb/>
　家識而執之問其所從來工以實對始知此少年竊<lb/>
　入尼室遂死於欲屍不可出乃肢解之埋墻下法司<lb/>
<pb n="KR3l0086_WYG_006-5a"/>
　奏抵尼極刑而毁其寺今宫墻東北草塲云是其廢<lb/>
　址也<lb/>
唐季黄巢之亂兵鋒所過多被殺傷然巢性獨厚於同<lb/>
　姓如黄姓之家及黄州黄岡黄梅等處皆以黄字得<lb/>
　免徽州歙縣地名篁墩本以産竹得名民以黄易之<lb/>
　亦得免禍近日程克勤諭徳始徴士大夫詩文表白<lb/>
　其事而復篁墩之名夫大盗如黄巢亦有此善則信<lb/>
　乎天理民彛之在人心未嘗一日而冺滅也<lb/>
<pb n="KR3l0086_WYG_006-5b"/>
永樂間敕遣大臣分行各處凢民間子弟年二十以上<lb/>
　爽徤者皆選取以備侍衛頗被騷擾其軍悉隸府軍<lb/>
　前衛數至二萬有餘立千户所二十五領之年至六<lb/>
　十驗有老疾實狀兵部奏請踈放仍於本州縣照名<lb/>
　選補成化間尚書余公議欲再爲差官㸃選時當選<lb/>
　處適多饑饉職方郎中劉大夏與予力沮之余不能<lb/>
　奪其議遂寢<lb/>
今之所謂左葢即古人之所謂右如易繫辭傳書其後<lb/>
<pb n="KR3l0086_WYG_006-6a"/>
　曰右第㡬章説文註親字云左從辛從木志錢幣者<lb/>
　云五銖錢右文曰貨泉左文曰五銖是矣今人乃與<lb/>
　相反予求其說而不可得竊疑古人北面視物分左<lb/>
　右物在東者值吾右手故爲右物在西者值吾左手<lb/>
　故爲左今人以南面視物分左右故反是然古人言<lb/>
　宫室位置則云前朝後市左祖右社軍行部位則云<lb/>
　前朱雀後𤣥武左青龍右白虎則祖廟與青龍在東<lb/>
　太社與白虎在西又與今人所謂左右不異未能决<lb/>
<pb n="KR3l0086_WYG_006-6b"/>
　然無惑也<lb/>
成化辛丑嵗西域賽瑪爾堪進二獅子至嘉峪闗奏乞<lb/>
　遣大臣迎接沿途撥軍䕶送事下兵部予謂進貢禮<lb/>
　部事兵部不過行文撥軍䕶送而已時河間陳公鉞<lb/>
　爲尚書必欲爲覆奏予草奏大畧言獅子固是竒獸<lb/>
　然在郊廟不可以爲犧牲在乗輿不可以備驂服葢<lb/>
　無用之物不宜受且引珍禽竒獸不育中國不貴異<lb/>
　物賤用物等語爲律力言當卻之如或閔其重譯而<lb/>
<pb n="KR3l0086_WYG_006-7a"/>
　來嘉其奉藩之謹則當聴其自至斯盡進貢之禮若<lb/>
　遣大臣迎接是求之也古者天王求車求金於諸侯<lb/>
　春秋譏之况以中國萬乗之尊而求異物於外夷寧<lb/>
　不詒笑於天下後世陳公覽之恐拂上意乃咨禮部<lb/>
　時則四川周公爲尚書亦言不當遣官迎接事遂寢<lb/>
　而遣中官迎至其狀只如黄狗但頭大尾長頭尾各<lb/>
　有髵耳初無大異輟耕録所言皆妄也毎一獅日食<lb/>
　活羊一腔醋蜜酪各一瓶養獅子人俱授以官光禄<lb/>
<pb n="KR3l0086_WYG_006-7b"/>
　日給酒飯所費無算在廷無一人悟獅子在山藪時<lb/>
　何人調蜜醋酪以飼之葢外人故爲此以愚弄中國<lb/>
　耳<lb/>
莊子言即且甘帶即且蜈蚣帶蛇也初不知甘之之義<lb/>
　後聞崑山士子讀書景徳寺中嘗見一蛇出游忽有<lb/>
　蜈蚣躍至蛇尾循脊而前至其首蛇遂伸直不動蜈<lb/>
　蚣以左右鬚入蛇兩鼻孔乆之而出蜈蚣既去蛇已<lb/>
　死矣始知所謂甘者甘其腦也聞蜈蚣遇蝸篆即不<lb/>
<pb n="KR3l0086_WYG_006-8a"/>
　能行葢物各有所制如海東青鷙禽也而獨畏燕象<lb/>
　猛獸也而獨畏䑕其理亦然<lb/>
讀書萬卷不讀律致君堯舜終無術此雖譏切時事之<lb/>
　言然律令一代典法學者知此未能律人亦可律已<lb/>
　不可不讀也書言議事以制而必曰典常作師其不<lb/>
　可偏廢明矣嘗見文人中有等迂腐及浮薄者往往<lb/>
　指斥持法勤事之士以爲俗流而於時制漫不之省<lb/>
　及其臨事誤犯吏議則無可釋而溺於親愛者顧以<lb/>
<pb n="KR3l0086_WYG_006-8b"/>
　法司爲刻良可笑也<lb/>
本朝子爲母服斬衰三年嫂叔之服小功皆所謂縁人<lb/>
　情而爲之者也然韓退之㓜育於嫂嘗爲制服而程<lb/>
　子於嫂叔無服亦嘗言後聖有作雖制服可也母服<lb/>
　斬衰則以儒臣羣議不合高皇斷自宸衷曰禮樂自<lb/>
　天子出此禮當自我始<lb/>
北方老嫗八九十嵗以上齒落更生者能於暮夜出外<lb/>
　食人嬰兒名秋姑予自㓜聞之不信同寮鄒繼芳郎<lb/>
<pb n="KR3l0086_WYG_006-9a"/>
　中云歴城民張家一嫗嘗如此其家鎻閉室中鄒<lb/>
　非妄誕人也秋北人讀如篘酒之篘<lb/>
一彎西子臂七竅比干心詠藕詩也相傳衛文節公作<lb/>
　未知是否一庭生意留青草萬里歸心放白鷼恕齋<lb/>
　詩也程少詹克勤云嘗見作此題者多渉頭巾氣惟<lb/>
　此聯出色又聞邵復初郎中云鄉人取龍湫祈雨後<lb/>
　送水還湫有作文者集古句一聯云雨三日不止求<lb/>
　之與與之與水一勺之多出乎爾返乎爾亦佳<lb/>
<pb n="KR3l0086_WYG_006-9b"/>
永樂三年命翰林學士解縉等選新進士才質英敏者<lb/>
　就文淵閣讀書時與選者修撰曽棨編修周述周孟<lb/>
　簡庻吉士楊相劉子欽彭汝噐王英王直余鼎章敞<lb/>
　王訓柴廣敬王道熊直陳敬宗沈昇洪順章朴余學<lb/>
　䕫羅汝敬盧翰湯流李時勉叚民倪維哲𡊮添祥吾<lb/>
　紳楊勉二十八人時周忱自陳年少願進學文皇喜<lb/>
　曰有志之士命増爲二十九人名庻吉士聞洪武壬<lb/>
　子嵗嘗選㑹試士十八人授編修等職讀書文華堂<lb/>
<pb n="KR3l0086_WYG_006-10a"/>
　後又選進士為庶吉士分置近侍諸署若解縉為中<lb/>
　書庻吉士是也而專置之翰林則始於此<lb/>
天順間文臣閣老李文達公賢武臣錦衣衛指揮門達<lb/>
　最得君而達尤聲勢隆赫傾動中外嘗忌李出已上<lb/>
　欲乗隙間之有軍匠楊暄者以工彩漆著名于時一<lb/>
　日疏達不法事以聞達因愬於上云此李賢嗾之也<lb/>
　知上必親鞫宻召暄囑之暄懼死陽承順惟謹上果<lb/>
　鞫於内苑山子下暄以實對云事非由賢門達囑臣<lb/>
<pb n="KR3l0086_WYG_006-10b"/>
　誣賢臣與賢素不識不敢枉也達由是寵衰而禍作<lb/>
　矣古人謂無好人三字非有徳者之言觀此可知<lb/>
今人有喪剪帛以授弔客謂之發孝大扺京師人家發<lb/>
　孝主於勾引祭賻之貲江南人家發孝主於勾引人<lb/>
　光賁送喪士大夫家亦有為之者此非禮之禮也楊<lb/>
　文貞公遺戒子孫不用此最是<lb/>
朱文公先生本號晦菴今人稱考亭者亭本前代一御<lb/>
　史築於其考墓旁故名歳乆亭廢韋齋愛其山水嘗<lb/>
<pb n="KR3l0086_WYG_006-11a"/>
　欲即其廢址作書院而不果文公後作考亭書院以<lb/>
　成先志非别號也<lb/>
行人司行人初置三百六十員今存三十六員葢國初<lb/>
　諸司官不差出凢有事率差行人永樂中减革行人<lb/>
　員數諸司公務差本衙門官出辦行人非册封親王<lb/>
　使外國賫捧詔書之𩔖不差然當時進士除行人者<lb/>
　九年才得陞六品官人多不樂今九年得陞各部貟<lb/>
　外郎三年得選任御史行人頓爲増重於前舊嘗爲<lb/>
<pb n="KR3l0086_WYG_006-11b"/>
　之語云非進士不除非王命不差非餽贐不去其濫<lb/>
　可知今朝廷重之人各自重無此風矣<lb/>
秋官屠郎中之妻無子而妒懼其夫置妾常爲贋娠以<lb/>
　沮之一年果娠彌月而産則一胞為鳥卵者四十七<lb/>
　破之中有血水而已項尚書之女無夫而娠家人恐<lb/>
　其彰醜飲以冷藥敗其胎竟不效及期而産一胞數<lb/>
　蛇遂驚死皆不知其何所感也<lb/>
孫状元賢赴㑹試途中投宿一民家主人敬禮甚隆飲<lb/>
<pb n="KR3l0086_WYG_006-12a"/>
　食一呼而具賢疑其家有他㑹問之主人云昨夜夢<lb/>
　狀元至故治具以俟今日公至應此夢無疑矣賢竊<lb/>
　自喜至期下第而歸後一科果狀元及第雍御史泰<lb/>
　未第時嘗自金陵還陜西道經鳯陽投宿一老嫗家<lb/>
　問知是舉子喜云昨夜夢有御史過吾家子其人耶<lb/>
　雍後以進士令吳被召爲御史陸參政孟昭未第時<lb/>
　夫人夢得官參政後果不爽觀此則人之出處信有<lb/>
　前定非偶然也<lb/>
<pb n="KR3l0086_WYG_006-12b"/>
錢原溥學士回自謫所道江西布政使翁公世資作詩<lb/>
　送之序云天順間先生嘗謂兵部尚書陳汝言曰方<lb/>
　今論功行賞殆無虚日而母后徽號未加得非闕典<lb/>
　與汝言即以先生之言入奏英宗大加稱賞隨付史<lb/>
　氏以行嵗甲申英廟上賔先生遂爲權貴所擠而有<lb/>
　順徳之行皇上一日御經筵閲講臣獨以先生不在<lb/>
　爲問遂下吏部召還復舊官予嘗以是質之内閣供<lb/>
　奉謝伯寛云嵗甲申以下一叚失實盖原溥嘗在内<lb/>
<pb n="KR3l0086_WYG_006-13a"/>
　書堂教書今之近侍若懐恩軰皆多出其講下其出<lb/>
　以附王倫其入以懐公之力也<lb/>
本朝文臣封伯爵者洪武中中書左丞相汪廣洋封忠<lb/>
　勤伯𢎞文舘學士劉基封誠意伯正統中兵部尚書<lb/>
　王驥封靖逺伯天順中都察院副都御史徐有貞封<lb/>
　武功伯鴻臚寺卿楊善封興濟伯成化間兵部尚書<lb/>
　兼都察院左都御史王越封威寜伯廣洋後坐累有<lb/>
　貞越不乆革爵謫逺地基善革於身後子孫世禄驥<lb/>
<pb n="KR3l0086_WYG_006-13b"/>
　一人而已<lb/>
本朝軍衛舊無學今天下衛所凢與府州縣同治一城<lb/>
　者官軍子弟皆附其學食廪嵗貢與民生同軍衛獨<lb/>
　治一城無學可附者皆立衛學宣徳十年從兵部尚<lb/>
　書徐琦之請也其制學官教授一員訓導二員武官<lb/>
　子弟曰武生軍中俊秀曰軍生衛學之有嵗貢始於<lb/>
　成化二年五月從少保李公賢之請也其制毎二嵗<lb/>
　貢一人平時不給廪食至期以先入學者從提學御<lb/>
<pb n="KR3l0086_WYG_006-14a"/>
　史試而充之<lb/>
爲人上者言動不可不謹否則下人承譌踵誤不勝其<lb/>
　弊矣丁酉嵗予有考技之役至遷安適同年劉御史<lb/>
　廷珪按其地遣人招飲予戲語云饌有驢板腸即赴<lb/>
　葢京師朋軰相戯各有指斥風土所諱以為詬者如<lb/>
　蘓淛云鹽荳江西云臘雞湖廣云乾魚之𩔖是已河<lb/>
　南人諱偷驢廷珪河南衞輝人而舊傳有西風一陣<lb/>
　板腸香之句故以戯之日暮歸縣官率吏人捧熟饌<lb/>
<pb n="KR3l0086_WYG_006-14b"/>
　以進問之云聞公嗜驢板腸故以奉也予以實告而<lb/>
　遣之既而自悔自是不敢戲言<lb/>
嘗登嶧山山僧作水飯爲供食一𬞞味佳問之云張留<lb/>
　兒菜令採觀之乃啇陸也餘姚人每言其鄉水族有<lb/>
　彈塗味甚美詳問其狀乃吾鄉所謂望潮郎耳此物<lb/>
　吾鄉極貧者亦不食彼以爲珍味啇陸在吾鄉牛羊<lb/>
　亦不食彼以爲旨蓄正猶河豚在吳中爲珍異直沽<lb/>
　漁人刳其肝而棄之時魚尤吳人所珍而江西人以<lb/>
<pb n="KR3l0086_WYG_006-15a"/>
　為瘟魚不食世之遇不遇豈惟人為然夫物則亦有<lb/>
　然者矣<hi>仲裘聞張留乃樟栁也</hi>
兵部侍郎王偉先任職方郎中用少保于公薦升是職<lb/>
　未㡬伺于公過誤密奏之景皇帝信任于公方專召<lb/>
　入以偉奏授之公叩頭謝罪上曰吾自知卿卿勿憾<lb/>
　也公既出偉下堂迎問曰今日聖諭爲何公曰姑入<lb/>
　語之既入復請乃笑曰老夫有不是處賢弟當面言<lb/>
　之未敢不從也何忍至此乃出奏示之偉跼蹐無地<lb/>
<pb n="KR3l0086_WYG_006-15b"/>
　君臣相與如此誰得而間之此于公所以得成安社<lb/>
　稷之功也<lb/>
常朝諸司奏事御前事當准行者上以是字荅之成化<lb/>
　十六七年間上病舌澀毎荅是字苦之鴻臚卿施純<lb/>
　彦厚揣知之隂獻計於近侍云是字不便請以照例<lb/>
　字易之上得此甚喜問計所出近侍以純對由是得<lb/>
　拜禮部侍郎掌寺事尋陞尚書加太子少保純京師<lb/>
　人成化丙戍進士長軀偉幹音吐洪亮初任户科給<lb/>
<pb n="KR3l0086_WYG_006-16a"/>
　事中遷鴻臚少卿未二十年驟陞至此可謂際遇之<lb/>
　隆矣人有爲之語云兩字得尚書何用萬言書<lb/>
天順間鄉人陳錡鼎夫爲職方郎中嘗談及時事云近<lb/>
　得葉與中奏保廵按廣西御史吳禎廵撫其地時葉<lb/>
　公緫督廣東西軍務舉禎欲分任其責也因問禎之<lb/>
　爲人鼎夫云一利口耳與中以誠待物宜有此舉異<lb/>
　日必爲此人累也予竊記之後禎得位結搆廣人百<lb/>
　計謗葉李閣老惑之時因言官嘗薦葉入朝僅移節<lb/>
<pb n="KR3l0086_WYG_006-16b"/>
　宣府而禎不乆亦敗矣予於是服鼎夫之先見云近<lb/>
　聞于少保薦王偉爲侍郎時商狀元嘗宻言其非所<lb/>
　宜薦然䟽已入矣既而于公有不愜意時毎自嘆云<lb/>
　先見不如商大朴大朴商公舊字也<lb/>
凡人黨䕶族𩔖固其習性同然而回回尤甚嘗聞景泰<lb/>
　間京師隆福寺落成縱民入觀寺僧方集殿上一回<lb/>
　回忽持斧上殿殺僧二人傷者二三人即時執送法<lb/>
　司鞫問云見寺中新作輪藏其下推轉者皆刻我教<lb/>
<pb n="KR3l0086_WYG_006-17a"/>
　門人像憫其經年推運辛苦是以讐而殺之無别故<lb/>
　也奏上命斬于市予謂斯人之冐犯刑辟固出至愚<lb/>
　然其義氣所發雖死不顧中國之人一遇利害至有<lb/>
　擠其同𩔖以自全者較之斯人之激於義而蔽於愚<lb/>
　其可哀憐也哉<lb/>
浯谿峿臺唐亭皆在今永州祁陽縣治南五里唐元結<lb/>
　次山愛其勝異遂家其處命名制字皆始于結字從<lb/>
　水從山從唐皆曰吾者旌吾獨有也今按峿唐字韻<lb/>
<pb n="KR3l0086_WYG_006-17b"/>
　書無之盖制自次山浯本瑯琊水名古有此字湘江<lb/>
　之谿命名曰浯則自次山耳<lb/>
陳祭酒詢字汝同松江人善飲酒酒酣耳熱胸中有不<lb/>
　平事毎對客發之人有過面語之不少貸也在翰林<lb/>
　時嘗忤權貴出爲安陸知州同寮餞之或倡爲酒令<lb/>
　各用二字分合以韻相協以詩書一句終之陳學士<lb/>
　循云轟字三箇車余斗字成斜車車車逺上寒山石<lb/>
　徑斜高學士糓云品字三箇口水酉字成酒口口口<lb/>
<pb n="KR3l0086_WYG_006-18a"/>
　勸君更盡一杯酒陳云矗字三箇直黒出字成黜直<lb/>
　直直焉往而不三黜<lb/>
嘗聞河内縣丞韓肇云一人病耳癢命鑷工爬剔之耳<lb/>
　中出彩帛碎屑終亦無恙予不之信也近尚書淶水<lb/>
　張公患瘡在告予往問候云一日閒坐忽臀肉作癢<lb/>
　搔之覺有物在指下摘之抽出肉紅一線五六寸初<lb/>
　疑是觔詳視之實線也方怪之俄而覺痛瘡遂作矣<lb/>
　即此推之則耳中碎帛亦或不誣此皆理之不可曉<lb/>
<pb n="KR3l0086_WYG_006-18b"/>
　者<lb/>
永樂五年㑹議北京合用粮餉雖本處嵗有徵稅及屯<lb/>
　田子粒并黄河一路漕運然未能周急必藉海運然<lb/>
　後足用見在海船數少毎嵗装運不過五六十萬石<lb/>
　且未設衙門專領事不歸一莫若於蘇州之太倉專<lb/>
　設海道都漕運使司設左右運使各一員従二品同<lb/>
　知二員従三品副使四員従四品經歴司照磨所品<lb/>
　級官吏俱照布政司例本司堂上官扵文武中擇公<lb/>
<pb n="KR3l0086_WYG_006-19a"/>
　勤㢘幹者以充其職行移與布政司同各處衞所見<lb/>
　有海船并出海官軍俱屬提調以時㸃檢如法整治<lb/>
　奏上太宗有再議之㫖遂不行<lb/>
菘菜北方種之初年半為蕪菁二年菘種都絶蕪菁南<lb/>
　方種之亦然盖菘之不生北土猶橘之變扵淮北也<lb/>
　此說見蘇州志按菘菜即白菜今京師毎秋末比屋<lb/>
　醃藏以禦冬其名箭榦者不亞蘇州所産聞之老者<lb/>
　云永樂間南方花木𬞞菜種之皆不發生發生者亦<lb/>
<pb n="KR3l0086_WYG_006-19b"/>
　不盛近來南方蔬菜無一不有非復昔時矣橘不踰<lb/>
　淮貉不踰汶雊鵒不踰濟此成說也今吳菘之盛生<lb/>
　于燕不復變而爲蕪菁豈在昔未得種藝之法而今<lb/>
　得之邪抑亦氣運之變物𩔖随之而羙邪將非橘柚<lb/>
　之可比邪<lb/>
東里楊先生嘗見崑山屈昉送行詩有佳句黙識其名<lb/>
　一日知崑山縣羅永年以事上京投謁東里問崑山<lb/>
　有屈昉何如人永年茫然無以對東里云士人尚不<lb/>
<pb n="KR3l0086_WYG_006-20a"/>
　知邪永年慚赧而退及還任乃求昉識之未幾有詔舉<lb/>
　經明行脩之士永年乃以昉應詔除南海縣丞卒官前<lb/>
　輩留心人物如此<lb/>
開元錢文或讀作開通元寳或作開元通寳本唐髙祖<lb/>
　武徳四年所鑄非明皇開元間鑄也今錢背間有新<lb/>
　月痕人遂以為始鑄錢時工人呈蠟様楊貴妃玩視之<lb/>
　因有指甲痕此盖不知典故者因明皇年號與錢文<lb/>
　偶同而附㑹其説耳<hi>伸按錢志謂為文徳皇后掐痕</hi>
<pb n="KR3l0086_WYG_006-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　菽園雜記卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>困學齋雜録</head>
    <p>
<pb n="KR3j0135_WYG_001-1a"/>
欽定四庫全書<lb/>
　困學齋雜録　　　　　　元　鮮于樞　撰<lb/>
劉道原曰大江之南前代要服舜禹南廵崩不返葬禹<lb/>
　非不尊敬舜也啓非不孝於其父也時享在乎廟貌<lb/>
　魂氣則無所不之也秦漢而下崇在墓祭違經棄禮<lb/>
　遠事尸柩難以語乎理矣<lb/>
李正方腹中有鱗甲諸葛亮謂腹中有鱗甲者但不犯<lb/>
　耳<lb/>
<pb n="KR3j0135_WYG_001-1b"/>
許褚長八尺餘大十圍馬超問太祖曰公有虎侯者安<lb/>
　在軍中以褚有力如虎而癡是以超問虎侯<lb/>
任城翟慶之云頃在東平時王子淵從容問楊叔能之<lb/>
　詩於止軒先生先生曰叔能蚤年詩名藉甚初入京<lb/>
　時如空村謠甘羅廟諸作楊趙諸公極口推許及自<lb/>
　關中還所作澹不可讀大凡作詩作文但撒手掉脚<lb/>
　便壊了<lb/>
劉祭酒雲震以酒自晦常有東宮千秋節應教詩云一<lb/>
<pb n="KR3j0135_WYG_001-2a"/>
　年一度到青闈每到青闈盡醉歸絶勝杜陵驢背上<lb/>
　朝囘日日典春衣又訪杜仲梁不遇云壯節文章合<lb/>
　老成而今何况白頭生牧之賦壘今勍敵甫也詩壇<lb/>
　舊主盟舌在儘從陵谷變氣高常壓海山平東湖花<lb/>
　草西湖月不管文園舊長卿游子明尹大興公為伯<lb/>
　掾索句即席賦浣溪紗粉署含香舊有名庖刀試手<lb/>
　便峥嶸并州人物未飄零父老共傳新政好兒童都<lb/>
　道長官清十分和氣滿春城春寒云東風連日暗塵<lb/>
<pb n="KR3j0135_WYG_001-2b"/>
　沙二月邊城草未芽燕子不來庭院悄定銜春色入<lb/>
　誰家公常遊東平嚴彦祖餞東湖亭因請賦長短句<lb/>
　即席作太常引東湖亭下簇金鞍四座浹清歡人物<lb/>
　畵中㸔只枉了劉郎鬢斑花枝裊娜酒盃㶑灔全不<lb/>
　放春閒絲竹舊東山暢好個風流謝安都城元夜念<lb/>
　奴嬌景龍天氣正餘寒料峭簾幙萬斛金蓮光不夜<lb/>
　香滿雲間樓閣金鐙頻𫾣繡簾高揭應為黄昏約霜<lb/>
　娥無恙喚人依舊飄泊却恨烏兎無情把人青髩白<lb/>
<pb n="KR3j0135_WYG_001-3a"/>
　恁星星却千古繁華行樂地誰笑誰歌誰酌北海罇<lb/>
　罍東山絲竹夢裏揚州鶴客牕無寐故人誰念蕭索<lb/>
　得薦不遇太常引耽耽九虎隔重關到天上却空還<lb/>
　囘首謝塵寰問今日誰人姓韓瓜田蔬圃竹溪松徑<lb/>
　何地不堪閒且莫問長安比蜀道元來更難䟦寗戚<lb/>
　扣角圖老眼紛紛瞇戰塵十年無路覔通津一聲白<lb/>
　石功名奮輸與齊東扣角人<lb/>
前宋士人山行於絶壁人跡不到處見有題詩者云鳴<lb/>
<pb n="KR3j0135_WYG_001-3b"/>
　梢叠葉響颼颼枕底寒聲為客留野鶴不來山月墮<lb/>
　獨眠滋味五更秋少前遇髯人坐大石上意其為詩<lb/>
　者欲前揖忽不見余謂仙人亦有未能忘情者邪<lb/>
陽羡驛舍壁上題漁家傲不知何人作日月無根天不<lb/>
　老浮生總被消磨了陌上紅塵常擾擾昏復曉一塲<lb/>
　大夢誰驚覺<lb/>
輕諾似烈而寡信多易似能而無效進鋭似精而去速<lb/>
　訐者似察而事煩許者似惠而無成面從似忠而退<lb/>
<pb n="KR3j0135_WYG_001-4a"/>
　違此似是而非者也亦有似非而是者大權似姦而<lb/>
　有功大智似愚而内明博愛似虚而實厚正言似訐<lb/>
　而情忠大察似明而<hi>闕</hi>　非御情之反有似理訟而<lb/>
　實難别也非天下至精其孰能得其實故聽言信貌<lb/>
　或失其眞詭情御反或失其賢賢否之察實在所依<lb/>
　是故觀其所依而似類之質可知也<lb/>
詩人索吉字彦舉陜人性嗜酒工於詩客京師十餘年<lb/>
　竟流落而死有詩集行於世今得逸詩數篇信手録<lb/>
<pb n="KR3j0135_WYG_001-4b"/>
　之無題云誰家金鴨暖梅魂繡户春風半掩門桃葉<lb/>
　等閒留暮雨梨花寂寞過黄昏盤盤鸞髻堆雲影澹<lb/>
　澹蛾眉掃月痕常似謝家銀燭底鳳凰釵影落瑶尊<lb/>
　記夢云千里崤函楚客行關河西上鐵牛城申湖亭<lb/>
　下月初上召伯堂前草自生十里杏園紅雨暗一條<lb/>
　春水碧羅平覺來半壁寒燈底吹落風簷暮雪聲過<lb/>
　沙井云沙沉石馬廢城秋劔鉞寒生古戍樓平日只<lb/>
　疑無蜀道此行何處問荆州山連海塞從西斷水界<lb/>
<pb n="KR3j0135_WYG_001-5a"/>
　龍荒盡北流一曲商歌才夜半朔風吹雪滿牛頭遊<lb/>
　香山云石棧天梯落日紅誰開青壁削芙蓉捫參歴<lb/>
　井來何暮佩玉鳴鑾更不逢僧去古潭雲渡水鶴隂<lb/>
　清露月平松世間骨相誰潘閬誤打金陵半夜鐘<hi>潘閬</hi>
　<hi>詩云頑童趂暖貪春睡忘却登樓打曉鐘</hi>送郭祐之云南口青山北口雲<lb/>
　天涯何地又逢君陌頭楊柳西行馬畵角三聲不忍<lb/>
　聞<lb/>
中朝名士有以木菴陪飰竇太師陪針王状元陪口作<lb/>
<pb n="KR3j0135_WYG_001-5b"/>
　三陪圖徵詩當代名勝為一哂者鹿菴先生題云寺<lb/>
　主善為無米粥病人要喫没錢針皇都詩老多才思<lb/>
　收拾寒酸入笑林或云始圖者太保公也<lb/>
江漢先生趙復字仁復武昌之役始初渡江時寄皇甫<lb/>
　庭云寄語江南皇甫庭此行無慮隔平生眼前漫有<lb/>
　千行淚水自東流月自明又自遣詩云醉乗鸞馭到<lb/>
　仙家彩筆雲箋賦落霞老去空山秋寂寞自鋤明月<lb/>
　種梅花人甚稱之<lb/>
<pb n="KR3j0135_WYG_001-6a"/>
呂龍山與趙虎岩齊名平生多佳句夏日道中一絶句<lb/>
　曲盡田家夏日之趣棗花初落路塵香燕掠麻池乍<lb/>
　頡頏一片雲隂遮十頃賣𤓰棚下午風涼<lb/>
杭士王子慶收西域圖閻中令畵褚河南書丹青翰墨<lb/>
　信為精絶意當時所畵甚多今止存四國前史皆逸<lb/>
　而不書今録於此附國者蜀郡西北二千餘里即漢<lb/>
　之西南夷也有嘉良夷即其東部所居種姓自相率<lb/>
　領土俗與附國同言語少殊不相統一其人並無姓<lb/>
<pb n="KR3j0135_WYG_001-6b"/>
　氏附國王字宜僧其國南北八百里東西千五百里<lb/>
　無城柵近川谷傍山險俗好復讐故壘石為巢而居<lb/>
　以避其患其巢高至十丈每級丈餘以木隔之基方<lb/>
　三四歩巢上方二三歩狀似浮屠於下級開小門從<lb/>
　内上通夜必閉關以防盜賊國有二萬餘家號令自<lb/>
　王出嘉良夷政令繫之酋帥重罪死輕罰牛人皆輕<lb/>
　㨗便擊劔用矛漆皮為甲弓長六尺以竹為弦妻其<lb/>
　羣母及嫂兒弟死父兄亦納其妻好歌舞鼔簧吹長笛<lb/>
<pb n="KR3j0135_WYG_001-7a"/>
　有死者無服制置屍高牀之上沐浴衣服被以牟甲<lb/>
　覆以獸皮子孫不哭𢃄甲舞劔而呼云我父為鬼所<lb/>
　取我欲報寃殺鬼其餘親戚哭三聲而止婦人哭必<lb/>
　以兩手掩面死家殺牛親屬以猪酒相遺共飲啖而<lb/>
　瘞之死後十年而大葬<lb/>
鄭畋與盧携争高駢請公主下嫁南蠻事携怒拂衣去<lb/>
　裾衊於硯因抵之帝以大臣争口語無以視百官乃<lb/>
　俱罷<lb/>
<pb n="KR3j0135_WYG_001-7b"/>
兩浙都轉運使亷希貢中統初平章公之弟累官至正<lb/>
　議大夫余在運幕知公最詳公于闐人讀書畧通大<lb/>
　義尤喜讀易為人沉静寡言樂善有守至元二十七<lb/>
　年七月末旬下血適其兄㕘政公以事來杭八月八<lb/>
　日疾革沐浴易衣冠而逝家人舉哀乆之忽搖手止<lb/>
　哭者起坐謂其兄叅政公曰吾與兄生同胞相離十<lb/>
　餘年今幸遇會於此謂必能承事顔色接杯酒之歡<lb/>
　數月而别豈期一病至此今將永訣兄能無一杯相<lb/>
<pb n="KR3j0135_WYG_001-8a"/>
　餞乎時乆不飲酒叅政公手斟酪漿一杯飲之且謂<lb/>
　曰吾父母去矣大兄去矣五弟六弟又去矣吾二人<lb/>
　年各五十之上死不為夭勿以妻子之故亂汝身後<lb/>
　汝之妻子吾竭力以恤之汝去之後吾繼汝去矣公<lb/>
　首肯又囑其弟端夫理問及其子可忠等勉以忠孝<lb/>
　促令鞴馬既告辭復臥而逝身後家無一錢行臺賻<lb/>
　楮幣五十疋乃歸中山<lb/>
福州之俗冬至設醮以為引新死者見其祖如古禮祔<lb/>
<pb n="KR3j0135_WYG_001-8b"/>
　廟許公度説<lb/>
中統間左相安圖嘗問魯齋釋老之説先生曰某未嘗<lb/>
　讀其書不知其説又問張耀卿魯齋教人讀小學其<lb/>
　説如何耀卿云某自幼時知童䝉始入學便讀孝經<lb/>
　此時小學未行于世小學乃是禮經摘出非全經不<lb/>
　足學左丞張仲謙從旁對曰小學之書專載童子當<lb/>
　為之事若孝經曾子尚云參不敏何足以知之況童<lb/>
　子乎又云魯齋欲興國學教國朝胄子可謂知本<lb/>
<pb n="KR3j0135_WYG_001-9a"/>
閒閒宿三草寺詩云何年覲佛月天子各以寳華樓閣<lb/>
　居為問上方銀世界不知有此夜寒無<lb/>
馬德昌收米元章書及自寫眞并賛云四明從事晉陵<lb/>
　錢君世系字延叟過襄陽米芾曰昨送季濟明渡江<lb/>
　與汪行之復㑹蕭閒堂已撤幕壁間有君像而題曰<lb/>
　權杭州觀察推官米元章像楊之儀筆楊之傑賛曰<lb/>
　君子之友小人之讐以人方人叔度宜儔余以袖掩<lb/>
　字而問行之曰誰歟行之曰君也僕為檢同氣德友<lb/>
<pb n="KR3j0135_WYG_001-9b"/>
　識面三編無二君名姓嗚呼古人論世取友況同世哉<lb/>
　世復有三君子者觀文殿學士王公韶字子純樞宻<lb/>
　直學士劉公庠字希道則僕竟不識其面選人蔡君<lb/>
　肇字天啓於相知間語僕若素心腹者云得僕於王<lb/>
　荆公蓋僕於元豐六年赴希道金陵從事之辟㑹公謫<lb/>
　居始識荆公於鍾山間公門有數後進喜争名而相<lb/>
　非又託以長者之言也如天啟樂道人善者一人而<lb/>
　已僕老矣不知一蔡二楊行能識靣乎因延叟之語發<lb/>
<pb n="KR3j0135_WYG_001-10a"/>
　歎并記其事於家集中以貽子孫嗚呼仕關求進之<lb/>
　路則世人之邪説大行紛紛不求已而非人豈其本<lb/>
　心實利之誘然今樂善君子一何多耶彼口不道忠<lb/>
　信㨗㨗而惡人翩翩而自喜黙黙懐奸藏慝竊竊<lb/>
　掩人之善呫呫自標置者得不少悛乎既序其事因<lb/>
　系以詩誰起蕭閒堂圖賛凡醜質昧昧豈我思有懐<lb/>
　斯士吉吾生終不遇二陵已相失茍養走四方公卿<lb/>
　更絶跡向我交漸稀背憎十六七豐吾九畹蘭任汝<lb/>
<pb n="KR3j0135_WYG_001-10b"/>
　滿林棘我豈蕭閒人偶然得空壁美哉何方彦精絶<lb/>
　入妙筆君不愧顧長康取媚桓温圖九錫我不愧孟<lb/>
　浩然緩䇿京山遇摩詰前此交道乆不康紛紛白頭<lb/>
　多不卒嗚呼紛紛白頭多不卒囘首此君應辟易<lb/>
山谷與秦少章書云比在告熟讀所惠詩卷如公闢祭<lb/>
　文語氣詩句極有風裁可喜合處便似吾少游語然<lb/>
　恨在遣詞病在骨氣耳古之聞道者請問治天下則<lb/>
　對曰去汝鄙人也何問之不豫也文章雖未學要須<lb/>
<pb n="KR3j0135_WYG_001-11a"/>
　茂其根本深其淵源以身為度以聲為律不加開鑿<lb/>
　之功而自閎深矣公誠以此言為可猶有一物為公<lb/>
　道之二十年來學士大夫有功於翰墨者為不少求<lb/>
　其卓爾名家者則未多葢嘗深求其故病在欲速成<lb/>
　爾夫四時之運天德也不能即春而為冬斷可識矣<lb/>
　承自屈訪逮故及此更占之大方之家有所聞見幸<lb/>
　見教<hi>此帖語在刀筆</hi>
蘇滄浪帖云草書把筆離紙三寸取其指寛掌平虚腕<lb/>
<pb n="KR3j0135_WYG_001-11b"/>
　法圓轉則飄縱之體自絶出耳<lb/>
米帖朱雀橋南萬井煙輪蹄不放草芊芊天街惟有新<lb/>
　楊栁雨色春容占一年唐中書舍人杜牧之能作此<lb/>
　語宋中書舍人薛道祖能作此語清漣老令不勝降<lb/>
　歎逓中得書筆當付便分非逓可附九月與鰲同到<lb/>
　耳<lb/>
七里村一麥四穗兩岐不可勝數豐年上瑞自人和上<lb/>
　澤汪洋似海波海角嘉牟猶合穎四方和氣不勝多<lb/>
<pb n="KR3j0135_WYG_001-12a"/>
　即事人和訟簡契踈懐疆理文漪世少偕龍吼惠風<lb/>
　傳玉壘露瀼寳月乞銀淮婁公勝相崇三果袁守靈<lb/>
　丹健百骸夏木隂森三十畝夢囘午蔭罩山齋<lb/>
秘書郎喬仲山云至元十年自以東曹掾出使延安道<lb/>
　出鄜州土人傳有杜少陵骨在石中者因往觀之石出<lb/>
　州市色青質堅樹於道旁中有人骨一具趺坐若生<lb/>
　而成者與石俱化以佩刀削之眞人骨也<lb/>
士大夫家收得呂忠穆公頥浩訓姪帖云予自寒苦起<lb/>
<pb n="KR3j0135_WYG_001-12b"/>
　家平生仕宦赴公盡瘁不敢辭難致仕將相姪擢因<lb/>
　祖先積慶得此一命須為門户為孀母二幼加意守<lb/>
　官如後<lb/>
　　一勤亷為仕宦勤則上位必見喜亷則吏人自是<lb/>
　　敬服<lb/>
　　一事監司知通極恭與同官極和<lb/>
　　一愼言語不可輕發一談<lb/>
　　一寡戯笑不可容易玩狎<lb/>
<pb n="KR3j0135_WYG_001-13a"/>
　　一勿飲酒<lb/>
　　一不可令市買在務未經税之物<lb/>
　　一其他一一畏愼<lb/>
　　紹興三年正月初五日上押付擢<lb/>
子貢好廢舉與時轉貨劉氏註云廢謂物貴而賣之舉<lb/>
　謂物賤而買之與時謂逐時轉貨謂轉貴收賤也<lb/>
越人王脩竹所藏雪竇禪師眞跡詩云有無盡是兩頭<lb/>
　語諸祖因兹不立言末代兒孫列户牖一花五葉失<lb/>
<pb n="KR3j0135_WYG_001-13b"/>
　真傳永嘉雖問曹溪路畢竟惟明自已禪器根警敏<lb/>
　誠難遇鑿透高原始及泉末用封字印是曾入賈秋<lb/>
　壑家有韓宗古敏甫時邦羙朱伯原吳邦獻王元直<lb/>
　周仁熟鄧子常白蒙亨章致平王子助霍静之紹聖<lb/>
　四年䟦張浮休偈云雪竇傍邊又生一孔北邙山下千<lb/>
　塜萬塜兎角龜毛竟將何用仔細尋思不如珍重米<lb/>
　元章云一幅昏昏半已空何人重出自為工從兹萬<lb/>
　偈并千頌擾亂春風卒未窮<lb/>
<pb n="KR3j0135_WYG_001-14a"/>
江浙行省掾高仲器收白芍藥一軸景祐元年十月七<lb/>
　日高平范仲淹題詩其上云桐廬方正父家藏唐翰<lb/>
　林畵白芍藥予來領郡事因獲一見感歎乆之而題<lb/>
　二十八字治亂興衰甚可嗟徒憐水調寫榮華開元<lb/>
　盛事今何在尚有霓裳寄此花<lb/>
楊叔能事言補詞氣不甚平和争辯譏罵居多今録數<lb/>
　事於此<lb/>
人不讀儒書以變化之無良師友以教益輔成之雖年<lb/>
<pb n="KR3j0135_WYG_001-14b"/>
　至七十亦無異於十五六之時也但髪白面皺耳<lb/>
宻州趙德正云泰山如坐嵩山如臥華山如立<lb/>
火葬天下之至慘也人子不學違聖人之訓為時世所<lb/>
　移懵然為之父母何罪殁而遭大戮嗚呼寃哉<lb/>
老氏釋氏吾有取乎曰有老氏吾取其佳兵不祥釋<lb/>
　氏吾取其戒殺<lb/>
京兆分司劉御史請予作竇璧詩云誰言河水濁鳴鏑<lb/>
　約秦境官軍閙如蟻城守申嚴警竇璧一匹夫欲汲<lb/>
<pb n="KR3j0135_WYG_001-15a"/>
　困短綆慷慨願自效行臺可其請從徒二十八設伏<lb/>
　獨園静邏騎百蹄翻倐來落電影勇士貴一决猶豫<lb/>
　失驍猛賞功不踰日簫鼓喧市井英風激衰輭朔氣<lb/>
　倍凄冷<lb/>
平生交遊贈余詩者多矣惟鎦京叔二篇常吟咏之憶<lb/>
　昔逢君北渚秋藕花香裏醉輕舟三年一别空囘首<lb/>
　千里相思更倚樓明月不隨春物老碧山長𢃄暮雲<lb/>
　愁天平松竹黄華水早晚柴車得共遊思君一日如<lb/>
<pb n="KR3j0135_WYG_001-15b"/>
　三載兩寄詩來慰我心塵土愈知人世隱風烟遥見<lb/>
　海門深貧來笑我常癡坐亂後憐君更苦吟歴下亭<lb/>
　前春水濶扁舟何日重相尋<lb/>
素菴以六忍寧心澄慮消禍致福一曰忍觸二曰忍辱<lb/>
　三曰忍惡四曰忍怒五曰忍忽六曰忍言<lb/>
飲食以三十口為平過則為多不及為將病<hi>此不知出處當考</hi>
古甲子<lb/>
　十干<lb/>
<pb n="KR3j0135_WYG_001-16a"/>
　　閼逢<hi>甲</hi>　旃䝉<hi>乙/</hi>　柔兆<hi>丙/</hi>　彊圉<hi>丁/</hi>　著雍<hi>戊</hi>
　　屠維<hi>已</hi>　上章<hi>庚/</hi>　重光<hi>辛/</hi>　𤣥黓<hi>壬/</hi>　昭陽<hi>癸</hi>
　十二支<lb/>
　　困敦<hi>子</hi>　赤奮若<hi>丑/</hi>　攝提格<hi>寅/</hi>　單閼<hi>卯</hi>
　　執徐<hi>辰</hi>　大荒落<hi>已/</hi>　敦牂<hi>午/</hi>　　協洽<hi>未</hi>
　　涒灘<hi>申</hi>　作噩<hi>酉/</hi>　　閹茂<hi>戌/</hi>　　大淵獻<hi>亥</hi>
亷端父理問漢鏡銘云田民作鏡世未有位三公兮<hi>闕</hi>
潘轉菴題釣臺詩云蟬冠未必似羊裘出處當時已熟<lb/>
<pb n="KR3j0135_WYG_001-16b"/>
　籌但得諸公依日月不妨老子臥林丘英雄陳跡千<lb/>
　年在香火空山萬木秋絶笑黄塵吹鬂客愛來祠下<lb/>
　繫扁舟<lb/>
日休八識<hi>眼耳鼻舌身意未那識第八識</hi>詩云兄弟八个一个癡其中<lb/>
　一个最蹺蹊五个向外能經紀止留一个㸔家計<hi>第八</hi>
　<hi>識云</hi>浩浩三藏不可窮淵深七浪景為風愛<hi>闕</hi>特種根<lb/>
　身立去後先來作主翁不動地邊才捨藏金剛道後<lb/>
　畢然空大圓鏡智成無漏普照十方塵刹中<lb/>
<pb n="KR3j0135_WYG_001-17a"/>
地水火風聚一區之假合生住異滅成四像之遷移三<lb/>
　縁和合而縁生為身為體五藴滅謝而入死惟識惟<lb/>
　神<lb/>
五不男天犍妒變半<lb/>
五不女螺紋鼓角線<lb/>
前淮浙發運司主管文字趙汝諫送姪婿張師道赴召<lb/>
　詩五絶句中云翔鸞威鳳兩同飛此日閩山是獨歸<lb/>
　聞説京塵迷望眼後來誰為洗征衣有一士慕佳人<lb/>
<pb n="KR3j0135_WYG_001-17b"/>
　亦有詩云君王自愛相如賦左右安知即墨賢此語<lb/>
　太逼人<lb/>
劉雲震祭酒題明皇擊梧圖云宫殿蕭森䕃碧梧杖<lb/>
　頭白雨趂花奴還留飛下漁陽皷一曲霓裳救得無<lb/>
　　中原士夫出處<lb/>
定齋先生李獻卿字欽正河東人<lb/>
陳司諫規字正叔稷山人明昌五年進士博學能文<lb/>
　詩亦有律度為人敦厚動有禮節南渡以後諫官稱<lb/>
<pb n="KR3j0135_WYG_001-18a"/>
　許古陳規而正叔不以訐直自名厯仕至右司諫卒<lb/>
　官子良臣今在燕中<lb/>
吏部高先生鳴字雄飛岢嵐人歴彰德路總管召為翰<lb/>
　林學士至元五年至御史遷吏部尚書終於官<lb/>
淄川先生楊𢎞道字叔能自號素菴默翁博學無所不<lb/>
　知而不為科舉計嘗以䕃仕于金遭亂南歸為唐州<lb/>
　司户北還終於鄉里有小亨集十卷事言補一卷行<lb/>
　於世<lb/>
<pb n="KR3j0135_WYG_001-18b"/>
㕘政楊公諱果字正卿號西葊中山人金末王鶚榜登<lb/>
　科歴偃師蒲城縣辟陜州行臺郎中北渡後復居洛<lb/>
　陽紫陽為課税所官辟經歴官㕘河南經畧司事中<lb/>
　統改元召為㕘知政事告老除懷孟路總管以榮其<lb/>
　歸致仕後卒於鄉里<lb/>
轉運田時秀字彦實易縣人大定十九年進士仕至太<lb/>
　原轉運使喜作詩為周德卿李之純賞識感興云散<lb/>
　木不材寧適用虚舟無意任乗流百年身世槐安國<lb/>
<pb n="KR3j0135_WYG_001-19a"/>
　千古人情羮頡侯賦古塔云締搆百年人換世消沉<lb/>
　千古鳥盤空他類此彦實所居里名半十行第五以<lb/>
　五月五日生小字五兒二十五歳鄉府省御四試皆<lb/>
　中第五年五十五八月十五日卒造物之戯人如此<lb/>
　<hi>知五月五日生者見共賦集考</hi>
太常卿舒穆嚕世勣字晉卿承安中進士終於禮部尚書<lb/>
　子嵩字企隆應奉翰林文字父子皆死蔡州之難<lb/>
户部張德直字伯直平陽人祖邦彦字彦才張<hi>闕</hi>榜登<lb/>
<pb n="KR3j0135_WYG_001-19b"/>
　科以富川令致仕有松堂集父廸禄字仲英明昌初<lb/>
　進士歴岐山上黨二縣令卒于省掾伯直貞祐三年<lb/>
　進士釋褐新平簿辟藍田令秩滿父老詣行臺留再<lb/>
　任去之日為立生祠移沔池通許召補省掾選授警<lb/>
　廵院使終于同知武勝軍節度使事子城今居永寧<lb/>
張介字介夫彭城人正大元年經義第一人歴鞏榖熟<lb/>
　二縣令幼有賦聲為人有藴藉嘗贈詩人楊叔能末<lb/>
　章云我貧自救如沃焦君來過我亦何聊為君欲寫<lb/>
<pb n="KR3j0135_WYG_001-20a"/>
　貧士歎才思殊減荒村謠<lb/>
索吉字彦舉陜人性嗜酒工於詩客京師十餘年竟流<lb/>
　落以死同時有鄭雲表者慕彦舉之為人作詩挽之<lb/>
　云形如槁木因詩苦眉鎖蒼山得酒開人以為寫眞<lb/>
　云<lb/>
道士申志貞字正之太原人嘗為道教提㸃住京師長<lb/>
　春宮時道士舊傳十七人坐與釋教持論不勝落髪<lb/>
　為僧者志貞其一也後終于鄉里<lb/>
<pb n="KR3j0135_WYG_001-20b"/>
寂通老人陳時可字秀玉燕人金翰林學士仕國朝為<lb/>
　燕京路課税所官<lb/>
紫邏几几道人楊鴻字飛卿一名雲鵬少梁人北渡終<lb/>
　于東平有洞然集行于世<lb/>
虎巖先生趙著燕人終于編修官<lb/>
南湖散人曹居一字通甫又號聽翁太原人金末登進<lb/>
　士第仕國朝為行臺員外郎<lb/>
新軒先生張伯遒字聖俞<lb/>
<pb n="KR3j0135_WYG_001-21a"/>
紫陽先生楊奐字煥卿又名知章奉天人以明經後進<lb/>
　稱為關西先生少年時自悟已前身為紫陽宮道士<lb/>
　因自號國朝為河南府課税所官有還山集行于世<lb/>
亷菴題趙輔之樊川圖云一賦阿房萬古傳豈知今有<lb/>
　趙樊川謝公墩上王公住異代風流各自賢<lb/>
高雄飛獨石詩云一塊蒼頑石頺然半水濵可憐閻立<lb/>
　本徒冩五湖眞題杜莘老華山圖上方可望不可到<lb/>
　今日興來時臥遊須信丹青有神化世間隨處是同<lb/>
<pb n="KR3j0135_WYG_001-21b"/>
　州<lb/>
内翰鹿葊先生王磐字文炳初名采齡字蕭客永年人<lb/>
　舉于徵君麻九疇金末以易經登科北渡後為東平<lb/>
　學官一時名士皆出其門中統初召為眞定宣撫使<lb/>
　入拜翰林學士承㫖年八十餘致仕歸東平東宮命<lb/>
　朝士祖餞仍給半俸時人榮之今近九十尚無恙<lb/>
仁甫趙先生復初被虜時有寄皇甫庭詩寄語江南皇<lb/>
　甫庭此行無慮隔平生眼前漫有千行淚水自東流<lb/>
<pb n="KR3j0135_WYG_001-22a"/>
　月自明又詩乗雲曾到玉皇家彩筆雲箋賦落霞老<lb/>
　去空山春寂寞自鋤明月種梅花<lb/>
庸齋先生薛𤣥字微之華隂人仕至河南府提學有易<lb/>
　解行于世<lb/>
　　右中原名公翰墨至元乙酉得于京師庚寅裝于錢<lb/>
　　塘直以所得日月先後次序之不敢妄有品第<lb/>
　　京師名琴<lb/>
耶律丞相春雷<hi>金内府物銘曰承華殿春雷</hi>　玉振<hi>雷珏重修</hi>　不出户<lb/>
<pb n="KR3j0135_WYG_001-22b"/>
　石上流泉　寒玉<lb/>
宋少監毅夫寒玉<hi>吳興沈璙斵張鉞重修</hi>
焦仲良秋嘯<hi>雷氏今歸天上</hi>
李子亨冠古韻磬<hi>李陽氷篆</hi>　雲和<hi>李勉斵今歸天上</hi>
薛道録金磬<hi>張鉞斲</hi>
鄭太毉<hi>雷霄斵今在行臺太丞家</hi>
高彦敬金儒鳴玉<lb/>
王安仁實腹琴<lb/>
<pb n="KR3j0135_WYG_001-23a"/>
商左山寒字號<hi>趙耶利斵</hi>
喬仲山家氷清<hi>開成元年西蜀郭諒斲崇寧四年馬希先奉聖㫖重修</hi>　人人倩<lb/>
陳伊埒㕘政黄龍至寳　百衲<hi>吳越國王宫百衲雷威斵朱漆書槽腹黒漆</hi>
張詹事子友家<hi>張鉞琴</hi>
李士彦三足琴<lb/>
濟南姜伯惠甫家列子琴<hi>雷氏斵</hi>
南京劉介甫家三峽流泉<hi>唐天寳年雷威斵外刻流泉内刻三峽流泉欵皆𨽻書</hi>
亷廷臣玉澗鳴泉<hi>唐氏斲</hi>
<pb n="KR3j0135_WYG_001-23b"/>
亷端父瓊響<hi>慶歴年道士衛中正斵崇寧年馬希先重修</hi>　秋籟<lb/>
郭佑之御史霜鐘<hi>前宋僧斵</hi>
游平章子明家張鉞孫枝<lb/>
王郎中聲滿天地<hi>南方物</hi>
李德新天寳雷㑹<lb/>
郭北山新製萬壑松<hi>無欵或來自中原制度在雷右五代間錢鏐家物</hi>
夏信之雷威琴<hi>唐懿宗時斲𣢾云咸通四年秋八月處士雷威斲</hi>
馬德昌洞泉<hi>雷氏嵩陽野叟修聲細</hi>
<pb n="KR3j0135_WYG_001-24a"/>
張可與號鐘<hi>南方物臣馬希先奉聖㫖重修</hi>
　　古器<lb/>
　　行臺右丞李公家<lb/>
世母辛卣　山敦　牛敦　周盤䕫卣<lb/>
　　秘書郎喬仲山家<lb/>
文王鼎<hi>正考父作文王</hi>　周鳳盉　周粟紋壺<lb/>
　　王子慶家<lb/>
商鼎　漢方壺　漢山龍壺<lb/>
<pb n="KR3j0135_WYG_001-24b"/>
　　弊家<lb/>
商父乙鼎銘曰子父乙<lb/>
商州師卣銘曰州師錫朋具用作父丁尊舉冊<lb/>
商父辛彛銘曰父辛□<lb/>
周伯吉父槃銘一百三十字<hi>行臺李順甫鬻于市家人折其足用為餅爐予見之</hi>
　<hi>乃以歸予</hi>
周鄧<hi>闕</hi>鼎葢銘十八字<lb/>
漢鏡二<hi>一尚方一八花透光</hi>
<pb n="KR3j0135_WYG_001-25a"/>
　　董頑石家<lb/>
商百乳彛　　　　　　　商山尊<lb/>
商舉鼎銘曰□　　　　　商鼎銘曰□<lb/>
商觚　　　　　　　　　周罍<lb/>
　　吳和之家<lb/>
商右伯盉　　　　　　　商饕餮鼎銘象形一字<lb/>
　　周草窻家<lb/>
商鳧尊　　　　　　　　銅馬<lb/>
<pb n="KR3j0135_WYG_001-25b"/>
　　羅和齋<lb/>
周鳳尊銘一字□　　　　周百乳彛<lb/>
商貫耳壺銘字作鳥形首有冠<lb/>
　　楊中齋駙馬<lb/>
周方鼎　　　　　　　　周細文大羊鼎<lb/>
周觚稜壺<hi>舊藏余家</hi>　　　　　商小鼎一<lb/>
　　劉耀卿<lb/>
商斝　　商子孫盉　　　商蛟篆壺銘一字<lb/>
<pb n="KR3j0135_WYG_001-26a"/>
商敦　　周司空甗　　　漢方壺　周大盉<lb/>
　　閑邪先生<lb/>
敦二<hi>方圓二器未見</hi>
李又有李陽氷移三墳記字三寸許大字三百有畸宣<lb/>
　和題籖復有墨本亦徽宗題冊子又有李成樊川捕<lb/>
　魚圖長三丈徽宗御題<lb/>
　　書畵見聞<lb/>
東坡云永禪師欲存王氏典型以為百家書祖故舉用<lb/>
<pb n="KR3j0135_WYG_001-26b"/>
　舊法非不能出新意求變態也然其意已逸于繩墨<lb/>
　之外矣品下歐虞恐非至論若復疑其臨仿又出此<lb/>
　論下矣<lb/>
濟南楊淀周家藏閻中令畵鎻竇建德圖禇河南書傳<lb/>
張仲悦家藏謝尚餘寒帖　　古完本瘞鶴銘<lb/>
兾州趙宏道家藏高宗御題淳化刻<lb/>
　　濟南張可與家<lb/>
顔魯公頓首夫人帖　唐橅右軍大周㛐等帖　許渾<lb/>
<pb n="KR3j0135_WYG_001-27a"/>
　烏絲闌書今體詩<hi>五帖</hi>懷素猛<hi>闕/</hi>吟<hi>余家物</hi>僧𢎞元春<lb/>
　集右軍書越州寺碑　歐陽詢卜商等帖　韓文公書<lb/>
　名告　魯公書名告　元微之和樂天雪韻　韓渥尺<lb/>
　牘一卷山谷䟦　唐橅羲之罔極三帖　吳生妙勝<lb/>
　如來　惠崇巨軸<hi>小景</hi>巨然山水　李伯時陽關圖<lb/>
　　元章自寫真　皇象急就章甚佳當是第一本<lb/>
　切記<lb/>
　　霍治書清臣家<lb/>
<pb n="KR3j0135_WYG_001-27b"/>
李北海縉雲帖　柳書李氏墓記　唐文皇手詔好謙<lb/>
　帖　蕭子良變體詩<hi>唐人臨</hi>魯公鹿脯帖　孫過庭千<lb/>
　文　唐人摹蘭亭<hi>内府善本</hi>伯時孝經　著色郭熈二小<lb/>
　幅　巨然山水横披　伯時拂菻天馬　唐人仙山<lb/>
　故實　周昉臨六朝人天官　韓幹圉人調馬圖<lb/>
　邊鸞木瓜花<lb/>
　　喬仲山家<lb/>
顔太師馬病帖　智永千文<hi>宣和内府</hi>高閑千文<hi>余家舊藏趙明誠家物</hi>
<pb n="KR3j0135_WYG_001-28a"/>
　張旭承告帖<hi>宣和</hi>僧夢閑白蓮詩<hi>宣和</hi>張長史帖章草王粲<lb/>
　評詩<hi>宣和南唐</hi>智永筆力帖懐素臨　東坡書太白詩<lb/>
　東坡小楷金剛經<hi>全用鍾法</hi>釋巨然秋江晚渡<hi>明昌</hi>李思訓<lb/>
　江山漁樂<hi>南唐明昌</hi>陸瑾溪山風雨<hi>明昌</hi>郭忠恕飛仙故實<lb/>
　<hi>宣和樗軒題按樗軒金人此云宣和不知何故</hi>董元寒林<hi>明昌内合同</hi>貫休大阿<lb/>
　羅漢<hi>明昌</hi>伯時女孝經<hi>明/昌</hi>衛賢高士圖<hi>宣和</hi>郭熈松石二<lb/>
　大幅　李成重巒秋晩　吳侁蕭翼賺蘭亭圖<hi>宣和</hi>張<lb/>
　符牧牛圖<hi>明昌宣和睿思東閣</hi>張萱鼓琴侍女圖<hi>明昌宣和</hi>尉遲乙<lb/>
<pb n="KR3j0135_WYG_001-28b"/>
　僧有餘菩薩<hi>南麓䟦</hi>巨然歳寒圖　崔白讀碑　董元<lb/>
　煙嵐重溪　王齊翰行佛圖<hi>王詵寳繪太原珍玩玉柙</hi>王齊翰觀<lb/>
　音像<hi>上同</hi>王維維摩示疾圖<hi>宣和明昌/睿思東閣</hi>韓滉乳牛<hi>睿思</hi>
　<hi>東閣</hi>黄華雪山寫照　胡瓌番部卓歇<hi>大觀宣和睿思明昌</hi>
喬仲山云在都下時償賣人處有右軍書東方畵讃爛<lb/>
　處歐陽政宣收附豈元章書史中所載者耶又鄭廣<lb/>
　文溪橋峻嶺圖唐張藻松石微流圖<hi>高宗題籖</hi>李伯時陶<lb/>
　𢎞景像<hi>髙宗題</hi>李唐晉文公復國圖筆意竒古雖近代<lb/>
<pb n="KR3j0135_WYG_001-29a"/>
　人實有古人之風行書亦佳　傅古戯水龍<hi>高宗</hi>鎦寀<lb/>
　戯藻魚<hi>高宗</hi>唐朱繇文殊像竒古　唐人大悲像<hi>元彦禮</hi>
　大羊墨雁　范寛雪峯蕭寺　宋廸遠浦歸㠶　王<lb/>
　維秋山蕭寺<lb/>
　　司德用<lb/>
邊鸞孔雀　易元吉獐　崔白荷花鴨子　董元雪景<lb/>
　二幅　董元廬山圖　閻令職貢獅子圖　胡瓌啖<lb/>
　鷹圖<hi>喬仲山云贋筆也</hi>王詵長江遠岫　韋偃松　張希顔四<lb/>
<pb n="KR3j0135_WYG_001-29b"/>
　時寫生　盧稜伽羅漢　李成松石平遠　關仝大幅<lb/>
　山水　韓滉歸牧圖　韓滉醉道士圖　郭熈山水<lb/>
　二幅　湯子昇鑄鏡圖　吳道𤣥火德眞君　徐熈<lb/>
　紅躑躅　郭處暉林雀　世宗羣鹿　世宗馬　黄<lb/>
　筌竹鴿圖　王端人物<lb/>
　　郭北山御史<lb/>
唐橅右軍重告等六帖　右軍快雪時晴帖　右軍承<lb/>
　告帖　唐摹王𢎞帖<hi>王氏寳章集中物</hi>唐橅蘭亭詩序　徐<lb/>
<pb n="KR3j0135_WYG_001-30a"/>
　㑹稽寳林詩　楊景度永興帖　歐陽率更道夫帖<lb/>
　右軍七月五日青絹帖　胡季良臨右軍郗家信帖<lb/>
　右軍送梨帖　陶𢎞景屈畫帖　陳閎寫御廐馬<hi>宣政收附</hi>
　孫過庭千文　定武五字不損本蘭亭序　楊景度十<lb/>
　九郎帖　嵇叔夜聽雨帖　魯公江外帖　陸東之<lb/>
　蘭亭詩　唐人節史　歐陽詢稽古稿　高閑九原<lb/>
　帖　白居易行元㣲之告　陶貞白書丹經　李邕<lb/>
　口味帖　唐告　東坡致語稿　山谷老將行　山<lb/>
<pb n="KR3j0135_WYG_001-30b"/>
　谷褦襶帖　唐模右軍瞻近帖　晉王珣伯遠帖<lb/>
　呂洞賔自寫眞　李成二大幅　烈女箴　吳生坐<lb/>
　神　文竹<hi>未見</hi>米元暉楚山清曉　韓滉堯民擊壤<lb/>
　　續見<lb/>
東坡黄素上清儲祥宮碑　右軍此事帖白麻紙上行<lb/>
　草後一行然欲不可長非筆非臨前人直以為眞跡<lb/>
　殆非過許上古印甚多莫可辯一四寸許大印剪去<lb/>
　八分畧見御字宋宣和金明昌兩朝小璽及用羣玉<lb/>
<pb n="KR3j0135_WYG_001-31a"/>
　中秘印秋壑閏生及封字印徽宗御筆明金書簽竒<lb/>
　物<lb/>
　　王子慶<lb/>
右軍褁鮓帖　畢諴手狀　柳經西域圖　李伯時五<lb/>
　馬圖　關仝早行圖　李成㸔碑圖　顧愷之初平<lb/>
　起石為羊<lb/>
　　吳門李宗元<lb/>
魯公馬病帖<hi>未見</hi>謝安八月五日帖　楊景度珊瑚帖<lb/>
<pb n="KR3j0135_WYG_001-31b"/>
　吳通微告　唐人文殊像　又七居眠佛　唐大悲<lb/>
　像<lb/>
　<lb/>
　<lb/>
　<lb/>
　<lb/>
　<lb/>
　困學齋雜録<lb/>
</p>
<p>
</p>
  </div>
        </body>
</text>\m</TEI>
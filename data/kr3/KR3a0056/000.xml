<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>木鍾集</head>
    <p>
<pb n="KR3a0056_WYG_000-1a"/>
欽定四庫全書　　　　　子部一<lb/>
　木鍾集　　　　　　　　儒家類<lb/>
　　提要<lb/>
　　　　<hi>臣</hi>等謹案木鍾集十一卷宋陳埴撰埴字器<lb/>
　　　　之永嘉人嘗舉進士授通直郎致仕其學出<lb/>
　　　　於朱子永樂中修五經大全所稱潛室陳氏<lb/>
　　　　即埴也是編雖以集為名而實則所作語録<lb/>
　　　　凡論語一卷孟子一卷六經總論一卷周易<lb/>
<pb n="KR3a0056_WYG_000-1b"/>
　　　　一卷尚書一卷毛詩一卷周禮一卷禮記一<lb/>
　　　　卷春秋一卷近思雜問一卷史一卷其說大<lb/>
　　　　學中庸列禮記之中蓋其時四書章句集註<lb/>
　　　　雖成猶私家之書未懸於國學施之功令故<lb/>
　　　　仍從古本史論惟及漢唐則伊洛之傳不以<lb/>
　　　　史學為重偶然及之非専門也其體例皆先<lb/>
　　　　設問而答之故卷首自序謂取禮善問者如<lb/>
　　　　攻堅木善待問者如撞鍾義名木鍾刋板久<lb/>
<pb n="KR3a0056_WYG_000-2a"/>
　　　　佚明𢎞治十四年温州知府鄧淮始得舊本<lb/>
　　　　重刋自第五卷至十一卷皆題曰某卷下疑<lb/>
　　　　或各佚其上半卷而核其所列則書始二典<lb/>
　　　　詩始比興賦春秋始隠元年近思雜問始理氣<lb/>
　　　　史始漢皆不似尚有前文惟周禮不始天官<lb/>
　　　　而始府史禮記不始曲禮而始王制似有所<lb/>
　　　　佚然府史之名先見於序官而王制亦禮記<lb/>
　　　　第三篇即從此托始亦無不可宋本既不可<lb/>
<pb n="KR3a0056_WYG_000-2b"/>
　　　　見姑闕斯疑焉可矣乾隆四十四年五月恭<lb/>
　　　　校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR3a0056_WYG_000-3a"/>
木鍾集題詞<lb/>
志曰善問者如攻堅木善待問者如撞鍾朋友講習不<lb/>
可以無問也問則不可以無復今之不善問者徒先其<lb/>
所難後其所易取其節目之堅乃欲一斧而薪之不少<lb/>
徐徐以待其自解則匠石從旁而竊笑之矣至其待人<lb/>
之問者或小叩之而大鳴或大叩之而小鳴不待其再<lb/>
至而亟盡其餘聲或餘之未盡而恣其人之更端焉然<lb/>
則是鍾也其必州鳩氏之所棄者乎余非待問者顧諸<lb/>
<pb n="KR3a0056_WYG_000-3b"/>
友方持班氏之斧以運成風之巧乃欲以空中之物隨<lb/>
酢焉其不哆然肆黯然啞者幾希矣或曰空故能聲虚<lb/>
故能應壊木之竅穴而萬籟出焉物固有然者矣余有<lb/>
感於斯言也取二物因命之曰木鍾焉子幸有以問余<lb/>
余方以問子永嘉潛室陳埴題<lb/>
</p>
<p>
</p>
  </div>
</body>
</text>
</TEI>
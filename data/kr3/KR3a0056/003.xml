<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>木鍾集卷三</head> <lb/>
    <p>
<pb n="KR3a0056_WYG_003-1a"/>
欽定四庫全書<lb/>
　木鍾集卷三<lb/>
　　　　　　　　　　　　　宋　陳埴　撰<lb/>
　　六經總論<lb/>
　六經者易書詩禮春秋樂也自秦火之餘獨五經存<lb/>
　而樂遂喪戴氏集孔子之遺言而謂之禮記居六經<lb/>
　之一焉若以為禮經者儀禮也自戴禮既行儀禮遂<lb/>
　廢則古無周禮之書也今戴禮周禮為二經而樂遂<lb/>
<pb n="KR3a0056_WYG_003-1b"/>
　無傳何也<lb/>
古樂書今亡矣止是儀禮今亦不全止存十七篇大小<lb/>
戴禮乃漢儒集古今之文為之非古禮之正周官乃法<lb/>
守之書今人誤稱為禮<lb/>
　文中子曰詩書盛而秦世滅非尼父之罪也虚無長<lb/>
　而晉室壊非老莊之罪也齋戒修而梁國亡非釋迦<lb/>
　之罪也<lb/>
詩書盛而秦世滅恐不可以下文例論謂秦焚滅六國<lb/>
<pb n="KR3a0056_WYG_003-2a"/>
耳王氏崇奬異教至與吾道同科學術之疵正不足論<lb/>
但其區區之意猶曰非師之本教然也學之者誤耳如<lb/>
釋老之誤固不足道只六國處士横議與今世虚文浮<lb/>
靡皆有禍聖經之理乃孔氏之罪人非師之本教然也<lb/>
　孔子刪詩定書黍離閔周之詩乃儕於國風之列而<lb/>
　七月陳王業之艱難乃不得與雅頌並稱至序文侯<lb/>
　之命費誓秦誓諸書復繫於百篇之末而與典謨訓<lb/>
　誥誓命之文屬辭比事夫子之意安在<lb/>
<pb n="KR3a0056_WYG_003-2b"/>
雅頌是朝廷制禮作樂之章或臣工規諫之詩周室既<lb/>
東雅頌不作只有民俗歌謡孟子所謂詩亡乃雅頌亡<lb/>
先儒所謂降為國風也豳列於變風文中子所謂君臣<lb/>
相誚其能正乎其說甚詳風之終繫之曹檜書之終繫<lb/>
以秦魯以見亂極思治之意<lb/>
　　　　河圖洛書<lb/>
此非但道理當然以圖書攷之自可見如河圖以生數<lb/>
統成數洛書以竒數統耦數若不相似也然一必配六<lb/>
<pb n="KR3a0056_WYG_003-3a"/>
二必配七三必配八四必配九五必居中而配十二圖<lb/>
未嘗不相似河圖之竒耦異位若不相似也然同方者<lb/>
有内外之分<hi>一居内六居外之類</hi>是河圖猶洛書也異位者有比<lb/>
肩之義<hi>一居左二居右之類</hi>是洛書猶河圖也又如河圖則備數<lb/>
之全洛書則缺數之十此疑甚相戾也然河圖之全數<lb/>
乃皆自五而來一得五而為六二得五而為七三得五<lb/>
而為八四得五而為九至其所謂十者乃五得五而為<lb/>
十其實未嘗有十也<hi>八卦全不用十</hi>洛書雖曰缺十而皆有含<lb/>
<pb n="KR3a0056_WYG_003-3b"/>
十之義一對九而含十二對八而含十三對七而含十<lb/>
四對六而含十十常夾居五之兩端與河圖頗相類是<lb/>
亦未嘗無十也又五居中而不用必皆虛其中則二圖<lb/>
隂陽之數均於二十此又未嘗不同也至於表裏之說<lb/>
則洛書具太極兩儀四象八卦之理河圖具九疇子母<lb/>
之數前輩論之詳矣若劉牧直謂伏羲兼取圖書又從<lb/>
而易置之是蓋知其表裏之說而不善用也<lb/>
　　　　八卦九章聖人經世之法耳論者曰河出圖<lb/>
<pb n="KR3a0056_WYG_003-4a"/>
　　　　洛出書以為天不愛其道然否<lb/>
伏羲因河圖而畫八卦大禹因洛書而叙九疇天不愛<lb/>
其道正謂此也<lb/>
　　　　天乃錫禹洪範九疇或謂即是洛書不知經<lb/>
　　　　何取證<lb/>
天以洛書之數闡道之秘聖人以洪範叙道之用道非<lb/>
數不闡數非疇不叙疇非聖人不能明其用也易大𫝊<lb/>
曰洛出書聖人則之今觀神龜負文而出列於背有數<lb/>
<pb n="KR3a0056_WYG_003-4b"/>
自戴九履一左三右七二四為肩六八為足而五則居<lb/>
其中各有定位而縱横錯綜其數皆十五非有次第之<lb/>
序也自禹欲因之以明大法遂因而第之以成九類而<lb/>
洛書之序始有條而不紊故以洛書之一居初而則之<lb/>
曰此五行也以洛書之二居次而則之曰此五事也以<lb/>
其三又居次而曰此八政也以其四又居次而曰此五<lb/>
紀也以其五又居次曰此皇極也下四疇皆然要之自<lb/>
一至九洛書之本數加初次於上者乃禹之所以次第<lb/>
<pb n="KR3a0056_WYG_003-5a"/>
之疇凡言數者未有言初次其上既次其數又復加初<lb/>
次者非贅也蓋别初次為禹之次第而九者之數則洛<lb/>
書之本文也洛書之文具此章之文而讀者不明其讀<lb/>
洛書當以初一次二為讀槩以為禹叙九疇而不悟其<lb/>
中含洛書至以洛書為不經無據之誕說是不精洪範<lb/>
之學者孔安國註九疇為洛書註初次為禹所次第法<lb/>
則註一五行以下為箕子所演最為得之<lb/>
夫洛書者大禹治水之時神龜負文而列於背禹則之<lb/>
<pb n="KR3a0056_WYG_003-5b"/>
而為疇也洛書本無文字但有竒耦之數自一至九其<lb/>
數如此禹叙而次第之以其一居初而為五行以其二<lb/>
居次而為五事三又次之而為八政四又次之而為五<lb/>
紀五又次之而為皇極六又次之而為三徳七又次之<lb/>
而為稽疑八又次之而為庶徴九居次之末而為福極<lb/>
自一至九洛書之本數初次者禹次第之文五行以下<lb/>
即禹法則之事也蓋因洛書自然之數而垂訓於天下<lb/>
後世也若其効法次第之義大抵因洛書之位與數而<lb/>
<pb n="KR3a0056_WYG_003-6a"/>
為之洛書一位在子其數則水之生數氣之始也故為<lb/>
五行五行則陽變隂合交運而化生萬物則為人事之<lb/>
始矣二位在坤其數則火之生數氣之著也故為五事<lb/>
五事則五氣運行人之禀形賦色妙合而凝修身踐形<lb/>
之道立矣三位在卯其數則木之生數氣至此而益著<lb/>
也故為八政八政則修身不止於視聴言貌思之事而<lb/>
立經陳紀創法立度舉而措之天下矣四位在巽其數<lb/>
則金之生數氣至此而著益久也故為五紀五紀則治<lb/>
<pb n="KR3a0056_WYG_003-6b"/>
不止於食貨政教之事而察數觀象治厯明時仰以觀<lb/>
於天文矣五居中央為八數之中縱横以成十五之變<lb/>
蓋土之沖氣所以管攝四時故為皇極耳則人君居至<lb/>
尊之位立至理之準使四方之面内環觀者皆於是而<lb/>
取則所以總攝萬類也六位在乾其數則水之成數氣<lb/>
合而成形也故為三徳三徳則不徒立至極之準而臨<lb/>
機制變隨事制宜且盡其變於人矣七位在西火之成<lb/>
數氣合而形已著矣故為稽疑稽疑則不徒順時措之<lb/>
<pb n="KR3a0056_WYG_003-7a"/>
宜而嫌疑猶豫且決之人謀鬼謀而盡其變於幽明矣<lb/>
八位在艮木之成數氣合而形益著矣故為庶政庶政<lb/>
則往來相盪屈伸相感而得失休咎之應定矣九位在<lb/>
午其數則金之成數氣合而著已久矣故為福極福極<lb/>
則休咎得失不徒見於一身而通行於天下矣其事廣<lb/>
大悉備故居中焉大禹九疇之序順而言之則五行為<lb/>
始故五行不言用不言用者乃衆用之所自出錯而言<lb/>
之則皇極為統故皇極不言數不言數者乃衆數之所<lb/>
<pb n="KR3a0056_WYG_003-7b"/>
由該以五行為始則自一至九愈推愈廣大衍相乘之<lb/>
法也以皇極為統則生數主常成數主變太極動静之<lb/>
分也九疇本於洛書者如此後學不悟此章具洛書之<lb/>
文例以空談而說之則陋矣<lb/>
　　　　河圖洛書相為經緯八卦九章相為表裏<lb/>
經緯之說非是以上下為經左右為緯大抵經言其正<lb/>
緯言其變而二圖互為正變主河圖而言則河圖為正<lb/>
洛書為變主洛書而言則洛書為正而河圖又為變要<lb/>
<pb n="KR3a0056_WYG_003-8a"/>
知天地間不過一隂一陽以兩其五行而太極常居其<lb/>
中二圖雖縱横變動要只是參互呈見此理所以謂之<lb/>
相為經緯也表裏之說亦然蓋河圖不但可以畫卦亦<lb/>
可以明疇洛書不特可以明疇而亦可以畫卦但當時<lb/>
聖人各因一事以垂後世伏羲但據河圖而畫卦禹但<lb/>
據洛書而明疇要之伏羲之畫卦其表為八卦而其裏<lb/>
固可以為疇禹之叙疇其表為九疇而其裏固可以為<lb/>
卦此所以謂之相為表裏也<lb/>
<pb n="KR3a0056_WYG_003-8b"/>
　　　　閏法<lb/>
左傳正義曰周天三百六十五度四分度之一日一日<lb/>
行一度月一日行十三度十九分度之七計二十七日<lb/>
有餘月已行天一周至二十九日過半<hi>即月法二十九日四百四十九</hi>
<hi>分也</hi>又逐及日而與之會是為一月十二月而成歲一歲<lb/>
氣周有三百六十五日四分日之一今十二月維三百<lb/>
五十四日是少十一日四分之一未得氣周細而言之<lb/>
一歲正少十一日少弱所以然者一月有餘分二十九<lb/>
<pb n="KR3a0056_WYG_003-9a"/>
<hi>日法九百四十分四百七十分為半日今有四百九十九日是餘二十九分</hi>合十二月餘分<lb/>
三百四十八是一歲既得三百五十四日又餘三百四<lb/>
十八分一日九百四十分其二百三十五分為四分日<lb/>
之一今於餘分三百四十八内取二百三十五以當四<lb/>
分日之一仍有一百一十三其餘整日惟有十一日又<lb/>
以餘分一百一十三減之是一年正餘十日八百二十<lb/>
七分不成十一日<hi>故謂十一日少弱</hi>一年餘十日八百二十七<lb/>
分積十九年餘二百六日六百七十三分少弱足以當<lb/>
<pb n="KR3a0056_WYG_003-9b"/>
之古今厯法推閏月之術皆以閏餘減章歲餘以歲中<lb/>
乘之章閏而一所得為積月命起天正算外閏所在其<lb/>
有進退以中氣定之無中氣則閏月也古厯十九年為<lb/>
一章章有七閏入章三年閏九月六年閏六月九年閏<lb/>
三月十一年閏十一月十四年閏八月十七年閏四月<lb/>
十九年閏十二月此據元首初章若於後漸積餘分大<lb/>
率三十二月則置閏不必同初章日月運轉於天如人<lb/>
之行步故推厯謂之步厯歩厯之始謂之上元必以日<lb/>
<pb n="KR3a0056_WYG_003-10a"/>
月全數為始於前更無餘分以此日為端首<hi>即十一月甲子夜半</hi>
<hi>朔旦冬至也</hi>故言履端用始也分一周之日為十二月則每<lb/>
月當三十日餘以日月會為一月則每月惟二十九日<lb/>
餘每月參差氣漸不正但觀中氣所在以為此月之正<lb/>
取中氣以為正月閏前之月中氣在晦閏後之月中氣<lb/>
在朔無中氣則謂之閏月故言舉正於中也月朔之與<lb/>
月節每月剩一日有餘以所有餘日歸之於終積成一<lb/>
月則置閏故言歸餘於終也<lb/>
<pb n="KR3a0056_WYG_003-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　木鍾集卷三<lb/>
</p>
<p>
</p>
  </div>
</body>
</text>
</TEI>
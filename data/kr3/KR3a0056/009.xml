<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>木鍾集卷九</head> <lb/>
    <p>
<pb n="KR3a0056_WYG_009-1a"/>
欽定四庫全書<lb/>
　木鍾集卷九<lb/>
　　　　　　　　　　　　　宋　陳埴　撰<lb/>
　　春秋<lb/>
　春秋書元年春王正月或謂用周正然周雖正朔未<lb/>
　嘗易時月商之元祀十有二月明月不可易秦之元<lb/>
　年冬十月明時不可易今以為用周正則時月皆舛<lb/>
　矣或謂用夏正則是夏之正月而何以為王之正月<lb/>
<pb n="KR3a0056_WYG_009-1b"/>
　或以為夏時冠周月則周之正月乃夏之十一月安<lb/>
　可謂之春是時又皆舛矣且建寅而又建子不㡬有<lb/>
　兩造化反覆殊不可曉不知果當出何説<lb/>
周事今不可攷但以秦事觀之可見繋周事者也當只<lb/>
改其建正不當改其書法今秦既書冬十月為嵗首即<lb/>
周以冬士月書之可知秦自十月十二月之下仍書正<lb/>
月即周正月即周之書法可知所謂行夏之時者乃是<lb/>
將周厯書重與排過從他正月為始胡文定摭商秦書<lb/>
<pb n="KR3a0056_WYG_009-2a"/>
法為證已是得之但云以夏時冠周月則不成法度矣<lb/>
<hi>但書災異事與今説不合語不可曉缺之無害</hi>
　左傳驪姬譛羣公子一段末云晉人謂之二五耦注<lb/>
　云二耜相偶不知古今耕二耜相偶如何<lb/>
古人耕法不用牛而以兩人代一人代之則力不足必<lb/>
兩為耦則可故或謂之耦耕或謂之並耕耜即今之犁<lb/>
頭也廣五寸耦耕則用二耜兩其五寸故其耕之處深<lb/>
廣一尺晉人所以有二五耦之譏<lb/>
<pb n="KR3a0056_WYG_009-2b"/>
　曲沃武公之并晉國也天子不能正之而復命之是<lb/>
　天下壞亂乆矣溫公獨以壞禮自三晉始何耶<lb/>
周室壞法亂紀自入春秋來已下儕於列國如交質子<lb/>
事左氏不責鄭以亡君臣之分只責其信不由中葢當<lb/>
時看了此等事只作尋常事體看更復説甚名分事釐<lb/>
王封曲沃武公為晉侯非是國之號令猶能行於諸侯<lb/>
負簒弑之罪自知不容於諸侯故厚賂周室以求長安<lb/>
本邑耳當時若尚有王法安得無忌憚若此溫公欲發<lb/>
<pb n="KR3a0056_WYG_009-3a"/>
大義於一書之首故借名分以明之其中辭語有失契<lb/>
勘耳通鑑以三晉為一書之首故大其義以繩之未為<lb/>
合事實也<lb/>
　左傳公入而賦大隧之中其樂也融融姜出而賦大<lb/>
　隧之外其樂也泄泄莫是詩否<lb/>
此即是詩當作春秋時二章詩看然而不可不明訓詁<lb/>
古詩不過如此若訓詁不明安知隧為何物耶隧地下<lb/>
路也<lb/>
<pb n="KR3a0056_WYG_009-3b"/>
　閏法左氏謂履端於始舉正於中歸餘於終可將正<lb/>
　義攷否<lb/>
書云朞三百有六旬有六日疏云一嵗三百六十有五<lb/>
日四分日之一言六旬者舉成數而言耳按左傳正義<lb/>
曰天三百六十五度四分度之一已冩在六經總論中<lb/>
　宋宣公舎與夷而立弟穆公厥後亦舎子馮而立與<lb/>
　夷左氏釋傳謂君子曰宋宣公可謂知人矣立穆公<lb/>
　其子饗之是取其傳賢不傳子至公羊乃云宋之禍<lb/>
<pb n="KR3a0056_WYG_009-4a"/>
　宣公為之故君子大居正與左氏相反如何<lb/>
宣公舎子立弟固是擇賢况兄弟相繼自是殷法未為<lb/>
失正公羊以成敗論人歸咎宣公不知殤之不君正使<lb/>
當下便立他其禍尤速宋之禍不起於兄弟之爭自是<lb/>
殤之不君爾左氏謂宣公知人固是謂立弟而子享若<lb/>
以成敗論當宣公之時豈逆覩其立我子耶<lb/>
　齊威以四十餘年之經營而齊之霸業一傳遂斬晉<lb/>
　文以一年之亟就而晉之霸業終春秋而不替或謂<lb/>
<pb n="KR3a0056_WYG_009-4b"/>
　齊得孝公以嗣位不若晉得襄公而靈成景悼昬昧<lb/>
　滋甚何能長有諸侯耶<lb/>
晉自文公之後不成霸業是時乃楚莊稱伯<hi>敗晉于弼</hi>楚衰<lb/>
晉悼復伯自悼公以後晉楚同主夏盟宋之㑹至申之<lb/>
㑹則天下之大勢又在楚而不在晉矣<lb/>
　春秋之作始於無王終於無伯止齋先生謂天下之<lb/>
　無王鄭為之也天下之無伯齊為之也夫當時列國<lb/>
　皆此等人而獨歸罪於二國何耶<lb/>
<pb n="KR3a0056_WYG_009-5a"/>
以其嘗敗王師故曰無王自鄭始以其嘗伐晉故曰無<lb/>
伯自齊始<lb/>
　晉獻公欲廢太子申生而立奚齊荀息不能正君之<lb/>
　非而能守君之命里克丕鄭欲從君之義而不從君<lb/>
　之惑二者孰正<lb/>
効荀息不得猶刻鵠不成尚類鶩効里克不得則畫虎<lb/>
不成反類狗矣<lb/>
　隠公攝位何故得列於十二君<hi>歐公有論</hi>
<pb n="KR3a0056_WYG_009-5b"/>
隠桓俱非正嫡但隠長而桓少則隠之受國於先君正<lb/>
也乃欲遜于桓此即非禮之禮有類子噲之事宜其自<lb/>
貽伊慼三傳不辨長㓜之分又從而成桓之志名之曰<lb/>
攝夫既君其國矣國人又已君之矣何攝之有<lb/>
　子糾兄也小白弟也春秋以子加糾則諸侯繼世在<lb/>
　喪之稱也集註謂小白兄而子糾弟未審何据<lb/>
公殺糾不稱子胡文定公主公榖義其所按之辭曰史<lb/>
稱周公誅管蔡以安周齊桓殺其弟以反國<hi>故集註祖之</hi>
<pb n="KR3a0056_WYG_009-6a"/>
　春秋吳越之爭始於何時更敗前後<hi>凡㡬</hi>
昭六年楚通越以困吳吳越之兵爭始於是定十四年<lb/>
吳㑹黄池之嵗吳之極盛也而越滅之春秋於是終焉<lb/>
以為天地之大變哀元年吳嘗滅楚矣而春秋不書豈<lb/>
以其卒能報吳耶<lb/>
　哀之十年傳絳縣老人事史趙曰亥有二首六身未<lb/>
　曉其説<lb/>
亥字古冩較横些其字頗類算子位故史趙借此字以<lb/>
<pb n="KR3a0056_WYG_009-6b"/>
寓算數如今不用下畫於旁但横看便如四箇算子位<lb/>
此是滑稽伎倆見晉之諸子皆曉算法皆能隠語絳縣<lb/>
老人豈是不識故作𨼆語以使人測耳却被師矌一口<lb/>
測了曰是七十三年師矌又不下算却只説是魯㑹承<lb/>
筐之嵗狄戎伐魯之年以示算法亦謂無人能測識者<lb/>
不知士文伯一見而決為之箋注云此二萬六千六百<lb/>
六旬也文伯非術數之家其敏又在師矌史趙之上所<lb/>
以見晉多博聞之士多精算之家一談論之頃而數美<lb/>
<pb n="KR3a0056_WYG_009-7a"/>
具焉<lb/>
　僖九年宰孔言齊侯東畧之不知西則否矣如何<lb/>
齊威既南征北伐矣東西則未能逺畧也宰孔意其伯<lb/>
業將衰决然不能西畧若東畧則未可知耳故語晉不<lb/>
用憂西以晉在西故也<lb/>
　楚子問鼎王孫滿辭楚兵乃去之然是謂楚兵之去<lb/>
　則周之天命必未改耳使楚子果欲多上人豈文辭<lb/>
　所能折<lb/>
<pb n="KR3a0056_WYG_009-7b"/>
來説卜世卜年為假説之詞只王孫滿陳義如此楚安<lb/>
得不折服楚莊有志齊桓晉文之事桓文未能改楚莊<lb/>
敢遽無分乎猶可以義折也<lb/>
　先儒嘗以胡文定夏時冠周月之説最為不是且舉<lb/>
　日南至與秋大水無麥苗一兩事辨明之復不明載<lb/>
　其用夏時周時未審春秋所書災異事果用夏時耶<lb/>
　周時耶<lb/>
夏時冠周月不是道理春秋全是夏時只除了𨼆元年<lb/>
<pb n="KR3a0056_WYG_009-8a"/>
冬十一月十二月不書從他春正月排去直到卷終然<lb/>
便是夏正若用周正則隠元年當云冬十一月今只除<lb/>
此兩月不書耳此説甚長聞之蔡西山云書灾異皆應<lb/>
夏正如僖末年書隕霜不殺草梅李實見是夏十二月<lb/>
分明<lb/>
　韓宣子適魯見易象春秋曰周禮盡在魯矣釋者謂<lb/>
　仲尼上遵周公之遺制下以明將來之法則春秋固<lb/>
　周禮所寓彼易卜筮書也未知與周禮何合<lb/>
<pb n="KR3a0056_WYG_009-8b"/>
周易雖卜筮常用然掌在太易屬之太史侯國想無此<lb/>
官亦無此書故其卜筮繇辭見於列國者各不與周易<lb/>
同<hi>如僖公十五年秦伯伐晉之筮又晉嫁伯姬之筮</hi>自是一項占書<hi>今火珠林類是</hi>獨<lb/>
周史以周易見陳侯<hi>莊二十三年</hi>與魯穆子之生<hi>昭五年</hi>南蒯<lb/>
之叛<hi>昭十二年</hi>穆姜之出<hi>襄九年</hi>凡周易魯所筮皆周易正文<lb/>
以此見周易唯周與魯有之列國占筮皆是俗法惟魯<lb/>
與周正法故韓宣遂謂周禮在魯與晉之乘楚之檮杌<lb/>
魯之春秋同<lb/>
<pb n="KR3a0056_WYG_009-9a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3a0056_WYG_009-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　木鍾集卷九<lb/>
</p>
<p>
</p>
  </div>
</body>
</text>
</TEI>
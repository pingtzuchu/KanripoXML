<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>木鍾集卷十</head> <lb/>
    <p>
<pb n="KR3a0056_WYG_010-1a"/>
欽定四庫全書<lb/>
　木鍾集卷十<lb/>
　　　　　　　　　　　　　宋　陳埴　撰<lb/>
　　近思雜問附<lb/>
　近思錄載一陽復於下乃天地生物之心先儒以靜<lb/>
　為天地之心不知動之端乃天地之心又説陽始生<lb/>
　甚㣲安靜而後能長既以動為陽之始復又指安靜<lb/>
　言之何耶<lb/>
<pb n="KR3a0056_WYG_010-1b"/>
一陽復於地下即是動之端但萌芽方動當靜以候之<lb/>
不可擾也故卦彖言出入无疾而象言閉闗息民葢動<lb/>
者天地生物之心而靜者聖人裁成之道<lb/>
　徳不勝氣性命於氣徳勝其氣性命於徳<lb/>
義理不勝氣禀則性與命皆隨氣禀中去所以多不善<lb/>
若義理勝氣禀則性與命皆向義理中來所以為善徳<lb/>
謂義理之性氣謂血氣之性學問之道無他不過欲以<lb/>
義理勝血氣<lb/>
<pb n="KR3a0056_WYG_010-2a"/>
　夏建寅為人統商建丑為地統周建子為天統檢律<lb/>
　歴志看太簇是正月位於寅為人統黄鍾是十一月<lb/>
　位於子為天統以林鍾為地統合位於丑在十二月<lb/>
　今以月令攷之則林鍾位於未在六月何也<lb/>
林鍾固是六月六月即十二月之衝陽管用正月<hi>黄鍾太簇</hi>
隂管用其衝<hi>大吕</hi>必如是方得全律<hi>黄鍾九寸太簇八寸林鍾六寸餘皆</hi>
<hi>奇分</hi>大率陽全隂半陽以一為一陰以二為一故乾三畫<lb/>
坤六畫此真至之理不可不講<lb/>
<pb n="KR3a0056_WYG_010-2b"/>
　赤子之心與未發之中同否<lb/>
赤子之心只是真實無偽然喜怒哀樂己是倚向一邊<lb/>
去了如生下時便有嗜慾不如其意便要號啼雖是真<lb/>
實己是有所倚著若未發之中却渾然寂然喜怒哀樂<lb/>
都未形見只有一片空明境界未有倚靠此時只可謂<lb/>
之中要之赤子之心不用機巧未發之中乃存養所致<lb/>
二者實有異義<lb/>
　變化如何分别<lb/>
<pb n="KR3a0056_WYG_010-3a"/>
變如鳩化為鷹雀化為蛤正欲脱離舊殻化則已脱離<lb/>
舊殻了見鷹而不見鳩見蛤而不見雀痕迹俱冺矣<lb/>
　晦翁嘗疑日月右轉不是以為天行至健一日一夜<lb/>
　一周却剩一度日一日一夜恰好月則不及十三度<lb/>
　有奇與歴家所推大段相反不知何所見而云耳<lb/>
天行日剩一度出鄭康成日月俱左旋聞横渠有此語<lb/>
但歴家用簡捷超徑法巧算須用作右旋却取他背後<lb/>
欠天零數起算故日只作行一度月作行十三度有奇<lb/>
<pb n="KR3a0056_WYG_010-3b"/>
庶簡捷超徑易布算也<lb/>
　人説性便分善惡而心之善惡不曾説<lb/>
性是心之骨子性既如此則心不假言<lb/>
　明道曰在人為性主於身為心心發於思慮謂之情<lb/>
　如此則性乃心情之本而横渠則以為心統性情如<lb/>
　何<lb/>
心居性情之間向裏即是性向外即是情心居二者之<lb/>
間而統之所以聖賢工夫只在心裏著到一舉而兼得<lb/>
<pb n="KR3a0056_WYG_010-4a"/>
之横渠此語大有功於後學<lb/>
　血氣之性與氣禀之性同否<lb/>
生之謂性食色性也是血氣之性荀子性惡揚子性善<lb/>
惡混韓子三品與論語性近習逺上智下愚之説皆是<lb/>
氣禀之性血氣之性是於氣禀中獨指知覺運動悦色<lb/>
嗜味言之尤為卑下<lb/>
　伊川説穿牛鼻絡馬首是率性之道夫牛有牛之性<lb/>
　馬有馬之性彼固自率其性耳若穿牛絡馬乃是聖<lb/>
<pb n="KR3a0056_WYG_010-4b"/>
　人裁成之道竊慮此當是脩道之教<lb/>
不是自家穿絡他乃是物性各有不同牛必須穿鼻絡<lb/>
首則非其性矣馬必須絡首穿鼻則非其性矣是他物<lb/>
性各自有由行之路如此即不干聖人事設使牛而可<lb/>
絡首馬而可穿鼻則是不由物性乃由聖人矣<lb/>
　張子曰窮理盡性則性天徳命天理此義如何<lb/>
有氣質之性命有義理之性命由徳上發者為義理由<lb/>
氣上發者為氣質雖有禀賦不同茍能學問以充之<hi>謂窮</hi>
<pb n="KR3a0056_WYG_010-5a"/>
<hi>理盡性</hi>則向之得於氣質者今也性皆天徳命皆天理所<lb/>
謂善反之則天地之性存焉<lb/>
　程子説性與孟子不同<lb/>
性者人心所具之天理以其禀賦之不齊故先儒分别<lb/>
出來謂有義理之性有氣質之性仁義禮智者義理之<lb/>
性也知覺運動者氣質之性也有義理之性而無氣質<lb/>
之性則義理必無附著有氣質之性而無義理之性則<lb/>
無異於枯死之物故有義理以行乎血氣之中有血氣<lb/>
<pb n="KR3a0056_WYG_010-5b"/>
以受義理之體合虚與氣而性全孟子之時諸子之言<lb/>
性往往皆於氣質上有見而遂指氣質作性但能知其<lb/>
形而下者耳故孟子答之只就他義理上説以攻他未<lb/>
曉處氣質之性諸子方得於此孟子所以不復言之義<lb/>
理之性諸子未通於此孟子所以反覆詳説之程子之説正<lb/>
恐後學死執孟子義理之説而遺失血氣之性故并二<lb/>
者而言之曰論性不論氣不備論氣不論性不明程子<lb/>
之論舉其全孟子之論所以矯諸子之偏人能即程子<lb/>
<pb n="KR3a0056_WYG_010-6a"/>
之言而達孟子之意則其不同之意不辨而自明矣<lb/>
　韓退之以三品言性果與夫子上智下愚不移之説<lb/>
　合否<lb/>
三品之説畧似論語性近習逺<lb/>
　明道謂學者為氣所勝習所奪只可責志往往即孟<lb/>
　子持其志無暴其氣之謂自家這裏心自有所守如<lb/>
　何為氣所勝習所奪<lb/>
學者為氣禀所拘習俗所制不能擺落纏繞只為做人<lb/>
<pb n="KR3a0056_WYG_010-6b"/>
無立志不自强為善不願作向上人遂落在旋渦中無<lb/>
由拔出學者須是立志為先此志乃孟子尚志之志<lb/>
　目視耳聴此氣質之性也然視之所以明聴之所以<lb/>
　聰抑氣質之性耶抑義理之性耶<lb/>
目視耳聽物也視明聽聰物之則也來問可施於物則<lb/>
不可施於言性若言性當云好聲好色氣質之性正聲<lb/>
正色義理之性義理只在氣質之中但外義理而獨狥<lb/>
氣質則非也<lb/>
<pb n="KR3a0056_WYG_010-7a"/>
　經權二字如何分别<lb/>
經猶秤衡銖兩斤鈞一成畫定權即秤錘隨物低昻以<lb/>
求合於銖兩斤鈞<lb/>
　五皇極之道程子以極為時中晦翁謂之至同否<lb/>
極者至盡無以加之辭本不訓中字中是無偏倚無過<lb/>
不及之稱各有所當前儒秤尺猶疎晦翁加密矣<lb/>
　伊川曰中字最難識須是黙識心通又曰中不可執<lb/>
　識得則事事物物皆有自然之中<lb/>
<pb n="KR3a0056_WYG_010-7b"/>
此乃時中之中初無定體隨時處中即所謂權也中不<lb/>
中只在毫釐之間非理明義精不能到此<lb/>
　程子以權即經而以反經合道之説為非晦翁引孟<lb/>
　子説為經權亦當有辨<lb/>
權乃權衡之權即隨物以取平者古人借此權字以秤<lb/>
量事理即所謂義之宜即所謂時中也既曰義與中又<lb/>
何嘗自反經來但以變通從時求合於經不可直謂之<lb/>
經耳<lb/>
<pb n="KR3a0056_WYG_010-8a"/>
　造化<lb/>
天地造化萬物萬物露生於天地之間者皆造化之迹<lb/>
也是孰為之耶鬼神也造化之迹猶言造化之可見者<lb/>
<hi>非粗迹之迹</hi>于今一禽一獸一花一木鍾英孕秀有雕斵繪<lb/>
畫所不能就者倐忽見於人間是孰為之耶即造化之<lb/>
迹鬼神也<lb/>
　何謂鬼神者二氣之良能<lb/>
鬼者隂之靈神者陽之靈<lb/>
<pb n="KR3a0056_WYG_010-8b"/>
　晦翁謂月加子午則潮長未識其說<lb/>
此説不可曉今海居者但云月上潮長月落潮退誠驗<lb/>
其言是乃月加卯酉方位非子午也朔日之潮可驗朔<lb/>
日月與日㑹日才出卯方即潮長才入酉方即潮又長<lb/>
是月與日相隨出沒<lb/>
　月本無光借日以為光此先儒之通論然月過中於<lb/>
　天而日行於地之下則月何以為光借曰四面空虚<lb/>
　故日從空中照出日光既四面合照則月當常圓何<lb/>
<pb n="KR3a0056_WYG_010-9a"/>
　為復有虧缺<lb/>
為地浮在天中間上下四方皆空虚只有茫茫無畔邊<lb/>
岸底水<hi>水即氣</hi>所以謂之太虛故日雖入地其光迸出與<lb/>
太隂之氣相感但月去日有逺近故光有盈缺近日則<lb/>
光小逺日則光大<lb/>
　日食之變精於數者皆於數十年之前知之以為人<lb/>
　事之所感召則天象亦當與時盈虧<lb/>
日月交會日為月掩則日食日月相望月與日亢則月<lb/>
<pb n="KR3a0056_WYG_010-9b"/>
食自是行度分道到此交加去處應當如是厯家推算<lb/>
專以此定疎密本不足為變異但天文才遇此際亦為<lb/>
隂陽厄㑹於人事上必有災戾故聖人畏之側身修行<lb/>
庶㡬可弭灾戾也<lb/>
　集註云管仲之徳不勝其才子産之才不勝其徳<lb/>
功大而器小是徳不勝才惠而不知為政是才不勝徳<lb/>
　明道以記誦博識為玩物喪志如何<lb/>
徒記誦該博而理學不明不造融㑹貫通處是逐其小<lb/>
<pb n="KR3a0056_WYG_010-10a"/>
者忘其大者反以無用之物累其空明之心是爲玩物<lb/>
䘮志<lb/>
　明道謂學不言而自得者乃自得也有安排布置者<lb/>
　皆非自得也安排布置須是見於施設以安排布置<lb/>
　爲非自得如何<lb/>
安排布置非是見於設施謂此心此理未到純熟兩忘<lb/>
地位必有營度計慮之勞逆施偷作之病才到自得處<lb/>
則心便是口理便是心心與理忘口與心忘處處安行<lb/>
<pb n="KR3a0056_WYG_010-10b"/>
自在黙識心通不用安排布置也<lb/>
　横渠云文要宻察心要洪放何者爲文<lb/>
文謂節文之文如周旋中規折旋中矩之類雖甚嚴宻<lb/>
不少舒放然心裏却甚泰然<lb/>
　在禮外事用剛日内事用柔日祭先聖用上丁社稷<lb/>
　用上戊此唐開元制也至今用之不知用戊用丁何<lb/>
　義<lb/>
外事謂祭天地社稷山川及兵戎之事内事謂祭宗廟<lb/>
<pb n="KR3a0056_WYG_010-11a"/>
及冠婚學校之事社稷用戊固剛日<hi>古用甲日洛邑方用戊</hi>釋奠<lb/>
用上丁乃柔日主於文也<hi>夏小正及月令已用之唐因之耳</hi>武學用戊<lb/>
主武也<hi>毛詩吉日維戊既伯既禱是也</hi>
上丁釋奠是開元禮<lb/>
　伊川曰在物爲理處物爲義又曰在義爲理何如<lb/>
理對義言則理爲體而義爲用理對道言則道爲體而<lb/>
理爲用<lb/>
　古今風氣人物之異程子謂氣有淳漓自然之理有<lb/>
<pb n="KR3a0056_WYG_010-11b"/>
　盛則必有衰既是衰了還有淳時否<lb/>
有大盛衰有小盛衰大盛衰則三代不似唐虞秦漢不<lb/>
似三代晉宋不似秦漢隋唐不似晉宋小盛衰則商初<lb/>
勝如夏末周初勝如商末漢初勝如周末晉初勝似漢<lb/>
末唐初勝如六朝之類<lb/>
　横渠云多聞不足以盡天下之故其㫖如何<lb/>
此言記問之學雖博而有限<hi>中窒故也</hi>義理之學至約而無<lb/>
窮<hi>中明故也</hi>
<pb n="KR3a0056_WYG_010-12a"/>
　晦翁説仁為愛之理心之徳如何<lb/>
愛是情理是性心統情性者也單説愛字與心字猶是<lb/>
就情上看必曰愛之理心之徳方和性在裏面是愛之<lb/>
所以為愛而心之所以為心者也是之謂仁前輩謂心<lb/>
為榖種能生處即是他所以為榖種處故桃杏之核皆<lb/>
曰仁孔門不曾正説仁之體段只説求仁為仁之方孟<lb/>
子方説怵愓惻隠處以狀仁之體段又説仁人心也須<lb/>
認得仁為人心方見仁著落所以不仁之人全無人心<lb/>
<pb n="KR3a0056_WYG_010-12b"/>
<hi>醫者以手足偏痺為不仁最是名狀得好</hi>既無人心問他恁麽羞惡恭敬是<lb/>
非仁包四端即此可見　心如榖種所以生處是性生<lb/>
許多枝葉處便是情心亦是有形影底物事情亦是有<lb/>
形影底物事獨性無形影<lb/>
　明道云天地間只有一箇感與應而已莫是動靜無<lb/>
　端隂陽無始底話<lb/>
一往一來一屈一伸一闔一闢一晝一夜一寒一暑無<lb/>
處不是此兩扇物事有感必有應所應復為感所感復<lb/>
<pb n="KR3a0056_WYG_010-13a"/>
為應備此三句方是無端無始意葢感應二字貫通隂<lb/>
陽動靜謂陽動為感固可謂隂靜為感亦可謂陽動為<lb/>
應固可謂陰靜為應亦可葢今日之晝固起今日之夜<lb/>
而今日之夜又起明日之晝天地間不過如此耳<lb/>
　朱子解太極圖云乾男坤女以氣化者言萬物化生<lb/>
　以形化者言竊疑乾男坤女非止言人凡陽之屬皆<lb/>
　男也陰之屬皆女也氣化之初萬物已在其中矣萬<lb/>
　物化生非止言飛潛動植凡人亦萬物之一形形化<lb/>
<pb n="KR3a0056_WYG_010-13b"/>
　之後人在其中矣<lb/>
氣化謂未有種類之初以陰陽之氣合而生形化謂既<lb/>
有種類之後以牝牡之形合而生皆兼人物言之<lb/>
　為人為己如何<lb/>
為己是真實無偽為人只是要譽近名聖人此言是就<lb/>
他源頭上分别出來今學士大夫謂為己不求人知而<lb/>
求天知才説有求天知意便不是為己為己者只是屈<lb/>
頭擔重擔不計窮達得喪也<lb/>
<pb n="KR3a0056_WYG_010-14a"/>
　仁者偏言之只一事兼言之則包四端四端皆心之<lb/>
　徳頭面迥異仁既是愛之理則義禮智亦當謂之理<lb/>
　四者皆當用工夫然孔門大率多去仁上著力何耶<lb/>
所謂愛之理是偏言之將四端分作四去看截然界限<lb/>
不可相侵心之徳是兼言之將四端只作仁字看仁為<lb/>
善之長猶家之嫡長子包貫得諸子故獨以理言以心<lb/>
徳言須見移在諸位上用不動方是詣理<lb/>
　晦翁以三代而下皆人欲而非天理且如漢文帝資<lb/>
<pb n="KR3a0056_WYG_010-14b"/>
　稟純粹如何斷以人欲<lb/>
晦翁此言止謂秦漢而下不曾有徹底理㑹學問人其<lb/>
中好者只是天資粹美暗合聖賢元不從學問中來<hi>文帝</hi>
<hi>是</hi>若似此人主更從學問中徹底理㑹便是湯文以上<lb/>
人<lb/>
　王伯如何分别<lb/>
司馬溫公無王伯之辨要之源頭只是王伯兩字以其<lb/>
為天下王故謂之王以其為方伯故謂之伯以王天下<lb/>
<pb n="KR3a0056_WYG_010-15a"/>
言之謂之王猶伯之為伯也未見其美玉珷玞之辨後<lb/>
來制字有不備故伯字有霸字王字只是王字㸃法為<lb/>
之然伯字亦無詐力之義故言三王以其王天下也言<lb/>
五霸以其伯諸侯也自其有三王之至公有五霸之智<lb/>
力而後有王霸是非誠偽之分故今之言王霸之分者<lb/>
當以孟子徳行仁力假仁為正<lb/>
　無將迎如何<lb/>
人心如鏡物來則應物去依舊自在不曾迎物之來亦<lb/>
<pb n="KR3a0056_WYG_010-15b"/>
不當送物之去只是定而應應而定道理<lb/>
　空積忽㣲如何<lb/>
言起空立數以求忽㣲之數也如四分度之一起空立<lb/>
四分於内取其一積却是積疊如説五寸三分二之類<lb/>
　誠無為㡬善惡誠為太極㡬之動為陰陽陽為善隂<lb/>
　如何便是惡<lb/>
陽大陰小陽貴隂賤陽明隂暗陽清隂濁有善惡之類<lb/>
焉周子此言是以人心說太極當其誠實無妄此實理<lb/>
<pb n="KR3a0056_WYG_010-16a"/>
即為太極才動便善惡生焉㡬者動之㣲葢欲於其萌<lb/>
動而蚤辨之使之有善而無惡也<lb/>
　夏尚忠商尚質周尚文此固各一代之所尚然使其<lb/>
　不易代則夏將終於忠商將終於質周將終於文不<lb/>
　知時節既變聖人如何區處<lb/>
自是三勢如此不是三代聖人開國之初掲箇様範要<lb/>
人如此<lb/>
　横渠曰未知立心患思多之致疑<lb/>
<pb n="KR3a0056_WYG_010-16b"/>
立心持敬之謂先立箇主人翁了方做得窮理格物工<lb/>
夫<lb/>
　或問明道曰出辭氣莫是於言語上用工夫否曰須<lb/>
　是養乎中自然語順若如須欲於外面著力加修辭<lb/>
　之功是如何<lb/>
出辭氣出字著工夫不得工夫在未出之前此是靜時<lb/>
有工夫故才動道理便在此動時自有著工夫者如修<lb/>
辭安定辭之類<lb/>
<pb n="KR3a0056_WYG_010-17a"/>
　由太虚有天之名由氣化有道之名合虛與氣有性<lb/>
　之名合性與知覺有心之名如何<lb/>
凡古書言天處皆指理而言非但謂蒼蒼者凡古書言<lb/>
道處皆主物而言非但謂空空者故横渠以太虛氣化<lb/>
釋之凡説性處雖主氣必帶理此皆古人制字之深意<lb/>
當作如是㸔<lb/>
　性中具仁義禮智道徳如何<lb/>
行是四者即為道得是四者即為徳<lb/>
<pb n="KR3a0056_WYG_010-17b"/>
　乾為大坤為至<lb/>
大者尊辭至者親辭所謂尊天而親地也<lb/>
　忿慾二字為人害最大損之象曰君子以懲忿窒慾<lb/>
　然喜怒哀懼愛惡慾君子以為人情夫情出於性性<lb/>
　出於天則是天之付於人者亦有不善耶<lb/>
喜怒發而中節則為和發不中節則為害此事全在當<lb/>
人責天不得山下有澤損君子以懲忿窒慾只奉行此<lb/>
語<lb/>
<pb n="KR3a0056_WYG_010-18a"/>
　伊川謂致知在所養養知莫過於寡慾二字往往寡<lb/>
　慾則知無不盡<lb/>
程子以持敬為入徳之門葢欲格物致知須是心常存<lb/>
在才可所以有寡慾之說恐引出心向外去也<lb/>
　集注成徳以仁為先進學以知為先意者學以智為<lb/>
　先莫是知至至之之説否成徳以仁為先其義未解<lb/>
進學是施功時則智先於仁由明至誠也成徳是収功<lb/>
時則仁大於智誠則能明矣<lb/>
<pb n="KR3a0056_WYG_010-18b"/>
　明道曰中者天下之大本唯敬而無失最盡則中不<lb/>
　過是箇敬字才敬便是中否<lb/>
當喜怒哀樂未發之時便著甚工夫才著得力便是發<lb/>
了所以先賢當此境界不是無工夫又不可猛下工夫<lb/>
只是敬以直内即戒謹恐懼意敬不喚做中敬而無失<lb/>
方是中無失即不偏倚之謂<lb/>
　或問九章謂有諸己不必求諸人以為求諸人而無<lb/>
　諸己則不可也無諸己不必非諸人以為非諸人而<lb/>
<pb n="KR3a0056_WYG_010-19a"/>
　有諸己則不可也<lb/>
為經文有以己求人以己非人之嫌却自己才有善便<lb/>
去求人之善己才無惡便去非人之惡不是君子反躬<lb/>
意思故先賢下此一轉語方見全是為己大意謂欲責<lb/>
人先須責己不是才責己了便責人此君子小人為己<lb/>
為人之分毫釐間耳<lb/>
　程子曰明善為本固執之乃立擴充之則大易視之<lb/>
　則小在人能宏之而已<lb/>
<pb n="KR3a0056_WYG_010-19b"/>
聖賢工夫只此兩端在論語則為博文約禮在大學則<lb/>
為致知誠意在中庸則為擇善固執在易則為知崇禮<lb/>
卑能擴充此二事即作聖之資若輕視之所以為下愚<lb/>
也<lb/>
　循物之性與率性之道如何愚謂實有此道便是信<lb/>
　不知然否<lb/>
循物無違之謂信信主人言言貴有物如物有五分便<lb/>
言五分物有十分便言十分是謂循物無違如以道言<lb/>
<pb n="KR3a0056_WYG_010-20a"/>
實有便曰有無便曰無循物無違也與率性之道不同<lb/>
　堯夫解他山之石可以攻玉玉者溫潤之物若將兩<lb/>
　塊來相磨必磨不成須是箇麄物方磨得出譬如君<lb/>
　子與小人處為小人侵凌則脩省畏避動心忍性便<lb/>
　是進道之階由堯夫之言則是與不正人居亦可以<lb/>
　正乎<lb/>
學道人處處是進道之機逆境處進人益峻是他自做<lb/>
小人吾輩却因他做君子老子云不善人者善人之資<lb/>
<pb n="KR3a0056_WYG_010-20b"/>
亦此意先賢此等處訓人真切但當三復受用<lb/>
　天開於子地闢於丑人生於寅如何<lb/>
此謂太朴始散之初三才所生之序如此子是𤣥冥之<lb/>
方氣自𤣥冥中始開丑則其形見露矣故地於此而闢<lb/>
寅則見露尤著故合氣與形而人於是乎生今百物所<lb/>
生之序亦如此皆從子上生起<lb/>
　明道云人之為學忌先立標凖何謂標凖<lb/>
標凖猶言限格學問既路頭正了只劄定脚根滔滔做<lb/>
<pb n="KR3a0056_WYG_010-21a"/>
去不可預立限格云我只欲如此便休今世學者先立<lb/>
箇做時文取科第標準横在胷臆煞害事<lb/>
　遺書云天地生物各無不足之理常思天下君臣父<lb/>
　子有多少不盡分處既曰無不足如何又有不盡分<lb/>
　處<lb/>
天理本無不足人自虧欠他底<lb/>
　無妄之謂誠不欺其次矣無妄不欺相去還如何<lb/>
無妄是實理自然如此可以説天與聖人不欺是欲實<lb/>
<pb n="KR3a0056_WYG_010-21b"/>
其心只可説學者<lb/>
　陽者隂之根隂者陽之根不知周子以陽具於隂靜<lb/>
　内隂具於陽動内還是説隂中有陽陽中有隂還是<lb/>
　説隂了陽陽了隂乃若水為隂而生於陽之變火為<lb/>
　陽而生於陰之合又何也<lb/>
陽生隂陰生陽猶今日之晝固生今日之夜而今日之<lb/>
夜又生來日之晝晝之根在夜夜之根在晝所謂互為<lb/>
其根也根者生之義二氣無判然兩截之理本只一氣<lb/>
<pb n="KR3a0056_WYG_010-22a"/>
分而為二名耳陽變生水即天一生水也陰合生火即<lb/>
地二生火也<lb/>
　氣行於天質具於地則是有氣便有是質氣如是質<lb/>
　便如是以氣而語其行之序則木火土金水以質而<lb/>
　言其生之序則水火木金土氣之序如此質之序如<lb/>
　此願聞其㫖<lb/>
五行始生謂太極流行之後自氣而成質自柔而成剛<lb/>
水最柔故居一火差剛故居次至木至金至土則浸堅<lb/>
<pb n="KR3a0056_WYG_010-22b"/>
剛故洪範與易言所生之序皆如此氣則成四時之序<lb/>
即五行之序也今更不須問所生之序此太極剖判之<lb/>
初也<lb/>
　動靜無端隂陽無始端與始如何分别<lb/>
端頭也物之圓環者無端中則有端矣始者終之對二<lb/>
氣循環不已故無端運行不歇故無始不斷故無端無<lb/>
終故無始<lb/>
　近思錄明道言中有主則實實則外患不能入伊川<lb/>
<pb n="KR3a0056_WYG_010-23a"/>
　云心有主則虚虛則邪不能入無主則實實則物來<lb/>
　奪之所主不同何也<lb/>
有主則實謂有主人在内先實其屋外客不能入故謂<lb/>
之實有主則虚謂外客不能入只有主人自在故又謂<lb/>
之虚是知惟實故虚葢心既誠敬則自然虚明<lb/>
　近思云學不能推究事理只是心麄至於顔子未到<lb/>
　聖人處猶是心麄如何<lb/>
心麄是暗處多明處少故只見得明白道理若精㣲處<lb/>
<pb n="KR3a0056_WYG_010-23b"/>
則分析不去只為有寸而無分也聖人心如百分秤謂<lb/>
體統光明渣滓渾化故分毫處皆照顔子未到渣滓渾<lb/>
化地位猶未免有暗處故謂之心麄<lb/>
　樂書云自仲尼不能與齊優遂容於魯雖退正樂以<lb/>
　誘世作五章以刺時猶莫之化未審五章可得而聞<lb/>
　否<lb/>
五章未聞恐如過河聞趙鞅殺鳴犢而作詩以哀之韓<lb/>
文公後補之為琴操未知然否<lb/>
<pb n="KR3a0056_WYG_010-24a"/>
　明道先生在澶州日修橋少長梁曾博求之民間後<lb/>
　因出入見林木之佳必起計度之心因戒學者心不<lb/>
　可有一事毋乃死灰其心耶<lb/>
只為滯著在胸次雖事過之後猶復萌動正所謂心有<lb/>
好樂則不得其正若事往即化則得其正矣<lb/>
　横渠云精義入神事豫吾内求利吾外也利用安身<lb/>
　素利吾外致養吾内也窮神知化乃養盛自致非思<lb/>
　勉之能强故崇徳而外君子或未之知也如何<lb/>
<pb n="KR3a0056_WYG_010-24b"/>
研窮義理之精㣲至於入神即是義理浹洽純熟心胸<lb/>
間悦豫潤澤是事豫吾内也豫吾内者乃所以利吾外<lb/>
也<hi>此語解以致用也一句</hi>利用安身謂資物之用以養其身使氣<lb/>
體之間安舒順適是素利吾外也利吾外者乃所以養<lb/>
吾内也<hi>此語解以崇徳也一句</hi>横渠釋易四語謂皆是内外交相<lb/>
養平生得此受用其下云皆釋易下文<lb/>
　伊川説心本善發於思慮則有善有不善思慮從心<lb/>
　生心若善思慮因何有不善<lb/>
<pb n="KR3a0056_WYG_010-25a"/>
思慮以交物而蔽故有不善<lb/>
　龜山説聖人縱心聖人無心不知心如何縱如何無得<lb/>
此異教語先儒墮落其中而不知要知古無縱心語無<lb/>
心則有之止謂無計較之私心耳<lb/>
　伊川撰明道行狀曰盡性至命必本於孝弟窮神知<lb/>
　化由通於禮樂性命孝弟伊川已作一統底事看了<lb/>
　不識神化禮樂當如何看<lb/>
兩句皆由粗至精由學者至聖人謂本是一串道理但<lb/>
<pb n="KR3a0056_WYG_010-25b"/>
須還踏實蹙底做起本孝弟而盡性至命此行之極至<lb/>
通禮樂而窮神知化此知之極至佛氏盡性至命矣而<lb/>
不本於孝弟則行之過也莊氏窮神知化矣而不通於<lb/>
禮樂則知之過矣<lb/>
　横渠學堂右書訂頑左書砭愚伊川曰是起爭端不<lb/>
　知如何是起爭端<lb/>
一銘中言義理匼匝正好講量却不於血肉上理㑹乃<lb/>
於皮膚之外起意豈非頑不知訂愚不知砭耶横渠憫<lb/>
<pb n="KR3a0056_WYG_010-26a"/>
俗學頑愚故以此立齋吾友以此問余以此相詰非起<lb/>
爭端耶<lb/>
　仁者右也道者左也仁者人也道者義也<lb/>
仁與道猶身之左右體一息相去離不得但仁主利愛<lb/>
故以右言取其便順也<hi>右體順</hi>仁者人也<hi>古語不必説</hi>道者事<lb/>
物當然之路義者事物當然之理故以道為義此皆漢<lb/>
儒無理之言不妨作如此觀<lb/>
　鬼神造化之迹<lb/>
<pb n="KR3a0056_WYG_010-26b"/>
神氣雷霆風雨霜露皆迹也鬼神尸之<lb/>
　非明則動無所之非動則明無所用<lb/>
有足而無眼則欲動而何之有眼而無足則雖明而何<lb/>
用此義取之噬嗑致知力行夾截並進之説<lb/>
　明道以記誦博識為玩物喪志謝顯道聞之不服是<lb/>
　耶非耶<lb/>
明道是明睿内照故書無不記却不是記問上做工夫<lb/>
此語正欲㸃化顯道惜其為記問所障領會不去<lb/>
<pb n="KR3a0056_WYG_010-27a"/>
　嘗聞伊川先生曰動以人欲之私然則如之何則可<lb/>
應舉求合程度此乃道理當爾乃若不合程度而萌僥<lb/>
倖之心不守尺寸而起冒為之念此則妄矣應舉何害<lb/>
義理但克去此等妄念方是真實舉子<lb/>
　周濂溪云養心不止於寡慾葢寡焉以至於無<lb/>
此謂私慾耳克去私慾當自寡而至於無若飲食男女<lb/>
之慾發而中節者是義理之當然雖大聖不能無濂溪<lb/>
即非寂滅之謂也<lb/>
<pb n="KR3a0056_WYG_010-27b"/>
　程子曰冬至一陽生却寒正如欲曉而反暗也隂陽<lb/>
　之際亦不可截然不相接厮侵過便是道理天地之<lb/>
　間如是者極多艮之為義終萬物始萬物此理最妙<lb/>
大率隂陽消長之理一氣不頓消不頓長欲消之氣却<lb/>
侵帶些在初長之中初長之氣却侵帶些在欲消之中<lb/>
大凡寒暑晦明之交接頭處須兩下侵帶些所以艮居<lb/>
八卦之終宜只是止萬物然分於東北之間一頭接坎<lb/>
之殺氣固是終萬物一頭接震之生氣又為始萬物葢<lb/>
<pb n="KR3a0056_WYG_010-28a"/>
震豈能頓生惟於殺氣未盡之時已是侵帶些子氣了<lb/>
故至震方發生也<lb/>
　伊川言四徳之元猶五常之仁偏言則一事專言則<lb/>
　包四者夫元之統亨利正是一元之氣統此三者不<lb/>
　知仁統義禮知信如何<lb/>
仁為四端首乃衆善之長人有是仁則謂之人無是仁<lb/>
則不足以言人故曰仁者人也言人所以為人者以有<lb/>
此理耳義禮智皆從此分出義者宜此者也禮者覆此<lb/>
<pb n="KR3a0056_WYG_010-28b"/>
者也智者知此者也所以包四端<lb/>
　伊川曰以功用謂之鬼神以妙用謂之神<lb/>
氣歸為鬼屬陰氣伸為神屬陽此以隂陽之功用言若<lb/>
偏言神處即以隂陽不測之妙言<lb/>
　程子曰有感必有應凡有動皆為感感則必有應所<lb/>
　應復為感所感復有應這箇道理還作麽生<lb/>
太極動而生陽此感也動極而靜靜而生隂此應也靜<lb/>
極復動此所應復為感也動極復靜此所感復有應也<lb/>
<pb n="KR3a0056_WYG_010-29a"/>
大率陽為感則隂為應隂為感則陽為應一陽一隂互<lb/>
為感應此言循環無端之理<lb/>
　周子曰愛曰仁程子曰愛自是情仁自是性豈可專<lb/>
　以愛為仁程子學周子者也何故議論迥别<lb/>
善言性者必有驗於情故孟子以惻隠為仁之端周子<lb/>
以愛言仁皆是借情以明性若便以愛為仁則是指情<lb/>
作性語死不圓矣韓子博愛之仁是<lb/>
　明道曰上天之載無聲無臭其體則謂之易其理則<lb/>
<pb n="KR3a0056_WYG_010-29b"/>
　謂之道其用則謂之神其命於人則謂之性率性則<lb/>
　謂之道脩道則謂之教<lb/>
前三句主易言如一隂一陽之謂道後三句主中庸言<lb/>
各有分付頓放處<lb/>
　程子曰學詩不求序猶入室不由户則序實詩之綱<lb/>
　領也今或以為子夏或以為漢儒程子又曰詩小序<lb/>
　要之皆得大意晦翁乃不取小序何耶<lb/>
晦翁出於諸老先生之後有集大成之義故程子有未<lb/>
<pb n="KR3a0056_WYG_010-30a"/>
盡處至晦翁而始成<lb/>
　仁者必有知覺知覺何可以盡仁哉仁者特有之耳<lb/>
　竊以為才言知覺已入智中來<lb/>
程門雖有以覺言仁然不專主此説其他話頭甚多上<lb/>
蔡專主此説故流入禪學去所以晦翁絶口不言只説<lb/>
愛之理心之徳此一轉語亦含知覺在中可更思求<lb/>
　朱子言人形生於隂神發於陽五常之生感物而動<lb/>
　陽善隂惡又以類分竊疑繼之者善成之者性則隂<lb/>
<pb n="KR3a0056_WYG_010-30b"/>
　曷為便謂之惡耶通書言柔善為慈順巽惡為懦為<lb/>
　邪佞則陰柔之中亦自有善惡也今遽以陰為惡所<lb/>
　以可疑<lb/>
隂陽以氣而言則為匹敵無非正氣以類而言則有貴<lb/>
賤用分淑慝故陽為君子隂為小人陽主善而陰主惡<lb/>
者皆以類也自有並行不悖之理難執一方一面死定<lb/>
説也<lb/>
　明道云以己及物仁也推己及物恕也伊川先生又<lb/>
<pb n="KR3a0056_WYG_010-31a"/>
　曰仁所以能恕所以能愛是則恕乃仁之發見然質<lb/>
　之明道所云則以己及物尚有事於推乎<lb/>
恕之得名只是推己之義然所以能推己者為人心有<lb/>
是仁也若元無是心何處推得來<lb/>
　西銘之書似無親親之殺<lb/>
程子曰西銘理一而分殊墨氏二本而無分<lb/>
　明道謂學者能識仁體實有諸己只要義理栽培如<lb/>
　講求經義皆栽培之意若仁之在人心一耳不學之<lb/>
<pb n="KR3a0056_WYG_010-31b"/>
　人獨無仁乎<lb/>
識得仁體謂滿腔子是惻隠之心既體認得分明無私<lb/>
意夾雜又須讀書涵泳義理以灌溉滋養之不爾便枯<lb/>
燥入空門去<lb/>
　退蔵於密程子曰密是用之源朱子云不可窺較之<lb/>
　謂密程子説得輕些密字如何看<lb/>
此是㡬事不密之密未與物接之時無聲無臭無視無<lb/>
聴此密也<lb/>
<pb n="KR3a0056_WYG_010-32a"/>
　伊川每見人論前輩則曰汝輩且取他長愚謂長處<lb/>
　可法短處亦可鑒兼論何害<lb/>
後輩於前輩便有少長之分此皆前輩風流所以助成<lb/>
仁也<lb/>
　横渠曰由太虚有天之名由氣化有道之名合虚與<lb/>
　氣有性之名合性與知覺有心之名何謂也<lb/>
四者本是一理但所由之名異耳從太虚上看則謂之<lb/>
天天為太極是也從氣上看則謂之道一隂一陽之道<lb/>
<pb n="KR3a0056_WYG_010-32b"/>
是也從虚與氣合上看則謂之性天命之性是也從性<lb/>
與知覺合上看知覺是血氣動物則謂之心其實一理<lb/>
耳<lb/>
　七情裏愛與欲如何<lb/>
愛者惡之反欲者愛之流<lb/>
　有無本不足以謂道周子必曰無極而太極何也<lb/>
此語為未識太極者設恐人著相尋求此物也今以説<lb/>
道説太極皆似懸空中有一物髙掛在事物形器之外<lb/>
<pb n="KR3a0056_WYG_010-33a"/>
閃鑠底似此見解須用腦上著一穴也<lb/>
　程子曰靜後見萬物皆有春意如何又問此還是指<lb/>
　聖賢而言否<lb/>
觀物内㑹靜者能之固是聖賢如此吾人胸次豈可不<lb/>
見此境界靜却不分聖賢<lb/>
　晦翁謂凡物其間自有天理人欲之辨而不可以毫<lb/>
　釐差若未能分别天理人欲頭面如何大意恐是如<lb/>
　程子所言峻宇彫牆本於宫室酒池肉林本於飲食<lb/>
<pb n="KR3a0056_WYG_010-33b"/>
　先王制其本者天理也後人之流於末者人慾也凡<lb/>
　物之天理人欲皆可倣此推之<lb/>
五峯曰天理人欲同行異情此語儘當玩味如飲食男<lb/>
女之欲堯舜與桀紂同但中理中節即為天理無理無<lb/>
節即為人欲<lb/>
　伊川言窮理非必盡窮天下之理又謂非止窮得一<lb/>
　理便到又云格物者非必謂欲盡格天下之物但於<lb/>
　一物上窮得盡其他可以類推<lb/>
<pb n="KR3a0056_WYG_010-34a"/>
只格一物便是致知雖曾顔不敢如此道晦翁曰日格<lb/>
一物積乆自有豁然貫通處此道儘著玩索日格一物<lb/>
豈是只格一物積乆貫通到此境界即明睿洞照不待<lb/>
物物盡窮矣<lb/>
　横渠曰乾之九五飛龍在天利見大人乃大人造位<lb/>
　天徳成性躋聖者爾若夫受命首出則所性不存焉<lb/>
横渠此語不要做得時位大人看要做孔夫子看所謂<lb/>
君有君用臣有臣用聖人有聖人用學者有學者用此<lb/>
<pb n="KR3a0056_WYG_010-34b"/>
善學易者如此若只指乾為堯舜湯武用則不識易矣<lb/>
　横渠曰陟降庭止上下無常非為邪也進徳修業欲<lb/>
　及時也在帝左右所謂欲及時歟陟降庭止何以謂<lb/>
　上下無常在帝左右何以謂進徳及時<lb/>
一陟一降初無定所此言上下無常而常若有所見於<lb/>
庭真見有物臨之者豈非存誠無邪之驗耶在帝左右<lb/>
天理無時去離吾身豈非進修欲及時耶<lb/>
　伊川曰人心常要活則周流無窮而不滯於一隅<lb/>
<pb n="KR3a0056_WYG_010-35a"/>
提撕醒覺之意<lb/>
　伊川曰盡性至命必本於孝弟窮神知化由通於禮<lb/>
　樂不知孝弟何以能盡性至命不知禮樂何以能窮<lb/>
　神知化<lb/>
盡性至命窮神知化皆聖人事欲學聖人皆從實地上<lb/>
做起升髙必自下陟逺必自邇此程門切實之學積累<lb/>
之乆將自有融液貫通處非謂一蹴便能<lb/>
　天地之常以其心普萬物而無心聖人之常以其情<lb/>
<pb n="KR3a0056_WYG_010-35b"/>
　順萬事而無情<lb/>
心以宰物言情以應物言此先儒用字最精處移換不<lb/>
得<lb/>
　鬼神造化之迹又曰二氣之良能<lb/>
鬼神只隂陽屈伸之氣所以為寒為暑為晝為夜為榮<lb/>
為枯有迹可見此處便是鬼神葢隂陽是氣鬼神是氣<lb/>
之良能流轉活動處故曰良能<lb/>
　十二律相生是以隂陽分上下定損益五音相生亦<lb/>
<pb n="KR3a0056_WYG_010-36a"/>
　有上下<lb/>
生之者為母生者為子即是隂陽<lb/>
　道至於聖人極矣然禹湯文武周公之措置未嘗或<lb/>
　同或時不同故措置不容不異乃若諸子論性豈係<lb/>
　於時<lb/>
聖賢之所同處非依本畫葫蘆之謂斟酌損益各當於<lb/>
義理耳才各當於義理則湯武之征誅與堯舜之揖遜<lb/>
天地相反不害為同也葢堯舜揖遜義理當揖遜湯武<lb/>
<pb n="KR3a0056_WYG_010-36b"/>
征誅義理當征誅但得義理長在所以異而同也若諸<lb/>
子論性不同又不可以此論是其學問有醇疵故義理<lb/>
有同異若都到純粹地位則義理所同亦無不同也<lb/>
　邢和叔問伊川一日三㸃檢如何夫能㸃檢固是好<lb/>
此學人言語不知如見肺肝一日三㸃檢閒時何處去<lb/>
此語與三省言語霄壤異<lb/>
　文中子曰化至九變而王道明不知所謂九變者何<lb/>
　如<lb/>
<pb n="KR3a0056_WYG_010-37a"/>
此以簫韶九成推之樂所以象治功之成也舜樂既九<lb/>
變則舜之化亦九變矣文中子問答可見如武之樂六<lb/>
成則武之化亦六變<lb/>
　游氣紛擾合而成質者生人物之萬殊其隂陽兩端<lb/>
　循環而不已者立天地之大義<lb/>
上兩句説五行下兩句説隂陽五行交錯故生萬有之<lb/>
不同二氣循環故兩儀終古不息<lb/>
　程子曰天地之正氣恭作肅肅便雍也<lb/>
<pb n="KR3a0056_WYG_010-37b"/>
此必是解肅時雨若一身之氣與天地相應<lb/>
　文中子曰諸葛亮而無死禮樂其有興乎近思錄程<lb/>
　子亦以此許之敢問孔明自比管樂使果能興復漢<lb/>
　室恐未必便能興禮樂如三代<lb/>
孔明是天資帶得又從學問中攛出來據他用事行師<lb/>
調度若當升平之時做出必須光明不止漢唐人物<lb/>
　與仁同過然後其仁可知過者人之所辟也如何便<lb/>
　知其仁<lb/>
<pb n="KR3a0056_WYG_010-38a"/>
與仁同過如唐太宗之處兄弟與周公之處兄弟均是<lb/>
過也但周公之過光明正大而無私心終不離乎仁太<lb/>
宗則隂賊傾危純是私慾上行仁心已不在矣<lb/>
　太極圖如何言水而木木而火火而土土而金金又<lb/>
　水<lb/>
水得氣之初陽氣一動便蒸潤便生水既蒸潤便萌達<lb/>
便生木既萌達便盛勢便生火火既盛便剝落便生土<lb/>
土既剥落便堅硬便生金金既生依舊又能生水到春<lb/>
<pb n="KR3a0056_WYG_010-38b"/>
來即萌蘖發生到夏來都長茂秋冬都收藏而堅勁又<lb/>
至一陽來依舊又生水葢非歸根則不能發達乃生生<lb/>
不窮之理也<lb/>
　無極<lb/>
無之極乃有之極惟其無中有有故少刻方生得這隂<lb/>
陽五行若無許多有在裏面如何有許多發出來以手<lb/>
閉太極指無極言這箇只是無復以手閉無極指太極<lb/>
言這箇便是無極中有底復以手閉無極太極指五行<lb/>
<pb n="KR3a0056_WYG_010-39a"/>
言這箇便是無極太極其於男女太極萬物太極也太<lb/>
極所謂沖漠無朕此之謂也<lb/>
　太極分隂陽圖上太極之左右各一重足矣何以三<lb/>
　為<lb/>
這便是循環無端處反覆其手而言陽了隂隂了陽何<lb/>
曾窮已<lb/>
　<lb/>
　<lb/>
<pb n="KR3a0056_WYG_010-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　木鍾集卷十<lb/>
</p>
<p>
</p>
  </div>
</body>
</text>
</TEI>
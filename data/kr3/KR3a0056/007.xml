<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>木鍾集卷七</head> <lb/>
    <p>
<pb n="KR3a0056_WYG_007-1a"/>
欽定四庫全書<lb/>
　木鍾集卷七<lb/>
　　　　　　　　　　　　　宋　陳埴　撰<lb/>
　　周禮<lb/>
　周禮鄭注云凡府史皆官長所自辟除胥徒民所給<lb/>
　徭役者不知幾時代邪又不知俸禄何取給耶<lb/>
府史即庶人之在官者有代耕之禄既自辟除即無限<lb/>
年任事則存留否則黜去然古人府史多世守此無明<lb/>
<pb n="KR3a0056_WYG_007-1b"/>
據意如此耳胥徒即民之給徭役者<hi>鄉大夫自辟</hi>均人<lb/>
豐年公旬用二日無年旬用一日古注改旬為均非也<lb/>
繇役則無禄<lb/>
　宫伯云若邦有大事作宫衆則令之竊意此特宫中<lb/>
　儆備耳注以為或選當行周制爪士王不出尚不行<lb/>
　况士庶子之宿衛王宫者㢤然國子亦自有從戎事<lb/>
　者彼盖諸子所掌非宫伯所掌未知如何<lb/>
諸子職云若國有兵甲之事則帥國子而致諸子唯所<lb/>
<pb n="KR3a0056_WYG_007-2a"/>
用之正謂此也大事謂兵甲之事作謂調發起太子無<lb/>
境外之事止謂居守耳國子在學則𨽻於大司樂在宫<lb/>
則𨽻於宫伯在兵則𨽻於諸子<lb/>
　成周鄉大夫皆世禄獨上中下士以大比之賢能處<lb/>
　之官職有限仕進無窮如何安頓<lb/>
王朝公卿大夫元士雖不多員數六郷之遂有多少官<lb/>
人吏除其長外率是下士中士為之多至二萬人古者<lb/>
郷舉里選不患無缺只患無人耳所謂使民興賢出使<lb/>
<pb n="KR3a0056_WYG_007-2b"/>
長之使民興能入使治之正謂入郷遂中仕為比閭之<lb/>
長是時决無待缺耳<lb/>
　天子曰萬乗諸侯曰千乗天子曰六軍大國不過三<lb/>
　軍此定制也然攷司徒卒伍之制而約之司馬法不<lb/>
　能無疑司馬法曰兵車一乗甲士三人歩卒七十二<lb/>
　人則是一乗者七十五人之所容也約而計之則三<lb/>
　兩之數也四乗則三卒之數也百乗則三師之所合<lb/>
　也五百乗則三軍之所合也積至於千乗則六軍聚<lb/>
<pb n="KR3a0056_WYG_007-3a"/>
　焉是六軍之數適足以容千乗以天子之六軍言之<lb/>
　則不足於萬乗以諸侯之千乗言之則不應有六軍<lb/>
卒伍法與丘甸法異卒伍家出一人自五人之伍積而<lb/>
至萬二千五百人為軍即比閭族黨州郷之民也六鄉<lb/>
實有此家數即六軍實有此兵籍若夫丘甸之法合五<lb/>
百十二家<hi>六十四井之家</hi>共出甲士三人歩卒七十二人<hi>是謂一乗</hi>
乃七家出一人是六郷之家悉可以為卒而不盡調以<lb/>
為兵兵籍雖具於六軍而調發止從丘乗法<lb/>
<pb n="KR3a0056_WYG_007-3b"/>
　　一是兵籍全數　一是調發抽數不可合看<lb/>
　大司徒既掌邦教典樂又掌教何耶<lb/>
司徒掌邦教所以教天下之萬民周禮有十二教之施<lb/>
是也典樂成均之法所以教王朝之子弟周禮所謂中<lb/>
和祇庸孝友興道諷誦言語是也其在司徒者則謂之<lb/>
郷學在典樂者則謂之國學<lb/>
　周官師氏掌内朝司士掌治朝朝士掌外朝三官分<lb/>
　𨽻三卿分掌三朝其制明矣而文王世子記外朝之<lb/>
<pb n="KR3a0056_WYG_007-4a"/>
　政則曰司士為之何不同也<lb/>
太僕掌内朝司士掌治朝朝士掌外朝師氏近臣掌伺<lb/>
察王之動静而以媺事告誥人主此項官屬最切君徳<lb/>
非掌朝儀也自太僕所掌燕朝為内朝即司士所掌治<lb/>
朝為外朝文王世子所言是也自朝士所掌治朝為外<lb/>
朝即司士所掌治朝又為内朝玉藻所言以日視朝于<lb/>
内朝是也<lb/>
　王之卿六命公侯之卿三命子男之卿再命其命掌<lb/>
<pb n="KR3a0056_WYG_007-4b"/>
　於典命則天子之命也及攷王制則次國一卿命於<lb/>
　其君小國二卿命於其君意者夏商之制然歟<lb/>
此當以王制兼攷典命但言其命數不言合命幾人周<lb/>
制侯國之臣以達於天子為寵故惟大國之卿得皆命<lb/>
於天子以次各有隆殺如齊本侯爵惟髙國二卿得命<lb/>
于天子管仲雖秉權不過齊卿且不敢當天子命卿之<lb/>
禮曰有天子之二守國髙在位晉使鞏伯獻捷于周周<lb/>
人以禮讓之曰不使命卿鎮撫王家而鞏伯實來未有<lb/>
<pb n="KR3a0056_WYG_007-5a"/>
職司于王室則雖齊晉之卿皆不得命于天子信王制<lb/>
所言為周制<lb/>
　大司徒曰制天下之地征又曰以令地貢地貢即九<lb/>
　貢之所貢明矣若地征豈即太宰九賦之所征乎<lb/>
地征總言貢賦下云以作民職即九職是以令地貢即<lb/>
九貢是以歛財賦即九賦是九貢為邦國之貢自是分<lb/>
明但九職九賦先儒分作兩項賦税竊疑不然按經但<lb/>
言以九職任萬民此又言以作民職即不言是賦稅若<lb/>
<pb n="KR3a0056_WYG_007-5b"/>
九賦即曰以歛財賄此又曰以歛財賦則所謂財賦者<lb/>
止九賦耳盖九職乃其窠名財賦所從出者九賦乃將<lb/>
九職之所入畫項填管以待九式之用其賦之之法則<lb/>
如載師所言或十一或十二或二十而一或二十而五<lb/>
如此攷論則脉絡貫串矣<lb/>
　泉府凡民之貸者以國服為之息盖民用不足上之<lb/>
　人不與則無以濟其用與之不取息則無以禆有司<lb/>
　出入之耗費但周禮所載入息之數先儒謂貸萬錢<lb/>
<pb n="KR3a0056_WYG_007-6a"/>
　者朞出息五百意者不過二十而取一耳鄭司農謂<lb/>
　從官借本賈而以其所賈之國貸物為息窃謂周家<lb/>
　使民各以其所服國事貢物為息農以粟工以器不<lb/>
　取民以所無也茍如司農貸民本賈之説則是上下<lb/>
　相率交征利之意王林解謂泉府所言國之財用凡<lb/>
　以賖貸之息供之窃謂市㕓之征布本以供王膳服<lb/>
　周家却掌之泉府不妨以此項財與民間通融其所<lb/>
　謂國之財用盖自取具於市㕓之征布耳豈仰給於<lb/>
<pb n="KR3a0056_WYG_007-6b"/>
　息錢乎惟其昧先王之意是以王莽舉是制行於漢<lb/>
　王荆公舉是制行於本朝反為天下禍未審周官之<lb/>
　法意如何<lb/>
以國服為之息國服字他無證二鄭以意説之大鄭謂<lb/>
以物為息隨其國之所貨其論甚通恕而無多寡之凖<lb/>
後人無可依據小鄭謂以錢為息隨其國之服事而定<lb/>
其凖即載師國宅無征園㕓二十而一以下等級之數<lb/>
如此則多寡方有凖耳誠如小鄭所言則周之貸民有<lb/>
<pb n="KR3a0056_WYG_007-7a"/>
息者有二十而一者有什一者有二十而三者最重者<lb/>
不過十之二青苖取息二分是以周法至重者為凖又<lb/>
周法以朞而計青苖則春秋兩度歛散却成四分取息<lb/>
又周法止是貸民不足其予之也必有司辨之不敢輕<lb/>
予恐其有非理之用青苖則家賦户歛招誘之不來則<lb/>
抑配繼之然則貸民之與聚歛其意霄壤矣韓魏公辨<lb/>
此最詳<lb/>
來問錯認大鄭意王氏曲説不在論<lb/>
<pb n="KR3a0056_WYG_007-7b"/>
　井田以九起數匠人則言九夫為井而遂人乃云十<lb/>
　夫有溝不知如何推筭<lb/>
溝洫之法以十起數井田之法以九起數郷遂用貢法<lb/>
十夫有溝遂人是也都鄙用助法八家同井匠人是也<lb/>
先儒之説如此與孟子合請野九一而助國中什一使<lb/>
自賦<lb/>
近世諸儒皆欲混而同之殊不可曉<lb/>
　井田溝洫之法<lb/>
<pb n="KR3a0056_WYG_007-8a"/>
按遂人云百夫有洫十夫有溝溝即不見得包溝洫在<lb/>
内若是在内當云百夫十夫之間矣匠人溝洫却在内<lb/>
故皆以間言方十里者以開方法計之為九百夫方百<lb/>
里者以開方法計之為九萬夫凡看經當以正經大字<lb/>
謹謹附旁若恣意曲説何有了期遂人匠人兩處溝洫<lb/>
分明各是一法一以十起數一以九起數既有一夫地<lb/>
為梗積而上之這許多地何以附着無縁消化渾合得<lb/>
他諸儒才見鄭氏説便謂注䟽迂儒不知其説本之孟<lb/>
<pb n="KR3a0056_WYG_007-8b"/>
子孟子請野九一而助國中什一使自賦晦翁總其説<lb/>
謂郷遂用貢法十夫有溝都鄙是助法八家同井其言<lb/>
簡而盡矣但不知其必分二法者何故竊意郷遂之地<lb/>
在近郊逺郊之間六軍之所從出必是平原廣野可畫<lb/>
為萬夫之田有溝有洫又有途路方員可以如圖盖萬<lb/>
夫之地所占不多以井田一同法約之止有九分之一<lb/>
故經以徑法攤筭逐一見其子數若都鄙之地謂之甸<lb/>
稍縣都乃公卿大夫之采地包山林陵麓在内難用溝<lb/>
<pb n="KR3a0056_WYG_007-9a"/>
洫法整齊分畫故逐處畫為井田雖有溝洫不能如圖<lb/>
故但言在其間其地綿亘一同之地為萬夫者九故經<lb/>
以方法總筭但止言其母數<lb/>
以子數折之一同計九萬夫　盖溝洫之法成於萬夫<lb/>
井田之法成於一同相去不啻倍蓰不知後儒何故必<lb/>
欲合之茍謂周公制法不應三般兩様此誠淺學紙上<lb/>
陳言古人制國四方八面多少法度豈一箇井田字了<lb/>
得他只如井田既有溝洫法又有比伍法又有丘甸法<lb/>
<pb n="KR3a0056_WYG_007-9b"/>
丘甸則以四起數比伍則以五起數縱横羅絡參錯夾<lb/>
持如犬牙相制所以其法可以支乆縱壊得一處更有<lb/>
他處在不似後世籠統壊時一齊便壊倒時一齊便倒<lb/>
恐古人意思如此更講明之<lb/>
　成周雖有井田法又有比伍丘甸法今人槩曰井田<lb/>
　何耶<lb/>
郷遂之法溝洫以授田貢以制賦比伍以調兵攷之遂<lb/>
人云夫間有遂遂上有徑至萬夫有川川上有路此溝<lb/>
<pb n="KR3a0056_WYG_007-10a"/>
洫之法也而以什一貢法制賦至調兵之法攷之小司<lb/>
徒云五人為伍至五師為軍又云凡起徒役毋過家一<lb/>
人則是一家出一夫一郷出一軍此比伍之法也都鄙<lb/>
之法井田以授田助以制賦丘乗以調兵攷之小司徒<lb/>
云九夫為井至四縣為都此井田之法也而以九一助<lb/>
法制邦賦至調兵之法攷之司馬法云甸方八里實六<lb/>
十四井出兵車一乗甲士三人歩卒七十二人馬四匹<lb/>
牛十二頭此丘乗之法也溝洫長連畫去井田方方積<lb/>
<pb n="KR3a0056_WYG_007-10b"/>
去溝洫以十起數井田以九起數丘乗以田數起兵比<lb/>
伍以家數起兵大約丘乗法是七家出一人比伍法是<lb/>
一家出一人只縁都鄙兵有征戍事故用民少郷遂兵<lb/>
止衛王畿不調發故用民多要之郷遂雖重而實輕都<lb/>
鄙雖輕而實重近世諸儒乃欲合溝洫井田為一法殊<lb/>
不知請野九一而助國中什一使自賦孟子已分作兩<lb/>
去何可合得<lb/>
　成周郷學國學之異<lb/>
<pb n="KR3a0056_WYG_007-11a"/>
古者公卿貴賤之分明而不相亂士庶之途異而不相<lb/>
雜國學則専以教公卿大夫之子弟而國之小學則在<lb/>
王宫之左太學在郊郷學則専以教萬民之子弟而郷<lb/>
之小學則家有塾黨有庠大學則遂有序國學則掌於<lb/>
大司樂而大胥小胥皆其属教法則有樂語樂徳樂舞<lb/>
之凡郷學則掌於郷大夫而州長黨正族師皆其属教<lb/>
法則有六徳六行六藝之目國學之選用則大胥小胥<lb/>
先簡不率教者以告于大樂正樂正乃論其秀者以告<lb/>
<pb n="KR3a0056_WYG_007-11b"/>
于王而定其論論定然後官之則論於王朝者即為王<lb/>
朝之官所謂適士是也郷學之選用則族師月讀法黨<lb/>
正季讀法州長嵗讀法而進退之郷大夫簡不率教者<lb/>
以告于司徒而後司徒興其賢者能者以禮賔之而獻<lb/>
其書于王曰選士鄉大夫曰此謂使民興賢出使長之<lb/>
使民興能入使治之則興于郷者往往即為郷遂之吏<lb/>
如比長閭胥之中士下士是也自始學以至于入仕聖<lb/>
人之所以别異於郷學國學者甚嚴矣雖然教法均欲<lb/>
<pb n="KR3a0056_WYG_007-12a"/>
其成才耳成才均欲其用耳國子之成才既使之進于<lb/>
王朝之顯仕矣而郷民之秀傑者其可終抑之以為郷<lb/>
之小吏乎盖三代世臣之法先貴而後賤先親而後踈<lb/>
國之子弟吾固不可使之出而與鄉民伍而郷民之不<lb/>
願仕于郷者聖人又有選用仕進之法一與國子等内<lb/>
不失之輕國子外不失之棄郷民成周學校之善豈不<lb/>
於斯可見<lb/>
　周官六郷之吏舉一郷言之比長計二千五百人閭<lb/>
<pb n="KR3a0056_WYG_007-12b"/>
　胥計五百人合六鄉言之比長下士共一萬五千人<lb/>
　閭胥中士共三千人不知周官三百六十如何有許<lb/>
　多中士下士<lb/>
成周之官有二有王朝之官有郷遂之吏王朝之官其<lb/>
職有三百六十其官有三百八十四人<hi>據周禮公卿大夫加一倍法</hi>
郷遂之吏只比長下士共萬五千人閭胥中士共三千<lb/>
人而六遂之吏不與焉非必升於王朝論於司馬而後<lb/>
官之也何以言之王朝官出於國學六郷之吏出於郷<lb/>
<pb n="KR3a0056_WYG_007-13a"/>
學國學以教公卿大夫士之子弟其學官之長則為大<lb/>
司樂其屬則大胥小胥簡其不帥教則告于大樂正大<lb/>
樂正論其秀者以告于王而官之司馬曰進士郷學以<lb/>
教萬民之子弟其學官之長則為郷大夫其屬則州長<lb/>
黨正之類亦必簡其不率教以告于大司徒而後司徒<lb/>
賔興其賢者能者獻于王曰選士故自國學出者皆仕<lb/>
于王朝之官所謂適士元士也其禄視附庸之國若夫<lb/>
自郷學出者官為六郷之吏即周官所謂使民興賢出<lb/>
<pb n="KR3a0056_WYG_007-13b"/>
使長之使民興能入使治之是也所謂出長是因其徳<lb/>
行可以為長則使自五家之比出而為二十五家之長<lb/>
是為閭胥以長其民入治者是因其才能可以治事則<lb/>
使還入五家之内是為比長以治其事閭胥比長其位<lb/>
皆係庻士其禄與庻人在官者同止足代耕其禮之優<lb/>
僅免郷之徭役而猶未免司徒之征由此觀之則王朝<lb/>
之士為命士六郷之中士下士乃不命之士<hi>典命有不命之士</hi>
盖其教養論選仕進之法本自不同故也雖然六郷之<lb/>
<pb n="KR3a0056_WYG_007-14a"/>
賢能豈終不得仕進於王朝邪方其升於王朝之時若<lb/>
不願仕於六郷則自司徒而徑升於國學曰俊士按王<lb/>
制然後論選仕進之法一與國子弟等是則六郷之民<lb/>
進可官於王朝退可官於郷遂未成者猶得養之於學<lb/>
無成者不失為受田之民成周之時郷遂之民所以多<lb/>
髦士者其道盖出諸此<lb/>
　天官冡宰與王論道官也雖酒漿財用㑹計等事皆<lb/>
　領於天官之屬莫是又使冡宰兼有司之事否<lb/>
<pb n="KR3a0056_WYG_007-14b"/>
冡宰專一節制人主若財計若酒漿之類雖各有司存<lb/>
但有司不可與人主較可否冡宰上行三公事凡有司<lb/>
所不可較者冡宰可談笑而道之乃是格君心之大者<lb/>
不待事已出而有司紛争之聞止齋説<lb/>
　士田在近郊近郊只五十里一官自有八十來士如<lb/>
　何將五十里郊了得許多士禄又不知自士以上田<lb/>
　永為己業罷任則或歸之官<lb/>
士不受田所謂士田者以此田之入供士之禄也<hi>下士視上</hi>
<pb n="KR3a0056_WYG_007-15a"/>
<hi>農謂之代耕之禄即不受田可知</hi>王制除封國外其餘以禄士即士田<lb/>
也所謂近郊五十里者謂去王城五十里外四面皆近<lb/>
郊六郷在其中不知幾田幾里<lb/>
　周官設女巫氏女巫非宫中所冝置也漢文尚除其<lb/>
　制孰謂周公為之乎<lb/>
女曰巫男曰覡古人既有禱禳之事與其旋求於外不<lb/>
若預設於内既屬之於王官又統之以冡宰即與後世<lb/>
妖巫異也<lb/>
<pb n="KR3a0056_WYG_007-15b"/>
　古者用民三日周禮均人豐年則公旬用三日中年<lb/>
　公旬用二日無年則公旬用一日與王制不同意者<lb/>
　歳不過三日恐是力征非服戎之事君服戎之事則<lb/>
　不止三日未知是否<lb/>
三日法之常視豐凶者行法之權只三日力役之征聖<lb/>
人猶愛惜民力如此兵事以一歳為更不在此限<lb/>
　成周取民之制不過什一然攷之當時豈但什一或<lb/>
　二十而一或二十而五或無過什二何若是之不同<lb/>
<pb n="KR3a0056_WYG_007-16a"/>
　耶説者謂周人重務本而抑末利故若是之不同使<lb/>
　果重本而抑末則止可以言漆林之征其餘又不可<lb/>
　以例論<lb/>
什一之法止行於井田溝洫<hi>鄉遂謂十夫有溝乃十而賦一都鄙用助法八家同</hi>
<hi>井乃十而賦一</hi>其他如㕓里之賦宅田土田賈田之賦官田牛<lb/>
田賞田牧田之賦與夫甸稍縣都又見於載師所言差<lb/>
等不同者疑皆不在井田溝洫之數只攷載師自見<lb/>
　公侯百里伯七十里子男五十里王制之言為然而<lb/>
<pb n="KR3a0056_WYG_007-16b"/>
　孟子言班爵禄亦然至周禮大司徒言公五百里侯<lb/>
　四百里至子男皆悉倍於王制孟子之所論説者謂<lb/>
　周禮併附庸而言使併附庸而言然王制論諸侯之<lb/>
　附庸亦不與分地之數姑以公地觀之未有公地居<lb/>
　其一而附庸乃居其四也<lb/>
周禮與孟子實不同孟子是商制王制亦是商制周禮<lb/>
乃成周制成周制作百度皆别封國増廣無可疑者今<lb/>
惡其異而必曲説以合之縱饒如何巧説終無可合之<lb/>
<pb n="KR3a0056_WYG_007-17a"/>
理<lb/>
　周官刑罰慶賞相及相共頗類商鞅相收相連之法<lb/>
　説者以為有關雎麟趾之意而後可以行周官之法<lb/>
　度是固然然後世不能皆文武周公則此等刑法多<lb/>
　是流入一切中來不知周公立法之初亦嘗慮及此<lb/>
　否<lb/>
比伍法當與井地溝洫相持其授田時或八家而同井<lb/>
或十夫而同溝已自出入相友守望相助疾病相扶持<lb/>
<pb n="KR3a0056_WYG_007-17b"/>
則是相保相愛相友相共之意已自見於授田之時矣<lb/>
可以比伍而無法乎今既無井田溝洫只有保伍法孤<lb/>
單在此所以少恩也<lb/>
　出使長之入使治之<lb/>
出五家之比而為二十五家之長或出二十五家之閭<lb/>
而為百家之長是之謂出長本五家之中居仍舊入作<lb/>
五家之官本二十五家之中居仍舊入作二十五家之<lb/>
官是之謂入治此是鄉學出身即使就鄉學中作吏此<lb/>
<pb n="KR3a0056_WYG_007-18a"/>
郷舉里選之法也<lb/>
　大宗伯之職春祠夏禴秋甞冬烝此四時之祭也而<lb/>
　釋獻饋食四時祭中皆有之鄭氏别此為祫為禘不<lb/>
　知其説何據<lb/>
宗廟之祭除四時祭外大祭只有祫與禘周禮既冠釋<lb/>
獻饋食于四時祭之上即為祫禘可知鄭氏亦以文勢<lb/>
推之本無可證<lb/>
　周制郷三老即三公則六卿之大夫即六官之卿分<lb/>
<pb n="KR3a0056_WYG_007-18b"/>
　攝之耳然春秋世婦每宫卿二人六宫則十二卿也<lb/>
　此豈六官之卿分攝邪<lb/>
每宫卿二人疑是卿領二宫周禮官制用倍法卿只是<lb/>
六人掌六典者此六卿也此是以一卿兼領諸司所謂<lb/>
官聮者是非攝也<hi>程傳謂每宫卿十二人即三夫人九嬪共十二人</hi>
　鹽人掌鹽之政令然三代無㩁鹽法不知當時如何<lb/>
　措置<lb/>
天官酒漿醯醢之類皆主王之膳羞聖人以道制欲凡<lb/>
<pb n="KR3a0056_WYG_007-19a"/>
男女飲食之奉使冡宰節制行於其中乃格心之大者<lb/>
非可以後之政令言<lb/>
　周家朝聘制度大約諸侯親見於王有六禮朝覲宗<lb/>
　遇㑹同是也諸侯使其臣見於王有二禮聘覜是也<lb/>
　王朝臣下交諸侯有四禮間問歸賑賀慶致禬是也<lb/>
　槩見於經者如此但小行人曰存覜省聘問臣之禮<lb/>
　也不知諸侯使其臣如王所有此五禮即聘覜之禮<lb/>
　明矣鄭行人注謂間問即存省之屬則存省問三禮<lb/>
<pb n="KR3a0056_WYG_007-19b"/>
　未辨其何所據<lb/>
諸侯自身行禮者有六朝覲宗遇㑹同使其臣行禮者<lb/>
有五存覜省聘問五禮中或言聘恐其總耳故大宗伯<lb/>
復云時聘曰問殷覜曰視則問視者疑即存省問之總<lb/>
名也王之撫諸侯亦有存覜省之禮盖上下不嫌同名<lb/>
耳<lb/>
　大司徒不易之地家百畞一易之地家二百畝再易<lb/>
　之地家三百畝至遂人則曰上地田百畝萊五十畝<lb/>
<pb n="KR3a0056_WYG_007-20a"/>
　中地田百畝萊百畞下地田百畞萊二百畝大司徒<lb/>
　何以言易遂人何以言萊<lb/>
易之與萊世儒多言地力薄者休一歳為萊至明年而<lb/>
易種是為中地一易其甚薄者休二歳為萊至後年而<lb/>
易種是為下地再易是固然矣但盡使休百畝二百畝<lb/>
之田而為草萊之地則萊者地力益薄而其後施功愈<lb/>
難<hi>今人耕地則無收一年</hi>古人所謂易與萊不如是其拙也按漢<lb/>
趙過為代田代即古法之所謂易也其法一畝分而為<lb/>
<pb n="KR3a0056_WYG_007-20b"/>
三甽廣尺深尺<hi>古言濬畎澮距川即種苗之水地也</hi>而播種於三甽中歳<lb/>
代處故曰代田代處謂畝濶六尺三尺為甽則三尺為<lb/>
隴甽與隴相間<hi>若今種薑一法然</hi>今年此為甽而彼為隴明年<lb/>
此為隴而彼為甽每歳更易其甽以播種則常得生地<lb/>
而地力完及苖既滋長則稍耨隴草因隤其土以附苖<lb/>
根比盛暑則隴盛而根深可耐風與旱故能以薄地而<lb/>
倍收此趙過代田之法也趙過自言即古田法<hi>古稱南畝皆向</hi>
<hi>南而分甽東畝謂皆向東而分甽</hi>可見周官之所謂易與萊者不過更<lb/>
<pb n="KR3a0056_WYG_007-21a"/>
代而分甽隴一易則間一隴而為甽再易則間二隴而<lb/>
為甽種踈則結實倍古人治地能以惡為肥為有此法<lb/>
也然既言易復言萊者以其受田倍於上地嫌於得粟<lb/>
之多有不均之患故名其田曰萊者以明其得粟不過<lb/>
與上地等雖曰倍給其田而其休而為隴者皆無用之<lb/>
萊地耳大司徒之造都鄙即遂人之治野司徒舉其凡<lb/>
遂人詳其目耳<lb/>
　周之軍賦起於丘乗其法止於五百十二家出甲士<lb/>
<pb n="KR3a0056_WYG_007-21b"/>
　三人歩卒七十二人牛十二頭馬四疋而已不知軍<lb/>
　糧之費亦出於丘甸中如何<lb/>
刑法志云税以足食賦以足兵食只取什一之税但古<lb/>
人處處有委積之儲必不餽糧於千里之外<lb/>
　周軍賦齊内政晉被廬魯丘甲田賦其制異同如何<lb/>
軍賦之法四井為邑四邑為丘四丘為甸甸五百十二<lb/>
家出甲士三人歩卒七十二人牛十二頭馬四疋是為<lb/>
一乗此丘甸出軍賦法乃五百十二家共出許多賦大<lb/>
<pb n="KR3a0056_WYG_007-22a"/>
約七家合出一兵所謂民皆可為兵而不盡為兵也内<lb/>
政自五家之軌而至於十連之郷大約周比閭之法自<lb/>
五人之伍而至於二千五百人之師大約寓兵於農之<lb/>
意但家出一兵與丘甸之法異此強國之丘也丘甲謂<lb/>
一丘之夫便使出甲士周以五百十二家出甲士三人<lb/>
魯乃以百二十八家出甲士與古大異矣　田賦謂計<lb/>
田而出賦如一夫一井之田便使出軍賦不復如丘甸<lb/>
法又甚於丘甲矣陳止齋謂田賦亦家出一兵<lb/>
<pb n="KR3a0056_WYG_007-22b"/>
　夏一夫受田五十畝每夫計五畞之入為貢商一夫<lb/>
　受田七十畞同助公田取民之制相去不逺而授田<lb/>
　之法三代不同竊意古時民稀其後日以漸多而授<lb/>
　田之法反倍於古借曰土地日以開闢亦豈能遽倍<lb/>
　於古之時耶<lb/>
生齒蕃庻則土地開闢只看皇矣之詩周之先公興於<lb/>
豳則向之荆棘莽榛今皆為人民都㑹天地生許多民<lb/>
物便有許多土地所以到周時事事増多於前如封國<lb/>
<pb n="KR3a0056_WYG_007-23a"/>
與王制不同亦斥大疆土之故<lb/>
　大司樂固是教國子學官而郷遂之學獨不散見於<lb/>
　周官何耶<lb/>
自郷大夫而下至比長此郷學之官<hi>遂率此</hi>
其教養升黜之法則月終而比者百家至三年大比則<lb/>
合萬二千五百家而陞黜矣<lb/>
　廩人倉人皆掌九榖出入皆不聞㑹計何也<lb/>
歳終則㑹百司庻府皆然既有司㑹之官在百司庻府<lb/>
<pb n="KR3a0056_WYG_007-23b"/>
不必盡言可也<lb/>
　九職任萬民自三農而下八者皆無事於耕信然則<lb/>
　成周盛時農之家一食粟之家九况虞衡藪牧百工<lb/>
　商賈各又設為之職安在於駈而縁南畞㢤<lb/>
食貨志云工商亦受田五口乃當農夫一人均是王民<lb/>
彼獨不受田又無代耕之粟一人必不然載師有士田<lb/>
賈田之類可見民不盡耕不為害不均之害大<lb/>
　井田<lb/>
<pb n="KR3a0056_WYG_007-24a"/>
方里為井井十為通通十為成成方十里成十為終終<lb/>
十為同同方百里以十起數此井田結甲納税法制禄<lb/>
之法皆以是計如天子田方千里公侯田方百里伯七<lb/>
十里子男五十里其法皆以方計筭數具於王制要知<lb/>
此只計户口輸税計户口食禄筭法合如此積起非是<lb/>
地段方正一如紙上之圖<lb/>
　同地萬井<lb/>
四井為邑四邑為丘四丘為甸以四起數此丘乗法合<lb/>
<pb n="KR3a0056_WYG_007-24b"/>
六十四井計五百十二家通出甲士三人歩卒七十二<lb/>
人牛十二頭戎馬四疋兵車一乗是謂乗馬之法以供<lb/>
軍賦故百乗之家則合六千四百井而通出百乗之兵<lb/>
賦千乗之國則合六萬四千井而通出千乗之兵賦萬<lb/>
乗之國則合六十四萬井而通出萬乗之兵賦税以足<lb/>
食賦以足兵起數既别當作兩項看<lb/>
　<lb/>
　木鍾集卷七<lb/>
</p>
<p>
</p>
  </div>
</body>
</text>
</TEI>
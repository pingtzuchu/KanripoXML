<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>搜神記</head>
    <p>
<pb n="KR3l0099_WYG_000-1a"/>
欽定四庫全書　　　　　子部十二<lb/>
　搜神記　　　　　　　　小説家𩔖二<hi>異聞之屬</hi>
　　提要<lb/>
　　　　<hi>臣</hi>等謹案搜神記二十卷舊本題曰晉干寶<lb/>
　　　　撰寶字令升新蔡人元帝時以著作郎領國<lb/>
　　　　史遷散騎常侍本傳稱寶感父婢再生事遂<lb/>
　　　　撰集古今靈祗神異人物變化為一書其自<lb/>
　　　　序一篇併載本傳是書隋唐志皆著録而宋<lb/>
<pb n="KR3l0099_WYG_000-1b"/>
　　　　晁公武陳振孫諸家皆不載王應麟玊海引<lb/>
　　　　崇文總目云搜神總記十巻不著撰人名氏<lb/>
　　　　或云干寶撰非也又胡震亨跋云此書有謝<lb/>
　　　　鎮西之稱攷謝尚于穆帝永和間加鎮西將<lb/>
　　　　軍寶書成嘗示劉惔惔卒于明帝大寧間則<lb/>
　　　　鎮西之號去書成時尚後二十餘年疑亦經<lb/>
　　　　後人附益非寶之舊今考太平寰宇記青陵<lb/>
　　　　臺條下引搜神記韓憑化蛺蝶事此本無之<lb/>
<pb n="KR3l0099_WYG_000-2a"/>
　　　　勘騐太平廣記所引又一一與此本合二書<lb/>
　　　　皆宋初所修不知何以互異疑樂史所引乃<lb/>
　　　　寶書李昉所引乃總記後人傳冩毎巻析而<lb/>
　　　　為二故與崇文總目十巻之數不合耳疑以<lb/>
　　　　傳疑今姑仍舊題著之於録焉乾隆四十三<lb/>
　　　　年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3l0099_WYG_000-3a"/>
搜神記原序<lb/>
雖考先志於載籍收遺逸於當時蓋非一耳一目之所<lb/>
親聞覩也又安敢謂無失實者哉衞朔失國二傳互其<lb/>
所聞吕望事周子長存其兩説若此比𩔖徃徃有焉從<lb/>
此觀之聞見之難由來尚矣夫書赴告之定辭據國史<lb/>
之方冊猶尚若此况仰述千載之前記殊俗之表綴片<lb/>
言於殘闕訪行事於故老將使事不二迹言無異途然<lb/>
後爲信者固亦前史之所病然而國家不廢注記之官<lb/>
<pb n="KR3l0099_WYG_000-3b"/>
學士不絶誦覽之業豈不以其所失者小所存者大乎<lb/>
今之所集設有承於前載者則非余之罪也若使採訪<lb/>
近世之事茍有虚錯願與先賢前儒分其譏謗及其著<lb/>
述亦足以發明神道之不誣也羣言百家不可勝覽耳<lb/>
目所受不可勝載今粗取足以演八畧之㫖成其㣲説<lb/>
而已幸將來好事之士録其根體有以游心寓目而無<lb/>
尤焉干寶令升<lb/>
</p>
<p>
</p>
  </div>
</body>
</text>
</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>衛濟寳書卷上</head> <lb/>
    <p>
<pb n="KR3e0035_WYG_001-1a"/>
欽定四庫全書<lb/>
　衛濟寳書卷上<lb/>
　　論治<lb/>
先生問師曰癰疽之異何重何輕視外得内據形知死<lb/>
生以何别之師曰皮膚之深肌肉之淺浮虚以廣或蔓<lb/>
延三四逰走旁注此則癰也曰治之何先曰成者泄之<lb/>
盛者疾之攻内後外三日成功<hi>此言癰成而有膿者當針以泄之熱毒甚者針</hi>
<hi>以疾出之</hi>曰癰之治既聞矣疽可得聞乎師曰甚哉五臓銳<lb/>
<pb n="KR3e0035_WYG_001-1b"/>
毒而為疽熱藴乎五臓而聚氣逆乎諸陽而欲越㑹丹<lb/>
府燥榮衛大盛而作結乎此根於裏十之已七毒諸外<lb/>
三見其一小形堅夲銳若鐵足欲觸遥畏痛心惱骨寒<lb/>
熱以乗陽之證悉具來者速泄陽㑹敗者急救其裏<hi>泄㑹</hi>
<hi>言灸救裏言藥</hi>巧工如經先時具全未越未透妙在掲指<hi>針也出皮</hi>
<hi>膚曰越</hi>
問曰病有至甚而生微而至死病証難辨死生何從決<lb/>
乎答曰發背透膜者死不治<hi>此言肝腧以上</hi>未潰肉陥面青唇<lb/>
<pb n="KR3e0035_WYG_001-2a"/>
黒便汚者死<hi>此言壞藏便見瘀血</hi>潰喉者不治隂入腹者不治入<lb/>
囊者死鬢深及數者不治<hi>謂如及寸餘者</hi>在頥後一寸三分毒<lb/>
銳者不治无此者生流注雖多療之必愈<lb/>
問曰針灸之法不一何至為工答曰針固妙法不得其<lb/>
㫖禍若反掌灸亦要道熱病必亡<hi>謂如九毒心火俱盛而刼之以火於瘡上</hi>
<hi>而灸之疽則立死</hi>
問曰癰疽之病有取乎脈否答曰聖人周知治病若合<lb/>
符節非脈而何脈之周身安則至常衰盛遲數於此以<lb/>
<pb n="KR3e0035_WYG_001-2b"/>
決死生病甚反遲逆也病痿尤數未瘥也遲冷數熱了<lb/>
然不匿洪數𦂳盛乃病之脈病今隆結雖盛不畏及濡<lb/>
而沉死在七日綿微不治病在上焦寸不能應浮於皮<lb/>
膚者為癰為順入於肌肉者為疽為逆病在下焦寸反<lb/>
攻盛天不能應遲數順逆尤存乎消息浮滑而透寸沉<lb/>
實而滑堅此金石脈也厥隂陽明數而實食毒也堅牢<lb/>
癰結太隂過厥隂弦榮少專經所主以九部稱之<lb/>
問曰五善七惡可得聞乎答曰食飲如常一善也實熱<lb/>
<pb n="KR3e0035_WYG_001-3a"/>
而大小澁二善也内外病相應三善也肌肉好惡分明<lb/>
四善也用藥如所料五善也發渇而喘精明眼角向鼻大<lb/>
小反滑一惡也氣綿綿而脉濡與病相反二惡也目中<lb/>
不了了精眀陷三惡也未潰肉黒以陷四惡也已潰青<lb/>
黒腐筋骨黒五惡也發痰六惡也發吐七惡也<lb/>
夫人禀五行之氣而生者金木水火土是也故分配四<lb/>
季有隂陽寒暑之位順之則風調而氣和逆之則風亂<lb/>
而氣悖百病所以生也雖人能知其理奈緣四時之氣<lb/>
<pb n="KR3e0035_WYG_001-3b"/>
或有乖失故表竅不勻三焦壅塞血澁肌表致有五發<lb/>
癰疽之患也發者五臓六腑不和之所生盖五臓主裏<lb/>
氣生經絡而沉六腑主表氣生經絡而浮若喜怒不常<lb/>
飲食不節隂陽不調冷熱相干於是臓腑氣虚則腠理<lb/>
開踈腠理開踈則寒邪客熱於經絡之間寒氣既折則<lb/>
榮衛稽畱於脉且榮者血也衛者氣也血榮得寒則澁<lb/>
不行衛氣從之與寒邪相摶故壅遏不通氣者陽也陽<lb/>
氣藴積則生熱熱則血澁寒熱不散故積聚為癰疽疽<lb/>
<pb n="KR3e0035_WYG_001-4a"/>
之狀氣内攻皮厚强實痺而生寒寒乆發熱寒熱蓄積<lb/>
故傷肉而壊肌肌壊則化為膿血夫癰患屬表骨髓不<lb/>
枯易為醫治疽患屬裏傷骨壊筋則難調理經曰一寸<lb/>
二寸為癰已上至一尺来許者為疽其五發各有五色<lb/>
起因瘭癌疽痼之四發各有顔色惟小者為癰所治頗<lb/>
為易耳凡人纔覺發作結聚發作寒熱或不寒只熱之<lb/>
狀疼痛腫赤瘢㾗闊硬若過五寸以來者或在頭背或<lb/>
在肢節或不見形狀者便宜下大車螯散如只三寸二<lb/>
<pb n="KR3e0035_WYG_001-4b"/>
寸瘢痕者只下小車螯散如癰已破即不可用大小車<lb/>
螯散今畫出五發形象顔色圖之於後<lb/>
正發論正發者脉洪盛頭痛發寒熱大便結小便赤痛<lb/>
徹骨筋眼睛疼如陽證傷寒但苦痛有形腫赤不可近<lb/>
手腫赤焮長上有如烟漿沸潑者如粟米之白者皆風<lb/>
毒心火三者所併而然也當下大黄犀角生地黄汁絲<lb/>
𤓰汁之藥與正藥併行之仍相度用針灸乘其未膿而<lb/>
攻之得宣以不潰而愈此上工也渇者無畏大小便結<lb/>
<pb n="KR3e0035_WYG_001-5a"/>
赤渇而喘無畏大小便滑者逆善惡在前論<lb/>
　<lb/>
　<lb/>
　<lb/>
癌疾初發者却無頭緒只是肉熱痛過一七或二七忽然<lb/>
紫赤微腫漸不疼痛迤邐軟熟紫赤色只是不破宜下<lb/>
大車螯散取之然後服排膿敗毒托裏内補等散破後<lb/>
用麝香膏貼之五積丸散疎風和氣次服餘藥<hi>方見後</hi>
<pb n="KR3e0035_WYG_001-5b"/>
　<lb/>
　<lb/>
　<lb/>
瘭者始初聚結尖腫根脚赤白色髙處帶紅赤腫實<lb/>
疼痛憎寒壯熱口乾渇百節疼痛困倦沉重飲食少未破<lb/>
者即下大車螯散如先破下小車螯散然後服輕肌<lb/>
活膿内托等藥次洗㸃破等藥加服小車螯散膿毒不<lb/>
決即服二三取活膿血<lb/>
<pb n="KR3e0035_WYG_001-6a"/>
　<lb/>
　<lb/>
　<lb/>
疽初起如麻豆子大痒痛抓破如小瘡後漸結瘢痕作<lb/>
<graphic n="KR4424" url="https://raw.githubusercontent.com/kanripo/KR-Gaiji/master/images/KR4424.png" mimeType="image/png"/>以次皮破竅穴漸如蜂房多有膿毒不出結痛憎<lb/>
寒多熱滿悶無力頭目昏眩百節拘急睡卧不得或有<lb/>
吐逆日加煩痛瘡如火燒更不可服大車螯散只服小<lb/>
車螯散與解闗輕肌活體等散止痛退寒熱解昏眩<lb/>
<pb n="KR3e0035_WYG_001-6b"/>
仍勤用洗貼去爛肉與膿毒<hi>方見後</hi>
　<lb/>
　<lb/>
　<lb/>
痼發者形狀三兩箇或手背不日消退自破苦無膿血<lb/>
毒汁意以為安愈忽因消渇腎所攻及至春冬再在背<lb/>
膊或腎腧上生一箇兩箇疼痛赤腫腰疼筋𦂳拘急喫<lb/>
物多常飢燥小便赤大便澁三五日一通或破下小車<lb/>
<pb n="KR3e0035_WYG_001-7a"/>
螯散未破下大車螯散逐日下内消内解散<hi>方見後</hi>
　<lb/>
　<lb/>
　<lb/>
癰初起突如蒸餅又如魚形一頭或一頭小或横在背<lb/>
膊或在脇肋間及二三寸許堅實赤腫時發熱疼痛如<lb/>
未破服大車螯散已破服小車螯散次用内消内解等<lb/>
藥與治痼法治之<lb/>
<pb n="KR3e0035_WYG_001-7b"/>
問曰古今之用藥制度與夫金石之變草木之反虚實<lb/>
之蒸食毒之發願盡言之答曰古之治病随證施設如<lb/>
箭中的故應手而愈妙體存乎心模體行以意今人之<lb/>
體古方書無有加减禍福相半古稱單方療病為效最<lb/>
切擇以佐使斯為治病癰疽之疾如山源之水一夕暴<lb/>
漲非決其要㑹支之大渠使殺其勢則潢潦為災猛烈<lb/>
之疾以猛烈之藥此所謂以毒攻毒也金丹之性真水<lb/>
不勝客火上炎草木之反熱毒藴結五金八石各從其<lb/>
<pb n="KR3e0035_WYG_001-8a"/>
類硃砂下砒硝石化伏<hi>伏謂伏火丹也</hi>犀角大黄攻治無畏仙<lb/>
芝無虚實證此外則針灸佐之<hi>謂如仙芝之外它方作針灸佐之不可</hi>千<lb/>
金方惟五香連翹散豬蹄湯萬金犀角丸有凖鬼遺方<lb/>
世稱竒妙究其所以除木占斯散未聞可以施手而敗<lb/>
醬占斯世皆莫識遂為文具蘇良忍冬不能救急菉豆<lb/>
乳香可治金石舉此顯顯數者以别是非爾後不可槩<lb/>
舉然倉卒之間醫者紛紛莫知適從上下畢偹乃可成<lb/>
事應入門看候便須以醋調藥未潰者當心㸃之如碁<lb/>
<pb n="KR3e0035_WYG_001-8b"/>
子大良久視其痛與不痛不知痛者加一㸃不痛良久<lb/>
又加一㸃至滿上而不痛及痛如昔者為入肉為不應<lb/>
藥<hi>以上論仙芝外無他法只依本方用之</hi>已潰者捻子試之及數與未及<lb/>
數者決輕重應㸃随手而痛者妙食頃者四分又食頃<lb/>
者七分<hi>此言尋常痛今㸃愈痛昔日痛今不痛皆應上法</hi>消息在臨時之妙須<lb/>
定意商量盖於此時決生死也既應病服藥初進二錢<lb/>
如五里進三錢如五里進四錢如早至晚六錢止如此<lb/>
兩者亦言以毒攻毒也<hi>此言仙芝餘藥依本法</hi>當日進藥三服後<lb/>
<pb n="KR3e0035_WYG_001-9a"/>
即用藥傅之圍瘡四面所濶腫䖏以防其它注視其東<lb/>
西四向除依上法塗圍外於其頭上用藥一㸃此妙不<lb/>
傳之法也<lb/>
試法論瘡已潰須用好厚紙作一合索捻子捻入㸔分<lb/>
數如背上自肝腧以上試直入無偏斜及一寸三分者<lb/>
為將通十全三四過此不治雖過數而精神强者湏以<lb/>
竹膜一片可覆瘡口密者先擇一净明室中以水濕瘡<lb/>
口四旁然後覆竹膜在静看其動似氣之拽拽則已通<lb/>
<pb n="KR3e0035_WYG_001-9b"/>
矣非風非扇而與呼吸相應十死不治無此者可療餘<lb/>
法載前論一應背潰皆以此法試至妙如無大竹膜可<lb/>
糊合為之<lb/>
腐肉色青黒缺牙不附骨者用煉刀竹刀割之或已腐<lb/>
而肌肉薄者不可割當下食惡肉膏先燻後用應潰後<lb/>
無死證可下手不然不治<hi>證見前論</hi>
長肉之法須惡肉盡乃可下下而看淫淫生而看紅黄<lb/>
者吉淫生而無肉意青黒者㓙未下前先用藥湯洗洗<lb/>
<pb n="KR3e0035_WYG_001-10a"/>
後復用葱少鹽多湯洗之微乾乃可用忌一切厭穢婦<lb/>
人孝子見之下後仍不許他人掲看大凡無淫肉不生<lb/>
淫上有一層淫淫如黄綿在肉之上也<lb/>
有膿者脉洪數而𦂳痛如刀錐雞啄按之似欲随手當<lb/>
先以取膿針潰之潰之而脉應證退不加針灸惟平補<lb/>
而愈當用十竒散之類潰而證不退如針灸法<lb/>
又有肉裏癰一證在好肉之裏有膿當決之否則成附<lb/>
骨決而以油捻子塞之良久乃出可以盡毒應行肉裏<lb/>
<pb n="KR3e0035_WYG_001-10b"/>
針須量其人平日飲量以酒調藥乗其服藥酒後而決<lb/>
之然背無此證厚肉有之腸癰在膚准此<lb/>
打針法用馬銜鐡於甲子日一日煉打陽針一枚如韭<lb/>
葉長三寸六分丁酉日打隂針一枚長二寸四分驚蟄<lb/>
日打雷鋒針一枚長二寸四分又打取膿針一枚如韭<lb/>
葉長三寸六分打煉刀一枚小鈎一箇右用桑白皮紫<lb/>
藤香煮一周時以紫藤香末藏之陽針針獨疽隂針針<lb/>
癰雷鋒針針恠形非恠形者不須辯認仔細乃可像或<lb/>
<pb n="KR3e0035_WYG_001-11a"/>
以尾為頭誤人不淺中脊傅貼大痛不止先後失序療<lb/>
之難愈　假如只一箇瘡看四面無頭其頭在中仍不<lb/>
許於中㸃之大逆只於四旁厚塗依常法　假如一箇<lb/>
至數箇須察其至甚先甚後輕先輕後甚法當先其輕<lb/>
者後其甚者反此者即與夲方服藥不能應雖不害其<lb/>
命而留之日久病形雖多針傅則一收支攻内候其聚<lb/>
合逐之速觧内毒甚者急攻其内外毒甚者速瀉其熱<lb/>
日夜收攻庶㡬無失詳見圖形<lb/>
<pb n="KR3e0035_WYG_001-11b"/>
騎竹馬灸法治發背腦疽膓癰奶癰下部癰喉癰牙癰<lb/>
手足一切癰疽或胷腹不測丹癰𦂳硬之屬先令病人<lb/>
以肘凭几竪臂腕要直用篾一條自臂腕中曲處横紋<lb/>
男左女右貼肉量起直至中指尖盡處截斷為準不量<lb/>
指爪却用竹扛一條使病人脱衣騎定令身直前後用<lb/>
兩人扛起令脚不著地又令一人左右扶定勿令僵仆<lb/>
却將前所量臂腕篾從竹扛坐處尾閭穴直貼脊骨量<lb/>
至篾盡處為準用墨㸃定此只是取中非灸穴也却用<lb/>
<pb n="KR3e0035_WYG_001-12a"/>
稻稈子量病人中指中節相去兩横紋為準男左女<lb/>
右剪斷將稻稈準子從篾㸃定處兩邊各横量一寸準<lb/>
子盡處取兩穴各五壯或七壯不可多灸不問癰生何<lb/>
處並用此法灸之無不愈也盖此二穴心脉所起凡癰<lb/>
皆心火留滯而生灸此二穴則心火即時流通不三日<lb/>
而愈可以起死救危有非常之功也屢試而屢騐矣素<lb/>
問云諸痛痒瘡皆屬於心又云榮氣不和逆而肉理則<lb/>
生癰腫榮氣者血也心能行血血既滯則血不行故逆<lb/>
<pb n="KR3e0035_WYG_001-12b"/>
於肉理而生癰腫灸此二穴心火調暢血脉自流通愈<lb/>
於服藥多矣<lb/>
第一法<lb/>
　先從男左女右臂腕中曲處横紋起用薄篾一條量<lb/>
　至中指齊肉盡處不量指爪為準剪斷<lb/>
第二法<lb/>
　男以左手女以右手先將中指用薄篾量取中間一<lb/>
　節兩横紋斷為同身一寸為準子<lb/>
<pb n="KR3e0035_WYG_001-13a"/>
第三法<lb/>
　先令病人脱去上下衣服以大竹杠一條跨定令兩<lb/>
　人徐徐扛起足要離地五寸許兩傍更以兩人扶定<lb/>
　毋令動摇不穩却以第一圖準子貼定竹扛從尾閭<lb/>
　起貼脊量至準子盡處以墨㸃定記之非灸穴也此<lb/>
　是取中穴止處却以第二圖取同身寸準取兩寸<lb/>
　平摺自中穴量之以中分取兩傍各一寸方是灸穴<lb/>
治腦疽發背癤毒一切惡瘡并婦人妳癰灸法以麻皮<lb/>
<pb n="KR3e0035_WYG_001-13b"/>
一條從手臂大曲横紋中度起牽至中指第二節横紋<lb/>
處為凖引而倍之截斷遂將此凖從結喉處按定雙引<lb/>
兩頭垂於背脊直下取凖頭盡處㸃定此是定髙下也<lb/>
又以小竹篾一條比大拇指上節一寸為凖却將此凖<lb/>
就於背中㸃定處旁去一寸㸃一穴灸五壯或七壯若<lb/>
已破灸後三二日間瘡口合再就前穴又引一寸㸃一<lb/>
穴灸五壯或七壯十壯凡此㸃穴亦皆男左女右不可<lb/>
絲毫失也　此灸法活人甚多立有神効故鋟本附于<lb/>
<pb n="KR3e0035_WYG_001-14a"/>
寳書之中以救疾苦不可忽之<lb/>
<pb n="KR3e0035_WYG_001-15a"/>
灸法曰諸陽熱而為癰疽故灸手左右曲池手七里肩<lb/>
峯骨後縫足風市足腿骨上縫骨足三里炷如麥粒各<lb/>
灸三壯立止痛也<lb/>
又灸一切惡瘡並喉閉發背等每用細索或帶子以病<lb/>
者右手大指第二指拈直臂量當心看索之多少平折<lb/>
作兩半自病者喉以索䨥搭過至背上看至近處兩頭<lb/>
各更加一寸夾脊骨為穴各灸三壯立效<hi>趙唐卿傳</hi>
</p>
<p>
</p>
  </div>
<div>
<head>衛濟寶書卷下</head> <lb/>
    <p>
<pb n="KR3e0035_WYG_002-1a"/>
欽定四庫全書<lb/>
　衛濟寶書卷下<lb/>
　　方法<lb/>
正藥指授散　此藥本無名因先生遇老人於山自云<lb/>
　姓徐指而授之乃號徐仙芝方散皆以為名按仙芝<lb/>
　圓者為陽方者為隂隂陽對生面青背紫黒色根盤<lb/>
　如蜈蚣四葉對芳五月而花有花無實凌冬不凋叢<lb/>
　秀異於他草生於深山大澤水石之間採以五月五<lb/>
<pb n="KR3e0035_WYG_002-1b"/>
　日採訖擇根令齊便於急水中擺去沙土掛於微帶<lb/>
　風日處不可大把疊束恐爛不佳而氣味無力方圓<lb/>
　各收一處不可相雜既乾臨時用方圓兩根各作一<lb/>
　包無令差誤毎用磨子磨之不得近鐵取極細為度<lb/>
　忌僧尼婦人孝子雞犬一切厭穢見之揀天徳月徳<lb/>
　天醫或七月七日吉日合之依此法則其驗如神尋<lb/>
　常疎縱不依此法則功效便遲矣人既尊奉此藥不<lb/>
　可不䖍為製造　殺毒定瘡即以為散用釅醋調之<lb/>
<pb n="KR3e0035_WYG_002-2a"/>
　根傅其頭圓者傅其右方者傅其左一箇時辰當住<lb/>
　大痛若不住加一服又不住可加後藥<lb/>
　　仙芝根葉<hi>共一兩半</hi>　梓寄生<hi>半/兩</hi>　夜明砂<hi>一分</hi>
　右依前法厚調傅之風毒盛極加　趙侯鬚一兩本<lb/>
　草名敗醬絲瓜半兩生者佳冬日無可霜前收臨時<lb/>
　末之以傅生者則細切石臼中杵絞汁以一盞當一<lb/>
　兩不用醋調只用汁調更佳此物亦有隂陽長瘦為<lb/>
　陽短肥為隂可偶用之　如烟漿沸潑風毒火丹甚<lb/>
<pb n="KR3e0035_WYG_002-2b"/>
　者可加　夜明砂通前半兩真牛黄一字犀角水磨<lb/>
　半錢不然細末之　依前法不用醋調以絲瓜汁犀<lb/>
　角水調傅<lb/>
服食仙翁指授散<lb/>
　　仙芝<hi>四兩方圓根莖枝葉對用製如前法</hi>　絲瓜<hi>一/兩</hi>　夜明砂<hi>一分</hi>
　右毎用三大錢温酒調下病在上者先食後服凡毒<lb/>
　盛者加　趙侯鬚一兩犀角末半錢　毎用三錢酒<lb/>
　調下飲酒悶者木通湯下　如烟漿者加　牛黄一<lb/>
<pb n="KR3e0035_WYG_002-3a"/>
　錢赤茯苓半錢　用酒調下<lb/>
老翁神杖散<lb/>
　　梓寄生<hi>一兩</hi>　夜明砂<hi>一兩</hi>
　右為細末毎用二錢温酒調下催服依仙芝式敷藥<lb/>
　如前以醋調之絲瓜汁尤佳　梓寄生即梓樹上老<lb/>
　寄生藤自地下量起與人額齊以下者不用以上者<lb/>
　取七尺如無只取三尺六寸毎條皆如此若一藤一<lb/>
　枝者不取一藤二枝者可取擇二吉日採無令人多<lb/>
<pb n="KR3e0035_WYG_002-3b"/>
　見採歸以利瓷片輕手刮去外黄皮再刮取中間白<lb/>
　肉内心不用瓦上慢火焙乾磨子磨之五月五日尤<lb/>
　佳<lb/>
玉女飛花散<lb/>
　　蜀桑根<hi>取大者</hi>
　右即芫花根不用木五月五日採水中輕輕洗去土<lb/>
　燒淡醋令沸以花根於醋中一走過覺色變白如寄<lb/>
　生法當日採當日刮令極細毎服一字温酒一大盞<lb/>
<pb n="KR3e0035_WYG_002-4a"/>
　放藥于盞良久面上花飛服下催服如入門式傅以<lb/>
　絲瓜汁醋調亦可<lb/>
趙侯鬚散<lb/>
　　趙侯鬚即敗醤草<hi>乾者四兩</hi>　苦辣回根<hi>七寸</hi>　甘草節<lb/>
　　<hi>三寸</hi>　乳香<hi>一/錢</hi>　穿山荷根<hi>即蒲桃藤根七寸</hi>
　右生擣為粗末乾者為細末共為一劑分三服毎服<lb/>
　用好酒三升半煎至七分去滓服傅用酒調依上法<lb/>
六化丹　即犀角丸易名以神貴其藥而俗子所珍因<lb/>
<pb n="KR3e0035_WYG_002-4b"/>
　其能化風化熱化毒化結化積化膿為水故曰六也<lb/>
　　犀角<hi>生者一兩</hi>　黄芩<hi>一/兩</hi>　大黄<hi>一/兩</hi>　巴豆<hi>半兩去心出油</hi>
　　升麻<hi>一兩</hi>　當歸<hi>一/兩</hi>　栀子仁<hi>一/兩</hi>　白蘞<hi>一兩</hi>　甘草<lb/>
　　<hi>一兩炙</hi>　天南星<hi>一/兩</hi>　黄耆<hi>一兩/半</hi>　防風<hi>去蘆一兩</hi>
　右為細末以早潮順流新汲水丸如梧桐子大毎服<lb/>
　五丸不拘時候隨證量人大小用之<lb/>
十奇散　本法稱此藥無情全不類治癰疽者然古聖<lb/>
　神工所制殆不可測不拘老幼已潰未潰服十二服<lb/>
<pb n="KR3e0035_WYG_002-5a"/>
　立效據考證今收入平補藥中庶幾的中<lb/>
　　人參<hi>一兩去蘆</hi>　當歸<hi>一兩/去蘆</hi>　黄耆<hi>一/兩</hi>　川芎<hi>半兩</hi>　白<lb/>
　　芷<hi>半兩</hi>　桔梗<hi>半兩用苦者/不可用甜者</hi>　甘草<hi>半兩/炙</hi>　桂<hi>半兩薄者</hi>
　　<hi>去皮取心</hi>　厚朴<hi>半兩去皮/薑汁製</hi>　防風<hi>半兩</hi>
　右為細末毎服二錢温酒調下催服如前法本法加<lb/>
　至六錢止<lb/>
逼毒散<lb/>
　　當歸<hi>一兩</hi>　枳殻<hi>一兩去/瓤炒</hi>　甘草<hi>一兩/炙</hi>　白芷<hi>一兩</hi>
<pb n="KR3e0035_WYG_002-5b"/>
　　貝母<hi>三兩去心</hi>
　右為細末毎服二錢酒水各半盞煎至六分日四五<lb/>
　服<lb/>
黄真君妙貼散<lb/>
　　硫黄<hi>好者不計多少</hi>
　右用蕎麥麫為窩子包黄在内於熱火中兩邊煅令<lb/>
　黄黒取出入乳香半兩細研用井花水調以熟絹剪<lb/>
　如所腫様貼之留竅日兩易<lb/>
<pb n="KR3e0035_WYG_002-6a"/>
托裏地脈散<lb/>
　　當歸　地蜈蚣　赤芍藥　甘草<hi>各一兩</hi>
　右為細末毎服二錢温酒調下<lb/>
黄芩散　洗瘡腫爛處化惡血膿汁活血調榮衛<lb/>
　　黄芩<hi>二兩</hi>　秦皮<hi>真者</hi>　莽草　細辛　白芷　川芎<lb/>
　　黄連<hi>各半兩</hi>　羌活<hi>一兩半</hi>
　右為粗末毎用一兩半以豬蹄煮熟去蹄入前藥煎<lb/>
　數沸通手以綿惹洗癌瘡直至藥冷為度洗後使麝<lb/>
<pb n="KR3e0035_WYG_002-6b"/>
　香膏貼春冬一日一洗夏秋一日兩洗<lb/>
秦皮散　破與未破宜先洗以此藥消逐惡肉膿水<lb/>
　　秦皮<hi>三兩</hi>　莽草<hi>二/兩</hi>　細辛　苦參<hi>各一兩半</hi>　黄芩<lb/>
　　當歸<hi>各一兩</hi>
　右為粗末毎洗時用豬蹄湯和藥一兩同煎二十沸<lb/>
　去滓通手以綿惹洗以五枝煎貼之<lb/>
芎黄散　洗疽瘡化毒氣散膿汁生肌肉止疼痛<lb/>
　　川芎　大黄　黄芩　何首烏<hi>各五錢</hi>　當歸　黄<lb/>
<pb n="KR3e0035_WYG_002-7a"/>
　　連　香白芷<hi>各三錢半</hi>
　右為細末擣爛毎用豬蹄湯煎藥數沸去滓以綿惹<lb/>
　洗之藥冷止<lb/>
豬蹄湯<lb/>
　　豬蹄<hi>一隻治如食法</hi>　黄耆<hi>三/兩</hi>　黄連<hi>三/錢</hi>　芍藥<hi>三兩</hi>　黄<lb/>
　　芩<hi>二兩</hi>　狼牙根<hi>二/兩</hi>　薔薇根<hi>二兩</hi>
　右以水三斗煑豬蹄令熟澄取二斗六升或一斗六<lb/>
　升下諸藥煎取一斗去滓分三服洗瘡<lb/>
<pb n="KR3e0035_WYG_002-7b"/>
槐白皮湯<lb/>
　　槐白皮<hi>一兩</hi>　桑白皮　紫藤香<hi>即降/真香</hi>　防風<hi>各半兩</hi>
　右㕮咀水三升煎至一升半代豬蹄湯洗<lb/>
燻藥<lb/>
　　雄黄<hi>好者一兩</hi>　雌黄<hi>一/兩</hi>　蚌粉<hi>三兩</hi>
　右為細末用闊口瓶入米醋一升不蛀皂角一挺藥<lb/>
　末五錢同煎至沸以氣燻瘡氣冷欲盡再燒羊脡炭<lb/>
　投醋中取氣燻之直至炭淬醋盡為度日一用<lb/>
<pb n="KR3e0035_WYG_002-8a"/>
活血散　治膿出不快肢體悶痛寒熱無時口苦舌乾<lb/>
　不思飲食<lb/>
　　金星草<hi>五葉</hi>　川芎　羌活<hi>各一/分</hi>　人參<hi>半兩</hi>　甘草<lb/>
　　節<hi>三分</hi>
　右為末毎服二錢温下日三服如大腫赤疼痛用麥<lb/>
　門冬五錢搗爛熱調令清以鵞毛刷在瘭腫瘢上<lb/>
輕肌散　止疼化毒膿除寒熱煩燥脚手無力四肢倦<lb/>
　虚渇氣乏不勻<lb/>
<pb n="KR3e0035_WYG_002-8b"/>
　　慈姑<hi>一兩</hi>　何首烏　甘草<hi>炙各/三分</hi>　獨行<hi>一兩去皮</hi>　地<lb/>
　　黄<hi>半兩</hi>　蝦啾唧<hi>三分</hi>
　右為末毎服二錢水一盞薄荷七葉煎至八分温酒<lb/>
　調下<lb/>
大車螯散<lb/>
　　車螯<hi>一箇黄泥固濟煅通紅去泥置地上去火氣</hi>　大㦸<hi>凈/洗</hi>　芫花<hi>醋炒</hi>
　　漏蘆　甘草<hi>炙</hi>　檳榔<hi>各半/兩</hi>　甘菊<hi>去梗葉其梗一名𫝊延草</hi>
　　大黄<hi>三分</hi>　膩粉<hi>一分</hi>
<pb n="KR3e0035_WYG_002-9a"/>
　右各為末毎服二錢車螯末二錢膩粉一錢拌和於<lb/>
　更初用瓜蔞酒下如人行五里即下惡毒膿血二三<lb/>
　行不用止自住凡後生只一服老少加減<lb/>
小車螯散<lb/>
　　車螯<hi>二分</hi>　輕粉<hi>二/錢</hi>　甘草<hi>一/分</hi>　瓜蔞<hi>一箇</hi>
　右各為末和勻毎服二大錢五更初煎瓜蔞酒調下<lb/>
内托散　大止疼痛如未破即㸃破有膿<lb/>
　　川烏<hi>一兩炮</hi>　茯苓<hi>三/分</hi>　苦杖<hi>半兩</hi>　獨活　白芷<lb/>
<pb n="KR3e0035_WYG_002-9b"/>
　　甘草<hi>炙各一兩半</hi>
　右為末毎服二錢酒調下日三服<lb/>
解闗散　治疽毒頭痛寒熱心煩悶燥肌困無力去惡<lb/>
　毒膿血<lb/>
　　麻黄<hi>三分去節</hi>　大黄<hi>三/分</hi>　肉桂<hi>半/分</hi>　甘草<hi>半兩炙</hi>　訶<lb/>
　　子<hi>五箇去核</hi>　枳殻　木通<hi>各一/兩</hi>　木瓜<hi>一箇</hi>
　右為末毎服二錢水一盞薑三片葱白三寸連鬚煎<lb/>
　至八分通口服片時自然汗出再進數服痛熱即減<lb/>
<pb n="KR3e0035_WYG_002-10a"/>
金花散　順氣補内去邪毒治疽皮燥痛快膿止疼<lb/>
　　蒲黄<hi>一兩</hi>　赤芍藥<hi>二/分</hi>　地骨皮　蔓荆子<hi>各半兩</hi>
　　石菖蒲<hi>一分</hi>　甘草<hi>三分</hi>
　右為末毎服二錢温酒調下薄荷湯亦可<lb/>
排膿散　去疼膿逐惡血化腫毒退寒熱<lb/>
　　防風<hi>一兩洗</hi>　仙靈脾<hi>即淫/羊藿</hi>　甘草<hi>炙各/半兩</hi>　川芎<hi>半兩</hi>
　　白芷<hi>三分</hi>　人參<hi>一兩/半</hi>　細辛<hi>一兩半</hi>
　右為末毎服二錢温酒調下如不飲糯米湯調下不<lb/>
<pb n="KR3e0035_WYG_002-10b"/>
　拘時候<lb/>
五積勻氣丸　治五發風毒逐餘毒惡氣行血脈<lb/>
　　杏仁<hi>八十一粒去皮尖</hi>　巴豆<hi>八十一粒/去皮研</hi>　木香<hi>一分</hi>　黒<lb/>
　　附子<hi>一分</hi>　當歸<hi>一/分</hi>　小坯<hi>半兩即蘇木</hi>
　右為末和勻用糯米煑飯為丸如菉豆大毎服五丸<lb/>
　臨臥用薄荷湯或薑湯吞下量虚實加減<lb/>
敗毒散　已破宜服逐惡毒流清去毒濁<lb/>
　　麻黄<hi>一兩一分去節</hi>　白术　蒼术　荆芥<hi>各一兩</hi>　甘草<lb/>
<pb n="KR3e0035_WYG_002-11a"/>
　　<hi>三分炙</hi>　大黄<hi>半/兩</hi>　薄荷<hi>生花者/一分</hi>　黄芩<hi>半兩</hi>
　右為末毎服二錢水一盞葱白三寸煎至八分不拘<lb/>
　時候<lb/>
托裏散　止疼托裏固濟臟腑<lb/>
　　山蜈蚣<hi>二兩</hi>　當歸<hi>二/分</hi>　地黄<hi>去/土</hi>　甘草<hi>炙</hi>　厚朴<lb/>
　　<hi>炙</hi>　白术　白芷　川芎<hi>各半/兩</hi>　川烏<hi>三分炒</hi>　黒<lb/>
　　豆<hi>一合</hi>　麻黄<hi>三分去節</hi>
　右為末毎服一錢温酒調下如不飲酒水一盞薑三<lb/>
<pb n="KR3e0035_WYG_002-11b"/>
　片薄荷五葉同煎至八分日進三五服<lb/>
内補散　已破而膿汁出多瘡壊爛肌肉未生宜服此<lb/>
　方<lb/>
　　附子<hi>一兩炮</hi>　粉草<hi>三分/炙</hi>　茯苓<hi>半/兩</hi>　陳皮<hi>半兩去白</hi>
　　白薑<hi>一分</hi>　人參<hi>三/分</hi>　麻黄<hi>半/兩</hi>　官桂<hi>一錢</hi>
　右為末毎服一錢葱白三寸棗一箇煎七分服<lb/>
内消散　已破去膿積瘀血止痛退寒熱進飲食活百<lb/>
　脈<lb/>
<pb n="KR3e0035_WYG_002-12a"/>
　　紅内消<hi>二兩</hi>　何首烏　𤣥參　苦參　蔓荆子<lb/>
　　葳靈仙<hi>各半兩</hi>
　右為細末毎服二錢温酒調下熱水亦可不拘時<lb/>
活體散　治瘡毒熱痛燥肢節疼痛食減少無味<lb/>
　　天麻<hi>一兩酒浸</hi>　川山甲<hi>三分/醋炙</hi>　萆薢<hi>半/兩</hi>　羌活<hi>一分</hi>
　　甘草<hi>三分</hi>
　右為細末毎服二錢酒調下不拘時<lb/>
五參丸　治疽瘡經延日月𫝊成冷疽毒宜服此藥<lb/>
<pb n="KR3e0035_WYG_002-12b"/>
　　丹參　人參　苦參　𤣥參　沙參　蔓荆子<lb/>
　　何首烏　紫苑　威靈仙　木香<hi>各三分</hi>　乳香<hi>一分</hi>
　右為末煉蜜丸如梧桐子大空心用麝香酒下三十<lb/>
　丸或四十丸<lb/>
内消丸　解利風毒氣癰痼發之毒作痛煩<lb/>
　　黒附子<hi>半兩炮</hi>　川烏<hi>炮去/皮尖</hi>　草烏<hi>水煮去皮</hi>　乾蝎<lb/>
　　僵蠶<hi>各一分</hi>　雄黄<hi>半兩研</hi>
　右為末煉蜜丸如菉豆大毎服二丸薄荷酒嚼下大<lb/>
<pb n="KR3e0035_WYG_002-13a"/>
　段發急者只作散子毎服一錢薄荷酒調下<lb/>
内消活闗輕竅散　可同内解散間服更將疽發中金<lb/>
　花散同煎服如欲洗亦用芎黄散洗後用百花膏貼<lb/>
　如漸覺消退未十分好更服瘭中内托散固濟丸再<lb/>
　用瘭内秦皮散洗之碧油五枝煎膏藥貼之不然使<lb/>
　癌發内作檳榔散亦得<lb/>
　　附子<hi>半兩炮</hi>　川烏<hi>半兩炮/去皮尖</hi>　草烏<hi>一兩半如前法</hi>　麻黄<lb/>
　　<hi>去節</hi>　沈香<hi>一/分</hi>　蒼术<hi>三/分</hi>　防風<hi>半兩/炙</hi>　萆薢<hi>一分</hi>
<pb n="KR3e0035_WYG_002-13b"/>
　　杜仲<hi>半兩炙</hi>
　右為末毎服二錢水一盞薑三片棗一箇煎七分通<lb/>
　口服<lb/>
生肉膏　凡瘡既愈肉漸滿可將收口且用收口藥微<lb/>
　摻一層乃用生肉膏蓋之五日後去膏用正收藥仍<lb/>
　蓋以油单忌傷風也<lb/>
　　檳榔<hi>半兩</hi>　生地黄<hi>二/兩</hi>　辛夷<hi>二/兩</hi>　薤白<hi>五兩</hi>　獨活<lb/>
　　當歸　大黄　白芷　芎藭　黄芩　芍藥　續<lb/>
<pb n="KR3e0035_WYG_002-14a"/>
　　斷<hi>各一兩</hi>
　右以臘月豬脂為煎<lb/>
麝香膏　長肉逐敗血合瘡口<lb/>
　　黒附子<hi>半兩生</hi>　肉豆蔲<hi>五箇/去皮</hi>　陳皮<hi>半兩去白</hi>　皂角<lb/>
　　<hi>三莢肥者</hi>　檳榔<hi>四/箇</hi>　羌活<hi>一分</hi>　黄連　白芷　當歸<lb/>
　　<hi>各半兩</hi>　白薑　大黄　縮砂<hi>各一兩</hi>
　右細擣微爛麻油一觔於鐺内同煎又慢火煎至一<lb/>
　半藥焦黒為度去滓再入凈鐺煎滚入黄丹篩過者<lb/>
<pb n="KR3e0035_WYG_002-14b"/>
　五兩又入油煎乾一半許以凈甆鉢盛之放地下出<lb/>
　火一日<lb/>
桃紅散　治瘡口未合爛臭瘀肉未去時水出以此糝<lb/>
　之<lb/>
　　黄丹<hi>一兩隔紙炒</hi>　硫黄<hi>三/分</hi>　茱茰<hi>三/分</hi>　輕粉<hi>四錢</hi>
　右為細末用麻油調和再乾之洗瘡拭後糝之<lb/>
白檳榔散　收瘡口長肉<lb/>
　　檳榔<hi>炒</hi>　白芨　大蘖<hi>去粗/皮</hi>　木香<hi>各半兩</hi>
<pb n="KR3e0035_WYG_002-15a"/>
　右為末輕粉二錢和勻如瘡乾即以臘月豬脂調藥<lb/>
　傅之濕則乾糝<lb/>
紅雪散　斂瘡口長肉<lb/>
　　黄蘖　黄連<hi>各一兩半</hi>　黄丹<hi>三分隔/紙炒</hi>　輕粉<hi>二錢</hi>
　右為末凡經十飲次洗後其爛肉瘀膿不盡方用此<lb/>
生肌藥　凡癰疽已潰多有瘀肉壊在四旁遂令瘡深<lb/>
　寖至斷筋蝕骨法須去瘀肉用速急生肉藥庶幾不<lb/>
　令傷風日久不愈去瘀肉法淡醋一椀入鹽一字以<lb/>
<pb n="KR3e0035_WYG_002-15b"/>
　雞羽輕輕拂瘀肉處少頃用竹片夾縛作一摘鑷子<lb/>
　摘去瘀肉以藥糝之<lb/>
　　川烏<hi>一分炮</hi>　訶子<hi>三箇/去核</hi>　紫藤香<hi>一分</hi>　生硫黄<lb/>
　　食茱茰<hi>各半兩</hi>　龍骨　白蘞<hi>各一錢</hi>
　右為細末乾糝却用生肉膏浮虚蓋之勿令相著其<lb/>
　肉立生如瘡乾恐痛或乾已痛則用茱茰四十至五<lb/>
　十粒清油一燈盞煎取茱茰焦調傅住<lb/>
捍骨散　安愈後宜用之<lb/>
<pb n="KR3e0035_WYG_002-16a"/>
　　牡丹皮<hi>一兩</hi>　柴胡<hi>三分</hi>　赤芍藥　茯苓　白芍藥<lb/>
　　當歸<hi>各半兩</hi>　甘草<lb/>
　右為末毎服一錢半水一盞薑三片棗一箇同煎至<lb/>
　八分通口服一日三服不拘時<lb/>
　　乳癰<lb/>
凡乳癰易明皆由氣逆寒熱相乘榮衛縫結故乳汁不<lb/>
行而生癰四十以下治之多愈四十以上十愈四五未<lb/>
成者吸其乳非乳者下其已成者如癰法治之在乳房<lb/>
<pb n="KR3e0035_WYG_002-16b"/>
而不善治腐漏者三年而死中乳房者不救<hi>此句言鍼</hi>
<pb n="KR3e0035_WYG_002-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0035_WYG_002-17b"/>
乳癰方<lb/>
　　萱草根<lb/>
　右擣爛酒浸服滓傅<lb/>
又方<lb/>
　　苣霜葉<lb/>
　右不計多少取隂乾為末如急用則焙乾之以井花<lb/>
　水調塗不若取絲瓜汁調最妙此藥貼塗發背一切痛<lb/>
　癤與玉女飛花散為表裏<lb/>
<pb n="KR3e0035_WYG_002-18a"/>
疹癰方<lb/>
　　牛角<hi>切成片</hi>　蚌粉<hi>三錢/匕</hi>　糯米<hi>安角上同于炭火上煅成灰取七錢</hi>
　　<hi>匕</hi>
　右作五服嚼乳香酒下乳香入在内尤佳<lb/>
導經散子<lb/>
　　皂角灰　蛤粉<lb/>
　右為細末半錢或一字温酒調下急以手揉乳傅以<lb/>
　天南星末用水調上未效加木鼈子以醋調塗次服<lb/>
<pb n="KR3e0035_WYG_002-18b"/>
　栝樓散<lb/>
栝樓散<lb/>
　　栝樓<hi>一兩</hi>　乳香<hi>一錢</hi>
　右為細末毎用一錢温酒調下如有乳者急以紙五<lb/>
　寸闊一片用火燒於三升許瓶中火欲過未過便以<lb/>
　瓶口掩乳以手扶定其乳吸在瓶中覺颼颼乳在瓶<lb/>
　則便取去急洗以藥若本無乳依癰法治<hi>危亦林得效方云熱</hi>
　<hi>者加石膏末少許</hi>
<pb n="KR3e0035_WYG_002-19a"/>
　　軟癤<lb/>
問曰軟癤之稱何由有此答曰大人毒存而為漏小兒<lb/>
毒存而為軟癤逼其毒而已矣<lb/>
止痛水銀膏　尋常小可瘡癤無膿而痛不可忍諸藥<lb/>
　所不能止者用此立效<lb/>
　　水銀<hi>一分好者</hi>　寒水石<hi>一/兩</hi>　巴豆<hi>二十七粒火炮過</hi>　硃砂<lb/>
　　硫黄　犀角　白蘞<hi>各半兩</hi>　海螵蛸　黄丹<hi>煅各二兩</hi>
　右先以津液調和水銀如泥後和諸藥末用米飲丸<lb/>
<pb n="KR3e0035_WYG_002-19b"/>
　如兩梧桐子大取新汲井水研藥一丸當瘡心㸃之<lb/>
　如冰透内則住不然加之以知為度服金石人用砂<lb/>
　糖為丸去海螵蛸加朴消半兩井花水頓進五粒便<lb/>
　下然須識證者可使否則虚實失宜矣<lb/>
軟癤方　宜用淡豉餅<lb/>
　　薤白　淡豉<hi>等分</hi>
　右二味共舂作餅掩之留瘡口泄氣<lb/>
又方<lb/>
<pb n="KR3e0035_WYG_002-20a"/>
　　槐樹上自起皮　青布灰　伏出兒雞子殻<hi>瓦上燒</hi>
　　輕粉<lb/>
　右為細末調塗之<lb/>
又方<lb/>
　　銀鍋子為細末調塗之極妙雞子白調亦可<lb/>
治清丁<lb/>
　　榖精草　蟬殻<hi>各一両</hi>　蒼术<hi>五兩</hi>
　右為末每服一錢水調服食前仍以鍼刺丁出水用<lb/>
<pb n="KR3e0035_WYG_002-20b"/>
　桑柴灰汁洗之立效<lb/>
</p>
<p>
</p>
  </div>
<div> <lb/>
    <p>
<pb n="KR3e0035_WYG_003-1a"/>
後序<lb/>
文禮不才蒙賢太守招致求醫㑹新安王大監論及背<lb/>
證文禮厯舉諸家治法因投其機遂令編類校正集成<lb/>
一書名曰衛濟寳書後之覽者毋誚愚為僭可也徐文<lb/>
禮識<lb/>
</p>
<p>
</p>
  </div></body>
</text>\m</TEI>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>弧矢筭術</head>
    <p>
<pb n="KR3f0045_WYG_001-1a"/>
欽定四庫全書<lb/>
　弧矢筭術　　　　　　　明　顧應祥　撰<lb/>
圓徑與截矢求截弦<lb/>
　術曰半徑為弦半徑减矢為股各自乗相减餘為勾<lb/>
　筭平方開之得勾即半截弦<lb/>
　又曰以矢减徑以矢乗之即半截弦筭<lb/>
圓徑十寸從旁截一弧矢闊一寸問截弦<lb/>
　答曰六寸<lb/>
<pb n="KR3f0045_WYG_001-1b"/>
　術曰半徑自之得二十五　半徑减矢自之得一十<lb/>
　六寸相减餘九平方開之得三倍之即截弦<lb/>
　又曰圓徑自之得一百為弦筭圓徑减倍矢自之得<lb/>
　六十四為股筭相减餘三十六為勾筭平方開之得<lb/>
　全弦<lb/>
圓徑十三步截矢闊四歩問截弦<lb/>
　答曰十二歩<lb/>
　術曰半徑筭四十二步<hi>二五</hi>减矢半徑筭六歩<hi>二五</hi>
<pb n="KR3f0045_WYG_001-2a"/>
　相减餘三十六歩為勾筭<lb/>
　又曰全徑筭一百六十九　减倍矢徑筭二十五相<lb/>
　减餘一百四十四平方開之得全截弦<lb/>
圓徑九十歩截矢九歩問截弦<lb/>
　答曰五十四步<lb/>
　術同<lb/>
圓材徑二尺五寸鋸板欲厚七寸問闊幾何<lb/>
　答曰板闊二尺四寸<lb/>
<pb n="KR3f0045_WYG_001-2b"/>
　術曰圓徑為弦自之得六十二尺五寸　板厚為勾<lb/>
　自之得四尺九寸相减得五十七尺六寸為股筭平<lb/>
　方開之<lb/>
<pb n="KR3f0045_WYG_001-3a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0045_WYG_001-3b"/>
<hi>闕</hi>
<pb n="KR3f0045_WYG_001-4a"/>
</p>
<p>
<pb n="KR3f0045_WYG_001-5a"/>
</p>
<p>
<pb n="KR3f0045_WYG_001-6a"/>
　<lb/>
　　　　　　　　　　　　　　　　　　　商得<lb/>
　一寸　置一於左上為法　置一乗上亷仍得一十<lb/>
　四寸　置一隅因得五以减下亷餘三十五寸　置<lb/>
　一自之以乗下亷仍得三十五寸併上亷得四十九<lb/>
　為下法<lb/>
圓徑九十歩從旁截積二百八十三歩半問截矢<lb/>
　答曰矢九歩<lb/>
<pb n="KR3f0045_WYG_001-6b"/>
　術曰倍積自之得三十二萬一千四百八十九歩為<lb/>
　正實　四因積得一千一百三十四為上亷　四因<lb/>
　徑得三百六十為下亷　五為負隅　商得九　置<lb/>
　一於左上為法　置一乗上亷得一萬○二百○六<lb/>
　置一隅因得四十五以减下亷餘三百一十五　置<lb/>
　一自之以乗餘下亷得二萬五千五百一十五併上<lb/>
　亷共二萬五千七百二十一為下法<lb/>
圓徑九十歩從旁截積八百一十歩問矢<lb/>
<pb n="KR3f0045_WYG_001-7a"/>
　荅曰矢一十八歩<lb/>
　術曰倍積自之得二百六十二萬四千四百爲正實<lb/>
　　四因截積得三千二百四十為從上亷　四因圓<lb/>
　徑得三百六十為從下亷　五爲負隅　初商一十<lb/>
　　置一於左上為法　置一乗上亷得三萬二千四<lb/>
　百　置一以隅因之得五十以减從下亷餘三百一<lb/>
　十　置一自之以乗餘下亷得三萬一千　併上亷<lb/>
　共六萬三千四百為下法與上法相乗除實六十三<lb/>
<pb n="KR3f0045_WYG_001-7b"/>
　萬四千　餘實一百九十九萬○四百未盡　倍上<lb/>
　亷得六萬四千八百初商自之三因得三百為下亷<lb/>
　方法　初商三之得三十為下亷亷法　初商自乗<lb/>
　再乗隅因得五千為下亷减隅　次商八　置一於<lb/>
　左上為法　置一乗上亷得二萬五千九百二十併<lb/>
　倍上亷共九萬○七百二十　置一併入初商得一<lb/>
　十八以隅因之得九十以减從下亷餘二百七十<lb/>
　以方法乗之得八萬一千　置一乗亷法得二百四<lb/>
<pb n="KR3f0045_WYG_001-8a"/>
　十以乗餘下亷得六萬四千八百　置一自之得六<lb/>
　十四以乗餘下亷得一萬七千二百八十减去减隅<lb/>
　五千止存一萬二千二百八十　下亷方亷隅共一<lb/>
　十五萬八千○八十併上亷共二十四萬八千八百<lb/>
　為下法與上法相乗除實盡<lb/>
　又術次商八　置一於左上為法　倍初商加次商<lb/>
　得二十八以乗上亷得九萬○七百二十　置一隅<lb/>
　因得四十以减餘下亷止存二百七十倍初商加次<lb/>
<pb n="KR3f0045_WYG_001-8b"/>
　商併初次商因之得五百○四加初商自之一百共<lb/>
　六百○四以乗二百七十得一十六萬三千○八十<lb/>
　　以初商自乗再乗隅因得五千减之止存一十五<lb/>
　萬八千○八十併上亷共二十四萬八千八百為下<lb/>
　法<lb/>
又為添積開三乗方法<lb/>
　術曰倍積自之得二百六十二萬四千四百為正實<lb/>
　　四因截積得三千二百四十為上亷　四因圓徑<lb/>
<pb n="KR3f0045_WYG_001-9a"/>
　得三百六十為下亷　五為負隅<lb/>
　初商一十　置一於左上為法　置一自之又自之<lb/>
　得一萬為三乗方面以隅因之得五萬為益實加入<lb/>
　正實得二百六十七萬四千四百為通實　置一乗<lb/>
　上亷得三萬二千四百　置一自之以乗下亷得三<lb/>
　萬六千併上亷共六萬八千四百為下法與上法相<lb/>
　乗除實六十八萬四千　餘實一百九十九萬○四<lb/>
　百未盡為次商正實<lb/>
<pb n="KR3f0045_WYG_001-9b"/>
　次商八　置一於左上為法　置一加初商自之又<lb/>
　自之得一十○萬四千九百七十六為三乗方面以<lb/>
　隅法因之得五十二萬四千八百八十内减初益實<lb/>
　五萬餘四十七萬四千八百八十為益實加入次正<lb/>
　實共二百四十六萬五千二百八十為通實　倍初<lb/>
　商加次商得二十八以乗上亷得九萬○七百二十<lb/>
　　倍初商加次商得二十八併初次商一十八相因<lb/>
　加初商自乗共六百○四以乗下亷得二十一萬七<lb/>
<pb n="KR3f0045_WYG_001-10a"/>
　千四百四十　併上亷共三十○萬八千一百六十<lb/>
　與上法相乗除實盡<lb/>
圓徑八十九歩從旁截積一千三百一十二歩半問截<lb/>
　矢<lb/>
　答曰矢二十五歩<lb/>
　不用倍積術曰積自之得一百七十二萬二千六百<lb/>
　五十六歩<hi>二五</hi>　截積一千三百一十二歩半為上<lb/>
　亷徑八十九歩為下亷以一歩二分五釐為負隅<lb/>
<pb n="KR3f0045_WYG_001-10b"/>
　初商二十　置一於左上為法　置一乗上亷得二<lb/>
　萬六千二百五十　置一以隅因之得二十五以减<lb/>
　下亷餘六十四　置一自之以乗餘下亷得二萬五<lb/>
　千六百併上亷得五萬一千八百五十為下法與上<lb/>
　法相乗除實一百○三萬七千　餘實六十八萬五<lb/>
　千六百五十六歩二五未盡<lb/>
　次商五　置一於左上為法　置一以隅因之得六<lb/>
　歩二分五釐以减餘下亷餘五十七歩七分五釐<lb/>
<pb n="KR3f0045_WYG_001-11a"/>
　　倍初商加次商得四十五以乗上亷得五萬九千<lb/>
　○六十二半　倍初商加次商併初次商因之得一<lb/>
　千一百二十五加初商自之四百共一千五百二十<lb/>
　五以乗餘下亷得八萬八千○六十八歩七五　内<lb/>
　减初商自乗再乗隅因一萬　止存七萬八千○六<lb/>
　十八歩七五併上亷共一十三萬七千一百三十一<lb/>
　歩二五　與上法相乗除實盡<lb/>
　解曰弧矢狀類勾股勾股得直方之半故倍其積以<lb/>
<pb n="KR3f0045_WYG_001-11b"/>
　股除之即得勾弧背曲倍積則長一弦而又一矢以<lb/>
　矢乗積倍之恰得一弦一矢之數因未知矢故以積<lb/>
　自乗為實約矢一度乗積以為上亷兩度乗徑以為<lb/>
　下亷併之為法而後可以得矢用三乗者何也積本<lb/>
　平方以積乗積是兩度平方矣故用三乗方法開之<lb/>
　上亷下亷俱用四因者何也倍積則乗出之數為積<lb/>
　者四故上下亷俱四以就之减徑者何也徑乃圓之<lb/>
　全徑矢乃截處之勾矢本减徑而得故亦减徑以求<lb/>
<pb n="KR3f0045_WYG_001-12a"/>
　矢五為負隅者何也凡平圓之積得平方四之三在<lb/>
　内者七五在外者二五不拘圓之大小毎方一尺該<lb/>
　虚隅二寸五分四其矢得四四其虚隅得一合而為<lb/>
　五亦升實就法之意如不倍積亷不用四因以一二<lb/>
　五為隅法亦通　或不减徑作添積三乗方法亦通<lb/>
<pb n="KR3f0045_WYG_001-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0045_WYG_001-13b"/>
圓徑與截積求截弦<lb/>
　術曰倍積以矢除之减矢即弦<lb/>
　又法用矢徑求弦術<lb/>
圓徑八十九歩從旁截積一千三百一十二歩半問截<lb/>
弦<lb/>
　答曰弦八十歩<lb/>
　術曰倍積得二千六百二十五歩以求出矢二十五<lb/>
　除之得一百○五歩乃一弦一矢减矢即弦<lb/>
<pb n="KR3f0045_WYG_001-14a"/>
　又曰倍矢减徑餘三十九自之得一千五百二十一<lb/>
　為勾筭全徑自之得七千九百二十一為弦筭相减<lb/>
　餘六千四百為股筭平方開之<lb/>
　若求弧背以徑除矢筭即半背弦差<lb/>
圓徑與弧背求矢<lb/>
　術曰半弧筭徑筭相乗為實徑乗徑筭為從方徑筭<lb/>
　為上亷徑背相乗為下亷以上亷减從以隅减下亷<lb/>
　三乗方法開之<lb/>
<pb n="KR3f0045_WYG_001-14b"/>
平圓徑十尺從旁截處弧背八尺八寸問矢<lb/>
　答曰矢二尺<lb/>
　術曰半弧背自之得一十九尺三寸六分　徑自之<lb/>
　得一百尺　相乗得一千九百三十六尺為正實<lb/>
　徑乗徑筭得一千尺為從方　徑筭一百尺為上亷<lb/>
　　全背乗徑得八十八尺為下亷<lb/>
　約商二尺　置一於左上為法　置一乗上亷得二<lb/>
　百尺以减從方餘八百尺　置一自之得四以减下<lb/>
<pb n="KR3f0045_WYG_001-15a"/>
　亷餘八十四尺　又以二乗餘下亷得一百六十八<lb/>
　尺　併從方共九百六十八尺為下法<lb/>
　又術商矢减徑存八尺以矢乗之得十六平方開之<lb/>
　即得半弦<lb/>
平圓徑九十歩旁截邊弧背五十五歩八分問矢<lb/>
　答曰九歩<lb/>
　術曰半背筭七百七十八歩四一　徑筭八千一百<lb/>
　二筭相乗得六百三十○萬五千一百二十一為正<lb/>
<pb n="KR3f0045_WYG_001-15b"/>
　實　徑乗徑筭得七十二萬九千為從方　徑筭八<lb/>
　千一百為上亷　徑背相乗得五千○二十二為下<lb/>
　亷如前法求之<lb/>
平圓徑九十歩旁截弧背七十九歩二分問矢<lb/>
　答曰矢一十八歩<lb/>
　術曰半弧筭一千五百六十八歩一六　徑筭八千<lb/>
　一百　二筭相乗得一千二百七十○萬二千○九<lb/>
　十六為正實　徑乗徑筭得七十二萬九千為益從<lb/>
<pb n="KR3f0045_WYG_001-16a"/>
　方　徑筭八千一百為上亷　徑背相乗得七千一<lb/>
　百二十八為下亷<lb/>
　初商一十　置一於左上為法　置一乗上亷得八<lb/>
　萬一千以减從方餘六十四萬八千　置一自之得<lb/>
　一百以减下亷餘七千○二十八　置一乗餘下亷<lb/>
　得七萬○二百八十併减餘從方共七十一萬八千<lb/>
　二百八十為下法與上法相乗除實七百一十八萬<lb/>
　二千八百餘實五百五十一萬九千二百九十六未<lb/>
<pb n="KR3f0045_WYG_001-16b"/>
　盡<lb/>
　次商八　置一於左次為上法　倍初商加次商得<lb/>
　二十八以乗上亷得二十二萬六千八百以减益從<lb/>
　方餘五十○萬二千二百為從方　併初次商得一<lb/>
　十八自之得三百二十四加初商自之一百為四百<lb/>
　二十四以减下亷餘六千七百○四　倍初商加次<lb/>
　商得二十八因之得一十八萬七千七百一十二<lb/>
　併入從方共六十八萬九千九百一十二為下法與<lb/>
<pb n="KR3f0045_WYG_001-17a"/>
　上法相乗除實盡<lb/>
　解曰徑除矢筭得半背弦差今以弧背求矢故亦用<lb/>
　半背筭與徑筭相乗為實以徑乗徑筭為從方而從<lb/>
　方内多一矢乗徑筭之數故以徑筭為上亷以矢乗<lb/>
　而减之然從方得矢之方而未得矢之亷也故又以<lb/>
　全背與徑相乗為下亷而下亷之中又多一矢自乗<lb/>
　之數故又約矢以减之而以餘數乗矢為下亷併從<lb/>
　方以為法<lb/>
<pb n="KR3f0045_WYG_001-17b"/>
假如周天徑一百二十一度七十五分二十五秒<hi>厯書中不</hi>
<hi>用秒故因之</hi>
　黄赤道内外弧背二十四度　問矢度<lb/>
　答曰四度八十四分八十二秒<lb/>
　術曰半弧背自之得五百七十六度為半弧背筭<lb/>
　周天徑自之得一萬四千八百二十三度○六分二<lb/>
　十五秒為徑筭　二筭相乗得八百五十三萬八千<lb/>
　○八十四度為正實　徑乗徑筭得一百八十○萬<lb/>
<pb n="KR3f0045_WYG_001-18a"/>
　四千七百○七度八十五分九十三秒七五為益從<lb/>
　方　以徑筭為上亷　倍半弧背得四十八度以乗<lb/>
　周徑得五千八百四十四度為下亷<lb/>
　初商四度　置一於左上為法　置一乗上亷得五<lb/>
　萬九千二百九十二度二十五分以减益從方餘一<lb/>
　百七十四萬五千四百一十五度六十○分九十三<lb/>
　秒七五置一自之得一十六度以减下亷餘五千八<lb/>
　百二十八度又以四度因之得二萬三千三百一十<lb/>
<pb n="KR3f0045_WYG_001-18b"/>
　二度為從亷併從方共一百七十六萬八千七百二<lb/>
　十七度六十○分九十三秒七五為下法與上法相<lb/>
　乗除實七百○七萬四千九百一十○度四十三分<lb/>
　七十五秒<lb/>
　餘實一百四十六萬三千一百七十三度五十六分<lb/>
　二十五秒<lb/>
　次商八十分　置一於左上為法　置一倍初商共<lb/>
　八度八十分以乗上亷得一十三萬○四百四十三<lb/>
<pb n="KR3f0045_WYG_001-19a"/>
　度九十五分以减益從方餘一百六十七萬四千二<lb/>
　百六十四度九十○分九十三秒七五為從方　置<lb/>
　一併初商自之得二十三度○四分加初商自之一<lb/>
　十六度共三十九度○四分以减下亷餘五千八百<lb/>
　○四度九十六又以八度八十分因之得五萬一千<lb/>
　○八十三度六十四分八十秒為從亷　併從方共<lb/>
　一百七十二萬五千三百四十八度五十五分七十<lb/>
　三秒七五為下法與上<hi>闕</hi>
<pb n="KR3f0045_WYG_001-20a"/>
</p>
<p>
<pb n="KR3f0045_WYG_001-21a"/>
</p>
<p>
<pb n="KR3f0045_WYG_001-22a"/>
　<lb/>
　　　　　　　　　　度九十九分一十八秒五二<lb/>
　七六又以九度六十九分六十二秒乗之得五萬六<lb/>
　千二百○八度七十九分二十四秒○二七三一五<lb/>
　一二為從亷　併從方共一百七十一萬七千一百<lb/>
　八十九度二十七分三十一秒六五二三一五一二<lb/>
　為下法與上法相乗除實三百四十三度四十三分<lb/>
　七十八秒五四六三三○四六三○二四<lb/>
<pb n="KR3f0045_WYG_001-22b"/>
　餘實一百○五度○九分五十五秒五三○○一七<lb/>
　六九六九七六不勾一秒之數<lb/>
圓徑與弧背求截弦<lb/>
　術曰求得矢用矢求弦術<lb/>
圓徑與弧背求截積<lb/>
　術曰求得矢用矢徑求積<lb/>
截積與截矢求截弦<lb/>
　術曰倍積减矢筭餘如矢而一即弦<lb/>
<pb n="KR3f0045_WYG_001-23a"/>
　又曰倍積以矢除之减矢<lb/>
圓不知徑從旁截積二百八十三歩二分歩之一矢闊<lb/>
　九歩問截弦<lb/>
　答曰截弦五十四歩<lb/>
　術曰倍積得五百六十七歩减矢筭八十一餘四百<lb/>
　八十六以矢除之得五十四為弦<lb/>
圓不知徑從旁截積八百一十步矢闊一十八步問截<lb/>
　弦<lb/>
<pb n="KR3f0045_WYG_001-23b"/>
　答曰截弦長七十二歩<lb/>
　術同<lb/>
截積與截弦求截矢<lb/>
　術曰倍積以弦為從方平方開之<lb/>
圓不知徑從旁截積二百八十三歩二分歩之一截弦<lb/>
　長五十四步問矢<lb/>
　答曰九歩<lb/>
　術曰倍積得五百六十七為實　以五十四為從方<lb/>
<pb n="KR3f0045_WYG_001-24a"/>
　約商九　置一於左上為法　置一帶從得六十三<lb/>
　為下法與上法相乗除實盡<lb/>
圓不知徑從旁截積八百一十歩弦長七十二歩問矢<lb/>
　答曰矢一十八歩<lb/>
　術曰倍積得一千六百二十為實　以七十二為從<lb/>
　方<lb/>
　初商一十　置一於左上為法　置一帶從方共八<lb/>
　十二為下法與上法相乗除實八百二十　餘實八<lb/>
<pb n="KR3f0045_WYG_001-24b"/>
　百　倍初商得二十帶從方共九十二為方法<lb/>
　次商八　置一於左上為法　置一帶方法共一百<lb/>
　為下法與上法相乗除實盡<lb/>
截積與截矢求圓徑<lb/>
　術曰先求出弦半之為筭如矢而一即矢徑差<lb/>
　又曰積自乗减矢自乗乗積餘為實矢自乗再乗為<lb/>
　法除之加虛隅即徑<lb/>
圓不知徑從旁截積六十二歩半矢五歩問徑<lb/>
<pb n="KR3f0045_WYG_001-25a"/>
　術曰積自之得三千九百○六歩二五　矢自之乗<lb/>
　積得一千五百六十二步五相减餘二千三百四十<lb/>
　三步七五為實矢自乗再乗得一百二十五為法除<lb/>
　之得一十八步七五矢乗虚隅一步二分五釐得六<lb/>
　步二分五釐加入即圓徑二十五<lb/>
截積與截弦求圓徑<lb/>
　術曰先求得矢矢除半弦筭加矢即徑<lb/>
圓不知徑從旁截積一千三百一十二步半截弦長八<lb/>
<pb n="KR3f0045_WYG_001-25b"/>
　十步問圓徑幾何<lb/>
　答曰圓徑八十九步<lb/>
　術曰先倍積以弦為從方平方開之得矢二十五步<lb/>
　後用半弦自之得一千六百步以矢除之得六十四<lb/>
　為矢徑差加矢即圓徑<lb/>
截積與截矢求截弧背<hi>弦求弧背同</hi>
　術曰先求得徑以除矢筭得半背弦差<lb/>
截矢與弦求圓徑<lb/>
<pb n="KR3f0045_WYG_001-26a"/>
　術曰半弦自之如矢而一為矢徑差<lb/>
圓不知徑從旁截一弧矢闊九步弦長五十四步問圓<lb/>
　徑<lb/>
　答曰圓徑九十步<lb/>
　術曰半弦自之得七百二十九以矢除之得八十一<lb/>
　為矢徑差加矢即徑<lb/>
截矢與弦求截弧背<lb/>
　術曰先求得徑以除矢筭為半背弦差<lb/>
<pb n="KR3f0045_WYG_001-26b"/>
截矢與截弦求截積<lb/>
　術曰以矢加弦以乗矢得二積<lb/>
截弦與外周求截矢<hi>外周乃割殘之周也</hi>
　術曰弦筭半弦筭相乗四而三之為實併弦及殘周<lb/>
　乗半弦筭為益方倍半弦筭加弦筭為從上亷併弦<lb/>
　及殘周為下亷以隅併上亷减從以餘從併下亷為<lb/>
　法三乗方法開之<lb/>
平圓旁割一弧截處弦五十四步外殘周二百一十四<lb/>
<pb n="KR3f0045_WYG_001-27a"/>
　步二分問截矢幾何<lb/>
　答曰矢九步<lb/>
　術曰弦自之得二千九百一十六為弦筭　半弦自<lb/>
　之得七百二十九為半弦筭　二筭相乗得二百一<lb/>
　十二萬五千七百六十四四而三之得一百五十九<lb/>
　萬四千三百二十三為正實　弦併殘周共二百六<lb/>
　十八步二分以半弦筭乗之得一十九萬五千五百<lb/>
　一十七步八分為益方　倍半弦筭加全弦筭得四<lb/>
<pb n="KR3f0045_WYG_001-27b"/>
　千三百七十四為從上亷　弦併殘周得二百六十<lb/>
　八步二分為下亷一為隅法<lb/>
　商得九　置一於左上為法　置一乗上亷得三萬<lb/>
　九千三百六十六為减亷　置一自之為八十一以<lb/>
　乗下亷得二萬一千七百二十四步二分為益亷<lb/>
　置一自乗再乗得七百二十九為隅法併入减亷共<lb/>
　四萬○○九十五　以减從方餘一十五萬五千四<lb/>
　百二十二步八分併入下亷共一十七萬七千一百<lb/>
<pb n="KR3f0045_WYG_001-28a"/>
　四十七步為下法<lb/>
圓田一段西邊被水浸入一弧弦長二十步外殘周五<lb/>
　十三步問矢闊田徑田積<lb/>
　答曰截矢闊五步圓徑二十五步　弧背二十二步<lb/>
　術曰如積求之得三萬為正實　七千三百為益方<lb/>
　六百為從上亷七十三為益下亷　一為正隅　三<lb/>
　乗方開之得矢闊　矢除半弦筭加矢得徑　倍矢<lb/>
　筭以徑除之得背弦差加弦即弧背　徑自之四而<lb/>
<pb n="KR3f0045_WYG_001-28b"/>
　三之得田積<lb/>
圓田水浸一弧弦長七十二步外有殘周一百九十○<lb/>
　步八分問矢闊<lb/>
　答曰矢闊一十八步　弧背七十九步二分<lb/>
　圓徑九十歩　原田二十五畆三分一釐二毫五絲<lb/>
　術曰先求矢闊　弦筭五千一百八十四　半弦筭<lb/>
　一千二百九十六相乗得六百七十一萬八千四百<lb/>
　六十四步四歸三因得五百○三萬八千八百四十<lb/>
<pb n="KR3f0045_WYG_001-29a"/>
　八為正實　併弦及殘周共二百六十二步八分以<lb/>
　半弦筭乗之得三十四萬○五百八十八步八分為<lb/>
　益從方　倍半弦筭加全弦筭得七千七百七十六<lb/>
　為减上亷　弦併殘周二百六十二步八分為益下<lb/>
　亷<lb/>
　初商一十　置一於左上為法　置一乗减上亷得<lb/>
　七萬七千七百六十為减亷　置一自之以乗益下<lb/>
　亷得二萬六千二百八十為益亷　置一自乗再乗<lb/>
<pb n="KR3f0045_WYG_001-29b"/>
　得一千為减隅併入减亷共七萬八千七百六十為<lb/>
　减從之算以减益方餘二十六萬一千八百二十八<lb/>
　步八分為從方併益亷共二十八萬八千一百○八<lb/>
　步八分為下法　與上法相乗除實二百八十八萬<lb/>
　一千○八十八　餘實二百一十五萬七千七百六<lb/>
　十未盡<lb/>
　二因减上亷得一十五萬五千五百二十<lb/>
　三因益下亷得七萬八千八百四十為益亷之方<lb/>
<pb n="KR3f0045_WYG_001-30a"/>
　四因隅法得四千為方法<lb/>
　又以初商三之以乗益下亷得七千八百八十四為<lb/>
　益亷之亷　初商自之六因得六百為隅上亷<lb/>
　初商四之得四十為隅下亷<lb/>
　次商八　置一於左上為法　置一乗初减上亷得<lb/>
　六萬二千二百○八加入前二因上亷得二十一萬<lb/>
　七千七百二十八為减亷　置一乗益亷之亷得六<lb/>
　萬三千○七十二步併益亷之方共一十四萬一千<lb/>
<pb n="KR3f0045_WYG_001-30b"/>
　九百一十二為益亷之筭　置一自之以乗初益下<lb/>
　亷得一萬六千八百一十九步二分併入益亷之筭<lb/>
　共一十五萬八千七百三十一步二分為益亷　置<lb/>
　一乗隅上亷得四千八百　置一自之以乗隅下亷<lb/>
　得二千五百六十　置一自乗再乗得五百一十二<lb/>
　為隅法併方法上下亷隅法共一萬一千八百七十<lb/>
　二為减隅　併减亷共二十二萬九千六百為减從<lb/>
　之筭以减原從餘一十一萬○九百八十八步八分<lb/>
<pb n="KR3f0045_WYG_001-31a"/>
　加益亷共二十六萬九千七百二十為下法與上法<lb/>
　相乗除實盡<lb/>
　矢除半弦筭得七十二為矢徑差加矢即圓徑<lb/>
　倍矢筭以圓徑除之得七步二分為弦背差加弦即<lb/>
　弧背　圓徑自之四而三得六千○七十五步以畆<lb/>
　約之為畆<lb/>
　解曰求矢者起於弦與徑今不知徑而有殘周故以<lb/>
　弦自乗半弦自乗相乗為實方中取圓故四而三之<lb/>
<pb n="KR3f0045_WYG_001-31b"/>
　為三乗方實以弦併殘周與半弦筭相乗為從方而<lb/>
　從方之中又多一弦筭兩半弦筭及矢自乗再乗之<lb/>
　數故以全弦筭與倍半弦筭為上亷併求出矢自乗<lb/>
　再乗之數以减之却以弦併殘周為益下亷以求出<lb/>
　矢兩度乗之併餘從以為法盖隅與上亷專主於减<lb/>
　從而下亷所以益從也<lb/>
　弦筭為平方以弦乗之為立方又以半弦筭乗是為<lb/>
　三乗方<lb/>
<pb n="KR3f0045_WYG_001-32a"/>
　正實五百○三萬八千八百四十八乃三乘方數内<lb/>
　下亷該除一百五十三萬二千六百四十九步六分<lb/>
　從方該除三百五十○萬六千一百九十八步四分<lb/>
　從方三十四萬○五百八十八步八分乃立方之數<lb/>
　内上亷减一十三萬九千九百六十八隅减五千八<lb/>
　百三十二止存一十九萬四千七百八十八步八分<lb/>
　以矢十八因之以除實<lb/>
　上亷减從除實用减從開平方法<lb/>
<pb n="KR3f0045_WYG_001-32b"/>
　從方帶上亷一度矢乗之數共三十三萬四千七百<lb/>
　五十六步八分以十八因之該正實六百○二萬五<lb/>
　千六百二十二步四分欠二百五十一萬九千四百<lb/>
　二十四乃上亷减去之數<lb/>
　初商一十　置一為上法　置一乗上亷得七萬七<lb/>
　千七百六十以减從方餘二十五萬六千九百九<lb/>
　十六步八分與上法相乗除實二百五十六萬九<lb/>
　千九百六十八餘實九十三萬六千二百三十○<lb/>
<pb n="KR3f0045_WYG_001-33a"/>
　步四分　倍上㢘得一十五萬五千五百二十為<lb/>
　亷法<lb/>
　次商八　置一為上法　置一乗上亷得六萬二<lb/>
　千二百○八併亷法共二十一萬七千七百二十<lb/>
　八以減原從餘一十一萬七千○二十八步八分<lb/>
　為下法與上法相乗除實盡<lb/>
　從方假作平方形長一十九萬四千七百八十八步<lb/>
　八分濶一十八步帶十八因上亷共長三十三萬四<lb/>
<pb n="KR3f0045_WYG_001-33b"/>
　千七百五十六步八分　初商十步十因上亷止除<lb/>
　七萬七千七百六十少減六萬二千二百○八步計<lb/>
　多除正實六十二萬二千○八十　次商濶八步如<lb/>
　從方原長該除實一百五十五萬八千三百一十○<lb/>
　步八分今止餘實九十三萬六千二百三十○步<lb/>
　四分欠六十二萬二千○八十正合初商多除之<lb/>
　數　次商倍亷法多減七萬七千七百六十以<lb/>
　八因之其數適合此自然之妙凡用減從者俱如<lb/>
<pb n="KR3f0045_WYG_001-34a"/>
　此<lb/>
　隅減從用減從開三乗方法<lb/>
　隅立方併從共二十○萬○六百二十○步八分以<lb/>
　十八因該正實三百六十一萬一千一百七十四步<lb/>
　四分欠一十○萬四千九百七十六乃隅減之數<lb/>
　初商一十　置一為上法　置一自乗再乗得一千<lb/>
　為方法以減從方餘一十九萬九千六百二十○步<lb/>
　八分為下法與上法相乗除實一百九十九萬六<lb/>
<pb n="KR3f0045_WYG_001-34b"/>
　千二百○八步餘實一百五十○萬九千九百九<lb/>
　十○步四分　四因方法得四千為方法　初商自<lb/>
　之六因得六百為上亷初商四之得四十為下亷<lb/>
　　次商八　置一為上法　置一乗上亷得四千<lb/>
　八百　置一自之以乗下亷得二千五百六十<lb/>
　置一自乗再乗得五百一十二為隅法併方亷<lb/>
　隅共一萬一千八百七十二為減從以減原從餘<lb/>
　一十八萬八千七百四十八步八分為下法與上法<lb/>
<pb n="KR3f0045_WYG_001-35a"/>
　相乗除實盡<lb/>
　初商多存長四千八百三十二濶十步共四萬八<lb/>
　千三百二十次商多減六千○四十以八因之相合<lb/>
　下亷除實<lb/>
　下亷二百六十二步八分十八因之得四千七百三<lb/>
　十○步四分為平方積又十八因得八萬五千一<lb/>
　百四十七步二分為立方積又十八因得一百五十<lb/>
　三萬二千六百四十九步六分為三乗方積<lb/>
<pb n="KR3f0045_WYG_001-35b"/>
　初商一十　置一為上法　置一自之以乗下亷得<lb/>
　二萬六千二百八十為下法與上法相乗除實二十<lb/>
　六萬二千八百餘實一百二十六萬九千八百四十<lb/>
　九步六分　三因下法得七萬八千八百四十為方<lb/>
　法　三因初商以乗下亷得七千八百八十四為<lb/>
　亷法　次商八置一為上法　置一乗亷法得六<lb/>
　萬三千○七十二步置一自之以乗下亷得一萬<lb/>
　六千八百一十九步二分併方亷共一十五萬八<lb/>
<pb n="KR3f0045_WYG_001-36a"/>
　千七百三十一步二分為下法除盡<lb/>
　方圓術<hi>附</hi>
圓求容方<lb/>
　術曰方徑即圓徑若求圓積四而三之不必立法惟<lb/>
　以圓求方其法不一姑録於此盖徑一則圍不止於<lb/>
　三所謂圍三徑一者舉其大較耳<lb/>
圓周五尺中容一斗斗方面幾何<lb/>
　答曰斗靣一尺一寸六分六釐<hi>三分釐之二</hi>
<pb n="KR3f0045_WYG_001-36b"/>
　術曰七因周得三尺五寸以三歸之<lb/>
　此術載呉信民筭法以周為弦以方為股然七因五<lb/>
　尺為三十五未是<lb/>
圓材徑二尺一寸為方靣幾何<lb/>
　答曰方徑一尺四寸五十八分寸之四十九<lb/>
　術曰徑為股自之得四百四十一寸折半平方開之<lb/>
　又曰三因徑得六尺三寸七分因之三歸得方靣一<lb/>
　尺四寸一十分寸之七<lb/>
<pb n="KR3f0045_WYG_001-37a"/>
圓徑十尺問容方面幾何<lb/>
　答曰容方面七尺<lb/>
　術曰三其徑得三十尺以七寸因之得二十一尺三<lb/>
　歸得七尺方圓之術徑一則圍三有竒方五則斜七<lb/>
　有竒難以一定之法例之<hi>徑自之折半平方開之多一筭</hi>
圓徑折變<lb/>
圓周求徑<lb/>
　古法圍三徑一　徽術周一百五十七徑五十<lb/>
<pb n="KR3f0045_WYG_001-37b"/>
　宻術周二十二徑七<lb/>
周八十四問徑<lb/>
　古術答曰二十八<lb/>
　術用三歸<lb/>
　徽答曰二十六步<hi>一百五十七分步之一百一十八</hi>
　術曰周五十因如一百五十七而一<lb/>
　宻答曰二十六步<hi>一十一分步之八</hi>
　術曰周七因如二十二而一<lb/>
<pb n="KR3f0045_WYG_001-38a"/>
周八十七<hi>二十五分步之二十三</hi>問徑<lb/>
　古術答曰二十九步<hi>七十五分步之二十三</hi>
　術曰分母通其全分子從之得二千一百九十八為<lb/>
　實三因分母得七十五為法<lb/>
　徽答曰二十八步<lb/>
　術曰分母通其全分子從之以五十因之得一十○<lb/>
　萬九千九百為實　一百五十七因分母得三千九<lb/>
　百二十五為法<lb/>
<pb n="KR3f0045_WYG_001-38b"/>
　宻答曰二十七步<hi>二百七十五分步之二百六十八</hi>
　術曰分母乗其全分子從之七因得一萬五千三百<lb/>
　八十六置分母以二十二因得五百五十為法不盡<lb/>
　者法實俱半約之<lb/>
假如厯法周天三百六十五度二十五分七十五秒問<lb/>
　周天徑幾何<lb/>
　答曰一百二十一度七十五分二十五秒<lb/>
　此以圍三徑一求之<lb/>
<pb n="KR3f0045_WYG_001-39a"/>
以徽術求之為徑幾何<lb/>
　答曰徑一百一十六度三十二分四十秒<hi>一百五十七分秒之</hi>
　<hi>七</hi>
　術曰五十因周得一萬八千二百六十二度八十七<lb/>
　分五十秒以一百五十七除之<lb/>
以宻術求之為徑幾何<lb/>
　答曰一百一十六度二十一分八十二秒<hi>二十二分秒之二十</hi>
　<hi>一</hi>
<pb n="KR3f0045_WYG_001-39b"/>
　術曰七因周得二千五百五十六度八十○分二十<lb/>
　五秒以二十二除之<lb/>
圓徑求周<lb/>
圓徑二十八問周<lb/>
　古法答曰八十四<lb/>
　術用三因<lb/>
　徽答曰八十七步<hi>二十五分步之二十三</hi>
　術曰徑一百五十七因得四千三百九十六如五十<lb/>
<pb n="KR3f0045_WYG_001-40a"/>
　而一<lb/>
　宻答曰八十八步<lb/>
　術曰徑二十二因如七而一<lb/>
圓徑二十六步<hi>一百五十七分步之一百一十八</hi>問周<lb/>
　古法答曰八十步<hi>一百五十七分步之四十</hi>
　術曰分母通其全分子從之三因得一萬二千六百<lb/>
　為實如分母而一<lb/>
　徽答曰八十四步<lb/>
<pb n="KR3f0045_WYG_001-40b"/>
　術曰分母通其全分子從之又一百五十七因得六<lb/>
　十五萬九千四百為實　分母五十因得七千八百<lb/>
　五十為法<lb/>
　又曰分母通其全分子從之得四千二百如五十而<lb/>
　一<lb/>
　宻答曰八十四步<hi>一百五十七分步之一十二</hi>
　術曰分母通其全分子從之又二十二因得九萬二<lb/>
　千四百為實　七因分母得一千○九十九為法<lb/>
<pb n="KR3f0045_WYG_001-41a"/>
圓徑二十六歩<hi>一十一分步之八</hi>問周<lb/>
　古法答曰八十步<hi>一十一分步之二</hi>
　術曰分母通其全分子從之得二百九十四又三因<lb/>
　得八百八十二為實如分母而一<lb/>
　徽答曰八十三步<hi>二百七十五分步之二百五十四</hi>
　術曰分母通其全分子從之又一百五十七因得四<lb/>
　萬六千一百五十八為實　五十因分母得五百五<lb/>
　十為法<lb/>
<pb n="KR3f0045_WYG_001-41b"/>
　宻答曰八十四步<lb/>
　術曰分母通其全分子從之又二十二因得六千四<lb/>
　百六十八為實　七因分母得七十七為法<lb/>
　又曰分母通其全分子從之倍之得五百八十八如<lb/>
　七而一<lb/>
圓周求積<lb/>
周八十四問積<lb/>
　古術答曰五百八十八步<lb/>
<pb n="KR3f0045_WYG_001-42a"/>
　術曰周自之得七千○五十六如圓法十二而一<lb/>
　徽答曰五百六十一步<hi>一百五十七分步之一百二十三</hi>
　術曰周自之又二十五因得一十七萬六千四百為<lb/>
　實如三百一十四而一<lb/>
　宻答曰五百六十一步<hi>一十一分步之三</hi>
　術曰周自之七因得四萬九千三百九十二為實如<lb/>
　八十八而一<lb/>
圓周八十七步<hi>二十五分步之二十三</hi>問積<lb/>
<pb n="KR3f0045_WYG_001-42b"/>
　古法答曰六百四十四步<hi>一千八百七十五分步之三百○一</hi>
　術曰分母通其全分子從之得二千一百九十八自<lb/>
　之得四百八十三萬一千二百○四為實　分母自<lb/>
　之得六百二十五又十二因得七千五百為法<lb/>
　徽答曰六百一十五步<hi>二十五分步之一十一</hi>
　術曰分母通其全分子從之自乗又以二十五乗之<lb/>
　得一億二千○七十八萬○一百為實　分母自乗<lb/>
　又以三百一十四乗之得一十九萬六千二百五十<lb/>
<pb n="KR3f0045_WYG_001-43a"/>
　為法除之不盡八萬六千三百五十法實皆七千八<lb/>
　百五十約之<lb/>
　宻答曰六百一十四步<hi>一萬三千七百五十分步之一萬二千一百○七</hi>
　術曰分母通其全分子從之自乗又七因得三千三<lb/>
　百八十一萬八千四百二十八為實　分母自乗又<lb/>
　八十八因得五萬五千為法除之不盡四萬八千四<lb/>
　百二十八法實皆四約之<lb/>
周八十八步問積<lb/>
<pb n="KR3f0045_WYG_001-43b"/>
　古法答曰六百四十五步<hi>三分步之一</hi>
　術曰周自之得七千七百四十四如十二而一<lb/>
　徽答曰六百一十六步<hi>一百五十七分步之八十八</hi>
　術曰周自乗二十五因得一十九萬三千六百為實<lb/>
　如三百一十四而一<lb/>
　宻答曰六百一十六步<lb/>
　術曰周自之七因得五萬四千二百○八為實如八<lb/>
　十八而一<lb/>
<pb n="KR3f0045_WYG_001-44a"/>
圓徑求積<lb/>
圓徑二十八步問積<lb/>
　古術答曰五百八十八步<lb/>
　術曰徑自乗四歸三因<lb/>
　徽答曰六百一十五步<hi>二十五分步之一十一</hi>
　術曰徑自乗以七十八步半因之得六萬一千五百<lb/>
　四十四如百而一<lb/>
　宻答曰六百一十六步<lb/>
<pb n="KR3f0045_WYG_001-44b"/>
　術曰徑自乗一十一因得八千六百二十四如一十<lb/>
　四而一<lb/>
圓徑二十六步<hi>一百五十七分步之一百一十八</hi>問積<lb/>
　古法答曰五百三十六步<hi>二萬四千六百四十九分六步之一萬八千一百三十</hi>
　術曰分母通其全分子從之自乗四歸三因得一千<lb/>
　三百二十三萬為實分母自之得二萬四千六百四<lb/>
　十九為法<lb/>
　徽答曰五百六十一步<hi>二萬四千六百四十九分步之一萬九千三百一十一</hi>
<pb n="KR3f0045_WYG_001-45a"/>
　術曰分母通其全加分子自乗又以七十八步半乗<lb/>
　之得一十三億八千四百七十四萬為實　分母自<lb/>
　乗百因得二百四十六萬四千九百為法<lb/>
　宻答曰五百六十二步<hi>二萬四千六百四十九分步之七千二百六十二</hi>
　術曰分母通其全加分子自乗得數又以一十一因<lb/>
　之得一億九千四百○四萬為實<lb/>
　分母相乗又十四因之得三十四萬五千○八十六<lb/>
　為法除之未盡一十○萬一千六百六十八法實皆<lb/>
<pb n="KR3f0045_WYG_001-45b"/>
　一十四約之<lb/>
圓徑二十六步<hi>一十一分步之八</hi>問積<lb/>
　古法答曰五百三十五步<hi>一百二十一分步之九十二</hi>
　術曰分母通其全加分子自乗得數四而三之得六<lb/>
　萬四千八百二十七為實<lb/>
　分母相乗為法<lb/>
　徽答曰五百六十步<hi>六千○五十分步之四千六百一十三</hi>
　術曰分母乗其全加分子自乗又以一百五十七乗<lb/>
<pb n="KR3f0045_WYG_001-46a"/>
　之得一千三百五十七萬○四百五十二為實　分<lb/>
　母自乗二百因之得二萬四千二百為法<lb/>
　宻答曰五百六十一步<hi>一十一分步之三</hi>
　術曰分母通其全加分子自乗又一十一因之得九<lb/>
　十五萬○七百九十六為實　分母自之又十四因<lb/>
　之得一千六百九十四為法<lb/>
圓積求周<lb/>
圓積五百八十八步問周<lb/>
<pb n="KR3f0045_WYG_001-46b"/>
　古法答曰周八十四步<lb/>
　術曰十二因積平方開之<lb/>
　徽答曰八十五步<hi>一萬七千一百分步之一萬六千五百二十八</hi>
　術曰積三百一十四因得一十八萬四千六百三十<lb/>
　二以二十五除之得七千三百八十五步二八平方<lb/>
　開之<lb/>
　宻答曰八十五步<hi>一百七十一分步之一百六十七</hi>
　術曰積八十八因得五萬一千七百四十四七除之<lb/>
<pb n="KR3f0045_WYG_001-47a"/>
　得七千三百九十二平方開之<lb/>
　平方還原方自乗以分母乗之得一百二十三萬五<lb/>
　千四百七十五　分母子相乗得二萬八千五百五<lb/>
　十七為益實併得一百二十六萬四千○三十二為<lb/>
　實分母為法除之還原<lb/>
圓積六百一十六步問周<lb/>
　古法答曰周八十五步<hi>一百七十一分步之一百六十七</hi>
　術曰十二因積得七千三百九十二為實平方開之<lb/>
<pb n="KR3f0045_WYG_001-47b"/>
　徽答曰八十七步<hi>一萬七千五百分步之一萬六千七百九十六</hi>
　術曰積三百一十四因得一十九萬三千四百二十<lb/>
　四以二十五除之得七千七百三十六步九六平方<lb/>
　開之不盡者以百因約之<lb/>
　宻答曰八十八步<lb/>
　術曰積八十八因得五萬四千二百○八以七除之<lb/>
　得七千七百四十四平方開之<lb/>
圓積五百六十一步<hi>一百五十七分步之一百二十三</hi>問周幾何<lb/>
<pb n="KR3f0045_WYG_001-48a"/>
　古法答曰周八十二步<hi>二萬五千九百○五分步之二千七百三十二</hi>
　術曰分母乗其全加分子得八萬八千二百以圓法<lb/>
　十二因之得一百○五萬八千四百為實　以一百<lb/>
　五十七為隅法作𢃄從隅開平方法除之<lb/>
　初商八十　置一於左上為法　置一乗從隅得一<lb/>
　萬二千五百六十為隅法與上法相乗除實一百○<lb/>
　○萬四千八百餘五萬三千六百未盡　倍隅法得<lb/>
　二萬五千一百二十為亷法　約次商二　置一於<lb/>
<pb n="KR3f0045_WYG_001-48b"/>
　左次為上法　置一乗從隅得三百一十四併入亷<lb/>
　法共二萬五千四百三十四為下法與上法相乗除<lb/>
　實五萬○八百六十八　尚餘二千七百三十二<lb/>
　倍八十二加一筭以分母乗之為母約之<lb/>
　又術分母通其全加分子十二因之得一百○五萬<lb/>
　八千四百又以母乗之得一億六千六百一十六萬<lb/>
　八千八百平方開之得一萬二千八百九十　餘實<lb/>
　一萬六千七百未盡另寄　將開出之數以分母約<lb/>
<pb n="KR3f0045_WYG_001-49a"/>
　之得八十二　仍未盡一十六以分母乗之得二千<lb/>
　五百一十二加入寄位共一萬九千二百一十二為<lb/>
　不盡之數　倍八十二加一筭得一百六十五以分<lb/>
　母乗之得二萬五千九百○五<lb/>
　徽答曰八十四步<lb/>
　術曰分母通其全加分子得八萬八千二百以三百<lb/>
　一十四因得二千七百六十九萬四千八百以二十<lb/>
　五因分母得三千九百二十五為法除之得七千○<lb/>
<pb n="KR3f0045_WYG_001-49b"/>
　五十六平方開之<lb/>
　宻答曰八十四步<hi>二千○四十一分步之一百○八</hi>
　術曰分母通其全加分子得八萬八千二百又八十<lb/>
　八因得七百七十六萬一千六百　七因分母作一<lb/>
　千○九十九除之得七千○六十二　餘實四百六<lb/>
　十二未盡<lb/>
　置七千○六十二平方開之得八十四　餘六未盡<lb/>
　以分母通之得九百四十二加前未盡共一千四百<lb/>
<pb n="KR3f0045_WYG_001-50a"/>
　○四倍八十四加一筭得一百六十九以分母乗之<lb/>
　得二萬六千五百三十三是謂二萬六千五百三十<lb/>
　三分步之一千四百○四　法實皆十三約之得二<lb/>
　千○四十一分步之一百○八<lb/>
積四十五步<hi>一十一分步之九</hi>爲宻圓周幾何<lb/>
　答曰二十四步<lb/>
　術曰分母乗其全加分子得五百○四以八十八因<lb/>
　之得四萬四千三百五十二以七因分母為七十七<lb/>
<pb n="KR3f0045_WYG_001-50b"/>
　除得五百七十六平方開之<lb/>
　右四元玉鑑所載不用從隅<lb/>
圓積求徑<lb/>
圓積五百八十八步問徑<lb/>
　古法答曰二十八步<lb/>
　積三歸四因平方開之<lb/>
　徽答曰二十七步<hi>八千六百三十五分步之三千一百四十七</hi>
　術曰積百因得五萬八千八百以七十八步半為從<lb/>
<pb n="KR3f0045_WYG_001-51a"/>
　隅平方開之　初商二十置一於左上為法置一乗<lb/>
　從隅得一千五百七十為隅法與上法相乗除實三<lb/>
　萬一千四百餘實二萬七千四百未盡　倍隅法得<lb/>
　三千一百四十為亷法　約次商七　置一於左次<lb/>
　為上法　置一乗從隅得五百四十九步半併亷法<lb/>
　共三千六百八十九步半為下法與上法相乗除實<lb/>
　二萬五千八百二十六步半　餘實一千五百七十<lb/>
　三步半　倍二十七加一筭得五十五以七十八步<lb/>
<pb n="KR3f0045_WYG_001-51b"/>
　半因之得四千三百一十七步半法實皆倍命之<lb/>
　宻答曰二十七步<hi>六百○五分步之二百一十三</hi>
　術曰積一十四因得八千二百三十二以一十一為<lb/>
　從隅平方開之　初商二十　置一於左上為法<lb/>
　置一乗從隅得二百二十為隅法與上法相乗除實<lb/>
　四千四百餘實三千八百三十二　倍隅法得四百<lb/>
　四十為亷法　約次商七　置一於左次為上法<lb/>
　置一乗從隅得七十七為隅法　併亷隅共五百一<lb/>
<pb n="KR3f0045_WYG_001-52a"/>
　十七為下法與上法相乗除實三千六百一十九餘<lb/>
　實二百一十三未盡如前法約之<lb/>
積六百一十五步<hi>二十五分步之一十一</hi>問徑<lb/>
　古法答曰二十八步<hi>四千二百七十五分步之二千七百四十四</hi>
　術曰分母乗其全加分子得一萬五千三百八十六<lb/>
　以四因之得六萬一千五百四十四分母三之為七<lb/>
　十五為從隅平方開之餘實二千七百四十四倍開<lb/>
　出之數加一算得五十七以從隅因之得四千二百<lb/>
<pb n="KR3f0045_WYG_001-52b"/>
　七十五為母約之<lb/>
　徽答曰二十八步<lb/>
　術曰以積分母除分子得四分四釐加全步得六百<lb/>
　一十五步四分四釐百之得六萬一千五百四十四<lb/>
　為正實以七十八步五分為從隅平方開之<lb/>
　宻答曰二十七步<hi>一萬五千一百二十五分步之一萬四千九百二十九</hi>
　術曰置積以分母通之加分子得一萬五千三百八<lb/>
　十六以一十四因之得二十一萬五千四百○四為<lb/>
<pb n="KR3f0045_WYG_001-53a"/>
　正實以二百七十五為從隅平方開之　餘實一<lb/>
　萬四千九百二十九　倍徑加一算以從隅乗之為<lb/>
　分母約之<lb/>
平圓積四十五步<hi>一十一分步之九</hi>問宻圓徑幾何<lb/>
　答曰七步<hi>一十一分步之七</hi>
　術曰分母乗其全加分子以一十四乗之得七千○<lb/>
　五十六平方開之得八十四以一十一除之不盡七<lb/>
　還原法曰分母乗七加分子自之又一十一因得<lb/>
<pb n="KR3f0045_WYG_001-53b"/>
　七萬七千六百一十六為實　分母自之又一<lb/>
　十四因得一千六百九十四為法　除之得四十<lb/>
　五餘一千三百八十六法實皆一百五十四約之<lb/>
　還原數<lb/>
　黄鍾算附<lb/>
假如黄鍾之管空容九分問圍圓幾何<lb/>
　答曰圍圓一十○分三釐<hi>二百○七分釐之一百九十一</hi>
　此以圍三徑一求之十二因積得一百○八平方<lb/>
<pb n="KR3f0045_WYG_001-54a"/>
　開之以徽術推之得幾<lb/>
　答曰圍一十○分七釐<hi>二百一十五分釐之五十五</hi>
　術曰積三百一十四因得二千八百二十六以二十<lb/>
　五除之得一百一十三○四平方開之<lb/>
　以宻術推之得幾<lb/>
　答曰圍一十○分<hi>一百四十七分分之九十二</hi>
　術曰積八十八因得七百九十二如七而一得一百<lb/>
　一十三<hi>七分之一</hi>平方開之不盡一十三以七因加<lb/>
<pb n="KR3f0045_WYG_001-54b"/>
　一為子倍十分加一七因為母命之<lb/>
黄鍾之管空容九分問徑<lb/>
　答曰徑三分四釐六毫<hi>六百九十三分毫之二百八十四</hi>
　此用三歸四因平方開之<lb/>
　以徽術求之<lb/>
　答曰徑三分三釐八毫<hi>五十三萬一千四百四十五分毫之三萬一千八百四十六</hi>
　術曰百因積得九百分以七十八分半為從隅平<lb/>
　方法開之　初商三分　置一於左上為法　置一乗<lb/>
<pb n="KR3f0045_WYG_001-55a"/>
　從隅得二百三十五分五釐為下法與上法相乗除<lb/>
　實七百○六分半餘實一百九十三分半倍隅法得<lb/>
　六分為㢘法　次商三釐　置一於左上為法　置<lb/>
　一併亷法共六十三釐以乗從隅得四千九百四十<lb/>
　五釐五毫與上法相乗除實一百四十八分三釐六<lb/>
　毫五絲餘實四十五分一釐三毫五絲　倍初次商<lb/>
　得六分六釐為亷法三商八毫　置一於左上為法<lb/>
　　置一併亷法共六分六釐八毫以乗從隅得五百<lb/>
<pb n="KR3f0045_WYG_001-55b"/>
　二十四分三釐八毫與上法相乗除實四十一分九<lb/>
　釐五毫○四忽餘實三分一釐八毫四絲六忽　倍<lb/>
　商加一算以從隅乗之為分母命之<lb/>
　以宻術求之得徑幾<lb/>
　答曰徑三分三釐<hi>七百三十七分釐之六百二十一</hi>
　術曰一十四因積得一百二十六以一十一為從隅<lb/>
　平方開之　初商三分　置一於左上為法　置一<lb/>
　乗從隅得三十三分與上法相乗除實九十九分餘<lb/>
<pb n="KR3f0045_WYG_001-56a"/>
　實二十七分　倍下法得六分為亷法　次商三釐<lb/>
　　置一為上法　置一併亷法乗從隅得六百九十<lb/>
　三釐與上法相乗除實二十○分七釐九毫餘實六<lb/>
　分二釐一毫　倍商加一算以從隅因之得七百三<lb/>
　十七為分母命之<lb/>
　還原曰徑相乗得一十○分八釐九毫以一十一因<lb/>
　得一百一十九分七釐九毫加不盡四分二釐一毫<lb/>
　得原數<lb/>
<pb n="KR3f0045_WYG_001-56b"/>
　黄鍾之大小不係於此但假此以明數之㣲妙耳嘗<lb/>
　觀儒者之論律管徃徃泥於數而不察夫理假如黄<lb/>
　鍾之實乃十一度三因以起十一律之數律管以三<lb/>
　分為損益故十一度三之非實有數也實乃算法中<lb/>
　之實耳雖蔡九峯亦謂仲呂之實數不可三其數不<lb/>
　行此律之所以止於十二也殊不知五音六律乃天<lb/>
　地隂陽自然之理聖人因之製管以宣其聲而又三<lb/>
　分損益以定其管之長短使其無相奪倫顧乃以數<lb/>
<pb n="KR3f0045_WYG_001-57a"/>
　為造律之本豈不謬哉<lb/>
律管算附律管以三分損益故止立二三四乗除之法<lb/>
　二一如二　　二二如四　　二三如六<lb/>
　二四如八　　二五作一一　二六作一三<lb/>
　二七作一五　二八作一七　二九作二<lb/>
　三一如三　　三二如六　　三三作一<lb/>
　三四作一三　三五作一六　三六作二<lb/>
　三七作二三　三八作二六　三九作三<lb/>
<pb n="KR3f0045_WYG_001-57b"/>
　四一如四　　四二如八　　四三作一三<lb/>
　四四作一七　四五作二二　四六作二六<lb/>
　四七作三一　四八作三五　四九作四　右因<lb/>
　二歸逢一作四一逢二進一<lb/>
　三歸逢一作三　逢二作六　　逢三進一<lb/>
　四歸逢一作二一逢二作四二　逢三作六三<lb/>
　　　逢四進一　　　　　　　　　　　右歸<lb/>
黄鍾管長九寸　　　　　　　　　　　三歸二因<lb/>
<pb n="KR3f0045_WYG_001-58a"/>
林鍾管長六寸　　　　　　　　　　　三歸四因<lb/>
太簇管長八寸　　　　　　　　　　　三歸二因<lb/>
南呂管長五寸三分　　　　　　　　　三歸四因<lb/>
姑洗管長七寸一分　　　　　　　　　三歸二因<lb/>
應鍾管長四寸六分六釐　　　　　　　三歸四因<lb/>
㽔賔管長六寸二分八釐　　　　　　　三歸四因<lb/>
大呂管長八寸三分七釐六毫　　　　　三歸二因<lb/>
夷則管長五寸五分五釐一毫　　　　　三歸四因<lb/>
<pb n="KR3f0045_WYG_001-58b"/>
夾鍾管長七寸四分三釐七毫三絲　　　三歸二因<lb/>
無射管長四寸八分八釐四毫八絲　　　三歸四因<lb/>
仲呂管長六寸五分八釐三毫四絲六忽<lb/>
　右術止用九寸損益以定十一律管不必用十一度<lb/>
　三因若求變黄鍾就以仲呂之管三歸四因即是不<lb/>
　必更用七百二十九乗之數<lb/>
　<lb/>
　弧矢算術<lb/>
</p>
<p>
</p>
  </div></body>
</text>\m</TEI>
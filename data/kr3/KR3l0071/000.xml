<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3l0071_WYG_000-1a"/>
欽定四庫全書　　　　子部十二<lb/>
　提要<lb/>
　　歩里客談二卷　　　　小説家𩔖一<hi>雜事之屬</hi>
　　　　<hi>臣</hi>等謹案歩里客談二卷宋陳長方撰長方<lb/>
　　　　字齊之侯官人紹興戊午進士第官江隂軍<lb/>
　　　　學教授初長方父侁為洪州錄事卒扵官長<lb/>
　　　　方奉母居吳依其外祖太僕寺卿林旦家扵<lb/>
　　　　歩里遂以名書宋史藝文志載陳唯室歩里<lb/>
<pb n="KR3l0071_WYG_000-1b"/>
　　　　客談一卷唯室即長方之别號宋史差<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>胡<lb/>
　　　　伯能作長方行状稱所著有歩里談錄二卷<lb/>
　　　　亦即此書盖初名談錄後乃改今名也所記<lb/>
　　　　多嘉祐以来名臣言行而扵熙寧元豐之間<lb/>
　　　　邪正是非尤三致意其論元祐黨人不皆君<lb/>
　　　　子足破假借標榜之習其引陳瓘與楊時書<lb/>
　　　　譏欲裂白麻之非禮亦深明大體所見迥在<lb/>
　　　　宋人之上至扵評論文章頗多可采如謂陳<lb/>
<pb n="KR3l0071_WYG_000-2a"/>
　　　　師道李杜齊名吾豈敢晚風無𣗳不鳴蟬句<lb/>
　　　　與黄庭堅坐對真成被花惱出門一笑大江<lb/>
　　　　横句皆學杜甫縛雞行而陳為不𩔖又引王<lb/>
　　　　剛中語謂文字使人擊節賞嘆不如使人肅<lb/>
　　　　然起敬又謂文章態度如風雲變滅水波成<lb/>
　　　　文直因勢而然以議蘇軾數擬盤谷序之非<lb/>
　　　　皆為有見至謂月自有光非受日之光一條<lb/>
　　　　由不知推歩之術謂胃無左右一條由不知<lb/>
<pb n="KR3l0071_WYG_000-2b"/>
　　　　診候之方置之不論可矣此書宋志作一卷<lb/>
　　　　與胡伯能状不合盖𫝊寫之誤今㪚見永樂<lb/>
　　　　大典者裒而輯之尚得五十八條謹以𩔖排<lb/>
　　　　纂從胡伯能所記仍釐為二卷乾隆四十六<lb/>
　　　　年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3f0026_WYG_051-1a"/>
方程論發凡<lb/>
一方程立法之始<lb/>
　按周禮九數一曰方田以御田疇界域一曰粟米<hi>一作</hi>
　<hi>粟布</hi>以御交質變易一曰差分<hi>一名衰分</hi>以御貴賤廩稅一<lb/>
　曰少廣以御羃積方程一曰商功以御功程積實一<lb/>
　曰均輸以御逺近勞費一曰盈朒<hi>一云贏不足</hi>以御隠襍<lb/>
　互見一曰方程以御錯糅正負一曰句股<hi>一云旁要</hi>以御髙<lb/>
　深廣逺是則方程者九數之一乃九章中之第八<lb/>
<pb n="KR3f0026_WYG_051-1b"/>
　章也通雅以九數為周公之法盖自隸首作筭數以<lb/>
　來有九章即有方程淵源逺矣<lb/>
一方程命名之義<lb/>
　方者比方也程者法程也程課也數有難知者据現<lb/>
　在之數以比方而程課者則不可知而可知即互乗<lb/>
　減併之用<lb/>
一方程殘缺之故<lb/>
　按七十子身通六藝則九數在其中自漢以後史稱<lb/>
<pb n="KR3f0026_WYG_051-2a"/>
　卓茂劉歆馬融鄭𤣥何休張衡皆明筭術唐宋取士<lb/>
　有明筭科六典筭學十經博士弟子五年而學成宋<lb/>
　大儒若邵康節司馬文正朱文公蔡西山元則許文<lb/>
　正王文肅莫不精筭然則筭學之疎乃近代耳<lb/>
　夫數學一也分之則有度有數度者量法數者筭術<lb/>
　是兩者皆由淺入深是故量法最淺者方田稍進為<lb/>
　少廣為商功而極于句股筭術最淺者粟布稍進為<lb/>
　衰分為均輸為盈朒而極于方程<hi>詳見末卷方程能御襍法</hi>方程<lb/>
<pb n="KR3f0026_WYG_051-2b"/>
　于筭術猶句股之于量法皆其最精之事不易明也<lb/>
　而筭學無闗進取皆視為賈人胥史之事而不屑從<lb/>
　事又其用近小但于方田粟布取之亦無不足故近<lb/>
　代諸刻多不具九章其列九章者不過寥寥備數學<lb/>
　者雖欲推明古法孰從而求之此方程殘缺之由也<lb/>
一方程謬誤之故<lb/>
　方程句股皆不為近用所需然句股測望自昔恒有<lb/>
　専書近者西學驟興其言句股尤備故九章所載雖<lb/>
<pb n="KR3f0026_WYG_051-3a"/>
　簡而不至大謬至若方程别無専書可證所存諸例<lb/>
　又為俗本所亂妄増歌訣立為膠固之法印定後賢<lb/>
　耳目而方程不復可用竟如贅疣周官九數幾缺其<lb/>
　一愚不自揆輒以管闚之見反覆推論以明之務求<lb/>
　其理衆曉而不疑于用庶不致謬種流傳以亂古法<lb/>
　云爾<hi>詳第四卷刋誤</hi>
一方程條件與舊不同之故<lb/>
　舊傳方程分二色為一法三色為一法四色五色以<lb/>
<pb n="KR3f0026_WYG_051-3b"/>
　上為一法頭緒紛然而和較之分疑未清法無畫一<lb/>
　所立假如僅可施之本例不可移之他處然如此則<lb/>
　為無用之法而方程一章為徒設矣竊以古人立法<lb/>
　决不如此今按方程有和有較有兼用和較有和較<lb/>
　交變約法四端巳盡方程之用不論二色三色四色<lb/>
　五色乃至多色其法盡同正不必每色立法反滋紛<lb/>
　擾也然惟如此則有定法而方程為有用且其用甚<lb/>
　多竊以古人立法必當如此夫古人往矣愚生千載<lb/>
<pb n="KR3f0026_WYG_051-4a"/>
　之下蓬户山居耳目局隘不能盡見古人之書亦何<lb/>
　以㫁其然哉夫亦惟是反之心而無疑措之事而可<lb/>
　用則此心此理之同庶可共信非敢好為新奇以自<lb/>
　炫也天下大矣鄴架藏書豈無足攷尚冀博雅好古<lb/>
　君子恵示古本庶有以證明其説而廣其所未知則<lb/>
　所深望巳<hi>詳見第一卷及第四卷刋誤</hi>
一方程以論名篇之故<lb/>
　算學書有例無論則不知作法根原一再傳而多誤<lb/>
<pb n="KR3f0026_WYG_051-4b"/>
　盖由于此本書欲明筭理故論多于例每卷之首皆<lb/>
　有總論以為之提網然後舉例以實其説<hi>即假如也</hi>而例<lb/>
　中或有疑似之端仍各有説以反覆申明之令覧者<lb/>
　徹底澄清無纎毫之凝滯凡為論者十之七而例居<lb/>
　其三以論名篇著其實也<lb/>
一方程例有詳略可以互明<lb/>
　既欲推明其理則無取夸多故首卷和較襍變四端<lb/>
　不過數例意在假此例以發吾論但求大義曉暢更<lb/>
<pb n="KR3f0026_WYG_051-5a"/>
　不繁引多例以亂人思其後數卷舉例稍繁然每設<lb/>
　一例即明一義務求委曲盡變庶令用者不疑前詳<lb/>
　者後必略前略者後乃詳更無重複細觀自見<lb/>
一方程著論校刻縁起<lb/>
　鼎性耽苦思書之難讀者恒廢寢食以求之必得其<lb/>
　解乃巳有未能通則耿耿胸中雖厯嵗時未敢忘也<lb/>
　算數諸書尤性所嗜雖隻字片言亦不敢忽必一一<lb/>
　求其所以然了然于心而後快竊以方程算術古人<lb/>
<pb n="KR3f0026_WYG_051-5b"/>
　既特立一章于諸章之後必有精理而中西各書所<lb/>
　載皆未能慊然于懐疑之殆將二紀嵗壬子拙荆見<lb/>
　背閍户養痾子以燕偶有所問忽觸胸中之意連類<lb/>
　旁通若干門之乍啓亟取楮墨次第錄之得書六卷<lb/>
　于是二十年之疑渙然冰釋然後知古人立法之精<lb/>
　深必非後世所能易書雖殘缺全理具存苟能精思<lb/>
　必將我吿管敬仲之言不余欺也<lb/>
　論成後冀得古書為徵而不可得不敢出以示人惟<lb/>
<pb n="KR3f0026_WYG_051-6a"/>
　亡友温陵黄俞邰太史桐城方位伯廣文豫章王若<lb/>
　先明府金陵蔡璣先上舍曾鈔副墨而崑山徐揚貢<lb/>
　明府檇李曹秋岳侍郎姚江黄黎洲徵君頗加鍳賞<lb/>
　厥後吳江潘稼堂太史尤深擊節嵗丁夘薄逰錢塘<lb/>
　同里阮于岳鴻臚付貲授梓屬以理裝北上未遂殺<lb/>
　青續遇無錫顧景范北直劉繼莊二隠君嘉禾徐敬<lb/>
　可先軰朱竹垞供奉淮南閻百詩寧波萬季野兩徵<lb/>
　士于京師並蒙印可又得中州孔林宗學博杜端甫<lb/>
<pb n="KR3f0026_WYG_051-6b"/>
　孝亷錢塘袁恵子文學共相質正乃重加繕錄以為<lb/>
　定本謬辱安溪李大中丞厚菴先生下詢厯算命之<lb/>
　論撰以質同人獲與介弟安卿孝亷晨夕酬對承其<lb/>
　謬賞兹編錄副以歸手挍欹劂視余稿本倍覺清明<lb/>
　嚮使湖上匆劇雕版反不能如是之精良矣感書成<lb/>
　之非偶驚嵗月之易流而良朋好我之殷受益宏多<lb/>
　更僕難數爰兹略紀以志不忘<lb/>
</p>
<p>
</p>
  </div>
</body>
</text>
</TEI>
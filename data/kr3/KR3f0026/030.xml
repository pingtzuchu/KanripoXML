<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歴算全書卷二十七</head> <lb/>
    <p>
<pb n="KR3f0026_WYG_030-1a"/>
欽定四庫全書<lb/>
　歴算全書卷二十七<lb/>
　　　　　　　　　　　　　宣城梅文鼎撰<lb/>
　交食䝉求卷二<lb/>
　日食附說<lb/>
　　第一求<lb/>
恒年表以首朔為根何也曰首朔者年前冬至後第一<lb/>
朔也因算交㑹必於朔望故以此為根也根有五種曰<lb/>
<pb n="KR3f0026_WYG_030-1b"/>
干支也太陽太隂各平引也太隂交周太陽經度各平<lb/>
行也太陽太隂各二而干支者所以紀之也西厯於七<lb/>
政皆起子正而此處首朔日食有小餘者交㑹無一定<lb/>
之時故也紀日者年前冬至次日之干支也首朔日時<lb/>
者年前十二月朔距冬至之日時也以此相加得首朔<lb/>
之干支及其小餘矣於是再以逐月之朔實加之得各<lb/>
月平朔干支及其小餘矣<lb/>
太陽平引與其經度不同何也曰太陽引數從最髙衝<lb/>
<pb n="KR3f0026_WYG_030-2a"/>
起算而經度從冬至起算也冬至定於○宫初度最髙<lb/>
衝在冬至後六七度且每年有行分此西厯與古法異<lb/>
者也<lb/>
　　第二求<lb/>
日定均者即古法之盈縮差也月定均者遲疾差也距<lb/>
弧者平朔與實朔進退之度也距時者平朔實朔進退<lb/>
之日時也因两定均生距弧因距弧生距時即古法之<lb/>
加減差也<lb/>
<pb n="KR3f0026_WYG_030-2b"/>
　　第三求第四求五求<lb/>
平朔既有進退矣則此進退之時刻内亦必有平行之<lb/>
數故各以加減平行而為實引也實引既不同平引則<lb/>
其均數亦異故又有實均以生實距弧及實距時也夫<lb/>
然後以之加減平朔而為實朔也<lb/>
平朔古云經朔實朔古云定朔然古法定朔即定於第<lb/>
二求之加減差其三求四求之法古亦有之謂之定盈<lb/>
縮定遲疾則惟於算交食用之而西厯用於定朔此其<lb/>
<pb n="KR3f0026_WYG_030-3a"/>
微異者也<lb/>
　　第六求<hi>原為第九</hi>
朔有進退則交周亦有進退故有實交周按古法亦有<lb/>
定交周其法相同然必先求次平行者以實朔原有两<lb/>
次加減也只用月實均者其事在月也其序原居第九<lb/>
今移此者以辨食限也<lb/>
　　第七求<hi>原為第六</hi>
經度有次平行者以實朔有两次加減故經行亦有两<lb/>
<pb n="KR3f0026_WYG_030-3b"/>
次加減乃得日實度也只用日實均者其事在日也<lb/>
　　第八求<lb/>
問平朔者古經朔也實朔者古定朔也何以又有視朔<lb/>
曰此測騐之理因加減時得之古法所無也<lb/>
何以謂之加減時曰所以求實朔時太陽加時之位也<lb/>
盖厯家之時刻有二其一為時刻之數其一為時刻之<lb/>
位凡布算者稱太陽右移一度稍弱為一日又或動天<lb/>
左旋行三百六十一度稍弱為一日此則天行之健依<lb/>
<pb n="KR3f0026_WYG_030-4a"/>
赤道而平轉其數有常於是自子正厯丑寅復至子正<lb/>
因其運行之一周而均截之為時為刻以紀節候以求<lb/>
中積所謂時刻之數也凡測候者稱太陽行至某方位<lb/>
為某時為某刻此則太虚之體依赤道以平分其位一<lb/>
定於是亦自子正歴丑寅復至子正因其定位之一周<lb/>
而均分之為時為刻以測加時以候凌犯所謂時刻之<lb/>
位也之二者並宗赤道宜其同矣然推二分之日黄赤<lb/>
同㸃<hi>經緯並同</hi>二至之日黄赤同經<hi>緯異/經同</hi>則數與位合<hi>所算時刻</hi>
<pb n="KR3f0026_WYG_030-4b"/>
<hi>之數太陽即居本位與所測加時之位一一相符</hi>不用加減時其過此以徃則<lb/>
二分後有加分加分者太陽所到之位在實時西二至<lb/>
後有減分減分者太陽所到之位在實時東也然則所<lb/>
算實朔尚非實時乎曰實時也實時何以復有此加減<lb/>
曰正惟實時故有此加減若無此加減非實時矣盖此<lb/>
加減時分不因里差而異<hi>九州萬國加減悉同非同南北東西差之隨地而變</hi>亦<lb/>
不因地平上髙弧而改<hi>髙弧雖有髙下加減時並同非若地半徑及濛氣䓁差之以近</hi>
<hi>地平多近天頂少</hi>而獨與實時相應<hi>但問所得實時入某節氣或在分至以後或在分至</hi>
<pb n="KR3f0026_WYG_030-5a"/>
<hi>以前其距分至若同即其加減時亦同是與實時相應也</hi>故求加減時者本之實時<lb/>
而欲辨實時之真者亦即徴諸加減時矣<lb/>
其以二分後加二至後減何也曰升度之理也凡二分<lb/>
以後黄道斜而赤道直故赤道升度少升度少則時刻<lb/>
加矣二至以後黄道以腰圍大度行赤道殺狭之度故<lb/>
赤道升度多升度多則時刻減矣<lb/>
假如所算實朔巳定於某日午正時而以在二分後若<lb/>
干日當有加分則太陽加時之位必在午正稍西從而<lb/>
<pb n="KR3f0026_WYG_030-5b"/>
測之果在午正之西與加分數合即知實朔之在午正<lb/>
者真也<lb/>
又如所算實朔是未正而在二至後當有減分太陽加<lb/>
時之位必在未正稍東從而測之果在未正之東與減<lb/>
分數合即知實朔之在未正者確也<lb/>
加減時即視時也一曰用時其實朔時一曰平時<lb/>
加減時之用有二其一加減實時為視時則施之測騐<lb/>
可以得其正位如交食表之加減是其正用也其一反<lb/>
<pb n="KR3f0026_WYG_030-6a"/>
用加減以變視時為實時則施諸推步可以得其正算<lb/>
如月離表之加減是其反用也然其理無二故其數亦<lb/>
同也<hi>月離表改用時為平時即是據所測視時求其實時以便入算</hi>
古今測騐而得者並以太陽所到之位為時故曰加時<lb/>
言太陽加臨其地也然則皆視時而已視時實時之分<lb/>
自厯書始發之然有至理厯家所不可廢也<lb/>
　　第九求<hi>原為十求</hi>
月距地者何即月天之半徑也月天半徑而謂之距地<lb/>
<pb n="KR3f0026_WYG_030-6b"/>
者地處天中故也地恒處天中則半徑宜有恒距而時<lb/>
時不同者生於小輪也月行小輪在其髙度則距地逺<lb/>
矣在其卑度則距地近矣每度之髙卑各異故其距地<lb/>
亦時時不同也<lb/>
日半徑月半徑者言其體之視徑也論其真體日必大<lb/>
於月論其視徑日月略相䓁所以能然者日去人逺月<lb/>
去人近也然細測之則其两視徑亦時時不䓁此其故<lb/>
亦以小輪也日月在小輪髙處則以逺目而損其視徑<lb/>
<pb n="KR3f0026_WYG_030-7a"/>
在其卑處則以近日而増其視徑矣<lb/>
檢表法不同者視半徑表並起最髙而加減表太陽引<lb/>
數起最卑太隂引數起最髙故月實引只用本數而日<lb/>
實引加減六宫也<lb/>
并徑者日月两半徑之縂數也两半徑時時不同故其<lb/>
并徑亦時時不同而時分之深淺因之虧復之距分因<lb/>
之矣<lb/>
月實行者一小時之實行也其法以月距日之平行每<lb/>
<pb n="KR3f0026_WYG_030-7b"/>
日分為二十四限即一小時平行也各以其應有之加<lb/>
減分加減之即一小時之實行也雖虧復距甚未必皆<lb/>
為一小時而以此為法所差不逺<hi>此與授時用遲疾行度内減八百二十分</hi>
<hi>者同法</hi>
　　第十求<hi>原為十一</hi>
縂時者何也以求合朔時午正黄道度分也何以不言<lb/>
度而言時以便與視朔相加也然則何不以視朔變為<lb/>
度曰日實度者黄道度也時分者赤道度也若以視朔<lb/>
<pb n="KR3f0026_WYG_030-8a"/>
時變赤道度亦必以日實度變赤道度然後可以相加<lb/>
今以日實度變為時即如預變赤道矣此巧算之法也<lb/>
其必欲求午正黄道何也曰以求黄平象限也<hi>即表中九十度</hi>
<hi>限</hi>何以為黄平象限曰以大圏相交必互相均剖為两<lb/>
平分故黄赤二道之交地平也必皆有半周百八十度<lb/>
在地平之上<hi>黄道赤道地平並為渾圓上大圏故其相交必皆中剖</hi>其勢如虹若<lb/>
中剖虹腰則為半周最髙之處而两旁各九十度故謂<lb/>
之九十度限也此九十度限黄赤道並有之然在赤道<lb/>
<pb n="KR3f0026_WYG_030-8b"/>
則其度常居正午以其两端交地平常在卯正酉正也<lb/>
黄道則不然其九十度限或在午正之東或在午正之<lb/>
西時時不䓁<hi>惟二至度在午正則九十度限亦在午正與赤道同法此外則無在午正者而且時</hi>
<hi>時不同矣</hi>其两端交地平亦必不常在卯正酉正<hi>亦惟二至度在午正</hi>
<hi>為九十度限則其交地平之處即二分㸃而黄道與赤道同居卯酉此外則惟赤道常居卯酉而黄道之交於</hi>
<hi>地平必一端在赤道之外而居卯酉南一端在赤道之内而居卯酉北</hi>而時時不等故也<lb/>
<hi>黄道東交地平在卯正南其西交必酉正北而九十度限偏於午規之西若東交地平在卯正北其西交地平</hi>
<hi>必酉正南而九十度限偏於午正之東則半周如虹者時時轉動勢使然也</hi>盖黄道在地平<lb/>
<pb n="KR3f0026_WYG_030-9a"/>
上半周之度自此中分則两皆象限若從天頂作線過<lb/>
此以至地平必成三角而其勢平過如十字故又曰黄<lb/>
平象限也<hi>地平圏為黄道所分亦成两半周若從天頂作弧線過黄平象限而引長之成地平經度</hi>
<hi>半周必分地平之两半周為四象限而此經線必北過黄極與黄經合而為一</hi>
問黄平象限在午正必二至日有之乎曰否每日有之<lb/>
也凡太陽東升西沒成一晝夜則周天三百六十度皆<lb/>
過午正而西故每日必有夏至冬至度在午正時此時<lb/>
此刻即黄平象限與子午規合而為一每日只有二次<lb/>
<pb n="KR3f0026_WYG_030-9b"/>
也自此二次之外二至必不在午正而黄平象限亦必<lb/>
不在二至矣觀渾儀當自知之<lb/>
黄平象限表以極出地分何也曰凖前論地平上黄道<lb/>
半周中折之為黄平象限其两端距地平不䓁而自非<lb/>
二至在午正則黄道之交地平必一端近北一端近南<lb/>
<hi>亦前論所明</hi>極出地漸以髙則近北之黄道漸以出近南之<lb/>
黄道漸以沒而黄平象限亦漸以移此所以隨地立表<lb/>
也<lb/>
<pb n="KR3f0026_WYG_030-10a"/>
求黄平象限何以必用縂時曰黄平象限時時不同即<lb/>
午規之地亦時時不同是午正黄道與黄平象限同移<lb/>
也則其度必相應是故得午正即得黄平<hi>黄平限為某度其午正必</hi>
<hi>為某度謂之相應然則午正為某度即黄平限必某度矣故得此可以知彼</hi>而縂時者午正<lb/>
之度也此必用縂時之理也<lb/>
日距限分東西何也曰所以定時差之加減也<hi>凡用時差日在</hi>
<hi>限西則加日在限柬則減</hi>
日距地髙何也曰所以求黄道之交角也<hi>時差氣差並生於交角又</hi>
<pb n="KR3f0026_WYG_030-10b"/>
<hi>生於限距地及限距日</hi>二者交食之關鍵而非黄平象限無以知<lb/>
之矣<lb/>
日距地髙何也謂合朔時太陽之地平緯度也亦曰髙<lb/>
弧髙弧之度隨節氣而殊故論赤緯之南北赤緯之南<lb/>
北同矣又因里差而異故論極出地極出地同矣又以<lb/>
加時而變故又論距午刻分極出地者南北里差距午<lb/>
刻分者東西里差也合是數者而日距地平之高可見<lb/>
矣<lb/>
<pb n="KR3f0026_WYG_030-11a"/>
日赤緯加減宫數者何也緯表○宫起春分而日實度<lb/>
○宫起冬至故三宫以下加九宫三宫以上減去三宫<lb/>
以宫數變從緯表也<lb/>
視朔時加減十二時者何也求太陽距午刻分也日在<lb/>
地平上之弧度惟正午為髙其餘則漸以下或在午前<lb/>
或在午後皆以距午為㫁其距午同者髙弧之度亦同<lb/>
也視朔滿十二小時是朔在午後也故内減十二時用<lb/>
其餘為自午正順數若不滿十二時是朔在午前則置<lb/>
<pb n="KR3f0026_WYG_030-11b"/>
十二時以視朔減之而用其餘為自午正逆推即各得<lb/>
其距午之刻分矣<lb/>
其必求髙弧者何也所以求月髙下差也髙下差在月<lb/>
而求日距地髙者日食時經緯必同度故日在地平之<lb/>
髙即月髙也<lb/>
何以為月髙下差曰合朔時太隂之視髙必下於真髙<lb/>
其故何也月天在日天之内其間尚有空際故地心與<lb/>
地面各殊地面所見謂之視髙以較地心所見之真髙<lb/>
<pb n="KR3f0026_WYG_030-12a"/>
徃徃變髙為下以人在地靣傍視而見其空際也故謂<lb/>
之月髙下差<hi>地心見食謂之真食地靣見食謂之視食真食有時反不見食見視食時反非地心</hi>
<hi>之真食縱使地心地靣同得見食而食分深淺亦必不同凡此皆月髙下差所為也</hi>
月髙下差時時不同其縁有二其一為月小輪髙卑即<lb/>
第九求之月距地數也在小輪卑處月去人近則距日<lb/>
逺而空際多髙下差因之而大矣在小輪髙處月去人<lb/>
逺則距日近而空際少髙下差因之而小矣其一為髙<lb/>
弧即本求之日距地髙也髙弧近地平從旁視而所見<lb/>
<pb n="KR3f0026_WYG_030-12b"/>
空際多則髙下差大矣髙弧近天頂即同正視而所見<lb/>
空際少則髙下差小矣<hi>若髙弧竟在天頂即與地心所見無殊無髙下差</hi>小輪<lb/>
髙卑天下所同髙弧損益隨地各異故當兼論也<lb/>
两圏交角何也曰日所行為黄道圏以黄極為宗者也<lb/>
人在地平上所見太陽之髙下為地平經圏以天頂為<lb/>
宗者也此两圏者各宗其極則其相遇也必成交角矣<lb/>
因此交角遂生三差日食必求三差故先論交角也<lb/>
何以謂之三差曰髙下差也東西差也南北差也是謂<lb/>
<pb n="KR3f0026_WYG_030-13a"/>
三差<lb/>
三差之内其一為地平緯差即髙下差前條所論近地<lb/>
平而差多者也其一為黄道經差即東西差其一為黄<lb/>
道緯差即南北差此三差者惟日食在九十度限則黄<lb/>
道經圏與地平經圏<hi>即髙弧</hi>相合為一而無經差故但有<lb/>
一差<hi>無經差則但有緯差是無東西差而有南北差也而两經緯既合為一則地平之髙下差又即為黄</hi>
<hi>道之南北差而成一差</hi>若日食不在九十度而或在其東或在其<lb/>
西則两經圏不能相合為一遂有三差<hi>月髙下差恒為地平髙弧之緯</hi>
<pb n="KR3f0026_WYG_030-13b"/>
<hi>差而黄道經圏自與黄道為十字正角不與地平經合以生經度之差角是為東西差又黄道上緯度自與黄</hi>
<hi>道為平行不與地平緯度合以生緯度之差角是為南北差東西南北並主黄道為言與地平之髙下差相得</hi>
<hi>而成句股形則東西差如句南北差如股而髙下差常為之弦合之則成三差也</hi>因此三差有<lb/>
此方見日食彼方不見或此見食分深彼見食分淺之<lb/>
殊故交食重之而其源皆出於交角<lb/>
得數減象限何也以表所列為餘角也表何以列餘角<lb/>
曰三差既為句股形則有两圏之交角即有其餘角而<lb/>
交角所對者為氣差<hi>即南北差</hi>餘角所對者為時差<hi>即東西差</hi>作<lb/>
<pb n="KR3f0026_WYG_030-14a"/>
表者盖欲先求時差故列餘角然與两圏交角之名不<lb/>
相應故減象限而用其餘以歸交角本數也<lb/>
定交角何也所以求三差之真數也何以為三差真數<lb/>
曰日食三差皆人所見太隂之視差而其根生於交角<lb/>
則黄道之交角也殊不知太隂自行白道與黄道斜交<lb/>
其交於地平經圏也必與黄道之交不同角則所得之<lb/>
差容有未真今以隂陽厯交黄道之角加減之為定交<lb/>
角以比两圏交角之用為親切耳<hi>詳補遺</hi>時差古云東西<lb/>
<pb n="KR3f0026_WYG_030-14b"/>
差其法日食在東則差而東為減差減差者時刻差早<lb/>
也日食在西則差而西為加差加差者時刻差遲也其<lb/>
故何也太陽之天在外太隂之天在内並東陞而西降<lb/>
而人在地靣所見之月度既低於真度則其視差之變<lb/>
髙為下者必順於黄道之勢故合朔在東陞之九十度<lb/>
必未食而先見<hi>限東一象限東下西髙故月之真度尚在太陽之西未能追及於日而以視差</hi>
<hi>之變髙為下亦遂能順黄道之勢變西為東見其掩日矣</hi>若合朔在西降之九十度<lb/>
必先食而後見<hi>限西一象限黄道西下東髙故月之真度雖已侵及太陽之體宜得相掩而以</hi>
<pb n="KR3f0026_WYG_030-15a"/>
<hi>視差之故變髙為下遂順黄道之勢變東而西但見其在太陽之西尚逺而不能掩日矣</hi>而東西之<lb/>
界並自黄道九十度限而分此黄平象限之實用也<lb/>
問日月以午前東升午後西降何不以午正為限而用<lb/>
黄平象限乎曰此西法之合理處也何以言之日月之<lb/>
東升西降自午正而分者赤道之位終古常然者也日<lb/>
月之視差東減西加自九十度限而分者黄道之勢頃<lb/>
刻不同者也若但從午正而分則加減或至於相反授<lb/>
時古法之交食有時而踈此其一端也問加減何以相<lb/>
<pb n="KR3f0026_WYG_030-15b"/>
反曰黄平限既與午正不同度則在限為西者或反為<lb/>
午正之東在限為東者或反為午正之西日食遇之則<lb/>
加減相違矣假如北極出地四十度設午正黄道<hi>即縂時</hi>
為寳瓶十七度其黄平限為䨇魚十一度在午正東二<lb/>
十四度而日食午初日實度躔二宫二度在限西九度<lb/>
宜有加差若但依午正而分則食在午前反當有減差<lb/>
是誤加為減算必先天矣又設午正為天蝎二度其黄<lb/>
平象限為天秤八度在午正西二十四度而日食午正<lb/>
<pb n="KR3f0026_WYG_030-16a"/>
後二刻日實度躔九宫二十四度距限東十六度宜有<lb/>
減差若但依午正而分則食在午後反有加差是又誤<lb/>
減為加算必後天矣<lb/>
時差表有倒用之說何也曰此亦因交角表誤列餘角<lb/>
也今既以交角表之數減九十度為用則交角已歸原<lb/>
度而此表不湏倒用矣<lb/>
近時距分者何也即視朔時或加或減之時刻分也所<lb/>
以有此加減者時差所為也然何以不徑用時差曰時<lb/>
<pb n="KR3f0026_WYG_030-16b"/>
差者度分也以此度分求月之所行則為時分矣<lb/>
　<hi>查厯指所謂時差即近時距分而東西差即時差表皆易之今姑從表以便查數也</hi>
近時何也所推視朔時與真朔相近之時也食在限東<lb/>
此近時必在視朔時以前故減食在限西近時必在視<lb/>
朔時以後故加<lb/>
　　十一求<hi>原為十二</hi>
近縂時何也近時之午正黄道度也朔有進退午正之<lb/>
黄道亦因之進退故仍以近時距分加減十求之視朔<lb/>
<pb n="KR3f0026_WYG_030-17a"/>
午正度為本求之近時午正度<lb/>
既有近時又有近時之午正度則近時下之日距限及<lb/>
距限地髙日距地髙以及月髙下差两圏交角凡在近<lb/>
時應有之數一一可推因以得近時之時差矣<hi>内除月距地數</hi>
<hi>在九求日赤緯在十求並用原數其餘並改用近時之數故皆復求然求法並同十求</hi>既得時差<lb/>
可求視行<lb/>
視行者何也即近時距分内人目所見月行之度也何<lb/>
以有此視行曰時差所為也盖視朔既有時差則此時<lb/>
<pb n="KR3f0026_WYG_030-17b"/>
差所到之度即視朔時人所見月行所到差於實行<lb/>
之較也視朔既改為近時則近時亦有時差而又即為<lb/>
人所見近時月行所到差於實行之較矣此二者必有<lb/>
不同則此不同之較即近時距分内人所見月行差於<lb/>
月實行之較矣故以此較分加減時差為視行也本宜<lb/>
用前後两小時之時差較加減月實行為視行<hi>如用距分減視</hi>
<hi>朔者則取視朔前一小時之時差若距分加視朔者則取視朔後一小時之時差各取視朔時差相減得較以</hi>
<hi>加減月實行即為一小時之視行</hi>再用三率比例得真時距分法為月<lb/>
<pb n="KR3f0026_WYG_030-18a"/>
視行與一小時若時差度與真時距分也今以近時内<lb/>
之視行取之其所得真時距分䓁<lb/>
何以明其然也曰先得時差即近時距分之實行也實<lb/>
行之比例䓁則視行之比例亦䓁<lb/>
一　一小時實行　一小時視行　法為一小時之實行與<lb/>
二　一小時　　　一小時　　　一小時若時差度與近<lb/>
三　時差<hi>近時距分之實行</hi>視行<hi>即近時距分之視行</hi>時距分則一小時之視<lb/>
四　近時距分　　近時距分　　行與一小時亦若視行<lb/>
<pb n="KR3f0026_WYG_030-18b"/>
　　　　　　　　　　　　　　度與近時距分也<lb/>
一　一小時視行　視行　　　　今一小時視行與一小<lb/>
二　一小時　　近時距分　　　時既若時差與真時距<lb/>
三　時差　　　時差　　　　　分則視行與近時距分<lb/>
四　真時距分　真時距分　　　亦必若時差與真時距<lb/>
　　　　　　　　　　　　　　分矣<lb/>
問視行之較一也而或以加或以減其理云何曰凡距分<lb/>
之時刻變大則所行之度分變少故減實行為視行若<lb/>
<pb n="KR3f0026_WYG_030-19a"/>
距分之時刻變小則所行之度分變多故加實行為視<lb/>
行假如視朔在黄平限之東時差為減差而近時必更<lb/>
在其東其時差亦為減差乃近時之時差所減大於視<lb/>
朔所減是為先小後大其距分必大於近時距分而視<lb/>
行小於實行其較為減又如視朔在黄平限之西時差<lb/>
為加差而近時必更在其西時差亦為加差乃近時之<lb/>
時差所加大於視朔所加是亦為先小後大其距分亦<lb/>
大於近時距分而視行亦小於實行故其較亦減二者<lb/>
<pb n="KR3f0026_WYG_030-19b"/>
東西一理也若視朔在黄平限東其時差為減而近時<lb/>
時差之所減反小於視朔所減又若視朔在黄平限西<lb/>
其時差為加而近時時差之所加反小於視朔所加此<lb/>
二者並先大後小則其距分之時刻變小矣時刻變小<lb/>
則視行大於實行而其較應加東西一理也<lb/>
如圖戊爲黄平象限甲爲視朔甲乙爲視朔時差甲丙甲<lb/>
丁並近時時差其甲乙時差爲視朔時順黄道而差低之<lb/>
度變爲時卽爲近時距分此分在限東爲減差若在限西<lb/>
<pb n="KR3f0026_WYG_030-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
卽爲加差其理一也若以甲丙爲近時差則大於甲乙其<lb/>
<pb n="KR3f0026_WYG_030-20b"/>
較度乙丙依實行比例求其較時則距分變而大矣距<lb/>
分變大者行分變小法當於甲乙差度内減去乙丙較<lb/>
度<hi>卽乙庚</hi>其餘如甲庚則是先定甲乙距分行行甲乙度<lb/>
者爲實行而今定甲乙距分只行甲庚度者爲視行也<lb/>
故在東在西皆減也<lb/>
又若以甲丁爲近時差則小於甲乙其較乙丁依實行<lb/>
比例求其較時則距分變而小矣距分變小者行分變<lb/>
大法當於甲乙差度外加入乙丁較度<hi>亦卽乙庚</hi>成甲庚則<lb/>
<pb n="KR3f0026_WYG_030-21a"/>
是先定甲乙距分行甲乙度者為實行而今定甲乙距<lb/>
分能行甲庚度者為視行也故在東在西皆加也<lb/>
㨗法用倍時差減近時差何也曰即加減也何以知之<lb/>
曰凡時差先小後大者宜減今於倍小中減一大是於<lb/>
先得時差内加一小時差減一大時差也即如以較數<lb/>
減先時差矣先大後小者宜加今於倍大内減一小是<lb/>
於先得時差内加一大時差減一小時差也即如以較<lb/>
數加先時差矣數既相合而取用不煩法之善者也<lb/>
<pb n="KR3f0026_WYG_030-21b"/>
真時距分者何也即視朔時或加或減之真時刻也其<lb/>
數有時而大於近時距分亦有時而小於近時距分皆<lb/>
視行所生也視行小於實行則真時距分大於近時距<lb/>
分矣視行大於實行則真時距分小於近時距分矣其<lb/>
比例為視行度於近時距分若時差度與真時距分也<lb/>
真時何也所推視朔之真時刻也真時在限東則必早<lb/>
於視朔之時真時在限西則必遲於視朔之時此其於<lb/>
視朔並以東減西加與近時同惟是真時之加減有時<lb/>
<pb n="KR3f0026_WYG_030-22a"/>
而大於近時有時而小於近時則惟以真時距分為㫁<lb/>
不論東西皆一法也<lb/>
　若真時距分大於近時距分而在限東則真時更先<lb/>
　於近時在限西則真時更後於近時是東減西加皆<lb/>
　比近時為大也若真時距分小於近時距分而在限<lb/>
　東則真時後於近時在限西則真時先於近時是東<lb/>
　減西加皆比近時為小也<lb/>
　　十二求<hi>原為十三</hi>
<pb n="KR3f0026_WYG_030-22b"/>
真縂時何也真時之午正黄道也故仍以真時距分加<lb/>
減視朔之縂時為縂時<hi>即是改視朔午正度為真時午正度</hi>
近時既改為真時即食甚時也然容有未真故復考之<lb/>
考之則必於真時復求其時差而所以求之之具並無<lb/>
異於近時所異者皆真時數耳<hi>謂日距限限距地髙日距地髙月髙下差两圏</hi>
<hi>交角䓁項並從真時立算</hi>是之謂真時差<lb/>
既得真時差乃别求真距度以相恭考則食甚定矣<hi>考定</hi>
<hi>真時全在此處</hi>何以為真距度曰即真時距分内應有之月實<lb/>
<pb n="KR3f0026_WYG_030-23a"/>
行也盖真時差是從真時逆推至視朔之度真時距分<lb/>
内實行是從視朔順推至真時之度此二者必相等故<lb/>
以此考之考之而䓁則真時無誤故即命為食甚定時<lb/>
也<lb/>
其或有不䓁之較分則以法變為時分而損益之於是<lb/>
乎不䓁者亦歸於相䓁是以有距較度分考定之法也<lb/>
距較度分者距度之較也損益分者距時之較也其比<lb/>
例亦如先得時差度與真時距分故可以三率求也<lb/>
<pb n="KR3f0026_WYG_030-23b"/>
真時差大者其距時亦大故以益真時距分益之則減<lb/>
者益其減原在限東而真時早者今乃益早若加者亦<lb/>
益其加原在限西而真時遲者今則益遲矣　真時差<lb/>
小者其距時亦小故以損真時距分損之則減者損其<lb/>
減原在限東而真時早者今改而稍遲若加者亦損其<lb/>
加原在限西而真時遲者今改而稍早矣<lb/>
如是考定真時距分以加減視朔為真時即知無誤可<lb/>
謂之考定食甚時也<lb/>
<pb n="KR3f0026_WYG_030-24a"/>
氣差古云南北差凖前論月在日内人在地靣得見其<lb/>
間空際故月緯降髙為下夫降髙為下則亦降北為南<lb/>
矣此所以有南北差也<hi>南北差生於地勢中國所居在赤道之北北髙南下故也</hi>然<lb/>
又與髙下差異者自天頂言之曰髙下自黄道言之曰<lb/>
南北惟在正午則两者合而為一髙下差即為南北差<lb/>
其餘則否<lb/>
氣差與時差同根故有時差即有氣差而前此諸求但<lb/>
用時差者以食甚之時未定重在求時也今則既有真<lb/>
<pb n="KR3f0026_WYG_030-24b"/>
時矣當求食分故遂取氣差也<hi>時差氣差並至真時始確</hi>
　　十三求<hi>原為十四</hi>
距時交周何也即實朔距真時之交周行分也故以實<lb/>
朔與真時相減之較查表數然何以不用視朔曰原算<lb/>
實交周是實朔故也<lb/>
定交周者何也真時之月距交度也食甚既定於真時<lb/>
則一切視差皆以食甚起算故必以實朔交周改為食<lb/>
甚之交周斯之謂定交周也月食黄緯者食甚時月行<lb/>
<pb n="KR3f0026_WYG_030-25a"/>
隂陽厯實距黄道南北之緯度也月視黄緯者食甚時<lb/>
人所見月距黄道南北緯度則氣差之所生也月行白<lb/>
道日行黄道帷正交中交二㸃月穿黄道而過正在黄<lb/>
道上而無距緯其距交前後並有距緯而每度不同然<lb/>
有一定之距是為實緯實緯因南北差之故變為視緯<lb/>
即無一定之距隨地隨時而異但其變也皆變北為南<lb/>
假如月行隂厯實緯在黄道北則與黄道實逺者視之<lb/>
若近焉故以氣差減也若月行陽厯實緯在黄道南則<lb/>
<pb n="KR3f0026_WYG_030-25b"/>
與黄道實近者視之若逺焉故以氣差加也至若氣差<lb/>
反大於實緯則月雖隂厯其實在黄道北而視之若在<lb/>
南故其氣差内減去在北之實緯而用其餘數為在南<lb/>
之視緯也<lb/>
并徑減距者何也并徑所以定食分減距所以定不食<lb/>
之分也距者何也卽視緯也并徑則日月两半徑之合<lb/>
數也假令月行陰厯其北緯與南北差同則無視緯可<lb/>
減而并徑全爲食分其食必旣其餘則皆有距緯之減<lb/>
<pb n="KR3f0026_WYG_030-26a"/>
而距大者所減多其食必淺距小者所減少其食必深<lb/>
是故并徑減餘之大小卽食分之所由深淺也若距緯<lb/>
大於并徑則日月不相及或距緯等於并徑則日月之<lb/>
體相摩而過不能相掩必無食分矣<lb/>
并徑内又先減一分何也曰太陽之光極大故人所見<lb/>
之食分必小於眞食之分故預減一分也<lb/>
然則食一分者卽不入算乎曰非也并徑之分度下分<lb/>
也<hi>毎六十分爲一度</hi>食分之分太陽全徑之分也<hi>以太陽全徑十平分之假</hi>
<pb n="KR3f0026_WYG_030-26b"/>
<hi>令太陽全徑三十分則以三分爲一分</hi>是故并徑所減之一分於食分只<lb/>
二十餘秒<lb/>
問日月兩半徑旣時時不同則食分何以定曰半徑雖<lb/>
無定而比例則有定但以并徑減餘與太陽全徑相比<lb/>
則分數覩矣<hi>分太陽全徑爲十分卽用爲法以分并徑減距之餘分定其所食爲十分中幾</hi>
<hi>分</hi>有時太陰徑小於太陽則雖兩心正相掩而四面<lb/>
露光厯家謂之金環是其并徑亦小於太陽全徑雖<lb/>
無距緯可減而不得有十分之食故也<hi>細草原用表今改用三率</hi>
<pb n="KR3f0026_WYG_030-27a"/>
<hi>其理較明法亦簡易</hi>
　　十四求<lb/>
日食月行分者何也乃自虧至甚之月行度分也<hi>自甚至復</hi>
<hi>同用</hi>其法以并徑減一分常為弦視緯常爲句句弦求股<lb/>
卽得自食甚距虧與復之月行度分矣<lb/>
　<hi>按此卽授時厯開方求定用分之法所異者并徑時時增減與舊法日月視徑常定不變者殊耳</hi>
前總時何也卽食甚前一小時之午正度也得此午正<lb/>
度卽可得諸數以求前一小時之時差謂之前時差前<lb/>
<pb n="KR3f0026_WYG_030-27b"/>
時差與眞時差之差分卽視行與實行之差分故以差<lb/>
分加減實行得視行也假如日在限西而前時差大於<lb/>
眞時差是初虧所加多而食甚所加反少也以此求虧<lb/>
至甚之時刻則變而小矣時刻小則行分大故以差分<lb/>
加實行爲視行若日在限西而前時差小於眞時差是<lb/>
初虧所加少而食甚所加漸多也以此求虧至甚之時<lb/>
刻則變而大矣時刻大則行分必小故以差分減實行<lb/>
爲視行若日在限東而前時差大於眞時差是初虧所<lb/>
<pb n="KR3f0026_WYG_030-28a"/>
減多而食甚所減漸少也以此求虧至甚之時刻則變<lb/>
而大矣時刻大者行分小故以差分減實行爲視行<lb/>
若日在限東而前時差小於眞時差是初虧所減少<lb/>
而食甚所減反多也以此求虧至甚之時刻則變而<lb/>
小矣時刻小者行分大故以差分加實行爲視行<lb/>
食甚定交角滿象限不用差分何也無差分也何以無差<lb/>
分曰差分者時差之較也食甚在限度卽無食甚時差<lb/>
無可相較故初虧徑用前時差復圓徑用後時差又食<lb/>
<pb n="KR3f0026_WYG_030-28b"/>
甚在限度則初虧距限東而前時差恒減復圓距限西<lb/>
而後時差恒加減時差則初虧差而早加時差則復圓<lb/>
差而遲其距食甚之時刻並變而大也時刻大者行分<lb/>
小故皆減實行為視行<hi>又若初虧復圓時定交角滿象限亦無差分而徑用食甚之時</hi>
<hi>差減實行爲視行與此同法其初虧復圓距食甚之刻分亦皆變大而行分變小也視行之理此爲較著</hi>
初虧距時分者初虧距食甚之時刻也用上法得視行<lb/>
爲食甚前一小時之數而初虧原在食甚前則其比例<lb/>
爲視行之於一小時猶日食月行之於初虧距時故可<lb/>
<pb n="KR3f0026_WYG_030-29a"/>
以三率取之也<hi>日食月行減一義見前條</hi>
既得此初虧距分則以減食甚而得初虧時刻也<lb/>
　　十五求<lb/>
後縂時者即食甚後一小時之午正度分也用此午正<lb/>
度得諸數以求後一小時之時差為後時差又以後時<lb/>
差與真時差相較得差分以加減實行為視行並同初<lb/>
虧但加減之法並與初虧相反<lb/>
假如日在限西而後時差大於真時差是食甚所加少<lb/>
<pb n="KR3f0026_WYG_030-29b"/>
而復圓所加多則甚至復之時刻亦變而大矣時刻大<lb/>
者行分小故以差分減實行為視行<lb/>
若日在限西而後時差小於真時差是食甚所加多而<lb/>
復圓所加反少則甚至復之時刻亦變而小矣時刻小<lb/>
者行分大故以差分加實行為視行<lb/>
假如日在限東而後時差大於真時差是食甚所減少<lb/>
而復圓所減反多則甚至復之時刻變而小矣時刻小<lb/>
者行分大故以差分加實行為視行<lb/>
<pb n="KR3f0026_WYG_030-30a"/>
若日在限東而後時差小於真時差是食甚所減多而<lb/>
復圓所減少則甚至復之時刻變而大矣時刻大者行<lb/>
分小故以差分減實行為視行<hi>食甚在限度求視行之理已詳十四求</hi>
復圓距時分三率之理並與初虧同惟復圓原在食甚<lb/>
後故加食甚時刻為復圓時刻<lb/>
　　十六求<lb/>
黄道宫度内減宿鈐何也黄道宫度起冬至各宿黄道<lb/>
起距星也凡距星所入宫度必小於日實度宫度故以<lb/>
<pb n="KR3f0026_WYG_030-30b"/>
相減之較為食甚時所入本宿度分也其每年加五十<lb/>
一秒者恒星東行之度即古嵗差法也因嵗差所加故<lb/>
有宿鈐在日實度以下而變為日實度以上則食甚時<lb/>
所入非其宿矣故退一宿用之也其以嵗差<hi>五十一秒</hi>乘距<lb/>
算<hi>本年距歴元戊辰</hi>之數各宿並同雖退一宿所加不異也<lb/>
赤道宫度可以升度取者黄道上升度一定也若赤道<lb/>
宿度則不可以升度取何也各宿距星多不能正當黄<lb/>
道而在其南北各有緯度故必以弧三角求之為正法<lb/>
<pb n="KR3f0026_WYG_030-31a"/>
也<lb/>
此後原有十七求以算東西異號今省不用何也曰東<lb/>
西異號之算厯書語焉不詳故細草補作之亦有思致<lb/>
但所求者仍為黄平象限之東西故必復求定交角今<lb/>
於十四求十五求即得定交角為白道限度之東西簡<lb/>
易直㨗可不必更多葛籐矣故省之也<lb/>
　<lb/>
　<lb/>
<pb n="KR3f0026_WYG_030-31b"/>
　附說補遺<lb/>
　　求縂時條加減十二時<lb/>
問求縂時與求日距地髙二條並以視朔與十二時相<lb/>
加減然後用之而用法不同何也曰求縂時條是欲得<lb/>
午正黄道距春分之升度故並從午正後順推<hi>如視朔過十二</hi>
<hi>時則内减十二時而用其餘數是從午正後數其距視朔之時刻也若視朔不及十二時則以十二時加之是</hi>
<hi>從先日午正後數其距今視朔之時刻也故其法皆為順數</hi>日距地髙條是欲得視<lb/>
朔距午正之度故各從午正前後順推逆數<hi>如視朔為十二時去</hi>
<pb n="KR3f0026_WYG_030-32a"/>
<hi>之而用其餘數是從視朔時逆推其己過午正之刻也若視朔不滿十二時則置十二時以視朔時减之而用</hi>
<hi>其餘數是從視朔順數其未及午正之刻也二其視朔滿十二時減去之两法並同惟視朔不滿十  時用法</hi>
<hi>則異</hi>
　　附又法<lb/>
問視朔在午前若用減十二時法亦可以得縂時乎曰<lb/>
可其法亦如求日距地髙置十二時以視朔時减之求<lb/>
到視朔未至午之刻去減日實度距春分時刻<hi>即九十度表第</hi>
<hi>二行對日實度之時刻</hi>亦即得縂時與上法同此法可免加滿二<lb/>
<pb n="KR3f0026_WYG_030-32b"/>
十四時去之然遇日實度距春分時刻不及減又當加<lb/>
二十四時然後可減矣假如日實度是春分後相距只<lb/>
一時而視朔在午正前三時是爲日實度小不及減法<lb/>
當以日實度加二十四時作二十五時減去三時餘二<lb/>
十二時爲總時<lb/>
　　定交角或問<lb/>
問定交角滿象限以上反其加減何也曰此變例<lb/>
也西厯西加東減並以黄道九十度限爲宗今用<lb/>
<pb n="KR3f0026_WYG_030-33a"/>
定交角則是以白道九十度限爲宗而加減因之<lb/>
變矣<lb/>
問白道亦有九十度限乎歴書何以未言曰歴書<lb/>
雖未言然以大圏相交割之理徵之則宜有之矣<lb/>
何則月行白道亦分十二宮<hi>視月緯表可見</hi>則亦爲大圏<lb/>
其交於地平也亦半周在地平上則其折半之處<lb/>
必爲白道最高之處而亦可名之爲九十度限矣<lb/>
<hi>或可名白道限度</hi>
<pb n="KR3f0026_WYG_030-33b"/>
若從天頂作高弧過此度以至地平則成十字正角<lb/>
而其圏必上過白道之極成白道經圏與黄平象限<lb/>
同<hi>黄平象限上十字經圏串天頂與黄道極故亦成黄道經圏與此同理</hi>月在此度卽<lb/>
無東西差而南北差最大與高下差等<hi>前論月在黄平象限無東</hi>
<hi>西差而卽以高下差爲南北差其理正是如此但月行白道當以白道爲主而論其東西南北始爲親切</hi>
若月在此度以東則差而早宜有減差在此度以<lb/>
西則差而遲宜有加差但其加減有時而與黄平<lb/>
象限同有時而與黄平限異故有反其加減之用<lb/>
<pb n="KR3f0026_WYG_030-34a"/>
也<lb/>
問如是則白道亦有極矣極在何所曰白道有經有緯<lb/>
<hi>凡東西差皆白道經度南北差皆白道緯度</hi>則亦有南北二極為其經緯之<lb/>
所宗但其極與黄極恒相距五度以為定緯<hi>雖亦有小小増減而</hi>
<hi>大致不變</hi>其經度則嵗嵗遷動至滿二百四十九交而徧於<lb/>
黄道之十二宫則又復其始<hi>約其數十九年有竒</hi>法當以黄極為<lb/>
心左右各以五緯度為半徑作一小圓以為載白道極<lb/>
之圏再以正交中交所在宫度折半取中即於此度作<lb/>
<pb n="KR3f0026_WYG_030-34b"/>
十字經圏必串白道極與黄道極矣則此圏之割小圓<lb/>
㸃即白道極也問何以知此圏能過黄白两極也曰此<lb/>
圏於黄道白道並作十字正角故也<hi>凡大圏上作十字圏必過其極</hi>
問此圏能串两極則限度常在此度乎曰不然也此度<lb/>
能串黄白兩極而未必其串天頂如黄道上極至交圏<lb/>
也若限度則必串天頂以過白極而未必其過黄極如<lb/>
黄道上之黄平限也是故白道上度處處可為限度亦<lb/>
如黄道上度處處可為黄平限但今在地平上之白道<lb/>
<pb n="KR3f0026_WYG_030-35a"/>
半周某度最髙即其两邉距地平各一象限從此度作<lb/>
十字經圏必過天頂而串白道之两極何也此圏過地<lb/>
平處亦皆十字角即與地平經圏合而為一所謂月髙<lb/>
下差即在此圏之上矣<hi>惟白道半交為限度能與黄平限同度此外則否况近交乎故</hi>
<hi>必用定交角也</hi>
　　以定交角推白道限度<lb/>
白道限度大約在黄道交角之八十五度<hi>定交角三此滿象限過此</hi>
<hi>則有異號</hi>
<pb n="KR3f0026_WYG_030-35b"/>
若太隂定交周是○宫十一宫而黄平限在午正之東<lb/>
乃白道限度則更在其東而原以限東宜減者今或以<lb/>
定交角大而變為限西宜加矣<lb/>
若定交周是五宫六宫而黄平限在午正西白道限度<lb/>
必更在其西而原以限西宜加者今或以定交角大而<lb/>
變為限東宜減矣<lb/>
　以上二宗並離午正益逺交食遇此則古法益踈而<lb/>
　新法猶近<lb/>
<pb n="KR3f0026_WYG_030-36a"/>
若定交周是○宫十一宫而黄平限在午正西乃白道<lb/>
限度或尚在其東而原以限東宜減者今以定交角大<lb/>
而變為限西宜加矣<lb/>
若定交周是五宫六宫而黄平限在午正東乃白道限<lb/>
度或尚在其西而原以限西宜加者今以定交角大而<lb/>
變為限東宜減矣<lb/>
　以上二宗並離黄平限而近午正交食遇此則有時<lb/>
　古法反親而新法反踈若白道限度徑在午正則古<lb/>
<pb n="KR3f0026_WYG_030-36b"/>
　法宻合矣<lb/>
由是觀之加減東西差宜論白道明甚厯書略不言及<lb/>
豈非缺陷之一大端<lb/>
問定交角者所以變黄道交角為白道交角也然何以<lb/>
不先求白道限度曰交角者生於限度者也交角變則<lb/>
限度移矣故先得限度可以知交角<hi>交角之向指以距限東西而異交角</hi>
<hi>之大小以距限逺近而殊</hi>而既得交角亦可以知限度故不必復求<lb/>
限度也<lb/>
<pb n="KR3f0026_WYG_030-37a"/>
其加減以五度何也曰取整數也古厯測黄白大距為<lb/>
六度<hi>以西度通之得五度五十四分竒</hi>西厯所測只五度竒而至於朔<lb/>
望又只四度五十八分半今論交角故祗用整數也<hi>若用</hi>
<hi>弧三角法求白道限度所在及其距地之髙並可得交角細數然所差不多盖算交食必在朔望又必在交前</hi>
<hi>交後故也</hi>
問五度加減後何以有異號不異號之殊曰近交時白<lb/>
道與黄道低昻異勢者也<hi>惟月在半交能與黄道平行亦如二至黄道之與赤道平</hi>
<hi>行也若交前交後斜穿黄道而過不能與黄道平行亦如二分黄道之斜過赤道也故低昻異勢</hi>然又<lb/>
<pb n="KR3f0026_WYG_030-37b"/>
有順逆之分而加減殊焉其白道斜行之勢與黄道相<lb/>
順者則恒減減惟一法<hi>减者角損而小也雖改其度不變其向</hi>若白道與<lb/>
黄道相逆者則恒加加者多變遂有異號之用矣<hi>加者角増</hi>
<hi>而大也増之極或滿象限或象限以上遂至改向</hi>
是故限西黄道皆西下而東髙限東黄道皆西髙而東<lb/>
下此黄道低昻之勢因黄平象限而異者也而白道正<lb/>
交<hi>○宫十一宫也即古法之中交</hi>自黄道南而出於其北亦為西下而<lb/>
東髙<hi>黄道半周在地平上者偏於天頂之南以南為下北為上正交白道自南而北如先在黄道之下而</hi>
<pb n="KR3f0026_WYG_030-38a"/>
<hi>出於其上故比之黄道為西下而東髙也</hi>白道中交<hi>五宫六宫也即古法之正交</hi>自黄道<lb/>
北而出於其南亦為西髙而東下<hi>白道自北而南如先在黄道之上而出於</hi>
<hi>其下故比之黄道為西髙而東下也</hi>
假如日食正交而在限西日食中交而在限東是為相<lb/>
順相順者率於交角減五度為定交角是角變而小矣<lb/>
角愈小者東西差愈大故低昻之勢増甚而其向不易<lb/>
也<hi>限西黄道本西下東髙而正交白道又比黄道為西下東髙則向西之角度變小而差西度増大其時刻</hi>
<hi>遲者益遲矣限東黄道本西髙東下而中交白道又比黄道為西髙東下則向東之角度變小而差東之度増</hi>
<pb n="KR3f0026_WYG_030-38b"/>
<hi>大其時刻早者益早矣是東西之向不易而且増其勢也</hi>
假如日食正交而在限東日食中交而在限西是為相<lb/>
逆相逆者率於交角加五度為定交角是角變而大矣<lb/>
角愈大者東西差愈小故低昻之勢漸平而甚或至於<lb/>
異向也<hi>限東黄道本西髙東下而正交白道比黄道為西下東髙則向東之角漸大而差東度改小時</hi>
<hi>刻差早者亦漸平若加滿象限則無時差乃至滿象限以上則向東者改而向西時刻宜早者反差遲矣限西</hi>
<hi>黄道本西下東髙而中交白道為西髙東下則向西之角漸大而差西度改小時刻差遲者亦漸平若加滿象</hi>
<hi>限則無時差乃至滿象限以上則向西者改而向東而時刻宜遲者反差而早矣</hi>
<pb n="KR3f0026_WYG_030-39a"/>
凡東西差為見食甚早晚之根如上所論定交角所生<lb/>
之差與黄道交角無一同者則欲定真時刻非定交角<lb/>
不可也若但論黄道交角時刻不真矣<lb/>
凡東西差與南北差互相為消長而南北差即食分多<lb/>
少之根如上所論則欲定食分非定交角不能也但論<lb/>
黄道交角食分亦悞矣<lb/>
　　差分有用併之理<lb/>
問差分本以两時差相較而得<hi>十四求已有備論</hi>今乃有用併<lb/>
<pb n="KR3f0026_WYG_030-39b"/>
之法何也曰異號故也此其白道限度必在两食限之<lb/>
間<hi>或限度在甚與復两限之間則食甚在限東而復圓限而或限度在虧與甚之間則食甚在限西而初虧</hi>
<hi>限東</hi>两食限一距限東一距限西其两時差必一為減號<lb/>
一為加號是為東西異號無可相較故惟有相併之用<lb/>
也<lb/>
乃若定交角大於象限則先為同號而變為異號其食<lb/>
甚必在黄平限及白道限度之間<hi>食甚在黄平限西白道限度東則先推食</hi>
<hi>甚復圓同號者變為異號矣食甚在黄平限東白道限度西則先推食甚初虧同號者變為異號矣</hi>两食<lb/>
<pb n="KR3f0026_WYG_030-40a"/>
限既變為東西異號則其两時差亦一加一減變為相<lb/>
併矣<lb/>
問異號恒相併固也乃復有定交角過九十度而仍用<lb/>
相較為差分者何也曰此異號變為同號也其黄平限<lb/>
必在两食限之間而白道限度或反在食限之外則能<lb/>
變異號為同號<hi>假令黄平限在復與甚之間甚距限東復距限西本異號也而復圓之定交角</hi>
<hi>過象限則白道限度必又在復圓之西而先推黄平限復圓在西者今推白道限度復圓在限東即復圓食甚</hi>
<hi>變為同號矣又加黄平限在虧與甚之間虧距限東甚距限西本異號也而初虧之定交角過象限則白道限</hi>
<pb n="KR3f0026_WYG_030-40b"/>
<hi>度必又在初虧之東而先推黄平限初虧在東者今推白道限度初虧在限西即初虧食甚變為同號矣</hi>
又如前論食甚在黄平限及白道限度之間能變同號<lb/>
為異號即亦能變異號為同號<hi>凖前論食甚在黄平限西白道限度東能變食</hi>
<hi>甚與復圓異號則先推食甚與初虧異號者今反同號矣若食甚在黄平限東白道限度西能變食甚與初虧</hi>
<hi>異號則先推食甚與復圓異號者今反同號矣</hi>凡此之類變態非一皆於定交<lb/>
角取之故可以不用十七求也<lb/>
　　相併為差分者並減實行為視行之理<lb/>
問用差分取視行有減實行加實行之異而相併為差<lb/>
<pb n="KR3f0026_WYG_030-41a"/>
分者一例用減何也曰凡相較為差分者有前小後大<lb/>
前大後小之殊故其於實行有減有加<hi>觧見前條</hi>減者常法<lb/>
加者變例也<hi>凡減實行為視行者在限東者益差而東在限西者益差而西食限中如此者多故</hi>
<hi>為常法若加實行為視行者限東者反損其差東之度在西者反損其差西之度乃偶一有之故為變例</hi>若<lb/>
相減為差分者不論前後之大小縂成一差故於實行<lb/>
有減無加只用常法也<hi>十四求附說論食甚初虧復圓三限定交角滿象限並用時差</hi>
<hi>減實行與此同理盖彼以無可相較故徑用一時差此則雖有两時差不以相較而且以相益故其時刻並變</hi>
<hi>大而行分變小故皆減實行為視行也</hi>
<pb n="KR3f0026_WYG_030-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0026_WYG_030-42b"/>
己為天頂　庚為黄道極　丑寅癸為地平　子為黄<lb/>
平象限度　子辛丙癸為地平上黄道之一象限　甲<lb/>
乙丁壬為黄道北緯　己乙丙寅為地平經圏　乙為<lb/>
天上太隂實緯<hi>在黄道北</hi>　丙為人所見太隂視度<hi>正當黄道</hi>
乙丙為髙下差<hi>是地平上髙弧差</hi>　乙丁為東西差<hi>是黄道經度差</hi>
丙丁為南北差<hi>是黄道緯度差</hi>　盖髙卑差以天頂為宗下至<lb/>
地平為直角南北差以黄極為宗下至黄道為直角東<lb/>
西差以中限為宗下至黄極為直角而其根皆生於地<lb/>
<pb n="KR3f0026_WYG_030-43a"/>
靣與地心不同視之故也<lb/>
<pb n="KR3f0026_WYG_030-44a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0026_WYG_030-44b"/>
設太隂實髙在乙視髙在庚髙弧上乙庚之距為髙下<lb/>
差<lb/>
從黄極出經線至太隂實度<hi>乙</hi>又從黄極出經綫至視<lb/>
度庚必過<hi>丁</hi>黄道上乙丁之距為東西差<lb/>
實度乙正當黄道視度庚在黄道南其距丁庚緯度與<lb/>
乙丙䓁是為南北差<lb/>
<pb n="KR3f0026_WYG_030-45a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0026_WYG_030-45b"/>
設太隂實髙在庚視髙在乙髙弧上庚乙之距為髙下<lb/>
差<lb/>
從黄極出經綫二一過實髙庚指黄道度丁一過丙至<lb/>
視度乙黄道丁乙之距為東西差<hi>與丙庚䓁</hi>
實度庚在黄道北其緯度庚丁與丙乙䓁視度乙正當<lb/>
黄道無緯度丙乙為南北差<hi>與丁庚䓁</hi>
<pb n="KR3f0026_WYG_030-46a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3f0026_WYG_030-46b"/>
設太隂實髙在辛視髙在庚髙弧上辛庚之距為髙下<lb/>
差<lb/>
從黄極出經綫二一過太隂實髙度辛至黄道乙乙為<lb/>
實度一過北緯甲及黄道丁至太隂視髙度庚丁為視<lb/>
度黄道上乙丁之距為東西差<hi>與甲辛丙庚䓁</hi>
月實緯辛在黄道北其距辛乙與甲丁䓁視緯庚在黄<lb/>
道南其距丁庚與乙丙䓁甲庚為南北差<hi>與辛丙䓁</hi>
　厯算全書卷二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>厯算全書</head>
    <p>
<pb n="KR3f0026_WYG_000-1a"/>
欽定四庫全書　　　　　子部六<lb/>
　厯算全書　　　　　　　天文算法類一<hi>推歩之屬</hi>
　　提要<lb/>
　　　　<hi>臣</hi>等謹厯算全書六十巻<lb/>
　　　國朝梅文鼎撰文鼎字定九宣城人篤志嗜古<lb/>
　　　　尤精厯算之學康熙四十一年大學士李光<lb/>
　　　　地嘗以其厯學疑問進呈㑹<lb/>
　聖祖仁皇帝南廵於徳州<lb/>
<pb n="KR3f0026_WYG_000-1b"/>
　召見<lb/>
　御書積學參微四字賜之以年老遣歸嗣<lb/>
　詔修樂律厯算書下江南總督徵其孫㲄成入侍直<lb/>
　　　　律吕正義書成復驛致<lb/>
　命校勘後年九十餘終於家<lb/>
　特命織造曹頫爲經紀其䘮至今傳為稽古之至榮<lb/>
　　　　所著厯算諸書李光地嘗刻其七種餘多晚<lb/>
　　　　年纂述或已訂成帙或畧具草稿魏荔彤求<lb/>
<pb n="KR3f0026_WYG_000-2a"/>
　　　　得其本以屬無錫楊作枚校正作枚遂附以<lb/>
　　　　已説並為補所未備而刋行之凡二十九種<lb/>
　　　　名之曰厯算全書然序次錯雜未得要領謹<lb/>
　　　　重加編次以立厯者居前而以言算者列于<lb/>
　　　　後首曰厯學疑問論厯學古今疏宻及中西<lb/>
　　　　二法與囘囘厯之異同即嘗䝉<lb/>
　聖祖仁皇帝親加㸃定者謹以冠之簡編次曰厯學<lb/>
　　　　疑問補亦雜論厯法綱領次曰厯學答問乃<lb/>
<pb n="KR3f0026_WYG_000-2b"/>
　　　　與一時公卿大夫以厯法往来問答之辭次<lb/>
　　　　曰弧三角舉要乃用渾象表弧三角之形式<lb/>
　　　　次曰環中黍尺乃弧三角以角代算之法次<lb/>
　　　　曰歲周地度合考乃考髙卑嵗實及西國年<lb/>
　　　　月地度弧角里差次曰平立定三差説推七<lb/>
　　　　政贏縮之故次曰冬至考用統天大明授時<lb/>
　　　　三法考春秋以来冬至次曰諸方日軌乃以<lb/>
　　　　北極髙二十度至四十二度各地日軌按時<lb/>
<pb n="KR3f0026_WYG_000-3a"/>
　　　　節為立成表次曰五星紀要總論五星行度<lb/>
　　　　次曰火星本法専論火星遲疾次曰七政細<lb/>
　　　　草載推步日月五星法及恒星交宫過度之<lb/>
　　　　術次曰揆日候星紀要列直𨽻江南河南陜<lb/>
　　　　西四省表景並三垣列宿經緯定為立成表<lb/>
　　　　次曰二銘補註解仰儀銘簡儀銘次曰厯學<lb/>
　　　　駢枝乃所註大統厯法次曰交㑹管見乃以<lb/>
　　　　交食方位向稱南北東西者改為上下左右<lb/>
<pb n="KR3f0026_WYG_000-3b"/>
　　　　次曰交食䝉求乃推算法數次曰古算衍畧<lb/>
　　　　次曰籌算次曰茟算次曰度算釋例俱為歩<lb/>
　　　　算之根源次曰方程論次曰勾股闡微次曰<lb/>
　　　　三角法舉要次曰觧割圜之根次曰方圓幕<lb/>
　　　　積次曰㡬何補編次曰少廣拾遺次曰塹堵<lb/>
　　　　測量皆以推闡算法或衍九章之未備或著<lb/>
　　　　今法之面形或論中西形體之變化或釋弧<lb/>
　　　　矢勾股八線之比例盖厯算之術至是而大<lb/>
<pb n="KR3f0026_WYG_000-4a"/>
　　　　備矣我<lb/>
　　　國家修明律數探賾索隠集千古之大成文鼎<lb/>
　　　　以草野書生乃能覃思切究洞悉源流其所<lb/>
　　　　論著皆足以通中西之㫖而折今古之中自<lb/>
　　　　郭守敬以來罕見其比其受<lb/>
　聖天子特逹之知固非偶然矣乾隆四十六年十月<lb/>
　　　　恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3f0026_WYG_000-4b"/>
　　　　　　　　總　校　官　<hi>臣</hi>　陸　費　墀<lb/>
<pb n="KR3f0026_WYG_000-5a"/>
　　壬午十月扈<lb/>
駕南巡駐<lb/>
蹕徳州有<lb/>
㫖取所刻書集回奏匆遽未曽携帶且多係經書制舉<lb/>
　　時文應塾校之需不足塵<lb/>
覽有宣城處士梅文鼎厯學疑問三巻<hi>臣</hi>所訂刻謹呈<lb/>
　　求<lb/>
聖誨奉<lb/>
<pb n="KR3f0026_WYG_000-5b"/>
㫖朕留心厯算多年此事朕能决其是非將書留覽再<lb/>
　　發二日後承<lb/>
召面見<lb/>
上云昨所呈書甚細心且議論亦公平此人用力深矣<lb/>
　　朕帶回宫中仔細看閲<hi>臣</hi>因求<lb/>
皇上親加御筆批駮改定庶草野之士有所取裁<hi>臣</hi>亦<lb/>
　　得以預聞一二不勝幸甚<lb/>
上肯之越明年春<lb/>
<pb n="KR3f0026_WYG_000-6a"/>
駕復南巡遂於<lb/>
行在發回原書<lb/>
面諭朕已細細看過中間圏㸃塗抹及簽貼批語皆<lb/>
上手筆也臣復請此書疵繆所在<lb/>
上云無疵繆但算法未備蓋梅書原未完成<lb/>
聖諭遂及之竊惟自古懷抱道業之士承詔有所述作<lb/>
　　者無論已若乃私家蔵錄率多塵埋瓿覆至厯象<lb/>
　　天官之奥尤世儒所謂專門絶學者蓋自好事耽<lb/>
<pb n="KR3f0026_WYG_000-6b"/>
　　奇之徒往往不能竟篇而罷曷能上煩<lb/>
乙夜之觀句譚字議相酬酢如師弟子梅子之遇可謂<lb/>
　　千載一時方今<lb/>
宸翰流行天下獨未有裁自<lb/>
聖手之書蓄於人間者豈特若洛下之是非堅定而子<lb/>
　　雲遺編所謂遭遇時君度越諸子者亦無待乎桓<lb/>
　　譚之屢歎矣既以書歸之梅子而為叙其時月因<lb/>
　　起俾梅寶奉焉甲申五月壬戌<hi>臣</hi>李光地恭記<lb/>
<pb n="KR3f0026_WYG_000-7a"/>
序<lb/>
厯學疑問梅子定九之所著也先生於是學覃思博考<lb/>
四十年餘凡所撰述滿家自專門者不能殫覽也余謂<lb/>
先生宜撮其指要束文伸義章縫之士得措心焉夫列<lb/>
代史志掀及律厯則几而不視况一家之書哉先生肯<lb/>
余言以受館之暇為之論百十篇而託之疑者或曰子<lb/>
之强梅子以成書也於學者信乎當務歟曰疇人星官<lb/>
之所專司不急可也夫梅子之作辨於理也理可不知<lb/>
<pb n="KR3f0026_WYG_000-7b"/>
乎乾坤父母也繼志述事者不離乎動靜居息色笑之<lb/>
間故書始厯象詩詠時物禮分方設官春秋以時紀事<lb/>
易觀於隂陽而立卦合乎嵗閏以生蓍其所謂秩叙命<lb/>
討好惡美刺治教兵刑朝㑹摟伐建侯遷國之大涉川<lb/>
畜牝之細根而本之則始於太乙而殽於隂陽日星以<lb/>
為紀月以為量四時以為柄鬼神以為徒故曰思知人<lb/>
不可以不知天仰則觀於天文窮理之事也此則儒者<lb/>
所宜盡心也聖之多才藝而精創作必稱周公自大司<lb/>
<pb n="KR3f0026_WYG_000-8a"/>
　徒土圭之法周髀蓋天之制後世少有知者漢唐而下<lb/>
　最著者數家率推一時一處以為定論其有四出測候<lb/>
　踰數千里則已度越古今而未能包八極以立説海外<lb/>
　之士乘之真謂吾書之所未有微言既逺冺冺棼棼可<lb/>
　勝詰哉梅子閔焉稽近不遺矣而源之務索其言之成<lb/>
　則援<lb/>
熙朝之厯以合於軒姬虞夏洙泗閩洛冺然也此固我<lb/>
皇上膺厯在躬妙極道數故草野之下亦篤生異士見知<lb/>
<pb n="KR3f0026_WYG_000-8b"/>
　而與聞之而梅子用心之勤不憚探賾表微以歸於至<lb/>
　當一書之中述聖尊王兼而有焉昔劉歆三統文具漢<lb/>
　志子雲太𤣥平子以為漢家得嵗二百年之書也彼劉<lb/>
　揚烏知天皆據洛下一家法而傅㑹以經義云爾今先<lb/>
　生之論羅罔千載明<lb/>
皇厯之得天即象見理綜數歸道異日蘭臺編次必有取<lb/>
　焉七政三統殆不足儗而書體簡實平易不為枝離佶<lb/>
　屈吾知其説亦大行於經生家非如太𤣥之覆醤瓿者<lb/>
<pb n="KR3f0026_WYG_000-9a"/>
而終不顯矣先生之歸也謂余叙之余不足以知厯姑<lb/>
叙其大意以質知先生者先生續且為之圖表數術以<lb/>
繼斯巻余猶得竟學而觀厥成焉淸溪李光地書<lb/>
<pb n="KR3f0026_WYG_000-10a"/>
序<lb/>
厯元起冬至其來舊矣易復卦傳曰先王以至日閉闗<lb/>
商旅不行后不省方孟子曰天之高也星辰之逺也茍<lb/>
求其故千嵗之日至可坐而致故古來治厯者其立算<lb/>
並起冬至夫有所受之也欲騐將來必推已往所謂求<lb/>
其故也秦炬以前古術難徵惟春秋左氏傳僖公五年<lb/>
春王正月辛亥朔日南至公既視朔遂登觀臺以望而<lb/>
書此冬至之有日名灼然可據者自漢以後漸講於測<lb/>
<pb n="KR3f0026_WYG_000-10b"/>
景之法然測景最難真確載在史書可信者不過數十<lb/>
條故元時許衡王恂郭守敬等造授時厯據之以考厯<lb/>
法之疎密也古今厯法七十餘家皆由疎以至密必取<lb/>
其最密者以相參考而其説始定是故唐厯莫善於大<lb/>
衍其次莫善於宣明宋厯莫善於紀元尤莫善於統天<lb/>
金厯莫善於趙知微而授時厯集其大成故以此六家<lb/>
互相稽考也今依其本法求之則合於當時者或戾於<lb/>
古合於古者又不效於今惟授時統天能上考下求而<lb/>
<pb n="KR3f0026_WYG_000-11a"/>
多所合由是觀之厯學之古疎今密約畧可見而嵗起<lb/>
冬至則嵗實之古大今小較然不誣即統天授時上考<lb/>
下求百年消長之法亦自有據並可以深思而得其故<lb/>
矣<hi>按百年消長之法統天厯術中已暗藏其數至授時乃發明之郭太史自言創法五端原未及此</hi>元<lb/>
史厯議已具錄六厯所得日名離合之端然未詳算法<lb/>
茲特各依其本法詳衍使學厯者攷焉宣城梅文鼎<lb/>
</p>
<p>
</p>
  </div>
</body>
</text>
</TEI>
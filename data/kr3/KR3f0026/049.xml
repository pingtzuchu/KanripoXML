<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3f0026_WYG_049-1a"/>
方程論自叙<lb/>
方程于數九之一也何獨于方程乎論曰方程猶句股<lb/>
也數學之極致故二以殿乎九今之為數學往往覃思<lb/>
勾股而略方程不寧惟略抑多沿誤佹于闕矣數九而<lb/>
闕其一可以無論乎議者謂勾股測量用以知道里之<lb/>
修城邑之廣山之髙水之深天地日月之行度若方程<lb/>
筭術多取近用米鹽凌雜非其精且大是不然精觕小<lb/>
大人則分之而自一至九之數無分也且數何兆歟當<lb/>
<pb n="KR3f0026_WYG_049-1b"/>
其未始有物之初混沌鴻濛杳㝠恍惚無始無終無聲<lb/>
無形無理可名無數可紀乃數之根也是謂真一真一<lb/>
者無一也一且非一而况其分及其自無之有無一而<lb/>
忽然有一有一則有萬萬者一之萬也萬各其一一各<lb/>
其萬即萬即一環應無端又孰從而精麄之小大之乎<lb/>
故果蓏之有理而星度齊觀理實同源數亦㝠㑹苟未<lb/>
達此而侈言髙逺遺乎目睫將日用之酬酢有外乎理<lb/>
數以自立者哉而二之也古者數學大司徒以備鄉之<lb/>
<pb n="KR3f0026_WYG_049-2a"/>
三物教萬民而賔興之其屬保氏掌之以教國子具曰<lb/>
九數未嘗右勾股于方程也雖然古之人以其進乎數<lb/>
者治數故用之簡易而言之約今欲于古學既湮之日<lb/>
出獨是以信衆疑使方程之沿誤皆正而九數闕而復<lb/>
全則意取共明固不敢謬託簡古以自文其疎愚之論<lb/>
乃不覺其複矣凡六卷論成于壬子之冬寫而成帙則<lb/>
甲寅之夏勿菴梅文鼎自識<lb/>
</p>
<p>
</p>
  </div>
</body>
</text>
</TEI>
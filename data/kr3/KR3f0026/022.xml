<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3f0026_WYG_022-1a"/>
釋凡四則<lb/>
　一印心<lb/>
　　厯生於數數生於理理與氣偕其中有神賾焉而<lb/>
　　不亂也變焉而有常也於是聖人以數紀之堯命<lb/>
　　羲和舜在璣衡皆是物也中遭秦炬先憲略亡自<lb/>
　　太初以後作者數十家人各效才王郭肇興大成斯<lb/>
　　集夫天不變理亦不變故厯代賢者往往驗天以立<lb/>
　　法要皆積有其畢生之精力始得其一法之合於<lb/>
<pb n="KR3f0026_WYG_022-1b"/>
　　理有聖人雖起不能易者而後垂之不刋以至今鼎<lb/>
　　何人也敢與於斯夫創起者難為功觀成者易為<lb/>
　　力昔人縁理以立數今兹因數以知理期以信吾<lb/>
　　心焉耳矣所不能信者不敢知也其或章句繁複<lb/>
　　往復諄然夫必如是而後自信以信於古人僭越<lb/>
　　獲罪既無所逃拘滯固陋詒誚通方幸有以敎<lb/>
　一存疑<lb/>
　　大統厯法所以仍元法不變者謂其法之善可以永<lb/>
<pb n="KR3f0026_WYG_022-2a"/>
　　久也夫既仍辛巳之元合用授時之數乃以今所<lb/>
　　傳較之厯經參伍多違豈别有説愚故不能無疑<lb/>
　　也按厯經上考往古則歲實百年長一周天百年<lb/>
　　消一下驗將來則歲實百年消一周天百年長一<lb/>
　　此其據往以知來自堯典𦙍征降而諸史所載可<lb/>
　　以數求者當時則既一一驗之矣而今所傳歲實<lb/>
　　一無消長此其可疑一也又按厯經諸應等數隨<lb/>
　　時推測不用為元固也今則氣應仍是五十五日<lb/>
<pb n="KR3f0026_WYG_022-2b"/>
　　○六百分周應仍是箕十度至於閏原是二十○<lb/>
　　萬一千八百五十分今改為二十○萬二千○五<lb/>
　　十分較授時後二百分轉應原是一十三萬一千<lb/>
　　九百○四分今改為一十三萬○千二百○五分<lb/>
　　較授時先一千六百九十九分交應原是二十六<lb/>
　　萬○千一百八十七分八十六秒今改為二十六<lb/>
　　萬○千三百八十八分較授時後二百○○分一<lb/>
　　十四秒或差而先或差而後以之上考辛巳必與<lb/>
<pb n="KR3f0026_WYG_022-3a"/>
　　元算不諧若據厯經以步今茲亦與今算不合然<lb/>
　　則定朔置閏月離交㑹之期又安所取𠂻也豈當<lb/>
　　時定大統厯有所測驗而改之與夫改憲則必另<lb/>
　　立元今氣應周應俱同而獨於數者有更此其可<lb/>
　　疑二也又按厯經盈縮遲疾皆有二術其一術不<lb/>
　　用立成其一術用立成然只有用之之法而無其<lb/>
　　圖其遲疾圖則又仍如古式只二十八日母數而<lb/>
　　無逐限細率意者當時修史者之遺忽與抑有所<lb/>
<pb n="KR3f0026_WYG_022-3b"/>
　　禁秘也今據此所載立成以求盈縮二術俱諧以<lb/>
　　求遲疾則自八十三限以至八十六限與前術有<lb/>
　　所不合意其所謂立成者有異歟據元史王恂先<lb/>
　　卒其立成之藁俱未成書郭公守敬為之整齊意<lb/>
　　者厯經前術為王公未定之藁與此其可疑三也<lb/>
　　又如日月食開方數乃所求食分横過半徑之數<lb/>
　　據厯經皆五千七百四十乘之今改月食者為四<lb/>
　　千九百二十乘是所測闇虛小於原所測者二十<lb/>
<pb n="KR3f0026_WYG_022-4a"/>
　　分也則其所測月輪圓徑亦小於原測一十分也茍<lb/>
　　非實有測驗於天又何敢據此以非彼與茍非於<lb/>
　　交食之際立渾比量周徑縱横之數何從而定與<lb/>
　　茍非於虧復之際下漏刻以驗之定用分之多少<lb/>
　　何自而知與此其可疑四也又有自相背馳如立<lb/>
　　成所載日出入半晝分是自冬至夏至後順數只<lb/>
　　問盈縮不言初末而通軌求日出入法又似有初<lb/>
　　末二圖此言不可意斷者至於晝夜永短與元史<lb/>
<pb n="KR3f0026_WYG_022-4b"/>
　　所載大都刻數不同則以北極高下黄道因之所<lb/>
　　在而殊理固然也然篇首既不言郡省撰名復載<lb/>
　　王恂豈當時九服晷漏之永短皆推有圖而元史<lb/>
　　止載其一歟然畢竟此所列者據何地為則也此<lb/>
　　其可疑五也凡此數端同異出入未敢偏據姑即<lb/>
　　所傳畧附箋疏去取是非俟之君子<lb/>
　一刋誤<lb/>
　　大抵一書傳經數手多非其舊或謄冩魯魚或簡<lb/>
<pb n="KR3f0026_WYG_022-5a"/>
　　編蠧蝕故君子慎闕疑也乃若專守殘文習焉不察<lb/>
　　有所未解强入以己意參之遂使斲輪不傳糟粕并<lb/>
　　失金根輒改燕郢何憑今于其尤謬亂者是正數條<lb/>
　　或據厯經或據本書非敢逞私憑臆以重獲戾於古<lb/>
　　今也一者日月食限乃算家所憑以定食不食者也<lb/>
　　而今所載或失而出或失而入失而入不過虛費籌<lb/>
　　筞而已失而出則將據此以斷不食其有不合將以疑<lb/>
　　立法之不詳今皆據隂陽食限極之諸差所變以為<lb/>
<pb n="KR3f0026_WYG_022-5b"/>
　　常準即準本書以定似為稍密脫有不合其必非本算<lb/>
　　所能御矣其日食夜刻月食晝刻亦據本書及厯經所<lb/>
　　載時差并定用分得之其月帶食若據厯經定用分尚<lb/>
　　有微差亦不多也一者月食時差分據厯經為定葢厯<lb/>
　　考古厯皆與此所載不合故斷從<graphic n="KR1318" url="https://raw.githubusercontent.com/kanripo/KR-Gaiji/master/images/KR1318.png" mimeType="image/png"/>經一者黄道定積<lb/>
　　度原以歲差推變自大衍以後為法畧同今若定鈐何<lb/>
　　異膠柱今斷從厯經仍以天啟辛酉一年步定為式一<lb/>
　　者月食既内分據厯經原以既内分與一十分相減相<lb/>
<pb n="KR3f0026_WYG_022-6a"/>
　　乘平方開之也今則訛為一十五分夫月食十分<lb/>
　　而既其既内五分倍之為十分而止矣安得有所<lb/>
　　謂既内十五分乎今以弦較求句股法求得既内小<lb/>
　　平圓積數皆與所求相應一如厯經原法故斷從<lb/>
　　之别有圖説以證其理一者日月帶食凡日出入<lb/>
　　分在初虧已上復圓已下是為帶食而出入也今<lb/>
　　則訛為初虧已上食甚已下是得其半而失其<lb/>
　　半求之厯經亦復仍訛故愚亦不敢全據歴經者<lb/>
<pb n="KR3f0026_WYG_022-6b"/>
　　謂有此等處也今據後已復光未復光條改為復<lb/>
　　圓分已下厥數實諧於理亦暢又月食通軌前所<lb/>
　　録數定望并晨分下註誤又月食分秒定子法誤<lb/>
　　又月食定用分并既内分定子俱誤又月食更㸃<lb/>
　　歸除法并定數法俱誤又逕求次年天正交泛分<lb/>
　　條誤多有閏無閏每月加數今皆刋正<lb/>
　一補遺<lb/>
　　算有所必不可畧句與字有所必不可無而或無<lb/>
<pb n="KR3f0026_WYG_022-7a"/>
　　之或畧之則非作法者之故為秘惜也如日食交<lb/>
　　前後條正交交定度在七度已下數雖在正交度<lb/>
　　下而實則陽厯交後度也法宜加交終度減之此<lb/>
　　算之所必不可畧者也乃此書既不之載至元歴<lb/>
　　經亦復闕焉何也夫此亦數之易知當必非所甚<lb/>
　　秘豈非梨棗鉛槧者之責乎將謂精於算者自能<lb/>
　　知之而無所用書歟今輒斷之以理重為補定古<lb/>
　　人而得見我何以幸教之也<hi>續讀學厯小辨所載大統交食法有在七</hi>
<pb n="KR3f0026_WYG_022-7b"/>
　　<hi>度以下食在正交語足與愚説相證</hi>又如定子法為乘除後進退而<lb/>
　　設甚便於初學其立法立意不可謂不至也乃多<lb/>
　　有遺去言十定一不滿法去一二語者夫定子所<lb/>
　　以御乘除之變而此二語又所以通定子之窮若<lb/>
　　無此二語則何如不定子之為愈乎又如求天正<lb/>
　　赤道黄道度二條皆不用定子夫赤道不定子知<lb/>
　　其所減者為度位乎為分位乎黃道乘除不用定<lb/>
　　子固也然何以處夫除不滿法與夫減過積度只<lb/>
<pb n="KR3f0026_WYG_022-8a"/>
　　剩秒㣲者乎又如食甚入盈縮條遺食甚甚字夘<lb/>
　　酉前後條遺定望望字凡此皆字與句之所必不<lb/>
　　可無者也今皆補定<lb/>
</p>
<p>
</p>
  </div>
</body>
</text>
</TEI>
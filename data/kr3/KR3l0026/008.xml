<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南部新書卷八</head>
    <p>
<pb n="KR3l0026_WYG_008-1a"/>
欽定四庫全書<lb/>
　南部新書卷八　　　　　　宋　錢易　撰<lb/>
三銓之士具慶之下多避憂闕除則皆不受對易於他<lb/>
　人<lb/>
大厯来自丞相以下出使作牧無錢起郎士元詩祖送<lb/>
　者時論鄙之<lb/>
海内温湯甚衆有新豐驪山湯藍田石門湯岐州鳳泉<lb/>
　湯同州北山湯河南陸渾湯汝州廣成湯兖州乾封<lb/>
<pb n="KR3l0026_WYG_008-1b"/>
　湯邢州沙河湯此等諸湯皆知名之湯也並能愈疾<lb/>
　驪山湯甫邇京邑帝王時所遊幸𤣥皇於驪山置華<lb/>
　清宫毎年十月車駕自京而出至春乃還百官羽衞<lb/>
　并諸方朝集商賈繁會里閭闐咽焉山上起朝元閣<lb/>
　上常登眺命羣臣賦詩正字劉飛詩最清拔蒙賞之<lb/>
　右相李林甫怒飛不先呈已出爲一尉竟不入而卒<lb/>
　士子寃之喪亂以来湯所館殿鞠爲茂草博物志云<lb/>
　水源有石硫黄其泉則温天下山泉由土石滋潤蓄<lb/>
<pb n="KR3l0026_WYG_008-2a"/>
　而成泉耳如硫黄煎鑠久久理當焦竭有湯之處皆<lb/>
　不出硫黄有硫黄之所不聞有湯事可明矣<lb/>
盧常侍鉟牧廬江日相座囑一曹生令署郡職不免奉<lb/>
　之曹恱營妓名丹霞盧阻而不許會餞朝客於短亭<lb/>
　曹獻詩云拜玉亭閒送客忙此時孤恨感離鄉尋思<lb/>
　往歳絶纓事肯向朱門泣夜長盧演爲長句和而勗<lb/>
　之曰桑扈交飛百舌忙祖亭聞樂倍思鄉樽前有恨<lb/>
　慙卑宦席上無聊愛靚粧莫爲狂花迷眼界須求真<lb/>
<pb n="KR3l0026_WYG_008-2b"/>
　理定心王遊蜂採掇何時已却恐多言議短長令丹<lb/>
　霞改令罰曹霞乃遂别為一調以嘲曹因舉座歡笑<lb/>
　而散<lb/>
有范師姨者知人休咎爲顔魯公妻黨顔嘗問之官階<lb/>
　盡得五品否范笑曰鄰於一品顔郎所望何其卑也<lb/>
　顔曰官階盡得五品身著緋衣帶銀魚兒子補齋郎<lb/>
　余之滿望也范指座上紫絲食單曰顔郎衫色如是<lb/>
吳行魯尚書彭城人少年事内官西門思恭小心畏慎<lb/>
<pb n="KR3l0026_WYG_008-3a"/>
　毎夜常爲温溺器以奉之深得中尉之意一日嘗爲<lb/>
　中尉洗足中尉以足下文理示之曰如此文理争教<lb/>
　不作軍容使行魯拜曰此亦無憑西門曰何也行魯<lb/>
　曰若其然者某亦有之何爲常執僕厮之役乃脫履<lb/>
　呈之西門嗟歎謂曰汝但忠孝我當爲汝成之後爲<lb/>
　川帥<lb/>
元萬頃爲遼東道管記作檄文譏議髙麗曰不知守鴨<lb/>
　緑之險莫離支報云謹聞命矣遂移兵守之萬頃坐<lb/>
<pb n="KR3l0026_WYG_008-3b"/>
　是流於嶺南<lb/>
駙馬韋保衡之爲相以厚承恩澤大張權勢及敗長安<lb/>
　市兒忽競彩戲謂之打圍不旬餘韋禍及<lb/>
吕衡州温祖延父渭俱有盛名重任而吕氏家風先世<lb/>
　碑誌不假於人皆子孫自撰云欲傳慶善於信詞儆<lb/>
　文學之荒墜也<lb/>
栁芳上元中爲史臣得罪竄逐黔中時髙力士亦徙巫<lb/>
　州因相遇爲芳言禁中事芳因論次其事號曰問髙<lb/>
<pb n="KR3l0026_WYG_008-4a"/>
　力士後著唐厯此書不復出<lb/>
開元皇帝初即位曽醉中殺一人自此覆杯四十年不<lb/>
　嘗酒味<lb/>
真定帥王公一日攜諸子入趙州院師坐而問曰大王<lb/>
　會麽王曰不會師云自小持齋身已老見人無力下<lb/>
　禪牀王公尤加禮重翌日令客將傳語師下禪牀受<lb/>
　之侍者問和尚見大王来不下禪牀今日軍將来爲<lb/>
　甚麽却下禪牀師云非汝所知第一等人来禪牀上<lb/>
<pb n="KR3l0026_WYG_008-4b"/>
　接中等人来下禪牀接末等人来三門外接<lb/>
端州以南三日一市謂之趂虚<lb/>
南中解毒藥謂之吉財俗云昔人遇毒其奴吉財得是<lb/>
　藥與其主服遂解因名之又諺曰秋收稻夏收頭即<lb/>
　婦人歳以截髮而貨以爲常也<lb/>
長沙岑和尚因問話蹋倒仰山仰山曰直下似箇大蟲<lb/>
　自此諸方號爲岑大蟲長沙嗣南泉法名景岑也<lb/>
安邑縣北門縣人云有一蝎如琵琶大毎出来不毒人<lb/>
<pb n="KR3l0026_WYG_008-5a"/>
　人由是無恐其靈積年也<lb/>
吕太一爲戸部員外郎戸部與吏部鄰司時吏部移牒<lb/>
　令戸部於牆宇自𥪡棘以備銓院之交通太一答曰<lb/>
　眷彼吏部銓總之司當須簡要清通何必樹籬種棘<lb/>
　省中賞其清俊<lb/>
開元二十七年明州人陳藏器撰本草拾遺云人肉治<lb/>
　羸疾自是閭閻相效割股於今尚之<lb/>
開元二十八年天下無事海内雄富行者雖適萬里不<lb/>
<pb n="KR3l0026_WYG_008-5b"/>
　持寸刃不齎一錢<lb/>
開元二年以江寧縣置金陵郡<lb/>
天寶四載改尚書無頗字爲陂<lb/>
太平公主之出降薛紹也燎炬列焰槐樹多死永隆二<lb/>
　年七月也<lb/>
上元二年制敕始用黄紙<lb/>
李客師爲大將軍即靖之弟也好從禽人謂之鳥賊<lb/>
貞觀末吐蕃獻金鵞可盛酒三斗<lb/>
<pb n="KR3l0026_WYG_008-6a"/>
景雲二年除賀拔嗣河西節度使節度使自此始<lb/>
楊妃本夀王妃開元十八年度爲道士入内<lb/>
裴子羽爲下邳令張晴爲縣丞二人俱有聲氣而善言<lb/>
　語論事移時人吏竊相謂曰縣官甚不和長官稱雨<lb/>
　賛府道晴終日如此非不和乎<lb/>
𤣥皇嘗召王元寶問其家財多少對曰臣請以絹一疋<lb/>
　繫陛下南山樹樹盡臣絹未窮又𤣥皇御含元殿望<lb/>
　南山見一白龍横亘山間問左右皆言不見令急召<lb/>
<pb n="KR3l0026_WYG_008-6b"/>
　元寶問之元寶曰見一白物横在山頂不辨其狀左<lb/>
　右貴臣啓曰何以臣等不見𤣥皇曰我聞至富可敵<lb/>
　貴朕天下之貴元寶天下之富元寶又年老好戲謔<lb/>
　出入市里人以爲錢文有元寶字因呼錢爲王老盛<lb/>
　流於時矣<lb/>
河滿子者蜀中樂工將就刑獻此曲而不免當時云一<lb/>
　聲去也又北史隋樂人王令言嘗臥於室内其子以<lb/>
　琵琶於戸外彈作翻調安公子令言驚起問曰此曲<lb/>
<pb n="KR3l0026_WYG_008-7a"/>
　有来逺近子曰頃来有之令言流涕曰帝往江東當<lb/>
　不返矣子問之答曰此曲宫聲往而不反宫君也吾<lb/>
　所以知之尋有江都之變<lb/>
江南無野狐江北無鷓鴣舊說也晉天福甲辰歳公安<lb/>
　縣滄渚民家犬逐一婦人登木而墜爲犬嚙死乃老<lb/>
　狐也尾長七八尺則丘首之妖江南不謂無也但稀<lb/>
　有耳蜀中彭漢卭蜀絶無惟山郡往往而有里人號<lb/>
　爲野犬更有黒腰尾長頭黒腰間燋黄或於村落鳴<lb/>
<pb n="KR3l0026_WYG_008-7b"/>
　則有不祥事<lb/>
鶴瘡人血能療又說一世人則可惟洛中胡盧生爾<lb/>
鄭珏第十九應進士十九年及第十九人及第十九年<lb/>
　後入相子遘太平興國中任正郎<lb/>
冀王朱友謙鎮河中常以一鐵毬杖晝夜爲從遇怒者<lb/>
　擊而斃之有愛姬極專房因其夫人之誕日作珠翠<lb/>
　衣以獻夫人拒而不納姬乃發怒悉焚之友謙忽聞<lb/>
　其臭詢之得實至暮遂命其姬三杯後責之喝起而<lb/>
<pb n="KR3l0026_WYG_008-8a"/>
　毬杖已破腦矣<lb/>
洛陽鄭生丞相揚武之後也家藏法書數十軸賈君常<lb/>
　得遍閱其尤異者晉衞瓘上晉武帝啓事紙尾有批<lb/>
　答處又有太宗在遼東與宫人手勅言軍國事一取<lb/>
　皇太子處置其翰真草相半字有不用者皆濃墨塗<lb/>
　殺圓如棊子不可尋認復有歐陽率更爲皇太子起<lb/>
　草表本不書太子諱稱臣某叩頭頓首書甚端謹然<lb/>
　多塗改於紙末别標臣詢呈本四字<lb/>
<pb n="KR3l0026_WYG_008-8b"/>
華嶽金天王廟明皇御製碑廣明中其石忽鳴隱隱然<lb/>
　聲聞數里浹旬而後定明年巢冦犯闕其廟亦爲賊<lb/>
　火焚爇仍隳其門觀<lb/>
鄭縚先中者大中之外孫萬夀公主之子自襁褓至懸<lb/>
　車事十一君凡七十載所任無官謗無私過三持使<lb/>
　節不辱君命士無賢不肖皆恭己接納晚年傴時人<lb/>
　咸曰鄭傴不名平生交友之中無怨隙親族之間無<lb/>
　愛憎及致政歸洛燕居寢疾卒年八十位至戸部尚<lb/>
<pb n="KR3l0026_WYG_008-9a"/>
　書<lb/>
江淮間多九郎廟與茅將軍廟九郎者俗云即苻堅之<lb/>
　第九子曽有隂兵之感事極多說茅將軍者廟中多<lb/>
　畫縛虎之像蓋唐末浙西僧徳林少時遊舒州路左<lb/>
　見一夫荷鋤治方丈之地左右數十里不見居人問<lb/>
　之對曰頃時自舒之桐城至此暴得痁疾不能去因<lb/>
　臥草中及稍醒已昏矣四望無人烟唯虎豹吼呌自<lb/>
　分必死俄有一人部從如大將至此下馬據胡牀坐<lb/>
<pb n="KR3l0026_WYG_008-9b"/>
　良久召二卒曰善守此人明日送至桐城縣下遂上<lb/>
　馬忽不見唯二卒在焉某即强起問之答此茅將軍<lb/>
　常夜出獵虎憂汝被傷故使䕶汝欲更問之則困臥<lb/>
　及覺已日出不見二卒即起行意甚輕健至桐城頃<lb/>
　之疾愈故以所見之地立祠祀之徳林止舒州十年<lb/>
　及回則村落皆立茅將軍祠矣<lb/>
胡桐淚出樓蘭國其樹爲蟲所蝕沫下流出者名爲胡<lb/>
　桐淚言似眼淚也以汁塗眼今俗呼爲胡桐律訛也<lb/>
<pb n="KR3l0026_WYG_008-10a"/>
無名異自南海来或云燒炭竈下炭精謂百木脂歸下<lb/>
　成堅物也一云藥木膠所成然其功補損立驗胡人<lb/>
　多將雞鴨打脛折將此藥摩酒沃之逡巡能行爲驗<lb/>
　形如玉栁石而黒輕爲真或有橄㰖作嘗之黏齒者<lb/>
　僞也驗之真者取新生鹿子安此藥一粒於腹臍中<lb/>
　其鹿立有肉角生是真也一云生東海者樹名多茄<lb/>
　是樹之節膠採得胡人鍊作煎乾緣生異故有多說<lb/>
開元中重沙門一行幼時鄰母常濟行貧常思報之後<lb/>
<pb n="KR3l0026_WYG_008-10b"/>
　王姥男殺人詣求救行曰要金帛可十倍酬國法難<lb/>
　請姥㦸手罵曰何用此爲一行心計渾天日役數百<lb/>
　工命空其室移一大甕於中又宻遣奴二人持布囊<lb/>
　曰汝可往某方某角有廢園汝潛伺之自午至昏當<lb/>
　有異物至其數七可盡掩之失一則罪汝至彼酉時<lb/>
　果有羣豕至奴獲七豕囊負歸令寘甕中覆以木蓋<lb/>
　封以六一泥朱書梵字數十其徒罔測詰旦中使詔<lb/>
　對便殿𤣥皇曰太史奏昨夜北斗不見何祥也師禳<lb/>
<pb n="KR3l0026_WYG_008-11a"/>
　之乎一行曰後魏時失熒惑至今帝車不見此天警<lb/>
　陛下耳臣所見莫若大赦天下從之一行歸放一豕<lb/>
　出其夕奏一星見至七夕皆見矣<lb/>
張志安居鄉閭稱孝差爲里尹在縣忽稱母疾急白縣<lb/>
　令令問之志安曰母有疾志安亦病志安適患心痛<lb/>
　是以知母有疾令拘之差人覆之果如此說尋奏髙<lb/>
　祖表門閭尋拜散騎常侍又裴敬彛父爲陳王典所<lb/>
　殺敬彛時在城忽自覺流涕不食謂人曰我大夫凡<lb/>
<pb n="KR3l0026_WYG_008-11b"/>
　有痛劇吾即不安今日心痛手足皆廢事在不測遂<lb/>
　歸覲父果已死<lb/>
懿宗賜公主出降幕三丈長一百尺輕亮向空張之紋<lb/>
　如碧絲之貫赤珠雖暴雨不濡濕云以鮫人瑞香膏<lb/>
　傅之故爾云得自鬼國<lb/>
狼之狀若蒼狗赤色者最猛毎作聲竅皆沸腿中有筋<lb/>
　大如雞子又筋滿身猶織絡之狀人或有犯盜諱不<lb/>
　首者但燒此筋以烟薫之能使盜者手攣縮可怪凡<lb/>
<pb n="KR3l0026_WYG_008-12a"/>
　邊疆放火號常用狼糞燒之以爲烟烟氣直上雖烈<lb/>
　風吹之不斜烽火常用此故謂候曰狼烟也<lb/>
龍之性麤猛而畏蠟愛玉及空青而嗜燒鷰肉故食鷰<lb/>
　肉人不可渡海<lb/>
大中時女王國貢龍油絹形特異與常繒不𩔖云以龍<lb/>
　油浸絲織出雨不能濡又寶庫中有澄水帛亦外國<lb/>
　貢以水蘸則寒氣蕭瑟暑月辟熱則一堂之寒思挾<lb/>
　纊細布明薄可鑒云上傅龍涎故消暑毒也<lb/>
<pb n="KR3l0026_WYG_008-12b"/>
元和初隂陽家言五福太一在蜀故劉闢造五福樓符<lb/>
　載爲文記<lb/>
李鉉著李子正辨言至精之夢則夢中之身可見如劉<lb/>
　幽求見妻夢中身也則知夢不可以一事推矣愚者<lb/>
　少夢不獨至人聞之騶皁百夕無一夢也<lb/>
蜀東西川之人常互相輕薄西川人言梓州者乃我東<lb/>
　門之草市也豈得與我耦哉節度使栁仲郢聞之謂<lb/>
　幕賔曰吾立朝三十年清華備歴今日始得爲西川<lb/>
<pb n="KR3l0026_WYG_008-13a"/>
　作市令聞者皆笑之故世言東西兩川人多輕薄<lb/>
畿尉有六道入御史爲天道入評事爲仙道入京尉爲<lb/>
　人道入畿丞爲苦海道入縣令爲畜生道入判司馬<lb/>
　爲餓鬼道<lb/>
大中中丞郎宴席蔣伸在座忽酌一杯言曰座上有孝<lb/>
　於家忠於國及名重於時者飲此爵衆皆肅然無敢<lb/>
　舉者獨李孝公景讓起引此爵蔣曰此宜然<lb/>
劉禹錫言司徒杜公佑視穆贊也故人子弟佑見贊爲<lb/>
<pb n="KR3l0026_WYG_008-13b"/>
　臺丞數彈劾因事戒之曰僕有一言爲大郎久計他<lb/>
　日少樹敵爲佳穆深納之由是稍霽其威<lb/>
太和中光祿厨欲宰牝牛牛有胎即日合生或曰既如<lb/>
　此可換却屠者操刀直前畧不介意牛乃屈膝拜之<lb/>
　亦不肯退此牛并子遂殞於刃下而屠者忽狂惑失<lb/>
　常毎日作牛喘食草少許身入泥水以頭觸物良久<lb/>
　方定<lb/>
杜荀鶴第十五字彦之池州人大順二年正月十日裴<lb/>
<pb n="KR3l0026_WYG_008-14a"/>
　贄下第八人其年放牓日即荀鶴生日故王希羽贈<lb/>
　詩云金牓曉懸生世日玉書潛紀上昇時九華山色<lb/>
　髙千尺未必髙於第八枝後入梁爲主客員外郎翰<lb/>
　林學士懐恩思報未㡬暴卒<lb/>
李英公爲宰相時有鄉人嘗過宅爲設食客裂却餅緣<lb/>
　英公曰君太少年此餅犁地兩遍熟槩下種鋤持收<lb/>
　刈打颺訖磑羅作麵然後爲餅少年裂却緣是何道<lb/>
　理此處猶可若對至尊前公作如此事參差斫却你<lb/>
<pb n="KR3l0026_WYG_008-14b"/>
　頭客大慙悚<lb/>
李齊物天寶初爲陜州刺史開砥柱之險於石中得古<lb/>
　鐵犁鏵有平陸字因改河北縣爲平陸縣<lb/>
晉公在中書左右忽白以印失所在聞之者莫不失色<lb/>
　度即命張筵舉樂人不曉其故竊怪之夜半宴酣左<lb/>
　右復白以印存焉度不答極歡而罷或問度以其故<lb/>
　度曰此出於胥徒盜印書券耳緩之則存急之則投<lb/>
　水火不復更得之矣時人服其宏量<lb/>
<pb n="KR3l0026_WYG_008-15a"/>
胡楚賓屬文敏速毎飲酒半酣而後操筆髙宗毎令作<lb/>
　文必以金杯盛酒令飲便以杯賜之<lb/>
李素替杜兼時韓吏部愈自河南令除職方員外郎歸<lb/>
　朝問前後之政如何對曰將縑来比素<lb/>
李相國程執政時嚴謩嚴休皆在南省有萬年令闕人<lb/>
　多屬之李云二嚴休不如謩<lb/>
元和十五年辛邱度邱紓杜元穎同時爲遺補令史分<lb/>
　直故事但舉其姓曰辛邱杜當入<lb/>
<pb n="KR3l0026_WYG_008-15b"/>
獨孤常州及末年尤嗜鼓琴得眼疾不理意欲專聽<lb/>
杜兼常聚書至萬卷卷後必自題云清俸冩来手自校<lb/>
　汝曹讀之知聖道墜之鬻之爲不孝<lb/>
大中三年東都進一僧年一百二十歳宣皇問服何藥<lb/>
　而至此僧對曰臣少也賤素不知藥性本好茶至處<lb/>
　唯茶是求或出亦日遇百餘椀如常日亦不下四五<lb/>
　十椀因賜茶五十斤令居保壽寺<lb/>
開元以後鄙常侍拜此官者朝中謂之貂脚也<lb/>
<pb n="KR3l0026_WYG_008-16a"/>
杜邠公悰位極人臣富貴無比嘗與同列言平生不稱<lb/>
　意有三其一爲澧州刺史其二貶司農卿其三自西<lb/>
　川移鎮廣陵舟次瞿唐爲駭浪所驚左右呼喚不至<lb/>
　渴甚自潑湯茶喫也<lb/>
天寶十三載始改金風調蘇莫遮爲感皇恩<lb/>
中書門下戸部各有甲厯名爲三庫以防渝濫戸部式<lb/>
　云安曲西偏桃仁一石杭州糟藏越瓜二百挺瓜豆<lb/>
　䜴五斗戎州茘枝煎五斗兼皮蜜浸四斗甘州冬柰<lb/>
<pb n="KR3l0026_WYG_008-16b"/>
　五百顆房州竹䶉五枚蘭州魁<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>未詳</hi>兒六枚此每年<lb/>
　進數余久主判戸部逐年所上貢此物咸絶但杭州<lb/>
　進糟瓜爾<lb/>
姚峴爲于頔陜州掾不勝其虐與其弟汎舟於河遂自<lb/>
　投水而死<lb/>
光化四年正月宴於保寧殿上自製曲名曰讚成功時<lb/>
　鹽州雄毅軍使孫徳昭等殺劉季述帝反正乃製曲<lb/>
　以褒之仍作樊噲排君難戲以樂焉<lb/>
<pb n="KR3l0026_WYG_008-17a"/>
孟雲之詩祖述沈千運<lb/>
景雲三年八月十七日東方有流星出五車至上台又<lb/>
　歳星犯左執法時侍中竇懐貞請罷所職爲安國寺<lb/>
　奴罷職從之爲寺奴不許<lb/>
章八元嘗於郵亭偶題數言蓋激楚之謂也㑹嚴維至<lb/>
　驛問元曰汝能從我學詩乎曰能少頃遂發元已辭<lb/>
　家維大異之乃親指喻數年間元擢第<lb/>
巨勝者𤣥秋之沈雲也茯苓者絳晨之伏胎也<lb/>
<pb n="KR3l0026_WYG_008-17b"/>
蘇渙本不平者善放白弩巴中號爲弩跖賨人患之比<lb/>
　壯年後自知非變節從學鄉舉擢第累遷至侍御史<lb/>
　佐湖南幕崔中丞遇害渙遂踰嶺扇動<lb/>
司空圖侍郎舊𨼆三峯天祐中移居中條山王官谷周<lb/>
　迴十餘里泉石之美冠於一山北巖之上有瀑泉流<lb/>
　注谷中溉良田數十頃至今子孫猶存爲司空之莊<lb/>
　耳<lb/>
建中年中大林國貢火精劍其國有山方數百里上出<lb/>
<pb n="KR3l0026_WYG_008-18a"/>
　神鐵以其有瘴毒不可輕採取若中國有聖君此鐵<lb/>
　自流出鍊之爲劍有光如電切金玉如泥以朽木磨<lb/>
　之則生烟焰以金石擊之則火光迸溢徳宗之將幸<lb/>
　奉天自攜火精劍出於殿内遂以劍斫檻上鐵狻猊<lb/>
　應手而碎及乗輿遇夜侍從皆見上仗之有數尺光<lb/>
　明<lb/>
羅浮甘子其味逾常品開元中始有僧種之於南樓寺<lb/>
　其後常資進獻幸蜀奉天之歳皆不結實<lb/>
<pb n="KR3l0026_WYG_008-18b"/>
婆娑石一名婆薩石靈臺記云星多者味甜無毒性温<lb/>
　療一切蟲毒及諸丹石毒腫毒䟜折此石出西蕃山<lb/>
　澗中有盤形狀礧磈大小不常色如𤓰皮青緑黒斑<lb/>
　有星者爲上似嵩山礬石斑不至煥爛者爲中色如<lb/>
　滑石微黄輕者爲下但以人血拭之羊雞血磨一如<lb/>
　乳似覺羶爲妙西蕃以爲防身之寶辟諸毒也<lb/>
封抱一任櫟陽尉有客過之既短又患眼及鼻塞抱一<lb/>
　用千字文作語嘲之詩曰面作天地𤣥鼻有鴈門紫<lb/>
<pb n="KR3l0026_WYG_008-19a"/>
　既無左達承何勞罔談彼<lb/>
崔郢爲京尹日三司使在永達亭子宴丞郎崔乗酒突<lb/>
　飲衆人皆延之時譙公夏侯孜爲户部使問曰尹曽<lb/>
　任給舍不崔曰無譙公曰若不曽任給舎京兆尹不<lb/>
　合衝丞郎宴席命酒糾来罰下籌且喫罰爵取三大<lb/>
　器引滿飲之良久方起決引馬軍將至斃崔出爲賔<lb/>
　客分司<lb/>
陸相扆出典夷陵時有士子修謁相國與之從容因酒<lb/>
<pb n="KR3l0026_WYG_008-19b"/>
　酌勸此子辭曰天性不飲相國曰誠如所言已減過<lb/>
　五分矣蓋平生悔吝各有十分不爲酒困自然減半<lb/>
　矣<lb/>
盧詹尚書任吏部押官告楷署其名字體遒麗時謂之<lb/>
　真書盧家<lb/>
𡊮象先之子䉝初自大理評事除户部郎中未㡬遷宣<lb/>
　徽使不周載拜宣武軍節度使<lb/>
　南部新書卷八<lb/>
</p>
<p>
</p>
  </div>
</body>
</text>
</TEI>
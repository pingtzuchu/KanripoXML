<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南部新書卷五</head>
    <p>
<pb n="KR3l0026_WYG_005-1a"/>
欽定四庫全書<lb/>
　南部新書卷五　　　　　　宋　錢易　撰<lb/>
天后朝道士杜義迴心求度爲僧勅許剃染配佛授記<lb/>
　法名𤣥嶷勅賜三十夏臘以其乍入法流須居下位<lb/>
　茍賜虚臘則頓爲老成也賜夏臘起於此矣<lb/>
太和中祕書之書總五萬六千六卷<lb/>
神堯宴近臣果有蒲桃陳叔達捧而不食帝詢之對曰<lb/>
　臣母患口乾求之不致帝曰卿有母遺乎涕泗闌干<lb/>
<pb n="KR3l0026_WYG_005-1b"/>
馬周臨終索陳事草一箧手自焚之曰管晏彰君之過<lb/>
　求身後名吾不爲也<lb/>
髙帝出獵見大官刲羊謂其無罪就死以死鹿代之<lb/>
沈既濟生傅師傅師生詢詢生丹丹生牢牢巢㓂前爲<lb/>
　錢唐監使生藻後移刺鄱陽巢㓂亂不知其終時藻<lb/>
　與家人不隨之任藻後仕吳越錢氏爲永嘉令藻生<lb/>
　承諒爲定海丞諒咸平三年進士及第今爲都官員<lb/>
　外郎知處州<lb/>
<pb n="KR3l0026_WYG_005-2a"/>
王師魯在孔戊幕中嘗言曰半臂亦無文房太尉家法<lb/>
　不著<lb/>
張九齡嘗見安祿山曰亂天下者此人也諫殺之不聽<lb/>
紫石英廣管瀧州山中出紫石英其色淡紫真質瑩徹<lb/>
　隨其大小皆五棱兩頭箭鏃煑水飲之暖而無毒比<lb/>
　北中白石英其力倍矣瀧州又出石斛莖如金釵股<lb/>
　亦藥中之上品<lb/>
蚦蛇膽雷羅州有養蛇戸毎年五月五日即擔舁蚦蛇<lb/>
<pb n="KR3l0026_WYG_005-2b"/>
　入府祇應取膽<lb/>
雞兔算國史譜紀之尚不明上下頭下下脚脚即折半<lb/>
　下見頭除脚見脚除頭上是雞下是兔<lb/>
裴肅在越多齋此外惟嗜兔日再食<lb/>
陸贄在忠州不接人惟纂藥方行於世號曰集驗<lb/>
黄巢本王仙芝賊中判官芝死賊衆戴之爲首遂日盛<lb/>
杜邠公先達人謂之老杜相公杜審權晚入謂之小杜<lb/>
　相公<lb/>
<pb n="KR3l0026_WYG_005-3a"/>
劉蕡精於儒術常看文中子忿然而言曰才非殆庶擬<lb/>
　上聖述作不亦過乎客曰文中子於六籍如何蕡曰<lb/>
　若以人望文中子於六籍猶奴婢之於郎主耳後人<lb/>
　遂以文中子爲六籍奴婢<lb/>
博陵崔倕緦麻親同爨貞元以来言家法者以倕爲首<lb/>
　倕生六子一登相輔五任大僚<hi>太常卿邠太府卿鄷外臺尚書郾廷尉卿</hi>
　<hi>執金吾郇左僕射平章事鄲邠及郾五知舉得士百四十八人</hi>邠昆仲自始仕至貴<lb/>
　達亦同居光徳里一宅宣皇聞之歎曰崔鄲家門孝<lb/>
<pb n="KR3l0026_WYG_005-3b"/>
　友可爲士族之法矣鄲嘗搆小齋於别寢御筆題額<lb/>
　號曰德星堂今京兆民因崔氏舊里立德星社<lb/>
秦宁緑李美小謂之嘉慶李此坊名也<lb/>
貞元十三年始制文武官隔假三日並行朝參開耀二<lb/>
　年始以外司四品以下知政事者遂爲平章事時初<lb/>
　命郭待舉郭正一魏𤣥同三人同中書門下平章事<lb/>
　也<lb/>
進士試帖經自調露二年始也<lb/>
<pb n="KR3l0026_WYG_005-4a"/>
寶應二年以羽林大將軍王仲昇兼大夫六軍兼憲官<lb/>
　始於此也<lb/>
建中元年沈既濟議改則天紀爲皇后傳<lb/>
元和二年始令僧道隸左右街功德使其年方於建福<lb/>
　門置百官待漏院舊但於光德車坊而已<lb/>
大中十一年賀正盧鈞以太子太師率百僚年八十餘<lb/>
　矣聲容明暢舉朝稱服明年栁公權以少師率班亦<lb/>
　八十矣自樂懸南趨至龍墀前氣力綿<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>誤尊號中<lb/>
<pb n="KR3l0026_WYG_005-4b"/>
　字罰一季俸人多恥之<lb/>
開元二十五年西幸駐蹕壽安連曜宫宫側有精舍庭<lb/>
　内刹柱髙五丈有立於承露盤者上望見之初謂姦<lb/>
　盜覘視宫掖使中官就竿下詰之其人曰吾欲捨身<lb/>
　本是知湯前官被知湯中使邀錢物已輸十縑索仍<lb/>
　不已每進湯水輒投土其中事若闕供責怒必死寧<lb/>
　死於捨身爾具以聞詔髙力士召知湯中使賣絹於<lb/>
　竿下謝之仍命徹尚舎衞尉幕委積於竿下其人禮<lb/>
<pb n="KR3l0026_WYG_005-5a"/>
　十方畢以身投地墜於幕外舉體深紅色初尚微動<lb/>
　須臾絶詔集文武從官於朝堂杖殺中使勅府縣厚<lb/>
　葬殞者<lb/>
西京夀安縣有墨石山神祠頗靈神龍中神前有兩瓦<lb/>
　子過客投之以卜休咎仰爲吉覆爲凶<lb/>
開元初鄭瑶慈澗題詩云岸與恩同廣波將慈共深涓<lb/>
　涓勞日夜長似下流心<lb/>
開元四年中丞王怡以糾獲臧錢疊石重造永濟橋以<lb/>
<pb n="KR3l0026_WYG_005-5b"/>
　代舟船行人普濟焉在夀安之西<lb/>
開元末功臣王逸客爲閑廏使莊在泥溝西岸數爲刼<lb/>
　盜捕訪不獲嚴安之爲河南尉以狀白中丞宋遥遥<lb/>
　入奏始擒之并獲賊脚崔誗誗在安定公主錦坊俱<lb/>
　就執伏搜得骸骨兩井逸客以鐵券免死流嶺表從<lb/>
　此洛陽北路清矣<lb/>
咸通中舉子乗馬惟張喬跨驢後勅下不許騎馬故鄭<lb/>
　昌圖肥爲時嘲詠<lb/>
<pb n="KR3l0026_WYG_005-6a"/>
鄭少師薫於里第植小松七本自號七松處士異代可<lb/>
　對五栁先生<lb/>
初制節度使天下有八若諸州在節度内者皆受節度<lb/>
　焉其福州經畧使登州平海軍使不在節度之内<lb/>
李錡之誅也二婢配掖庭曰鄭曰杜鄭則幸於元和生<lb/>
　宣皇帝是爲孝明皇后杜即杜牧獻替錄中云杜仲<lb/>
　陽即杜秋也漳王養母<lb/>
長孫無忌之父晟於隋有功魏徴即長賢之子令狐徳<lb/>
<pb n="KR3l0026_WYG_005-6b"/>
　棻之父曰熈皆北史有傳<lb/>
李太尉以大中二年正月三日貶潮州司馬當年十月<lb/>
　十六日再貶崖州司户大中三年十二月十日卒於<lb/>
　貶所年六十四<lb/>
白樂天任杭州刺史攜妓還洛後却遣回錢唐故劉禹<lb/>
　錫有詩答曰無那錢唐蘇小小憶君淚染石榴裙<lb/>
唐制湖州造茶最多謂之顧渚貢焙歳造一萬八千四<lb/>
　百八斤焙在長城縣西北大厯五年以後始有進奉<lb/>
<pb n="KR3l0026_WYG_005-7a"/>
　至建中二年袁髙爲郡進三千六百串并詩刻石在<lb/>
　貢焙故鴻漸與楊祭酒書云顧渚山中紫笋茶兩片<lb/>
　此物但恨帝未得嘗實所歎息一片上太夫人一片<lb/>
　充昆弟同歠後開成三年以貢不如法停刺史裴充<lb/>
鮮于叔明嗜蟠蟲權長孺嗜人爪甲此亦劉邕瘡痂之<lb/>
　𩔖也<lb/>
髙宗朝四品以下有名稱者皆知政事以平章事爲名<lb/>
　自郭待舉始也僕射是正宰相自房喬始也<lb/>
<pb n="KR3l0026_WYG_005-7b"/>
韋承慶出相除禮部尚書嗣立入拜鸞臺侍郎平章事<lb/>
　時人語曰大郎罷相小郎拜相<lb/>
京兆戸曹月俸一百八索故謂之念珠曹<lb/>
李太尉太和七年自西川還入相上謂王涯今日除德<lb/>
　裕人情怕否對曰忠良甚喜其中小人亦有怕者帝<lb/>
　言曰須怕也涯時爲鹽鐵使<lb/>
太和中朋黨之首楊虞卿張元夫蕭瀚後楊除常州張<lb/>
　汝州蕭鄭州<lb/>
<pb n="KR3l0026_WYG_005-8a"/>
丞相乗肩輿元和後也<lb/>
裴休大中中在相一日賜對賜卿無畏休即論立儲君<lb/>
　之意上曰若立儲君便是閒人遂不敢言<lb/>
長安戲塲多集於慈恩小者在青龍其次薦福永夀尼<lb/>
　講盛於保唐名德聚之安國士大夫之家入道盡在<lb/>
　咸宜<lb/>
崔造拜相退位後言曰不得諸道金銅茶籠子近来總<lb/>
　四掩也遂復起<lb/>
<pb n="KR3l0026_WYG_005-8b"/>
栁芳與韋述善俱爲史學述卒書有未成者皆續成之<lb/>
昇平公主宅即席李端擅場送王相之鎮韓翃擅場送<lb/>
　劉相巡江淮錢起擅場<lb/>
武黄門之死也裴晉公爲盜所刺隸人王義扞刃而斃<lb/>
　度自爲文祭之是歳進士撰王義傳者三之二<lb/>
李錡之誅也大霧三日不開或聞鬼哭内疑其寃詔許<lb/>
　以葬<lb/>
都官故事吏部郎中二㕔先小銓次格式員外郎二㕔<lb/>
<pb n="KR3l0026_WYG_005-9a"/>
　先南曹次廢置刑部分四覆戸部分兩稅度支案郎<lb/>
　中判入員外郎判出<lb/>
舊說吏部爲省眼禮部爲南省舍人考功度支爲振行<lb/>
　比部得廊下食以飰從者號比盤<lb/>
張直方者世爲幽帥癖於鷹犬後以昭王府司馬分務<lb/>
　洛陽洛陽四旁翥者攫者見皆識之必羣噪長嘷而<lb/>
　去<lb/>
長孫無忌奏别勅長流以爲永例後趙公犯罪勅長流<lb/>
<pb n="KR3l0026_WYG_005-9b"/>
　此亦爲法自弊<lb/>
江融爲左史後羅織受誅其屍起而復坐者三雖斷其<lb/>
　頭似怒不息無何周興敗<lb/>
魚思咺性巧造匭函<lb/>
朱泚敗走昏迷不辨南北因問路於田父父曰豈非朱<lb/>
　太尉耶源休止之曰漢皇帝父曰天地不長凶惡蛇<lb/>
　鼠不爲龍虎天網恢恢去將何適遂亡其所在及去<lb/>
　涇州百餘里泚於馬上忽叩頭稱乞命因之墜馬良<lb/>
<pb n="KR3l0026_WYG_005-10a"/>
　久却蘇左右問其故曰見叚司農尋爲韓旻梟之<lb/>
楊收之死也軍容楊𤣥价有力焉收有子爲夀牧見收<lb/>
　乗白馬臂朱弓彤矢有朱衣天吏控馬曰上帝許我<lb/>
　讐楊𤣥价我射中之必死俄而价暴卒<lb/>
忻州刺史是天荒闕蓋歴任多死髙皇時有金吾郎將<lb/>
　求此官果有蛇怪後亦絶之饒州餘干縣令宅亦如<lb/>
　此<lb/>
天寶時翰林學士陳王友元庭堅撰韻英十卷未施行<lb/>
<pb n="KR3l0026_WYG_005-10b"/>
　而西京陷胡庭堅卒<lb/>
文明以後天下諸州進雞牝變爲雄者極多或半已化<lb/>
　半死乃則天之兆也<lb/>
馮衮給事親仁坊有宅南有山庭院多養鵞鴨及雜禽<lb/>
　之𩔖常一家人掌之時人謂之鳥省<lb/>
大中初女蠻國入貢奉其國人危髻金冠瓔珞被體故<lb/>
　謂之菩薩蠻當時倡優遂製菩薩蠻曲文士亦往往<lb/>
　聲其詞也<lb/>
<pb n="KR3l0026_WYG_005-11a"/>
宣皇在藩時嘗從駕墮馬雪中寒甚困且渇求水於巡<lb/>
　警者曰我光王也及以水進舉杯悉變爲芳醪<lb/>
明皇爲潞州别駕有軍人韓凝禮自謂明五兆因以食<lb/>
　箸試之既而布卦一箸無故自起凡三偃三起<lb/>
徽安門舊雒城北面取西門也樓上先多雀鴿後亦絶<lb/>
　無至清泰中帝上此樓自焚今俗謂之火燒門<lb/>
開元六年西幸至蘭峯頓乗輿每出所宿侍臣皆從既<lb/>
　而馳逐原野或從官分散宰相即先於前頓朝堂列<lb/>
<pb n="KR3l0026_WYG_005-11b"/>
　位乗輿至必鞭揖之方入是日上垂鞭盛氣不顧而<lb/>
　入蘇宋懼蓋怒河南尹李朝隱橋頓不備也解之方<lb/>
　息<lb/>
蘭峯宫在永寧縣西慶明三年置<lb/>
鷓鴣飛數逐月數如正月一日飛而止伏窠中不復起<lb/>
　矣十二月十二日起最難採南人設網取之<lb/>
大中九年日官李景亮奏云文星暗科塲當有事沈詢<lb/>
　爲禮部甚懼焉至是三科盡覆試宏詞趙拒等皆落<lb/>
<pb n="KR3l0026_WYG_005-12a"/>
　吏部裴諗除祭酒<lb/>
天寶八年館驛使宋緷奏移稠桑路向晉王斜晉王斜<lb/>
　者隋煬帝在藩邸揚州往來經此路蓋避沙路費馬<lb/>
　力也<lb/>
野狐泉店在潼關之西泉在道南店後坡下舊傳云野<lb/>
　狐掊而泉湧店人工爲冷淘過者行旅止焉今法饌<lb/>
　中有野狐泉者以菉粉爲之亦象此也<lb/>
路嗣恭在江西並奏部下縣爲𦂳望<lb/>
<pb n="KR3l0026_WYG_005-12b"/>
天后問張元一曰在外有何事元一曰外有三慶旱降<lb/>
　雨一慶中橋新成萬代之利二慶郭霸新死百姓皆<lb/>
　歡三慶也霸酷吏也爲侍御史<lb/>
崔敬嗣武后時任房州刺史孝和安置在彼官吏多無<lb/>
　禮嗣獨申禮待供給之及即位有益州長史崔敬嗣<lb/>
　既同名姓御筆擬超拜後引與語知誤訪嗣已卒崔<lb/>
　光逺即其孫也<lb/>
太和中上頗好食蛤蜊沿海官吏先時遞進人亦勞止<lb/>
<pb n="KR3l0026_WYG_005-13a"/>
　一旦御饌中有擘不開者即焚香禱之俄變爲菩薩<lb/>
　梵相具足<lb/>
天后時有獻三足烏者左右或言一足偽耳天后笑曰<lb/>
　但令史冊書之安用察其真僞<lb/>
令狐綯在相大事一取決於滈比元載之用伯和李吉<lb/>
　甫之用徳裕<lb/>
杜審權大中十二年知舉放盧處權有戲之曰座主審<lb/>
　權門生處權可謂權不失權又乾符二年崔沆放崔<lb/>
<pb n="KR3l0026_WYG_005-13b"/>
　瀣談者稱座主門生沆瀣一氣<lb/>
湖州歳貢黄黿子連蒂木瓜李景先自和牧謫爲司馬<lb/>
　戲湖守蘇特曰使君貴郡有三黄黿子五蒂木瓜特<lb/>
　頗銜之<lb/>
韓洙與沈詢尚書中表詢憐洙許與成事如是歴四五<lb/>
　年太夫人橋又念之復累付於詢詢知舉大中九年<lb/>
　也自第二人邐迤改爲第七人方定及放牓誤爲羅<lb/>
　洙後詢見韓洙未嘗不深嗟其命<lb/>
<pb n="KR3l0026_WYG_005-14a"/>
大中元年魏扶知禮闈入貢院題詩曰梧桐葉落滿庭<lb/>
　陰鏁閉朱門試院深曽是昔年辛苦地不將今日負<lb/>
　前心及牓出爲無名子削爲五言以譏之<lb/>
天寶四載廣府因海潮漂一蜈蚣陸死割其一爪則得<lb/>
　肉一百二十斤<lb/>
滋水驛在長樂驛之東睿皇在藩日經此㕔㕔西壁畫<lb/>
　一人頭因題曰喚出眼何用苦深藏縮却鼻何畏不<lb/>
　聞香<lb/>
<pb n="KR3l0026_WYG_005-14b"/>
陳嶠字景山閩人也孑然無依數舉不遂蹉跎輦轂至<lb/>
　於暮年逮獲一名還鄉已耳順矣鄉里以宦情既薄<lb/>
　身後無依乃以儒家女妻之至新婚近八十矣合卺<lb/>
　之夕文士競集悉賦催粧詩咸有生荑之諷嶠亦自<lb/>
　成一章其末曰彭祖向聞年八百陳郎猶是小孩兒<lb/>
　座客皆絶倒嶠頗負詩名常有閒居詩曰小橋風月<lb/>
　年年事争奈潘郎老去何<lb/>
　南部新書卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南部新書卷六</head>
    <p>
<pb n="KR3l0026_WYG_006-1a"/>
欽定四庫全書<lb/>
　南部新書卷六　　　　　　宋　錢易　撰<lb/>
韋丹任洪州值毛鶴等叛造蒺藜棒一千具並於棒頭<lb/>
　以鐵釘釘之如蝟毛車夫及防援官健各持一具其<lb/>
　棒疾成易具用亦與刀劍不殊<lb/>
有洪州江西㢘使問馬祖云弟子喫酒肉即是不喫即<lb/>
　是師云若喫是中丞祿不喫是中丞福<lb/>
御史中丞長慶中行李車從不過半坊後逺至兩坊謂<lb/>
<pb n="KR3l0026_WYG_006-1b"/>
　之籠街喝道及李虞仲與温造相争始敕下應喝道<lb/>
　從官行李傳呼不得過三百步<lb/>
崔羣在翰苑爲憲皇奬遇最深有宣云今後學士進狀<lb/>
　並取崔羣連署方得進来<lb/>
武翊皇以三頭冠絶一代後惑婢薛茘苦其冢婦盧氏<lb/>
　雖李紳以同年爲䕶而衆論不容終至流竄解頭狀<lb/>
　頭宏詞勅頭是謂三頭<lb/>
張不疑登科後江西<hi>李疑</hi>東川<hi>李回/</hi>淮南<hi>李融</hi>交辟而<lb/>
<pb n="KR3l0026_WYG_006-2a"/>
　不疑就淮南之命到府未㡬卒卒時有怪在靈怪集<lb/>
裴紳始名誕日者告曰君名紳即伸矣果如其言<lb/>
蜀中傳張儀築成都城依龜行路築之李徳裕鎮西川<lb/>
　聞龜殻猶在軍資庫判官于文遇言比常在庫中元<lb/>
　和初節度使髙崇文命工人截爲腰帶胯具<lb/>
開元十九年冬駕東巡至陜以㕔爲殿郭門皆屬城門<lb/>
　局薛王車牛夜發及郭西門不開掌門者云鑰匙進<lb/>
　内家僕不之信乃壊鎖徹關而入比明有司以聞上<lb/>
<pb n="KR3l0026_WYG_006-2b"/>
　以金吾警夜不謹將軍叚崇簡授代州督壊鎖奴杖<lb/>
　殺之<lb/>
近俗以權臣所居坊呼之安邑李吉甫也靖安李宗閔<lb/>
　也驛坊韋澳也樂和李景讓也靖恭修行二楊也皆<lb/>
　倣此<lb/>
省中語曰後行祠屯不博中行都門中行刑戸不博前<lb/>
　行駕庫<lb/>
西市胡人貴蚌珠而賤蛇珠蛇珠者蛇所吐爾惟胡人<lb/>
<pb n="KR3l0026_WYG_006-3a"/>
　辨之<lb/>
薛偉化魚魂遊耳惟李徴化虎身爲之吁可悲也婦女<lb/>
　化蛇當亦有之<lb/>
王彦威鎮汴之二年夏旱時𡊮王傅李玘過汴因宴王<lb/>
　以旱爲言李醉曰可求蛇醫四頭十石甕二每甕以<lb/>
　水浮二蛇醫覆以木蓋密泥之分置於閒處甕前設<lb/>
　香席選小兒十歳以下十餘令執小青竹晝夜更互<lb/>
　擊其甕不得少輟王如其言試之一日兩度雨大注<lb/>
<pb n="KR3l0026_WYG_006-3b"/>
　數百里舊說龍與蛇醫爲親家咸平中今祕書楊監<lb/>
　億任正言知處州上祈雨法亦此𩔖也<lb/>
石甕寺者在驪山半腹石甕谷中有泉激而似甕形因<lb/>
　是名谷以谷名寺<lb/>
開元十四年御史大夫程行諶卒贈尚書右丞相時中<lb/>
　書令張說新兼右丞相論者以爲世傳此闕非穩故<lb/>
　有斯贈以當之<lb/>
永貞二年三月彩虹入潤州大將張子良宅初入漿甕<lb/>
<pb n="KR3l0026_WYG_006-4a"/>
　水盡入井飲之後子良擒李錡拜金吾尋歴方鎮<lb/>
伊闕縣前大溪每僚佐有入臺者即先漲小灘竒章公<lb/>
　爲尉忽報灘出邑宰列筵觀之老吏曰此必分司御<lb/>
　史耳若是西臺當有鸂鶒雙立於上即是西臺牛公<lb/>
　舉杯自祝俄有鸂鶒飛下不旬日有西臺之拜<lb/>
李徳裕少時有人倫鑒者謂曰公主忌白馬凡親戚之<lb/>
　間皆不畜之至崖州之命則白敏中在中書以公議<lb/>
　排之馬植按淮南獄<lb/>
<pb n="KR3l0026_WYG_006-4b"/>
潘孟陽炎之子也其母劉夫人晏之女初爲户部侍郎<lb/>
　夫人憂曰以爾人材而在丞郎之位吾懼禍之必至<lb/>
　也户部解喻再三乃曰不然試會爾列我觀之因遍<lb/>
　招深熟者客至夫人視之喜曰皆爾儔也不足憂矣<lb/>
　向末坐慘綠少年何人也曰𥙷闕杜黄裳夫人曰此<lb/>
　人全别必是有名卿相<lb/>
中土人尚札翰多爲院體者貞元年中翰林學士吳通<lb/>
　微嘗工行草然體近吏故院中胥吏多所倣效其書<lb/>
<pb n="KR3l0026_WYG_006-5a"/>
　大行於世故遺法迄今不泯其鄙拙則又甚矣<lb/>
李紓侍郎嘗放舉人命筆吏勒書紙牓未及名首書貢<lb/>
　院字吏得疾暴卒禮部令史王㫤者亦善書李侍郎<lb/>
　召令終其事適值㫤被酒已醉昏夜之中半酣揮染<lb/>
　筆不加墨迨明懸牓方始覺悟修改不及粲然一牓<lb/>
　之中字有兩體濃淡相間反致其妍自後書牓因模<lb/>
　法之遂爲故事今因用氊墨淡書亦竒麗耳<lb/>
福昌宫隋置開元末重修其中什物畢備駕幸供頓以<lb/>
<pb n="KR3l0026_WYG_006-5b"/>
　百餘甕貯水駕將起所宿内人盡傾出水以空甕兩<lb/>
　兩相比數人共推一甕初且揺之然後齊呼扣擊謂<lb/>
　之鬭甕以爲笑樂又宫人濃注口以口印幕竿上發<lb/>
　後好事者乃斂脣正口印而取之<lb/>
開元初鹿苑寺僧法蘭者多言微㫖往往有效縣令劉<lb/>
　昌源送客詣其房蘭曰長官留下腰帶麻鞋著未㡬<lb/>
　劉丁内艱<lb/>
太和中人指楊虞卿宅南亭子爲行中書蓋朋黨聚議<lb/>
<pb n="KR3l0026_WYG_006-6a"/>
　於此爾<lb/>
丞郎以上詞頭下至兩省闕下吏謂之大除改今南人<lb/>
　之諺謂小末之事曰你大除改也<lb/>
程執恭在易定野中蟻樓髙三尺餘<lb/>
長安市里風俗每至元日以後遞飲食相邀號為傳座<lb/>
李詹大中七年崔瑶下進士與狄慎思皆好爲酷以灰<lb/>
　水飲驢蕩其腸胃然後圍之以火翻以酒調五味飲<lb/>
　之未㡬與膳夫皆暴卒慎思亦然<lb/>
<pb n="KR3l0026_WYG_006-6b"/>
志閑和尚館陶人早參臨濟晚住灌溪乾寧二年夏忽<lb/>
　問侍者曰坐死者誰曰僧伽立死者誰曰僧會乃行<lb/>
　七步垂手而逝後鄧𨼆峯倒立而化<lb/>
波斯舶船多養鴿鴿飛千里輒放一隻至家以爲平安<lb/>
　信<lb/>
劉軻爲僧時因葬遺骸乃夢一書生来謝持三雞子勸<lb/>
　食之軻嚼一而吞二者後乃精儒學策名任史官時<lb/>
　韓愈欲爲一文贊焉而會愈貶文乃不就<lb/>
<pb n="KR3l0026_WYG_006-7a"/>
孟宁長慶三年王起放及第至中書爲時相所退其年<lb/>
　太和公主和戎至會昌三年起至左揆再知貢宁以<lb/>
　龍鍾就試而成名是年石雄入塞公主自西蕃還京<lb/>
咸通末鄭渾之爲蘇州督郵譚銖爲鹺院官鍾輻爲院<lb/>
　巡俱廣文時湖州牧李超趙蒙相次俱狀元二郡境<lb/>
　土相接時爲語曰湖接兩頭蘇聨三尾<lb/>
國初進士尚質有餘而文不足至於名以定體若紀千<lb/>
　刼仞支干尋常無求吳楚江潮閻梅之𩔖頗肖俳優<lb/>
<pb n="KR3l0026_WYG_006-7b"/>
　反謂其姓氏亦黒臂黒肩之餘近代則文有餘而質<lb/>
　不足矣<lb/>
范陽盧氏自紹元元年癸亥至乾符二年乙未凡九十<lb/>
　二年登進士者一百十六人而字皆連于子然世稱<lb/>
　盧家不出座主惟景陵二年盧逸以考功員外郎知<lb/>
　舉後莫有之韋保衡頗訝之咸通十三年韋在相時<lb/>
　盧莊爲閣長決付春闈莊七月卒及盧攜在中書深<lb/>
　恥之廣明元年乃追陜州盧渥入典貢帖復經巢賊<lb/>
<pb n="KR3l0026_WYG_006-8a"/>
　犯闕天子幸蜀昭度於蜀代之矣<lb/>
髙燕公在秦州岐陽節度使杜邠公遞囚於界燕公牒<lb/>
　轉云當州縣名成紀郡列隴西是皇家得姓之邦非<lb/>
　鳳翔流囚之所邠公移書謝之自是燕公聲價始振<lb/>
開元中有師夜光善視鬼惟不見張果蘇粹員外頗達<lb/>
　禪理自號本禪和<lb/>
崔羣是貞元八年陸贄門生羣元和十年典貢放三十<lb/>
　人而黜陸簡禮時羣夫人李氏謂之曰君子弟成長<lb/>
<pb n="KR3l0026_WYG_006-8b"/>
　合置莊園乎對曰今年已置三十所矣夫人曰陸氏<lb/>
　門生知禮部陸氏子無一得仕者是陸氏一莊荒矣<lb/>
　羣無以對<lb/>
韓藩端公自宣幕退居鍾山因服附子硫黄過數九竅<lb/>
　百毛穴皆出血惟存皮骨小斂莫及但以丘褥舉骨<lb/>
　就棺而已吁可駭也<lb/>
僖皇朝左拾遺孟昭圖在蜀上疏極諫爲田令孜所惡<lb/>
　矯詔沈蜀江裴相徹有詩弔之曰一章何罪死何名<lb/>
<pb n="KR3l0026_WYG_006-9a"/>
　投水惟君與屈平從此蜀江烟月夜杜鵑應作兩般<lb/>
　聲<lb/>
貞元初度支使杜佑讓錢穀之務引李巽自代先是度<lb/>
　支以制用惜費漸權百司之職廣署吏員繁而難理<lb/>
　佑奏營繕歸之將作木炭歸之司農染練歸之少府<lb/>
　綱條頗整公議多之<lb/>
襄陽龎藴居士將入滅州牧于公頔問疾次居士謂之<lb/>
　曰但願空諸所有慎勿實諸所無好住世間皆如影<lb/>
<pb n="KR3l0026_WYG_006-9b"/>
　響言訖枕公膝而化<lb/>
楊盈川顯慶五年待制𢎞文館時年方十一上元三年<lb/>
　制舉始補校書郎尤最深於宣夜之學故作老人星<lb/>
　賦尤佳<lb/>
會昌葬端陵蔡京自監察攝左拾遺行事京自云御史<lb/>
　府有大夫中丞雜事者總臺綱也侍御史有殿中侍<lb/>
　御史外彈四推太倉左藏庫左右巡皆負重事也况<lb/>
　不常備有兼領者監察使有祠祭使館驛使與六察<lb/>
<pb n="KR3l0026_WYG_006-10a"/>
　已八矣分務京都臺又常一二巡囚監決案覆四海<lb/>
　九州之不法事皆監察况不常備亦有兼領事者故<lb/>
　御史不聞攝他官攝他官自端陵始也<lb/>
崔佑甫相國天寶十五載任中書舍人時安祿山犯闕<lb/>
　軍亂不顧家財惟負私廟神主奔遁皆事親之髙節<lb/>
　也<lb/>
天寶末韋斌謫守蘄春時李泌以處士放逐於彼中夜<lb/>
　同宴屢聞鴞音韋流涕而歎泌曰此鳥之聲人以爲<lb/>
<pb n="KR3l0026_WYG_006-10b"/>
　惡以好音聽之則無足悲矣請飲酒不聞鴞音者浮<lb/>
　以大白坐客皆企其聲終夕不厭<lb/>
聖厯二年勅二十四司各置印<lb/>
貞觀中尚藥奏求杜若勅下度支有省郎以謝眺詩云<lb/>
　芳洲採杜若乃委坊州貢之本州曹官判云坊州不<lb/>
　出杜若應由讀謝眺詩誤郎官作如此判事豈不畏<lb/>
　二十八宿笑人耶太宗聞之大笑改授雍州司法<lb/>
李適之入仕不歴丞簿便爲别駕不歴兩畿官便爲京<lb/>
<pb n="KR3l0026_WYG_006-11a"/>
　兆尹不歴御史及丞便爲大夫不歴兩省給舎便爲<lb/>
　宰相不歴刺史便爲節度使然不得其死<lb/>
天寶七載以給事楊釗充九成宫使凡宫使自此始也<lb/>
　五坊使者鵰鶻鷹鷂狗謂之五坊<lb/>
大厯十四年六月勅御史中丞董晉中書舍人薛播給<lb/>
　事中劉廼宜充三司使仍取右金吾將軍㕔一所充<lb/>
　使院并西朝堂置幕屋收詞訟至建中二年十一月<lb/>
　停後不常置有大獄即命御史中丞刑部侍郎大理<lb/>
<pb n="KR3l0026_WYG_006-11b"/>
　卿充謂之大三司使次又以刑部員外郎御史大理<lb/>
　寺官爲之以決疑獄謂之小三司使皆事畢日罷<lb/>
春明門外當路墓前有堠題云漢太子太傅蕭望之墓<lb/>
　有達官見而怪之曰春明門題額趂方從加之字只<lb/>
　如此堠幸直行書但止合題蕭望墓何必加之字<lb/>
魏伶爲西市丞養一赤觜鳥每於人衆中乞錢人取一<lb/>
　文而銜以送伶處日收數百時人號爲魏丞鳥<lb/>
會昌末頗好神仙有道士趙歸真出入禁中自言數百<lb/>
<pb n="KR3l0026_WYG_006-12a"/>
　歳上敬之如神與道士劉𤣥静力排釋氏武宗既惑<lb/>
　其說終行沙汰之事及宣宗即位流歸真於南海𤣥<lb/>
　静戮於市<lb/>
白傅大中末曽有諫官上疏請謚上曰何不取醉吟先<lb/>
　生墓表看卒不賜諡從父弟敏中在相位奏立神道<lb/>
　碑文即李義山之詞也<lb/>
李揆乾元中爲禮部侍郎嘗一日堂前見一蝦蟇俯於<lb/>
　地髙數尺以巨缶覆之明日啓之亡矣數日後入相<lb/>
<pb n="KR3l0026_WYG_006-12b"/>
　也<lb/>
殷僧辨周僧達與牛相公同母異父兄弟也<lb/>
李太尉之在崖州也郡有北亭子謂之望闕亭太尉每<lb/>
　登臨未嘗不北睇悲咽有詩曰獨上江亭望帝京鳥<lb/>
　飛猶是半年程青山也恐人歸去百匝千迴繞郡城<lb/>
　今傳太尉崖州之詩皆仇家所作只此一首親作也<lb/>
　昔崖州今瓊州是也<lb/>
武德中天下始作秦王破陣樂曲以歌舞文皇之功業<lb/>
<pb n="KR3l0026_WYG_006-13a"/>
　貞觀初文皇重製破陣樂圖詔魏徴虞世南等為詞<lb/>
　因名七徳舞自龍翔以後詔郊廟享宴皆先奏之<lb/>
大中四年冬令狐綯自戸部侍郎加兵部入相宰執同<lb/>
　列白敏中崔龜從鉉以綯新加兵部至其月十八日<lb/>
　南省上事故事送上必先集少府監是日諸相以敏<lb/>
　中龜從曽爲太常博士遂改集賢院因命栁公權記<lb/>
　之龜從爲詞<lb/>
杜琮目爲秃角犀琮凡莅藩鎮不省刑獄在西川日以<lb/>
<pb n="KR3l0026_WYG_006-13b"/>
　推囚案牘不斷而將裹漆器歸京人於劍門拾得<lb/>
弄參軍者天寶末蕃將阿布思伏法其妻配掖庭善爲<lb/>
　優因隸樂工遂令爲此戲<lb/>
元魯山山居阻水食絶而終<lb/>
稷山驛吏王全作吏五十六年人稱有道術往来多贈<lb/>
　篇什故李義山贈詩云過客不勞詢甲子惟書亥字<lb/>
　與時人<lb/>
鄭顥嘗夢中得句云石門霧露白玉殿莓苔青續成長<lb/>
<pb n="KR3l0026_WYG_006-14a"/>
　韻此一聨杜甫集中詩<lb/>
羅隱羅鄴羅虬共在塲屋謂之三羅<lb/>
韓建在華下成汭在荆門<hi>舊姓郭</hi>皆有理聲朝廷謂之北<lb/>
　韓南郭<lb/>
杜邠公飲食洪博既飽即寢人有諫非攝生之理公曰<lb/>
　君不見布袋盛米放倒即慢<lb/>
道吾和尚上堂戴蓮花笠披襴執簡撃鼓吹笛口稱魯<lb/>
　三郎<lb/>
<pb n="KR3l0026_WYG_006-14b"/>
永寧李相蔚在淮海暇日攜酒樂訪節判韋公昭度公<lb/>
　不在及奔歸未中途已聞相國舉酒縱樂公曰是無<lb/>
　我也乃回騎出館相國命從事連往留截仍移席於<lb/>
　㦸門以候及迴相國舞楊栁枝引公入以代負荆<lb/>
太和七年八月勅每年試帖經官以國子監學官充禮<lb/>
　部不得别更奏請其𢎞文崇文兩館生齋郎並依令<lb/>
　式試經畢仍差都省郎官兩人覆試<lb/>
驪山華清宫毁廢已久今所存者惟繚垣耳天寶所植<lb/>
<pb n="KR3l0026_WYG_006-15a"/>
　松柏遍滿巖谷望之鬱然雖屢經兵冦而不被斫伐<lb/>
　朝元閣在山嶺之上基最爲斬絶柱礎尚有存者山<lb/>
　腹即長生殿殿東西盤石道自山麓而上道則有飲<lb/>
　酒亭子明皇吹笛樓宫人走馬樓故基猶存繚垣之<lb/>
　内湯泉凡八九所是御湯周環數丈悉砌以白石瑩<lb/>
　徹如玉石面皆𨼆起魚龍花鳥之狀於名萬品不可<lb/>
　殫記四面石座皆級而上中有雙白石甕腹異口甕<lb/>
　中涌出濆注白蓮之上御湯西北角則妃子湯面稍<lb/>
<pb n="KR3l0026_WYG_006-15b"/>
　狹湯側紅白石盆四所刻作菡萏之狀陷於白石面<lb/>
　餘湯邐迤相屬而下鑿石作暗渠走水西北數十步<lb/>
　復立一石表水自石表湧出灌注一石盆中此亦後<lb/>
　置也<lb/>
魏徴疾亟文皇夢與徴别既寤流涕是夕徴卒故御製<lb/>
　碑文云昔殷宗得良弼於夢中朕今失賢臣於覺後<lb/>
沙州城内廢大乗寺塔者周朝古寺見有塔基相傳云<lb/>
　是阿育王本塔纔有灾禍多来求救又洛都塔者在<lb/>
<pb n="KR3l0026_WYG_006-16a"/>
　城西一里故白馬寺南一里許古基俗傳爲阿育王<lb/>
　舍利塔即迦葉摩騰所將来者<lb/>
永徽之理有貞觀之遺風製一戎衣大定樂曲至永隆<lb/>
　元年太常丞李嗣真善審音律能知興衰云近者樂<lb/>
　府有堂堂之曲再言之者唐祚再興之兆也後霓裳<lb/>
　羽衣之曲起於開元盛於天寶之間此時始廢泗濵<lb/>
　磬用華原石代之至天寶十三載始詔遣調法曲與<lb/>
　胡部雜聲識者深異之明年果有祿山之亂<lb/>
<pb n="KR3l0026_WYG_006-16b"/>
益州福感寺塔者在州郭下城西本名大石相傳云是<lb/>
　鬼神奉阿育王教西山取大石爲塔基舍利在其中<lb/>
　故名大石也隋蜀王秀作鎮井絡聞之令人掘鑿全<lb/>
　是一石尋縫至泉不見其際風雨暴至人有於旁鑿<lb/>
　取一片將去乃是毉玉問於識寶商者云此真毉玉<lb/>
　世中稀有隋初有詵律師見此古跡於上起九級木<lb/>
　浮圖貞觀初年地内大震動此塔揺颺將欲摧倒於<lb/>
　時郭下無數人来忽見四神形如塔量各以背抵塔<lb/>
<pb n="KR3l0026_WYG_006-17a"/>
　之四面乍倚乍傾卒以免壊<lb/>
平時開逺門外立堠云西去安西九千九百里以示戎<lb/>
　人不爲萬里之行<lb/>
天寶末康居國獻胡旋女蓋左旋右轉之舞也<lb/>
雲南有萬人塚者鮮于仲通李<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>等覆軍之地<lb/>
長安夏中或天牛蟲出籬壁間必雨天牛蟲即黒甲蟲<lb/>
　也段成式七度驗之皆應<lb/>
開元初突厥㓂邊時天武軍將子郝靈筌出使迴引回<lb/>
<pb n="KR3l0026_WYG_006-17b"/>
　紇部落斬突厥黠夷獻首於闕下自謂有不世之功<lb/>
　時宋璟爲相以天子少好武恐徼功者生心痛抑其<lb/>
　賞逾年始授中郎將靈筌遂嘔血而死<lb/>
釋提桓因者㣼利天王之號也即帝釋二字華梵雙彰<lb/>
　帝是華言即王主義釋乃梵字此字譯云能今言釋<lb/>
　提桓因者梵呼訛畧具正合云釋迦婆因達羅此云<lb/>
　能天主餘如智度論釋<lb/>
　南部新書卷六<lb/>
</p>
<p>
</p>
  </div>
</body>
</text>
</TEI>
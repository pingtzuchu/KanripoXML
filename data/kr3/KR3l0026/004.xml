<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南部新書卷四</head>
    <p>
<pb n="KR3l0026_WYG_004-1a"/>
欽定四庫全書<lb/>
　南部新書卷四　　　　　　宋　錢易　撰<lb/>
武德元年以長安令獨孤懐恩爲工部尚書<lb/>
萬歳通天元年四月一日詔神岳中天王可尊爲神岳<lb/>
　中天皇帝至神龍元年復爲王<lb/>
孫智諒開元年中内殿修齋奉詔投龍於吉之玉笥山<lb/>
　泊舟江側見異氣在東川之中疑有古跡遂於閣皂<lb/>
　山掘得銅鐘一枚重百餘斤鐘下得玉像三身因置<lb/>
<pb n="KR3l0026_WYG_004-1b"/>
　閣皂觀<lb/>
省中諸郎中不自員外拜者謂之土山頭果毅言其不<lb/>
　歴清資便拜髙品似長征兵士便授邊逺果毅也<lb/>
先天中王主敬爲侍御史自以才望華妙當入省臺前<lb/>
　行忽除膳部員外微有惋悵吏部郎中張敬志詠曰<lb/>
　有意嫌兵部專心望考功誰知脚蹭蹬却落省牆東<lb/>
　蓋膳部在省最東北隅也<lb/>
開元十八年吏部尚書裴光庭始奏用循資格<lb/>
<pb n="KR3l0026_WYG_004-2a"/>
鄭畋少女好羅隱詩常欲妻之一旦𨼆謁畋畋命其女<lb/>
　隔簾視之及退其女終身不讀江東篇什舉子或以<lb/>
　此謔之答曰以貌取人失之子羽衆皆啓齒<lb/>
栁公權有筆偈云圓如錐捺如鑿不得出只得却義是<lb/>
　一毛出即不堪用<lb/>
大中中李太尉三貶至朱崖時在兩制者皆爲擬制用<lb/>
　者乃令狐綯之詞李虞仲集中此制尤髙未知孰是<lb/>
　往往有俗傳之制云蛇用兩頭狐揺九尾鼻不正而<lb/>
<pb n="KR3l0026_WYG_004-2b"/>
　身豈正眼既斜而心亦斜此仇家謗也<lb/>
李含光善書或曰筆跡過其父一聞此語而終身不書<lb/>
　<hi>含光即司馬天師弟子</hi>
長安太廟殿即苻堅所造<lb/>
省中司門都官屯田虞部主客皆閒簡無事時諺曰司<lb/>
　門水部入省不數又角觝之戲有假作吏部令史及<lb/>
　虞部令史相見忽然俱倒悶絶良久云冷熱相激<lb/>
有李參軍者善相笏知休咎必驗呼爲李相笏又有龍<lb/>
<pb n="KR3l0026_WYG_004-3a"/>
　復本者無目凡有象簡竹笏以手捻之必知官祿年<lb/>
　夀<lb/>
馬周之妻賣䭔媪也即媪引周爲常何之客<lb/>
中和初黄巢將敗有謡云兼巢須走秦山東死在翁家<lb/>
　中巢死之處民家果姓翁<lb/>
蕭廩新爲京尹楊復恭假子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>罪仍毆地界廩新曰新<lb/>
　除京尹敢打所由將令百司難逃一死由是内外畏<lb/>
　服<lb/>
<pb n="KR3l0026_WYG_004-3b"/>
韋夏卿善知人道逢再從弟執誼從弟渠牟及丹三人<lb/>
　皆第二十四並爲郎官簇馬久之曰今日逢三二十<lb/>
　四郎輒欲題目之謂執誼曰必爲宰相善保其末謂<lb/>
　渠牟曰弟當别承主上恩而速貴爲公卿謂丹曰三<lb/>
　人之中弟最長逺而位極旄鉞皆如其言<lb/>
陳少遊撿校職方員外郎充回紇使撿校郎官自少遊<lb/>
　始也<lb/>
長安有龍戸見水色即知有龍或引出但如鰍魚而已<lb/>
<pb n="KR3l0026_WYG_004-4a"/>
栁珪是韋慤門生慤嘗云三十人惟栁先輩便進燈燭<lb/>
　下本<lb/>
江陵有士子遊於交廣間而愛姬爲太守所取納於髙<lb/>
　麗坡底及歸因寄詩曰惆悵髙麗坡底宅春光無復<lb/>
　下山来守見詩遂遣還<lb/>
韋澳與蕭寘大中中同爲翰林學士毎寓直多召對内<lb/>
　使云但兩侍郎入直即内中便知宣㫖又澳舉進士<lb/>
　時日者陳子諒號爲陳特快云諸事未敢言惟青州<lb/>
<pb n="KR3l0026_WYG_004-4b"/>
　節度使不求自得果除拜<lb/>
栁公綽家藏書萬卷經史子集皆有三本色采尤華麗<lb/>
　者鎮庫又一本次者長行披覽又一本又次者後生<lb/>
　子弟爲業皆有厨格部分不相參錯<lb/>
張巡許逺宋州立血食廟謂之雙廟至今歳列常祀<lb/>
㑹昌元年三月二十五日勅以其日爲老君降誕假一<lb/>
　日<lb/>
陽城貞元中與三弟隱夏陽山中相誓不婚啜菽飲水<lb/>
<pb n="KR3l0026_WYG_004-5a"/>
　有蒼頭曰都兒與主同志<lb/>
李約爲兵部員外郎勉子也與主客員外郎張諗同官<lb/>
　二人每單牀静言達旦不寐故約贈韋徴君况詩曰<lb/>
　我有中心事不向韋三說秋夜洛陽城明月照張八<lb/>
鄭畋字台文亞之子也亞任桂察時生故小字桂兒<lb/>
薛收與從父兄子元敬族兄子徳音齊名時人謂之河<lb/>
　東三鳳<lb/>
鄭俶依陽城讀書經月餘與論國風俶不能往復一辭<lb/>
<pb n="KR3l0026_WYG_004-5b"/>
　因縊於梁下城哭曰我雖不殺俶俶因我而死爲之<lb/>
　服緦麻<lb/>
裴談過蘇瓌小許公方五歳乃試庾信枯樹賦將及終<lb/>
　篇避談字因易其韻曰昔年移栁依依漢陰<hi>南</hi>今看<lb/>
　揺落悽愴江潯<hi>潭</hi>樹猶如此人何可任<hi>堪</hi>
中書令李嶠有三戾性好榮遷憎人升進性好文章憎<lb/>
　人才華性好貪濁憎人受賂<lb/>
肅皇常舉衣袖示韓擇木曰朕此衣已三浣矣<lb/>
<pb n="KR3l0026_WYG_004-6a"/>
封德彜即楊素之壻素爲僕射常撫其座曰封郎必居<lb/>
　此座後果如其言<lb/>
天下貢賦惟長安縣貢土萬年縣貢水<lb/>
開元十八年蘇晉爲吏部侍郎而侍中裴光庭毎過官<lb/>
　應批退者但對衆披簿以朱筆㸃頭而已晉遂牓選<lb/>
　門曰門下㸃頭者更引注擬光庭不恱以爲侮已<lb/>
景龍以来大臣初拜官者例許獻食謂之燒尾開元後<lb/>
　亦有不燒尾者漸而還止<lb/>
<pb n="KR3l0026_WYG_004-6b"/>
長慶初毎大獄有司斷罪又令給事中中書舍人參酌<lb/>
　出入百司呼爲參酌院今審刑即其地也<lb/>
李翺在湘潭收韋江夏之女於樂籍中趙驊亦於賊人<lb/>
　贖江西韋環之女或厚給以歸親族或盛飾以事良<lb/>
　家此哀孤之上也<lb/>
禮部駁牓者十一月出粗駁者謂有狀無解無狀細駁<lb/>
　謂書其行止之過<lb/>
兩省諫議無事不入毎遇入省有厨食四孔炙<lb/>
<pb n="KR3l0026_WYG_004-7a"/>
中書舍人時謂宰相判官宰相親嫌不拜知制誥爲直<lb/>
　脚又云不由三事直拜中書舎人者謂之撻額裹頭<lb/>
天寶五載巴東石開有天尊像及幢蓋<lb/>
盧從愿景雲中典選有聲稱時人曰前有裴馬後有盧<lb/>
　李裴即行儉馬即馬戴李即朝隱<lb/>
上元二年夏於景龍觀設髙座講論道釋二教遣宰臣<lb/>
　百僚悉就觀設齋聴論仍賜錢有差<lb/>
貞元二年江淮運米每年二百萬斛雖有此制而所運<lb/>
<pb n="KR3l0026_WYG_004-7b"/>
　不過四十萬<lb/>
王栖曜善射嘗與文士遊虎邱寺平野霽日先以一箭<lb/>
　射空再發中之江東文士梁肅以下咸歌詠之<lb/>
李輔國爲殿中監常在銀臺門受事置察事㕔子數十<lb/>
　人官吏有小過無不伺知<lb/>
長安三月十五日兩街看牡丹奔走車馬慈恩寺元果<lb/>
　院牡丹先於諸牡丹半月開太真院牡丹後諸牡丹<lb/>
　半月開故裴兵部憐白牡丹詩自題於佛殿東頰脣<lb/>
<pb n="KR3l0026_WYG_004-8a"/>
　壁之上太和中車駕自夾城出芙蓉園路幸此寺見<lb/>
　所題詩吟翫久之因令宫嬪諷念及暮歸大内即此<lb/>
　詩滿六宫矣其詩曰長安豪貴惜春殘争賞先開紫<lb/>
　牡丹别有玉杯承露冷無人起就月中看兵部時任<lb/>
　給事<lb/>
盧家有子弟年已暮而猶爲校書郎晚取崔氏子崔有<lb/>
　詞翰結褵之後微有嫌色盧因請詩以述懐為戲崔<lb/>
　立成曰不怨盧郎年紀大不怨盧郎官職卑自恨爲<lb/>
<pb n="KR3l0026_WYG_004-8b"/>
　妻生較晚不見盧郎年少時<lb/>
開元十九年四月於京城置禮㑹院院屬司農寺在崇<lb/>
　仁坊南街後元和中拾遺楊歸厚私以婚禮上言借<lb/>
　禮㑹院因此貶官<lb/>
蘭亭序武徳四年歐陽詢就越訪求得之始入秦王府<lb/>
　麻道嵩奉教搨兩本一送辨才一王自收嵩私搨一<lb/>
　本於時天下草創秦王雖親總戎蘭亭不離肘腋及<lb/>
　即位學之不倦至貞觀二十三年禇遂良請入昭陵<lb/>
<pb n="KR3l0026_WYG_004-9a"/>
　後但得其模本耳<lb/>
栁子温家法常命苦參黄連熊膽和爲丸賜子弟永夜<lb/>
　習學含之以資勤苦<lb/>
陸龜蒙居震澤之南巨積莊産有鬭鴨一欄頗極馴養<lb/>
　一旦有驛使過挾彈斃其尤者於是龜蒙詣而駭之<lb/>
　曰此鴨能人語復歸家少頃手一表本云見待附蘇<lb/>
　州上進使者斃之何也使人恐盡與橐中金以糊其<lb/>
　口龜蒙始焚其章接以酒食使者俟其稍恱方請其<lb/>
<pb n="KR3l0026_WYG_004-9b"/>
　人語之由曰能自呼其名使者憤且笑拂袖上馬復<lb/>
　召之盡還其金曰吾戲之耳<lb/>
宣皇好文嘗賦詩上句有金步揺未能對進士温岐<hi>即庭</hi>
　<hi>筠</hi>續之岐以玉跳脫應之宣皇賞焉令以甲科處之<lb/>
　爲令狐綯所沮遂除方城尉初綯曽問故事於岐岐<lb/>
　曰出南華真經非僻書也冀相公燮理之暇時宜覽<lb/>
　古綯怒甚後岐有詩云悔讀南華第二篇<lb/>
黄巢令皮日休作䜟詞云欲知聖人姓田八二十一欲<lb/>
<pb n="KR3l0026_WYG_004-10a"/>
　知聖人名果頭三屈律巢大怒蓋巢頭醜掠鬢不盡<lb/>
　疑三屈律之言是其譏也遂及禍<lb/>
王承業爲太原節度使軍政不修詔御史崔衆交兵於<lb/>
　河東衆侮易承業或裹甲持槍突入承業㕔事玩謔<lb/>
　之李光弼聞之素不平至是衆交兵於光弼光弼以<lb/>
　其無禮不即交兵令收繫之中使至除衆御史中丞<lb/>
　懐其勅問衆所在光弼曰有罪繫之矣中使以勅示<lb/>
　光弼光弼曰今只斬侍御史若宣制命即斬中丞若<lb/>
<pb n="KR3l0026_WYG_004-10b"/>
　拜宰相即斬宰相中使懼遂寢而還翌日斬衆於碑<lb/>
　堂之下<lb/>
貞元十五年以諫議田敦爲兵部郎中上將用敦爲兵<lb/>
　部侍郎疑其年少故有此拜<lb/>
貞元四年九月二日勅今海隅無事烝庶小康其正月<lb/>
　晦日三月三日九月九日宜任文武百僚擇勝地追<lb/>
　賞爲樂仍各賜錢以充宴㑹<lb/>
毎歳正旦曉漏已前宰相三司使大金吾皆以樺燭百<lb/>
<pb n="KR3l0026_WYG_004-11a"/>
　炬擁馬方布象城謂之火城<hi>甲賦中有火城賦</hi>仍雜以衣繡<lb/>
　鳴珂焜耀街陌如逢宰相即諸司火城悉皆撲滅或<lb/>
　其年無仗即中書門下率文武百僚詣東上閤門横<lb/>
　行拜表稱慶内臣宣答禮部員外郎受諸道賀表取<lb/>
　一通官最髙者坼表展於坐案上跪讀訖閤門使引<lb/>
　表接入内却出宣云所進賀表如有太后即宰相率<lb/>
　兩班赴西内稱賀<lb/>
李泌有讜直之風而好談謔神仙鬼道或云嘗與赤松<lb/>
<pb n="KR3l0026_WYG_004-11b"/>
　王喬安期羨門等遊處坐此爲人所譏<lb/>
王起太和中文皇頗重之曽爲詩冩於太子之笏<lb/>
髙駢在維揚曽遣使致書於浙西周寶曰伏承走馬已<lb/>
　及奔牛今附虀一瓶葛粉十斤以充道路所要蓋諷<lb/>
　其爲虀粉矣<lb/>
李山甫咸通中不第後流落河朔爲樂彦禎從事多怨<lb/>
　朝廷之執政嘗有詩云勸君不用誇頭角夢裏輸嬴<lb/>
　總未真<lb/>
<pb n="KR3l0026_WYG_004-12a"/>
張祜字承吉有三男一女桂子椿兒椅兒桂子椿兒皆<lb/>
　物故惟女與椅在椅兒名虎望亦有詩後求濟於嘉<lb/>
　興監裴𢎞慶署之冬瓜堰官望不甘慶曰祜子之守<lb/>
　冬瓜所謂過分<lb/>
陳夷行鄭覃在相請經術孤單者進用李珏與楊嗣復<lb/>
　論地胄詞彩者居先毎延英議政率先矛盾無成政<lb/>
　但寄之頰舌而已<lb/>
康子元越人念易數千遍行坐不釋卷開元中張說薦<lb/>
<pb n="KR3l0026_WYG_004-12b"/>
　爲麗正學士<lb/>
元行沖在太常有人於古墓得銅器似琵琶而身正圓<lb/>
　人無識者沖曰此阮咸琵琶也乃令匠人以木爲之<lb/>
　至今乃有<lb/>
大中十二年七月十四日三更三㸃進朝惟宰臣夏侯<lb/>
　孜獨到衙以大夫李景讓爲西川節度使時中元假<lb/>
　通事舍人無在館者麻案既出孜受麻畢乃召當直<lb/>
　中書舍人馮圖宣之捧麻皆兩省胥吏自此始令通<lb/>
<pb n="KR3l0026_WYG_004-13a"/>
　事舍人休澣亦在館俟命<lb/>
故事京兆尹在私第但竒日入府偶日入遞院崔郢大<lb/>
　中中爲京兆尹囚徒逸獄始命造廨宅京尹不得離<lb/>
　府後郢敗韋澳自内署面授京尹賜度支錢二萬索<lb/>
　令造府宅<lb/>
咸通六年放宫人沈氏養親沈氏入宫五十八年有父<lb/>
　居滻水年一百一十母年九十五因爲築室而居頒<lb/>
　金帛碓磑勅本縣放科役終沈氏之世<lb/>
<pb n="KR3l0026_WYG_004-13b"/>
杜羔妻劉氏善爲詩羔累舉不第將至家妻先寄詩與<lb/>
　之曰良人的的有竒才何事年年被放回如今妾面<lb/>
　羞君面君若來時近夜來羔見詩即時回去尋登第<lb/>
　妻又寄詩云長安此去無多地鬱鬱葱葱佳氣浮良<lb/>
　人得意正年少今夜醉眠何處樓<lb/>
令狐綯在相擢裴坦自楚州刺史爲職方郎中知制誥<lb/>
　裴休以坦非才拒之不勝及坦上事謁謝於休休曰<lb/>
　此乃首台謬選非休力也立命肩輿便出兩閣老吏<lb/>
<pb n="KR3l0026_WYG_004-14a"/>
　云自有中書未有此事至坦主貢擢休之子𢎞上第<lb/>
　時人云欲蓋而彰此之謂也<lb/>
崔慎由鎮西川有異人張叟者與跡熟因謂之曰今四<lb/>
　十無子良可懼也叟曰爲公求之惟終南翠微寺有<lb/>
　僧絶粒五十五年矣君宜遺之服玩若愛而受之則<lb/>
　其嗣也果受之僧尋卒遂生一男叟復相之曰貴則<lb/>
　過公恐不得其終因字曰衲僧又云緇郎<hi>即徹也</hi>
陽城出刺道州太學生二百七十人詣闕乞留疏不得<lb/>
<pb n="KR3l0026_WYG_004-14b"/>
　上<lb/>
天祐元年八月前曲沃令髙沃納史館書籍三百六十<lb/>
　卷授監察賜緋<lb/>
張裼尚書牧晉州外貯營妓生子曰仁龜乃與張處士<lb/>
　爲假子居江淮間後裼死仁龜方還長安云江淮郎<lb/>
　君至家皆愕然蘇夫人收之齒諸兄之列仁龜後以<lb/>
　進士成名歴侍御史因奉使江浙而死<lb/>
關圖有一妹有文學善書札圖嘗語同僚曰某家有一<lb/>
<pb n="KR3l0026_WYG_004-15a"/>
　進士所恨不巾櫛耳後適常氏修之母也修咸通六<lb/>
　年登科<lb/>
張說女嫁盧氏爲其舅求官說不語但指搘牀龜而示<lb/>
　之女歸告其夫曰舅得詹事矣<lb/>
李紳在維揚日有舉子訴揚子江舟子不渡恐失試期<lb/>
　紳判云昔在風塵曾遭此輩今之多幸得以相逢各<lb/>
　抛付揚子江其苛急也如此後因科蛤爲屬邑令所<lb/>
　抗云奉命取蛤且非其時嚴冬沍寒滴水成凍若生<lb/>
<pb n="KR3l0026_WYG_004-15b"/>
　於淺水則猶可涉脛而求既處於深潭非没身而不<lb/>
　得貴賤則異性命不殊紳大慙而止終以吳湘獄仰<lb/>
　藥而死<lb/>
劉三復能記三生事云曽爲馬馬常患渇望驛而嘶傷<lb/>
　其蹄則連心痛後三復乗馬過磽确之地必爲緩轡<lb/>
　有欹石必去之<lb/>
嚴惲字子重善爲詩與杜牧友善皮陸常愛其篇什有<lb/>
　詩云春光冉冉歸何處更向花前把一杯盡日問花<lb/>
<pb n="KR3l0026_WYG_004-16a"/>
　花不語爲誰零落爲誰開七上不第卒於吳中<lb/>
于志寧爲僕射預修史恨不得學士来濟爲學士恨不<lb/>
　得修史<lb/>
大中中于琮選尚永福公主忽中寢洎審㫖上曰朕此<lb/>
　女子因與之㑹食對朕輒折匕箸情性如此恐不可<lb/>
　爲士大夫妻尋改尚廣徳公主<lb/>
咸通六年滄州鹽院吏趙鏻犯罪至死既就刑有女請<lb/>
　隨父死云七歳母亡蒙父私盜官利衣食之今父罪<lb/>
<pb n="KR3l0026_WYG_004-16b"/>
　彰露合隨其法鹽院官崔據義之遂以其事聞詔哀<lb/>
　之兼減父之死女又泣曰昔爲父所生今爲官所賜<lb/>
　誓落髮奉佛以報君王因於懐中出刃立截其耳以<lb/>
　示信既而待父減死罪之刑疾愈遂歸浮圖氏<lb/>
　<lb/>
　<lb/>
　<lb/>
　南部新書卷四<lb/>
</p>
<p>
</p>
  </div>
</body>
</text>
</TEI>
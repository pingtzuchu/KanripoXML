<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南部新書卷二</head>
    <p>
<pb n="KR3l0026_WYG_002-1a"/>
欽定四庫全書<lb/>
　南部新書卷二　　　　　　宋　錢易　撰<lb/>
貞元十二年盧邁喪弟請出城臨近年宰相多拘守而<lb/>
　邁有此行時論美之<lb/>
裴延齡綴輯裴駰所注史記之闕自號小裴<lb/>
楊氏於静恭一房尤盛汝士虞卿漢公魯士是也虞卿<lb/>
　生知退知退生堪堪生承休承休生巖巖生郁郁生<lb/>
　覃覃太平興國八年成名近爲諌議大夫知廣州卒<lb/>
<pb n="KR3l0026_WYG_002-1b"/>
　堪爲翰林承㫖學士隨僖皇幸蜀真在中和院承休<lb/>
　自刑部員外郎使浙右值多難水陸相阻遂不歸巖<lb/>
　侍行十六矣我曽祖武肅辟之幕下先人承襲巖已<lb/>
　爲丞相及叔文西上巖以圖籍入覲卒於秀州年八<lb/>
　十餘今刑部郎中直集賢院侃亦巖之第三子郾孫<lb/>
　也蠙之子司封員外郎蛻即巖第三子郾之子郾入<lb/>
　京爲員外郎分司判西臺卒侃端拱二年成名蛻淳<lb/>
　化三年登科修行即四李也發蝦收巖履道即憑氷<lb/>
<pb n="KR3l0026_WYG_002-2a"/>
　凝也新昌即於陵也後涉入相即修行房也制下之<lb/>
　日母氏垂泣不恱以收故也<lb/>
蕭氏登三事者多於他族首於瑀嵩華俛倣寘遘頎次<lb/>
　之<lb/>
貞元十二年天子降誕日詔儒官與緇黄講論初若矛<lb/>
　盾相向後𩔖江海同歸三殿談經自此始也<lb/>
韓臯自京尹貶撫州司馬召爲左執金吾奏於延英面<lb/>
　授京尹便令視事時尚未有制<lb/>
<pb n="KR3l0026_WYG_002-2b"/>
金鑾殿始立於金鑾坡至朱梁始改爲金鑾殿焉<lb/>
開元中筆匠者名䥫頭能瑩竹如玉莫傳其法也<lb/>
婦人之貴無出於苗夫人晉卿之女張嘉貞之新婦延<lb/>
　賞之妻𢎞靖之母韋臯之外姑<lb/>
王徽爲相只一日中和五年二月除昭義節度徽上表<lb/>
　乞免詞曰六年内署雖叨捧日之榮一日台司未展<lb/>
　致君之懇後蕭寘拜相及降麻日薨陸希聲登庸未<lb/>
　上棄世今徽之曽孫平叔見任禮博希聲之子賔于<lb/>
<pb n="KR3l0026_WYG_002-3a"/>
　終於殿省<lb/>
凡中書有軍國政事則中書舍人各執所見雜署其名<lb/>
　謂之五花判事其舎人中選一人明練政事者專典<lb/>
　機宻謂之解事舍人<lb/>
開元中將軍来清有神劍後爲瓜州牧李廣琛所得哥<lb/>
　舒翰知而求之廣琛不與因贈詩曰刻舟尋已化彈<lb/>
　鋏未酬恩<lb/>
永徽元年五月吐火羅國遣使獻大鳥髙七尺其足如<lb/>
<pb n="KR3l0026_WYG_002-3b"/>
　駝鼓翅而行日三百里能啖銅鐵其國呼爲駝鳥<lb/>
貞觀十三年始改治書御史爲御史中丞其年亦改諸<lb/>
　州治中爲司馬禮部郎爲奉禮郎<lb/>
儀鳳二年長安光宅坊掘得石函函之内有佛舍利萬<lb/>
　餘粒<lb/>
貞元十二年上宴宰相於麟德殿之東亭令施屏風於<lb/>
　坐位之後畫漢魏以下名臣并列善言美事<lb/>
永徽五年吐蕃獻大佛廬髙五丈廣二十步<lb/>
<pb n="KR3l0026_WYG_002-4a"/>
祖詠試雪霽望終南詩限六十字成四句納主司詰之<lb/>
　對曰意盡<lb/>
咸通九年正月始以李贊皇孫延古起家爲集賢校理<lb/>
諸名族重京官而輕外任故楊汝士建節後詩云抛却<lb/>
　弓刀上砌臺上方樓殿窣雲開山僧見我衣裳窄知<lb/>
　道新從戰地来又云如今老大騎官馬羞向關西道<lb/>
　姓楊<lb/>
貞元十四年初令金吾不要奏朝官相過從張建封奏<lb/>
<pb n="KR3l0026_WYG_002-4b"/>
　也<lb/>
舊皆傳呼貞觀十年馬周奏置街鼓以代傳呼自此而<lb/>
　罷<lb/>
永徽五年八月蔣孝璋除尚藥奉御員外置同正員員<lb/>
　外官始自此<lb/>
貞元後毎歳二月八日總章寺佛牙開至十五日畢四<lb/>
　月八日崇聖寺佛牙開至十五日畢<hi>此牙即那吒太子上宣律師者</hi>
進士春闈宴曲江亭在五六月間一春宴㑹有何士參<lb/>
<pb n="KR3l0026_WYG_002-5a"/>
　者都主其事多有欠其宴罰錢者須待納足始肯置<lb/>
　宴蓋未過此宴不得出京人戲謂何士參索債宴士<lb/>
　參卒其子漢儒繼其父業南院驅使官鄭鎔者知名<lb/>
　天下後亦官至宣州判司故宛陵王公凝判鹺充職<lb/>
　得朝散階如鄭鎔與何士參及堂門官張良佐皆應<lb/>
　三數百年在於人口<lb/>
李林甫開元初爲中允時源乾曜爲侍中是中表之戚<lb/>
　託其子求司門郎中乾曜曰郎官須有素行才望髙<lb/>
<pb n="KR3l0026_WYG_002-5b"/>
　者哥奴豈是郎官耶數日除諭德<hi>哥奴林甫小字</hi>
明皇末年在華清宫值正月朢欲夜遊陳𤣥禮奏曰宫<lb/>
　外即是曠野須有預備若欲夜遊願歸城闕<lb/>
大厯中禁屠殺而郭子儀𨽻人殺羊裴諝尹京具奏之<lb/>
　或言郭公有社稷功豈不爲蓋之裴笑曰非而所解<lb/>
　郭公權太盛上新即位必謂黨附者衆吾今發其細<lb/>
　過以明其不弄權用安大臣耳人皆是之諝五世爲<lb/>
　河南尹坐未嘗當正位<lb/>
<pb n="KR3l0026_WYG_002-6a"/>
貞元十二年始置掖庭局令<lb/>
吏部有四抝冬納文書之始却謂之選門閉四月秋省<lb/>
　事畢反謂之選門開選人各在令史門前謂之某家<lb/>
　百姓南場判後狀却黏判前<lb/>
韋臯見辱於張延賞崔圓受薄於李彦允皆丈人子聓<lb/>
　後韋爲張西川交代崔殺李殊死<lb/>
趙光逢有時稱謂之玉界尺<lb/>
鄭滑盧𢎞正尚書題栁泉驛云余自歙州刺史除度支<lb/>
<pb n="KR3l0026_WYG_002-6b"/>
　郎中八月十七日午時過永濟渡後自度支郎中除<lb/>
　鄭州刺史亦以八月十七日午時過永濟渡從吏部<lb/>
　郎中除楚州刺史以六月十四日宿湖城縣今年從<lb/>
　楚州刺史除給事中計程亦合是六月十四日湖城<lb/>
　縣宿事雖偶然亦冥數也<lb/>
韓偓即瞻之子也兄儀瞻與李義山同年禁中謂之韓<lb/>
　冬郎是也故題偓云七歳裁詩走馬成冬郎偓小名<lb/>
　偓字致光<lb/>
<pb n="KR3l0026_WYG_002-7a"/>
王右丞善琵琶賈魏公善琴皆妙絶一時<lb/>
李邵除賀州人言不熟臺閣故著骰子選格<lb/>
貞元二年以右常侍于頔爲左千牛衞上將軍少府監<lb/>
　李忠誠爲千牛衞上將軍司農卿姚明敭爲右領軍<lb/>
　大將軍右庶子裴諝爲右千牛衞大將軍參用文武<lb/>
　也<lb/>
韓滉鎮浙西統制一方頗著勤績晚途政甚苛慘亦可<lb/>
　惜也<lb/>
<pb n="KR3l0026_WYG_002-7b"/>
咸通九年劉允章放榜後奏新進士春闈前擇日謁謝<lb/>
　先師皆服青衿介幘有洙泗之風焉<lb/>
長安四月以後自堂厨至百司厨通謂之櫻笋厨公餗<lb/>
　之盛與常日不同<lb/>
每歳寒食薦餳粥雞毬等又薦雷子車至清明尚食内<lb/>
　園官小兒於殿前鑽火先得火者進上賜絹三疋椀<lb/>
　一口都人並在延恩門看人出城灑埽車馬喧閙新<lb/>
　進士則於月燈閣置打毬之宴或賜宰臣以下酴醿<lb/>
<pb n="KR3l0026_WYG_002-8a"/>
　酒<hi>即重釀酒也</hi>
貞元中蔡帥陳光竒於李希烈庭中得錢一文大小如<lb/>
　開通之狀文曰天下太平<lb/>
自唐初来歴五院惟三人李商隱張延賞温造五院謂<lb/>
　監察殿中侍御史中丞大夫<lb/>
貞元十八年五月以祠部員外郎裴秦檢校兵部郎中<lb/>
　兼中丞安南都䕶本管經畧使殊拜也<lb/>
顧况志尚疏逸近於方外時宰招以好官况以詩答之<lb/>
<pb n="KR3l0026_WYG_002-8b"/>
　云四海如今已太平相公何用喚狂生此身還似籠<lb/>
　中鶴東望瀛洲呌一聲<lb/>
貞元初山人鄧思齊獻威靈仙草出商州能愈衆疾禁<lb/>
　中試有效特令編付史館<lb/>
貞元十七年翰林待詔戴少平死十六日復生<lb/>
宋邧爲補闕與同省候李崖州而笑語稍聞浹旬除河<lb/>
　清令<lb/>
長安舉子自六月以後落第者不出京謂之過夏多借<lb/>
<pb n="KR3l0026_WYG_002-9a"/>
　静坊廟院及閒宅居住作新文章謂之夏課亦有十<lb/>
　人五人醵率酒饌請題目於知己朝達謂之私試七<lb/>
　月後投獻新課并干諸州府拔解人爲語曰槐花黄<lb/>
　舉人忙<lb/>
郭㓜明子儀之母弟無學術武藝但善飲酒好㑹賓客<lb/>
　而已卒亦贈太子太傅<lb/>
孔巢父使田恱謂之曰不早歸國爲一好賊爾恱曰爲<lb/>
　賊既曰好賊爲臣當作功臣<lb/>
<pb n="KR3l0026_WYG_002-9b"/>
開元天寶間有内三司置於禁中内職有權要者掌之<lb/>
　天下財穀著之簿間毫髮無隱<lb/>
韋貫之及第年建議曰今歳有司放牓春闈以前請以<lb/>
　新及第爲名至今不改<lb/>
韋肇初及第偶於慈恩寺塔下題名後進慕效之遂成<lb/>
　故事<lb/>
令狐楚久爲太常博士有詩云何日肩三署終年尾百<lb/>
　僚<lb/>
<pb n="KR3l0026_WYG_002-10a"/>
梁祖欲以牙將張延範爲太常卿諸相議之裴樞曰延<lb/>
　範勲臣幸有方鎮節鉞之命何藉樂卿恐非梁王之<lb/>
　㫖乃持之不與裴終以此受禍<lb/>
歳除日太常卿領官屬樂吏并䕶僮侲子千人晚入内<lb/>
　至夜於寢殿前進儺燃蠟炬燎沉檀熒煌如晝上與<lb/>
　親王妃主以下觀之其夕賞賜甚多是日衣冠家子<lb/>
　弟多覓侲子之衣著而竊看宫中頃有進士臧童者<lb/>
　老矣偶爲人牽率同入其間爲樂吏所驅有時一跌<lb/>
<pb n="KR3l0026_WYG_002-10b"/>
　不敢擡頭望視執㹈牛尾拂子鞠躬宛轉隨隊唱夜<lb/>
　好千匝於廣庭之中及將旦得出不勝困劣扶舁而<lb/>
　歸一病六十日而就試不得<lb/>
政事堂有後門蓋宰相時過舎人院咨訪政事以自廣<lb/>
　也常衮塞之以示尊大凡内有公事商量即降宣付<lb/>
　閤門開延英閤門翻宣申中書并牓正衙門如中書<lb/>
　有公事敷奏即宰臣入牓子奏請開延英又一說延<lb/>
　英殿即靈芝殿也謂之小延英苗晉卿居相以足疾<lb/>
<pb n="KR3l0026_WYG_002-11a"/>
　上每於此待之宰相對小延英自此始也<lb/>
李揆秉政苗侍中薦元載揆不納謂晉卿曰龍章鳳姿<lb/>
　之士不可見麞頭鼠目之人及載入相除揆試祕書<lb/>
　監江淮養疾凡十餘年<lb/>
五方師子本領出在太常靖恭崔尚書邠爲樂卿左軍<lb/>
　并教坊曽移牒索此戲稱云備行從崔公判回牒不<lb/>
　與閱儺日如方鎮大享屈諸司侍郎兩省官同看崔<lb/>
　公時在色養之下自靖恭坊露冕從板輿入太常寺<lb/>
<pb n="KR3l0026_WYG_002-11b"/>
　棚中百官皆取路回避不敢直衝時論榮之<lb/>
盧杞貌醜而藍色人皆鬼視之<lb/>
陳少遊除桂察許中人董秀歳供五萬米行改越察<lb/>
故事諸官兼大夫中丞但升在本官之上貞元中元涵<lb/>
　爲蘇州刺史兼御史大夫便判臺事<lb/>
父子知舉三家髙鍇子湘湜于邵子允躬崔郾子瑶惟<lb/>
　崔氏相去只二十年<lb/>
吏部故事放長名牓舊語曰長名以前選人屬侍郎長<lb/>
<pb n="KR3l0026_WYG_002-12a"/>
　名以後侍郎屬選人<lb/>
吏部常式舉選人家狀須云中形黄白色少有髭或武<lb/>
　選人家狀云長形紫黒色多有髭<lb/>
西蕃諸國通唐使處置銅魚雄雌相各十二隻皆銘其<lb/>
　國名第一至十二雄者留内雌者付本國如國使正<lb/>
　月来賫第一魚餘月凖此閏月即賫本國而已校其<lb/>
　雌雄合依常禮待之差謬即按至開元末鴻臚奏蕃<lb/>
　國背叛銅魚多散失始令所司改鑄<lb/>
<pb n="KR3l0026_WYG_002-12b"/>
太和中上謂宰臣曰明經㑹義否宰臣曰明經只念經<lb/>
　疏不㑹經義帝曰只念經疏何異鸚鵡能言<lb/>
貞元中裴肅爲常州刺史以進奉爲越察劉贊死於宣<lb/>
　州判官嚴綬領軍進奏爲刑部員外天下刺史進奉<lb/>
　自裴肅始判官進奏自嚴綬始<lb/>
鄭雲逵由朱滔軍逃歸長安自盧龍掌記檢校祠部員<lb/>
　外郎除諫議大夫<lb/>
徐浩越州人嶠之子三遷右拾遺並充麗正殿校理<lb/>
<pb n="KR3l0026_WYG_002-13a"/>
絳州碧落觀碑文乃髙祖子韓王元嘉四男爲元妃所<lb/>
　製陳惟玉書今不知者妄有怪說但背有碧落二字<lb/>
　故傳爲碧落碑<lb/>
白傅與贊皇不協白毎有所寄文章李緘之一箧未嘗<lb/>
　開劉三復或請之曰見詞翰則迴吾心矣<lb/>
蕃中飛鳥使中國之驛騎也<lb/>
舊制起居院在中書省内<lb/>
貞元中太常奏每年大小中祠共七十七祭<lb/>
<pb n="KR3l0026_WYG_002-13b"/>
天寶中語云殷顔栁陸蕭李邵趙以其行義敦交也<hi>殷寅</hi>
　<hi>顔真卿栁芳陸據蕭穎士李華邵軫趙驒</hi>
天后時太常丞李嗣真聞東夷三曲一遍援胡琴彈之<lb/>
　無一聲遺忘<lb/>
平原有寃獄顔真卿爲御史辨之天方旱獄決乃雨復<lb/>
　有鄭延祚者母卒二十九年殯僧舍垣地真卿劾奏<lb/>
　之兄弟皆不齒天下聳動<lb/>
舊制中書舍人分押六曹以平奏報貞元中盧杞爲相<lb/>
<pb n="KR3l0026_WYG_002-14a"/>
　請分之楊炎固以爲不可<lb/>
貞元元年十一月京兆奏有人於長興坊得玉璽文曰<lb/>
　天子信璽<lb/>
奘三藏至西域入維摩詰方丈及還將紀年月於壁染<lb/>
　翰欲書約行數千百步終不及牆<lb/>
元和中李絳崔羣同掌密命韋貫之裴度知制誥李簡<lb/>
　中丞並裴垍在翰林日所舉皆相次入輔<lb/>
太和中樂工尉遲璋左能囀喉爲新聲京師屠沽效呼<lb/>
<pb n="KR3l0026_WYG_002-14b"/>
　爲拍彈<lb/>
朱敬則亳州永城人也孝行忠鯁舉世莫比門表闕臺<lb/>
　者六所今古無之𤣥孫禹錫咸平二年學䆒登科見<lb/>
　任虞部員外郎<lb/>
貞觀中紀國僧慧静撰續英華詩苑行於代慧静常言<lb/>
　曰作之非難鍳之爲貴吾所搜揀亦詩三百篇之次<lb/>
　慧静俗姓房有操識今復有詩編十卷與英華相似<lb/>
　起自梁代迄於今朝以𩔖相從多於慧静所集而不<lb/>
<pb n="KR3l0026_WYG_002-15a"/>
　題撰集人名氏<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0026_WYG_002-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南部新書卷二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>南部新書卷三</head>
    <p>
<pb n="KR3l0026_WYG_003-1a"/>
欽定四庫全書<lb/>
　南部新書卷三　　　　　　宋　錢易　撰<lb/>
梁崇義長安市井人有力能卷金舒鈎後自羽林射生<lb/>
　累爲襄陽節度使同平章事終以謀叛伏誅<lb/>
道州錄事參軍王沼與楊炎有微恩及炎入相舉沼爲<lb/>
　監察御史始減公議<lb/>
舊令一品墳髙一丈八尺惟郭子儀薨特加千尺<lb/>
貞元以来禁中銀瓶不過髙五尺齊映在江西因降誕<lb/>
<pb n="KR3l0026_WYG_003-1b"/>
　日獻髙八尺者士君子非之<lb/>
穆元休寧之父也撰洪範外傳十篇開元中授偃師丞<lb/>
朱泚亂臣之守節不爲廹脅者程鎮之劉廼蔣沇趙驒<lb/>
　薛岌<lb/>
于邵善知人樊澤舉制科至京一見之謂人曰將相之<lb/>
　材也後五年而澤建節崔先翰赴舉年五十亦曰不<lb/>
　十年當掌誥皆如其言其知人也如此<lb/>
西川浣花任國夫人即崔寧妻也廟今存<lb/>
<pb n="KR3l0026_WYG_003-2a"/>
王叔文始欲掃木場斬劉闢而韋執誼韙之蓋欲為臯<lb/>
　求三川也<lb/>
崔造韓㑹盧東美張正則爲友皆僑居上元好談經濟<lb/>
　之畧嘗以王佐自許時人號爲四䕫<lb/>
李白爲天才絶白居易爲人才絶李賀爲鬼才絶<lb/>
李令問開元中爲殿中監事饌尤酷甖鵞籠驢皆有之<lb/>
　令問世勣之孫也<lb/>
咸通中楊汝士與諸子位皆至正卿所居靖恭里第兄<lb/>
<pb n="KR3l0026_WYG_003-2b"/>
　弟並列門㦸<lb/>
天授中中丞李嗣真等爲十道存撫使合朝有詩送之<lb/>
　名曰存撫集凡十卷<lb/>
太宗破髙昌收馬乳蒲桃種於苑并得酒法仍自損益<lb/>
　之造酒成緑色芳香酷烈味兼醍醐長安始識其味<lb/>
　也<lb/>
有進士邱絳者嘗爲田季安從事後與同府侯臧相持<lb/>
　争權季安怒斥絳攝下邑尉使人先路穴地以待至<lb/>
<pb n="KR3l0026_WYG_003-3a"/>
　則排入而瘞之其暴如此李錡殺崔善貞亦同斯酷<lb/>
貞元中祈雨於興慶宫龍堂有白鸕鷀見池上衆鸕鷀<lb/>
　羅列前後如引御舟翌日降雨<lb/>
永泰初乃詔左僕射裴冕等一十三人同於集賢院待<lb/>
　制特給飱錢繕修廨宇以優其禮自後遷者非一<lb/>
隋制桐木巾子蓋取便於事武德初使用絲麻爲之頭<lb/>
　初上平小至則天時内宴賜羣臣髙頭巾子號爲武<lb/>
　家様後裴冕自創巾子尤竒妙長安謂之僕射様<lb/>
<pb n="KR3l0026_WYG_003-3b"/>
貞元十二年九月庚子賈耽私忌絶宰相班中使出召<lb/>
　主書吳用承㫖時趙憬薨盧邁請假之故也<lb/>
淮南程幹本富家三年間爲水火焚蕩家業俱盡妻茅<lb/>
　氏連八年生十六男父子相攜行乞於市<lb/>
貞元七年令常參官毎日二人引見延英訪以政事謂<lb/>
　之巡對<lb/>
開元元年改諸王侍讀爲奉諸王講李石上請也<lb/>
神龍初洛水漲宋務先上疏曰巷議街談共呼坊門謂<lb/>
<pb n="KR3l0026_WYG_003-4a"/>
　宰相爲節宣風雨燮調隂陽<lb/>
司馬天師承禎狀𩔖隱居<lb/>
聖善寺報慈閣佛像自頂至頥八十三尺額中受八石<lb/>
新進士放牓後翼日排光範門候過宰相雖云排建福<lb/>
　門集於四方館昔有詩云華陽觀裏鐘聲集建福門<lb/>
　前鼓動期即其日也<lb/>
採訪使開元二十二年二月十九日宰相張九齡奏置<lb/>
　時以御史中丞盧絢爲之<lb/>
<pb n="KR3l0026_WYG_003-4b"/>
大厯十四年七月十日閑廏奏准舊例毎日於月華門<lb/>
　立馬兩疋仗下後歸廏<lb/>
髙祖第三女平陽公主柴氏初舉義兵於司竹園號娘<lb/>
　子軍即柴紹之妻也<lb/>
大中以来禮部放牓歳取三二人姓氏稀僻者謂之色<lb/>
　目人亦謂曰牓花<lb/>
張嘉貞開元中任中書令著緋傅遊藝武后時居相位<lb/>
　著綠<lb/>
<pb n="KR3l0026_WYG_003-5a"/>
僧惠範以罪没入其錢得一千三百萬索元載家破納<lb/>
　産胡椒九百石鄭注誅後納絹一百萬疋他物可知<lb/>
　矣<lb/>
時政記宰臣所修起於長壽中宰相姚璹錄中書門下<lb/>
　事<lb/>
每歳十一月天下貢舉人於含元殿前引見四方館舍<lb/>
　人當直者宣曰卿等學富雄詞逺隨鄉薦跋涉山川<lb/>
　當甚勞苦有司至公必無遺逸仰各取有司處分再<lb/>
<pb n="KR3l0026_WYG_003-5b"/>
　拜舞蹈訖退<lb/>
開元式諸蕃使嗣以元㑹日並聽升殿自外廊上<lb/>
長安中嘗見有人腊長尺許眉目手足悉具或以爲焦<lb/>
　僥人也<lb/>
清夜遊西園顧長康畫有梁朝諸王跋尾云圖上若干<lb/>
　人並食天祿貞觀中禇河南装背<lb/>
小說中言十家事起者即太和九年冬甘露事也凡滅<lb/>
　十家<lb/>
<pb n="KR3l0026_WYG_003-6a"/>
咸通中俳優恃恩咸爲都知一日樂工諠譁上召都知<lb/>
　止之三十人並進上曰止召都知何爲畢至梨園使<lb/>
　奏曰三十人皆都知乃命李可及爲都都知後王鐸<lb/>
　爲都都統襲此也吁哉<lb/>
故事三館學士不避行臺謂三院連鑣也<lb/>
凡進士入試遇題目有家諱<hi>謂之文字不便</hi>即托疾下將息狀<lb/>
　出来牒云某忽患心痛請出試院將息謹牒如的暴<lb/>
　疾亦如是<lb/>
<pb n="KR3l0026_WYG_003-6b"/>
兩省官上事日宰相臨送上事者設牀坐而判三道宰<lb/>
　相别施一牀南坐四隅謂之壓角李珏爲河南尹上<lb/>
　事之日命工曹示之曰先拜恩後上事今禮上事之<lb/>
　儀謝恩之後更拜㕔誤也<lb/>
裴度帶相印入蔡李愬具軍容度避之愬曰此方不識<lb/>
　上下今具戎服拜相國於堂下使民吏生畏度然之<lb/>
　自後帶宰相出鎮凡經州郡皆具櫜鞬迎於道左自<lb/>
　此始也<lb/>
<pb n="KR3l0026_WYG_003-7a"/>
玉真公主玉葉冠時人莫計其價<lb/>
崔元翰晚年取應咸爲首捷京兆解頭禮部狀頭宏辭<lb/>
　勅頭制科三等勅頭<lb/>
裴次元制䇿宏辭同日勅下並爲勅頭時人榮之<lb/>
李羣玉好吹笙常使家僮奏之又善急就章性善養白<lb/>
　鵞及授校書郎東歸故盧肇送詩云妙吹應諧鳳工<lb/>
　書定得鵞<lb/>
天寶中内種甘子結實凡一百五十顆<lb/>
<pb n="KR3l0026_WYG_003-7b"/>
至德三年始置鹽鐵使王綺首爲也<lb/>
大厯八年虎入元載私廟<lb/>
麟德殿三面亦謂之三殿<lb/>
天寶十載冩一切道經五本賜諸觀<lb/>
武德四年廢五銖錢行開元通寶錢歐陽詢製文及書<lb/>
　回環讀之其義皆通初進錢様文德皇后掐一甲跡<lb/>
　故錢背上有掐文<lb/>
李肇自尚書郎守澧陽人有藏書者卒歳翫焉因著經<lb/>
<pb n="KR3l0026_WYG_003-8a"/>
　史目錄<lb/>
天寶末管戸尚九百六萬九千一百五十四<lb/>
李善於梁宋之郊開文選學乃注爲六十卷<lb/>
張昌齡與太皇作息兵甲詔歎曰禰衡潘岳之儔也<lb/>
蕭倣爲廣帥曽有疾召醫者視云藥用烏梅子欲用公<lb/>
　署中者倣乃召有司以市價計而後取㢘也如此<lb/>
光啓元年鎮州王鎔進耕牛一千頭戎器九千三百事<lb/>
　表云庶資闢土之功聊備除兇之用<lb/>
<pb n="KR3l0026_WYG_003-8b"/>
舊制東川毎歳進浸茘枝以銀瓶貯之蓋以鹽漬其新<lb/>
　者今吳越間謂之鄞茘枝是也此乃閩福間進者自<lb/>
　明之鄞縣来今謂之銀非也咸通七年以道路遥逺<lb/>
　停進<lb/>
軒轅集謂之羅浮先生已數百歳而顔色不老立於牀<lb/>
　上而垂髮至地<lb/>
天寶四載撰黄素文於内道場爲民祈福其文自飛上<lb/>
　天空中云聖壽延長<lb/>
<pb n="KR3l0026_WYG_003-9a"/>
武德故事御史臺門北開者法司主隂取冬殺之義或<lb/>
　云隋初移都之時兵部尚書李圓通判御史大夫欲<lb/>
　向省便故開北門<lb/>
大中十年春宣皇微行至新豐栁陌見一布衣抱膝而<lb/>
　歎因問之布衣曰我卭人觀光至此此甚快樂有巢<lb/>
　由之想又爲橐装所廹今崔相公鎮西川欲預其行<lb/>
　無雙縑以遺其掌事者帝曰子明旦相伺於此及旦<lb/>
　勅慎由將歸劍門<lb/>
<pb n="KR3l0026_WYG_003-9b"/>
張仲武㑹昌末鎮漁陽有政績後有年八九十人少識<lb/>
　其面者說之猶淚下<lb/>
王龜起之子於永達坊選幽僻帶林泉之景曰半隱亭<lb/>
　後太和初從起於蒲中修葺書堂以居之號曰郎君<lb/>
　谷<lb/>
唐制員外郎一人判南曹在曹選街之南故曰南曹<lb/>
薛逢命一真士貌真自爲贊曰壯哉薛逢長七尺五寸<lb/>
　於是筆終未能續一旦忽有羽衣詣門延之與語忽<lb/>
<pb n="KR3l0026_WYG_003-10a"/>
　於東壁見真讀贊乃命筆續之曰手把金鎚鑿開混<lb/>
　沌長揖而退出門不知所去<hi>逢鑿混沌賦馳名</hi>
天寶十載始封四海神爲王<lb/>
安祿山肚垂過膝重三百五十觔妖人也<lb/>
大厯十三年改諸道上都留後爲進奏<lb/>
狄梁公爲兒童時與諸昆同遊於道遇善相者海濤法<lb/>
　師驚曰此郎位極人臣蒼生是頼但恨衰朽之質所<lb/>
　不見爾<lb/>
<pb n="KR3l0026_WYG_003-10b"/>
李六娘者蒲州人師事紫微女道士爲童子開元二十<lb/>
　三年十月二十三夜宴坐而睡覺已在河南府開元<lb/>
　觀京兆尹李適之以爲妖考之顔色不變具上聞召<lb/>
　入内度爲道士<lb/>
鄭餘慶㢘儉一旦書請兩省家膳至則脫粟蒸葫蘆而<lb/>
　已<lb/>
元和太和以来左右中尉或以幞頭紗贈清望者則明<lb/>
　晨必有美丘之制<lb/>
<pb n="KR3l0026_WYG_003-11a"/>
陳萇者毎候陽城請俸常往稱其錢帛之美月有獲焉<lb/>
歳三月望日宰相過東省看牡丹兩省官赴宴亦屈保<lb/>
　傅屬卿而已<lb/>
盧懐慎暴卒而蘇曰冥司三十爐日夕爲張說鼓鑄横<lb/>
　財我無一焉<lb/>
張建章四鎮之行軍司馬也曾齎戎命往渤海回及西<lb/>
　崖經太宗征遼碑半在水中建章則以帛包麥屑置<lb/>
　於水中摸而讀之不欠一字<lb/>
<pb n="KR3l0026_WYG_003-11b"/>
髙駢章疏不恭皆顧雲之辭也駢後謂左右曰異日朝<lb/>
　廷以不臣見罪此輩寧無赤族之患耶<lb/>
李徳裕三鎮遷改皆有異人爲言之惟投南荒未嘗先<lb/>
　覺<lb/>
李元賓言文貴天成强不髙也李翰又言文章當如千<lb/>
　兵萬馬而無人聲<lb/>
李徳裕鎮浙西劉三復在幕一旦令草謝御書表謂之<lb/>
　曰立搆也歸創之三復曰文理貴中不貴其速贊皇<lb/>
<pb n="KR3l0026_WYG_003-12a"/>
　以爲當<lb/>
王起鴻博文皇嘗撰字試之起曰臣中國書中所不識<lb/>
　者惟八駿圖中三五字而已<lb/>
倪曙有賦名爲太學博士制詞螢雪服勤屬詞清妙因<lb/>
　廣明庚子避亂番禺劉氏僭號爲翰林學士<lb/>
董昌稱僭殺判官李韜施從實竇鄞皆强諫不聴韜最<lb/>
　錚錚曽爲兩淮鹽鐵及昌敗咸有封贈<lb/>
　<lb/>
<pb n="KR3l0026_WYG_003-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　南部新書卷三<lb/>
</p>
<p>
</p>
  </div>
</body>
</text>
</TEI>
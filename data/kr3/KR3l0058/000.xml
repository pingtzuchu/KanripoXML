<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>過庭録</head> <lb/>
    <p>
<pb n="KR3l0058_WYG_000-1a"/>
欽定四庫全書　　　　　子部十二<lb/>
　過庭録　　　　　　　　小說家𩔖一<hi>雜亊之屬</hi>
　　提要<lb/>
　　　　<hi>臣</hi>等謹按過庭録一卷宋范公偁撰公偁仕<lb/>
　　　　履未詳據其所言乃仲淹之元孫而不言其<lb/>
　　　　曽祖為誰觀其稱純禮為右丞純粹為五侍<lb/>
　　　　郎則必非純禮純粹二人之後純佑惟一子<lb/>
　　　　曰正臣官太常寺太祝與所言祖光禄者不<lb/>
<pb n="KR3l0058_WYG_000-1b"/>
　　　　合則亦非純佑之後考純仁𫝊末稱二子正<lb/>
　　　　平正思此書皆稱為伯祖則併似非純仁後<lb/>
　　　　惟純仁𫝊中有沒之日㓜子五孫皆未官語<lb/>
　　　　正平傳中亦稱以遺澤官推與㓜弟後蔡京<lb/>
　　　　興偽造純仁行狀之獄正思與正平爭承則<lb/>
　　　　純仁沒時正思已不年㓜知純仁尚有一㓜<lb/>
　　　　子光禄即所䕃之官公偁之父盖即其子書<lb/>
　　　　中稱其於純仁沒後未及釋服而卒故後來<lb/>
<pb n="KR3l0058_WYG_000-2a"/>
　　　　不預行狀事而史遂但稱純仁子二人耳以<lb/>
　　　　是推之知為純仁之曽孫也其書多述祖徳<lb/>
　　　　皆紹興丁夘戊辰間聞之其父故命曰過庭<lb/>
　　　　語不溢美猶有淳實之遺風惟純禮自政府<lb/>
　　　　出守潁昌史以為王詵之譛此則以為中官<lb/>
　　　　閻守忠之譛則未知孰是也中亦間及詩文<lb/>
　　　　雜事如記宋祁論杜詩實下虚成語記蘇軾<lb/>
　　　　論中岳畫壁似韓愈南海碑語皆深有理解<lb/>
<pb n="KR3l0058_WYG_000-2b"/>
　　　　其記蘇黄集外文及燕照鄰崔鷃諸人詩詞<lb/>
　　　　亦多可觀獨黄鬚翁𫝊即李靖虬髯客事而<lb/>
　　　　稱為已佚之異書則偶誤記耳乾隆四十五<lb/>
　　　　年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3l0058_WYG_000-3a"/>
欽定四庫全書<lb/>
　過庭録<lb/>
　　　　　　　　　　　　宋　范公偁　撰<lb/>
七伯祖子夷忠宣公次子也為開封縣時道教初興有<lb/>
　玉仙觀主交接權貴勢傾一邑縣官升陟由其門者<lb/>
　甚衆公到觀中主相待倨公亦不為禮主頗不平謂<lb/>
　公曰公後生不可簡禮朝廷宫觀特寄在境中耳邑<lb/>
　官薦舉者某力為多公欲之乎公笑而不答主益憾<lb/>
<pb n="KR3l0058_WYG_000-3b"/>
　之居無何觀中聖母殿珠環主匿之詐為盜所取告<lb/>
　諸朝欲以中公有㫖責范某限七日捕獲違者罷免<lb/>
　行移極峻公親踪知其詐乃召守界分者指問曰此<lb/>
　熟蹤也爾輩安得不知我外日去官則不能治汝矣<lb/>
　各痛笞之觀主在旁色變自是不復敢出旬日事稍<lb/>
　緩㑹陳州報魏國夫人病危子夷求告奔問觀主意<lb/>
　其不復來始肆出入未乆魏國安公復往道中益知<lb/>
　其實且以告者遂竟入觀中值主出命吏開其篋得<lb/>
<pb n="KR3l0058_WYG_000-4a"/>
　一小簿記盜典所失物及金玉非一遂就擒之觀主<lb/>
　立伏曰某今遭遇明公即命扄其觀門考驗文案立<lb/>
　具徑申朝廷及所屬葢懼其有誣訴也主司得之怒<lb/>
　甚尋奉㫖玉仙觀住持特貸命杖脊配沙門島時人<lb/>
　莫不欣快御史張安民特言於神宗范某非常才也<lb/>
　願陛下識之紹興乙卯先子守郎曹狀奏其事詔贈<lb/>
　直秘閣<lb/>
陶岳商公父也與冦萊公同年岳調密州幕屬冦守密<lb/>
<pb n="KR3l0058_WYG_000-4b"/>
　冦齒少陶公就拜講長少禮陶納之後有啓謝冦公<lb/>
　云與韓非同傳于老子何傷以叔向為兄是仲尼太<lb/>
　過<lb/>
王陶樂道哲廟居東宫時師傅也哲廟登極時王退閒<lb/>
　上力欲召用陶表謝云羽翼已成四皓不聞於再起<lb/>
　田園粗足兩疏那見於復來遂不出又有謝賜夏藥<lb/>
　表云陛下樂忠良之諫而臣無入告之嘉猷陛下錫<lb/>
　藥石之良而臣無盡言之苦口一時稱之陶美姿而<lb/>
<pb n="KR3l0058_WYG_000-5a"/>
　長身時謂之沒興真武與文正長子監簿為友壻范<lb/>
　氏處長後其室死而監簿亦亡復續長姨忠宣因此<lb/>
　疎之<lb/>
先子於河東一官員家見東坡親墨春宴致語云春為<lb/>
　陽中生物各遂其性樂以天下聖人豈私其身又云<lb/>
　主上方麯蘖羣賢而惡㫖酒鼓吹六藝而放鄭聲雖<lb/>
　白雪陽春難解天顔之一笑而獻芹奉炙各盡野人<lb/>
　之寸心今集中葢無此<lb/>
<pb n="KR3l0058_WYG_000-5b"/>
理窟嘗與先子論詩曰古人規矩具在學之不難但患<lb/>
　不能效之耳凡人所作必盜竊一句一字謂之工而<lb/>
　不知在意而不在言也余嘗作詩云赤縣東城尉他<lb/>
　年舊業儒老為知道馬中有拜恩珠嵗月侵餘齒風<lb/>
　埃上短鬚賴逢同老友襟韻不相孤此乃效老杜城<lb/>
　北一詩耳試思之<lb/>
王履道同先子避地嶺外甚熟因見有顔持約王維畫<lb/>
　嘉陵江山圗葢明皇幸蜀過嘉陵愛其江山命呉道<lb/>
<pb n="KR3l0058_WYG_000-6a"/>
　子圖於大同殿壁王維復畫小簇云江山已暗大同<lb/>
　殿絃管猶喧凝碧池别寫嘉陵三百里右丞心事與<lb/>
　誰知葢謂此也<lb/>
邵伯温子文康節先生子也才而有文為陜西宣撫司<lb/>
　書寫機宜文字與路鈐李君交往甚熟李家有數侍<lb/>
　婢每遇歌宴子文必預後十餘年子文與李氏邂逅<lb/>
　長安而李君已死適值其妻生辰命子姪宴子文於<lb/>
　書舍遣舊婢出舞酒酣子文感愴宿昔即席作詞末<lb/>
<pb n="KR3l0058_WYG_000-6b"/>
　章云翻翻繡袖上紅裀舞姬猶是舊精神坐中莫怪無<lb/>
　歡意我與將軍是故人諸子得之入呈其母皆感泣<lb/>
　不自勝乃令謂子文曰宅中得公佳詞情緒作惡難<lb/>
　復行酒即容别日欵㑹子文不終席而退良乆憮然<lb/>
　曰所謂口乃禍門此事即傳於時外日子文謁一當<lb/>
　位而不相識問之<hi>不記姓氏</hi>答曰此乃李家作調笑者<lb/>
元祐間伶人丁線見教坊長以諧俳稱宰相新拜教坊<lb/>
　長副庭叅即事打一俳戲之語賜絹五匹葢故事也<lb/>
<pb n="KR3l0058_WYG_000-7a"/>
　元祐年吕汲公忠宣拜相日以任重為憂容色愁厲<lb/>
　未嘗少解丁生及副丁石叅謝忠宣丁線見言曰餓<lb/>
　殺樂人也相公丁石曰今時和嵗豐朝野歡樂爾何<lb/>
　餓為線見指忠宣而言曰是他着這幾個好打閧趂<lb/>
　浪我輩衣食何患忠宣亦為一嗤<lb/>
丁石舉人也與劉莘老同里發貢莘老第一丁第四丁<lb/>
　亦才子也後失途在教坊中莘老拜相與丁線見同<lb/>
　賀莘老莘老以故不欲廷辱之乃引見於書室中再<lb/>
<pb n="KR3l0058_WYG_000-7b"/>
　三慰勞丁石丁石曰某憶昔與相公同貢今貴賤相<lb/>
　去如此本無面見相公又朝廷故事不敢廢誠負慚<lb/>
　汗線見因自啓相公曰石𬒳相公南巷口頭擲下至<lb/>
　今赶逐不上劉為大笑<lb/>
洛陽朱敦復字無悔并弟希真以才豪稱有學老子者<lb/>
　曰劉跛子頗有異行時至洛看花一日告人曰吾某<lb/>
　日當死至期果然與之善者遂塟於故長壽宫南託<lb/>
　無悔銘其墓曰跛子劉姓河東鄉山老其名野夫字某<lb/>
<pb n="KR3l0058_WYG_000-8a"/>
　豐髯大腹右扶拐不知年壽及平生王侯士庶有敬<lb/>
　問怒罵掣走或僵死洛陽十年為花至政和辛卯以<lb/>
　酒終南宫道旁冢三尺無孔鐵鎚今已矣劉公有一<lb/>
　僕曰尚志隨劉四十年劉常以畜生呼之及劉死人<lb/>
　恐其有所得士夫競叩之尚志告曰何所得但喫畜<lb/>
　生四十年矣無悔因作一詞曰尚志服事跛神仙辛<lb/>
　勤了萬千般一朝身死入黄泉至誠地哭皇天旁人<lb/>
　苦苦叩𤣥言不免得告諸賢禁法偈兒不曾𫝊喫畜<lb/>
<pb n="KR3l0058_WYG_000-8b"/>
　生四十年<lb/>
許將沖元以前執政知大名府以剛略稱時同官曹䝉<lb/>
　銜命察訪蔑視郡縣威令甚嚴至大名見沖元當㕔<lb/>
　下轎沖元出見其倨甚復入呼法司曰不知前執政<lb/>
　作守監司得當㕔下轎否法司具條白之不許竚立<lb/>
　曹甚乆復令白曹曰請就賔次以全國體曹失措而<lb/>
　退許接武迎之謂曰在將無稱此乃朝廷禮耳公不<lb/>
　可以人而輕國也曹氣懾無語更不問一毫事屏縮<lb/>
<pb n="KR3l0058_WYG_000-9a"/>
　數日而去<lb/>
沖元察御僚屬甚嚴一日賔佐過㕔一都監曵皮鞋而<lb/>
　前許問曰公何得此鞋都監以為美意云某衙一卒<lb/>
　能造樞密或須之否許作色曰某非無此但不敢對<lb/>
　同官著耳都監皇恐失措坐間數十客莫不各視其<lb/>
　足先子自州為張子文所拉沿檄至大名坐中親覩<lb/>
　此事<lb/>
黄魯直少輕物與趙挺之同校舉子<hi>失處所</hi>一文卷使蟒<lb/>
<pb n="KR3l0058_WYG_000-9b"/>
　蛇挺之欲黜之諸公盡然魯直獨相持挺之誠其言<lb/>
　問曰公主此文不識二字出何家魯直良乆曰出梁<lb/>
　武懺趙以其侮已大銜之後挺之作相魯直責鄂州<lb/>
　召還諸流人挺之令有司舉魯直作承天寺碑云方<lb/>
　今善人少而不善人多疑為謗訕朝廷善人葢謂奉<lb/>
　佛者復謫宜州時五侍郎<hi>徳孺</hi>自遷所還㑹黄于武<lb/>
　昌志甚不平且貧甚侍郎厚贈令諸子送至漢陽魯<lb/>
　直有謝詩見豫章集<lb/>
<pb n="KR3l0058_WYG_000-10a"/>
温公曰某適過范淳父門邀之同去徐思之不敢輕言<lb/>
　被他不是個趂哄底人忠宣嘆息乆之既歸謂子孫<lb/>
　曰淳父為温公所重如此<lb/>
滕子京負大才為衆忌嫉自慶帥謫巴陵憤鬱頗見辭<lb/>
　色文正與之同年友善愛其才恐後貽禍然滕豪邁<lb/>
　自負罕受人言正患無隙以規之子京忽以書抵文<lb/>
　正求岳陽樓記故記中云不以物喜不以己悲先天<lb/>
　下之憂而憂後天下之樂而樂其意葢有在矣戊辰<lb/>
<pb n="KR3l0058_WYG_000-10b"/>
　十月因觀岳陽樓記遂言及此耳<lb/>
忠宣舊藏一江都王馬往年自慶赴闕李伯時自京前<lb/>
　路延見求觀忠宣云某非吝但道路難為檢尋俟至<lb/>
　闕未晩李日夕懇之甚力尋出李見之稱嘆失措借<lb/>
　歸累日用意模寫竟不能下手復還之但以粉牌牓<lb/>
　其上云神妙上上品江都王馬云某看之累日不能<lb/>
　下筆聊留數字以見歸向之意時米元章作郎每到<lb/>
　相府求觀不與言唯遶屋狂叫而已不盡珍賞之意<lb/>
<pb n="KR3l0058_WYG_000-11a"/>
　然絹地朽爛為數十片無能修之者李因薦一匠者<lb/>
　酬傭直四十千就書室背之乃以畫正凑於卓上略<lb/>
　無邪側用油紙覆㣲灑水以物砑之著紙上毫釐不<lb/>
　失然後用絹托其背遂為完物崇寧初歸上方矣<lb/>
韓魏公在相曽乞晝錦堂記于歐公云仕宦至將相富<lb/>
　貴歸故鄉韓公得之愛賞後數日歐復遣介别以本<lb/>
　至云前有未是可換此本韓再三玩之無異前者但<lb/>
　於仕宦富貴下各添一而字文義尤暢先子云前輩<lb/>
<pb n="KR3l0058_WYG_000-11b"/>
　為文不易如此<lb/>
髙荷子勉為陜漕張永錫幕屬先子與同僚嘗逰華州<lb/>
　雲臺觀永錫有詩用歸字韻和者盈軸子勉末作云<lb/>
　親祠堂主鸞曾駐善夢先生蝶不歸又作詩云妄作<lb/>
　非吾事罷官饑爾曹此心常去住何日遂孤高鴈伴<lb/>
　烏瘡脱蠅營狗跛勞不如張仲蔚門外長蓬蒿故魯<lb/>
　直有三傑同科之句<lb/>
宣和間景靈宫落成御製有詩用萊字韻應制者牽强<lb/>
<pb n="KR3l0058_WYG_000-12a"/>
　不叶獨鄭逹甫所作云殿上神光瞻舜禹壁間俊氣<lb/>
　識伊萊為冠絶諸臣矣<lb/>
六伯祖子正丞相長子有大才博學嘗作孔林詩云漢<lb/>
　陵玉匣盡秦山銀海空干戈百世後獨完先聖宫樹<lb/>
　有千年色門無數仭崇盛徳包覆載遂順因所宗坐<lb/>
　若顔閔後頗聞鄒魯風撫膺感遺言零落涕沾胸李<lb/>
　顔師顔謫齊州又嘗以詩寄云歴下故人今何在音<lb/>
　書乆已隔寒暄多年别後紛紛事何日罇前細細論<lb/>
<pb n="KR3l0058_WYG_000-12b"/>
　忍見風霜摧羽翮空教江漢瀉詞源聖朝寛大超前<lb/>
　古即有恩光照覆盆其才器可知年甫三十二而卒<lb/>
　有文集百卷魯直為䟦其後兵火集散亡而魯直集<lb/>
　中此䟦亦闕其略云士之學期於沒而不朽君子之<lb/>
　道百世以竢聖人故壽夭之際未嘗置言鳬鶴之短<lb/>
　長物故不能齊也雖然有連城之璧操之甚栗中道<lb/>
　而毁豈能使人無槩於心哉范子正予不及友也予<lb/>
　既親聞其人又得其言皆可𫝊後問其所游則司馬<lb/>
<pb n="KR3l0058_WYG_000-13a"/>
　温公愛之問其為吏則年三十試吏單父方使者剥<lb/>
　膚椎髓取於民以自為功子正以嵗饑獨捨單父民<lb/>
　錢十九雖沒世可以不朽矣或謂子正父祖皆名世<lb/>
　士自宜如此應之曰文王割烹武王餁鼎叔旦舉而用<lb/>
　之<hi>用當作薦</hi>管蔡不食誰能强之則子正賢於人逺矣元<lb/>
　祐二年三月庚午豫章黄庭堅書<lb/>
崧山道中小市曰金店范弇學究居焉先子自許省墳<lb/>
　河南往來數見之貌古性直君子人也隣有酒肆詩<lb/>
<pb n="KR3l0058_WYG_000-13b"/>
　云喫酒二升糴麥一㪷磨麵五斤可飽十口雖遇嵗<lb/>
　時歌樂喧集鄉人競觀范公閉戸讀書自若也又有<lb/>
　戒訟詩云些小言詞莫若休不須經縣與經州衙頭<lb/>
　府底陪茶酒贏得猫兒賣了牛鄉人畏而服之丁卯<lb/>
　仲冬十七日因是觀造酒舉其事謹詳記之<lb/>
崧山𨼆者敏交時<hi>一作如</hi>閉户著書不接世事忠宣造其<lb/>
　居自名其刺曰探道學古持所業謁見嘗有字説解<lb/>
　可字云方釘丁時必相其孔之可否又解毋字云方<lb/>
<pb n="KR3l0058_WYG_000-14a"/>
　為女時未有所乳為母則兩乳垂矣<lb/>
建業進士<hi>失記其名</hi>遊上都貧不能自給以詩干韓相魏公<lb/>
　一聨云建業江山千里逺長安風雪一家寒韓公憐<lb/>
　之以百千賙焉<lb/>
小宋舊有一帖論詩云杜子美詩云云至於實下虚成<lb/>
　亦何可少也先子未逹後問眺以道云云昔聞於先<lb/>
　人此葢為縛鷄行之𩔖如小奴縳鷄向市賣云云是<lb/>
　實下也末云云鷄蠱得失無了時注目寒江倚山閣<lb/>
<pb n="KR3l0058_WYG_000-14b"/>
　是虚成也葢堯民親聞於小宋焉丁卯季冬初七日<lb/>
　夜因看杜詩舉此謹退而記之<lb/>
忠宣在陳先光禄侍行後圃忠宣問曰八郎爾今幾嵗<lb/>
　光禄應曰某四十六矣忠宣嘆曰爾好福人吾所不<lb/>
　若爾光禄愕然曰大人身為宰相勲業如此而不若<lb/>
　某何也忠宣曰豈謂是哉吾七嵗丁楚國憂廿六丁<lb/>
　文正憂爾今年四十六嵗而父兄弟無故未嘗一日<lb/>
　離侍側則吾豈如爾也<lb/>
<pb n="KR3l0058_WYG_000-15a"/>
先君初仕平恩主簿啓行拜辭右丞平居寡言端坐如<lb/>
　木偶人終日未嘗移足至埃塵印跡無倦意家中不<lb/>
　見喜愠之色至是問先子曰爾行裝幾擔先君時新<lb/>
　娶實應之曰有十擔右丞曰爾初仕已如此若乆宦<lb/>
　奈何我昔赴遂州守時只有三擔罷官仍舊不惟緩<lb/>
　急易於去就亦免張外醜也<lb/>
李毅師贊文正李夫人姪也與弟顔俱博學有大才時<lb/>
　號二李嘗代蜀守謝上表一聨云捫參歴井都忘蜀<lb/>
<pb n="KR3l0058_WYG_000-15b"/>
　道之難就日望雲但覺長安之逺一時稱賞由是師<lb/>
　贊四六之名甚著<lb/>
忠宣捐館許下服中先光禄卒子弟閉户未嘗出十七<lb/>
　叔祖年㓜一日先子同至所居宅後門見賣豆者買<lb/>
　食之劉晦升顯子民則偶見歸告晦升即以柬抵先<lb/>
　祖曰某昨暮聞公家子弟有在門首嬉遊者丞相墳<lb/>
　土未乾未應爾爾顯門下生有所知不敢不告先祖<lb/>
　慙謝晦升諸子皆被責辱<lb/>
<pb n="KR3l0058_WYG_000-16a"/>
梁寛梁子美皆博學高才受知五龍學累從徴辟為上<lb/>
　客寛號大梁高放人也後居岳陽太守楊夀卿頗陋<lb/>
　猥不好事寛鄙之作亭湖上號風月托寛為記略曰<lb/>
　世不患無風月也患無風月之佳客不患無江山也<lb/>
　患無江山之主人葢譏之也<lb/>
王介甫未逹韓子華富彦國愛其才皆力薦於朝王秉<lb/>
　政頗失士望二公悔惡之張安道歸南京富公守陳<lb/>
　安道由陳見富公尊爼閒談疾介甫不已安道畧不<lb/>
<pb n="KR3l0058_WYG_000-16b"/>
　答富公曰安道是介甫耶安道曰某何嘗謂是公自<lb/>
　不知人今將何尤富公黙然無語<lb/>
崔比部諱公立韓魏公妻弟也為人古直有操行居許<lb/>
　與忠宣鄰忠宣除文正服託妻子於崔干禄上都崔<lb/>
　晨夕顧矚始終不怠時七伯祖為單州推官人來報<lb/>
　疾篤魏國夫人驚憂欲往視之崔公力阻曰而為婦<lb/>
　人夫出獨安往吾受而夫之託因立杖于門曰出者<lb/>
　吾杖之魏國不敢復言忠宣歸而謝焉<lb/>
<pb n="KR3l0058_WYG_000-17a"/>
魏國之姪歸比部次子子厚崔以親契數往來忠宣家<lb/>
　常具饌待之食稍不精崔必直言畧不自外忠宣每<lb/>
　為杖㸑者家婢聞崔比部來皆惡之比部二子長保<lb/>
　孫為忠宣壻<lb/>
韓持國晩年守許崔子厚為酒官值韓生辰獻歌頌褒<lb/>
　䛕者甚衆子厚獨以詩警之云衣錦榮名雖烜赫掛<lb/>
　冠高節莫因循韓得之再三嘆咏曰非君誰為我言<lb/>
　於是以太子少師致仕<lb/>
<pb n="KR3l0058_WYG_000-17b"/>
謝景武師直與王存正仲友善謝仕褒陽王逺至夜呌<lb/>
　門見之師直屣履出迎率子姪行家人禮慷慨道舊<lb/>
　喜而有詩云倒著衣裳迎戸外盡呼兒女拜燈前<lb/>
劉皓商父河北人質直有守為耀之倚郭縣令郡醫姚<lb/>
　生以術賂結權貴豪恣莫比監司憚之郡縣僚吏居<lb/>
　職能媚姚生者雖上位有隙亦必善終或升改而去反<lb/>
　是者禍亦不測逺邇畏恐後郡僚有老母疾篤哀求<lb/>
　冀一就視姚漫不加䘏使人謂曰我不可往可遣而<lb/>
<pb n="KR3l0058_WYG_000-18a"/>
　母來郡僚不得已舁母往姚之田畆貢賦未嘗納商<lb/>
　父聞其風乆矣至官深嫉之檢姚所欠賦税以公引<lb/>
　追納承行吏以死辭劉怒叱曰有禍我當爾吏持引<lb/>
　至其家姚大怒毁其公引逕親訴於守吏歸以告劉<lb/>
　笑曰何敢爾爾乃遣彎者四人令之曰知姚醫謁守<lb/>
　可以我命請至不從則奪舁而來爾等能辦此吾唯<lb/>
　爾惠否則當挈而妻子出吾境爾彎者如其言舁姚<lb/>
　至縣劉即戒閽者謹守不外通立姚庭下詰問曰爾<lb/>
<pb n="KR3l0058_WYG_000-18b"/>
　庸醫賦税敢不納邪姚厲聲與劉相抗後問曰郡官<lb/>
　母老病篤汝寄跡郡中不就視而使其來此何理也<lb/>
　遂命吏械之姚虞勢弱即解容俛首曰某愚無知為<lb/>
　上位優容至此不意明公威嚴若是幸見恕命綳於<lb/>
　廡下凡累日姚以病告劉曰爾罪人不可歸家人欲<lb/>
　視令此來其母八十餘還追至視疾僚屬咸快其事<lb/>
　就告劉曰此竒事也然不為已甚幸容自新懇之再<lb/>
　三始從太守與姚善頗不自潔怒劉之暴欲劾而劉<lb/>
<pb n="KR3l0058_WYG_000-19a"/>
　先奏守過伏辜劉竟無罪劉因慨然曰此何時哉吾<lb/>
　不可以居此即解印去先子崇寧初官河北見之常<lb/>
　衣布袍往來閭里中浩然自樂竟不仕而姚亦悔過<lb/>
　自克終身稱為長者<lb/>
商父質直有守初仕趙州林城令决事嚴明㑹鞫刼盜<lb/>
　獄吏令盜偽通買物者十數人以狀禀乞追證意欲<lb/>
　乘時規利商父佯為無能者判曰並要正身違限重<lb/>
　斷及期如數勾至皆衣服鮮潔豪子也商父命屏鞫<lb/>
<pb n="KR3l0058_WYG_000-19b"/>
　獄吏别以他吏引賊至庭下認之皆無識者商父曰<lb/>
　爾能通姓名而有不識者乎賊愕然實告命盡釋之<lb/>
　當行吏置重法一境欽畏不敢欺商父謂諸吏曰我<lb/>
　河北村秀才深知民間利病爾乃敢爾宜屏縮以俟<lb/>
　來者<lb/>
右丞守永安軍時修曹后山陵曾魯公主其事董促郡<lb/>
　縣甚急右丞恬不誰何監司數責詰亦不與辨但唯<lb/>
　説知委而已事畢魯公過洛問諸郡應辦勤怠監司<lb/>
<pb n="KR3l0058_WYG_000-20a"/>
　共言曰餘皆集事獨范永安頑然無奉上意若在他<lb/>
　所俱效永安則朝廷難復舉事矣某等欲奏削正恐<lb/>
　逺方觀望以為不能容名子爾魯公大怒曰何敢爾<lb/>
　鄰里有喪尚相救之况君父乎右丞繼進見魯公魯<lb/>
　公厲言曰諸司甚有語右丞緩步進曰不知諸司有<lb/>
　何語魯公具以告右丞因悄言曰某非至愚病風豈<lb/>
　有臣子坐視君父者朝廷抑亦取辦而已然諸司甚<lb/>
　不體國魯公愕然曰何右丞曰山陵所在財用已羨<lb/>
<pb n="KR3l0058_WYG_000-20b"/>
　二倍民力竭矣永安山陵所在正宜惜一方力以堅<lb/>
　崇奉意魯公曰何不早言右丞曰當興事時竊恐有<lb/>
　假此規避者故不敢告今願擇精敏吏考驗之魯公<lb/>
　首肯即命吏警察如言魯公大激切稱嘆徑奏擢為<lb/>
　三司判官<lb/>
右丞在政府宦者閻守忠恃寵專恣一日至堂宣諭辭<lb/>
　意甚傲諸公拱應而已右丞作色叱曰老奴何敢爾<lb/>
　守忠退步連應曰守忠不敢在堂諸公皆為寒心曰<lb/>
<pb n="KR3l0058_WYG_000-21a"/>
　范公必不乆居矣右丞葢自如也未乆遼使至選右<lb/>
　丞館伴遼使忽自中批出范某言犯御諱落職知許<lb/>
　尋乞宫祠去<lb/>
右丞居許太守韓持國秋日於郡圃㑹景亭置宴張樂<lb/>
　㑹諸郡公程正叔及右丞以故不至持國以詩寄云<lb/>
　曲肱飲水程夫子宴坐焚香范使君顧我未能忘舊<lb/>
　樂緑罇紅妓對西曛<lb/>
宦者李憲用事神廟朝議再興西夏之師慮有沮撓者<lb/>
<pb n="KR3l0058_WYG_000-21b"/>
　詔天下敢有言班師者族五侍郎任陜漕乃連上章<lb/>
　言三十六不可皆指斥時事各有徴驗且曰臣世受<lb/>
　國恩寧受盡言之誅于今日不受不言之誅于後世<lb/>
　辭意誠切恐不免禍乃自籍家口數牒永興軍拘管<lb/>
　以俟上命章上神宗覽之黙然召宦者李舜聰問曰<lb/>
　范某所陳徴據甚的果有否李憲假我令天下人既<lb/>
　有何處之舜聰良乆曰此事雖未皆有葢不盡無上<lb/>
　大悟詔即日班師放范某罪除直龍圗閣環慶路經<lb/>
<pb n="KR3l0058_WYG_000-22a"/>
　畧安撫使<lb/>
光禄侍居相府同眺以道往見東坡頃有從官來東坡<lb/>
　揖坐書院中出見良乆光禄於坡書笈中見一小䇿<lb/>
　寫云武宗元中岳畫壁有𩔖韓文南海碑呵呵光禄<lb/>
　與晁再三繹之不曉坡歸疑不已晁輒發問具告曲<lb/>
　折云不知何義坡笑曰此戲言耳武宗元真廟朝比<lb/>
　部員外郎也畫手妙一時中岳告成召宗元圗羽儀<lb/>
　於壁以名手十餘人從行既至武獨占東壁遣羣工<lb/>
<pb n="KR3l0058_WYG_000-22b"/>
　居西幕以幃帳羣工規模未定武乃畫一長脚幞頭<lb/>
　執撾者在前諸人愕然且怪笑之問曰比部以上命<lb/>
　至乃畫此一人何耶武曰非爾所知既而武畫先畢<lb/>
　其間羅列森布大小臣僚下至厮役貴賤形止各當<lb/>
　其分幾欲飛動諸人始大服南海碑首曰海於天地<lb/>
　間萬物最鉅亦何意哉其後運思施設極盡竒怪宗<lb/>
　元之畫是以似之也<lb/>
韓子華為閣長一時名公如劉原父王介甫之徒皆在<lb/>
<pb n="KR3l0058_WYG_000-23a"/>
　館職介甫最為子華所服事多折衷於介甫一日館<lb/>
　中㑹話論及劉更生介甫以當漢衰靡王莽擅權勢<lb/>
　不復興而更生嘵嘵强聒近不知時其中是非者相<lb/>
　半子華繼自外至問曰諸公所談何事或以更生對<lb/>
　子華問介甫曰如何介甫具告子華曰不然更生同<lb/>
　姓之卿安得黙黙就斃哉一坐服子華至論<lb/>
忠宣帥慶為种詁誣訟責守信陽時漢上有巨賊曰羅<lb/>
　塹擁衆雄視一隅忽直壓郡界靳三十五里一郡皇<lb/>
<pb n="KR3l0058_WYG_000-23b"/>
　怖失措朝夕危陷忠宣集郡寮謀守禦計皆懦怯無<lb/>
　敢當者有酒吏秦生請行忠宣命攝巡尉欲假之衆<lb/>
　秦曰無益也獨以數十騎直對賊壘值賊置宴軍勢<lb/>
　甚張賊副小闗索者領十餘騎飲馬河側隔河問秦<lb/>
　曰爾為誰胡為至此秦曰吾信陽巡檢來取爾首爾<lb/>
　賊笑曰爾無輕命吾貸爾告若曹速降吾無爾害秦<lb/>
　罵曰狂賊敢大言吾唯爾首之得秦因袒膺謂賊曰<lb/>
　爾能射我乎賊挽弓射之不中秦復射中賊闗索心<lb/>
<pb n="KR3l0058_WYG_000-24a"/>
　而死數十人駭散秦即皷衆絶河掩其不備賊衆皆<lb/>
　烏合且醉不能禦盡竄走林谷莫敢出衆獲牛馬器<lb/>
　械凱旋而歸一境遂安忠宣率衆郊迎厚加賞宴奏<lb/>
　功於朝遷數官及忠宣拜相亟訪秦欲大用而秦已<lb/>
　死深痛惜之<lb/>
己巳十二月七日夜家君論人貴賤壽天命不可逃亨<lb/>
　運未窮則大患不能相害忠宣是矣忠宣自入仕門<lb/>
　下多食客至貴益盛守陳以己俸作布衾數十幅待<lb/>
<pb n="KR3l0058_WYG_000-24b"/>
　寒士時人為之語曰孟嘗有三千珠履客范公有三<lb/>
　千布被客譏其儉也忠宣聞之乃作一幅享用作銘<lb/>
　辨正於是范蜀公司馬温公皆效之銘見家集<lb/>
杜子美詩云仰蜂粘落蘃行蟻上枯梨行字世本皆然<lb/>
　忠宣在永於蔣氏彦回家見别本乃作倒蟻倒之意<lb/>
　與行逈異或以為忠宣得之於太平藏經中葢好竒<lb/>
　之論也<lb/>
彭思永字季長歴陽人㣲時嘗夢人告曰爾生為兩制<lb/>
<pb n="KR3l0058_WYG_000-25a"/>
　死住秦州季長異其事嘗語於親識間彭拜御史中<lb/>
　丞未幾除知秦州彭母尚無恙深疑其行誠告執政<lb/>
　者曰定數固不可逃奈老母在執政憐其意且預知<lb/>
　其説乃奏易江寜季長大喜奉親之任至淮更促裝<lb/>
　登舟一夕感疾而卒葢秦淮亭下舟中也果如其夢<lb/>
　季長居官嘗有詩云爭利爭名日日新滿城冠蓋九<lb/>
　逵塵一聲雞唱千門曉誰是髙眠無事人<lb/>
季長長子衛明㣲時奉母晏夫人調官宣城簽判母難<lb/>
<pb n="KR3l0058_WYG_000-25b"/>
　於逺涉明㣲年未三十遂承志掛冠歸栽花植竹築<lb/>
　堂曰壽燕嵗時奉親遊宴盡其樂晏夫人八十餘卒<lb/>
　明㣲亦享上夀忠宣有詩美之見家集次子衍乃祖<lb/>
　永嘉夫人之父力學應大科未弱冠過閣忽嘔血而<lb/>
　卒<lb/>
祖宗時有陜民值凶荒母妻之别地受傭民居家耕種<lb/>
　自給逾月一往省母外日省母少俟其妻出讓其夫<lb/>
　曰我與爾母在此乃不為意略不相顧乎民與妻相<lb/>
<pb n="KR3l0058_WYG_000-26a"/>
　詬責不已民曰爾拙於為生受傭於人乃復怨我妻<lb/>
　曰誰不為傭耶民意妻譏其母怒以犁柄擊妻一中<lb/>
　而死事至有司當位者皆以故殺十惡論案成一明<lb/>
　法者折之曰其妻既受人傭義當蹔絶若以十惡故<lb/>
　殺論民或與其妻姦將以夫妻論乎以平人論乎衆<lb/>
　皆曉服遂定以鬬殺情理輕奏聞折之者被褒賞焉<lb/>
潘兊説之侍郎夙慕程正叔過洛就見之時黨事正起<lb/>
　正叔畏避不出潘再三致恭欲見正叔不得已出説<lb/>
<pb n="KR3l0058_WYG_000-26b"/>
　之展師弟禮請教伊川遜不受潘請之固正叔問曰<lb/>
　公嘗讀何書潘曰嘗㸔語孟正叔曰有得乎曰未也<lb/>
　伊川問曰孜孜為善者舜之徒孜孜為利者跖之徒<lb/>
　其義若何潘以為易已也曰此不難曉先生曰雖然<lb/>
　今之所為善者乃古之所謂利也潘下拜悦服而去<lb/>
　潘至許見先祖語其事曰自聞斯言悟一生之非矣<lb/>
文正祖唐公有詩贈華山陳希夷五侍郎帥陜嘗刻石<lb/>
　𫝊世逸上一聨曾逢毛女話何事應見巨靈開此山<lb/>
<pb n="KR3l0058_WYG_000-27a"/>
　濃睡過春花滿地靜休中夜月當闗紛紛詔下忽東<lb/>
　去空使蒲輪倦往還丁卯十二月五日因侍夜話謹<lb/>
　録之<lb/>
陽翟燕照隣仲明賢士人也素安命生計索然讀書不<lb/>
　仕嘗有詩云女矮兒癡十口餘進時無業退無廬一<lb/>
　窻風雪韓城夜火冷燈青照舊書<lb/>
陽翟崔鷃徳符以文學稱鄉里有詩抵先祖云淚盡空<lb/>
　山一病夫荆榛無路掩樵居自憐身是皮公美茆屋<lb/>
<pb n="KR3l0058_WYG_000-27b"/>
　清燈夜著書後仕鄱陽有詩云記得詩狂欲發時鄱<lb/>
　陽湖裏月明知無人為覔桓伊笛自捲秋蘆片葉吹<lb/>
韓康公子宗武文叔賢而有才康公有愛妾曰蟾奴康<lb/>
　公身後家貲鉅萬妾盡擕他適文叔恬然不較鄉里<lb/>
　服焉<lb/>
張孝純永錫㣲時乆依徐之滕縣吉氏見其淳厚頗加<lb/>
　顧遇許妻以女而未聘也永錫登甲科京師權貴競<lb/>
　捉婚永錫皆謝絶歸就吉氏女娶數年而卒永錫漸<lb/>
<pb n="KR3l0058_WYG_000-28a"/>
　顯吉氏復有次女雙盲無問之者永錫欲納吉氏遜<lb/>
　辭甚力永錫曰某荷公徳令女非某娶之則誰肯顧<lb/>
　者意極誠確吉氏感其義從之永錫敬待過前室生<lb/>
　二子先卒吉氏有幼女視永錫頗小吉氏堅復歸之<lb/>
　三室生四男皆顯官有稱葢報施之理云<lb/>
王樂道二子寔字仲弓寧字幼安卜居許昌仲弓與光<lb/>
　禄行逰淳厚博學君子也好客喜酒先子叔父常請<lb/>
　見之必委曲留連飲食教誨而歸雖鄉里庸夫賤士<lb/>
<pb n="KR3l0058_WYG_000-28b"/>
　莫不謙睦誠接得其懽心平居未嘗釋卷先子一日<lb/>
　劇暑中迫昏㑹歸皆已大醉偶遺衣後往取之見仲<lb/>
　弓披衣執䇿就視之乃禮記疏也其精勤如此鄉人<lb/>
　敬其徳幼安晩以上書闗元祐得幸致身台輔李彦<lb/>
　西城事興幼安以竹園為獻後彦道許幼安郊迎至<lb/>
　府治讓彦上坐彦曰某何人樞宻過禮如此幼安拱<lb/>
　手應曰某西城竹園戸爾時曽存之在許謝客獨以<lb/>
　聲妓自奉仲弓嘗曰若存之之富舍弟之貴寔寔不<lb/>
<pb n="KR3l0058_WYG_000-29a"/>
　愛葢仲弓口喫也<lb/>
七伯祖子夷二子以忠宣身後得官嫁郭氏司馬氏姊<lb/>
　二甥亦忠宣所䕃也黨事再興皆减放大臣所得恩<lb/>
　數即納二子官仍奏二甥子夷云恐傷老姊之心<lb/>
祖妣甲戌冬歿於鎮國軍先子避地倉惶中不復問術<lb/>
　者以意卜塟郡之水南未幾有建昌黄生者過墓下<lb/>
　愛之問先子所居以刺投謁先子昧其人託以它出<lb/>
　生力請曰非有所覬特欲言少事爾先子出見生問<lb/>
<pb n="KR3l0058_WYG_000-29b"/>
　曰水南新墳知公所塟術者為誰也先子曰亂離中<lb/>
　歸土是急以意自卜爾生曰幾於暗合孫呉此墳以<lb/>
　術徴之不以乆逺論來春當有天書及公公起無疑<lb/>
　先子曰哀苦偷生安有是理笑而謝之生曰願公謾<lb/>
　記此言一揖而去己酉二月當路有薦先子者果有<lb/>
　御營叅謀之除<lb/>
种世衡倅鳯翔以贓編置高州文正知其才奏授武職<lb/>
　帥陜提拔為多忠宣為慶帥种子詁為環守執屬羌<lb/>
<pb n="KR3l0058_WYG_000-30a"/>
　為盗奏流南方羌過慶聲寃忠宣為按驗果非盜釋<lb/>
　之時介甫當柄詁乘時訴忠宣挾請變獄對獄寧州<lb/>
　事皆無狀忠宣謫守信陽先子自洺之恩平簿免歸<lb/>
　終光禄喪時年三十七怡然無干禄意永嘉夫人謂<lb/>
　曰人為親求官者多矣爾親老家貧既有一命安得<lb/>
　置而勿問耶先子承志調原之曹掾僦寓長安於提<lb/>
　舉劉韐客次見緋衣老出㕔事後注視先子曰公范<lb/>
　忠宣後乎先子愕然不知為誰應曰是也老曰見公<lb/>
<pb n="KR3l0058_WYG_000-30b"/>
　頥頷音聲𩔖丞相耳先子竊問其姓名老曰吾乃史<lb/>
　師也舊供事忠宣拜尊丈於公家契甚厚委曲問行<lb/>
　藏先子具以告相揖而去先子之任种忠憲克西夏<lb/>
　帥涇原辟史為客一日史從种郡圃正己堂習射种<lb/>
　曰以先祖才業只終皇城使某何人叨冒乃爾然子<lb/>
　孫繼承至今不敢忘范文正之徳中間以家叔事頗<lb/>
　難見渠子弟欲訪其後少報先徳未得其人也史具<lb/>
　言長安邂逅先子曲折种即顓使具書邀至軍前議<lb/>
<pb n="KR3l0058_WYG_000-31a"/>
　事一見甚喜張宴酒酣謂先子曰先祖荷文正不報<lb/>
　之恩先子曰葢未聞也种曰公為范氏子獨不知此<lb/>
　乎先子曰先公以公議舉人非謂私恩未嘗語家人<lb/>
　也安得知之种益欽嘆曰真有家風也厚贈先子歸<lb/>
　曰此有警當屈賢者席威平之役召先子從行奏功<lb/>
　特改秩旋累勞遷陞四十一嵗已為員外郎皆种吹<lb/>
　嘘之力也戊辰正旦侍坐同叔兄晩饍先子言窮逹<lb/>
　有命不可妄求因及此謹退而記之<lb/>
<pb n="KR3l0058_WYG_000-31b"/>
先子從忠憲代州措置木事調民搬運甚篤至嶺下見<lb/>
　一卒捨木而坐种問曰爾何人胡為不行曰乃華亭<lb/>
　卒爾病未能去种命斬之先子昧意甚驚問曰太尉<lb/>
　何遽如此其人莫未應至是否种曰過不在斬乃在<lb/>
　問曰問而不斬則人人皆效此卒安能濟事乎先子<lb/>
　因閒宴問种所以經綸之道曰爾父祖平日所行者<lb/>
　是師之足矣但臨事便非是精審决意行之雖成敗<lb/>
　在命而吾無愧焉耳<lb/>
<pb n="KR3l0058_WYG_000-32a"/>
孟長文河北人政和間為雍之清平宰正直有守二子<lb/>
　皆力學舉進士家居時權陜漕幕屬與之遊後以不<lb/>
　能俯仰觸漕使桑景詢為所窘摭孟不堪其辱欲遷<lb/>
　正郎遂解印歸鄉以詩抵先子一聨云世事無窮貧<lb/>
　不盡人生有著到思量復曰僕之所享過分二子雖<lb/>
　未及禄亦粗知學豈能屈身為兒輩計哉未乆一子<lb/>
　登第戊辰十一月二十三日因夜話及此記之<lb/>
先子侍忠宣居永判官魏中孚字誠老清潔自克之士<lb/>
<pb n="KR3l0058_WYG_000-32b"/>
　也同官有興作製器用誠老未能無意每欲為之先<lb/>
　令匠作者計工用若干費各具公私之數呈輒判以<lb/>
　且休二及解官檢一任所供且休且休錢葢千百緍<lb/>
　矣先子曰士之入出官物當以此為法不惟可以養<lb/>
　亷亦免剥下奉上之悔也戊辰十二月二十一日因<lb/>
　侍夜話語作器用事及此謹退而記之<lb/>
韓皓見素持國姪孫也寛仁有度政和間宰唐之桐栢<lb/>
　廣武堤决勢逼都城患在朝夕朝廷檄郡縣收刷稻<lb/>
<pb n="KR3l0058_WYG_000-33a"/>
　草為壅禦計甚急時中夏舊草已盡新禾未實上下<lb/>
　危懼失措桐栢西城有朝廷樁草數十萬李彦主其<lb/>
　事輒動者流不以䕃論官吏睥睨莫敢窺見素呼耆<lb/>
　老而告之曰今盛夏新舊不相及雖嚴督若曹理難<lb/>
　得草而上危下迫設如有所隳悞吾曹何以生為也<lb/>
　西城所樁雖有大禁吾願徃取應急得上寛主憂下<lb/>
　瘳民病吾被重責無憾一境感泣從命韓徑入西城<lb/>
　倉取納獨先諸所水患賴平李彦怒欲削竄之諸司<lb/>
<pb n="KR3l0058_WYG_000-33b"/>
　知其心遷延旬日至秋鄉民老弱皆晝夜刈生禾補<lb/>
　納西城倉盡為新草上責遂緩見素解官歸許邑人<lb/>
　立亭城北名曰思韓嵗時相率拜望焉先子所記韓<lb/>
　之善政極多戊辰十二月三日<lb/>
湘潭進士胡景裕好問博學信義人也舊與先子相識<lb/>
　京邑己酉冬避地至潭却乏餘資行裝垂罄胡亦困<lb/>
　居乃以千錢為贈曰某雖貧里中有所貸公今流落<lb/>
　途窮少助行色先公謝其意而卻之有詩餞先子云<lb/>
<pb n="KR3l0058_WYG_000-34a"/>
　當年邂逅帝王畿嵗月侵尋若電飛學士榮除青瑣<lb/>
　闥故人老著白麻衣尊前且鬭閒身健眼底休論徃<lb/>
　事非第恐綘車促嚴召片帆明發不輕違先子有答<lb/>
　詩見家集記<lb/>
忠宣守信陽簽判李樗大夫之室有才藻魏國夫人嘗<lb/>
　與徃來有謝魏國詩云朝來瑞靄遍祥虚果見麻姑<lb/>
　降陋居陶令滿籬唯有菊相如四壁但藏書蕭條廷<lb/>
　館門羅雀冷落盃盤食欠魚逸後二句<lb/>
<pb n="KR3l0058_WYG_000-34b"/>
元祐五年季秋二日忠宣吕汲公安厚卿秉政宣仁聖<lb/>
　烈皇后寢疾中外憂惶三公詣閣門乞入問疾詔許之<lb/>
　至御榻前障以黄幔哲廟黄袍幞頭立榻左三臣立<lb/>
　右汲公進問曰太皇太后聖躬萬福后曰老婆待死也<lb/>
　累年保佑聖躬粗究心力區區之心只欲不墜先烈<lb/>
　措世平泰不知官家知之否相公及天下知之否辭<lb/>
　氣憤鬱吕公未及對哲廟作色叱曰大防等出三公<lb/>
　趨退相顧曰吾曹不知死所矣<lb/>
<pb n="KR3l0058_WYG_000-35a"/>
忠宣尹洛謝克家叔徃自河陽來至中路曰白司馬坡<lb/>
　秣馬歇店中欲行以馬未盡芻少待見老翁負暄牆<lb/>
　下有人告曰黄犢為人所竊矣翁因坐負暄畧不向<lb/>
　問須臾再以失犢告翁容色自若徐曰爾無求必鄰<lb/>
　家戲藏爾謝以為有道者異而就問曰翁家失犢再<lb/>
　告而不顧何也翁笑曰范公居此孰肯為盜必無此<lb/>
　理已而犢果還謝嘆息而去謝後與先子㑹宛丘語<lb/>
　及此曰忠宣當時信及百姓如此十月二十五日夜<lb/>
<pb n="KR3l0058_WYG_000-35b"/>
　話言及謹退而記之<lb/>
先子自許展省河南及境駐馬少憩村店頃有翁從家<lb/>
　出注視先子問曰明公頥容上𩔖丞相非其家子乎<lb/>
　曰然翁不語入所居具冠帶出拜先子愕然不受翁<lb/>
　曰某有欲言拜訖謂先子曰昔丞相尹洛某年四十<lb/>
　二矣平生粗知守分畏法偶以意外爭鬭事至官得<lb/>
　杖罪丞相晩坐吏引某褰裳行刑丞相見某容貌循<lb/>
　謹膚體素完命至廡前問曰吾察爾非惡人膚體無<lb/>
<pb n="KR3l0058_WYG_000-36a"/>
　傷而何為至此某以情告且致欲自新之意丞相曰爾<lb/>
　果能自悔乎某感泣應命即命罰放出非特某得為<lb/>
　完人此鄉化之至今無鬭爭者<lb/>
王子野待制家舊養學老子曰水先生頗能前知禍福<lb/>
　甚敬信之子野正食羅列珍品甚盛水生適至子野<lb/>
　指謂公曰試觀之何物可下飯乎生遍視良乆曰此<lb/>
　皆未可唯飢可下飯爾<lb/>
呉人孫山滑稽才子也赴舉他郡鄉人託以子偕徃鄉<lb/>
<pb n="KR3l0058_WYG_000-36b"/>
　人子失意山綴榜末先歸鄉人問其子得失山曰解<lb/>
　名盡處是孫山賢郎更在孫山外<lb/>
無名子從學魯直未幾文大進嘗題扇上畫小兒迷藏<lb/>
　詩云誰剪輕紈織巧絲春深庭院作兒嬉路郎有意<lb/>
　嘲輕脱只有迷藏不入詩葢得延小兒詩不及迷藏也<lb/>
忠宣宰襄邑有二烏𩔖鸛灰羽赤喙遊囿衆為異以術<lb/>
　數致得畜之愛食虵虺入口中即為水畜之半年一<lb/>
　縣虵虺幾盡竟不知其名也有廣南賈者過見之曰<lb/>
<pb n="KR3l0058_WYG_000-37a"/>
　此擅鷄毒鳥也後死其一居無何忠宣閲廣南異物<lb/>
　志曰擅鷄鴆鳥之别名始大驚駭即命殺而焚瘞之<lb/>
湛朴子文信實君子也為江夏縣令動省過失平居未<lb/>
　始懈惰臨民御政必稽叅條理然後行設有小愆則<lb/>
　以狀自劾使吏望闕宣讀呼名朴則公裳唯諾于下<lb/>
　示其改也忠宣薦其才<lb/>
忠宣尹洛其佛牙院主不自檢束穢行甚彰然不犯有<lb/>
　司忠宣初不問也時五侍郎從居嫉惡之力勸忠宣<lb/>
<pb n="KR3l0058_WYG_000-37b"/>
　抵其罪忠宣曰彼有犯固在不宥豈可無犯而求之<lb/>
　乎吾則未能俟爾守此未晚後數年侍郎果守洛乆<lb/>
　患其事有茶肆婦人文及甫之舊妾也與佛牙主通<lb/>
　被盜訟至府事連佛牙侍郎忽省前過知其文氏妾<lb/>
　恐有所請就庭下直面鞠勘案成僧罪應徒而背有<lb/>
　大瘤吏以聞侍郎判曰非瘡非病特决戒閽者扄門<lb/>
　即行及甫繼至矚聞無及復回僧二杖而瘤落三杖<lb/>
　而至斃一境莫不驚伏<lb/>
<pb n="KR3l0058_WYG_000-38a"/>
侍郎尹洛賈者有銀數十兩為同行所盜訟至官事迹<lb/>
　甚明而盜者抵諱莫伏二賈者紛辨不已侍郎得其<lb/>
　情令吏捜檢盜者身無所獲得一鎖匙而已即當時<lb/>
　押下吏莫能曉公潛令人往盜者家詐以其意齎匙<lb/>
　開篋取銀盜家誠其事付納公後令引二賈至問訟<lb/>
　者曰爾銀若干包以何物有别記驗否賈歴言無不<lb/>
　中者即面付銀還盜者抵罪衆始服其神<lb/>
許昌郭挺元傑從李方叔學乆䝉訓𨗳方叔死挺有挽<lb/>
<pb n="KR3l0058_WYG_000-38b"/>
　詩云顦悴詞林失俊英已應精爽在蓬瀛楷模昔日<lb/>
　依元禮貧病他年累長卿無復波瀾窺大手空將日<lb/>
　月送虚名當時潁曲為耕地祇有風灘晝夜聲<lb/>
孔收寧極有道之士也視文正為友壻與忠宣持國遊<lb/>
　持國守許孔居郊常具車馬邀致郡治之養真庵同<lb/>
　衾促膝快論人間事乆而復歸一夕大雨孔告還持<lb/>
　國獨寢庵中有詩寄云雨滴庵上茅風亂窻前竹繁<lb/>
　聲互入耳欲寐不得熟緬懐田舍翁石逕滑馬足連<lb/>
<pb n="KR3l0058_WYG_000-39a"/>
　山暗秋燈一路何處宿又有訪友詩云驅車下横嶺<lb/>
　西走龍陽道青烟人幾家緑野山四抱鳥啼春意䦨<lb/>
　林變夏隂早知應近生廬民風故醇好又云不踏南<lb/>
　溪路于今又幾春能來共聨轡還是舊遊人載酒真<lb/>
　乘興談經或入神歡餘不無媿林壑可還身<lb/>
許昌筆人郭純𨽻業甚精逺人多求之所入日限五千<lb/>
　數足不論早暮閉肆出遊恣其所之盡醉始回雖寒<lb/>
　暑不失一日大雨先子至西湖見郭夫婦並酩酊笑<lb/>
<pb n="KR3l0058_WYG_000-39b"/>
　歌而來因謂曰何不家居飲酌為安乎郭笑曰家中<lb/>
　非無酒但飲之不佳耳識者或偉之<lb/>
許昌進士馬磐子漸五侍郎少時受教後光禄大卿行<lb/>
　繼處席下為范氏三世師磐死有二子貧甚所居切<lb/>
　隣曾存之屢欲市之酬重價二馬藜羹忍窮不欲曰<lb/>
　先人故廬兄弟當死此不願易也鄉人服之<lb/>
昝昌洪道為許學正鈐束諸生嚴甚輕薄者苦怨之昝<lb/>
　他適書所居壁云某日某上謁良輸先軍昝歸不解<lb/>
<pb n="KR3l0058_WYG_000-40a"/>
　徐繹之葢連姓而言乃短舌者之詈言也<lb/>
王齊叟彦齡霖弟也有絶才九流無所不能宣和間上<lb/>
　愛琵琶博選工妙處樂府彦齡徃視工者彈撥因黙<lb/>
　問一二工失措再拜就學焉能袒裼舞長曲左右周<lb/>
　旋如神覩者失色又以蹴踘馳天下名嘗畫梅影圗<lb/>
　形影毫釐不差萬荷圗狀極纎細生意各殊識者竒<lb/>
　寳之以五行自推年止三十九果如其言臨終有禪<lb/>
　頌云醉魂今夜不須尋請看武陵溪上月<lb/>
<pb n="KR3l0058_WYG_000-40b"/>
王觀與章子厚友善俱以疎散稱時號觀三惇七各言<lb/>
　其第也子厚執政觀蹭蹬不逹至堂見子厚邀至閣<lb/>
　中話舊欲去子厚令引馬就登觀上馬對衆顧謂子<lb/>
　厚曰相公莫要忘了觀三子厚頗有慙色<lb/>
李禹卿文正夫人兄也為泗倅有才畧御下頗峻官吏<lb/>
　怨之其姪嘗捆載貨物過境上税官以狀聞意欲李<lb/>
　放免持以為訟<hi>訟一作公</hi>李即判曰係禹卿大功親並無<lb/>
　税物税官如得竒貨將欲訟于上未及發李先追税<lb/>
<pb n="KR3l0058_WYG_000-41a"/>
　務官吏致獄曰吾五服内所當𨼆而監吏而漏重税<lb/>
　耶各抵罪時楚有大獄屢易官讞翻覆累年不决上<lb/>
　司委李李至於鞫案中取事令吏問白犯者慟哭服<lb/>
　辜<hi>服一作伏</hi>
光禄舊藏麻師一雪雀圗竒甚士夫嘗就看之光禄居<lb/>
　許李之儀端叔時任許幕屬以詩借云圗中塵跡已<lb/>
　𡨕𡨕説著麻翁耳便醒凍雀高低棲舞白枯槎零亂<lb/>
　倚寒青欲慿妙手聊模寫暫借遺踪作典刑老去未<lb/>
<pb n="KR3l0058_WYG_000-41b"/>
　能忘著相他年要伴草堂靈<lb/>
鄧璋徳甫永州人鄉舉八行忠宣謫永館門下教授諸<lb/>
　孫後過長沙與故人蔣擴充之遇蔣有送詩云高談<lb/>
　耳冷幾經秋解后長沙得少留莫畏洞庭風浪險主<lb/>
　翁元是濟川舟蔣由是詩名播湖湘間後零陵簿李<lb/>
　良輔媚附蔡京以蔣詩聞於上蔣被貶竄守倅舉鄧<lb/>
　八行者皆譴詘李借此進靖康間吕元直執政良輔<lb/>
　至堂干禄吕偶記昔事云爾非陷范忠宣者耶命左<lb/>
<pb n="KR3l0058_WYG_000-42a"/>
　右毁其朝服縉紳莫不快意<lb/>
眺詠之悦道美叔子也為宏詞魁志大才豪意欲俯拾青<lb/>
　紫元符間言事坐黨廢頗鬱鬱不平為京兆幕屬有<lb/>
　送高懐恩赴闕詩云當時鷄犬皆霄漢自是劉郎不<lb/>
　得仙家本東都以禁不可歸有詩云自歎百年家鳯<lb/>
　闕一生腸斷國西門後骨肉淪䘮獨至都城外和陸<lb/>
　公遜遊西池詩云傷心有恨闗存歿袖手無人問姓<lb/>
　名葢自傷之至也<lb/>
<pb n="KR3l0058_WYG_000-42b"/>
李充子美洛人家業賣餅好學不倦從程正叔遊忠宣<lb/>
　招館下隨仕五六年歸見正叔正叔曰子乆從范何<lb/>
　所聞見充曰范公奥藴妙用某固難測相從累年但<lb/>
　見貴者見之忘其貴賤者見之忘其賤爾正叔首肯<lb/>
　回謂門人曰李生非常才也二三子速往見之<lb/>
先子舊藏唐末道士虞有賢書送卧雲道士詩云卧雲道<lb/>
　士來相辭相辭倐忽何所之紫閣春深烟靄靄東風<lb/>
　花柳折枝枝藥成酒熟有時節寒食恐失松間期<lb/>
<pb n="KR3l0058_WYG_000-43a"/>
　𡨕鴻一見傷弓翼髙飛展轉心無疑滿酌數盃酒狂<lb/>
　吟幾首詩留不往去不悲醯鷄蜉蝣安得知<lb/>
杜甫解悶詩云側生野岸及江蒲不熟丹宫盡玉壺雲<lb/>
　壑布衣鮐背死勞人害馬翠眉疎先子問光禄言此<lb/>
　詩為茘支作<lb/>
張康節公居江南有詞云一帶江山如畫風物向秋瀟<lb/>
　洒水浸碧天何處斷翠色冷光相射蓼岸荻花中𨼆<lb/>
　映竹籬茅舍天際客帆髙掛門外酒旗低迓多少六<lb/>
<pb n="KR3l0058_WYG_000-43b"/>
　朝興廢事盡入漁樵閑話悵望倚危欄紅日無言西<lb/>
　下公晩年鰥居有侍妾晏康奉公甚謹未嘗少違意<lb/>
　公嘗召而謂曰吾死亦當從我爾妾亦恭應曰唯命<lb/>
　是從公薨妾相繼果死人以為異<lb/>
張先子野郎中一叢花詞云懐髙望逺幾時窮無物似<lb/>
　情濃離魂正引千絲亂更南陌香絮濛濛嘶騎漸遥<lb/>
　征塵不斷何處認郎蹤雙鴛池沼水橈通梯横畫閣<lb/>
　黄昏後又還是斜月朦朧沈思細恨不如桃杏猶解<lb/>
<pb n="KR3l0058_WYG_000-44a"/>
　嫁東風一時盛𫝊歐永叔尤愛之恨未識其人子野<lb/>
　家南地以故至都謁永叔閽者以通永叔倒展迎之<lb/>
　曰此乃桃杏嫁東風郎中東坡守杭子野尚在嘗預<lb/>
　宴席有南鄉子詞末句云聞道賢人聚呉分試問也<lb/>
　應傍有老人星葢年八十餘矣<lb/>
魯直在鄂州太守以其才望信重之士人以詩文投贄<lb/>
　守必取質於魯直而報之一同人投詩頗紕繆守擕<lb/>
　見魯直意其一言少助其乏魯直閲詩良乆無語太<lb/>
<pb n="KR3l0058_WYG_000-44b"/>
　守曰此詩不知酬以幾何魯直笑曰不必他物但公<lb/>
　庫送與四兩乾艾於尻骨上做一大炷灸之且問曰<lb/>
　爾後敢復凑放野同人竟無所濟<lb/>
一相士黄生見魯直懇求數字取信為遊謁之資魯直<lb/>
　大書遺曰黄生相予官為兩制夀至八十是所謂大<lb/>
　葫蘆種也一笑黄生得之欣然士夫間莫解其意先<lb/>
　祖見魯直因問之黄笑曰一時戲謔耳某頃年見京<lb/>
　師相國寺中賣大葫蘆種仍背一葫蘆甚大一粒數<lb/>
<pb n="KR3l0058_WYG_000-45a"/>
　百金人競買至春種結仍乃瓠爾葢譏黄術之難信<lb/>
　也<lb/>
劉貢父知長安妓有茶嬌者以色慧稱貢父惑之事𫝊<lb/>
　一時貢父被召造朝茶逺送之貢父為夜宴痛飲有<lb/>
　别詩曰畫堂銀燭徹宵明白玉佳人唱渭城唱盡一<lb/>
　盃須起舞闗河風月不勝情至闕永叔直出道者院<lb/>
　去城四十五里迓貢父貢父適病酒未起永叔曰何<lb/>
　故未起貢父曰自長安路中親識留飲頗為酒病永<lb/>
<pb n="KR3l0058_WYG_000-45b"/>
　叔戲之曰貢父非獨酒能病人茶亦能病人多矣<lb/>
趙軏信可許人也以才稱鄉里為陜漕屬潦倒選調先<lb/>
　子與之鄉舊既在太原趙㳂檄相謁因館於書室是<lb/>
　夕八月十四日夜先子具酒飲食宣使張永錫召先<lb/>
　子㑹酌趙獨處寂寥就枕即作一詞逹先子云今夜<lb/>
　隂雲初霽畫簾外月華如水露靄晴空風吹高樹滿<lb/>
　院中秋意皎皎蟾光當此際怎奈何不成况味莫近<lb/>
　簷間休來窻上且放離人睡永錫見之大喜贈上尊<lb/>
<pb n="KR3l0058_WYG_000-46a"/>
　數壺先子為求薦章僅改秩而終<lb/>
舊家多藏異書兵火之後無復片紙尚記有一黄鬚𫝊<lb/>
　云李靖㣲時甚窮寓於北郡一富家一日靖竊其家<lb/>
　女而遁行至暮投一旅舎飯罷濯足於門見一黄鬚<lb/>
　老翁坐於側且熟視神色非常靖恐富家捕己者欲<lb/>
　避之頃於身皮篋中取一人頭切食甚閒暇靖異之<lb/>
　乃親就問焉翁曰今天下大亂汝當平天下然有一<lb/>
　人在汝上若其人亡則汝當為王汝可從我尋之靖<lb/>
<pb n="KR3l0058_WYG_000-46b"/>
　隨翁數程至汴州見一大第中數人奕翁同竚立云<lb/>
　不見其人矣頃有一披衣從中出視奕者葢太宗也<lb/>
　翁驚曰即此人當之汝善佐其事遂别餞留連乆之<lb/>
　語靖云此去四十五年東夷中有一黄鬚翁殺其君<lb/>
　而自立者即我也靖既佐唐平亂貞觀中東夷果奏<lb/>
　一黄鬚翁殺其君而自立異哉異哉<lb/>
邵伯恭侍郎守長安既去乆之以書抵親識曰自去長<lb/>
　安唯酥梨笋時復在念其他漫然不復記憶可謂風<lb/>
<pb n="KR3l0058_WYG_000-47a"/>
　流矣<lb/>
李師忠復之帥桂罷歸一詞題别云子規啼破城樓月<lb/>
　畫船曉載笙歌發兩岸茘支紅萬家烟雨中佳人相<lb/>
　對泣淚下羅衣濕從此信音稀嶺南無鴈飛荔支烟<lb/>
　雨葢桂實景也<lb/>
曾肇子開守亳秩滿丐祠歸江南一詞别諸僚舊云嵗<lb/>
　晩鳯山隂看盡楚天氷雪不待牡丹時候又使人輕<lb/>
　别如今歸去老江南扁舟載風月不似畫梁雙燕有<lb/>
<pb n="KR3l0058_WYG_000-47b"/>
　重來時節<lb/>
忠宣守洛游師䧺景叔忠宣門生也赴陜漕任過洛留<lb/>
　數日啓行忠宣餞于郊拉程正叔㑹而使妓侑酒葢<lb/>
　忘正叔之來旋悔之無及景叔以正叔年徳髙讓居<lb/>
　上坐正叔亦不辭酒數行景叔啓白忠宣曰數妓逺<lb/>
　出頗勞某願各酧一盃遂執爵遍勸諸妓正叔不樂<lb/>
　忠宣甚惶怖勸將畢正叔厲言曰景叔願公愛陜之<lb/>
　百姓亦如此景叔執爵從容操西音言曰覆侍講只<lb/>
<pb n="KR3l0058_WYG_000-48a"/>
　有此一勺裏正叔亦為一嗤忠宣意遂解<lb/>
晁端彦美叔一日㑹賈易及東坡賈時臺諫葢嘗劾坡<lb/>
　於朝晁亦忘其事遂同㑹酒酣坡言曰某昨日造朝<lb/>
　有一人乘酒臥東衢略不相避某頗怒之因命左右<lb/>
　曰擒而綳之酒者曰爾又不是臺諫只有胡綳亂綳易<lb/>
　應聲曰誰教爾辨坡公終席不樂美叔終身自悔拙<lb/>
　於㑹客忠宣曰吾向非景叔之佞亦當抱美叔之恨<lb/>
　矣<lb/>
<pb n="KR3l0058_WYG_000-48b"/>
石蒼舒與韓魏公有舊韓拜相石至干禄留數月無成<lb/>
　石作詩以别歸云逸上句簾前二聖擁千官唯有掃<lb/>
　門霜鬢客却隨社鷰入長安韓覽之惻然遂注一官<lb/>
　而去<lb/>
滕甫元發視文正為皇考舅自少侍文正側文正愛其<lb/>
　才待如子視忠宣為叔每恃才好勝忠宣未嘗與較<lb/>
　皇祐元年同忠宣貢京師忠宣篋中物滕嘗自取之<lb/>
　付酒或濟困乏者忠宣初不問也是年忠宣登第滕<lb/>
<pb n="KR3l0058_WYG_000-49a"/>
　失意歸文正責怒滕欲夏楚其無間如此愛擊角毬<lb/>
　文正每戒之不聴一日文正尋大郎肄業乃擊毬于<lb/>
　外文正怒命取毬令小吏直面以鐵槌碎之毬為鐵<lb/>
　所擊<hi>一作激</hi>起中小吏之額小吏䕶痛間滕在傍拱手<lb/>
　㣲言曰快哉文正亦優之至登第仕宦始去後四十<lb/>
　年忠宣自右相出帥太原與滕為代將行滕設宴津<lb/>
　館㑹忠宣及魏國夫人慷慨道昔日事痛飲逹旦膝<lb/>
　手作數語云當年風月共遊王謝之庭又云道四十<lb/>
<pb n="KR3l0058_WYG_000-49b"/>
　年之舊話曷盡懽情其詩云負鼎早為湯右相有文<lb/>
　今作魯夫人葢魏時封魯國一時𫝊其精確<lb/>
崔豫忠宣長外孫也為長安縣尉為人自負厚於責物<lb/>
　忠宣守洛崔以書求教忠宣答之其畧曰我平生所<lb/>
　學唯忠恕二字一生用不盡至立朝事君接待僚友<lb/>
　未嘗頃刻離此又云人雖至愚責人則明雖有聰明<lb/>
　恕己則昏爾曹但以責人之心責己恕己之心恕人<lb/>
　不患不到聖賢地位也<lb/>
<pb n="KR3l0058_WYG_000-50a"/>
韓魏公相神宗一日得㫖理汴河役兵事有問許面對<lb/>
　神宗謂韓曰前日汴河事如何韓對曰汴河之役措<lb/>
　置亦未便頗有怨咨更望陛下詳處神宗作色言曰<lb/>
　為君者亦甚難矣管又不是不管又不是待將若何<lb/>
　魏公退步謝罪曰臣愚意無他只欲奏陛下知責有<lb/>
　司為乆逺之利耳韓恐懼還第聴命者數日紹興丙<lb/>
　辰張徳逺督兵淮上先子咨議幙中張日與僚屬語<lb/>
　浹逞上之眷錫至再三先子從容曰某嘗記韓魏公<lb/>
<pb n="KR3l0058_WYG_000-50b"/>
　事神宗具述上事云當是時韓公性命難保何寵錫<lb/>
　之足云徳逺始則傾聴終變色無語同僚者以先子<lb/>
　為名言<lb/>
元符庚辰蔡京出韓師璞當軸下詔求言其畧曰言之<lb/>
　當者朕有厚賞言之不當朕不加罪朕言唯信無慮<lb/>
　後悔於是四海之士莫不慷慨論蔡京之失時忠宣<lb/>
　在永州聞之驚曰師璞果能辦此乎未乆京復相舉<lb/>
　言者竄嶺外善𩔖於是盡矣<lb/>
<pb n="KR3l0058_WYG_000-51a"/>
神廟大長公主哲宗朝重於求配遍士族中求之莫中<lb/>
　聖意帶御器械狄詠頗美丰姿近臣奏曰不知要如<lb/>
　何人物哲宗曰人物要如狄詠者天下謂詠為人様<lb/>
　子狄詠狄青子也<lb/>
文正嘗指吕許公之失文正出帥陜吕欲疎逺之及韓<lb/>
　夏二公悉改除節鉞葢換武則不能在朝廷也文正<lb/>
　知其意思上章辭之而不受<lb/>
温公獨樂園林賦詩述美者甚衆李夷行炳大有見山<lb/>
<pb n="KR3l0058_WYG_000-51b"/>
　臺詩云闕上句紛紛紅紫簇虚簷山光不肯饒春色<lb/>
　故向花閒出數尖葢臺側盡栽花卉也<lb/>
潁川陳恬叔易以才名稱鄉里家貧與弟同居一日弟<lb/>
　忤其意遂捶之親鄉中黠者目曰愷悌君子自號澗<lb/>
　上丈人里人之子從叔易學文而好刷飾頭面舉止<lb/>
　妖嬈目為澗上丈母<lb/>
李清臣邦直平生罕作詞唯晩年赴大名道中作一詞<lb/>
　云去年曾宿黄陵浦鼓角秋風海鶴遼東回首紅塵<lb/>
<pb n="KR3l0058_WYG_000-52a"/>
　一夢中竟死不返亦為詩讖也<lb/>
范蜀公六十三嵗致政歸第後十餘年上欲起之者再<lb/>
　三蜀公表謝云六十三而吿老葢不待年七十五而<lb/>
　復來孰云中禮朝廷無以强之竟從其請<lb/>
劉禹錫博通子史百家作證𩔖本草而訥於為文時賢<lb/>
　頗於此鄙之嘗作詩曰風定落花深一寸日高啼鳥<lb/>
　度千聲又云曉鶯林外千聲囀芳草階前一尺長歐<lb/>
　公謂忽作人言<lb/>
<pb n="KR3l0058_WYG_000-52b"/>
忠宣守陳州黨錮禍起盡竄善𩔖忠宣以救蔡新州為<lb/>
　論持正獨免時年已七十親識皆勸止之曰公年七<lb/>
　十中外亦不責望得幸免何自苦如是公笑曰我受<lb/>
　國厚恩備位宰輔合瀝血懇陳萬一感回上意所濟<lb/>
　非細若忤㫖竄謫葢亦分也遂自草奏章命諸子<lb/>
　緘封外人無知者章上即為行計未乆謫隨州分子<lb/>
　舎寄食許蘇二郡骨肉離别哭聲衆不忍聞忠宣葢<lb/>
　怡然自若也繼安置永州魏國夫人嘗曰吾非有仇<lb/>
<pb n="KR3l0058_WYG_000-53a"/>
　于章相公何使我至此忠宣每答之以命至道中夜失<lb/>
　舟骨肉狼狽野宿忠宣笑謂魏國曰此亦章相公耶<lb/>
文正長子監簿純佑幼有智畧與富彦國家子有游富<lb/>
　氏引塟陳設從塟祭用甚盛觀者如堵器用葢錫造<lb/>
　者監簿在側取一器擘而示衆曰此錫器爾等謂何<lb/>
　物耶富氏子大怒以為笑已監簿徐謂曰爾何所見吾<lb/>
　正恐愚民致疑害爾先塋耳富子嘆服時始十餘嵗<lb/>
蔡持正少於泗州道中山寺讀書僧厭其乆書舎有竹<lb/>
<pb n="KR3l0058_WYG_000-53b"/>
　書一絶壁間云窻前翠竹兩三竿瀟洒風吹滿院寒<lb/>
　常在眼前君莫厭化成龍去見應難已有宰相氣味<lb/>
　蔡作相其詩尚存先子經過常見之<lb/>
葉䝉正澤民倅撫先子謁之見一同人投詩中兩聨云<lb/>
　吾儕志正堅如石俗眼相看薄似雲貧病已甘明世<lb/>
　老賢愚留與後人分先子因賛葉禮遇之<lb/>
　<lb/>
　過庭錄<lb/>
</p>
<p>
</p>
  </div>
</body>
</text>
</TEI>
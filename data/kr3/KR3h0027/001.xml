<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>山水純全集</head> <lb/>
    <p>
<pb n="KR3h0027_WYG_001-1a"/>
欽定四庫全書<lb/>
　山水純全集<lb/>
　　　　　　　　　　　　　宋　韓拙　撰<lb/>
　　論山<lb/>
凡畫山言丈尺分寸者王右丞之法則也山有主客尊<lb/>
卑之序隂陽逆順之儀其山各有形體亦各有名習山<lb/>
水之士好學之流切要知也主者衆山中髙而大也有<lb/>
雄氣敦厚傍有輔峰叢圍者嶽也大者尊也小者卑也<lb/>
<pb n="KR3h0027_WYG_001-1b"/>
大小岡阜朝揖於前者順也無此者逆也客者不相下<lb/>
而過也分隂陽者用墨而取濃淡也凹深為隂凸面為<lb/>
陽山有髙低大小之序以近次逺至於廣極者也洪谷<lb/>
子云尖曰峰平曰頂圓曰巒相連曰嶺有穴曰岫峻壁<lb/>
曰崖崖下曰巖巖下有穴而名巖穴也山大而髙曰嵩<lb/>
山小而髙曰岑鋭山者髙嶠而纎峻也卑小尖者扈也<lb/>
小而衆山歸叢者名羅圍也言襲陟者山三重也兩山<lb/>
相重者謂之再木暎也一山為坯小山曰岋大山曰峘<lb/>
<pb n="KR3h0027_WYG_001-2a"/>
岋謂髙而過也言屬山者相連屬也言嶧山者連而絡<lb/>
繹也絡繹者羣山連續而過也山岡者其山長而有脊<lb/>
也言翠微者近山傍坡也山頂衆者山㒹也岩者洞穴<lb/>
是也有水曰洞無水曰府言堂者山形如堂室也言嶂<lb/>
者如幃帳也言小山别大山鮮不相連也言絶景者連<lb/>
山㫁絶也言屋者左右有山夾山也言礙者多小石也<lb/>
平石者盤石也多草木者謂之岵無草木者謂之峐石<lb/>
載土謂之崔嵬石上有土也土載石謂之砠土上有石<lb/>
<pb n="KR3h0027_WYG_001-2b"/>
也土山曰阜平原曰坡坡髙曰壠岡嶺相連掩映林泉<lb/>
漸分逺近也言谷者通路曰谷不相通路者曰壑窮瀆<lb/>
者無所通而與水注者川也兩山夾水曰澗陵夾水曰<lb/>
溪溪中有水也宜畫盤曲掩映㫁續伏而後見也山有<lb/>
四方體貌景物各異東山敦厚而廣博景質而水少西<lb/>
山川峽而峭拔髙聳而嶮峻南山低小而水多江湖景<lb/>
秀而華盛北山濶墁而多阜林木氣重而水窄東山宜<lb/>
村落薪鋤旅店山居宦官行客之類西山宜用闗城棧<lb/>
<pb n="KR3h0027_WYG_001-3a"/>
路羅網髙閣觀宇之類北山宜用盤車駱駝樵人背負<lb/>
之類南山宜江村漁市水邦山閣之類但加稻田漁樂<lb/>
勿用車盤駱駝要知南北之風故不同爾深宜分别山<lb/>
有四時之色春山豔冶而如笑夏山蒼翠而如滴秋山<lb/>
明浄而如洗冬山慘淡而如睡之説四時之氣象也郭<lb/>
氏曰山有三逺自山下而仰山上背後有淡山者謂之<lb/>
髙逺自山前而窺山後者謂之深逺自近山邊低坦之<lb/>
山謂之平逺愚又論三逺者有近㟁廣水曠濶遙山者<lb/>
<pb n="KR3h0027_WYG_001-3b"/>
謂之濶逺有煙霧暝漠野水隔而髣髴不見者謂之迷<lb/>
逺景物至絶而微茫縹渺者謂之幽逺以上山之名狀<lb/>
當備畫中用也兼備博雅君子之問若問而無對為無<lb/>
知之士不可不知也或詩句中有諸山名雖得名即不<lb/>
知山之體狀者惡可措手而製之凡畫全景者山重疊<lb/>
覆壓咫尺重深以近次逺或由下増疊分布相輔以卑<lb/>
次尊各有順序又不可大實仍要嵐霧鎖映林木遮藏<lb/>
不可露體如人無依乃窮山也且山以林木為衣以草<lb/>
<pb n="KR3h0027_WYG_001-4a"/>
為毛髮以煙霞為神采以景物為粧飾以水為血脈以<lb/>
嵐霧為氣象畫若不求古法不寫真山惟務俗變採合<lb/>
虚浮自為超越古今心以自蔽變是為非此乃懵然不<lb/>
知山水格要之士難可與言之嗟乎今人是少非多拘<lb/>
今亡古為多利之所誘奪博古好今學者鮮矣倘或有<lb/>
得其藴奥者誠可與論也彼嗟古傲今侮慢宿學之士<lb/>
適足以此言為戯耳<lb/>
　　論水<lb/>
<pb n="KR3h0027_WYG_001-4b"/>
夫水者有緩急淺深此為大體也有山上水曰涀涀謂<lb/>
出於髙陵山下有水曰潺潺謂其文溶緩山澗間有水<lb/>
曰漰湍而漱石者謂之湧泉巖石間有水滭潑而仰沸<lb/>
者謂之噴泉言瀑泉者巔崖峻壁之間一水飛出如練<lb/>
千尺分灑於萬仞之下有驚濤怒浪湧瀼騰沸噴濺漂<lb/>
流雖龜鼉魚鼈皆不能容也言濺瀑者山間積水欲流<lb/>
而石隔罅中猛下其片浪如滚有石迎激方圓四折交<lb/>
流四㑹用筆輕重自分淺深盈滿而散漫也言淙者衆<lb/>
<pb n="KR3h0027_WYG_001-5a"/>
流攢衝鳴湍疊瀨噴若雷風四面叢流謂之淙也言沂<lb/>
水者不用分開一片注下與瀑泉頗異矣亦宜分别夫<lb/>
海水者風波浩蕩巨浪捲翻山水中少用也有兩邊峭<lb/>
壁不可通途中有流水漂急如箭舟不停者峽水可無<lb/>
急於此也言江湖者注洞庭之廣大也言泉源者水平<lb/>
出流也其水混混不絶故孟子所謂原泉混混不舎晝<lb/>
夜是也惟溪水者山水中多用之宜畫盤曲掩映㫁續<lb/>
伏而後見以逺至近仍宜煙霞鎖隠為佳王右丞云路<lb/>
<pb n="KR3h0027_WYG_001-5b"/>
欲㫁而不㫁水欲流而不流此之謂歟夫沙磧者水心<lb/>
逆流水流兩邊急而有聲中有灘也夫石磧者輔㟁絶<lb/>
流水流兩邊洄環有紋中有石也言壑者有㟁而無水<lb/>
也然水有四時之色隨四時之氣春水微碧夏水微涼<lb/>
秋水微清冬水微慘又有汀洲烟渚皆水中人可住而<lb/>
景所集也至於漁瀨鴈濼之類畫之者多樂取以見才<lb/>
調况水為山之血脉故畫水者宜天髙水濶為佳也<lb/>
　　論林木<lb/>
<pb n="KR3h0027_WYG_001-6a"/>
夫林木者有四時之榮枯大小之叢薄咫尺重深以分<lb/>
逺近故木貴髙喬蒼逸健硬筆迹堅重或麗或質以筆<lb/>
迹欲㫁而復續也且或輕或重本在乎行筆髙低暈悉<lb/>
由於用墨此乃畫林木之格要也洪谷子訣曰筆有四<lb/>
勢觔骨皮肉是也筆絶而不㫁謂之觔纒轉隨骨謂之<lb/>
皮筆迹剛正而露節謂之骨伏起圓混而肥謂之肉尤<lb/>
宜骨肉相輔也肉多者肥而軟濁也苟媚者無骨也骨<lb/>
多者剛而如薪也勁死者無肉也迹㫁者無觔也墨而<lb/>
<pb n="KR3h0027_WYG_001-6b"/>
質朴失其真也墨微而怯弱敗其正形其木要停分而<lb/>
有勢不可太長太長無勢力不可太短太短者俗濁也<lb/>
木皆有形勢而取其力無勢而亂作盤曲者乏其勢也<lb/>
若只要剛硬而無環轉者虧其生意也若筆細脉微者<lb/>
怯弱也大凡取舎用度以木貴蒼健老硬其形甚多或<lb/>
聳而迸枝者或曲折而俯仰者或躬而若揖者或如醉<lb/>
人狂舞者或如披頭仗劒者皆松也又若怒龍驚虬之<lb/>
勢騰龍伏虎之形似狂怪而飄逸似偃蹇而躬身或坡<lb/>
<pb n="KR3h0027_WYG_001-7a"/>
側倒趄飲於水中或巔峻倒崖而身復起為松之儀其<lb/>
勢萬狀變態莫測凡畫根者臨岸倒起之木其根起伏<lb/>
出拔土外狂而且迸也其平立之木當以大根深入崖<lb/>
中傍迸小根方宜出土也凡作枯槎槁木務要竅䆻空<lb/>
耳且松者公侯也為衆木之長亭亭氣概髙上盤於空<lb/>
勢鋪霄漢枝迸而覆掛下接凡木以貴待賤如君子之<lb/>
徳周而不比荆浩曰成材者氣概髙幹不材者抱節自<lb/>
屈有偃盖而枝盤頭低而腰曲者為異松也皮老蒼鱗<lb/>
<pb n="KR3h0027_WYG_001-7b"/>
枝枯葉少者為古松也右丞曰松不離於弟兄謂髙低<lb/>
相亞亦有子孫謂新枝相續為幼松者其梢凌空而聳<lb/>
出其針交結而䕃重也且柏者若侯伯也訣曰柏下叢<lb/>
生要老逸而舒暢皮宜轉紐捧節有紋多枝少葉節眼<lb/>
嵌空勢若蛟龍身去復回蕩迭縱横乃古柏之狀也幼<lb/>
柏者葉宻枝迸梢聳拔也檜者松身柏皮㑹於松柏故<lb/>
名曰檜其枝横肆而盤屈其葉散而不定古檜之體也<lb/>
餘種羣木難以具述惟楸梧槐栁形儀各異大概有葉<lb/>
<pb n="KR3h0027_WYG_001-8a"/>
之木貴要豐茂而䕃鬱至於寒林者務森聳重深分布<lb/>
而不雜宜作枯梢老槎背後當用淺墨畫以相類之木<lb/>
伴和為之故得幽韻之氣清也林罅不用明白尤宜烟<lb/>
嵐映帶誠為咸熈深得乎妙用者哉梁元帝云木有四<lb/>
時春英夏䕃秋毛冬骨春英者謂葉細而花繁也夏䕃<lb/>
者謂葉宻而茂盛也秋毛者謂葉疎而飄零也冬骨者<lb/>
謂枝枯而葉槁也其有林巒者山岩石上有宻木也有<lb/>
林麓者山脚下林木也林迥者逺林烟暝也大要不可<lb/>
<pb n="KR3h0027_WYG_001-8b"/>
狂斜倒起隠淡直立辨其形質可一一分明又云質者<lb/>
形質備也雜木取其大綱用墨㸃成淺淡相等林木者<lb/>
山之衣也如人無衣裝使山無儀盛之貌故貴宻林茂<lb/>
木有華盛之表也木少者謂之露骨如人少衣也若作<lb/>
一窠一石務要減矣<lb/>
　　論石<lb/>
夫畫石者貴要磊落雄壯蒼硬頑澀礬頭菱面層疊厚<lb/>
薄覆壓重深落墨堅實凹深凸淺皴拂隂陽㸃均髙下<lb/>
<pb n="KR3h0027_WYG_001-9a"/>
乃為破墨之功也且言盤石者平大石也然石之狀不<lb/>
一或層疊而秀潤或崔嵬而顛嶮有崖岩嵯峨者有怪<lb/>
石崩坍者或直插入水而深不可測者或根石浸水而<lb/>
脚石相輔者崪屼嶙峋千怪萬狀縱横放逸其體無定<lb/>
而入皴紋多端也有披麻皴者有㸃錯皴者或斫<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>皴<lb/>
者或横皴者或勻而連水皴紋者一畫一㸃各有古今<lb/>
家數體法存焉昔人云石無十步真山有十里逺况石<lb/>
為山之體貴氣韻而不貴枯燥也畫之者不可失此論<lb/>
<pb n="KR3h0027_WYG_001-9b"/>
也<lb/>
　　論雲霧烟靄嵐光風雨雪霧<lb/>
夫通山川之氣以雲為總也雲出於深谷納於愚夷弇<lb/>
曰揜空渺渺無拘昇之晴霽則顯其四時之氣散之隂<lb/>
晦則逐其四時之象故春雲如白鶴其體閒逸和而舒<lb/>
暢也夏雲如竒峰其勢隂鬱濃淡靉靆而無定也秋雲<lb/>
如輕浪飄零或若兜羅之狀廓静而清明冬雲澄墨慘<lb/>
翳示其𤣥溟之色昏寒而深重此晴雲四時之象春隂<lb/>
<pb n="KR3h0027_WYG_001-10a"/>
則雲氣淡蕩夏隂則雲氣突黒秋隂則雲氣輕浮冬隂<lb/>
則雲氣慘淡此隂雲四時之氣也然雲之體聚散不一<lb/>
輕而為煙重而為霧浮而為靄聚而為氣其有山嵐之<lb/>
氣煙之輕者雲捲而霞舒雲者乃氣之所聚也凡畫者<lb/>
分氣候别雲烟為先山水中所用者霞不重以丹青雲<lb/>
不施以彩繪恐失其嵐光野色自然之氣也且雲有游<lb/>
雲有出谷雲有寒雲有暮雲雲之次為霧有曉霧有逺<lb/>
霧有寒霧霧之次為烟有晨烟有暮烟有輕烟烟之次<lb/>
<pb n="KR3h0027_WYG_001-10b"/>
為靄有江靄有暮靄有逺靄雲霧烟靄之外言其霞者<lb/>
東曙曰明霞西照曰暮霞乃早晚一時之氣暉也不可<lb/>
多用凡雲霞烟霧靄之氣為嵐光山色遙岑逺樹之彩<lb/>
也善繪於此則得四時之真氣造化之妙理故不可逆<lb/>
其嵐光當順其物理也風雖無迹而草木衣帶之形雲<lb/>
頭雨脚之勢無少逆也如逆之則失其大要矣繼而以<lb/>
雨雪之際時雖不同然雨有急雨有驟雨有夜雨有欲<lb/>
雨有雨霽雪者有風雪有江雪有夜雪有春雪有暮雪<lb/>
<pb n="KR3h0027_WYG_001-11a"/>
有欲雪有雪霽凡雨雪意皆本乎雲色之輕重類於風<lb/>
勢之緩急想其時候方可落筆大概以雲别其雨雪之<lb/>
意則宜暗而不宜顯也又如爾雅云天氣下而地不應<lb/>
曰雪言暗物而輕也地氣登而天不應曰霧言暝物而<lb/>
重也風而雨之為霾言無分逺近也隂風重而為曀言<lb/>
無分於山林也此皆不時之氣也霏雪之流至於魚龍<lb/>
草莽之象吕氏之言甚明鸞翔鳯翥之形陸機之論深<lb/>
得然窮天理之奥掃風雪之候曷可不深究焉<lb/>
<pb n="KR3h0027_WYG_001-11b"/>
　　論人物橋彴闗城寺觀山居舟車四時之景<lb/>
凡畫人物不可麄俗貴純雅而幽閒其隠居傲逸之士<lb/>
當與村居耕叟漁父輩體貌不同切觀古之山水中人<lb/>
物殊為閒雅無有麄惡者近之所作往往麄俗殊乏古<lb/>
人之態言橋彴者通船曰橋彴者以横木渡於溪澗之<lb/>
上但人迹可通也闗者在乎山峽之間只一路可通傍<lb/>
無小谿方可用闗也城者雉堞相映樓屋相望須當映<lb/>
帶於山崦林木之間不可一一出露恐類於圗經山水<lb/>
<pb n="KR3h0027_WYG_001-12a"/>
所用唯古堞可也畫僧寺道觀者宜横抱幽谷深巖峭<lb/>
壁之處唯酒斾旅店方可當途村落之間以至山居隠<lb/>
遯之士放逸之徒也務要幽僻有廣土處可畫柴扉房<lb/>
屋平林牛馬耕耘之類有菱廣水處可畫漁市漁濼及<lb/>
捕魚採菱晒網之類也言舟船者大曰舟小曰船漁人<lb/>
乗者為艇隠逸所乗曰船或插以網罩或旋以絲綸者<lb/>
漁艇也或為木屋或作棚幙者遊船也以小漿所搖者<lb/>
謂之飛航獨一木所造者謂之相槽於山水中所宜用<lb/>
<pb n="KR3h0027_WYG_001-12b"/>
者其舟船游漾輕浮不可重載其餘江海巨載之舟於<lb/>
山水中少用也品四時之景物務要明乎物理度乎人<lb/>
事春可畫以人物欣欣而舒和踏青郊遊翠陌競秋千<lb/>
漁唱渡水歸牧耕鋤山種捕魚之類也夏可畫以人物<lb/>
坦坦於山林隂映之處或以行旅憇歇水閣亭軒避暑<lb/>
納涼翫水浮梁浴鶴江滸曉汲渉水過渡之類也秋則<lb/>
畫以人物蕭蕭翫月採菱浣紗漁笛搗帛夜春登髙賞<lb/>
菊之類也冬則畫以人物寂寂圍爐飲酒慘冽遊宦雪<lb/>
<pb n="KR3h0027_WYG_001-13a"/>
笠寒人騾輛運糧雪江渡口寒郊雪臘履氷之類也若<lb/>
水野之間春兼於禽鳥者可畫以燕雀黄鸝夏畫鸂鶒<lb/>
鷗鷺秋畫征鴻羣鶩冬宜畫以落鴈鳴鴉今各舉其大<lb/>
概耳若能知此以隨時製景任其才思則山水中裝飾<lb/>
無不備矣<lb/>
　　論用筆墨格法氣韻病<lb/>
夫畫者筆也斯乃心運也索之於未狀之前得之於儀<lb/>
則之後黙契造化與道同機握筦而潛萬象揮毫而掃<lb/>
<pb n="KR3h0027_WYG_001-13b"/>
千里故筆以立其形質墨以分其隂陽山水悉從筆墨<lb/>
而成吳道子筆勝於質為畫之質勝也常謂道子山水<lb/>
有筆而無墨項容山水有墨而無筆此皆不得全善惟<lb/>
荆浩採二賢之能以為巳能則全矣盖墨用太多則失<lb/>
其真體損其筆而且濁用墨太微即氣怯而弱也過與<lb/>
不及皆為病耳切要循乎規矩格法本乎自然氣韻必<lb/>
全其生意得於此者備矣失於此者病矣以是推之豈<lb/>
愚俗之可論歟凡未操筆當凝神著思豫在目前所以<lb/>
<pb n="KR3h0027_WYG_001-14a"/>
意在筆先然後以格法推之可謂得之於心應之於手<lb/>
也其用筆有簡易而意全者有巧宻而精細者或取氣<lb/>
格而筆迹雄壯者或取順快而流暢者縱横變用在乎<lb/>
筆也然作畫之病者衆矣惟俗病最大出於淺陋循卑<lb/>
昧乎格法之大動作無規亂推取逸强務古淡而枯燥<lb/>
苟從巧宻而纒縛詐偽老筆本非自然此謂論筆墨格<lb/>
法氣韻之病古云用筆有三病一曰版二曰刻三曰結<lb/>
何謂版病腕弱筆痴取與全虧物狀平扁不能圓混者<lb/>
<pb n="KR3h0027_WYG_001-14b"/>
版也刻病者筆迹顯露用筆中凝勾畫之次妄生圭角<lb/>
者刻也結病者欲行不行當散不散似物凝碍不能流<lb/>
暢者結也愚又論一病謂之礭病筆路謹細而痴拘全<lb/>
無變通筆墨雖行類同死物狀如雕切之迹者礭也凡<lb/>
用筆先求氣韻次採體要然後精思若形勢未備便用<lb/>
巧宻精思必失其氣韻也以氣韻求其畫則形似自得<lb/>
於其間矣且善究其畫山水之理也當守其實實不足<lb/>
當棄其筆而華有餘實為質幹也華為華藻也質幹本<lb/>
<pb n="KR3h0027_WYG_001-15a"/>
乎自然華藻出乎人事實為本也華為末也自然體也<lb/>
人事用也豈可失其本而逐其末忘其體而執其用是<lb/>
猶畫者惟務華媚而體法虧惟務柔細而神氣泯真俗<lb/>
病耳惡知其守實去華之理哉若行筆或麄或細或揮<lb/>
或勻或重或輕者不可一一分明以布逺近似氣弱而<lb/>
無畫也其筆太麄則寡其理趣其筆太細則絶乎氣韻<lb/>
一皴一㸃一勾一斫皆有意法存焉若不從古畫法只<lb/>
寫真山不分逺近淺深乃圗經也焉得其格法氣韻哉<lb/>
<pb n="KR3h0027_WYG_001-15b"/>
凡畫有八格石老而潤水淨而明山要崔嵬泉宜洒落<lb/>
雲烟出没野逕迂迴松偃龍蛇竹藏風雨也<lb/>
　　論觀畫别識<lb/>
瓊瑰琬琰天下皆知其為玉也非卞氏三獻孰别其荆<lb/>
山之姿而為美驊騮騕褭天下皆知其為馬也非伯樂<lb/>
一顧孰别冀北之駿而為良若玉之無别安得瓊瑰琬<lb/>
琰之名馬之無别豈分驊騮騕<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之駿别玉者卞氏耳<lb/>
識馬者伯樂耳天下後世亦無復以加諸是猶畫山水<lb/>
<pb n="KR3h0027_WYG_001-16a"/>
之流於世也隠造化之情實論古今之賾奥發揮天地<lb/>
之形容藴藉聖賢之藝業豈賤𨽻俗人得以易窺其端<lb/>
倪盖有不測之神思難名之妙意寓於其間矣凡閲諸<lb/>
畫先㸔風勢氣韻次究格法髙低者為前賢家法規矩<lb/>
用度也儻生意純而物理順用度備而格法髙固得其<lb/>
格者也雖有其格而家法不可揉雜者何哉且畫李成<lb/>
之格豈用雜於范寛正如字法顔栁不可以同體篆𨽻<lb/>
不可以同攻故所操不一則所用有差信乎然矣歸古<lb/>
<pb n="KR3h0027_WYG_001-16b"/>
驗今善觀乎畫者焉可無别歟然古今山水之格皆畫<lb/>
也通畫法者得神全之氣攻寫法者有圗經之病亦不<lb/>
可以不識也以近世畫者多執好一家之學不通諸名<lb/>
流之迹者衆矣雖博究諸家之能精於一家者寡矣若<lb/>
此之畫則雜乎神思亂乎規格難識而難别良由此也<lb/>
惟節明其諸家畫法乃為精通之士論其别白之理也<lb/>
窮天文者然後證丘陵天地之間雖事之多有條則不<lb/>
紊物之衆有緒則不雜盖各有理之所寓耳觀畫之理<lb/>
<pb n="KR3h0027_WYG_001-17a"/>
非融心神善縑素精通博覽者不能達是理也畫有純<lb/>
質而清淡者僻淺而古拙者輕清而簡妙者放肆而飄<lb/>
逸者野逸而生動者幽曠而深逺者昏暝而意存者真<lb/>
率而閒雅者冗細而不亂者重厚而不濁者此皆三古<lb/>
之迹達之名品參乎神妙各適於理者然矣畫者初觀<lb/>
而可及究之而妙用益深者上也有初觀而不可及再<lb/>
觀而不可及窮之而理法乖異者下也畫譬如君子歟<lb/>
顯其跡而如金石著乎行而合規矩親之而温厚望之<lb/>
<pb n="KR3h0027_WYG_001-17b"/>
而儼然易事而難悦難進而易退動容周旋無不合於<lb/>
理者此上格之體若是而已畫由小人歟以浮言相胥<lb/>
以矯行相尚近之而取侮逺之而有怨苟媚諂以自合<lb/>
勞詐偽以自蔽旋為交構無一循乎理者此卑格之體<lb/>
有若是而已儻明其一而不明其二達於此而不達夫<lb/>
彼非所以能别識也昔人有云畫古六要一曰氣氣者<lb/>
隨形運筆取象無惑二曰韻韻者隠露立形備儀不俗<lb/>
三曰思思者頓挫取要凝想物宜四曰景景者制度時<lb/>
<pb n="KR3h0027_WYG_001-18a"/>
用搜妙創竒五曰筆筆者雖依法則運用變通不質不<lb/>
華如飛如動六曰墨墨者髙低暈淡品别淺深文彩自<lb/>
然似非用筆有此六法者神之又神也若六法未備但<lb/>
有一長亦不可不採覽焉畫有真可傳於世不自顯其<lb/>
名者所謂有實則名自得故不期顯而自顯也畫有一<lb/>
時雖獲美名乆則漸銷所謂以譽過於實者故不期銷<lb/>
而自銷矣凡觀畫者豈可擇於冠蓋之譽但㸔格清意<lb/>
古墨妙筆精景物幽閒思逺理深氣象脱洒者為佳其<lb/>
<pb n="KR3h0027_WYG_001-18b"/>
未當精絶惟寘巧宻者鮮鑒矣世有王晉卿者戚里之<lb/>
雅士也耕獵於文史放思於圗書每燕思之餘多戯以<lb/>
小筆散之於公卿之家多矣嘗蒙青眼左顧每閲畫必<lb/>
見召而同觀之論乎淵奥構其名實偶一日於賜書堂<lb/>
東掛李成西掛范寛先觀李公之跡云李公家法墨潤<lb/>
而筆精煙嵐輕動如對面千里秀氣可掬次觀范寛之<lb/>
作如面前真列峰巒渾厚氣壯雄逸筆力老健此二畫<lb/>
之跡真一文一武也余嘗思其言之當真可謂鑒通骨<lb/>
<pb n="KR3h0027_WYG_001-19a"/>
髓矣其格法之要切須知之方能定其優劣明其是非<lb/>
可謂精通善鑒者哉畫不遇識如客行於途無分於善<lb/>
惡也不亦悲夫今有名卿士大夫皆從格法聖朝以來<lb/>
李成郭熈公穆宋復古李伯時王晉卿亦然信能悉之<lb/>
於此乎按畫譜荆浩河内人號洪谷子博雅好古今山<lb/>
水專門頗得意趣間嘗謂吳道子山水有筆而無墨項<lb/>
容山水有墨而無筆浩兼二子所長而有之盖有筆而<lb/>
無墨者見落筆蹊徑而少自然有墨而無筆者去斧鑿<lb/>
<pb n="KR3h0027_WYG_001-19b"/>
痕而多變態故王洽之畫先潑墨縑素取髙下自然之<lb/>
勢而為之浩介乎二者之間則人與天成兩得之矣<lb/>
　　論古今學者<lb/>
天之所賦於我者性也性之所資於人者學也性有顓<lb/>
蒙明敏之異學有日益無窮之功故能因其性之所悟<lb/>
求其學之所資未有業不精於巳者也且古人以務學<lb/>
而開其性今之人以天性恥於學此所以去古逾逺而<lb/>
業逾不精也昔顧愷之夏月登樓家人罕見其面風雨<lb/>
<pb n="KR3h0027_WYG_001-20a"/>
晦暝飢寒喜怒皆不操筆唐有王右丞杜員外贈歌曰<lb/>
十日畫一水五日畫一石能事不受相促迫愷之王維<lb/>
後世真跡絶少後來得其髣髴者猶可絶俗正如唐史<lb/>
論杜甫謂殘膏賸馥沾渥後人蓋前人用此以為銷日<lb/>
養神之術今人反以之為圗利勞心之苦古之學者為<lb/>
巳今之學者為人昔人冠冕正士晏閒餘暇以此為清<lb/>
幽自適之樂唐張彦逺云書畫之術非閭閻之子可學<lb/>
也柰何今之學者往往以畫髙業以利為圖金自墜九<lb/>
<pb n="KR3h0027_WYG_001-20b"/>
流之風不脩術士之體豈不為自輕其術者哉故不精<lb/>
之由良以此也真所謂棄其本而逐其末矣且人之無<lb/>
學者謂之無格無格者謂之無前人之格法也豈落格<lb/>
法而自為超越古今名賢者歟所謂寡學之士則多性<lb/>
狂而自蔽者有三難學者有二何謂也有心髙而不恥<lb/>
於下問惟憑盜學者為自蔽也有性敏而才髙雜學而<lb/>
狂亂志不歸於一者自蔽也有少年夙成其性不勞而<lb/>
頗通慵而不學者自蔽也難學者何也有謾學而不知<lb/>
<pb n="KR3h0027_WYG_001-21a"/>
其學之理苟僥倖之䇿惟務作偽以勞心使神志蔽亂<lb/>
不究於實者難學也若此之徒斯為下矣夫欲傳古人<lb/>
之糟粕達前賢之閫奥未有不學而自能也信斯言也<lb/>
凡學者宜先執一家之體法學之成就方可變易為己<lb/>
格則可矣噫源深者流長表端者影正則學造乎妙藝<lb/>
盡乎精粹盖有本者亦若是而已<lb/>
　<lb/>
　<lb/>
<pb n="KR3h0027_WYG_001-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山水純全集<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3h0027_WYG_002-1a"/>
山水純全集後序<lb/>
嘗謂世之論畫者多矣稽古逮今瑣瑣碌碌亦其偏見<lb/>
持以僻説蔽其天地之純全不識古今之妙用㡬何哉<lb/>
不可數而名計也然畫之祖述於古有自來矣顯於唐<lb/>
虞備於商周尊於夫子用於宇宙明於日月山林之形<lb/>
别於鳥獸魚蟲之跡制之冠蓋衮冕設之罇罍鼎器六<lb/>
經具載百代祖繼迨此而下雖世不乏然未備其體或<lb/>
工於一物長於片善無復有能超越而能盡其純全妙<lb/>
<pb n="KR3h0027_WYG_002-1b"/>
用之理者也且畫者闢天地𤣥黄之色泄隂陽造化之<lb/>
機掃風雲之出没别魚龍之變化窮鬼神之情狀分江<lb/>
海之波濤以至山水之秀麗草木之茂榮翻然而異蹶<lb/>
然而超挺然而竒妙然而怪凡識於象數圗於形體一<lb/>
扶疎之細一帡幪之微覆於穹窿載於磅礴無逃乎象<lb/>
數而人為萬物之最靈者也故合於畫造乎理者能畫<lb/>
物之妙昧乎理則失物之真何哉盖天性之機也性者<lb/>
天所賦之體機者人神之用機之發萬變生焉惟畫造<lb/>
<pb n="KR3h0027_WYG_002-2a"/>
其理者能因性之自然究物之微妙心㑹神融黙契動<lb/>
靜於一毫投乎萬象則形質動蕩氣韻飄然矣故昧於<lb/>
理者心為緒使性為物遷汩於塵坌擾於利役徒為筆<lb/>
墨之所使耳安足以語天地之真哉是以山水之妙多<lb/>
專於才逸隠遯之流名卿髙蹈之士悟空識性明了燭<lb/>
物得其趣者之所作也况山水樂林泉之奥豈庸魯賤<lb/>
𨽻貪懦鄙夫至於麄俗者之所為也豈其畫於山水誠<lb/>
未可以易言也今古之跡顯然而著見於域中者不為<lb/>
<pb n="KR3h0027_WYG_002-2b"/>
不多矣略究形容而推之遙岑疊翠逺水沉明片帆歸<lb/>
浦秋鴈下空指掌之間若睨千里有得其平逺者也雲<lb/>
輕峰秀樹老隂疎溪橋隠逸樵釣江村棧路曲逕崢嶸<lb/>
層閣漱石飛泉去騎歸舟人少有得其全景也若松柏<lb/>
老而亂怪羣木茂而蓊鬱臨流碧澗崖古林髙此乃其<lb/>
樹石者也木葉披巖千山聳翠烟重暝斜之勢林繁如<lb/>
葉葉有聲此得其風雨者也畫至於通乎源流貫於神<lb/>
明使人觀之若覩青天白日窮究其奥釋然清爽非造<lb/>
<pb n="KR3h0027_WYG_002-3a"/>
理師古學之深逺者罔克及此今有琴堂韓公純全以<lb/>
名宦簪履之後家世儒業自垂髫誦習之間每臨筆硯<lb/>
多戯以窠石既冠從南北宦遊常於江山勝概為所樂<lb/>
者圗其所至之景宛然而旋踵於前繼而工畫於山水<lb/>
則落筆驚世不苟名於時但遊藝於心術精神之間至<lb/>
於爛額焦頭窮年皓首過於書籍傳癖未嘗一日捨乎<lb/>
筆墨猶恐學之不及也藴古今之妙而宇宙在乎手順<lb/>
造化之源而萬化生乎心故研精思極深得其純全妙<lb/>
<pb n="KR3h0027_WYG_002-3b"/>
用之理者其南陽純全公之畫歟公自紹聖間擔簦之<lb/>
都下進藝為都尉王晉卿所愜薦於今聖藩邸繼而上<lb/>
登寶位授翰林書藝局祇候累遷為直長秘書待詔今<lb/>
已授忠訓郎公未嘗苟進迄今祇以畫為性之所樂頃<lb/>
者出示以平昔編藁胸臆藴奥俾僕以補文釋意然所<lb/>
集山水之論莫不纎悉備載且指物而各叙其説言筆<lb/>
墨華藻可居典實博古續今増加證識分雲烟嵐霧山<lb/>
水林木闗城橋彴傳其筆墨之妙講其氣韻之病通四<lb/>
<pb n="KR3h0027_WYG_002-4a"/>
時景物識三古精華一句一事粲粲然使後學者覽而<lb/>
為樞筈筆要顧不偉歟當南陽接朋友則講論古今為<lb/>
文章至於理邃如藏珠之蚌藴玉之石學者不可輕易<lb/>
其文當求其理信乎公之論畫如珠玉之秘於此焉如<lb/>
公之畫純於古不雜於後代故其立論集曰純全庶㡬<lb/>
博雅君子為之傳於無窮也宣和辛丑嵗冬十月二十<lb/>
有四日夷門張懷邦美後序<lb/>
　<lb/>
<pb n="KR3h0027_WYG_002-4b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　山水純全集後序<lb/>
</p>
<p>
</p>
  </div>
</body>
</text>
</TEI>
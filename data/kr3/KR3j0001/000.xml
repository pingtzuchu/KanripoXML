<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>鬻子</head>
    <p>
<pb n="KR3j0001_WYG_000-1a"/>
欽定四庫全書　　　　　子部十<lb/>
　鬻子　　　　　　　　　雜家類一<hi>雜學之屬</hi>
　　提要<lb/>
　　　　<hi>臣</hi>等謹案鬻子一卷舊本題周鬻熊撰崇文<lb/>
　　　　總目作十四篇髙似孫子畧作十二篇陳振<lb/>
　　　　孫書録解題稱陸佃所校十五篇此本題唐<lb/>
　　　　逢行珪注凡十四篇葢即崇文總目所著録<lb/>
　　　　也考漢書藝文志道家鬻子二十二篇又小<lb/>
<pb n="KR3j0001_WYG_000-1b"/>
　　　　説家鬻子説十九篇是當時本有二書列子<lb/>
　　　　引鬻子凡三條皆黄老清靜之説與今本不<lb/>
　　　　類疑即道家二十二篇之文今本所載與賈<lb/>
　　　　誼新書所引六條文格畧同疑即小説家之<lb/>
　　　　鬻子説也杜預左傳注稱鬻熊為祝融十二<lb/>
　　　　世孫孔頴達疏謂不知出何書史記載鬻熊<lb/>
　　　　子事文王早卒其子曰熊麗熊麗生熊狂熊<lb/>
　　　　狂生熊繹成王時舉文武勤勞之後嗣受封<lb/>
<pb n="KR3j0001_WYG_000-2a"/>
　　　　於楚漢書載魏相奏記霍光稱文王見鬻子<lb/>
　　　　年九十餘雖所説小異然大約文武時人今<lb/>
　　　　其書乃有昔者魯周公語又有昔者魯周公<lb/>
　　　　使康叔往守于殷語而賈誼新書亦引其成<lb/>
　　　　王問荅凡五條時代殊不相及劉勰文心雕<lb/>
　　　　龍云鬻熊知道文王諮詢遺文餘事録為鬻<lb/>
　　　　子則裒輯成編不出熊手流傳附益或構虚<lb/>
　　　　詞故漢志别入小説家歟獨是偽四八目一<lb/>
<pb n="KR3j0001_WYG_000-2b"/>
　　　　書見北齊陽休之序録凡古来帝王佐輔有<lb/>
　　　　數可紀者靡不具載而此書所列禹七大夫<lb/>
　　　　臯陶杜子業既子施子黯季子甯然子堪輕<lb/>
　　　　子玉湯七大夫慶輔伊尹湟里且東門蝡南<lb/>
　　　　門蜧西門疪北門側皆具有姓名獨不見收<lb/>
　　　　似乎六朝之末尚無此本或唐以来好事之<lb/>
　　　　流依仿賈誼所引撰為贋本亦未可知觀其<lb/>
　　　　標題甲乙故為佚脱錯亂之狀而誼書所引<lb/>
<pb n="KR3j0001_WYG_000-3a"/>
　　　　則無一條之偶合豈非有心相避而巧匿其<lb/>
　　　　文使讀者互相檢驗生其信心歟且其篇名<lb/>
　　　　冗贅古無此體又每篇寥寥數言詞㫖膚淺<lb/>
　　　　决非三代舊文姑以流傳既久存備一家耳<lb/>
　　　　卷首有逢行珪序及永徽四年進書表自署<lb/>
　　　　華州鄭縣尉其里居則未詳云乾隆四十三<lb/>
　　　　年七月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3j0001_WYG_000-3b"/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0001_WYG_000-4a"/>
鬻子原序<lb/>
鬻子名熊楚人周文王之師也年九十見文王王曰老<lb/>
矣鬻子曰使臣捕獸逐麋已老矣使臣坐策國事尚少<lb/>
也文王師之著書二十二篇名曰鬻子子者男子之美<lb/>
稱賢不逮聖不以為經用題紀標子同據劉氏九流即<lb/>
道流也遭秦暴亂書記畧盡鬻子雖不預焚燒編帙由<lb/>
此殘缺依漢書藝文志惟有六篇今此本乃有十四篇<lb/>
未詳孰是篇或錯亂文多遺闕至敷演大道銓撰明史<lb/>
<pb n="KR3j0001_WYG_000-4b"/>
闡域中之教化論刑徳之是非雖卷軸不全而其門可<lb/>
見然鄧林之枝荆山之玉君子餘文可得觀矣鬻子博<lb/>
懐道徳善謀政事故使周文屈節大聖諮詢情存帝王<lb/>
之道辭多斥救之要理致通逺旨趣恢𢎞實先達之奥<lb/>
言為諸子之首唱織組仁義經緯家邦垂勸誡之風陳<lb/>
𢎞濟之術王者覽之可以理國吏者遵之可以從政足<lb/>
使賢者勵志不肖者滌心語曰詩三百一言以蔽之曰<lb/>
思無邪言而不朽可為龜鏡鬻子論道無邪之謂歟幸<lb/>
<pb n="KR3j0001_WYG_000-5a"/>
以休務之隙披閲子史而書籍實繁不能精備至於此<lb/>
子頗復留心尋其力迹之端探其闡教之㫖豈如寓言<lb/>
迂恢馳術飛辯者矣亦乃字重千金辭髙萬禩聊為注<lb/>
解畧起指歸馳心於萬古之上寄懐於千載之下庶垂<lb/>
道見志懸諸日月将来君子幸無忽焉<lb/>
<pb n="KR3j0001_WYG_000-6a"/>
進鬻子表<lb/>
臣行珪言臣聞結繩以往書疏蔑然文字之初教義斯<lb/>
起記言之史設褒貶之迹聿興書事之官置勸戒之門<lb/>
由啟於是國版稠疊謨訓昭彰唱讃之道以𢎞闡揚之<lb/>
理兹暢徳業彌縟英華日新雕琢性情振其徽烈逮乎<lb/>
周文傳聖鬻子稱賢意合道同實申師傅鬻子以文王<lb/>
降已大啟心期明宣布政之方廣立輔成之筞足使萬<lb/>
機留想一代咸休稽古有宗發明耳目尋其著述之㫖<lb/>
<pb n="KR3j0001_WYG_000-6b"/>
探其斥救之辭莫不原道心以裁章研神理而啟沃彌<lb/>
綸彜訓經緯區中不徒讃說微言務於遺翰而已鬻熊<lb/>
為諸子之首文王則聖徳之宗熊既文王之師書乃政<lb/>
教之體雖篇軸殘缺提舉猶備紀綱譬彼盤盂發揚有<lb/>
愈臣家傳儒素積習忠良覩明主奉師之蹤覧賢者盡<lb/>
義之道循環徵究妙極機神敢率至愚為之注解研覃<lb/>
析理以叙私情剪截浮辭用申狂瞽伏惟陛下則天垂<lb/>
訓越極宣風稽太上之至和興帝王之炯誡股肱諒直<lb/>
<pb n="KR3j0001_WYG_000-7a"/>
獻替無疑大舉賢良寧濟區宇四海革面八表宅心務<lb/>
本修文垂拱無事臣以草莱卑賤識度庸淺荷堯沐舜<lb/>
擊壤謳歌周施政教之端屬聽太平之詠志存綴輯以<lb/>
述矢言簡牘難周辭意斯拙謹以繕冩奉獻闕庭庶日<lb/>
月昭明布餘暉於漏隙時雨咸泊灑餘潤於纎枯望報<lb/>
塵露之資豈議沉舟之楫天威咫尺神魄震驚謹上表<lb/>
以聞伏聽慈㫖謹言永徽四年十一月二十六日華州<lb/>
鄭縣尉臣逄行珪上<lb/>
</p>
<p>
</p>
  </div>
</body>
</text>
</TEI>
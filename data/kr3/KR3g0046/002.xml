<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>人倫大統賦卷下</head>
    <p>
<pb n="KR3g0046_WYG_002-1a"/>
欽定四庫全書<lb/>
　人倫大統賦卷下　　　　金　張行簡　撰<lb/>
　　　　　　　　　　　　元　薛延年　注<lb/>
惟女賦質與男異禎<hi>音貞善也男惟女人所賦逺不與男貌相同  子以剛為貴女人以</hi>
<hi>柔為禎圖南曰陰反於陽夫必損陽反於陰禍必當圓靈臺秘訣云女中至貴謂威厚燕語聲和耳厚白額</hi>
<hi>鬢烏潤懐抱平肩削項長目澄淨視端嬌媚人中分明腮顴隠隠有力懸壁正唇紅齒白骨肉相副手纎鼻狹</hi>
<hi>峻直女中至富謂耳慢厚唇相當紅潤懸壁正目美性寛腮滿頦濶人中長食倉滿蠶囊平四倉俱滿蘭尉分</hi>
<hi>明井竈平細厨滿酒池平地閣濶犯金鴨玉霞女中至賤謂耳急撮唇吹火口鼻凹目露蛇行雄聲體冷齒高</hi>
<pb n="KR3g0046_WYG_002-1b"/>
<hi>腰削臀高胷凸齦露膀窄背直聲重破龍唇鳳口頰高神淺人中斷肌麤指短上有夭角女中至貞謂瞻視分</hi>
<hi>明剛骨有力顴夀隠顯有勢法令深目神澄黑白分明目下斜視嬌有威媚而態行緩歩輕身柔性正耳厚額</hi>
<hi>圓鼻直髪踈潤而光聲清嚴不散者貴其下賤者反顧蛇行雀躍耳反羊目神薄嬌而無威媚而不態剛中欠柔五</hi>
<hi>官不定犯日角天角龍角神流口濶舌長笑而不實掀唇撮口眉偃月氣浮聲淺女中至惡謂口高齒露聲散</hi>
<hi>髪黄人中蹇鼻促下唇進前耳窄鼻曲竅露目深鼻梁有節横靣黒黄髪麤索體硬無媚聲破無韻項短靣促</hi>
<hi>女中至孤謂三拳靣眉厚硬稜骨高下唇向前鼻準大耳乍顧如立卵額尖削目長乏蓋聲雄靣黑黧蠅生班</hi>
<hi>靨生鬚羊目眼三角鼻勾文山根斷女中至夀頦擁肉滿夀𢃄長人中深頰顴有力目神澄黒白分明語聲輕</hi>
<hi>細圓實法令過口項冇雙絛腹垂皮寛耳慢年夀高女中夭命蠅靣頰高聲雄眉壓目耳窄人中短有靨雙絛</hi>
<pb n="KR3g0046_WYG_002-2a"/>
<hi>横匝目神怒低頭斜視睛大無光六合不葢口尖齒露犯懸索之氣口邊長黒又曰女有九醜謂一雄聲主殺</hi>
<hi>夫害子多嗔二生鬚主貧賤乏財三胷凸愚魯下賤四蛇行主淫五雀躍孤獨性不良六蠅靣少子妨夫夀夭</hi>
<hi>七羊目主淫不慈害子八腰削臀高主賤辛苦九結喉妨夫好妖喜偽眉灣眼含笑聲賤韻低柔目神藏唇薄</hi>
<hi>小人多賤齒稀歸來陷顴夀孤神流散頭掉脚跳目歛薄口唇不相當羊目妊孕男女論氣血正時稟眞氣而</hi>
<hi>成孕陽盛為男陰盛為女陽精太盛則必生偏指或胎内生牙陰血有餘定髪白于腹内又看虎口筋紋而皆</hi>
<hi>暗生子必聯其暗青㸃㸃子必缺唇觔青而不正其子髪稀青筋大現子骨堅而行早雙生則青筋雙牽不全</hi>
<hi>則浮筋不正主子難飬青紋不足子行遲紋筋相交虎口子死右湧紋觔女病定兒女無差左青色至口是男</hi>
<hi>右青色至口是女鳳池水聚知生女土虎龍宫定是男黯慘不明如濕土子難保肓母難安右看三陰赤色是</hi>
<pb n="KR3g0046_WYG_002-2b"/>
<hi>女如黒白灌子子母離隔夀上黄懐孕平安人中有靨防産厄有紋難産</hi>和媚有常者貴重<lb/>
<hi>上聲恒男子之目必要神旺婦人之目必要和恵若和恵有  之婦必當貴重  嚴肅威力剛視乃富貴之相</hi>
<hi>也白不欲多黑不欲少視不欲偏光不欲慢睛不欲露神不欲困乃善相也</hi>圓凸不秀者賤<lb/>
輕<hi>婦人惟眼長為貴若圓小高凸麤俗不秀者主其賤輕  猴目神流多淫</hi>臉薄赤而少節<lb/>
<hi>臉者為目葢也若目葢薄而赤者主有不廉之態少有貞潔之行  女𢃄桃花眼上胞紅</hi>睛瑩澈而<lb/>
多貞<hi>清白守節曰貞睛澄澈湛然若水者必有貴烈之性</hi>眼下氣青夫必哭<hi>一本作喪</hi>
<hi>婦女有青氣冲眼者必哭其夫  卧蠶青傷長男長女害夫</hi>尾後色白男必憎<hi>眉尾後白</hi>
<hi>色者夫必憎嫌語日露四白外人入宅露白  而不正</hi>三角多嗔為妨夫之霜刃<lb/>
<pb n="KR3g0046_WYG_002-3a"/>
<hi>婦人眼三角者性狠而多怒如殺夫之露鋒之刃</hi>四白𢃄殺作害子之青萍<hi>婦人</hi>
<hi>眼露四白而神旺者謂之𢃄殺乃殺子之劒也青萍者乃劒之名也  白多三角犯刑徒四白者目露四白𢃄</hi>
<hi>殺赤縷貫睛殺子尅夫如青萍之劒矣</hi>惟耳者主聲音之聽聞為心腎之<lb/>
司牧<hi>司主守也牧古者州長謂之牧取守養之義也牧凡人所言善惡皆從耳傳於心故為心腎之司</hi>
<hi>也也玉管照神曰耳主聰貫腦而多通腎為心之司腎之候  故腎氣實則清而聰腎氣虚則昏而濁所以主聲</hi>
<hi>譽與心行也耳厚而堅者夀考聳起過眉者主夀輪廓分明聰悟垂珠朝口者主財與夀貼肉而生者富足耳</hi>
<hi>内生毫者夀耳内有黒子者生貴子主聰明耳門濶者智慮逺其堅如木至死不哭長而聳者祿位厚而圓者</hi>
<hi>財食色紅潤者榮貴黄白者名譽青黑者貧薄輪廓不分明者財祿多散薄而向前賣盡田園其薄如紙貧下</hi>
<pb n="KR3g0046_WYG_002-3b"/>
<hi>早死反而偏側居無屋室左右小大屯否妨害光明潤澤則聲名逺播塵昏焦暗則貧薄愚魯大扺貴人有貴</hi>
<hi>眼或無貴耳賤人有貴耳而無貴眼形雖善而色不明故善相耳者先相其色而復相其形  龜鑑云耳圓大</hi>
<hi>有智人耳孔小骨節曲戾者無智人也老䑕耳長命又多作偷兩耳不相似有異母兄弟耳上大下小苦心人</hi>
<hi>也耳長頭短者貧賤短命耳後骨起名曰夀堂亦名輔骨手中文長耳聳過眉必百歲不死耳垂齊口與財相</hi>
<hi>守耳長四寸世世封侯耳色不澤不得自從城郭不具仕路不通兩耳顴垂至老獨炊耳孔生毛長命耳色白</hi>
<hi>有聲名耳垂與口齊者資財萬億此謂長耳非謂耳下也猴耳難得心鹿耳貧耳如倚金佩刀環封公侯耳欲</hi>
<hi>城臨郭不用郭臨城耳後通中實者少子孫輪靈臺秘訣云耳上分五部傍有四骨五部者一曰天  分明主</hi>
<hi>貴顯聰明得祖力二曰天城顯主後旺得子孫力歇心早三曰天廓分明主夀冇財四曰風門濶主聰明記性</hi>
<pb n="KR3g0046_WYG_002-4a"/>
<hi>五曰匿犀尖顯方大主貴夀聰明四骨者皆㑹虎耳玉堂命門女人左耳厚先生男右耳厚先生女耳一大一</hi>
<hi>小主飲二母之乳不然異母兄弟臺謝靈運云耳薄齒踈唇畧綽孤寒妄語日荒忙  靈  秘訣耳如挈起名</hi>
<hi>播神耳窄上有城外有郭裏有輪扇寛竅大下過於凖貼腦垂  紅潤足財帛主名譽黒主病疾儉有小反輪</hi>
<hi>者不夀耳反輪焦少避他鄉離故里李忠臣常朝帝帝曰卿耳大貴兆對曰龍耳小驢耳大帝雅善之</hi>觀<lb/>
其形狀顔色見乎休<hi>美譽也</hi>咎<hi>惡/也</hi>榮辱<hi>耳主心腎又為祿星觀其耳之形狀</hi>
<hi>顔色則人之休咎榮辱皆可知也</hi>垂珠朝海必延筭而餘財<hi>四瀆耳為江口為河</hi>
<hi>若耳珠朝於口者為朝海也必延夀而財有餘有耳垂朝口耳尖貼腦垂窄必取延年筭數死之後必  餘財</hi>
偃月貫輪終朝王而執玉<hi>耳有城郭如新月偃仰光瑩朝接者定朝拱天子而為執</hi>
<pb n="KR3g0046_WYG_002-4b"/>
<hi>玉之臣</hi>圓而成者和惠偏而缺者慘<hi>七感反/酷毒也</hi>酷<hi>苦復反苛虐也耳圓</hi>
<hi>成者主於情和而多惠偏缺者必為慘酷之徒  謂不缺陷主中平偏缺者辛苦慇懃</hi>其薄如紙<lb/>
兮貧早死<hi>耳小如紙者則貧寒而早亡  丹田有病主不夀也</hi>其堅如木兮老不<lb/>
哭<hi>耳硬者吉人古相云耳硬如木至老不哭謂多吉少㓙也</hi>白或過靣主聲聞之飛<lb/>
騰<hi>聞去聲相耳白過於靣者至聲譽聞世古  云耳白過靣名揚四海</hi>瑩<hi>縈定反潔也</hi>且如輪<lb/>
主信行之敦篤<hi>耳輪廓如玉之光瑩貫輪者主恩信篤厚</hi>似猪者不聰而貪<lb/>
婪<hi>音嵐貪物也貴耳大有如猪者耳雖小有如龍耳者耳不論大小  其輪廓分明其耳雖大無輪廓又無</hi>
<hi>垂珠謂之猪耳則人多愚鈍性多貪婪</hi>如䑕者好疑而積蓄<hi>好去聲有䑕耳本小  廓</hi>
<pb n="KR3g0046_WYG_002-5a"/>
<hi>無輪若似䑕耳之人作事多疑而能積蓄  耳尖立窺小利</hi>輪靨雖明假學則貴<hi>耳輪</hi>
<hi>有靨而明當假其學而後顯貴</hi>孔毛能長善持不覆<hi>耳生毛者乃夀考之相善持守而不</hi>
<hi>顚危平耳中金絲毛者貴夀  生作事不反覆</hi>性譎<hi>音决權詐也謬欺天下曰譎</hi>詐而難測<lb/>
葢為如猴<hi>凡人譎詐奸猾不可測者葢耳如猴也猴耳者尖而向前耳門窄小故人莫能測其心也</hi>
糧匱<hi>空竭也</hi>乏而靡充率有似鹿<hi>糧饋殊乏尚能與朋友同用而無憾者葢以耳</hi>
<hi>之似鹿由鹿有呼群之義故也詩云呦呦鹿鳴食野之苹其鹿耳之形可如蓮瓣之狀</hi>薄如向前<lb/>
賣盡田園<hi>耳之薄小而前向即為破家之人鬼眼云耳薄向前賣盡田園</hi>反而倒後居<lb/>
無室屋<hi>耳若反輪而後倒耳珠又不朝海者則貧無所居之室耳小又離親妨傷父母</hi>昏暗難<lb/>
<pb n="KR3g0046_WYG_002-5b"/>
議乎登第<hi>耳為祿星其耳昏暗者為祿位星不明則當為寒士終無祿</hi>焦枯屢嘆其空<lb/>
軸<hi>機具也窮耳主其腎若耳色焦枯者為腎氣不足主遘貧    軸卷軸也空軸言腹中空洞無物也</hi>夀<lb/>
越眉兮貴噀血<hi>噀音巽含水噴也鮮夀長者耳過於眉位高其色  如噀血</hi>聰明潤<lb/>
兮富貼肉<hi>聰明之人耳色明潤富之人耳必為之貼肉</hi>輪靨生乎黒子智足<lb/>
經邦<hi>其耳前輪靨生黑子者則為興邦知畧之臣</hi>門輔起乎匿犀功當剖竹<lb/>
<hi>漢制其竹使符分給郡守漢書音義曰皆以竹箭五枝長五寸䥴刻篆書第一至第五與郡守為符各分其半</hi>
<hi>左留京師右以與之也察耳門骨藏豐滿者謂之匿犀常為有勲封爵之臣    夀骨起天倉監司守土之相</hi>
惟鼻者號嵩嶽以居中為天柱而高矗<hi>初六反直聳上貌相如賦崇山</hi>
<pb n="KR3g0046_WYG_002-6a"/>
<hi>矗矗夫鼻為嵩嶽以居中央為天柱而高接天庭知龜鑑云  鼻者辨薰蕕者也吐納氣息之所積也故  鼻</hi>
<hi>好者有聲譽惡者無名聞鼻邊無媚憨惷人也鼻柱薄而鼻陷者多病厄人鼻孔小縮凖頭低曲慳恡人也蜣</hi>
<hi>蜋鼻少意智鼻孔大如手指者短命亦貧鼻洪而長者貴鼻小而仰促者貧賤鼻高而昻侍官休昌委曲局缺</hi>
<hi>志量下劣鼻高低垂至老獨炊鼻頭分妨妻子鼻頭如曲懸膽二品鼻如截筒二千石鼻狹而高老無兄弟鼻左</hi>
<hi>先妨父鼻右曲先妨母鼻如鼈鼻貧而多淫虎鼻猛烈將軍多兵死昔子路有此相也鼻長智長鼻短智短鼻</hi>
<hi>頭晃晃如老蠶富貴封侯審靈臺秘訣云凖者乃鼻之主號嵩嶽以居其中又曰  辨官土星所居之位鼻總</hi>
<hi>屬金惟凖屬土上有三節二部屬金為土根金苖其準者上冇夀部下臨人中勢貫臺尉二部左右勢狹兩權侵</hi>
<hi>連法令二部方圓一寸二分曰凖頭掌信義官祿學藝之宫如截筒者信義若芟藕者多淫低小者膽小尖薄</hi>
<pb n="KR3g0046_WYG_002-6b"/>
<hi>者下劣凖圓如破彈者貴鷹觜者毒瘢者夀短分瑕者無仁義露竅者不淫而必貧如懸膽者多財帛凖如蘭</hi>
<hi>尉皆大而方主聰明顯達長有黑紫子不得力仰天則客亡凖高孤蘭尉小不相副一子之相毛出外好謗揚</hi>
<hi>是非低小無信忽然黑色者謂之肺絶百日中死其餘氣色細言於别文如瘢痕瑕靨主短夀凖圓蘭方主晩</hi>
<hi>子旺左蘭臺為仙倉右廷尉為仙庫主收藏積聚之宫完美者主聲譽分明者財旺缺露者財乏薄小者無財</hi>
<hi>端正無破理訟平中年鼻涕常垂末年萬事無依小玉潤管照神云鼻象中嶽一靣之表欲高而隆不要尖  光</hi>
<hi>者吉昏黒貧夭斜曲不直官災纒繞</hi>梁貴乎豐隆貫額色貴乎瑩光溢目<lb/>
<hi>其鼻所貴惟在高隆貫額色之所貴在乎瑩光温潤而能溢目</hi>竅小慳<hi>悋/也</hi>劣<hi>鄙也者鼻孔小  為</hi>
<hi>自閉不通其性多慳劣</hi>頭低孤獨<hi>凡人凖頭低者主終身無子孤獨之相謂凖頭無仙庫及俗庫</hi>
<pb n="KR3g0046_WYG_002-7a"/>
斜如芟<hi>音衫刈也</hi>藕之狀困乏瓶儲<hi>貯也狀其鼻昻露若芟藕之  者則家貧窮衣</hi>
<hi>食不贍宿孔仰家無隔  錢</hi>圓若懸膽之形榮食鼎餗<hi>鼎者烹煮之器餗羮食也</hi>
<hi>鼎中之美食公侯之食也餗音速下鼻凖完美勢若懸膽者則當榮食鼎祿  鼻如立劒  有三珠富貴之相</hi>
<hi>地玉管照神曰鼻如懸膽身須貴木曜當生得  來若見山根連額起定知食祿至三台</hi>青黒多㐫<lb/>
黄明廣福<hi>鼻乃身之主若氣色青黒者應遭不測之禍如其色之黄明福自至也</hi>柱缺終<lb/>
身難薦鶚<hi>鵰屬孟康曰大鵬也師古曰鷙擊之鳥鷹鸇之屬大而鷙者耳兆鵰也  魏志禰衡字正</hi>
<hi>平三原人孔融薦禰衡云鷙鳥累百不如一鶚仕天柱必要端正若有缺陷則終當困滯不得騰踏  進</hi>梁<lb/>
斷三十當畏鵩<hi>音服鴞屬死鵩鳥乃不祥鳥也如人見之必至於  漢賈誼三十而見此鳥誼</hi>
<pb n="KR3g0046_WYG_002-7b"/>
<hi>知必死故作鵩賦方畢而死</hi>大而滯者<hi>大别本/作小</hi>為賈<hi>音古坐/販曰賈</hi>旅<hi>行旅也其</hi>
<hi>鼻大而滯者則為商賈之人終身奔波流落商金櫃藏仙庫顯俗庫明山根正主財帛而終</hi>小而狹<lb/>
者<hi>小别本作大</hi>作僮僕<hi>衛青傳注僮者婢妾之總名稱僕給事從者  凡鼻小而狹者則早離父</hi>
<hi>母必作僮僕相曰山根斷而㓜年疾苦為僮僕怕曲玉管照神曰鼻頭尖小人多賤孔仰家無隔宿財又    如鷹</hi>
<hi>嘴様一生奸計不堪哀</hi>極貴之色似老蠶之光明<hi>相曰蠶将老自頷而明然後通</hi>
<hi>於周體人将發自準而明然後通於諸部故人将貴著見青龍之氣似老蠶黄明乃極貴之兆無不利也</hi>下<lb/>
愚之人若蜣蜋之局促<hi>䠞小貎相下愚之人鼻短低凹若蜣蜋局促  曰欲知貧賤之形貎鼻短</hi>
<hi>無梁露齒牙逺鼻短促蘭臺尉相去  是也</hi>完美宜官破露憂獄<hi>其鼻完美成就者宜</hi>
<pb n="KR3g0046_WYG_002-8a"/>
<hi>享官祿若破露無勢者則平生憂苦多致牢獄之囚宜官鼻如懸膽巳身年夀上缺主巳身不旺又主凶惡死</hi>
凖頭隆者誠信<hi>夫凖者為靣部之標本凖頭高隆其人誠懇而篤信鼻凖齊者主信義學堂也</hi>
法令深而嚴肅<hi>法令乃鼻之左右紋也若其紋理深長者為人敦重嚴肅又有遐齡之夀如鐘</hi>
<hi>様者冨饒尖者貧長者夀短者夭命</hi>疾病尖薄慳悋小縮<hi>短也一鼻尖而薄者  生多病</hi>
<hi>蘭臺小縮者其性悋慳凖尖鼻曲此人不可深交</hi>蘭臺明兮庭旅實<hi>庭宫中也旅衆也實</hi>
<hi>者富也庶也言家産殷實也儲蘭臺庭尉福德宫也若蘭臺豐明者家産殷實而多  積能贍百人  仙庫俗</hi>
<hi>庫秀</hi>井竈露兮厨無粟<hi>井竈若破露不收者當庖厨困乏恒無自贍之食相曰鼻露竅無歸</hi>
<hi>着横法令文内缺骨  起乃厨無粟</hi>骨如横起忌與結於交朋<hi>鼻骨横起者甚不可</hi>
<pb n="KR3g0046_WYG_002-8b"/>
<hi>相親為友起為年夀上骨</hi>紋若亂交慎勿為乎眷屬<hi>鼻上紋理亂交者必詭行</hi>
<hi>雖父子不同其心若女子者不可為之眷屬  凖頭至年上立紋多</hi>夫人中者溝洫之態<lb/>
<hi>說文水瀆廣四尺深四尺釋名曰田間之水曰溝洫音恤說文十里為成成間廣八尺深八尺為之洫田間水</hi>
<hi>道也旱則瀦水潦則泄水也寛夫人中者若大川之溝云洫通流四瀆潮接歸海宜其  深而長也  玉管照神</hi>
<hi>人中溝洫之象也䟽通則水流而不壅滯一名夀堂一名子庭短而促及蹇者賤夭有黑紫者養他姓子縱横</hi>
<hi>理者俱不宜子其小如線者貧寒之人者月波洞中記人中者亦名夀堂一名子庭上濶下窄  初顯榮而老</hi>
<hi>鰥下濶上窄者少無子而老有靨在左邊腹𢃄親子靨在右邊暗抛女子又云人中理立主養他人之子  靈</hi>
<hi>臺秘訣云夫人中者乃人之溝壑上通𤣥牝下注海門左右金甲二匱内屬季夏萬物結胎之月乃夀筭妻財</hi>
<pb n="KR3g0046_WYG_002-9a"/>
<hi>子孫之宫其應有九短而騫起尅妻害子慢淺不正財不能足上大輕則女主孤獨男子性惡下窄主奸巧少</hi>
<hi>榮老孤失祖業上窄下寛主㓜困老榮上有横文輕則女狐獨男子性惡重則女子産厄男子横亡不然老年</hi>
<hi>危困貧乏中深上下皆寛慢主為事多荒急不和睦鬚歇其中主財聚散不常鬚亂逆旋其中主蹉跎鬚宻其</hi>
<hi>中末年財旺曲者男女多狡上有靨應在舌下女人防産厄微如一線之絣死於途中形如破竹之仰貴顯後</hi>
<hi>旺深長者夀長短而深子晩尅妻或夀短立文主死他鄉男子人中有靨舌有靨相應人多見喜財旺多酒食</hi>
<hi>交文多水災斜立文主無義妨子平長分明多正直宜子曲淺多淫慾人中黑紫養他子異姓中高兩低子晚</hi>
<hi>中許負曰人中深長子孫盈堂人中短淺子孫易盡  廣平子孫不成  唐生曰一寸二千石若蹇兵死</hi>
深則踈導淺則滯延<hi>若以人中深則必致亨通若其淺則應當困滯</hi>淺短絶嗣<lb/>
<pb n="KR3g0046_WYG_002-9b"/>
而夭命深長宜子以遐年<hi>遐逺也夀如其人中短淺者絶嗣夭  若得深長者宜其</hi>
<hi>子孫又富夀考相曰人中深長子孫滿堂</hi>黒子難産乎蓐上<hi>蓐音肉草也孛凡人中者月</hi>
<hi>也若人中有黶者主其母産難不正之黶女必欺夫</hi>横紋殍卒於道邊<hi>道一作塗殍音標餓</hi>
<hi>死曰殍餓若有横紋截斷必當  死於路途</hi>上狹下廣兮多後旺<hi>若人中上窄下寛者</hi>
<hi>主晚年發禄有子成群</hi>下狹上廣兮屢孤眠<hi>如下窄上廣者多為孤鰥之人絶嗣之相</hi>
深長者誠信著寛厚者功名先<hi>若得深長者著有誠信之行寛濶者早立功名</hi>
微如一線之絣<hi>補耕反人以繩直物也</hi>身填<hi>音/田</hi>溝壑<hi>但人中微窄如一線之絣</hi>
<hi>痕者主死填於溝澗人中無形為僕猶損主</hi>明猶破竹之仰家世貂蟬<hi>董巴輿服</hi>
<pb n="KR3g0046_WYG_002-10a"/>
<hi>貂蟬侍中冠金鐺附蟬為文貂尾為餙也若如破竹之仰長逺有稜理者則祖庭高貴  如甓筒主榮祿高遷</hi>
唯口者語言之鑰是非之關<hi>鑰音藥則發言為開口之鑰口開  是非無不至也</hi>
<hi>關玉管照神曰口為言語之門飲食之具萬物造化之  又為心之外户賞罰之所出是非之㑹也端厚不妄</hi>
<hi>談謂之口德誹謗多言謂之口賊方廣有稜者主夀貴形如角弓者官祿横濶而厚福富正而不偏厚而不薄</hi>
<hi>者衣食如四字足富尖而反偏而薄寒賤不言自動又如馬口者主饑餓䑕口讒毁嫉妬如吹火者孤獨狗口</hi>
<hi>者貧下縱理入口者饑餓紫黑色多滯上唇長者毁謗下唇長者破財口齒露者無機早夭有黒子者主酒食</hi>
<hi>口如含丹不被饑寒口如一撮者貧薄口能容拳者出將入相口濶而豐祿食萬鍾無人獨語其賊如䑕唇為</hi>
<hi>口之城郭舌者口之鋒刃城郭欲厚鋒刃欲利厚則不陷利則不鈍乃善相也舌欲紅不欲黒舌欲赤不欲白</hi>
<pb n="KR3g0046_WYG_002-10b"/>
<hi>舌紅如朱者赤如血者食祿舌至鼻者位至封侯舌上有長理者位至公侯舌上多紋有馬成群舌大口小貧</hi>
<hi>薄折夭小而短者貧下舌紫而黯者貧厄舌出如蛇者毒害夭口勢欲深形欲方口色欲紅口音欲亮口德欲</hi>
<hi>端口唇欲厚承靈臺秘訣曰夫口者人身之海門也上通溝壑下連  漿左右井竈細厨二部五嶽曰恒山五</hi>
<hi>方曰北五臟内應於心乃水火既濟又為出納官乃水星所居之位接飲食之户徑滋身體之根源為言語之</hi>
<hi>鑰是非之關夫海者受納百川口者受納百味滋養形體夫口貴者稜角分明合勢欲小開勢欲寛上下二唇</hi>
<hi>相副形以角弓意如噙水勢若含環方城四字更色如噀血狀若含丹者貴口雖如此唇薄不貴多好歌樂貴</hi>
<hi>人不擕如吹火者酸寒䑕口者讒妬二唇相副好文章女人唇齒不相葢者産厄下唇過上者妨夫上唇過下</hi>
<hi>者多詐孕婦左青色入口是男右紅色至口是女遶口黒色者子母難全口角下垂者賤主多悲啼不為妾必</hi>
<pb n="KR3g0046_WYG_002-11a"/>
<hi>作婢如含丹者貴笑露齒多無止尖無稜角不歇心唇麤厚紫色者無夫語畧綽者少信難和</hi>禍福之<lb/>
所招利害之所詮<hi>音痊擇言也惟口為禍福之根禍福乃利害之本  其人之所招故言不</hi>
<hi>可不慎也聖人曰言悖而出者亦悖而入此之謂也</hi>端厚寡辭者定免乎辱<hi>吉人之辭</hi>
<hi>寡若能謹厚寡辭者定免恥辱於身</hi>誹<hi>音非/議也</hi>謗<hi>補礦反毁也</hi>多言者必招其愆<lb/>
<hi>過也誹謗多言者謂其専談人之過惡也如是之人必招其禍咎及身</hi>肥馬輕裘由方成<lb/>
於四域<hi>乘肥馬衣輕裘者由口若四字</hi>出將入相葢大容乎一拳<hi>出為將帥</hi>
<hi>入為宰輔者葢口大而能容其拳也</hi>唇欲厚語欲端音欲朗色欲鮮<hi>平聲  唇</hi>
<hi>貴乎秀厚語貴乎端嚴音貴乎高朗色貴乎明鮮</hi>上下紋交子孫衆周匝稜利<lb/>
<pb n="KR3g0046_WYG_002-11b"/>
仁信全<hi>周匝稜利别本作周回稜鍔者唇上下紋交者子孫甚衆如周廻有稜利  仁信皆全</hi>噀<lb/>
血餘資似括囊而貧薄<hi>括結也括囊謂口如括結囊之口也  唇如噀血者主有殷富</hi>
<hi>之資如括囊者貧寒孤老</hi>含丹多藝如吹火以酸寒<hi>古相云唇若含丹多技藝口如</hi>
<hi>吹火必孤寒</hi>合勢欲小開勢欲寛<hi>口不欲收故合勢欲其小開勢欲其大</hi>狗貪<lb/>
馬餒<hi>弩罪反饑也</hi>䑕讒蜂單<hi>薄也孤也馬凡人食物若似狗之貪食饑  之喃單如䑕蜂之</hi>
<hi>偷食皆下賤之相也齒蜂口者主孤單歐公言曰有僧相我唇不着  無事得謗其言頗當</hi>大言寡<lb/>
信者畧綽<hi>謂上下不相當自如上下畧綽不收唇無稜理言語  滿不謙㐫徒寡信</hi>無機促<lb/>
齡者偃蹇<hi>唇若偃蹇者乃為無智之人又當夭夀  如人中騫起下唇越上</hi>青黒禍發<lb/>
<pb n="KR3g0046_WYG_002-12a"/>
黄白病纒<hi>口唇青黑者惡禍將至色見黄白者大病臨身</hi>左右紋麤定凶惡<hi>其口</hi>
<hi>之左右有麤紋者定是凶徒之士多遭刑憲有法令紋外有美穴紋美穴紋外有貧薄紋貧薄紋外  縱理紋</hi>
<hi>侵斷法令紋主餓死也</hi>上下急蕩多迍邅<hi>須連反行不進貌唇夫急蕩者為不言而  自</hi>
<hi>動多孤苦之難禍唇薄言語急疾不嗔  害</hi>如鳥喙<hi>許穢反口喙也</hi>者高人多難共<lb/>
處<hi>若口如鳥喙者與人難以為交又不可與之同行  上唇尖也</hi>同劒鐔<hi>音尋又音潭</hi>者義<lb/>
士可與交懽<hi>鐔者劒之隔手同劒鐔者主有信義宜與相結為親友</hi>惟夀筭之前定<lb/>
以牙齒之可觀<hi>其於夀筭故為前定觀其牙齒而預可知矣  齒者骨之餘筋血壯則齒堅衰</hi>
<hi>則齒落齒者筋骨盛衰之候也齒欲大而宻長而整又欲排而堅不欲漏風而斜堅牢固宻者長年紅白者貴</hi>
<pb n="KR3g0046_WYG_002-12b"/>
<hi>牛齒者富䑕齒者貧色如榴錢布九州齒黒而細屯蹇多滯踈漏短缺夭破折數至三十已上者終始富貴當</hi>
<hi>門齒内學堂齊大者主信行踈缺者不令之相也曰龜鑑云鋸齒食肉齒平食菜取象於狼虎牛馬也義  鋸</hi>
<hi>齒非謂齒鋸也亦非前缺也上尖下濶狀如鋸齒齒麤者性麤横齒宻性淳和齒白而長富貴齒如劒鋒三品</hi>
<hi>齒踈參差無信齒踈唇薄好逰不休齒一寸利将兵齒如金玉二千石齒牙鋒畔齊宻者少病長  命齒撩亂主多</hi>
<hi>病亦短命齒二十四下賤二十六二十八貧賤三十二貴夀三十四三十六已上者命長而貴齒短宻辨細小</hi>
<hi>者邪諂姦佞人也上齒葢下先妨父亦破家後黑者多病短命人也</hi>康寧<hi>無患難也書洪範三曰康寧</hi>
者齊且宻賤夭者踈不連<hi>康寜之人其牙齒齊固而宻賤夭者則稀少而踈</hi>上<lb/>
覆下兮少困下掩上兮老鰥<hi>孟子曰老而無妻曰鰥下上覆下者則㓜年困滯</hi>
<pb n="KR3g0046_WYG_002-13a"/>
<hi>掩上者晚歲鰥寡謂上牙葢下牙牙為䑕齒下掩上  下牙葢上</hi>班馬文章白若瓠犀<hi>詩碩</hi>
<hi>人齒如瓠犀瓠中之子言其方整潔白而比次整齊也</hi>之美<hi>愚謂班漢班固也字孟堅扶風人後漢明</hi>
<hi>帝時人仕至中䕶軍撰漢書作司馬遷傳馬謂司馬遷字子長左馮翊人漢武帝時為太史令撰史記百三十</hi>
<hi>篇可謂文章矣之班馬者為駿馬也為馬有班紋可尚貴難得也如人  牙齒若瓠犀之美者亦為難得乃高</hi>
<hi>貴之人也</hi>喬松夀考瑩如崐玉之堅<hi>愚謂喬乃王子喬也周靈王太子晉也好吹笙</hi>
<hi>乘白鵠而去松乃赤松子也神農時雨師服水玉能入火自燒皆出列仙傳可謂得其夀考矣  喬松者為高</hi>
<hi>松也若能享喬松之夀者其人齒白瑩堅如崐山之美玉也</hi>當門二齒缺則命蹇於<lb/>
没世<hi>當門二齒缺者其命蹇滯終身困窮長否齒在後不齊運五十後貧薄缺落者屯</hi>學堂一官<lb/>
<pb n="KR3g0046_WYG_002-13b"/>
全則聲聞於普天<hi>聞去聲而當門二齒為内學堂若大  明者主多聞四海</hi>焦黒困乏<lb/>
鮮明足錢<hi>若其牙齒焦黒者乏困貧窮鮮明者錢財豐足</hi>二十四兮命折三十<lb/>
六兮夀延<hi>二十四齒踈而不連者謂之鬼形主其命夭三十六齒者主其長年</hi>尖若立錐<lb/>
必乏衣食之士<hi>齒尖如錐者必為闕衣乏食之人</hi>齊如編貝優登廊廟之<lb/>
賢<hi>貝海介蟲也今雲南使用<graphic n="KR1437" url="https://raw.githubusercontent.com/kanripo/KR-Gaiji/master/images/KR1437.png" mimeType="image/png"/>子也為編貝海物色白而瑩枝枝相同齒若齊如編貝足  賢相以登廊廟</hi>
惟舌者以短小薄鈍為下以長大方利為先<hi>鈍音遁不利也  舌</hi>
<hi>短小薄鈍者為下愚之人若其長大而方利者則為上卿相曰舌到凖頭必作公侯龜鑑云夫舌以顔色厚薄</hi>
<hi>為占吐舌滿口者富貴位至公侯舌厚方上如錡文者富貴舌赤如丹長命亦貴舌上紋通裏直者二千石上</hi>
<pb n="KR3g0046_WYG_002-14a"/>
<hi>横紋通達者富貴三公舌二理紋通達舌頭者封侯舌狹長下賤舌薄貧賤舌白多妄語下賤舌無紋下賤舌</hi>
<hi>尖饒舌多少信舌上黑㸃惡心人云云在口部下</hi>方長者咳唾成玉<hi>舌方長者主有才德</hi>
<hi>文高四海出語可為珠玉</hi>短小者皂𨽻執鞭<hi>短小者俗謂之舌禿則皂𨽻執鞭之僕夫皂𨽻</hi>
<hi>者乃臣僕至下之人言其賤之甚也</hi>黑子凶惡粟粒榮遷<hi>舌上有黒靨者多為凶惡有粟</hi>
<hi>粒者則必居官食祿</hi>黯紫布衣而肘露<hi>舌上色若黯紫之色者當終世貧寒若能粗得布衣</hi>
<hi>遮身尚猶以露其肘言其貧之甚也</hi>鮮明金𢃄而腰懸<hi>舌若鮮明廣瑩者則有腰金之貴</hi>
七星理明可享千鍾之祿<hi>舌上有七星靨者可享上卿之厚祿</hi>三川紋足<lb/>
必食萬户之田<hi>舌上有紋如川者必享萬户之食</hi>允謂瘦人項短致災<lb/>
<pb n="KR3g0046_WYG_002-14b"/>
殃<hi>瘦人本宜項長而以項短者决致災禍則玉管照神云肥人項欲短瘦人項欲長反此者不貧  夭項者一</hi>
<hi>身之旅所以安於體而扶於首也方隆光潤者大貴豐圓堅實者大富側小而弱非梁棟之器也或太長如鵝</hi>
<hi>太短如豕或大如癭木小如酒罌者皆不令之相表也項有結喉散走他州竹輪云瘦人結喉尚自可肥人結</hi>
<hi>喉逢災禍項後豐起者主後福項下有皮如絛者上夀之相也</hi>肥人項長必夭横<hi>去聲不順</hi>
<hi>理也非正命死也肥人本宜項短而以項長者必當横夭</hi>如罌如瓶總非吉<hi>罌瓶皆瓦器也</hi>
<hi>項下垂若器者非為吉乃凶之兆也</hi>似鵝似豕皆不令<hi>去聲善也太鵝項太長猪項  短咸</hi>
<hi>不得中也如是之人皆主惡死不善終也</hi>豐圓厚實多財産<hi>項若豐圓厚實與背相稱者財</hi>
<hi>産多而富足</hi>光隆温潤足權柄<hi>其項光隆温潤者足掌樞機重柄</hi>夫背所貴者<lb/>
<pb n="KR3g0046_WYG_002-15a"/>
豐隆身乃恃而安定<hi>恃猶頼也上夫人之背貴於豐隆必以體之  下安恃而為可稱</hi>
<hi>洞微玉鑑云背一身之基址也人不論肥瘦輕重皆欲有背夫有背者號為上須得豐隆不俗如龜背而廣厚</hi>
<hi>平濶前看如昻後看如俯者福相也或屈而視下頭低而陷者非也貴人無背名為借祿借禄者言其不久長</hi>
<hi>也貧玉管照神曰背欲長而不欲短欲厚不欲薄坑陷者  賤凡欲前見如仰後見如俯不貴則富背者後主</hi>
<hi>子孫怯龜鑑曰夫背者負戴於後也亦强禦之情也背薄則  弱厚濶則剛决高起者彌佳背如龜形富貴一</hi>
<hi>品凡言龜背者謂竦骨高起兩邊應之是也直而邊起者非也許負曰胷背廣厚所為長久背成三晟者夀而</hi>
<hi>貴背如圓扇二品背後有渠道深者皆貧賤勞苦管輅曰背有三甲肚無三壬額無主骨鼻無柱梁目無守睛</hi>
<hi>筋不束骨形不附内此不夀證也</hi>貧夭絶嗣者偏側欹斜<hi>貧窮夀夭無後者葢為背</hi>
<pb n="KR3g0046_WYG_002-15b"/>
<hi>之偏側欹斜不正</hi>富貴有後者濶厚平正<hi>富貴有子者則背濶澤潤堅厚而平</hi>勢<lb/>
若㨿山之蹲<hi>别本作坐字</hi>虎利賓於王<hi>易觀卦爻利用賓于王注猶言宜利用以</hi>
<hi>賓禮於王國于背勢似山中坐虎有威力者當利賓  王足為王佐賓友之臣</hi>形如出水之伏<lb/>
龜考終厥命<hi>書洪範五曰考終命注成全終命之數而不死於非命也  背如出水龜則夀考而</hi>
<hi>善終五福全矣</hi>龍骨欲長而充實虎骨欲短而堅硬<hi>龍骨者臂虎骨者膞</hi>
<hi>上為君下為臣上壯下細者龍吞虎下壯上細虎吞龍也</hi>鳶<hi>音縁</hi>肩者騰上必速恐不<lb/>
多時<hi>鳶者䲭類也若如鳶鳥之肩者騰上迅速早而困乏故馬周鳶肩火色任之要職壯歲辭閒故有急</hi>
<hi>流勇退之人</hi>犀膞<hi>音/博</hi>者為儒早亨優於從政<hi>犀者犀牛也為人犀膞豐而圓</hi>
<pb n="KR3g0046_WYG_002-16a"/>
<hi>厚則為文明之士㓜逹長於從政</hi>指節欲其纎直腕節欲其圓勁<hi>音更去聲</hi>
<hi>堅也柔手指欲纎而長腕節欲圓而勁肘玉管照神曰手欲  而長脚欲堅而短膞欲平而厚  欲圓而低腕</hi>
<hi>節欲小指節欲細龍骨欲長虎骨欲短骨露而麤筋浮而散皮𦂳生纇肉枯如削非美相其白如玉其直如符</hi>
<hi>其軟如綿其滑如苔福夀之相也</hi>厚而宻者謀必有得薄而踈者心多<lb/>
不稱<hi>去聲如掌中豐厚而柔指節瑩光而宻者則足知多謀  其掌薄骨硬指節踈露者平生志多不遂</hi>
勢若排竿<hi>一作筍</hi>貴可羡色如噀血富可競<hi>可别本作無  凡人指節</hi>
<hi>若排筍者身必貴顯其掌如噀血者家必殷富</hi>身卑才薄渉中滿而起傾<hi>别本作渉</hi>
<hi>中滿之色起是也若掌中心澆薄周圍而起骨謂之起傾如是之人主卑賤寡學由手心薄也</hi>祿厚官<lb/>
<pb n="KR3g0046_WYG_002-16b"/>
榮有駟馬之形勝<hi>官祿榮高謂掌中有印旗之形  謂掌厚背厚四節有穴</hi>横紋下<lb/>
愚縱理慧性<hi>凡人掌中若有横紋而短者乃為下愚如有紋縱者至聰明而多智慧</hi>骨露<lb/>
筋浮者主身殘皮堅骨枯者愁囊罄<hi>空也主手若露骨浮筋  身貧下賤</hi>
<hi>者皮堅硬肉乾澁者當愁囊篋空乏亦貧窮相也</hi>家殷而黒子斯明用足而横<lb/>
紋乃亘<hi>居鄧反竟也延袤也者若手心有黒子主家之豪富如有横紋通直  為握刀之紋則可財豐</hi>
<hi>富足</hi>富貴之相若苔之滑而綿之軟<hi>别本作柔滑富貴賢明之士手  軟而若</hi>
<hi>苔若綿</hi>夀安之人如筍之直而玉之瑩<hi>康寜遐齡之人則手之端直如筍而</hi>
<hi>白如玉</hi>心宰視聽内主魄魂帥六府之氣統五臟之神<hi>心乃</hi>
<pb n="KR3g0046_WYG_002-17a"/>
<hi>身之主也掌其視聽運行百脉帥主五臟六腑之神故五内經曰心為君主之官神明生焉  玉管照神云心為</hi>
<hi>臟之主宅神魂宰視聽居形體内不可得而見也其可得而見者心之外表也是知心乃人之宫室玉户金關</hi>
<hi>智慮之所居也心欲寛平博厚不欲坑陷窄狹寛博者智慮深狹側者愚而賤心頭生毛其性剛豪心頭骨凸</hi>
<hi>貧賤下劣以鬼眼曰凡相之至理規戒未語凡學相者先視其目  知其心目善則心善目惡則心惡眼神緩</hi>
<hi>慢平視性情不急不論善惡有恹廓大度心多賢哲目視萬回偷眼覷人近視覩物側頭不正衆中小語微笑</hi>
<hi>薄談主姦多疑作事計較慳恡散財羡人財帛眼視白多出逺方不顧父母不友昆弟聲焦散亂鼻光堯堯多</hi>
<hi>招是非輕薄無信自衒自長眉目陡起對人矜誇語喧閙談吐荒虚記問淺詐强作聰明心狠如狼妬賢嫉能</hi>
<hi>小人之相也志心藏神肝藏魂腎藏智肺藏魄脾藏  外六湊空者為府</hi>顔色始變是非已<lb/>
<pb n="KR3g0046_WYG_002-17b"/>
分<hi>凡人顔色喜怒方有所變則一心之明鑑而能預知之</hi>惡則禍結善則福臻<hi>至也</hi>
<hi>禍人之所行善惡咸以發之于心若其舉而行惡則當  結如能舉而行善其福應臻書曰作善降之百祥作</hi>
<hi>不善降之百殃斯言可謂明鑑矣</hi>胷凸者懆而多劣毛長者剛而好嗔<lb/>
<hi>胷膺骨高起者主性急懆而多劣若其生毛者主多輕怒此皆不仁寡合之相也  胷堂上有毛主性急剛乳</hi>
<hi>上有毛三根之上十根之下主足財祿乳頭像椹足財</hi>坑陷淺窄愚暗而多居下<lb/>
賤<hi>凡人之胷膺貴其平濶若坑陷淺窄者多為愚蠢下賤之人</hi>寛平博厚賢明而早<lb/>
厠縉紳<hi>厠雜也縉揷也揷笏於紳大𢃄也縉音晉又音箭若其寛平博厚者則㓜年而居官明賢而享</hi>
<hi>祿</hi>腹為水穀之海臍為筋脉之源包萬物而獨化總六<lb/>
<pb n="KR3g0046_WYG_002-18a"/>
府以中輪<hi>海為百谷王也無水不朝故海大而能容之人以三時所食皆受於腹包萬物而制造化</hi>
<hi>以養其神故腹為水谷之海臍者總六府以居中以為筋脉之源由是腹欲大而圓臍必廣而深相曰腹大垂</hi>
<hi>囊食祿無疆玉管照神云腹者身之爐冶所以包腸胃而化萬物也欲圓而長厚而堅勢欲下而垂皮欲厚而</hi>
<hi>滑故曰腹圓向下富貴主夀長腹墜而垂智合天機腹近上不賤則愚腹儉而短食不滿椀腹如抱兒四方聞</hi>
<hi>知臍為筋脉之含六腑總領之關也深濶者智而有福淺窄者貧而薄向下者福智向上者貧愚低者思慮逺高</hi>
<hi>者無識量大能容李名播人耳其或凸出淺而小非令相也  龜鑑曰牛肚貪婪財帛自淹馬腹籠籠玉帛豐</hi>
<hi>穠狗肚蹇縮恒衣食粥蝦䗫肚者懶敗鬼眼云喫食肚不起富貴常常喜微食肚大財帛常  腹不容百粒聲</hi>
<hi>不逺十歩</hi>圓厚富安儉薄乏食<hi>腹若圓大而厚者主家富安閒如其腹薄而儉小者必至</hi>
<pb n="KR3g0046_WYG_002-18b"/>
<hi>乏食</hi>深寛貴富淺窄孤貧<hi>腹寛厚者主能容物乃富貴之相淺薄窄狹者謂之囊罄故主</hi>
<hi>孤寒</hi>勢若垂囊風雷四方之震<hi>凡人之腹垂之若囊者主聲名貫世如風雷震於四</hi>
<hi>方</hi>深能容李芝蘭千里之聞<hi>臍深廣能容其李者主美譽播於邦畿之外若蘭之</hi>
<hi>馨香聞于四逺言其美德之盛盈也</hi>足者枝之謂身者幹之云枝以蔽其<lb/>
幹足以運諸身<hi>枝以蔽其幹足為枝也身乃幹也枝當䕃其幹足可運之身  玉管照神曰足厚而</hi>
<hi>正閒樂官榮横側小薄辛苦惡弱下有黒子二千石也足下無紋愚賤之相也雖大而薄亦主貧下足則有根</hi>
<hi>富及子孫足下旋紋名譽出群脚心黒𦂳官祿大扺貴人之足小而厚賤人之足薄而大</hi>豐厚方正<lb/>
者多閒暇薄澁横窄者必苦辛<hi>足若豐厚方正者平生聞樂其祿自至若以足</hi>
<pb n="KR3g0046_WYG_002-19a"/>
<hi>之薄窄枯澁者必當辛苦終身</hi>無紋身賤有毛家温<hi>足底無紋者身必貧賤若以足靣有</hi>
<hi>毛者家必殷實</hi>富累千金葢有弓刀之理<hi>家積千金之富者葢足底有弓刀之紋理</hi>
官封一品由成魚鳥之紋<hi>官高一品之極者由足底有魚鳥之成紋</hi>短小精<lb/>
悍<hi>音旱悍急强狠也</hi>者形不足而神有餘長大孱<hi>音山懦/弱也</hi>懦<hi>奴亂</hi>
<hi>反弱也</hi>者形有餘而神不足<hi>人身短小精悍者葢其形雖不足神乃有餘若雖長大孱</hi>
<hi>懦無力者是形有餘而神不足也故形之不足未可為慮若神之不足深可憂也  金書寶印云形有清竒古</hi>
<hi>怪者須得神與氣合若神氣不爽則露麤俗寒薄輕沉非貴相也清如寒氷竒如美玉古如嵓松怪如盤石雜</hi>
<hi>千萬人中見而異之者乃清竒古怪之貴相也凡有此者必須操修過人功業隆厚聲聞天下也形有五寛五</hi>
<pb n="KR3g0046_WYG_002-19b"/>
<hi>短五慢五露五急五藏何謂五寛曰器識曰行坐曰飲食曰言語曰喜怒全此五者必逺大何謂五短曰頭曰項</hi>
<hi>曰手曰足曰腹全此五者中流之相何謂五慢曰神曰氣曰性曰情曰行全此五者有夀發必遲何謂五露曰</hi>
<hi>眉曰鼻曰耳曰齒曰眼全此五者清烈孤貴異顯之相也神更露必夭折何謂五急曰神氣曰言語曰行歩曰</hi>
<hi>飲食曰喜怒全此五者發早易喪也何謂五藏視藏神聽藏氣貌藏色思藏息言藏聲全此五者清貴逺大之</hi>
<hi>相也前此六說中有可採宜更考思定有所得董正公常論五惡殺曰眼中赤筋眊仄强視此名鬬亡殺兩眉</hi>
<hi>尖短眼常如泪此名卒暴殺鼻折凖直頭斜羊視此名自吊殺肉横四起暴露不檢此名㐫暴殺目睛黄動睡</hi>
<hi>不合唇眼此名扛尸殺人有一焉定不能善終余常以此言為克當也</hi>伊形神而俱妙非<lb/>
賢聖而孰得<hi>形者發乎外神者藏於内其形神俱妙者非賢聖孰能得之</hi>藏於内者<lb/>
<pb n="KR3g0046_WYG_002-20a"/>
如淵珠之粹<hi>音祟純一不雜也之神藏於内者如淵水驪珠  精粹</hi>發乎外者若<lb/>
焰光之燭<hi>神發乎外者若清夜焰燭之美光</hi>善惡在人之憎愛清濁由<lb/>
目之照矚<hi>照一作瞻矚一作美則凡人之善惡皆已著於目神美則人愛惡  人憎若分明清濁瞻</hi>
<hi>視則足可知之</hi>質以氣而宏充氣以神而化育<hi>養也質者形也人之以氣而養</hi>
<hi>形故以神而主氣</hi>質寛則氣宏而大神安則氣靜而覆<hi>人形體寛大則</hi>
<hi>心氣宏若其神之所安則氣順而能靜</hi>如是寵辱<hi>寵丑勇反恩也尊榮也也辱如欲反恥也僇</hi>不<lb/>
足驚喜怒不足觸<hi>突也犯也後人之所養氣定而後形固形固而  神全神全而後心正誠</hi>
<hi>能肓之至此則寵辱不足驚喜怒不足觸</hi>有氣無肉者譬若寒松有肉無氣者<lb/>
<pb n="KR3g0046_WYG_002-20b"/>
譬若蠧<hi>音妬</hi>木<hi>人之形體雖臞瘦而有神氣者譬若寒松之堅可享其夀如其形體雖肥而無神氣</hi>
<hi>者猶似蟲之蠧木故枯朽而速敗也故曰有肉不如有骨有骨不如有氣有氣不如有神故神為人之主也</hi>
李嶠耳息而享百齡<hi>嶠渠妙反通嶠字渠山趙州贊皇宗人年十五  五經有文辭事唐髙</hi>
<hi>武后中睿𤣥五朝官至特進同中書門下三品龜息者氣自耳出故享其夀李嶠乃古之異人亦如靈龜耳中</hi>
<hi>出息故得享遐齡之夀</hi>孟軻内養而輕萬斛<hi>音穀十斗曰斛公軻字子輿鄒人魯  族</hi>
<hi>孟孫之後游事齊宣王不能用適梁亦不用退而作孟子七篇  夫孟氏之養氣能以四十而不動其心故曰</hi>
<hi>氣者體之充也志者氣之帥也夫志至焉志為至要之本氣次也氣能充其四體又曰我知言我善養吾浩然</hi>
<hi>之氣其為氣也至大至剛以直養而無害則貫通纎微洽於神明為其養之以義無毫釐私欲之蒙故能塞乎</hi>
<pb n="KR3g0046_WYG_002-21a"/>
<hi>天地之間施德教於無窮之極雖齊宣王授以萬鍾之祿為仁義之道未能格君心之非慮生民不能被至化</hi>
<hi>之澤辭去卿相之位終為萬世大賢配祀先聖垂訓無窮可謂養氣之至者也</hi>和柔剛正之謂<lb/>
君子隘狹急暴之謂士卒<hi>隘烏懈反狹音峽凡所養之氣和寛剛正皆為君子若以</hi>
<hi>氣之隘狹急暴咸為士卒</hi>如龜之息兮保其逺大如馬之馭<hi>音御使馬也</hi>兮<lb/>
重其馳逐<hi>息喘也又曰一呼一吸謂之一息者龜息之細𣺌然不聞葢能惜其氣如龜息  可保長</hi>
<hi>年之氣若如馬馭駕者生平有馳逐之重勞可謂辛苦百至相喘息條條緩而長者長命人也喘息急卒出入</hi>
<hi>不等短命人也</hi>身大音小禍所隠身小音大福所伏<hi>身大音小者謂形聲</hi>
<hi>之不相應故隠其禍而待其發身小音大者乃神氣之足有餘故藏其福而待其時</hi>夫聲音之所<lb/>
<pb n="KR3g0046_WYG_002-21b"/>
發自元宫而乃臻於心氣以相續<hi>夫聲音之發起於丹田與心氣相續而出</hi>
<hi>也</hi>琅然其若擊石曠然其若呼谷斯乃内藴道德終應<lb/>
戩<hi>音剪</hi>穀<hi>盡善也小雅天保章俾爾戩穀幽聲清則琅然若擊磬之音聲濁則礦然如呼  谷之奥此謂</hi>
<hi>内外道德之人終當享其厚祿</hi>謂之羅網者乾濕不齊謂之雌雄者大<lb/>
小相續或先急而後緩或先緩而後速是謂麤俗之卑<lb/>
冗焉遂風雲之志欲<hi>聞人之聲音有聲乾聲潤出而不等謂身之羅網也若聲大聲小相</hi>
<hi>續而亂出者謂之雌雄不一也或先迅急而後緩慢或先緩慢而後迅急皆為麤俗卑下之徒終身定無官祿</hi>
辨四時之氣如春蠶吐絲之微微察五方之色若浮雲<lb/>
<pb n="KR3g0046_WYG_002-22a"/>
覆日之旭旭<hi>音頊說文曰日出貌白辨四時氣者别其氣之五色所屬也青  紅黒黄乃四時之</hi>
<hi>正氣也在於皮上者謂之色皮裏者謂之氣氣者如粟如荳如絲如髪藏於紋理之中隠於毛髪之内細者若</hi>
<hi>春蠶之絲欲察五方正如浮雲覆别之微在乎熟詳而辨之  洞微玉鑑曰氣一而已矣  而論之則有三焉</hi>
<hi>曰自然之氣曰所養之氣曰所襲之氣自然之氣五行之秀氣也吾稟受之其清常存所養之氣浩然之氣也</hi>
<hi>吾能自安物不能擾所襲之氣乃邪氣也若所存不厚所養不完則為邪氣所襲矣又推而廣之則有青黄赤</hi>
<hi>黒白五色黄正公論神與氣有曰神大為神有餘神怯為神不足氣過於神為氣有餘氣下於神為氣不足此</hi>
<hi>說甚妙宜以意攷斷可驗矣氣通五臟則有所見今之人喜怒哀懼一至於心則色思變矣又况疾病死生乎</hi>
<hi>論五色吉凶應時生死於後黄色土也其敷潤貼肉不浮不凝者為正色也紅紫二色同皆主喜恱若凝滯煙</hi>
<pb n="KR3g0046_WYG_002-22b"/>
<hi>雲汚泥者初年曰土犯主三十年中年曰土病主二十年末年曰土死應甲乙寅卯年旺戊巳辰戌丑未年日</hi>
<hi>月皆同下凖此青色木色也其色榮暢條達如竹葉柳者為正也若乾枯凝結閃閃不定者初年曰犯木主二</hi>
<hi>十四年中年曰木病主六十年末年曰木死應庚辛申酉年旺甲乙寅卯年赤色火色也其色光澤華秀如脂</hi>
<hi>塗丹為正色若焦烈燥煩如火炎熾者初年曰犯火主二十年中年曰火病主四十年末曰火死應壬癸亥子</hi>
<hi>年旺丙丁巳午年白色金色也其色温潤如玉經久不變者乃正色也若塵蒙乾枯無紅潤色如乾衣者初年</hi>
<hi>曰犯金主二十七年中年曰金病主十八年末年曰金死應丙丁巳午年旺庚午辛未年黒色水色也其色調</hi>
<hi>暢風韻光彩有鋒鋩顯露者為正色也若如煙霧昏昏四起汚濁不眀者初年曰犯水主十八年中年曰水病</hi>
<hi>主十一年末年曰水死應戊巳辰戌丑未年旺壬癸亥子年  氣形圖詳後氣色門</hi>地閣明而饒<lb/>
<pb n="KR3g0046_WYG_002-23a"/>
田宅天獄暗而罹<hi>音離遭也</hi>桎<hi>音/質</hi>梏<hi>音谷械手曰桎械足曰梏古之所以拘罪人之</hi>
<hi>物易蒙卦曰用說桎梏臺地閣光明者田宅多廣天獄昏暗者刑獄多憂  靈  秘訣曰夫地閣者人身之地</hi>
<hi>一體之基上有承漿波池之部下臨重樓左右兩頥勢如奴婢學堂之部田宅牛馬之宫此部應陰之八數方</hi>
<hi>則榮厚則富朝接則貴虎頭則雄燕頷則勇擁肉財豐如滿月者富貴兩全朝天貴朝人次之方厚更加頂平</hi>
<hi>得祖業尖不得産業力頥陷不得奴僕力肩骨陷不得生財力地閣尖長多破祖孤立於他鄉頦分有瑕田宅</hi>
<hi>不足頥大頦小祖財無力頦大頥小他鄉再立偏薄皆為賤頦分必另居承漿下有紋短立者主莊田墳宅長</hi>
<hi>有人爭斜紋主妻多奸淫重頥多富頦薄壘則不實髯分頦露者狡猾有靨正者得外人田宅不正偏者為破</hi>
<hi>大抵方厚圓滿平正朝接者為富貴偏狹尖陷痕瘢破缺者皆貧賤</hi>粟黄繒紫多豪貴<hi>繒疾</hi>
<pb n="KR3g0046_WYG_002-23b"/>
<hi>陵反也粟黄者如粟粒之㸃嬌黄也繒紫者如紫線之亂盤  是為青龍之氣若靣部四時常見者乃豪貴之</hi>
<hi>人也</hi>脂白苽青合賢淑<hi>人之靣色其白如脂其青若苽者是為賢明之士可登廊廟</hi>若<lb/>
相者精究其術而妙悟於神安逃禍福<hi>安逃禍福别本作信無所逃其</hi>
<hi>禍福若相者惟當細玩此書而能得其神妙則禍福殊無逃也  歌曰嗟嗟世俗不知因妄將容貌取其形若</hi>
<hi>得正形為大貴依稀相似出羣倫形滯之人行必失神滯之人心不開氣滯之人言必懶色滯之人靣塵埃形</hi>
<hi>神氣色都無滯舉事心謀百事諧色在皮而氣在血脉聚作成多喜恱散則成憂靜則安部位吉㐫皆有訣又</hi>
<hi>曰欲窮禍福貴賤除觀諸家相文聽聲觀形察色有肉神音神眼神總欲觀之則自然明矣又曰迷而不反禍</hi>
<hi>從惑起災自奢生老子曰天之道利而不害聖人之道為而不爭此之謂也</hi>
<pb n="KR3g0046_WYG_002-24a"/>
　　　氣形圖<hi>應時則喜逆時則憂</hi>
<hi>此氣動如水波紋</hi>　喜<hi>應三十七日/主陰人財帛</hi>　憂<hi>應四七日主災水厄血</hi>
<hi>此氣見如棗核形</hi>　喜<hi>應四時辰日/主名聲官禄</hi>　憂<hi>應六八日主危疾失職</hi>
<hi>此氣見如圓珠形</hi>　喜<hi>應一五日主/祿音財信</hi>　憂<hi>應二六日主官文字虚驚</hi>
<hi>此氣見如草根向下</hi>　喜<hi>應一日主財/又曰主禄位</hi>　憂<hi>應二日主官擾血火</hi>
<hi>此氣見如雲行形</hi>　喜<hi>應三七日主/上位提擕</hi>　憂<hi>應二七日主大服重災</hi>
<hi>此氣見如雙魚形</hi>　喜<hi>應四九日主/軄遷官升</hi>　憂<hi>應三九日主水災</hi>
<hi>此氣見如粟米一絲</hi>　喜<hi>應七七日主/名聲禄位</hi>　憂<hi>應三七日主心腹疾</hi>
<pb n="KR3g0046_WYG_002-24b"/>
<hi>此氣見如草根向上</hi>　喜<hi>應四時辰主/文字至吉音</hi>　憂<hi>應七時辰主火血驚撓</hi>
<hi>此氣見如粟米散五絲</hi>喜<hi>應三七日主/職遷轉升</hi>　憂<hi>應二七日主印落官减</hi>
<hi>此氣見如蠶絲散亂</hi>　喜<hi>應二十日/主有横財</hi>　　憂<hi>應二五日主失財</hi>
<hi>此氣見如筆峰</hi>　　喜<hi>應三九日主/喜文字進</hi>　憂<hi>應三八日主官筆動</hi>
<hi>此氣見如弓形</hi>　　喜<hi>應四九日主/職因公改</hi>　憂<hi>應三九日主失職</hi>
<hi>此氣見如亂髪</hi>　　喜<hi>應三日内主/音急遞急</hi>　憂<hi>應一日内主公私撓</hi>
<hi>此氣見如龍頭</hi>　　喜<hi>應三七日主/擢名位升</hi>　憂<hi>應二七日主危兵動戰</hi>
<hi>此氣見如梅花㸃</hi>　喜<hi>應七九日/主生子孫</hi>　　憂<hi>應一李内主子孫病死</hi>
<pb n="KR3g0046_WYG_002-25a"/>
<hi>此氣見如龍鱗</hi>　　喜<hi>應四七日主/名聲顯揚</hi>　憂<hi>應五七日主水火驚</hi>
<hi>此氣見如鳳尾</hi>　　喜<hi>應三八日/主遷轉</hi>　　憂<hi>應四九日脚手大災</hi>
<hi>此氣見如玉印</hi>　　喜<hi>應四七日主/現遷朝官</hi>　憂<hi>應六七日主削官獄死</hi>
<hi>此氣見如火焰</hi>　　喜<hi>應五九日/主吉音報</hi>　　憂<hi>應二九日主發血死</hi>
<hi>此氣見如連珠</hi>　　喜<hi>應六八日主/三遷進祿</hi>　憂<hi>應四八日主病失重物</hi>
<hi>此氣見如圓月</hi>　　喜<hi>應三七日主/顯名位大</hi>　憂<hi>應二九日主血病死</hi>
<hi>此氣見如半月</hi>　　喜<hi>應四九日/主吉音至</hi>　　憂<hi>應三九日主㐫信至</hi>
<hi>此氣見如蠶行</hi>　　喜<hi>應七九日/主進財</hi>　　憂<hi>應六九日主失財</hi>
<pb n="KR3g0046_WYG_002-25b"/>
<hi>此氣見如劒刀形</hi>　喜<hi>應三九日/主武功成</hi>　　憂<hi>應二九日主刀兵厄</hi>
已上氣圖共二十四形各更用目力精别看首尾上下<lb/>
在何部位何方隅何時日是何色及形部善惡年運如<lb/>
何須内外推究方有應驗以此憂喜注論事應者亦隨<lb/>
其氣形𦂳慢云爾　氣色應候　黄紅紫氣則同應清<lb/>
明後三日榖雨後五日小暑後三日大暑後九日寒露<lb/>
後四日霜降後八日小寒後八日大寒後十日　青氣<lb/>
應立春後一日雨水後二日驚蟄後三日春分後四日<lb/>
<pb n="KR3g0046_WYG_002-26a"/>
赤氣應立夏後二日小滿後四日芒種後七日夏至後<lb/>
九日　白氣應立秋後四日處暑後六日白露後五日<lb/>
秋分後七日　黒氣應立冬後三日小雪後五日大雪<lb/>
後六日冬至後八日　已上氣候吉㓙各有定數更㸔<lb/>
陰陽順逆如何爾<lb/>
　　　雜論應尅及生死<lb/>
朝見<hi>帝座上有黄紫氣龍鱗筆峰</hi>受官<hi>司空上有紅黄/氣如玉印連珠</hi>遷轉<hi>隨上下位有黄</hi>
<hi>紫氣如草根向上</hi>得祿<hi>禄倉上有紅紫/氣如棗核雙魚</hi>𢃄職<hi>神光上有黄白氣如刀劒弓形</hi>科<lb/>
<pb n="KR3g0046_WYG_002-26b"/>
甲<hi>日月角上有紫氣如雲行龍頭</hi>移動<hi>驛馬上有青紫/氣如雲月圓</hi>典刑<hi>刑獄印信上有白紅</hi>
<hi>紫氣如筆鋒</hi>提擢<hi>隨上下位有黄/紅氣如連珠</hi>金穀<hi>倉庫上有紫/氣如水波紋</hi>奏功<hi>隨大</hi>
<hi>小上下有紫赤氣如印形</hi>用武<hi>邊地上有白氣赤/氣如刀劒火焰</hi>守土<hi>凖頭權印上有黄紫氣如</hi>
<hi>圓珠</hi>簽佐<hi>輔角上有黄/氣如偃月</hi>赦書<hi>隨上下位看帝座/上有白氣如龍頭</hi>省文<hi>府座上有</hi>
<hi>紅黄氣如鳳尾</hi>詔誥<hi>祿倉上司空上有/正紫氣如粟米</hi>邊信<hi>邊地及印信上有赤氣如珠</hi>吉<lb/>
信<hi>印信及山林上有黄氣如筆鋒</hi>憂信<hi>驛馬凖頭有氣/如偃月草根</hi>剥印<hi>印座至司空有赤氣</hi>
<hi>如一粟五絲</hi>急病<hi>食倉上有青/赤氣如亂髪</hi>解官<hi>祿庫權凖上有/赤黑氣如雲行</hi>落職<hi>神庭</hi>
<hi>金櫃上有青黒氣如弓形</hi>内服<hi>中部有白赤/氣如梅花</hi>外服<hi>下部有白赤氣如蠶行</hi>祖墳<lb/>
<pb n="KR3g0046_WYG_002-27a"/>
<hi>塜墓上赤氣應則動</hi>屋宅<hi>地閣有青赤/氣應則遷動</hi>公訟<hi>凖上唱喝有赤氣動如筆鋒</hi>私撓<lb/>
<hi>凖上眉毛有赤氣如圓珠草根</hi>刑獄<hi>食倉刑上有/青氣主下獄</hi>山林<hi>上有氣赤青主火燒山林</hi>陂<lb/>
池<hi>上有黑氣入口主死及水災</hi>父母<hi>内外三陽有/氣動則應</hi>兄弟<hi>年夀間有氣動則應</hi>伯<lb/>
叔<hi>司空上有氣動則應</hi>子孫<hi>正靣上及人中/有氣動則應</hi>妻妾<hi>左右眼尾及眼下有氣動則應</hi>
奴婢<hi>承漿傍有氣動則應</hi>六畜<hi>食倉去二分/有氣動則應</hi>進財<hi>凖上連年夀間黄氣動如連雲</hi>
<hi>行</hi>退財<hi>倉庫凖上有青/赤氣如蠶行</hi>怪夣<hi>夢堂有氣如絲/散亂隨即凶應</hi>見怪<hi>陂池上有</hi>
<hi>赤氣如水波草根</hi>水災<hi>下部及凖上有/青黑氣如煙</hi>馬驚<hi>眉上二分有赤氣如刀劒弓形</hi>血<lb/>
火<hi>印堂左右墻壁赤氣如絲散亂</hi>刀劒<hi>兩眉頭尾有白/氣如弓刀形</hi>發迹<hi>凖頭上有一㸃如粟</hi>
<pb n="KR3g0046_WYG_002-27b"/>
<hi>米漸開</hi>心病<hi>赤氣浮滔不貼肉/赤㸃如草根向上</hi>肺病<hi>白氣浮淡白㸃如珠皮膚燥</hi>肝病<lb/>
<hi>青浮枯如烟成條如綿主恐懼</hi>腎病<hi>黒氣如烟凝散/主勞倦神不安</hi>脾病<hi>黄氣凝滯不通如舊服見</hi>
<hi>日</hi>心絶<hi>唇如裂帛上如黑/烟一季青一年</hi>肺絶<hi>毛髪乾枯皮無神黒一年青三年</hi>肝絶<lb/>
<hi>眼忽無光頭低黑一月青一季</hi>腎絶<hi>靣上如黒水漆白壁耳上/粥衣黒一月青半年應</hi>脾絶<hi>面眼</hi>
<hi>耳鼻齒爪乾黄黒半月凡觀氣色者取四時旺相休囚察人之已發未發神氣色者古聖言曰顯青憂驚黒疾</hi>
<hi>病白孝亡赤官事紫黄二色皆為善慶葢神又别氣氣又别形形又别神神又别色如此四者骨則是形目則</hi>
<hi>是神氣如煙霧色若毫毛青在肝黄發於脾黒發於腎赤發於心白發於肺且如春三月木東方甲乙在顴骨</hi>
<hi>是也顯青氣色旺相也亦先驚憂而後喜顯赤青者相生也雖相生先顯其口舌或因官司後成大喜顯白色</hi>
<pb n="KR3g0046_WYG_002-28a"/>
<hi>者囚也乃金尅木為牢囚也顯黄黒二氣色者死也故木尅土也以此死亡矣夏三月火南方丙丁額是也顯</hi>
<hi>赤色者旺也先官司口舌後吉顯黄白二氣色相生也雖相生白色先吉後㐫黄色先㐫後吉顯黑色者囚疾</hi>
<hi>病也顯青色者死也秋三月乃金西方庚辛右顴是也顯白色者旺先號咷而後笑主吉顯黒色者相生故先</hi>
<hi>病後吉顯青色者囚顯赤色者死也冬三月曰水北方壬癸地閣是也顯黒氣色者旺雖旺而先病後吉顯青</hi>
<hi>氣者雖相生先驚而後吉顯黄赤二色者囚顯白氣色者死  玉管照神同</hi>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3g0046_WYG_000-1a"/>
欽定四庫全書　　　　　子部七<lb/>
　提要<lb/>
　　人倫大統賦一卷　　　術數類五<hi>命書相書之屬</hi>
　　　　臣等謹案人倫大統賦一卷金張行簡撰行<lb/>
　　　　簡字敬甫莒州日照人禮部侍郎暐之子大<lb/>
　　　　定十九年進士累官禮部尚書翰林學士承<lb/>
　　　　㫖太子太傅贈銀青榮禄大夫諡文正事蹟<lb/>
　　　　具金史本傳行簡世為禮官於天文術數之<lb/>
<pb n="KR3g0046_WYG_000-1b"/>
　　　　學皆所究心史稱其文章十五卷禮例纂一<lb/>
　　　　百二十卷㑹同朝獻禘祫喪葬皆有記録及<lb/>
　　　　清臺皇華戒嚴為善自公等記藏於家而獨<lb/>
　　　　不載是書之目黄虞稷千頃堂書目有人倫<lb/>
　　　　大統賦一冊亦不著撰人姓名惟永樂大典<lb/>
　　　　所録皆題行簡所撰且有薛延年字夀之者<lb/>
　　　　為之注序末稱皇慶二年皇慶乃元仁宗年<lb/>
　　　　號與金時代相接所言當必不誤盖本傳偶<lb/>
<pb n="KR3g0046_WYG_000-2a"/>
　　　　然脱漏也其書専言相法詞義頗為明簡延年<lb/>
　　　　序謂提綱挈領不三二千言囊括相術殆盡<lb/>
　　　　條目疏暢而有節良非虚譽惟意欲自神其<lb/>
　　　　術中間不無語渉虚夸此亦五行家附㑹之<lb/>
　　　　常不足為病至延年之注雖推闡詳盡而于<lb/>
　　　　不待注而明者亦復槩行贅入冗蔓過甚轉<lb/>
　　　　不免失之淺陋耳原本卷帙無多而檢勘首<lb/>
　　　　尾完具當為足本金源著述傳世者稀今特<lb/>
<pb n="KR3g0046_WYG_000-2b"/>
　　　　加釐訂著之于録庶考術數者尚得以窺見<lb/>
　　　　崖畧云乾隆四十六年九月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　　總　校　官<hi>臣</hi>陸　費　墀<lb/>
<pb n="KR3g0046_WYG_000-3a"/>
原序<lb/>
夫閱人之道氣色難辨骨法易明骨法者四體之幹有<lb/>
形象列部分一成而不可變欲識貴賤貧富賢愚夀夭<lb/>
章章可驗矣至於氣色通於五臟之分心為身之君志<lb/>
為氣之帥心志有動氣必從氣從則神知神知則色見如<lb/>
蜂排沬蠶吐絲隠現無常欲别旺相定休咎于氣色則<lb/>
見矣非老於是者不能若精是術必究是書是書蔓延<lb/>
於世甚夥茍不抉擇而欲遍覽猶入海筭沙成功幾日<lb/>
<pb n="KR3g0046_WYG_000-3b"/>
善乎金尚書張行簡人倫大統賦與芟諸家之冗繁撮<lb/>
百世之機要提綱挈領不三二千言囊括相術殆盡條<lb/>
目䟽暢而有節文辭華麗而中理其心亦勤矣是以初<lb/>
入其門者未免鑽仰之勞僕觸僭竊之非以尠聞管見<lb/>
附註音釋其下仍括諸家之善以解之目之曰音注集<lb/>
解庶使學者有所依藉然而知靣之部分莫知適從亦<lb/>
徒勞耳靣圖世傳者多指龜為鱉近獲郃陽簿李庭玊<lb/>
所圖靣部凡六其部分行運氣色骨法紋痣至真且悉<lb/>
<pb n="KR3g0046_WYG_000-4a"/>
其義愈明而意愈彰可為發蹤指示之標的也故弁諸<lb/>
賦首庶學者披圖按賦相為表裏决人㓙吉如示諸掌<lb/>
可謂胷中天眼不枯矣豈無補哉雖然獲兎魚必由筌<lb/>
蹄能樂<hi>五教切</hi>學必興其藝有心于是而欲齊唐舉之肩<lb/>
接許負之踵諒亦不能不自此始爾皇慶二年蒼龍癸<lb/>
丑端陽日秋潭薛<hi>延年</hi>夀之序<lb/>
</p>
<p>
</p>
  </div>
</body>
</text>
</TEI>
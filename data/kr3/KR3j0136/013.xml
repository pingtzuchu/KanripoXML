<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隠居通議卷十三</head> <lb/>
    <p>
<pb n="KR3j0136_WYG_013-1a"/>
欽定四庫全書<lb/>
　隠居通議卷十三<lb/>
　　　　　　　　　　　　　元　劉壎　撰<lb/>
　文章一<lb/>
　　古今類編<lb/>
古今類編詩文如梁之文選唐之文粹宋之文鑑雖萹<lb/>
帙浩博可以考見累朝文字之盛然俱無統紀至近世<lb/>
真文忠公編類文章正宗分為四門曰辭命曰議論曰<lb/>
<pb n="KR3j0136_WYG_013-1b"/>
叙事曰歌詩去取有法始為全書足以垂訓不朽如宋<lb/>
初編文苑英華之類尤不足採或謂當時削平諸僭其<lb/>
降臣聚朝多懐舊者慮其或有異志故皆位之館閣厚<lb/>
其爵禄使編纂羣書如太平御覽廣記英華諸書遲以<lb/>
嵗月困其心志於是諸國之臣俱老死文字閒世以為<lb/>
深得老英雄法推為長䇿以予觀之是惟無英雄爾果<lb/>
有英雄此何足以束縳之彼以繙閱故紙尋行數墨者<lb/>
謂之英雄寧不足笑耶當時如江南徐鉉號為辯士之<lb/>
<pb n="KR3j0136_WYG_013-2a"/>
雄然猶不能使其國之不亡孰謂既亡之後猶能逞異<lb/>
志而使亡者復存邪此好議者之過也又如文選諸詩<lb/>
乃昭明太子一時偶取入集初非立體而後世作詩者<lb/>
乃創立一名曰此為選體尤非確論<lb/>
　　政事堂記<lb/>
唐李華作政事堂記曰政事堂者君不可以枉道於天<lb/>
反道於地覆道於社稷無道於黎元此堂得以議之臣<lb/>
不可以悖道於君逆道於人黷道於貨亂道於刑克一<lb/>
<pb n="KR3j0136_WYG_013-2b"/>
方之命變王者之制此堂得以易之兵不可以擅興權<lb/>
不可以擅與貨不可以擅蓄王澤不可以擅奪君恩不<lb/>
可以擅閒私仇不可以擅報公爵不可以擅私此堂得<lb/>
以誅之事不可以輕入重罪不可以生入死法不可以<lb/>
剥害於人財不可以擅加於賦情不可以委之於倖亂<lb/>
不可以啟之於前伐紊不賞削紊不封聞荒不救見饉<lb/>
不矜逆諫自賢違道傷古此堂得以殺之故曰廟堂之<lb/>
上樽俎之前有兵有刑有挺有刄有鈇鉞有鴆毒有夷<lb/>
<pb n="KR3j0136_WYG_013-3a"/>
族有破家登此堂者得以行之故伊尹放太甲之不嗣<lb/>
周公誅管蔡之不義霍光廢昌邑之亂梁公正廬陵之<lb/>
位自君弱臣強之後宰相主生殺之柄天子掩九重之<lb/>
耳燮理化為權衡論道變為機紐傾身禍敗者不可勝<lb/>
數列國有𫝊青史有名可為終身之戒母罪斯記云此<lb/>
記峻潔嚴健足稱名筆非後世時文語可及也華之名<lb/>
迹不甚大顯然此篇與弔古戰場文俱可𫝊誦<lb/>
　　涪縣學記<lb/>
<pb n="KR3j0136_WYG_013-3b"/>
自孔子沒到今千六百有餘嵗然而道不離乎五常文<lb/>
不違乎六經夫子當衰周之際羣三千之徒異能之士<lb/>
踰七十人焉子路最長少孔子九嵗耳顔子生後孔子<lb/>
三十年而父子嘗各異時事孔子楚人公孫龍者最少<lb/>
少孔子五十有三嵗不知當時凡事孔子者長少並列<lb/>
所見何學所慕何事陳蔡之圍至七日不火食而弦歌<lb/>
不衰孔子沒子貢廬于塜者六年然後去弟子及魯人<lb/>
從而家者百有餘室𫝊數世而諸儒講禮鄉飲大射必<lb/>
<pb n="KR3j0136_WYG_013-4a"/>
於其家廟習焉迨楚兵争魯㣲甚矣終為守節禮義之<lb/>
國漢王欲引天下兵加之卒不敢而反禮之然則孔氏<lb/>
之教狂簡之遺風也而可以偽為哉夫知道者於文必<lb/>
知文固學之餘事也而今方以為病何也以上乃蜀中<lb/>
涪縣學記論孔門大學一節頗有淵源忘其誰作謾録<lb/>
偹覽<lb/>
　　歐公文體<lb/>
歐公文體温潤和平雖無豪健勁峭之氣而於人情物<lb/>
<pb n="KR3j0136_WYG_013-4b"/>
理深婉至到其味悠然以長則非他人所及也嘗見其<lb/>
天聖明道間有一書與富文忠公責其乆不寄書曰彦<lb/>
國自西歸於今已踰月無由一致書蓋相别後患一大<lb/>
疽為苦乆之不暇求西人行者然亦時時有客自西來<lb/>
獨怪彦國了無一書又疑其人不的於叚氏僕夫來致<lb/>
㡬道書此人最的宜有書又無然後果可怪也始與足<lb/>
下别時屢邀聖俞語雖書者於朋友間不以疏數為厚<lb/>
薄然既不得羣居相笑語盡心有此猶足以通相思知<lb/>
<pb n="KR3j0136_WYG_013-5a"/>
動静是不可忽茍不能具寸紙數行亦可易致則可頻<lb/>
致猶勝都不致也當時相顧切切要約如此謂今别後<lb/>
宜馬朝西而書夕東也不意足下自執牛耳登壇先㰱<lb/>
降壇而吐之何邪平生與足下語思欲力行者事何限<lb/>
此尺寸紙為俗累牽之尚不能勉強向所云云使僕何<lb/>
望哉洛陽去京為僻逺孰與絳之去京師也今尚爾至<lb/>
絳又可知矣自相别後非見聖俞無可語者思得足下<lb/>
一書不翅饑渇故不得不忉忉也此書非特曲盡事情<lb/>
<pb n="KR3j0136_WYG_013-5b"/>
而當時朋友真切之意尚可想見<lb/>
　　跋華嶽題名<lb/>
公又有跋華嶽題名碑寓意感慨讀之令人凄然其文<lb/>
曰右華嶽題名自唐開元二十三年訖後唐清泰二年<lb/>
實二百一年題名者五百一人再題者又三十一人往<lb/>
往當時知名士也或兄弟同㳺或子姪並侍或寮屬將<lb/>
佐之咸在或山人處士之相攜或奉使奔命有行役之<lb/>
勞或窮髙望逺極登臨之適其富貴貧賤歡樂憂悲非<lb/>
<pb n="KR3j0136_WYG_013-6a"/>
惟人事百端而亦世變多故開元二十三年丙子是嵗<lb/>
天子耕籍田肆大赦羣臣方頌太平請封禪蓋有唐極<lb/>
盛之時也清泰一年乙未廢帝簒立之明年也是嵗石<lb/>
敬瑭以太原反召契丹入自雁門廢帝自焚于洛陽而<lb/>
晉髙祖入立蓋五代極亂之時也始終二百年間或治<lb/>
或亂或盛或衰而往者來者先者後者雖窮達夀夭參<lb/>
差不齊而斯五百人者卒歸於共盡也其姓名嵗月風<lb/>
霜剥裂亦或在或亡其存者獨五千仞之山石爾故特<lb/>
<pb n="KR3j0136_WYG_013-6b"/>
録其題刻每撫卷慨然何異臨長川而歎逝者也治平<lb/>
元年清明後一日書<lb/>
　　跋華陽頌<lb/>
公跋唐華陽頌攻破佛老之語尤為有理其詞曰右華<lb/>
陽頌唐𤣥宗詔附元宗尊號曰聖文神武皇帝可謂盛<lb/>
矣而其自稱曰上清弟子者何其陋哉方其肆情奢淫<lb/>
以極富貴之樂蓋窮天下之力不足以贍其欲使神仙<lb/>
道家之事為不無亦非其所可冀矧其實無可得哉甚<lb/>
<pb n="KR3j0136_WYG_013-7a"/>
矣佛老之為世惑也佛之徒曰無生者是畏死之論也<lb/>
老之徒曰不死者是貪生之說也彼其所以貪畏之意<lb/>
篤則其棄萬事絶人理而為之然而終于無所得者何<lb/>
哉死生天地之常理畏者不可以茍免貪者不可以茍<lb/>
得也惟積習之乆者成其邪妄之心佛之徒有臨死而<lb/>
不懼者妄意乎無生之可樂而以其所樂勝其所可畏<lb/>
也老之徒有死者則相與諱之曰彼超去矣彼解化矣<lb/>
厚自誣而託之不可詰或曰彼術未工故死爾前者茍<lb/>
<pb n="KR3j0136_WYG_013-7b"/>
以遂其非後者從而惑之以為誠然也佛老二者同出<lb/>
於貪而所習則異然必由棄萬事絶人理而為之其貪<lb/>
於彼者厚而捨於此者果若元宗者既溺於此又慕於<lb/>
彼不勝其勞真可笑也<lb/>
　　跋等慈寺碑<lb/>
跋顔師古等慈寺碑亦論佛老之惑曰右等慈寺碑顔<lb/>
師古譔其寺在鄭州汜水唐太宗破王世充竇建德乃<lb/>
於其戰處建寺云為陣亡士薦福唐初用兵破賊處多<lb/>
<pb n="KR3j0136_WYG_013-8a"/>
大抵皆造寺自古創業之君其英豪智略有非常人可<lb/>
及者矣至其卓然信道而知義則非積學誠明之士不<lb/>
能到也太宗英雄智識不世之主而牽惑習俗崇信浮<lb/>
圖豈以其言浩博無窮而好盡物理為可喜邪蓋自古<lb/>
文姦言以惑聽者雖聰明之主或不能免惟其可喜乃<lb/>
能惑人故予於本紀譏其牽於多愛者謂此也<lb/>
　　跋昭仁寺碑<lb/>
跋幽州昭仁寺碑曰右昭仁寺碑在幽州唐太宗與薛<lb/>
<pb n="KR3j0136_WYG_013-8b"/>
舉戰處也唐自起義與羣雄戰處後皆建佛寺云為陣<lb/>
亡士薦福湯武之敗桀紂殺人固亦多矣而商周享國<lb/>
各數百年其荷天之祜者以其心存大公為民除害也<lb/>
唐之建寺外雖託為戰亡之士其實自贖殺人之咎耳<lb/>
其撥亂開基有足壯者反區區於此不亦陋哉碑文朱<lb/>
子奢譔而不著書人名氏字畫甚工此予所録也治平<lb/>
甲辰秋分後一日書<lb/>
　　跋晉帖<lb/>
<pb n="KR3j0136_WYG_013-9a"/>
跋晉帖議論亦佳其說曰右王獻之法帖予嘗喜覽魏<lb/>
晉以來筆墨遺蹟而想前人之髙致也所謂法帖者其<lb/>
事率皆弔哀候病叙暌離通訊問施于家人朋友之間<lb/>
不過數行而已蓋其初非用意而逸筆餘興淋漓揮灑<lb/>
或妍或醜百態橫生披卷發函爛然在目使人驟見驚<lb/>
絶徐而視之其意態愈無窮盡故使後世得之以為竒<lb/>
翫而想見其人至于髙文大冊何嘗用此而今人不然<lb/>
至或棄百事弊精疲力以學書為事業用此終老而窮<lb/>
<pb n="KR3j0136_WYG_013-9b"/>
年者是真可笑也此論亦犂然當于人心<lb/>
　　半山總評<lb/>
我宋盛時首以文章著者楊億劉筠學者宗之號楊劉<lb/>
體然其承襲晚唐五代之染習以雕鐫偶儷為工又號<lb/>
曰西崑體歐陽公惡之嘉祐中知貢舉思革宿弊故文<lb/>
渉浮靡者一皆黜落獨取深醇渾厚之作一時士論雖<lb/>
譁而文體自是一變漸復古雅南豐曽文定公臨川王<lb/>
荆公皆歐公門下士也繼出而羽翼之天下更號曰江<lb/>
<pb n="KR3j0136_WYG_013-10a"/>
西體論遂以定一時宋文遂與三代同風同時劉原父<lb/>
亦善為古文其作禮記補亡儼然迫真也他作比曽王<lb/>
二公則不及因讀荆公集愛其數篇抑揚有味簡古而<lb/>
蔚慮或亡失因録之<lb/>
　　杜詩後集序<lb/>
予考古之詩尤愛杜甫氏作者其詞所從出一莫知窮<lb/>
極而病未能學也世所𫝊已多計尚有遺落思得其完<lb/>
而觀之然每一篇出自然人知非人之所能為而為之<lb/>
<pb n="KR3j0136_WYG_013-10b"/>
者惟甫也輙能辨之予之令鄞客有授予古之詩世所<lb/>
不𫝊者二百餘篇觀之予知非人之所能為而為之實<lb/>
甫者其文與意之著也然甫之詩其完見於今者自予<lb/>
得之世之學者至于甫而後為詩不能至要之不知詩<lb/>
焉爾嗚呼詩其難惟有甫哉自洗兵馬下序而次之以<lb/>
示知甫者且用自發焉<lb/>
　　靈谷詩序<lb/>
靈谷詩序曰吾州之東南有靈谷者江南之名山也龍<lb/>
<pb n="KR3j0136_WYG_013-11a"/>
蛇之神虎豹翬翟之文章楩楠豫章竹箭之材皆自山<lb/>
出而神林鬼塜螭魅之穴與夫仙人釋子恢譎之觀咸<lb/>
附託馬至其淑靈和清之氣盤薄鬱積于天地之間萬<lb/>
物之所不能得者乃屬之於人而處士君實生其阯君<lb/>
姓吳氏家于山阯豪傑之望臨吾一州者蓋五六世而<lb/>
後處士君出焉其行孝弟忠信其能以文學知名於時<lb/>
惜乎其老矣不得與夫虎豹翬翟之文章楩楠豫章竹<lb/>
箭之材俱出而為用于天下顧藏其神竒而與龍蛇雜<lb/>
<pb n="KR3j0136_WYG_013-11b"/>
此土以處也然君浩然有以自養遨㳺于山川之間嘯<lb/>
歌謳吟以寓其所好終身樂之不厭而有詩數百篇𫝊<lb/>
誦於閭里他日出其靈谷三十二篇以屬其甥王安石<lb/>
曰為我讀而序之惟君之所得蓋有伏而不見者豈特<lb/>
盡於此詩而已雖然觀其鑱刻萬物而接之以藻繢非<lb/>
夫詩人之巧者亦孰能至於此此篇蓋放韓文送廖道<lb/>
士序<lb/>
　　張刑部詩序<lb/>
<pb n="KR3j0136_WYG_013-12a"/>
刑部張君詩數十篇明而不華喜諷道而不刻切其唐<lb/>
人善詩者之徒歟君並楊劉生楊劉以其文辭染當世<lb/>
學者迷其端原靡靡然窮曰力以摹之粉墨青朱顛錯<lb/>
叢厖無文章黼黻之序其屬情藉事不可考據也方此<lb/>
時自守不汚者少矣君詩獨不然其自守不汚者邪子<lb/>
夏曰詩者志之所之也觀君之志然則其行亦自守不<lb/>
汚者邪豈惟其言而已畀予詩而請序者君之子彦博<lb/>
也彦博字文叔為撫州司法還自揚州識之日與之接<lb/>
<pb n="KR3j0136_WYG_013-12b"/>
云慶厯三年八月日序此序深言崑體之弊<lb/>
　　祭曽博士文<lb/>
嗚呼公以罪廢實亦不幸卒困以夭亦惟其命命與才<lb/>
違人實知之名之不幸知者為誰公之閭至宗親黨友<lb/>
雖知公名於實無有嗚呼公初公志如何孰云不諧而<lb/>
厄孔多地大天穹有時而毁星日脫敗山傾谷圯人居<lb/>
其間萬物一偏固有窮通世數使然至其夀夭尚何憂<lb/>
喜要之百年一蛻以死方其生時窘若囚拘其死以歸<lb/>
<pb n="KR3j0136_WYG_013-13a"/>
混合空虚以生易死死者不祈惟其不見生者之悲公<lb/>
今有子能隆公後惟彼生者可無甚悼嗟理則然其情<lb/>
難忘哭泣馳辭往侑奠觴此文言死生之理辭意殊妙<lb/>
千古不易也曽博士當是南豐先生之父名易占官至太<lb/>
常博士<lb/>
　<lb/>
　<lb/>
　<lb/>
<pb n="KR3j0136_WYG_013-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隠居通議卷十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隠居通議卷五</head> <lb/>
    <p>
<pb n="KR3j0136_WYG_005-1a"/>
欽定四庫全書<lb/>
　隠居通議卷五<lb/>
　　　　　　　　　　　　　元　劉壎　撰<lb/>
　古賦二<lb/>
　　梅花賦<lb/>
唐丞相廣平文貞公宋<hi>璟</hi>作梅花賦昔人謂廣平鐵石<lb/>
心腸乃能宛轉作此賦昔甞讀之矣近又復見一賦豈<lb/>
後人效之乎俱録於後以俟識者考焉<lb/>
<pb n="KR3j0136_WYG_005-1b"/>
垂拱二年余春秋二十有五戰蓻再北隨從父之東川<lb/>
授館官舍時届除日顧瞻垝垣有梅一本於蓁莽中喟<lb/>
然歎曰嗚呼斯花託非其所出羣之姿何以别乎若其<lb/>
貞心不改是則可取也已感而成興遂作賦曰<lb/>
髙齋寥閴嵗晏山深景翳翳以斜度風悄悄而亂吟坐<lb/>
窮荒其無朋進一觴而孤斟前步除以彳亍倚藜杖於<lb/>
牆之隂蔚有寒梅誰其封殖未緑葉而先葩發青枝於<lb/>
宿蘖擢秀敷榮氷玉一色胡雜㳫於衆草又蕪沒於叢<lb/>
<pb n="KR3j0136_WYG_005-2a"/>
棘匪王孫之見知欲潔白其何極若夫瓊英綴雪絳蕚<lb/>
著霜儼如傅粉是謂何郎清馨潛襲踈蘂暗齅又如竊<lb/>
香是謂韓夀凍雨曉濕宿霧朝滋又如英皇泣於九嶷<lb/>
愛日烘晴明蟾照夜又如神人來從姑射烟晦晨昬隂<lb/>
霾晝閉又如通徳掩䄂擁髻狂飈捲沙飄素摧柔又如<lb/>
緑珠輕身墜樓半開半合非黙非言温伯雪子目擊道<lb/>
存或俛或仰匪笑匪怒東郭順子正容物悟或顦顇若<lb/>
靈均或歌傲若曼倩或嫵媚若文君或輕盈若飛燕口<lb/>
<pb n="KR3j0136_WYG_005-2b"/>
吻雌黄擬議殆遍彼其蓺蘭兮九畹采蕙兮五柞緝之<lb/>
以夫容贈之以芍藥翫小山之叢桂掇芳草之杜若是<lb/>
皆物出於地産之竒名著於風人之託然而艶於春者<lb/>
望秋先悴盛於夏者未冬已萎或朝㽔而速謝或夕秀<lb/>
而遄衰曷若兹卉歲寒獨妍氷凝涸沍擅美専權相彼<lb/>
百花孰敢争先鶯語猶蟄蠭房未喧獨步早春自全其<lb/>
天至若措迹隠深寓形幽絶恥鄰市㕓甘遯巖穴江僕<lb/>
射之孤燈向壁不少棲遲陶彭澤之三徑投閒曾無悁<lb/>
<pb n="KR3j0136_WYG_005-3a"/>
結實不移於本性方有儷於君子之節聊染翰以寄情<lb/>
因垂示於來哲從父見而朂之曰萬木偃仆梅英載吐<lb/>
玉立氷姿不易厥素子善體物永保貞固<lb/>
又一篇序曰憶深山大川斷石長巖蘭芳幽秋草落嚴<lb/>
霜一氣顇枯萬物閉藏天地不色而艶根荄逞寒而芳<lb/>
雪霜之間特然梅花孤香髙標入眼澂俗予因作而賦<lb/>
之曰<lb/>
雲寒草死兮萬根荄之不芳風栗冽兮氷生水鄉山痩<lb/>
<pb n="KR3j0136_WYG_005-3b"/>
兮月小天空兮水光落片影之㝠鴻照䟽枝之夕陽矧<lb/>
無人兮霜封霧瑣挺孤獨兮痩節貞香忍屈於靈均之<lb/>
手沈灑於烟雨之鄉實不老於鼎鼐渇若迎於酒漿一<lb/>
花一蘂一詩一觴汎蹤蹟於杳㝠餐孤芳而翺翔吟吐<lb/>
字而不俗延淡墨而意長啐啄肺腑剔摩胃腸香太極<lb/>
而不古名涔谿而逾揚何石醜而與齊何松怪而與剛<lb/>
落孤景而不沈薦清芬於㝠芒溜春水而孱孱振深氷<lb/>
而浪浪度笛聲於逺闗冩孤梗於吟腔幽谷兮磔磔春<lb/>
<pb n="KR3j0136_WYG_005-4a"/>
風兮蒼蒼蠭黄蜨粉飛飛雙雙臭發不死寸心未荒棘<lb/>
草深兮榛蕪籬落虚而凄涼信芳杜之羞顔委薰蕕之<lb/>
並傷日月漸古人心行藏念此幽特情兮可忘奏古騷<lb/>
於絶響託微興之將將分姑山之逸㳺遣回僊於吟龎<lb/>
予信發於此時將永歌而長望<lb/>
按姑山回僊二語不知何謂若曰和靖種梅孤山則是<lb/>
宋時事若指回僊為洞賔則洞賔唐末人也相去懸隔<lb/>
恐别有意儻必執此二事則此賦必佗人作矣<lb/>
<pb n="KR3j0136_WYG_005-4b"/>
　　落月<lb/>
月落兮厓空墮白璧兮土中草木顇兮山川失容雺瞀<lb/>
亂兮猿鶴無蹤我思子兮屈伸肘昔班荆兮道舊子悲<lb/>
我兮酸楚心釃酒衍兮微我有咎兩十五年兮時異同<lb/>
秋霜木葉兮桃李春風繡天空兮雲靄我悲子兮負文<lb/>
采山龍華蟲服青紅又圖淵深澤東匯自峡水兮雪繙<lb/>
子悲我兮勞旦昏穹龜長魚浪黄濁又窮險艱窺海門<lb/>
兩心知兮此疇昔餘外冥鴻印空碧焉知霧雨十年間<lb/>
<pb n="KR3j0136_WYG_005-5a"/>
翻是多情好細繹嗚呼去非兮已而昔相得者不如今<lb/>
悲孰雪霜兮子能我慟孰肝肺兮我能子知嗚呼去非<lb/>
兮已而夜雨黄粱春一瞬長歌短些哀無盡三生圓澤<lb/>
事茫茫魂招不來月滿梁<lb/>
此桂舟諶公為故友范去非作也竒麗悲吒趣味深長<lb/>
足與毁璧並駕去非與桂舟相知極深然佗議論有不<lb/>
盡合故其間云兩心相知此疇昔餘外冥鴻印空碧意<lb/>
謂疇昔惟此一節相知餘事則如冥鴻也蓋致其不滿<lb/>
<pb n="KR3j0136_WYG_005-5b"/>
之意而詞㫖深婉如此佗人不能為也<lb/>
　　述夢<lb/>
歐陽公秋聲賦清麗激壯摹冩天時曲盡其妙憎蒼蠅<lb/>
賦次之用事冩情俱無遺憾又有述夢賦其詞哀以思<lb/>
似為悼亡而作者其賦曰夫君去我而何之乎時節逝<lb/>
兮如波昔共處兮堂上忽獨棄兮山阿嗚呼人羡久生<lb/>
生不可久死其奈何死不可復惟可以哭病予喉使不<lb/>
得哭兮况欲施乎其佗憤既不得與聲而俱發兮獨飲<lb/>
<pb n="KR3j0136_WYG_005-6a"/>
恨而悲歌歌不成兮斷絶泪疾下兮滂沱行求兮不可<lb/>
遇坐思兮不可處可見惟夢兮奈寐少而寤多或十寐<lb/>
而一見兮又若有而若無乍若去而若來忽若親而若<lb/>
䟽杳兮倐兮猶勝於不見兮願此夢之須㬰尺蠖憐予<lb/>
兮為之不動飛蠅閔予兮為之無聲兾駐君兮可久怳<lb/>
余夢之先驚夢一斷兮魂立斷空堂耿耿兮華燈世之<lb/>
言曰死者澌也今之來兮是也非也又曰覺之所得者<lb/>
為實夢之所得者為想茍一慰乎予心又何校乎真妄<lb/>
<pb n="KR3j0136_WYG_005-6b"/>
緑髮兮思成而白豐肌兮以君而瘠君之意兮不可忘<lb/>
何顦顇而云惜願日之疾兮願月之遲夜長於晝兮無<lb/>
有四時雖音容之逺矣於怳惚而求之<lb/>
　　哭女師<lb/>
歐陽公有哭女師辭曰莫入門兮迎我笑朝出門兮牽<lb/>
我衣戲我懐兮走而馳旦不覺夜兮不知四時忽然不<lb/>
見兮一日千思日難度兮何長夜不寐兮何遲莫入門<lb/>
兮何望朝出門兮何之怳疑在兮杳難追紞兩髦兮秀<lb/>
<pb n="KR3j0136_WYG_005-7a"/>
雙眉不可見兮如酒醒睡覺追惟醉夢之時八年幾日<lb/>
兮百歳難期於汝有頃刻之愛兮使我有終身之悲<lb/>
以上兩篇悲哀遺哀遣卷殆骨月之情不能忘邪<lb/>
　　御風<lb/>
山谷先生作枯木道士賦深得荘列㫖趣自書之筆力<lb/>
竒健刻石豫章其篇末題云子由比以王事過列子祠<lb/>
下作御風詞子瞻問文作何體曰非詩非騷直屬韻莊<lb/>
周一篇學者當熟讀荘周韓非左𫝊國語㸔其致意曲<lb/>
<pb n="KR3j0136_WYG_005-7b"/>
折處久久乃能自鑄偉詞此山谷語也今得御風詞讀<lb/>
之其㫖趣正與枯木道士賦相似具録於左<lb/>
子列子行御風風起蓬蓬朝發於東海之上夕散於西<lb/>
海之中其徐泠然其怒勃然衝激隙穴震蕩宇宙披拂<lb/>
草木奮厲江海强者必折弱者必從俄而休息天地肅<lb/>
然塵埃皆盡欲執而視之不可得也蓋歸於空今夫夫<lb/>
子晝無以食夜無以寢鄰里忽之子弟疑之則亦鄭東<lb/>
野之窮人也然而徐行不見徒步疾行不見車馬與風<lb/>
<pb n="KR3j0136_WYG_005-8a"/>
皆逝與風皆止旬有五日而後反此亦何功也哉子列<lb/>
子曰噫子獨不見夫衆人乎貧者葺蒲以為屨斵栁以<lb/>
為屐富者伐檀以為輻豢駟以為服因物之自然以致<lb/>
千里此與吾初無異也而何謂不同乎茍非其理屨屐<lb/>
足以折足車馬足以毁體萬物皆不可御也而何獨風<lb/>
乎昔吾處乎蓬蓽之間止如枯株動如稾葉居無所留<lb/>
而往無所從也有風瑟然拂吾廬而上攝衣從之一髙<lb/>
一下一西一東前有飛鷰後有㳺鴻雲行如川奕奕溶<lb/>
<pb n="KR3j0136_WYG_005-8b"/>
溶隂陽變化顛倒横縱下視海岳晄蕩青紅蓋雜居於<lb/>
吾前者不可勝窮也而吾方黜聰明遺心胷足不知所<lb/>
履手不知所馮澹乎與風為一故風不知有我而吾不<lb/>
足有風也蓋兩無所有譬如風中之飛蓬爾超然而上<lb/>
薄乎雲霄而不以為喜也拉然而下隕乎坎井而不以<lb/>
為凶也夫是以風可得而御矣今子以子為我立乎大<lb/>
風之邃廪乎恐其不能勝也蹴乎恐其不能容也手將<lb/>
執而留之足將騰而踐之目眩燿而憂墜耳洶湧而知<lb/>
<pb n="KR3j0136_WYG_005-9a"/>
畏紛然自營子不自安而風始不安子躬矣子輕如鴻<lb/>
毛彼將以為千石之鍾子細如一指彼將以為十仞之<lb/>
墉非傾而覆之拔而投之不厭也况欲與之消揺翺翔<lb/>
放於太空乎子雖蹈后土而倚嵩華亦將有時而窮矣<lb/>
古之至人入水而不濡入火而不熱茍為無心物莫吾<lb/>
攻也而獨疑於風乎於是客起而歎曰廣矣大矣子之<lb/>
道也吾未能充之矣風未可乗如乗𫝊而東乎<lb/>
　　昆陽城<lb/>
<pb n="KR3j0136_WYG_005-9b"/>
東坡先生有昆陽城賦殊俊健痛快今録於左<lb/>
淡平野之藹藹忽孤城之如塊風吹沙以蒼莽悵樓櫓<lb/>
之安在横門豁以四達故道宛其未改彼野人之何知<lb/>
方傴僂而畦菜嗟夫昆陽之戰屠百萬於斯須曠千古<lb/>
而一快想尋邑之來陳兀若驅雲而擁海猛士扶輪以<lb/>
䝉茸虎豹雜沓而横潰罄天下於一戰謂此舉之不再<lb/>
方其乞降而未獲固已變色而驚悔忽千騎之獨出犯<lb/>
初鋒於未艾始馮軾而大笑旋棄鼓而投械紛紛藉藉<lb/>
<pb n="KR3j0136_WYG_005-10a"/>
死於溝壑者不知其何人或金章而玉佩彼狂童之僭<lb/>
竊蓋以旋踵而將敗豈豪傑之能得盡市井之無頼貢<lb/>
符獻瑞一朝而成羣兮紛就死之何怪獨悲傷於嚴生<lb/>
懐長才而自凂豈不知其必喪獨裴回其安待過故城<lb/>
而一吊増志士之永嘅<hi>嚴尤最曉兵法為莽謀主昆陽之敗椉輕騎踐死人而逃</hi>
　　義陵弔古<lb/>
吳仲權鎰自號敬齋撫州崇仁人也詞學奥雅得名乾<lb/>
淳間及交南軒于湖諸公由進士科入仕登朝為尚書<lb/>
<pb n="KR3j0136_WYG_005-10b"/>
司封郎出為湖南轉運判官以卒有文集三十卷俱可<lb/>
矜式甞宰郴之義寜縣縣有楚懐王孫心之冡公為作<lb/>
義陵弔古賦殊蒼勁有風骨其詞曰<lb/>
吳子客郴三年属厭其山川蠟屐東山訟劉公之忠擊<lb/>
楫北湖味韓子之窮歌逝者之如斯慨有感於予衷有<lb/>
茅三間兮一邱巋然下叢薄之紛披兮蓬顆颯其素顛<lb/>
無翁仲之與居兮况求螭首龜趺大書而深鐫斨鍤之<lb/>
莫誰何兮羊牛上來兔迒鹿疃紛横從兮狐魅以為家<lb/>
<pb n="KR3j0136_WYG_005-11a"/>
父老為予流涕兮嗚呼楚王孫心之所藏悲夫傷哉屠<lb/>
秦之由楚兮操之已蹴城一舉纍百兮士十萬而駢戮<lb/>
威獵其父兮計縻其子曽是弗置兮必其國斃而宗覆<lb/>
季連不祀兮夀春為郡馮力絶理兮南公同憤人莫如<lb/>
之何兮託天報仇始六千里之不支兮終三戸而復之<lb/>
吁嗟心兮親懐王孫釋芒屩而登至尊羊孳息兮吾事<lb/>
足駭無故兮果非福冠猴伉戾兮又生一秦主約之不<lb/>
得顓兮吾烏用是空名自我薶而我搰兮有是哉北面<lb/>
<pb n="KR3j0136_WYG_005-11b"/>
而事人不相容則垂捨兮卒斃之胡不仁亞父誤我何<lb/>
不留我歳時一上懷王之墳乎偽哀以飾義兮唯劉季<lb/>
亦少恩借予以市天下兮不少有以報予勛夫獨無昭<lb/>
屈景兮誣絶我楚顧未許攀夥涉以自比兮名十家以<lb/>
戸墓也咄盆子兮人奴知博塞乎羣娱誰信定其不蚩<lb/>
正飯牛而牛臞窘羣剽之逋誅卜之鬼而得符反乎覆<lb/>
兮復初終身飽乎市租悵生世之不諧藐之子兮弗如<lb/>
驚飈兮凄凄泫露兮泥泥寒草眇兮如<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>夕景惨兮無<lb/>
<pb n="KR3j0136_WYG_005-12a"/>
暉梟羣嘯兮猿孤嗁猩饑號兮鼯怒飛粤鬼比而欺人<lb/>
塊羈鬼其疇依鼓坎坎兮舞僛僛誰家作社兮酒熟豚<lb/>
肥生得志之幾何時兮殁千載而餘悲嗚呼噫嘻間楚<lb/>
而興者將非秦漢氏也邪彼驪山之穴兮眡阿房以為<lb/>
麗㸐乳以燭兮瀦澒成海水牧羝作祟兮祖龍為盡骨<lb/>
隨風無不之兮矧長物夫含襚五陵相直兮昏不是創<lb/>
氣佳哉鬰鬰兮謂予萬代靳環將以養尊兮錮匣祗以<lb/>
召薉痛僵胔之未免兮嗟掊土其何計嗚呼噫嘻嬴劉<lb/>
<pb n="KR3j0136_WYG_005-12b"/>
之盛彊亦若是乎是特何足悲吒而歔欷有客兮羽衣<lb/>
長吟兮微凄予復來兮從誰胡不學僊冡纍纍噫子非<lb/>
橘井之老僊乎子且止吾亦欲一言短長百年兮人誰<lb/>
者其長存真使久生所遇無故物兮反可以深喟而永<lb/>
歎生必有死要不免兮惟富貴之難久而貧賤之易安<lb/>
也<lb/>
此賦幽然而深黯然而光讀之令人凄然而悲時有當<lb/>
裁截處儻更鍜鍊而<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>斂之使歸峻潔則前無古人矣<lb/>
<pb n="KR3j0136_WYG_005-13a"/>
　　秋風三疊<lb/>
邢居實字惇夫蘇黄同時人㓜負美才而早夭人以比<lb/>
李長吉嘗賦秋風三疊昔甞愛之歳久而忘今偶復見<lb/>
謾載於此山谷尤惜其才嘗哀以詩曰詩到隨州已老<lb/>
成江山為助筆縱横眼㸔白璧薶黄壌何况人間父子<lb/>
情蓋惇夫殁時其父猶存也秋風三疊曰<lb/>
秋風夕起兮白露為霜草木顦顇兮竊獨悲此衆芳明<lb/>
月皎皎兮照空房晝日苦短兮夜未央有美人兮天一<lb/>
<pb n="KR3j0136_WYG_005-13b"/>
方欲徃從之兮路渺茫登山無車兮涉水無杭願言思<lb/>
子兮使我心傷秋風淅淅兮雲冥冥鴟梟晝號兮蟋蟀<lb/>
夜鳴歳月延邁兮忽如流星少壯幾時兮老冉冉其相<lb/>
仍展轉反側兮從夜達明悵獨處此兮誰適為情長歌<lb/>
激烈兮涕淚交零願言思子兮使我心怦秋風浩蕩兮<lb/>
天宇髙羣山逶迤兮谿谷寂寥登髙望逺兮不自聊駕<lb/>
言適野兮誰與逰遨空原無人兮四顧蕭條猨狖與居<lb/>
兮麋鹿為曺浮雲千里兮歸路逺遥願言思子兮使我<lb/>
<pb n="KR3j0136_WYG_005-14a"/>
心勞<lb/>
此三章蓋亦步驟古詩而為之者頗有思致又嘗賦王<lb/>
昭君有曰安得壯士霍嫖姚縛取呼韓作編戸予詳此<lb/>
三疊雖為人所稱終非自出機杼超軼絶塵如山谷龍<lb/>
眠操有云道渺𣺌兮骖弱石巖巖兮川横日月兮在下<lb/>
風吹雨兮晝㝠又有云我為直兮棘予趾我為曲兮不<lb/>
如其已似此語意老蒼陗勁不犯古人真偉作也<lb/>
　　三賦<lb/>
<pb n="KR3j0136_WYG_005-14b"/>
後漢王文考作魯靈光殿賦晉孫興公作□天台山賦<lb/>
宋鮑明逺作蕪城賦皆見推當時至謂孫賦擿地作金<lb/>
聲貴重可知由今觀三賦雖不脱當時組織之習然孫<lb/>
賦則總之以老氏清浄之説鮑賦則惟感慨興廢王賦<lb/>
則惟頌美本朝各極其趣者也文考最為英妙俊敏溺<lb/>
水死時二十餘耳後漢書載王逸字叔師南郡宜城人<lb/>
有子延夀字文考有俊才㳺魯作靈光殿賦時蔡邕亦<lb/>
造此賦未成見延夀所作賦竒之遂閣筆興公名綽太<lb/>
<pb n="KR3j0136_WYG_005-15a"/>
原人仕晉為著作郎廷尉卿明逺名照宋世祖時為中<lb/>
書舍人後事臨海王子項為荆州照為前軍掌書記之<lb/>
任子項敗為亂兵所殺有才無命往往如此<lb/>
　　别賦<lb/>
江文通作别賦首句云黯然而銷魂者别而已矣詞髙<lb/>
潔而意悠逺卓冠篇首屹然如山後有作者不能及也<lb/>
惜其通篇止是齊梁光景殊欠古氣此習流𫝊至唐李<lb/>
太白諸賦不能變其體宋朝國初猶然直至李泰伯長<lb/>
<pb n="KR3j0136_WYG_005-15b"/>
江賦黄山谷江西道院賦出而後以髙古之文變艶麗<lb/>
之格六朝賦體風斯下矣然文通此賦首句雖千載之<lb/>
下不害其為老<lb/>
　<lb/>
　<lb/>
　<lb/>
　<lb/>
　隱居通議卷五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隠居通議卷十七</head> <lb/>
    <p>
<pb n="KR3j0136_WYG_017-1a"/>
欽定四庫全書<lb/>
　隠居通議卷十七<lb/>
　　　　　　　　　　　　　元　劉壎　撰<lb/>
　文章五<lb/>
　　省事老人贊銘<lb/>
朱新仲舍人翌自號省事老人初仕汴京南渡乂仕於<lb/>
杭都文采聲華傾動一時嘗得其别集觀之有所作范<lb/>
文正公畫像贊甚佳今録於此<lb/>
<pb n="KR3j0136_WYG_017-1b"/>
序云文正范公名在天壤功在社稷國史書之鐘鼎勒<lb/>
之四夷百蠻𫝊之如神明天下後世仰之如日月山澤<lb/>
之儒嗟嘆不足仰瞻遺像再拜而為之贊曰乾綱囬薄<lb/>
妙燮四時有大坤輿載厚不移其中哲人千載一至其<lb/>
至維何天地則理巍巍文正國之蓍龜民之父師以天<lb/>
下之重自任故舉萬鈞而若無以四海赤子為心故甘<lb/>
百謫而不悔垂紳正笏聳泰華衡嵩之表活涸濡枯傾<lb/>
江河淮濟之利日月有時而食而公之名不冺鐘鼎有<lb/>
<pb n="KR3j0136_WYG_017-2a"/>
時而盡而公之功不䃺唐郭令公之武漢周絳侯之氣<lb/>
吾儕小人手舌俱廢拜顙有泚求之夢寐<lb/>
杜子美畫像贊曰凌萬乘以峥嶸之氣貯千古以磊落<lb/>
之胸筆下有神洗宇宙而一空者大哉詩人之宗乎束<lb/>
帶峩冠凛然似謁肅宗而論房琯神閒意定超然若溯<lb/>
瞿唐而上泛沅湘而東也<lb/>
蓮葉硯銘雖不及前二贊之妙然亦竒健其詞曰玉井<lb/>
之泉泰華之峯有十丈蓮脱葉馳風化而為石淪於深<lb/>
<pb n="KR3j0136_WYG_017-2b"/>
淵大澤之中琢以為硯置之墨客子卿之宫涓涓之澤<lb/>
没世不竭是為元頴湯沐之封而日游戲於其間葢相<lb/>
與託令聞於無窮<lb/>
　　琴譜序<lb/>
近見北人有琴譜一集集有序序頗可觀云龍波子作<lb/>
不知何氏名也今録於左<lb/>
擬清廟之古賡南風之詩聖人之制作也續杏壇之音<lb/>
鼔宣尼之操吾徒之修養也瓏玲其聲龍吟鳯鳴妙契<lb/>
<pb n="KR3j0136_WYG_017-3a"/>
大造發越七情猗歟琴哉非金槽鐵撥比也非鴻鵠其<lb/>
心者可學也非鄭衛其耳者可聽也前輩或曰𫝊授無<lb/>
間然可𫝊者譜不可𫝊者心也心而可𫝊則何以千載<lb/>
而下獨伯竒師曠諸子之専其美葢得於心者自應於<lb/>
手其不得於心者徒求其聲求其聲者特造作之巧應<lb/>
於手者乃自然之清噫嘻志在髙山流水知之者惟一<lb/>
子期至於馬之仰鶴之舞則又物之靈也吾之於琴固<lb/>
不敢以子期望今人每獨惜今人之不馬鶴若也凡我<lb/>
<pb n="KR3j0136_WYG_017-3b"/>
同志以其自得於心者而撫之而自聽之亦不必冀人<lb/>
之知不知也龍波子序<lb/>
　　東牟擥秀亭記<lb/>
近見東牟擥秀亭記金人文字失其姓名記文亦簡潔<lb/>
可觀但詩末句俚拙耳雖緇流有此風調然終非大雅<lb/>
也<lb/>
天下以形勢之要雄東牟東牟以海山之秀甲天下山<lb/>
視逺人人視逺山見之易友之難隴首牧兒林間樵叟<lb/>
<pb n="KR3j0136_WYG_017-4a"/>
雖能視之而不能友惟太守完顔公竒人也前之刺州<lb/>
政者多矣官於斯牧於斯不能亭於斯豈力不足抑覽<lb/>
不至也公於是鏟城為基斷木為亭人不聞役樂成厥<lb/>
功仝僚佐登覽其上見夫烟棲雨宿雲出月來歸鴻野<lb/>
鶩如飛几席之上終日望軒冕焉昔莘野以阿衡而𫝊<lb/>
襄陽峴首以羊叔子而𫝊赤壁以東坡而𫝊今則崑崙<lb/>
竒秀得我公發越之他日與山增重未必不由伯樂之<lb/>
一顧也嘉嘆不足故詩之詞曰霜天曉兮白雲飛洞天<lb/>
<pb n="KR3j0136_WYG_017-4b"/>
暮兮白鳥歸江月照兮松風吹好箇家風人不知<lb/>
　　象山先生言吏奸二書<lb/>
象山先生作王荆公祠堂記筆力宏妙自謂斷百餘年<lb/>
末了底公案聖人復起不易吾言此一大題目非先生<lb/>
不敢言非先生不能言也當來更加揫斂使歸簡嚴則<lb/>
前無古人矣先生精於説理長於論事惟其天材宏縱<lb/>
横説𥪡説逗盡底裏沛然不窮讀之使人氣涌神<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>聞<lb/>
風興起而况於親炙之者乎嘗有與楊守一書言吏奸<lb/>
<pb n="KR3j0136_WYG_017-5a"/>
者其説甚妙其書曰<lb/>
吏胥居府廷司文案宿留於邦君之側以閒劇勞逸嘗<lb/>
吾之喜愠以日月淹速嘗吾之忘憶為之先後緩急開<lb/>
閤損益以蔽吾聰明亂吾是非而行其計豪家擁髙貲<lb/>
厚黨與附㑹左右之人創端緒於事外以亂本㫖結左<lb/>
證於黨中以實偽事工為節目以與吏符合而成其説<lb/>
太守以異鄉之人一旦而聽之非素諳其俗而府中深<lb/>
崇閭里之事不接於吾之目途巷之口不聞於吾之耳<lb/>
<pb n="KR3j0136_WYG_017-5b"/>
被害者又淳愿柔弱類不能自明自達聽斷之際欲必<lb/>
得其情而不為所欺此甚明者之所難也吾雖得其情<lb/>
彼尚或能為之牽制以格吾之施行吾斷之速則文疏<lb/>
事漏而無以絶其辭吾求之詳則日引月長適以生其<lb/>
奸况其是非曲直之未分而實有以貳吾之心疑吾之<lb/>
見變亂其事實而其情亦未易得也<lb/>
又有與徐子宜侍郎一書言某人䕶吏疾民陽若不任<lb/>
吏而隂實為所賣奸猾之謀無不得逞賄賂所在無不<lb/>
<pb n="KR3j0136_WYG_017-6a"/>
如志間有一二行遣形若治吏而偽文詭辭諂順乞憐<lb/>
者皆可囬其意下人轉移其事如轉户樞胥輩窺之審<lb/>
玩之熟久矣所欲為者如取如擕不見有毫髪畏憚之<lb/>
心惟其正論誠意則扞格不入乃以此自謂其明且公<lb/>
也良民善士疾首蹙額飲恨吞聲無所控訴公人世界<lb/>
其來久矣尤熾於今日公人所從得志本縁官人不才<lb/>
然向者衰説不甚盛風俗不甚壞公人未盡得顯然肆<lb/>
志官人未盡與公人一律官人之才者固有實益亦難<lb/>
<pb n="KR3j0136_WYG_017-6b"/>
得盛譽官人之不才者亦尚藉常理常心黙有維持未<lb/>
至冺然大亂十數年來公人之化大行官人皆受其陶<lb/>
冶沈迷浸漬靡然一律而書生腐儒又以經術為之羽<lb/>
翼為之干城沮救正之勢塞懲治之路潛禦其侮隂助<lb/>
其瀾故官人之才者雖易以自見易得盛譽而無補風<lb/>
俗無救大勢至其不才必至大亂中人無以自立皆從<lb/>
風而靡隨波而流守正而才術不足以自見者其心僅<lb/>
不冺滅而不復可伸此今時之大勢今之為善者猶持<lb/>
<pb n="KR3j0136_WYG_017-7a"/>
桮水救車薪之火也天生民而立官使司牧之張官置<lb/>
吏所以為民也縣家而害氏州家得以治之州家而害<lb/>
民使家得以治之今州家使家壅之以胥吏塞之以僚<lb/>
屬所賴以通閭里田畝之情者有被害者赴愬也今乃<lb/>
以告訐把持之名而抑絶之近來胥吏之妙用専在抑<lb/>
絶赴愬者之路懲一二以威衆使之吞聲飲恨重足脅<lb/>
息而吾得以肆行而無忌監司太守有服其役任其怨<lb/>
而不得享其利者有相為相役而共享其利者<lb/>
<pb n="KR3j0136_WYG_017-7b"/>
此二書明暢痛快説盡吏奸乾淳紹熙盛時且不免此<lb/>
况今世乎使先生睹今日之公人世界恐又非二書足<lb/>
以盡其情狀也民生斯時可憐哉夫御之如束濕視之<lb/>
如仇敵待之如盜賊尚不免奸惡溢出毒我生靈况乃<lb/>
以士大夫禮之以僚屬待之以心腹耳目寄之何異於<lb/>
教猱升木授賊以兵則善良之破骨出髓吞聲就死葢<lb/>
無怪矣<lb/>
　　程伯剛墓銘<lb/>
<pb n="KR3j0136_WYG_017-8a"/>
劉左史光祖徳修簡州人自號後谿名節士也嘗為程<lb/>
伯剛墓誌銘備述伯剛未生時其父夢一青衿童子挽<lb/>
衣自言來為公嗣且曰我青城先生兒也明年而伯剛<lb/>
生生三十七年而病病且革父母問所欲言無他語第<lb/>
云仙階淺未足以成功名遂死開禧三年三月也此説<lb/>
荒忽怪誕正人端士所不道獨其一銘絶佳謾載於此<lb/>
銘曰祠之西峯有翩其童暫下人世兮還山無蹤曷不<lb/>
少候以遊夫蓬萊道山之宫曰吾未足以成功也獨留<lb/>
<pb n="KR3j0136_WYG_017-8b"/>
遺冢與遺書使思子兮無窮我為勒銘識其幽封月明<lb/>
山空魂其歸來蕭蕭松風已矣乎聊託吾文慰而翁母<lb/>
索之杳㝠之中<lb/>
　　范去非墓誌<lb/>
樞密𢎞齋先生包公道夫恢以學問為時師表固不以<lb/>
文字名也平生為人作豐碑巨刻每下筆輙汪洋放肆<lb/>
根據義理娓娓不窮葢其學力深厚不可涯涘獨於予<lb/>
故人范君去非一墓誌簡潔清静足以寫去非之平生<lb/>
<pb n="KR3j0136_WYG_017-9a"/>
無泛語無諛詞豈韓退之誌樊宗師即學樊體意邪去<lb/>
非為人清俊洒落其文章亦然而包公此誌極稱之去<lb/>
非得此足以自慰於九泉矣文曰<lb/>
君范姓禮名去非字後易名㢲字行可其先世國博柔<lb/>
中與元祐黨籍行可其六世孫也為人機警其氣貌精<lb/>
神如鸞鶴其文詞詩句如冰雪其自號曰月崖或謂其<lb/>
飄飄有飛仙風韻治家整整條理景物器用文籍圖畫<lb/>
莫不曄然鮮明快人耳目意欲自立不混流俗言欲簡<lb/>
<pb n="KR3j0136_WYG_017-9b"/>
潔不為塵冗大槩與時落落若寡合而與人極有情有<lb/>
義人亦多相樂而少相忤也資其為文者多延館之其<lb/>
才美宜逺大而或又疑其過清慮福壽之不及者年纔<lb/>
四十有三一疾果不可為病中亦自笑曰只如此死矣<lb/>
無戚容悲辭也嗚呼千里之行未半途而車遽折馬驟<lb/>
蹶可哀也夫時咸淳初元乙丑十一月一日也三年予<lb/>
方歸自京未及家而其子煇逺來哀請謂以今年三月<lb/>
某日葬於西城縣太平鄉十五都大義祖隴之旁求記<lb/>
<pb n="KR3j0136_WYG_017-10a"/>
於予予以誼不容辭乃志曰曾祖如川朝請郎通判瓊<lb/>
州妣鄧氏祖鍔妣官氏父汜里名士也有聲場屋嘗三<lb/>
以賢能興妣張氏娶張氏毅然能守夫志一子煇也三<lb/>
女良勝阿益細妹在室銘曰秀而不實者有矣夫聖人<lb/>
不能必也何行可之有餘於秀而不足於實也邪抑如<lb/>
圭如璧世所共寶之今擇斯藏斯尚其永保之端明殿<lb/>
學士通奉大夫提舉臨安府洞霄宫南城郡開國侯食<lb/>
邑一千一百戸食實封二百戸包恢譔通奉大夫寶章<lb/>
<pb n="KR3j0136_WYG_017-10b"/>
閣待制提舉隆興府玉隆萬壽宫武城郡開國侯食邑<lb/>
一千戸曽頴茂篆葢<lb/>
去非以文章受知於包公其登崇班牧吳門必屈去非<lb/>
偕行凡朝廷之表奏官府之書啟皆屬焉去非亦能介<lb/>
潔自勵不以私干公逾愛敬之公之除樞密也約予同<lb/>
造朝時予母病乃入城詣公辭行酒間從容談及去非<lb/>
平生公凄然悵歎為之投箸足以見其敬愛矣故於此<lb/>
志用意極深<lb/>
<pb n="KR3j0136_WYG_017-11a"/>
　　大覺寺長明燈記<lb/>
旴江出郭西門良疇衍沃清流湍激夾道巨石峙立若<lb/>
怪獸竒鬼狀是為麻源第三谷踰華岡躡石磴深入數<lb/>
十里有精藍曰大覺昉建於唐光化開山師懷震有道<lb/>
術其始至也伾而前谿隨止卓錫捜巖剔藪以立寺宇<lb/>
初名靈隱皇朝治平中始錫今額既數百年矣今寺僧<lb/>
妙珪節衣并食銖積寸纍又干長者布地之金以益之<lb/>
市田為長明燈費歳入米以斗計者凡二千且用佛屬<lb/>
<pb n="KR3j0136_WYG_017-11b"/>
付國王大臣故事請文據於有司勒堅珉以詔後庶幾<lb/>
永終不墜間請記於予客有謂珪曰而法中有掌中之<lb/>
光照十方者有絮孔之光照一室者有變見光景輝耀<lb/>
崖谷使人目眩神迷若峩眉五臺天台廬阜者今而辛<lb/>
勤昏旭增膏續焰不亦勞且小乎珪曰若子所言或者<lb/>
方以病吾徒之善幻我法之正不如是也今吾以真實<lb/>
心作無盡供使幽明同一昭徹聖凡同一歸向日月經<lb/>
天容光必照吾燈不鑠靁電晦明風雨總至吾燈不闇<lb/>
<pb n="KR3j0136_WYG_017-12a"/>
寒暑往來星移物換吾燈不斷塵揚東海灰出昆明吾<lb/>
燈不滅鑿大昏之墉闢靈照之戸掲孤光以長存破羣<lb/>
迷而咸曉使内外精粗融㑹一法顧不韙歟予以其言<lb/>
近道遂書以為記<lb/>
此西園先生傅公幼安自得所作也簡嚴温潤自成一<lb/>
家葢其學本於左氏故無冗長之病然諸記多弱獨此<lb/>
為勝非若古賦則篇篇皆佳葢人之能各擅一長云<lb/>
　　陳仲石誌<lb/>
<pb n="KR3j0136_WYG_017-12b"/>
後村集中有云予少時讀龍泉所作陳仲石志髙雅如<lb/>
檀弓榖梁條暢如荀卿予至今猶不忘憶昔嘗與雲畬<lb/>
趙史君論水心文字止取其銘文佳而未及其志也後<lb/>
村翁推尊極至念不可冺因録於此識者更共評如何<lb/>
然不讀志亦不知銘之妙<lb/>
平陽陳巖字仲石自其成童智之所開師友問學而已<lb/>
年進志上習通性明服所知於家而宗族慕焉信所行<lb/>
於里而鄉黨賓馬意逾髙力逾下督責其身不使一日<lb/>
<pb n="KR3j0136_WYG_017-13a"/>
縱於慢游也奉持其心不使一思慮雜於衺妄也訓於<lb/>
經講於禮者必欲周於事達於物不計事之異同時之<lb/>
先後也其可見者若此嗚呼仲石父之鉅子弟之任兄<lb/>
師之𫝊人出而從官國之修士也夫如木升而為材可<lb/>
掄如玉琢而為器可繅藉也夫不幸年三十有五淳熙<lb/>
十五年十二月四日卒明年三月葬於安仁其弟崇致<lb/>
其父及師之請曰願有銘夫悲哀其志立之不及於成<lb/>
就此師友之所以為君痛也道䘮久矣士不修其實職<lb/>
<pb n="KR3j0136_WYG_017-13b"/>
而皆以必用為貴偶不獲用為憾志立之卓祗重為累<lb/>
焉三代之時道嘗行矣彼家淑其道人有其善孰從而<lb/>
盡用之然則壽夭一也用舍一也君之自得以正其命<lb/>
葢有人之所不及知者銘曰䘏汝婦撫汝子父母之力<lb/>
止矣止而弗止斯石紀之<lb/>
　　魏鶴山文集序<lb/>
劉清叔澂舊居廬陵徙匡廬自號玉淵登科入仕至監<lb/>
簿中更臺劾謫瑞州道判又謫封州嘗以文墨事信菴<lb/>
<pb n="KR3j0136_WYG_017-14a"/>
趙丞相藉甚文名有玉淵集刋行其筆端透徹處痛醒<lb/>
人意第腴贍之過反傷汎濫若加揫斂之工以造簡古<lb/>
之味足可名世矣魏鶴山集序曰藝祖救百王之弊以<lb/>
道理最大一語開國以用讀書人一念厚蒼生文治彬<lb/>
彬三百年海内興起未艾也而文章亦無慮三變始也<lb/>
厭五季之萎苶而崑體出漸歸雅馴猶事組織則楊晏<lb/>
為之伯已而囬瀾障川斲雕反樸崇議論尚風節要以<lb/>
闗世教達國體為急則蘇歐擅其宗已而濓溪周子出<lb/>
<pb n="KR3j0136_WYG_017-14b"/>
焉其言曰道徳之不務惟文之能藝焉爾作通書著太<lb/>
極圖大本立矣餘力所及雖不多見味其言藹如也由<lb/>
是先哲輩出易𫝊探天根西銘達仁體通鑑精纂述擊<lb/>
壤豪詩歌論奏王朱而講説吕范可謂和順積中英華<lb/>
發外矣後生接響謂性外無學其弊至於忘道忘藝知<lb/>
有語録而無古今始欲由精達粗終焉本末俱舛然則<lb/>
言之無文行而不逺亦豈濂溪所尚哉乂道州九嶷山<lb/>
虞帝廟碑銘有曰厯數有終精一不死藏其衮龍橋山<lb/>
<pb n="KR3j0136_WYG_017-15a"/>
故事皥顓曰帝軒轅曰皇帝賓其間匪璣即衡又曰帝<lb/>
車下來天風其飄長松鼔之五弦九簫此等皆意到語<lb/>
妙<lb/>
　　黙菴銘<lb/>
忍黙平直養生四印山谷翁詩中語也其詩曰百戰百<lb/>
勝不如一忍萬言萬當不如一黙無可簡擇眼界平不<lb/>
藏秋毫心地直以此謂之四印而提之以為養生之用<lb/>
千峯陳文定公嘗為人作四印堂記發揮頗盡其理其<lb/>
<pb n="KR3j0136_WYG_017-15b"/>
後有熊生者善篆刻圖書而自號黙菴子友吳允文侍<lb/>
郎為作黙菴銘直以山谷之説櫽括為文雖一時戲筆<lb/>
而鎔意鑄詞頗有巧致且於印事甚切云<lb/>
涪翁四印忍黙平直子遺其三獨守其黙豈三不足惟<lb/>
一是克抑守其一以用三徳熊曰不然彼道吾器直以<lb/>
為絲平以為地刃於心上有刻之義吾守吾黙於是為<lb/>
四予曰大好雖器亦道以印印心生也可保一菴聊寄<lb/>
非瓦非草子印我歌佩以為寶山西吳浚贈熊黙菴<hi>吴浚</hi>
<pb n="KR3j0136_WYG_017-16a"/>
<hi>南城人字允文自號山西</hi>
允文死漳州且十年丙戌六月熊黙菴過我誦舊詩愴<lb/>
然為録於此因想疇昔允文與予談文評詩忼慨激發<lb/>
玉立頎然今遂無復斯人可為永慨<lb/>
　　艾軒先生跋韓桞蘇黄集<lb/>
蘓黄之别猶丈夫女子之應接丈夫見賓客信步出將<lb/>
去如女子則非塗澤不可韓桞之别則猶作室子厚先<lb/>
量自家四至所到不敢畧侵他人田地退之則惟意所<lb/>
<pb n="KR3j0136_WYG_017-16b"/>
指横斜曲直只要自家屋子飽滿初不問田地四至或<lb/>
在我與别人也此譬亦可人意<lb/>
　　水心遺文<lb/>
昔開慶已未歳嘗選取水心文之絶出者手抄成帙以<lb/>
備觀覽時年甫二十耳智識未到而輕於去取嘗疑必<lb/>
謬今者仕閩五載不讀此文久矣歸來暇日重閲全集<lb/>
欲採所遺而亦無踰於前所選豈七十八翁知識不加<lb/>
於二十時耶因記雲畬趙史君曾與余論筆法引水心<lb/>
<pb n="KR3j0136_WYG_017-17a"/>
公所序徐致中語極有味余乃遺之今日因見即八法<lb/>
結構之論也謾録於後葢雲畬翁亦喜讀水心文者俊<lb/>
頴超卓廣記博辨當劇談快意時輙索予同聲背誦晉<lb/>
元帝廟記司馬温公祠堂記陳同甫王道甫周子及徐<lb/>
靈淵等諸誌銘抱膝齋詩朱孃曲諸篇以為樂噫久無<lb/>
是契今之友朋㑹是意者寡矣舊集蓄藏歳久濕漏腐<lb/>
壞懼成灰塵故亟抄而存之延祐丁巳四月三日<lb/>
送徐致中序曰徐致中在零陵得單秉文筆法以自書<lb/>
<pb n="KR3j0136_WYG_017-17b"/>
論語大學諸篇遺予予得之驚喜為作詩云歐虞兼禇<lb/>
薛字逺筆為塵今日睹來翰如親見古人盡歸嚴號令<lb/>
富有活精神碑版荒唐久遄看走四鄰然致中書暴進<lb/>
而余素不知書恐見者嗤侮遂不敢出此因其赴龍谿<lb/>
丞謾書以别致中云今人字不用法隨帖摹寫止取形<lb/>
似雖有巧拙豈足評論予問當用何法致中言王逸少<lb/>
則不可知凡書皆一法如匠造屋主人位置裝作不同<lb/>
木之分寸必應繩墨故分為㸃畫合而為字無妄施者<lb/>
<pb n="KR3j0136_WYG_017-18a"/>
致中所造如此當遂名家更須歸日驗之<lb/>
　　劉㑹孟題本朝列聖遺像<lb/>
平園周丞相家藏列聖遺像求劉太博㑹孟題跋劉嘗<lb/>
仕福州州有開元寺寺有神御殿以奉祖宗遺像葢宋<lb/>
都汴京時太廟奉塑像龍圖閣奉畫像景靈宫奉棬檆<lb/>
像像甚輕故靖康之亂建炎之遷藏於福州自太祖至<lb/>
哲宗七帝而已㑹孟在福親見之與今世間所繪不同<lb/>
故題曰<lb/>
<pb n="KR3j0136_WYG_017-18b"/>
昔從三山開元冠帶上謁神御殿殿之室晝黒火令嚴<lb/>
甚寺僧藏燭袖間至殿上乃出之然後見咫尺太祖太<lb/>
宗姿貎如龍然熙陵視兄微晳二帝皆粲然啟其齒初<lb/>
見若驚故相𫝊不敢正視視輙目疾非髙廟神靈至此<lb/>
殆魄動神奪故也真宗仁宗皆蕭散如天人惟英廟乃<lb/>
似今所𫝊藝祖像赫然而髯張瞠視者熙豐之聖人也<lb/>
至元祐帝則盛年鶴聳而長於是七廟盡矣時環視俛<lb/>
仰流涕念人間所𫝊理不得似此卷出平園公家云配<lb/>
<pb n="KR3j0136_WYG_017-19a"/>
祀本至近年穆陵老少態異不論眉平而重顧瞻更長<lb/>
今猶凛凛如清光在望恭惟過江靈御橋山弓劍豈復<lb/>
忍紙上見形似哉燕人弱䘮過晉而悲雖非真實其傷<lb/>
心一也<lb/>
　<lb/>
　<lb/>
　<lb/>
　<lb/>
<pb n="KR3j0136_WYG_017-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隠居通議卷十七<lb/>
</p>
<p>
</p>
  </div>
</body>
</text>
</TEI>
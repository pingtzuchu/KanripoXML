<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隱居通議卷二</head> <lb/>
    <p>
<pb n="KR3j0136_WYG_002-1a"/>
欽定四庫全書<lb/>
　隱居通議卷二<lb/>
　　　　　　　　　　　　　元　劉壎　撰<lb/>
　理學二<lb/>
　　朱陸一<lb/>
朱陸二先生同出一時俱天地之間氣名世之鉅儒也<lb/>
然陸氏不喜著書惟從原頭理㑹嘗曰六經注我者也<lb/>
故罕有𫝊世而道不顯顧有識則服其髙明若朱氏於<lb/>
<pb n="KR3j0136_WYG_002-1b"/>
書極下工夫如四書集注如詩易𫝊如綱目如家禮如<lb/>
小學書如楚辭注如言行録之類非文公疲精竭力更<lb/>
千百年終至漏晦今使學者䝉頼啓廸洗凡破陋則此<lb/>
數書者誠足以補前古之缺也至晩年則亦悔注釋有<lb/>
詩曰書冊薶頭無了日不如抛却去尋春其意可見矣<lb/>
公於象山殊加敬嘗曰安得似陸子静堂堂自在又曰<lb/>
子静底是髙只是下面空䟽無物事承當伯恭甚低如<lb/>
何似得佗又曰江南未有人如子静八字著脚又曰吾<lb/>
<pb n="KR3j0136_WYG_002-2a"/>
儒頭緒多思量著令人頭痺似陸子静様不立文字也<lb/>
是省事又曰陸子静楊敬仲自是十分好人文公之言<lb/>
如此可見不分同異鵝湖之集易簡支離之詩文公不<lb/>
以為忤後來一等抑揚過當殆不可信蓋亦門人弟子<lb/>
有分朋植黨挾私取勝者其實二先生未嘗立異也善<lb/>
乎象山之言曰建安也無朱元晦青田也無陸子静偉<lb/>
哉言乎大公至正可以一洗蟲䑕之陋見矣又曰四方<lb/>
上下曰宇往古來今曰宙宇宙便是吾心吾心即是宇<lb/>
<pb n="KR3j0136_WYG_002-2b"/>
宙千萬世之前有聖人出焉同此心同此理也千萬世<lb/>
之後有聖人出焉同此心同此理也東海有聖人出焉<lb/>
同此心同此理也南西北海有聖人出焉同此心同此<lb/>
理也其言恢廓髙明如此或者猶校江閩學術異同豈<lb/>
不大可鄙笑哉<lb/>
　　朱陸二<lb/>
予又見文公答南軒書有曰子夀兄弟氣象甚好其病<lb/>
只是廢講學而務踐履却於踐履中要人提撕省察悟<lb/>
<pb n="KR3j0136_WYG_002-3a"/>
得本心此為病者要其操持謹質表裏不二則實有以<lb/>
過人答東萊有曰子静約秋涼來㳺廬阜但恐此時已<lb/>
換却主人耳渠兄弟今日豈易得與劉子澂書有曰子<lb/>
静一味是禪却無許多功利術數目下收斂得學者身<lb/>
心不為無力答陳膚仲有曰陸學雖有似禪處然婺州<lb/>
朋友却専事聞見而於自已身心全無工夫答滕徳章<lb/>
有曰陸文教人於收斂學者散亂身心甚有功然講學<lb/>
趨向亦不可緩要當兩進乃佳答林擇之有曰陸子夀<lb/>
<pb n="KR3j0136_WYG_002-3b"/>
兄弟近却肯向講學上理㑹其門人有相訪者皆好氣<lb/>
象但其間亦有舊病此間學者却是與渠相反初謂如<lb/>
此講學漸涵自能入徳不謂末流之弊只成説話與吳<lb/>
茂實有曰陸學却是先於情性持守上用力此意自好<lb/>
答項平父有曰子思以來教人之法以尊徳性道問學<lb/>
兩事為用力之要今子静所説専是尊徳性事而某平<lb/>
生所論却是問學上多了所以為陸學者多持守可觀<lb/>
而㸔得義理不細某自覺義理上不敢亂説却於𦂳要<lb/>
<pb n="KR3j0136_WYG_002-4a"/>
為人上多不得力今當反身用力去短集長答孫敬父<lb/>
有曰陸學於近年一種浮淺頗僻議論中固自卓然非<lb/>
其儔匹而其徒𫝊習多有能修其身能治其家以施之<lb/>
政事間者觀文公之言平心服善如此何嘗如後來學<lb/>
者抑揚毁譽之過實哉當其議論紛紜本非真有定見<lb/>
往往挟私䕶局而已文公答諸葛成之有曰來諭有疑<lb/>
於子静然子静平日正欲身率學者一於天理而不以<lb/>
一毫人欲雜其間恐決不至如賢者之所疑義理天下<lb/>
<pb n="KR3j0136_WYG_002-4b"/>
之公而人之所見有未盡同正當虚心平氣相與熟講<lb/>
徐究以歸於是而向來講論之際往往皆有立我自是<lb/>
之意厲色忿詞如對仇敵無復長幼之節禮遜之容蓋<lb/>
嘗竊笑以為正使真是仇敵亦何至此然觀諸賢之氣<lb/>
方盛未可遽以片詞取信故黙不言是文公無恙時一<lb/>
等狂生已敢如此至煩老先生之諄諄况於世無大宗<lb/>
師則此輩何憚而不縱其狂誕邪予近在閩中間泉州<lb/>
有一士獨宗陸恨不獲識後識三山張尚友心甚向陸<lb/>
<pb n="KR3j0136_WYG_002-5a"/>
且愛荆公祠堂記謂不可及因言文公筆下泥滯亦可<lb/>
謂不私其鄉者又説潭經界事<lb/>
　　朱陸三<lb/>
文公嘗謂陸學近禪然其答黄子耕有曰格物致知只<lb/>
是窮理聖賢欲為學者説盡曲折故立此名字今人反<lb/>
為名字所惑生出重重障礙添枝接葉無有了期若能<lb/>
認取本意而於其中㸔得許多曲折分明便依此實下<lb/>
工夫方見得許多名字虚假並皆脱離而其工夫却無<lb/>
<pb n="KR3j0136_WYG_002-5b"/>
欠缺矣此即釋氏名相之説又答李叔文有曰求放心<lb/>
不須注觧只日用十二時中常切照管不令放出即久<lb/>
久自見功效此亦釋氏之説恐不可専指陸學為禪也<lb/>
大槩性命之學不能不與禪相近故伊川謂儒釋深處<lb/>
只争杪忽晦翁承其説亦謂大亂真而彌近理也其闢<lb/>
之者則大儒衛道職當然耳晦翁又議陸不講學象山<lb/>
云人謂某不令人讀書何嘗不教人讀只是讀得别耳<lb/>
異時晦翁答吕子約則曰程子言心要常在腔子裏今<lb/>
<pb n="KR3j0136_WYG_002-6a"/>
一向耽著文字令此心全體都奔在書冊上更不知有<lb/>
已便是箇無知覺不識痛癢之人雖讀書何益答石子<lb/>
餘又曰學者只就冊子上鑽却不就本原理㑹只成議<lb/>
論文字與自家身心全無交涉詳味此言又似與議陸<lb/>
者相矛盾也<lb/>
　　永嘉之學<lb/>
初周恭叔首聞程吕氏微言放新經黜舊疏挈其儔倫<lb/>
退而自求是千載之已絶霍然如醉忽醒夢方覺也頗<lb/>
<pb n="KR3j0136_WYG_002-6b"/>
益衰歇而鄭景望出明見天理心暢氣怡篤信固守言<lb/>
與行應而後知今人之心可印於古人之心故永嘉之<lb/>
學必兢省以禦物欲者周作於前鄭承於後也薛士龍<lb/>
奮發昭曠獨究體統帝王逺大之制叔末寡陋之術不<lb/>
随毁譽必摭故實如有用我療復之方安在至陳君舉<lb/>
尤號精宻民病某政國厭某法銖稱鎰數各到根穴而<lb/>
後知古人之治可措於今人之治矣故永嘉之學必彌<lb/>
綸以通世變者薛經其始陳緯其終也四人鄉之哲人<lb/>
<pb n="KR3j0136_WYG_002-7a"/>
也此葉氏所著温州學記之説予按水心公志止齋墓<lb/>
有云從公四十年似有師弟子之分矣而毎字之薛尤<lb/>
前輩止齋所師而亦字之未嘗曰先生也然水心行狀<lb/>
止云少詣吕太史不言止齋豈於止齋為平交歟計其<lb/>
行輩即止齋實先達矣謾摭其次第列於後<lb/>
　　　　　　　鄭景望<hi>伯熊宗正少卿</hi>吕伯恭<hi>祖謙</hi>
周恭叔<hi>行巳祕書省正</hi>　鄭景元<hi>伯英隆興癸未第四人秀州僉判紹興三年卒</hi>
　　　　　　　薛士龍<hi>季宣常州守</hi>陳君舉<hi>傅良乾道八年進士寶謨閣侍詔</hi>
<pb n="KR3j0136_WYG_002-7b"/>
　　　　　　　　　　　　　　葉行之<hi>㓜學乾道八年進士景元壻</hi>
　　　　　　　　　　　　　　葉正則<hi>適淳熙廷對第二吏部侍郎</hi>
　　合周程歐蘇之裂<lb/>
永嘉有言洛學起而文字壞此語當有為而發聞之雲<lb/>
卧吳先生曰近時水心一家欲合周程歐蘇之裂又言<lb/>
先儒謂歐文粹如金玉又以為有造化在其胷中而未<lb/>
有以道視之者答吳充秀才一書則其知道可見矣南<lb/>
豐説理則精於其師如曰及其心有所得而下二三百<lb/>
<pb n="KR3j0136_WYG_002-8a"/>
言非所詣之至何以發明透徹東坡雄偉固所不逮伊<lb/>
洛微言或未有過也予詳此言似謂歐曾可以合周程<lb/>
而蘇自成一家未知然否反復紬繹雖以道許六一以<lb/>
説理許南豐終是未曽深入閫域而千載唯以文章許<lb/>
二公也况晦翁詆斥蘇文不遺餘力水心雖欲合之以<lb/>
矯俗然其地位亦只文章家爾終不見其往復講辨如<lb/>
吕陸也晦菴答楊履正有曰世之儒者既大為利禄所<lb/>
決潰於前而文辭組麗之習見聞掇拾之工又日夜有<lb/>
<pb n="KR3j0136_WYG_002-8b"/>
以渗泄之於其後使其心不復自知道之在是雖欲慕<lb/>
其名而勉為之然其所安終在彼而不在此也詳味此<lb/>
語則文章乃學道家之所棄安可得而合哉<lb/>
　　歐公言道不言性<lb/>
中庸曰率性之謂道是性即道也歐陽公答李詡書曰<lb/>
性非學者之所急而聖人之所罕言六經所載皆人事<lb/>
之切於世者是以言之甚詳至於性也百不一二言之<lb/>
或因言而及焉或専為性而言也故雖言而不究論語<lb/>
<pb n="KR3j0136_WYG_002-9a"/>
載七十二子之問於孔子者問孝問忠問仁義問禮樂<lb/>
問脩身問為政問朋友問鬼神者有矣未嘗有問性者<lb/>
孔子之告其弟子者數千言其及於性者一言而已故<lb/>
曰非學者之所急而聖人之所罕言也書曰習與性成<lb/>
語曰性相近習相逺此二者戒人慎所習而言也中庸<lb/>
曰天命謂性率性謂道者明性無常必有以率之也樂<lb/>
記曰感物而動性之欲者明物之感人無不至也然終<lb/>
不言性果善果惡惟戒人慎所習與所感而動及所以<lb/>
<pb n="KR3j0136_WYG_002-9b"/>
率之者爾故曰因言以及之而不究也今之學者於古<lb/>
聖人所皇皇汲汲者學之行之或未至其一二乃好説<lb/>
性以窮聖賢之所罕言而不究者執後儒之偏説事無用<lb/>
之空言此予之所不暇也故為君子者以修身治人為<lb/>
急而不窮性以為言夫七十二子之不問六經之不主<lb/>
言或言而不究豈畧之哉蓋有意也歐公之於性也其<lb/>
論如此答吳充論文則曰聖人之文雖不可及然大抵<lb/>
道勝者文不難而自至也若子雲仲淹方勉焉以模言<lb/>
<pb n="KR3j0136_WYG_002-10a"/>
語此道未足而强言者也若道之充焉雖行乎天地入<lb/>
於淵泉無不之也又與石公操書亦曰相期在於道爾<lb/>
其或有過而不至於道者乃可以為憂也歐公之於道<lb/>
也其論如此蓋公之意以仁義禮樂為道之實而不欲<lb/>
説性者懼其淪於虚亦其生平惡佛而恐其涉於禪也<lb/>
故曰執後儒之偏説事無用之空言當是時道學之説<lb/>
未盛也公固已有憂矣盖自五代極亂之後而入於宋<lb/>
混一諸國中外太平此時世運猶如天地重開咸平景<lb/>
<pb n="KR3j0136_WYG_002-10b"/>
徳以來真元㑹合一畨其人物往往篤實渾厚山立河<lb/>
行竭誠盡心惟務修實徳行實政至慶厯嘉祐若少殺<lb/>
而猶未衰一主於實故不為無用之空言也而或者又<lb/>
曰性學不明佗復何説夫子之罕言弟子之不問亦由<lb/>
人性上無容言說故耳楊龜山云孟子遇人便道性善<lb/>
永叔却言聖人之教人性非所先永叔論列是非利害<lb/>
文字上儘去得但於性分之内全無見處更説不得人<lb/>
性上不可添一物堯舜以為萬世法亦只是率性而已<lb/>
<pb n="KR3j0136_WYG_002-11a"/>
龜山之論為是<lb/>
　　參賜一貫之㫖<lb/>
學未至於聖人未有不滯於所先得而以偏受為患者<lb/>
孔子進参與賜而示之道皆曰吾一以貫之豈非無本<lb/>
末之辨而欲合門人同異之趨哉今觀曾子最後之𫝊<lb/>
終以籩豆有司之事為可畧是則唯而不悟者自若也<lb/>
子貢平日之媿終以性與天道為不可得聞是則疑而<lb/>
未達者猶在也此水心之新論然二子之言正為學者<lb/>
<pb n="KR3j0136_WYG_002-11b"/>
而發非二子之造詣也<lb/>
　　龍川功名之士<lb/>
宋乾淳間浙學興推東萊吕氏為宗然前是已有周恭<lb/>
叔鄭景望薛士龍出矣繼是又有陳止齋出有徐子宜<lb/>
葉水心諸公出而龍川陳同父亮則出於其間者也當<lb/>
是時性命之説盛鼓動一世皆為微言髙論而以事功<lb/>
為不足道獨龍川俊豪開擴務建實績其告孝宗有曰<lb/>
今世儒士自以為得正心誠意之學者皆風痺而不知<lb/>
<pb n="KR3j0136_WYG_002-12a"/>
痛癢之人也舉一世安於君父之讐而方低頭拱手以<lb/>
談性命不知何者謂之性命孝宗極喜其説然亦以是<lb/>
不得自附於道學之流而人惟稱其為功名之士至其<lb/>
雄才壯志横騖絶出健論縱横氣盖一世與朱文公往<lb/>
復辨論毎書輒傾竭浩蕩河奔海聚而文公亦娓娓焉<lb/>
與之商論盖一代人物也惜中年後始中科舉為狀元<lb/>
不及仕而死矣予閲其文集宏偉博辨足以立懦而又<lb/>
惜其於道不純故後之品藻人物者不以厠之鄭薛吕<lb/>
<pb n="KR3j0136_WYG_002-12b"/>
葉之列云<lb/>
　　龍川學術<lb/>
龍川之學尤深於春秋其於理學則以程氏為本嘗采<lb/>
集其遺言為一書以備日覽目曰伊洛正原又集二程<lb/>
横渠所論禮樂法度為一書目曰三先生論事録其辨<lb/>
析西銘平易朗徹見者蘇醒其於論語則曰論語一書<lb/>
非下學之事也學者求其上達之説而不得則取其言<lb/>
之若微妙者玩索之意生見長又從而為之辭曰此精<lb/>
<pb n="KR3j0136_WYG_002-13a"/>
也彼特其粗耳此所以終身讀之卒堕榛莽之中而猶<lb/>
自謂其有得也夫道之在天下無本末無内外聖人之<lb/>
言烏有舉其一而遺其一者乎舉其一而遺其一是聖<lb/>
人猶與道為二者也然則論語之書若之何而讀之曰<lb/>
用明於内汲汲於下學而求其心之所同然者功深力<lb/>
到則佗日之上達無非今日之下學於是而讀論語之<lb/>
書必知通體而好之矣其説如此則其於理學固用心<lb/>
矣豈徒曰功名之士<lb/>
<pb n="KR3j0136_WYG_002-13b"/>
　　龍川議論<lb/>
儒釋判然兩途而溺者曰其道有吾儒所未及者曰其<lb/>
精微處脗合無間曰儒釋深處所差杪忽爾舉世溺焉<lb/>
而不自知雖知其非者亦如猩猩知酒之將殺已且罵<lb/>
而且飲之也<lb/>
文以載道也道不在我雖有文直與利口者争長耳退<lb/>
之原道無媿孟荀終不免以文為本故程氏謂之倒學<lb/>
二十年間道徳性命之説一興迭相倡和後生小子拾<lb/>
<pb n="KR3j0136_WYG_002-14a"/>
其説髙自譽誇非議前輩謂不足學髙者得其機而乗<lb/>
之以為聖人之道盡在於我<lb/>
往三十間時予初有識知猶記為士者必以文章行義<lb/>
自名居官者必以政事書判自顯各務其實而極其所<lb/>
至自道徳性命之説一興而尋常爛熟能觧之人自託<lb/>
於其間以端慤静深為本以徐行緩語為用務為不可<lb/>
窮測以盖其所無一藝一能皆以為不足自通於聖人<lb/>
之道於是天下之士始喪其所有不知適從矣為士者<lb/>
<pb n="KR3j0136_WYG_002-14b"/>
恥言文章行義而曰盡心知性居官者恥言政事書判<lb/>
而曰學道愛人相䝉相欺以盡廢天下之實終於百事<lb/>
不理而已及其徒既衰而昔之熟視不平者合力共攻<lb/>
之無須之禍濫及平人固其所自取而出反之慘乃至<lb/>
此乎<lb/>
大學之道治國平天下必本於正心誠意而子思之論<lb/>
為天下國家其經有九若既多事矣然而卒曰篤恭而<lb/>
天下平又何簡也<lb/>
<pb n="KR3j0136_WYG_002-15a"/>
　　龍川與朱晦翁書<lb/>
乾淳以來諸賢互相闡究理學大明本領端正榘度修<lb/>
飾渾然端厚作世模楷惟陳同甫豪縱開擴氣盖一世<lb/>
嘗有書與晦翁其間數語曲盡事理今録於左<lb/>
研窮義理之精微辨析古今之同異原心於杪忽校理<lb/>
於分寸以積累為功以涵養為正晬面盎背則亮於諸<lb/>
儒誠有媿焉至於堂堂之陣正正之旗風雨雲雷交發<lb/>
而並至龍蛇虎豹變見而出沒推倒一世之智勇開擴<lb/>
<pb n="KR3j0136_WYG_002-15b"/>
萬古之心胷如世俗所謂麤塊大臠飽有餘而文不足<lb/>
者自謂差有一日之長<lb/>
　　晦菴先生複諡議<lb/>
晦菴先生之得諡也太常初議謂宜諡文忠及下考功<lb/>
覆議時退翁劉侍郎彌正以尚書郎官兼考功謂初諡<lb/>
文忠為非請止諡曰文退翁之子曰?夫即後邨也年<lb/>
甫十七代其父作覆議識者稱其少年而有老筆其後<lb/>
卒以詞華名世今録其諡議曰諡古也複諡非古也諡<lb/>
<pb n="KR3j0136_WYG_002-16a"/>
法曰諡生於行者也茍當於行字一足矣奚複哉故侍<lb/>
講朱公熹殁於爵未得諡上以公道徳可諡下有司議<lb/>
所以諡謹獻議曰六經聖人載道之文也孔子殁獨子<lb/>
思孟軻氏述遺言以持世斯文以是未墜漢諸儒於經<lb/>
始采掇以資文墨鄭司農王輔嗣輩又老死訓詁謂聖<lb/>
人之心真在句讀而已涉隋唐間河汾講學已不造聖<lb/>
賢梱域最後韓愈氏出或謂其文近道爾蓋孔氏之道<lb/>
頼子思孟軻而明子思孟軻之死此道幾熄及本朝而<lb/>
<pb n="KR3j0136_WYG_002-16b"/>
又明濓谿横渠二程子發其微程氏之徒闡其光至公<lb/>
而聖道粲然矣公持心甚嚴不萌一毫非正之念其於<lb/>
書拾六籍則諸子曲説不得干其思其於道不敢深索<lb/>
也恐入乎幽不敢泛求也恐汩其説讀書初貫穿百氏<lb/>
終也韜以聖人之格言自近而入微由博而歸約原心<lb/>
於杪忽析理於錙銖采衆説之精而遺其粗集諸儒之<lb/>
粹而去其駁曰醇矣哉孟氏以來可槩見矣公中科第<lb/>
時猶少也薄㳺徑隐閉門?思朝廷毎以好官召莫能<lb/>
<pb n="KR3j0136_WYG_002-17a"/>
屈不得已而出惟恐去之不早晩在經筵不能五十日<lb/>
而閒居者四十餘年山林之日長講學之功深也平居<lb/>
與其徒摩切講貫皆道徳性命之言忠信孝愛之事由<lb/>
公之學者必行已莊與人信居則安貧而樂道仕則尊<lb/>
君而憂民重名節而審出處合於古而背於時好若此<lb/>
者真公之學也嗚呼師友道喪人各自尊公力扶聖緒<lb/>
本末宏闊而弄筆墨小技者以為迂臞於山澤與世無<lb/>
競而汩没朝市者以為矯自童至耄動以禮法而跅<graphic n="KR1375" url="https://raw.githubusercontent.com/kanripo/KR-Gaiji/master/images/KR1375.png" mimeType="image/png"/>
<pb n="KR3j0136_WYG_002-17b"/>
捐繩墨者姍笑以為誕世嘗以此病孔孟矣公何恨焉<lb/>
初太常議以文忠諡公按公在朝廷之日無幾正主庇<lb/>
民之學鬱而不施而著書立言之功大暢於後合文與<lb/>
忠諡公似矣而非也有功於斯文而謂之文簡矣而實<lb/>
也本朝歐蘇不得諡文而得之者乃楊大年王介甫介<lb/>
甫經學不得為醇其事業亦有可恨大年政復文士爾<lb/>
文乎文乎豈是之謂乎世評韓愈為文人非也原道曰<lb/>
軻之死不得其𫝊斯言也程子取之公晩為韓文立考<lb/>
<pb n="KR3j0136_WYG_002-18a"/>
異一書豈其心亦有合歟請以韓子之諡諡公謹議前<lb/>
輩多稱其山林之日長講學之功深兩語殊妙足以盡<lb/>
晦翁之平生<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0136_WYG_002-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隱居通議卷二<lb/>
</p>
<p>
</p>
  </div>
</body>
</text>
</TEI>
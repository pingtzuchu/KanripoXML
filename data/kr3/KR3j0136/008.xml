<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隠居通議卷八</head> <lb/>
    <p>
<pb n="KR3j0136_WYG_008-1a"/>
欽定四庫全書<lb/>
　隠居通議卷八<lb/>
　　　　　　　　　　　　　元　劉壎　撰<lb/>
　詩歌三<lb/>
　　律選<lb/>
律詩始於唐盛於唐然合一代數十家而選其精純髙<lb/>
𣺌首尾無瑕者殆不滿百首何其難也劉長卿杜牧許<lb/>
渾劉滄實為巨擘極工而全美者亦自有數入宋則古<lb/>
<pb n="KR3j0136_WYG_008-1b"/>
文古詩皆足方駕漢唐惟律詩視唐益寡焉蓋必雄麗<lb/>
婉活黙合宫徵始可言律而又必以格律為主乃善儻<lb/>
止以七字成句兩句作對便謂之詩而重滯擁腫不協<lb/>
格調恐於律法未合也近嵗鄉先生諶公祜妙選唐律<lb/>
數十首詳加評注以誨學者大為有益<lb/>
　　桂舟七言律擷<lb/>
諶公祜字自求號桂舟世居南豐之西曰瞿邨㓜厭舉<lb/>
子業不求仕専志古學參詩於贛詩人蒼山曽公原一<lb/>
<pb n="KR3j0136_WYG_008-2a"/>
益之以學遂青於藍喜著書有三𫝊朝宗史漢韻紀古<lb/>
書合轍所作有桂舟歌咏桂舟雜著集中記序最佳其<lb/>
論詩處皆入妙品筆力髙峻有史漢文氣古體樂府俱<lb/>
善而以律體尤精唐律絶響三百年公自出機軸掃空<lb/>
凡馬蒼山翁號當時大詩人猶推讓出一頭地識者謂<lb/>
律詩至公中興略摘其佳句為世所稱者列于左<lb/>
兩表蜀天開日月三軍漢地出旌旗<hi>諸葛武侯</hi>
王侯螘宂青青草鼓吹鼃廬焱焱燈<hi>自嘆</hi>
<pb n="KR3j0136_WYG_008-2b"/>
動地百年無桀跖後天一夀有顔曽<hi>同上</hi>
百年忩下棊千著萬事燈前酒一斟<hi>詠古</hi>
白髪古今天北極黃華宇宙客西風<hi>淵明</hi>
封濬九州堯舜禹典刑萬世契䕫龍<hi>評詩後作</hi>
陶寫有時欣律熟去來無著證鑪芬<hi>覽鏡</hi>
西風木葉吹秦晉春雨桃華送古今<hi>避秦</hi>
兩水夾城飄近逺萬山擁翠緑參差<hi>鬱孤臺</hi>
不知元祐今何日慨想儋翁過此時<hi>同上</hi>
<pb n="KR3j0136_WYG_008-3a"/>
為惜舊時慈母線寧甘今夜隔簾霜<hi>寒夜思親</hi>
夢猶平昔醒來别憶到兒童事轉長<hi>同上</hi>
江山落日前朝夢風雨黃華太古心<hi>對菊</hi>
觀空觀化此凭欄㑹合人間景一團棊罷客隨流水散<lb/>
酒闌花帶夕陽看<hi>看花</hi>
飛雨隔愁横笛後殘燈照夢落花前<hi>雨夜</hi>
詩到二南風化在句流三謝語言工<hi>評詩</hi>
中原一髪天涯夢元祐孤臣海外歸<hi>東坡</hi>
<pb n="KR3j0136_WYG_008-3b"/>
造物未嘗私化外英雄何事老隆中<hi>問天</hi>
看翻後夜月回照夢憶前生地不同<hi>同上</hi>
天地浮萍雲聚散江山罨畫月西東<hi>皆寓堂</hi>
地上斷無秦世草山中猶讀漢時書<hi>懐古</hi>
夢臨水月心先覺看到霜空幻亦稀<hi>晩眺</hi>
天開瞑色雲千里雨洗秋空月十分<hi>覽鏡</hi>
止水不留前世景夕陽空照古人心<hi>春晩</hi>
花間笑語從雲散天下英雄豈陸沈<hi>同上</hi>
<pb n="KR3j0136_WYG_008-4a"/>
隔雲烽火山河舊列土旌旗雨露深<hi>邊事</hi>
層城樓櫓看如畫三鎮軍民夢解圍<hi>宋史</hi>
樹帶夕陽雅半集藋寒秋浦雁初來<hi>感懐</hi>
交逰雨過三生夢今古風前酒一桮<hi>同上</hi>
千颿過眼人何在一笛穿雲水自橫<hi>快閣和山谷</hi>
宫燭驪山酒未醒妖星<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>弄青熒三朝伐叛知謀略<lb/>
萬國歸心服典刑<hi>郭汾陽</hi>
夢㳺碧落風偏急望斷金精月正中<hi>寄林芝山</hi>
<pb n="KR3j0136_WYG_008-4b"/>
萬壑松風天鼓吹四圍花月錦簾櫳<hi>評詩</hi>
風雨晝酣秦地濶闗河春夢楚雲低<hi>春日次韻</hi>
蕃漢盛衰霜葉夢陳隋興廢露華秋<hi>讀史</hi>
聚火有蓮知佛性衡門無雁見交情<hi>春郊</hi>
一颿秋水漁歌逺半塔斜陽雁影髙<hi>古䖍晩眺</hi>
邑自亂來新鼓角屋從兵後尚蓬蒿<hi>同上</hi>
落雁景畨秋宇迥亂雅嗁帶夕陽飛<hi>謁李中山</hi>
蜀天過雨浮嵐翠漢地連雲小麥黃<hi>
                        <graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>捷</hi>
<pb n="KR3j0136_WYG_008-5a"/>
城上鳥烏知息戰陳前笳鼔緩歸裝將軍斗大黄金印<lb/>
猶待先登縳鬼章<hi>同上</hi>
鳳城色瑛紅雲見龍衮香飄紫氣浮<hi>行都迎駕</hi>
地勢尊嚴今上國天王明聖此中興<hi>呉山</hi>
弦管入春波面醉雲天開鏡畫中行<hi>西湖</hi>
潮回海北風偏壯秋滿江南客未歸<hi>京華感寓</hi>
宫大阿房行日月闗通函谷混車書<hi>讀秦史</hi>
雁寒景落三山月騎俊神通萬里城<hi>送閩使</hi>
<pb n="KR3j0136_WYG_008-5b"/>
帝城烟冷江沱在郿隖金多社稷危<hi>賈似道</hi>
吳天北斗行宫在漢節西風間道歸<hi>文相歸</hi>
雅翻漢月催黄髪雁斷胡天想翠華<hi>自和</hi>
燕雲海濶歸鴻杳蜀漢城荒戍馬閒<hi>黃葉</hi>
漢殿落花龍衮棄周原荒棘虎營新<hi>感事</hi>
短褐尚時吟杜曲采芝何處問秦峰<hi>暗投</hi>
晉壄風流棊局散江東桂石酒壺傾<hi>次韻</hi>
雁過大江風帖帖雅嗁荒樹日悠悠<hi>紀事</hi>
<pb n="KR3j0136_WYG_008-6a"/>
赤幟露光王漢地錦颿波蕩帝隋舟<hi>即事</hi>
楚草澤深陳勝在秦𤓰地曠邵平間<hi>次韻</hi>
天開漢統王巴蜀雲從秦繇起沛豐<hi>感事</hi>
向日不知今解老他時應臆此何年<hi>三月晦</hi>
萬國夢回秦月在千年事過蜀雲飛<hi>聞鵑</hi>
六鼇傾側動乾坤國母巡荒䕶帝孫北極星辰臨草地<lb/>
西風觀闕卧花門<hi>聞慈亢歸信</hi>
南極大明秋氣逈西風吹夢泰階平<hi>夀潭翁</hi>
<pb n="KR3j0136_WYG_008-6b"/>
西風客老雄心在太古人稀俠骨香<hi>次韻</hi>
梁有字題何嵗月藏無經在亦香燈<hi>定林寺</hi>
千山落木秋來客兩袖西風旦過僧<hi>同上</hi>
昨日共吟今是夢少時輕别老翻愁<hi>别友</hi>
天教向老逄春在詩且忘憂此命通<hi>聽天</hi>
何事重來㸔明月不堪垂老向西風<hi>寄友</hi>
風雨黃花秋興熟江湖歸路客愁輕<hi>寄何清白</hi>
昨朝骨肉關情大今日平安過望多<hi>亂後</hi>
<pb n="KR3j0136_WYG_008-7a"/>
歸來今夕嵗云徂且共平安酒一壺浩刼定中逃得過<lb/>
舊愁空外看來無<hi>歸來</hi>
五更厯轉花紅在萬里晴光草緑敷<hi>同上</hi>
一日又從頭上過百年多在夢中行<hi>正月二日</hi>
月明老樹吟風鶴露濕荒郊徧土梟<hi>今日</hi>
事去尚時尋敗局老來猶日讀何書<hi>秋氣</hi>
術豈有靈能起死夢從何處忍忘歸<hi>悼亡</hi>
燕尚有情迎社到蜨空無夢過時休<hi>同上</hi>
<pb n="KR3j0136_WYG_008-7b"/>
壯日尚曽雲出岫暮年偏怪海揚塵<hi>丙戌立春</hi>
紫㣲星奠三階正黃道天開萬象新<hi>同上</hi>
梁燕未歸花尚在杜鵑有恨月常孤<hi>夢起</hi>
此情消遣終難去無路追尋豈是愚<hi>同上</hi>
半空日照隂霾伏八表天開泰象同<hi>自寛</hi>
禹甸草荒昏霧徧漢宫花夢晝雲酣<hi>次水邨</hi>
花栁晴光新態度江湖春夢老英雄<hi>自寛</hi>
日月任從愁裡過客塵常向静中參<hi>次韻</hi>
<pb n="KR3j0136_WYG_008-8a"/>
歸櫂舞風鷗不下愁笳吹月雁斜行<hi>自感</hi>
集中詩如此者尚多今姑采其膾炙人口者録之觀其<lb/>
妙趣天得自成一家不肯拾陳蹈故而以清麗婉活中<lb/>
有蒼勁沈鬱意有似二劉者有似杜黃者律詩中興非<lb/>
此翁而誰<lb/>
　　五言律擷<lb/>
風雨低黄鵠江湖老白鷗<hi>聞笛</hi>
歌舞從兒女艱難臆父兄<hi>月夕</hi>
<pb n="KR3j0136_WYG_008-8b"/>
塞雲横蜀棧胡馬出巴陵白髪風前酒黃花雨後燈<hi>聞邊報</hi>
月滿商山夜風髙漢殿秋<hi>讀史</hi>
世情江水淡心事海鷗知<hi>寄友</hi>
色雲秋景薄漢月夜光寒克復歸神主多才自不難<hi>輿地志</hi>
玉花嘶徼外翠輦過雲中<hi>丙子</hi>
社稷新亭涕山河禹貢書<hi>同上</hi>
星辰天北户漢沔國西門<hi>同上</hi>
馬悲仙仗過雁入海門斜<hi>戊寅</hi>
<pb n="KR3j0136_WYG_008-9a"/>
國被儒冠誤如今尚忍言雪霜昏日月盜賊滿乾坤<hi>有感</hi>
以上皆集中五言律句公以五律不多作予少時從諸<lb/>
老閒競誇風雨低黃鵠與白髪風前酒二聨以為可配<lb/>
少陵今末俗淺識殊無知者<lb/>
　　五言古擷<lb/>
昔誰醒中夢今獨夢中醒萬縁水上漚百嵗花前景<lb/>
中年嘆憂患不及兒童嵗今兒機械多反不如人意<lb/>
月行虚空間月影印在水月落影還無一笑人間世<lb/>
<pb n="KR3j0136_WYG_008-9b"/>
地上有流冥間無半字　自作槀木看静閱滄江流<lb/>
江頭春水多湯湯今復古不載落花回只載斜陽去<lb/>
胡笳明月夜漢節秋風前此士巳骨朽此名至今傳<lb/>
舊者今不見今者舊不知萬古明月在千山黃雲飛<lb/>
以上皆桂舟集中五言古體佳句也<lb/>
　　七言古擷<lb/>
公嘗登庾嶺觀梅賦古體有曰東郊獨行氷玉峙江左<lb/>
諸賢王謝起若以此花花或宜自不矜持花亦恥又曰<lb/>
<pb n="KR3j0136_WYG_008-10a"/>
屈原離騷芳草徧召南治世梅先見皎如佩玉上清來<lb/>
不敢班渠國風變又曰花今國在橫浦南看誰氷雪來<lb/>
同參入南出南此時節元祐名卿花底雪骨香直到桑<lb/>
海翻花尚永存香未滅若此者皆發前人之所未言可<lb/>
謂獨步一世矣<lb/>
茂陵錢歌曰茂陵秋草不如錢老盡日光行宇宙昭君<lb/>
曲有曰世言如花人薄命誰識如花入衛霍只今保塞<lb/>
願稱臣鬢蟬奪却貂蟬勲羯鼓催花曲曰一聲金殿玉<lb/>
<pb n="KR3j0136_WYG_008-10b"/>
䦨干一曲馬嵬坡下土夕陽空照古今愁年年醉醒桃<lb/>
花雨勸農日曰山花笑人人似醉勸農文似天花墜農<lb/>
今一桮回勸官吏膌民肥官有利官休休民休休勸農<lb/>
文在牆壁頭官此日民此日官酒三行官事畢癸未元<lb/>
日曰黄葉枝頭又早春紅花景裏多明日任翻河漢風<lb/>
北來終是乾坤日東出以上七言古體中摘出<lb/>
樂府皐蘭行有曰笳鼓宫商塞外歸似此殊勲古難匹<lb/>
後來渭上朝正月尚臆祁連塜中骨玊門闗曰後無闗<lb/>
<pb n="KR3j0136_WYG_008-11a"/>
險無中土大夜宜春狐晝舞萬户千門草緑深蘆葉捲<lb/>
吹紅日莫貳師城曰莫将黷武議前朝今日人思此竒絶<lb/>
虞美人草曰失道原不在隂陵放逐義帝知亡形西風<lb/>
所過皆殘滅不據闗險都彭城楊妃出洛圖曰霓裳風<lb/>
秋舞天半舞到玉花飛石棧三台四輔繞星垣只一曲<lb/>
中知後患風流天子悟轉圜不見蜀山横翠面又曰梨<lb/>
園曲譜韶音秘響入馬嵬花委地開兀不再宫不花天<lb/>
街草緑西風起以上皆有議論有氣骨張籍王建不専<lb/>
<pb n="KR3j0136_WYG_008-11b"/>
美於唐也<lb/>
　　九皐吟槀擷句<lb/>
近世吟人工律如九皐陳公寧之宗道亦自絶少略摘<lb/>
於後七言中有似唐者然不及桂舟風格也<lb/>
落日含兵氣空山更晩風有家音問絶無處道途窮<hi>落日</hi>
草樹深城郭塵埃犯縉紳古來皆有死吾獨此時人<hi>半嵗</hi>
故里人何處空山日又斜干戈今爾輩天地此誰家<hi>故里</hi>
未死終相見無生底再逄征衫今日淚慈母舊時縫<hi>歸來</hi>
<pb n="KR3j0136_WYG_008-12a"/>
多少艱難事言言卒不窮<hi>同上</hi>
相思不相見身在曷如無<hi>望家信</hi>
江濶乾坤壯山長吳楚遥<hi>錢塘</hi>
漢軍鼙鼓動蜀道雪山消<hi>觀潮</hi>
風景夢中天地老江山晝外古今情<hi>八月十五夜</hi>
一年好處在今夕毎度圓時無此清<hi>同上</hi>
日月更無山障礙乾坤惟有水周回<hi>金山</hi>
家在鄜州身隴右弟居河濟妹鍾離<hi>讀杜詩</hi>
<pb n="KR3j0136_WYG_008-12b"/>
中興社稷兩天子老死乾坤一拾遺<hi>同上</hi>
荒草連雲人拾燼空山遺塔鬼吹鐙<hi>常山亂後</hi>
舟無可渡人難到兵不能災地轉靈<hi>青陽洞天</hi>
深洞有龍雲氣黒空山鳴鶴夜鐙青<hi>同上</hi>
江山那解將愁去草木親曽見亂來<hi>經蒼山</hi>
千林雲氣龍猶在午夜松聲鶴自寒仙子偶來成夢事<lb/>
至今游客未嘗閒<hi>始山</hi>
黃中通理似無物天下橫行寧不烹<hi>蠏</hi>
<pb n="KR3j0136_WYG_008-13a"/>
九皐古體亦多佳者旅懐曰清波眇前灘白鳥下寒渚<lb/>
樵斧空山鳴歸舟夕陽莫去來風中人明滅雲外樹雙<lb/>
輪何時休愁心此羈旅此篇甚似蘇州也送别一章曰<lb/>
江邊出相送君去我當反裵回未忍還孤颿夕陽逺語<lb/>
短而意甚長洗馬行曰玉谿谿頭波緑玉玉谿谿上沙<lb/>
金粟曉營出馬五花雲鳴榜齊首橋南浴馬髙如屋長<lb/>
如龍四蹄如鐵聲如鐘青芻㡬束粟㡬斗豢汝愛女争<lb/>
竒功編騣抹刷解色罷黒面雄兒齊上馬就中一馬不<lb/>
<pb n="KR3j0136_WYG_008-13b"/>
敢騎云是將軍臨陣者又曰要知馬最於人厚鼙鼓旌<lb/>
旗應如手燕山雪重黃河深功屬將軍馬何有又有送<lb/>
戴石屏歸天台詩曰天台四萬八千丈一根直下寒銀<lb/>
浪青蓮老子夜不眠往往飛魂到其上詩情不减流白<lb/>
雲千載重見戴叔倫蓮花峰下赤城洞芒鞵翻笑山中<lb/>
人秋風孤篁八九尺老面百摺赬銅色田文席上摩吟<lb/>
頾鶻立蒼苔烟雨黑我家竹屋棲龍岡夜擣孤月餐寒<lb/>
霜醉騎白鹿軍峰下一見贈我青瑶璫南山臺前春正<lb/>
<pb n="KR3j0136_WYG_008-14a"/>
好萬壑千崕清夢曉蒼苔石磴撫䦨干往事飛鴻天亦<lb/>
笑君今東首回牙檣我亦西去凌蒼蒼截江橋南春水<lb/>
急酒酣不記攀垂楊軍峰江南最髙處我上峰頭望君<lb/>
去歸時定入天台山舉首雲間一相顧此篇雖語意㣲<lb/>
弱而言語清峭不染俗塵可愛也結意亦好其題謝氏<lb/>
西谷曰江東風流㑹稽伯玉壺貯香傾琥珀春風十里<lb/>
東山雲一曲寒楸晚空碧盤盤石磴紅泉仙春草夢斷<lb/>
瑶池箋䝉茸曲笠雨花濕老屐踏損蒼苔錢雙鸞翩翩<lb/>
<pb n="KR3j0136_WYG_008-14b"/>
跨元島月白香魂翠山杳玉蘭千載流芳馨清風凌厲<lb/>
連紅曉其送寧都陳令曰梅花樓頭立晴雪松葉亭根<lb/>
聽夜雨鼪鼯息響月千山桃李無言春萬樹凡此皆刻<lb/>
削清麗香人齒頰可以為詩家之俊矣<lb/>
　　秋麓山雞愛景集<lb/>
余初著通議時嘗載吾叔父秋麓先生鏜髙年著作不<lb/>
倦而余自覺江淹才盡不能逮以為媿今先生謝世倐<lb/>
閱八期追懐悽愴學者曽元伯褒金刻其遺吟而以絶<lb/>
<pb n="KR3j0136_WYG_008-15a"/>
句為之首蓋其古律體多而絶句獨少自成一家不専<lb/>
宗唐也摘其尤者如左<lb/>
公有觀儺古詩一萹絶佳其辭曰寒雲岑岑天四隂畫<lb/>
堂燭影紅簾深鼓聲淵淵管聲脆鬼神變化供劇戲金<lb/>
窪玉注始淙潺眼前倐已非人間夜乂蓬頭鐵骨朶赭<lb/>
衣藍面眼迸火魆蜮罔象初偋伶跪羊立豕相嚘嚶紅<lb/>
裳奼女掩蕉扇緑綬髥翁握蒲劍翻筋踢斗臂膞寛張<lb/>
頥吐舌唇吻乾揺頭四顧百距躍斂身千態萬斝索青<lb/>
<pb n="KR3j0136_WYG_008-15b"/>
衫舞蹈忽屏營彩雲掲帳森摩旌紫衣金章獨據案馬<lb/>
䰎牛權兩披判能言禍福不由天躬履率越分愚賢蒺<lb/>
藜奮威小甶服䰐縿揚聲大髽哭白面使者竹筱鎗自<lb/>
誇<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>捕無遺藏牛冠箝卷試閱檢虎冐肩㦸光睒閃五<lb/>
方㸃隊亂紛紜何物老嫗繃<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>熏終南進士破鞮絝嗜<lb/>
酒不悟鬼看覻奮髹矘目起媻娑衆邪一正將那何披<lb/>
髪將畢飛一吷風捲雲收鼓簫歇夜䦨四坐慘不怡主<lb/>
人送客客盡悲歸來桃茢坐深蕳翠鴞黃狐猶在眼自<lb/>
<pb n="KR3j0136_WYG_008-16a"/>
歌楚些大小招坐乆魂魄㳺消遥㑹稽山中禹非死鑄<lb/>
鼎息壤乃若此又聞鬼姦多馮人人姦馮鬼姦入神明<lb/>
日冠裳好妝束白晝通都人面目此萹筆力竒甚可以<lb/>
補缺古人也<lb/>
七言律不多摘其佳句于後<lb/>
孔曽有道官天下韓栁無文世子孫<hi>甲申遷居</hi>
邨橋日落市聲散山路月明人語歸<hi>邨中宿</hi>
月下有聞思望帝山中無曲舞胎仙<hi>和韻</hi>
<pb n="KR3j0136_WYG_008-16b"/>
版橋雨過秋苔滑邨碓寒吹暴稻香<hi>懐友</hi>
尊前能是㡬時客山下已成千古墳<hi>出郊感懐</hi>
栁條風慢天初煗花景晴光地亦香<hi>桃原</hi>
故人皆死誰為佛老我猶生即是仙<hi>夜坐</hi>
草隥水流檐佩響松梢月冷露珠圓<hi>同上</hi>
㡬翻雨過山仍在獨望人間鶴未歸<hi>菊潭故居</hi>
公忍貧著書垂死不廢所著有聖門言行録考覈浩博<lb/>
總㑹精實諸公協力以刋而不及竟六經之餘釋老書<lb/>
<pb n="KR3j0136_WYG_008-17a"/>
無不通貫所作科教之文尤為入妙琳宫梵宇得其一<lb/>
篇者俱謂足以名世具在别録<lb/>
　　山谷諸作<lb/>
山谷翁書摩厓碑後題老杜浣花醉圖皆精深有議論<lb/>
嚴整有格律二篇正堪作對嘗欲令善畫者圖作兩屏<lb/>
録二詩其上毎當讀書餘閒酒酣興發朗誦數過以舒<lb/>
吟懐亦一快也<lb/>
山谷題榮州祖元大師此君軒云程嬰杵臼立孤難伯<lb/>
<pb n="KR3j0136_WYG_008-17b"/>
夷叔齊采薇<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>形容絶妙後有作者何以加之此堂先<lb/>
生瑞南豐先逹名儒也嘗謂余曰山谷作詩有押韻險<lb/>
處妙不可言如東坡效庭堅體詩云我詩如曹鄶淺陋<lb/>
不成邦公如大國楚吞五湖三江赤壁風月笛玉堂雲<lb/>
霧忩句法提一律堅城受我降只此一降字他人如何<lb/>
押到此竒健之氣拂拂意表<lb/>
古今咏淵明者多矣獨山谷翁深入閫奥其懐陶令之<lb/>
詩曰潛魚願深𣺌淵明無所逃彭澤當此時沈㝠一世<lb/>
<pb n="KR3j0136_WYG_008-18a"/>
豪司馬寒如灰禮樂卯金刀嵗晩以字行更始號元亮淒<lb/>
其望諸葛抗戅猶漢臣時無益州牧指揮用諸將平生<lb/>
本朝心嵗月閱江浪空餘詩語工落筆九天上向來非<lb/>
無人此友獨可尚屬余剛制酒無用酌桮盎欲招千載<lb/>
魂斯文或宜當此詩允為得淵明之心者世以陶公為<lb/>
幽人隠士非也身逢禪代悲憤不自勝欲如孔明紹休<lb/>
漢室思致中興而世無英雄如昭烈者可與興復既不<lb/>
可為則姑自放于詩酒而已晩年以字為名而更别其<lb/>
<pb n="KR3j0136_WYG_008-18b"/>
字曰元亮景慕孔明意可㮣見或者但見其棄官彭澤<lb/>
歸逸柴桑遂以幽隠待之誤矣<lb/>
桃李春風一桮酒江湖夜雨十年鐙<hi>寄黄㡬復</hi>
萬里書來兒女<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>十月山行氷雪深<hi>寄上叔父夷仲</hi>
弓刀陌上望行色兒女鐙前語夜深<hi>同上其三</hi>
風光錯綜天經緯草木文章帝杼機<hi>次韻雨絲雲鶴</hi>
兩宫無事安磐石萬國歸心有老臣<hi>同子瞻韻和趙伯充團練</hi>
落木千山天逺大澂江一道月分明<lb/>
<pb n="KR3j0136_WYG_008-19a"/>
家移四壁書侵坐馬痩三山葉擁門<hi>次韻宋楙宗僦居甘泉坊雪後書懐</hi>
笙歌忽把二天酒風雨猶驚三峽濤<hi>次韻荅清江主簿趙彦成</hi>
萬竿苦竹旌旗卷一部鳴蛙鼓吹休<hi>次韻黃份老晩㳺池亭其二</hi>
千林風雨鶯求友萬里雲天雁斷行<hi>宜陽别元明</hi>
争名朝市魚千里蓋世功名黍一炊<hi>王穉川既待官都下有所盼未歸</hi>
五更歸夢三千里一日思親十二時<lb/>
蓋世功名棊一局藏山文字紙千張<lb/>
語言少味無阿堵氷雪相看有此君<lb/>
<pb n="KR3j0136_WYG_008-19b"/>
心逰萬里不知逺身與一枰相對間<lb/>
世態已更千變盡心原不受一塵侵<lb/>
寒蛩催織月籠秋獨雁呌羣天拍水<hi>聽宋儒摘阮歌</hi>
以上並山谷先生句法也山谷所長在古體固不以律<lb/>
名然時作律詩亦自有一種句法<lb/>
　　后山<lb/>
陳后山師道徐州人也曽南豐先生見其文而竒之后<lb/>
山翁之詩世或病其艱歰然揫斂鍜鍊之工自不可及<lb/>
<pb n="KR3j0136_WYG_008-20a"/>
如云人情校往復屢勉終相逺一詩已經年知子不我<lb/>
怨又如去逺即相思歸近不可忍兒女已在眼眉目略<lb/>
不省喜極不得語淚盡方一哂又如生世何用早我已<lb/>
後此翁頗識門下士略已聞其風又如俗子推不去可<lb/>
人費招呼世事毎如此我生亦何娛又如此生恩未報<lb/>
他日目不瞑又如有女初束髪已知生離悲枕我不肯<lb/>
起畏我從此辭大兒學語言拜揖未勝衣喚耶我欲去<lb/>
此語那可思凡此皆語短而意長若他人必費盡多少<lb/>
<pb n="KR3j0136_WYG_008-20b"/>
言語摹冩此獨簡潔峻峭而悠然深味不見其際正得<lb/>
費長房縮地之法雖尋丈之間固自有萬里山河之勢<lb/>
也凡人才思泛濫者宜熟讀后山詩文以藥之他如妾<lb/>
薄命贈二蘇公諸篇深婉竒健妙合䋲尺又古今之絶<lb/>
唱<lb/>
　　荆公二古<lb/>
王荆公集中有古詩一篇名曰君難託詳其詞㫖似怨<lb/>
望裕陵者豈非罷政居鍾山時為吕恵卿讒毁不能堪<lb/>
<pb n="KR3j0136_WYG_008-21a"/>
而賦邪其詩云槿花朝開暮還墜我身與華寧獨異憶<lb/>
昔相逢俱少年兩情未許誰最先感君綢繆逐君去成<lb/>
君家計良辛苦人事反覆那能知讒言入耳須臾離嫁<lb/>
時羅衣羞更著如今始悟君難託君難託妾亦不忘舊<lb/>
時約裕陵荆公君臣之交古今所少一旦施設既謬卒<lb/>
負聖心至於怨望如此可發千古之一慨<lb/>
荆公又有飛鴻詩云雁飛㝠㝠時下泊稻粱雖少江湖<lb/>
樂人生何必慕輕肥辛苦將身到沙漠漢時蘇武與張<lb/>
<pb n="KR3j0136_WYG_008-21b"/>
騫萬里生還值偶然丈夫許國當如此男子辭家亦可<lb/>
憐<lb/>
　　鬱孤臺刻石曼卿詩<lb/>
石曼卿嘗作大字書古體云平陽奉寄師魯十年一夢<lb/>
花空委依舊河山損桃李雁聲北去燕西飛髙樓日日<lb/>
春風裏眉背石州山對起嬌波泪落妝如洗汾河不斷<lb/>
天南流天色無情淡於水此詩不知曼卿自作邪或書<lb/>
古人詩也其意亦莫可曉後題云康定元年八月十四<lb/>
<pb n="KR3j0136_WYG_008-22a"/>
日書按尹洙字師魯此必寄尹洙之詩則非古人矣<lb/>
又一絶云楚鄉寒食摘花時野渡臨風駐采旗草色連<lb/>
雲人去住水文如縠燕參差末題云江上偶見繼又書<lb/>
題木蘭廟一絶又入商山一絶末又一絶云前山極逺<lb/>
碧雲合清夜一聲白雪㣲欲寄相思千里月谿邊殘照<lb/>
雨霏霏後題云寄逺此四絶必唐詩特前此未見耳或<lb/>
謂千里月疑是目字誤作月因下句是殘照無縁用月<lb/>
字也但千里目於義未順千里相隔唯月共照今殘照<lb/>
<pb n="KR3j0136_WYG_008-22b"/>
之時值霏霏之雨欲寄相思於月不可得矣月字為是<lb/>
所書字如掌大亦甚端重然帶俗態欠清媚遒勁之氣<lb/>
旴江聶善之侍郎守贛州日摹其真蹟刻石鬱孤臺未<lb/>
知今尚存否偶觀墨本恐失去謹録於此<lb/>
　　所翁詩句<lb/>
長樂陳公儲容自號所翁登科入仕善畫龍筆勢入妙<lb/>
而賦詩作字俱竒勁可愛予去年春逰麻原第三谷見<lb/>
其舊題靈豐廟壁翰墨飛動一詩為靈運賦句意甚佳<lb/>
<pb n="KR3j0136_WYG_008-23a"/>
曰紫馬仙人跨白犀繙經臺暎釣魚磯千年老樹風靁<lb/>
坼獨有紅泉洗斷碑皆記當時事也近又得其為人賦<lb/>
橫舟二篇尤竒前篇曰古悲歌淚如血渡河無船氣欲<lb/>
絶古悲歌淚如泉河激湯湯聲徹天峨舸大艑載琛貝<lb/>
錦纜迷樓催管弦人生苦樂不相等風波血刃蛟流涎<lb/>
神虺九首能三足巨鼇觸怒羣帝遷縱有扁舟竟何往<lb/>
乗桴意在滄洲上祇縁轍朽無人知入海居夷毎惆悵<lb/>
三間破屋名橫舟三呼不荅江水流一颿徑渡溯天去<lb/>
<pb n="KR3j0136_WYG_008-23b"/>
不繫斜陽古渡頭後篇曰黃頭子捩柁聽吾語三老駕<lb/>
三翼疊鼓峭颿看風色一千水歸黃河世無客星泛靈<lb/>
槎恒河水波斯匿王母將去六十年間成壊故性無生<lb/>
滅河水似黃面瞿曇以筏諭長淮水一箭許邊城白骨<lb/>
多於土年年調舟已成泥夀蔡孤城付朝暮岷江漢源<lb/>
天上來一夕不保如風埃重慶今為天下首漢中不復<lb/>
言規恢朽木為舟土為楫白波如山水皆立當時商家<lb/>
畚築子夢裏撑船濟川去只今無夢豈無舟水淺都非<lb/>
<pb n="KR3j0136_WYG_008-24a"/>
泊舟處二篇俱非塵土胸次語<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0136_WYG_008-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隠居通議卷八<lb/>
</p>
<p>
</p>
  </div>
</body>
</text>
</TEI>
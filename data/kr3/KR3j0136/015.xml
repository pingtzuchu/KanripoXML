<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隠居通議卷十五</head> <lb/>
    <p>
<pb n="KR3j0136_WYG_015-1a"/>
欽定四庫全書<lb/>
　隠居通議卷十五<lb/>
　　　　　　　　　　　　　元　劉壎　撰<lb/>
　文章三<lb/>
　　樊宗師文<lb/>
唐樊宗師作絳守居園池記好怪者多喜其竒古以予<lb/>
觀之亦何竒古之有磽戞磊塊類不可讀如第一句曰<lb/>
絳即東雍為守理所猶為可曉第二句曰禀參實沈分<lb/>
<pb n="KR3j0136_WYG_015-1b"/>
第三句曰氣蓄雨河潤便已作怪第四句曰有陶唐冀<lb/>
遺風餘思纔覺平順第五句則又曰晉韓魏之相剥剖<lb/>
云云自此而下皆層疊怪語矣其末曰攷其臺亭沼池<lb/>
之増蓋豪王才侯襲以竒意相勝至今過客尚往往有<lb/>
指可創起處予退常吁後其能無果有不補建者池由<lb/>
於煬反者雅文安發土築臺為拒誅㡬附於汚宫水本<lb/>
於正平軌病井鹵生物瘠引古沃澣人便㡬附於河渠<lb/>
嗚呼為附於河渠則可為附於汚宫其可書以薦後君<lb/>
<pb n="KR3j0136_WYG_015-2a"/>
子以上皆結語而不知意落何處凡文章必有樞紐有<lb/>
脈絡開闔起伏抑揚布置自有一定之法今徒以詭異<lb/>
險澁難䜖為工其於六經簡嚴易直之㫖合乎否也按<lb/>
宗師字紹述仕唐與韓文公同時歴金部郎中緜州刺<lb/>
史徵拜左司郎中又為緜州刺史徙絳州遷諫議大夫<lb/>
卒韓文公銘其墓謂紹述文必已出不蹈襲前人一言<lb/>
一句放恣橫從無所統紀然不煩繩削而自合其意已<lb/>
寓抑揚矣夫作文而無所統紀則亦何等文章邪至於<lb/>
<pb n="KR3j0136_WYG_015-2b"/>
銘則曰惟古於詞必已出降而不能乃剽賊後皆指前<lb/>
公相襲從漢迄今用一律公之譏訾世俗是矣又曰文<lb/>
從字順各識職則似以樊為不然者夫六經之文無不<lb/>
可讀而不害其為古繫辭春秋俱出聖筆其文從字順<lb/>
蓋如此也商盤周誥信屈聱牙則以秦火之餘出以伏<lb/>
生口授而然齊語固異而况九十之老齒豁而音㣲又<lb/>
雜以方言安得不佶屈聱牙要亦出於自然非作為也<lb/>
今樊文作意求新殆近於怪惟求其不可讀而不望其<lb/>
<pb n="KR3j0136_WYG_015-3a"/>
必可傳其去經也逺矣律以從順未知其何如而世或<lb/>
稱其竒古至篤嗜而不置何也<lb/>
　　廬山公九錫文<lb/>
宋袁淑俳諧文廬山公九錫云若乃三軍陸邁糧餫艱<lb/>
難謀臣停算武夫吟歎爾乃長鳴上黨忼慨應䢴隨驅<lb/>
千里荷囊致餐用㨗大勲歴世不刋斯實爾之功也音<lb/>
隨時興晨夜不黙仰契𤣥象俛協漏刻應更長鳴毫分<lb/>
不忒雖挈壺者未足比德斯又爾之智也若乃六合昏<lb/>
<pb n="KR3j0136_WYG_015-3b"/>
晦三辰幽冥猶憶天時用不廢聲斯又爾之明也青脊<lb/>
絳身長頰廣額修尾後垂玉耳雙磔斯又爾之形也嘉<lb/>
麥既熟食須精麫負磨回衝迅若轉電恵我衆庶神祇<lb/>
獲薦斯又爾之能也爾有濟師旅之勲而加之以衆能<lb/>
是用遣中大夫閭邱驘加爾使銜勒大鴻臚班脚大將<lb/>
軍宫亭侯以揚州之廬江江州之廬陵吳國之桐廬合<lb/>
浦之朱廬封爾為廬山公以上皆淑之文韓文公效此<lb/>
體作毛穎𫝊而洪慶善乃云毛穎𫝊栁子厚以為怪洪<lb/>
<pb n="KR3j0136_WYG_015-4a"/>
以為子虚烏有之比其流出于莊周寓言則是不知韓<lb/>
之所始矣但袁韓俱以文為戲者而淑之文則六朝體<lb/>
耳韓祖太史公故髙近世劉㑹孟稱江丞相為廬山公<lb/>
無乃不雅豈不念及此耶<lb/>
　　張才叔義<lb/>
朱文公曰胡致堂議論俊發人物偉然向嘗侍之坐見<lb/>
其數桮後歌孔明出師表誦張才叔自靖人自獻于先<lb/>
王義陳子翁奏狀等可謂豪傑之士予嘗欲得張才叔<lb/>
<pb n="KR3j0136_WYG_015-4b"/>
之義觀之而不可得近乃從旴城朋友處借鈔一本甲<lb/>
戌正月用行在所刋者校定今録于左按鄱陽銀峰諸<lb/>
先生𫝊云公諱庭堅字才叔元祐人才榜眼及第初住<lb/>
太學作自靖人自獻于先王義其夜夢三仁來謝舊曽<lb/>
刻石於東京今讀其文令人感慨興起真識仁人義士<lb/>
之心於千載之上<hi>以上傳中語</hi>南渡前經義簡實典古有補<lb/>
世教豈若近世浮虚磔裂者所為宜為先儒之所深取<lb/>
也其義曰<lb/>
<pb n="KR3j0136_WYG_015-5a"/>
君子之於去就死生其志在於天下而不在於一身故<lb/>
其死者非虚名生者非懼禍而引身以求去者非要利<lb/>
以忘君也仁之所存義之所在鬼神知之矣昔商之三<lb/>
仁或生或死或為之奴而皆無媿於宗廟社稷豈非其<lb/>
謀之出於此歟故相戒之言曰自靖人自獻於先王蓋<lb/>
於是時紂欲亡而未悟也其臣若飛亷惡來者皆導王<lb/>
為不善而不與圖存若伯夷太公天下所謂至賢者則<lb/>
潔身退避而義不與俱亡矣為商之大臣而且於王為<lb/>
<pb n="KR3j0136_WYG_015-5b"/>
親者惟王子比干箕子也三人者欲退而視其敗則不<lb/>
忍欲進而與王圖存則不可與言雖有忠孝誠慤之心<lb/>
其孰達之哉顧思先王創業垂統以遺其子孫設為職<lb/>
業禄位以待天下之賢俊使相與左右而扶持之期不<lb/>
至於危亡而後已子孫弗率其亡形已見而忠臣義士<lb/>
之徒猶不忘先王所以為天下後世之意以為志不上<lb/>
達道與時戾亂者弗可治也傾者弗可支也而君子所<lb/>
以報我先王者惟各以其能自獻而已雖然君子之志<lb/>
<pb n="KR3j0136_WYG_015-6a"/>
不同而欲死生去就各當於義而不獲罪於先王非人<lb/>
所能為之謀其在於自靖乎蓋若商祀之顛隮則㣲子<lb/>
以為深憂而辱於臣僕不與其君俱亡者箕子比干之<lb/>
所羞為也㣲子抱祭器適周則奉先之孝得矣比干諫<lb/>
不從而繼以死則事君之節盡矣箕子以父師為囚奴<lb/>
猶眷眷不去則愛君之仁至矣然其死者若愚其囚者<lb/>
若汚而其輙去者若背叛非忠也然三子皆安然行之<lb/>
不以所不能為者自愧而亦不以所能為者愧夫人更<lb/>
<pb n="KR3j0136_WYG_015-6b"/>
相勸勉以求合於義而不期於必同夫謂先王所以望<lb/>
於後世臣子者惟忠與孝也故㣲子之去自獻其孝比<lb/>
干以諫死箕子以甘囚奴自獻其忠是三子非茍為也<lb/>
處垂亡之地尤拳拳於天下國家而不在於一身故其<lb/>
志之所謀各出於志之所欲而以期先王之知耳古之<lb/>
所謂皎然不欺其心者非斯人之謂乎雖然書載㣲子<lb/>
與箕子相告之辭而比干不與焉何者人臣之義莫易<lb/>
明于死節莫難明于去國而屈辱用晦亦所難辨也比<lb/>
<pb n="KR3j0136_WYG_015-7a"/>
干以死自誓無足疑者故不必告人而㣲子不免於去<lb/>
箕子寧忍辱以待亡者重去就之義而原之故也不然<lb/>
何以並稱三仁哉無垢先生張文忠公九成曰比干不<lb/>
荅二孔謂心同張庭堅本鄭氏謂死節易明予謂儻如<lb/>
二孔所言不當言自靖人自獻於先王蓋三人之志各<lb/>
有所在<lb/>
吉州所刋跋語云此中興前近二百年書義也至今尚<lb/>
可咀嚼如此曷可訝其為古哉蓋吾儕所作時文本自<lb/>
<pb n="KR3j0136_WYG_015-7b"/>
無用然能以義理為主發揮聖賢心事於千百載之上<lb/>
亦自打顛不碎如此篇文雖簡格雖與今不同然議論<lb/>
正當辭不迫而意已獨至所以屢經前輩品題<lb/>
潭州攸縣張次邕所著筆録亦載此篇云得於東萊文<lb/>
鑑中又云才叔眉山人國家承平時四川未有類省皆<lb/>
試於京師才叔試此文畢忽睹三人皆古衣冠長揖曰<lb/>
公可謂能言我三人心事矣<lb/>
　　祭蘇文忠公文<lb/>
<pb n="KR3j0136_WYG_015-8a"/>
李方叔廌受知坡翁甚深坡翁卒於常州方叔以文酹<lb/>
之有曰道大不容才髙見忌皇天后土明一生忠義之<lb/>
心名山大川還千載英雄之氣文氣甚壯<lb/>
　　三蘇<lb/>
三蘇皆得諡文老泉文安東坡文忠潁濵文定森然鼎<lb/>
峙為一代文宗老泉之文豪健東坡之文竒縱而潁濵<lb/>
之文深沈差不逮其父兄故世之讀之者鮮焉惟進卷<lb/>
中歴代論如夏商三國東晉數篇却自精妙有味他作<lb/>
<pb n="KR3j0136_WYG_015-8b"/>
如御風詞超然特出者甚少然其所作古史則議論髙<lb/>
絶又非坡所及又作管幼安畫贊甚佳蓋有為而發今<lb/>
録于此<lb/>
　　管幼安畫贊<lb/>
予自龍川歸居潁川十有二年杜門幽居無以自適乃<lb/>
取舊書閱之將求古人而與之友蓋于三國得一也曰<lb/>
管幼安寧幼安少而遭亂渡海居遼東三十七年而歸<lb/>
歸於田廬不應朝命年八十四而沒功業不加於人而<lb/>
<pb n="KR3j0136_WYG_015-9a"/>
予獨何取焉取其明於知時審於處已云爾蓋東漢之<lb/>
衰士大夫以風節相尚其立志行義賢於西漢然時方<lb/>
大亂其出而應世鮮有能自全者潁川荀文若以智䇿<lb/>
輔曹公方其擒吕布斃袁紹皆談笑而辦其才與張子<lb/>
房比然至九錫之議卒不能免其身彭城張子布忠亮<lb/>
剛簡事孫氏兄弟成江東之業然終以直不見容力争<lb/>
公孫淵事君臣之義㡬絶平原華子魚以德量重於曹<lb/>
氏父子致位三公然曹公之殺伏后子魚將命至破壁<lb/>
<pb n="KR3j0136_WYG_015-9b"/>
出后而害之汝南許文休以人物臧否聞於世晩入蜀<lb/>
依劉璋先主將克成都文休踰城出降雖卒以為司徒<lb/>
而蜀人鄙之此四人者皆一時之賢也然直已者終害<lb/>
其身枉已者終喪其德處亂而能全非幼安誰與哉舊<lb/>
史言幼安雖老不病著白帽布襦絝布裠宅後數十步<lb/>
有流水夏暑能策杖臨水盥手足行園囿嵗時祀其先<lb/>
人絮㡌布單衣薦饌饋跪拜成禮予欲使畫工以意仿<lb/>
髴畫之昔李公麟善畫有顧陸遺思今公麟死乆矣恨<lb/>
<pb n="KR3j0136_WYG_015-10a"/>
莫能成吾意者始為之贊曰幼安之賢無以過人予獨<lb/>
何以謂賢賢其明於知時審於處已以能自全幼安之<lb/>
老歸自海東一畆之宫閉不求通白帽布裙舞雩而風<lb/>
四時烝嘗饋奠必躬八十有四蟬脫而終少非漢人老<lb/>
非魏人何以命之天之逸民<lb/>
　　諫用兵書<lb/>
東坡長於論事口端有舌真是入妙其代張方平諫用<lb/>
兵書有曰且夫戰勝之後陛下可得而知者凱旋㨗奏<lb/>
<pb n="KR3j0136_WYG_015-10b"/>
拜表稱賀赫然耳目之觀耳至於逺方之民肝腦涂于<lb/>
白刃筋骨絶於餽餉流離破産鬻賣男女薫眼折臂自<lb/>
經之狀陛下必不得而見也慈父孝子孤臣寡婦之哭<lb/>
陛下必不得而聞也譬猶屠殺牛羊刳臠魚鼈以為膳<lb/>
羞食者甚美見食者甚苦使陛下見其號呼於挺刃之<lb/>
下宛轉於刀几之間雖八珍之美必將投箸而不忍食<lb/>
而况用人之命以為耳目之觀乎此疏甚佳<lb/>
　　逰桓山記<lb/>
<pb n="KR3j0136_WYG_015-11a"/>
坡翁作逰桓山記感慨深長超然物化其辭曰元豐二<lb/>
年正月己亥晦春服既成從二三子㳺於泗之上登桓<lb/>
山入石室使道士戴日祥鼓雷氏之琴操履霜之遺音<lb/>
曰噫嘻悲夫此宋司馬桓魋之墓也或曰鼓琴於墓禮<lb/>
歟曰禮也季武之喪曽㸃倚其門而歌仲尼日月也而<lb/>
魋以為可得而害也且夫為石椁三年不成古之愚人<lb/>
也予將弔其藏而其骨毛爪齒既已化為飛塵蕩為冷<lb/>
風矣而况於椁乎况於從死之臣妾飯含之貝玉乎使<lb/>
<pb n="KR3j0136_WYG_015-11b"/>
魋而無知也予雖鼓琴而歌可也使魋而有知也聞予<lb/>
鼓琴而歌知哀樂之不可常物化之無日也其愚豈不<lb/>
少瘳乎二三子喟然而歎乃歌曰桓山之上雜石嵯峨<lb/>
兮司馬之惡與石不磨兮桓山之下維水濔濔兮司馬<lb/>
之藏與水偕逝兮歌闋而去<lb/>
　　序鼂君成詩<lb/>
東坡先生序鼂君成詩集有曰達賢者有後張湯是也<lb/>
張湯宜無後者也無其實而竊其名者無後揚雄是也<lb/>
<pb n="KR3j0136_WYG_015-12a"/>
揚雄宜有後者也賢者民之所以生也而蔽之是絶民<lb/>
也名者古今之達尊也重於富貴而竊之是欺天也絶<lb/>
民欺天其無後不亦宜乎故曰達賢者與有其實而辭<lb/>
其名者皆有後此論甚新可以為世戒<lb/>
　　答謝民師書<lb/>
又答謝民師書有曰揚雄好為艱深之辭以文淺易之<lb/>
說若正言之則人人知之矣此正所謂雕蟲篆刻者其<lb/>
太𤣥法言皆是物也而獨悔于賦何哉終身雕蟲獨變<lb/>
<pb n="KR3j0136_WYG_015-12b"/>
其音節便謂之經可乎屈原作離騷經蓋風雅之再變<lb/>
者雖與日月争光可也可以其似賦而謂之雕蟲乎使<lb/>
賈誼見孔子升堂有餘矣而乃以賦鄙之至與相如同<lb/>
科雄之陋如此先生此論深中子雲之病<lb/>
　　序樂全文<lb/>
孔北海志大而論髙功烈不見於世然英偉豪傑之氣<lb/>
自為一時所宗其論盛孝章郗鴻豫書慨然有烈丈夫<lb/>
之風諸葛孔明不以文章自名而開物成務之姿綜練<lb/>
<pb n="KR3j0136_WYG_015-13a"/>
名實之意自見於語言至出師表簡而盡直而不肆大<lb/>
哉言乎與伊訓說命相表裏非秦漢以來以事君為說<lb/>
者所能至也此論自坡翁發之而後世宗其說<lb/>
　　滕元發墓銘<lb/>
東坡翁銘滕元發墓言其姿度雄爽英偉大度以為天<lb/>
下異人因其文想其人真卓犖不羣者也坡翁此志筆<lb/>
力跌蕩振發風起水涌真足以發揚之儻筆弱則失之<lb/>
矣元發舊名甫字元發後避父諱以字為名而字達道<lb/>
<pb n="KR3j0136_WYG_015-13b"/>
舉進士第三仕至光禄大夫龍圖閣學士本東陽人也<lb/>
葬蘇州長洲縣<lb/>
　　評栁子厚<lb/>
坡翁曰栁子厚南遷始究佛法作曹谿南嶽諸碑妙絶<lb/>
古今不知以栁之文言耶抑以其學言耶無姓和尚碑<lb/>
尤妙<lb/>
　　龍川宗歐文<lb/>
龍川先生陳公亮喜歐陽文其所作有絶似處嘗選歐<lb/>
<pb n="KR3j0136_WYG_015-14a"/>
文一百三十篇命曰歐陽文粹其序有曰初天聖明道<lb/>
之間太祖太宗真宗以深仁厚澤涵養天下蓋七十年<lb/>
百姓能自衣食以樂生送死而戴白之老安坐以嬉童<lb/>
兒幼稺什百為羣相與鼓舞於里巷之間仁宗恭已無<lb/>
為於其上太母制政房闥而執政大臣實得以參可否<lb/>
晏然無以異於漢文景之時民生及識五代之亂離者<lb/>
蓋於是與世相忘乆矣而學士大夫其文猶襲五代之<lb/>
卑陋中經一二大儒起而摩之而學者未知所向是以<lb/>
<pb n="KR3j0136_WYG_015-14b"/>
斯文獨有媿於古天子慨然下詔書以古道飭天下之<lb/>
學者而公之文遂為一代之師法未㡬而科舉利禄之<lb/>
文非兩漢不道於是本朝之盛極矣又曰公之文雍容<lb/>
典雅紆餘寛平反覆以達其意無復毫髪之遺而其味<lb/>
常深長於言意之外使人讀之藹然足以得祖宗致治<lb/>
之盛其闗世教豈不大哉以上皆龍川所作而亦紆餘<lb/>
寛平甚似歐文豈非誦習之熟自然迫真歟歐曽王蘇<lb/>
四家為宋文宗然皆未嘗用怪文竒字刻琢取新而趣<lb/>
<pb n="KR3j0136_WYG_015-15a"/>
味深沈自不可及若歐則尤純粹宜其為一代之宗工<lb/>
羣公之師範也所著豐樂記實為妙筆龍川文粹不首<lb/>
取之而乃附見於拾遺殆不可曉<lb/>
　　曽平山序水雲邨詩<lb/>
金谿曽子良自號平山南豐族裔也以能賦擢咸淳戊<lb/>
辰第累任至建德府淳安令甫三月國事變歸隠山中<lb/>
鬻文以自給辛夘秋予訪之年六十有八矣蓋别二十<lb/>
年而復㑹欣然道舊明年以予所作水雲邨吟稿往請<lb/>
<pb n="KR3j0136_WYG_015-15b"/>
教焉辱為序曰<lb/>
宋初南豐儒家望族二曰江樓劉氏曰宻國曽氏我宻<lb/>
公迨江樓公相好于時我逺祖十五公猶在豐也其後<lb/>
十五公既來宅于金谿自是與江樓公家子孫逺矣至<lb/>
于子良之身而江樓公之諸孫水雲邨起潛君壎實來<lb/>
顧予于常安莊之寓舍予不勝枌榆松楸之涕且歸一<lb/>
日以其詩若文示予也曰子為我言焉子言之先正文<lb/>
定公言之也其自我江樓公以下實寵嘉之予謝不敏<lb/>
<pb n="KR3j0136_WYG_015-16a"/>
一日以其詩示予也而文未之見詩予視之古視選近<lb/>
古視黃律五視杜七視杜若黃絶五視選七視晩唐而<lb/>
軼焉皆合大家數蓋其材全其力鉅其氣雄故能持衆<lb/>
媺而不自以為名刻衆形而不自以為功知名早所知<lb/>
皆名公也若予所敬千峰陳公年魁如心陳公莫逆次<lb/>
山趙公皆深知君予恨納君交晩予何言晩不恨恨世<lb/>
易三公者或以其老且智不見兵革或以其強而勇著<lb/>
名節廟食他邦獨予與君自靖獻僥倖不死今者乃得<lb/>
<pb n="KR3j0136_WYG_015-16b"/>
與相見叙世契如未經亂離時雖可恨亦可幸而甚可<lb/>
恨者以君之才之學不一試用僅客諸侯竟卷懐於此<lb/>
吾儒事業當不止是然後知千峰公之期君也深而君<lb/>
之自得也亦深矣嗟夫日月之經於天也而行江河之<lb/>
經於地也而流彼豈有所為而為之哉予與陳公講之<lb/>
於鳳皇山之下熟矣尚其相與勉之以母負陳公之意<lb/>
以母忝我兩家所生云元黓執徐後六月辛夘朔里契<lb/>
家生曽子良序<lb/>
<pb n="KR3j0136_WYG_015-17a"/>
　　論語四贊<lb/>
平山公嘗作論語四贊甚佳志道贊曰道既是我志又<lb/>
是誰千五百年惟孔仲尼據德贊曰得寸則寸得尺則<lb/>
尺實有諸已而非以力依仁贊曰仁者人也造次弗違<lb/>
體貼出來如人著衣㳺藝贊曰習無不利不習而利精<lb/>
義入神事理不二<lb/>
　<lb/>
　<lb/>
<pb n="KR3j0136_WYG_015-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隠居通議卷十五<lb/>
</p>
<p>
</p>
  </div>
</body>
</text>
</TEI>
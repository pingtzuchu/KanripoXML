<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隠居通議卷十八</head> <lb/>
    <p>
<pb n="KR3j0136_WYG_018-1a"/>
欽定四庫全書<lb/>
　隠居通議卷十八<lb/>
　　　　　　　　　　　　　元　劉壎　撰<lb/>
　文章六<lb/>
　　作文法度<lb/>
春秋以後文章之妙者世推左𫝊史記而其文法乃有<lb/>
相似者葢古人作文俱有間架有樞紐有脈絡有眼目<lb/>
前卷屢嘗言矣今重宣其説以訓諸孫如左𫝊載宰孔<lb/>
<pb n="KR3j0136_WYG_018-1b"/>
賜齊侯胙一段有曰將下拜無下拜敢不下拜下拜登<lb/>
受連用四下拜不覺重複晉公子對楚子有曰其波及<lb/>
晉國其何以報君其避君三舍其左執鞭弭凡四用其<lb/>
字蹇叔哭師蹇叔哭之哭而送之凡兩用楚子問鼎用<lb/>
徳字作樞紐脈絡凡六用楚子縣陳猶可辭乎王曰可<lb/>
哉因縣陳乃復封陳前後照應楚復與鄭平敢不唯命<lb/>
是聽亦唯命亦唯命賓媚人對晉退師而曰云云而曰<lb/>
云云敢不唯命是聽敢不唯命是聽皆再用晉三帥遜<lb/>
<pb n="KR3j0136_WYG_018-2a"/>
功某何力之有焉凡五用楚復晉知罃用報字闗鎻其<lb/>
誰敢徳其誰敢怨死且不朽亦死且不朽皆再用晉卻<lb/>
至聘楚吾子其入也凡再用首尾照應吕相絶秦我是<lb/>
以凡五用我字多用幾四十鄭子駟改載書終獲鄭豈<lb/>
惟鄭何恃於鄭疊三鄭字成句晉士匄平王室蓽門閨<lb/>
竇凡三用闗鎻駒支答范宣子連用六我字臧武仲辨<lb/>
詰盜紇又不能若之何不能將何以能疊三能字鄭子<lb/>
産對晉徴朝凡五節貫串子産請晉輕幣連疊四賄字<lb/>
<pb n="KR3j0136_WYG_018-2b"/>
四令名字貫串子産獻㨗於晉我字凡十五用子産知<lb/>
然明子産問政於然明子太叔問政於子産子産論人<lb/>
心不同用學字闗鎻首尾子産誅公孫黒大刑將至司<lb/>
冦將至照應晏嬰論季世此季世也亦季世也照應史<lb/>
記文法亦多如此畧舉其概毛遂曰吾君在前叱者何<lb/>
也云云吾君在前叱者何也平原君曰勝不敢復相士<lb/>
云云勝不敢復相士公孫龍曰云云此甚不可云云此<lb/>
甚不可僂緩曰虞卿得其一不得其二云云故曰虞卿<lb/>
<pb n="KR3j0136_WYG_018-3a"/>
得其一不得其二范雎曰臣又何患云云臣又何憂云<lb/>
云臣又何恥韓安得無聽乎云云韓安得不聽乎侯嬴<lb/>
曰人固未易知知人亦未易也云云人固未易知知人<lb/>
亦未易也平原君曰勝也何敢言事云云勝也何敢言<lb/>
事韓安國𫝊曰何梁王為人子之孝為人臣之忠而太<lb/>
后弗省也云云再言之亦是此例樂毅荅燕惠王書兩<lb/>
用受命而不辭兩用先王以為然相照應李斯逐客書<lb/>
五用今字貫串七用不字左氏文法變化頗多史記只<lb/>
<pb n="KR3j0136_WYG_018-3b"/>
是此一様擊首則尾應所謂常山蛇勢也<lb/>
　　昌黎文法<lb/>
韓文世謂其本於經或謂出於孟子然其碑銘妙處實<lb/>
本太史公也第此老稍能自秘示人以髙故未嘗尊稱<lb/>
遷固至其平生受用則實得於此此亦文章士之私意<lb/>
小智也公嘗自泄其機矣曰非三代兩漢之書不觀所<lb/>
謂兩漢非班馬耶史記云勝不敢復相士云云勝不敢<lb/>
復相士韓碑云汝何敢反云云汝何敢反史記荆軻𫝊<lb/>
<pb n="KR3j0136_WYG_018-4a"/>
云軻真傾危之士哉韓毛頴𫝊云秦真少恩哉班孟堅<lb/>
東方朔𫝊云奈何乎陛下韓銘云奈何乎公若此者殆<lb/>
不勝紀然則世之工作文者固不得舎史漢而他求也<lb/>
流俗無特見隨聲附和以韓文為一出於經誤矣予嘗<lb/>
舉此質之雲畬趙公公擊節歎服以為確論<lb/>
　　李旴江文<lb/>
旴江李先生長江賦袁州學記髙出歐蘇百世不朽當<lb/>
與平淮西碑並𫝊<lb/>
<pb n="KR3j0136_WYG_018-4b"/>
　　詩文工拙<lb/>
世言杜子美長於詩其無韻者輙不可讀曾子固長於<lb/>
文其有韻者輙不工東坡詞如詩少游詩如詞此數公<lb/>
者皆名儒大才俱不免有偏處予謂山谷亦然山谷詩<lb/>
律精深是其所長故凡近於詩者無不工如古賦與夫<lb/>
贊銘有韻者率入妙品他如記序散文則殊不及也<lb/>
　　韓文公廟碑<lb/>
嘗觀東坡作韓文公廟碑有曰公之精誠能開衡山之<lb/>
<pb n="KR3j0136_WYG_018-5a"/>
雲而不能囬憲宗之惑能馴鱷魚之暴而不能弭皇甫<lb/>
鎛李逢吉之謗能使南海之民廟食百世而不能使其<lb/>
身一日自安於朝廷之上此正用史記龜策𫝊中語云<lb/>
神至能見夢於元王而不能自出漁者之籠身能十言<lb/>
盡當不能通使於河還報於江賢能令人戰勝攻取不<lb/>
能自解於刀鋒免剥刺之患聖能先知亟見而不能令<lb/>
衛平無言觀其文法正似相同<lb/>
　　文法<lb/>
<pb n="KR3j0136_WYG_018-5b"/>
漢武帝時齊人少翁以方術得幸封文成將軍後以事<lb/>
敗誅而隠之又有欒大亦以方士進自言臣之師曰黄<lb/>
金可成而河決可塞不死之藥可得仙人可致也然臣<lb/>
恐效文成則方士皆掩口惡敢言方哉上曰文成食馬<lb/>
肝死耳子誠能修其方我何愛乎遂拜五利將軍四可<lb/>
字乃文法也<lb/>
　　取予異見<lb/>
西山先生編文章正宗取周襄王拒晉文謂隧一事為<lb/>
<pb n="KR3j0136_WYG_018-6a"/>
辭命之冠又取祭公謀父諫征犬戎為議論之冠其後<lb/>
東澗湯公漢編古文則取子産請晉輕幣為第一又取<lb/>
子産壞館垣為第二葢取予之不同如此近世編詩者<lb/>
亦然人各有見也昨見浙東有唐詩選數十篇率多平<lb/>
常而佳者反棄去殆不可曉平心而論則惟天地長留<lb/>
集所取為當<lb/>
　　經文妙出自然<lb/>
經文所以不可及者以其妙出自然不由作為也左氏<lb/>
<pb n="KR3j0136_WYG_018-6b"/>
已有作為處太史公文字多自然班氏多作為韓有自<lb/>
然處而作為處亦多栁則純乎作為歐曾俱出自然東<lb/>
坡亦出自然老蘇則皆作為也荆公有自然處頗似曾<lb/>
文惟詩也亦然故雖古作者俱不免作為淵明所以獨<lb/>
步千古者以其渾然天成無斧鑿痕也韋栁法陶純是<lb/>
作為故評者曰陶彭澤如慶雲在霄舒卷自如<lb/>
　　詩文取新<lb/>
語意不塵詩文之一妙也韓文公云惟陳言之務去戛<lb/>
<pb n="KR3j0136_WYG_018-7a"/>
戛乎其難哉或曰是不難熟復莊騷即不塵矣夫南華<lb/>
經與楚辭二書經千有餘年然一展讀則煥爛如新學<lb/>
文者能取莊騷玩味之又取世説新語佐之則塵腐之<lb/>
疾去矣<lb/>
　　平園文體<lb/>
後村跋周益公親書艾軒林公光朝神道碑後曰平園<lb/>
晩作益自摩厲然散語終是洗滌詞科氣習不盡惟艾<lb/>
軒誌銘極簡嚴有古意然予反覆熟玩其文平順典雅<lb/>
<pb n="KR3j0136_WYG_018-7b"/>
則有之謂之簡古則未也因記壯歳與西園傅公共觀<lb/>
某人文字其人亦試詞科傅公曰此文未脱詞科體也<lb/>
予曰然葢詞科之文自有一種體致既用功之深則他<lb/>
日雖欲變化氣質而自不覺其暗合猶如工舉業者力<lb/>
學古文未嘗不欲脱去舉文畦徑也若且陶汰未浄自<lb/>
然一言半語不免暗犯故作古文而有舉子語在其中<lb/>
者謂之金盤盛狗矢<lb/>
　　曹子建論文<lb/>
<pb n="KR3j0136_WYG_018-8a"/>
世人著述不能無病僕常好人譏彈其文有不善應時<lb/>
改定昔丁敬禮常作小文使僕潤飾之僕自以才不逮<lb/>
若人辭不為也敬禮謂僕卿何所疑難文之佳惡吾自<lb/>
得之後世誰相知定吾文者耶吾嘗歎此達言以為美<lb/>
談此魏陳思王曹子建與楊徳祖書中語乆為名言世<lb/>
之露才楊已強辯䕶短者宜味之夫文章是非無有定<lb/>
極人言果當何吝更改正不失為巳益也子建深明此<lb/>
理甚善惜不用之務學進道而止用之於作文其文又<lb/>
<pb n="KR3j0136_WYG_018-8b"/>
不能追於三代兩漢而止於組織浮麗為三國六朝之<lb/>
體此為可歎耳<lb/>
　　序書<lb/>
歐陽公作五代史或作序記其前王荆公見之曰佛頭<lb/>
上豈可著糞山谷先生歎息以為名言且曰見作序引<lb/>
後記為其無足信於世待我而後取重耳此説有理然<lb/>
有遺論如何平叔序論語趙臺卿序孟子杜元凱序左<lb/>
𫝊豈謂經𫝊不足取信於世必待此數人而後取重耶<lb/>
<pb n="KR3j0136_WYG_018-9a"/>
李序韓劉序栁蘇序歐王舍人序曾亦豈謂韓栁歐曾<lb/>
有待於此數公哉葢序所以述作者之意非謂作者待<lb/>
序而𫝊使作者果不足𫝊序顧足以為重乎涪翁之言<lb/>
未為確論第恐當時序五代史者人不足重文不足采<lb/>
故云爾再考序五代史序乃陳師錫也神宗甚喜師錫<lb/>
之文毎於衆作中見之便自認得常以錦囊盛之陳後<lb/>
為御史有大名<lb/>
　　象山小簡<lb/>
<pb n="KR3j0136_WYG_018-9b"/>
風露凄清星河錯落月在林杪泉鳴石間薫罏前引茶<lb/>
鼎後殿方塘為鑑回谿為佩冰玉明瑩霜雪騰耀則噴<lb/>
玉新亭真蓬壺瀛州也此象山先生所與張伯信小簡<lb/>
也餘事文章信意翰墨而造語清俊如此真可為法但<lb/>
他人當此境界惟供風雲月露之姿先生則内外齊觀<lb/>
即鳶飛魚躍之妙矣<lb/>
　　記體<lb/>
昔人謂韓文公作記止記其事而後人作記乃是作論<lb/>
<pb n="KR3j0136_WYG_018-10a"/>
此語切當<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0136_WYG_018-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隠居通議卷十八<lb/>
</p>
<p>
</p>
  </div>
</body>
</text>
</TEI>
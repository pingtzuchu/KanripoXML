<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隱居通議卷四</head> <lb/>
    <p>
<pb n="KR3j0136_WYG_004-1a"/>
欽定四庫全書<lb/>
　隱居通議卷四<lb/>
　　　　　　　　　　　　　元　劉壎　撰<lb/>
　古賦一<lb/>
　　總評<lb/>
作器能銘登髙能賦蓋文章家之極致然銘固難古賦<lb/>
尤難自班孟堅賦兩都左太冲賦三都皆偉贍鉅麗氣<lb/>
蓋一世往往組織傷氣骨辭華勝義味若涉大水其無<lb/>
<pb n="KR3j0136_WYG_004-1b"/>
津厓是以浩博勝者也六朝諸賦又皆綺靡相勝吾無<lb/>
取焉耳至李泰伯賦長江黄魯直賦江西道院然後風<lb/>
骨蒼勁義理深長駕六朝軼班左足以名百世矣近代<lb/>
工古賦者殊少非少也以其難工故少也其有能是者<lb/>
不過異其音節而已而文意固庸庸也獨吾旴傅幼安<lb/>
自得深明春秋之學而餘事尤工古賦蓋其所習以山<lb/>
谷為宗故不惟音節激揚而風骨義味足追古作愚亦<lb/>
素喜山谷諸賦誦之甚習毎與此先生㑹劇談至意氣<lb/>
<pb n="KR3j0136_WYG_004-2a"/>
傾豁處此先生輒曰相與讀山谷賦可乎因振袂同聲<lb/>
朗誦激發覺沆瀣生齒頬間嗚呼文明之世有此真樂<lb/>
今無是矣蓋吾旴以詩名者黄希聲黄伯厚利履道趙<lb/>
漢宗諸人以古文名者張誠子劉信翁諸人而以古賦<lb/>
名者幼安一人而已今其年八十有三苦末疾多蹇步<lb/>
亂離間阻文㑹闊䟽因思此老疇昔談詞如雲山鳴谷<lb/>
應今則無復此竒士矣景定壬戌歳郡太守錢侯<hi>應孫</hi>
招予與幼安客郡齋同㳺平逺臺幼安雄辨傾坐聴者<lb/>
<pb n="KR3j0136_WYG_004-2b"/>
為竦其後交㳺諸公貴人間與幼安聚㑹之日常多而<lb/>
議論常合乃今思其人而不得見因追尋其所作古賦<lb/>
一二姑載於此以備遺忘且以示諸兒使知吾旴有此<lb/>
前輩又知古賦之精工者不得多云<lb/>
　　秋花草蟲<lb/>
徽宗皇帝萬幾餘暇戲御毫素間作花草蟲魚以示天<lb/>
縱多能之意李公甫侍郎得而藏之幼安為作秋花草<lb/>
蟲賦曰<lb/>
<pb n="KR3j0136_WYG_004-3a"/>
惟仁風之逺暢兮舉萬物以咸遂彼動植之微類兮悉<lb/>
陶冶於一氣翩翩其飛森森其萃覃百年之雨露兮非<lb/>
期月之能致翹肖形於造化兮固妍醜而不齊跂行喙<lb/>
息與根荄芽甲兮皆不出於範圍天工妙於賦物兮又<lb/>
賦之於毫素抑造化之不遺物兮於筆端而咸覩笑朝<lb/>
披而夕落兮何暫榮而易落哀朝生而莫死兮豈歳寒<lb/>
之可託觀其墜翼争忮螘策勛也壌丸决去螂息轉也<lb/>
膩粉雙舞蜨夢回也細要孤飛蠭衙罷也經緯錯陳蛛<lb/>
<pb n="KR3j0136_WYG_004-3b"/>
能巧也封疆角立蝸方爭也碎金委地楚芳殘也碧玉<lb/>
倚籬甘蕉偃也秋色慘淡秋風蕭騷翳此數物猶能自<lb/>
保彼陽春之載敷宜羣物之並育何金行之凄廪尚鮮<lb/>
鮮其未戮嗟夫沕潏曼衍湛恩汪濊渗漉九有旁魄萬<lb/>
類斯靈臺之昆蟲而太和之行葦也有盛有衰物理則<lb/>
然雖生生之不窮而常慮肅殺之不免也恃其成而不<lb/>
戒其敗者必墮安其樂而不思其悴者終危因物化之<lb/>
若此悟人事之當知恨尘世之不早闕微臣之箴規<lb/>
<pb n="KR3j0136_WYG_004-4a"/>
　　味書閣<lb/>
泉谷徐尚書鹿卿豐城人也嘗構閣以藏書名之曰味<lb/>
書閣幼安為之賦曰<lb/>
山水明秀邑稱劍江於其中而擇勝建傑閣之巍昻黄<lb/>
簾緑幕之閉牙籖玉軸之藏出則連車入則充梁是書<lb/>
也非有酸醎甘㫖之可啖醷濫滫髄之可嘗也然而古<lb/>
今嗜之者飲則過於醪醴嚼則美於稻粱既咀其華又<lb/>
漱其芳或欣然而廢食雖終日而不忘以其怡神者有<lb/>
<pb n="KR3j0136_WYG_004-4b"/>
黄嬭之目以其㫖美者有雋永之題以其說心者舉芻<lb/>
豢以為比以其用之不竭者至謂五榖不能以庶幾是<lb/>
皆有得於書味而其淺深醇駁則未能一概而周知書<lb/>
之類也百種千名言之立也異軌多岐随吾所取往往<lb/>
而有至其合聖道之與否則如十指之難齊絺章繪句<lb/>
抽黄嫓白味則美矣而不適於用譬之雞肋雖勤抉剔<lb/>
而不足以療飢老氏之清虚釋氏之超詣味則髙矣而<lb/>
不協於極猶蝤蛑瑶柱食之爽口終不免動氣而嚬眉<lb/>
<pb n="KR3j0136_WYG_004-5a"/>
申商刑名之學儀秦縱横之説味則竒矣而用之有害<lb/>
猶河魨野菌纔一下咽而腐腸裂胄之患已随之矣惟<lb/>
中庸之誠魯論之孝弟大學之徳孟子之仁義食之有<lb/>
益而無損咽之有信而無疑可以澤膚可以充腹終朝<lb/>
不食則枵然不知其所為正猶菽粟之甘太牢之肥仁<lb/>
人之所先得而古今之所同嗜君子所以哺其膏液而<lb/>
鮮能知之者所以為凡民之所歸也泉谷先生博極羣<lb/>
書屬饜正味立朝則奏對偉然出守而治行卓爾有大<lb/>
<pb n="KR3j0136_WYG_004-5b"/>
人格君之業得君子愛人之義味書之效蓋已試矣雖<lb/>
然禹臯稽古未有經籍之𫝊良弼典學豈待文章之富<lb/>
而道貫百代功髙千禩蓋㫖不在語言妙多離于章句<lb/>
故黙識者通融心潛者理悟儻専泥於筌蹏亦何得於<lb/>
魚兔泉谷先生義理厭飫之餘掩卷黙坐之次願以此<lb/>
語為僕思之<lb/>
　　麗譙<lb/>
紹定中建昌朱守憲以嚴刻激營卒周威陳寳之變朱<lb/>
<pb n="KR3j0136_WYG_004-6a"/>
隕於兵里寓公聶善之侍郎子述撫定之未幾而城内<lb/>
火延燎郡𪠘民居幾盡時徐監丞瑑來領郡事更剏郡<lb/>
治而鼔角樓尤壯偉幼安為作麗譙賦以寓頌規辭㫖<lb/>
精妙其序曰旴江以辛卯八月融風告灾越明年伐材<lb/>
鳩工鼎建郡治麗譙雄峙得制度豐約之中竊伏惟念<lb/>
立壺植矢而晝夜分鳴角伐鼓而昏昕定一郡耳目在<lb/>
焉非如登眺逺覽窮賞玩以自適者比昔魯作閟泮史<lb/>
形歌頌盖以其所作上有補於國下有益於民也是以<lb/>
<pb n="KR3j0136_WYG_004-6b"/>
序而賦之<lb/>
環江山之佳麗兮有雄樓之突兀曾日月之幾何兮儷<lb/>
規範之崇崛新斯人之觀瞻兮鎮千里之寜謐𦍑孰紀<lb/>
而頌之兮抽秘思之杪忽於時牛犢帯佩螳蝟斧鏠四<lb/>
野沸騰初息阻訌天跳地踔四起融風祼<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>不禳樓觀<lb/>
為空盡繁華於一眣莽蕭條於四封幸天恵以仁侯提<lb/>
一郡以摩撫逮政通而人和汔無斁以無惡乃相巨材<lb/>
乃營故址乃命工師乃建定制儉不得陋宏不得侈稱<lb/>
<pb n="KR3j0136_WYG_004-7a"/>
侯國之規宜邦君之治棼橑岋嶪櫺檻堅緻晝滴漏於<lb/>
抗爽夜鳴鉦於虚敞角凌霜以騰音鼓逐風而震響豈<lb/>
非賔餞有法天時於焉正邪聴休有時郡政於焉修邪<lb/>
作止有候民事於焉節邪駕受有式兵籍於焉制邪東<lb/>
望則長川喧豗趨我城郭雲樹参差月波瀺灂南望則<lb/>
巨石峙立偉然下闞狡麑蹲踞髬髵攫啗西望則竒峰<lb/>
插天刻削嶻嶭白露晨縈紅曦夕抹北望則超超九逵<lb/>
直走京畿郊原蒼莽亭驛紛披盖今之麥熟禾秀茫茫<lb/>
<pb n="KR3j0136_WYG_004-7b"/>
布野昔之霜露荆棘而傷心者也今之上棟下宇翬飛<lb/>
鳥革昔之瓦礫糞壌而劌目者也登斯樓者亦有思乎<lb/>
巨杗細桷巍峩穹隆屹若特立非夸其雄斵削磨礱黝<lb/>
堊髹赤舉以法故非侈其飾出入是門必肅必恭氷食<lb/>
葛製爰端汝躬反側隉杌化為春融則増秩賜金可以<lb/>
紀功出入是門俛怍仰愧嚢帛匱金祗為私計四民失<lb/>
業五兵猶試則前車之覆厥鑑亦邇是用斟酌民言式<lb/>
警有位尚聴兹哉以福千里結尾數語辭嚴義正凛然<lb/>
<pb n="KR3j0136_WYG_004-8a"/>
春秋衮斧之意讀之令人𢥠惕<lb/>
　　訓畬<lb/>
千峯先生陳文定公寓居旴城作一堂名之曰訓畬幼<lb/>
安為之賦其序云提刑寳謨常卿千峯陳公書諗予曰<lb/>
子昔為泉谷徐公賦味書閣吾得其文讀之喜其㫖深<lb/>
而辭暢也今吾治一堂置書數千卷扁曰訓畬子為我<lb/>
暢厥㫖可乎僕乃復於公曰昌黎平生名節偉特如䟽<lb/>
佛骨撫鎮州死生且不計於富貴何有誨子諸篇類皆<lb/>
<pb n="KR3j0136_WYG_004-8b"/>
有羡於榮禄勉符一詩以經訓為菑畬是矣然究其三<lb/>
致意者不過公相皁𨽻之殊居第輿馬瑣細之事識者<lb/>
疑焉今公三登於朝再以直去咫尺禁從抗章固辭豈<lb/>
汲汲富貴歟公曰子弗聞乎賦詩斷章予取所求今夫<lb/>
義理之腴稻粱之甘似之學問之勤耕耨之力似之吾<lb/>
之命名是之取爾豈曰朝種夕穫為榮名利禄計邪僕<lb/>
曰㫖哉乃援筆以賦其辭曰<lb/>
惟鴻濛之肇開兮風氣以異有龜龍之特出兮載籍由<lb/>
<pb n="KR3j0136_WYG_004-9a"/>
起六七聖人随時以制妙造化之機緘兮極上蟠而下<lb/>
際羌人事之萬端兮貫一理而在是易探消長之幾書<lb/>
紀帝王之治樂感其和禮别其劑詩具美刺之章春秋<lb/>
嚴褒貶之㫖仁義道徳之所從出而正脩平治之要皆<lb/>
由此其推也千峯陳公心醉六經學該百氏掇英取華<lb/>
既已發於事業見於議論以震一世矣相彼寓居巋然<lb/>
樓宇據髙靣勝開牖洞户挹旴水於襟懐納軍山於指<lb/>
顧草木之華滋蔥蒨曉山之烟霏呑吐乃建庭階乃飾<lb/>
<pb n="KR3j0136_WYG_004-9b"/>
屏著几席儼若籖度得所熟黄緗素之前陳緑幕黄簾<lb/>
之珍䕶名以百計卷以千數上則庶幾平棘清豐之儲<lb/>
下亦可與荆田亳祁而並騖豈無金匱石室汗青信史<lb/>
亦有炙轂雕龍百家諸子悉不見稱維經是主蓋指南<lb/>
設而東西不迷明鑑照而妍醜無誤合乎經者必盡心<lb/>
焉戾乎經者吾所不取此所以表羣經而摘訓畬以名<lb/>
斯堂也雖然吾嘗聞之矣明經取青紫其志固甚小教<lb/>
子勝贏金其諭亦已卑惟下帷發憤潛心大業正誼不<lb/>
<pb n="KR3j0136_WYG_004-10a"/>
謀利明道不計功乃純儒之所為故義貴於集不可為<lb/>
宋人揠苖以助長仁在乎熟不可使五榖之不如荑稗<lb/>
規規然其守肯播肯穫之戒凛凛乎其畏不稼不穡之<lb/>
譏行無越思當如農夫之有畔播種而耰當識同然于<lb/>
此心之微謹無春耕其邱有何時實栗之歎謹無豚蹄<lb/>
壺酒有穣穣滿家之祈嚅嚌道真涵泳聖厓如是則公<lb/>
相之尊輿馬之盛昌黎之所以望符者有所不暇計而<lb/>
義方之訓端有在此而不在彼者以士希賢以賢希聖<lb/>
<pb n="KR3j0136_WYG_004-10b"/>
居公之堂讀公之書尚其勉旃聖賢同歸<lb/>
以上數賦皆幼安所作見燕石藁盖其所著集也幼安<lb/>
本以箋表見知諸公間然四六殊不及賦筆景定中曽<lb/>
仲實侍郎起家為江西運使兼知隆興府㑹前宰相瀆<lb/>
山謝公方叔寓居隆興謝公居相位時曽公實為宰屬<lb/>
曽公屬予通謝相啟予為之言曰詣丞相府曽聞堂上<lb/>
之都俞佩太守符來問山中之安否曽公既到任大合<lb/>
樂以宴謝公幼安當為樂語有曰我某官今郡太守舊<lb/>
<pb n="KR3j0136_WYG_004-11a"/>
宰府寮入政事堂得與聞於國論送䕫龍集毎親近於<lb/>
元台其後文㑹幼安笑曰吾文正同子意而子之語殊<lb/>
勝予也予笑曰先生古賦獨步當世是謂大手筆而與<lb/>
晚進校小技無乃卑乎幼安復大笑<lb/>
　　懷皋<lb/>
近世諸老多以文章名而工古賦者絶少惟千峯陳文<lb/>
定公與西園傅公友故亦喜作古賦有懷皋賦一篇獨<lb/>
清峭可愛其序曰次兄自號九臯中夀而殁作懷臯賦<lb/>
<pb n="KR3j0136_WYG_004-11b"/>
哀之<lb/>
有蹁躚兮羽族之僊戛長鳴兮聞於九天恍形景之莫<lb/>
覩兮其去無邊杳雲氣之茫茫兮予衷怛然憶追随於<lb/>
林野兮真意之纒緜何倐忽以暌逺兮悄餘音之弗𫝊<lb/>
眇眇兮遼海戰魚龍兮駢百怪想翺翔兮周觀乎逺大<lb/>
顧山澗之泠泠兮尚舊㳺之如在胡不歸來兮使我心<lb/>
痗倚雲霄兮蓬萊之峯鏘環佩兮羣僊與同顧瞻下土<lb/>
兮厭埃塵之溟濛悵已忘兮前岡之松胡不下㳺兮舊<lb/>
<pb n="KR3j0136_WYG_004-12a"/>
侣之與從蕭颯兮飈鳴乗秋清兮上青㝠中扄耿耿兮<lb/>
夢難成安得反魂之香兮挹氣貌之亭亭皎中夜兮兔<lb/>
景杳何方兮樓處冷弱翎繞於枯柯兮墜寒葉於金井<lb/>
安得故人之與偕兮使頑疴之蘇醒嗚呼噫嘻頭戢戢<lb/>
兮皆兄弟曷不旁交而逺契數竒偶兮異短長焉用泥<lb/>
逺而追亡惻予懷兮軫厥初形氣交值兮樂同涂食息<lb/>
相待兮行止相需二體之爾我兮一氣之斂舒倐風烟<lb/>
之滅没兮逐野馬於中區彼悠悠以忘反兮此悄悄而<lb/>
<pb n="KR3j0136_WYG_004-12b"/>
靡居雖然萬縁聚而必散一氣運而無窮往來離合悲<lb/>
懽華顇雖百千萬億變罔所底止未始離乎一域之中<lb/>
走胡走越何見而異宜兄宜弟匪私而同嗟逝水之洋<lb/>
洋兮逺莫可追扁舟大海兮豈曰無期寂寂之與赫赫<lb/>
兮共乗此化機睨而視之若逺兮焉不知朝莫之與随<lb/>
春與猿吟兮秋鶴與飛無不在兮豈予違滌靈襟兮寄<lb/>
聲詩若疇昔兮光無涯<lb/>
　　浯谿<lb/>
<pb n="KR3j0136_WYG_004-13a"/>
誠齋先生楊文節公萬里嘗作古賦然其天才宏縱多<lb/>
欲出竒亦問有以文為戲者故不録惟浯谿賦言唐明<lb/>
皇父子事體厥論甚當因録其詞曰<lb/>
予自二妃祠之下故人亭之旁招招漁舟薄㳺三湘風<lb/>
與水其俱順未一瞬而百里歘兩峯之際天儼離立而<lb/>
不倚其一怪怪竒竒蕭然若僊客之鑑清漪也其一蹇<lb/>
蹇諤諤毅然若忠臣之蹈鼎鑊也怪而問焉乃浯谿也<lb/>
蓋唐亭峙其南峿臺巋其北上則危石對立而欲落下<lb/>
<pb n="KR3j0136_WYG_004-13b"/>
則清潭無底而正黑飛鳥過之不敢立迹予初勇於好<lb/>
竒乃疾趨而登之輓寒藤而坐足照衰容而下窺忽然<lb/>
心動毛髪森䜿乃蹟故步還至水滸剥落讀碑忼慨弔<lb/>
古倦而坐於釣磯之上喟然歎曰惟彼中唐國已膏肓<lb/>
匹馬此方僅獲不亡觀其一過不父日殺三庶其人紀<lb/>
有不斁矣乎曲江為箧中之扇雄狐為明堂之柱其邦<lb/>
經有不蠧矣乎水蝗稅民之畆融堅椎民之髄其天人<lb/>
之心有不去矣乎雖微禄兒唐獨不霣厥緒哉觀馬嵬<lb/>
<pb n="KR3j0136_WYG_004-14a"/>
之威挫渙七萃之欲離殪尤物以説焉僅平達於巴西<lb/>
吁不危哉嗟乎齊則失矣而椘亦未為得也靈武之履<lb/>
九五何其亟也宜忠臣之痛心寄春秋之二三策也雖<lb/>
然天下之事不易於處而不難於議也使夫謝奉册於<lb/>
髙邑禀重巽於兩帝違人心以圖功犯衆怒而求濟天<lb/>
下之士果肯欣然為明皇而致死哉蓋天厭不可以復<lb/>
祈人潰不可以復支何哥舒之百萬不如李郭千百之<lb/>
師㩁而論之事可知矣且士大夫之捐軀以從吾君之<lb/>
<pb n="KR3j0136_WYG_004-14b"/>
子者亦欲附龍鳳而攀日月踐台斗而盟帯礪也一復<lb/>
涖以耄荒則夫一呼萬旟者又安知其不掉臂也邪古<lb/>
語有之投機之㑹間不容穟當是之時退則七廟之忽<lb/>
諸進則百世之揚觶嗟肅宗處此其實難嘗為之九思<lb/>
而未得其計也已而舟人告行秋日已宴太息登舟水<lb/>
駛如箭回瞻兩峯蒼茫而不見<lb/>
誠齋此賦出意甚新殆為肅宗分䟽者靈武輕舉貽笑<lb/>
後代其譏議千人一律而此賦獨能推究當時人情國<lb/>
<pb n="KR3j0136_WYG_004-15a"/>
勢宛轉辨之犂然當於人心亦竒矣結語乃步驟後赤<lb/>
壁賦開户視之不見其處亦本唐人湘靈鼔瑟詩曲終<lb/>
人不見江上數峰青中間有曰觀馬嵬之威挫渙七萃<lb/>
之欲離殪尤物以説焉僅平達於巴西此四句形容絶<lb/>
妙<lb/>
　　毁璧<lb/>
近世騷學殆絶惟韓文公作羅池廟碑歌辭世以為有<lb/>
騷體又李太白詩云日慘慘兮雲㝠㝠猩猩嗁烟兮鬼<lb/>
<pb n="KR3j0136_WYG_004-15b"/>
嘯雨世以為此兩語酷似至宋豫章公用功於騷甚深<lb/>
其所作亦甚似如毁璧一篇則其尤似者也朱文公為<lb/>
之序曰毁璧者豫章黄太史庭堅之所作也太史以能<lb/>
詩致大名而尤以楚辭自喜然以其有意於竒也太甚<lb/>
故論者以為不詩若也獨此篇為其女弟而作蓋歸而<lb/>
失愛於其姑死而猶不免於水火故其詞極悲哀而不<lb/>
暇於作為乃為賢於他語云其詞曰<lb/>
毁璧兮擿珠執手兮問過愛憎兮萬世一軌居物之忌<lb/>
<pb n="KR3j0136_WYG_004-16a"/>
兮故嘗以好而為禍羞桃茢兮飯汝有席兮不嬪汝坐<lb/>
歸來兮消揺采芝英兮禦餓淑善兮清明陽春兮玉氷<lb/>
畸於世兮天脫其纓愛<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>人兮生㝠㝠棄汝陽侯兮遇<lb/>
汝曽不如生未可以去兮殆其離嬰衆雛羽翼兮故巢<lb/>
傾歸來兮消揺西江波浪何時平山涔涔兮猿鶴同社<lb/>
瀑垂天兮雷霆在下雲月為晝兮風雨為夜得意山川<lb/>
兮不可繪畫寂寥無朋兮去道如咫彼幽坎兮可謝歸<lb/>
來兮消揺増膠兮不聊此暇<lb/>
<pb n="KR3j0136_WYG_004-16b"/>
此詞三章一章言其失愛於姑也二章言其死而不免<lb/>
於水火也三章言其死後山川寂寥也每章以歸來兮<lb/>
消搖句結之卒章疑有誤字公作此詞清陗而意悲愴<lb/>
每讀令人情思黯然<lb/>
　　山中松醪<lb/>
東坡賦山中松醪有曰遂從此而入海眇翻天之雲濤<lb/>
句語竒健可以見其胷次軒豁筆端浩𣺌也<lb/>
　隱居通議卷四<lb/>
</p>
<p>
</p>
  </div>
</body>
</text>
</TEI>
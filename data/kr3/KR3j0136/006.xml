<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隠居通議卷六</head> <lb/>
    <p>
<pb n="KR3j0136_WYG_006-1a"/>
欽定四庫全書<lb/>
　隠居通議卷六<lb/>
　　　　　　　　　　　　　元　劉壎　撰<lb/>
　詩歌一<lb/>
　　黄陳詩序<lb/>
蜀士任子淵嘗注黄陳詩畨陽許尹為之序其畧曰六<lb/>
經所以載道傳之後世而詩者止乎禮義道之所存也<lb/>
周詩三百五篇有其義而亡其辭者六篇而已大而天<lb/>
<pb n="KR3j0136_WYG_006-1b"/>
地日星之變小而蟲鳥草木之化嚴而君臣父子别而<lb/>
夫婦男女順而兄弟羣而朋友喜不至黷怨不至亂諌<lb/>
不至訐怒不至絶此詩之大畧也古者登歌清廟㑹盟<lb/>
諸侯季子所觀鄭人所賦與夫士大夫交接之際未有<lb/>
舍此而能逹者周衰官失學廢大雅不作久矣由漢以<lb/>
來詩道浸微陵夷至於晉宋齊梁之間哇滛甚矣曹劉<lb/>
沈謝之詩非不工也如刻繪染縠可施之貴介公子而<lb/>
不可用之黎庻陶淵明韋蘇州之詩寂寞枯槀如叢蘭<lb/>
<pb n="KR3j0136_WYG_006-2a"/>
幽桂宜於山林而不可置之朝廷之上李太白王摩詰<lb/>
之詩如亂雲敷空寒月照水雖千變萬化而及物之功<lb/>
亦少孟郊賈島之詩酸寒儉陋如蝦蠏蜆蛤一啖便了<lb/>
雖咀嚼終日而不能飽人惟杜少陵之詩出入古今衣<lb/>
被天下藹然有忠義之氣後之作者未有加焉宋興二<lb/>
百年文章之盛追還三代而以詩名世者豫章黄庭堅<lb/>
魯直其後學黄而不至者后山陳<hi>師</hi>道無已二公之詩<lb/>
皆本於老杜而不學杜者也云云<lb/>
<pb n="KR3j0136_WYG_006-2b"/>
許公此序斷制古今詩體深合繩尺自三百篇沿漢晉<lb/>
以來下至唐宋數語核之靡不的確而於黄陳所學又<lb/>
窺其奥信名言矣以愚觀許公必力於學深於詩者尚<lb/>
未見其佗文可恨耳然由庚詩亡因序而義猶可見則<lb/>
讀是序者端可以知許之學云<lb/>
　　蒼山序唐絶句<lb/>
蒼山曽子實原一寧都人也有詩名於江湖編唐絶句<lb/>
為序曰作絶句當如顧愷之啖蔗法又當如飲建谿龍<lb/>
<pb n="KR3j0136_WYG_006-3a"/>
焙歀識鼎彛其上也雄馬馳九阪佳人共笑言其次矣<lb/>
燕姬趙娃舞歌春風又其次矣才有不同所得各異局<lb/>
婉媚而薄髙古執偉豪而棄淵深此邇來選詩者之偏<lb/>
也愚不敢以巳局人隨長兼收各標圏以志異體庻可<lb/>
類求若劉禹錫之標韻李商隠之深逺杜牧之之雄偉<lb/>
劉長卿之凄清元白之善叙導人情盖唐之尤長於絶<lb/>
者也老杜鈞樂天籟不可與諸子並惟山谷絶近之半<lb/>
山清逺韻度獨歩輩流昌黎云天街小雨潤如酥草色<lb/>
<pb n="KR3j0136_WYG_006-3b"/>
遥㸔近却無最是一年春好處絶勝烟栁滿皇都意半<lb/>
山絶句機此其發也變化而神用之此半山所長者選<lb/>
五言中曰幽人將遽眠解帶翻成結又曰打起黄鶯兒<lb/>
莫教枝上嗁嗁時驚妾夢不得到遼西前輩謂作詩機<lb/>
在此緩視微吟其信矣趙庭玉欲傳余所選唐絶句因<lb/>
題其後庭玉佗日或可予斯言或笑而哀之則可騐庭<lb/>
玉進否矣<lb/>
　　蔡絛詩評<lb/>
<pb n="KR3j0136_WYG_006-4a"/>
自梁蕭思話作字評具載法帖中宋敖器之<hi>陶孫</hi>倣效<lb/>
作詩評具載賔退録近又見蔡絛亦有詩評頗佳絛京<lb/>
子也號百納嘗著西清詩話頗有可采予舊嘗録藏今<lb/>
已失去今載其詩評云栁子厚詩雄深簡澹迥㧞流俗<lb/>
致味自髙直揖陶謝然似入武庫但覺森麗王摩詰詩<lb/>
渾厚一段覆盖古今但如久隠山林之人徒成曠淡杜<lb/>
少陵詩自與造化同流孰可擬議若君子髙處廊廟動<lb/>
成法言恨終欠風韻黄太史詩妙脫嗘徑言侔鬼神惟<lb/>
<pb n="KR3j0136_WYG_006-4b"/>
胷中無一㸃塵故能吐出世問語所恨務髙一似参曹<lb/>
洞下禪尚墮在𤣥妙窟裏東坡公詩天才宏放與日月<lb/>
爭光凡古人所不到處發明殆盡萬斛泉源不是過也<lb/>
然頗恨方朔極諌時雜滑稽故罕逢醖藉韋蘓州詩如<lb/>
渾金璞玉不假琱琢成妍唐人有不能到至其過處大<lb/>
似村寺髙僧時有野態劉夢得詩典則既髙滋味亦厚<lb/>
然正似巧匠矜能不見少拙白樂天詩自擅天然貴在<lb/>
近俗恨如蘇小雖美終帶風塵李太白詩逸態凌雲照<lb/>
<pb n="KR3j0136_WYG_006-5a"/>
映千載然時作齊梁間人體段畧不近渾厚韓退之詩<lb/>
山立霆碎自成一法然譬之樊侯冠服微露麤疏栁栁<lb/>
州詩若捕龍蛇搏虎豹急與之角而力不敢暇非輕蕩<lb/>
也薛許昌詩天分有限不逮諸公逺矣至合人意處正<lb/>
若芻豢時復咀嚼自佳王介甫詩雖乏風骨一味清新<lb/>
方似學語小兒酷令人愛歐陽公詩温麗深穏自是學<lb/>
者所宗然似三館畫手未免多與古人傳神杜牧之詩<lb/>
風調髙華片言不俗有類新及第少年畧無少退藏處<lb/>
<pb n="KR3j0136_WYG_006-5b"/>
固難求一唱而三歎也右此十四公皆吾平生宗師追<lb/>
仰所不能及者留心既久故得間以議之至若古今詩<lb/>
人珠聫玉映則又有不可得而知者也<lb/>
絛宰相子宜其沉酣綺羅叢中醉生夢死乃能留意詞<lb/>
章自作議論如此勝騃子弟逺矣惜乎不遇名父同歸<lb/>
敗亡今詳所評雖未必皆當大畧亦類有識獨其以唐<lb/>
宋諸賢参錯而論不分前後何也豈又别有意邪厥後<lb/>
敖器之再為之評必以絛所論為未善故更定之當考<lb/>
<pb n="KR3j0136_WYG_006-6a"/>
　　敖器之詩評<lb/>
敖公福州人有詩名仕至安撫司参議官後邨劉尚書<lb/>
志其墓今觀其評的確峻陗殊勝蔡評并載於此識者<lb/>
宜参考其優劣評曰魏武帝如幽燕老將氣概沉雄曹<lb/>
子建如三河少年風流自賞鮑明逺如饑鷹獨出竒矯<lb/>
無前謝康樂如東海揚颿風日流麗陶彭澤如絳雲在<lb/>
霄舒卷自如王右丞如秋水芙蓉倚風自笑韋蘇州如<lb/>
園客獨繭暗合音徽孟浩然如洞庭始波木葉微脫杜<lb/>
<pb n="KR3j0136_WYG_006-6b"/>
牧之如銅丸走阪駿馬注坡白樂天如山東父老課農<lb/>
桑言言皆實元微之如李龜年說天寳遺事貎悴而神<lb/>
不傷劉夢得如鏤氷彫瓊流光自照李太白如劉安鷄<lb/>
犬遺響白雲覈其歸存怳無定處韓退之如嚢沙背水<lb/>
惟韓信獨能李長吉如武帝食露盤無補多慾孟東野<lb/>
如薶泉斷劍卧壑寒松張籍如優行鄉飲酬獻秩如時<lb/>
有恢氣栁子厚如髙秋獨眺霽晩孤吹李義山如百寳<lb/>
流蘇千絲鐵網綺宻瑰妍要非適用宋朝蘇東坡如屈<lb/>
<pb n="KR3j0136_WYG_006-7a"/>
注天潢倒流滄海變眩百怪終歸雄渾歐公如四瑚六<lb/>
璉止可施之宗廟荆公如鄧艾縋兵入蜀要以險絶為<lb/>
功山谷如陶宏景祗詔入宫析理談元而松風之夢故<lb/>
在梅聖俞如闗河放溜瞬息無聲秦少游如時女步春<lb/>
終傷弱輭后山如九皋獨唳深林孤芳沖寂自妍不求<lb/>
識賞韓子蒼如梨園按樂排比得倫吕居仁如散聖安<lb/>
禪自能竒逸其佗作者未易殫陳獨唐杜工部如周公<lb/>
制作後世莫能擬議<lb/>
<pb n="KR3j0136_WYG_006-7b"/>
右敖公此評能近取譬如行雲流水超軼飛動有合於<lb/>
風人比興之㫖至於辭語刻琢精麗殆煆錬而成者歟<lb/>
嘗欲取南渡後諸賢之詩倣此作評而塵事塞膺竟未<lb/>
暇及<lb/>
　　李杜蘇黄<lb/>
少陵詩似史記太白詩似莊子不似而實似也東坡詩<lb/>
似太白黄陳詩似少陵似而又不似也<lb/>
　　象山評論江西詩𣲖<lb/>
<pb n="KR3j0136_WYG_006-8a"/>
象山先生有謝程帥惠江西詩𣲖一書論古今詩體甚<lb/>
備其書曰䝉貺江西詩𣲖一部二十家異時所欲尋繹<lb/>
不能致者一旦充屋盈几應接不暇名章傑句焜燿心<lb/>
目詩亦尚矣原於賡歌委於風雅風雅之變擁而溢焉<lb/>
者也湘纍之騷又其流也子虚長楊之賦作而騷幾亡<lb/>
黄初而降日以澌薄惟彭澤一原來自天稷與衆作殊<lb/>
趣而澹泊平夷玩嗜者少隋唐之間否亦極矣杜陵之<lb/>
出憂君悼時追躡騷雅而才力宏厚足鎮浮靡詩家為<lb/>
<pb n="KR3j0136_WYG_006-8b"/>
之中興自此以來作者相望至豫章而益大肆其力包<lb/>
含欲無外搜抉欲無祕體制通古今致思極幽𣺌貫穿<lb/>
馳騁工力精到一時如陳徐韓吕三洪二謝之流翕然<lb/>
宗之江西遂以詩社名天下雖未極古之原委而其植<lb/>
立不凡斯亦宇宙之竒詭也開闢以來能自表見於世<lb/>
若此者如優曇花時一見耳曽無幾時而篇帙浸逸殘<lb/>
編斷簡徃徃下同㑹計之籍放棄於鼠壤醬瓿悲哉網<lb/>
羅搜訪出隋珠和璧於草莽泥滓中而登之箧櫝干霄<lb/>
<pb n="KR3j0136_WYG_006-9a"/>
照乗神明煥然執事之功何可勝贊是諸君子當相與<lb/>
舞忭於斗牛之間挹箕翼以為主人壽某亦江西人也<lb/>
敢不重拜寵<lb/>
　按漁隱叢話載詩人玉屑云吕居仁近時以詩得名<lb/>
　自言傳衣江西嘗作宗𣲖圖自豫章以降列陳師道<lb/>
　潘大臨謝逸洪芻饒節僧祖可徐俯洪朋林敏修洪<lb/>
　炎汪革季錞韓駒李彭鼂沖之江端本楊符謝薖夏<lb/>
　傀林功潘大觀何覬王直方僧善權髙荷合二十五<lb/>
<pb n="KR3j0136_WYG_006-9b"/>
　人以為法嗣謂其原流皆出豫章也其宗𣲖圖序數<lb/>
　百言大畧云唐自李杜之出焜燿一世後之言詩者<lb/>
　皆莫能及至韓栁孟郊張籍諸人激昻奮厲終不能<lb/>
　與前作者並元和以降至國朝歌詩之作或傳者多<lb/>
　依效舊文未盡所趣惟豫章始大出而力振之抑揚<lb/>
　反覆盡兼衆體而後學者同作並和雖體制或異要<lb/>
　皆所傳者一予故録其名字以遺來者余竊謂豫章<lb/>
　自出機杼别成一家清新竒巧是其所長若言抑揚<lb/>
<pb n="KR3j0136_WYG_006-10a"/>
　反覆盡兼衆體則非也元和至今騷翁墨客代不乏<lb/>
　人觀其英詞傑句真能發明古人不到處卓然成立<lb/>
　者甚衆若言多依效舊文未盡所趣又非也所列二<lb/>
　十五人其間知名之士有詩句傳於世為時所稱道<lb/>
　者止數人而已其餘無聞焉亦濫登其列居仁此圖<lb/>
　之作選擇弗精議論不公予是以辨之觀漁隱叢話<lb/>
　載江西詩𣲖共二十五人并吕居仁為二十有六與<lb/>
　陸象山所云二十家者其數不同議論亦異但象山<lb/>
<pb n="KR3j0136_WYG_006-10b"/>
　先生以理學鉅儒評論風雅正㫖自是學者所宗水<lb/>
　邨公有云涪翁集厥大成冠冕千古而淵深廣博自<lb/>
　成一家合觀之可得其指歸矣附録漁隱叢話一則<lb/>
　於此以俟識者論定焉<lb/>
　　四詩類苑<lb/>
前卷嘗載西園先生傅公㓜安碩學雄文風動一時而<lb/>
古賦尤佳盖已録其數篇矣因記景定中公取二陵坡<lb/>
谷四家之詩分門編類繡梓流傳名之曰四詩類苑自<lb/>
<pb n="KR3j0136_WYG_006-11a"/>
製一序頗為辨博當世有識夸其能言公嘗以寄予予<lb/>
每喜誦之亂離奔竄竟失其本近從其子叔敬再求得<lb/>
之時公已病矣叔敬復予書有曰承索老人所著詩苑<lb/>
序謹用納呈閣下著書立言為世矜式衆方膠擾於利<lb/>
害之場驅馳於禍福之境所謂吉未獲一而凶悔吝居<lb/>
其三閣下乃敖睨一世尚友千古非今人所可跂及老<lb/>
人令拜意當此五官四體無一非病視文章恍如隔世<lb/>
儻因宗工鉅儒表而出之以得不朽豈非大幸叔敬此<lb/>
<pb n="KR3j0136_WYG_006-11b"/>
書盖今年八月也越兩月而聞此老一疾亡矣得年八<lb/>
十有四知已淪没前輩凋零俛仰昔今為之隕涕此序<lb/>
不忍棄為録於左<lb/>
發於情性之真本乎王道之正古之詩也自風雅變而<lb/>
騷騷而賦賦在西京為盛而詩盖鮮故當時文士咸以<lb/>
賦名罕以詩著然賦亦古詩之流六義之一也司馬相<lb/>
如賦上林雄深博大典麗儁偉若萬間齊建非不廣袤<lb/>
而上堂下廡具有次序信矣詞賦之祖乎揚子雲學貴<lb/>
<pb n="KR3j0136_WYG_006-12a"/>
天人太𤣥法言與六經相表裏若甘泉諸賦雖歩趨長<lb/>
卿而雄渾之氣溢出翰墨外則子雲無之佗日自悔少<lb/>
作或出於是至若王荆公謂賦擬相如為未工朱文公<lb/>
又謂雄賦止能填上腔子豈以其文之不工記之不博<lb/>
哉正以其追逐模擬其氣索耳自後作者繼出各有所<lb/>
長然於組織錯綜之中不礙縱横竒逸之勢則左太冲<lb/>
之賦三都視相如尚庻幾焉當時文士皇甫士安則為<lb/>
之序劉淵林張孟陽則為之注夫文人相輕從古而然<lb/>
<pb n="KR3j0136_WYG_006-12b"/>
而一時巨擘皆左袒歛衽精金良玉自有定價豈待時<lb/>
改世易而後有顧君與譚不及見之恨哉建安以來詩<lb/>
復盛行歴宋齊梁陳其流之末束字數十逞豔誇妍體<lb/>
狀於風雲月露之間求工於浮聲切響之末而詩弊矣<lb/>
逮至少陵博極書史歴覽山川以其閎材絶識籠九有<lb/>
獵衆智挫萬物而發之毫端凌厲馳驟與長卿相上下<lb/>
宋朝之詩金陵坡谷三大家或以其精或以其博或以<lb/>
其雅體雖不同而氣壯語渾同出於杜此則詩之正𣲖<lb/>
<pb n="KR3j0136_WYG_006-13a"/>
也昔元微之於子美詩欲條析其文體别相附而未暇<lb/>
僕妄竊此意擷萃英華以門分類合四詩為一名之曰<lb/>
四詩類苑或曰子嘗辨春秋制度疆理以明君臣夷夏<lb/>
之大義亦既上徹乙覽今𤨏碎編類之書似非用力於<lb/>
通經學古者之所務也僕曰不然少陵愛君憂國食息<lb/>
不忘金陵清徳實行不徇流俗東坡髙風峻節窮逹不<lb/>
移山谷孝友清修行已有恥珠璣咳唾隨處發見皆可<lb/>
為世模範豈可與敲推句字描貎淺易者比哉矧其紀<lb/>
<pb n="KR3j0136_WYG_006-13b"/>
時世之盛衰述政治之<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡評人物之髙下商古今之<lb/>
得失制度興廢於焉而究風俗汚隆於焉而考隨其門<lb/>
目粲然可觀吟哦諷咏浸潤優悠自四詩之𣲖以遡三<lb/>
百篇之正孰謂其無益於世道也哉景定壬戌旴江傅<lb/>
自得序<lb/>
　　評本之詩<lb/>
予嘗於故箧斷簡中見有評詩者曰李文叔云出乎江<lb/>
西則未免狂怪傲僻而無櫽括之妙入乎江西則又腐<lb/>
<pb n="KR3j0136_WYG_006-14a"/>
熟竊襲而乏警拔之意今本之之詩以警拔之意而寓<lb/>
之以櫽括之妙盖已見其能去二者之病矣其於江西<lb/>
之宗殆入而能出者邪此說亦是用功於詩者而後能<lb/>
言之然不知所謂本之者何如人也其詩云一篙春水<lb/>
滑無聲一葉輕舟過短亭飛藹晚樓迷紫翠夕陽孤塔<lb/>
認丹青懐人逺折三花樹何日相攜䨇玉瓶欲喚漁郎<lb/>
問風色鳬鷖飛處酒初醒味淺近而句穩熟也<lb/>
　　桂舟評論<lb/>
<pb n="KR3j0136_WYG_006-14b"/>
桂舟諶先生祐為人作詩序略曰詩云窈𣺌與兵法同<lb/>
以詩學詩程衛尉之正部曲行伍不以詩學詩霍將軍<lb/>
顧方略何如耳因知亞夫不出淮隂乃竒初不必堂堂<lb/>
正正此為鵝鸛此為魚麗而兵書腹笥自可以當百二<lb/>
山河㨿髙屋建瓴否則羽棄闗險而都彭城雖控弦被<lb/>
甲一怒自可以怯楼煩走赤泉然不知身為降虜久矣<lb/>
屈原宋玉略少和聲尚非聖處彼春草池塘澂江淨練<lb/>
又焉得渉吾地乎义有序略曰詩本於人情闗於風教<lb/>
<pb n="KR3j0136_WYG_006-15a"/>
繫於安危理亂此作詩之原委也八音克諧無相奪倫<lb/>
此作詩之音調也秋水芙蓉春城草木此作詩之態度<lb/>
也梅花㶚水宫燭驪山此作詩之興致也讀書萬卷下<lb/>
筆有神此作詩之本領也然亦必有為而作有闗渉而<lb/>
作若無病而呻吟雖奔濤走石沿葉倡條動可人心於<lb/>
道何補又序律詩有曰詩有律古矣后䕫典樂律和聲<lb/>
是詩之律已見於三代之前漢以黄鍾為律本協音律<lb/>
作詩樂是詩之律又見於三代之後惜漢魏降至陳隋<lb/>
<pb n="KR3j0136_WYG_006-15b"/>
亡國之音著而詩之律已絶響悲夫經幾百年而後風<lb/>
飄律吕律中鬼神始振響於浣花溪上杜牧諸賢又復<lb/>
振遺響於開元天寳之後元和以來詩之律始大備於<lb/>
唐矣嘗謂五十六字乃一篇有韻之文分寸節度有一<lb/>
字位置不安即不純熟此又隂有合五音六律自然之<lb/>
妙也又作自編唐律詩序有曰詩謂之律則必如月令<lb/>
之律氣候不差乂如牧野之六伐七伐如楚子之左廣<lb/>
右廣如養叔之射一矢復命州綽之射兩矢夾脰然後<lb/>
<pb n="KR3j0136_WYG_006-16a"/>
可謂之律又必如淮隂之出井陘亞夫之壁昌邑如大<lb/>
將軍之翼繞匃奴李臨淮之號令一新風雲百倍然後<lb/>
可謂之律故曰師出以律否臧凶茍合乎律則豈獨棘<lb/>
端可以扞矢月寒并州出塞入塞直可以卻胡騎而律<lb/>
其神矣否則街亭之戰而已耳陳濤斜之戰而已耳僕<lb/>
於五七言古間執燧象以奔吳師獨於律有憾未能入<lb/>
壘折馘空負時光於是大合工部而下凡数百家陣觀<lb/>
龍蛇勢决竒正然後知唐世尚律一炬可攻連營强弩<lb/>
<pb n="KR3j0136_WYG_006-16b"/>
不穿魯縞優劣可得而論矣又曰三箭天山長歌漢闗<lb/>
律之上也踏雪入蔡夜縛狂吳亦律之上笛裏闗山兵<lb/>
前草木律之上也六矢中面軍容若神亦律之上兵事<lb/>
易言出銳輕搏次之盡燒奚帳分築漢城次之千金馬<lb/>
鞍百金刀頭次之氣凌三軍躍馬奪矟又次之老將一<lb/>
失律清邊生戰場斯乃下矣至若燒蜜調蠭翦花挑蜨<lb/>
是謂蕩人心之甚者宜斬二美人以肅軍隊不然尚可<lb/>
謂之律耶又詩序有曰謂三百五篇之後無詩則甲子<lb/>
<pb n="KR3j0136_WYG_006-17a"/>
書年閏月初吉何尚見於柴桑杜曲謂三百五篇之後<lb/>
有詩則玉樹後庭名花傾國何尚見於結綺沈香盖詩<lb/>
有闗於世道久矣今吾雖不得飽食安歩以從容乎江<lb/>
漢美化之域終不容紫色鼃聲得乗間以奪朱亂雅使<lb/>
後世復有尚友千古者出謂此功不在距楊墨下則予<lb/>
之不合於今世者未必真不合也<lb/>
以上皆桂舟文稿中摘出佗記銘可讀者多不能盡録<lb/>
也吁公之於詩其學其識其議論其法度精且嚴如此<lb/>
<pb n="KR3j0136_WYG_006-17b"/>
淺夫俗子乃率然成句而謂之詩鼃蚓雜襲汚我大雅<lb/>
真詩道之厄也哉<lb/>
　　自知集序<lb/>
桂舟公古學古貎與世少可居常以寑陋期期自恨而<lb/>
修讀述作至老不衰今年八十有五猶時以新作見寄<lb/>
蠅頭楷書不減盛壯斯可敬也已僕嘗嘆公身韋布而<lb/>
家山林無名位聲勢以佐其文章而鄉里淺窄後輩小<lb/>
夫率以窮逹起愛憎故知公者少而議公者反多使二<lb/>
<pb n="KR3j0136_WYG_006-18a"/>
十年後此一輩掃除淨盡有見見公詩文偉麗如此必<lb/>
將想像其為太虚雲氣中人有恨不同時之歎者矣公<lb/>
嘗有自知集序曰<lb/>
昔之詩詩言志昔之序序作者之志顧瞻周道中心怛<lb/>
兮音調敷暢庸或可知彼美人兮西方之人兮雍容和<lb/>
平序者何以知其刺不用賢也予以是知詩非茍作發<lb/>
乎情止乎禮義序非茍作以意逆志是為得之然獨釣<lb/>
寒江孤舟簔笠或者謂不如大堤女兒清晨理鬢朱弦<lb/>
<pb n="KR3j0136_WYG_006-18b"/>
疏越三歎遺音或者謂不如桑間濮上聽者傾城則詩<lb/>
何詩序何序被髪伊水之祭識者寧不有感於斯韓將<lb/>
軍破趙會食無不竊笑及斬成安君泜水上然後知背<lb/>
水陣合古兵法服耕子無勢可挾無利可求無聲華可<lb/>
獵清霜㸃鬢黄獨無苖世所擯也宜矣然亦强項不屑<lb/>
與舞陽侯伍自名其詩自序其意風松晝寒月鶴夜警<lb/>
時於是間抵掌自詭近來漸喜無人聽琴格髙低祗自<lb/>
知服耕子得矣後五日有能識常山蛇勢於平沙上者<lb/>
<pb n="KR3j0136_WYG_006-19a"/>
服耕子又當語之曰左執鞭弭右屬櫜鞬當與君周旋<lb/>
但不得走生仲達耳<lb/>
讀此序則先生之不求知於人人亦不相知者概可見<lb/>
矣作序時淳祐丁未嵗也是時年才三十有五而學力<lb/>
筆力已如許我輩沈薶場屋時文中卒無片語登峰造<lb/>
極視先生不愧死哉服耕子盖其别號也<lb/>
　　方紫陽序詩<lb/>
方紫陽序羅壽可詩曰詩學晩唐不自四靈始宋剗五<lb/>
<pb n="KR3j0136_WYG_006-19b"/>
代舊習詩有白體崑體晩唐體白體如李文靖徐常侍<lb/>
昆仲王元之王漢謀崑體則有楊劉西崑集傳世二宋<lb/>
張乖厓錢僖公丁厓州皆是晩唐體則九僧最迫真㓂<lb/>
萊公魯三變林和靖魏仲先父子潘逍揺趙清獻之父<lb/>
凡十家深涵茂育氣勢極盛歐陽公出而一變為李太<lb/>
白韓昌黎之詩蘇子美二難相為頡頏梅聖俞則宋詩<lb/>
之出類者也晩唐於是退舍蘇長公踵歐陽公而起王<lb/>
半山備衆體精絶句古五言或追陶謝黄雙井專尚少<lb/>
<pb n="KR3j0136_WYG_006-20a"/>
陵秦鼂莫窺其籓張文潛自然有唐風别成一家惟吕<lb/>
居仁克肖陳后山棄所學學雙井黄極廣大陳極精<lb/>
微天下之人北面矣立為江西𣲖之說者銓取或不盡然<lb/>
胡致堂詆之陳簡齋曽文清為渡江之巨擘乾淳以來<lb/>
尤范楊陸蕭其尤也道學宗師於書無所不通於文無<lb/>
所不能詩其餘事而髙古清勁又有一朱文公嘉定而<lb/>
降稍厭江西永嘉四靈復為九僧舊晩唐體非始於四<lb/>
靈也後生晩進不知顛末靡然宗之渉其波而不究其<lb/>
<pb n="KR3j0136_WYG_006-20b"/>
原日淺日下然尚有餘杭二趙上饒二泉典刑未冺今<lb/>
學詩者不於三千年間上溯下沿窮探邃索往往追逐<lb/>
近世六七十年間之所偏約非區區所敢知也清江羅<lb/>
君志仁壽可介吾師友自堂陳公書囊詩百篇見教自<lb/>
謂改學四靈後邨細讀深味詩律未脫江西有崑體意<lb/>
厓岸骨鯁似與趙紫芝諸人及劉後邨不同故予詳道<lb/>
詩之所以然為序以遺之謂予不信壽還東湖復以参<lb/>
自堂可也<lb/>
<pb n="KR3j0136_WYG_006-21a"/>
此序剖析明白議論自出有前輩所未曽道者又間有<lb/>
未盡當理者然世之作詩者有此見能為此言盖亦寡<lb/>
矣紫陽一號虚谷名回追憶似是嚴陵人景定中為别<lb/>
院省元出吕氏門下徳祐事急時嘗上書陳十事乞斬<lb/>
賈似道謝天下覺得是一磊落士也自堂亦出吕門故<lb/>
相知如此<lb/>
　　張芸叟詩評<lb/>
張芸叟舜民嘗評詩云永叔之詩如春服乍成撥醅初<lb/>
<pb n="KR3j0136_WYG_006-21b"/>
熟登山臨水竟日忘歸王介甫之詩如空中之音相中<lb/>
之色人皆聞見難可著摹石延年詩如饑鷹夜歸厓木<lb/>
春拆蘇東坡詩如武庫初開矛㦸森然一一求之不無<lb/>
利鈍梅聖俞詩如深山道人草衣木食王公見之不覺<lb/>
屈膝郭功甫詩如大排筵席二十四味終日揖遜求其<lb/>
適口者少矣芸叟與東坡同時仕宦然不聞盛名亦不<lb/>
見有何偉作今閲此評似非碌碌者也<lb/>
　　東坡實見<lb/>
<pb n="KR3j0136_WYG_006-22a"/>
東坡晩年在海上不觀佗人詩惟以陶栁集自隨豈非<lb/>
世慮盡而實見定歟<lb/>
　　諸賢輓詞<lb/>
山谷翁作司馬文正公輓詞后山作南豐先生輓詞水<lb/>
心作髙孝兩朝輓詞皆超軼絶塵誠可對壘後又見韓<lb/>
文公作莊憲太后輓詞甚妙<lb/>
　<lb/>
　<lb/>
<pb n="KR3j0136_WYG_006-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隱居通議卷六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隱居通議卷二十五</head> <lb/>
    <p>
<pb n="KR3j0136_WYG_025-1a"/>
欽定四庫全書<lb/>
　隱居通議卷二十五<lb/>
　　　　　　　　　　　　　元　劉壎　撰<lb/>
　經史二<lb/>
　　世情<lb/>
孟嘗君太息謂馮驩曰文常好客遇客無所敢失食客<lb/>
三千有餘人先生所知也客見文一日廢皆背文而去<lb/>
莫顧文者今賴先生得復其位客有何靣目復見文乎<lb/>
<pb n="KR3j0136_WYG_025-1b"/>
如復見文者必唾其靣而大辱之驩曰生者必有死物<lb/>
之必至也富貴多士貧賤寡友事之固然也君獨不見<lb/>
夫朝趨市者乎明旦側肩爭門而入日暮之後過市朝<lb/>
者掉臂而不顧非好朝而惡暮所期之物亡其中今君<lb/>
失位賔客皆去不足以怨士而徒絶賔客之路願君遇<lb/>
客如故孟嘗君曰敬從命矣廉頗之免長平而歸也失<lb/>
勢之時故客盡去及復用為將客復至廉頗曰客退矣<lb/>
客曰吁君何見之晚也夫天下以市道交君有勢我則<lb/>
<pb n="KR3j0136_WYG_025-2a"/>
從君君無勢則去此固其理也有何怨乎漢衛青為大<lb/>
將軍貴顯而霍去病以功為驃騎將軍大將軍權日退<lb/>
驃騎日益貴舉<hi>凝按後卷於舉字句絶今皆貴字句絶</hi>大將軍故人門下<lb/>
多去事驃騎輒得官爵惟任安不肻以上三事一律葢<lb/>
趨時附勢人情則然古今所同也何責於薄俗哉諺曰<lb/>
世情看冷暖人靣逐髙低若任安者垂名萬世宜矣<hi>太史</hi>
<hi>公與任少卿書即安也</hi>
　　軍聲<lb/>
<pb n="KR3j0136_WYG_025-2b"/>
秦伐韓趙救之令趙奢將兵秦軍軍武安西秦軍鼔噪<lb/>
勒兵武安屋瓦盡振<hi>武安屬魏郡在邯鄲之西</hi>田單以火牛奔燕軍<lb/>
五千人因銜枚擊之而城中鼔噪從之老弱皆擊銅器<lb/>
為聲聲動天地此二事略同然秦以敗歸而單乃取勝<lb/>
勝負又有不盡繫乎軍聲顧其勢何如乎<lb/>
　　戰國四君<lb/>
戰國四君者齊有孟嘗趙有平原魏有信陵楚有春申<lb/>
孟嘗君田文則齊之公子宣王之姪也平原君趙勝則<lb/>
<pb n="KR3j0136_WYG_025-3a"/>
趙之公子也信陵君則魏昭王少子無忌也春申君則<lb/>
非楚族姓黄名歇楚國人世指此四人俱為公子非也<lb/>
太史公以孟嘗為諡索隱辨其不然謂孟字也嘗邑名<lb/>
也嘗邑在薛之傍孟嘗生前封於薛時稱曰薛公則孟<lb/>
嘗乃死後之稱耳平原不知何時所封而信陵則魏安<lb/>
釐王即位後封公子為信陵君也春申乃楚考烈王元<lb/>
年為楚相封為春申君今浙郡有申港即其地也<lb/>
　　珠履客<lb/>
<pb n="KR3j0136_WYG_025-3b"/>
三千珠履事或指以為孟嘗門下之客非也乃春申君<lb/>
客也史載甚明胡曽詩曰何事三千珠履客不能西禦<lb/>
武安君未知其何所指<lb/>
　　武安君<lb/>
李牧在趙封武安君白起在秦亦封武安君<lb/>
　　鄒陽書<lb/>
鄒陽繋獄上梁孝王書徒富贍而無義<lb/>
　　穰苴孫武<lb/>
<pb n="KR3j0136_WYG_025-4a"/>
穰苴誅莊賈孫武戮宫嬪同是一法<lb/>
　　紹介<lb/>
今人未相識而求以引導之者率曰介紹非也按平原<lb/>
君謂魯仲連曰勝請為紹介注引郭璞曰紹介葢相佑<lb/>
助者又引索隱曰紹介猶媒介也古禮賓至必因介以<lb/>
傳辭紹者繼也介非一人故禮云介繼而傳命又鄉飲<lb/>
酒必立介<lb/>
　　萬嵗<lb/>
<pb n="KR3j0136_WYG_025-4b"/>
萬嵗之呼世以為起於漢武帝登嵩山從官奏人有呼<lb/>
萬嵗者三自此遂以為祝君之禮然齊田單守即墨遣<lb/>
使詐約降於燕燕軍皆呼萬嵗則此禮非起於漢矣又<lb/>
相如奉璧入秦秦人皆呼萬嵗紀信詐降楚皆呼萬嵗<lb/>
之城東觀<lb/>
　　説難<lb/>
韓非作説難浩博可愛而本傳結之以一語曰余獨悲<lb/>
韓子為説難而不能自脱耳只此一語則其言之浩博<lb/>
<pb n="KR3j0136_WYG_025-5a"/>
俱不足采矣此太史公筆力之妙隱然之貶也其書有<lb/>
曰夫事以宻成語以泄敗未必其身泄之也而語及其<lb/>
所匿之事如是者身危注曰事多相類語言或説其相<lb/>
類之事前人覺悟便成漏泄故身危也此即易曰君不<lb/>
宻則失臣臣不宻則失身㡬事不宻則害成而推廣之<lb/>
　　老韓<lb/>
老韓同傳論者多矣太史公以為老子所貴道虚無因<lb/>
應變化於無為故著書辭稱㣲妙難識韓子引繩墨切<lb/>
<pb n="KR3j0136_WYG_025-5b"/>
事情明是非其極慘覈少恩皆原於道徳之意而老子<lb/>
深逺矣夫道徳之於刑名相去逺矣流弊乃爾何哉<lb/>
　　枹鼓<lb/>
漢宣帝五鳯四年京兆尹張敞以擅殺掾絮舜免為庶<lb/>
人數月吏民解弛枹皷數起注云枹擊鼓杖音庖今人<lb/>
多作孚字讀絮女居反今人多作孺字讀當考○按十<lb/>
虞韻注枹擊皷杖張敞枹皷稀鳴顔師古並音桴又左<lb/>
傳成公二年援枹而皷皷槌音浮本作桴浮内不忮合<lb/>
<pb n="KR3j0136_WYG_025-6a"/>
依漢書押又五爻韻曰枹木叢生也義不同十虞桴字<lb/>
注編竹木大者曰筏小者曰桴禮運及明堂位土皷簣<lb/>
桴並音浮十八尤注云屋棟齊人屋棟曰桴曽南豐詩<lb/>
曰桴皷不驚民氣樂未知正作何音讀如十虞韻注謂<lb/>
浮内不収合依漢書則孚音為穏<lb/>
　　杜微出處<lb/>
山谷詩云杜微見諸葛輿致但求去微豈真瞶者葢以<lb/>
嘗臣劉璋璋為昭烈帝所襲以致敗亡實孔明畫策故<lb/>
<pb n="KR3j0136_WYG_025-6b"/>
微終身恨之不肻為孔明屈雖其榦略未之見要是義<lb/>
士微之崛强豈曰無見我思若人敢不重拜<lb/>
　　裴松之注三國志<lb/>
裴松之注三國志謂陳壽銓叙失在於略時有脱漏於<lb/>
是上搜舊聞旁摭遺逸以為注殊不知松之所注乃壽<lb/>
所棄餘者也<lb/>
　　小兒聽古話<lb/>
東坡别集志林載王彭嘗云途巷中小兒子薄劣其家<lb/>
<pb n="KR3j0136_WYG_025-7a"/>
厭苦輒與錢令聚坐聽説古話至三國事聞劉𤣥徳敗<lb/>
則顰蹙有出涕者聞曹操敗即喜躍暢快以是知君子<lb/>
小人之澤百世不斬也<lb/>
　　三國名臣贊<lb/>
東坡先生題三國名臣贊曰西漢之士多智謀薄於名<lb/>
義東漢之士尚風節短於權略兼之者三國名臣惟蜀<lb/>
孔明巍然三代王者之佐未易以世論坡翁此論甚偉<lb/>
看來武侯相業大綱常嚴葢其學出於申韓故其政深<lb/>
<pb n="KR3j0136_WYG_025-7b"/>
刻識者毎謂孔明以一隅之蜀抗天下若更不以法治<lb/>
使宫府一體豪貴斂手則國内先亂何以自立哉自古<lb/>
雖衰弱之國皆可為惟無法之國不可為孔明葢有特<lb/>
見若其將略則是以攻為守者<lb/>
　　春秋不絶國祀<lb/>
韓原之戰秦獲晉惠公宜為戮矣已而復歸晉侯又輸<lb/>
之粟陳夏氏之亂楚子入既縣陳矣已而申叔一言乃<lb/>
復封陳楚子圍鄭鄭伯肉袒牽羊以迎既得國矣已而<lb/>
<pb n="KR3j0136_WYG_025-8a"/>
鄭伯祈哀乃退三十里而與之平此三者或已俘其君<lb/>
或已得其國是宜丘墟其宗社草莽其臣民使悉為己<lb/>
有可也而秦楚之君乃不然雖聲罪致討而不絶其國<lb/>
祀獨非聖王忠厚之意歟<lb/>
　　夕陽亭<lb/>
西晉賈充字公閭為尚書令不能正身率下專以諂媚<lb/>
取容侍中任愷中書令庾純等剛直守正共嫉之㑹氐<lb/>
羌叛因進説請以充鎮關中乃詔充持節都督秦涼二<lb/>
<pb n="KR3j0136_WYG_025-8b"/>
州諸軍事充既失職深衘愷而無計將之鎮百僚謁於<lb/>
夕陽亭荀朂私焉充以憂告朂曰公國之宰輔而為一<lb/>
人所制不亦鄙乎然是行也辭之實難獨有結婚太子<lb/>
不煩駕而自留矣充曰然孰可寄懐對曰朂請言之俄<lb/>
侍武帝宴論太子婚姻事朂因言充女宜配帝納其言<lb/>
成婚充遂不行既為太子妃酷虐好殺或以㦸擲孕妾<lb/>
子隨刃堕地武帝欲廢之朂等救解及惠帝即位立為<lb/>
皇后荒淫放恣亂彰内外趙王倫作亂使齊王冏入殿<lb/>
<pb n="KR3j0136_WYG_025-9a"/>
廢后后驚曰卿何為來冏曰有詔収后后曰詔當從我<lb/>
出何詔也后至上閣遙呼帝曰陛下有婦使人廢之亦<lb/>
行自廢倫乃矯詔齎金屑酒賜后死自是而後晉室遂<lb/>
衰惠崩懐繼而劉曜王彌石勒猖獗中原遂陷洛陽執<lb/>
帝北去晉遂亡矣故丹山翁公合嘗有言曰劉石亂晉<lb/>
不兆於上東門之長嘯而兆於夕陽亭之一語安史亂<lb/>
唐不决於漁陽之鼙皷而决於曲江直諫之不留信哉<lb/>
○充仕魏日髙貴鄉公之攻晉王相府也<hi>司昭</hi>馬太子舍<lb/>
<pb n="KR3j0136_WYG_025-9b"/>
人成濟以兵出問充曰今日之事如何充曰公等養汝<lb/>
正擬今日復何疑濟於是抽戈犯蹕刺帝刃出於背帝<lb/>
崩於車中晉王於是歸罪成濟夷其三族然則濟之弑<lb/>
逆乃决於充之一語也帝受弑濟受誅充實為之宜其<lb/>
死而絶嗣乃以外甥韓壽之子謐為嗣而謐亦為趙王<lb/>
倫所戮天道信昭昭云<lb/>
　　史記擷語<lb/>
元貞丙申嵗八月閱史記末帙因録所見與識者共評<lb/>
<pb n="KR3j0136_WYG_025-10a"/>
之<lb/>
循吏傳公儀休為魯相奉法循理食茹而美拔其園葵<lb/>
而棄之見其家織布好而疾出其家婦燔其機云欲令<lb/>
農士工女安所讎其貨乎劉子曰種葵而食織布而衣<lb/>
未為悖理也拔棄之猶可何至於出婦此舉近矯亦且<lb/>
難信<lb/>
汲黯傳文佳可讀<lb/>
鄭當時字莊孝文時聲聞梁楚之間○年少官薄然其<lb/>
<pb n="KR3j0136_WYG_025-10b"/>
㳺知交皆其大父行天下有名之士也○其推轂士及<lb/>
官屬丞史誠有味其言之也常引以為賢於已○此兩<lb/>
人中廢家貧賔客亦落劉子曰汲鄭俱列九卿又俱㢘<lb/>
内行修潔故同傳此傳太史公贊甚佳<lb/>
儒林傳齊人轅固生孝景時為博士與黃生爭論湯武<lb/>
受命放弑事景帝曰食肉不食馬肝不為不知味言學<lb/>
者無言湯武受命不為愚劉子曰景帝此語殊可味<lb/>
文章爾雅訓辭深厚儒林傳序中語<lb/>
<pb n="KR3j0136_WYG_025-11a"/>
董仲舒廣川人治春秋○學士皆師尊之仲舒一傳甚<lb/>
簡畧<lb/>
酷吏傳序文極平順可讀有曰昔天下之網常宻矣然姦<lb/>
偽萌起其極也上下相遁至於不振當是時吏治若救<lb/>
火揚沸非武健嚴酷惡能勝其任而愉快乎言道徳者<lb/>
溺其職矣又曰漢興破觚而為圜斵雕而為朴網漏於<lb/>
吞舟之魚而吏治烝烝不至於姦黎民乂安由是觀之<lb/>
在彼不在此此等議論皆正當<lb/>
<pb n="KR3j0136_WYG_025-11b"/>
郅都為人勇有氣力公廉不發私書問遺無所受請寄<lb/>
無所聽常曰已倍親而仕身固當奉職死節官下終不<lb/>
顧妻子矣劉子曰都此數語甚正後世鮮有及之者<hi>聶政</hi>
<hi>云政有母在政身未敢以許人也即此意</hi>
寗成好氣為人小吏必陵其長吏為人上操下如束濕<lb/>
薪劉子曰此非長厚者所為<lb/>
張湯傳趙禹為人㢘倨公卿相造請禹禹終不報謝務<lb/>
在絶知友賓客之請孤立行一意而已○張湯收接天<lb/>
<pb n="KR3j0136_WYG_025-12a"/>
下名士大夫已心内雖不合然陽浮慕之○造請諸公不<lb/>
避寒暑○武帝問張湯曰吾所為賈人輒先知之益居<lb/>
其物是類有以吾謀告之者○禹讓湯曰君何不知分<lb/>
也君所治夷滅者㡬何人矣○非此母不生此子○東<lb/>
坡謂張湯宜無後者也而有後以其不蔽賢也<lb/>
義縱為定襄太守始至報殺四百餘人郡中不寒而慄<lb/>
○縱以鷹擊毛摯為治<hi>鷙鳥將擊必張羽毛也</hi>
王温舒自有傳而楊僕傳又專記温舒事殆不可曉合<lb/>
<pb n="KR3j0136_WYG_025-12b"/>
同作一傳㸔<lb/>
杜周重遲外寛内深次骨<lb/>
大宛傳叙事縱横可觀或曰此葢並司馬公之殘缺禇<lb/>
先生補之然以予觀其筆力竒妙處非禇所及校之龜<lb/>
策傳逺矣<lb/>
月氐二字俱無音<lb/>
鑿空二字出大宛傳謂張騫首通西域為鑿空者葢甚<lb/>
言破荒也今世用鑿空者失本意<lb/>
<pb n="KR3j0136_WYG_025-13a"/>
漢使窮河源河源出于寘國其山多玉石采來天子按<lb/>
古圗書名河所出山曰崑崙云<lb/>
宛貴人相與謀曰漢所為攻宛以王母寡匿善馬而殺<lb/>
漢使今殺王毋寡而出善馬漢兵宜解即不解乃力戰<lb/>
而死未晚也宛貴人皆以為然共殺其王毋寡持其頭<lb/>
遣貴人使貳師約曰漢毋攻我我盡出善馬恣所取而<lb/>
給漢軍食即不聽我盡殺善馬而康居之救且至至我<lb/>
居内康居居外與漢軍戰漢軍熟計之何從劉子曰文<lb/>
<pb n="KR3j0136_WYG_025-13b"/>
勢如此似非出褚先生也<lb/>
太史公曰禹本紀言河出崑崙崑崙其髙二千五百餘<lb/>
里日月所相隱避為光明也其上有醴泉瑤池今自張<lb/>
騫使大夏窮河源惡睹本紀所謂崑崙者乎故言九州<lb/>
山川尚書近之矣至禹本紀山海經所有恠物余不敢<lb/>
言之也劉子曰司馬公去古未逺所疑猶爾况後世乎<lb/>
則所謂西王母之說愈謬矣<lb/>
史記抑道徳而進逰俠輕仁義而重貨殖不知此老何<lb/>
<pb n="KR3j0136_WYG_025-14a"/>
意雖似有激而言然害義理<lb/>
㳺俠傳郭解短小精悍解傳叙事甚整<lb/>
佞倖傳力田不如逢年善仕不如遇合<lb/>
籍孺閎孺公卿皆因關說<hi>有所言說皆關由之</hi>
鄧通蜀郡南安人以櫂船為黃頭郎<hi>著黃帽也櫂音掉</hi>
周仁最寵過庸不乃甚篤<hi>言仁最被恩寵過于常人乃不甚篤如韓嫣也</hi>
滑稽傳一説滑亂也稽同也辯捷之人反易是非滑亂<lb/>
同異也一説滑音骨酒器也轉注吐酒終日不已猶言<lb/>
<pb n="KR3j0136_WYG_025-14b"/>
辭出口成章終日不竭若骨稽之吐酒見揚雄酒賦一<lb/>
説滑讀如字稽音計以言語滑利其如計疾出<lb/>
淳于髠曰臣從東方來見道傍有穰田者<hi>為田求豐穰</hi>操一<lb/>
豚蹄酒一盂而祝曰甌窶滿篝汚邪滿車五穀蕃熟穰<lb/>
穰滿家臣見其所持者狹而所欲者奢<hi>篝籠也甌窶猶抔摟也窶音如</hi>
<hi>婁言豐年収掇易滿篝籠也汚邪下地田也即下田之中有薪可滿車○予聞前輩讀汚作蛙今史記乃無音</hi>
<hi>不知何如</hi>○執法在傍御史在後○帣韝鞠<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>
                    <hi>帣音捲收衣袖也韝音溝</hi>
<hi>鞠曲也<graphic n="KR0957" url="https://raw.githubusercontent.com/kanripo/KR-Gaiji/master/images/KR0957.png" mimeType="image/png"/>與跽同謂小跪也</hi>○奉觴上壽○朋友交㳺乆不相見卒<lb/>
<pb n="KR3j0136_WYG_025-15a"/>
然相覩歡然道故○前有堕珥後有遺簮○履舄交錯<lb/>
杯盤狼籍○羅襦襟解微閒薌澤○六博投壺相引為<lb/>
曹○似近世好語<lb/>
優孟傳以壠竈為槨銅㽁<hi>釜鬲也</hi>為棺齎以薑棗薦以木<lb/>
蘭祭以稉稲衣以火光葬之于人腹腸<lb/>
東方朔附傳陸沈于俗避世金馬門<lb/>
東郭先生久待詔公車貧困饑寒衣敝履不完行雪中<lb/>
履有上無下足盡踐地道中人笑之及其拜為二千石<lb/>
<pb n="KR3j0136_WYG_025-15b"/>
佩青緺出宫門故同官待詔祖道都門外榮華道路當<lb/>
其貧困時人莫省視至其貴也乃爭附之諺曰相馬失<lb/>
之痠相士失之貧其此之謂邪此數語古今不易<lb/>
王先生教北海太守對武帝語與東郭先生教衛將軍<lb/>
以金與王夫人之親同一機也北海太守至殿下有詔<lb/>
問曰何以治北海令盗賊不起叩頭對言非臣之力盡<lb/>
陛下神靈威武所變化也王先生所教止此一語而人<lb/>
主便洞見之亦大異事<hi>索隱曰漢書宣帝徴渤海太守龔遂非武帝時此褚先生記謬</hi>
<pb n="KR3j0136_WYG_025-16a"/>
<hi>耳</hi>
粉飾二字出西門豹投巫事中<lb/>
日者傳龜䇿傳遷沒之後亡去至元成之間褚少孫補<lb/>
之故言辭鄙陋非遷本意索隱曰日者不能記諸國之<lb/>
同異而論司馬季主龜策直大卜所得占龜兆雜說而<lb/>
無筆削功何蕪鄙也此論甚當以予觀當刪去<lb/>
日者傳褚先生曰臣為郎時逰觀長安中見卜筮之賢<lb/>
大夫見姓好解婦來卜對之顔色嚴振未嘗見齒而笑<lb/>
<pb n="KR3j0136_WYG_025-16b"/>
也○富為上貴次之既貴宜各學一伎能立其身○非<lb/>
其地樹之不生非其意教之不成夫家之教子孫當視<lb/>
其所以好因而成之○子有處所可謂賢人○此數語<lb/>
有理<lb/>
貨殖傳筋角銅鐵往往山出棊置○人物歸之襁至而<lb/>
輻輳故齊冠帶衣履天下○天下熈熈皆為利來天下<lb/>
攘攘皆為利往千乘之主萬家之侯百室之君尚猶患<lb/>
貧况匹夫編户之民乎○嵗在金穰水毁木饑火旱○<lb/>
<pb n="KR3j0136_WYG_025-17a"/>
夫糶二十病農九十病未<lb/>
烏氏倮巴蜀寡婦清此二人皆秦時能以其富抗萬乘<lb/>
用貪求富農不如工工不如商○千金之家比一都之<lb/>
君巨萬者與王者同樂○予觀貨殖𫝊筆力髙古出司<lb/>
馬公手者自與褚不同<lb/>
自序著十二本紀作十表八書三十世家七十列𫝊凡<lb/>
百三十篇五十二萬六千五百字○序百三十篇以一<lb/>
語結之細玩有味<lb/>
<pb n="KR3j0136_WYG_025-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隱居通議卷二十五<lb/>
</p>
<p>
</p>
  </div>
</body>
</text>
</TEI>
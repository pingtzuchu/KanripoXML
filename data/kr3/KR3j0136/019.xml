<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隠居通議卷十九</head> <lb/>
    <p>
<pb n="KR3j0136_WYG_019-1a"/>
欽定四庫全書<lb/>
　隠居通議卷十九<lb/>
　　　　　　　　　　　　　元　劉壎　撰<lb/>
　文章七<lb/>
　　左氏莊周<lb/>
左氏莊周接踵特起著書名世冠絶古今雖㫖趣故自<lb/>
不同然皆如華嶽三峯卓立參昴春秋戰國乃有如許<lb/>
文雄殆亦間氣耶<lb/>
<pb n="KR3j0136_WYG_019-1b"/>
　　莊子注<lb/>
郭象注莊子議論髙簡殊有義味凡莊生千百言不能<lb/>
了者象以一語了之余嘗愛其注混沌鑿七竅一段惟<lb/>
以一語斷之曰為者敗之止用四字辭簡意足一段章<lb/>
㫖無復遺論葢其妙若此世謂莊子注郭象亦是一説<lb/>
　　朱陸敗揚雄<lb/>
揚雄作太𤣥經以準易作法言以擬論語前代名賢皆<lb/>
謂其學貫天人諸子莫及至其美新投閣之羞則畧而<lb/>
<pb n="KR3j0136_WYG_019-2a"/>
不責焉逮象山先生陸文安公始確然為之言曰子雲<lb/>
之太𤣥錯亂蓍卦乖逆隂陽所謂君不君臣不臣父不<lb/>
父子不子由漢以來楊墨强盛以至於今尚未反正而<lb/>
世之儒者猶依𤣥以言易重可歎也朱文公作通鑑綱<lb/>
目又特書曰莽大夫揚雄死自二先生決此論而後雄<lb/>
之所以為雄者始昭白於天下後世然南豐先生之嚴<lb/>
司馬温公之正皆於雄有取其見不同如此而南豐先<lb/>
生以揚雄處王莽之際合於箕子之明夷詳哉其言之<lb/>
<pb n="KR3j0136_WYG_019-2b"/>
也朱子極推南豐之文原本六經未嘗訾議其論則朱<lb/>
子亦存其説矣<lb/>
　　列子精語<lb/>
劉向校列子書録有云列子者鄭人也與鄭穆公同時<lb/>
葢有道者也其學本於黄帝老子號曰道家道家者秉<lb/>
要執本清虚無為及其治身接物務崇不競合於六經<lb/>
而穆王湯問二篇迂誕恢詭非君子之言也至於力命<lb/>
篇一推分命楊朱之篇惟貴放逸二義乖背不似一家<lb/>
<pb n="KR3j0136_WYG_019-3a"/>
之書然各有所明亦有可觀者向此數語頗能盡禦冦<lb/>
之㫖按列子書凡八篇其粹者莫出於天瑞一篇傳者<lb/>
云禦冦先莊子故莊子稱之然後世多宗南華而談冲<lb/>
虚至徳者反寡葢莊子得其説而善用之所謂青出於<lb/>
藍而青於藍者究其㫖歸則漆園之言皆鄭圃之餘也<lb/>
人自生至終大化有四嬰孩也少壯也老耄也死亾也<lb/>
其在嬰孩氣専志一和之至也物不傷焉徳莫加焉其<lb/>
在少壯則血氣飄溢欲慮充起物所攻焉徳故衰焉其<lb/>
<pb n="KR3j0136_WYG_019-3b"/>
在老耄則欲慮柔焉體將休焉物莫先焉雖未及嬰孩<lb/>
之全方於少壯間矣其在死亾也則之於息焉反其極<lb/>
矣○抑又安知吾今之死不逾昔之生乎○子貢願有<lb/>
所息仲尼曰望其壙睪<hi>皋</hi>如也宰如也墳如也鬲<hi>歴</hi>如<lb/>
也則知所息矣人胥知生之樂未知生之苦知老之憊<lb/>
未知老之佚知死之惡未知死之息也○聖人藏於天<lb/>
故物莫之能傷也○一體之盈虚消息皆通於天地○<lb/>
貴之或不生賤之或不死愛之或不厚輕之或不薄此<lb/>
<pb n="KR3j0136_WYG_019-4a"/>
似反也非反也此自生自死自厚自薄或貴之而生或賤<lb/>
之而死或愛之而厚或輕之而薄此似順也非順也此亦<lb/>
自生自死自厚自薄○百年壽之大齊得百年者千無一<lb/>
焉設有一者孩抱以逮昏老幾居其半矣夜眠之所弭晝<lb/>
覺之所遺又幾居其半矣痛疾哀苦亡失憂懼又幾居其<lb/>
半矣量數十年之中逌然而自得無介焉之慮者亦亡一<lb/>
時之中爾則人之生也奚樂哉為美厚爾為聲色爾而美<lb/>
厚復不可常厭足聲色不可常玩聞乃復為刑賞之所禁<lb/>
<pb n="KR3j0136_WYG_019-4b"/>
勸名法之所進退皇皇爾競一時之虚譽規死後之餘榮<lb/>
偊偊爾重囚纍梏何以異哉○萬物齊生齊死齊賢齊愚<lb/>
齊貴齊賤十年亦死百年亦死仁聖亦死凶愚亦死生則堯<lb/>
舜死則腐骨生則桀紂死則腐骨腐骨一矣孰知其異○<lb/>
生相憐死相捐○既死豈在我哉焚之亦可沈之亦可瘞之<lb/>
亦可露之亦可衣薪而棄諸溝壑亦可衮衣繡裳而納諸石<lb/>
椁亦可○伏羲以來三十餘萬歲賢愚好醜成敗是非無不<lb/>
消滅但遲速之間爾矜一時之毁譽以焦苦其神形要死後<lb/>
<pb n="KR3j0136_WYG_019-5a"/>
數百年中餘名豈足潤枯骨何生之樂哉○生民之不<lb/>
得休息為四事故一為壽二為名三為位四為貨有此<lb/>
四者畏鬼畏人畏威畏刑○天下無對制命在内○人<lb/>
不婚宦情慾失半○大道以多岐亡羊學者以多方䘮<lb/>
生以上皆列子中精語列子楊朱篇多至言但時有重<lb/>
複如論堯舜桀紂同為腐骨而論舜禹湯武又曰與株<lb/>
塊無異如言刑賞之所禁勸名法之所進退而又曰畏<lb/>
鬼畏人畏威畏刑皆一意而重出者也然大㫖不害其<lb/>
<pb n="KR3j0136_WYG_019-5b"/>
為達張處度湛注列子亦多有佳處足以補㫖趣之所<lb/>
未及<lb/>
　　治身事天<lb/>
老子曰治身事天莫如嗇吕滎陽希哲常書此語為座<lb/>
右銘修行家以此為養生之要要之此即莊子所謂衽<lb/>
席之上飲食之間而不知戒者孔子曰以約失之者鮮<lb/>
矣又如禮與其奢也寧儉言禮之本皆是此意<lb/>
　　豬苓為帝<lb/>
<pb n="KR3j0136_WYG_019-6a"/>
嘗記水心先生文中有曰豬苓桔梗時而為帝無不按<lb/>
節赴之或者疑其自作議論不知出南華經徐無鬼篇<lb/>
其言曰藥也其實堇也<hi>即烏頭</hi>桔梗也雞廱也<hi>即芡</hi>豕零也<lb/>
<hi>即豬苓</hi>是時為帝者也何可勝言郭象曰當其所須則無<lb/>
賤非其時則無貴貴賤有時誰能常也此論大槩喻人<lb/>
無貴賤觀所遇之時何如故用則為虎不用則為䑕又<lb/>
俗謂可貴可賤皆此意也夫堇為烏頭乃至毒之藥然<lb/>
用以治濕則為帝五苓散用藥五味而獨尊豬苓以名<lb/>
<pb n="KR3j0136_WYG_019-6b"/>
其藥葢雖賤而可以為帝則貴賤亦何常之有哉唐宋<lb/>
重科目則儒貴秦尚功利則儒賤矣<hi>按此以秦况元也故先言唐宋而後</hi>
<hi>言秦</hi>
　　莊子精語<lb/>
世間常用好語多出於莊謾記一二於此偶因常用者<lb/>
及之○千歳厭世去而上仙乘彼白雲至於帝鄉○厲<lb/>
之人<hi>癘音癩</hi>夜半生子遽取火而視之汲汲然惟恐其似<lb/>
已也○帝王之徳配天地○三軍五兵之運○日月照<lb/>
<pb n="KR3j0136_WYG_019-7a"/>
而四時行○子呼我牛也而謂之牛呼我馬也而謂之<lb/>
馬○古之人與其不可𫝊也死矣○孰主張是孰綱維<lb/>
是孰居無事推而行是○雲者為雨乎雨者為雲乎○<lb/>
道可載而與之俱也○是非其夢耶○仁義先王之蘧<lb/>
廬<hi>猶𫝊舍也</hi>止可以一宿○倒置之民<hi>營外虧内</hi>○以為不若巳<lb/>
者我之謂也騏驥驊騮一日而馳千里捕䑕不如貍狌<lb/>
○孔子曰我諱窮久矣而不免命也求通久矣而不得<lb/>
時也○吾命有所制矣○水行不避蛟龍陸行不避虎<lb/>
<pb n="KR3j0136_WYG_019-7b"/>
兕○觸髏曰吾安能棄南面王樂而復為人間之勞乎<lb/>
○二子者皆不鞭其後者也○衽席之上飲食之間而<lb/>
不知為之戒者過也○畏途○昭昭乎若掲日月而行<lb/>
○豐狐文豹何罪之有其皮為之災也○犂然有當於<lb/>
人之心○彼以利合此以天屬○谿工<hi>田子方之里人</hi>○吾所<lb/>
學者直土梗耳○使人之意也消○仲尼曰夫哀莫大<lb/>
於心死而人死亦次之○吾終日與汝交一臂而失之<lb/>
　揮斥八極神氣不變○今視子之鼻間栩栩然○凡<lb/>
<pb n="KR3j0136_WYG_019-8a"/>
亡<hi>司馬云凡國名郭注言有三亾徴也</hi>○欲俎豆予於賢人之間○為不<lb/>
善乎顯明之中者人得而誅之為不善乎幽間之中者<lb/>
鬼得而誅之○無所逃於天地之間○石師<hi>謂匠石</hi>○柴<lb/>
立○丘願有喙三尺郭云有喙三尺未足稱長凡人閉<lb/>
口未是不言司馬云喙思也宜南美丸而弭難叔敖除<lb/>
備以折衝丘亦有願有歎息其三尺三尺七首劍司馬<lb/>
之説似鑿<lb/>
　<lb/>
<pb n="KR3j0136_WYG_019-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隠居通議卷十九<lb/>
</p>
<p>
</p>
  </div>
</body>
</text>
</TEI>
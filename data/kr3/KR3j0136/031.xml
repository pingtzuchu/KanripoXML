<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隱居通議卷三十一</head> <lb/>
    <p>
<pb n="KR3j0136_WYG_031-1a"/>
欽定四庫全書<lb/>
　隱居通議卷三十一<lb/>
　　　　　　　　　　　　　元　劉壎　撰<lb/>
　雜録<lb/>
　　折獄龜鑑<lb/>
髙宗紹興三年降詔恤刑戒飭中外俾務哀矜時有承<lb/>
直郎鄭克明為湖南提刑司榦官因閱和凝疑獄集嘉<lb/>
其用心乃分類其事自釋寃辨誣至嚴明矜謹凡十二<lb/>
<pb n="KR3j0136_WYG_031-1b"/>
門易舊名曰折獄龜鑑所載皆古事亦多有不切可刪<lb/>
者然有數事增人智識爰摘録之<lb/>
釋寃門載唐李勉鎮鳯翔有耕人得馬蹄金一甕送縣<lb/>
為令者慮公藏守不謹收置私室翼日開視皆土塊耳<lb/>
令以狀聞府遣掾按之不能自明誣服換金初云藏之<lb/>
糞壤被人竊去後云投之水中失其所在雖未窮易用<lb/>
之所而皆以為換金無疑時袁滋在幕府獨疑其枉勉<lb/>
乃移獄付滋鞠之滋閲甕間得二百五十餘塊詰其初<lb/>
<pb n="KR3j0136_WYG_031-2a"/>
獲者則二人以巨竹舁至縣滋乃于市肆借金依塊形<lb/>
狀鎔寫校量始稱其半已及三百斤盡計大數非二人<lb/>
以竹擔可舉乃知在路之時金已化土矣令乃獲雪<hi>出康</hi>
<hi>駢劇談録</hi>
辨誣門載唐李靖為岐州刺史有希㫖告靖謀反者髙<lb/>
祖命一御史往按之且曰李靖反狀實便可處分御史<lb/>
知其誣罔請與告事者偕行行數驛御史佯失告狀驚<lb/>
懼異常鞭撻行典乃祈告事者曰李靖反狀分明親奉<lb/>
<pb n="KR3j0136_WYG_031-2b"/>
聖㫖今失告狀罪在我矣幸救其命告事者乃别疏告<lb/>
狀與之御史騐其狀與元狀不同即日還京以聞告事<lb/>
者伏誅<lb/>
又載李徳裕鎮浙西有甘露寺主僧訴交割常住物數<lb/>
内被前知事僧沒金若干两引前數輩為證遞相交付<lb/>
文籍在焉鞠其僧已服盜取之罪未窮破用之所徳裕<lb/>
疑其非實僧乃訢寃曰本寺積年止有文書陞載分兩<lb/>
交承其實無金衆人以某孤立不狎流俗欲乘此擠之<lb/>
<pb n="KR3j0136_WYG_031-3a"/>
徳裕惻然曰此不難知也乃以兠子數乘命干連僧人<lb/>
入對悉坐之兠于中門皆向壁毋得相見各與黄泥令<lb/>
模作前後交付下次金形狀以憑證據而形狀皆不同<lb/>
乃劾其誣一一服罪<lb/>
議罪門載漢景帝時廷尉上囚有防年繼母陳殺防年<lb/>
父防年因殺陳依律殺母以大逆論帝疑之武帝時為<lb/>
太子在帝側遂問之對曰繼母如母明不及母緣父之<lb/>
故得比于母今繼母無狀手殺其父則下手之日母恩<lb/>
<pb n="KR3j0136_WYG_031-3b"/>
已絶宜與殺人同不當以大逆論<lb/>
又載漢宣帝時燕代間有三男子共娶一女而生一子<lb/>
及將分離爭子興訟丞相黄霸斷之曰此非人類當以<lb/>
禽獸處之遂戮三男以子還母<lb/>
又載元帝時王尊守槐里令兼行美陽令事美陽婦人<lb/>
告其假子不孝曰兒嘗以我為妻妬笞我尊遣吏收捕<lb/>
騐問辭服尊曰律無妻母之法聖人所不忍書此經所<lb/>
謂造獄者也<hi>顔師古説歐陽尚書有造獄事謂非常刑各造殺戮之法</hi>尊于是出坐<lb/>
<pb n="KR3j0136_WYG_031-4a"/>
廷上取不孝子挂磔著木使騎吏五人張弓射殺之<lb/>
又唐徐有功為司刑丞時有韓純孝者受徐敬業偽官<lb/>
前已物故推事使顧仲琰奏稱家口合緣坐詔依㫁籍<lb/>
沒有功議曰律謀反者斬身亡即無斬法若情狀難捨<lb/>
或敇遣戮屍餘非此塗理絶言象緣坐元因處斬無斬<lb/>
豈合相縁既所縁之人亡則所因之罪減减止徒坐頻<lb/>
㑹赦恩今日即㫁沒官未知據何條例詔依有功議㫁<lb/>
放由是免籍沒者數百家<lb/>
<pb n="KR3j0136_WYG_031-4b"/>
又杜鎬侍郎兄仕江南為法官嘗有子毁父畫像訟未<lb/>
能决鎬尚㓜輙曰僧道毁天尊佛像可以比也兄甚竒<lb/>
之<lb/>
又邢州有盜殺一家其夫婦即時死有一子明日乃死<lb/>
州司以其家財產依户口絶法給出嫁親女刑曹駁曰<lb/>
父母死時其子尚在即財産乃子物所謂出嫁親女乃<lb/>
係出嫁姊妹不合有分<lb/>
懲惡門載孫沔知杭州有丐者左臂無一手右臂惟兩<lb/>
<pb n="KR3j0136_WYG_031-5a"/>
指盜細民鑊相競至庭丐者舉臂泣曰細民誣我我無<lb/>
手人豈能盜鑊沔即然之叱細民出撫勞丐者因予以<lb/>
鑊始弗敢受再三安慰丐者不悟也以指撮鑊徐以臂<lb/>
舉戴於首而去沔追還斷其指令於市<lb/>
摘姦門後魏李崇為揚州刺史部民茍泰有子三嵗失<lb/>
之後見在郭奉伯家各稱己子並有鄰證官不能决崇<lb/>
乃令二父與兒各别禁數日忽遣吏謂曰兒已暴死可<lb/>
出舉哀泰聞之悲泣不自勝奉伯嗟嘆而已殊無痛意<lb/>
<pb n="KR3j0136_WYG_031-5b"/>
遂以兒還泰<lb/>
鉤慝門唐張允濟初仕隋為武陽令鄰邑有民以牸牛<lb/>
依妻家數年孳生十餘犢及將異居妻家不與本縣不<lb/>
能决乃詣武陽訴之允濟曰爾自有令長何至此也民<lb/>
垂泣言所以然允濟遂令左右縛牛主蒙其首詣妻家<lb/>
村中云捕盜牛者盡召集村中牛質所從來妻家遽指<lb/>
所訊云此是女壻家牛不知來處允濟發蒙曰此是女<lb/>
壻可以牛歸之妻家驚服<lb/>
<pb n="KR3j0136_WYG_031-6a"/>
又一事相類者王恭戍邊留牸牛六頭於舅李璡家養<lb/>
五年産犢三十頭恭還索牛舅曰牸牛二頭已死當還<lb/>
四頭老牸餘非汝牛所生恭訴于縣縣令裴子雲以恭<lb/>
付獄追盜牛賊李璡璡皇怖而至子雲叱責曰賊引汝<lb/>
同盜牛三十頭藏汝莊内璡不伏喚賊對辭乃以布衫<lb/>
蒙頭立南墻下璡急吐欵云三十頭牛是外甥牸牛所<lb/>
生非盜得也子雲令除恭頭布衫璡驚曰此是外甥子<lb/>
雲曰是即還牛更欲何語璡黙然復謂璡曰五年養牛<lb/>
<pb n="KR3j0136_WYG_031-6b"/>
辛苦特與五頭餘並還恭聞者歎服<lb/>
又唐江隂令趙和咸通初以折獄著聲淮隂有二農夫<lb/>
比莊通家東隣嘗以莊契質于西鄰後當收贖先入八<lb/>
百千自恃宻熟不取文證再齎餘鏹至西鄰遂不認東<lb/>
鄰訴于縣于州皆不得直遂越界訴于江隂和曰縣政<lb/>
甚卑何以奉雪東鄰泣曰至此不得理則無處伸訴矣<lb/>
問汝果不妄否曰焉敢誣乃召捕賊人齎牒淮隂云有<lb/>
刼江賊按鞫已具其同惡在某處姓名狀貎悉以西鄰<lb/>
<pb n="KR3j0136_WYG_031-7a"/>
指之請梏付差去人西鄰自恃無迹不懼也至則械于<lb/>
庭和厲聲詰之囚泣訴其枉和曰事蹟甚明尚敢抵諱<lb/>
所刼之物藏汝莊中皆可推騐汝具籍貲産以辨之囚<lb/>
不虞東鄰之越訴也乃具折穀若干莊客某人者紬絹<lb/>
若干家機所出者錢若干東鄰贖契者和復審問乃謂<lb/>
曰汝固非刼江賊然何得隱諱東鄰贖契錢八百千遂<lb/>
引其人對証乃慙服梏回本縣牒請檢付契書復置之<lb/>
於法<lb/>
<pb n="KR3j0136_WYG_031-7b"/>
又章舉為句章令有妻殺夫放火焚舍稱火燒夫死夫<lb/>
家訴官妻不服舉乃取猪二口一殺之一活之而積薪<lb/>
焚之活者口中有灰殺者口中無灰因騐屍口果無灰<lb/>
乃服罪<lb/>
又南方有偽裝毆傷痕者以櫸栁涂膚則赤如毆水洗<lb/>
不脱然識者亦能辨之葢真毆傷者血聚則硬偽者則<lb/>
否<lb/>
又侯臨為東陽令時他邑有民因分財産寄物婣家遂<lb/>
<pb n="KR3j0136_WYG_031-8a"/>
被諱匿屢訴弗得直聞臨治聲越境求伸臨曰吾與汝<lb/>
異封法難以治止令具物之名件而去後半年縣獲强<lb/>
盜因縱令妄亂供通有贓寄某家移文捕至下獄引問<lb/>
其人泣訢盜所供金帛皆親黨所寄者臨即追元告民<lb/>
識認盡以還之人服其神<lb/>
　　夾漈通志<lb/>
余自少聞閩中有大書一部名曰通志知其為名儒鄭<lb/>
先生所著也先生諱樵字漁仲興化人自號夾漈予思<lb/>
<pb n="KR3j0136_WYG_031-8b"/>
見其書而無繇近大徳嵗間東宫有令下福州刋通志<lb/>
于是益思見終無繇也游宦劍津始獲見通志二十略<lb/>
乃興化舊刋本近三十册或曰此通志之節略者爾或<lb/>
曰此説非也通志凡二百卷為全書而二十略者特傳<lb/>
志中之一所謂略者非節略之謂夾漈序曰總天下之<lb/>
大學術而條其綱目名之曰略凡二十略百代之憲章<lb/>
學者之能事盡於此矣由是而推則二十畧自二十略<lb/>
通志全書自全書而略在全之内也今福州所刋通志<lb/>
<pb n="KR3j0136_WYG_031-9a"/>
凡萬㡬十板裝背成凡百十册視興化之三十册則福<lb/>
為全志明矣大抵通志之作乃鄭先生欲破班固㫁代<lb/>
為史之非而律以司馬遷通歴代為始之法故趙必曅<lb/>
之䟦直指為全史而不以為類書其説謂通志以紀傳<lb/>
表志為例大意法司馬子長史記以全書名志故以畧<lb/>
名天官等書又曰莆陽刻本二十畧然全史未之見則<lb/>
志自志畧自畧也予今僅見二十畧而其全志未睹未<lb/>
敢輕于論議謹按二十略之次序曰生民之本在姓氏<lb/>
<pb n="KR3j0136_WYG_031-9b"/>
故作氏族略書契之本見於文字故作六書略明七音<lb/>
之本達六合之情使裔夷之俘皆知禮義故作七音畧<lb/>
天文在於圖象有義無象莫能知天故作天文略地理<lb/>
之家在封圻封圻之要在山川今凖禹貢之書而理川<lb/>
原本開元十道圖以續今古故作地理畧梁汴者四朝<lb/>
舊都足為痛定之戒南陽者中原新宅宜為無疆之基<lb/>
故作都邑畧諡法一家國之大典今所纂削去引辭而<lb/>
除其曲説故作諡法畧祭器者古人飲食之器今之祭<lb/>
<pb n="KR3j0136_WYG_031-10a"/>
器出于禮圖徒務説義不思適用故作器服略樂以詩<lb/>
為本詩以聲為用齊魯韓毛四家博士各以義言詩遂<lb/>
使笙歌之道日微故作樂畧學術茍且由源流之不分書<lb/>
籍散亡由編次之無紀故作藝文略册府之藏不患無<lb/>
書校讐之司未聞其法故作校讐略圖成經書成緯古<lb/>
者左圖右書不可偏廢即圖以求者易即書而求者難<lb/>
故作圖譜畧𣢾識者古人之靣貌金石之功寒暑不變<lb/>
今蓺文有志而金石無紀故作金石畧洪範五行傳者<lb/>
<pb n="KR3j0136_WYG_031-10b"/>
巫瞽之學也天地之間災祥萬種人間禍福㝠不可知<lb/>
若之何一蟲之妖一物之戾皆繩之以五行臣故削去<lb/>
而作災祥略五方之名本殊萬物之形不一通鳥獸之<lb/>
情狀察草木之精神故作昆蟲草木畧凡十五略出臣<lb/>
胸臆不渉漢唐諸儒議論禮略序五禮職官略秩百官<lb/>
選舉畧言掄才之方刑法畧言用刑之術食貨略言財<lb/>
貨之源流凡兹五畧雖本前人之典亦非諸史之文也<lb/>
先生自序二十略之大㫖如此其編摩之勤意度之新<lb/>
<pb n="KR3j0136_WYG_031-11a"/>
誠為苦心千載獨歩然披覧究竟似亦止是類書故庸<lb/>
齋之序以為博不如約特其該洽精審則勝於通典事<lb/>
文類聚翰苑新書之類至於通志全書世以為史尚未<lb/>
及見又不知先生所以用意者何如也姑俟續考○巻<lb/>
末有古壽吕君政䟦云二十畧乃通志内之一書也其<lb/>
説益明先生少不事科舉惟務著書三舉孝廉兩舉遺<lb/>
逸俱辭後以經筵列薦特召賜對稱㫖命以官主管禮<lb/>
兵部架閣文字乞還山詔給筆札修史及繕寫成書二<lb/>
<pb n="KR3j0136_WYG_031-11b"/>
百卷造朝除樞宻院編修官兼檢詳諸房文字又命繳<lb/>
進通志通畧未及上而卒有子翁歸纔八嵗家藏遺稿<lb/>
多散逸云<lb/>
　　元貞陳言<lb/>
元貞新政有北士呉助教陳定本十六策其言雖若泛<lb/>
濫至其條例時弊處沈著痛快今摘其要以示後<lb/>
今天下以為亂邪而海宇清寧重譯來貢災沴不作年<lb/>
穀頗登未見其亂之迹也以為治邪而官吏姦貪盜賊<lb/>
<pb n="KR3j0136_WYG_031-12a"/>
竊發士鮮知恥民不聊生號令朝出而夕更簿書斗量<lb/>
而車載庠序不立人材無自出之由律令不修官府無<lb/>
常守之法舍真儒用苛吏棄大本而求小功空中國事<lb/>
外夷取虚名而獲實禍漢以火唐以土此德運之重事<lb/>
先儒有相生相勝之評殷尚質周尚文此因革之大綱<lb/>
今代無所損所益之機學校科舉常平義倉平凖物貨<lb/>
之法皆今之急務有益萬世而不為偽金偽銀妄醫謬<lb/>
卜巫覡符水之流皆古之所禁不逺千里而必取金銀<lb/>
<pb n="KR3j0136_WYG_031-12b"/>
有入而無出不在乎鈔之舊新田疇少墾而多荒奚論<lb/>
乎穀之貴賤布帛翔涌而號寒者滋甚米粟漸平而啼<lb/>
饑者愈多邊鄙有數十萬之兵倉廩無五七年之積百<lb/>
司多不才之俗吏諸衛半無用之冗兵服色混有扎撤<lb/>
孫之權官爵濫有别里歌之選郡國苦達魯花赤不遷<lb/>
之虐驛站患脱脱和孫細檢之煩海東進名鷹動有千<lb/>
百騎之擾安南獻馴象嘗遺一萬里之憂鰥寡孤獨之<lb/>
人饑凍不知其廣惠流連荒亡之輩醉酗不問其所由<lb/>
<pb n="KR3j0136_WYG_031-13a"/>
受一貫之錢者有刑撒花銀不在此例爭一壟之田者<lb/>
必訟奪草地莫敢誰何草料有孛歌孫之偏枯頭匹<lb/>
有不蘭奚之乾沒海運糧不能以無擾鹽料草未免乎<lb/>
强科削民力置屯田利於此而害於彼改提刑為肅政<lb/>
舊其弊而新其名秋官乏推讞之人吏部闕銓衡之法<lb/>
散官降職事三等選曹守無謂之規覃恩増品級一階<lb/>
有司敗垂成之典藍緑朱紫巧官有四時之遷省部院<lb/>
臺善進有九階之轉驟用者號稱不次滿考者目為不<lb/>
<pb n="KR3j0136_WYG_031-13b"/>
通權門以之大開公道由是不立出納之吝一生二二<lb/>
生三上下交征萬取千千取百公行賄賂守令無牛犢<lb/>
之留私舉錢糧豪富有羊羔之息米至倉而官不為入<lb/>
耆老辛苦於上都物輸公而價不為酬商旅稱寃于外<lb/>
郡御史言官也經年未見言章翰林論思也終日未聞<lb/>
論狀北門有編修修譔所修者未審何書東觀有秘監<lb/>
監丞所監者未知何事太常乃禮樂之根本孰明五音<lb/>
成均實教化之淵源誰通六藝星芒示異本除舊布新<lb/>
<pb n="KR3j0136_WYG_031-14a"/>
之事司天但務於禱祈日蝕為災葢扶陽抑隂之徴太<lb/>
史惟陳其躔度河渠峻由地形不便都水失治水之宜<lb/>
印版壞無方略可陳興文有喪文之罪曰清流曰雜職<lb/>
朝儀混文武之班為大夫為將軍官階失左右之寄財<lb/>
穀止有此數十倍入難應横支官吏既無定員千萬求<lb/>
莫尋見闕豺狼當道倖門如䑕穴之多虎豹守關甲第<lb/>
如蟻封之宻士生纔弱冠上事君而下臨民親死不奔<lb/>
喪内成婚而外入仕上倍中中倍下田禄無公侯異等<lb/>
<pb n="KR3j0136_WYG_031-14b"/>
之頒窮則變變則通楮幣失母子相權之道江南苦茶<lb/>
鹽之重税山西患穀粟之逺移逋縣未巳於追徴繇役<lb/>
安在乎蠲免棄産抛家者比比如是質妻賣子者往往<lb/>
皆然賜予弗加於賢能公私以之而匱乏笞杖無小大<lb/>
之節徒流無逺近之分俸秩應添而不添冗員當減而<lb/>
不減朝士無修己治人之學臺諌盡呈身識靣之徒目<lb/>
刻薄為忠貞殆似指鹿而為馬用奸黠治郡縣何啻驅<lb/>
狼而牧羊大臣持禄而不言小臣畏罪而不敢以朝三<lb/>
<pb n="KR3j0136_WYG_031-15a"/>
暮四之術愚醉生夢死之民方今之勢如是而已雖非<lb/>
大亂亦未可謂之治矣○如上所陳多有警語特有時<lb/>
而牽於對偶失之不切則其意惟在作文非言事之體<lb/>
又且毛舉縷數如此是内而朝廷外而郡邑無一事無<lb/>
弊無一處非病尚何足以為國乎此葢急於吐露而忘<lb/>
其裁制也然其文意到處自是可采所謂定本十六策<lb/>
其目曰修實德則天道定嚴宇廟則人事定重一統則<lb/>
大業定開言路則聞見定近正人則心術定設大學則<lb/>
<pb n="KR3j0136_WYG_031-15b"/>
風俗定杜倖門則奔競定罷逺征則邊鄙定議律令為<lb/>
政之本廣學校為教之本増從祀為道之本復襲封為<lb/>
德之本興勸農為富之本汰監司為治之本褒隱士為<lb/>
勸之本用賢才為化之本以上十六事文詞浩繁且有<lb/>
重複迂緩處兹不盡録或云此人譔成此書不曽投獻<lb/>
而歿其稿流傳果如是殆亦好名之士歟雖然猶勝於<lb/>
喑喑黙黙與草木俱腐者也<lb/>
　　前朝封爵<lb/>
<pb n="KR3j0136_WYG_031-16a"/>
宋時封爵有大國次國小國之殊其間亦有臣子所不<lb/>
敢受封者謂如累朝潛藩曽經封册則俱在不封之例<lb/>
偶見景定條法具載甚詳因録于此雖時異事殊亦可<lb/>
見當日典故云<lb/>
　　大國<lb/>
趙<hi>不封</hi>　晉<hi>不/封</hi>　秦　　齊　　魏　　韓<hi>不封</hi>　燕<lb/>
楚　　魯　　梁<hi>不封</hi>　宋<hi>不封</hi>　陳　　呉　　越<lb/>
夏　　商　　周　　漢　　唐　　昇<hi>不封</hi>　冀<lb/>
<pb n="KR3j0136_WYG_031-16b"/>
豫　　兗　　荆　　雍　　揚　　徐　　鎮<lb/>
益　　鄧　　邠　　潭　　凉　　鄆　　蜀<hi>不封</hi>
　太宗嘗封晉徽宗嘗封韓故不封餘皆此例若趙與<lb/>
　宋則國名與姓故也<lb/>
　　次國<lb/>
衛　　鄭　　蔡　　曹<hi>不封</hi>　許　　代　　瀛<lb/>
慶　　岐　　隨　　密　　邢　　壽<hi>不封</hi>　潞<hi>不封</hi>
蘇　　定<hi>不封</hi>　相　　廣　　延<hi>不封</hi>　婺　　涇<lb/>
<pb n="KR3j0136_WYG_031-17a"/>
福　　宿　　華<lb/>
　　小國<lb/>
江　　滕　　向　　黄　　紀　　譙　　原<lb/>
宏　　祁　　鄶　　取　　舒<hi>不封</hi>　介　　道<lb/>
酆　　蔣　　蕭　　郕　　譚　　霍　　萊<lb/>
郇　　鄅　　鄔　　戴　　桐　　遂　　菅<lb/>
管　　沈　　虞　　應　　息　　英<hi>不封</hi>　任<lb/>
崇　　榮　　扈　　濮　　巢　　觀<hi>不封</hi>　安<lb/>
<pb n="KR3j0136_WYG_031-17b"/>
申　　虢　　邾　　杞　　賈　　鄫　　䢵<lb/>
巴　　夷　　穀　　頓　　麋　　黎　　葛<lb/>
蓼　　項　　眲　　䢴　　茅　　胙　　庸<lb/>
臯　　滑<hi>不封</hi>　鄀　　牟　　權　　甘　　祭<lb/>
尹　　温　　毛　　樊　　成　　單　　劉<lb/>
鞏　　邵　　邶　　酈　　宰　　鬲　　寗<lb/>
杜　　呂　　𤾂　　留　　鄘　　鄠　　郿<lb/>
焦　　宛　　鄼　　禳　　葉　　郢　　鄢<lb/>
<pb n="KR3j0136_WYG_031-18a"/>
緍　　勮　　費　　郚　　隴　　范　　程<lb/>
鄱　　鄃　　潛　　浯　　遼　　嬴　　絳<lb/>
汲　　梧　　軹　　營　　翕　　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　　藺<lb/>
易　　鄗　　洮　　澤　　昌　　翟　　陸<lb/>
緇　　卞　　綸　　廬　　翼　　鄒　　房<lb/>
□　　康<hi>不封</hi>　沛　　褎　　彭　　竇　　鄂<lb/>
鄴　　薊　　顙<hi>不封</hi>　汧　　沔　　沂　　肅<lb/>
岻　　郳　　鄯　　莘　　順　　渝　　郫<lb/>
<pb n="KR3j0136_WYG_031-18b"/>
蒲　　酅　　豐　　棣　　光　　儀　　懹<lb/>
永　　盛　　濟　　信　　羲　　寧　　襄<hi>不封</hi>
均　　睦　　丹　　思　　簡　　忻　　韶<lb/>
嘉<hi>不封</hi>　端<hi>不/封</hi>　循　　恭<hi>不封</hi>　愿　　雅　　通<lb/>
䖍　　資　　昭　　欽　　珍　　溆　　集<lb/>
和　　衡　　會　　撫　　岳　　袁　　桂<lb/>
蘄　　灃　　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　　洋　　建<hi>不封</hi>　鄜　　瓊<lb/>
茂　　衢　　澶　　徳　　吉　　景　　郴<lb/>
<pb n="KR3j0136_WYG_031-19a"/>
博　　貿　　惠　　潤　　莒　　郯　　䕫<lb/>
芮　　薛　　鄖　　鄣　　羅　　郜<lb/>
　　節鎮<lb/>
北海<hi>青</hi>　髙宻<hi>密/</hi>　濟南<hi>洛/南</hi>　魯郡<hi>襲/慶</hi>　彭城<hi>徐</hi>
濟隂<hi>興仁</hi>　東平<hi>東/平</hi>　襄陽<hi>襄/陽</hi>　南陽<hi>鄧/</hi>　漢東<hi>隨</hi>
安康<hi>金</hi>　房陵<hi>房/</hi>　滎陽　　靈河<hi>滑/</hi>　汝南<hi>蔡</hi>
淮寧<hi>淮寕</hi>　汝隂<hi>順/昌</hi>　澶淵<hi>開/徳</hi>　景城<hi>滄/</hi>　信都<hi>冀</hi>
常山<hi>真定</hi>　鄴郡<hi>相/</hi>　博陵<hi>中/山</hi>　河東<hi>河/中</hi>　陜郡<hi>陜</hi>
<pb n="KR3j0136_WYG_031-19b"/>
馮翊<hi>同</hi>　華隂<hi>華/</hi>　華原<hi>燿/</hi>　新平<hi>邠/</hi>　洛郊<hi>鄜</hi>
扶風<hi>鳯翔</hi>　天水<hi>秦/</hi>　安定<hi>涇/</hi>　臨汝<hi>汝/</hi>　太原<hi>太原</hi>
上黨<hi>隆徳</hi>　平陽<hi>平/陽</hi>　新秦<hi>麟/</hi>　廣陵<hi>揚/</hi>　譙郡<hi>亳</hi>
符離<hi>宿</hi>　廬江廬　餘杭<hi>臨/安</hi>　㑹稽<hi>紹/興</hi>　呉郡<hi>平江</hi>
丹陽<hi>鎮江</hi>　呉興<hi>安/吉</hi>　東陽<hi>婺/</hi>　奉化<hi>慶/元</hi>　建康<hi>建康</hi>
宣城<hi>寜國</hi>　豫章<hi>隆/興</hi>　南康<hi>贑/</hi>　長沙<hi>潭/</hi>　江陵<hi>江陵</hi>
江夏<hi>鄂</hi>　安陸<hi>徳/安</hi>　蜀郡<hi>成/都</hi>　梓潼<hi>潼/州</hi>　雲安<hi>䕫</hi>
黔中<hi>紹慶</hi>　益川<hi>利/</hi>　洋川<hi>洋/</hi>　建安<hi>建/寕</hi>　清源<hi>泉</hi>
<pb n="KR3j0136_WYG_031-20a"/>
南海<hi>廣</hi>　始安<hi>静/江</hi>　寧<hi>容/</hi>　　漢中<hi>興/元</hi>　閬中<hi>閬</hi>
永寧<hi>邕</hi>　武當<hi>灼/</hi>　河澗<hi>瀛/</hi>　同安<hi>安/慶</hi>　武陵<hi>常徳</hi>
弋陽<hi>光</hi>　新定<hi>嚴/</hi>　潯陽<hi>江/</hi>　巴陵<hi>岳/</hi>　唐安<hi>崇慶</hi>
瀘川<hi>江安</hi>　安<hi>隆/慶</hi>　　髙安<hi>肇/慶</hi>　融水<hi>融/</hi>　龍水<hi>宜</hi>
南平<hi>重慶</hi>　犍為<hi>嘉定</hi>
　　前朝科詔<lb/>
唐設諸科取人而進士科獨貴當時見之賛詠有曰利<lb/>
市襴衫抛白苧風流名字冩紅箋又曰揚州十里小紅<lb/>
<pb n="KR3j0136_WYG_031-20b"/>
樓盡捲上珠簾一半又曰莫羞脱落殘牙齒曽喫紅綾<lb/>
餅餤來皆所以侈其榮也宋沿唐制亦貴進士科然唐<lb/>
猶兼采時望不專詞章宋則糊名考校一决于文字而<lb/>
已故議者有一畨科第諸色人皆備之説雖則云然要<lb/>
之實出于公其得之者葢天與之而人亦貴之也獨有<lb/>
不可曉者如唐之李衛公卓為一代才相㑹昌之政焜<lb/>
燿史牒袁州讀書遺蹟至今猶存而乃見遺於科目如<lb/>
宋之李旴江該博偉碩范文正公至以師禮待之如程<lb/>
<pb n="KR3j0136_WYG_031-21a"/>
伊川道徳學術百世宗師如近世余樵隱才兼文武一<lb/>
代逸材乃衛公輩人俱不中第若以文論則尹少稷陸<lb/>
放翁劉後村皆學富文工豈不足以綴末科而咸被黜<lb/>
落至煩特㫖賜第進列清華甚可笑也考之唐制不見<lb/>
有科詔之類宋至南渡後三載一策士大槩以子午卯<lb/>
酉年鄉貢士以辰戌丑未年試禮部奏名進士而寅申<lb/>
己亥年則修明禋或舉郊祀其試鄉貢舊無定日故奔<lb/>
競者或有一人而試數郡紹興中懲其弊令諸郡同以<lb/>
<pb n="KR3j0136_WYG_031-21b"/>
八月十五日引試當是年則二月一日頒詔㫖示以取<lb/>
士之意而戒飭之凡遇此嵗通謂之詔嵗自徳祐丙子<lb/>
正月行都失守是年科廢逮今踰三紀矣往時故跡銷<lb/>
磨澌滅後生小子無復能之前輩凋零鮮有能道者朅<lb/>
來劍津有儒家子賈似之出示咸淳登科記一册黄絹<lb/>
碧標題曰咸淳七年同年小録首載科詔覽之淒然葢<lb/>
不見此久矣因録以示來者而并述大略如此<lb/>
咸淳六年二月一日詔書<lb/>
<pb n="KR3j0136_WYG_031-22a"/>
勅門下朕聞為國之道得士則重隆周以鄉里舉盛漢<lb/>
以州郡薦莫不由此其選唐衆科之目進士為尤貴本<lb/>
朝因之斯道寖昌名臣輩出葢其效可覩矣朕自踐祚<lb/>
嘉與海内俊茂臻於斯路永為天地之間惟理最大先<lb/>
皇帝實表章之以幸斯文濟濟多士文王以寧信乎其<lb/>
以寧也前年羣試禮部深詔執事務索諸理以觀其學<lb/>
庶㡬成風以章先帝詒謀之仁思昔仁祖嘗下詔書以<lb/>
古道飭天下士天下士皆自濯摩亦翕然丕變一歸於<lb/>
<pb n="KR3j0136_WYG_031-22b"/>
正若時得人號稱最盛至元祐而裕於所用汔至隆平<lb/>
今天下方聞之士素所藴抱有志當世而弗壹新美之<lb/>
真材何由見朕今有詔令中外各舉進士勿以具文應<lb/>
諸路轉運使者其為朕精擇有司越庶伯君子尚既乃<lb/>
心以考其藝淵原正大之學忠實剴切之言朕所欲聞<lb/>
也追琢其章金玉其相凡爾選造其為時奮興式丕化<lb/>
于人文稱朕意焉故兹詔示想宜知悉<lb/>
咸淳七年省試戒飭考試官御札<lb/>
<pb n="KR3j0136_WYG_031-23a"/>
我朝取士之途惟進士一科得賓興遺意事莫重焉出<lb/>
為世用者臺萊杞李之材相望也近年士風盛而古意<lb/>
衰習競浮華辭昧體要真材不足以勝謏聞雷同反得<lb/>
以敝帚倖出朕甚非之嘗於秋賦澂其原且令覆引汰<lb/>
其謬能者伸矣比復豫戒春闈以論䇿定去取經賦定<lb/>
髙下此則蘇軾所謂以文章言論策為有用意也兹簡<lb/>
儒彦參典文衡其既乃心其詳乃視毋苟且毋偏執所<lb/>
置先後惟其當不必以不自己出為嫌為國得人益綿<lb/>
<pb n="KR3j0136_WYG_031-23b"/>
豐芑之澤則予一人以懌<lb/>
　　付方逢辰以下<lb/>
咸淳七年正月二十五日鎖院<lb/>
敇差<lb/>
　知貢舉<lb/>
　　中奉大夫權尚書吏部侍郎兼侍讀嚴陵方逢辰<lb/>
　　　君錫<lb/>
　　朝散郎權尚書禮部侍郎兼權中書舎人兼侍讀<lb/>
<pb n="KR3j0136_WYG_031-24a"/>
　　　東嘉陳宜中與權<lb/>
　同知貢舉<lb/>
　　朝㪚大夫起居郎兼權兵部侍郎括蒼陳存體仁<lb/>
　　朝散大夫起居舎人兼權直學士院兼國子司業<lb/>
　　　兼侍講古涪文及翁時學<lb/>
　監試<lb/>
　　朝散郎殿中侍御史南豐曽淵子廣微<lb/>
　　參詳官一十二員㸃檢試巻官三十員主管牒試<lb/>
<pb n="KR3j0136_WYG_031-24b"/>
　　避親官一員監大門官一員監中門官一員中諸<lb/>
　　司官二員封彌官六員謄録官三員對讀官二十<lb/>
　　四員巡鋪官八員彈壓受卷官一員總轄諸司官<lb/>
　　一員同主管官一員外諸司官一員各有銜位不<lb/>
　　盡録是年省元吉州劉夢薦<lb/>
貢院排塲日分<lb/>
二月初一日初二日初三日引試大學諸州軍正解免<lb/>
　　解詩賦論策三塲<lb/>
<pb n="KR3j0136_WYG_031-25a"/>
二月初六日初七日初八日引試大學諸州軍正解免<lb/>
　　解經義論策三塲<lb/>
二月十二日十三日十四日引試博學宏詞三塲并宗<lb/>
　　子取應二塲<lb/>
二月十四日十五日引試大學公試經義詩賦論策二<lb/>
　　塲<lb/>
二月十五日十六日十七日引試武學公試七書義論<lb/>
　　策三塲<lb/>
<pb n="KR3j0136_WYG_031-25b"/>
二月十八日引試三學泛免一塲<lb/>
二月十九日引試京學頻申一塲<lb/>
二月二十日引試京學零分一塲<lb/>
别院試<lb/>
敇差<lb/>
　監試官<lb/>
　　朝散郎監察御史古括張志立澤民癸丑姚榜<lb/>
　主文官<lb/>
<pb n="KR3j0136_WYG_031-26a"/>
　　朝奉郎新除將作監兼崇政殿説書長沙丁應奎<lb/>
　　　圭叟癸丑姚榜<lb/>
　　承議郎守秘書丞兼權度支郎官兼莊文府教授<lb/>
　　　三山許自資道丙辰文榜<lb/>
　　考試官二員㸃檢試巻官七員監門官共二員封<lb/>
　　　彌謄録對讀巡鋪等官共八員今不盡録<lb/>
别院排塲日分<lb/>
二月初一日初二日初三日引試避親并諸路漕舉監<lb/>
<pb n="KR3j0136_WYG_031-26b"/>
　　　舉進士詩賦論策三塲<hi>初四日初五日歇</hi>
二月初六日初七日初八日經義論策三塲<lb/>
二月初九日初十日十一日十二日引試大學避<hi>闕</hi>
　　　　　　賦論策二塲<lb/>
同日引試武舉内地平等正請正免人七書義兵機第<lb/>
　　二塲又引試大醫局習醫生局生三塲又引試兩<lb/>
　　淮正請正免武舉并絶倫人及安東州江陵府進<lb/>
　　士七書義兵機策二塲<lb/>
<pb n="KR3j0136_WYG_031-27a"/>
二月十二日引試宗學公試經賦論策二塲<lb/>
四川類省試<lb/>
　舉送<lb/>
　　大中大夫權兵部尚書四川安撫制置使兼總領<lb/>
　　　四川財賦軍馬錢糧專一報發御前軍馬文字<lb/>
　　　兼提領措置屯田兼䕫州路計度轉運使兼本<lb/>
　　　路勸農使兼知重慶軍府事兼管内勸農使南<lb/>
　　　部縣開國子食邑五百户賜紫金魚袋閬中朱<lb/>
<pb n="KR3j0136_WYG_031-27b"/>
　　　<graphic n="KR1124" url="https://raw.githubusercontent.com/kanripo/KR-Gaiji/master/images/KR1124.png" mimeType="image/png"/>孫千載甲辰留榜<lb/>
　監試官<lb/>
　　朝議大夫直寳章閣潼川府路提㸃刑獄公事兼<lb/>
　　　本路勸農提舉河渠公事提舉弓手寨兵兼本<lb/>
　　　路轉運判官四川制置使司<hi>闕</hi>
　　　　　　鄧益季謙乙未呉榜<lb/>
　　主文考試㸃檢監門封彌謄録對讀等官皆不録<lb/>
　　以上皆省試事<lb/>
<pb n="KR3j0136_WYG_031-28a"/>
咸淳七年五月四日御試集英殿<lb/>
敇差<lb/>
　詳定官<lb/>
　　中順大夫試尚書吏部侍郎兼權吏部尚書兼給<lb/>
　　　事中兼侍讀章鑑<lb/>
　　朝散大夫權尚書工部侍郎兼中書舎人兼直學<lb/>
　　　士院兼祭酒侍讀盧鉞<lb/>
　　奉議郎守右正言兼侍講陳伯大<lb/>
<pb n="KR3j0136_WYG_031-28b"/>
　編排官<lb/>
　　朝議大夫新除大府少卿鄧益<lb/>
　　朝請郎尚書吏部員外郎右司陳緯<lb/>
　　初考覆考㸃檢對讀封彌巡鋪等官共二十六員<lb/>
　　　皆不録<lb/>
御試策題<lb/>
　問厥初顥穹實生兆民孰總其羣乃作之君孰牖其<lb/>
　迷乃作之師君治之師教之禮樂刑政之所繇生與<lb/>
<pb n="KR3j0136_WYG_031-29a"/>
　其天下國家者壹是以元元為命脉凡議論所講明<lb/>
　政事所設施罔非為邦本計夷考載籍率與天並言<lb/>
　之明威視聽皆自我民其不可輕者固如此歟三聖<lb/>
　傳心之要不越執中數語斯葢萬世君師之大綱領<lb/>
　究其指歸則曰非后何戴非衆罔守然則一中妙用<lb/>
　固所以為維持固結之道歟道之出有原道之傳有<lb/>
　統前聖後聖同一揆歟我國家誕受天命以奄有九<lb/>
　有列聖代光紹明大寶人斯無疆我先帝迪畏天顯<lb/>
<pb n="KR3j0136_WYG_031-29b"/>
　懐保小民四十一年躋敬履仁用能延洪基緒式克<lb/>
　至于今日葢其精神心術之妙融會于六經之奥要<lb/>
　語一書口傳面命其示軌範者在是朕祗遹猷訓行<lb/>
　其所知召故老求賢才以尚賢也然召未能至求未<lb/>
　盡獲何以致信順之助訓守牧戒貪殘以布治也然<lb/>
　訓未必孚戒未必革何以新治象之觀求牧與芻當<lb/>
　謹也既不用婣戚毎選用賢良宜有厚生之政而未<lb/>
　見田里之無愁歎竭澤而漁弗忍也既力郤貢舉且<lb/>
<pb n="KR3j0136_WYG_031-30a"/>
　禁獻羨餘宜有益下之説而尚聞郡邑之有征斂義<lb/>
　廩之發恃以賑饑而侵牟或不免田租之蠲本以寛<lb/>
　賦而苛取或如故至若豁諸州之積負損版曹之故<lb/>
　額俾紓急絶之擾深寓省憂之實而民未有惬志勢<lb/>
　若中隔澤不下流歴思之汔不得其説意奉憲者導<lb/>
　之未明歟豈吏罕廉平則治道衰歟將治生乎積非<lb/>
　可速成歟抑習錮於玩未易遽革歟朕寅念先帝詒<lb/>
　謀常恐羞之重為之惕然也子大夫博古通今夙抱<lb/>
<pb n="KR3j0136_WYG_031-30b"/>
　經濟之藴其據經以對毋有所隱朕將親覽焉<lb/>
　　此題視草學士不知為誰氣卑文弱黯無晶光甚<lb/>
　　非王言之體也當是時襄圍正急事所宜問孰大<lb/>
　　於此恬不之及乃枚舉六七事之泛常者謬矣<lb/>
　　以上皆殿試事<lb/>
咸淳七年同年小録<lb/>
五月二十一日<lb/>
　皇帝御集英殿唱名賜進士張鎮孫以下及第出身<lb/>
<pb n="KR3j0136_WYG_031-31a"/>
　　　同出身五百二人當日赴<lb/>
　期集所<lb/>
六月一日准<lb/>
敕依格賜進士期集錢及小録錢一科計一千七百貫<lb/>
　　文十八界<lb/>
六月初五日<lb/>
　朝謝<lb/>
六月十七日謁謝<lb/>
<pb n="KR3j0136_WYG_031-31b"/>
　先聖<lb/>
　先師<lb/>
七月初十日賜聞喜同日降賜御詩于禮部<lb/>
七月十八日拜黄甲同日叙同年于禮部貢院<lb/>
七月<hi>闕</hi>　日准<lb/>
敇依格賜進士期集錢及小録錢第二次第三次共三<lb/>
　　千四百貫文十八界立題名碑于禮部貢院<lb/>
　期集所職事官<lb/>
<pb n="KR3j0136_WYG_031-32a"/>
　　糾彈　箋表　主管題明小録　掌儀　掌計<lb/>
　　典客　掌酒果　掌膳　掌器　司門　<hi>諸職並於五百</hi>
　　<hi>名内選差</hi>
　謁殿職事<lb/>
　　初獻張鎮孫　亞獻杜文甫　終獻陳鉞<lb/>
　　糾彈　掌儀　贊禮　讀祝　奉幣　酌酒<lb/>
　　詔禮　分獻　直罇　直盥洗　舉鼎　直爵<lb/>
　　<hi>諸職依上選</hi>
<pb n="KR3j0136_WYG_031-32b"/>
第一甲<lb/>
　　共十七人不能備載姑録三魁可例其餘<lb/>
　　　　　字<hi>鼎卿</hi>　<hi>小名/鼎</hi>　<hi>小字  金</hi>　第鼎一　具慶下<lb/>
　　第一名年三十三七月五日寅時生治易一舉<lb/>
　張鎮孫　外氏何　　娶蔡　　兄弟<lb/>
　　　　　曽祖元貴　祖機　　父南仲<lb/>
　　　本貫廣州南海縣城南廂髙祖朝請大夫為戶<lb/>
　　　　　字<hi>實翁</hi>　<hi>小名/文舉</hi>　<hi>小字用之</hi>　第八十　永感下<lb/>
<pb n="KR3j0136_WYG_031-33a"/>
　　第二名年三十九八月二十二日生治賦<hi>鄉請初免舉</hi>
　杜文甫　外氏姚　　娶陸<hi>繼郟</hi>　兄竒縉雲主學<lb/>
　　　　　曽祖侁　　祖芑　　父一桂故通直<lb/>
　　　　　本貫台州臨海縣<lb/>
　　　　　字<hi>宜之</hi>　<hi>小名/方中</hi>　<hi>小字/鍾真</hi>　第正<hi>十二</hi>　具慶下<lb/>
　　第三名年二十七九月日時生治賦一舉<lb/>
　陳　鉞　外氏戴<hi>繼湯</hi>　娶計　　兄某貢成均弟某<lb/>
　　　　　曽祖思濟　祖紀　　父應奎貢成均<lb/>
<pb n="KR3j0136_WYG_031-33b"/>
　　　　　本貫太平州當塗縣慈湖鄉化龍里<lb/>
第二甲共三十九人<lb/>
第三甲共七十七人<lb/>
第四甲共一百九十八人<lb/>
第五甲共一百七十一人<lb/>
特奏名第一名呉清伯附第五甲<hi>建寜府政和縣人</hi>
登科五百二人不能盡録姑載三魁姓名于前則五百<lb/>
名可以類推葢亦存古之意云爾革命以來不能存此<lb/>
<pb n="KR3j0136_WYG_031-34a"/>
者多矣賈氏子猶存此録乃其二父曰昌忠曰純孝者<lb/>
俱以辛未登科故有此也其本貫乃蜀之懐安軍金堂<lb/>
縣人兄弟皆治書中選可謂盛事其子今寓南劔城内<lb/>
之紫洲嶺云方今武功既著文治將興吾黨之士其摩<lb/>
厲以須他日賓興將見代有偉人出為吾道重此理之<lb/>
必至者也慎毋廢學自暴自棄云<lb/>
　凝于友人家獲見紹興十八年同年小録其年朱元<lb/>
　晦先生登科乃科名以人重也但前缺二張未睹科<lb/>
<pb n="KR3j0136_WYG_031-34b"/>
　詔耳附録于後以備參考<hi>按紹興十八年至咸淳七年歴一百二十四年</hi>
紹興十八年二月十二日鎖院<lb/>
敇差<lb/>
　知貢舉<lb/>
　　左朝奉郎權尚書吏部侍郎兼權直學士院邉智<lb/>
　同知貢舉<lb/>
　　左朝奉郎權尚書禮部侍郎兼權吏部侍郎周<lb/>
　　左奉議郎守右正言兼崇政殿説書巫　伋<lb/>
<pb n="KR3j0136_WYG_031-35a"/>
　參詳官<lb/>
　　左朝奉大夫鄭　鬲<lb/>
　　左朝散郎行司農寺丞周莊仲<lb/>
　　左朝散郎行國子監丞兼權尚書吏部員外郎沈<lb/>
　　　虚中<lb/>
　　左朝散郎周　林<lb/>
　　左承議郎行秘書省正字兼提舉秘書省編定書<lb/>
　　　籍官兼權尚書禮部員外郎葛立方<lb/>
<pb n="KR3j0136_WYG_031-35b"/>
　　左承奉郎充御史臺主簿陳　䕫<lb/>
　　左奉議郎行太常寺主簿兼權秘書省校勘書籍<lb/>
　　　官林大鼐<lb/>
　　左承議郎行宗正寺主簿王　葆<lb/>
　㸃檢試巻官<lb/>
　　左朝請大夫監尚書六部門兼權尚書兵部員外<lb/>
　　　郎張　頡<lb/>
　　左朝請大夫監登聞檢院余　仟<lb/>
<pb n="KR3j0136_WYG_031-36a"/>
　　左朝奉郎行太常博士蔡　宰<lb/>
　　左從事郎充詳定一司敇令所刪定官丁婁明<lb/>
　　左承議郎新行國子監丞權監都進奏院李　諃<lb/>
　　左宣教郎諸王宫大小學教授兼權秘書省校勘<lb/>
　　　書籍官葉　綝<lb/>
　　左宣教郎皇太后宅教授秦從周<lb/>
　　左迪功郎守大理評事蔡　塤<lb/>
　　左朝奉郎行大府寺主簿余賔興<lb/>
<pb n="KR3j0136_WYG_031-36b"/>
　　左承議郎榦辨諸司審計司湯允恭<lb/>
　　左承議郎郭彦參<lb/>
　　左承議郎黄汝能<lb/>
　　左奉議郎主管官告院章　复<lb/>
　　左宣教郎祝　閔<lb/>
　　左宣教郎錢　宻<lb/>
　　左宣教郎元　益<lb/>
　　左宣義郎王　悦<lb/>
<pb n="KR3j0136_WYG_031-37a"/>
　　左迪功郎臨安府府學教授何　溥<lb/>
　　左從事郎知臨安府仁和縣事方升之<lb/>
　　左迪功郎權臨安府北郭紅亭稅塲孫良輔<lb/>
二月十八日十九日二十日引試詩賦論策三塲<lb/>
二月二十二日二十三日二十四日引試經義論策三塲<lb/>
别試<lb/>
　考試官<lb/>
　　左朝請郎殿中侍御史兼崇政殿説書余堯弼<lb/>
<pb n="KR3j0136_WYG_031-37b"/>
　㸃檢試巻官<lb/>
　　左承奉郎樞宻院編修官林　機<lb/>
　　左承議郎榦辨行在諸司糧料院謝邦彦<lb/>
　　左奉議郎就差監行在左藏東庫鍾世明<lb/>
　　左從事郎監行在雜賣塲鮑　同<lb/>
二月二十三日引試<lb/>
御試<lb/>
敇差<lb/>
<pb n="KR3j0136_WYG_031-38a"/>
　初考官<lb/>
　　左朝議大夫權尚書禮部侍郎兼直學士院沈　該<lb/>
　　左朝散大夫尚書右司員外郎兼玉牒所檢討官<lb/>
　　　呉　栗<lb/>
　　左奉議郎守尚書祠部員外郎陳成之<lb/>
　覆考官<lb/>
　　左朝散郎權尚書户部侍郎李朝正<lb/>
　　左宣教郎守尚書司封員外郎湯思退<lb/>
<pb n="KR3j0136_WYG_031-38b"/>
　　左奉議郎守尚書司勲員外郎沈　介<lb/>
　詳定官<lb/>
　　左朝奉郎試工部尚書詹大方<lb/>
　　左朝奉郎監察御史張　杞<lb/>
　　左宣教郎大學博士王之望<lb/>
　編排官<lb/>
　　左中大夫新除尚書户部侍郎兼權兵部侍郎李<lb/>
　　　椿年<lb/>
<pb n="KR3j0136_WYG_031-39a"/>
　　左朝請郎殿中侍御史兼崇政殿説書余堯弼<lb/>
　初考㸃檢試巻官<lb/>
　　左從事郎詳定一司敕令所刪定官吳武陵<lb/>
　覆考㸃檢試巻官<lb/>
　　左文林郎秘書省正字兼提舉秘書省編定書籍<lb/>
　　　官孫仲鰲<lb/>
　續承指揮添差到對讀畢充初覆考同共考校<lb/>
　　左朝散郎通判臨安軍府事黄　衮<lb/>
<pb n="KR3j0136_WYG_031-39b"/>
　　左宣議郎諸王宫大小學教授曹　筠<lb/>
　　左承議郎榦辨行在諸司糧料院謝邦彦<lb/>
　　左奉議郎監行在左藏東庫鍾世明<lb/>
　　左從事郎監行在雜賣塲鮑　同<lb/>
　　左從政郎主管尚書刑工部架閣文字詹<lb/>
紹興十八年同年小録<hi>凝按原刻此九字大書</hi>
四月十七日<lb/>
　皇帝御集英殿唱名賜狀元王佐以下及第出身同<lb/>
<pb n="KR3j0136_WYG_031-40a"/>
　出身共三百三十人釋褐當月十八日赴<lb/>
　期集所<lb/>
糾彈<lb/>
　　江賓王　鍾離松　葛　邵<lb/>
牋表<lb/>
　　俞處約　陳　豐　陸升之　俞光疑　莫　汲<lb/>
主管題名小録<lb/>
　　何　騰　何欽承　劉安世　程千里　田興宗<lb/>
<pb n="KR3j0136_WYG_031-40b"/>
　　葉謙亨　柴　衛　韓彦直　張宗元<lb/>
掌儀<lb/>
　　萬　介　徐　履<lb/>
典客<lb/>
　　余彦廣　朱　登<lb/>
掌計<lb/>
　　蕭　肅<lb/>
掌器<lb/>
<pb n="KR3j0136_WYG_031-41a"/>
　　潘觀國<lb/>
掌膳<lb/>
　　張　頴<lb/>
掌酒果<lb/>
　　王允功<lb/>
監門<lb/>
　　方　顔　袁富文<lb/>
四月二十六日依<lb/>
<pb n="KR3j0136_WYG_031-41b"/>
　　令賜錢一千七百貫<hi>凝按原刻有偽</hi>
四月二十九日<lb/>
　朝謝<lb/>
五月初二日就法慧寺拜<lb/>
　　黄甲叙同年<lb/>
五月初五日赴國子監謁謝<lb/>
　　先聖<lb/>
　　先師<lb/>
<pb n="KR3j0136_WYG_031-42a"/>
　　鄒國公<lb/>
五月<hi>闕</hi>　日立題名石刻于禮部<lb/>
　　　貢院<lb/>
　　　賜狀元王佐等聞喜宴于禮部<lb/>
　　　貢院<lb/>
　第一甲王佐字宣子小名千里小字驥兒<lb/>
　　　　年二十九月初一日生外氏葉<lb/>
第一人　具慶下　第五十八　兄弟五人　<hi>一舉氏娶髙</hi>
<pb n="KR3j0136_WYG_031-42b"/>
　曽祖仁<hi>故不仕</hi>　祖忠<hi>故不/仕</hi>　父俊彦<hi>現任左迪功郎鎮江府教授</hi>
　　　　本貫紹興府山隂縣禹都鄉廣陸里父為户<lb/>
　右迪功郎董徳元字體仁小名丙哥小字長壽<lb/>
　　　　年五十三十月初五日生外氏曾<lb/>
第二人　永感下　第七十七　兄弟二人　<hi>六舉氏娶曽</hi>
　　　　曽祖倚<hi>故都官員外郎</hi>　祖蒙休<hi>故不/仕</hi>父奬<hi>故不仕</hi>
　　　　本貫吉州永豐縣雲葢鄉善和里曽祖為户<lb/>
　和州助教陳孺字漢卿小名叔頑小字石老<lb/>
<pb n="KR3j0136_WYG_031-43a"/>
　　　　年三十一十一月初十日生外氏湯<lb/>
第三人　具慶下　第四十　兄弟二人　<hi>一舉氏娶饒</hi>
　　　　曽祖徳明<hi>故不仕</hi>　祖世京<hi>故不/仕</hi>　父策<hi>未仕</hi>
　　　　本貫撫州臨川縣西團鄉文公坊父為户<lb/>
　凝按三魁俱照原式抄録其餘不能盡載姑存總數于后<lb/>
第一甲十人<lb/>
第二甲十九人<lb/>
第三甲三十七人<lb/>
<pb n="KR3j0136_WYG_031-43b"/>
第四甲一百二十二人<lb/>
第五甲一百四十二人<lb/>
特奏名一人<lb/>
　第五甲朱熹字元晦小名沈郎小字季延<lb/>
　　　　年十九九月十五日生外氏祝<lb/>
第九十人偏侍下　第五一　兄弟無人　<hi>一舉氏娶劉</hi>
　　　　曽祖徇<hi>故不仕</hi>　祖森<hi>故贈承/事郎</hi>　父松<hi>故任左承議郎</hi>
　　　　本貫建州建陽縣羣玉鄉三桂里父為户<lb/>
<pb n="KR3j0136_WYG_031-44a"/>
　凝按是年登科者三百三十一人惟朱晦菴先生卓<lb/>
　絶千古傳於後世科名之重人歟抑人之重科名也<lb/>
　特附于此以志景仰云<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0136_WYG_031-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隱居通議卷三十<lb/>
</p>
<p>
</p>
  </div>
</body>
</text>
</TEI>
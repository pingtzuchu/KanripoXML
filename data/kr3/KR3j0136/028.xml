<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隱居通議卷二十八</head> <lb/>
    <p>
<pb n="KR3j0136_WYG_028-1a"/>
欽定四庫全書<lb/>
　隱居通議卷二十八<lb/>
　　　　　　　　　　　　　元　劉壎　撰<lb/>
　造化<lb/>
　　兩儀<lb/>
易有太極是生兩儀儀匹也不曰二儀者二有先後兩<lb/>
無彼此有相匹之意焉天一地二者乃先後之言爾地<lb/>
亦惟一而云地二者葢言下已落第二也李明之衡山<lb/>
<pb n="KR3j0136_WYG_028-1b"/>
記云朱符謂火箸如兩儀不可缺一故不曰二而曰兩<lb/>
者隂陽互為用也羅氏路史發明其義乃知兩與二相<lb/>
似而實有辨<lb/>
　　亭毒<lb/>
人常用亭毒二字而不明其義按路史注云亭蓄其形<lb/>
毒散其氣此謂天地之初也曰亭毒萬有風行焱逝攷<lb/>
亭之毒之原出列子俗見習熟以毒義為不美然易曰<lb/>
以此毒天下而民從之正猶岐雷俞扁不惟参苓之養<lb/>
<pb n="KR3j0136_WYG_028-2a"/>
性其刼痼攻積雖鳥喙亦所當用何也以毒攻毒有至<lb/>
仁焉善去兵者不廢師故曰毒天下而民從之吉<lb/>
　　天地開闢數<lb/>
皇極經世書言天地開闢之數實前古聖賢所未及今<lb/>
書其略于後<lb/>
天地一開一闢謂之一元總計十二萬九千六百年開<lb/>
自寅己至戌戊而後閉開之時凡二百四十星計八萬<lb/>
六千四百年閉自戌戊至寅己而始開閉之時凡一百<lb/>
<pb n="KR3j0136_WYG_028-2b"/>
二十星計四萬三千二百年自夏禹八年過午至今猶<lb/>
屬午之中上必待滿足一萬八百年然後過未自開闢<lb/>
至今約三萬八千年自今以往猶須過四萬八千四百<lb/>
年<lb/>
　　天地有初<lb/>
祗禂新襲蟣蝨生之洲沼創出蟲魚産焉一氣之初萬<lb/>
物相見故雖天地必有初也按談藪云道言天地初闢<lb/>
一日為鷄二日為狗三日為猪四日為羊五日為牛六<lb/>
<pb n="KR3j0136_WYG_028-3a"/>
日為馬七日為人葢賤者易生貴者難育故今人以建<lb/>
寅之月一日起至七為人日謂天地有初其理則然而<lb/>
雞狗羊馬之説葢先生物以供人之用耳<lb/>
　　夫婦所始<lb/>
元氣所孕始於子立於已子者字之始已者包之始也<lb/>
自子而推男左行三十而立於已女右去積二十而合<lb/>
之亦在巳也隂實從焉是故聖人因此制為男三十有<lb/>
室女二十有家之禮參天兩地自然之數配也自己而<lb/>
<pb n="KR3j0136_WYG_028-3b"/>
妊之男十月毓於寅女十月毓於申申為三隂寅為三<lb/>
陽故年運起焉日生於甲月生於庚日月西東夫婦之<lb/>
象申統於寅庚統於甲左右巳之合以子將以順性命<lb/>
之理爾又曰男子由戊子推之左行三十丁巳十月至<lb/>
丙寅以土生木也女子由庚子推之右行二十辛巳十<lb/>
月至壬申是金生水也此男女隂陽出於自然予不習<lb/>
數學未究其理姑記于此以待識者<lb/>
　　古今一理<lb/>
<pb n="KR3j0136_WYG_028-4a"/>
古之水火今之水火也今之聲色後之聲色也鳥獸竹<lb/>
木人民好惡以今而見古由此而知來千世之前萬嵗<lb/>
之後無以異也此言出于王充充謂有理昧者謂古今<lb/>
殊觀非是<lb/>
　　天地毁敗有數<lb/>
天地及日月時至皆歸盡此語出於無常經物莫不有<lb/>
數雖天地莫能逃也山亡川邕郡陷谷遷沙漠遺舊海<lb/>
之蹤厓險著蚌螺之甲晉殿破榏昆明刼灰有以見地<lb/>
<pb n="KR3j0136_WYG_028-4b"/>
嘗敗矣土石自天星隕如雨或夜明如晝或越裂崩<lb/>
地有以見天嘗毁矣宛首道君曰天地運度亦有否終<lb/>
日月五星亦有虧盈况於人乎此皆路史所載且注云<lb/>
今西北荒外沙漠間皆是海滄遺跡而大行麻姑朱厓<lb/>
等山險厓石罅皆有螺蚌之殻顔魯公以為桑田之變<lb/>
也天地崩裂事史載甚多其最著者<hi>闕</hi>　元年十二月<lb/>
從天西北角至東南或拆裂二百丈或數十丈有聲如<lb/>
雷山雞皆呌或見天中宫室之類豈果毁敗有數天地<lb/>
<pb n="KR3j0136_WYG_028-5a"/>
莫能逃也建昌城西有石崇觀其石間有螺蚌殻合之<lb/>
顔魯公所載信然<lb/>
　　魁星移次<lb/>
淳熈中殿試進士有鄧太史者告周益公魁星臨蜀臚<lb/>
傳先一日又告夕有震雷魁星自蜀移照呉分及期上<lb/>
忽以第一卷與第二卷互易之呉人果第一蜀人第二<lb/>
當時咸竒騐其言此事甚神前輩謂古天官書無魁星<lb/>
之名今所繪像又與斗魁不同使此星即斗魁安得移<lb/>
<pb n="KR3j0136_WYG_028-5b"/>
照分野且移照又先以雷尤為甚異據鄧之説魁先臨<lb/>
蜀而是年蜀人當第一然則與呉分何與若此星亦如<lb/>
日月五星躔次周轉必漸次移照按呉分當南斗相去<lb/>
一百八十度何以遽能移照如是之速皆理之所不可<lb/>
解者也科目在宇宙間特小小事耳事有類於此者尚<lb/>
多狀元雖貴然亦人間一時之榮千載事業于此何與<lb/>
而便足以動天象如此豈文章科名亦天所貴耶天既<lb/>
貴之而今又絶之何也近年有言狀元若在南中則國<lb/>
<pb n="KR3j0136_WYG_028-6a"/>
家運數將盡者已而咸淳辛未嵗狀元張鎮孫乃廣州<lb/>
人也未㡬而國遂亡然則科名氣數果有所關則昔人<lb/>
所謂自有文章司造化莫將科目待時賢者信矣夫<lb/>
　　氣數災異<lb/>
氣數災異之説揆理不通然亦有適應者予嘗聞州里<lb/>
長老言嘉定壬午嵗南豐大水甲申嵗又大水紹定己<lb/>
丑廖寇破邑辛卯大饑荒後六十年至近嵗壬午衆謂<lb/>
邑當大水竊意太虚浩蕩所識者廣豈屑屑獨計吾豐<lb/>
<pb n="KR3j0136_WYG_028-6b"/>
邪至期邑果大水甲申嵗謂復水矣然卒不應逮乙酉<lb/>
又大水不減壬午焉丁亥大饑質鬻妻子至己丑衆又<lb/>
謂當有寇警殊又不然已而臘月慮逺耆與汀畬相挺<lb/>
而起至庚寅春某月日寇乘橋攻南門州兵禦之幸不<lb/>
破城而辛卯又饑特不如丁亥之甚雖不盡應顧亦不<lb/>
免然則災異氣數豈有期焉先定之乎<lb/>
　　三元<lb/>
嘗見厯家有三元甲子之説而不曉上元從何而起近<lb/>
<pb n="KR3j0136_WYG_028-7a"/>
見史書云厯自漢降沿革不同然大祗皆布算積分上<lb/>
求數千嵗之前必得十一月朔旦夜半冬至而日月五<lb/>
星皆㑹于子謂之上元以為厯始<lb/>
　　五行<lb/>
卜算家以四方分金木水火而土居中位於四方無所<lb/>
附麗於是寄之於水曰水土長生申水土旺在子水土<lb/>
庫在辰水土敗在酉愚嘗思之土不當寄於水克水者<lb/>
土安可相寄火實生土則火為土母以子寄母似為有<lb/>
<pb n="KR3j0136_WYG_028-7b"/>
理此説雖往來胸中未之能决因觀月令注黎兼為土<lb/>
官止謂祭五官之神於四郊句芒在東祝融后土在南<lb/>
蓐收在西元𠖇在北是也實五官而為四神者火土俱<lb/>
位南方其神皆祀黎又周禮大宗伯注顓頊之子曰黎<lb/>
為祝融后土食於火土是黎兼二祀也由此觀之則愚<lb/>
欲以土寄於火似合乎古人之説矣<lb/>
　　五色<lb/>
五色者青赤黄白黑也是為五方之正色若夫以木克<lb/>
<pb n="KR3j0136_WYG_028-8a"/>
土則青黄合而成緑以金克木則白青合而成碧以火<lb/>
克金則赤白合而成紅以水克火則黑赤合而成紫以<lb/>
土克水則黄黒合而成絳此五方之間色也<lb/>
　　五星聚處<lb/>
厯家謂宋季甲申嵗十有二月五星聚斗是為丑寅之<lb/>
間按五星緯天躔次不同其聚而同度實難考之前代<lb/>
漢髙帝時聚東井宋乾德五年聚奎宋季甲申聚斗其<lb/>
聚于井實開文景之治其聚于奎實開咸平慶厯之治<lb/>
<pb n="KR3j0136_WYG_028-8b"/>
今聚于斗其應雖未可知然以古今之難逢者一旦㑹<lb/>
逢其為正祥必也自當有騐特未知孰當其應爾史載<lb/>
漢元年冬十月聚井以躔次推之當在六七月之間宋<lb/>
初翰林學士竇儀與盧多遜楊徽之同朝嘗謂多遜等<lb/>
曰丁卯嵗五星聚奎自此天下太平二拾遺見之儀不<lb/>
及也已而果如其言今聚斗在十二月而厯家又謂來<lb/>
年十二月木星前行斗度數日恐于躔次不合然亦未<lb/>
知孰是余於厯學不習無以訂其是非然考五星所聚<lb/>
<pb n="KR3j0136_WYG_028-9a"/>
之方多在乾坤艮巽之位井在未申之間坤位也奎在<lb/>
戌亥之間乾位也斗在丑寅之間艮位也然則他時復<lb/>
聚當在辰巳之間巽位邪巽位之宿為角則四聚其在<lb/>
角乎謾記其説如此以待來者○後考淳熈十三年丙<lb/>
午嵗八月乙亥日月五星聚于軫惟以乾德丁卯五星<lb/>
聚奎為瑞至淳熈丙午之聚軫則未有以瑞言者或謂<lb/>
聚主文故為瑞應而軫無可取故不言也然朱張吕陸<lb/>
星聚此時豈曰非瑞乎<lb/>
<pb n="KR3j0136_WYG_028-9b"/>
　　妖孽之名<lb/>
草木之變曰妖蟲蟻之變曰孽六畜變異謂之禍異物<lb/>
忽生謂之恠氣相傷相逆曰盭已上出玉厯及漢五行<lb/>
志今世俗常談惟曰妖孽曰妖恠然未知其所以命名<lb/>
之義<lb/>
　<lb/>
　<lb/>
　隱居通議卷二十八<lb/>
</p>
<p>
</p>
  </div>
</body>
</text>
</TEI>
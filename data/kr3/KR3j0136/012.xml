<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隠居通議卷十二</head> <lb/>
    <p>
<pb n="KR3j0136_WYG_012-1a"/>
欽定四庫全書<lb/>
　隠居通議卷十二<lb/>
　　　　　　　　　　　　　　元　劉壎　撰<lb/>
　詩歌七<lb/>
　　文丞相采薇歌<lb/>
文丞相天祥至公血誠捐軀死國忠義之節照暎古今<lb/>
固不以文章為存亡也然近日書市刋其采薇歌成帙<lb/>
易其名曰吟嘯稿皆丞相戰敗後被執過北時詩實多<lb/>
<pb n="KR3j0136_WYG_012-1b"/>
佳句謾摘於此亦可因其詩以知其心矣<lb/>
出嶺同誰出歸鄉如此歸<hi>被執出南安軍作</hi>如此歸三字最有<lb/>
深味今繆者誤刋作如不歸則意味索然矣<lb/>
雲静龍歸海風清馬渡江<hi>萬安晚渡</hi>
長有歸來夢衣冠滿故園<hi>寄里中友</hi>
風雨宣城路重來白髪新長江還有險中國詎無人<hi>安慶府</hi>
方誇金塢築豈料玉牀揺國體真三代江流舊六朝鞭<lb/>
投能㡬日瓦解不崇朝千古吳山恨西風捲怒潮<hi>魯港乃賈</hi>
<pb n="KR3j0136_WYG_012-2a"/>
<hi>似道潰師處此結句絶妙</hi>
健兒徙幽土新鬼哭臺城一片清谿月偏於客有情<hi>建康</hi>
蒲萄肥汗馬荆棘冷銅駝巫峽朝雲濕洞庭秋水波<hi>江行有感</hi>
英雄遺算晩天地暗愁新<hi>真州</hi>
庾子江南夢蘇郎海上貧<hi>呈中齋</hi>
禾黍西風夢川原落日悲斯文今已矣來世以為期<hi>同上</hi>
一彎流水小數畆故城荒回首江南路青山斷夕陽<hi>過召伯</hi>
芳草中原路斜陽故國情<hi>小情口</hi>
<pb n="KR3j0136_WYG_012-2b"/>
漠漠地千里垂垂天四圍<hi>桃原道中</hi>
野濶人聲小日斜駒影長<hi>崔鎮驛</hi>
家國哀千古男兒慨四方<hi>汶陽館</hi>
欲鞭劉豫骨烟草暗荒邱<hi>東平</hi>
土花開國舊風絮渡江前<hi>過梁門</hi>
更和天塹失回首惨啼鵑<hi>同上</hi>
芳草江頭路斜陽郭外邨<hi>池州</hi>
　　七言<lb/>
<pb n="KR3j0136_WYG_012-3a"/>
春事暗隨流水去潮聲空逐莫天回<hi>越王臺</hi>
巡逺初無兒女態夷齊肯作稻粱謀<hi>黃金市</hi>
丹心不改君臣義清淚難禁父母邦<hi>泰和</hi>
半生㡬度此登臨流落而今雪滿簮南浦不知春已晩<lb/>
西山但覺日初隂<hi>隆興</hi>
滿地蘆花和我老舊家燕子傍誰飛從今别却江南路<lb/>
化作啼鵑帶血歸<hi>金陵</hi>
眼裏㳺從驚死别夢中兒女慰生離<hi>早秋</hi>
<pb n="KR3j0136_WYG_012-3b"/>
江海無情逰子倦嵗年如夢美人遲<hi>晚起</hi>
客情恰與秋俱半人影何如月倍圓<hi>中秋</hi>
青牛過去闗山動白鶴歸來城郭荒<hi>蒼然亭</hi>
　　古體<lb/>
北征垂半年依依只南土今晨渡淮河始覺非故宇<hi>云云</hi>
我為綱常謀妻子不得顧<hi>過淮河</hi>
衣煗露自乾鬚寒水欲凝將軍戴鐵笠壯士敲金鐙<hi>發宿遷</hi>
自别張公子嬋媛不下樓遂令樓上燕百世稱風流我<lb/>
<pb n="KR3j0136_WYG_012-4a"/>
㳺彭祖門來弔楚王闕問樓在何處城東草如雪蛾眉<lb/>
代不乏埋沒安足論因何張家妾名與山川存自古皆<lb/>
有死忠孝長不沒但傳美人心不說美人色<hi>徐州燕子樓</hi>
長陵有神氣萬嵗光如虹有時風雲變魂魄來沛宫<hi>沛縣</hi>
<hi>歌風臺</hi>
軒冕委泥塗衮繡易氈毳百年雜醜好始酹四方志<hi>發潭口</hi>
唐家再造李郭力若論牽制公威靈<hi>平原</hi>
當年幸脫安禄山白首竟陷李希烈希烈安能遽殺公<lb/>
<pb n="KR3j0136_WYG_012-4b"/>
宰相盧杞欺日月亂臣賊子歸何處茫茫烟草中原土<lb/>
公死于今六百年精忠赫赫雷行天<hi>同</hi>前<lb/>
我過梁門城樓桑在其北元德已千年青烟繞故宅道<lb/>
傍為揮泪裵回秋風客天下卧龍人多少空抱膝<hi>樓桑</hi>
世以成敗論操懿真英雄<hi>孔明</hi>
平生祖豫州白首起大事東門長嘯兒為避一頭地何<lb/>
哉戴若思中道奮螗臂豪傑事垂成今古長短氣<hi>祖逖</hi>
人世誰不死公死千萬年<hi>顔果卿</hi>
<pb n="KR3j0136_WYG_012-5a"/>
睢陽水東流雙廟垂百世當時令孤潮乃為賊游說<hi>張巡</hi>
予毎讀文丞相詩味其情思想其風景令人悲不自勝<lb/>
為之悵然廢卷竟日<lb/>
　　道體堂刋文山集<lb/>
文丞相人品科名官爵俱為宋朝第一不必論其詩文<lb/>
自有與天同夀者然觀道體堂所刋文山集諸詩中惟<lb/>
棊詩四絶頗佳其一為周子善言蕭耕山象奕能勝二<lb/>
劉不覺敗于子善子善又敗于我詩曰螗臂初來攫晚<lb/>
<pb n="KR3j0136_WYG_012-5b"/>
蟬那知黃雀沬饞涎王孫挾彈無人處一笑琱盤屬玳<lb/>
筵其二為耕山言老夫又敗與子善詩曰射虎將軍髮<lb/>
欲枯茫茫沙草正迷途小兒謾取封侯去還是平陽公<lb/>
主奴其三為劉淵伯言所畏惟吾與子善耳詩曰坐踞<lb/>
河南百戰雄少年飛槊健如龍世間只畏兩人在上有<lb/>
髙公下慕容其四為劉定伯言與淵伯上下也詩曰擊<lb/>
柱論功不忍看築壇刑馬誓河山當年灌絳知何似只<lb/>
在春秋魯衛間此四絶雖是比體亦自兼興可以諷詠<lb/>
<pb n="KR3j0136_WYG_012-6a"/>
餘不及也又慶羅母百嵗有一律曰麗日萱花照五雲<lb/>
升堂風采見乾淳蓬萊㑹上逢王母婺女光中見老人<lb/>
雨露一門華髪潤江山滿坐綵衣新只將千嵗苓為夀<lb/>
更住人間九百春詞雖直致意頗滿足猶記丁丑戊寅<lb/>
年間𫝊到一絶云丞相揚州城下所賦其詞忼慨激壯<lb/>
非也詩人所能言也黯雲霏霧暗扶桑半壁東南盡雪<lb/>
霜壯氣不隨天地變笑騎飛鶴入維揚<lb/>
　　讀文山詩作<lb/>
<pb n="KR3j0136_WYG_012-6b"/>
李明通謙思信州人也少以書義補入太學而論工䇿<lb/>
尤工毎試多占魁列當時策體為之一變後纍試積分<lb/>
至優等上舍為釋褐状元授泉州推官歸時事改更隠<lb/>
居鉛山近有録至所賦一章筆力甚健名曰讀文山詩<lb/>
作南人不識兩膝貴曲摺百態卑且勞斯人䕶膝不䕶<lb/>
頭甘以頸血黏弓刀蟠胸孤憤劈不碎殺氣千丈纒旌<lb/>
旄援枹親鼓盡南八背水更用蜑下䥝俘來祝墨吐神<lb/>
語咄咄尚與天争豪須㬰亦日减顔色元雲莽晄風<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>
<pb n="KR3j0136_WYG_012-7a"/>
搔或言巨靈收拾付真宰讀罷拊臆生長號又言豐隆<lb/>
列缺對愁絶疾指玉鞭鞭六鼇兩瓢倒翻水怪舞斗極<lb/>
橫軋天籟號憐伊肝膽苦復苦誓見曩日真離騷劫灰<lb/>
滿地莫挂眼蓬萊雖逺容輕□長驅厲鬼尚堪戰儘閒<lb/>
未許飛仙敖乃言廢興在爾不吾與吾死吾主吾焉逃<lb/>
魯叜聞言拍掌笑斯人六經為骨為皮毛斯人卷取六經<lb/>
去只將贋本𫝊兒曹<lb/>
　　艾軒吟咏<lb/>
<pb n="KR3j0136_WYG_012-7b"/>
艾軒林公光朝詩不多别為體壓卷如東宫生日詩頗<lb/>
富麗其詩曰北闕雲為堞東明玊作宫猗蘭迎曉日仙<lb/>
掌倚晴空笙律隨鳴鳳朝儀趁采紅黃麾初入杖青桂<lb/>
自成叢冠屨分前後圖書考異同商盤如目擊羲畫自<lb/>
心通慈燕來三殿驩謡在九功長秋𫝊夜飲京兆報年<lb/>
豐奕奕還嘉祐緜緜想建隆庶僚何所祝再拜續維熊<lb/>
又有癡頑不識字歌一首荅許叔節曰平生讀書如風<lb/>
過耳嵗月共流轉如磨復如螘一如人嚼蠟而不見其<lb/>
<pb n="KR3j0136_WYG_012-8a"/>
味又如弄孤杵連夜不成米又如過羊腸十步復一止<lb/>
見君詩舌如綺怪怪竒竒如懸崖萬仞盤龍古樹枝又<lb/>
如生馬不施控而馳又如錦菭封幔硯山墮泪碑又如<lb/>
玉闗客血生老稺衣盧全孟郊骨已朽眼精頭顱孰𫝊<lb/>
授與君往還嵗月乆比來春風入我牖便覺庭前草木<lb/>
有生意跨蹇驢出古寺欲訪子雲問竒字想許公之詩<lb/>
必竒怪如盧仝輩故云爾生女一首曰貧家生一女蟋<lb/>
蟀催寒杵富家生一女煗風來玉樹富家生女纔及笄<lb/>
<pb n="KR3j0136_WYG_012-8b"/>
阿官門前新築堤貧家不生女飯牛小兒安得妻荆釵<lb/>
玉璫各隨分醉中之天無髙低乞貓有曰寧可時時被<lb/>
䑕煎狂貓一夜不成眠廣南六月官軍到見說人家斷<lb/>
火烟送陳應求侍郎俊卿赴泉州序云昔侍郎蔡公嘗<lb/>
大書於洛陽橋上今侍郎過洛陽當摩挲此石也某送<lb/>
别到恵安賦詩云百片牙旗水面長蔡邕題在刺桐鄉<lb/>
十年桮酒開雲樹一樣官銜過洛陽我亦攜家縁送客<lb/>
誰能掃地自焚香野橋衝臘寒梅白莫要登臨憶侍郎<lb/>
<pb n="KR3j0136_WYG_012-9a"/>
　　梅邊集<lb/>
頃壬辰癸巳嵗有臨川朱兄浚過訪出其詩曰梅邊集<lb/>
以恵教予愛其流麗穏熟不作寒乞語為跋其後己而<lb/>
與之賡酬則與集中作大異豈謀野則獲與蒙被作文<lb/>
性情各有所宜耶然極愛之為摘其句<lb/>
七言律有云寺鐘城鼓兩相和共醉烟闗感慨多堤栁<lb/>
垂金春㡬許檐花鳴玉夜如何<hi>春夜西湖</hi>
西風落葉長安夢晚節寒華老圃心<hi>京師九日</hi>
<pb n="KR3j0136_WYG_012-9b"/>
玉帳分兵賦采薇梅花吹雪上戎衣將軍意氣中江楫<lb/>
丞相功名采石磯<hi>送人巡江</hi>
紅雲近處催班急只待春前奏凱歸<hi>同工</hi>
蓬萊春思重雲上江漢秋情十載前<hi>謝方碧虚</hi>
金寒霜氣山無虎劍動星光水有龍<hi>平江虎邱山</hi>
皇帝當天第九春宫符仍詔刻麒麟軍咨祭酒金臺客<lb/>
國子先生鐵壁人<hi>送吳制參赴麟捆</hi>
明明采石兵前樣參贊歸來即近臣<hi>同上</hi>
<pb n="KR3j0136_WYG_012-10a"/>
落花水煗千船聚芳草春深一鶴歸<hi>南浦夜泊</hi>
米車已過塵迷路漁網纔收月滿船<hi>琵琶亭</hi>
五言不多皆穏熟可觀如海燕故人意杜鵑逰子心<hi>次韻</hi>
故里千山隔終年一字無<hi>訪舊</hi>谿月知相憶江雲約共吟<lb/>
夜船書一紙飛過赤楓林<hi>寄友</hi>㡬州陵變谷經月雨為霖<lb/>
世事今如此西風動客心<hi>秋日西湖</hi>
絶句有贈賣墨吕雲叔訪陳烟山詩曰仙宗傳訣自分<lb/>
明未數當年老樹精一片紫雲光滴滴丹墀成就幾公<lb/>
<pb n="KR3j0136_WYG_012-10b"/>
卿又曰蓬萊仙子世偏珍琮璧多携問楚津若向積烟<lb/>
峰下過殷勤𫝊語卧樓人都城初秋和趙京倅詩曰從<lb/>
來美玉價連城結佩乗風十二京攜上崢嶸今有約好<lb/>
留彩筆調清平暑夢蟲蟲似醉中片雲挾雨過長空不<lb/>
知秋色來多少分數煖凉卜晚風宇宙清愁望眼中誰<lb/>
將凉雨借龍公秋風夜入闗河迥破賊紅旗兟曉空凡<lb/>
此皆流麗不塵更増骨力便可名家矣<lb/>
　隠居通議卷十二<lb/>
</p>
<p>
</p>
  </div>
</body>
</text>
</TEI>
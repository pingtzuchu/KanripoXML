<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隠居通議卷十四</head> <lb/>
    <p>
<pb n="KR3j0136_WYG_014-1a"/>
欽定四庫全書<lb/>
　隠居通議卷十四<lb/>
　　　　　　　　　　　　　　元　劉壎　撰<lb/>
　文章二<lb/>
　　南豐先生學問<lb/>
濓洛諸儒未出之先楊劉崑體固不足道歐蘇一變文<lb/>
始趨古其論君道國政民情兵略無不造妙然以理學<lb/>
或未之及也當是時獨南豐先生曽文定公議論文章<lb/>
<pb n="KR3j0136_WYG_014-1b"/>
根據性理論治道則必本於正心誠意論禮樂則必本<lb/>
於性情論學必主於務内論制度必本之先王之法其<lb/>
初見歐陽公之書有曰明聖人之心於百世之上明聖<lb/>
人之心於百世之下又曰趨理不避榮辱利害其卓然<lb/>
絶識超軼時賢先儒言歐公之文紆餘曲折說盡事情<lb/>
南豐繼之加以謹嚴字字有法度此朱文公評文専以<lb/>
南豐為法者葢以于其周程之先首明理學也然世俗知<lb/>
之者蓋寡亡他公之文自經出深醇雅澹故非静心探<lb/>
<pb n="KR3j0136_WYG_014-2a"/>
玩不得其味而予特嗜之其元豐類稿則覽之熟矣近<lb/>
得續稿四十卷細觀其間或多少作不能如類稿之粹<lb/>
豈公所自擇或學者詮次如莊子内外篇山谷内外集<lb/>
之分歟其間如過客論則放兩都賦如詔弟誥則放客<lb/>
難僮約進學解如襄陽救災記則放段太尉逸事文公<lb/>
謂其多摹擬古作蓋此之類又有釋疑一篇亦放西漢<lb/>
文字前輩謂此乃公少年慕學借此以衍習其文耳觀<lb/>
後聽琴序題趙充國𫝊題魏鄭公𫝊諸篇皆其妙者蓋<lb/>
<pb n="KR3j0136_WYG_014-2b"/>
不可及也其上李連州書十五嵗所作前集秃秃記二<lb/>
十五嵗所作公生於真宗天禧己未嵗至仁宗嘉祐二<lb/>
年丁酉及第時年三十九矣神宗元豐五年壬戌四月<lb/>
試中書舍人賜紫金魚袋九月二十八日母仁夀太君<lb/>
朱氏卒公丁憂明年癸亥四月丙辰公卒于江寧府年<lb/>
六十五歸葬南豐朱文公作年譜具載其本末如此<lb/>
　　秃秃記<lb/>
公之文源流經術議論正大然秃秃記則實自史漢中<lb/>
<pb n="KR3j0136_WYG_014-3a"/>
來也此記筆力髙妙文有法度而世之知者蓋鮮予獨<lb/>
喜之不厭昔嘗交蜀中士大夫其論與予合一日與范<lb/>
忠文家子弟評文誦此記甚習且云蜀文士多誦之余<lb/>
因嘆西州之士猶能知曽文之所以妙而生南豐之鄉<lb/>
者口耳乃未嘗及可不愧邪讀書無眼目何名為士秃<lb/>
秃記曰秃秃髙宻孫齊兒也齊明法得嘉州司法先娶<lb/>
杜氏留髙宻更紿娶周氏與抵蜀罷歸周氏恚齊紿告<lb/>
縣齊貲謝得釋授歙州休寧縣尉與杜氏俱迎之官再<lb/>
<pb n="KR3j0136_WYG_014-3b"/>
期得告歸周氏復恚求絶齊急曰為若出杜氏祝髪以<lb/>
誓周氏可之齊獨之休寧得娼陳氏又納之代受撫州<lb/>
司法歸閒周氏不復見使人竊取其所産子合杜氏陳<lb/>
氏載之撫州明道二年正月至是月周氏與其弟來欲<lb/>
入據其署吏遮以告齊齊在寳應佛寺受租米趨歸捽<lb/>
挽置廡下出偽劵曰若傭也何敢爾辨于州不直周氏<lb/>
訴於江西轉運使不聼乆之以布衣書里姓行道上乞<lb/>
食蕭貫守饒州馳告貫饒州江東也不當受訴貫受不<lb/>
<pb n="KR3j0136_WYG_014-4a"/>
拒轉運使始遣吏祝應言為覆周氏引産子為據齊懼<lb/>
子見事得即送匿旁方政舍又懼則收以歸搤其咽不<lb/>
死陳氏從旁引兒足倒持之抑其首罋水中乃死秃秃<lb/>
也召役者鄧旺穿寢後垣下為坎深四尺瘞其中生五<lb/>
嵗云獄上更赦猶停齊官徙濠州八月也慶厯三年十<lb/>
月二十二日司法張彦博改作寢廬治地得坎中死兒<lb/>
驗問知狀者小吏熊簡對如此又召鄧旺詰之合獄辭<lb/>
留州者皆是惟殺秃秃状蓋不見與予言而悲之遂以<lb/>
<pb n="KR3j0136_WYG_014-4b"/>
棺服斂之設酒脯奠焉以錢與浮圖人升倫買塼為壙<lb/>
城南五里張氏林下瘞之治地後十日也嗚呼人固擇<lb/>
於禽獸牝牡也禽獸牝牡於其配合孕養知不相禍也<lb/>
相禍則其類絶也乆矣如齊何議焉買石刻其事納之<lb/>
壙中以慰秃秃且有警也事始末惟杜氏一無忌言二<lb/>
十九日南豐曽鞏作<lb/>
　　南豐縣學記<lb/>
慶厯四年南豐初建學曽魯公易占作學記略曰古鄉<lb/>
<pb n="KR3j0136_WYG_014-5a"/>
黨學校少長為位以萃居教用六德行藝節用五禮六<lb/>
樂糾用八刑論用其鄉之老蓋本之道民成化故其士<lb/>
之入朝在鄉居家皆就法度而莫為非此古之所以為<lb/>
治𫝊子孫不殆也自鄉黨之制廢學校雖存者亦戾古<lb/>
其居無少長教無六德行藝節無禮樂糾非八刑論非<lb/>
其鄉之老不本之道民成化而主於辭故其士之入朝<lb/>
在鄉居家皆無法度而為亦無所不至此後之所以不<lb/>
為古也云云前輩相𫝊謂此記乃其子南豐先生十八<lb/>
<pb n="KR3j0136_WYG_014-5b"/>
嵗少筆代公作也所謂不本之道民成化而主於辭一<lb/>
語甚味蓋指科目辭章之弊而言夫武之弊削方鎮也<lb/>
文之弊徒尚辭也二柄既失矣欲強且乆可得乎<lb/>
　　曽文宗西漢<lb/>
南豐先生曽文定公為文章實宗西漢故王舍人震序<lb/>
其文曰自負要似劉向不知韓愈為何如然予以劉向<lb/>
所作戰國策序與先生之序並觀則勝於向蓋向之序<lb/>
文冗贅而先生之文謹嚴如曰論詐之使而諱其敗言<lb/>
<pb n="KR3j0136_WYG_014-6a"/>
戰之善而蔽其患其相率而為之者莫不有利焉而不<lb/>
勝其害也有得焉而不勝其失也卒至蘇秦商鞅孫臏<lb/>
吳起李斯之徒以亡其身而諸侯及秦用之亦滅其國<lb/>
此等筆力劉不及也<lb/>
　　喜似<lb/>
南豐續稿有喜似一篇為介甫作尊敬甚至及其得志<lb/>
則與之異故過王介甫歸偶成云直道詎非難盡言竟<lb/>
多忤知者尚復然悠悠誰可語<lb/>
<pb n="KR3j0136_WYG_014-6b"/>
　　雜識<lb/>
南豐續稿有雜識二三兵事多放史漢文可觀宋史備<lb/>
要多采用之<lb/>
　　年譜序<lb/>
晦菴先生雅重南豐之文為之作年譜考訂精實又為<lb/>
作譜序其文殊類南豐豈韓文公效樊孟意耶今録於<lb/>
左<lb/>
南豐先生者名鞏字子固姓曽氏南豐人丹陽朱熹曰<lb/>
<pb n="KR3j0136_WYG_014-7a"/>
予讀曽氏書未嘗不掩卷廢書而歎何世之知公淺也<lb/>
蓋公之文髙矣自孟韓以來作者之盛未有至於斯夫<lb/>
其所以重於世者豈茍而云哉然世或徒以是知之故<lb/>
知之淺也知之淺則於公之事論之猶不能無所牴牾<lb/>
而况公之所以為書者宜其未有以知之也然則世之<lb/>
自以知公者非淺而妄與其可歎也已公書或頗有嵗<lb/>
月參以史氏記及他書舊聞次之著于篇<lb/>
　　年譜後序<lb/>
<pb n="KR3j0136_WYG_014-7b"/>
丹陽朱熹曰世有著書稱公文章者予謂庶㡬知公求<lb/>
而讀之湫然卑鄙知公者不為是言也然則世之自以<lb/>
知公者何如哉豈非徒以其名歟予之說於是信矣其<lb/>
說又以謂公為史官薦邢恕陳無巳以為英録檢討而<lb/>
二子者受學焉綜其實不然蓋熈寧初詔開實録院論<lb/>
次英宗皇帝時事以公與檢討一月免豈公於是時而<lb/>
能有以薦士哉其不然一也恕治平四年始登進士第<lb/>
元豐中用公薦為史館檢討與修五朝國史其事見於<lb/>
<pb n="KR3j0136_WYG_014-8a"/>
實録矣為實録院檢討而與修英録於熈寧之初則未<lb/>
有考焉其不然二也師道見公江淮之間而受教焉然<lb/>
竟公時為布衣元祐中乃用薦起家為郡文學是公於<lb/>
史館猶不得以薦之况熈寧時豈有檢討事哉其不然<lb/>
三也一事而不然者三則公所以教恕者其在元豐史<lb/>
館之時乎未可知也此予所謂牴牾者斯人為世所重<lb/>
自以知公故予不得不考其實而辨其不然者其書世<lb/>
或頗有以故不論著著其非是者焉<lb/>
<pb n="KR3j0136_WYG_014-8b"/>
予考所謂斯人為世所重者不知為誰想在當時有權<lb/>
位故不敢斥言之也晦翁文字多稱紫陽今日稱丹陽<lb/>
未詳前序甚肖曽文後序差逺綜其實不然一語甚雅<lb/>
予極愛之後乃知出史記周紀贊中信知太史公語自<lb/>
是不同常人讀書皆泛泛耳似此一語誰復經心而老<lb/>
先生竟用之可見其心非泛泛者比<lb/>
　<lb/>
　隠居通議卷十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隠居通議卷二十二</head> <lb/>
    <p>
<pb n="KR3j0136_WYG_022-1a"/>
欽定四庫全書<lb/>
　隠居通議卷二十二<lb/>
　　　　　　　　　　　　　元　劉壎　撰<lb/>
　駢儷二<lb/>
　　旴江總評<lb/>
敏博之學旴江尤盛以愚所見前一輩行則有劉信翁<lb/>
掞南城黄希聲文靁傳幼安自得皆髙自標致客諸侯<lb/>
有名聲信翁於予為族兄蚤孤而敏前江陵户曺張誠<lb/>
<pb n="KR3j0136_WYG_022-1b"/>
子自明竒之納以為婿誠子學問該貫文辭髙雅交乾<lb/>
淳間巨公偉人多見聞信翁由是得成其學嘗以鄉貢<lb/>
試禮部不偶晚用纍舉恩得官㑹朝家方修髙孝光寜<lb/>
四朝大典顓建史局命尤端明焴以宿儒提領得自辟<lb/>
屬鄉寓公張孟博淵微以大魁為秘書少監素善信翁<lb/>
薦之尤公得請於朝為國史院校勘時寳祐丙辰信翁<lb/>
年七十餘矣亟供職修數𫝊將俟書成進御例合得改<lb/>
京官未及而病寒喘以卒有文集數卷其子孫弗克肖<lb/>
<pb n="KR3j0136_WYG_022-2a"/>
竟散失所作記序銘志極髙古有韓曾法度而四六之<lb/>
作葢不及也希聲則余前所書長歌行者有看雲集絶<lb/>
精於詩而四六亦不及焉幼安早以春秋學得聲場屋<lb/>
後工古賦記序而其四六之文視前二公為勝嘗著春<lb/>
秋證義獻於朝敇免文解今年八十有餘而記問該洽<lb/>
不少衰可敬也已此三賢皆前一輩也繼興者有車震<lb/>
卿東趙次山必岊范去非禮歐聖弼良雖文體各不同<lb/>
然同出一時年事相若互以筆力頡頏後進不及者望<lb/>
<pb n="KR3j0136_WYG_022-2b"/>
之若仙余以晚出幸及交此數公皆意氣相許予議論<lb/>
相叩擊文字相琢磨幼安嘗品題今世文人推許四公<lb/>
余不敏亦辱幼安進之曰文社得五友矣嗚呼孰謂四<lb/>
賢者俱去余而死乎震卿文尤蒼勁峻潔有風骨年二<lb/>
十有六擢淳祐丁未第仕至瑞州新昌宰甫赴官卒於<lb/>
南浦亭歸葬旴之麻源次山文明贍精切已詳書於前<lb/>
矣去非筆端流麗俊快一塵不染如其人累試不利年<lb/>
四十三卒樞密𢎞齋先生包公志其墓聖弼三貢於鄉<lb/>
<pb n="KR3j0136_WYG_022-3a"/>
登景定壬戌第仕止江淮坑冶司榦官其文典實莊重<lb/>
而乏正氣與去非俱為包公所知今追記四賢舊作十<lb/>
㤀其九謾列於後<lb/>
　　車震卿諸作<lb/>
李侍郎伯玉為侍講誤犯穆陵嫌名上章自劾有㫖免<lb/>
罪震卿為草謝表有曰講學方新聿陳古誼臨文不謹<lb/>
誤觸嫌名凛雷電之震驚荷乾坤之涵育臣若稽虞典<lb/>
舜曰重華載考夏書禹稱文命如揭日月不以山川有<lb/>
<pb n="KR3j0136_WYG_022-3b"/>
耳目者皆知豈齒牙之敢及又曰姓所同名所獨既重<lb/>
犯於嚴威功惟重罪惟輕乃大恢於聖度此表一時為<lb/>
人夸誦<lb/>
寶祐戊午震卿為袁州判官時方巨山岳為太守自以<lb/>
省闈魁望素負材名又嘗守南康軍因杖湖廣總所綱<lb/>
梢為總領賈師憲勒其具狀巨山不伏聞於朝力詆師<lb/>
憲之非總領所劾上巨山徙知邵武軍聲名頓重由是<lb/>
益自髙既至袁值丁子萬大全當國以袁玠知江州兼<lb/>
<pb n="KR3j0136_WYG_022-4a"/>
江西安撫沿江制置副使網羅諸郡利原無孑遺巨山<lb/>
素嫉其姦令下輙盛氣抗辨震卿適贊郡事巨山竒其<lb/>
人傾心委任於是安撫司劾上巨山與震卿俱降罷明<lb/>
年己未秋九月十有七日滸黄逗渡丁袁俱敗竄朝綱<lb/>
一新布㤙宥過越明年震卿援赦㤙得洗叙以啟謝檢<lb/>
正趙廣微崇嬓有曰負弩而迎使者嘗隨牛馬走之塵<lb/>
升階而揖侍郎可想烏鵲飛之意敢謂十二樓之薄命<lb/>
忽遇千萬間之歡顔造化無私孤寒有恃某所學甚苦<lb/>
<pb n="KR3j0136_WYG_022-4b"/>
其貧則甘少而沈浸乎詩書直欲飲上池之水壯而轇<lb/>
輵乎事物何異登太行之山客娓娓而嘲雄人寥寥乎<lb/>
説項空自憐其猿臂誓不食於馬肝畢好雨箕好風難<lb/>
調衆口蜀吠日越吠雪自有他腸又曰脱幘投地露香<lb/>
告天所幸社稷靈長天王明聖雖未築鯨鯢而誅六賊<lb/>
然已禦螭魅而去四凶神觀復囬殺機頓息李定治東<lb/>
坡之獄而今果安在哉歐陽辨師魯之書必有任其責<lb/>
者末云不圖今日幸復見公卿篤厚之風自誓此生尚<lb/>
<pb n="KR3j0136_WYG_022-5a"/>
可奉郡國孝亷之對其所以報不在斯文又自辨有曰<lb/>
皇天后土張巡無降賊之心白晝通都曾參有殺人之<lb/>
事此語尤凄壯可以感動<lb/>
景定壬戌齊疆來歸公以啟賀當路有曰亦有英雄欲<lb/>
舉涿郡而歸者奈無豪傑恐得荆州而失之未幾山東<lb/>
果復陷人以震卿為知言又曰要使順昌之旗幟見者<lb/>
寒心庶幾渭橋之鼓鐘從此歸命<lb/>
樞密包公謝事歸里張宴招郡太守震卿為作樂語有<lb/>
<pb n="KR3j0136_WYG_022-5b"/>
曰野服見賓客方從北山隠士之招金罇醉使君初上<lb/>
西京循良之最好對一天風露共談千里耕桑末云如<lb/>
此良夜既不辭北海之罇儻有餘情尚冀獲南山之獵<lb/>
旴城南門外有倫魁堂葢曾文莊公鴻甫漸舊宅基也<lb/>
公赴紹熙庚戌廷對天子擢為第二人官至工部侍郎<lb/>
子仲實頴茂既貴顯移家城内乃即故基剙别墅號倫<lb/>
魁堂以表之咸淳癸酉詔諸郡取士鄉友欲振士氣復<lb/>
於通衢建樓曰倫魁與堂相輝震卿為作上梁文曰倫<lb/>
<pb n="KR3j0136_WYG_022-6a"/>
魁通衢武城文塾占千年之旺氣大啟山川建百尺之<lb/>
危樓坐挹星斗庚戌氣數將復癸酉詔書又來風露八<lb/>
窓幻出廣寒清虚之府雲濤四面如坐瀛洲方丈之圖<lb/>
又曰見八萬四千門戸運月斧於雲間遡一千七百河<lb/>
源泛仙槎於天上末云奎文興宋魁宿臨旴重看忠孝<lb/>
狀元遂作太平宰相此數語殊不塵也<lb/>
　　趙次山諸作<lb/>
景定壬戌曾仲實侍郎為江西轉運使時度宗以忠王<lb/>
<pb n="KR3j0136_WYG_022-6b"/>
立為皇太子四月九日乃其誕辰次山為曾公作賀箋<lb/>
有曰純乾直月祥開初九之潛索震承華徳禀涵三之<lb/>
極諸司𫝊誦交稱精切葢四月應乾而初九潛龍爻應<lb/>
儲副且協其誕日也<lb/>
周漢國公主增封兩國次山為運司進賀皇帝表有曰<lb/>
王姬下嫁於皇車服之儀帝制坦明復增湯沐之邑及<lb/>
公主薨又進慰箋於東宫有曰太傅之教在前動遵於<lb/>
禮有姊之䘮拱右悲發乎情願於晨昏定省之餘勉進<lb/>
<pb n="KR3j0136_WYG_022-7a"/>
哀樂中和之諌其慰皇帝表有曰豈不嬰於皇情願悉<lb/>
歸之天數皆確論也<lb/>
次山初以曾公辟為運使屬官曾公罷洪侍郎燾繼之<lb/>
次山以臺命往吉州督餉餫與吉守麋左司弇有違言<lb/>
次山亟投劾歸里洪愛其才力招之次山不得已再趨<lb/>
幕以啟謝有曰辨幕抗塵歸夢遂歌於彈鋏使軺問俗<lb/>
恩光首出於招旌自叙有曰半生陋巷天與以貧賤肆<lb/>
志之資隻影窮途人知無狂惑䘮心之疾頃自紅蓮之<lb/>
<pb n="KR3j0136_WYG_022-7b"/>
依水已慙小草之出山㑹司存承朝命以拘催俾幕底<lb/>
服官箴而往役怒移水中之蠏機驚海上之鷗當吾世<lb/>
而失諸侯不如其已吟小山之招隱盍歸乎來乃特枉<lb/>
於招呼許重陪於畫諾名實笑狙公之朝暮來往類雁<lb/>
臣之春秋後洪公以京狀薦之朝次山啟謝有曰蕭何<lb/>
之追韓信豈云得士之無雙秦穆之用孟明姑示與人<lb/>
之能一皆精切如此<lb/>
南豐以冦燬城隍祠為之重創次山為作上梁文曰封<lb/>
<pb n="KR3j0136_WYG_022-8a"/>
人造都邑之域百乘為家吉禮事邦國之神三靈錫羨<lb/>
又曰穀熟而民人育有徳於時精多則魂魄强遂食兹<lb/>
土又曰罹彼不祥豈以其猶物與物與民同患葢不欲<lb/>
自神其神侯無我違相奪予享又出疏云城郭千年是<lb/>
司隲相鬼神二氣亦有廢興眷邦邑之克協厥居職幽<lb/>
明而各治其事城隍神者民物繫焉適數墮於刼灰盍<lb/>
謀還於舊觀必明宫齋廬之備與廟貎祭式之嚴先須<lb/>
計錢榖之幾何始可問木石於某所亟揮大手共發肻<lb/>
<pb n="KR3j0136_WYG_022-8b"/>
心掲䖍妥靈其永綏於祀事捍災禦患尚無作於神羞<lb/>
李右司義山嘗以山東提刑守池州值鄂渚受圍命池<lb/>
州加浚築言者以其擾劾罷之後經赦叙官主管玉局<lb/>
觀次山賀之有曰舊聞玉局之名良不輕畀兹葢銀符<lb/>
之信可卜峻遷又曰直指衣繡允藉於威名曲突徙薪<lb/>
竟無於恩澤皆切當而不塵腐李公囬啟有曰鑿斯池<lb/>
築斯城類無具甚鍛乃戈峙乃榦尚竊遲之亦足以發<lb/>
其意其後李公納次山之侄為婿大合樂以宴次山次<lb/>
<pb n="KR3j0136_WYG_022-9a"/>
山謝之有曰大齊非偶肯從鄭國之婚小阮羞賢榮附<lb/>
晉林之飲又曰孔雀屏芙蓉褥盛開李監之門闌鸕鷀<lb/>
杓鸚鵡桮爛醉翰林之風月末云行行解纜擬朝飛南<lb/>
浦之雲望望倚樓但夜看豐城之氣葢次山官於隆興<lb/>
而李公居豐城此其所以為切也<lb/>
　　范去非諸作<lb/>
周國公主出降去非為趙廣微尚書進賀表有曰乾元<lb/>
御極化爰始於修齊㢲索承華恩聿隆於選尚猗歟天<lb/>
<pb n="KR3j0136_WYG_022-9b"/>
合允矣邦榮末云王姬肅雝婦道信内則之咸宜帝婿<lb/>
貴重朝廷喜中興之僅見葢自南渡後累朝未有帝姬<lb/>
出降故也<lb/>
穆陵掩攢祔廟去非作表曰辨兆域之圖千巖競秀號<lb/>
顧成之廟萬世不祧<lb/>
馬觀文光祖為沿江制置使移築舒城賜名安慶府既<lb/>
畢役詔馬公升秩以賞其勞去非為作賀啟曰某官負<lb/>
大聲名立實事業經綸社稷為左右汝翼之臣表裏山<lb/>
<pb n="KR3j0136_WYG_022-10a"/>
河識南北必争之地乃峙版榦盡闢草萊句極尊壯當<lb/>
時震卿亦有作然不及此<lb/>
去非賀曾仲實侍郎三除江西運使有曰某官元豐故<lb/>
家端平諸老甘泉筆槖儼父子之後先緑野園林繫朝<lb/>
廷之輕重穩熟流麗可愛也又賀李提舉與再任廣西<lb/>
有曰綸綍疏榮節麾就熟青絲翠節又煩駰度於周原<lb/>
羅帶碧篸喜見馬諳於舊路亦甚穩熟<lb/>
段深父浚為婺州永康令被劾罷後叙復改正去非為<lb/>
<pb n="KR3j0136_WYG_022-10b"/>
作啟謝廟堂有曰百里出宰不虞美錦之傷一氣轉鈞<lb/>
遄賦緇衣之改又曰歸去來田將蕪自憐飛鳥之倦反<lb/>
乎覆陂當復有同黄鵠之云俾得為元祐之全人所恃<lb/>
有太平之宰相此作殊佳<lb/>
包樞相恢嘗知平江府兼淮浙發運使奉詔行公田事<lb/>
既告成得轉通議大夫去非為作謝表曰百畝畢公田<lb/>
之事詔俾奉行十行賜方國之書恩叨遷轉造語穩熟<lb/>
公田之行也賈師憲實主之雖曰省造楮以重國計然<lb/>
<pb n="KR3j0136_WYG_022-11a"/>
當時行之極擾浙右震動包公以大儒奉風㫖大失士<lb/>
望故其轉官也公論惜之<lb/>
去非作文有極俊麗者如正旦賀揚州制帥有曰笑倚<lb/>
闌干對平山之楊桞醉摩盾鼻賦后土之瓊花如賀總<lb/>
領知郡有曰良二千石正奉揚於仁風連一萬艘矧方<lb/>
生於春水如賀沿海制使有曰青陽左个帝始執圭滄<lb/>
海東頭軍無𫝊箭自天介福與國同休某官筆槖侍臣<lb/>
詩書元帥日升若木曉囬豹㦸之光雲近蓬萊煗動龍<lb/>
<pb n="KR3j0136_WYG_022-11b"/>
旂之影如宴贛守陳吏部樂語有曰太微積星曰郎位<lb/>
流光八境之間孤雲落日是長安飛詔九天而下如冬<lb/>
至賀揚州帥以跨鶴之州對牽牛之度賀諸王以葭灰<lb/>
對茅土皆的對也又賀郡守有曰杜陵廣厦大庇寒而<lb/>
士歡顔叔度歌襦不禁火而民安作如賀揚州又曰軍<lb/>
士歡呼盡醉瓊花之露文書憗暇笑尋楊栁之春如謝<lb/>
諸士清明節餽有曰三桮藍尾方驚賜火之新一騎紅<lb/>
塵遽辱兼金之寵皆洒然無塵俗氣<lb/>
<pb n="KR3j0136_WYG_022-12a"/>
賈師憲自江上入相去非作賀啟有曰命珪相印瞻騎<lb/>
火之西來羽扇綸巾賦大江之東去兩股各共一脉殊<lb/>
精也賈後辭相位徑渡浙江歸紹興詔遣朝士中使宣<lb/>
押入朝絡繹於道越二日復造闕詔以為平章事待以<lb/>
成王尊事周公之禮去非作賀啟有曰居一二日上喜<lb/>
蕭何之復來以億萬年王敬周公而勿替尤切當<lb/>
　　歐聖弼所作<lb/>
樞密包公道夫平生最疑周禮以為非聖哲之書遂著<lb/>
<pb n="KR3j0136_WYG_022-12b"/>
書剖其非號曰周禮六官辨景定壬戌公與劉潛夫尚<lb/>
書同侍讀緝熙殿潛夫奏之有詔宣取歐聖弼為作進<lb/>
表雖所辨未當而表則極佳每恨失其藁今年壬辰歳<lb/>
六月留旴因叩其子聲道再求得之<lb/>
道在五經固昭華於軌範書稽六典敢妄肆於管蠡不<lb/>
圖一得之愚仰徹四聰之聽臣竊謂孟子不盡信武成<lb/>
之策宗元猶深疑月令之文矧兹設官分職之辭決非<lb/>
垂世立教之本葢劉歆作以輔新室莫掩其奸謂周公<lb/>
<pb n="KR3j0136_WYG_022-13a"/>
以之致太平恐乖其實惟唐宗誤以為聖作雖漢儒亦<lb/>
識其隂謀宇文放此而疾顛安石行之而大壞儻果出<lb/>
古者不刋之訓何至為後來取敗之階臣退揆䝉愚未<lb/>
能渙釋耳提面命頗有得於父師口誦心維因黙㕘於<lb/>
義例乃詳訂而為之辨欲深藏以淑其私顧惟積聞見<lb/>
於丁年豈意禆覽觀於乙夜兹葢恭遇天生神聖日就<lb/>
緝熙格物致知固已循於本末謹思明辨尤欲盡於精<lb/>
微遂令螢爝之末光亦造蟬蜎之䆳宇臣夙裒臆説欣<lb/>
<pb n="KR3j0136_WYG_022-13b"/>
際昌期學古訓而求多聞涓埃奚補藏書府以待能者<lb/>
鉛槧為榮<lb/>
故友范去非精工表奏謂余曰此表殊未易作而聖弼<lb/>
作此極有手段馮虚駕空自成一片令人讀之心服去<lb/>
非與聖弼交情不孚而當時公論如此<lb/>
　　吳允文諸作<lb/>
車趙范歐四賢之後又有吳允文浚最後出以文稱然<lb/>
初年筆端傷於繁徳祐危急中陳與權當國與允文有<lb/>
<pb n="KR3j0136_WYG_022-14a"/>
舊引之自沿江制司㕘議官登朝為秘書丞徙大常丞<lb/>
兼檢詳度支又兼翰林權直有制草一帙視少作加進<lb/>
極有可觀者是時賈時憲以太傅平章都督諸路軍馬<lb/>
捍禦於太平州李尚書珏為都督府㕘贊軍事實從行<lb/>
師進次於魯港大潰師憲奔揚州上章待罪詔降三官<lb/>
罷為醴泉觀使陳為善合方直玉堂草制其戒詞有曰<lb/>
膺戎狄懲荆舒朕無望周公之事率秦師雪殽恥爾尚<lb/>
葢孟明之羞葢譏師憲每以周公自許也珏失勢翺翔<lb/>
<pb n="KR3j0136_WYG_022-14b"/>
江上不敢歸朝詔赴行在奏事上章辭時為善已自禮<lb/>
部侍郎超拜端明殿學士簽書樞密院以卒而允文兼<lb/>
權直適當答詔遂草詞有曰師出以律否臧則為凶衆<lb/>
散而歸進退必以道珏得詔殊不平而措辭精切可愛<lb/>
也<lb/>
初允文由臨安府學教授為國子監書庫官遷宗學諭<lb/>
以言去踰年得監華州西嶽廟以啟謝諫官曾廣微淵<lb/>
子有曰多男富壽請祝聖人之三萬事功名竊誦諫官<lb/>
<pb n="KR3j0136_WYG_022-15a"/>
之四亦輕俊也允文舊所長者作賀體詩及長短句甚<lb/>
精工其後殊諱言之臨安失守後福州建行朝允文奉<lb/>
密詔舉義初建梱屬余作謝表起句曰天臨南面將恢<lb/>
正統之山河地復西江重見中華之日月允文甚喜之<lb/>
其後允文事不成為文丞相所殺余作哀文以弔之曰<lb/>
人懷舊主捐軀興忠義之師天厭中朝縱敵負英雄之<lb/>
志衆競非其晚節我獨諒於初心輒摛朋友之哀以慰<lb/>
幽㝠之憤故江西制置招討使侍郎吳公禀資明鋭遭<lb/>
<pb n="KR3j0136_WYG_022-15b"/>
世艱虞當樞密誅范瓊實㕘計畫適翰林乏陸贄遂掌<lb/>
贊書俄拂衣從田里之歸忽游騎迫鄉邦之陷社稷實<lb/>
不血食深哀傾覆之何辜宗廟盡為黍離每念播遷而<lb/>
隕涕既出危城之馺馺長懷故國之茫茫㑹飛龍重建<lb/>
於行朝而繫雁鼎來於密詔慟哭拜命忼慨起兵闗中<lb/>
遺民喜見孔明之奮山東羣盜悉歸宗澤之招既雲合<lb/>
而風從宜乾旋而坤轉云云<lb/>
　　拾遺<lb/>
<pb n="KR3j0136_WYG_022-16a"/>
景定癸亥冬至節次山為運司進皇太子賀箋有曰聖<lb/>
心觀復驗初盡之震庚卦氣守中迓循環之乾甲葢次<lb/>
年即甲子見得是亥年賀震宫冬至也其賀皇帝表有<lb/>
曰壁中軫中宻察乾文之運天大地大益昭王道之尊<lb/>
次山得知撫州實建昌鄰郡且顔魯公補處也徳祐乙<lb/>
亥二月到任時風塵震鄰矣次山屬余作謝表及謝廟<lb/>
堂啟極蒙賞音亂離失其藁僅追記數語零落無完篇<lb/>
啟語有曰維撫名城實旴鄰壤鬰山川其信美儼桑梓<lb/>
<pb n="KR3j0136_WYG_022-16b"/>
之相望當承平時尚可咤還鄉之繡今艱難世豈復吟<lb/>
凝寢之香亟馳單車來入危壘烽燧正當於孔道氈裘<lb/>
已迫於郊圻鳴於地舞於樓狡謀頗測鍛乃戈厲乃刃<lb/>
忠力自持緩則蘇民瘼而䕶本根急則守臣節而死城<lb/>
郭天子命我葢將謹下國之扞防太守謂誰終恐誤上<lb/>
台之推擇兹葢恭遇大丞相身繫中華之脉忠格列聖<lb/>
之靈方苻堅傾國而來朝野大震及忠定守京而後宗<lb/>
廟再安云云結語云魯公嘗為刺史緬想遺忠藝祖親<lb/>
<pb n="KR3j0136_WYG_022-17a"/>
戒藩侯恭承大訓<lb/>
制置使加職名因任次山屬余作賀語有曰尊俎折衝<lb/>
呈赤雲之勝氣江山如畫照黄紙之除書次山稱其穩<lb/>
熟又記次山為江西運司判官時丁圭叟應奎以省元<lb/>
為國子録因上書論宦者誤國致冦理宗怒其切直罷<lb/>
之出為江西運司榦官與次山實同幕職也次山屬余<lb/>
通啟曰叩閽言事聳聞葢世之清名贊幕同僚將挹出<lb/>
塵之雅致試共論於心事殆慰滿於平生某官南省魁<lb/>
<pb n="KR3j0136_WYG_022-17b"/>
儒東都節士忠義耿耿與日月以争光議論堂堂忤雷<lb/>
霆而不懼頃妖狐之馮社引塞馬之飲江通國震驚在<lb/>
廷喑黙公獨憤甚請劍以斷佞臣士皆奮然折箠而笞<lb/>
羌帥使微片言以㧞巨蠧則雖百戰而無成功閹豎動<lb/>
容覺朝班之增愧月支奪氣知中國之有人身雖屈於<lb/>
一時名已加於九鼎姑贊皇華驅馳之畫遄歸赤墀供<lb/>
奉之班與天子争是非恢宏事業為人材别邪正充擴<lb/>
初心其如爵位之光榮是特名教之餘緒某一官塵土<lb/>
<pb n="KR3j0136_WYG_022-18a"/>
十載山林痛飲而讀離騷永慨先人之忠憤研朱而㸃<lb/>
周易欲窺往聖之精微分終老於田廬誤見知於臺府<lb/>
强加辟置俾佐諏詢亦欣逢於偉人遂獲聨於王事老<lb/>
韓同𫝊慙俎豆於諸公李杜齊名尚丹青於信史次山<lb/>
覽之嘉歎曰此乃以散文為四六者正是片段議論非<lb/>
若世俗抽黄對白而血脉不貫者也嗚呼知我如此可<lb/>
謂具眼矣予嘗與次山言不論古文時文詩章四六但<lb/>
凡下筆鑄辭便當以風骨為主若文字有骨氣雖精采<lb/>
<pb n="KR3j0136_WYG_022-18b"/>
差減正亦自佳次山大喜此論<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隠居通議卷二十二<lb/>
</p>
<p>
</p>
  </div>
</body>
</text>
</TEI>
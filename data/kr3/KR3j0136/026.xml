<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>隱居通議卷二十六</head> <lb/>
    <p>
<pb n="KR3j0136_WYG_026-1a"/>
欽定四庫全書<lb/>
　隱居通議卷二十六<lb/>
　　　　　　　　　　　　　元　劉壎　撰<lb/>
　經史三<lb/>
　　秦不絶儒學<lb/>
秦始皇焚書坑儒遺臭萬世而莆陽鄭夾漈樵謂秦未<lb/>
嘗廢儒學言有證騐似亦可採其説曰陸賈秦之巨儒<lb/>
酈食其秦之儒生叔孫通秦時以文學召待詔博士數<lb/>
<pb n="KR3j0136_WYG_026-1b"/>
嵗陳勝起二世召博士諸儒生三十餘人問故皆引春<lb/>
秋之義以對是則秦未嘗不用儒生與經儒也况叔孫<lb/>
通降漢時自有弟子百餘人齊魯之風亦未嘗替故項<lb/>
羽既亡而魯為守節禮義之國則知秦未嘗廢儒而始<lb/>
皇所坑葢一時議論不合者耳夾漈又曰蕭何入咸陽<lb/>
收秦律令圖書是則秦亦未嘗無書籍也其所焚者一<lb/>
時閒事耳世不明經者皆歸之秦火使學者不睹全書<lb/>
未免疑以傳疑然易固全書也何嘗見後世有明易之<lb/>
<pb n="KR3j0136_WYG_026-2a"/>
人哉所謂秦人焚書而書存諸儒窮經而經絶葢為此<lb/>
發也詩之亡篇有六乃六笙詩本自無詞書有逸篇仲<lb/>
尼之時已無矣皆不因秦火也自漢以來書籍至今百<lb/>
不存一二非秦亡之學者自亡之耳以上二論甚新<lb/>
　　篁竹<lb/>
篁竹字出漢書嚴助傳淮南王安諫用兵書中<lb/>
　　天幸<lb/>
陳止齋論有曰昔司馬子長論李將軍為將其言哀痛<lb/>
<pb n="KR3j0136_WYG_026-2b"/>
反覆深悲其無成至論霍去病無他美獨天幸不至乏<lb/>
絶予按衛青傳云諸宿將所將士馬兵不如驃騎<hi>即去病</hi>
驃騎所將常選然亦敢深入常與壯騎先其大將軍軍<lb/>
亦有天幸未嘗困絶也然而諸宿將常坐留落不遇由<lb/>
是驃騎日以親貴比大將軍今觀此語又似以大將軍<lb/>
衛青為有天幸不然則須以常與壯騎先其大將軍為<lb/>
句絶乃稱<lb/>
　　驃騎日益貴舉<lb/>
<pb n="KR3j0136_WYG_026-3a"/>
大將軍青日退而驃騎日益貴舉大將軍故人門下多<lb/>
去事驃騎輒得官爵惟任安不肻驃騎將軍為人少言<lb/>
不泄有氣敢任天子嘗欲教之孫呉兵法對曰顧方畧<lb/>
何如耳不至學古兵法天子為治第對曰匃奴未滅無<lb/>
以家為也由此上益重愛之貴舉二字當考<lb/>
　　剽姚字音<lb/>
去病衛青姊少兒之子也初為嫖姚校尉服䖍音飄搖<lb/>
大顔按荀恱漢紀作票鷂葢勁疾之貌票音頻妙反鷂<lb/>
<pb n="KR3j0136_WYG_026-3b"/>
音弋召反杜詩後出塞借問大將誰恐是霍嫖姚論者<lb/>
以為杜子美平聲讀兩字不知其用服䖍音也<lb/>
　　大將軍軍出塞<lb/>
元狩四年春大將軍軍出塞云云漢益縱左右翼繞單<lb/>
于軍單于遂乘六臝壯騎可數百直冒漢圍西北馳去<lb/>
　　張釋之傳<lb/>
秦任刀筆之吏吏以亟疾苛察相髙然其敝徒文具耳<lb/>
無惻隱之實注云謂空具文而無其實○文帝倚瑟而<lb/>
<pb n="KR3j0136_WYG_026-4a"/>
歌意慘悽悲懐<lb/>
　　李廣不擊刁斗<lb/>
一説謂以銅作鐎器受一斗晝炊飯食夜擊持行名曰<lb/>
刁斗一説謂小鈴如宫中傳夜鈴也一説謂形如鋗以<lb/>
銅作之無縁受一斗故云刁斗鋗即鈴也一説云鐎温<lb/>
器有柄斗似銚而無縁音鐎夫以一刁斗古人猶不能<lb/>
詳其制言之各異其説然其實只是今日搖鈴擊柝之<lb/>
類以警夜備非常耳<lb/>
<pb n="KR3j0136_WYG_026-4b"/>
　　李廣數竒<lb/>
大將軍青隂受上戒以為李廣老數竒毋令當匃奴如<lb/>
淳曰數為匃奴所敗竒者不偶也服䖍云作事數不偶<lb/>
也愚按數字顔音所具反漢音所角反未知孰是<lb/>
　　戰國策<lb/>
劉向未曽校定戰國策之先其書號曰中書又曰戰國<lb/>
䇿書或曰國策或曰國事或曰短長或曰事語或曰長<lb/>
書或曰修書其名不一至禸始以為此戰國時㳺士策<lb/>
<pb n="KR3j0136_WYG_026-5a"/>
謀定其書宜為戰國䇿上繼春秋下訖楚漢之起二百<lb/>
四十五年之間列國時備載凡三十三篇舊有髙誘注<lb/>
宋紹興間又有縉雲鮑彪注尤詳且多駁正世稱其善<lb/>
向舊本起東周次西周又次秦齊楚趙魏韓燕宋衛而<lb/>
止以中山彪謂西周正統也不得後於東周故首以西<lb/>
周安王<hi>威烈王子也</hi>而東周次之<lb/>
西周首章曰嚴氏為賊而陽䜿與焉嚴氏即韓之嚴遂<lb/>
也遂字仲子時韓傀相韓列侯傀名俠累列侯重之嚴<lb/>
<pb n="KR3j0136_WYG_026-5b"/>
遂與之不相能求得軹深井里人聶政為刺客殺俠累<lb/>
于東孟之㑹注殺人不以道曰賊豎小使也互見韓䇿<lb/>
曰聶政陽堅刺相兼君注曰堅政之副猶秦武陽副荆<lb/>
軻又曰名堅見西周注是陽豎即陽堅也殆堅字近豎<lb/>
誤文耳<lb/>
嚴仲子謂聶政曰聞足下義甚髙故直進百金者特以<lb/>
為丈人麤糲之費注曰粟十六斗為一秉舂米一斛曰<lb/>
糲<lb/>
<pb n="KR3j0136_WYG_026-6a"/>
猶之井中而曰我將為爾求火也此韓䇿中語甚佳<lb/>
　　華佗<lb/>
觀魏志華佗傳見其醫入神妙與造化通倉扁後才僅<lb/>
見耳然佗能洞見世人之五臓而不能宻察孟徳之心<lb/>
術竟被收録坐死豈其明智有所偏歟<lb/>
　　限田<lb/>
漢儒限名田之議甚好後世若能行之自可抑兼并豪<lb/>
强誠重本救末之良策也<lb/>
<pb n="KR3j0136_WYG_026-6b"/>
　　貴賤無常<lb/>
漢武帝衛皇后字子夫平陽公主家謳者武帝袚霸上<lb/>
還因過主家飲武帝起更衣子夫侍尚衣軒中得幸上<lb/>
還坐驩甚賜平陽公主金千斤主因奏子夫奉送入宫<lb/>
子夫上車主拊其背曰行矣强飯勉之即貴毋相忘入<lb/>
宫有寵生三女一男男名據即戾太子及陳皇后廢子<lb/>
夫為后此貴賤之無常一也子夫有弟衛青字仲卿以<lb/>
大將軍封為長平侯其三子皆封侯貴震天下是時帝<lb/>
<pb n="KR3j0136_WYG_026-7a"/>
姊平陽宫主寡居當用列侯尚主主與左右議長安中<lb/>
列侯可為夫者皆言大將軍可主笑曰此出吾家常使<lb/>
令騎從我出入耳奈何用為夫乎左右曰今大將軍姊<lb/>
為皇后三子為侯富貴振動天下主何以易之乎乃許<lb/>
之白武帝乃詔衛將軍尚平陽公主焉此貴賤之無常<lb/>
者二也衛后出於歌謳衛青起於奴僕一旦際遇至於<lb/>
母天下壻帝庭而無非之者褚先生曰丈夫當時富貴<lb/>
百惡滅除出耀榮華貧賤時事何足累之哉予閱此傳<lb/>
<pb n="KR3j0136_WYG_026-7b"/>
深有感於此語<lb/>
　　漢武帝㣲行自輕<lb/>
漢武故事曰帝即位為㣲行嘗至柏谷夜投亭長宿亭<lb/>
長不納乃宿逆旅翁邀少年十餘人皆持弓矢刀劍令<lb/>
主人嫗出過客婦謂其翁曰吾觀此丈夫非常人也且<lb/>
有備不可圖也天寒嫗酌酒多與其夫夫醉嫗自縛其<lb/>
夫諸少年皆走嫗出謝客殺雞作食平旦上去還宫乃<lb/>
召逆旅夫妻見之賜嫗金千斤擢其夫為羽林郎愚聞<lb/>
<pb n="KR3j0136_WYG_026-8a"/>
帝王之出入自有鬼神呵䕶固可安全然萬乘之主所<lb/>
為如此若非遇逆旅之老嫗識人一反覆間立為韲粉<lb/>
貽笑萬世此時噬臍其可及乎漢武開此例至宋徽宗<lb/>
尤而效之抑又甚焉<lb/>
　<lb/>
　<lb/>
　<lb/>
　<lb/>
<pb n="KR3j0136_WYG_026-8b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　隱居通議卷二十六<lb/>
</p>
<p>
</p>
  </div>
</body>
</text>
</TEI>
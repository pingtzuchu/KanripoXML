<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>思辨録輯要</head>
    <p>
<pb n="KR3a0111_WYG_000-1a"/>
欽定四庫全書　　　　　子部一<lb/>
　思辨録輯要　　　　　　儒家類<lb/>
　　提要<lb/>
　　　　臣等謹案思辨録輯要三十五卷<lb/>
　　　國朝陸世儀撰世儀字桴亭太倉人是書乃劄<lb/>
　　　　記師友問答及平生聞見而成儀封張伯行<lb/>
　　　　為汰其繁冗分類編次故題曰輯要明非世<lb/>
　　　　儀之完本也凡分小學大學立志居敬格致<lb/>
<pb n="KR3a0111_WYG_000-1b"/>
　　　　誠正修齊治平天道人道諸儒異學經子史<lb/>
　　　　籍十四門世儀之學主於敦守禮法不虚談<lb/>
　　　　誠敬之㫖主於施行實政不空為心性之功於<lb/>
　　　　近代講學諸家最為篤實故其言曰天下無<lb/>
　　　　講學之人此世道之衰天下皆講學之人亦<lb/>
　　　　世道之衰嘉隆之間書院徧天下呼朋引類<lb/>
　　　　動輒千人附影逐聲廢時失事甚有借以行<lb/>
　　　　其私者此所謂處士横議也又曰今所當學<lb/>
<pb n="KR3a0111_WYG_000-2a"/>
　　　　者正不止六藝如天文地理河渠兵法之類<lb/>
　　　　皆切於用世丕可不講俗儒不知内聖外王<lb/>
　　　　之學徒髙談性命無補於世所以來迂拙之<lb/>
　　　　誚也其言皆深切著明足砭虛憍之病雖其<lb/>
　　　　中如修齊類中必欲行區田治平類中必欲<lb/>
　　　　行井田封建不免有迂闊之失而大端切於<lb/>
　　　　日用不失為有禆之言惟伯行意主貪多往<lb/>
　　　　往榛楛勿翦甚至如頭容直一條王周臣書<lb/>
<pb n="KR3a0111_WYG_000-2b"/>
　　　　屋警語一條之類前後重出亦失於刋除倘<lb/>
　　　　擷採英華汰其枝蔓則彌為精善矣乾隆四<lb/>
　　　　十五年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　總　校　官　<hi>臣</hi>　陸　費　墀<lb/>
<pb n="KR3a0111_WYG_000-3a"/>
思辨録輯要序<lb/>
余既編輯濓洛關閩之書以示學者而於古今著述家<lb/>
有一言之幾於道者皆欲表而出之以為羽翼爰得桴<lb/>
亭陸子思辨録一編愛翫不釋手乃重訂以行於世而<lb/>
為之序曰内聖外王之道燦著於六經折衷於四子而<lb/>
發揮闡繹於周程張朱五夫子之緒言至矣盡矣不可<lb/>
以復加矣後之著書立説者非淺陋卑近則淪於空虚<lb/>
入於邪異師心自用畔道離經謂之不知而作可也故<lb/>
<pb n="KR3a0111_WYG_000-3b"/>
有志聖賢之學者惟取六經四子與夫周程張朱五夫<lb/>
子之緒言虚心學問俛焉日有孳孳而著書立説不惟<lb/>
不可亦不必也雖然中庸言博學審問而即繼以愼思<lb/>
明辨者盖思之欲其愼然後體之於身者精切而不浮<lb/>
辨之欲其明然後措之於事者詳宻而不紊斯能收學<lb/>
問之功以為篤行之地此陸子思辨録之所為作也陸<lb/>
子隱居講學無當世之責任而内聖外王之道存之不<lb/>
忘於心談之不離於口其所思辨者不外於六經四子<lb/>
<pb n="KR3a0111_WYG_000-4a"/>
周程張朱之㫖而補苴張皇不遺餘力時可以佐佑六<lb/>
經四子周程張朱之㫖之所未及筆之於書其思精切<lb/>
而不浮也其辨詳宻而不紊也六經四子周程張朱之<lb/>
書譬則神農本草黄帝内經長沙河間東垣丹溪諸大<lb/>
家之奥博精深也得陸子為之别其温凉升降之品指<lb/>
其臓腑經絡之微釋其處方用藥君臣佐使之冝而又<lb/>
自出妙心慧眼審運氣之不齊酌方土之各異務使用<lb/>
之者可以砭膏肓而起痿廢則陸子之為人心世道訃<lb/>
<pb n="KR3a0111_WYG_000-4b"/>
者至深逺矣豈與夫師心自用畔道離經漫欲著書立<lb/>
説者比哉或以陸子為朱子後一人則余不敢知然其<lb/>
於内聖外王之道六經四子周程張朱之書思之辨之<lb/>
既已有素不可謂非正學之干城也且既以思辨名書<lb/>
則即以陸子一人之思辨發天下後世學者之思辨亦<lb/>
何不可之有故序而刻之<lb/>
康熈四十八年己丑仲冬儀封後學張伯行書於榕城<lb/>
　之正誼堂<lb/>
<pb n="KR3a0111_WYG_000-5a"/>
思辨録輯要序<lb/>
君子著書以傳道道不備而傳書書傳道未傳也夫道<lb/>
何昉乎是太極之所以生天生地生人物而聖人之所<lb/>
以參天地育萬物起化於一心者也其原至逺其理至<lb/>
微其體用至正而至大千聖百王傳之孔子孔子備千<lb/>
聖百王之傳後有作者不可及也已然其後頼曾子子<lb/>
思孟子傳之又頼周程張朱四五君子傳之得一傳之<lb/>
之人則聖道明久之而不得一傳之之人則聖道明而<lb/>
<pb n="KR3a0111_WYG_000-5b"/>
復晦故天下不可無傳人也自朱子迄今五百餘年矣<lb/>
其間非無人但傳之而適以叛之者有之傳道而不能<lb/>
盡道之分量者有之吾謂非明睿之資不足以見逺非<lb/>
廣博之學不足以窮微非有折衷諸子百家之識力不<lb/>
足以崇正而闢邪非有損益唐虞三代之才幹不足以<lb/>
抑小而務大今桴亭先生著述甚富而微言奥義尤炳<lb/>
著於思辨録一書有無逺不届之聰明無微不究之學<lb/>
力又存之極其正推之盡其大直接危微精一之心傳<lb/>
<pb n="KR3a0111_WYG_000-6a"/>
宏開起弊扶衰之道統其天人性命之際不過諸儒所<lb/>
已言至於純粹透徹使智愚皆暢然各得者非諸儒之<lb/>
所能言也其井田封建等制初非大儒所不能言至於<lb/>
畫一變通使古今皆可確見施行者即大儒鮮有能言<lb/>
之者矣天生桴亭是曾子以下六七子之靈之所慿依<lb/>
以光大吾孔子之傳者也是書行吾知叛道者有所畏<lb/>
而不敢不能盡道者有所企而思奮矣同學弟馬負圖<lb/>
拜叙<lb/>
</p>
<p>
</p>
  </div>
</body>
</text>
</TEI>
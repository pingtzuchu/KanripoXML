<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>井觀瑣言卷一</head> <lb/>
    <p>
<pb n="KR3j0154_WYG_001-1a"/>
欽定四庫全書<lb/>
　井觀瑣言卷一<lb/>
　　　　　　　　　　　　　明　鄭瑗　撰<lb/>
　鄭子讀書間有絲髪之見輒索筆録而藏之自志其<lb/>
　陋因不復加纂次取韓子原道之語題曰井觀瑣言<lb/>
　將就有道而取裁焉夫坐井而觀天謂非全天可也<lb/>
　謂非天不可也然則余言雖淺亦焉敢背道而妄肆<lb/>
　其喙哉<lb/>
<pb n="KR3j0154_WYG_001-1b"/>
古文書雖有格言而大可疑觀商周遺器其銘識皆類<lb/>
今文書無一如古文之易曉者禮記出於漢儒尚有突<lb/>
兀不可解處豈有四代古書而篇篇平坦整齊如此如<lb/>
伊訓全篇平易惟孟子所引二言獨艱深且以商詩比<lb/>
之周詩自是奥古而商書比之周書乃反平易豈有是<lb/>
理哉泰誓曰謂己有天命謂敬不足行謂祭無益謂暴<lb/>
無傷此類皆不似古語而其他與今文複出者却艱深<lb/>
何也趙岐杜預韋昭賈逵鄭康成馬融服䖍輩皆博洽<lb/>
<pb n="KR3j0154_WYG_001-2a"/>
之儒不應皆不之見也又今文原有二十八篇何故孔<lb/>
壁都無一篇亡失誠不可曉劉歆移書大常博士曰禮<lb/>
失求之於野古文不猶愈於野乎葢古文書在漢不列<lb/>
學官歆雖尊信亦但以為愈於野而已予嘗論書與孝<lb/>
經皆有孔壁古文皆有安國作傳而古文書至東晉梅<lb/>
頥始顯古文孝經至隋劉炫始顯皆沉沒六七百年而<lb/>
後出未必真孔壁所藏之舊矣<lb/>
尚書辭語聱牙葢當時宗廟朝廷著述之體用此一種<lb/>
<pb n="KR3j0154_WYG_001-2b"/>
奥古文字其餘記録答問之辭其文體又自尋常如左<lb/>
氏内外傳文雖記西周時諌諍之辭亦皆不甚艱深至<lb/>
載襄王命管仲受享與命晉文公之辭靈王命齊靈公<lb/>
景王追命衛襄公定王使單平公對衛莊公使者之言<lb/>
魯哀公誄孔子辭其文便佶屈如書體禮記文亦不艱<lb/>
深至載衛孔悝鼎銘便佶屈凡古器物諸欵識之類其<lb/>
體皆如此又如左氏記秦穆公語皆明白如常辭及觀<lb/>
書秦誓文便自奥古至漢齊王閎燕王旦廣陵王胥諸<lb/>
<pb n="KR3j0154_WYG_001-3a"/>
封策尚用此體他文却不然如今人作文辭自是一様<lb/>
語録之類自是一様官府行移又自是一様不容紊雜<lb/>
子嘗疑孟子父母使舜完廩一段是古逸書之辭其文<lb/>
甚似楚辭曰豈不鬱陶而思君兮亦是用其語<lb/>
歐陽文紆徐曲折偃仰可觀最耐咀嚼荆公文亦髙古<lb/>
意見超卓所乏者雍容整暇氣象爾曽子固文敦厚凝<lb/>
重如秦碑漢鼎老蘇一擊一刺皆有法度東坡胡擊亂<lb/>
刺自不出乎法度<lb/>
<pb n="KR3j0154_WYG_001-3b"/>
史記序篇多用四言韻語班史因之范史無序篇故每<lb/>
篇論㫁之外别有四言賛小司馬作史記索隠乃倣范<lb/>
史而補其賛不亦贅哉<lb/>
史記遊俠傳曰今拘學或抱咫尺之義乆孤於世豈若<lb/>
卑論儕俗與世浮沉而取榮名哉觀是數語太史公淺<lb/>
陋大率如此然漢儒自董賈之外多是此等見識史記<lb/>
竒崛處多出戰國策淺俚處多是禇少孫所補後人輒<lb/>
以咎子長亦失考之過<lb/>
<pb n="KR3j0154_WYG_001-4a"/>
古史謂莊子讓王盜跖説劍諸篇皆後人攙入者今考<lb/>
其文字體製信然如盜跖之文非帷不類先秦文亦不<lb/>
類西漢人文字然自太史公以前即有之則有不可曉<lb/>
者嘗觀其前如馬蹄胠篋諸篇文意亦凡近視逍遥遊<lb/>
太宗師諸篇殊不相侔竊意但其内七篇是莊氏本書<lb/>
其外雜等二十六篇或是其徒所述因以附之然無可<lb/>
質據未敢以為然也大抵莊列書非一手所為而列子<lb/>
尤雜<lb/>
<pb n="KR3j0154_WYG_001-4b"/>
仲舒本原處勝賈生賈生用處却勝似仲舒揚雄韓愈<lb/>
體用俱欠王通有體有用　粗淺耳董賈之言却是従<lb/>
胷中流出韓子力追古作雖費力而不甚覺楊氏法言<lb/>
王氏中説所謂刻木為鵠者也<lb/>
韓平淮西碑惟叙憲宗命將遣師處是學尚書舜命九<lb/>
官文法其餘叙事不襲書體而森嚴可法其詩亦自成<lb/>
一家不規規於蹈襲風雅必如是然後可謂善學古作<lb/>
元和聖徳詩亦自是其五七言諸體氣象如涙落入爼<lb/>
<pb n="KR3j0154_WYG_001-5a"/>
通達今古等語殊拙鄆州溪堂詩音格頗古<lb/>
國朝宋潛溪文工於擬古燕書四十篇比龍門子蘿山<lb/>
雜言頗勝誠意伯詩詞好文亦簡健藏機蓄謀如其為<lb/>
人所著郁離子見識亦髙非龍門子之比蘇平仲用意<lb/>
大苦遣辭太繁縟不可法王子克文精宻但氣弱方希<lb/>
直志髙氣鋭而辭鋒浩然足以發之故其文竒峻有光<lb/>
燄真近世豪傑之士楊東里文典則無浮泛之病雜録<lb/>
叙事極平稳不費力梁用之豐贍委曲亦當代一作家<lb/>
<pb n="KR3j0154_WYG_001-5b"/>
曾子啓詩佳處不減崑體李布政昌祺人多稱其剛毅<lb/>
不撓嘗觀其所著運甓詩稿大抵浮豔不逞不類莊人<lb/>
雅士所為所謂棖也慾焉得剛者也<lb/>
古史家凡閨門醜惡之事人所羞稱而厭聞者莫不備<lb/>
著如左傳載衛宣公齊襄公等事史記漢書載諸王淫<lb/>
亂等事皆是葢使人知為不善於幽闇之中而不能掩<lb/>
萬世之直筆如此庶乎知所戒矣仲尼刪詩墻有茨鶉<lb/>
之奔奔桑中諸篇皆存而不削而楊龜山所謂載衛為<lb/>
<pb n="KR3j0154_WYG_001-6a"/>
狄所滅之因是也南北史臣亦識此意下至金史猶備<lb/>
載海陵煬王淫亂之事腥穢雜揉莫甚於元而元史一<lb/>
切隠諱不録亦是一病至於紀傳表志但篇首作序而<lb/>
每人不加論㫁葢曰著其事實以俟後世之公論耳此<lb/>
為能脱因襲之弊可為後世修史之法<lb/>
孟子説道理明白正大但比孔門猶失之粗荀子言語<lb/>
暗使學者不得其門而入孟子是従大路上行荀卿是<lb/>
従旁蹊曲徑裏㝷路頭<lb/>
<pb n="KR3j0154_WYG_001-6b"/>
世儒非孟子者大意謂周王尚在孟子不當勉諸侯以<lb/>
王業辨之者不過謂當時天命已改雖代王革命無傷<lb/>
也是故然矣然當時諸侯已皆自稱王孟子不過勉之<lb/>
行仁義以救民天下自悦而歸之使衰周未亡則亦因<lb/>
而存之令従杞宋之列耳初未嘗勸之伐周而黜顯王<lb/>
也庸何傷哉<lb/>
朱子謂張子韶解中庸得一字可推而前者則極意推<lb/>
之不問至於何所與可行不可行也今世説經皆坐此<lb/>
<pb n="KR3j0154_WYG_001-7a"/>
病<lb/>
左傳法度森嚴辭氣古雅而整暇不迫馬遷才豪故叙<lb/>
事無倫理又雜以俚語不可為訓<lb/>
魏其武安等傳乃太史公所親見故叙其争搆之事最<lb/>
詳<lb/>
宋潛溪該博羣書才氣汪洋不竭學者靡然尚之但於<lb/>
吾儒性命之學不甚理㑹却好去理㑹異教然亦只得<lb/>
其言語皮膚之末雖平日著書立言自任不為不重終<lb/>
<pb n="KR3j0154_WYG_001-7b"/>
是泛博其文亦多浮辭勝理所著龍門子尤鄙拙亂道<lb/>
為蘇平仲作文集序譏近世為文者合喙比聲不能稍<lb/>
自凌厲以震蕩人之耳目此是其本趣發見處故凡其<lb/>
所作大抵只是欲凌厲以震蕩人耳目而已<lb/>
各處方言亦有暗合古韻者亦有暗合字義者如吾鄉謂<lb/>
來曰釐謂毛曰膜此暗合古韻者謂日曬曰曝謂雨淋<lb/>
曰沃此暗合字義者<lb/>
宋史筆㫁依阿全無發明劉氏宋論勝之然有不厭人<lb/>
<pb n="KR3j0154_WYG_001-8a"/>
心者如論太宗之事而援其不踰年改元為戕其兄之<lb/>
證且謂名其年曰太平言致治由我也曰興國言創業<lb/>
由我也夫年號或出臣下所議定未必太宗自製藉令<lb/>
果出太宗則既親行弑逆掩諱文飾之不暇矣又名其<lb/>
年以隂播其事於天下豈人情哉論歐陽公濮議謂其<lb/>
乆叅大政覬覦相位而為是迎合之計甞觀前輩謂濮<lb/>
議初不出於公而臺諌有言公獨力辯故議者指公為<lb/>
主議之人公未嘗辨唯曰今人以濮議為非使我獨當<lb/>
<pb n="KR3j0154_WYG_001-8b"/>
其罪則韓曽二公宜有愧於我後世以濮議為是而獨<lb/>
稱我則我宜愧於二公公又自撰濮議四卷悉記當時<lb/>
論議本末甚詳其序文至以夷齊自許則歐公於此議<lb/>
葢執之終身初非為覬覦相位而發明矣又王介甫之<lb/>
立新法葢自其未得志時為兼并之詩已歎利柄倒持<lb/>
與俗吏之不知方俗儒之不知變及其得志乃専以操<lb/>
利權抑兼并為先務其意以為不如是不可致唐虞三<lb/>
代之治故行之不遺餘力然其心術之偏又悻戻自用<lb/>
<pb n="KR3j0154_WYG_001-9a"/>
故卒至於敗壞天下而績用弗成也今謂其措意専為<lb/>
破遼復故疆而設則恐非事實矣朱子云介甫亦非先<lb/>
立此意以壓諸賢只是見理不明用心不廣故至於此<lb/>
此論最公學者考之<lb/>
唐𤣥宗開元廿四年八月壬子千秋節羣臣獻寳鑑張<lb/>
丞相九齡獨述興廢之源為千秋金鑑録上之竊意其<lb/>
書必備述前世人主仁暴奢儉明昏之實及任用忠邪<lb/>
賢否之故雖文字之體未必雅純然必深切著明足為<lb/>
<pb n="KR3j0154_WYG_001-9b"/>
百代人主之明鑑也惜其書不可見而今曲江所刻本<lb/>
乃庸瑣誕妄全類淫巫瞽史之説葢自古偽書未有陋<lb/>
於此者或者猶喜談而樂道之以為公預知安史之變<lb/>
何異兒童之見<lb/>
前漢書凡史記所已具者皆仍其辭而不變但稍刪潤<lb/>
其重複而已此班氏信而好古不喜立異處可以為萬<lb/>
世法老蘇乃謂彼既言矣申言之何益則非也至司馬<lb/>
遷揚雄二傳亦仍其自序之文而曲記其世系之詳則<lb/>
<pb n="KR3j0154_WYG_001-10a"/>
過矣貨殖傳仍叙范蠡子贛至巴寡婦清名書曰漢而<lb/>
泛及異代之事非例也古今人表亦不宜作<lb/>
綱目書曹操責孫權任子權不受命葢欲其遣質子而<lb/>
權不遣也尹起莘發明乃謂操負多罪乃欲越江漢而<lb/>
責人所謂有諸己而欲非諸人者此似不考文義之過<lb/>
其引春秋公及齊侯平莒及郯莒人不肯為比然宣公<lb/>
平莒及郯欲釋二國之搆怨操責任子欲求成於權耳<lb/>
亦非比例南宋徐羨之傅亮謝晦廢其主義符而弑之<lb/>
<pb n="KR3j0154_WYG_001-10b"/>
及文帝立能正其弑逆之戮而不徳其迎立之私宜書<lb/>
討誅以明帝心綱目乃誤書討殺尹氏求其説而不得<lb/>
乃謂宋主下詔暴其殺二王之罪而不正其大逆之謀<lb/>
使羨之等罪止於殺二王則討而殺之足矣予按宋書<lb/>
元嘉三年之詔首云民生於三事之如一又云羨之等<lb/>
實受顧託任同負圖送往無復言之節事君闕忠貞之<lb/>
効逞其悖心不畏不義播遷之始謀肆酖毒至止未幾<lb/>
顯行怨殺如此而謂不正其大逆之謀可乎大抵不考<lb/>
<pb n="KR3j0154_WYG_001-11a"/>
本末輕於立論而欲得書法之意見是非之實難矣<lb/>
尹氏發明學胡氏春秋傳劉友益綱目書法學公羊榖<lb/>
梁傳書法文甚峻潔似勝發明但有因本文之誤而曲<lb/>
為之説者如東晉晉王保故將陳安降漢先是漢改號<lb/>
趙矣此猶書漢誤也考之提要漢正作趙初無他義書<lb/>
法謂書漢所以志仇國而為安惜唐永王璘反肅宗命<lb/>
髙適討之其書上皇遣誤也書法謂不以肅宗主之所<lb/>
以著自反不縮之戒皆鑿也又唐諸臣狄仁傑郭子儀<lb/>
<pb n="KR3j0154_WYG_001-11b"/>
李光弼等有卒書諡者亦誤也又皆各為之説可謂求<lb/>
索之過葢綱目簡帙浩繁朱子僅成書而未及修改故<lb/>
其大義雖明而其間容有未備者如帝或書上弑或書<lb/>
殺卒或書薨之類可見不必曲為之辭<lb/>
綱目書齊主遊南苑殺其従官六十人據北史従官自<lb/>
暍死耳尹氏發明曰雖非以刅兵殺之是亦以暍死殺<lb/>
之此孟子所謂殺人以政者也劉氏書法亦本其説徐<lb/>
昭文考證謂當従史書従官暍死且譏尹氏附㑹其説<lb/>
<pb n="KR3j0154_WYG_001-12a"/>
以求合所誤之文愚謂徐説固甚直截然綱目無書暍<lb/>
死之例其文當分註於齊主遊南苑之下以従謹嚴之<lb/>
體<lb/>
宋咸作駁中説謂文中子乃後人所假託實無其人按<lb/>
王績有負苓者傳陳叔達答績書有曰賢兄文中子恐<lb/>
後之筆削䧟於繁碎宏綱正典暗而不宣乃興元經以<lb/>
定真統陸龜蒙送豆盧處士序亦曰昔文中子生於隋<lb/>
代知聖人之道不行歸河汾間修先君之業又云丈人<lb/>
<pb n="KR3j0154_WYG_001-12b"/>
文中子外諸孫也云云後司空圖皮日休俱有文中子<lb/>
碑五子皆唐人績乃文中子之弟而叔達又親及門者<lb/>
也文中子果不誣矣但史失其傳其書亦出後人所増<lb/>
益張大牽合傅㑹痕跡宛然在唐時已不甚為人所尊<lb/>
仰故韓栁諸賢俱無稱述或謂即宋阮逸偽作亦非李<lb/>
翺答王載言書云理有是者而辭章不能工王氏中説<lb/>
是也宋龔鼎臣嘗得唐本中説於齊州李冠家則中説<lb/>
之傳乆矣然陳同父類次文中子云分十篇舉其端二<lb/>
<pb n="KR3j0154_WYG_001-13a"/>
字以冠篇篇各有序惟阮逸本有之又云阮氏本與龔<lb/>
氏本文各不同如阮本曰嚴子陵釣於湍石爾朱榮控<lb/>
勒天下故君子不貴得位龔本則曰嚴子陵釣於湍石<lb/>
民到于今稱之爾朱榮控勒天下死之日民無得而稱<lb/>
焉龔本曰出而不聲隠而不没用之則成舍之則全阮<lb/>
本則因董常而言終之曰吾與爾有矣由是觀之則逸<lb/>
或不能無增損於其間以啟後人之疑也<lb/>
汲冢周書甚駁雜恐非先秦書意東漢魏晉間詭士所<lb/>
<pb n="KR3j0154_WYG_001-13b"/>
作反勦禮記史記羣書以文之文義古雅者僅有祭公<lb/>
解等一二篇<lb/>
唐儒如李習之亦不易得其答侯高書雖未免自許太<lb/>
高然深拒其適時行道之説自謂决不肯廢道而取容<lb/>
持論甚正可謂不失已矣此所以能面斥宰相過失也<lb/>
其幽懷賦鄙時人以嗟老羞卑為務而無能以神堯郡<lb/>
縣為意感慨憤切庶幾可與建功業者史稱其性峭鯁<lb/>
議論無所屈非虚美矣<lb/>
<pb n="KR3j0154_WYG_001-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0154_WYG_001-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　井觀瑣言卷一<lb/>
</p>
<p>
</p>
  </div>
<div>
<head>井觀瑣言卷二</head> <lb/>
    <p>
<pb n="KR3j0154_WYG_002-1a"/>
欽定四庫全書<lb/>
　井觀瑣言卷二<lb/>
　　　　　　　　　　　　　明　鄭瑗　撰<lb/>
讀朱子書渾是平稳正當道理學者方是着實下手處<lb/>
餘人之文卑者只是理㑹㣲文碎義髙者大抵張皇捉<lb/>
摸使人驚眩無所従入<lb/>
孝經天經地義章其本文云則天之明因地之義以順<lb/>
天下故朱子定為釋以順天下之傳而吳草廬章句更<lb/>
<pb n="KR3j0154_WYG_002-1b"/>
為釋教之所由生君子之教以孝章本文云非至徳其<lb/>
孰能順民如此其大者乎故朱子定為釋至徳以順天<lb/>
下之傳吳氏因之是矣教民親愛章本文只結之曰此<lb/>
之謂要道朱子定為釋要道之傳又何疑哉而吳氏以<lb/>
為兼釋民用和睦上下無怨之意愚謂吳氏誠有功於<lb/>
孝經但不若朱子之行其所無事矣<lb/>
東坡勝相院記云治其説者大抵務為不可知設械以<lb/>
應敵匿形以備敗窘則推墮滉漾中不可捕捉如是而<lb/>
<pb n="KR3j0154_WYG_002-2a"/>
已矣此數句頗説盡近世禪學自欺欺人之情狀然蘇<lb/>
公終身䧟溺其中而不自覺其説道理亦未免蹈此病<lb/>
目睫之論信哉<lb/>
記緇衣引葉公之顧命曰毋以小謀敗大作毋以嬖御<lb/>
人疾莊后毋以嬖御士疾莊士大夫卿士註以為楚沈<lb/>
諸梁按此文今見汲冢周書祭公解盖祭公謀父疾革<lb/>
時告穆王之言故曰顧命葉當是祭字以字形相似而<lb/>
誤<lb/>
<pb n="KR3j0154_WYG_002-2b"/>
宋景文公筆記曰古者牛惟服車書曰肇牽車牛易曰<lb/>
服牛乘馬漢趙過始教人用牛耕王弼傳易曰牛稼穡<lb/>
之資是不原漢始牛耕之意吾宗夾漈先生亦云求之<lb/>
六經古牛惟以服車不用於耕否則用以祭祀而已又<lb/>
否則如田單縱火齊王釁鐘而已以牛為耕秦漢以上<lb/>
未聞也按孔門弟子冉耕字伯牛司馬耕亦字子牛而<lb/>
古犂字亦従牛故上虞李衍為牛耕不始於漢予意牛<lb/>
耕之利古亦有之但不如後世之廣耳或曰農耕既穫<lb/>
<pb n="KR3j0154_WYG_002-3a"/>
以牛服箱又草人糞壤騂剛用牛耕之字牛義取諸此<lb/>
未知是否<lb/>
栁子厚貞符効司馬長卿封禪書體也然長卿之諛不<lb/>
如子厚之正子厚答問効東方曼倩答客難體也然子<lb/>
厚之懟不如曼倩之安<lb/>
汲郡城北有比干墓偃師縣西北亦有比干墓唐開元<lb/>
中偃師人耕地得銅盤篆文云右林左泉後岡前道萬<lb/>
世之藏兹焉是寳予觀其文竒峻匀麗與三代鐘鼎彛<lb/>
<pb n="KR3j0154_WYG_002-3b"/>
敦諸欵識不類辭語亦不似魏晉以前文字其出於後<lb/>
世無疑歐公集古録不収此文其鑒别精矣不宜與石<lb/>
鼓詛楚文並刻<lb/>
朱子謂史記疑當時不曾得刪改脱藁今考之信然如<lb/>
吳起傳魯人或惡吳起其中曰起之魯學兵法以事魯<lb/>
君魯君疑之且魯衛兄弟之國也而君用起則是棄衛<lb/>
夫魯人惡起於其君即不應面稱魯君或曰是葢魯人<lb/>
私惡起而魯君聞之耳政使如此則魯人自言亦不應<lb/>
<pb n="KR3j0154_WYG_002-4a"/>
泛稱之魯事魯君也此等處亦多是其未曽修改之驗<lb/>
郭解傳始言解為人短小精悍不飲酒中間複出解為<lb/>
人短小不飲酒八字酈生傳始述生入見沛公之事矣<lb/>
及朱建傳復云初沛公引兵過陳留酈生踵軍門云云<lb/>
而所記各異此疑太史公以所聞不同而并著之如國<lb/>
語所記勾踐滅吳戰國策所記中山隂姬之事耳然彼<lb/>
雜書旁探泛採自不相妨此參合衆説櫽括為傳不當<lb/>
彼此互異其辭疑禇先生或後人所附益則不可知<lb/>
<pb n="KR3j0154_WYG_002-4b"/>
平陽史氏伯璿亦近代博考精思之士然揣摩太甚反<lb/>
成傅㑹所著管窺外編其持論多無一定之見如論天<lb/>
地既謂天屬氣地屬形形實氣虚氣能載形虚能載實<lb/>
而主邵子有限無涯之説矣復謂天亦有非虚非實之<lb/>
體以範圍之内為勁氣所充上為三光所麗既主朱子<lb/>
天外無水地下是水載之言而謂天包水水載地地浮<lb/>
於水上矣復疑地不免有隨氣與水而動之患必不能<lb/>
乆浮而不沉而謂南樞入地處必有所根着與天體相<lb/>
<pb n="KR3j0154_WYG_002-5a"/>
貫通論月食既疑先儒月為日中暗處所射之説而主<lb/>
張衡暗虚之説以為暗虚只是大地之影矣復疑影當<lb/>
倍形如此則月光常為地影所蔽失光之時必多而謂<lb/>
對日之衝與太陽逺處往往自有幽暗之象在焉既謂<lb/>
天大地小地遮日之光不盡日光散出地外而月常受<lb/>
之以為明是本沈括月本無光日耀之乃光之言矣復<lb/>
謂月與星皆是有光但月體半光半晦月常面日如臣<lb/>
主敬君此其光所以有盈虧之異論置閏既謂置一閏<lb/>
<pb n="KR3j0154_WYG_002-5b"/>
而有餘則留所餘之分以起後閏置両閏而不足則借<lb/>
下年之日以終前閏矣復謂置閏之年其餘分未必無<lb/>
餘而不可有所欠論日月之運既主横渠天與日月皆<lb/>
左旋之説而謂日月與天同運但不及其健則漸退而<lb/>
反右矣復自背其説而有二人同行之喻謂厯家右轉<lb/>
之説自有源流未可以先儒所學之大而小之凡此等<lb/>
處屢言屢變乍彼乍此進退皆無所據其曰天有範圍<lb/>
地有根着則近於無稽之妄談而淪於小智之私矣臣<lb/>
<pb n="KR3j0154_WYG_002-6a"/>
敬君與二人同行之譬尤為不達事理大抵天地日月<lb/>
之理雖亦格物窮理者所當理㑹然既未可目擊難以<lb/>
遥度則不如姑以先儒所以言者為據暫且放過而於<lb/>
天理人事之切近者致詳焉可也茍於此用心大過則<lb/>
牴牾愈多且終不能以豁然而無疑也<lb/>
商周改正朔之説張敷言分史冊所用民俗所用二項<lb/>
為言極好蔡九峰陳定宇諸儒偏主一説各有所礙終<lb/>
不可通張氏此説足為前輩解紛疑得事理之實然朱<lb/>
<pb n="KR3j0154_WYG_002-6b"/>
子答吳晦叔書已嘗曰或是當時二者並行惟人所用<lb/>
則張説亦有所本<lb/>
孝經三才聖治事君章本竊左傳子大叔北宫文子上<lb/>
真子李文子之言而或者反謂傳者竊經爾雅如切如<lb/>
磋等云本竊禮記大學之文而或者反謂記者采爾雅<lb/>
之辭諡法經天緯地曰文等云本竊左傳成鱄之言而<lb/>
或者反謂成鱄倣諡法之體鶡冠子貪夫殉財等云本<lb/>
竊賈誼鵩賦之詞而或者反謂誼賦盡出鶡冠子子華<lb/>
<pb n="KR3j0154_WYG_002-7a"/>
子今世之人一段本竊韓文栁子厚墓志之意而或者<lb/>
反謂退之此文出子華子世儒知有古近而不知有偽<lb/>
真類如此可發一笑<lb/>
楊子雲擬論語作法言未須論其意義深淺但考其辭<lb/>
語亦足見其故為險難痕跡不可掩矣論語無意為文<lb/>
而自粲然成文故不厭語助字之多如女得人焉耳乎<lb/>
六字為一句而助字處其半夫子之求之也其諸異乎人<lb/>
之求之與十五字為二句而助字處其九而法言乖離<lb/>
<pb n="KR3j0154_WYG_002-7b"/>
諸子圖徽蠢迪檢押弸中彪外雉噫等語至不可屬讀<lb/>
論語云請問其目而法言但云請條論語或問子産問<lb/>
子西問管仲三問字繁而不殺自是文理當如此而法<lb/>
言中或問霍光王翦竇嬰灌夫聶政荆軻但曰霍曰翦<lb/>
曰竇灌曰政也軻也豈復成文理哉此類不可勝數識<lb/>
者觀之不獨大𤣥可覆瓿矣其言曰聖人之經不可使<lb/>
易知其意以為聖經亦只是欲使人難知耳殊不知聖<lb/>
經明白易簡初豈有意為艱深之辭哉其不易解者特<lb/>
<pb n="KR3j0154_WYG_002-8a"/>
古今文體有不同耳雄説陋矣<lb/>
考工記曰天下大獸五則禽亦可謂之獸禮記曰猩猩<lb/>
能語不離禽獸則獸亦可謂之禽五行有木而無草則<lb/>
草亦可謂之木洪範言庶草蕃蕪而不及木則木亦可<lb/>
謂之草<lb/>
韓昌黎與歐陽六一皆以文衛道者其事跡亦頗相類<lb/>
故韓之知己有裴董而歐之知己有富韓與韓並稱有<lb/>
栁子厚與歐並稱有蘇子瞻又如韓有孟東野而歐有<lb/>
<pb n="KR3j0154_WYG_002-8b"/>
梅聖俞韓有文暢髙間大顛而歐有惟儼秘演恵勤韓<lb/>
有樊宗師李翺張籍皇甫湜賈閬仙而歐有尹師魯石<lb/>
介謝絳蘇子美石曼卿恰恰相當此亦竒也<lb/>
歐公謂晉無文章惟歸去來辭東坡亦謂唐無文章惟<lb/>
盤谷序子謂歐公固不易之論坡老之言則有未諭者<lb/>
唐諸家文姑勿論只以昌黎文觀之亦未必都無一篇<lb/>
可比盤谷序也金儒王従之嘗病歸去來辭前想像後<lb/>
直述不相侔謂盤谷序前云友人後云昌黎韓愈似不<lb/>
<pb n="KR3j0154_WYG_002-9a"/>
相識其言亦有理<lb/>
屈原逺遊曰羨韓衆之得一一本衆作終史記始皇本<lb/>
紀云始皇使韓衆侯公石生求仙人不死藥又云韓衆<lb/>
去不報是果一韓衆歟則信能長生不死矣予意衆盖<lb/>
古之仙者本紀所載必迂怪之士因始皇好神仙而假<lb/>
托其名以肆欺誕耳未必屈原所指之韓衆也若列仙<lb/>
傳載韓衆乗白鹿従玉女則意好事者所傳㑹不足為<lb/>
据<lb/>
<pb n="KR3j0154_WYG_002-9b"/>
宣和博古圖成於宋道君朝王黼輩之手凡銘識有乙<lb/>
辛癸巳等字者皆定以為商器其無銘識者亦强指為<lb/>
商周物其彛舟總説云國家積徳百年之後講明禮樂<lb/>
收攬前代遺製而範金之堅多出於僻陋潛壤之奥者<lb/>
四方來上如鐘鼎尊壺之類動以百數予謂以道君之<lb/>
好稱文而重以蔡京王黼童貫朱勔等之巧求曲飾以<lb/>
愚媚其君受命鎮國二寳尚不難於假托撰造况其他<lb/>
乎然則四方所尚固難盡信矣且古人觶觚尊爵簠簋<lb/>
<pb n="KR3j0154_WYG_002-10a"/>
之類雜用陶梓未必皆範銅為之也其的然可信者如<lb/>
齊侯鐘晉姜鼎宰辟父敦等器欵紋形製字畫辭義皆<lb/>
非後世所能為者則非誣也<lb/>
揚雄曰君子得時則大行不得時則龍蛇劉後村謂雄<lb/>
語本吕覽一龍一蛇與時俱化之語予謂雄語葢本繫<lb/>
辭云龍蛇之蟄以存身也然美新仕莽犬羊之可羈耳<lb/>
龍蛇固如是乎投閣幾死尚為得存身之道哉<lb/>
袁紹檄豫州曹操檄江東將校部曲其末皆云如律令<lb/>
<pb n="KR3j0154_WYG_002-10b"/>
李善註言當履繩墨動不失律令也吕延濟謂賞賜一<lb/>
如律令之法二説小異然大㮣皆近之今道家符咒類<lb/>
言急急如律令葢竊此語李濟翁資暇録乃謂令讀為<lb/>
零律令雷邉㨗鬼善走故云如此鬼之疾速其説恠誕<lb/>
不足信<lb/>
綱目分註記南漢宦官之横云凡羣臣有才能及進士<lb/>
狀頭皆先下蠶室然後得進亦有自宫以求進者由是<lb/>
宦者近二萬人貴顯用事大抵皆宦者也王行卿集覽<lb/>
<pb n="KR3j0154_WYG_002-11a"/>
解自宫引吕刑宫辟為據云已自割勢求為宦官也近<lb/>
時陳伯載作正誤乃破其説謂自宫以求進用非求為<lb/>
宦官也予按通鑑自宫求進者下云亦有免死而宫者<lb/>
又按齊桓公曰豎貂自宫以近寡人管仲以為其身之<lb/>
忍又將何有於君今分註先言羣臣皆下蠶室後言宦<lb/>
者近二萬人則集覽之説是矣而伯載非之何也自宫<lb/>
求進猶范曅言腐身熏子以自衒達云爾<lb/>
今人以干求請托為鑚班孟堅賔戯曰商鞅挾三術以<lb/>
<pb n="KR3j0154_WYG_002-11b"/>
鑚孝公李周翰註鑚者取必入之義如以鐵鑚之也今<lb/>
人以見陵於人為欺負漢書韓延夀待下吏恩施厚而<lb/>
約誓明或欺負之者延夀痛自刻責此鑚與欺負語所本<lb/>
尚書之辭有極難曉者鳩僝功弔由靈之類有極易曉<lb/>
者不敢含怒在家不知之類有極繁者一人冕執劉一<lb/>
人冕執鉞之類有極簡者如初如西禮之類有對語者<lb/>
番番良士仡仡勇夫以覲文王之耿光以揚武王之大<lb/>
烈之類有參差不對者承保乃文祖受命民越乃光烈<lb/>
<pb n="KR3j0154_WYG_002-12a"/>
考武王之類<lb/>
今人呼酌酒器為壺瓶按唐書太宗賜李大亮胡缾史<lb/>
炤通鑑釋文以為汲水器胡三省辨誤曰胡缾盖酒器<lb/>
非汲水器也缾瓶字通今北人酌酒以相勸酬者亦曰<lb/>
胡缾然則壺字正當作胡耳<lb/>
史炤釋通鑑多謬天台胡三省辯誤多所考正逺勝諸<lb/>
家之註然頗有引證欠明備者如晉太和四年郗超言<lb/>
頓兵河濟史氏云河濟皆出王屋山固疎胡氏乃謂河<lb/>
<pb n="KR3j0154_WYG_002-12b"/>
出積石濟出王屋此河濟之發源夫積石河之見處非<lb/>
其發源也唐貞元元年盧杞遇赦量移長史陳京趙需<lb/>
等争之徳宗大怒左右辟易京顧曰趙需等勿退史以<lb/>
京顧為人姓名胡譏其不識文理是矣予按栁子厚撰<lb/>
秘書少監陳京行狀云上将復前為相者公率其黨争<lb/>
之上變於色在列者咸恟而退公大呼曰趙需等勿退<lb/>
遂進而盡其辭焉唐史盖因此文炤之謬益彰矣太中<lb/>
二年王皥曰憲宗厭代之夕事出曖昧史以厭為厭魅<lb/>
<pb n="KR3j0154_WYG_002-13a"/>
胡云厭代謂升遐言厭薄人世是也然厭世字本出莊<lb/>
子千嵗厭世去而上僊之文唐避太宗諱改世為代而<lb/>
胡不明言其故又漢黄瓊上疏曰陛下不加清徴審别<lb/>
真偽清徴本出楚辭君含怒以待臣兮不清徴其然否<lb/>
胡亦失於引證孫權上書稱臣於曹操稱説天命操曰<lb/>
是兒欲踞吾着爐火上邪此葢操知權尊己非出於誠<lb/>
特欲嗾已速成簒計使諸雄得指以為辭故云踞吾着<lb/>
爐火上若曰速吾禍敗云爾胡乃云漢以火徳王權欲<lb/>
<pb n="KR3j0154_WYG_002-13b"/>
使操加其上似無此意比齊王高緯遊南苑従官賜死<lb/>
者六十人賜死本暍死之誤胡以淫刑以逞釋之唐李<lb/>
泌請以書約囘紇每使來不過二千人印馬不過千匹<lb/>
按唐書本作市馬謂與囘紇互市之馬也通鑑市誤作<lb/>
印胡引六典諸監馬印為説亦失考也寳厯初牛僧孺<lb/>
出鎮武昌過襄陽襄陽帥栁公綽戎服出侯曰竒章公<lb/>
甫離台席重之所以尊朝廷也胡註牛𢎞相隋封竒章<lb/>
公僧孺其裔孫故唐人以稱之予按唐書僧孺在敬宗<lb/>
<pb n="KR3j0154_WYG_002-14a"/>
初嘗進封竒章郡公今武昌有竒章閣竒章亭皆為<lb/>
僧孺而名非特以牛𢎞之裔稱竒章公也此其欠明備<lb/>
處其他所釋頗多騁浮辭如解高澄父喪起舞而曰秘喪<lb/>
不發死肉未寒忘雞斯徒跣之哀縦躚躚僛僛之樂之<lb/>
類殊非箋解之體<lb/>
太公六韜黄石公三畧李衛公問對皆偽書也宋戴少<lb/>
望作將鑑論㫁乃極稱三畧通於道而適於用可以立<lb/>
功而保身且謂其中多知足戒貪之語張良得之用以<lb/>
<pb n="KR3j0154_WYG_002-14b"/>
成名謂問對之書興廢得失事宜情實兵家術法燦然<lb/>
畢舉皆可垂範將來以予觀之問對之書雖偽然必出<lb/>
於有學識謀畧者之手朱子云問對是阮逸偽作三畧<lb/>
純是剽竊老氏遺意迂緩支離不適於用其知足戒貪<lb/>
等語葢因子房之明哲而為之辭非子房反有得於此<lb/>
也葢圯橋授受之書亡矣此與所謂素書皆其贗本耳<lb/>
如曰髙鳥死良弓藏敵國滅謀臣亡亡者謂廢其威奪<lb/>
其權也皆取諸舊史而附㑹之痕跡宛然可見而戴亟<lb/>
<pb n="KR3j0154_WYG_002-15a"/>
稱之無乃未之思與或謂漢光武之詔已引黄石公記<lb/>
柔能勝剛弱能勝强之語則此書之傳亦逺矣<lb/>
元魏石刻有大代修華嶽廟碑歐公集古録跋尾云魏<lb/>
自道武天興元年議定國號羣臣欲稱代道武不許乃<lb/>
仍稱魏是後無改國稱代之事今魏碑數數有之碑石<lb/>
當時所刻不應妄但史失其事爾由是言之史家闕繆<lb/>
多矣予於史學非長故書之以待博學君子予按崔浩<lb/>
曰昔大祖應天受命兼稱代魏以法殷商則當時雖未<lb/>
<pb n="KR3j0154_WYG_002-15b"/>
嘗改國稱代然二號固嘗並稱矣<lb/>
隋李諤病當時文體輕薄上書論之略曰競一韻之竒<lb/>
争一字之巧連篇累牘不出月露之形積案盈箱唯是<lb/>
風雲之狀於是閭里童昏貴遊總丱未窺六甲先製五<lb/>
言諤誠欲變時文之陋宜自為渾厚爾雅之辭今書辭<lb/>
駢儷淺鄙乃爾尚何以譏病時輩為哉<lb/>
汪克寛綱目考異殊無補於書法徒加支離耳夫吕后<lb/>
止稱制故猶書太后武后已革命故黜稱武氏王莽男<lb/>
<pb n="KR3j0154_WYG_002-16a"/>
子也故書名武后婦人也故書氏綱目之權衡審矣汪<lb/>
氏乃謂吕后當稱吕氏武后當稱周瞾不達甚矣唐中<lb/>
宗景龍元年太子重俊殺武三思武崇訓綱目書重俊<lb/>
起兵誅三思崇訓宜矣汪氏却云此起兵討賊而罪人<lb/>
未得但當書討不當書誅且分註明言殺三思崇訓于<lb/>
其第汪氏曽不之考而輕於立説何哉<lb/>
　<lb/>
　<lb/>
<pb n="KR3j0154_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　井觀瑣言卷二<lb/>
</p>
<p>
</p>
  </div>
<div>
<head>井觀瑣言卷三</head> <lb/>
    <p>
<pb n="KR3j0154_WYG_003-1a"/>
欽定四庫全書<lb/>
　井觀瑣言卷三<lb/>
　　　　　　　　　　　　　明　鄭瑗　撰<lb/>
大誓言予有亂臣十人論語以為有婦人焉扶風馬融<lb/>
因以為文母按文王受西伯之命九年而崩夀九十七<lb/>
武王即位十有三年而伐商又六年而崩夀九十三文<lb/>
王受命時武王當年六十四五克商時武王年已八十<lb/>
有七文母不應尚在然則雖㣲劉氏子無臣母之説亦<lb/>
<pb n="KR3j0154_WYG_003-1b"/>
可决知婦人之非文母矣劉以邑姜當之理或然也然<lb/>
舊説以邑姜為太公望女亦恐未然夫太公八十歸周<lb/>
在文王為西伯之後豈得猶有未字之女可配武王武<lb/>
王是時已幾七十矣又豈得始納公女為元妃哉史記<lb/>
顔囘少孔子三十嵗三十二而蚤卒是時孔子葢年六<lb/>
十一家語記孔子年二十而生伯魚伯魚卒時年五十<lb/>
計其年當在顔子之後今魯論顔路請車時孔子已言<lb/>
鯉死則家語誤矣鯉死既在囘之前則孔子亦當六十<lb/>
<pb n="KR3j0154_WYG_003-2a"/>
以降子思之生又不知前此幾年然則孔子卒時子思<lb/>
亦應不甚幼孔叢子載子思與孔子答問之語雖未必<lb/>
然要亦難㫁其必無也按史記年表孔子卒在周敬王<lb/>
四十一年魯繆公立在威烈王十九年上下相去七十<lb/>
一年而子思之夀止於六十有二宜不及見繆公之立<lb/>
也而孔叢子載繆公薨時子思居衛孔叢子固不足據<lb/>
然孟子亦屢言繆公之於子思不應有誤年表之錯明<lb/>
矣宋髙似孫子略國朝宋景濓諸子辯並云子思夀六<lb/>
<pb n="KR3j0154_WYG_003-2b"/>
十二魯繆公同時人繆公之立距孔子之沒七十年當<lb/>
是時子思猶未生答問之事安得有之予謂既信夀六<lb/>
十二之説即不當信相去七十年之説以七十年之説<lb/>
為可信則子思之生當在孔子夢奠之後矣殊不知伯<lb/>
魚既先孔子而卒則子思安得後孔子而生哉此理甚<lb/>
明而不能察殊可笑也凡傳記所紀年月如此牴牾者<lb/>
不可勝計盡信書不如無書信哉<lb/>
宋史諸國世家其子孫諸臣事業可考者各為小傳附<lb/>
<pb n="KR3j0154_WYG_003-3a"/>
本國之下此最可法<lb/>
喪禮有復説者以為招魂復魄荆楚之俗乃以是施之<lb/>
生人宋玉招魂景差大招是也予按韓詩云鄭國之俗<lb/>
三月上巳之溱洧兩水之上招魂續魄秉蘭草拂不祥<lb/>
則非特楚俗然矣<lb/>
沈約宋書祭祀輿服諸儀物皆具於禮志其序云禮之<lb/>
所苞其用匪一郊祭朝饗匪云别事旗章服物非禮而<lb/>
何此説最是諸志載及魏晉以來之事葢以備前史之<lb/>
<pb n="KR3j0154_WYG_003-3b"/>
未備亦未為不可列傳頗重複疑非盡出約手獨符瑞<lb/>
志數卷乃其所創立者皆采諸䜟緯雜書荒唐矯誣之<lb/>
説盖前史所羞為者約反自謂可補前史之闕不亦陋<lb/>
乎<lb/>
通鑑載魏太武殺崔浩云浩刋所撰國史于石立于郊<lb/>
壇東方所書魏先世事皆詳實北人忿恚相與譛浩暴<lb/>
揚國惡魏主大怒遂族誅浩予謂浩修國史直筆自是<lb/>
其職但不當刋石衢路耳縦使以是獲罪何至遽赤其<lb/>
<pb n="KR3j0154_WYG_003-4a"/>
族太武雖暴不應至此綱目書魏殺其司徒崔浩夷其<lb/>
族甚之也及考宋書栁元景傳云栁光世為索虜折衝<lb/>
將軍河北太守其姊夫偽司徒崔浩虜之相也虜主拓<lb/>
跋燾南冦汝潁浩宻有異圖光世要河北義士為浩應<lb/>
浩謀泄被誅河北大姓坐連謀夷滅者甚衆然後知浩<lb/>
所以不蒙八議之宥者自有其故特因史事發耳<lb/>
禹貢導渭自鳥䑕同穴孔疏云鳥䑕共為雌雄同穴而<lb/>
處蔡九峰謂其説不經不足信按爾雅云鳥䑕共穴其<lb/>
<pb n="KR3j0154_WYG_003-4b"/>
鳥名䳜其䑕名鼵沈約鮮卑傳亦云甘谷嶺北有鳥䑕<lb/>
同穴或在山嶺或在平地雀色白䑕色黄地生黄紫花<lb/>
草便有雀鼠穴今臨洮渭源縣西二十里有鳥䑕山俗<lb/>
呼青雀山其土人親見鳥與䑕共處一穴相親如匹偶<lb/>
則孔説不誣地志乃析為二山云鳥䑕山乃同穴之枝<lb/>
山可謂謬矣宋南渡後隴西地淪於金人南人無得至<lb/>
者故蔡氏信地志而疑孔説耳<lb/>
三禮考註或謂非草廬書考公年譜行狀皆不言嘗著<lb/>
<pb n="KR3j0154_WYG_003-5a"/>
此書楊東里謂其編次時與三禮叙録不同予按支言<lb/>
集周禮叙録但云冬官雖缺今姑仍其舊而考工記别<lb/>
為一卷附之經後今此書篇首亦載叙録乃更之曰冬<lb/>
官雖缺以尚書周官考之冬官司空掌邦土而雜於地<lb/>
官司徒掌邦教之中今取其掌邦土之官列於司空之<lb/>
後庶乎冬官不亡支言叙録云儀禮傳十篇澄所纂次<lb/>
而此書十字下乃加五字此葢或者欲附㑹此書出於<lb/>
公手故掲公叙録置之篇首又従而附益之爾且公最<lb/>
<pb n="KR3j0154_WYG_003-5b"/>
不信古文尚書周官古文也其肯據之以定周禮乎及<lb/>
觀其所考次亦不能無可疑者如春官大司樂而下皆<lb/>
取而歸之司徒地官大小司徒之職則取而歸之司空<lb/>
然觀周書穆王命君牙為司徒而有祈寒暑雨小民怨<lb/>
咨思艱圖易民乃寧之語又云宗伯洽神人和上下周<lb/>
禮春官大宗伯之職亦云以天産作隂徳以中禮防之<lb/>
以地産作陽徳以和樂防之以禮樂合天地之化百物<lb/>
之産以事鬼神以諧萬民以致百物與周書之言實相<lb/>
<pb n="KR3j0154_WYG_003-6a"/>
表裏由是觀之則司徒豈専掌教而不及養宗伯豈専<lb/>
掌禮而不及樂乎叙録所纂儀禮逸經文僅存者止五<lb/>
篇公冠諸侯遷廟諸侯釁廟投壺奔喪也云中霤禘于<lb/>
太廟王居明堂三篇其經亡矣此書乃以大戴明堂篇<lb/>
補王居明堂其辭云明堂朱草日生一葉至十五日生<lb/>
十五葉十六日一葉落終而復始此緯書野史之説曽<lb/>
謂禮經而有是乎其以公符補公冠雖公之意然篇中<lb/>
記雜周成王漢昭帝之冠辭其非古經之文明矣公平<lb/>
<pb n="KR3j0154_WYG_003-6b"/>
昔深惡經傳之混淆豈若是其雜亂而無區别乎予嘗<lb/>
謂諸侯遷廟釁廟奔喪投壺四篇猶畧存經之彷彿以<lb/>
之補經尚不能不起人之疑公符明堂之不可補經决<lb/>
矣夫經之殘闕雖孟子亦但能言其畧或者顧務勦拾<lb/>
割裂以補之不亦勞甚矣乎<lb/>
凡古書簡編錯亂程朱大儒亦不敢擅為更張但云某<lb/>
當作某某當在某之下某當在某之前而已惟孝經大<lb/>
學傳文之錯有經文可依據故朱子考而正之今此書<lb/>
<pb n="KR3j0154_WYG_003-7a"/>
任意移易輒云當麗於此無疑如内饔掌膳羞辨腥臊<lb/>
羶香之不可食者乃遽取内則牛夜鳴則<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>等辭以附<lb/>
之豈先聖闕疑闕文之意乎<lb/>
宋馬令采江南李氏遺事作南唐書頗摹倣歐陽五代<lb/>
史然所載多詩話小説諧謔之辭殊乏史家筆削謹嚴<lb/>
意思其類例亦多乖舛如潘佑之忠諌而置之誅死傳<lb/>
彭利用之迂腐而列之俳諧傳方諸歐史無能為役矣<lb/>
南唐史盧絳仕江南至昭武節度使及金陵䧟募驍勇<lb/>
<pb n="KR3j0154_WYG_003-7b"/>
敢死千餘由宣歙長驅入福建循海聚兵以圖興復不<lb/>
果而敗今句容縣東陽鎮市東有盧大王廟志云即絳<lb/>
祠馬令南唐書乃云金陵既平絳獨不順殺歙州刺史<lb/>
龔慎儀謀奔嶺表朝廷數遣使諭㫖絳乃降遂降授冀<lb/>
州團練使㑹慎儀侄潁上言求復季父之讐乃命斬絳<lb/>
于固子坡據舊史則絳為忠於所事而死據馬書則絳<lb/>
為讐人所訟而死予謂絳聚兵為唐興復歙既降宋則<lb/>
殺其守臣乃勢所宜然以宋藝祖追贈韓通録用衛融<lb/>
<pb n="KR3j0154_WYG_003-8a"/>
張洎事觀之則龔頴雖為季父訟寃藝祖未必遽肯殺<lb/>
絳句容之人必不為綘立祠舊史當得其實<lb/>
凡經傳之文有錯簡者須有顯證方可移易如大學傳<lb/>
文有經文可證乃可更定周書武成有月日事理可推<lb/>
乃可更定後之儒者率以己意所便輒欲變移經文如<lb/>
王魯齋只憑漢藝文志中庸説二篇一辭欲析中庸為<lb/>
二篇移易其文使各以類相従且魯齋最不信家語謂<lb/>
朱子不當據家語以正中庸似矣班氏漢志獨可據以<lb/>
<pb n="KR3j0154_WYG_003-8b"/>
正中庸乎况其所謂二篇者本指其註説非指其正文<lb/>
也又據孟子以戎狄是膺荆舒是懲為周公之事而欲<lb/>
移魯頌㤗山巖巖保有鳬繹兩章於土田附庸之下而<lb/>
以俾爾昌而熾一段接於亦其福女之後殊不知古人<lb/>
引經只是㫁章見意不如後世之拘也如曰憂心悄悄<lb/>
愠于羣小孔子也肆不殄厥愠亦不隕厥問文王也雖<lb/>
魯齋其能强為移易以遷就其説乎又欲以二雅中不<lb/>
合於正雅者皆歸之王風又欲以豳風七詩分入變雅<lb/>
<pb n="KR3j0154_WYG_003-9a"/>
豫章熊與可本吳材老之説以洪範嵗月日時無易等<lb/>
言為四五紀疇文斂時五福等言為九五福疇文雖剪<lb/>
截破碎惑亂後學然猶勉强可通至於移惟辟作福等<lb/>
言為六極疇文於義何所取乎凡此皆進退無據而輕<lb/>
改聖經之舊治經者所當深戒也<lb/>
東坡峻靈王廟碑載唐代宗時有尼見上帝得八寳云<lb/>
以是知天亦分寳以鎮世昭靈侯廟碑載張路斯鄭祥<lb/>
逺皆為龍争居以戰路斯九子亦化龍皆齊東繆悠之<lb/>
<pb n="KR3j0154_WYG_003-9b"/>
談真文忠續文章正宗此兩篇亦在所取豈姑以備廟<lb/>
碑之體歟<lb/>
新安胡定芳周易翼傳論五行生成之數謂五行之生<lb/>
皆不離乎中五之土以成形質天一生水一得五則成<lb/>
六是地六成之也地二生火二得五則成七是天七成<lb/>
之也天三生木三得五則成八是地八成之也地四生<lb/>
金四得五則成九是天九成之也天五生土五得五則<lb/>
成十是地十成之也一二三四五者生之之序也六七<lb/>
<pb n="KR3j0154_WYG_003-10a"/>
八九十者皆因五而後得非真藉六七八九十之數以<lb/>
成之也又云五行相克子必為母報讐如土克水水之<lb/>
子木又克土水克火火之子土又克水火克金金之子<lb/>
水又克火金克木木之子火又克金木克土土之子金<lb/>
又克木循環相克無已今有人忘父母大讐而不報者<lb/>
可以觀諸此矣其持論甚新然報讐之説亦似太狹<lb/>
史中凡改姓名者如劉更生劉歆姚元之之類當其未<lb/>
改只當著其舊名元魏初諸臣姓皆竒複孝文太和中<lb/>
<pb n="KR3j0154_WYG_003-10b"/>
始改拓抜氏為元氏抜抜氏為長孫氏達奚氏為奚氏<lb/>
乙旃氏為叔孫氏此類甚多至西魏恭帝初元宇文泰<lb/>
廢立乃復國姓拓抜氏九十九姓改為單者皆復其舊<lb/>
中原故家多易賜番姓宋書索虜傳南齊書魏虜傳孝<lb/>
文未改姓之先皆著其舊姓名乃得事實魏収魏書率<lb/>
書新姓温公通鑑従之以就簡易失其實矣金斡里雅布<lb/>
烏珠等其初亦只當書其舊名今金史盡書後所更名<lb/>
宗望宗弼之類亦非是陳子經續編通鑑悉書舊名亦<lb/>
<pb n="KR3j0154_WYG_003-11a"/>
為有見<lb/>
宋史記徽宗崩於五國城洪皓方流逓冷山聞之北面<lb/>
泣血操文以祭其辭激烈聞者揮涕容齋三筆云先忠<lb/>
宣遣使臣沈珍往燕山建道塲于聞㤗寺作功徳疏曰<lb/>
千嵗厭世莫遂乘雲之仙四海遏音同深喪考之戚况<lb/>
故宫為禾黍改館徒饋于秦牢新廟游衣冠招魂謾歌<lb/>
于楚些雖置河東之賦莫上江南之哀遺民失望而痛<lb/>
心孤臣乆縶惟嘔血伏願盛徳之祀傳百世以彌昌在<lb/>
<pb n="KR3j0154_WYG_003-11b"/>
天之靈繼三后而不朽北人讀之亦墮涙争相傳誦此<lb/>
疏疑即史所謂操文以祭者時朱少章弁亦羈雲中有<lb/>
奉送徽宗大行文畧曰臣等猥以凡庸誤蒙選擇茂林<lb/>
豐草被雨露於當年絶黨殊鄰犯風霜於將老節上之<lb/>
旄盡落口中之舌徒存歎馬角之未生魂消雪窖攀龍<lb/>
髯而莫逮淚灑氷天後正使王倫持此文歸獻髙宗讀<lb/>
之感涕今見朱子所述行狀<lb/>
　井觀瑣言卷三<lb/>
</p>
<p>
</p>
  </div></body>
</text>\m</TEI>
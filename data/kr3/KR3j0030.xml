<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>近事㑹元卷一</head> <lb/>
    <p>
<pb n="KR3j0030_WYG_001-1a"/>
欽定四庫全書<lb/>
　近事㑹元卷一<lb/>
　　　　　　　　　　　　宋　李上交　撰<lb/>
　　太極殿<lb/>
唐高祖於隋義寧二年五月受隋禪改大興殿為太極<lb/>
殿<lb/>
　　翠㣲宫<hi>長安</hi>夲太和宫<lb/>
唐太宗貞觀二十一年四月營太和宫於終南山尋改<lb/>
<pb n="KR3j0030_WYG_001-1b"/>
為翠㣲宫<lb/>
　　玉華宫<hi>坊州</hi>
唐太宗貞觀二十一年七月建玉華宫於坊州宜君縣<lb/>
之鳯皇谷<lb/>
　　玉華寺<lb/>
唐高宗永徽二年廢玉華宫為玉華寺<lb/>
　　八關宫　合璧宫<hi>雒陽</hi>
唐高宗顯慶五年四月造八關宫於東都苑内五月復<lb/>
<pb n="KR3j0030_WYG_001-2a"/>
改為合璧宫<lb/>
　　天宫寺<hi>洛陽</hi>
唐高祖濳龍時舊宅<lb/>
　　蓬萊宫<hi>洛陽</hi>
唐高宗龍朔二年四月造<lb/>
　　乾元殿<hi>雒陽</hi>
唐高宗麟徳二年三月造<lb/>
　　紫桂宫<hi>雒陽</hi>
<pb n="KR3j0030_WYG_001-2b"/>
唐高宗儀鳯四年五月造於沔池之西<lb/>
　　龍尾道　含元殿<hi>長安</hi>
唐高宗咸亨元年三月改長安蓬萊宫爲含元殿側有<lb/>
龍尾道自平階至地凡詰曲七轉曰丹鳯門北望宛如<lb/>
龍尾下埀於地焉兩垠欄悉以青石為之至今石柱猶<lb/>
有存者<lb/>
　　萬年宫　九成宫<hi>長安</hi>
唐高宗永徽二年九月改九成宫為萬年宫<lb/>
<pb n="KR3j0030_WYG_001-3a"/>
　　集賢殿　麗正殿　集賢殿書院<hi>長安</hi>
唐明皇開元十三年四月改集仙殿為集賢殿改麗正<lb/>
殿書院為集賢殿書院<lb/>
　　廣花萼樓　勤政樓　築夾城　芙蓉園<hi>長安</hi>
唐明皇開元二十年六月長安廣花萼樓前面題曰勤<lb/>
政樓又築夾城芙蓉園<lb/>
　　太清宫<hi>亳州</hi>
唐明皇天寳二年九月勅譙郡紫極宫宜準西京為太清<lb/>
<pb n="KR3j0030_WYG_001-3b"/>
宫<lb/>
　　觀風樓<hi>長安</hi>
唐明皇天寳八載四月於華清宫作觀風樓<lb/>
　　再廣長安夾城<hi>長安</hi>
唐徳宗貞元十二年八月廣夾城<lb/>
　　華清宫　温泉宫<hi>長安</hi>
唐明皇天寳六載十月改温泉宫爲華清宫<lb/>
　　紫極宫<lb/>
<pb n="KR3j0030_WYG_001-4a"/>
唐明皇天寳二年諸州置紫極宫<lb/>
　　集靈臺　長生殿<hi>長安</hi>
唐明皇天寳元年十月新成長生殿名曰集靈臺以祀<lb/>
天神也<lb/>
　　明皇歸西内　興慶宫<hi>長安</hi>
唐肅宗上元元年七月上皇自興慶宫移歸西内李輔<lb/>
國遷之興慶宫即南内也<lb/>
　　延英殿<lb/>
<pb n="KR3j0030_WYG_001-4b"/>
唐𫝊載云肅宗以苗晉卿年老艱步故設之也後來臣<lb/>
僚得詣便殿多以私自集希求恩寵欲進其身以此為<lb/>
望焉<lb/>
　　都亭驛　上元驛<hi>汴</hi>
晉高祖天福五年八月改東京之上元驛為都亭驛<lb/>
　　至徳宫<hi>雒陽</hi>
後唐明宗天成元年六月以舊宅為至徳宫<lb/>
　　紫宸殿　萬嵗殿<lb/>
<pb n="KR3j0030_WYG_001-5a"/>
周世宗顯徳六年十二月改内萬嵗殿為紫宸殿<lb/>
　　改宫殿門名<hi>雒陽</hi>
唐哀宗天祐二年五月延喜門改為宣仁門重明門改<lb/>
興教門長樂門改光政門光範門改應天門應天門改<lb/>
為乾元門宣政門改為敷政門宣政殿改為貞觀殿日<lb/>
華門改為左延福門月華門改為右延福門萬夀門改<lb/>
為萬春門積善門改為興善門含章門改為膺福門含<lb/>
清門改為延義門金鸞門為千秋門延和門為彰善門<lb/>
<pb n="KR3j0030_WYG_001-5b"/>
　　帝王服赤黄袍衫<lb/>
唐太宗貞觀中制翼善冠朔朢視朝以常服及白練裙<lb/>
襦通著之若服袴褶又與平巾幘通用著於令其常服<lb/>
赤黄袍衫折上頭巾九環帯六合靴皆起自魏周便於<lb/>
戎事貞觀己後非元日冬至受朝及大祭皆常服而已<lb/>
志云中宗景龍二年七月太子左庶子劉子元進議曰<lb/>
燕服蓋古之䙝服也今亦謂之常服江南則以巾褐裙<lb/>
襦北朝則雜以戎衣之制爰自北齊有長帽短鞾合袴<lb/>
<pb n="KR3j0030_WYG_001-6a"/>
襖子朱紫元黄各任所好雖謁見君上出入省寺若非<lb/>
元正大㑹一切通用高氏諸帝嘗服緋袍隋代帝王貴<lb/>
臣多黄服文綾袍烏紗帽九環帯烏皮六合靴百官常<lb/>
服同於匹庶皆著黄袍出入殿省天子朝服亦如之惟<lb/>
帯加十三環以為差異蓋取其便事其烏紗帽漸廢貴<lb/>
賤通服折上巾其制周武帝建徳年所造也晉公宇文<lb/>
䕶始命袍加下襴及大業元年煬帝始制詔吏部尚書<lb/>
牛𢎞等憲章古則創造衣冠自天子逮於胥吏章服皆<lb/>
<pb n="KR3j0030_WYG_001-6b"/>
有等差始令五品以上通服朱紫已後用兵及車駕行<lb/>
幸百官雖服袴褶而軍間不便六年復詔從駕逺者皆<lb/>
戎衣貴賤異等雜用五色五品已上通著紫袍六品已<lb/>
下兼用緋緑胥吏以青庶人白屠商皂士赤黄武徳初<lb/>
因隋舊制天子燕服亦名常服唯以黄袍及衫後漸用<lb/>
赤黄遂禁士庶不得以赤黄為衣服雜飾<lb/>
　　幞頭　帽子　腰帯　靴　公服<lb/>
右五事上官詳前帝王服色赤黄之説下文幞頭乃烏<lb/>
<pb n="KR3j0030_WYG_001-7a"/>
紗帽耳當時必垂其帽之餘者故前説云漸廢是廢其<lb/>
制度也又云貴賤通服折上巾只是以其帽之餘帛折<lb/>
而上繫之俗謂幞頭小脚以便事也似謂無巾子時為<lb/>
帽冒其頭也有巾子時為巾也今之小紗帽子者亦佀<lb/>
因幞頭而生其制又去其巾子耳何者其帽之餘帛亦<lb/>
折而上綴之俗曰帽簷是也腰帯乃是九環十三環帯<lb/>
也言環即今之帯上金玉等名具也俗曰袴具言在袴<lb/>
具之上有眼目曰左眼是不忘其本存古之環象也環<lb/>
<pb n="KR3j0030_WYG_001-7b"/>
以佩魚龜筭帒等也鞾即六合鞾也以六片縫合而成<lb/>
公服即宇文䕶加襴之袍也<lb/>
　　笏<lb/>
唐高祖武徳四年八月勅五品已上象笏三品已上前<lb/>
挫後直五品已上前挫後屈自有唐已來一例上員下<lb/>
方曽不分别六品已下執竹木為笏上挫下方<lb/>
　　手巾　筭帒　刀子　礪石　䪓韘<lb/>
唐高宗上元元年八月制凡一品已下並帯之武官欲<lb/>
<pb n="KR3j0030_WYG_001-8a"/>
帯者聽之睿宗景雲元年七月詔一品已下帯手巾筭帒其<lb/>
刀子礪石等不許佩武官五品已上佩䪓韘七事七事謂佩<lb/>
刀刀子礪石契苾真噦厥針筒火石帒等也開元初復罷之<lb/>
　　幞頭巾子<lb/>
唐制云武徳已來始有巾子文官名流尚平頭小様者<lb/>
則天朝貴臣内賜高頭巾子呼為武家諸王様中宗景<lb/>
龍四年三月因内宴賜宰臣已下内様巾子開元以來<lb/>
文官仕任多以紫皂官絁為頭巾平頭子相效為雅製<lb/>
<pb n="KR3j0030_WYG_001-8b"/>
開元十九年十月賜内供奉官及諸司長官羅頭巾及<lb/>
宫様巾子迄今服之也今宋朝所謂頭巾乃古之幅巾<lb/>
賤者之服非此所論者也<lb/>
　　金銀銅魚帒　龜帒　特進佩魚　散職佩魚<lb/>
唐高宗永徽二年五月開府儀同三司及京官文武職<lb/>
事四品五品並給隨身魚帒至咸亨三年五月五品已<lb/>
上賜新魚帒並飾以銀三品已上各賜金帒刀子礪石<lb/>
至垂拱二年正月諸州都督刺史並準京官帯魚帒至<lb/>
<pb n="KR3j0030_WYG_001-9a"/>
天授元年九月改内外所佩魚作龜久視元年十月職<lb/>
事三品已上龜帒並用金飾四品用銀飾五品用銅飾<lb/>
上守下行皆從官給神龍元年内外官五品已上依舊<lb/>
魚帒六月嗣王郡王特許佩金魚帒景龍三年八月令<lb/>
特進佩魚散職佩魚自此始也自武徳已來皆從正員<lb/>
帯闕官始佩魚帒員外判試檢校自則天中宗後始有<lb/>
之皆不佩魚雖正員官得佩亦去任及致仕即解去魚<lb/>
帒至開元九年張嘉貞為中書令奏諸致仕許終身佩<lb/>
<pb n="KR3j0030_WYG_001-9b"/>
以為榮寵以理去任亦聽佩魚帒自後恩制賜賞緋紫<lb/>
例兼魚帒謂之章服因之佩魚帒服朱紫者甚衆<lb/>
　　改銅魚帒<lb/>
唐則天嗣聖元年詔五品佩銅魚帒中宗返正從舊<lb/>
　　佩龜<lb/>
唐則天天授元年九月改内外官所佩魚作龜<lb/>
　　乗輿案褥牀帷用赤黄<lb/>
唐明皇天寳六載禮儀使太常卿韋縚奏舊用紫今請<lb/>
<pb n="KR3j0030_WYG_001-10a"/>
依御袍赤黄色勅從之<lb/>
　　銀菟符<lb/>
隋義寧二年三月封唐祖為相國總百揆四月停竹使<lb/>
符頒銀菟符於郡國<lb/>
　　銀魚符<lb/>
唐高祖武徳元年九月改銀菟符為銀魚符<lb/>
　　笏囊<lb/>
唐傳云故事皆搢笏於帯而後乘馬開元二十四年宰<lb/>
<pb n="KR3j0030_WYG_001-10b"/>
相張九齡體羸常使人持之因設笏囊笏囊之設自九<lb/>
齡始也<lb/>
　　腰輿<lb/>
唐則天神功元年幸萬安山玉泉以山徑危欲御腰輿<lb/>
而上以王慶諫而止<lb/>
　　皇親禁人出入掖庭<lb/>
唐明皇開元十年九月禁諸王公主駙馬外戚家除非<lb/>
至親以外不得出入門庭妄説言語<lb/>
<pb n="KR3j0030_WYG_001-11a"/>
　　親試舉人<lb/>
唐高宗顯慶四年二月上親試舉人凡九百人内五百<lb/>
人登上第<lb/>
　　真宰相<lb/>
唐高祖武徳初至長安四年已前僕射並是真宰相<lb/>
　　専知樞宻<lb/>
唐太宗貞觀十六年正月岑文本為中書侍郎専知樞<lb/>
宻<lb/>
<pb n="KR3j0030_WYG_001-11b"/>
　　知門下省<lb/>
唐太宗貞觀十六年鄭國公魏徴為太子太師知門下<lb/>
省事<lb/>
　　同中書門下三品<lb/>
唐太宗貞觀十七年三月以兵部尚書英國公李勣為<lb/>
太子詹事同知中書門下三品<lb/>
　　參預朝政<lb/>
唐太宗貞觀十八年八月以刑部尚書張亮參預朝政<lb/>
<pb n="KR3j0030_WYG_001-12a"/>
　　左右相<lb/>
唐明皇天寳元年二月侍中為左相中書令為右相<lb/>
　　宰相以平章事為名<lb/>
唐高宗永隆二年以中書侍郎郭正一與魏待舉並同<lb/>
中書門下平章事此官自正一始也<lb/>
　　參知機務<lb/>
唐太宗貞觀二十二年正月以崔仁師為中書侍郎參<lb/>
知機務<lb/>
<pb n="KR3j0030_WYG_001-12b"/>
　　僕射始帯同中書門下<lb/>
唐太宗貞觀二十三年高宗嗣位至七月以李勣為尚<lb/>
書右僕射同中書門下三品<lb/>
　　參知政事<lb/>
唐高宗顯慶四年五月以兵部尚書任雅相度支尚書<lb/>
盧承慶並參知政事<lb/>
　　平章事<lb/>
唐高宗永淳二年四月上謂參知政事崔知温曰郭正<lb/>
<pb n="KR3j0030_WYG_001-13a"/>
一魏待舉等厯任尚淺且令預聞政事未可與卿等同<lb/>
名稱自是外司四品已下知政事者遂以平章事為名<lb/>
　　文昌臺　鸞臺　鳯閣　左右肅政臺<lb/>
唐則天光宅元年九月改尚書省為文昌臺左右僕射<lb/>
為文昌左右相吏部為天官户部為地官禮部為春官<lb/>
兵部為夏官刑部為秋官工部為冬官門下省爲鸞臺<lb/>
中書省為鳯閣御史臺為左肅政臺専知京師百官及<lb/>
監諸軍旅並承詔出使更置右肅政臺専知諸州按察<lb/>
<pb n="KR3j0030_WYG_001-13b"/>
　　鸞臺侍郎　都臺　麟臺　控鶴<lb/>
唐則天埀拱元年二月改黄門侍郎為鸞臺侍郎文昌<lb/>
都省為都臺祕書省為麟臺左右監門率府為控鶴禁<lb/>
衛率府至神龍二年二月詔並卻依舊依永淳已前官<lb/>
名<lb/>
　　賜宰臣生日器幣<lb/>
晉少帝天福六年七月賜宰臣馮道生辰器幣道辭以<lb/>
幼失父母不記生日堅讓不受生辰賜物始此也<lb/>
<pb n="KR3j0030_WYG_001-14a"/>
　　前八司<lb/>
唐志云吏兵禮部考功都省御史臺中書門下謂之前八<lb/>
司其餘則曰後行<lb/>
　　中書草制<lb/>
唐憲宗元和八年罷朔方靈鹽節度使王佖為右衛將<lb/>
軍凡將相出入翰林草制謂之白麻至佖責罷中書草<lb/>
制因為例也<lb/>
　　沙堤<hi>長安</hi>
<pb n="KR3j0030_WYG_001-14b"/>
唐李肇國史補云拜宰相禮絶班行府縣填路自私第<lb/>
至於子城東街名沙堤<lb/>
　　火城<lb/>
李肇國史補曰宰相元日冬至立仗太官皆備珂繖列<lb/>
燭有五六百炬謂之火城宰相將至則皆滅以避宰相<lb/>
也<lb/>
　　兩省　四孔炙　宰相判官　屧脚　撻額裹頭<lb/>
唐盧氏雜説云諫議無事不入宰相毎遇入省有厨食<lb/>
<pb n="KR3j0030_WYG_001-15a"/>
四孔炙中書舍人時謂宰相判官宰相親嫌不拜知制<lb/>
誥為屧脚又云不由三省直押中書舍人者謂之撻額<lb/>
裹頭<lb/>
　　時政記<lb/>
唐則天長夀二年姚璹奏以為帝王謨訓不可暫無記<lb/>
述若不宣自宰相百官無從得書乃表請仗下所言軍<lb/>
國政要宰相一人専知撰録號曰時政記每日封送史<lb/>
館宰相之撰時政記自璹始也<lb/>
<pb n="KR3j0030_WYG_001-15b"/>
　　堂老<lb/>
李肇國史補云宰相呼為堂老<lb/>
　　政事堂<lb/>
唐志云舊制宰相常於門下省議事謂之政事堂故長<lb/>
孫無忌房魏輩以他官兼政事者皆云門下省事𢎞道<lb/>
初裴炎為中書令執朝政始移政事堂於中書省<lb/>
　　内樞宻使<lb/>
唐宣宗大中十一年七月以飛龍使宫闈局令王歸長<lb/>
<pb n="KR3j0030_WYG_001-16a"/>
守内侍省内侍知省事充内樞宻使自此始也<lb/>
　　崇政院<lb/>
梁太祖開平元年以敬翔檢校司空改樞宻院為崇政<lb/>
院以翔知院事<lb/>
　　廢樞宻院<lb/>
晉高祖天福四年四月先是桑維翰免樞機之務以劉<lb/>
處讓代之奏議多不稱旨俄而處讓丁母憂因以其印<lb/>
付中書樞宻院由是遂廢<lb/>
<pb n="KR3j0030_WYG_001-16b"/>
　　乞復置樞宻院<lb/>
晉高祖天福七年六月崩少帝登位至其年七月宰臣<lb/>
馮道等表請復置樞宻院初高祖之事後唐也覩安重<lb/>
誨秉政賞罰由已常惡之及即位銳意廢罷一委中書<lb/>
至是道等倦繁劇乞置不允<lb/>
　<lb/>
　<lb/>
　近事㑹元卷一<lb/>
</p>
<p>
</p>
  </div>
<div>
<head>近事㑹元卷二</head> <lb/>
    <p>
<pb n="KR3j0030_WYG_002-1a"/>
欽定四庫全書<lb/>
　近事㑹元卷二<lb/>
　　　　　　　　　　　　　宋　李上交　撰<lb/>
　　學士　𢎞文館　麗正殿　集賢殿　北門　翰<lb/>
　　林待詔　翰林供奉　翰林學士<lb/>
翰林志云唐高祖武徳初在秦府文學館擢杜如晦等<lb/>
十八人皆以本官兼學士學士自此始也分三畨更直<lb/>
宿閣下時謂之登瀛洲太宗貞觀初置𢎞文館學士政<lb/>
<pb n="KR3j0030_WYG_002-1b"/>
餘引入講論明皇置麗正殿學士後改為集賢殿書院學士<lb/>
亦草書詔後來翰林草書詔置學士集賢書詔乃罷初<lb/>
國朝修梁陳舊事有中書舍人六員専掌制誥雖曰禁<lb/>
省亦非宻切故温大雅魏徴等輩時召草制未有名號<lb/>
又乾封中始置北門學士睿宗朝初改為翰林待詔又<lb/>
改為翰林供奉至開元二十六年乃為學士别建學士<lb/>
院於翰林之南李白韓翊輩在舊翰林院雖有其名不<lb/>
職其事徳宗朝北翰林始兼學士之名<lb/>
<pb n="KR3j0030_WYG_002-2a"/>
　　大學士<lb/>
唐中宗景龍二年四月修文館増置大學士四員學士<lb/>
八員直學士十二員<lb/>
　　翰林院承㫖<lb/>
唐志天子在大明宫其院左右銀臺門内也在興慶宫<lb/>
其院在金明門内也西内院在顯福門也若在東都華<lb/>
清宫皆有待詔之所其待詔者有詞學經術合煉僧道<lb/>
卜祝術藝書奕各别院以廩之日晚而退其所重者詞<lb/>
<pb n="KR3j0030_WYG_002-2b"/>
學武徳貞觀時有温大雅魏徴輩永徽後有許敬宗等<lb/>
皆召入禁中驅使未有名目乾封中劉禕之等以文詞<lb/>
召入待詔常於北門候進止謂之北門學士天后時蘇<lb/>
味道輩皆待詔禁中中宗時上官昭儀獨當書詔之任<lb/>
睿宗時薛稷輩又當此任𤣥宗時張説等書詔謂之翰<lb/>
林待詔王者建極一日萬幾中外表䟽批荅或詔從中<lb/>
出宸翰所揮亦資其檢討謂之視草故常設當代四人<lb/>
以備顧問肅宗至徳已後天下用兵制詔皆從中出於<lb/>
<pb n="KR3j0030_WYG_002-3a"/>
是擇人命曰翰林學士充選者文士入禁中亦如中書<lb/>
舍人例置學士六人内擇年深徳重者一人為承㫖蓋<lb/>
以獨承宻命故也徳宗好文尤難其選貞觀已後為學<lb/>
士承㫖多至宰相<lb/>
　　乞廢翰林學士<lb/>
唐徳宗貞元初召呉通元充翰林學士與陸贄俱為上<lb/>
知時相嫌恨贄性褊急屢於上前短通元又言平時工<lb/>
藝書畫之徒待詔翰林本無學士祗自肅宗至徳後天<lb/>
<pb n="KR3j0030_WYG_002-3b"/>
子召集賢學士於禁中草書詔因在翰林院待進止遂<lb/>
以名奔播之時道路或預除改權令草制今四方無事<lb/>
制書分職宜歸中書舍人學士之名理須停寢贄以通<lb/>
元援引朋黨禁中叶力排已故欲廢之徳宗不許<lb/>
　　花磚　八磚學士<lb/>
翰林志云學士院北㕔有花磚道冬中以日影及磚為<lb/>
入直之候李程性懶好晩入常過八磚乃至衆呼為八<lb/>
磚學士<lb/>
<pb n="KR3j0030_WYG_002-4a"/>
　　鈴索<lb/>
翰林志云學士院南北㕔外各有鈴索人不敢輒入也<lb/>
　　官誥㳂革　命婦官誥用金花紙<lb/>
李愚翰林舊規云舊例宰相使相官用五色背綾金花<lb/>
紙節帥白綾金花紙命婦即金花綾紙唐昭宗乾寧二<lb/>
年十月李鋋自黔南節度授京兆尹兩度諮報中書使<lb/>
白綾紙也<lb/>
　　四禁<lb/>
<pb n="KR3j0030_WYG_002-4b"/>
翰林志云命書起草其禁有四一曰漏泄二曰稽緩三<lb/>
曰遺失四曰忘誤所以重王命也<lb/>
　　書詔印<lb/>
唐憲宗元和初置書詔印翰林學士院主之<lb/>
　　制名　白麻　白麻不使印　雙日起草<lb/>
翰林志云凡赦書徳音立后建儲行誅討拜免三公宰<lb/>
相命將曰制並使白麻紙不使印也雙日起草隻日宣<lb/>
機務急速亦雙日<lb/>
<pb n="KR3j0030_WYG_002-5a"/>
　　書詔名　白藤紙　黄麻紙　青藤紙　五色<lb/>
翰林志云凡賜與徴召宣索處分曰詔使白藤紙凡慰<lb/>
撫軍旅曰書使黄麻紙並使印也道塲薦告詞文使青<lb/>
藤紙朱字謂之青詞凡諸陵薦告上表内道塲嘆道文<lb/>
並使白麻紙凡將相告身用金花五色綾紙其次小畨<lb/>
用五色麻紙並不使印<lb/>
　　改年為載<lb/>
唐明皇天寳三年正月改年為載<lb/>
<pb n="KR3j0030_WYG_002-5b"/>
　　浴堂　金鑾坡<lb/>
唐徳宗雅尚文學學士輩又常詔對浴堂門移院於金<lb/>
鑾坡對御起草賦詩<lb/>
　　内相<lb/>
唐徳宗貞元十一年雖有宰相而謀猷參決多出於翰<lb/>
林學士陸贄時人目曰内相<lb/>
　　私臣<lb/>
貞元十一年翰林學士陸贄曰學士乃私臣元宗初令<lb/>
<pb n="KR3j0030_WYG_002-6a"/>
待詔唱和文章而已物議是之<lb/>
　　儤直<lb/>
翰林志云初入學士當直之數外更有儤直各有等第<lb/>
數目<lb/>
　　小三昧大三昧<lb/>
翰林志云學士毎下直出門相謔謂之小三昧出銀臺<lb/>
門乘馬謂之大三昧如佛之去纒縳而自在也<lb/>
　　内翰入院班次<lb/>
<pb n="KR3j0030_WYG_002-6b"/>
後唐明宗天成三年八月詔翰林學士依入院先後為<lb/>
班次唯承㫖必居班首<lb/>
　　後廢翰林學士院<lb/>
晉高祖天福五年八月廢翰林學士院併歸中書舍人<lb/>
　　端明殿學士<lb/>
後唐明宗天成元年五月以馮道趙鳯並充端明殿學<lb/>
士學士之始命也<lb/>
　　紫薇省　黄門省<lb/>
<pb n="KR3j0030_WYG_002-7a"/>
唐明皇開元元年十二月改尚書左右僕射為左右丞<lb/>
相中書省為紫薇省門下省為黄門省<lb/>
　　改官名數　司馬　長史　中臺　西臺<lb/>
唐高祖武徳三年三月改納言為侍中内史令為中書<lb/>
令給事郎為給事中内史省為中書省太宗貞觀二<lb/>
十三年六月改民部尚書為户部尚書七月改治書御<lb/>
史為御史中丞改諸州治中為司馬别駕為長史治禮<lb/>
郎為奉禮郎高宗顯慶元年改户部為度支龍朔二年<lb/>
<pb n="KR3j0030_WYG_002-7b"/>
改尚書省為中臺中書省為西臺僕射為主政左右丞<lb/>
為肅機左右郎中為承務吏部為司列主爵為司封考<lb/>
功為司績禮部為司禮祠部為司禋膳部為司膳主客<lb/>
為司蕃户部為司元度支為司度倉部為司倉金部為<lb/>
司珍兵部為司戎職方為司城駕部為司輿庫部為司<lb/>
庫刑部為司刑都官為司僕比部為司計工部為司平<lb/>
屯田為司田虞部為司虞水部為司川尚書為太常伯<lb/>
侍郎為少常伯郎中為大夫侍中為左相黄門侍郎為<lb/>
<pb n="KR3j0030_WYG_002-8a"/>
東臺侍郎給事為中臺舍人散騎常侍為左右侍監諫<lb/>
議大夫為正諫大夫中書令為右相侍郎為西臺侍郎<lb/>
舍人為西臺舍人秘書省為蘭臺監為太史以少監為侍郎丞<lb/>
為大夫著作郎為司文郎太史令為祕書閣郎中御史臺為憲<lb/>
臺御史大夫為大司憲御史中丞為司憲大夫殿中省為中御<lb/>
府監為太監丞為大夫内侍監為内侍省太常為奉常光禄<lb/>
為司宰衛尉為司衛宗正為司宗太僕為司馭大理為<lb/>
詳刑鴻臚為司文司農為司稼太府為外府少府監為<lb/>
<pb n="KR3j0030_WYG_002-8b"/>
内府監將作監為繕工監國子監為司成館博士為宣<lb/>
業都水監為司津監洗馬為司經大夫家令寺為宫府寺<lb/>
至咸亨元年十二月詔新改官名並仰依舊<lb/>
　　文武部等及依舊<lb/>
唐明皇天寳十一載正月改吏部為文部兵部為武部<lb/>
至肅宗至徳二年十二月勅並依舊<lb/>
　　殿中省<lb/>
唐志云煬帝改殿中局為殿内省唐高祖武徳中改為<lb/>
<pb n="KR3j0030_WYG_002-9a"/>
殿中省龍朔改為中御府咸亨復改為殿中省<lb/>
　　袐書省<lb/>
唐志云𨽻中書之下漢代蔵書之所有延英閣廣内石渠<lb/>
之蔵又御史中丞在殿内掌蘭臺祕書圖籍後漢延熹<lb/>
二年始置監屬太常寺掌禁中圖書祕文後併入中書<lb/>
至晉恵帝則置祕書寺掌中外二閣圖書梁又改寺為<lb/>
省龍朔改為蘭臺光宅改為麟臺神龍中復為祕書省<lb/>
也有二局一曰著作一曰太史<lb/>
<pb n="KR3j0030_WYG_002-9b"/>
　　閣老　曹長　院長<lb/>
唐李肇國史補云兩省相呼為閣老尚書丞郎相呼為<lb/>
曹長員外郎御史拾遺相呼為院長<lb/>
　　諫官兼館職<lb/>
後唐明宗長興四年七月李愚奏以著作郎尹拙為左<lb/>
拾遺直史館諫官兼館職自拙始也<lb/>
　　把麻團句<lb/>
唐嘉話録云通事舍人宣詔舊例拾遺團句把麻者蓋<lb/>
<pb n="KR3j0030_WYG_002-10a"/>
謁者不知書多失句讀故用拾遺低聲摘句以助之及<lb/>
吕温為拾遺被喚把麻不肯去遂成故事拾遺不把麻<lb/>
自吕始也<lb/>
　　螭頭下記言事<lb/>
唐文宗太和九年十二月勅左右省起居賫筆研及紙<lb/>
於螭頭下記言事<lb/>
　　參酌院<lb/>
唐穆宗長慶初以刑法太重毎有司斷大獄又令給事<lb/>
<pb n="KR3j0030_WYG_002-10b"/>
中中書舍人參酌出入之百司呼為參酌院<lb/>
　　臺諫憎愛<lb/>
唐李肇國史補云諫院以章䟽之故憂患略同臺中則<lb/>
糾舉省中多士㫖趣不一故言遺補相惜御史相憎郎<lb/>
中相輕<lb/>
　　諸使職<lb/>
唐李肇國史補云開元已前於外則命使臣否則止自<lb/>
置八節度十採訪始有坐而為使者其後名號益廣於<lb/>
<pb n="KR3j0030_WYG_002-11a"/>
是有為使則重為官則輕故天寳末有佩印至三十者<lb/>
大厯中請俸有至千貫者今在朝太清宫太㣲宫度支<lb/>
鹽鐡轉知苑閑廏左右巡察監察館驛等使監倉監庫<lb/>
左右街外任則節度觀察諸軍押畨防禦團練經畧鎮<lb/>
遏招討𣙜鹽水陸運營田給納監收長春宫有時而置<lb/>
者則大禮禮儀㑹盟刪定三司黜陟巡撫宣慰推覆禮<lb/>
㑹冊立弔祭供軍粮料和糴以其大畧經置而廢者不<lb/>
録官内外悉謂之使舊為權臣所館州縣所理今屬中<lb/>
<pb n="KR3j0030_WYG_002-11b"/>
人者有之<lb/>
　　省眼　南省舍人　振行　比盤　都公<lb/>
唐李肇國史補云舊説吏部為省眼禮部為南省舍人<lb/>
考功度支為振行比部得廊下食以飯從者號比盤二<lb/>
十四曹呼左右司為都公<lb/>
　　拗項橋<hi>長安</hi>
唐因話録云尚書省東南陽通衢有小橋相目為拗項<lb/>
橋言侍御史及殿中久次者至此必拗項西望南宫也<lb/>
<pb n="KR3j0030_WYG_002-12a"/>
　　氷㕔<lb/>
因話録云時呼祠為氷<hi>去聲</hi>㕔言其清且冷也<lb/>
　　御史　七貴<lb/>
李肇國史補云御史故事大朝㑹則押班常參則殿中<lb/>
分班入閣則侍御史監奏蓋含元殿最逺用八品宣政<lb/>
其次用七品紫宸最近用六品殿中得立花磚緑衣用<lb/>
紫案褥之類號為七貴<lb/>
　　御史哄堂<lb/>
<pb n="KR3j0030_WYG_002-12b"/>
李肇國史補云凡御史上臺絶言笑有不可忍雜端大<lb/>
笑合坐皆笑謂之哄堂哄堂不罰<lb/>
　　御史臺門北開<lb/>
唐談賓録云御史臺門北開蓋取其肅殺就隂之義故<lb/>
京臺門北開矣按北都故事云御史臺在宫城西南其<lb/>
門北開又故城御史臺亦北開龍朔中置桂坊為東朝<lb/>
憲府門亦北開然北都御史臺門南開當時創造者不<lb/>
經反於故事同諸司蓋以權宜耶此說御史臺亦云爾<lb/>
<pb n="KR3j0030_WYG_002-13a"/>
又北開者或云此隋初移都之時兵部尚書李圓通兼<lb/>
御史大夫欲向省便之故開此門也<lb/>
　　五院<lb/>
唐尚書故實御史臺移自大夫已下至監察謂之五院<lb/>
也<lb/>
　　御史裏行<lb/>
唐太宗貞觀中馬周以布衣直門下省太宗命就監察<lb/>
御史裏行俄拜監察御史裏行始此<lb/>
<pb n="KR3j0030_WYG_002-13b"/>
　　御史中丞<lb/>
唐太宗貞觀中二十三年七月改治書為御史中丞<lb/>
　　宰相病坊　給舍病坊　監察御史病坊<lb/>
唐兩京記時以祕監為宰相病坊少監為給事中中書<lb/>
舍人病坊祕書丞及著作佐郎為監察御史病坊言從<lb/>
職不任繁劇者當改入此省然其職在圖史非復喧卑<lb/>
故凡好古君子厭趨競者亦求為之<lb/>
　　六軍將軍兼大夫<lb/>
<pb n="KR3j0030_WYG_002-14a"/>
唐代宗寳應元年授王仲昇為右羽林將軍兼御史大<lb/>
夫六將軍兼大夫自此始也<lb/>
　　郎中員外郎授刺史<lb/>
唐代宗永泰二年四月詔尚書省郎中授中州刺史員<lb/>
外郎授下州刺史<lb/>
　　内允　内史舍人<lb/>
唐高宗永徽二年九月改太子中允為内允中書舍人<lb/>
為内史舍人<lb/>
<pb n="KR3j0030_WYG_002-14b"/>
　　太子賓客<lb/>
唐高宗顯慶元年正月以許敬宗為太子賓客賓客始<lb/>
有也<lb/>
　　十使巡察<lb/>
唐中宗景龍三年八月遣十使巡察天下<lb/>
　　司封<lb/>
唐明皇開元二十四年九月改尚書主爵為司封<lb/>
　　大理評事<lb/>
<pb n="KR3j0030_WYG_002-15a"/>
唐太宗貞觀二十二年十二月大理寺置評事<lb/>
　　殿前承㫖改為殿直　宻院承㫖改為承宣<lb/>
晉高祖天福五年四月詔以承㫖名職嚴重除翰林承<lb/>
㫖外殿前承㫖改為殿直宻院承㫖改為承宣<lb/>
　　司天臺<lb/>
唐睿宗景雲二年自漢渾儀監改為太史監復為太史<lb/>
局乾元二年三月十九日勅改太史監為司天臺<lb/>
　　州别駕<lb/>
<pb n="KR3j0030_WYG_002-15b"/>
唐高宗永淳元年七月置<lb/>
　　員外判試檢校<lb/>
唐志云自則天中宗後始有之皆不佩魚<lb/>
　　同正員<lb/>
唐高宗永徽四年八月尚藥奉御蔣孝璋員外特置仍<lb/>
同正員員外同正員自蔣始也<lb/>
　　醫學<lb/>
唐太宗貞觀三年九月諸州置醫學<lb/>
<pb n="KR3j0030_WYG_002-16a"/>
　　醫博士<lb/>
唐明皇開元十一年九月天下諸州各置醫博士一人<lb/>
　　致仕給半禄料<lb/>
唐徳宗貞元五年四月以太子太師蕭昕為工部尚書<lb/>
致仕給半禄料永為長式初致仕官只給半禄無料上<lb/>
加之待老臣給半料自昕始也<lb/>
　　授官舉人自代<lb/>
唐徳宗建中元年正月詔常參官及諸道節帥已下至<lb/>
<pb n="KR3j0030_WYG_002-16b"/>
大理評事等授訖三日於四方館上表讓一人自代其<lb/>
外官委長吏附送表至中書門下毎官闕以舉多者授<lb/>
之<lb/>
　　食實封<lb/>
唐明皇開元十年十一月勅中書門下共食實封三百<lb/>
户自源乾曜張嘉貞始也<lb/>
　　致仕官在本品上<lb/>
唐太宗貞觀二年九月詔内外文武官年老致仕抗表<lb/>
<pb n="KR3j0030_WYG_002-17a"/>
去職者參朝之官宜在本品之上<lb/>
　　待漏院<lb/>
唐憲宗元和二年六月始置百官待漏院於建福門外<lb/>
　　籠街喝道<lb/>
唐文宗太和二年舒元褒上䟽云元和長慶中中丞行<lb/>
李不過半坊今乃逺至兩坊謂之籠街喝道但以崇高<lb/>
自大不思僭擬之嫌<lb/>
　　斜封<lb/>
<pb n="KR3j0030_WYG_002-17b"/>
唐睿宗景雲元年八月以中宗時官爵踰濫因依妃主<lb/>
墨勅而授官者時謂斜封禁之<lb/>
　　天䇿上將<lb/>
唐高祖武徳四年十月高祖以古舊官不稱秦王殊功<lb/>
乃别表徽號加天䇿上將<lb/>
　　節將封王<lb/>
唐明皇天寳九載五月封安禄山為東平郡王節將封<lb/>
王自此始也<lb/>
<pb n="KR3j0030_WYG_002-18a"/>
　　使相<lb/>
唐明皇天寳十五載六月授崔圓中書侍郎同中書門<lb/>
下平章事蜀郡長史劍南節度如故使相始此<lb/>
　　驃騎大將軍<lb/>
唐高宗顯慶七年九月初置驃騎大將軍官為從一品<lb/>
　　觀軍容使<lb/>
唐肅宗至徳中令魚朝恩監軍事九節度討安慶緒於<lb/>
相州郭子儀李光弼名齊功敵不立統帥以魚朝恩為<lb/>
<pb n="KR3j0030_WYG_002-18b"/>
觀軍容宣慰處置使觀軍容之名自朝恩始也<lb/>
　　元帥　副元帥<lb/>
唐志天寳中安史之亂肅宗討賊以廣平王為天下兵<lb/>
馬元帥即代宗也又以郭子儀李光弼隨其方面副之<lb/>
號副元帥代宗即位又以雍王為之即徳宗也自後不<lb/>
置至昭宗以暉王爲之即哀帝也<lb/>
　　都統<lb/>
唐肅宗乾元中置之或總五道至上元末省至宣宗大<lb/>
<pb n="KR3j0030_WYG_002-19a"/>
中之後討徐州以康成訓討黄巢以荆南王鐸皆號為<lb/>
都統<lb/>
　　招討使<lb/>
唐徳宗貞元末置之其後隨用兵權置兵罷則停之<lb/>
　　防禦使　團練使　守捉使　幕副<lb/>
唐肅宗至徳後中原置節度使又大都要害之地置防<lb/>
禦使治軍事刺史兼之不賜旌節至上元後改防禦使<lb/>
為團練守捉使又與團練使兼置防禦使名前使各有<lb/>
<pb n="KR3j0030_WYG_002-19b"/>
副使判官皆天寳後置唐志曰親王總戎曰元帥文武<lb/>
總統曰總管以奉使言之則曰節度使若大使旌節置<lb/>
木契以行元宗天寳中縁邊禦戎之地置八節度使受<lb/>
命之日賜之旌節謂之節度使得以専制軍事行則建<lb/>
節封纛外任之重無踰此焉有副使一人行軍司馬一<lb/>
人判官二人掌書記一人參謀無員數皆天寳後置之<lb/>
中原則無塞上有也<lb/>
　　神䇿軍　宦官主兵<lb/>
<pb n="KR3j0030_WYG_002-20a"/>
唐昭宗天復三年宰相崔𦙍奏曰高祖太宗承平時無<lb/>
内官與軍旅自天寳已後宦官寖盛貞元元和分羽林<lb/>
衛為左右神䇿軍以便衛從令宦官主之唯以二千人<lb/>
為定制自是參掌機宻遂至内務百司皆歸宦者上下<lb/>
彌縫共為不法<lb/>
　　都部署<lb/>
後唐末清泰三年五月三日夔州張景達落副總管充<lb/>
西北畨馬步都部署始此也<lb/>
<pb n="KR3j0030_WYG_002-20b"/>
　　刺史治軍　軍鎮名節度額　觀察<lb/>
唐志曰肅宗至徳之後中原用兵刺史皆治戎軍遂有<lb/>
防禦團練制置之名要衝大郡皆有節度之額冦盜息<lb/>
則易以觀察之號也<lb/>
　　觀察使奏刺史<lb/>
唐文宗太和三年十一月赦文刺史分憂得以専達事<lb/>
有違法觀察使然後奏聞<lb/>
　　左右千牛<lb/>
<pb n="KR3j0030_WYG_002-21a"/>
唐高宗顯慶五年三月始有左右千牛<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0030_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　近事㑹元卷二<lb/>
</p>
<p>
</p>
  </div>
<div>
<head>近事㑹元卷三</head> <lb/>
    <p>
<pb n="KR3j0030_WYG_003-1a"/>
欽定四庫全書<lb/>
　近事㑹元卷三<lb/>
　　　　　　　　　　　　宋　李上交　撰<lb/>
　　雁子軍<lb/>
唐昭宗景福元年朱瑄叛於兖鄆募勇士數百黥雙雁<lb/>
於頰立為雁子都時朱全忠聞之亦選數百人號為落<lb/>
雁都署朱漢賓為軍使故人呼朱落雁<lb/>
　　夾寨<lb/>
<pb n="KR3j0030_WYG_003-1b"/>
梁太祖開平四年五月發山東民饋糧於潞州以敵後<lb/>
唐數為唐將周徳威掩襲運路頗艱乃於東山口築道<lb/>
連接為栅以通餉道自是梁軍保之謂之夾寨<lb/>
　　破夾寨<lb/>
梁太祖開平四年乃唐天祐五年也蓋後唐不改年號<lb/>
莊宗率親軍抵寨城以李嗣源李存璋王霸進軍斫燒<lb/>
夾寨為道嗣源壞夾寨梁軍投戈南奔<lb/>
　　舂磨寨<lb/>
<pb n="KR3j0030_WYG_003-2a"/>
唐僖宗廣明三年六月黄巢與秦宗權合縱兵掠陳許<lb/>
蔡人併骨為食謂之春磨寨蓋碎骨也<lb/>
　　殿前諸班<lb/>
周世宗顯徳元年自高平之役覩諸軍未甚嚴整遂有<lb/>
退志至其年十月命本朝太宗皇帝一概揀驍健者署<lb/>
為殿前諸班遂有散員指揮内殿直散都頭鐡騎控鶴<lb/>
之號汰去老弱者<lb/>
　　兵丁指揮為一軍<lb/>
<pb n="KR3j0030_WYG_003-2b"/>
唐明宗長興三年三月以神捷神威廣捷諸軍左右羽<lb/>
林軍分四十指揮每十指揮為一軍置都指揮使一員<lb/>
　　大將受命<lb/>
唐志云大將出軍征討皆告廟受鉞辭齊太公廟訖不宿<lb/>
於家<lb/>
　　姑息戎臣<lb/>
唐穆宗馭軍未得其要常云宜姑息戎臣即位之後至<lb/>
長慶詔軍士死王事三周年不得停衣糧先於恒州留<lb/>
<pb n="KR3j0030_WYG_003-3a"/>
使錢内每貫割二百文助軍初傾府庫給賞戎行所獲<lb/>
人至鉅萬非時賜與不可勝紀故軍旅益驕法令益弛<lb/>
戰則不克而國危也<lb/>
　　監軍有印<lb/>
唐徳宗貞元十一年五月鑄河東監軍印自王定逺始<lb/>
也<lb/>
　　武官不得轉文官<lb/>
唐僖宗廣明元年六月詔令今後武官不得轉文官所<lb/>
<pb n="KR3j0030_WYG_003-3b"/>
冀轅輪各適其用其内司不在此限<lb/>
　　南郊賞給<lb/>
唐徳宗貞元六年十一月内南郊禮畢宣赦後立仗將<lb/>
士及諸州共賜十八萬端匹南郊賞給始此<lb/>
　　出兵名數　贊軍定制<lb/>
唐志云凡將帥出行兵滿一萬人已上置長史司馬倉<lb/>
兵胄三參軍五千人已上減司馬諸軍各置使一人五千<lb/>
人已下各置副使一人一萬人已上置營田副使一人<lb/>
<pb n="KR3j0030_WYG_003-4a"/>
每軍各有倉兵胄三參軍其横海高陽唐興恒陽北平<lb/>
等五軍皆本州刺史為使凡鎮皆有使一人副使一人<lb/>
一萬人以上置司馬兵倉胄三參軍五千人以下減司馬凡<lb/>
諸軍鎮每五百人置押官一人千人置總管一人凡諸<lb/>
軍鎮使副已上四年一替總管已下二年一替押官隨<lb/>
軍替<lb/>
　　百官罷廊食　入閣食<lb/>
後唐明宗天成初以亂離之前常參官每日朝退賜食<lb/>
<pb n="KR3j0030_WYG_003-4b"/>
廊下謂之廊食自乾符後經費不足無每日之賜至是<lb/>
遇入閣即賜<lb/>
　　八館<lb/>
後唐明宗天成四年四月司業張溥請復舊八館以廣<lb/>
生徒按六典監有文學國子太學四門律學書學溥言<lb/>
謬矣<lb/>
　　聖節獻物及天下賜宴<lb/>
唐明皇開元十七年八月五日上生辰宴百僚於花萼<lb/>
<pb n="KR3j0030_WYG_003-5a"/>
樓百僚表請以八月五日為千秋節王公已下獻鏡及<lb/>
承露嚢天下諸州咸令宴樂休假三日仍編於令<lb/>
　　聖節賜宴素食<lb/>
唐文宗開成四年八月詔慶成節朕之生辰天下賜宴<lb/>
庶同歡泰不欲屠宰非信尚空門恐中外臣庶不諭朕<lb/>
意廣置齋筵自今宴㑹蔬食任陳脯醢<lb/>
　　罷元㑹<lb/>
唐徳宗貞元二年正月罷元㑹為嵗饑也又貞元十八<lb/>
<pb n="KR3j0030_WYG_003-5b"/>
年正月朔以大雪罷元㑹又憲宗元和十一年正月朔<lb/>
不受元㑹以宿師於野也<lb/>
　　休假追逰為樂<lb/>
唐明皇開元二十五年詔旬節休假並不須入曹司任<lb/>
追勝為樂<lb/>
　　燒尾<lb/>
唐中宗景龍三年蘇瓌除右僕射舊例公卿大臣初拜<lb/>
官皆許獻食名曰燒尾宗晉卿謂瓌曰何不燒尾瓌奏<lb/>
<pb n="KR3j0030_WYG_003-6a"/>
中宗曰今粒食踴貴百姓不足臣不稱職所以不敢燒<lb/>
尾<lb/>
　　南曹檢覈<lb/>
唐志云員外郎一人掌判南曹謂在銓曹之南也每嵗<lb/>
選人考課必由之覈其實乃上三銓進申署焉<lb/>
　　小銓　小選<lb/>
唐志云内外官吏則有假寧之節行李之命簿書景迹<lb/>
功賞殿最具員俱為員外分掌之郎中一人掌小銓亦<lb/>
<pb n="KR3j0030_WYG_003-6b"/>
分為九品通謂之行署以其在九流之外故曰流外銓<lb/>
亦曰小選其較試銓注與流内銓略同也<lb/>
　　雕印周儀二禮公穀二傳<lb/>
漢隠帝乾佑二年五月於國子監置也<lb/>
　　修唐書成<lb/>
晉少帝開運二年六月監國史劉昫張逺等修唐書二<lb/>
百三卷上之<lb/>
　　罪發觧官員<lb/>
<pb n="KR3j0030_WYG_003-7a"/>
後唐明宗長興三年詔選人文觧不合式罪發觧官員<lb/>
　　九經印板<lb/>
後唐明宗長興三年二月中書奏乞依石經文字刋九<lb/>
經書印版從之<lb/>
　　三銓為一銓<lb/>
後唐明宗天成四年十月併吏部三銓為一銓也<lb/>
　　置南曹<lb/>
唐文宗開成二年六月吏部奏長定選格請加置南曹<lb/>
<pb n="KR3j0030_WYG_003-7b"/>
郎中一人别置印一面從之<lb/>
　　三傳三史科<lb/>
唐穆宗長慶三年三月禮部奏請置三傳三禮科從之<lb/>
　　墨義<lb/>
唐徳宗貞元二年十二月禮部舉人試罷口義試墨義<lb/>
十條<lb/>
　　通典<lb/>
唐徳宗貞元十七年淮南節度使杜佑進通典凡九門<lb/>
<pb n="KR3j0030_WYG_003-8a"/>
二百卷<lb/>
　　帖經<lb/>
唐明皇開元二十五年三月勅令後明經帖十通五品<lb/>
已上口問大義十條取通六品已上仍答時務䇿三道<lb/>
取粗有文理者及進士停帖小經冝準明經例試大經<lb/>
十道通四然後從試雜文及䇿訖送中書門下詳覆<lb/>
　　兩都罷貢舉<lb/>
唐代宗永泰十年罷兩都貢舉皆集上都<lb/>
<pb n="KR3j0030_WYG_003-8b"/>
　　兩都舉選<lb/>
唐代宗寳應二年七月楊綰知東京選賈至知東都舉<lb/>
兩都分舉選自此始也<lb/>
　　制舉詩賦<lb/>
唐明皇天寳十三載八月上御勤政樓試四科制舉人<lb/>
䇿外加詩賦各一首自此始也<lb/>
　　不充鄉貢<lb/>
唐明皇天寳十二載七月詔舉人不得充鄉貢皆補學<lb/>
<pb n="KR3j0030_WYG_003-9a"/>
生<lb/>
　　四部書<lb/>
唐明皇開元盛時有四部諸庫書謂甲乙丙丁之次<lb/>
　　禮部掌舉人<lb/>
唐明皇開元二十四年三月始移考功貢舉遣禮部侍<lb/>
郎掌之<lb/>
　　開元禮<lb/>
唐明皇開元十四年五月進集賢院學士蕭嵩始奏起<lb/>
<pb n="KR3j0030_WYG_003-9b"/>
居舍人王仲邱撰成百十五卷名大唐開元禮二十年<lb/>
九月頒所司行用<lb/>
　　明經加帖　進士試雜文<lb/>
唐高宗時侍御史劉思立遷考功員外郎始奏請明經<lb/>
加帖進士試雜文自思立始也<lb/>
　　國子監<lb/>
唐高宗龍朔二年正月初置國子監也<lb/>
　　頒五經正義於天下<lb/>
<pb n="KR3j0030_WYG_003-10a"/>
唐高宗永徽四年三月頒孔穎達五經正義於天下<lb/>
　　重撰晉書<lb/>
唐太宗貞觀十八年詔房喬禇遂良重撰晉書於是奏<lb/>
許敬宗來濟陸元仕劉子翼令狐法李義府薛元超上<lb/>
官儀八人分撰以臧榮緒書為諸晉書主參考諸家甚<lb/>
詳然多浮艷細碎為學者所譏唯李淳風天文之類最<lb/>
佳太宗自著宣武二年及陸機王羲之四論遂總題曰<lb/>
御撰凡一百三十卷<lb/>
<pb n="KR3j0030_WYG_003-10b"/>
　　周公孔子廟<lb/>
唐高祖武徳二年六月令國子監學立周公孔子廟四<lb/>
時致祭<lb/>
　　選部高等藍羅<lb/>
唐高祖太宗武徳貞觀初因隋制以吏部典選後人滋<lb/>
多判目近淺乃採經籍古義僻書隠言以試之唯恐選<lb/>
人之知通者謂之高等弱者謂之藍羅<lb/>
　　賜諸道公用糧草<lb/>
<pb n="KR3j0030_WYG_003-11a"/>
周世祖顯徳六年二月詔賜諸道公用糧草有差<lb/>
　　稅有省耗<lb/>
漢隠帝乾佑三年十一月平章事王章與郭威楊邠等<lb/>
聚斂太過時論非之時下令民稅每斛别輸二升名曰<lb/>
省耗百姓苦之<lb/>
　　估折支<lb/>
漢隠帝乾佑三年中宰臣王章與楊邠不善儒士郡官<lb/>
月俸皆以不甚資用者給之名曰雜閑物仍命高價估<lb/>
<pb n="KR3j0030_WYG_003-11b"/>
定旋又加之曰擡估尚未滿其意時更増之<lb/>
　　轉運判官<lb/>
後唐莊宗同光二年以劉審交為馬紹宏下轉運判官<lb/>
始此<lb/>
　　添蠶鹽錢増麴價<lb/>
後唐末清泰二年正月三司奏増添也<lb/>
　　發運判官<lb/>
晉高祖天福六年十二月兩浙錢元瓘卒史云元瓘起<lb/>
<pb n="KR3j0030_WYG_003-12a"/>
家先為鹽鐵發運判官也<lb/>
　　三司使<lb/>
後唐明宗長興元年八月始以許州節度使張延朗為<lb/>
兵部尚書充三司使也<lb/>
　　借京城富商錢<lb/>
唐徳宗建中三年四月太常博士韋都賓陳京以軍興<lb/>
庸調不足請借京城富商錢大率毎商留萬貫餘並入<lb/>
官不過一二十大富則國用濟矣誥下大索京城纔得<lb/>
<pb n="KR3j0030_WYG_003-12b"/>
八十萬貫又小尹韋禎巧法索之止及二百萬貫時判<lb/>
度支杜佑曰今用月費一百餘萬貫若獲五百萬貫纔<lb/>
可支給也<lb/>
　　鹽鐵兼轉運使<lb/>
唐代宗寳應元年以劉晏為户部侍郎京兆尹度支鹽<lb/>
鐵轉運使鹽鐵轉運自晏始也<lb/>
　　鄉里鄰保坊村<lb/>
唐高祖武徳七年令云百户為里五里為鄉四家為鄰<lb/>
<pb n="KR3j0030_WYG_003-13a"/>
五家為保在邑居者為坊在田野者為村<lb/>
　　諸道節帥進奉<lb/>
唐志云徳宗興元初克復京師後府藏盡虚諸道初有<lb/>
進奉以資經費復時有宣索其後諸賊既平朝廷無事<lb/>
常賦之外進奉不息韋皋劍南有日進李兼江南有月<lb/>
進杜亞揚州劉贊宣州王緯李錡浙西皆競為進奉以<lb/>
固恩澤貢入之奏皆曰臣於正税外方圓亦曰羡餘節<lb/>
度使或託密㫖乘此盜貿官物諸道有謫罰官吏入其<lb/>
<pb n="KR3j0030_WYG_003-13b"/>
財者减刻禄廩通津達道者税之蒔蔬藝果者税之死<lb/>
亡者税之節度觀察交代或先期税入以為進奉然十<lb/>
無其二三耳其餘没入此節度使進奉始也<lb/>
　　刺史進奉<lb/>
唐志曰徳宗興元初裴肅為常州刺史乃鬻貨薪炭案<lb/>
牘百賈之上皆親劑焉餘又進奉無幾遷浙東觀察使<lb/>
天下刺史進奉自肅始也<lb/>
　　判官進奉<lb/>
<pb n="KR3j0030_WYG_003-14a"/>
唐徳宗興元初宣州劉賛死判官嚴綬傾軍府資用進<lb/>
奉俄拜刑部員外郎天下判官進奉自綬始也<lb/>
　　揚擲米運<lb/>
唐志云明皇開元初每運米至京或砂礫糠粃雜乎其<lb/>
間詔使揚擲較其虚實揚擲之名自此始也<lb/>
　　捉官本錢收利<lb/>
唐明皇開元十八年先是高户捉官本錢後御史大夫<lb/>
李朝隠奏請薄税百姓一年税錢充之依舊令高戸及<lb/>
<pb n="KR3j0030_WYG_003-14b"/>
典正等捉月收利借官人税錢<lb/>
　　税竹木茶漆及常平事<lb/>
唐代宗永泰四年度支侍郎趙賛議常平事竹木茶漆<lb/>
盡税之税茶之説肇於此矣<lb/>
　　税茶法<lb/>
唐徳宗貞元九年户部侍郎張滂立税茶法曰諸於出<lb/>
茶州縣及茶山外商人要路委申定三等時估毎十税<lb/>
　一<lb/>
<pb n="KR3j0030_WYG_003-15a"/>
　　移茶種植<lb/>
唐文宗太和元年王涯請使茶山之人移茶樹就官塲<lb/>
中栽之摘茶葉於塲中造之舊有貯積皆使焚棄天下<lb/>
怨之<lb/>
　　茶法壞<lb/>
唐文宗太和九年王涯誅後令狐楚以户部尚書右僕<lb/>
射主之以是年茶法大壞奏請付州縣而入其租於戸<lb/>
部人人悦之<lb/>
<pb n="KR3j0030_WYG_003-15b"/>
　　復舊茶法<lb/>
唐文宗開成元年李石以中書侍郎判收茶法復開元<lb/>
之制<lb/>
　　税間架算除陌<lb/>
唐徳宗時趙贊請税間架算除陌其法屋二價為間上等價毎<lb/>
間出錢二千中等一千下等五百或貧無他財獨守故業坐多<lb/>
屋出筭者動數十萬人不勝其苦匿一間者杖六十告者賞<lb/>
錢五十貫取於其家除陌法公私貿易一貫舊筭二十加等<lb/>
<pb n="KR3j0030_WYG_003-16a"/>
筭為五十給與他物或兩相易者約直為率筭之市牙各給<lb/>
印紙人買賣隨署記翌日合筭之有交易了用牙者給<lb/>
其私簿無私簿者投狀自奪其有隠錢百者没入二千<lb/>
杖六十告者十千取其家資法既行而主人市牙得専<lb/>
其柄率多隠盜公私所入曽不得半怨聲喧然至興元<lb/>
元年正月放罷<hi>已下失折納賖糶一條</hi>
　　瓊林大盈庫<lb/>
唐徳宗興元元年賊泚平復府庫空虚後諸藩供奉繼<lb/>
<pb n="KR3j0030_WYG_003-16b"/>
至乃奉天行在貯官物於廊下題名曰瓊林大盈庫陸<lb/>
贄諫曰瓊林大盈自古悉無其制𫝊之耆舊之説皆云<lb/>
創自開元貢臣貪權飾巧求媚乃言郡邑貢賦所用盍<lb/>
各區分税賦當委於有司以給經用貢獻宜歸於天子<lb/>
以奉私求明皇悦之新是二庫蕩心侈欲禍萌於滋<lb/>
　　開元通寳錢<lb/>
唐高祖武徳四年鑄其文乃歐陽詢書也<lb/>
　近事㑹元卷三<lb/>
</p>
<p>
</p>
  </div>
<div>
<head>近事㑹元卷四</head> <lb/>
    <p>
<pb n="KR3j0030_WYG_004-1a"/>
欽定四庫全書<lb/>
　近事㑹元卷四<lb/>
　　　　　　　　　　　　宋　李上交　撰<lb/>
　　霓裳羽衣曲<lb/>
唐野史云明皇開元中道人葉法善引上入月宫時秋<lb/>
上苦淒冷不能久留回於天半尚間仙樂及歸但記其<lb/>
半曲遂篴中寫之㑹西京都督楊敬述進婆羅門曲與<lb/>
其聲調相符遂以月中所聞為之散序因敬述所進為<lb/>
<pb n="KR3j0030_WYG_004-1b"/>
曲身名霓裳羽衣曲也又楊妃外𫝊云天寳四載七月<lb/>
於鳯凰園册女道士楊氏為貴妃進見之日奏霓裳羽<lb/>
衣曲注云明皇三鄉望女几山所作也又引劉禹錫詩<lb/>
云三鄉陌上望仙山歸作霓裳羽衣曲又小說云術士<lb/>
羅公逺導明皇入月宫聞之尤甚怪誕不足為證上交<lb/>
嘗聞明皇洞曉音律必欲神其曲謂得於天上也或夢<lb/>
寐所成亦非異事若云形體升天殆欺人也女几回而<lb/>
作近之矣今又按樂苑云霓裳羽衣曲開元西涼府節<lb/>
<pb n="KR3j0030_WYG_004-2a"/>
度使楊敬述進在越調中又樂苑云婆羅門曲改霓裳<lb/>
羽衣曲入大乞食調今之大食越調聲相近唯高一均<lb/>
是二調俱可行之皆屬商也婆羅門曲大乞食調越調<lb/>
雙調今時樂工盡知之其散序不復聞焉近年樂工穿<lb/>
鑿不明越與大食俱屬商聲但見胡曲有仲吕商即林<lb/>
鍾商也便就其調草為八拍曲破殊無和㑹諒其曲必<lb/>
大也自唐憲宗時猶奏此曲今不𫝊者有以巢賊之後<lb/>
泯然也無如白居易歌詩可証耳白詩云開元遺曲自<lb/>
<pb n="KR3j0030_WYG_004-2b"/>
淒涼况近秋天調見商又和元稹詩云我昔元和侍憲<lb/>
皇曽陪内宴入昭陽千歌萬舞不可數就中最愛霓裳<lb/>
舞舞時寒食秋風天玉勾欄下香案前案前舞者顔如<lb/>
玉不著人間俗衣服虹蜺霞帔步搖冠花鈿瓔纍佩珊<lb/>
珊娉婷似不任羅綺願聽樂懸行復止磬簫箏笛競相<lb/>
攙撃擫吹弹聲迤邐<hi>法曲之初衆樂不齊唯金石絲竹次第聲發霓裳序初亦如此</hi>散<lb/>
序六奏未動衣陽臺宿雲慵不飛<hi>散序六遍無拍故不舞之野史云此是明</hi>
<hi>皇所得之聲分為六序也</hi>中序擘裂初入拍秋竹竿裂春水拆<hi>中序初有</hi>
<pb n="KR3j0030_WYG_004-3a"/>
<hi>拍亦名拍序此後乃進婆羅門曲也</hi>飄然轉旋回雪輕嫣然縱送㳺龍驚<lb/>
烟娥斂畧不勝態風袖低昻如有情上元㸃鬟招萼緑<lb/>
王母揮袖别飛瓊繁音急節十二遍跳珠撼玉何鏗錚<lb/>
<hi>十二遍而終</hi>翔鸞舞了卻収趐唳鶴曲終長引聲<hi>凡曲將終皆聲拍促速為</hi>
<hi>霓裳之末長引一聲也</hi>君不見我歌云驚破霓裳羽衣曲又不見<lb/>
我詩云曲愛霓裳未拍時由來能事皆有主楊氏創聲<lb/>
君造譜<hi>楊氏謂敬述創歌今㣲之寄譜與樂天也</hi>
　　胡渭州　伊州<lb/>
<pb n="KR3j0030_WYG_004-3b"/>
樂譜録云唐明皇天寳中西涼節度使蓋嘉運進<lb/>
　　涼州　新涼州<lb/>
唐明皇開元六年西涼州都督郭知運進又有新涼州<lb/>
並在宫調上宫竊詳七宫有八涼州内正宫别有小涼<lb/>
州亦曰碎宫涼州其慢遍中來七宫涼州中美聲聚而<lb/>
為之此有似新涼州也又鄭<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>𫝊信記云初郭知運進<lb/>
此曲上召諸王便殿聽之曲終寧王不樂對曰此曲雖<lb/>
佳臣有間焉夫音者始於宫商成於角徴羽莫不根襲<lb/>
<pb n="KR3j0030_WYG_004-4a"/>
於宫商也斯曲宫雜而少徴商亂而加暴宫君商臣也<lb/>
宫不勝則君勢卑商有餘則臣事僭卑則偪下僭則犯<lb/>
上落於忽微形於音聲播之於歌詠見之於人事臣恐<lb/>
有播越之禍悖迫之患莫不兆於斯曲也上黙然後有<lb/>
安史之亂<lb/>
　　西涼州曲<lb/>
唐幽閒鼓吹云元載子名伯和勢傾中外時閩帥寄樂<lb/>
伎十人僅半嵗無因得進伺其門下弹琵琶人康崑崙<lb/>
<pb n="KR3j0030_WYG_004-4b"/>
得通伯和一試之盡遺崑崙矣先有和尚段善本者自<lb/>
製西涼州崑崙求之不與至是以樂伎半贈之乃肯𫝊<lb/>
焉今道調涼州是也<lb/>
　　楊栁枝<lb/>
唐穆宗時白居易長慶集云楊栁枝洛下小新聲也小<lb/>
伎有善歌者可聽故試之云小伎攜桃葉新聲蹋栁枝<lb/>
口動櫻桃破鬟低翡翠垂又别栁枝詩云兩枝楊栁小<lb/>
樓中嫋娜多年伴醉翁上交按抒情詩集述白居易有<lb/>
<pb n="KR3j0030_WYG_004-5a"/>
數伎樊素善歌小蠻善舞嘗為詩曰櫻桃樊素口楊栁<lb/>
小蠻腰居易年既高邁小蠻方豐艷因為栁枝詞以托<lb/>
意曰一樹春風萬萬枝嫩於金色輭於絲永豐坊裏東<lb/>
南角盡日無人屬阿誰及宣宗朝國樂工唱是詞上問<lb/>
誰詞永豐在何處左右對遂因東使命取永豐栁二枝<lb/>
植於禁中居易感上知名又為一章末句云定知今夜<lb/>
天文裏栁宿光中添兩星<lb/>
　　中和樂<lb/>
<pb n="KR3j0030_WYG_004-5b"/>
唐德宗貞元十四年二月一日中和節以雨雪改於二<lb/>
月七日宴羣臣因奏上所製中和樂曲也<lb/>
　　傾盃樂<lb/>
唐太宗貞觀初内宴長孫無忌造此曲又樂府雜録云<lb/>
唐宣宗善吹蘆管自製此曲有數拍不均上初捻管令<lb/>
俳兒辛骨朏拍不中其節上瞋目顧之朏憂一日而卒<lb/>
上交詳此二說恐先者是宫調後來宣宗轉於他調製<lb/>
之也又明皇開元中亦用此曲每日輪馬三十匹舞之<lb/>
<pb n="KR3j0030_WYG_004-6a"/>
　　道調子<lb/>
唐懿宗命樂工史敬約吹蘆管初弄道調上誤謂曲拍<lb/>
之敬約隨其拍轉成此曲以隠其誤也<lb/>
　　康老子<lb/>
樂府録云唐富人唐康老子落托好與樂工㳺處家計<lb/>
蕩盡而卒樂府嗟之遂製此曲<lb/>
　　離别難<lb/>
唐則天時士人陷寃獄有妻配入掖庭其本夫善吹蘆管<lb/>
<pb n="KR3j0030_WYG_004-6b"/>
乃撰此曲以寄哀情始名二郎神蓋取良人行第也畏<lb/>
人知遂三易其名亦曰悲切子終號怨回鶻<lb/>
　　如意娘<lb/>
樂府雜録云唐則天撰之<lb/>
　　君臣相遇樂<lb/>
樂府録云唐明皇天寳中命譚淨眼等撰<lb/>
　　雨淋鈴<lb/>
樂府雜録云唐明皇自蜀反正樂人張野狐所製亦曰<lb/>
<pb n="KR3j0030_WYG_004-7a"/>
還京樂<lb/>
　　夜半樂<lb/>
樂府雜録云唐明皇入平内難正半夜斬長樂門關領<lb/>
兵入宫剪逆人後造此曲<lb/>
　　望江南<lb/>
樂府雜録云始朱崖李太尉鎮浙西日為亡妓謝秋娘<lb/>
所撰本名謝秋娘後改此名亦曰夢江南<lb/>
　　荔枝香<lb/>
<pb n="KR3j0030_WYG_004-7b"/>
唐甘澤謠云天寳四載六月一日明皇驪山駐蹕㑹貴<lb/>
妃誕辰上命小部音聲樂人長生殿奏新曲未有名㑹<lb/>
南海貢荔枝因名其曲為荔枝香<lb/>
　　奉聖樂曲<lb/>
唐盧氏雜說云韋皋鎮西川進之也<lb/>
　　春鸎囀<lb/>
教坊録云唐高宗曉聲律因風葉鳥聲晨坐聞之命樂<lb/>
工白鳴達寫之遂有此曲凡箜篌大絃未嘗鼔唯作此<lb/>
<pb n="KR3j0030_WYG_004-8a"/>
曲入鳥聲即弹之箏則移西柱向上鳥聲畢入急復移<lb/>
如舊也<lb/>
　　内教坊　雲韶府<lb/>
唐高祖武德已來置於禁中以按習雅樂以中官一人<lb/>
充使則天改為雲韶府神龍中復為教坊<lb/>
　　大唐雅樂<lb/>
唐太宗貞觀二年太常少卿祖孝孫斟酌南北樂考以<lb/>
古音作為大唐雅樂以十二律各順其月旋相為宫制<lb/>
<pb n="KR3j0030_WYG_004-8b"/>
十二和之樂合三十一曲八十四調<lb/>
　　改法曲為仙韶曲　仙韶院<lb/>
唐文宗開成三年四改法曲為仙韶曲仍以伶官所居<lb/>
謂之仙韶院<lb/>
　　左教坊　右教坊<lb/>
教坊録云唐明皇開元末西京右教坊在光宅坊左教<lb/>
坊在延正坊右善歌左善舞蓋相習也<lb/>
　　宜春院　十家　三國<lb/>
<pb n="KR3j0030_WYG_004-9a"/>
教坊録云女妓入宜春院謂之内人亦曰前頭人謂在<lb/>
上前也骨肉得居教坊謂之内人家有請俸其得幸者<lb/>
謂之十家故鄭嵎津陽門詩云十家三國増光輝是也<lb/>
家雖多亦以十家呼之三國謂秦韓虢楊氏三夫人也<lb/>
　　雲韶院<lb/>
教坊記云宜春人為戯則以雲韶添之雲韶為宫蓋遼<lb/>
柘枝達摩之屬謂之健舞<lb/>
　　七德舞　破陣樂<lb/>
<pb n="KR3j0030_WYG_004-9b"/>
唐太宗貞觀元年宴日奏秦王破陣之曲蓋太宗在籓<lb/>
為秦王時士庶軍人相與作之被甲持㦸象戰事上嘆<lb/>
曰豈意今日登於雅樂朕雖以武功定天下終以文德<lb/>
綏海内遂令虞世南等改製歌詞更名七德舞舞者至<lb/>
一百二十人<lb/>
　　胡旋舞<lb/>
唐明皇天寳六載安禄山為上所寵加范陽節度使先<lb/>
是康居國貢胡旋舞女爾後安禄山與楊妃俱言其藝<lb/>
<pb n="KR3j0030_WYG_004-10a"/>
傳之者不述舞態上交按白樂天歌詞云胡旋舞手應<lb/>
弦足應鼔絃一聲雙袖舞左右轉不知疲千周萬匝無<lb/>
己時又云胡旋女出康居徒勞東來萬里餘中原自有<lb/>
能胡旋鬭妙爭能爾不如中有太真外禄山二人最是<lb/>
能胡旋禄山胡旋迷君眼兵過黄河疑未反太真胡旋<lb/>
感君心死棄馬嵬念更深從兹地軸天維轉五十年來<lb/>
制不禁<lb/>
　　舞馬<lb/>
<pb n="KR3j0030_WYG_004-10b"/>
唐明皇開元中三宴日諸樂戯外有舞馬三十疋為傾<lb/>
杯樂曲奮首鼓尾縱横應節又施三層寳牀乗馬而上<lb/>
抃轉如飛後安禄山亦將數匹而歸私習之其後田承<lb/>
嗣代禄山舞馬尚存者一旦於櫪上聞鼔聲頓挫以舞<lb/>
之廏人惡之舉篲以撃焉其馬尚謂怒其未妍妙因更<lb/>
奮撃宛轉曲盡其態厮役告承嗣以為妖遂戮之而舞<lb/>
馬絶<lb/>
　　棃園弟子<lb/>
<pb n="KR3j0030_WYG_004-11a"/>
唐明皇開元二十年以聴政之暇詔太常樂工弟子三<lb/>
百人為絲竹之戯音響齊發有一聲誤上必覺為正之號<lb/>
皇帝弟子又云棃園弟子以置近院於林苑之棃園也<lb/>
　　坐部　立部<lb/>
唐高祖初登極後燕享因隋舊制用九部之樂其後分<lb/>
為立坐二部<lb/>
　　雅歌雜胡夷音　法曲<lb/>
唐明皇開元二十五年太常卿韋縚令博士韋逌直太<lb/>
<pb n="KR3j0030_WYG_004-11b"/>
樂尚沖樂正沈元福郊社令陳䖍申懷操等銓叙前後<lb/>
所用樂章為五奏付太樂習之時太常舊相𫝊有宫商<lb/>
角徴羽讌樂五調歌各一奏縚又令元成更相整比為<lb/>
七卷又自開元已來歌者雜用胡夷里巷之曲其元成<lb/>
所集者工人多不能曉相𫝊謂之法曲也<lb/>
　　曲破<lb/>
唐𫝊載云天寳樂章多以邉地為名若涼州甘州伊州<lb/>
之類是焉其曲之遍撃聲處名入破後其地盡為西畨<lb/>
<pb n="KR3j0030_WYG_004-12a"/>
所没破其兆也<lb/>
　　羯鼓<lb/>
唐羯鼓録云此樂出外夷以戎羯鼓故也其音主太簇<lb/>
一均在都曇鼓荅臘鼓之下<hi>都曇狀腰而小者臘取楷鼔也</hi>雞樓鼓之<lb/>
上<lb/>
　　搊琵琶<lb/>
唐國史纂要異云貞觀中弹琵琶裴洛兒私撥用手今<lb/>
日搊琵琶也<lb/>
<pb n="KR3j0030_WYG_004-12b"/>
　　古琵琶<lb/>
酉陽雜俎云琵琶用鵾雞弦開元中段師名善本能弹<lb/>
琵琶用皮弦賀懷智破撥弹之不能成聲<lb/>
　　琵琶名<lb/>
𫝊載云唐時漢中王瑀見康崑崙弹之曰琵聲多琶聲<lb/>
少亦未可弹五十四弦大弦也自上而下謂之琵自下<lb/>
而上謂之琶<lb/>
　　賀老琵琶<lb/>
<pb n="KR3j0030_WYG_004-13a"/>
唐談賓録云賀老名懷智也<lb/>
　　調啞鐘<lb/>
唐太宗貞觀二年祖孝孫以隋用黄鐘一宫唯叩七鐘<lb/>
餘五鐘虚懸不叩謂之啞鐘遂以旋宫之法皆遍叩之<lb/>
無復虚懸也<lb/>
　　雜戯弄孔子<lb/>
唐文宗太和六年二月寒食上宴羣臣伶人弄孔子帝<lb/>
曰孔子古今之師安得侮黷亟驅出之<lb/>
<pb n="KR3j0030_WYG_004-13b"/>
　　潑寒胡戯<lb/>
唐則天神龍二年中宗即位後十一月御洛成樓始觀<lb/>
潑寒胡戯至開元二年禁斷因張說奏也<hi>胡人以水相潑於寒月為</hi>
<hi>戯謂之乞寒胡者</hi>
　　雍州<lb/>
高祖武德元年改隋京兆郡為雍州也<lb/>
　　洛州總管府<lb/>
唐高祖武德四年討平王世充改隋河南郡置洛州總<lb/>
<pb n="KR3j0030_WYG_004-14a"/>
管府也<lb/>
　　神都<lb/>
唐則天神龍元年改東都為神都<lb/>
　　復東都<lb/>
唐則天神龍元年改神都為東都<lb/>
　　河南府<lb/>
唐明皇開元二年改洛州為河南府<lb/>
　　東京<lb/>
<pb n="KR3j0030_WYG_004-14b"/>
唐明皇天寳元年改東都為東京洛陽也<lb/>
　　東都<lb/>
唐高宗顯慶元年改洛陽宫為東都<lb/>
　　西京<lb/>
唐明皇天寳元年以京師為西京長安也<lb/>
　　京兆府<lb/>
唐明皇開元元年改雍州為京兆府<lb/>
　　西京　南京　中京<lb/>
<pb n="KR3j0030_WYG_004-15a"/>
唐肅宗至德二載十二月改蜀郡為南京鳯翔為西京<lb/>
西京為中京<lb/>
　　開封府為東都　汴州為開封府　東都為西都<lb/>
梁太祖開平元年四月以東都為西都即洛陽也<lb/>
　　梁都汴<lb/>
梁太祖於唐天祐四年四月登位國號大梁改元天平<lb/>
元年都於汴<lb/>
　　汴州衛為天寧宫<lb/>
<pb n="KR3j0030_WYG_004-15b"/>
晉高祖天福三年五月中丞張昭逺奏據前代行幸所<lb/>
至皆立宫名遂改汴州衛城門為天寧宫<lb/>
　　升汴州為東京<lb/>
晉高祖天福三年十月升汴州為東京又改洛陽為西<lb/>
京也<lb/>
　　新東京諸門名<lb/>
周世宗顯德五年五月改新東京諸門名也<lb/>
　　總管府為都督府<lb/>
<pb n="KR3j0030_WYG_004-16a"/>
唐高祖武德七年改總管府為都督府也<lb/>
　　行臺為都督府<lb/>
唐高祖武德九年六月廢陜州道大行臺置洛州都督<lb/>
府廢益州大行臺置益州大都督府<lb/>
　　十道<lb/>
唐太宗貞觀元年併省隋之州郡分為十道<lb/>
　　分天下為十五道<lb/>
唐高宗時平高麗百濟遼海已東皆為州縣俄而復叛<lb/>
<pb n="KR3j0030_WYG_004-16b"/>
不入提封景雲二年分天下州縣置二十四都督府以<lb/>
統之議者以權重不便罷之元宗開元二十四年分天<lb/>
下為十五道毎道置採訪使檢察非法如漢刺史之職<lb/>
　　二十四都督府<lb/>
唐睿宗景雲二年依前代故事分二十四都督府至其<lb/>
年七月並停惟揚益并荆四大都督府長史階為三品<lb/>
　　分五管　廣邕為二道<lb/>
唐懿宗咸通三年正月勅廣南分道為五管屬嶺南廣<lb/>
<pb n="KR3j0030_WYG_004-17a"/>
邕二道<lb/>
　　單于都䕶府<lb/>
唐高宗麟德元年正月改交雲中都䕶府為單于都䕶<lb/>
府官品同大都督府<lb/>
　　安南都䕶<lb/>
唐髙宗永隆二年八月改交州為安南都䕶府<lb/>
　　築長安羅城<hi>汴</hi>
唐高宗永徽四年十一月築長安羅城和顧百姓四萬<lb/>
<pb n="KR3j0030_WYG_004-17b"/>
一千人三十日畢功<lb/>
　　作東京羅城<lb/>
周世宗顯德二年四月新作京師羅城<lb/>
　　郡為州　太守為刺史<lb/>
高祖武德元年罷郡置州改太守為刺史也<lb/>
　　郡為州　刺史為太守<lb/>
唐明皇天寳元年改州為郡刺史為太守<lb/>
　　郡復為州　太守復為刺史<lb/>
<pb n="KR3j0030_WYG_004-18a"/>
唐肅宗至德二年十二月詔復舊也<lb/>
　　瓦橋關為雄州　益津關為霸州<lb/>
周世宗顯德六年五月改也<lb/>
　　蔡州<lb/>
唐代宗寳應元年十月八日改豫州為蔡州避上諱也<lb/>
　　麟州<lb/>
唐明皇開元九年張說奏置以安党項<lb/>
　　昇州<lb/>
<pb n="KR3j0030_WYG_004-18b"/>
周世宗顯德五年三月於上元縣置昇州<lb/>
　　福州<lb/>
唐明皇開元十二年改閩州為福州避文相類聲相近<lb/>
也<lb/>
　　廢麟州<lb/>
唐明皇開元十四年廢麟州<lb/>
　　清德軍<lb/>
晉高祖天福六年八月改舊檀州為清徳軍<lb/>
<pb n="KR3j0030_WYG_004-19a"/>
　　明州<lb/>
唐明皇開元二十六年分越州置明州<lb/>
　　五丈河　蔡河<lb/>
周世宗顯德六年二月發滑亳丁夫濬五丈河東流於<lb/>
定陶入於濟以通青鄆運路又䟽蔡州以通陳潁<lb/>
　<lb/>
　<lb/>
　<lb/>
<pb n="KR3j0030_WYG_004-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　近事㑹元卷四<lb/>
</p>
<p>
</p>
  </div>
<div>
<head>近事㑹元卷五</head> <lb/>
    <p>
<pb n="KR3j0030_WYG_005-1a"/>
欽定四庫全書<lb/>
　近事㑹元卷五<lb/>
　　　　　　　　　　　　宋　李上交　撰<lb/>
　　婦人乘檐子及禁斷<lb/>
唐高宗咸亨二年勅曰百官家口咸預士流至於衢路<lb/>
之間豈可全無障蔽婦人比來多著帷帽遂棄羃帷曽<lb/>
不乘車别坐檐子逓相倣效浸成風俗過為輕率深失<lb/>
禮容理須禁斷<lb/>
<pb n="KR3j0030_WYG_005-1b"/>
　　兜籠<lb/>
唐志巴蜀婦人多有肅宗乾元已來以兜籠易於檐負<lb/>
京城奚車兜籠代於車轝矣奚車似今之坐車耳<lb/>
　　婦人綫鞾綫鞋<lb/>
唐高祖武德已來婦人著履視制亦重又著綫靴開元<lb/>
以來例著綫鞋取輕妙便於事<lb/>
　　昏娶親迎舉樂　障車<lb/>
唐志云太極元年左司郎中唐紹上䟽云親迎之儀備<lb/>
<pb n="KR3j0030_WYG_005-2a"/>
諸六親當須昏以為期詰朝謁見徃者下俚庸鄙時有<lb/>
障車邀其酒食以為戱樂近日此風轉盛上及王公乃<lb/>
廣奏百樂多集徒侣遮擁道路障車禮貺過於聘財歌<lb/>
舞喧嘩殊非助感請禁之<lb/>
　　公主事舅姑<lb/>
唐太宗貞觀十一年王珪子欽直尚南平公主時廢公<lb/>
主事舅姑之禮珪曰主上欽明動修法制吾受公主謁<lb/>
見豈為身榮欲成國家之美耳遂與妻就席坐令公主<lb/>
<pb n="KR3j0030_WYG_005-2b"/>
親行盥饋之禮而退自此成風自珪始也<lb/>
　　公主賜諡<lb/>
唐德宗貞元十五年七月故唐安公主賜諡曰莊穆自<lb/>
此始也<lb/>
　　貴妃<lb/>
唐明皇天寳三載八月册太真妃楊氏為貴妃始也<lb/>
　　夾寨夫人<lb/>
後唐莊宗天佑五年五月破夾寨於潞州得符道昭妻<lb/>
<pb n="KR3j0030_WYG_005-3a"/>
侯氏有才色時稱夾寨夫人<lb/>
　　㑹昌山<lb/>
唐明皇天寳元年改驪山為㑹昌山始也<lb/>
　　后土祠<lb/>
漢武時舊有后土祠隳廢至唐明皇再修之按𫝊記云<lb/>
后土祠隔河與梁山泊相望舊立山神像以配坐如妃<lb/>
匹焉至開元中始别建室而遷出之燕公張說為之記<lb/>
俗𫝊安道者淫怪尤甚焉<lb/>
<pb n="KR3j0030_WYG_005-3b"/>
　　封諸山為公<lb/>
唐明皇天寳十載封沂山為東安公㑹稽山為永興公<lb/>
呉山為成德公霍山為聖應公醫巫閭山為廣寧公已<lb/>
上並三月十七日一時禮册者也<lb/>
　　呉山為西嶽<lb/>
唐肅宗至德二年春改呉山為西嶽<lb/>
　　改岳山名<lb/>
唐肅宗上元中聖躬不康術士請改呉山為華岳華岳<lb/>
<pb n="KR3j0030_WYG_005-4a"/>
為泰山華州為泰州華隂縣為泰隂縣寳應元年復舊<lb/>
　　封四海為王<lb/>
唐明皇天寳十載正月封東海為廣德王南海為廣利<lb/>
王西海為廣潤王北海為廣澤王<lb/>
　　封四瀆為公<lb/>
唐明皇天寳六載河瀆封靈源公濟瀆為清源公江瀆<lb/>
為廣源公淮瀆為長源公<lb/>
　　文宣王　兖國公<lb/>
<pb n="KR3j0030_WYG_005-4b"/>
唐明皇開元二十七年贈孔子為文宣王顔回為兖國<lb/>
公<lb/>
　　五岳封王<lb/>
唐明皇先天二年三年封華山神為金天王至開元十<lb/>
二年封太山神為天齊王天寳五載封中岳為司天王<lb/>
北岳為安天王<lb/>
　　天下減廢佛寺及僧<lb/>
武宗㑹昌五年併省天下佛寺減僧教銅像鐘磬納官<lb/>
<pb n="KR3j0030_WYG_005-5a"/>
鑄錢鐡像置農器由是天下拆寺四千五百餘所還俗<lb/>
僧尼二百六萬五百収充兩税户拆招提蘭若四萬餘<lb/>
所収膏腴上田數千萬頃収奴婢為兩税户十五萬人<lb/>
𨽻僧尼屬主客顯明外國之教勅大秦穆䕶杖二千餘<lb/>
人還俗不雜中華之風也<lb/>
　　再廢寺<lb/>
周世宗顯德二年四月諸州廢寺三千六百三十六所<lb/>
　　佛骨<lb/>
<pb n="KR3j0030_WYG_005-5b"/>
唐憲宗元和十四年正月上令中使杜英竒押宫人三<lb/>
十名赴臨皋驛迎鳯翔法門寺塔有釋迦佛指骨一節<lb/>
入内時刑部侍郎韓愈上書諫之<lb/>
　　道士𨽻宗正寺<lb/>
唐明皇開元二年五月詔改<lb/>
　　僧尼拜父母<lb/>
唐明皇開元二年閏二月令道士女冠僧尼致拜父母<lb/>
　　國忌行香齋僧<lb/>
<pb n="KR3j0030_WYG_005-6a"/>
晉高祖天福五年二月國忌日宰臣跪爐百官依班序<lb/>
立毎忌日飯僧百人永為定式始也<lb/>
　　關節<lb/>
唐穆宗長慶元年四月詔云文學之科聞近日浮薄之<lb/>
徒扇為朋黨謂之關節干擾主事<lb/>
　　厯日板<lb/>
唐文宗太和九年十二月勅諸道州府不得私置厯日<lb/>
板<lb/>
<pb n="KR3j0030_WYG_005-6b"/>
　　霍錐<lb/>
唐懿宗咸通十年龎勲據徐州有衆二萬男子十五已<lb/>
上皆令執兵其人皆野鋤鈎為兵號霍錐<lb/>
　　拂菻狗<lb/>
唐高祖武德七年高昌國士麯文泰獻狗雌雄各一髙六<lb/>
寸長尺餘性甚慧云出拂菻國中國有拂菻狗自此始<lb/>
也<lb/>
　　上元㸃燈<lb/>
<pb n="KR3j0030_WYG_005-7a"/>
唐志曰睿宗好樂元宗又善音律先天二年正月望胡<lb/>
僧婆隨請夜開門燃百千燈睿宗宴喜門觀樂凡四日<lb/>
　　市賣　白望<lb/>
唐德宗貞元十三年宦者主宫中市買謂之宫市抑買<lb/>
人物但稱宫市則斂手付真偽不辨<lb/>
　　搗蒜<lb/>
後唐閔帝初秦雍間令長設酒食私丐於部民俗謂之<lb/>
搗蒜及清泰初安重誨為京兆尹之鎮長安亦為之秦<lb/>
<pb n="KR3j0030_WYG_005-7b"/>
人曰日為搗蒜老者詳之蓋語訛耳乃倒算是也<lb/>
　　晉少帝敗<lb/>
晉少帝開運四年正月為契丹所刼䝉塵於封禪寺也<lb/>
　　茶神<lb/>
唐𫝊載云時有鬻茶之家陶為陸羽之像置於煬器之<lb/>
間云宜茶足利也因目之曰茶神有交易則以茶祭無<lb/>
則以釡湯沃之<lb/>
　　玉樹<lb/>
<pb n="KR3j0030_WYG_005-8a"/>
唐𫝊記云雲陽界多漢離宫故地至唐有樹似槐而葉<lb/>
細土人謂之玉樹玉樹青葱左思賦有之或非其語過<lb/>
蓋不知此樹也<lb/>
　　華夷圖<lb/>
唐德宗貞元十七年宰臣賈躭上海内華夷圖<lb/>
　　繁臺<hi>音婆</hi>吹臺<lb/>
汴州之南有地名曰繁臺梁開平二年七月改為講武<lb/>
臺本梁王吹臺也因繁氏居之<lb/>
<pb n="KR3j0030_WYG_005-8b"/>
　　打夜狐<lb/>
唐敬宗寳厯二年十一月帝好深夜自捕狐狸宫中謂<lb/>
之打夜狐<lb/>
　　甘露事<lb/>
唐文宗太和元年十一月李訓鄭注謀宦官詐言金吾<lb/>
仗舍石榴樹有甘露請上觀之致亂<lb/>
　　立獸炭<lb/>
唐代宗大厯十四年五月德宗即位至十月九成宫貢<lb/>
<pb n="KR3j0030_WYG_005-9a"/>
立獸炭鑪<lb/>
　　木芍藥<lb/>
唐松牎雜録云開元禁中初重木芍藥即牡丹也蓋禁<lb/>
中呼之耳<lb/>
　　跳脱<lb/>
盧氏雜説云唐文宗問宰臣云古詩云輕衫襯跳脱跳<lb/>
脱是何物也宰臣未對上曰即今之腕釧也真誥言安<lb/>
妃有㫁粟金跳脫是臂飾也<lb/>
<pb n="KR3j0030_WYG_005-9b"/>
　　廢散從親事官<lb/>
周太祖廣順元年三月詔廢諸州散從親事官公私便<lb/>
之<lb/>
　　諡先生<lb/>
唐志云養德丘園聲實明著則諡曰先生大行大名之<lb/>
小行小名之<lb/>
　　鄭州僕射陂<lb/>
後唐明宗天成二年十一月詔册故僕射李靖為太保<lb/>
<pb n="KR3j0030_WYG_005-10a"/>
改鄭州僕射陂為太保陂及後魏李文賜僕射李靖冲<lb/>
因以為名今改之誤也<lb/>
　　天樞<lb/>
唐則天長夀三年八月斂東都銅鐡鑄天樞於端門之<lb/>
外至明皇開元二年九月詔毁之<lb/>
　　律十二卷<lb/>
唐太宗貞觀六年房元齡等定律五百條分為十二卷<lb/>
也<lb/>
<pb n="KR3j0030_WYG_005-10b"/>
　　格十八卷<lb/>
唐貞觀十一年删武德貞觀以來勅格三千餘件定留<lb/>
七百條各格十八卷<lb/>
　　式二十卷<lb/>
唐明皇開元時式二十卷前朝多少不定也<lb/>
　　肆赦<lb/>
唐志云肆赦之日武庫令設金雞及鼓於宫城門之外<lb/>
右勒囚徒於闕前撾鼓千聲訖宣詔為釋之<lb/>
<pb n="KR3j0030_WYG_005-11a"/>
　　赦書<lb/>
唐志云赦書頒諸州用絹寫行天下<lb/>
　　匭<lb/>
唐則天垂拱初年鎔銅為匭四面置門各依方色共為<lb/>
一室東面曰延恩匭上賦頌求官爵考封表者投之南<lb/>
面曰招諫匭有言時政得失及直諫諍者投之西南曰<lb/>
申寃匭有陳得罪寃濫者投之北面曰通元匭有元象<lb/>
灾變及軍謀祕䇿投之毎日置於朝堂以次監収表䟽<lb/>
<pb n="KR3j0030_WYG_005-11b"/>
既出之後不逞之徒或至攻訐隂私謗訕朝政者後令<lb/>
中書門下官一人専監其狀仍責職官然後許封進行<lb/>
之始也<lb/>
　　刑統<lb/>
周世宗顯德五年七月中書進新删定大周刑統<lb/>
　　律令<lb/>
唐高祖武德七年始定律令<lb/>
　　鬭競律<lb/>
<pb n="KR3j0030_WYG_005-12a"/>
唐憲宗元和二年八月刑部奏改律第八卷為鬭競律<lb/>
也<lb/>
　　禁選人帯京債許借料錢<lb/>
唐武宗㑹昌二年二月中書奏赴選官人多京債到任<lb/>
填還致其貪求㒺不由此今年三銓於逺官許連狀相<lb/>
保户部各保量加給料錢衣食稍足可責清亷從之<lb/>
　　州縣官禁部民接坐<lb/>
後唐明宗長興二年九月詔天下州縣官無與部民接<lb/>
<pb n="KR3j0030_WYG_005-12b"/>
坐<lb/>
　　死罪五覆奏<lb/>
唐太宗時河内人李好德素有風狂而語涉妖妄時直<lb/>
中書省張蘊古究其獄實癲病有徴法不當坐太宗始<lb/>
令斬蘊古於東市尋悔之因發勅凡决死罪皆令所司<lb/>
五覆奏藴古始也<lb/>
　　斷獄禁樂<lb/>
唐太宗貞觀五年七月初令天下决死刑日上進蔬食<lb/>
<pb n="KR3j0030_WYG_005-13a"/>
内教坊太常不舉樂也<lb/>
　　逐旬問罪人<lb/>
後唐明宗天成二年正月詔長史逐旬問罪人以杜枉<lb/>
濫也<lb/>
　　赦書一本在内<lb/>
唐文宗開成元年赦畢上曰朕務行實不欲崇長空文<lb/>
宰臣李石奏曰赦書須内一本陛下時看之<lb/>
　　表狀書奏制<lb/>
<pb n="KR3j0030_WYG_005-13b"/>
唐明皇先天二年正月制勅表狀書奏牋牒每月等數<lb/>
作一十二十三十四十字<lb/>
　　制勅用黄紙<lb/>
唐高宗上元三年二月勅制比用白紙多為蟲蠧令後<lb/>
尚書省下諸司州縣宜並用黄紙<lb/>
　　沙門島<lb/>
漢隠帝乾祐三年正月罪安友視坐失城也友視為永<lb/>
興節度副使不能防守致趙思綰之奔衝至是流登州<lb/>
<pb n="KR3j0030_WYG_005-14a"/>
沙門島始也<lb/>
　　配衙前安置<lb/>
後唐末帝清泰元年十月罪興州刺史馮暉坐屯乾渠<lb/>
為蜀人來侵奔歸鳯翔配同州衙前安置自此始也<lb/>
　　貶崖州<lb/>
唐中宗神龍六年六月浪州刺史平陽郡王敬暉貶崖<lb/>
州司馬自此始也<lb/>
　　盜殺武元衡陽傷裴度<lb/>
<pb n="KR3j0030_WYG_005-14b"/>
唐憲宗元和十年六月鎮帥王承宗遣盜夜伏靖安坊<lb/>
刺宰相武元衡死之又於通化坊刺中丞裴度傷首不<lb/>
死<lb/>
　　貶李德裕<lb/>
唐宣宗大中元年七月貶李德裕潮州司馬員外安置<lb/>
二年九月再貶崖州司户至其年十二月死於崖州也<lb/>
　　呉元濟<lb/>
唐德宗時先是呉少陽本滄州人與呉翔者相善翔子<lb/>
<pb n="KR3j0030_WYG_005-15a"/>
少誠知淮西留後乃以金帛取少陽至名為堂弟置為<lb/>
軍職充申州刺史五年少誠病因家童蔣以少誠意召<lb/>
少陽至少誠已困乃偽置少陽攝副使知軍州遂告少<lb/>
誠死之少陽自為留後爾後少陽據蔡五年不朝憲宗<lb/>
元和九年卒子元濟僭襲逆命却畧近郡邑千餘里關<lb/>
東大恐九年十月以李光顔為忠武節度光蔡等州招<lb/>
撫使十年正月詔奪元濟在身官五月裴度經制屢戰<lb/>
不已至十二年裴度得賊帥呉秀琳李佑因委信國計<lb/>
<pb n="KR3j0030_WYG_005-15b"/>
其年將臣李愬十一月率兵於十日夜越牆而入十一<lb/>
日擒元濟并家屬赴京斬於獨栁樹下年二十五自少<lb/>
誠阻兵已來三十餘年也<lb/>
　　黄巢<lb/>
唐僖宗乾符四年四月宛朐賊黄巢聚萬人起攻鄆州<lb/>
陷之至中和四年六月鄆州宋<hi>闕</hi>奏敗巢於合鄉七月<lb/>
巢將林言斬巢黄揆秉三人降也<lb/>
　　安禄山<lb/>
<pb n="KR3j0030_WYG_005-16a"/>
唐明皇天寳十四載十一月安禄山反於范陽至肅宗<lb/>
至德二年正月五日為嚴莊李猪兒斫腹死<lb/>
　　朱泚<lb/>
唐德宗建中四年十月涇軍亂迎朱泚及至興元元年<lb/>
李晟渾瑊等破賊泚走至平原為幽州軍士韓旻斬泚<lb/>
　　秦宗權<lb/>
唐僖宗光啓三年六月蔡州刺史秦宗權敵黄巢將孟<lb/>
楷退敗遂與通和文德元年昭宗即位後十二月蔡州<lb/>
<pb n="KR3j0030_WYG_005-16b"/>
牙將申叢執宗權撾折其足<lb/>
　　拓跋思恭<hi>即元昊之祖也</hi>
昔赫連勃勃後魏道武末僭稱大夏天王自云徽赫與<lb/>
天連又號其支庶為鐡伐氏言鋼鋭如鐡可以伐人蒸<lb/>
土築城號曰統萬言統領衆多也自赫連築城已來頻<lb/>
於關右為患連延至唐僖宗朝有拓跋思恭鎮夏州討<lb/>
黄巢有功賜姓李名石卒有拓跋仁福為畨部都指揮<lb/>
使亦從其姓梁開平初將吏立仁福為帥卒子彛殷繼<lb/>
<pb n="KR3j0030_WYG_005-17a"/>
為帥世有綏宥銀夏靜五州彛殷仕周為定難軍節度<lb/>
使封西平王皇朝建隆元年賜名彛興至乾德五年九<lb/>
月卒贈太師其子先睿襲位太平興國中卒其子繼筠<lb/>
襲位繼筠卒弟繼捧襲位繼捧以昆弟不睦乞留京師<lb/>
於是歸者數人皆别爵也唯克文者依舊知夏州乾德<lb/>
九年夏州掩襲背逆者繼遷繼遷遁去獲其母妻之屬<lb/>
羊馬甚多繼遷乃繼捧弟也端拱元年授繼捧節度使<lb/>
賜姓趙氏名保忠端拱二年繼遷偽順尋賜官及姓趙<lb/>
<pb n="KR3j0030_WYG_005-17b"/>
氏名保吉爾後累為邉患真宗即位繼遷遣使修貢亦<lb/>
偽順也景德元年二月鄜延路奏繼遷於去年十二月<lb/>
刼西畨王涼府為潘羅支詐降集六國畨部合撃敗之<lb/>
繼遷中流矢至靈州界三十里死其子阿移尚㓜即德<lb/>
明也稱臣乞歸順云保吉遺令也時景德三年九月授<lb/>
德明夏州節度使封西平王至明道元年十一月進封<lb/>
夏王是月德明薨制授徳明子元昊節制封西平王寳<lb/>
元元年十一月元昊進奉南郊人不至十二月遣人上<lb/>
<pb n="KR3j0030_WYG_005-18a"/>
表納旌節自陳僭竊事<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0030_WYG_005-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　近事㑹元卷五<lb/>
</p>
<p>
</p>
  </div></body>
</text>\m</TEI>
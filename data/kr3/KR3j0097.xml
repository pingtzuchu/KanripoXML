<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>師友談記</head>
    <p>
<pb n="KR3j0097_WYG_001-1a"/>
欽定四庫全書<lb/>
　師友談記　　　　　　　　宋　李廌　撰<lb/>
元祐癸酉正月二十六日見東坡先生<hi>禮部尚書蘓公子瞻先生自號</hi>
<hi>居士</hi>公曰近因講筵從容為上言人君之學與臣庶異臣<lb/>
等㓜時父兄驅率讀書初甚苦之漸知好學則自知趣<lb/>
向既乆則中心樂之既有樂好之意則自進不已古人<lb/>
所謂知之者不如好之者好之者不如樂之者陛下上<lb/>
聖固與中人不同然必欲進學亦湏自好樂中有所悟<lb/>
<pb n="KR3j0097_WYG_001-1b"/>
入且陛下之學不在求名與求知不為章句科舉計也<lb/>
然欲周知天下章疏觀其人文章事實又萬幾之政非<lb/>
學無所折衷上甚以為然退見宰輔誦其語且曰上天<lb/>
性好學某将自漢至唐擇其君臣大節政事之要為一<lb/>
書以備進讀今讀三朝寳訓林子中所編也<lb/>
東坡先生近令門人輩作人不易物賦<hi>物為一人重輕也</hi>或戲<lb/>
作一聯曰伏其几而襲其裳豈為孔子學其書而戴其<lb/>
帽未是蘓公<hi>士大夫近年傚東坡桶高簷短名帽曰子瞻様</hi>廌因言之公笑曰<lb/>
<pb n="KR3j0097_WYG_001-2a"/>
近扈從燕醴泉觀優人以相與自夸文章為戲者一優<lb/>
<hi>丁仙現者</hi>曰吾之文章汝輩不可及也衆優曰何也曰汝不<lb/>
見吾頭上子瞻乎上為解顔顧公久之<lb/>
東坡先生居閶闔門外白家巷中一夕次子迨之婦歐<lb/>
陽氏<hi>文忠公孫棐之女</hi>産後因病為祟所憑曰吾姓王氏名靜奴<lb/>
滯魄在此居久矣公曰吾非畏鬼人也且京師善符劒遣厲<lb/>
者甚多决能逐汝汝以愚而死死亦妄為祟為言佛氏破妄<lb/>
解脱之理喻之曰汝善去明日昏時當用佛氏功徳之法<lb/>
<pb n="KR3j0097_WYG_001-2b"/>
與汝婦輒合爪曰感尚書去也婦良愈明日昏時為自<lb/>
書功徳疏一通仍為置酒䏑香火遣送之公曰某平生<lb/>
屢與鬼神辨論矣頃迨之㓜忽云有賊貌痩而黒衣以<lb/>
青公使數人索之無有也乳媼俄發狂聲色俱怒如卒<lb/>
伍軰唱喏甚大公徃視之輒厲聲曰某即痩黑而衣青<lb/>
者也非賊也鬼也欲此媼出為我作巫公曰寜使其死<lb/>
出不可得曰學士不令渠出不奈何只求少功徳可乎<lb/>
公曰不可又曰求少酒食可乎公曰不可又曰求少紙<lb/>
<pb n="KR3j0097_WYG_001-3a"/>
可乎公曰不可又曰只求一盃水可乎公曰與之媼飲<lb/>
畢仆地而甦然媪之乳因此遂枯公曰頃在鳳翔罷官<lb/>
來京師道由華岳忽隨行一兵遇祟甚狂自褫其衣巾<lb/>
不已公使人束縛之而其巾自墜人皆曰此岳神之怒<lb/>
故也公因謁祠且曰某昔之去無祈今之回無禱特以<lb/>
道出祠下不敢不謁而已隨行一兵狂發遇祟而居人<lb/>
曰神之怒也未知其果然否此一小人如蟣蝨爾何足<lb/>
以煩神之威靈哉縱此人有隱惡則不可知不然以其<lb/>
<pb n="KR3j0097_WYG_001-3b"/>
懈怠失禮或盜服御飲食等小罪爾何足責也當置之<lb/>
度外竊謂岳鎮之重所隸甚廣其間强有力富貴者盖<lb/>
有公為奸慝神不敢於彼示其威靈而乃加怒於一卒<lb/>
無乃不可乎某小官一人病則一事闕煩恕之可乎非<lb/>
某愚直諒神不聞此言出廟馬前一旋風突而出忽作<lb/>
大風震鼔天地沙石驚飛公曰神愈怒乎吾弗畏也冒<lb/>
風即行風愈大惟趂公行李而人馬皆辟易不可移足<lb/>
或勸之曰禱謝之公曰禍福天也神怒即怒吾行不止<lb/>
<pb n="KR3j0097_WYG_001-4a"/>
其如予何己而風止竟無别事<lb/>
東坡先生嘗謂某曰范淳夫講書為今經筵講官第一<lb/>
言簡而當無一冗字無一長語義理明白而成文粲然<lb/>
乃得講書三昩也廌自太史先生<hi>以國史修撰知國史院兼修國史故曰太</hi>
<hi>史公</hi>初在講筵即㳺其門今且八年自昔嘗聞公詰朝當<lb/>
講即前一夕正衣冠儼然如在上前命子弟侍坐先按<lb/>
講其説廌未始得與聽也邇來遂獲與聽先生平時温<lb/>
温其語若不出諸口及當講開列古義仍參之時事暨<lb/>
<pb n="KR3j0097_WYG_001-4b"/>
近代本朝典故以為戒勸其音琅琅然聞者興起冝乎<lb/>
乆侍邇英而為儒林之冠也二月朔太史公當講廌前<lb/>
一夕獲聞按講王制巡狩望之禮曰古之人多因燔望<lb/>
秩之説乃附㑹為封禪之事或以求神仙或以祈福或<lb/>
以告太平成功皆秦漢之侈心非古者巡狩省方之義<lb/>
為人臣凡有勸人主封禪者佞臣也廌以此言為守成<lb/>
之龜鑑<lb/>
廌少時有好名急進之弊獻書公車者三多觸聞罷然<lb/>
<pb n="KR3j0097_WYG_001-5a"/>
其志不已復多㳺巨公之門自丙寅年東坡嘗誨之曰<lb/>
如子之才自當不沒要當循分不可躁求王公之門何<lb/>
必時曳裾也爾後常以為戒自昔二三名卿已相知外<lb/>
八年中未嘗一謁貴人中間有貴人使人諭殷勤欲相<lb/>
見雖其人之賢可親然廌所守匹夫之志亦未敢自變<lb/>
也嘗為太史公言之公曰士人正當爾耳士未為臣進<lb/>
退裕如也他日子仕於朝欲如今日足以自如未易得<lb/>
之矣李文正嘗曰士人當使王公聞名多而識面少此<lb/>
<pb n="KR3j0097_WYG_001-5b"/>
最名言盖寜使王公訝其不來無使王公訝其不去如<lb/>
子尚何求名惟在飬其高志爾廌以此言如佩韋弦也<lb/>
太史公嘗講禮曰儗人必於其倫先儒之説謂儗君於<lb/>
君之倫儗臣於臣之倫臣以為此特位而已儗人必以<lb/>
徳為貴桀紂人君也謂匹夫為桀紂其人必不肯受孔<lb/>
孟匹夫也謂人君為孔孟其人必不敢當<lb/>
友人董耘饋長沙猫笋廌以享太史公太史公輒作詩<lb/>
為貺曰因笋寓意且以為贈爾其詩曰穿雲斸石逺林<lb/>
<pb n="KR3j0097_WYG_001-6a"/>
空來渉江波萬萬重實比梧桐能食鳳籜翻風雨便成<lb/>
龍一枝未許塵鞍掛千畆終留渭水封陋巷菜羹知不<lb/>
稱君王玉食願時供廌即和之亦以寓自興之意且述<lb/>
前相知之情焉其詩曰節藏泥滓氣凌空薦俎寜知肉<lb/>
味重未許韋編充簡冊已勝絲委誑蛟龍<hi>長沙故事</hi>短萌任<lb/>
逐霜刀重美榦湏煩雪壤封他日要令髙士愛不應常<lb/>
奉宰夫供秦少㳺亦和之曰楚山春笋斸雲空北客常<lb/>
嗟食不重秀色可憐刀切玉清香不斷鼎烹龍論羮未<lb/>
<pb n="KR3j0097_WYG_001-6b"/>
愧蓴千里入貢常隨傳一封薄祿飬親甘㫖少滿苞時<lb/>
賴故人供<hi>鄧慎思常遺之</hi>
廌謂少㳺曰比見東坡言少㳺文章如羙玉無瑕又琢<lb/>
磨之功殆未有出其右者少㳺曰某少時用意作文講<lb/>
貫已成誠如所諭㸃檢不破不畏磨難然自以平弱為<lb/>
愧邢和叔嘗曰子之文銖兩不差非秤上秤來乃等子<lb/>
上等來也廌曰人之文章闊逹者失之太疎謹嚴者失<lb/>
之太弱少㳺之文詞雖華而氣古事備而意髙如鍾鼎<lb/>
<pb n="KR3j0097_WYG_001-7a"/>
然其體質規模質重而簡易其刻畫篆文則後之鑄師<lb/>
莫能彷彿宜乎東坡稱之為天下竒作也非過言矣<lb/>
二月十日出陳橋門稍西十里白溝上原謁陽翟縣令<lb/>
孫敬之愭㑹開府承議郎張弼非夜話張浙人也傳云<lb/>
劉簽樞知定州錢穆父居樞位其實則無也廌謂孫敬<lb/>
之曰嵗前廌到陽翟競傳蒋頴叔為辭熈帥奪待制以<lb/>
本官譴知舒州廌曰出京時上宫謝見蔣頴叔以待制<lb/>
扈從不足信衆鄉人咻之今日穆父之拜竊恐如頴叔<lb/>
<pb n="KR3j0097_WYG_001-7b"/>
之傳也已而果然乃知虗傳之書不必逺方雖國門之<lb/>
外已不足信矣敬之曰今年上元吕丞相夫人禁中侍<lb/>
宴獨以上相之夫人得奉觴進於二聖餘執政命婦則<lb/>
並立副階上北嚮羅拜宴罷辭謝皆登露䑓望拜奉觴<lb/>
以進頗戰慄寳慈曰夫人與吾年相若特命二女使扶<lb/>
擁以示恩意敬之曰吕相夫人乃中表親也為某言禁<lb/>
中禮數甚詳曰御宴惟五人上居中寳慈在東長樂在<lb/>
西皆南向太妃暨中宫皆西向寳慈暨長樂皆白角團<lb/>
<pb n="KR3j0097_WYG_001-8a"/>
冠前後惟白玉龍簪而已衣黄背子衣無華彩太妃暨<lb/>
中宫皆縷金雲月冠前後亦白玉龍簪而飾以北珠珠<lb/>
甚大衣紅背子皆用珠為飾中宫雖預坐而婦禮甚謹<lb/>
惟内顧寳慈坐不敢安雖廣樂在廷未嘗一視也上前<lb/>
後供侍固多女使皆天下竒色惟有四人一様粧梳衣<lb/>
服之類無少異俄至上側未移刻又忽四人至凡十有<lb/>
六畨其服飾珠翠之盛信天下之所未覩上天顔穆然<lb/>
敬奉二宫有不邇聲色之意<lb/>
<pb n="KR3j0097_WYG_001-8b"/>
秦少㳺論賦至悉曲盡其妙盖少時用心於賦甚勤而<lb/>
專常記前人所作一二篇至今不忘也<lb/>
少㳺言凡小賦如人之元首而破題二句乃其眉惟貴<lb/>
氣貌有以動人故先擇事之至精至當者先用之使觀<lb/>
之便知妙用然後第二韻探原題意之所從來須便用<lb/>
議論第三韻方立議論明其㫖趣第四韻結斷其説以<lb/>
明題意思全備第五韻或引事或反說第七韻反説或<lb/>
要終立義第八韻卒章尤要好意思爾<lb/>
<pb n="KR3j0097_WYG_001-9a"/>
少㳺言賦中工夫不厭子細先尋事以押官韻及先作<lb/>
諸隔句凡押官韻須是稳熟瀏亮使人讀之不覺牽强<lb/>
如和人詩不似和詩也<lb/>
少㳺云賦中用事唯要處置才見題便類聚事實看緊<lb/>
慢分布在八韻中如事多者便須精擇其可用者用之<lb/>
可以不用者棄之不必惑於多愛留之徒為累耳如事<lb/>
少者須於合用先占下别䖏要用者不可那掇<lb/>
少㳺言賦中用事如天然全其對屬親確者固為上如<lb/>
<pb n="KR3j0097_WYG_001-9b"/>
長短不等對屬不的者須别自用其語而裁剪之不可<lb/>
全務古語而有疵病也譬如以金為器一則無縫而甚<lb/>
陋一則有縫而甚佳然則與其無縫而陋不若有縫而<lb/>
佳也有縫而佳且猶貴之無縫而佳則可知矣<lb/>
少㳺言賦中用事直須主客分明當取一君二民之義<lb/>
借如六字句中兩字最𦂳即須用四字為客兩字為主<lb/>
其為客者必湏協順賔從成就其主使於句中煥然明<lb/>
白不可使主客紛然也<lb/>
<pb n="KR3j0097_WYG_001-10a"/>
少㳺言賦中作用與雜文不同雜文則事詞在人主氣<lb/>
變化若作賦則惟貴鍊句之功鬬難鬬巧鬬新借如一<lb/>
事他人用之不過如此吾之所用則雖與衆同其語之<lb/>
巧迥與衆别然後為工也<lb/>
少㳺言賦家句脉自與雜文不同雜文語句或長或短<lb/>
一在於人至於賦則一言一字必要聲律凡所言語須<lb/>
當用意屈折斵磨須令協於調格然後用之不協律義<lb/>
理雖是無益也<lb/>
<pb n="KR3j0097_WYG_001-10b"/>
少㳺言凡賦句全藉牽合而成其初兩事甚不相侔以<lb/>
言貫穿之便可為吾所用此鍊句之工也<lb/>
少㳺言今賦乃江左文章彫敝之餘風非漢賦之比也<lb/>
國朝前軰多循唐格文冗事迃獨宋范滕鄭數公得名<lb/>
於世至於嘉祐之末治平之間賦格始備廢二十餘年<lb/>
而復用當時之風未易得也已<lb/>
少㳺言賦之說雖工巧如此要之是何等文字廌曰觀<lb/>
少㳺之說作賦正如填歌曲爾少㳺曰誠然夫作曲雖<lb/>
<pb n="KR3j0097_WYG_001-11a"/>
文章卓越而不協於律其聲不和作賦何用好文章只<lb/>
以智巧飣餖為偶儷而已若論為文非可同日語也朝<lb/>
廷用此格以取人而士欲合其格不可奈何爾<lb/>
東坡嘗云頃年文忠歐公薦某先君薦章才上一時公<lb/>
卿争先求識面交口推服聲名一日大振盖歐公之言<lb/>
既取重於世而當時之人亦有喜賢好善之心無紛紛<lb/>
然翕訿之間言也<lb/>
東坡云頃同黄門公初赴制舉之召到都下是時同召<lb/>
<pb n="KR3j0097_WYG_001-11b"/>
試者甚多一日相國韓公與客言曰二蘓在此而諸人<lb/>
亦敢與之較試何也此語既傳於是不試而竟去者十<lb/>
蓋八九矣<lb/>
東坡云國朝試科目昔在八月中旬頃與黄門公既將<lb/>
試黄門公忽疾卧病中自料不能及矣相國韓魏公知<lb/>
之輒奏上曰今嵗召制科諸士惟蘓軾蘓轍最有聲望<lb/>
今聞蘓轍偶病未可試如此人兄弟中一人不得就試<lb/>
甚非衆望欲展限以俟上許之黄門病中魏公數使人<lb/>
<pb n="KR3j0097_WYG_001-12a"/>
問安否既聞全安方引試凡比常例展二十日自後試<lb/>
科目並在九月蓋始於此比者相國吕微仲語及科目<lb/>
何故延及秋末之説東坡為吕相國言之相國曰韓忠<lb/>
獻其賢如此深可慕爾<lb/>
東坡云頃試制舉中程後英宗皇帝即欲便授知制誥<lb/>
相國韓公曰蘓軾之才逺大之器也他日自當為天下<lb/>
用要在朝廷培養之使天下之士莫不畏慕降伏皆欲<lb/>
朝廷進用之然後取而用之則人人無復異詞矣今驟<lb/>
<pb n="KR3j0097_WYG_001-12b"/>
用之則天下之士未必以為然適足以累之也英宗曰<lb/>
知制誥既未可且與修起居注可乎魏公曰記注與制<lb/>
誥為隣未可遽授不若且於館閣中擇近上貼職與之<lb/>
他日擢用亦未為晩乃授直史館歐陽文忠時為㕘政<lb/>
慮執政官中有不憙魏公者喋於東坡坡曰公所以於<lb/>
某之意乃古之所謂君子愛人以徳者歟<lb/>
蘓仲豫迨言新宗正丞程遵彦之邵内行全好人所難<lb/>
能廌詢其如何曰遵彦嘗為杭州僉判以故知其居家<lb/>
<pb n="KR3j0097_WYG_001-13a"/>
之道甚詳遵彦之母極嚴厲遵彦之妻不得其志逐去<lb/>
遵彦方三十嵗承順母意不復言娶與母對牀而寝今<lb/>
二十年矣因遂絶嗜慾未嘗一日失其懽心其母亦撫<lb/>
養遵彦諸子恩意周至但諸孫或一言思其出母則詬<lb/>
怒遵彦之妻亦賢無辜得罪被逐於其姑亦無怨言嵗<lb/>
時問安奉禮物不輟雖異居而婦禮甚修至今獨居守<lb/>
節不可奪士大夫賢遵彦怪其母憫其妻哀其子也<lb/>
王仲薿承事字豐甫相國郇公之子也昔為廌言東坡<lb/>
<pb n="KR3j0097_WYG_001-13b"/>
公頃應進士舉到省時郇公以翰林學士知舉得其論<lb/>
與䇿二真本論即刑賞忠厚之至也凡三次起草雖稿<lb/>
亦記塗注其慎如此論卷業為道人梁冲所竊今所<lb/>
存惟䇿藁爾冲以吐納醫藥為術東坡貶時識之今在<lb/>
京師豐甫欲訴於官取之爾<lb/>
豐甫言頃其女兄之夫髙旦受知於相國司馬温公已<lb/>
除河北糴糧草使一日謁溫公方起立禀事忽瞑目口<lb/>
不能言遽蹶而仆温公遭壓焉衆公扶救温公而旦已<lb/>
<pb n="KR3j0097_WYG_001-14a"/>
不知人事温公令人肩舁以歸即死明日溫公使吏問安<lb/>
否且曰已改除本路提㸃刑獄矣吏以死聞溫公甚嘆<lb/>
之厚賻其家後二日范伯嘉子豐蜀公之仲子也謁溫<lb/>
公復使人舁致以歸子豐亟還許纔升堂見蜀公畢入<lb/>
其室即殂子豐有才力明敏過人廌從其㳺甚乆相知<lb/>
亦深<lb/>
太史公講太史奉諱惡天子齋戒受諌之説注謂子夘<lb/>
與先代忌辰之類為諱惡公曰以臣所見所謂諱惡者<lb/>
<pb n="KR3j0097_WYG_001-14b"/>
危亡之言不絶於耳為人臣必使危亡之言不絶於口<lb/>
然後君臣相與戒慎畏懼則保其社稷若夫子夘雖為<lb/>
桀紂亡日與先代忌辰此有司常事爾不足道也天子<lb/>
齋戒受諫禮云嵗終臣以為乃嵗首也書云每嵗孟春<lb/>
遒人以木鐸狥於路官師相規工執藝事以諫天子齋<lb/>
戒受之以敬也此皆先儒之所不及逺甚<lb/>
蘓過叔黨言其堂姊嫁蒲澈澈資政傳正之子也傳正<lb/>
守長安日澈之婦閉戸不治一事惟滴酥為花果等物<lb/>
<pb n="KR3j0097_WYG_001-15a"/>
每請客一客二十餘飣皆工巧盡力為之者只用一次<lb/>
復速客則更之以此諸婦日夜滴酥不輟<lb/>
叔黨又曰蒲公有大洗面小洗面大濯足小濯足大澡<lb/>
浴小澡浴蓋一日兩洗面兩濯足間日則浴焉小洗面<lb/>
一易湯用二人惟頮其面而已大洗面三易湯用五人<lb/>
肩頸及焉小濯足一易湯用二人惟踵踝而已大濯足<lb/>
三易湯用四人膝股及焉小澡浴則湯用三斛人用五<lb/>
六大澡浴則湯用五斛人用八九口脂面藥薫爐妙香<lb/>
<pb n="KR3j0097_WYG_001-15b"/>
次第用之人以為勞公不憚也蓋公以文章顯用為時<lb/>
大臣志氣磊落奉飬雅潔故也頃公有書與東坡自云<lb/>
晩年有所得東坡答之曰聞所得甚高固以為慰然復<lb/>
有二尚欲奉勸一曰儉二曰慈此言真蒲公之所當聞<lb/>
也<lb/>
太史公講月令開題凡數千言備陳厯世遵隂陽為政<lb/>
事之迹與魏相栁宗元之説反復甚明前世論時令者<lb/>
莫能過也且曰儒者多言不必從月令故時令論立説<lb/>
<pb n="KR3j0097_WYG_001-16a"/>
誠有以破漢儒附㑹災異之弊然洪範以五事應五行<lb/>
有休徴咎徴符契甚明後之人君不可不為鑒也<lb/>
太史公講月令開題曰行春令則云云者人君之政令<lb/>
非天之時氣也故此之時必當行其本時之令以順之<lb/>
若逆之則五行相克之氣隨類來應如人五臟相勝則<lb/>
有受克之處其不和之氣自來為病也今人見時之氣<lb/>
寒燠非候曰行某令行某令者非也廌在元祐三年省<lb/>
試䇿問有魏相時令者廌之所對大略與太史公之説<lb/>
<pb n="KR3j0097_WYG_001-16b"/>
同但其卒曰王者應天以實不以文故人和而天地之<lb/>
和應之不必法其繁文末節但時和嵗豐家給人足則<lb/>
便為太平之實若求夫朱草生鳳凰至等瑞皆漢代君<lb/>
臣不務本而區區尚有虗文也漢之好復古者無若王<lb/>
莽而劉歆又以儒術縁飾之奏祥瑞作頌聲者甚衆無<lb/>
益於治可救其亂乎詞多不能詳姑記其大槩昔既不<lb/>
傚何必道乎<lb/>
王豐甫言章元弼頃娶中表陳氏甚端麗元弼貎寢陋<lb/>
<pb n="KR3j0097_WYG_001-17a"/>
嗜學初眉山集有雕本元弼得之夜觀忘寐陳氏有言<lb/>
遂求去元弼出之元弼每以此説為朋友言之且曰縁<lb/>
吾讀眉山集而致之也元弼越人文蒙之子少廌一嵗<lb/>
嘗以賢良方正科被召太史公極愛之嘗三薦於朝朝<lb/>
廷以太史公之薦元弼雖䕃補未登科亦除陳州州學<lb/>
教授元弼好謁當塗巨公嘗自咸平晨飡行七十五里<lb/>
入都懐刺來謁中途不遑秣馬也甚癯瘁隆冬短褐冠<lb/>
敝履穿併日而食陳州之行太史之賜厚矣<lb/>
<pb n="KR3j0097_WYG_001-17b"/>
蘓仲豫言蒋頴叔之為江淮發運也其才智有餘人莫<lb/>
能欺漕運絡繹蔣呉人諳知風水嘗於所居公署前立<lb/>
一旗曰占風旗使人日候之置籍焉令諸漕綱日程亦<lb/>
各記風之便逆盖雷雨雪雹霧露等有或不均風則天<lb/>
下皆一每有運至取其日程厯以合之責其稽緩者綱<lb/>
吏畏服蒋之去占風旗廢矣<lb/>
國朝法綱船不許住滯一時所過税塲不得撿税兵梢<lb/>
口食許於所運米中計口分升斗借之至下卸日折筭<lb/>
<pb n="KR3j0097_WYG_001-18a"/>
逐人之俸糧除之蓋以舟不住則漕運甚速不撿則許<lb/>
附私商販雖無明條以許人而有意於兼容為小人之<lb/>
㗖利有以役之也借之口糧雖明許之然漕運既速所<lb/>
食㡬何皆立法之深意也自洛司置舟官載客貨沿路<lb/>
税塲既為所併而綱兵撘附遂止邇來導洛司既廢然<lb/>
所過税塲有隨船撿税之滯小人無所㗖利日食官米<lb/>
甚多於是盜糶之弊興焉既食之又盜之而轉搬納入<lb/>
者動經旬月不為交量徃徃鑿竇自沉以滅其迹有司<lb/>
<pb n="KR3j0097_WYG_001-18b"/>
治罪鞭配日衆大農嵗計不充雖令犯人逐月尅糧填<lb/>
納豈可敷足張文定為三司使日云嵗虧六萬斛今比<lb/>
年不啻五十餘萬斛矣而其弊乃在於綱兵也東坡為<lb/>
揚州嘗陳前弊於朝請罷沿路隨船撿税江淮之弊徃<lb/>
徃除焉然五十萬之闕未能遽復數年之後可見其效<lb/>
淮南楚揚泗數州自刑綱吏不啻百人能救其弊此刑<lb/>
自省仁人之言其利溥哉<lb/>
蘓仲豫言頃在先帝朝葉溫叟嘗提舉陜西保甲忽有<lb/>
<pb n="KR3j0097_WYG_001-19a"/>
詔曰御批問所隸諸州所教保甲精觕如何<hi>觕音麄或作粗</hi>葉<lb/>
上劄子言臣所教保甲委是精觕奏至神宗笑之謂侍<lb/>
臣曰葉溫叟将謂觕字是精確也<lb/>
晁無咎云著作職今不修日厯甚閒但改教坊判官致<lb/>
語口號等及小祠祭校對祝版<lb/>
晁無咎言頃仁宗嘉祐末英宗已判宗正時館中進所<lb/>
校對祝版凡九每版皆曰嗣皇帝某或曰嗣天子臣某<lb/>
舊例御書各貼黄云署仁宗時苑中親作一亭甚華仁<lb/>
<pb n="KR3j0097_WYG_001-19b"/>
宗自名之曰迎曙亭已而悟乃英宗名也改之曰迎旭<lb/>
亭仁宗以旭字未安又改之曰迎煦亭皆黙符英皇之<lb/>
名神宗嫌名今上御名也天命符瑞之驗預有定哉<lb/>
李錞希聲言頃侍其祖茂直為江西監司日聞徐禧自<lb/>
御史中丞以母䘮還洪府日洪有媼善以三世祿命書<lb/>
言人吉凶徳占俾占之曰當與兵死徐氏盡皆怒之媪<lb/>
曰無煩怒也其書古人所記其變具存以其書示之畫<lb/>
一僵尸身首異處血汚狼籍而烏鳥啄之徐氏猶欲以<lb/>
<pb n="KR3j0097_WYG_001-20a"/>
妖言將檄有司笞之媪以衆解得免後徳占敗永樂城<lb/>
破敵既害之蹂踐其尸正符媪説媪尚存洪人因重之<lb/>
又曰禧經制西事日與沈括議入居永樂括不欲入禧<lb/>
以不同其計自以數萬人守焉禧自守敵大縱兵圍之<lb/>
四面不見其際禧節制諸将不許出戰城中兵相殘殺<lb/>
禧命曲珍内平之守既乆城中無水兵皆渇至有殺人<lb/>
而吮睛飲血者禧命掘井井數十尺方及泉既汲禧命<lb/>
以軍額髙下次第飲之衆兵怨怒凡汲一<graphic n="KR0902" url="https://raw.githubusercontent.com/kanripo/KR-Gaiji/master/images/KR0902.png" mimeType="image/png"/>衆兵皆以<lb/>
<pb n="KR3j0097_WYG_001-20b"/>
衣漬而吮之衆渇不已請開城飲於濠雖死不憾城開<lb/>
外兵遂入而屠焉又言徐禧之妻黄魯直堂妺也故禧<lb/>
死魯直祭之文有文足以經邦武足以定難之句禧之<lb/>
没朝廷厚其贈與至金紫光祿大夫吏部尚書諡忠愍<lb/>
官其子弟八人禧止有一子甚幼曰俯遂獨受其遺澤<lb/>
至通直郎今上即位覃恩轉奉議郎今年才十有六嵗<lb/>
矣近娶吕温卿之女蓋吕吉甫與禧厚善故也每讀責<lb/>
吕吉甫誥至於力引狂生之謀馴至永樂之禍未嘗不<lb/>
<pb n="KR3j0097_WYG_001-21a"/>
泣涕也好讀兵書善學其舅魯直近有詩云平生功名<lb/>
心夜窻短檠燈大賞之也<lb/>
東坡言普安禪院初在五代時有一僧曰某者卓庵道<lb/>
左萟蔬丐錢以奉佛事一日於庵中晝寝夢一金色黄<lb/>
龍來食所萟萵苣數畦僧寤驚曰是必有異人至此已<lb/>
而見一偉丈夫於所夣地取萵苣食之僧視其貌神色<lb/>
凛然遂攝迎之延於庵中饋食甚勤復又取數鐶餞之<lb/>
曰富貴無相忘因以所夢告之且曰公他日得志願為<lb/>
<pb n="KR3j0097_WYG_001-21b"/>
老僧只於此地建一大寺幸甚偉丈夫乃藝祖也既即<lb/>
位求其僧尚存遂命建寺賜名曰普安都人至今稱為<lb/>
道者院元祐八年因送范河中過此院閒言及之<lb/>
東坡云郭子儀鎮河中日河甚為患子儀禱河伯曰水<lb/>
患止當以女奉妻已而河復故道其女一日無疾而卒<lb/>
子儀以其骨塑之於廟至今祀之惜乎此事不見於史<lb/>
也<lb/>
國朝面賜緋即四䙆義襴衫寳瓶銀帶例服三日元祐<lb/>
<pb n="KR3j0097_WYG_001-22a"/>
七年春末陳祥道學士進禮圖儀注已除館閣校勘明<lb/>
年用為太常博士乃賜緋衣四䙆袍銀帶徃謝禮部蘓<lb/>
尚書公為言頃石參政中立為館閣時亦賜緋仍繫銀<lb/>
帶石滑稽服之無怍色過司天監馬驚墜地銀帶頗傷<lb/>
衆吏曰何星也石曰吾不善推歩但怪土犯寳瓶耳一<lb/>
時士人莫不以為笑也祥道聞之亦甚笑祥道許少張<lb/>
榜登科禮學通博一時少及仕宦二十七年而官止於<lb/>
宣義郎蓋初仕時父毆公人死而祥道任其罪乆廢中<lb/>
<pb n="KR3j0097_WYG_001-22b"/>
間為太學博士亦坐累故屯蹇至老嘗為禮圖一百五<lb/>
十卷儀禮説六十餘卷内相范公為進之乞送秘閣及<lb/>
太常寺故有是命沒齒困窮而不遇賞音也自賜緋不<lb/>
餘旬而卒或曰雖不土犯寳瓶臨行年也<lb/>
孫巨源内翰從貢父求墨而吏送逹孫莘老中丞巨源<lb/>
以其求而未得讓劉劉曰已嘗送君矣已而知莘老誤<lb/>
留也以其皆取姓孫而為館職故吏輩莫得而别焉劉<lb/>
曰何不取其髯而别吏曰皆鬍而莫能分也劉曰既是<lb/>
<pb n="KR3j0097_WYG_001-23a"/>
皆鬍何不以其身之大小為别吏曰諾於是館中以孫<lb/>
莘老為大鬍孫學士巨源為小鬍孫學士<lb/>
比年多自七寺卿除侍郎一日因景靈宫國忌行香時<lb/>
寺監並㑹於幕次外有從者坐地上各話其所事光祿<lb/>
宗之從者曰吾卿當作侍郎矣蓋宰相之子今一叔為<lb/>
少傅一叔為使相判太原只言家世必吾卿也文太僕<lb/>
及之從者曰吾卿職是修撰父是太師若言家世豈光<lb/>
祿可及乎髙太府遵惠之從者曰若言吾卿必為侍郎<lb/>
<pb n="KR3j0097_WYG_001-23b"/>
矣趙衛尉令鑠之從者曰吾卿則太祖皇帝之後今皇<lb/>
帝之近族也亮非諸卿可能及矣衆從者皆服俄有王<lb/>
司農孝先之從者曰吾卿曾作大理領都水出入重軄<lb/>
多歴年嵗若除侍郎吾卿必矣衆從者皆譟之曰汝雖<lb/>
官髙職重宣力不少奈何親戚族人見任壯丁耆長乎<lb/>
王之從者不勝其怒遂毆諸卿之從者從者復衆毆擊<lb/>
至有流血者皆為邏卒擒捕之詣尹治焉<lb/>
東坡公云日者王寔王寜見訪寔韓持國少傅之婿也<lb/>
<pb n="KR3j0097_WYG_001-24a"/>
因問持國安否寔寜皆曰自致政尤好歡嘗自謂人曰<lb/>
吾已癃老且將聲樂酒色以娯年不爾無以度日東坡<lb/>
曰惟其殘年正不當爾君兄弟至親且舊願為某傳一<lb/>
語於持國可乎寔寜曰諾坡曰頃有一人未嘗參禪而<lb/>
雅合禪理死生之際極為了然一日置酒大㑹親友酒<lb/>
闌語衆曰老夫即今且去因攝衣正坐將奄奄焉諸子<lb/>
惶遽呼號曰大人今日乃與世訣乎願留一言為教老<lb/>
人曰本欲無言今為汝懇只且第一五更起諸子未諭<lb/>
<pb n="KR3j0097_WYG_001-24b"/>
曰何也老人曰惟五更可以勾當自家事日出之後欲<lb/>
勾當則不可矣諸子曰家中幸豐何用早起舉家諸事<lb/>
皆是自家事也豈有分别老人曰不然所謂自家事者<lb/>
是死時將得去者吾平生治生今日就化可將何者去<lb/>
諸子頗悟今持國果自以謂殘年請二君言與持國但<lb/>
言某請持國勾當自家事與其勞心聲酒不若為可以<lb/>
死時將去者計也坡又曰范景仁平生不好佛晩年清<lb/>
慎減節嗜慾一物不芥蔕於心眞却是學佛作家然至<lb/>
<pb n="KR3j0097_WYG_001-25a"/>
死常不取佛法某謂景仁雖不學佛而逹佛理雖毁佛<lb/>
罵祖亦不害已<lb/>
東坡謂廌與李祉言曰某平生於寢寐時自得三昧吾<lb/>
初睡時且於牀上安四體無一不穩䖏有一未穩須再<lb/>
安排令穩既穩或有些小倦痛處略按摩訖便瞑目聽<lb/>
息既匀直宜用嚴整其天君四體雖復有疴癢亦不可<lb/>
少有蠕動務在定心勝之如此食頃則四肢百骸無不<lb/>
和通睡思既至雖寐不昏吾每日須於五更初起櫛髪<lb/>
<pb n="KR3j0097_WYG_001-25b"/>
數百頮面盡服裳衣畢須於一浄榻上再用此法假寐<lb/>
數刻之味其美無涯通夕之味殆非可比平明吏徒既<lb/>
集一呼即興冠帶上馬率以為常二君試用吾法自當<lb/>
識其趣無以語人知也天下之理能戒然後能慧盖慧<lb/>
性圓通必從戒謹中入未有天君不嚴而能圓通覺悟<lb/>
者也二君試識之<lb/>
吕元明希哲侍講為廌言頃仁皇時太學之法寛簡國<lb/>
子先生必求天下賢士眞可為人師表者就其中又擇<lb/>
<pb n="KR3j0097_WYG_001-26a"/>
其尤賢者專委掌教導規矩之事胡翼之瑗初為直講<lb/>
有㫖專掌一學之政胡文學行義一代髙之既專學政<lb/>
遂推誠教育身率多士天下之士不逺萬里來就師之<lb/>
方是時㳺太學者端為道藝稱弟子者中心悦而誠服<lb/>
之也胡亦甄别人物擇其過人逺甚人畏服者奨之激<lb/>
之以勵其志又各因其所好類聚而别居之故好尚經<lb/>
術者好談兵戰者好文藝者好尚節義者皆以所類羣<lb/>
居相與講習胡亦時召之使論其所學為定其理或自<lb/>
<pb n="KR3j0097_WYG_001-26b"/>
出一義使人人以對為可否之時取當時政事俾之折<lb/>
衷故人皆樂從而有成今朝廷舊臣徃徃胡之徒也<lb/>
太史公吕元明頃在熈寜中王荆公欲與其子雱並除<lb/>
崇政殿説書已有成命㑹吕正獻公與荆公論新法相<lb/>
失其事遂格後二十餘年今上之即位八年朝廷以勲<lb/>
臣子有學問復除前命盖知官職命實使之雖遲遲亦<lb/>
必為也王公父子今已物故而元明竟居講筵雖以世<lb/>
徳多學用亦有命也<lb/>
<pb n="KR3j0097_WYG_001-27a"/>
頃年客有話胡翼之為國子先生日畨禺有大商曰某<lb/>
氏者遣其子來就學其子儇蕩其所齎千金仍病甚瘠<lb/>
客於逆旅若将救死焉偶其父至京師閔而不責攜其<lb/>
子謁胡先生告其故曰是宜先警其心而後道之者也<lb/>
乃取一帙書曰汝讀是可以先知養生之術知養生然<lb/>
後可以進學矣其子視其書乃黄帝素問也讀未竟惴<lb/>
惴然懼性命之過甚悔痛自克責冀可自新胡已知其<lb/>
悔悟召而誨之曰知愛身則可以修身自今以始其洗<lb/>
<pb n="KR3j0097_WYG_001-27b"/>
心向道取古聖賢之書次第而讀之既通其義然後為<lb/>
文則汝可以成名聖人不貴無過而貴改過無懐昔悔<lb/>
第勉事業其人亦頴鋭善學學之三年登上第而歸<lb/>
張文潛曰先皇尚經術本欲求賢聖㫖趣而一時師説<lb/>
競以新竒相髙妄為臆説即附意穿鑿如説詩曰溱與<lb/>
洧方渙渙兮士與女方秉蕳兮女曰觀乎士曰既且且<lb/>
徃觀乎洧之外詢訏且樂惟士與女伊其相謔贈之以<lb/>
芍藥以謂淫佚之㑹芍藥善堕胎行血故為之贈然詩<lb/>
<pb n="KR3j0097_WYG_001-28a"/>
言士與女相謔然則士贈女乎女贈士乎借謂女贈士<lb/>
安用堕胎行血也此殆是以芳香為好之義何至是陋<lb/>
也劉貢父甞曰贈之芍藥士女不分若夫視爾如荍貽<lb/>
我握椒則女贈士必矣本草云椒性溫明目煖水藏則<lb/>
女無用也莫不以為笑嗚呼有是種種陋説而觸類長<lb/>
之此為罷經義之禍其本亦以此<lb/>
東坡新遷東闕之第廌同李端叔秦少㳺徃見之東坡<lb/>
曰今日乃先祖太傅之忌<hi>五月十一日</hi>祖父名序甚英偉才<lb/>
<pb n="KR3j0097_WYG_001-28b"/>
氣過人雖不讀書而氣量甚偉頃年在鄉里郊居陸田<lb/>
不多惟種粟及以稻易粟大倉儲之人莫曉其故儲之<lb/>
累年凡至三四千石㑹眉州大饑太傅公即出所儲自<lb/>
族人次外姻次佃戸鄉曲貧者次第以與之皆無凶嵗<lb/>
之患或曰公何必粟也惟粟性堅能乆故可廣儲以待<lb/>
匱爾又繞宅皆種芋魁所收極多即及時多盖薪蒭野<lb/>
民乏食時即用大甑蒸之羅置門外恣人取食之賴以<lb/>
無饑焉祖父嗜酒甘與村父箕踞髙歌大飲時伯父登<lb/>
<pb n="KR3j0097_WYG_001-29a"/>
朝而外氏程舅亦登朝外祖甚富二家連姻皆以子貴<lb/>
封官程氏預為之謂祖父曰公何不亦預為之太傅曰<lb/>
兒子書云作官器用亦寄來一日方大醉中封告至并<lb/>
樊纓公服笏交椅水灌子衣版等物太傅時露頂戴一<lb/>
小冠子如指許大醉中取告箕踞讀之畢并諸物置一<lb/>
布囊中取告時有餘牛肉亦取置一布囊中令村童荷<lb/>
而歸跨驢入城城中人聞受告或就郊外觀之遇諸塗<lb/>
見荷擔二囊莫不大笑程老聞之面誚其太簡惟有識<lb/>
<pb n="KR3j0097_WYG_001-29b"/>
之士竒之<lb/>
眉州或有神降曰茅將軍巫覡皆狂禍福紛錯州皆畏<lb/>
而禱之共作大廟像宇皆雄祈驗如響太傅忽乗醉呼<lb/>
村僕二十許人入廟以斧钁碎其像投溪中而毁拆其<lb/>
廟屋竟無所靈後三年伯父初登第太傅甚喜親至劒<lb/>
門迎之至七家嶺忽見一廟甚大視其榜曰茅將軍太<lb/>
傅曰是妖神却在此為幻耶方欲率衆復毁忽一廟吏<lb/>
前迎拜曰君非蘇七君乎某昨夜夣神泣告曰明日蘓<lb/>
<pb n="KR3j0097_WYG_001-30a"/>
七君至吾甚畏之哀告蘓七君且為容恕幸存此廟俾<lb/>
竊食此也衆人恠之共勸焉乃捨<lb/>
太史公講禮王制曰礿禘烝嘗此祭之名天地社稷五<lb/>
祀名山大川之在其地者因國之在其地而無主後者<lb/>
此祭之事犆礿祫祭之類此祭之禮然非祭之本祭之<lb/>
本諸侯得一國之歡心以事其先公天子得四表之歡<lb/>
心以事其先王者是也夫犧牲幣帛粢盛酒醴皆出於<lb/>
民力古者先成民而後致力於神凡以祭之本在於民<lb/>
<pb n="KR3j0097_WYG_001-30b"/>
而已<lb/>
又講王制司徒明七教以興民徳曰夫以身率於上而<lb/>
傚之曰教教之於治雖甚迂濶然古之言治者必以為<lb/>
先放勲曰勞之來之輔之翼之又從而振徳之舜舉八<lb/>
元命契孔子曰道之以徳齊之以禮有恥且格秦任刑<lb/>
罰不務徳教故不旋踵而覆漢承秦弊初以法治天下<lb/>
惟賢臣賈誼董仲舒嘗言之文帝能聽賈誼故斷獄數<lb/>
百㡬至刑措武帝不能聽仲舒故斷獄數萬㡬至敗亡<lb/>
<pb n="KR3j0097_WYG_001-31a"/>
唐太宗初亦不以教化為意惟魏鄭公勸行仁義四年<lb/>
之間遂至大治然則為治者不可不先以教化為本也<lb/>
又講王制不率教移左鄉右鄉移之遂不變屏之逺方<lb/>
曰臣以唐虞之學不過有朴作教刑與撻以記之雖周<lb/>
禮至詳至悉亦無流放之刑此當是商之法湯制官刑<lb/>
儆於有位其用法甚嚴為太學養士之禮既重則不率<lb/>
教之罪責之冝不可輕夫命三公九卿大夫皆入學至<lb/>
於王親視學皆不變彼以九年之間而不能自遷於善<lb/>
<pb n="KR3j0097_WYG_001-31b"/>
是惡長不悛弗順教令者也屏之逺方斯亦不足䘏矣<lb/>
然王為之三日不舉豈其意哉成湯伊尹相與維持天<lb/>
下之法其嚴宻如此若夫周之法則以寛仁為主雖霍<lb/>
叔同管蔡之惡亦降於庶人者三年而復其國非若商<lb/>
政之峻也商尚質周尚文商周之法皆欲人之為善而<lb/>
已<lb/>
黄任道見荆公有繆忝<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>酉叨竊仲冬之語言同嵗也<lb/>
曾誠存之嘗曰近見少師韓持國云仁皇一日與宰相<lb/>
<pb n="KR3j0097_WYG_001-32a"/>
議政罷因賜坐從容語曰幸兹太平君臣亦宜以禮相<lb/>
娯樂卿等各有聲樂之奉否各言有無多寡惟宰相王<lb/>
文正公不邇聲色素無後房姬媵上乃曰朕賜旦細人<lb/>
二十卿等分為教之俟藝成皆送旦家一時君臣相悦<lb/>
如此<hi>旦當作曾</hi>
東坡不惟文章可以蓋代而政事忠亮風節凛凛過人<lb/>
逺甚元祐七年上祀南郊公以兵部尚書為鹵簿使上<lb/>
因太廟宿齋行禮畢將至青城儀衛甚肅五使乘車至<lb/>
<pb n="KR3j0097_WYG_001-32b"/>
景靈宫東櫺星門外忽有赭傘覆犢車并青盖犢車百<lb/>
許兩衝突而來東坡呼御營廵檢使立於車前曰西來<lb/>
誰何敢爾亂行曰皇后并某國太夫人<hi>國婆婆乃上之乳母</hi>國大<lb/>
長主也東坡曰可以狀來比至青城諭儀仗使御史中<lb/>
丞李端伯之純曰中丞職當肅政不可不聞李以中宫<lb/>
不敢言坡曰某自奏之即於青城上疏皇帝曰臣備員<lb/>
五使竊見二聖寅畏祇慎昭事天地敬奉宗社而内中<lb/>
犢車衝突鹵簿公然亂行恐累二聖所以明祀之意謹<lb/>
<pb n="KR3j0097_WYG_001-33a"/>
彈劾以聞上欣然開納舊例明日法駕囬中宫當迎於<lb/>
朱雀門下是時因疏明日中宫亦不復出<lb/>
東坡為禮部尚書宣仁上仙乃與禮官及太常諸官直<lb/>
宿禁中關决諸禮儀事至七日忽有㫖下光祿供羊酒<lb/>
若干欲為太后太妃皇后暖孝東坡上疏以暖孝之禮<lb/>
出於俚俗王后之舉當化天下不敢奉詔有㫖遂罷<lb/>
東坡帥定武諸館職餞於惠濟坡舉白浮歐陽叔弼劉<lb/>
伯修二校理常希古少尹曰三君但飲此酒酒釂乃言<lb/>
<pb n="KR3j0097_WYG_001-33b"/>
所罰三君飲竟東坡曰三君為主司而失李方叔兹可<lb/>
罰也三君者無以為言慙謝而已張文潛舍人在坐輒<lb/>
舉白浮東坡先生曰先生亦當飲此東坡曰何也文潛<lb/>
曰先生昔知舉而遺之與三君之罰均也舉坐大笑<lb/>
東坡嘗言文章之任亦在名世之士相與主盟則其道<lb/>
不墜方今太平之盛文士輩出要使一時之文有所宗<lb/>
主昔歐陽文忠常以是任付與某故不敢不勉異時文<lb/>
章盟主責在諸君亦如文忠之付授也<lb/>
<pb n="KR3j0097_WYG_001-34a"/>
門下先生蘓公子由嘗論孔子曰文武之道未墜於地<lb/>
在人賢者識其大者不賢者識其小者又曰女為君子<lb/>
儒無為小人儒又曰君子上達小人下達又曰管仲之<lb/>
器小哉又曰小人哉樊須也又曰硜硜然小人哉所謂<lb/>
小人者而非世俗所謂無禮無義不仁不智之小人也<lb/>
以其所知所能行皆小者近者非大者逺者禮樂射御<lb/>
書數凡形器度數之内其粗迹而已若夫君子聖人則<lb/>
所知所能行皆造道徳之妙非形器度數之所能盡此<lb/>
<pb n="KR3j0097_WYG_001-34b"/>
其所以為大也詩有小雅大雅所言皆聖人妙道徳性<lb/>
所以立道所以立政其變雅者不能不取之者也此皆<lb/>
所以為大也蓋小雅變雅所言王者政事治天下之法<lb/>
能與不能而已舉此求之則其類自見今詩之篇有曰<lb/>
大明又曰小明小宛小旻小弁之類皆因雅而言可見<lb/>
當時並有小大之名其不見於經者或刪定或已亡之<lb/>
也又論史記作商紀紀紂以西伯昌九侯鄂侯為三公<lb/>
九侯有好女入之紂女不喜淫紂怒殺之而醢九侯鄂<lb/>
<pb n="KR3j0097_WYG_001-35a"/>
侯争之强辨之疾并脯鄂侯西伯昌聞而竊嘆崇侯虎<lb/>
知之以告紂紂囚西伯羑里作周紀記崇侯虎譖西伯<lb/>
於紂曰西伯積善累徳諸侯皆鄉之將不利於帝帝紂<lb/>
乃囚西伯於羑里閎夭之徒患之乃求有莘氏美女驪<lb/>
戎之文馬有熊九駟他竒恠物因殷嬖臣費仲而獻之<lb/>
紂紂大説此一物足以釋西伯况其多乎乃赦西伯更<lb/>
賜之弓矢斧鉞使西伯專征伐曰譖西伯者崇侯虎也<lb/>
觀此一事書所囚之事不同然崇侯以文王歎無罪殺<lb/>
<pb n="KR3j0097_WYG_001-35b"/>
三公而譖之逢君之惡也忌文王修徳而不勸紂之改<lb/>
行長君之惡也在崇侯皆為有罪矣豈太史公欲互見<lb/>
乎紂喜閎夭之獻釋文王之囚乃許專征代復告之曰<lb/>
譖之者崇侯虎也其意蓋欲文王甘心焉然文王遂伐<lb/>
崇以討其罪自古人君之惡無烈於紂然崇侯虎之罪<lb/>
竟不能逃其刑小人讒諂譖賢人君子於盛明之朝而<lb/>
欲逃責難矣<lb/>
　師友談記<lb/>
</p>
<p>
</p>
  </div>
        </body>
</text>\m</TEI>
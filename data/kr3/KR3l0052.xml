<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>國老談苑卷一</head> <lb/>
    <p>
<pb n="KR3l0052_WYG_001-1a"/>
欽定四庫全書<lb/>
　國老談苑卷一<lb/>
太祖嘗語趙普曰唐室禍源在諸侯難制何術以革之<lb/>
　普曰列郡以京官權知三年一替則無虞因従之<lb/>
開寳中御廏新調御馬成進太祖御宣政殿親閱時太<lb/>
　宗尹天府亟召之既至俾自殿陛乗之太宗固辭以<lb/>
　人臣之禮不可上勉之不從其懇已而目送之且語<lb/>
　左右曰令公真他日太平天子也<lb/>
<pb n="KR3l0052_WYG_001-1b"/>
太祖以范質寢疾數幸其家其後慮煩在朝大臣止令<lb/>
　内夫人問訊質家迎奉器皿不具内夫人奏知太祖<lb/>
　即令翰林司送果子牀酒器凡十副以賜之復幸其<lb/>
　第因謂質曰卿為宰相何自苦如此質奏曰臣向在<lb/>
　中書門無私謁所與飲酌皆貧賤時親戚安用器皿<lb/>
　因循不置非力不及也猥蒙厚賜有涉近名望陛下<lb/>
　察之尋薨開寳中因相位乏人太祖累言如范質真<lb/>
　宰相也嗟悼久之<lb/>
<pb n="KR3l0052_WYG_001-2a"/>
太祖嘗御宴翰林學士王著御宴既罷著乗醉喧譁太<lb/>
　祖以前朝學士優容之令扶以出著不肯退即趨近<lb/>
　屏風掩袂慟哭左右拽之而去明日或奏曰王著逼<lb/>
　宫門大慟思念世宗太祖曰此酒徒也在世宗幕府<lb/>
　吾所素諳况一書生雖哭世宗能何為也<lb/>
太祖曰周世宗征淮南太祖總軍政然分部之制稟於<lb/>
　世宗時宣祖不豫是役當淮將皇甫暉之敵也宣祖<lb/>
　憚之宻請移軍上告以世宗之命遂止上翌日銜戚<lb/>
<pb n="KR3l0052_WYG_001-2b"/>
　奪志以圖報効挺身死戰血濡袖既而擒暉淮南平<lb/>
　上功居第一王業肇於是矣向若茍私循軍移世宗<lb/>
　有命則得禍無𩔖又安能建不拔之基以延祀於萬<lb/>
　世者乎<lb/>
太祖提周師甚寡當李景十五萬衆陣於清流山下士<lb/>
　卒恐懼太祖令曰明日午當破敵人心遂安翌日正<lb/>
　午太祖果臨陣親斬偽驍將皇甫暉以覆其衆是時<lb/>
　環滁僧寺皆鳴鐘而應之既平鳴鐘因為定制趙時<lb/>
<pb n="KR3l0052_WYG_001-3a"/>
　進滁州午鐘記<lb/>
太祖嘗暑月納涼於後苑召翰林學士竇儀草詔處分<lb/>
　邉事儀至苑門見太祖岸幘跣足而坐儀即退立閤<lb/>
　門使督趨儀曰官家方取便未敢進閤門使怒而奏<lb/>
　之太祖自視微笑遽索御衣而後召入未及宣詔意<lb/>
　儀奏曰陛下新即大位四方瞻望宜以禮示天下臣<lb/>
　即不才不足動聖顧臣恐賢傑之徒聞而解體太祖<lb/>
　斂容謝之自後對近臣未嘗不冠帶也<lb/>
<pb n="KR3l0052_WYG_001-3b"/>
太祖將親征潞賊李筠詔留後吕餘慶趙普於京師普<lb/>
　因私謁太宗於朱邸且曰普託迹諸侯十五年今偶<lb/>
　雲龍變家為國賊勢方盛萬乗蒙塵是臣子効命之<lb/>
　日幸望啓奏此誠願軍前自効太宗即以聞上太祖<lb/>
　笑曰趙普豈勝甲胄乎因謂太宗曰是行也朕勝則<lb/>
　不言萬一不利則使趙普分兵守河陽别作一家計<lb/>
　度及凱旋第賞宰臣撥官太祖曰普有從朕伐叛之<lb/>
　勲宜當加等於是授侍郎樞宻使<lb/>
<pb n="KR3l0052_WYG_001-4a"/>
太祖一日袒裼幸翰林院時學士盧多遜獨直上行與<lb/>
　語引入寢殿因指所御青縑帳紫綾褥謂多遜曰爾<lb/>
　在外意朕豐侈耶朕用此猶常愧之<lb/>
太宗嘗冬月命徹獸炭左右或啓曰今日苦寒上曰天<lb/>
　下民困是寒者衆矣朕何獨温愉哉<lb/>
太宗嘗幸龍圖閣閱書指西北架一漆函上親自署鑰<lb/>
　者謂學士陳堯咨曰此田錫章疏也已而愴然久之<lb/>
太宗一日寫書筆滯思欲滌硯中宿墨顧左右咸不在<lb/>
<pb n="KR3l0052_WYG_001-4b"/>
　因自俯銅池滌之既畢左右方至上徐顧曰爾輩何<lb/>
　處來<lb/>
太宗志遵儉謹每居内服澣濯之衣或有穿者則命紉<lb/>
　補以進<lb/>
太宗退朝常以經籍自娛所閱之策以帕裹小黄門待<lb/>
　之巡行殿籞畢以為從藥糊之須率皆副焉又以栢<lb/>
　為界尺長數寸謂之隔筆簡每御製或飛宸翰則用<lb/>
　以鎮所臨之紙<lb/>
<pb n="KR3l0052_WYG_001-5a"/>
真宗初即位暇日召翰林學士王禹偁與之論文禹偁<lb/>
　奏曰夫進賢黜不肖闢諫諍之路彰為誥命施之四<lb/>
　方延利萬世此王者之文也至於雕纎之言豈足軫<lb/>
　慮思較輕重於瑣瑣之儒哉願棄末務大以成宗社<lb/>
　之計上顧曰卿愛朕之深矣<lb/>
真宗在朱邸時諸王競營假山兖王山成合宴以賞真<lb/>
　宗預焉酒方洽王指謂侍讀姚坦曰是山崇麗乎坦<lb/>
　曰聚血爾何山之謂也昔年夏侯嶠為宛丘令田賦<lb/>
<pb n="KR3l0052_WYG_001-5b"/>
　充而遷督刑之血日沃于庭此山之工實倍彼賦非<lb/>
　聚血而何上不懌而輟宴還第乃去山為壁寫儒行<lb/>
　篇他日對而命宴坦叩頭謝曰非英賢何能及此太<lb/>
　宗聞之意有屬焉<lb/>
真宗在東宫一日太宗勗令學草書乃再拜曰臣聞王<lb/>
　者事業功侔日月一照使隱微盡曉草書之蹟誠為<lb/>
　祕妙然達者蓋寡倘臨事或誤則罪有歸焉豈一照<lb/>
　之心哉謹願罷之太宗大喜顧謂之曰他日之英王<lb/>
<pb n="KR3l0052_WYG_001-6a"/>
　也<lb/>
仁宗在儲宫真宗慎擇官僚皆難其人魯宗道時作正<lb/>
　言慷慨敢諌忽一日便坐召對真宗曰太子天下之<lb/>
　本當得正人輔之令以付卿其忠心以導吾子宗道<lb/>
　退讓敦奬遣之翌日除右諭德<lb/>
仁宗既即位每朝退多弄翰墨一日學書適遇江陵王<lb/>
　欽若奏章上達因飛帛大書王欽若三字既罷左右<lb/>
　取之呈於太后是時欽若有再命相之議太后遂令<lb/>
<pb n="KR3l0052_WYG_001-6b"/>
　中使合其字緘為湯藥馳驛以賜欽若即口宣召之<lb/>
　欽若至闕下故寂無知者<lb/>
周世宗在漢為諸衛將軍嘗遊畿甸謁縣令<hi>忘其姓名</hi>令方<lb/>
　聚邑客蒱博弗得見世宗頗銜之及即位令因部夫<lb/>
　犯贓數百疋宰相范質以具獄上奏世宗曰親民之<lb/>
　官贓狀狼籍法當處死質奏曰受所監臨財物有罪<lb/>
　止贓雖多法不至死世宗怒厲聲曰法者自古帝王<lb/>
　之所制本以防姦朕立法殺一贓吏非酷刑也質曰<lb/>
<pb n="KR3l0052_WYG_001-7a"/>
　陛下殺之即可若付有司臣不敢署勑遂貸其命因<lb/>
　令今後犯者並以枉法論質乃奉詔令刑統中强率<lb/>
　斂入已並同枉法者是也質之守正不回大率如是<lb/>
范質在中書急於銓品人物凡清資華級未嘗虚授於<lb/>
　人延士大夫講貫世務以觀器識顯德中殿中侍御<lb/>
　史柴自牧右補闕裴英同謁質於中書質語及民間<lb/>
　利病因謂自牧曰嘗歴州縣乎自牧對以數任職事<lb/>
　次問英英唐相贄之後以門地自負乃曰徒勞之役<lb/>
<pb n="KR3l0052_WYG_001-7b"/>
　惟英偶免質怒責英曰質雖不才備位宰相坐政事<lb/>
　堂與諫官御史論生民疾苦非戲言也浮薄之徒安<lb/>
　可居諫署英慙懼而退明日質具奏其事英遂授散<lb/>
　秩<lb/>
趙普在中書每奏牘事有違戾太祖意者因請之於上<lb/>
　或拂之於地普緩拾之振塵以獻有及再三者理遂<lb/>
　而已<lb/>
曺彬初尅成都有獲婦女者彬悉閉於一第竅度食且<lb/>
<pb n="KR3l0052_WYG_001-8a"/>
　戒左右是將進御當宻行之泊事寧咸訪其親以還<lb/>
　之無親者備禮以嫁之彬平蜀回輜重甚多或言悉<lb/>
　奇貨也太祖令伺之皆古圖書無珠金寸錦之附<lb/>
范質性儉約不受四方遺賂自五代以來宰相取給於<lb/>
　方鎮由質絶之為相輔居第止十一間門屋卑隘周<lb/>
　太祖嘗令世宗詣質時為親王軒馬髙大門不能容<lb/>
　世宗即下馬步入及嗣位從客語質曰卿所居舊宅<lb/>
　耶門樓一何小哉因為治第<lb/>
<pb n="KR3l0052_WYG_001-8b"/>
周世宗嘗欲以竇儀陶穀並命為宰相以問范質質曰<lb/>
　穀有才無行儀執而不通遂寢其事太祖又欲令參<lb/>
　知政事趙普憚其剛嚴奏以薛居正代之終不入中<lb/>
　書亦其命也<lb/>
雷德讓判大理寺一日有疑讞非次請對時太祖放鷙<lb/>
　禽於後苑見德讓奏曰陛下以放禽為急刑獄為常<lb/>
　臣竊未喻上怒舉持玉鍼撞之二齒墜地德讓拾而<lb/>
　結於帶中上謂曰汝待訴我耶德讓曰臣安敢訴陛<lb/>
<pb n="KR3l0052_WYG_001-9a"/>
　下自有史官書之上從而悔厚賜以遣之<lb/>
竇儀自周朝以來負文章識度有望於時搢紳許以廊<lb/>
　廟之器儀因以公台自許急於大用乃設方畧以經<lb/>
　營之為端明殿學士判河南府時括責民田増其賦<lb/>
　調欲期恩寵以致相位當時洛人苦之又嘗奉詔按<lb/>
　筠州獄希世宗㫖鍛鍊成罪枉陷數人士君子以此<lb/>
　少之<lb/>
權某為翰林待詔有良馬日馳數百里陶穀欲取之累<lb/>
<pb n="KR3l0052_WYG_001-9b"/>
　言於權權曰學士要誠合拜獻某年老有足疾非此<lb/>
　馬馴良不能出入更俟一二年解職必以為贄穀心<lb/>
　銜之後因草宻詔召權於閣中書之穀曰吾嘗愛權<lb/>
　卿破體王書寫了進本來權即與書之穀突入閣中<lb/>
　取其本乃謂權曰帝王宻詔内有國家機事未經進<lb/>
　御輒寫一本欲將何用洩漏宻㫖罪當不赦即呼吏<lb/>
　作奏牘發其事權不能自明但惶恐哀訴而已穀曰<lb/>
　亟將馬來釋爾遂并馬劵取之<lb/>
<pb n="KR3l0052_WYG_001-10a"/>
又嘗奉使兩浙獻詩二十韻于錢俶其末云此生頭已<lb/>
　白無路掃王門時穀官是丞郎職為學士奉命小邦<lb/>
　獻詩已是失體復有掃門之句何辱命之甚也<lb/>
又浙帥開宴置金鐘以為罸爵穀後因卧病浙帥使人<lb/>
　問其所欲穀以金鍾為請浙帥以十副贈之乃以詩<lb/>
　謝云乞與金鍾病眼明其茍得無恥之如此及復命<lb/>
　將出其境即賦詩於郵亭云井蛙休恃重溟險澤馬<lb/>
　曽嘶九曲濱請令人傳誦冀掩前詩之失穀之狡譎<lb/>
<pb n="KR3l0052_WYG_001-10b"/>
　多此𩔖也<lb/>
劉温叟方正守道以名教為己任幼孤事母以孝聞其<lb/>
　母甚賢初為翰林學士私庭拜母即命二婢箱擎公<lb/>
　服金帶置於階下謂温叟曰此汝父長興中入翰林<lb/>
　時所賜也自先君子薨背以来常懼家門替墜今汝<lb/>
　能自致青雲繼父之職可服之無愧矣因欷歔掩泣<lb/>
　温叟伏地號慟退就别寝素衣蔬食追慕數日然後<lb/>
　服之士大夫以為得禮温叟累居顯要清貧尤甚未<lb/>
<pb n="KR3l0052_WYG_001-11a"/>
　嘗受人饋知貢舉時有經學門生居畿内者獻粟草<lb/>
　一車温叟却之其人曰此物出於躬耕願以致勤温<lb/>
　叟不得已而受之即命家人置衣一襲以為答計其<lb/>
　直即倍於粟草矣自是無敢獻遺者為御史中丞時<lb/>
　嘗道由乾元門左右奔告聖駕方御樓温叟如常而<lb/>
　行樓側下馬入奏曰此門按故事非賜大澤不御今<lb/>
　陛下無故而登軍庶倘或聞則有恩給之望臣所以<lb/>
　不却導従者不欲驚彼耳目也非禮勿動臣職當風<lb/>
<pb n="KR3l0052_WYG_001-11b"/>
　憲敢不言之上遽還給内帑三千緡付縣官以自罰<lb/>
趙普自樞宻副使授集賢殿大學士是時范質等皆罷<lb/>
　相中書絶曺普授官勑無人署字太祖在資福殿普<lb/>
　因入奏其事太祖曰卿但進來朕為卿署字可乎普<lb/>
　曰此有所行非帝王所親之太祖俄曰卿問陶穀竇<lb/>
　儀必有所說普乃召問之儀曰唐文宗時甘露事後<lb/>
　中書無宰相然當時冊命輔相即不知何人今皇帝<lb/>
　京尹官是中書令此正宰相任也署勑宜矣普入奏<lb/>
<pb n="KR3l0052_WYG_001-12a"/>
　遂命太宗署勑焉<lb/>
田錫為諫議大夫疾亟進遺表真宗宣御醫齎上藥馳<lb/>
　往已無及矣俄召宰相對袖其表而示之且曰朕自<lb/>
　臨大寳閱是表多矣非祈澤宗族則希恩子孫未有<lb/>
　如錫生死以國家為慮而儆戒於朕興歎久之命優<lb/>
　其贈典<lb/>
冦準再入中書魏野貽詩曰好去上天辭富貴却来平<lb/>
　地作神仙未㡬南遷常誦此詩句<lb/>
<pb n="KR3l0052_WYG_001-12b"/>
崔遵度為太子諭德性方正清素尤精於琴嘗著琴箋<lb/>
　以天地自然有十二聲徽非因數也范仲淹嘗問琴<lb/>
　理於遵度對曰清麗而靜和潤而逺琴書是也<lb/>
李遵勗楊億劉筠常聚髙僧論宗性遵勗命畫工各繪<lb/>
　其像成圖目曰禪㑹<lb/>
陳省華以大卿居家其子堯叟參樞宻堯咨掌制誥每<lb/>
　朝退端服夾侍偶賓至則導茗酪焉<lb/>
張詠為兵部尚書臨終上疏言丁謂姦邪用之亂國願<lb/>
<pb n="KR3l0052_WYG_001-13a"/>
　斬之以謝天下<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3l0052_WYG_001-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　國老談苑卷一<lb/>
</p>
<p>
</p>
  </div>
<div>
<head>國老談苑卷二</head> <lb/>
    <p>
<pb n="KR3l0052_WYG_002-1a"/>
欽定四庫全書<lb/>
　國老談苑卷二<lb/>
王旦在中書祥符末内帑災縑帛㡬罄三司使林特請<lb/>
　和市於河外草三上旦悉抑之頃而特率屬僚訴於<lb/>
　宰府旦徐曰瑣微之帛固應自至奈何彰國弱於四<lb/>
　方居數日外貢併集受帛四百萬蓋旦先以宻符督<lb/>
　之也<lb/>
王嗣宗為御史中丞真宗一日幸相國寺回自北門嗣<lb/>
<pb n="KR3l0052_WYG_002-1b"/>
　宗上言曰天子行黄道豈可由後門臣任當風憲詎<lb/>
　敢廢職上恱其直給内帑三千緡以自罰北門由是<lb/>
　不常開焉<lb/>
曺璨彬之子也為節度使其母一日閱宅庫見積錢數<lb/>
　千緡召璨指而示曰先侍中履歴中外未嘗有此積<lb/>
　聚可知汝不及父逺矣<lb/>
寇準出入宰相三十年不營私第處士魏野贈詩曰有<lb/>
　官居鼎鼐無地起樓臺洎準南遷時北使至内宴宰<lb/>
<pb n="KR3l0052_WYG_002-2a"/>
　執預焉使者歴視諸相語譯導者曰孰是無地起樓<lb/>
　臺相公畢坐無答者<lb/>
王旦在中書二十年常日罷歸徑趨書閤闔扉以自息<lb/>
　非家人之親宻者不復接焉嘗以蝗旱憂愧辭位俄<lb/>
　而疾發不食真宗命内饔為肉糜宸翰緘器以賜日<lb/>
　常三四旦疾亟聚家人謂曰吾無状久坐台司今且<lb/>
　死矣當祝髮緇衣以塞吾平昔之志未㡬而絶家人<lb/>
　輩皆欲從其言惟壻蘇耆力排而止之<lb/>
<pb n="KR3l0052_WYG_002-2b"/>
張知白為參知政事嘗言參政之名實貳彼相禮當隆<lb/>
　之每乗馬直入政事堂下<lb/>
寇準鎮大名府北使路由之謂準曰相公望重何以不<lb/>
　在中書準曰主上以朝廷無事北門鎖鑰非準不可<lb/>
李允則守雄州契丹不敢南牧朝廷無北顧之憂一日<lb/>
　出官庫錢千緡復斂民間錢起浮圖即時飛謗至京<lb/>
　師至於監司亦屢有奏削真宗悉封付允則然攻者<lb/>
　尚喧沸真宗遣中人宻諭之允則謂使者曰某非留<lb/>
<pb n="KR3l0052_WYG_002-3a"/>
　心釋氏實為邉地起望樓耳蓋是時北鄙方議寝兵<lb/>
　罷斥堠允則不欲顯為其備然後謗毁不入畢其所<lb/>
　為<lb/>
陶穀以翰林學士奉使吳越忠懿王宴之因食蝤蛑詢<lb/>
　其名𩔖忠懿命自蝤蛑至蟚蚏凡羅列十餘種以進<lb/>
　穀視之笑謂忠懿曰此謂一代不如一代也<lb/>
田錫知制誥太宗命三班奉職出使回上殿因訪民間<lb/>
　利病錫上言曰陛下茍令三班奉職上殿言事未審<lb/>
<pb n="KR3l0052_WYG_002-3b"/>
　設吕蒙正以下何用乃罷之<lb/>
趙世長以宗正卿北使時九月既宴薦𤓰主客舉謂世<lb/>
　長曰此方氣候誠早彼想未也世長對曰本朝來嵗<lb/>
　季夏此味方盛故知其節物晩也<lb/>
滕涉以户部副使聘北朝既至宴主客謂涉曰南朝食<lb/>
　肉何故不去皮涉曰本朝出産絲蠶故肉不去皮<lb/>
楊億在翰林丁謂初參政事億列賀焉語同列曰骰子<lb/>
　選爾何多尚哉未㡬辭親逃歸陽翟别墅<lb/>
<pb n="KR3l0052_WYG_002-4a"/>
陳彭年在翰林所兼十餘職皆文翰清祕之目時人謂<lb/>
　其署銜為一條冰<lb/>
馮拯姬媵頗衆在中書宻令堂吏市珠絡自持為遺或<lb/>
　未允所售出入懷之有及三四者<lb/>
魯宗道為正言言事違忤真宗稍忌之宗道一日自訟<lb/>
　於上前曰臣在諫列言事乃臣之職陛下以數而忌<lb/>
　之豈非有納諫之虚名俾臣負素飱之辱矣臣竊愧<lb/>
　之謹願罷去上喜其忠慤勉而遣之他日追念其言<lb/>
<pb n="KR3l0052_WYG_002-4b"/>
　御筆題殿壁曰魯直<lb/>
蘇易簡在翰林太宗一日召對賜酒甚歡上謂易簡曰<lb/>
　君臣千載遇易簡應聲答曰忠孝一生心上恱以所<lb/>
　御金器盡席悉賜之<lb/>
种放隱終南山至老不娶養母非力耕之粒不饋四方<lb/>
　従學者㡬百人由此被召<lb/>
寇準有飲量每飲賓席常闔扉輟驂以留之未嘗㸃油<lb/>
　雖溷軒馬廏必用蠟炬<lb/>
<pb n="KR3l0052_WYG_002-5a"/>
陳恕長於心計為鹽鐵使釐宿弊大興利益太宗深器<lb/>
　之嘗御筆題殿柱曰真鹽鐵陳恕<lb/>
李宗諤為翰林學士家雖百口雍睦有制真宗嘗語侍<lb/>
　臣曰臣僚家法當如宗諤<lb/>
李遵勗為駙馬都尉折節待士宗楊億為文於第中築<lb/>
　室塑像晨夕伸函文之禮刻石為記未㡬億卒<lb/>
寇準年三十餘太宗欲大用尚難其少準知之遽服地<lb/>
　黄兼餌蘆菔以反之未㡬髭髮皓白<lb/>
<pb n="KR3l0052_WYG_002-5b"/>
查道以謹儉率己為龍圗閣待制每食必盡一器度不<lb/>
　勝則不復下筯雖蔬茹亦然嘗謂諸親曰福當如是<lb/>
　惜之<lb/>
祥符中議營昭應宫計其工十五年而成丁謂總領其<lb/>
　事以夜繼晝每繪一料給燭二條踰七年而就<lb/>
杜鎬廣博為龍圖閣學士真宗一日問櫝食原於何代<lb/>
　鎬對曰漢景帝為太子文帝鍾愛既居東朝文帝念<lb/>
　之曰太子之食必料差殊乃命大官每具兩檐櫝以<lb/>
<pb n="KR3l0052_WYG_002-6a"/>
　一賜之此其始也<lb/>
魯宗道為參政以忠鯁自任嘗與宰執議事時有不合<lb/>
　者宗道堅執不回或議少有異則遷諍不已然多従<lb/>
　宗道所論時人謂曰魚頭公蓋以骨鯁目之也<lb/>
天聖初朝廷清明賞罰必信時王欽若王曽張知白魯<lb/>
　宗道皆以忠義許國故風采聳動雖姚宋佐唐蕭曺<lb/>
　出漢無以方此數君子者<lb/>
戚綸待制龍圖閣天書初降羣臣表賀詞皆溢美綸獨<lb/>
<pb n="KR3l0052_WYG_002-6b"/>
　言曰曠古未有此事不可恃之為祥當戒慎修省以<lb/>
　答天意真宗覽而嘉之<lb/>
張詠鎮杭州有訴者曰某家素多藏某二嵗而父母死<lb/>
　有甲氏贅於某家父將死手券以與之曰吾家之財<lb/>
　七分當主於甲三分吾子得之某既成立甲氏執遺<lb/>
　券以析之數理於官咸是其遺言而見抑詠嗟賞之<lb/>
　謂曰爾父大能微彼券則為爾患在乳臭中矣遽命<lb/>
　反其券而歸其貲<lb/>
<pb n="KR3l0052_WYG_002-7a"/>
魯宗道以孤直遇主公家之事知無不為每中書罷歸<lb/>
　私宅别居一小齋繪山水題曰退思巖獨游其間雖<lb/>
　家人罕接焉<lb/>
查道罷館陶尉與程宿寓於逆旅中夕有盜取其衣既<lb/>
　覺呼宿曰衣有副乎翌日當奉假盜聞之棄獲而去<lb/>
寇準謫營道惟衣裘繫為相時所得金笏頭帶當權希<lb/>
　時者諷其逾禮準拒之曰君父所賜服之不忘未見<lb/>
　禮之失也諷者慙恧而退<lb/>
<pb n="KR3l0052_WYG_002-7b"/>
丁謂在朱崖家於洛陽為書叙致真宗恩遇厚自刻責<lb/>
　且勵家人不可興怨遂寄洛守託逹於家洛守不敢<lb/>
　私開遽奏之上覽而感動遂有雷州之命<lb/>
王旦在中書東封西祀悉嘗總領祥符中處士魏野令<lb/>
　山童持詩以獻曰聖朝宰相頻頻出君在中書十四<lb/>
　秋西祀東封俱禮畢好来相伴赤松逰旦袖其詩累<lb/>
　於上前求退不遂<lb/>
查道初應舉自荆州湖遊索獲貲十餘萬至襄陽逆<lb/>
<pb n="KR3l0052_WYG_002-8a"/>
　旅見女子端麗秀出非塵中之偶因詰其所來乃故<lb/>
　人之女也遂以行橐求良謹者嫁之是嵗由此罷舉<lb/>
　又嘗於旅邸牀下獲金釵一束且百隻意所遺者必<lb/>
　復來求之向晚果二人至見道但嗟惋而已道詰之<lb/>
　具言其所遺如道所獲遂盡以付之其人驚喜請留<lb/>
　三之一以為謝道固拒之而去<lb/>
丁謂既竄朱崖路由湘潭佛寺飯僧為文以自叙其畧<lb/>
　曰補仲山之衮雖盡巧心和傅說之羮難調衆口既<lb/>
<pb n="KR3l0052_WYG_002-8b"/>
　至貶所教民陶瓦先為公宇次營所居之第為小樓<lb/>
　日逰其上閱書焚香怡然以自得後將有衡陽之命<lb/>
　諫官劉隨上言曰彼擅移於陵域將不利於嗣君合<lb/>
　取頭顱置之郊廟遂中止<lb/>
王旦在中書祥符末大旱一日自中書還第路由潘氏<lb/>
　旗亭有狂生號王行者在其上指旦大呼曰百姓困<lb/>
　旱焦勞極矣相公端受重禄心得安邪遂以所持經<lb/>
　擲旦正中於首左右擒之將送京尹旦遽曰言中吾<lb/>
<pb n="KR3l0052_WYG_002-9a"/>
　過彼何罪哉乃命釋之<lb/>
寇準初為宻學方年少得意偶撰江南曲云江南春盡<lb/>
　離腸斷蘋滿汀洲人未歸又云日暮江南一望時愁<lb/>
　情不斷如春水意皆悽慘末年果南遷<lb/>
种放以諫議大夫還山真宗命宴餞於龍圗閣羣臣賦<lb/>
　詩以贈行杜鎬學士獨跪上前誦北山移文音句鏘<lb/>
　越一坐盡傾上尤善之<lb/>
徐鉉為散騎常侍太宗謂曰官家之稱其義安在鉉曰<lb/>
<pb n="KR3l0052_WYG_002-9b"/>
　三皇官天下五帝家天下蓋皇帝之謂也淳化中上<lb/>
　苑象斃無膽太宗命使宣問鉉鉉對曰請於前左足<lb/>
　求之果得以進詔復詢之鉉曰象膽隨四時在足今<lb/>
　方二月臣故知耳初自南唐入京市宅已嵗餘見宅<lb/>
　主貧困之甚因召而謂曰得非售宅虧直而致是耶<lb/>
　予近撰碑獲潤筆二百千可償爾矣宅主固辭不獲<lb/>
　亟命左右輦以付之後黜邠州年七十手不釋卷常<lb/>
　親寫許慎說文一部謹細無誤一日櫛罷命紙大書<lb/>
<pb n="KR3l0052_WYG_002-10a"/>
　曰道者天地母投筆而絶<lb/>
賀蘭歸真有奇志異術隱居嵩山景德中真宗朝陵因<lb/>
　訪異人左右以歸真聞乃召對問曰知卿有㸃化之<lb/>
　術可以言之歸真奏曰臣請言帝王㸃化之術願以<lb/>
　堯舜之道㸃化天下可致太平惟陛下用之<lb/>
盧多遜既卒許歸葬其子察護喪權厝襄陽佛寺將易<lb/>
　以巨櫬乃啓其屍不壞儼然如生遂逐時易衣至祥<lb/>
　符中猶然<lb/>
<pb n="KR3l0052_WYG_002-10b"/>
王欽若毋賓古同倅三司一日賓古曰天下宿逃之財<lb/>
　自五代迄今理督未已亡族破家疵民大矣俟啓而<lb/>
　蠲之欽若即命吏理其數翌日上奏真宗大驚曰先<lb/>
　帝豈不知耶欽若曰先帝非不審其弊蓋與陛下收<lb/>
　天下心真宗霑泣久之遽詔有司俾盡釋焉欽若自<lb/>
　此宸眷之厚<lb/>
張詠鎮永興有父老訴牛舌為人所割詠詰之爾於鄰<lb/>
　仵誰氏最隙訴者曰有甲氏嘗貸粟於某家不遂搆<lb/>
<pb n="KR3l0052_WYG_002-11a"/>
　怨之深詠遽遣去戒云至家徑解其牛貸之父老如<lb/>
　教翌日有百姓訴殺牛者詠謂之曰爾割某氏牛舌<lb/>
　以償貸粟之怨而反致訟耶其人遂伏罪而謂神明<lb/>
　焉<lb/>
寇準掾雷康丁謂謫朱崖將假路於雷康準聞之竄逐<lb/>
　誠寃於謂今謂窮來而吾僕有剛者必將致仇當為<lb/>
　防之於是聚令博奕亦閱之詰旦聞夜三更謂往矣<lb/>
　乃令散<lb/>
<pb n="KR3l0052_WYG_002-11b"/>
李宗諤以京秩帶館職不預賞花釣魚故事賦詩云戴了<lb/>
　宫花賦了詩不容重見赭黄衣無憀獨出金門去恰<lb/>
　似當年不第歸太宗覽之大喜特詔預宴即日改官<lb/>
祥符中天書降羣臣稱賀魯宗道上疏畧曰天道福善<lb/>
　禍淫不言示化人君政得其理則作佑以垂報治乖<lb/>
　於上則出異以警戒又何書哉臣恐姦臣肆其誕妄<lb/>
　妖惑上聽真宗雖不開納然甚奇之<lb/>
查道性淳古早寓常州琅山寺躬事薪水以給衆常衣<lb/>
<pb n="KR3l0052_WYG_002-12a"/>
　巨衲不復洗濯以育蚤虱晚年待制龍圖閣朝列服<lb/>
　其重德咸謂之查長老<lb/>
丁謂為侍中嘗賦詩云千金家累非良寳一品髙官是<lb/>
　强名未㡬而籍沒貲産削免官爵果符言志也其中<lb/>
　書時總領山陵事李維在翰林將授其親職為挽郎<lb/>
　懇請於謂曰更在陶鑄謂應聲曰陶鑄復陶鑄齋郎<lb/>
　又挽郎維對曰自然堪淚下何必更殘陽未㡬而謂<lb/>
　敗至朱崖撰詩賦文論數十篇號知命集其詩有草<lb/>
<pb n="KR3l0052_WYG_002-12b"/>
　解忘憂憂底事花能含笑笑何人之句<lb/>
　<lb/>
　<lb/>
　<lb/>
　<lb/>
　<lb/>
　<lb/>
　國老談苑卷二<lb/>
</p>
<p>
</p>
  </div>
        </body>
</text>\m</TEI>
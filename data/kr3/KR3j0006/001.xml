<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鶡冠子卷上</head> <lb/>
    <p>
<pb n="KR3j0006_WYG_001-1a"/>
欽定四庫全書<lb/>
　鶡冠子卷上<lb/>
　　　　　　　　　　　　　宋　陸佃　解<lb/>
　　博選第一<lb/>
王鈇<hi>一作鐡非</hi>非一世之器者厚德隆俊也<hi>王鈇法制也賈子曰權勢法制</hi>
<hi>人主之斤斧夫專任法制不以厚德將之而欲以持久難哉</hi>道凡四稽一曰天二曰<lb/>
地三曰人四曰命權<hi>命者所以令之</hi>人有五至一曰伯己<hi>百於己者</hi>
二曰什己<hi>十於己者</hi>三曰若己<hi>與己/等也</hi>四曰厮役<hi>事我者也</hi>五曰徒<lb/>
<pb n="KR3j0006_WYG_001-1b"/>
隸<hi>又其下者</hi>所謂天者物理情者也<hi>道無所治有之者以稽於天所以爾也教者地</hi>
<hi>事也治者天事也</hi>所謂地者常弗<hi>一作/不</hi>去者也<hi>道無所住有之者以稽於地所</hi>
<hi>以爾也運者天道也處者地道也</hi>所謂人者惡死樂生者也所謂命者<lb/>
靡不在君者也<hi>莫不聽之之謂命</hi>君也者端神明者也<hi>無為而尊</hi>神<lb/>
明者以人為本者也<hi>因人則逸任己則勞</hi>人者以賢聖為本者也<lb/>
賢聖者以博選為本者也<hi>舜發於畎畝傅說舉於版築膠鬲舉於魚鹽管夷吾舉於</hi>
<hi>士孫叔敖舉於海百里奚舉於市然則選士之路豈可不博哉</hi>博選者以五至為本者<lb/>
也故北面而事之則伯己者至<hi>北面事之所謂承之者也</hi>先趨而後<lb/>
<pb n="KR3j0006_WYG_001-2a"/>
息先問而後黙則什己者至<hi>先人而趨後人而息先人而問後人而黙雖亦降己</hi>
<hi>異乎承之者也是以伯己者徃什己者來</hi>人趨己趨則若己者至<hi>人趨己趨與之鴈行</hi>
<hi>者也</hi>憑几據杖指麾而使則厮役者至<hi>坐則憑几立則據杖指麾而使尚為</hi>
<hi>有禮焉</hi>樂嗟苦咄<hi>案樂嗟苦三字原/缺今據他本増入</hi>則徒隸之人至矣<hi>人一</hi>
<hi>作者非無恥之人豈也樂則嗟之苦則咄之不禮甚矣茍            所甘心哉  案注原缺六字</hi>故<lb/>
帝者與師處王者與友處亡主與徒處故德萬<hi>一作百</hi>人<lb/>
者謂之雋<hi>雋者知哲聖人之謂也</hi>德千人者謂之豪<hi>此以獸之豪制名也</hi>德<lb/>
百<hi>一作萬</hi>人者謂之英<hi>此以草之英制名也毛詩傳曰萬人曰英記曰五人曰茂十人曰選</hi>
<pb n="KR3j0006_WYG_001-2b"/>
<hi>百人曰俊千人曰英今此又以萬人曰俊百人曰英盖莫可考矣人物志曰獸之特者為雄草之秀者為英韓</hi>
<hi>信是雄張良是英此言近之  案考矣之矣一本作合非</hi>德音者所謂聲也未聞音<lb/>
出而響過其聲者也貴者有知富者有財貧者有身<hi>無知</hi>
<hi>也故賤無財也故貧所有者特天地之委形而已總括百骸謂之身衆象備見謂之形</hi>信符不合<lb/>
事舉不成<hi>一本云舉事不成</hi>不死不生不斷不成<hi>常騎兩可之地豈足以就</hi>
<hi>其斷哉</hi>計功而償權德而言王鈇在此孰能使營<lb/>
　　著希第二<lb/>
道有稽<hi>以道為決</hi>德有據<hi>以徳/為驗</hi>人主不聞要故耑<hi>一作常</hi>與運<lb/>
<pb n="KR3j0006_WYG_001-3a"/>
堯<hi>一作撓</hi>而無以見也<hi>無以下一有自字</hi>道與德館而無以命也<lb/>
義不當格而無以更也<hi>攘雞紾兄之類是已格正也凡此以不聞要而已然則人主豈</hi>
<hi>可以不知務哉放飯流歠而問無齒決亦無益於事也</hi>若是置之雖安非定也<hi>言幸</hi>
<hi>安也夫抱火厝之積薪之下而寢卧其上雖未及然終亦必運而已矣</hi>端倚有位名號弗<lb/>
去<hi>言其違道逺矣所存者名號而已</hi>故希人者無悖其情希世者無繆<lb/>
其賔<hi>方是之時俯而徇俗仰以阿時者至矣</hi>文禮之野與禽獸同則<hi>羔鴈雖有</hi>
<hi>跪乳行列之儀而以人文格之野心多矣又况無羔鴈之性者奈何同之乎</hi>言語之暴與蠻<lb/>
夷同謂<hi>蠻夷鴃舌者也</hi>夫君子者易親而難狎畏禍而難卻<hi>死義</hi>
<pb n="KR3j0006_WYG_001-3b"/>
<hi>故難卻也</hi>嗜利而不為非<hi>義然/後取</hi>時動而不茍作<hi>不得已而後起</hi>體雖<lb/>
安之而弗敢處然後禮生<hi>君子克己復禮盖充此而已</hi>心雖欲之而<lb/>
弗敢信然後義生<hi>一作立義信猶任也君子克己就  盖充此而已</hi>夫義節欲<lb/>
而治禮反情而辨者也故君子弗徑情而行也夫亂世<lb/>
者以麤智為造意<hi>造意㣲矣豈麤智之所能知哉</hi>以中險為道<hi>司巇也</hi>以<lb/>
利為情若不相與同惡則不能相親相與同惡則有相<lb/>
憎<hi>小人難近如此</hi>說者言仁則以為誣發於義則以為誇<hi>一作夸</hi>
平心而直告之則有弗信<hi>利令智昏不可與明如此</hi>故賢者之於亂<lb/>
<pb n="KR3j0006_WYG_001-4a"/>
世也絶豫而無由通異類而無以告苦乎哉<hi>盖傷之也</hi>賢人<lb/>
之潛亂世也上有随君下無直辭君有驕行民多諱言<lb/>
故人乖其誠能士隐其實情心雖不說弗敢不譽<hi>揚雄美新</hi>
<hi>是已此非可已而不已者也夫雄如此而義不能繩墨者則以有道故也魯人曰栁下惠固可吾固不可孔子</hi>
<hi>善之然則無雄之道浮沉濁世齷齪阿上而欲自比於雄亦已惑矣</hi>事業雖弗善不敢不<lb/>
力<hi>此汝墳之所勉者也雖非殷其雷之義亦其所遇不得不爾也</hi>趨舍雖不合不敢弗<lb/>
從<hi>夫在我者皆彼之所不能易則雖譽所不譽力所不力從所不從亦應世之道也</hi>故觀賢人<lb/>
之於亂世也<hi>一作者</hi>其慎勿<hi>慎勿一/作順勿</hi>以為定情也<hi>凡此所為亂羣</hi>
<pb n="KR3j0006_WYG_001-4b"/>
<hi>馬耳姑以逺害而已豈真同也哉</hi>
　　夜行第三<lb/>
天文也地理也月刑也<hi>隂以刻制</hi>日德也<hi>陽以/昭蘇</hi>四時檢也<hi>有明</hi>
<hi>法而不議</hi>度數節也<hi>天地之節盖/有度數存焉</hi>隂陽氣也五行業也<hi>五材也在</hi>
<hi>地成形故曰業</hi>五政道也<hi>五辰也在天/成象故曰道</hi>五音調也<hi>聲成文變成方謂之音斯</hi>
<hi>謂之調</hi>五聲故也<hi>五聲因習而異在齊而齊言居晉而晉語斯之謂故</hi>五味事也賞<lb/>
罰約也<hi>賞所以約之使赴功罰所以約之使辟咎</hi>此皆有驗有所以然者隨<lb/>
而不見其後迎而不見其首<hi>其所以然者道也道無首尾而欲從迹其所為譬如</hi>
<pb n="KR3j0006_WYG_001-5a"/>
<hi>捕風逆之無前從之無後此雖顔子恍然不能定也又况賜之流乎</hi>成功遂事莫知其狀<lb/>
<hi>夫孰知之</hi>圖弗能載名弗能舉<hi>夫巧者不能畫則辯者亦不能言矣</hi>强為之說<lb/>
曰芴乎芒乎中有象乎芒乎芴乎中有物乎<hi>芒者似有芴者似無</hi>
窅乎冥乎中有精乎致信究情<hi>夫道有情有信非若斷空雖無形而非理也要</hi>
<hi>在致而究之</hi>復反無貎<hi>貌且無之/况於形乎</hi>鬼見<hi>一本作鬼不能見</hi>不能為人<lb/>
業<hi>露則不神豈足以建功立事哉故善為人業者㣲矣妙矣雖鬼不能窺其密也</hi>故聖人貴夜<lb/>
行<lb/>
　　天則第四<lb/>
<pb n="KR3j0006_WYG_001-5b"/>
聖王者有聽微決疑之道<hi>一本聽下缺二字無微字</hi>能屏讒權實逆<lb/>
淫辭<hi>楊墨之屬</hi>絶流語<hi>管蔡/之屬</hi>去無用<hi>屠龍之技刻楮之巧雖號髙妙無所用之  案</hi>
<hi>用之一作用也</hi>杜絶朋黨之門<hi>持禄養交背公死黨潝潝然患其上訾訾然思不稱乎上豈可</hi>
<hi>開之</hi>嫉妬之人不得著明<hi>常置卑晦</hi>非君子術數之士莫得當<lb/>
前故邪弗能奸禍不能中彼天地之以無極者以守度<lb/>
量而不可濫<hi>此况邪弗能奸禍不能中之義</hi>日不踰辰<hi>日月所㑹為辰</hi>月宿其<lb/>
<graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>
                    <hi>言宿其辰之次也</hi>當名服事<hi>當箕之名服箕之事當斗之名服斗之事其他放此</hi>星守<lb/>
弗去<hi>各止分域</hi>弦望晦朔終始相廵<hi>一作選月夫日陟降而成晦朔  虧盈而成弦</hi>
<pb n="KR3j0006_WYG_001-6a"/>
<hi>望反復相尋如轉磨引鋸豈有終窮</hi>踰年累歳<hi>年取禾之一熟/而歳騎兩稔</hi>用<hi>或作肅</hi>不<lb/>
縵縵<hi>縵縵漫滅之貌</hi>此天之所柄以臨斗<hi>一作/計</hi>者也<hi>言斗臨制四方運乎</hi>
<hi>四時終古不忒而天道如上所謂更以臨之</hi>中參成位<hi>一本作伍一本作五  言參天地而成位</hi>
<hi>乎其中也</hi>四氣為政<hi>政法/四時</hi>前張後極<hi>張南方之星也極北方之星也或言張或言極</hi>
<hi>互相挟焉</hi>左角<hi>一作/魯</hi>右鉞<hi>一作越星角東方之星也鉞西方之  也參伐一曰鈇鉞</hi>九文<lb/>
循理以省官<hi>一作宫</hi>衆小大畢舉<hi>此言簡而不遺也</hi>先無怨讎之<lb/>
患後無毁名敗行之咎故其威上際下交<hi>交元作校</hi>其澤四<lb/>
被而不鬲<hi>東漸西被朔南暨焉沛然莫之能禦也</hi>天之不違以不離一<hi>所謂</hi>
<pb n="KR3j0006_WYG_001-6b"/>
<hi>趣物而不兩也</hi>天若離一反還為物<hi>天之所以異乎萬物者抱一而已字觧曰一而大者</hi>
<hi>天也二而小者示也</hi>不創不作與天地合德<hi>常輔萬物之自然而不敢為也天不創而</hi>
<hi>萬物化地不作而萬物育</hi>節璽相信如月應日<hi>日循星而進退月應日以生死信之至也</hi>
此聖人之所以宜世也知足以滑正畧足以恬禍此危<lb/>
國之不可安亡國之不可存也<hi>强足以拒敵辯足以飾非此蹠之所以不可救</hi>
<hi>藥也</hi>故天道先貴覆者<hi>天道能覆覆者而已如其自絶雖天不可如何</hi>地道先貴<lb/>
載者<hi>地道能載載者而已如其自棄雖地不可如何</hi>人道先貴事者<hi>栁下季曰子不聽父</hi>
<hi>之詔弟不受兄之教雖令先生之辯將奈之何哉</hi>酒<hi>一或/作借</hi>保先貴食者<hi>酒保貨酒者也</hi>
<pb n="KR3j0006_WYG_001-7a"/>
<hi>此申天貴覆者地貴載者人貴事者之况也</hi>待物<hi>原缺/二字</hi>也領<hi>或作/顧</hi>氣時也<hi>四時</hi>
<hi>各領一方之氣</hi>生殺法也循度以斷天之節也<hi>物不可以終通故循度以間之</hi>
<hi>性命自然之節也</hi>
                    <graphic n="KR0844" url="https://raw.githubusercontent.com/kanripo/KR-Gaiji/master/images/KR0844.png" mimeType="image/png"/>地而守之分民而部之<hi>守或作止節此聖人法天之  循度</hi>
<hi>以斷之故地各有守民各有部</hi>寒者得衣饑者得食寃者得理勞者得<lb/>
息聖人之所期也夫裁衣而知擇其工裁國而知索其<lb/>
人此固世之所<hi>一本所下有以字</hi>公哉<hi>一作或裁譬之製錦而使人學  者未之有也</hi>
同而後可以見天<hi>天道一而不二故自其同者視之夷貉一家也</hi>異而後可以<lb/>
見人<hi>人道二而不一故自其異者視之肝膽楚越也</hi>變而後可以見時<hi>常運而不停</hi>
<pb n="KR3j0006_WYG_001-7b"/>
化而後可以見道<hi>庚桑子曰越雞不能伏鵠卵魯雞固能矣趎徃南見老子然則道之等級</hi>
<hi>見矣</hi>臨利而後可以見信臨財而後可以見仁臨難而後<lb/>
可以見勇<hi>繁霜勁風然後可以别草木之真性</hi>臨事而後可以見術數之<lb/>
士九皇之制<hi>春秋緯云人皇兄弟九人分治天下九皇之號豈縁是歟</hi>主不虚王<hi>王德</hi>
<hi>備矣</hi>臣不虚貴階級<hi>列等之爵/無虚授也</hi>尊卑名號<hi>言卑尊其名號也</hi>自君<lb/>
吏民<hi>各君吏民</hi>次者無國<hi>入使/治之</hi>歴寵歴録<hi>歴録文章之貎言更歴寵榮華煥如</hi>
<hi>此毛詩傳曰務歴録也</hi>副所以付授<hi>非特受封之臣不虚貴梯級雖無國者亦稱所以付授</hi>
與天人參相結連<hi>天人一貫不可觧也</hi>鉤攷之具不備故也<hi>鉤攷督責</hi>
<pb n="KR3j0006_WYG_001-8a"/>
<hi>之術也言惟無督責之術而以道相化故能如是故曰燒之剔之刻之雒之馬之死者十二三矣夫馬之性固</hi>
<hi>真矣然其智至於詭竊者伯樂之罪也雖然九皇之制亦寓言耳夫太上無法而治安有受封之制哉契理之</hi>
<hi>士要其㑹歸而遺其所寄可也</hi>下之所逜<hi>逜之言干也</hi>上之可蔽斯其離人<lb/>
情而失天節者也緩則怠急則困見間<hi>一作門</hi>則以竒相<lb/>
御人之情也<hi>恒物之情緩之則怠急之則困故昔賢驅雞之喻戒在疾徐也間巇隙也方其鍵閉</hi>
<hi>雖有竒計安得而抵之哉天節見上故於此具論人情</hi>舉以八極信焉而弗信天<lb/>
之則也<hi>八極八方之極四中四角是也淮南子曰八埏之外有八紘八紘之外有八極夫八極有之而</hi>
<hi>以跡所不至更若誕謾故曰信焉而弗信也雖然以懸寓觀之八方上下無盡也亦無無盡無極也亦無無極</hi>
<pb n="KR3j0006_WYG_001-8b"/>
<hi>故曰天之則也</hi>差繆之間言不可合<hi>孔墨之道同是堯舜同非桀紂而終不可合者其弊</hi>
<hi>由此也</hi>平不中律<hi>小失聲韻則雖平不中律矣夫千里之失謬於毫釐而歴年之患誤在頃刻是</hi>
<hi>故君子慎其小也</hi>月望而晨月毁於天珠蛤蠃蚌虚于深渚<hi>水岐</hi>
<hi>成渚</hi>上下同離也<hi>言同氣附離而無間雖貍物潛於深渚與月盛衰更如在上也淮南子曰日至</hi>
<hi>而糜鹿觧月死而嬴蚌膲</hi>未令而知其為未使而知其徃上不加務<lb/>
而民自盡此化之期也使而不徃禁而不止上下乖謬<lb/>
者其道不相得也上統<hi>一作紇</hi>下撫者逺衆之慝也隂陽<lb/>
不接者其理無從相及也筭不相當者人不應上也符<lb/>
<pb n="KR3j0006_WYG_001-9a"/>
節亡此曷曾可合也為而無害成而不敗一人唱而萬<lb/>
人和如體之從心此政之期也盖毋錦<hi>一作緜</hi>杠悉動者<lb/>
其要在一也<hi>盖無錦杠而撩輻俱動者其要在杠故也是故明主好要以一倡萬以錦韜杠故謂</hi>
<hi>之錦杠爾雅曰素錦韜杠</hi>未見不得其<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而能除其疾也文武交用<lb/>
而不得事實者法令放而無以梟之謂也<hi>梟斬刑也此言法令不行</hi>
<hi>小人敢為負謾而無忌憚也雖然秦以苛察相髙其弊徒文具耳而至於土崩更甚乎無法者無惻怛之實故</hi>
<hi>也由是觀之内無至誠惻怛之實欲以一切從事於法則將以考真也適足以起偽將以稽治也適足以招亂</hi>
舍此而按之彼者曷曽可得也<hi>南適而北轅矣</hi>冥言易而如言<lb/>
<pb n="KR3j0006_WYG_001-9b"/>
難<hi>言之不怍為之也難</hi>故父不能得之於子而君弗能得之於臣<lb/>
<hi>踐言之行雖在君臣父子之間如此况卑賤乎</hi>已見天之所以信於物矣<hi>无妄天之</hi>
<hi>道也</hi>未見人之所信於物也<hi>不能/似言</hi>捐物任勢者天也<hi>萬物盡無</hi>
<hi>因任而已</hi>捐物任勢<hi>捐或/作損</hi>故莫能宰而不天<hi>一本作得先之在古者道之理</hi>
<hi>也損物任勢故莫能宰而不天焉其道如上故莫能宰之而莫不天</hi>夫物故曲可改人<lb/>
可使<hi>言茍為物矣無以有已如此以明天之不可轉徙也</hi>法章物而不自許者天<lb/>
之道也<hi>天法種種差别稽之天道豈得已哉姑以應世而已甚不自是也</hi>以為奉教陳<lb/>
忠之臣未足恃也<hi>此其勢必至於有法也</hi>故法者曲制<hi>曲為之制</hi>官備<lb/>
<pb n="KR3j0006_WYG_001-10a"/>
主用也<hi>官各守之以備主用</hi>舉善不以窅窅<hi>不以潛晦舉人之善必著見而後置之</hi>
拾過不以冥冥<hi>不以隐匿拾人之過必發露而後廢之拾或作捨</hi>決此<hi>句</hi>法之<lb/>
所貴也若礱磨不用賜物雖詘有不効者矣<hi>言慶賞者勵世磨鈍</hi>
<hi>之器也然而賞不能勸不勝罰不能必不可若砥礪不用之材而責有於無玉帛雖詘有不効者矣</hi>上下<lb/>
有間於是設防知蔽並起<hi>為之斗斛以量之則并與斗斛而竊之為之權衡以稱之</hi>
<hi>則并與權衡而竊之</hi>故政在私家而弗能取<hi>政在大夫</hi>重人掉權而弗<lb/>
能止賞加無功而弗能奪法廢不奉而弗能立罰行於<lb/>
非其人而弗能絶者不與其民之故也<hi>與民共之而上下以道相維豈</hi>
<pb n="KR3j0006_WYG_001-10b"/>
<hi>容至此哉屋漏知之在下船漏知之在上</hi>夫使百姓釋已而以上為心者教<lb/>
之所期也八極之舉不能時賛故可壅塞也<hi>所謂無障者四通六</hi>
<hi>闢豈疑八極之舉而不能賛明哉湯之問棘是已</hi>昔者有道之取政非於耳目<lb/>
也<hi>神心恍惚俯仰之間再撫八極之外而里之前耳不能聞牆之外目不能見故聖人之政恃道而不恃耳</hi>
<hi>目</hi>夫耳之主聽目之主明一葉蔽目不見太山兩豆塞<lb/>
耳不聞雷霆<hi>膚寸之間小物足以障之何足恃哉</hi>道開而否未之聞也<hi>此明</hi>
<hi>道之足恃也夫道開者雲霧不能礙其視雷霆不能亂其聽雖栖在蚊睫而視之若嵩華之阿戰於蝸角而聽</hi>
<hi>之若齊魏之閧夫孰能否之</hi>見遺不掇非人情也<hi>言無是也此申未之聞也之况</hi>信<lb/>
<pb n="KR3j0006_WYG_001-11a"/>
情脩<hi>一作循</hi>生非其天誅逆夫人僇<hi>一本作逆天之人僇</hi>不勝任也<lb/>
<hi>不畏天禍人殃死地隨之而將以脩生此如戴粒之蟻欲以冠山何足以堪其任也</hi>為成求得者<lb/>
事之所期<hi>一作明</hi>也<hi>以為成功則天而得之不得曰有命者無所期焉是道也非事也</hi>為<lb/>
之以民道之要也<hi>民之所未安聖人不强行民之所未厭聖人不强去</hi>唯民知極<lb/>
弗之代<hi>一作伐</hi>也<hi>夫因人而不自任者天也民實知極聖人豈侵越而代之大司徒曰使民興賢</hi>
<hi>出使長之使民興能入使治之</hi>此聖王授<hi>一作/受</hi>業所以守制也彼<hi>一作被</hi>
教苦故民行薄<hi>未至乎孩而始誰</hi>失之本故爭於末<hi>魚亡江湖而争於濡</hi>
<hi>沫</hi>人有分於處處有分於地<hi>各有/分域</hi>地有分於天<hi>郢有天下  案</hi>
<pb n="KR3j0006_WYG_001-11b"/>
<hi>此注疑有脫誤</hi>天有分於時<hi>秦天早寒楚/天早熱之類</hi>時有分於數<hi>春乗木數秋乗</hi>
<hi>金數之類</hi>數有分於度<hi>取數多者脩/取數少者促</hi>度有分於一<hi>一者度數之原隨所</hi>
<hi>分而赴之譬之物焉一月普見衆水</hi>天居髙而耳卑者此之謂也<hi>天體盖髙而其</hi>
<hi>耳更卑者精神之運普徧萬物故也</hi>故聖王天時人之地之雅無牧能因<lb/>
<hi>一作用</hi>無功多<hi>一作多功取夫文貫三為王盖  諸此</hi>尊君卑臣非計親也<lb/>
任賢使能非與處也<hi>處故舊也言不以私恩廢天下之公義</hi>水火不相入<lb/>
天之制也<hi>水火以譬恩義盖古之治天下者方其申至恩也公義不得奪方其申大義也私恩不得</hi>
<hi>干猶之水火焉相濟而不相入也雖然凡此人道而已若夫天道則又不在此域也故下文云</hi>明不能<lb/>
<pb n="KR3j0006_WYG_001-12a"/>
照者<hi>所謂離朱索之而不得</hi>道弗能得也規不能包者力弗能挈<lb/>
也<hi>夫天地雖宻移而真體常住非若舟壑夜半負之而去夫孰能挈之</hi>自知慧出<hi>慧出一作惠之</hi>
使玉化為環玦者是政反為滑也<hi>璞玉不毁孰為環玦玦半環也禮論曰絶</hi>
<hi>人以玦反絶以環</hi>田不因地形不能成榖<hi>稻宜下地黍宜上地</hi>為化不因<lb/>
民不能成俗嚴疾過也喜怒適也四者已仞非師術也<lb/>
<hi>此言四者或過或適雖殊而逺離大道一也豈足以據師之席哉列子曰仞而有之皆惑也</hi>形嗇<hi>元作</hi>
<hi>薔一本作盖</hi>而亂益者勢不相牧<hi>一作/收</hi>也<hi>形無以牧乎勢勢無以牧乎形故其</hi>
<hi>弊如此</hi>德與身存亡者未可以取法也<hi>堯舜殂落其骨盖已朽久矣而至今</hi>
<pb n="KR3j0006_WYG_001-12b"/>
<hi>詠歎不息者豈係其身之存亡哉此萬世之法也</hi>昔宥世者未有離天<hi>或無天字</hi>人<lb/>
而能善與國者也<hi>與或作為人善與國所與之國夫天不人不因  不天不成而畸於天人</hi>
<hi>則其身之不能治况與國乎</hi>先王之盛名未有非士之所立者也<hi>引而</hi>
<hi>髙之者天也</hi>過生於上罪死於下濁世之所以為俗也一人<lb/>
乎一人乎命之所極也<hi>此歎辭也言命至君而極矣今貽厲階如此可不惜哉盖痛之</hi>
<hi>彌深其辭益緩詩人之義也</hi>
　　環流第五<lb/>
有一而有氣<hi>一者元氣之始</hi>有氣而有意<hi>意者沖氣所生</hi>有意而有圖<lb/>
<pb n="KR3j0006_WYG_001-13a"/>
<hi>可以象矣</hi>有圖而有名<hi>可以言矣</hi>有名而有形有形而有事有事<lb/>
而有約<hi>八者具矣而渾淪未離所謂混沌者也</hi>約決而時生<hi>時生或作時立  決之為</hi>
<hi>言判也</hi>時立而物生<hi>混沌開矣於是四時行焉百物生焉</hi>故氣相加而為時<lb/>
約相加而為期期相加而為功功相加而為得失得失<lb/>
相加而為吉凶萬物相加而為勝敗莫不發於氣<hi>氣所以發</hi>
<hi>之</hi>通於道<hi>道所以/通之</hi>約於事<hi>知道而/已則蕩</hi>正於時<hi>知事而/已則差</hi>離<hi>或作</hi>
<hi>雜</hi>於名<hi>離如附離之離</hi>成於法者也法之在此者謂之近其出<lb/>
化彼謂之逺近而<hi>一本無而字</hi>至故謂之神<hi>明之在道者為神神之在器者</hi>
<pb n="KR3j0006_WYG_001-13b"/>
<hi>為明</hi>逺而反故謂之明<hi>老子所謂逝/曰逺逺曰反</hi>明者在此其光照<hi>或作</hi>
<hi>昭</hi>彼其事形此其功成彼<hi>弼詩曰執轡如組盖言此矣夫為組者緫紕於此成文於</hi>
<hi>彼言其動於近行於逺也孔子曰為此詩者其知政乎執此法以御民豈有不化哉干旄之忠告至矣</hi>從<lb/>
此化彼者法也生法者我也<hi>非我則無法</hi>成法者彼也<hi>非彼則無</hi>
<hi>所用法</hi>生法者日在而不厭者也<hi>精神之運隨日以新</hi>生成在己謂<lb/>
之聖人<hi>彼我元同盛德之至</hi>惟聖人究道之情唯道之法<hi>非真混沌孰能</hi>
<hi>如此</hi>公政以明斗柄東指天下皆春斗柄南指天下皆夏<lb/>
斗柄西指天下皆秋斗柄北指天下皆冬斗柄運於上<lb/>
<pb n="KR3j0006_WYG_001-14a"/>
事立於下斗柄指一方四塞俱<hi>或作皆</hi>成此道之用法也<lb/>
<hi>古之聖人不下席而天下治顔如渥丹肌膚若氷雪者用此道也而世之枯槁者昧此以為黄帝肌色皯黣而</hi>
<hi>堯舜如腊此墨子之道也</hi>故日月不足以言明四時不足以言功<hi>言其</hi>
<hi>明與功更在四時日月之上</hi>一為之法以成其業故莫不道<hi>民咸用之</hi>一<lb/>
之法立而萬物皆來屬<hi>以出於一故萬物不能二也</hi>法貴如言<hi>無信不立</hi>
言者萬物之宗也是者法之所與親也非者法之所與<lb/>
離也是與法親故强非與法離故亡法不如言故亂其<lb/>
宗故生法者命也生於法者亦命也<hi>莫非命也</hi>命者自然者<lb/>
<pb n="KR3j0006_WYG_001-14b"/>
也<hi>莫能使之然亦莫能使之不然謂之自然</hi>命之所立賢不必得不肖不必<lb/>
失<hi>命曰彭祖之智不出堯舜之上而夀八百顔淵之才不出衆人之下而夀十八仲尼之德不出諸侯之下</hi>
<hi>而困於陳蔡殷紂之行不出三仁之上而居君位盖言此矣</hi>命者挈己之文<hi>一作父</hi>者<lb/>
也<hi>夫身在草萊而挈之浮榮之上者命也然而俯仰百年恍然如夣是文也非實也</hi>故有一日<lb/>
之命有一年之命有一時之命有終身之命終身之命<lb/>
無時成者也故命無所不在無所不施<hi>或作絶</hi>無所不及<lb/>
<hi>言無適而無有命也</hi>時或後而得之命也既有時有命<hi>時者天之運命者天</hi>
<hi>之令南華曰諱窮久矣而不免命也求通久矣而不得時也</hi>引其聲合之名其得時<lb/>
<pb n="KR3j0006_WYG_001-15a"/>
者成命日調引其聲合之名其失時者精神俱亡命日<lb/>
乖<hi>夫嚬其里一也而醜人獻之更増其陋</hi>時命者唯聖人而後能決之<hi>南華</hi>
<hi>曰知通之有時知窮之有命臨大難而不懼者聖人之勇也</hi>夫先王之道備然而世<lb/>
有困君<hi>或作居</hi>其失之謂者也<hi>禮義法度應時而變時命不停法亦隨故而昧者膠</hi>
<hi>柱刻舟守先王之腐餘其道雖備而祇益困窮此猶枕卧芻狗而更以遭魘豈易怛也哉</hi>故所謂道<lb/>
者無己<hi>無己元作己無</hi>者也<hi>隨之/而已</hi>所謂德者能得人者也<hi>亦不失己</hi>
道德之法萬物取業<hi>所謂資而不匱者也</hi>無形有分名曰大孰<hi>或作</hi>
<hi>敦之不知其誰  子也</hi>故東西南北之道踹<hi>一作端</hi>然其為分等也<lb/>
<pb n="KR3j0006_WYG_001-15b"/>
<hi>南華曰知東西之相反而不可以相無則功分定矣</hi>隂陽不同氣然其為和同也<lb/>
酸鹽甘苦之味相反然其為善均也<hi>南華曰柤梨橘柚其味相反而皆可</hi>
<hi>於口</hi>五色不同采然其為好齊也五聲不同均然其可喜<lb/>
一也<hi>凡此五者以譬先王之道不矜於同而矜於治</hi>故物無非類者動静無非<lb/>
氣者是故有人將<hi>一本作一人將無盖一人之將  案一本  盖字</hi>得一人氣<lb/>
吉有家將<hi>一家之將</hi>得一家氣吉有國將<hi>將一國者</hi>得一國氣吉<lb/>
<hi>古人有言戰猶博也錢多則氣豪而勝資少則心怯而輸然則將之吉凶在氣兵法曰朝氣銳晝氣惰暮氣歸</hi>
<hi>善用兵者避其銳氣撃其惰歸</hi>其將<hi>一本將字下有失字</hi>凶者反此故同之謂一<lb/>
<pb n="KR3j0006_WYG_001-16a"/>
異之謂道相勝之謂勢吉凶之謂成敗賢<hi>一本賢字上有故字</hi>者<lb/>
萬舉而一失不肖者萬舉而一得其冀<hi>或作共</hi>善一也然<lb/>
則其所以為者不可一也知一之不可一也故貴道<hi>異之</hi>
<hi>謂道</hi>空之謂一<hi>空一作同無/萬物莫不</hi>無不備之謂道<hi>萬物莫不有</hi>立之<lb/>
謂氣通之謂類氣之害人者謂之不適味之害人者謂<lb/>
之毒夫社<hi>夫社元作天社或作天杜</hi>不㓨則不成霧<hi>或作霧氣曰㓨之為言猶  達</hi>
<hi>也此言亡國之社屋之不受天陽故無以成霧盖大社不屋而壇以受霜露之氣然後霧生焉正言社與霧者</hi>
<hi>社以申立之謂氣之義霧以申通之謂類之義</hi>氣故相利相害也<hi>太公調曰隂陽相照相盖</hi>
<pb n="KR3j0006_WYG_001-16b"/>
<hi>相治四時相代相生相殺</hi>類故相成相敗也<hi>夏者春之類冬者秋之類他皆放此</hi>積徃<lb/>
生跂<hi>或作政</hi>工<hi>或作/王</hi>以為師<hi>跂跛倚也師如師巫之師巫歩多跛故積徃生跂工以為</hi>
<hi>師揚子曰昔者姒氏治水土而巫歩多禹扁鵲盧人也而醫多盧</hi>積毒成藥工以為醫<lb/>
<hi>此言藥之迹起而醫生焉盖天下之弊多縁故迹而生故大盗貸仁義以竊國小儒借詩禮而發冡故曰焉知</hi>
<hi>曽史不為桀跖之嚆矢也</hi>美惡相飾命曰復周物極則反命曰環流<lb/>
<hi>言其周流如環</hi>
　　道端第六<lb/>
天者萬物所以得立也<hi>萬物待是而後存者天也</hi>地者萬物所以得<lb/>
<pb n="KR3j0006_WYG_001-17a"/>
安也<hi>天父道也地母道也</hi>故天定之地處之時發之物受之聖人<lb/>
象之夫寒温之變非一精之所化也<hi>五精化氣然後寒暑成焉</hi>天下<lb/>
之事非一人之所能獨知也海水廣大非獨仰一川之<lb/>
流也<hi>堯十年九潦而水不為加益湯八年七旱而水不為加損是豈仰一川之鍾哉</hi>是以明主<lb/>
之治世也急於求人弗獨為也<hi>與人共之</hi>與天<hi>一作/人</hi>與地<hi>亦與</hi>
<hi>天地共之</hi>建立四維<hi>禮義亷恥/謂之四維</hi>以輔國政鉤繩相布<hi>一作希</hi>銜<lb/>
橛相制參偶具備立位乃固經<hi>元作織</hi>氣有常理以天地<lb/>
動逆天時不祥有祟事不任賢無功必敗出究其道入<lb/>
<pb n="KR3j0006_WYG_001-17b"/>
窮其變張軍衞外禍反在内<hi>所謂季孫之憂不在顓臾而在蕭牆之内也</hi>所<lb/>
備甚逺賊在所愛是以先王置士也舉賢用能無阿於<lb/>
世仁人居左<hi>春以生之象仁</hi>忠臣居前<hi>南方著/見象忠</hi>義臣居右<hi>秋以成之</hi>
<hi>象義</hi>聖人居後<hi>北方祕密象聖</hi>左法仁則春生殖前法忠則夏功<lb/>
立右法義則秋成熟後法聖則冬閉蔵先王用之髙而<lb/>
不墜安而不亡此萬物之本<graphic n="KR3305" url="https://raw.githubusercontent.com/kanripo/KR-Gaiji/master/images/KR3305.png" mimeType="image/png"/>天地之門户<hi>本<graphic n="KR3305" url="https://raw.githubusercontent.com/kanripo/KR-Gaiji/master/images/KR3305.png" mimeType="image/png"/>門户云者以結</hi>
<hi>左仁右義前忠後聖而春生夏立秋成熟冬閉蔵之義</hi>道德之益也此四大夫<hi>或無</hi>
<hi>夫字</hi>者君之所取於外也君者天也<hi>左右前後共法四時故君象天焉</hi>天<lb/>
<pb n="KR3j0006_WYG_001-18a"/>
不開門户使下相害也<hi>東不法仁西不法義南不法忠北不法聖則天之門户塞矣</hi>
進賢受上賞則下不相蔽<hi>脩文殿御覧引鶡冠子曰進賢者受上賞則下不蔽善為</hi>
<hi>政者賞之不多而民喜罰之不多而民畏焉此謂進既仕之賢者也</hi>不待事人賢士顯不<lb/>
蔽之功<hi>信雖非事人賢士而進之受賞則任事之臣勸矣故下文云</hi>則任事之人莫<lb/>
不盡忠<hi>繁露曰一中為忠二之則為患</hi>鄉曲慕義<hi>邦國欣慕斯可知矣</hi>化坐自端<lb/>
<hi>羊肉不慕蟻蟻慕羶也故彼雖慕義而我之化坐自端化坐自端言恭已正南面而已</hi>此其道之<lb/>
所致德之所成也本出一人故謂之天<hi>無二上也</hi>莫不受命<lb/>
不可為名故謂之神<hi>妙萬物而為言也</hi>至神之極見之不忒<hi>一作</hi>
<pb n="KR3j0006_WYG_001-18b"/>
<hi>惑豈契此道者  有差哉</hi>匈乖不惑務正一國<hi>災變之至無所怛惑姑以天下大理考正</hi>
<hi>吾國之失而已豈曰天之有某變也以我為有某事而致也哉</hi>一國之刑具在於身<hi>刑于</hi>
<hi>寡妻至于兄弟以御于家邦</hi>以身老<hi>一作/考</hi>世<hi>以救於世而老</hi>正以錯國服義<lb/>
行仁以一正業<hi>案正業一作王業</hi>夫仁者君之操也義者君之<lb/>
行也忠者君之政也信者君之教也聖人者君之師傅<lb/>
也君道知人臣術知事故臨貨分財使仁犯患應難使<lb/>
勇受言結辭使辯慮事定計使智理民處平使謙賔奏<lb/>
賛見使禮<hi>賔奏言擯賛見言詔記曰禮有擯詔樂有相歩温之至也</hi>用民獲衆使賢<lb/>
<pb n="KR3j0006_WYG_001-19a"/>
出封越境適絶國使信制天地御諸侯使聖<hi>因任之道此其大略</hi>
<hi>也甞試論之古之明王無為而用天下也豈特使仁使勇使辯使智使謙使禮使賢使信使聖哉雖天刑人僇</hi>
<hi>之餘尚無棄者也故戚施直鎛籧篨䝉璆侏儒扶盧䑃瞍脩聲聾者司火眇者督繩劓者抱關刖者守囿嚚瘖</hi>
<hi>跛躃以實裔土夫如是故上無遺事下無棄才三代之所以安且久者用此道也雖然知所使仁而不知其仁</hi>
<hi>有大小知所使智而不知其智有逺近未可也故曰孟公綽以為趙魏老則優而不可以為滕薛大夫雍也可</hi>
<hi>使南面赤也可使與賔客言也求也百乗之家可使為之宰也由也千乗之國可使治其賦也由是觀之則此</hi>
<hi>書所云亦因任之大凡而已莊子曰因任已明而原省次之因任如此然後可以原省故下文云  案人僇一</hi>
<hi>本作人傪非</hi>夫仁之功善與不争下不怨上辯士之功釋怨<lb/>
<pb n="KR3j0006_WYG_001-19b"/>
解難智士之功事至而治難至而應忠臣之功正言直<lb/>
行矯拂王過義臣之功存亡繼絶救弱誅暴信臣之功<lb/>
正不易言貞謙之功廢私立公<hi>韓非子曰自營為私背私為公</hi>禮臣之<lb/>
功尊君卑臣賢士之功敵國憚之四境不侵聖人之功<lb/>
定制於冥冥求至欲得言聽行從近親逺附明達四通<lb/>
<hi>由是而上至於冥冥聖人之任也</hi>内有挾度<hi>操以為驗所謂道揆者是也</hi>然後有以<lb/>
<hi>一本無然以二字</hi>量人<hi>無節於内觀物弗之察矣</hi>富者觀其所予足以知仁<lb/>
貴者觀其所舉足以知忠觀其大袢<hi>或作伴或作祥</hi>長不讓少<lb/>
<pb n="KR3j0006_WYG_001-20a"/>
貴不讓賤足以知禮達<hi>或作迭</hi>觀其所不行足以知義受<lb/>
官任治觀其去就足以知智迫之不懼足以知勇口利<lb/>
辭巧足以知辯使之不隐足以知信貧者觀其所不取<lb/>
足以知亷賤者觀其所不為足以知賢測深觀天足以<lb/>
知聖<hi>因任原省之要在於知人而知人在於有以觀之孔子曰視其所以觀其所由察其所安人焉瘦哉</hi>
<hi>故此文具論之</hi>第不失次理不相舛<hi>一本作奸一本作拏</hi>近塞逺閉備元<lb/>
變成<hi>元者備之所以不困成者變之所以不倦</hi>明事知分度數獨行無道之<lb/>
君任用么麽<hi>么麽一作幼歴反么細人俊雄之</hi>動即煩濁有道之君任<lb/>
<pb n="KR3j0006_WYG_001-20b"/>
用俊雄動則明白二者先定素立白蔘<hi>立白蔘一本作七一曰藻藻一</hi>
<hi>作慕</hi>明起<hi>白蔘於下明起/於上蔘垂貎也</hi>氣榮相宰<hi>君臣同體之况言氣不言血言榮不言衛</hi>
<hi>相備也</hi>上合其符下稽其實時君<hi>時君一作時日一作貧意生期待時而發  夫</hi>
<hi>賢士之居邑里也合哉而難同而殊知時日</hi>遇人有德<hi>一作隐</hi>君子至門不言<lb/>
而信萬民附親遇人暴驕萬民流離<hi>一本作離流</hi>上下相疑<lb/>
復而如環<hi>一作不環</hi>日夜相撓諫者弗受言者危身無從聞<lb/>
過故大臣偽而不忠是以為人君親其民如子者弗召<lb/>
自來<hi>靈臺之效是矣</hi>故曰有光卒於美名不施而責弗受<hi>或作愛</hi>
<pb n="KR3j0006_WYG_001-21a"/>
而求親故曰有殃卒於不祥夫長者之事其君也調而<lb/>
和<hi>一作知</hi>之士於純<hi>一作/屯</hi>厚<hi>士如勿士行枚之士</hi>引而化之天下好<lb/>
<hi>或作如</hi>之其道日從故卒必昌夫小人之事其君也務蔽<lb/>
其明塞其聽乗其威以灼熱人<hi>倚上之威作人寒燠</hi>天下惡之其<lb/>
崇日凶故卒必敗禍及族人此君臣之變治亂之分興<lb/>
壞之關梁國家之閱也<hi>閱猶監也</hi>逆順利害由此出生凡可<lb/>
無學而能者唯息與食也故先王傳<hi>或作博</hi>道<hi>先王一作先生</hi>以<lb/>
相効屬也賢君循成法後世久長隋君不從當世滅亡<lb/>
<pb n="KR3j0006_WYG_001-21b"/>
<hi>禹之法猶存而夏不世王者由是故也</hi>
　　近迭第七<lb/>
龐子問鶡冠子曰聖人之道何先鶡冠子曰先人龐子<lb/>
曰人道何先鶡冠子曰先兵龐子曰何以舍天而先人<lb/>
乎鶡冠子曰天髙而難知有福不可請有禍不可避法<lb/>
天則戾地廣大深厚多利<hi>一作則</hi>而鮮威<hi>天尊而不親地親而不尊</hi>法<lb/>
地則辱時舉錯代更無一法時則貳三者不可以立化<lb/>
樹俗故聖人弗法龐子曰隂陽何若鶡冠子曰神靈威<lb/>
<pb n="KR3j0006_WYG_001-22a"/>
明與天合<hi>神之精明曰靈</hi>勾萌動作與地俱<hi>屈生曰勾</hi>隂陽寒暑與<lb/>
時至三者聖人存則治亡則亂是故先人富則驕貴則<lb/>
嬴兵者百歳不一用然不可一日忘也是故人道先兵<lb/>
龐子曰先兵奈何鶡冠子曰兵者禮義忠信也龐子曰<lb/>
願聞兵義鶡冠子曰失道故敢以賤逆貴不義故敢以<lb/>
小侵大龐子曰用之奈何鶡冠子曰行枉則禁反正則<lb/>
舍是故不殺降人<hi>鷹不擊伏况於人乎</hi>主道所髙莫貴約束得地<lb/>
失信聖王弗據倍言負約各將有故龎子曰弟子聞之<lb/>
<pb n="KR3j0006_WYG_001-22b"/>
曰地大者國實民衆者兵强兵强者先得意於天下今<lb/>
以所見合<hi>一本作舍</hi>所不見盖殆<hi>一本作係一本作治</hi>不然今大國之<lb/>
兵反詘而辭窮禁不止令不行之故何也<hi>令使為之禁使勿為也</hi>
鶡冠子曰欲知來者察徃欲知古者察今擇人而用之<lb/>
者王用人而擇之者亡逆節之所生不肖侵賢命曰凌<lb/>
<hi>下凌上也</hi>百姓不敢言命曰勝<hi>上勝下也</hi>今者所問子慎勿言夫<lb/>
地大國富民衆兵强曰足士有餘力而不能以先得志<lb/>
於天下者其君不賢而行驕溢也<hi>已亢為驕已滿為溢</hi>不賢則不<lb/>
<pb n="KR3j0006_WYG_001-23a"/>
能無為而不可與致焉<hi>孟子曰人有不為也然後可以有為</hi>驕則輕敵輕<lb/>
敵則與所私謀其所不知為<hi>句</hi>使非其任力欲取勝於<lb/>
非其敵不計終身之患樂須臾之說是故國君被過聽<lb/>
之謗醜於天下而謀臣負濫<hi>監</hi>首之責于敵國敵國乃<lb/>
責則卻<hi>或作刦之以辭卻</hi>卻則說者羞其弱<hi>以辭卻之則說而責之者羞其弱矣</hi>
<hi>其勢必至於用兵</hi>萬賤之直不能撓一貴之曲<hi>其在下者又無以回之</hi>國<lb/>
被伸<hi>或作神</hi>創<hi>侵大/曰伸</hi>其發則戰<hi>其創之發則戰</hi>戰則是使元元之<lb/>
民徃死邪臣之失莿<hi>音策</hi>也過生於上罪死於下讎既外<lb/>
<pb n="KR3j0006_WYG_001-23b"/>
結諸侯畜其罪則<hi>或作責</hi>危覆社稷世主懾懼寒心孤立<lb/>
不伐<hi>伐或作代下有威字</hi>此人二國之難不解君立不復悔曩<hi>或作</hi>
<hi>晨</hi>郵過謀徙計易濫<hi>一作/監</hi>首不足盖以累重<hi>濫為謀首其過重矣</hi>
<hi>而一人之手豈足以障天下之目哉</hi>滅門殘疾族<hi>滅門周官所謂屋誅</hi>公謝天下以<lb/>
讓敵國不然則戰道不絶國創不息<hi>謂之伸創以此故也</hi>大<hi>或作天</hi>
乎哉夫弗知之害<hi>以言弗知之害大矣</hi>悲乎哉其禍之所極<hi>以言其禍</hi>
<hi>可悲也已</hi>此倚貴離道少人自有之咎也<hi>多已少人</hi>是故師未發<lb/>
軔而兵可迭也<hi>近迭名篇盖取諸此</hi>今大國之君不聞<hi>一作間</hi>先聖<lb/>
<pb n="KR3j0006_WYG_001-24a"/>
之道而易事羣臣無明佐之大數而有滑正之碎<hi>或無碎字</hi>
智反義而行之逆德以將之兵詘而辭窮令不行禁不<lb/>
止又奚足怪<hi>或作恃</hi>哉龎子曰何若滑正之智鶡冠子曰<lb/>
法度無以嚖<hi>一本作遂</hi>意為摸<hi>嚖讀為嘒彼小星之嘒</hi>聖人按數循法<lb/>
尚有不全是故人不百其法者不能為天下主今無數<lb/>
而自因無法而自備循無上聖之<hi>或作聖人</hi>檢而斷於已明<lb/>
<hi>斷以獨見之明</hi>人事雖備將尚何以復百已之身乎<hi>夫百已者豈獨彼有</hi>
<hi>之盖人受天地之中以生形體保神而衆妙悉備據今言之其身盖有千百於已者然而所知纔止一二而卒</hi>
<pb n="KR3j0006_WYG_001-24b"/>
<hi>於泯沒無聞者不能復之而已</hi>主知不明以貴<hi>或作責</hi>為道以意為法牽<lb/>
<hi>或作牢或作罕</hi>時誑<hi>一作詎/或作拒</hi>世逜下蔽上使事兩乖<hi>兩失之矣</hi>養非<lb/>
長失以静為擾以安為危百姓家困人怨禍孰大焉若<lb/>
此者北走之日<hi>軍敗曰北</hi>后知命亡<hi>投死之地久矣乃今知之</hi>龎子曰以<lb/>
人事百法奈何鶡冠子曰蒼頡作法<hi>一本法字在書字下  蒼頡黄帝之</hi>
<hi>史初見鳥獸蹏迒之迹始造書契</hi>書從甲子<hi>日始於甲/辰始於子</hi>成史李官<hi>成史盖以</hi>
<hi>獄成告於正者李官士師也</hi>蒼頡不道然非蒼頡文墨不起<hi>蒼雖造書不道</hi>
<hi>士史然而文墨之萌由是起矣此百法之端也</hi>縱法之載於圖者其於以喻心<lb/>
<pb n="KR3j0006_WYG_001-25a"/>
達意揚道之所謂乃纔<hi>或作㜶</hi>居曼<hi>曼作/受</hi>之十分一耳<hi>此言</hi>
<hi>使無文墨而欲以其法畫之於圖豈能盡其意之詳哉盖自後世觀之書以趣便篆不如隸隷不如草則圖之</hi>
<hi>鈍於應務可知矣故曰彌綸天下之事記久明逺著涽涽傳忞忞者莫如書涽涽目所不見忞忞心所不了</hi>
故知百法者傑雄也若<hi>或作吝</hi>隔無形將然未有者知萬<lb/>
人也<hi>此俊徳也非特桀雄而已故其知與人隔此三境而超萬人之上也將然不如無形無形不如未有</hi>
<hi>取譬言之若太易者未有也而太初無形渾淪則將然矣</hi>無萬人之智者智不能棲<lb/>
世學之上龎子曰得奉嚴教受業有間<hi>或作聞</hi>矣退師謀<lb/>
言弟子愈恐<lb/>
<pb n="KR3j0006_WYG_001-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鶡冠子卷上<lb/>
</p>
<p>
</p>
  </div>
</body>
</text>
</TEI>
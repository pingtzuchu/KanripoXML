<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鶡冠子卷下</head> <lb/>
    <p>
<pb n="KR3j0006_WYG_003-1a"/>
欽定四庫全書<lb/>
　鶡冠子卷下<lb/>
　　　　　　　　　　　　　宋　陸佃　解<lb/>
　　世兵第十二<lb/>
道有度數故神明可交<hi>或作効</hi>也<hi>易曰始作八卦以通神明之德</hi>物有相<lb/>
勝故水火可用也東西南北故形名可信也<hi>有方矣然後形名著</hi>
<hi>焉</hi>五帝在前三王在後上德已衰矣兵知俱起黄帝百<lb/>
戰<hi>百戰之數未盡聞也盖與炎帝戰於阪泉之野三與蚩尤戰於涿鹿之野七十二此其大畧也</hi>蚩尤<lb/>
<pb n="KR3j0006_WYG_003-1b"/>
七十二<hi>或云無二字</hi>堯伐有唐<hi>傳云堯佐帝摯受封於唐二十而登帝位今此云堯伐有</hi>
<hi>唐未詳聞也伐或作代</hi>禹服<hi>或作伐</hi>有苗天不變其常地不易其則<lb/>
隂陽不亂其氣生死不俛其位三光不改其用神明不<lb/>
徙其法<hi>善用兵者其道如此非案用兵一本作用法</hi>得失不兩張成敗不兩<lb/>
立所謂賢不肖者古今一也君子不惰真<hi>案一本作貞</hi>人不<lb/>
怠<hi>怠然後懈懈然後惰故君子言惰真人言怠禮云三日不怠三月不懈</hi>無見久貧賤則<lb/>
據簡之伊尹酒保<hi>保傭保也</hi>太公屠牛<hi>傳曰太公少貧賣漿值天凉屠牛賣肉值</hi>
<hi>天熱而肉敗</hi>管子作革<hi>或作/草</hi>百里奚官奴<hi>百里奚虞人也虞亡晉主辱之以媵</hi>
<pb n="KR3j0006_WYG_003-2a"/>
<hi>穆姬而飯牛於秦豈此所謂官奴者乎</hi>海内荒亂立為世師莫不天地善<lb/>
謀日月不息迺成四時精習象神<hi>南華曰鐻成見者驚猶鬼神豈謂是乎</hi>
孰謂能之<hi>言非不學而能也</hi>素成其用先知其故<hi>所謂始乎故長乎性成乎</hi>
<hi>命</hi>湯能以七十里放桀武王以百里伐紂知一不煩<hi>知一</hi>
<hi>則簡</hi>千方萬曲所雜齊同<hi>㑹之有元故/不能異也</hi>勝道不一<hi>制勝之道夫豈</hi>
<hi>一端而已</hi>知者計全<hi>戰必勝攻必取</hi>明將不倍時而棄利勇士不怯<lb/>
法而滅名欲踰至德之美者其慮不與俗同<hi>徇俗則病傭欲踰至</hi>
<hi>德之美難矣</hi>欲驗九天之髙者行不徑<hi>或作/經</hi>請<hi>安可以問塗而至也九天</hi>
<pb n="KR3j0006_WYG_003-2b"/>
<hi>具見鴻烈直經盖若南方曰朱天北方曰𤣥天中央曰鈞天之類</hi>是以忠臣不先其身<lb/>
而後其君寒心孤立懸命將軍野戰則國弊民罷城守<lb/>
則食人灼骸<hi>或作火體而易子而食析骸  炊</hi>計失其國削主困為天<lb/>
下笑持國計者可以無詳乎固有過計有嘗<hi>或作賞</hi>試<hi>嘗試</hi>
<hi>失之疏遇計失之細事貴取中而已明此所當審也</hi>是以曹沬為魯將與齊三戰<lb/>
而亡地千里使曹子計不顧後刎頸而死則不免為敗<lb/>
軍擒將曹子以為敗軍擒將非勇也國削民滅非智也<lb/>
身死君危非忠也夫死人之事者<hi>案一本無者字</hi>不能續人之<lb/>
<pb n="KR3j0006_WYG_003-3a"/>
夀故退與魯君計桓公合諸侯曹子以一劔之任刦桓<lb/>
公墠位之上顔色不變辭氣不悖三戰之所亡一旦而<lb/>
反天下震動四鄰驚駭名傳後世扶杖於小愧者大功<lb/>
不成故曹子去忿悁之心立終身之功棄細忿之愧立<lb/>
累世之名故曹子為知時魯君為知人劇辛為燕將與<lb/>
趙戰軍敗劇辛自剄燕以失五城自賊以為禍門身死<lb/>
以危其君名實俱滅是謂失此不還人之計也<hi>言其計畫無後</hi>
<hi>之爾疑案注無字下  有脱誤</hi>非過材之䓶也<hi>此言賢者誠重其死雖然曹沬之事適遭管仲</hi>
<pb n="KR3j0006_WYG_003-3b"/>
<hi>不欲愈一小快而以齊信於諸候故能成其名也若夫李陵之降欲以報漢而卒族妻母隴西之士用為恥焉</hi>
<hi>則沬之刦致豈可以為常哉矧又霸者之事也至於正徳之人誠信素明則將無與魯地而誅沬矣何足貴乎</hi>
夫得道者務無大失凡人者務有小善小善積則<hi>案一本無</hi>
<hi>則字</hi>多惡欲多惡則不積德不積則多難<hi>或云多惡則多難無則不下五</hi>
<hi>字</hi>多難則濁濁則無知多欲則不博不博則多憂多憂<lb/>
則濁濁則無知欲惡者知之所昏也夫强不能者僇之<lb/>
其言辱<hi>案一本此六字誤作注又一本無之其言辱四字</hi>是劇辛能絶而燕王<lb/>
不知人也昔善戰者舉兵相從陳以五行戰以五音指<lb/>
<pb n="KR3j0006_WYG_003-4a"/>
天之極與神同方類類生成用一不窮明者為法微道<lb/>
是行齊過進退<hi>齊不過也</hi>參之天地出實觸虚<hi>吳奔東南亞夫使備西北</hi>
<hi>盖知此矣</hi>禽將破軍發如鏃<hi>或作鍭</hi>矢動如雷霆暴疾𢷬虚殷<lb/>
若壊牆<hi>殷壊聲也</hi>執急節短<hi>孫子兵法曰其執險其節短</hi>用不縵縵避我<lb/>
所死就吾所生趨吾所時援<hi>或作授</hi>吾所勝故士不折北<lb/>
兵不困窮得此道者驅用市人乗流以逝<hi>或作遊</hi>與道翺<lb/>
翔翺翔授取錮據<hi>或作豫</hi>堅守呼吸鎮<hi>一作推/或作損</hi>移<hi>鎮不移也</hi>與<lb/>
時更為一先一後音律相奏<hi>或作奉</hi>一右一左道無不可<lb/>
<pb n="KR3j0006_WYG_003-4b"/>
受數於天定位於地成名於人彼時之至安可復還<hi>或作</hi>
<hi>復還至回復反復也還  還也</hi>安可控搏<hi>控引也搏持也復還言不可禦控搏言不可止</hi>天地<lb/>
不倚錯以待能度數相使隂陽相攻死生相攝氣威相<lb/>
滅虚實相因得失浮<hi>或作得失相浮</hi>縣<hi>浮縣言/無定也</hi>兵以勢勝<hi>兵法曰如</hi>
<hi>轉圓石於千仞之山者勢也</hi>時不常使蚤晩絀贏反相殖生變化無<lb/>
窮何可勝言水激則旱矢激則逺精神回薄振蕩相轉<lb/>
遲速有命<hi>有命一作言息又作止息</hi>必中三五合散消息孰識其時<lb/>
至人遺物<hi>遺物或作不遺</hi>獨<hi>或作動</hi>與道俱縱驅委命與時徃來<lb/>
<pb n="KR3j0006_WYG_003-5a"/>
盛衰死生孰識其期儼然至湛孰知其尤禍乎福之所<lb/>
倚福乎禍之所伏禍與福如糾纆<hi>此言禍福相為表裏埶如索綯纆索也三</hi>
<hi>合曰糾作案埶一本  執</hi>渾沌錯紛其狀若一交解形狀孰知其則<lb/>
芴芒無貎<hi>貎或為根</hi>唯聖人而後決其意<hi>或作能決其意</hi>斡流遷徙<lb/>
固無休息<hi>小休曰息</hi>終則有始孰知其極一目之羅不可以<lb/>
得雀<hi>太疏故也</hi>籠中之鳥空窺不出<hi>太密故也</hi>衆人唯唯安定禍<lb/>
福憂喜聚門吉凶同域<hi>慶者在堂弔者在門</hi>失反為得成反為敗<lb/>
吳大兵强夫差以困越棲㑹稽勾踐霸世達人大觀乃<lb/>
<pb n="KR3j0006_WYG_003-5b"/>
見其可<hi>可或作苛</hi>橢枋一術奚足以游<hi>橢讀如隋銎之隋枋讀如方銎之方夫天</hi>
<hi>下之事百出要以百變應之而今隋方一術則豈足遊於變通之㑹哉</hi>徃古來今事孰無<lb/>
郵<hi>郵置郵也行者過之而已故事之過者為郵</hi>舜有不孝堯有不慈文王桎<lb/>
梏管仲拘囚坱軋□垠<hi>□垠或作葬云</hi>孰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>得之<hi>此言大鈞播物坱軋無垠</hi>
<hi>皆在爐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之/内孰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>得之</hi>至得無私泛泛乎若不繫之舟<hi>任之而已</hi>能者<lb/>
以濟不能者以覆天不可與謀地不可與慮聖人捐物<lb/>
從理與舍衆人域域<hi>域域淺狹之貎</hi>廹於嗜欲小知立趨好惡<lb/>
自懼夸者死權自貴矜容<hi>一本自矜容下云徇名終身謀奈無列士以下兩句詩曰</hi>
<pb n="KR3j0006_WYG_003-6a"/>
<hi>垂帶悸兮是也</hi>列士徇名貪夫徇財<hi>以身逐/物曰徇</hi>至博不給<hi>給或作結  統</hi>
<hi>之無要則雖博乃更不給何則至道常約故也</hi>知時何羞<hi>不愧/不怍</hi>不肖繋<hi>繋或作敷</hi>俗<lb/>
賢争於時<hi>知也者争之器也名也者相軋也</hi>細故□蒯<hi>蒯猶芥也□芥刺鯁也一本□</hi>
<hi>作衣蒯作葪</hi>奚足以疑事成欲得又奚足夸<hi>此言如意與不無足欣戚</hi>千<lb/>
言萬説卒賞謂何<hi>此言理盡於上而彼之繁言雖累千萬猶當賞此</hi>勾踐不官<lb/>
<hi>勾踐嘗臣於吳</hi>二國不定文王不幽<hi>幽於/羑理</hi>武王不正<hi>或作武王不執正</hi>
管仲不羞辱名不與大賢功不得與三王鉦面備矣<hi>案一</hi>
<hi>本得與二字缺</hi>
<pb n="KR3j0006_WYG_003-6b"/>
　　備知第十三<lb/>
天髙而可知地大而可宰萬物安之人情安取伯夷叔<lb/>
齊能無盗而不能使人不意已<hi>横逆豈可必哉</hi>申徒狄<hi>殷之末世枯槁</hi>
<hi>者也</hi>以為世溷濁不可居故負石自投於河不知水中之<lb/>
亂有逾甚者德之盛山無徑迹澤無橋梁不相徃來舟<lb/>
車不通何者其民猶赤子也<hi>老子曰含德之厚比於赤子男曰赤子女曰嬰兒</hi>
有知者不以相欺役也有力者不以相臣主也是以鳥<lb/>
鵲之巢可俯而窺也麋鹿羣居可從而係也<hi>鳥鵲性猜瞿麋鹿性</hi>
<pb n="KR3j0006_WYG_003-7a"/>
<hi>驚決故比主言之</hi>至世之衰父子相圖兄弟相疑<hi>夫父子天性也兄弟天倫</hi>
<hi>也恩信素足非自外至故蹍市人之足則辭以脫悞兄則以嫗大親而已矣今德下衰而至於父子相猶兄弟</hi>
<hi>相瘉者豈其性固異於古也哉盖治之之過也</hi>何者其化薄而出於相以有為<lb/>
也<hi>此言不能相與於無相與相為於無相為故其弊至此郭象曰夫體天地冥變化者雖手足異任五蔵殊</hi>
<hi>管未嘗相與而百節同和斯相與於無相與也未嘗相為而表裏俱濟斯相為於無相為也若乃役其心志以</hi>
<hi>恤手足運其股肱以營五蔵則相營愈篤而内外愈困矣盖知此也</hi>故為者敗之治者亂<lb/>
之敗則傰<hi>傰黨也</hi>亂則阿阿則理廢傰則義不立堯傳舜<lb/>
以天下故好義者以為堯智其好利者以為堯愚湯武<lb/>
<pb n="KR3j0006_WYG_003-7b"/>
放弑利其子好義者以為無道<hi>此言何謂也若予所學則唯好義者以為有道</hi>
而好利之人以為賢為<hi>或無為字</hi>彼世不傳賢故有放君君<lb/>
好傰阿故有弑主夫放弑之所加亡國之所在吾未見<lb/>
便樂<hi>或作見其便樂</hi>而安處之者也夫處危以妄安循哀以損<lb/>
樂是故國有無服之喪無軍之兵可以先見也是故箕<lb/>
子逃<hi>逃逃禍也非謂逃而去之孔子曰微子去之箕子為之奴</hi>而搏仇牧<hi>宋世家曰南宫萬殺</hi>
<hi>涽公于䝉澤大夫仇牧聞之以兵造公門萬搏牧牧齒著門死即其事也</hi>商容拘而蹇叔哭<lb/>
<hi>蹇叔秦臣也穆公襲鄭蹇叔哭之</hi>昔之登髙者下人代之㥄<hi>或作殪㥄怖也</hi>手<lb/>
<pb n="KR3j0006_WYG_003-8a"/>
足為之汗出<hi>怖故為之汗濡</hi>而上人<hi>或無人字</hi>乃始搏折枝而趨操<lb/>
木<hi>言傍觀者為之驚懼而登髙之人雖危莫知焉乃始搏而折枝趨而操木</hi>止之者僇<hi>止之使勿</hi>
<hi>爾者覆受僇焉凡此以况處危忘安而諌者䝉辱之義</hi>是故天下寒心而人主孤<lb/>
立今世之處側者皆亂臣也其智足以使主不達其言<lb/>
足以滑政其朋黨足以相甯於利害昔湯用伊尹周用<lb/>
太公秦用百里<hi>百里奚也</hi>楚用申麃<hi>申包胥也</hi>齊用管子此數大<lb/>
夫之所以髙世者皆亡國之忠臣所以死也<hi>此言古之人其才一</hi>
<hi>也或以髙世亦或以死者所遇之君異也  案一本髙世下有由字</hi>由是觀之非其智能<lb/>
<pb n="KR3j0006_WYG_003-8b"/>
難與也乃其時命者不可及也<hi>此言伊吕申管之才人非莫及也而箕仇之徒</hi>
<hi>卒以殺辱者無其時命故也</hi>唯無如是<hi>無其/時命</hi>時有所至而求<hi>或作袁又或作</hi>
<hi>表有有君無臣故雖時  所至而上求焉</hi>時有所至而辭<hi>有臣無君故雖時有所至而下辭焉</hi>
命有所至而闔<hi>或作閤也闔猶辭</hi>命有所至而闢<hi>或作闕也闢猶求</hi>賢<lb/>
不必得時也不肖不必失命也是故賢者守時而不肖<lb/>
者守命<hi>守命猶委命也</hi>今世非無舜之行也不知堯之故也非<lb/>
無湯武之事也不知伊尹太公之故也費仲惡來得辛<lb/>
紂之利而不知武王之伐之也比干子胥好忠諫而不<lb/>
<pb n="KR3j0006_WYG_003-9a"/>
知其主之煞之也費仲惡來者可謂知心矣而不知事<lb/>
比干子胥者可謂知事矣而不知心聖人者必兩備而<lb/>
後能究一世<lb/>
　　兵政第十四<lb/>
龎子問鶡冠子曰用兵之法天之地之人之賞以勸戰<lb/>
罰以必衆<hi>或作恐衆</hi>五者已圖然九夷用之而勝不必者其<lb/>
故何也<hi>得其戰矣未得其所以戰也故九夷用之而不必勝語曰以書御者不盡馬之情此之謂也故</hi>
<hi>曰夫子馳亦馳夫子趨亦趨夫子奔逸絶塵而回瞠若乎其後其近是乎</hi>鶡冠子曰物有生<lb/>
<pb n="KR3j0006_WYG_003-9b"/>
<hi>生猶化也</hi>故金木水火未用而相制<hi>此言前期而勝也</hi>子獨不見夫<lb/>
閉關乎立而倚之則婦人揭之<hi>或作易揭之上</hi>仆而措之則不<lb/>
擇性而能舉其中<hi>句</hi>若操其端則雖選士不能絶地闗<lb/>
尚一身而輕重異之者勢使之然也夫以闗言之則物<lb/>
有而勢在矣九夷用之而勝不必者其不達物生者也<lb/>
<hi>此言不達事變物化故輒敗北素問曰物生之謂化物極之謂變</hi>若達物生者五尚一<lb/>
也耳龎子曰以五為一奈何鶡冠子曰天不能以早為<lb/>
晩地不能以髙為下人不能以男為女賞不能勸不勝<lb/>
<pb n="KR3j0006_WYG_003-10a"/>
任<hi>金帛在前不能使尫者負</hi>罰不能必不<hi>或無/不字</hi>可<hi>斧鉞在後不能使啞者鳴</hi>龎子<lb/>
曰取功奈何鶡冠子曰天不能使人人不能使天因<hi>或作</hi>
<hi>固</hi>物之然而窮達存焉之二也在權在勢在權故生財<lb/>
有過富在勢故用兵有過勝財之生也力之於地順之<lb/>
於天兵之勝也順之於道合之於人其弗知者以逆為<lb/>
順以患為利以逆為順故其財貧以患為利故其兵禽<lb/>
昔之知時者與道證<hi>或作登</hi>弗知者危神明道之所亡<hi>或作</hi>
<hi>斥</hi>神明之敗何物可以留其創<hi>留猶止也使創不伸曰留</hi>故曰道乎<lb/>
<pb n="KR3j0006_WYG_003-10b"/>
道乎<hi>或作道道乎</hi>與神明相保乎龎子曰何如而相保鶡冠<lb/>
子曰賢生聖<hi>賢上生聖</hi>聖生道道生法法生神<hi>一隂一陽之謂道制而用</hi>
<hi>之謂之法利用出入民咸用之謂之神</hi>神生明<hi>神下/生明</hi>神明者正之末也<hi>偏生</hi>
<hi>闇公生明誠信生神故曰正之末也</hi>末<hi>或無末字</hi>受之本是故相保<lb/>
　　學問第十五<lb/>
龎子問鶡冠子曰聖人學問服師也<hi>服事也</hi>亦有終始乎<lb/>
抑其拾<hi>或作拾下同當案或作拾拾字疑  作捨</hi>誦記辭闔棺而止乎鶡冠<lb/>
子曰始於初問終於九道若不聞九道之解拾誦記辭<lb/>
<pb n="KR3j0006_WYG_003-11a"/>
闔棺而止以何定乎<hi>此言非獨白紛如也雖至闔棺而止尚不足以定之也故所貴乎問</hi>
<hi>學者豈誦説之云乎在於得書之體得言之解</hi>龎子曰何謂九道鶡冠子曰一<lb/>
曰道德二曰隂陽三曰法令四曰天官五曰神徵六曰<lb/>
伎藝七曰人情八曰械器九曰處兵龎子曰願聞九道<lb/>
之事鶡冠子曰道德者操行所以為素也<hi>素如獻素之素道德操行</hi>
<hi>之本故曰素也</hi>隂陽者分數所以觀氣變也<hi>周官保章氏云以星土以雲物以十</hi>
<hi>有二歳以十有二風占天地之災祥</hi>法令者主道治亂國之命也天官者<lb/>
表儀祥兆下之應也<hi>此言學問之序道德已明而隂陽次之隂陽已明而法令次之三者</hi>
<pb n="KR3j0006_WYG_003-11b"/>
<hi>備矣然後可以言治矣天官冢宰是也百官取揆故曰表儀造始而已故曰祥兆此以静唱彼以動和故曰下</hi>
<hi>之應也</hi>神徵者風采光景所以序怪也<hi>祭義所謂其氣發揚于上為昭明焄</hi>
<hi>蒿悽愴此百物之精也神之著也</hi>伎藝者如勝同任<hi>或為住</hi>所以出無獨<lb/>
異也<hi>周官六德則異之以智仁聖義忠和六藝則同之以禮樂射御書數</hi>人情者小大愚<lb/>
知賢不肖雄俊豪英相萬也械器者假乗焉<hi>或作馬</hi>世用<lb/>
國備也處兵者威柄所持立不敗<hi>或作取</hi>之地也九道形<lb/>
心謂之有靈<hi>形著見也</hi>后能見變而命之<hi>物至能名或曰竒見異聞為變列子</hi>
<hi>曰大禹行而見之伯益知而名之盖此類也</hi>因其所為而定之若心無形靈<lb/>
<pb n="KR3j0006_WYG_003-12a"/>
<hi>或作虚</hi>辭<hi>或有/傳字</hi>雖搏捆<hi>捆猶叩/㧻也</hi>不知所之彼心為主<hi>或作至</hi>
則内將使外内無巧驗<hi>精不足以揆道麤不足以驗物</hi>近則不及逺則<lb/>
不至龎子曰<hi>或有曾聞字</hi>禮樂仁義忠信願聞其合之於數<lb/>
鶡冠子曰所謂禮者不犯者也所謂樂者無菑<hi>或作薔</hi>者<lb/>
也所謂仁者同好者也所謂義者同惡者也所謂忠者<lb/>
久愈親者也所謂信者無二響者也聖人以此六者<hi>或無</hi>
<hi>者字</hi>卦世得失逆順之經<hi>卦猶/卜也</hi>夫離道非數不可以<hi>原缺二字</hi>
緒端不要元法不可以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>心體<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>猶刳也南華曰墮其肢體黜其聰明又曰夫</hi>
<pb n="KR3j0006_WYG_003-12b"/>
<hi>道覆載天地君子不可以不刳心焉</hi>表術<hi>或無/表字</hi>裏原<hi>術如術業之術原如原道之原</hi>雖淺<lb/>
不窮中虚外博雖博必虚龎子再拜曰有問戒哉雖毋<lb/>
如是冥<hi>或無冥字</hi>材乃健弗學孰能此天下至道而世主廢<lb/>
之何哉鶡冠子曰不提生於弗器<hi>器故提之</hi>賤生於無所用<lb/>
中河失船一壺千金<hi>壺瓠也佩之可以濟渉南人謂之腰舟</hi>貴賤無常時<lb/>
使物然常知善善昭繆不易一揆至今不知善善故有<lb/>
身死國亡絶祀滅宗細人猶然不能保夀義則自况<hi>此言</hi>
<hi>細人且爾也况於己乎其義當以自况</hi>
<pb n="KR3j0006_WYG_003-13a"/>
　　世賢第十六<lb/>
卓襄王問龎煖曰夫君人者亦有為其國乎<hi>卓當為悼此趙悼襄</hi>
<hi>王也盖趙孝成王卒子偃立是為悼襄王襄王三年龎煖將攻燕擒其將劇辛</hi>龎煖曰王獨不<lb/>
聞俞跗之為醫乎已成必治鬼神避之楚王臨朝為隨<lb/>
兵故若堯之任人也不用親戚而必使能其治病也不<lb/>
任所愛必使舊醫<hi>語曰老醫少卜盖老醫更病多矣堯故使之</hi>楚王聞傳暮<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>在身<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>盖病也</hi>必待俞跗<hi>俞跗盖非楚人此亦寓言傳曰上古之時醫有俞跗治病不以</hi>
<hi>湯液體洒鑱石橋引案机毒熨而割皮解肌訣胍結筋搦髓腦浣腸胃練精易形此雖已成所以必治而鬼神</hi>
<pb n="KR3j0006_WYG_003-13b"/>
<hi>避之也</hi>卓襄王曰善龎煖曰王其忘乎昔伊尹醫殷太公<lb/>
醫周武王百里醫秦申麃醫郢<hi>郢荆所都</hi>原季醫晉<hi>國語曰晉文公</hi>
<hi>使原季為卿</hi>范蠡醫越管仲醫齊而五國霸其善一也然道<lb/>
不同數卓襄王曰願聞其數煖曰王獨不聞魏文侯之<lb/>
問扁鵲耶<hi>扁鵲勃海鄚人也姓秦氏名越人</hi>曰子昆弟三人其孰最善<lb/>
為醫扁鵲曰長兄最善中兄次之扁鵲最為下魏文侯<lb/>
曰可得聞耶扁鵲曰長兄於病視神未有形而除之<hi>此神</hi>
<hi>醫也為之於未有周官疾醫之職以五氣五聲五色視其死生兩之以九竅之變參之以九蔵之動夫昧於在</hi>
<pb n="KR3j0006_WYG_003-14a"/>
<hi>神而以五氣五聲五色視其死生更以參兩驗之亦已麤矣然周官言此而已者盖中材之法也岐跗豈世有</hi>
<hi>哉</hi>故名不出於家<hi>名在門内而已老子曰太上下知有之其次親之譽之</hi>中兄治<lb/>
病其在毫毛<hi>此明醫也治之於末亂所謂造形而悟者也</hi>故名不出於閭<hi>其閭</hi>
<hi>里知之矣</hi>若扁鵲者鑱血脈投毒藥副肌膚間而名出聞於<lb/>
諸侯<hi>其所能愈麤其所聞愈逺</hi>魏文侯曰善使管子行醫術以扁鵲<lb/>
之道桓公幾能成其霸乎<hi>管仲匡救桓公常在其細故能以其君霸盖桓公實怒少</hi>
<hi>姬南襲蔡管仲因而伐楚責包茅不入貢於周室桓公實北征山戎而管仲因而令燕修召公之政方是之時</hi>
<hi>諸候莫或知焉此其治毫毛者也</hi>凡此者不病病<hi>一本少一病字亦至於病而治之不  晩</hi>
<pb n="KR3j0006_WYG_003-14b"/>
<hi>乎疾甚曰病</hi>治之無名<hi>或作治/無名</hi>使<hi>或作/便</hi>之無形<hi>夫病之形名著矣然後使</hi>
<hi>醫此桓侯之所以免也</hi>至功之成其<hi>或作/六</hi>下謂之自然<hi>針艾之功無所欣賴</hi>
<hi>故其昧者謂之自然推之於治此擊壤之民所以不知堯舜之力也</hi>故良醫化之拙醫敗<lb/>
之雖幸不死創伸股維<hi>維牽攣也</hi>卓襄王曰善寡人雖不能<lb/>
無創孰能加秋毫寡人之上哉<hi>庶幾管仲者出焉</hi>
　　天權第十七<lb/>
挈天地而能<hi>或無能字</hi>遊者<hi>南華所謂旁日月/挾宇宙者類此</hi>謂之還<hi>或作環又</hi>
<hi>或作繹</hi>名<hi>常住真際而/不逐於名</hi>而不還於名之人<hi>區區外慕逐物喪已常為造化</hi>
<pb n="KR3j0006_WYG_003-15a"/>
<hi>負之而走豈能挈天地而遊哉</hi>明照光照不能照已之明是也<hi>離朱方晝拭皆</hi>
<hi>百歩之外明燭鬚眉而不能近視其睫則逐物不反靈於人者雖明照如月光照如日而不能照己之明何足</hi>
<hi>怪哉</hi>獨化終始隨能序致獨立宇宙無封<hi>無畛域也</hi>謂之皇天<lb/>
地<hi>列子湯問于夏革曰四海之外奚有革曰猶齊州也東行至營人民猶是也問營之東復猶營也西行至</hi>
<hi>豳人民猶是也問豳之西復猶豳也</hi>浮懸天地之明<hi>四時之運轉移日月勢若浮懸</hi>委命<lb/>
相鬲謂之時<hi>且然無間謂之命四時之運委之而已然而木敷金斂火炎水列譬如耳目鼻口皆</hi>
<hi>有所用不能相通</hi>通而鬲謂之道<hi>道故有/塞有通</hi>連萬物領天地<hi>天地下有</hi>
<hi>建報重九明五字</hi>合膊<hi>膊一作搏或/為宇宙二字</hi>同根命曰宇宙<hi>闔天之謂宇闢宇之</hi>
<pb n="KR3j0006_WYG_003-15b"/>
<hi>謂宙二者相須而立故曰合膊同根</hi>知宇故無不容也<hi>有實而無乎處者宇也知宇故無不</hi>
<hi>容</hi>知宙故無不足也<hi>有乎長而無本<graphic n="KR3305" url="https://raw.githubusercontent.com/kanripo/KR-Gaiji/master/images/KR3305.png" mimeType="image/png"/>者/宙也知宙故無不足</hi>知德<hi>德或作隐</hi>故<lb/>
無不安也<hi>知德故所遇於地者不擇而安之</hi>知道故無不聽也<hi>知道故所受於</hi>
<hi>天者不辭而聽之</hi>知物故無不然也<hi>因其所然而然之萬物莫不然也</hi>知一而<lb/>
不知道故未能裏也<hi>不能視已之明故曰未能裏也</hi>昔行不知所如徃<lb/>
而求者則必惑<hi>列子亡羊者曰岐之中又有岐焉吾不知所之是以反也心都子曰大道以多</hi>
<hi>岐喪羊學者以多方喪生</hi>索所不知求之象者則必弗得<hi>象者意之筌蹄夫索</hi>
<hi>所不知求之筌蹄而不知求之言意之表豈足以得其粹哉輪人曰公之所讀是古人之糟粕已尋繹鶡冠子</hi>
<pb n="KR3j0006_WYG_003-16a"/>
<hi>之意盖將發䝉解惑使人致一而求道於言意之表故有此言而下文云</hi>故人者莫不蔽於<lb/>
其所不見鬲於其所不聞塞於其所不開詘於其所不<lb/>
能制於其所不勝世俗之衆籠乎此五也而不通此未<lb/>
見而有形<hi>危機雖未兆見而理已有焉</hi>故曰有無軍之兵有無服之<lb/>
喪人之輕死生之故也人之輕安危之故也<hi>以故是以知之</hi>夫<lb/>
蚊䖟墜乎千仞之谿<hi>注谷曰谿</hi>乃始翺翔而成其容<hi>容或作客  成</hi>
<hi>其翺翔之容髙飛曰翺布翼不動曰翔</hi>牛馬墜焉<hi>一本作/馬誤</hi>碎<hi>碎或作鉢</hi>而無形<lb/>
由是觀之則大者不便重者創深<hi>此言貴髙之蹶其患大矣老子曰奈何萬</hi>
<pb n="KR3j0006_WYG_003-16b"/>
<hi>乗之主而以身輕天下  案蹶一本作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>兵者渉死而取生陵危而取安是<lb/>
故言而然道而當<hi>當或作富又一作道奠富也言而然然後道而當道猶行</hi>故一<lb/>
蚋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>膚不寐至旦半糠入目四方弗治所謂蔽者豈必<lb/>
障於帷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>隐於帷薄哉<hi>細曰□麤曰薄</hi>周平弗見之謂蔽<hi>昔齊人有</hi>
<hi>欲金者清旦之市攫人之金以為取金之時徒見金不見人盖嗜欲之亂人心如此豈必四周有物障之也哉</hi>
故病視而目弗見疾聽而耳弗聞䝉<hi>或無䝉字</hi>故知能與其<lb/>
所聞見俱盡<hi>句</hi>鬲<hi>鬲或/作髙</hi>故奠務行事與其任力俱終<hi>句</hi>
塞故四發上統<hi>上統或作上紇</hi>而不續<hi>原缺二字</hi>而消亡夫道者必<lb/>
<pb n="KR3j0006_WYG_003-17a"/>
有應而後至<hi>後至一作後合至觀之於易見矣</hi>事者必有德而後成夫<lb/>
德知事之所成成之所得而後曰我能成之成無為<hi>成之</hi>
<hi>於無為</hi>得無來<hi>得之於無來夫德至矣故妙須心解而君不能得之臣子不能獻之父則得之在我</hi>
<hi>而已其來豈有自哉字案心解下一本無而</hi>詳<hi>詳或作脺</hi>察其道何由然哉迷徃<lb/>
以觀今是以知其未能彼<hi>案一本無彼字</hi>立表而望者不惑按<lb/>
法而割者不疑固言有以希之也夫望而無表割無法<lb/>
其惑之屬耶所謂惑者非無日月之明四時之序星辰<lb/>
之行也因乎反兹而<hi>兹而一作慈西</hi>之惑也<hi>所謂惑者反之而已豈必無也哉列</hi>
<pb n="KR3j0006_WYG_003-17b"/>
<hi>子云天地四方水火寒暑無不倒錯者盖類是也</hi>惑故疾視愈亂惇而易方<hi>疾視</hi>
<hi>即上所謂病視四方故書曰譬彼病目見空中華盖空本無華由妄見故惇猶篤也易方南華所謂天地四方</hi>
<hi>易位是也盖疾視至於天地四方易位則其病之篤者也非獨目視昏華而已</hi>兵有符而道有<lb/>
驗<hi>盖弗迷者然後見之</hi>備必豫具慮必蚤定<hi>否則惑矣</hi>下因地利制以<lb/>
五行左木右金前火後水中土營軍陳士不失其宜五<lb/>
度既正<hi>左木右金前火後水中土是也</hi>無事不舉招摇在上<hi>招摇斗之柄端主指</hi>
<hi>者</hi>繕者作下<hi>禮云行前朱雀而後𤣥武左青龍而右白虎招摇在上急繕其怒即此是也繕猶繼</hi>
<hi>也盖兵一鼓作氣再而衰三而竭故善戰者常無其怒使再不至於衰三不至於竭此黄帝之所以百戰而兵</hi>
<pb n="KR3j0006_WYG_003-18a"/>
<hi>不敗也</hi>取法於天四時求<hi>或作/生</hi>象<hi>四時求象猶言求象四時也</hi>春用蒼<lb/>
龍夏用赤鳥秋用白虎冬用𤣥武天地已得何物不可<lb/>
宰理之所居謂之地神之所形謂之天知天故能一舉<lb/>
而四致並起而獨<hi>或作税</hi>成鳥乗隨隨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蜚垂<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>或作輭未詳</hi>
故昔善討者非以求利<hi>一作求勝</hi>將以明數<hi>一作明勝</hi>昔善戰者<lb/>
非以求勝將以明勝獨不見夫隐者乎<hi>或有及字</hi>設使知之<lb/>
其知之者屈已知之矣若其弗知者雖師而説尚不曉<lb/>
也<hi>隐者韜潛故其難知如此此善戰者所以必至於明勝也</hi>悲乎夫蔽象鬲塞之人<lb/>
<pb n="KR3j0006_WYG_003-18b"/>
未敗而崩未死而禽設兵取國武之美也不動取國文<lb/>
之華<hi>或為歸</hi>也士益武人不益文<hi>二句其實一也/變文是以不同</hi>一者<hi>或作</hi>
<hi>甚</hi>寡愛<hi>武事刻慘失之少恩</hi>不可勝論耳者可以聽調聲而不能<lb/>
為調聲目者可以視異形而不能為異形口者可以道<lb/>
神明而不能為神明<hi>凡此以明師匠能與人規矩而不能與人巧也故下文云</hi>故先<lb/>
王之服師術者呼往<hi>迷者不反呼之使勿徃也</hi>發䝉<hi>南華曰㣲夫子之發吾覆則吾</hi>
<hi>無以見天地之大全</hi>釋約解刺<hi>約如繩約之約刺如針刺之刺</hi>達昏開明而且知<lb/>
焉故能説適計險<hi>說止息也適如徃也</hi>歴越踰俗軼倫越等知略<lb/>
<pb n="KR3j0006_WYG_003-19a"/>
之見遺跋衆人<hi>或作久</hi>求<hi>或作未</hi>絶紹逺難之在前者能當<lb/>
之難之在後者能章之<hi>章如彰往察來之章</hi>要領天下而無疏<hi>疏之</hi>
<hi>為言失也</hi>則<hi>或作/明</hi>逺乎敵國之制<hi>不為敵人所制</hi>戰勝攻取之道應<lb/>
物而不窮以一宰萬而不總<hi>提要而已如每事而總之焉得力而給諸</hi>類類<lb/>
生之耀<hi>或作翟</hi>名之所在<hi>朝廷耀名之所在也傳曰争名者於朝争利者於市</hi>究賢<lb/>
<hi>或作則</hi>能之變極蕭楯之元<hi>元或作無戮蕭蕭斧也干謂之楯蕭以  人楯以衛已知</hi>
<hi>此則知兵矣戎之字從戈從甲盖兵之道如此而已</hi>謂之無方之傳<hi>究變極無則適乎變通之</hi>
<hi>㑹矣南華曰今蘄行周於魯是猶推舟於陸也勞而無功彼未知夫無方之傳應物而不窮者也</hi>著乎<lb/>
<pb n="KR3j0006_WYG_003-19b"/>
無封之宇<hi>或作博</hi>制事内不能究其形者<hi>或無者字</hi>用兵外不<lb/>
能充其功<hi>不得於内斯不可成於外矣</hi>彼兵者有天有人有地<hi>天時地利</hi>
<hi>人和</hi>兵極人<hi>盡兵之事則/人道得矣</hi>人極<hi>或作/蔽</hi>地<hi>人極/乃地</hi>地極天<hi>地極乃天</hi>
天有勝<hi>天時故有勝</hi>地有維<hi>地利故/有維</hi>人有成<hi>人和故有成</hi>故善用<lb/>
兵者慎<hi>子之所慎者戰</hi>以天勝以地維以人成三者<hi>案一本作王者</hi>明<lb/>
白何設不可圖所謂天者非以無驗有勝<hi>天事窈冥無所用質然而</hi>
<hi>不可勝也</hi>非以日勢之長而萬物之所受服者邪<hi>日勢五行休王孤虛</hi>
<hi>之屬</hi>彼天生<hi>或作士</hi>物而不物者其原隂陽也四時生長收<lb/>
<pb n="KR3j0006_WYG_003-20a"/>
藏而不失序者<hi>南華曰春夏先秋冬後神明之序也</hi>其權音也<hi>觸於角章於商之屬</hi>
音在乎不可傳者其功英也<hi>其功以非糟粕故不可傳也</hi>故所肄學<lb/>
兵必先天權陳以五行戰以五音左倍宫角右挾商羽<lb/>
<hi>句</hi>徵君為隨<hi>徵在/其後</hi>以<graphic n="KR1311" url="https://raw.githubusercontent.com/kanripo/KR-Gaiji/master/images/KR1311.png" mimeType="image/png"/>
                    <hi>或作/轉</hi>無素之衆<hi>
                        <graphic n="KR1311" url="https://raw.githubusercontent.com/kanripo/KR-Gaiji/master/images/KR1311.png" mimeType="image/png"/>猶羣也韓信曰信非得素拊</hi>
<hi>循士大夫所謂敺市人而戰之也其勢非制死地人自為戰寧尚得而用之乎盖知此矣</hi>陸<hi>或作陛</hi>溺<lb/>
溺人<hi>陸溺陸沈也盖以竒用兵其隂謀赤地能興風波</hi>故能徃來竇決<hi>不水能致風波</hi>
<hi>則彼雖如川之流可使之竭也荀子曰厭其源開其竇江湖可竭</hi>獨金而不連<hi>偏任金德隆於</hi>
<hi>殺伐不以四行連而輔之故其弊如下所云</hi>絶道之紀<hi>或作絶</hi>亂天之文干音<lb/>
<pb n="KR3j0006_WYG_003-20b"/>
之謂違<hi>或作達</hi>物之情天之不綱<hi>或作/細</hi>其咎燥<hi>或作/慘</hi>凶<hi>燥凶</hi>
<hi>凶旱也四時之和不成故其咎凶旱老子曰必有凶年盖言是也</hi>欲無亂逆謹司天英<lb/>
天英<hi>或無下天英二字</hi>各失三軍無實夫不英而實孰有其物<lb/>
<hi>言無是也凡物之生英而不實者有矣未有不英而實者也</hi>常聖博<hi>原缺二字</hi>古今復一<lb/>
日者天地之所待而闔耳<hi>或作耳目則此言真聖三萬歳而成純  天地與我為一</hi>
<hi>矣五行不能宰五音不能制雖遺隂陽可也茍為不在此域則豈能廢隂陽之術哉故下文云</hi>故天權<lb/>
神曲五音術兵逸言曰<hi>天權神曲五音術兵逸言疑若兵法一書之名</hi>章以禍<lb/>
福<hi>禍福上或有斯字</hi>若合符節凡事者生於慮成於務失於驚<lb/>
<pb n="KR3j0006_WYG_003-21a"/>
　　能天第十八<lb/>
原聖心之作<hi>句</hi>情隐㣲而後<hi>或作/以</hi>起<hi>情如情天地之情言聖人盡天下之</hi>
<hi>情然後應物</hi>散無方而求<hi>或作/永</hi>監焉<hi>道中庸故求監焉</hi>軼𤣥眇而后<lb/>
無<hi>軼如軼倫之軼言聖人超天下之理然後忘物</hi>抗澂幽而思謹焉<hi>道中庸故思謹焉</hi>
截六際而不絞<hi>情隐㣲而求監軼𤣥眇而思謹此道之所以大而不蕩小而不廹也故能截六</hi>
<hi>際而不絞六際六合也絞者廹切之辭截言以此為界盖六合之外聖人存而不論六合之内聖人論而不議</hi>
觀乎孰莫<hi>或作暮何孰莫猶無  也</hi>聽乎無罔極乎無係論乎窈冥<lb/>
湛不亂紛故能絶塵埃而立乎太清徃無與俱<hi>獨徃</hi>來無<lb/>
<pb n="KR3j0006_WYG_003-21b"/>
與偕<hi>獨來</hi>希備寡屬<hi>食於茍簡之田故云希備遊於寂寞之鄉故云寡屬</hi>孤而不伴<lb/>
<hi>未嘗設對封案一本作設  非</hi>所以無疵<hi>澡雪之至疪案/疵一本作</hi>保<hi>或作□</hi>然獨<lb/>
至<hi>保猶安也所謂不行而至者是</hi>傳未有之將然<hi>見於未萌</hi>領無首之即次<lb/>
<hi>和而不召唱案召一本作</hi>度十五而用事<hi>或作度十十/耑肝事徃來</hi>量徃來<hi>或作</hi>
<hi>力</hi>而廢興<hi>巳徃者廢/方來者興</hi>因動静而結生<hi>元作笙猶結猶實也生  華也</hi>能<lb/>
天地而舉措<hi>能天能地</hi>自然形也不可改也竒耦數也不可<lb/>
增減也成敗兆也非而長也<hi>而女也長如長民之長</hi>故其得道以<lb/>
立者地能立之其得道以仆<hi>或作邳</hi>者地弗能立也其得<lb/>
<pb n="KR3j0006_WYG_003-22a"/>
道以安者地能安之其得道以危者地弗能安也其得<lb/>
道以生者天能生之其得道以死者天弗能生也其得<lb/>
道以<hi>案一本無以字</hi>存者天能存之其得道以亡者天弗能存<lb/>
也彼安危勢也存亡理也何可責於天道鬼神奚與<hi>直而</hi>
<hi>推之曲而任之自安自危自存自亡天道豈容有責而鬼神亦奚與哉</hi>一者<hi>或作曰</hi>德之賢<lb/>
也<hi>未離乎數</hi>聖者賢之愛也<hi>愛猶/慕也</hi>道者聖之所吏也<hi>吏猶任也</hi>至<lb/>
之所得也<hi>不離於真謂之至人故道者聖人之所吏至人之所得也  案真一作貞</hi>以至<hi>或作</hi>
<hi>聖</hi>圖<hi>或作國</hi>弗能載名弗能舉口不可以致其意貎不可<lb/>
<pb n="KR3j0006_WYG_003-22b"/>
以立其狀若道之象門戸是也<hi>道猶言也</hi>賢不肖愚知由焉<lb/>
出入而弗異也道者開物者也<hi>能使之由而已</hi>非齊物者也<hi>不能</hi>
<hi>序之</hi>故聖道也道非聖也<hi>夫聖人者道之主也故聖道也而道非聖也</hi>道者通<lb/>
物者也聖者序物者也是以有先王之道而無道之先<lb/>
王<hi>此申聖道也道非聖也之義</hi>故聖人者後天地而生而知天地之<lb/>
始先天地而亡而知天地之終力不若天地而知天地<lb/>
之任氣不若隂陽而能為之經不若萬物多而能為之<lb/>
正不若衆美麗而能舉善指過焉不若道德富而能為<lb/>
<pb n="KR3j0006_WYG_003-23a"/>
之崇<hi>易曰崇髙莫大乎富貴髙者貴也崇者富也</hi>不若神明照而能為之主<lb/>
<hi>或作王</hi>不若鬼神潛而能著其靈不若金石固而能燒其<lb/>
勁不若方圓治<hi>或作活</hi>而能陳其形昔之得道以立至今<lb/>
不遷者四時太山是也其得道以危至今不可安者苓<lb/>
<hi>或作芩</hi>巒堙<hi>或作/甄</hi>谿<hi>苓如零落之/零堙塞也</hi>橐木降風<hi>橐蘀落之蘀降下也</hi>是<lb/>
也其得道以生至今不亡者日月星辰是也其得道以<lb/>
亡至今不可存者苓葉遇霜朝露遭日是也故聖人者<lb/>
取之於勢而弗索於察勢者其專而在已者也察<hi>按一本作</hi>
<pb n="KR3j0006_WYG_003-23b"/>
<hi>蔡非</hi>者其散而之物者也物乎物芬芬份份<hi>離亂之貎</hi>孰不從<lb/>
一出<hi>皆出於一</hi>至一易<hi>至一而易</hi>故定審於人觀變於物口者所<lb/>
以抒心誠意也或不能俞受<hi>或作愛</hi>究暁<hi>俞之言然受聽受也</hi>揚其<lb/>
所謂或過其實故行異者相非道異者相戾詖辭者革<lb/>
<hi>或作庠</hi>物者也<hi>詖辭盖若告子之類告子外義聖人無之故曰革物者也</hi>聖人知其所<lb/>
離淫辭者因物者也<hi>淫辭盖若墨子之類墨子兼愛聖人有之故曰因物者也</hi>聖人<lb/>
知其所合詐辭者沮物者也<hi>詐猶邪也</hi>聖人知其所飾<hi>又從而為</hi>
<hi>之辭</hi>遁辭者請物者也<hi>夷之曰/命之矣</hi>聖人知其所極<hi>極猶窮也</hi>正辭<lb/>
<pb n="KR3j0006_WYG_003-24a"/>
者恵物者也<hi>不詖不淫不邪不遁謂之正辭</hi>聖人知其所立立者能効<lb/>
<hi>或作郊</hi>其所可知也莫能道其所不及<hi>㣲妙之㑹意不能到况于言乎</hi>明<lb/>
諭<hi>或為論</hi>外内後能定人<hi>表裏俱通而後可以印證</hi>一在而不可見道<lb/>
在而不可專切譬于淵其深不測凌凌乎泳澹波而不<lb/>
竭<hi>涵泳溢流莫之能竭</hi>彼雖至人能以練其精神修其耳目整飾<lb/>
其身<hi>或作飾其身體</hi>若<hi>或作與</hi>合符節小大曲制無所遺失逺近<lb/>
邪<hi>或作干</hi>直無所不及是以徳萬人者謂之俊徳千人者<lb/>
謂之豪徳百人者謂之英故聖者言之凡也<hi>一本凡也下云而察</hi>
<pb n="KR3j0006_WYG_003-24b"/>
<hi>人聖者之功也此所以虛傳章文顯能未立上下異奏賢不如尊卑之術也合百家為聖人故曰言之凡也凡</hi>
<hi>者統要之辭</hi>
　　武靈王第十九<lb/>
武靈王問龎煥<hi>或作煖</hi>曰<hi>武靈趙武靈也龎煥盖煖之兄</hi>寡人聞飛語流<lb/>
傳曰百戰而勝非善之善者也不戰而勝善之善者也<lb/>
願聞其解龎煥曰工者貴無與争<hi>工猶善也</hi>故大上用計謀<lb/>
其次因人事其下戰克用計謀者熒惑敵國之主使變<lb/>
更淫<hi>或作謡</hi>俗<hi>使為淫俗所移</hi>哆恭憍恣而無聖人之數愛人而<lb/>
<pb n="KR3j0006_WYG_003-25a"/>
與無功而爵未勞而賞喜則釋罪怒則妄殺法民<hi>或作居</hi>
而自慎<hi>或作填為刑民而自以  慎</hi>少人而自至<hi>狹人而自以為至</hi>繁無用<lb/>
嗜<hi>或作蓍</hi>龜占<hi>專任卜/筮而已</hi>髙義下<hi>或作不</hi>合意内之人所謂因<lb/>
人事者結幣帛用貨財閉近人之復其口<hi>以賂買其近臣使順其口</hi>
使其所謂是者盡非也所謂非者盡是也離<hi>或作雖</hi>君之<lb/>
際用忠臣之路<hi>離之言間</hi>所謂戰克者其國已素破兵從而<lb/>
攻之因句踐用此<hi>或作因陽用此無句踐二字</hi>而吳國亡楚用此而<lb/>
陳蔡舉<hi>靈王八年使棄疾滅陳十年使棄疾定蔡因為陳蔡</hi>三家用此而智氏亡<lb/>
<pb n="KR3j0006_WYG_003-25b"/>
<hi>或作殘魏三家晋韓  也</hi>韓用此而東分<hi>晉頃公十二年韓宣子與趙魏共分祁氏羊舌氏十</hi>
<hi>縣東分其謂是乎</hi>今世之言兵也皆强大者必勝小弱者必滅<lb/>
是則小國之君無覇王者而萬乗之主無破亡也昔夏<lb/>
廣而湯狹殷大而周小越弱而吳强此所謂不戰<hi>或作能一</hi>
而勝善之善者也此隂經之法<hi>隂經黄帝之書也</hi>夜行之道天<lb/>
武之類也今或僵尸百萬流血千里而勝未決也以為<lb/>
功計之每已不若是故聖人昭然獨思<hi>或作得恩</hi>忻然獨喜<lb/>
若夫耳聞金鼓之聲而希功目見旌旗<hi>或作祀祺</hi>之色而希<lb/>
<pb n="KR3j0006_WYG_003-26a"/>
陳手握兵刃之枋而希戰<hi>枋柄也</hi>出進合鬬而希勝是襄<lb/>
主之所破亡也武靈慨然歎曰存亡在身微乎哉福之<lb/>
所生寡人聞此日月有以自觀昔克徳者不詭命得<hi>案一</hi>
<hi>本無得字</hi>要者其言不衆<lb/>
　<lb/>
　<lb/>
　<lb/>
　<lb/>
<pb n="KR3j0006_WYG_003-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鶡冠子卷下<lb/>
</p>
<p>
</p>
  </div>
</body>
</text>
</TEI>
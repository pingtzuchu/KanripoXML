<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3a0109_WYG_000-1a"/>
　欽定四庫全書<lb/>
　御製執中成憲序<lb/>
　惟我<lb/>
皇考法天行健一日萬㡬宵旰不遑猶以其閒<lb/>
簡命儒臣採錄經史子集所載自古帝王元徳顯功訏謨<lb/>
　大訓以及名臣奏章先儒語類深切治道者次第進呈<lb/>
皇考親為刪定命曰執中成憲始於雍正六年仲春成於<lb/>
　十三年中夏未及刋布而我<lb/>
<pb n="KR3a0109_WYG_000-1b"/>
皇考遽遐棄臣民予小子向雖承<lb/>
訓示一二節全編則未之見也嗣統後每以㡬暇始發而<lb/>
　讀之既卒業然後知<lb/>
聖心聖學實與堯舜孔子同揆而汲汲於是編則専以啓<lb/>
　迪後人昭垂標凖也間嘗殫思大學一書因見仲尼祖<lb/>
　述堯舜之實義焉其所謂眀徳者即虞書所謂道心也<lb/>
　所謂眀眀徳者懼其為人心所蔽也所謂格物致知者<lb/>
　嚴辨人心道心之界以盡萬事萬物之理即書所謂惟<lb/>
<pb n="KR3a0109_WYG_000-2a"/>
　精也所謂正心誠意者力祛人心之雜以致道心之純<lb/>
　即書所謂惟一也所謂脩身齊家治國平天下而止於<lb/>
　至善者即書所謂允執厥中也然極乎執中之量則惟<lb/>
　堯舜為無歉而中之散見扵萬事萬物者則不惟三代<lb/>
　聖王即秦漢以後仁厚英哲之君下及中主亦必有一<lb/>
　事二事之合焉不獨臯夔益契伊傅周召孔曽思孟即<lb/>
　近代羣儒文士亦必有一話一言之合焉故中庸曰舜<lb/>
　好問而好察邇言執其兩端用其中扵民盖中之理無<lb/>
<pb n="KR3a0109_WYG_000-2b"/>
　事無物而不具亦無人而不知是即明徳之根扵性而<lb/>
　不息者而惟舜能察之惟舜能執之惟舜能用之故善<lb/>
　與人同合徳扵天地我<lb/>
皇考編定是書自二帝三王之事古聖賢之言下逮羣儒<lb/>
　文士之可節取者兼收而不遺用是道也<lb/>
皇考之治天下無一事不審其則無一物能匿其情即書<lb/>
　所謂惟精大學所謂物格而知至無一時之不敬無一<lb/>
　念之不誠即書所謂惟一大學所謂心正而意誠故凡<lb/>
<pb n="KR3a0109_WYG_000-3a"/>
　施於政教者或予或奪或寛或嚴或抑揚遲速之稍有<lb/>
　不同而無不立乎大中可為民極即書所謂執中大學<lb/>
　所謂身脩家齊國治天下平而眀徳新民皆止扵至善<lb/>
　也而所以立綱陳紀更化善治其大者皆斷自<lb/>
聖心而細者亦博採扵衆議有其人不能皆入扵善而一<lb/>
　言之中必不廢焉即中庸所謂好問好察執兩用中也<lb/>
　然我<lb/>
皇考聰眀睿智夙具於<lb/>
<pb n="KR3a0109_WYG_000-3b"/>
聖性而養成扵<lb/>
聖學者已數十年故<lb/>
皇考之惟精乃不思而得<lb/>
皇考之惟一乃不勉而中<lb/>
皇考之執中而化成天下乃從容中道無為而成豈復有<lb/>
　資扵是書所以<lb/>
親為刪定者正恐在後之恫懵然無見扵執中立極之道<lb/>
　爰示之以成憲也豈惟予小子奉以終身惟日兢兢無<lb/>
<pb n="KR3a0109_WYG_000-4a"/>
敢踰越哉世世子孫苟能服膺勿失而溯其淵源則扵<lb/>
堯舜孔子之道一以貫之矣豈惟君人者舎是無以建<lb/>
其有極以消天下之偏陂反側哉凡百有位果能是訓<lb/>
是行則上之可輔理成化以著勲猷而下亦可以謹身<lb/>
而寡過扵以謨眀弼諧共臻喜起眀良之盛無難矣<lb/>
乾隆丙辰三月望日<lb/>
<pb n="KR3a0109_WYG_000-5a"/>
　欽定四庫全書　　　　　子部一<lb/>
御定執中成憲　　　　　　　儒家類<lb/>
　　　提要<lb/>
　　　　　<hi>臣</hi>等謹案<lb/>
　　御定執中成憲八卷雍正六年春<lb/>
　　世宗憲皇帝勅撰雍正十三年夏書成奏<lb/>
　　　進仰䝉<lb/>
　　裁定<lb/>
<pb n="KR3a0109_WYG_000-5b"/>
　　宣付<lb/>
　　　　武英殿校刋乾隆三年告蕆<lb/>
　　　御製序文頒行前四卷錄帝堯以來至明孝宗嘉<lb/>
　　　　　言善政後四卷皆唐虞至明諸臣論説有所<lb/>
　　　　　禆于治道者其或奥㫖未顯疑義未明則折<lb/>
　　　　　衷以<lb/>
　　　論以闡發其理藴評斷其是非昔孔子刪書斷自<lb/>
　　　　　唐虞始著帝王經世之法後來遞相推衍互<lb/>
<pb n="KR3a0109_WYG_000-6a"/>
　　　　有發明御製之書惟唐之帝範敷陳得失為<lb/>
　　　　最悉官撰之本惟明之君鑒縷舉事迹為最<lb/>
　　　　詳然帝範頗叅雜説詞意或不深醇君鑑旁<lb/>
　　　　摭諸書義例亦為冗雜至於宋之洪範政鑒<lb/>
　　　　以焦贛京房之説附㑹於武王箕子之文益<lb/>
　　　　離其宗盖聖人之道統惟聖人能傳之聖人之<lb/>
　　　　治法亦惟聖人能述之非可以強而及也我<lb/>
　世宗憲皇帝聖徳神功上超三古闡明帝學<lb/>
<pb n="KR3a0109_WYG_000-6b"/>
　論定是編汰駁存精刪繁舉要凡遺文舊籍一經<lb/>
　持擇即作典謨猶虞帝𫝊心親闡執中之理殷宗典<lb/>
　　　　學自述成憲之監也雖百篇之裁於洙泗何<lb/>
　　　　以加兹<lb/>
　家法貽留以鞏萬世之丕基者豈偶然歟乾隆四十<lb/>
　　　　八年三月恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR3a0109_WYG_000-7a"/>
欽定執中成憲目錄　　　子部一<lb/>
　　　卷一　　　　　　　儒家類<lb/>
　　　　唐帝堯<lb/>
　　　　虞帝舜<lb/>
　　　　夏王禹<lb/>
　　　　商王湯<lb/>
　　　　商王太甲<lb/>
　　　　商王盤庚<lb/>
<pb n="KR3a0109_WYG_000-7b"/>
　　　　商王武丁<lb/>
　　　　周文王<lb/>
　　　　周武王<lb/>
　　　　周成王<lb/>
　　　　周康王<lb/>
　　　　周穆王<lb/>
　　　　漢髙祖皇帝<lb/>
　　　　漢太宗孝文皇帝<lb/>
<pb n="KR3a0109_WYG_000-8a"/>
　　卷二<lb/>
　　　漢孝景皇帝<lb/>
　　　漢世宗孝武皇帝<lb/>
　　　漢中宗孝宣皇帝<lb/>
　　　漢世祖光武皇帝<lb/>
　　　漢顯宗孝眀皇帝<lb/>
　　　漢肅宗孝章皇帝<lb/>
　　　漢孝和皇帝<lb/>
<pb n="KR3a0109_WYG_000-8b"/>
　　　晉世祖武皇帝<lb/>
　　　南齊世祖武皇帝<lb/>
　　　梁髙祖武皇帝<lb/>
　　　魏太宗眀元皇帝<lb/>
　　　魏髙祖孝文皇帝<lb/>
　　　魏世宗宣武皇帝<lb/>
　　　唐髙祖皇帝<lb/>
　　　唐太宗皇帝<lb/>
<pb n="KR3a0109_WYG_000-9a"/>
　　卷三<lb/>
　　　唐太宗皇帝<lb/>
　　　唐徳宗皇帝<lb/>
　　　唐憲宗皇帝<lb/>
　　　唐文宗皇帝<lb/>
　　　唐宣宗皇帝<lb/>
　　　後周世宗皇帝<lb/>
　　　宋太祖皇帝<lb/>
<pb n="KR3a0109_WYG_000-9b"/>
　　　宋太宗皇帝<lb/>
　　　宋真宗皇帝<lb/>
　　　宋仁宗皇帝<lb/>
　　　宋神宗皇帝<lb/>
　　　宋髙宗皇帝<lb/>
　　　宋孝宗皇帝<lb/>
　　　宋理宗皇帝<lb/>
　　　金世宗皇帝<lb/>
<pb n="KR3a0109_WYG_000-10a"/>
　　　金章宗皇帝<lb/>
　　　元太祖皇帝<lb/>
　　　元憲宗皇帝<lb/>
　　　元世祖皇帝<lb/>
　　　元仁宗皇帝<lb/>
　　卷四<lb/>
　　　眀太祖髙皇帝<lb/>
　　　眀成祖文皇帝<lb/>
<pb n="KR3a0109_WYG_000-10b"/>
　　　眀仁宗昭皇帝<lb/>
　　　眀宣宗章皇帝<lb/>
　　　眀憲宗純皇帝<lb/>
　　　眀孝宗敬皇帝<lb/>
　　卷五<lb/>
　　　唐虞<lb/>
　　　商<lb/>
　　　周<lb/>
<pb n="KR3a0109_WYG_000-11a"/>
　　卷六<lb/>
　　　漢<lb/>
　　　三國<lb/>
　　卷七<lb/>
　　　晉<lb/>
　　　南北朝<lb/>
　　　隋<lb/>
　　　唐<lb/>
<pb n="KR3a0109_WYG_000-11b"/>
　　　宋<hi>上</hi>
　　卷八<lb/>
　　　宋<hi>下</hi>
　　　金<lb/>
　　　元<lb/>
　　　眀<lb/>
</p>
<p>
</p>
  </div>
</body>
</text>
</TEI>
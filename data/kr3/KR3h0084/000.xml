<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>鼎録</head> <lb/>
    <p>
<pb n="KR3h0084_WYG_000-1a"/>
欽定四庫全書<lb/>
　鼎録<lb/>
　　　　　　　　　　　　　陳　虞荔　撰<lb/>
　昔虞夏之盛逺方皆至使九牧貢九金鑄九鼎於荆<lb/>
　山之下於昆吾氏之墟白若甘攙之地圗其山川竒<lb/>
　怪百物而為之備使人知神姦不逢其害以定其祥<lb/>
　鼎成三足而方不炊而自沸不舉而自蔵不遷而自<lb/>
　行九鼎既成定之國都桀有亂徳鼎遷於殷載祀六<lb/>
<pb n="KR3h0084_WYG_000-1b"/>
　百殷紂暴虐鼎遷於周成王定鼎於郟鄏卜世三十<lb/>
　卜年七百天所命也及顯王姬徳大衰鼎淪入泗水<lb/>
　秦始皇之初見於彭城大發徒出之不能得焉<lb/>
金華山皇帝作一鼎髙一丈三尺大如十石甕像龍騰<lb/>
雲百神螭獸滿其中文曰真金作鼎百神率服複篆書<lb/>
三足<lb/>
漢孝景帝鑄一鼎名曰食鼎髙二尺銅金銀雜為之形<lb/>
若瓦甑無足中元六年造其文曰五熟是滋君王膳之<lb/>
<pb n="KR3h0084_WYG_000-2a"/>
小篆書<lb/>
武帝登泰山鑄一鼎高四尺銅銀為之其形如甕有三<lb/>
足太始四年造其文曰登於泰山萬壽無疆四海寜謐<lb/>
神鼎傳芳大篆書<lb/>
元鼎元年汾隂得寶鼎即吾丘壽王所識之鼎高一丈<lb/>
二尺受十二石雜金銀銅錫為之四面蛟龍兩耳能鳴<lb/>
三足馬蹄刻山雲奇怪之象紀靈圖未然之狀其文曰<lb/>
壽考天地百祥臻侍山伏其靈海伏其異此銘在底下<lb/>
<pb n="KR3h0084_WYG_000-2b"/>
又别有銘或浮或沈皆古文複篆此上古之鑄造也總<lb/>
有九枚<lb/>
昭帝元平元年於藍田覆車山鑄一鼎高三尺受五斗<lb/>
刻其文曰宜君王和四方調滋味去腥傷小篆書三足<lb/>
廢帝賀以天鳳六年登位廢為海昏侯鑄一小鼎貯酒<lb/>
其形若甕四足受二斗其文曰長滿上小篆書<lb/>
宣帝甘露元年於華山仙掌鑄一鼎高五尺受四斗擬<lb/>
承甘露刻其文曰萬國伏貽長久鑄神鼎承天酒三足<lb/>
<pb n="KR3h0084_WYG_000-3a"/>
小篆書又建章宫銅人生毛以為美祥作一金鼎埋之<lb/>
本宫<lb/>
元帝初元二年鑄一鼎大如甕無足其文曰黃帝膳鼎<lb/>
小篆書<lb/>
成帝綏和元年匈奴平鑄一鼎其文曰寇盗平黄河清<lb/>
八分書三足高五尺六寸<lb/>
哀帝元壽元年鑄一鼎貯酒高四尺三足其文曰羣臣<lb/>
元日用醴鼎小篆書<lb/>
<pb n="KR3h0084_WYG_000-3b"/>
平帝元始五年鑄一鼎受二斗其文曰藥鼎三足八分<lb/>
書<lb/>
王莽建國元年鑄一大鼎高一丈其文曰建國鼎莽自<lb/>
書埋之漸臺又作一鼎其文曰君臣之鼎並小篆書三<lb/>
足<lb/>
後漢光武建元元年鑄一鼎其文曰定天下萬物伏小<lb/>
篆書三足高九尺<lb/>
明帝永平十年鑄一鼎於洛水高六尺其文曰蛟龍伏<lb/>
<pb n="KR3h0084_WYG_000-4a"/>
大篆書三足又鑄一鼎於穀水高五尺其文曰穀洛小<lb/>
篆書四足<lb/>
章帝元和二年於北嶽鑄一鼎高四尺無足其文曰鎮<lb/>
地鼎小篆書<lb/>
安帝延光四年鑄一鼎於少室山其文曰承露鼎小篆<lb/>
書四足<lb/>
順帝永建六年鑄一鼎於伊水名曰魚鼎高四尺三足<lb/>
靈帝嘉平元年鑄一大鼎埋之鴻都門其文曰儒鼎古<lb/>
<pb n="KR3h0084_WYG_000-4b"/>
書三足<lb/>
漢官儀曰開陽門夜直樓上帝因作一鼎其文曰柱鼎<lb/>
一足如馬蹄<lb/>
蜀先主章武二年於漢川鑄一鼎名曰克漢鼎埋之丙<lb/>
穴中八分書三足又鑄一鼎沉於永安水中紀行軍奇<lb/>
變又於成都武擔山埋一鼎名曰受禪鼎又埋一鼎於<lb/>
劒口山名曰劒山鼎並小篆書皆武侯迹又時龍見武<lb/>
陽之水九日因鑄一鼎像龍形沈水中<lb/>
<pb n="KR3h0084_WYG_000-5a"/>
蜀章武三年先主作二鼎一與魯王文曰富貴昌宜侯<lb/>
王一與梁王文曰大吉祥宜公王並古𨽻書高二尺<lb/>
魏武帝鑄一鼎於白鹿山高一丈紀征伐戰陣之能古<lb/>
文篆書四足更作鼎於太子名曰孝鼎畫刻古來孝子<lb/>
姓名小篆書<lb/>
文帝黄初元年鑄受禪鼎其文曰受祚鼎小篆書<lb/>
明帝太和六年鑄一鼎三足名曰萬壽鼎小篆書<lb/>
吳孫權黄武元年於彭蠡水沈一鼎其文曰百神助陽<lb/>
<pb n="KR3h0084_WYG_000-5b"/>
侯伏三足大篆書又獵於樊山見一姥問得何獸答曰<lb/>
得一豹曰何不截尾遂為姥立廟并作一鼎文曰豹尾<lb/>
鼎<lb/>
孫亮建興元年於武昌鑄一鼎其文曰鎮山鼎小篆書<lb/>
三足<lb/>
孫皓鑄一鼎於蔣山紀吳之厯數八分書<lb/>
晉懐帝永嘉六年鑄一鼎沈於𤓰步江中無文字鼎似<lb/>
龜形<lb/>
<pb n="KR3h0084_WYG_000-6a"/>
宋主劉裕晉永初三年從秦中還紀功鑄一鼎於九江<lb/>
其文曰沸秦洛伏大漢古篆書<lb/>
宋文帝得鰕魚遂作一鼎其文曰鰕魚四足<lb/>
順帝昇明元年有人於宫亭湖得一鼎上有古文洵漠<lb/>
二字<lb/>
齊高祖諱道成於齋中池内見龍聞簫鼓音遂埋一鼎<lb/>
其文曰龍鼎真書三足<lb/>
梁武帝大通元年於蔣山埋一鼎文曰大通真書又鑄<lb/>
<pb n="KR3h0084_WYG_000-6b"/>
一鼎書老子五千言沈之九江中並蕭子雲書又天監<lb/>
二年安豐得一角靈龜武帝遂作一鼎投得龜處<lb/>
陳武帝即位鑄一鼎文曰元勲鼎沈於淛江<lb/>
陳宣帝於太極殿中鑄一鼎文曰忠烈常侍丁初正書<lb/>
太公於渭水得玉璜鑄一鼎刻其文曰璜鼎<lb/>
秦丞相樗里子作一鼎文曰智囊獨足古文大篆書<lb/>
荀況在嵩溪作一鼎大如五石甕表裏皆紀兵法大篆<lb/>
書四足<lb/>
<pb n="KR3h0084_WYG_000-7a"/>
張儀伐蜀鑄一鼎高三尺文曰定蜀大篆書<lb/>
李斯為丞相鑄一鼎其文曰上丞相鼎埋於上蔡東門<lb/>
蕭何爲丞相鑄一鼎大如三石甕自表已功其文曰紀<lb/>
功鼎亦是何自作署書體四足<lb/>
張陵在雲臺山得仙作一鼎寫丹經埋於雲臺山下<lb/>
車千秋為丞相鑄一鼎文曰車丞相鼎八分書<lb/>
司馬遷字子長南遊探禹穴作一鼎而小記年月日埋<lb/>
之秦望山<lb/>
<pb n="KR3h0084_WYG_000-7b"/>
黄霸為潁川守神雀集遂刻鼎記之<lb/>
孔光拜丞相鑄一鼎文曰丞相博山侯大篆書<lb/>
王商為單于所畏遂令鑄一鼎刻記其功以勸功臣<lb/>
楊震為太尉作一鼎其文曰太尉鼎古𨽻書<lb/>
胡廣鑄一鼎其文曰孝子鼎八分書<lb/>
陳太丘鑄一鼎藏於陘山<lb/>
王允字子師郭林宗見而器之允自鑄一鼎曰千里八<lb/>
分書<lb/>
<pb n="KR3h0084_WYG_000-8a"/>
王仲子為大司徒鑄一鼎其文曰司徒鼎大篆書<lb/>
王朗為司空鑄一鼎其文曰司空鼎複篆書<lb/>
董卓為太師鑄一鼎其文曰太師鼎古𨽻書<lb/>
蔡伯喈為侍中封高陽侯作一鼎記漢家厯數邕自書<lb/>
藏於泰山<lb/>
諸葛亮殺王雙還定軍山作一鼎埋於漢川其文曰定<lb/>
軍鼎又作八陣鼎沈之永安水中皆大篆書又於𤣥武<lb/>
郡金山作二鼎一大一小並無文時亮行軍見此山勢<lb/>
<pb n="KR3h0084_WYG_000-8b"/>
似有王者故鎮之<lb/>
鍾繇魏文帝賜五熟鼎<lb/>
吳顧邕鑄一鼎文曰顧元凱之鼎八分書三足<lb/>
陸遜破劉備軍鑄一鼎紀功其文曰破備鼎<lb/>
孔愉獲龜放之遂作一鼎刻其文曰孔敬康鼎沈之於<lb/>
水<lb/>
張衡制地動圗記之於鼎沈於西鄂水中<lb/>
王羲之於九江作書鼎高五尺四面周匝書遍刻之沈<lb/>
<pb n="KR3h0084_WYG_000-9a"/>
於水中真𨽻書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0084_WYG_000-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　鼎録<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>海録碎事卷十二</head>
    <p>
<pb n="KR3k0017_WYG_012-1a"/>
欽定四庫全書<lb/>
　海録碎事卷十二　　　　宋　葉庭珪　撰<lb/>
　　臣職部下<lb/>
　　　臣不稱職門<lb/>
　　三穢<hi>見御史門</hi>
　　鵜翼興譏<lb/>
鵜翼興譏狐裘獻誚言不稱也<lb/>
　　唯唯<lb/>
<pb n="KR3k0017_WYG_012-1b"/>
敞驚懼不知所言汗出洽背唯唯而已音弋癸反<lb/>
　　嵎夷廢職<lb/>
嵎夷廢職昧谷虧方謂羲和失職也<lb/>
　　　躁進門<lb/>
　　耳冷<lb/>
唐孟𢎞徵對宣帝曰陛下何以不知有臣不以文字召<lb/>
用帝怒曰朕耳冷不知有卿翌日諭輔臣曰此人躁妄<lb/>
欲求内相黜之<hi>朝野僉載</hi>
<pb n="KR3k0017_WYG_012-2a"/>
　　齒録<lb/>
沈佺期作回波詞云姓名雖蒙齒録袍笏未賜牙緋帝<lb/>
大笑遂賜之<lb/>
　　行賣<lb/>
武帝徵天下舉方正賢良文學材力之士四方士多上<lb/>
書自衒鬻者以千數注衒行賣也<lb/>
　　偷榮昧進<lb/>
偷榮昧進日爾一日<hi>庾元規表</hi>
<pb n="KR3k0017_WYG_012-2b"/>
　　　恬退門<lb/>
　　榮心日頽<lb/>
榮進之心日頽任實之情日篤<hi>嵇康書</hi>
　　機務纒心<lb/>
心不耐煩而官事鞅掌機務纒其心世故繁其慮七不<lb/>
堪也<hi>嵇康書</hi>
　　少日<lb/>
彭澤去家百里公田之利足以為酒故便求之及少日<lb/>
<pb n="KR3k0017_WYG_012-3a"/>
眷然有歸歟之情<hi>歸去來詞</hi>
　　　慘酷門<lb/>
　　肉鼓吹<lb/>
外史檮杌偽蜀李匡遠為少府監嚴刻常聞捶楚之聲<lb/>
謂人曰此吾一部肉鼓吹<lb/>
　　束濕薪<lb/>
漢書甯成為漢中尉嚴酷時人語曰謹上嚴下如束濕<lb/>
薪<lb/>
<pb n="KR3k0017_WYG_012-3b"/>
　　斥虎<lb/>
馬融云暴斥虎獄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>熊蒼頡篇云斥大也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>狂也吉曳<lb/>
切<lb/>
　　虎而冠<lb/>
大臣議欲立齊王皆曰母家駟鈞惡戾虎而冠者也<hi>五</hi>
<hi>王傳</hi>
　　次骨<lb/>
杜周内深次骨注其用法深刻至骨<lb/>
<pb n="KR3k0017_WYG_012-4a"/>
　　五虎入市<lb/>
臨賀王蕭宏謀弑逆其子正徳同侯景陷臺城百姓至<lb/>
聞臨賀郡名亦不欲道童謠云寧逢五虎入市不欲見<lb/>
臨賀父子<lb/>
　　天狗下<lb/>
畢祉好慕刑名頗為深文所經之處人號天狗下<lb/>
　　狼摰虎攫<lb/>
狼摰虎攫懐殘秉賊言酷吏也<lb/>
<pb n="KR3k0017_WYG_012-4b"/>
　　刑酷然炭<lb/>
刑酷然炭暴踰膏柱<lb/>
　　見被以罪<lb/>
王莽誅不附己者樂昌侯王安見被以罪自殺注被加<lb/>
也<lb/>
　　狼牧羊<lb/>
甯成為濟南都尉其治如狼牧羊<lb/>
　　重足一迹<lb/>
<pb n="KR3k0017_WYG_012-5a"/>
義縦遷南陽太守吏民重足一迹<lb/>
　　不寒而慄<lb/>
縦徙為定襄太守郡中不寒而慄<lb/>
　　鷹擊毛摯<lb/>
縦以鷹擊毛摯為治注言如鷹隼之擊奮毛羽執取飛<lb/>
鳥也<lb/>
　　猜禍吏<lb/>
路温舒為中尉召猜禍吏為従事<lb/>
<pb n="KR3k0017_WYG_012-5b"/>
　　股弁<lb/>
嚴延年論殺趙掾吏皆股弁注股戰若弁弁謂撫手也<lb/>
　　脅息<lb/>
延年遷河南太守豪強脅息注脅歛也屛氣而息<lb/>
　　獄文<lb/>
延年尤巧為獄文善史書所欲誅殺奏成於手中時號<lb/>
屠伯<lb/>
　　屠伯<hi>見上</hi>
<pb n="KR3k0017_WYG_012-6a"/>
　　韓盧取兔<lb/>
張敞與延年善聞其用刑刻急以書諭之曰昔韓盧之<lb/>
取兔也上觀下獲不甚多殺願次卿少緩誅罰思行此<lb/>
術注言良犬之取兔仰觀人之意而獲之<lb/>
　　虎傅翼<lb/>
周書曰無為虎傅翼将飛入邑擇人而食也<lb/>
　　細政苛慘<lb/>
細政苛慘科防互設<lb/>
<pb n="KR3k0017_WYG_012-6b"/>
　　梟雄<lb/>
専為梟雄<hi>並陳琳檄</hi>
　　桀虜<lb/>
身處三公之位而行桀虜之態<hi>上</hi>
　　毒施人鬼<lb/>
汚國虐民毒施人鬼<hi>上</hi>
　　莠盛苗穢<lb/>
莠盛苗穢何可不耝也<hi>嚴延年傳</hi>
<pb n="KR3k0017_WYG_012-7a"/>
　　虎穴<lb/>
尹賞修治長安獄為虎穴捕少年惡子以次納虎穴中<lb/>
覆以大石數日盡死<lb/>
　　膝拳於頂<lb/>
郭霸自刺而唱快萬國俊披遮遽亡崔獻可臨終膝拳<lb/>
於頂李敬仁将死舌至於臍此四人武后時酷吏<lb/>
　　一錢棄市<lb/>
隋文帝尚慘急定盗一錢棄市法<lb/>
<pb n="KR3k0017_WYG_012-7b"/>
　　著即承<lb/>
來俊臣作大枷有十號一定百脈二喘不得三突地吼<lb/>
四著即承五失䰟膽六實同反七反是實八死猪愁九<lb/>
來即死十求破家<lb/>
　　　僭擬門<lb/>
　　車畫龍虎<lb/>
蕭望之奏韓延夀在東都兵車畫龍虎朱雀延夀衣黄<lb/>
紈方領<lb/>
<pb n="KR3k0017_WYG_012-8a"/>
　　翔鳯硯葢<lb/>
梁天監四年有司奏呉令唐庸鑄盤龍火罏翔鳯硯葢<lb/>
詔禁錮終身<lb/>
　　　諫諍門<lb/>
　　懇至<lb/>
諸葛亮欲南征王連諫以為一國之望不宜冒險而行<lb/>
言輒懇至故停留者久之<lb/>
　　青規<lb/>
<pb n="KR3k0017_WYG_012-8b"/>
日伏青規罕能切直注蒲天子内庭也以青規之而諫<lb/>
者伏其上<lb/>
　　萬有一危<lb/>
司馬長卿諫獵云輕萬乘之重不以為安而樂出萬有<lb/>
一危之塗臣竊不取也<lb/>
　　十半<lb/>
枚乘諫呉王今大王還兵疾歸尚得十半言十中有五<lb/>
免禍<lb/>
<pb n="KR3k0017_WYG_012-9a"/>
　　千人諾<lb/>
千人之諾諾不如一士之諤諤<hi>史記</hi>
　　八為律<lb/>
主父偃所言九事其八事為律令一事諫伐匈奴<lb/>
　　白馬生<lb/>
漢光武見張湛輒言曰白馬生且復諫矣<lb/>
　　寒蟬<lb/>
後漢杜宻曰劉勝隠情惜己自同寒蟬<lb/>
<pb n="KR3k0017_WYG_012-9b"/>
　　立仗馬<lb/>
李林甫謂諫官曰今明主在上羣臣将順之不暇何以<lb/>
言為君不見立仗馬乎終日無聲而食三品料及其一<lb/>
鳴則黜之後雖欲不鳴得乎<lb/>
　　人中屈軼<lb/>
唐贊云靈草指佞諫臣匡失唯袁與薛人中屈軼謂袁<lb/>
髙薛存誠<lb/>
　　直言旗<lb/>
<pb n="KR3k0017_WYG_012-10a"/>
朱雲猶掉直言旗<hi>杜牧之</hi>
　　摩切<lb/>
數進不用難聴之語以摩切左右<hi>王生與葢寛饒書</hi>
　　乍賢乍佞<lb/>
一尊之身三期之間乍賢乍佞<hi>王尊傳</hi>
　　卓詭切至<lb/>
此其言必有卓詭切至當聖心者<hi>辛慶忌等訟劉輔書</hi>
　　狐體卑<lb/>
<pb n="KR3k0017_WYG_012-10b"/>
狐體卑而雉信之子胥諫夫差之言<lb/>
　　握筆草狀<lb/>
劉寛夫為左補闕因論陳岵進注維摩經得濠州敬宗<lb/>
怒命宰相須推排首來寛夫奏曰昨論陳岵之時不記<lb/>
發言前後唯握筆草狀即是㣲臣若尋究推排恐傷事<lb/>
體帝嘉其引過<lb/>
　　諫曹<lb/>
權徳輿云臣職在諫曹合采羣議<lb/>
<pb n="KR3k0017_WYG_012-11a"/>
　　遺補相惜<lb/>
諫院以章疏之故憂患略同臺中則務糺彈省中多士<lb/>
㫖趣不同故言遺補相惜御史相憎郎官相輕<hi>出職林</hi>
　　諫紙<lb/>
白居易與元<graphic n="KR0876" url="https://raw.githubusercontent.com/kanripo/KR-Gaiji/master/images/KR0876.png" mimeType="image/png"/>書云身是諫官日請諫紙<lb/>
　　獻鬭羊<lb/>
𤣥宗欲討吐蕃張説因獲雋州鬭羊上表獻之以伸諷<lb/>
諭<lb/>
<pb n="KR3k0017_WYG_012-11b"/>
　　良言<lb/>
路温舒上書曰誹謗之罪不誅而後良言進<lb/>
　　偘然忠讜<lb/>
偘然忠讜有諫臣體<hi>孔戡</hi>
　　真諫議<lb/>
蕭鈞真諫議<lb/>
　　撼大木<lb/>
上謂趙綽曰撼大木不動者當退曰臣望感天心何論<lb/>
<pb n="KR3k0017_WYG_012-12a"/>
動木<hi>隋書</hi>
　　啜熱羮<lb/>
上又曰啜熱羮則置之天子之威欲相挫耶綽拜而益<lb/>
前<hi>隋書</hi>
　　一把菜<lb/>
陳蕃諫靈帝曰昔明帝公主為子求郎賜錢千萬今陛<lb/>
下除拜郎吏無有休己以一郎比一把菜耳<lb/>
　　兩祛高蹶<lb/>
<pb n="KR3k0017_WYG_012-12b"/>
子胥諫呉王伐齊不聴兩祛髙蹶而出於庭曰呉朝必<lb/>
荆棘矣注兩手舉衣而高蹈以出也<lb/>
　　竒觚<lb/>
竒觚率爾操諷諫欣然納<hi>李徳裕</hi>
　　孤論難持<lb/>
孤論難持獨欲難成衆怨難積疑似難分<hi>杜恕上疏云</hi>
　　公規宻諫<lb/>
臨菑侯植有寵桓階數陳文帝徳優齒長宜為儲副公<lb/>
<pb n="KR3k0017_WYG_012-13a"/>
規宻諫前後懇至<lb/>
　　面折庭爭<lb/>
陳平謂王陵曰面折廷爭我不如君安劉氏宗廟君不<lb/>
如我<lb/>
　　靈臺候<lb/>
管子曰黄帝立明堂之議舜有告善之旌湯有總街之<lb/>
匡武王有靈臺之候<lb/>
　　　章奏門<lb/>
<pb n="KR3k0017_WYG_012-13b"/>
　　練達事體<lb/>
後漢胡廣練達事體明解朝章<lb/>
　　露劾<lb/>
露章明劾之<lb/>
　　宻如蠶<lb/>
太行青草上白衫匣中章奏宻如蠶<hi>李賀</hi>
　　反支日<lb/>
公車以反支日不受章奏漢明帝罷之注反支日用月<lb/>
<pb n="KR3k0017_WYG_012-14a"/>
朔為正戌亥朔一日反支申酉朔二日反支午未朔三<lb/>
日反支辰巳朔四日反支寅卯朔五日反支子丑朔六<lb/>
日反支<hi>出王符潜夫論</hi>
　　皂囊<lb/>
漢靈帝以妖異數見特詔問蔡邕以皂囊封上注凡章<lb/>
表言宻事用皂囊<lb/>
　　章表<lb/>
漢制有章奏表駁四等<lb/>
<pb n="KR3k0017_WYG_012-14b"/>
　　匭函<lb/>
唐會要武后置匭函<lb/>
　　賜上聞爵<lb/>
樊噲破李由軍賜上聞爵注得徑上聞也吕氏春秋曰<lb/>
魏文侯勝齊於長城天子賞文侯以上聞<lb/>
　　白奏<lb/>
不以時白奏行罰而阿諛曲従<hi>王尊傳</hi>
　　報聞<lb/>
<pb n="KR3k0017_WYG_012-15a"/>
上書言便宜高者詣丞相御史次者中二千石試事滿<lb/>
嵗以狀聞下者報聞或罷歸田里<hi>蕭望之傳</hi>
　　需頭<lb/>
蔡邕獨斷曰凡羣臣上書於天子者四一曰章二曰奏<lb/>
三曰表四曰駁議章者需頭稱稽首上書謝恩陳事詣<lb/>
闕通者也奏者亦需頭表者不需頭蔡君謨詩禁林京<lb/>
尹荷恩光三上需頭乞郡章<lb/>
　　駁議<lb/>
<pb n="KR3k0017_WYG_012-15b"/>
若臺閣有正處而獨執異者曰駁議曰某官某甲議以<lb/>
為若是下言臣愚戅議異其非駁議不言議異<lb/>
　　議異<hi>見上</hi>
　　　忠勤門<hi>不忠附</hi>
　　宻勿<lb/>
宻勿軍國心力俱盡注宻勿黽勉也<hi>傅季友表</hi>
　　不忠首<lb/>
翟方進奏張放罪言放為臣不忠首注不忠之罪放為<lb/>
<pb n="KR3k0017_WYG_012-16a"/>
首<lb/>
　　持百心<lb/>
持百心而事於王欲求取信不亦難乎<hi>任忠贊</hi>
　　墨筆操牘<lb/>
周舍謂趙簡子曰願為諤諤之臣墨筆操牘司君之過<lb/>
而書之<lb/>
　　無它膓<lb/>
上以綰為廉忠無它膓注膓内無它惡也<hi>衞綰傳</hi>
<pb n="KR3k0017_WYG_012-16b"/>
　　欵欵忠<lb/>
吾寧悃悃欵欵朴以忠乎<hi>離騷</hi>
　　累繭<lb/>
累繭救宋重胝存楚淮南子曰申也胥累繭重胝七日<lb/>
七夜至於秦以乞師救楚<lb/>
　　畢志<lb/>
使夫廉高之士畢志於衡軛之内<hi>六代論</hi>
　　　京尹門<lb/>
<pb n="KR3k0017_WYG_012-17a"/>
　　黄圗<lb/>
白簡嘗持憲黄圗復尹京李尚書挽詩<hi>蒋渙</hi>
　　不拘科制<lb/>
太祖令夏侯惇尹河南以便宜従事不拘科制<lb/>
　　輕薄尹<lb/>
許𤣥度停都下一月劉尹無日不往乃嘆曰卿復少時<lb/>
不住使我成輕薄京尹<hi>世説</hi>
　　息譽京邑<lb/>
<pb n="KR3k0017_WYG_012-17b"/>
晉袁甫曰人各有能有不能黄霸馳名於州郡而息譽<lb/>
於京邑<lb/>
　　大小京兆<lb/>
大京兆京兆尹也小京兆少尹也亦謂之亞尹<lb/>
　　京兆<lb/>
絶髙曰京十億曰兆大衆所聚故曰京兆<hi>登瀛秘録</hi>
　　　留守門<lb/>
　　守管籥<lb/>
<pb n="KR3k0017_WYG_012-18a"/>
蕭何以信謹守籥言高祖出何嘗居守也<lb/>
　　卧鎮<lb/>
唐文宗授裴度北都留守度辭以疾帝曰卿雖多病為<lb/>
朕卧鎮北門可也<lb/>
　　勇夫重閉<hi>見刺史門</hi>
　　留後<lb/>
節度使朝覲則置留後<lb/>
　　留守<lb/>
<pb n="KR3k0017_WYG_012-18b"/>
漢和帝南巡祠園廟張禹以太尉兼衞留守<lb/>
　　留臺<lb/>
晉張方劫惠帝幸長安僕射荀藩等與其遺官在洛陽<lb/>
為留臺承制行事號東西臺<lb/>
　　置留臺<lb/>
安帝時劉裕置留臺具百官<lb/>
　　　刺史門<lb/>
　　皂葢<hi>見鞭葢門</hi>
<pb n="KR3k0017_WYG_012-19a"/>
　　朱轓<lb/>
漢景帝詔令長吏二千石車朱兩轓千石至六百石朱<lb/>
左轓<lb/>
　　白鹿俠轂<lb/>
鄭𢎞為淮隂太守有白鹿俠轂而行主簿黄國賀曰三<lb/>
公車轓畫作鹿明府必為宰相<lb/>
　　奮髯<lb/>
漢朱博子元為瑯琊太守怒吏奮髯抵案<lb/>
<pb n="KR3k0017_WYG_012-19b"/>
　　元僚<lb/>
北史柳虯為秦州刺史獨孤信長史雖處元僚不綜府<lb/>
事唯在信左右談論而已<lb/>
　　人之爹<lb/>
蕭憺為荆州刺史惠及百姓徵還朝人歌曰始興王人<lb/>
之爹赴人急如水火何時來哺乳我爹徒我反荆土方<lb/>
言謂父為爹始興憺封也梁宗室<lb/>
　　鐺脚刺史<lb/>
<pb n="KR3k0017_WYG_012-20a"/>
薛大鼎為滄州刺史與瀛州賈敦頥洛州鄭徳本俱有<lb/>
美政號鐺脚刺史<lb/>
　　瓠壺<lb/>
張裔為益州太守耆率雍闓趦趄不賔假鬼教曰張府<lb/>
君如瓠壺外雖澤而内實粗不足殺令縛與呉於是送<lb/>
裔於孫權<hi>出蜀志</hi>
　　分虎<lb/>
分虎出守謂虎符也<hi>任彦升表</hi>
<pb n="KR3k0017_WYG_012-20b"/>
　　衣繡晝行<hi>見逆旅榮歸門</hi>
　　黄堂<lb/>
郡國志平江太守所居即春申君之子為假君之殿也<lb/>
因數失火塗以雌黄故曰黄堂<lb/>
　　西陵石<lb/>
江革自武陵王長史除都官尚書将還所給一舸舸艚<lb/>
偏欹不得安卧乃於西陵岸取石數片以實之其清貧<lb/>
如此<lb/>
<pb n="KR3k0017_WYG_012-21a"/>
　　風月主人<lb/>
偽蜀歐陽彬守嘉州曰青山綠水中為二千石作詩飲<lb/>
酒是為風月主人豈不佳哉<lb/>
　　獨立使君<lb/>
文帝命裴俠别立謂諸牧守曰俠清慎奉公衆中有如<lb/>
俠者可與俱立衆黙然時號獨立使君<lb/>
　　鬱林石<lb/>
陸績為鬱林太守罷歸無裝舟輕不可越海取巨石為<lb/>
<pb n="KR3k0017_WYG_012-21b"/>
重至姑蘇置其門<lb/>
　　食呉水<lb/>
鄧攸為呉郡太守載米之任俸祿無所受唯食呉水而<lb/>
已<lb/>
　　封使君<lb/>
漢宣城太守封邵忽化為虎食郡民民呼曰封使君因<lb/>
去不復來時語曰無作封使君生不治民死食民<lb/>
　　薄徳二千石<lb/>
<pb n="KR3k0017_WYG_012-22a"/>
許𤣥度出都劉真長九日十一詣之曰卿不去使我為<lb/>
薄徳二千石<hi>世説</hi>
　　大小馮君<lb/>
漢馮野王與其弟立相繼為上郡太守人歌之曰大馮<lb/>
君小馮君兄弟繼踵相因循政如魯衞徳化均<lb/>
　　大小鄭君<lb/>
後魏鄭述祖為兗州祖父道昭亦嘗守兗百姓歌曰大<lb/>
鄭君小鄭君相去五十載風教猶尚同<lb/>
<pb n="KR3k0017_WYG_012-22b"/>
　　大小東陽<lb/>
不至朱异門者惟大小王東陽耳謂王承及其弟幼俱<lb/>
為東陽守<hi>南史</hi>
　　合符<lb/>
後漢傅燮為漢陽太守初范津舉燮孝廉及為漢陽與<lb/>
燮交代合符而去<lb/>
　　袁公政<lb/>
袁滋為華州刺史召拜左金吾耆耋鰥寡遮道不得進<lb/>
<pb n="KR3k0017_WYG_012-23a"/>
楊於陵代之宣言曰於陵不敢易袁公之政然後羅拜<lb/>
而訣<lb/>
　　郡将<lb/>
郡将太守也出馬援傳前漢酷吏傳注謂郡守為郡将<lb/>
者以其兼綂武事<lb/>
　　拜州<lb/>
拜州之日志清姦惡<hi>後漢</hi>
　　狗生氂<lb/>
<pb n="KR3k0017_WYG_012-23b"/>
後漢岑熙為魏郡太守人歌曰狗吠不驚足下生氂<lb/>
　　隨使戸<lb/>
五代呉越儇鎮永嘉百姓悦慕及移姑蘇温人有攜家<lb/>
屬以従謂之隨使戸<lb/>
　　佩蘇印<lb/>
白樂天詩序云予去年脱杭印今年佩蘇印<lb/>
　　牽羊壇<lb/>
南雍州記云襄陽有壇號牽羊壇刺史初至必牽一羊<lb/>
<pb n="KR3k0017_WYG_012-24a"/>
詣壇令繞之以其遭數驗臨州之年晉文帝為刺史羊<lb/>
行六遭不止強止之果八年而遷<hi>襄陽耆舊傳</hi>
　　呼鷹臺<lb/>
劉表任荆州刺史築臺名呼鷹仍作野鷹來曲<hi>上</hi>
　　手重五斤<lb/>
陸餘慶為洛州刺史善論事而謬於判事時嘲之曰説<lb/>
事則喙長三尺判事則手重五斤<hi>朝野僉載</hi>
　　趙家闗<lb/>
<pb n="KR3k0017_WYG_012-24b"/>
趙賀知漢州吏不敢欺號趙家闗言如闗防不可越<lb/>
　　先㸔徐穉<lb/>
陳蕃為豫章太守至便問徐孺子所在欲先㸔之<lb/>
　　會稽鷄<lb/>
賀邵作呉郡初不出門呉中諸強族輕之乃題府門曰<lb/>
會稽鷄不能啼賀聞故出門反顧索筆足之曰不可啼<lb/>
殺呉兒於是至諸屯邸檢校得罪者甚衆<lb/>
　　滿嵗為真<lb/>
<pb n="KR3k0017_WYG_012-25a"/>
趙廣漢為京兆尹滿嵗為真<lb/>
　　為郡表帥<lb/>
幸得備位為郡表帥<hi>韓延夀</hi>
　　安官樂職<lb/>
漢文帝時吏居官者或長子孫其二千石長吏亦安官<lb/>
樂職莫有茍且之意<lb/>
　　雅意本朝<lb/>
望之自諫大夫為平原太守雅意在本朝遠為郡守内<lb/>
<pb n="KR3k0017_WYG_012-25b"/>
不自得<lb/>
　　治民考功<lb/>
望之自少府為左馮翊左遷恐有不合意移病宣帝遣<lb/>
成都侯金安上諭意曰所用皆更治民以考功君前為<lb/>
平原太守日淺故復試之三輔非有所聞也<lb/>
　　學宫<lb/>
何武為揚州刺史行部必先即學宫見諸生注學宫學<lb/>
舍也<lb/>
<pb n="KR3k0017_WYG_012-26a"/>
　　裝錢<lb/>
後漢張輔為東郡太守賜裝錢三十萬以之官<lb/>
　　宰郡<lb/>
晉書范甯為豫章太守大設庠序學臺王凝之上言詔<lb/>
曰若甯果如凝之所表豈可復宰郡乎<lb/>
　　強起班春<lb/>
崔篆以王莽時為建新大尹到官稱疾不視事三年不<lb/>
行縣門下掾倪敞諫篆乃強起班春<lb/>
<pb n="KR3k0017_WYG_012-26b"/>
　　㕔事酒<lb/>
晉劉𢎞為荆州刺史先是酒室中有齋中酒㕔事酒猥<lb/>
酒同麴蘖酒而優為三品下教不得分别<lb/>
　　三品酒<hi>見上</hi>
　　洗足失<lb/>
梁隂子春為梁秦二州刺史子春雖無他才術臨人以<lb/>
廉潔稱閨門混雜而身服垢汚脚數年一洗言每洗則<lb/>
失財敗事云在梁州以洗足致梁州敗<lb/>
<pb n="KR3k0017_WYG_012-27a"/>
　　東方千騎<lb/>
欲識東方千騎歸藹藹日暮風塵起<hi>徐伯陽詩</hi>
　　留胡牀<lb/>
魏略裴?為兗州刺史嘗作一胡牀去留以挂柱<lb/>
　　獵酒<lb/>
五代漢韋思守上黨未嘗與賔佐宴會有従事求見思<lb/>
怒曰必是來獵酒也命典客飲而遣之<hi>孔平仲續世説</hi>
　　惠養為本<lb/>
<pb n="KR3k0017_WYG_012-27b"/>
柳仲郢曰輦轂之下弹壓為先郡邑之治惠養為本<lb/>
　　折轅車<lb/>
樊顯對光武曰漁陽守張堪昔在蜀仁以惠下威能討<lb/>
姦前公孫述破時珎寳山積捲握之物足富十世而堪<lb/>
去職之日乗折轅車囊布被而已<lb/>
　　一言處分<lb/>
權懷恩守宋州時楊徳幹為汴州刺史以嚴肅齊名懷<lb/>
恩路由汴見新橋中途立木以禁過者謂徳幹曰一言<lb/>
<pb n="KR3k0017_WYG_012-28a"/>
處分便得何用此徳幹大慙<lb/>
　　尺兵戢<lb/>
黄昌為蜀郡太守人謠曰兩日出尺兵戢<lb/>
　　再為郡<lb/>
魏相再為河南陶侃再為荆州黄霸冦恂並再為潁川<lb/>
郭伋再為并州<lb/>
　　輦車驪駕<lb/>
冦恂為河内守以輦車驪駕轉輸注輦車人挽行也驪<lb/>
<pb n="KR3k0017_WYG_012-28b"/>
駕併駕也<lb/>
　　皮鞭<lb/>
北史崔伯謙為濟北太守改鞭用皮為之不忍見血示<lb/>
恥而已<lb/>
　　門夜開<lb/>
樊智遷為蜀郡太守秩滿既歸民歌之曰太守來門夜<lb/>
開持節去憂惶懼<hi>出本郡圗經</hi>
　　亡重罪囚<lb/>
<pb n="KR3k0017_WYG_012-29a"/>
獄或八年亡重罪囚詔美黄霸治潁川<lb/>
　　今有飯<lb/>
史兼恕為果州刺史百姓歌之曰史君來何晩昔日無<lb/>
儲今有飯<lb/>
　　五羊負穀<lb/>
呉滕脩為刺史未至州有五人騎五色羊負五穀而來<lb/>
今州㕔梁上畫五色羊以為瑞<lb/>
　　漢獵夫<lb/>
<pb n="KR3k0017_WYG_012-29b"/>
河北郡舊有漢獵夫三十人以供郡守裴俠為守罷之<lb/>
曰以口腹役人吾所不為也<lb/>
　　置律坐傍<lb/>
韓麒麟為齊州刺史性恭慎常置律令於坐傍<lb/>
　　有稱績<lb/>
楊懿為廣平太守有稱績<lb/>
　　本部<lb/>
本部人情所欲乃贈邢巒瀛州刺史<lb/>
<pb n="KR3k0017_WYG_012-30a"/>
　　東生散<lb/>
乙弗郎為岐州刺史患積冷周文帝賜三石東生散令<lb/>
郎如法服之<lb/>
　　蠻左<lb/>
賀拔勝為荆州刺史撫慰蠻左翕然降附<lb/>
　　卧治<lb/>
上以黯為淮陽太守曰吾徒得君重卧而治之<lb/>
　　百太守<lb/>
<pb n="KR3k0017_WYG_012-30b"/>
陳咸所居調發屬縣所出食物以自奉養然操持掾史<lb/>
皆令閉門自歛公移勑書曰即各欲求索自快是一郡<lb/>
百太守也何得然哉<lb/>
　　善吏<lb/>
王鳯連昏楊肜為瑯琊太守其郡有災害十四以上商<lb/>
部屬按問鳯以曉商曰災異天事非人力所為肜素善<lb/>
吏宜以為後<lb/>
　　勇夫重閉<lb/>
<pb n="KR3k0017_WYG_012-31a"/>
樊子葢留守東都帝謂曰公宜持重戈甲五百人而後<lb/>
出此亦勇夫重閉之善也<hi>煬帝紀</hi>
　　以身試法<lb/>
王尊守安定出教告屬縣曰明慎所職毋以身試法<lb/>
　　部刺史<lb/>
漢武帝置部刺史掌奉詔六條察州凡十二州焉<lb/>
　　行縣<lb/>
漢制郡守常以春行所主縣<lb/>
<pb n="KR3k0017_WYG_012-31b"/>
　　更名太守<lb/>
漢景帝中元二年更名郡守為太守<lb/>
　　無害吏<lb/>
漢制太守秋冬遣無害吏按訊諸囚平其罪法按律有<lb/>
無害都吏言如公平吏漢書蕭何以文無害為沛主吏<lb/>
掾<lb/>
　　三尺階<lb/>
東觀奏記於延陵授建州刺史宣宗問云建去京師遠<lb/>
<pb n="KR3k0017_WYG_012-32a"/>
近對曰八千里上曰朕左右前後多建人卿若潔己奉<lb/>
公糾緝凋瘵則常若在朕前或撓法度使遠人無聊則<lb/>
三尺階前便是萬里<lb/>
　　東家犬<lb/>
謝承漢書後漢李夀長為青州刺史其所經歴他州縣<lb/>
察視牧守治政優劣上言曰夫東家有犬不忍見西家<lb/>
之有鼠臣之所見敢不以聞<lb/>
　　外臺<lb/>
<pb n="KR3k0017_WYG_012-32b"/>
謝夷吾為刺史第五倫薦之曰尋功簡能為外臺之表<lb/>
又晉書刺史國之外臺<lb/>
　　戴帽餳<lb/>
梁彦光為相州刺史欲以静鎮之鄴都雜俗人多變詐<lb/>
為之作歌呼為戴帽餳竟坐免後復請為相州下車發<lb/>
摘姦隠有若神明合境大驚<lb/>
　　羅刹政<lb/>
厙狄士文為貝州刺史韋焜為司馬趙達為清河令三<lb/>
<pb n="KR3k0017_WYG_012-33a"/>
人並苛刻唯長史有惠政時語曰刺史羅刹政司馬蝮<lb/>
虵嗔長史含笑判清河生喫人<lb/>
　　卧淮陽<lb/>
謝𤣥暉在郡卧病詩云淮陽股肱郡高卧猶在兹<lb/>
　　諍辭<lb/>
高閣常晝掩荒階少諍辭謂詞訟也謝𤣥暉時為郡<lb/>
　　明牧<lb/>
㣲管寄明牧<hi>謝𤣥暉</hi>
<pb n="KR3k0017_WYG_012-33b"/>
　　坐鎮雅俗<lb/>
道風素論坐鎮雅俗<hi>任彦升牋</hi>
　　憑軾貴<lb/>
主人憑軾貴謂作守<hi>李嘉祐詩</hi>
　　決禁中<lb/>
李徳裕餞蕭潤州序内外闕官多委元輔惟割竹分寄<lb/>
決在禁中<lb/>
　　千里印<hi>見印綬門</hi>
<pb n="KR3k0017_WYG_012-34a"/>
　　　别駕門<lb/>
　　别乗<lb/>
庾亮與郭游書云别駕舊與刺史别乘同流王化任居<lb/>
刺史之半<lb/>
　　去屛星<lb/>
孔恂巨卿為别駕従事刺史恕欲去别駕車前屛星毁<lb/>
國舊制乃投傳去刺史追謝恂恂乃止<lb/>
　　題輿<lb/>
<pb n="KR3k0017_WYG_012-34b"/>
周景為豫州辟陳蕃為别駕不就景題别駕輿曰陳仲<lb/>
舉坐<lb/>
　　綱佐<lb/>
晉瑯琊王鎮廣陵高選綱佐以阮孚為長史<lb/>
　　展驥<lb/>
龎統字士元劉備以為耒陽令魯肅曰士元非百里才<lb/>
也使處治中别駕之任始當展其驥足耳先主與談大<lb/>
器之以為治中従事<lb/>
<pb n="KR3k0017_WYG_012-35a"/>
　　贊治　郡丞<lb/>
煬帝罷長史司馬置贊治一人後又改贊治為郡丞<lb/>
　　持版答拜<lb/>
刺史六條曰州别駕治中部見刺史持版拜刺史答拜<lb/>
　　長史<lb/>
秦置郡丞其郡當邊戍者丞為長史掌兵馬<lb/>
　　司馬<lb/>
魏晉以後刺史帶将軍開府者則置府寮司馬為府之<lb/>
<pb n="KR3k0017_WYG_012-35b"/>
官理軍事<lb/>
　　治中<lb/>
隋罷司馬而有治中焉治中舊州職也<lb/>
　　通守<lb/>
隋煬帝置通守每郡各一人位次太守而京兆河南謂<lb/>
之内史<lb/>
　　　守令門<lb/>
　　勤恤民隠<lb/>
<pb n="KR3k0017_WYG_012-36a"/>
勤恤民隠而除其眚眚病也<lb/>
　　承宣<lb/>
董仲舒傳守令承流宣化<lb/>
　　往圗<lb/>
籠張趙於往圗架卓魯於前籙<lb/>
　　前籙<hi>見上</hi>
　　　賔幕門<lb/>
　　府之望<lb/>
<pb n="KR3k0017_WYG_012-36b"/>
世説王東亭為宣武主簿有美譽為一府之望焉<lb/>
　　幙中畫<lb/>
婉婉幙中畫<hi>謝𤣥暉詩</hi>
　　上佐<lb/>
晉明帝為中郎将妙選上佐以王舒為司馬<lb/>
　　孟嘗尊<lb/>
出入平津邸一見孟嘗尊葢指所事之人<hi>陸韓卿詩</hi>
　　蓮花幕<lb/>
<pb n="KR3k0017_WYG_012-37a"/>
蓮花幕下風流客<hi>韓渥詩</hi>
　　芙蓉幕<lb/>
營開楊柳幕展芙蓉<hi>四六集</hi>
　　莫府<lb/>
李牧以便宜置吏市租皆輸入莫府<hi>史記</hi>
　　十離詩<lb/>
元稹在浙東薛書記者預賔府因醉争令以酒器擊傷<lb/>
㣲之遂出幕作十離詩犬離家筆離手馬離廏鸚鵡離<lb/>
<pb n="KR3k0017_WYG_012-37b"/>
籠燕離巢珠離掌魚離池鷹離鞲竹離亭鑑離臺<hi>摭言</hi>
　　數旬客<lb/>
沛王府長史皇甫公義引韋思謙為倉曺㕘軍謂曰公<lb/>
非池中物屈公為數旬客以重吾府<lb/>
　　異席<lb/>
許鳴謙為李栖筠判官有學識栖筠常異席事多咨之<lb/>
　　府望<lb/>
王昕字元景汝南王悦辟為騎兵㕘軍左右言其誕慢<lb/>
<pb n="KR3k0017_WYG_012-38a"/>
悦曰府望在此賢不可責也<lb/>
　　書記翩翩<lb/>
書記翩翩稱阮瑀<hi>陸韓卿詩</hi>
　　　縣令門<lb/>
　　神宰<lb/>
唐張楚金歴虞卿令略無留事號為神宰<lb/>
　　令長<lb/>
前漢志凡縣萬戸以上為令萬户以下為長<lb/>
<pb n="KR3k0017_WYG_012-38b"/>
　　治縣法<lb/>
南齊傅翽問劉𤣥明治縣法曰作縣日食一飯而不飲<lb/>
酒<lb/>
　　一丘<lb/>
宋丘仲孚為山隂令百姓謠曰二傅沈劉不如一丘時<lb/>
傅琰父子及沈憲劉𤣥明相繼宰山隂皆有政績<lb/>
　　單車就路<lb/>
後漢孔奮清潔為姑臧長及還無資單車就路<lb/>
<pb n="KR3k0017_WYG_012-39a"/>
　　理文墨<lb/>
劉梁曰吾雖小宰猶有社稷若赴期會理文墨豈本志<lb/>
乎<hi>後漢</hi>
　　諭蒙篇<lb/>
馮伉為醴泉令著諭蒙十四篇大略指明忠孝仁義勸<lb/>
學務農每鄉給一卷俾其傳習<lb/>
　　黒黄白黄<lb/>
國朝為餘杭令有黄衷黄頡相繼為政尤循良時人以<lb/>
<pb n="KR3k0017_WYG_012-39b"/>
黒黄白黄别之葢衷面黒而頡白晳也<lb/>
　　慈父<lb/>
房彦謙為長葛縣令甚有惠化人號為慈父<lb/>
　　敢往<lb/>
義縦初補上黨郡中令治敢往少醖藉<lb/>
　　絃歌宰<lb/>
寄謝絃歌宰<hi>李白詩</hi>
　　濫觴百里<lb/>
<pb n="KR3k0017_WYG_012-40a"/>
濫觴百里涵量八溟<hi>當塗令</hi>
　　宰尹<lb/>
縣邑之長曰尹曰宰曰公曰大夫齊謂之大夫阿大夫<lb/>
即墨大夫是也魯衞謂之宰孔子為中都宰是也<lb/>
　　公大夫<hi>見上</hi>
　　捨鱦魚見水族<hi>門</hi>
　　報以大郡<lb/>
晉制大縣令有治績官報以大郡<lb/>
<pb n="KR3k0017_WYG_012-40b"/>
　　入為臺郎<lb/>
晉制不經宰縣不得入為臺郎<lb/>
　　上轄<lb/>
大唐縣有令而置七司一如郡制丞為副貳主簿上轄<lb/>
尉分理諸曺錄事省受符歴佐史行其簿書<lb/>
　　河陽一縣花<lb/>
潘岳為河陽令種桃李花人號曰河陽一縣花<lb/>
　　盤根錯節<lb/>
<pb n="KR3k0017_WYG_012-41a"/>
鄧隲以虞詡為朝歌長時賊數千人攻殺長吏故舊相<lb/>
弔詡笑曰不遇盤根錯節何以别利器乎<lb/>
　　茂宰<lb/>
吏曺難茂宰又題詩招茂宰<hi>李嘉祐</hi>
　　天才<lb/>
沈憲為山隂令政聲大著孔珪謂人曰沈令料事特有<lb/>
天才<lb/>
　　　曺掾門<lb/>
<pb n="KR3k0017_WYG_012-41b"/>
　　念珠㕔<lb/>
京兆士曺判案至百八道故謂之念珠㕔<lb/>
　　板法曺<lb/>
通典令僕子起家為秘書郎亦為板法曺亦為板行㕘<lb/>
軍<lb/>
　　三語掾<lb/>
阮千里見太尉王君問老莊同異曰将無同王善之辟<lb/>
為掾<lb/>
<pb n="KR3k0017_WYG_012-42a"/>
　　仁恕掾<lb/>
魯恭為中牟令袁安使仁恕掾往廉之注漢百官志有<lb/>
察獄仁恕三人屬河南尹<lb/>
　　不署曺<lb/>
張湯為廷尉盡用文史法律之吏倪寛以儒生在其間<lb/>
見謂不習事不署曺注不署為列曺<lb/>
　　奏讞掾<lb/>
張湯以倪寛為奏讞掾以古法義決疑獄湯甚重之<lb/>
<pb n="KR3k0017_WYG_012-42b"/>
　　紀綱掾<lb/>
紀綱掾録事是<lb/>
　　理曺<lb/>
魏置理曺掾法曺也<lb/>
　　承迎恭<lb/>
前漢楊莽字翁君為蜀郡功曺刺史王遵初至移書諸<lb/>
郡不得遠迎莽輒迎之遵怒莽前曰使君不使奉迎謙<lb/>
也莽之承迎恭也上下之節不可廢也遵釋之<lb/>
<pb n="KR3k0017_WYG_012-43a"/>
　　河中三絶<lb/>
徐伯彦轉蒲州司兵工文詞與司户韋暠司士李亘時<lb/>
謂河中三絶<lb/>
　　百適<lb/>
陳遵為公府掾史日出醉歸曺事數廢西曺以故事適<lb/>
之遵曰滿百乃相聞故事有百適者斥滿百西曺自請<lb/>
斥大司徒馬宫重遵謂西曺此人大度士奈何以小文<lb/>
斥之乃舉能治三輔劇縣補郁夷令<lb/>
<pb n="KR3k0017_WYG_012-43b"/>
　　決曺<lb/>
兩漢有決曺賊曺主刑法即司法㕘軍也或謂之墨曺<lb/>
　　墨曺<hi>見上</hi>
　　千里之姿<lb/>
韋康成字元将年十五身長八尺為郡主簿郡尹楊彪<lb/>
竒之曰韋主簿昻昻千里駒<hi>三輔決録</hi>
　　　邑佐門<lb/>
　　髯須職<lb/>
<pb n="KR3k0017_WYG_012-44a"/>
外史檮杌王建僭蜀以上封事李景為眉山主簿其制<lb/>
畧曰旌其忠藎之心委以髯須之職注云崔豹古今注<lb/>
羊一名髯須主簿<lb/>
　　重聼<lb/>
長史許丞聾督郵白欲逐之黄霸曰許丞廉吏雖老尚<lb/>
能拜起重聼何傷<lb/>
　　司符印<lb/>
司符印主簿書主簿之職也<lb/>
<pb n="KR3k0017_WYG_012-44b"/>
　　縣正<lb/>
隋大業三年改縣尉為縣正<hi>職林</hi>
　　春秋甫爾<lb/>
劉延祜弱冠為渭南尉刀筆吏能冠於畿邑司空李勣<lb/>
謂曰君春秋甫爾便擅大名<lb/>
　　捕賊掾<lb/>
漢書捕賊掾注主捕賊者也尉亦謂之賊曺<lb/>
　　佐鳴琴<lb/>
<pb n="KR3k0017_WYG_012-45a"/>
梅生亦何事來作南昌尉清風佐鳴琴寂寞道為貴<lb/>
　　一尉居<lb/>
一尉居倐忽梅生有仙骨<hi>李白詩</hi>
　　東南一尉<lb/>
東南一尉西北一候注皆官也<hi>揚雄解嘲</hi>
　　　簿書門<hi>休假附</hi>
　　簿責<lb/>
使八輩簿責湯注謂以文簿一一責之<hi>張湯傳</hi>
<pb n="KR3k0017_WYG_012-45b"/>
　　金布令甲<lb/>
蕭望之傅云金布令甲注金布者令篇名也其上有府<lb/>
庫金錢布幣之事令甲其篇甲乙之次<lb/>
　　黄籍<lb/>
公家取信黄籍今州縣板籍也<lb/>
　　公驗<lb/>
隋文帝勑舍客無公驗者坐<lb/>
　　取急<lb/>
<pb n="KR3k0017_WYG_012-46a"/>
劉彦詢卒其叔豹取急親送柩還鄉如今請急難假之<lb/>
類<lb/>
　　無間<lb/>
李斯謂趙高曰上居深宫欲見無間趙高曰請候上間<lb/>
語君於是待二世方燕樂告丞相可奏事二世怒吾常<lb/>
多間日丞相不來吾方燕私丞相輒來<lb/>
　　陳疾<lb/>
南史謝㡬卿多陳疾不視臺事言每以病請告居家也<lb/>
<pb n="KR3k0017_WYG_012-46b"/>
　　草底檢<lb/>
凡公文中書謂之草樞宻謂之底三司謂之檢秘府有<lb/>
梁朝宣底三巻即正明中崇政院之書也<lb/>
　　五日沐<lb/>
張安世休沐未常出如淳云五日得下一沐<lb/>
　　文奏<lb/>
文奏方盈前懷人去心賞注文奏簿書也<hi>謝𤣥暉詩</hi>
　　當早歸<lb/>
<pb n="KR3k0017_WYG_012-47a"/>
古云伏日當早歸况今著令許休假<hi>富鄭公詩</hi>
　　休沐游集<lb/>
漢律五日一賜休沐得以歸休沐出謁世説車武子為<lb/>
侍中每休沐與東亭諸人期共游集<lb/>
　　簿領書<lb/>
沈迷簿領書回回自昏亂<hi>劉公幹詩</hi>
　　　官僚門<hi>同官故吏附</hi>
　　王寮<lb/>
<pb n="KR3k0017_WYG_012-47b"/>
猥荷公叔舉遠陪厠王寮注言為王臣也<hi>潘安仁詩</hi>
　　平除<lb/>
南齊丘巨源為江夏王掌書記平除奉朝請<lb/>
　　同班司<lb/>
在昔同班司言曽連官也<hi>何敬祖</hi>
　　畨休遞上<lb/>
羣臣百寮畨休遞上<hi>曺子建表</hi>
　　具官臣<lb/>
<pb n="KR3k0017_WYG_012-48a"/>
恨我無時謀譬諸具官臣<hi>選詩</hi>
　　養望<lb/>
實刻骨以當官敢搔頭而養望<hi>四六集</hi>
　　凶官<lb/>
居之多死故曰凶官<lb/>
　　英僚<lb/>
英僚滿四坐粲若瓊林敷<hi>李白詩</hi>
　　同寮寀<lb/>
<pb n="KR3k0017_WYG_012-48b"/>
自昔同寮寀於今比園廬<hi>嵇叔夜詩</hi>
　　奉遵科教<lb/>
奉遵科教班揚明令<hi>呉季重牋</hi>
　　均茵<lb/>
汲黯司馬安與周由俱在二千石列同車未常敢均茵<lb/>
　　鴻儀鷺序<lb/>
寀寮雝雝鴻儀鷺序言有行列百官縉紳象之<lb/>
　　　交承門<lb/>
<pb n="KR3k0017_WYG_012-49a"/>
　　猥承君後<lb/>
任尚代班超為都䕶謂超曰猥承君後宜有以誨之<lb/>
　　初至承前<lb/>
呉季重牋云即以五日到官初至承前未知深淺<lb/>
　　合符　　袁公政<hi>並見刺史門</hi>
　　　致仕門<hi>歸私第附</hi>
　　漏盡<lb/>
田豫曰年過七十而居位譬猶鐘鳴漏盡夜行不休息<lb/>
<pb n="KR3k0017_WYG_012-49b"/>
葢罪人也<lb/>
　　香山社<lb/>
樂天致仕與香山僧如滿結香山社肩輿往還白衣鳩<lb/>
杖自稱香山居士<lb/>
　　懸輿<lb/>
衰疾近殆辱庶㡬並懸輿言懸車致政也<hi>何敬祖詩</hi>
　　不待年<lb/>
辭滿豈多秩謝病不待年謝靈運還舊園作<lb/>
<pb n="KR3k0017_WYG_012-50a"/>
　　納録<lb/>
前屬沈痾将期納録<hi>四六集</hi>
　　歸事<lb/>
歸事猶言謝事請老也<lb/>
　　婆娑事<lb/>
晉王述上疏乞骸骨曰臣曽祖父昶白牋於魏文皇帝<lb/>
云昔與南陽宗世林共為東宫官屬世林少得好名州<lb/>
里瞻敬及其年老汲汲自勵恐見廢棄時人咸共笑之<lb/>
<pb n="KR3k0017_WYG_012-50b"/>
若天假其夀致仕之年不為此公婆娑之事<lb/>
　　蜘蛛隠<lb/>
龔舍初仕楚王非其欲見飛蟲觸蜘蛛網而死嘆曰仕<lb/>
宦亦人之網羅也遂掛冠而退時號蜘蛛隠<lb/>
　　上病<lb/>
張霸為潁川太守謂掾史曰太守起自孤生致位郡守<lb/>
老氏有言知足不辱遂上病<lb/>
　　以事還<lb/>
<pb n="KR3k0017_WYG_012-51a"/>
張生一仕曽以事還顧我不能高謝人間張長公<hi>淵明</hi>
　　角巾<lb/>
羊祜與弟琇書曰既定邊事當角巾東洛歸故里為容<lb/>
棺之墟<lb/>
　　龍種來歸<lb/>
龎渙去官還鄉里中人曰我家池裏龍種來歸<lb/>
　　營莬裘<lb/>
魯𨼆公曰吾為允少故攝今允長矣吾方營莬裘而老<lb/>
<pb n="KR3k0017_WYG_012-51b"/>
焉<lb/>
　　告年<lb/>
陪幄方圗政安車遂告年<hi>王禹玉詩</hi>
　　山資<lb/>
王秀之為晉平太守朞年求還或問其故答曰吾山資<lb/>
已足豈可久留以妨賢路<lb/>
　　乞身<lb/>
後漢三公年老以疾乞身<lb/>
<pb n="KR3k0017_WYG_012-52a"/>
　　保御太和<lb/>
保御太和以究遐福晉賜致仕詔<lb/>
　　卧振高風<lb/>
蕭徳言為秘書監以年老請致仕太宗詔曰所冀才徳<lb/>
猶茂卧振高風使濟南伏生重在於茲日闗西孔子故<lb/>
顯於當今<lb/>
　　年至<lb/>
漢書詔曰古者有司年至則致仕<lb/>
<pb n="KR3k0017_WYG_012-52b"/>
　　嘯咏窮年<lb/>
蕭俛既致仕逍遥山野嘯咏窮年<lb/>
　　告歸<lb/>
書曰伊尹将告歸注云告老歸邑也<lb/>
　　角巾東洛<lb/>
薛革除左散騎常侍年至而無疾請告角巾東洛時甚<lb/>
高之<lb/>
　　辭蟬捨冕<lb/>
<pb n="KR3k0017_WYG_012-53a"/>
獻文詔宣武曰吾百年之後聽彭城王勰辭蟬捨冕遂<lb/>
其冲挹之性也<lb/>
　　告老詩<lb/>
高允乞骸骨不許乃著告老詩<lb/>
　　三驥軺車<lb/>
趙芬字士茂拜尚書右僕射以老病出為蒲州刺史上<lb/>
表乞骸骨徵還京師賜以三驥軺車鳩杖被褥歸於家<lb/>
　　脱繡<lb/>
<pb n="KR3k0017_WYG_012-53b"/>
公為柱下史脱繡歸田園侍御事也<hi>李白詩</hi>
　　聽致仕<lb/>
唐制諸職事官七十聽致仕五品以上上表六品以下<lb/>
申省奏聞<lb/>
　　三分故祿<lb/>
漢制年老致仕者三分故祿以一與之以終其身<lb/>
　　歸骸故里<lb/>
劉炫文云晝漏方盡大耋已嗟退反初服歸骸故里翫<lb/>
<pb n="KR3k0017_WYG_012-54a"/>
文史以怡神閱魚鳥以散慮<lb/>
　　前園後圃<lb/>
前園後圃従容丘壑之情左琴右書蕭散山林之外<hi>四</hi>
<hi>六集</hi>
　　請老私門<lb/>
請老私門庾季才之言<lb/>
　　閉闗却掃<lb/>
閉闗却掃塞門不仕<hi>恨賦</hi>
<pb n="KR3k0017_WYG_012-54b"/>
　　投簪<lb/>
聊欲投吾簪<hi>左太冲招隠</hi>
　　揮金<lb/>
張景陽咏二疏云揮金樂當年嵗暮不留儲注揮散也<lb/>
　　養餘日<lb/>
従容養餘日取樂於桑榆<hi>張茂先詩</hi>
　　投冠<lb/>
投冠旋舊墟不為好爵縈<hi>陶淵明詩</hi>
<pb n="KR3k0017_WYG_012-55a"/>
　　投紱<lb/>
忽投紱以高勱<hi>秋興賦</hi>
　　無事明時<lb/>
乃眷北顧辭祿延喜余亦偃息無事明時<hi>潘安仁誄</hi>
　　懸車告老<lb/>
遂隠丘山懸車告老<hi>蔡伯喈碑</hi>
　　逃相第<lb/>
雖非逃相第乃是故侯園<hi>李徳裕詩</hi>
<pb n="KR3k0017_WYG_012-55b"/>
　　　奉使門<lb/>
　　一介<lb/>
子員曰君有楚命亦不使一介行李告於寡君注一介<lb/>
獨使行李行人也<lb/>
　　一乗<lb/>
廣武君曰不如發一乗之使<lb/>
　　丁年<lb/>
李陵書丁年奉使皓首而歸注壯年也<lb/>
<pb n="KR3k0017_WYG_012-56a"/>
　　輶軒<lb/>
風俗通曰周秦帝以嵗八月遣輶軒之使採異代方言<lb/>
還奏蔵秘室<lb/>
　　使星<lb/>
後漢遣使者二人入蜀李郃曰有二使星入蜀分野<lb/>
　　衣繡持節<lb/>
上乃使范昆張徳等衣繡持節虎符發兵以擊斬首至<lb/>
萬餘級<lb/>
<pb n="KR3k0017_WYG_012-56b"/>
　　直指使<lb/>
是時暴勝之為直指使<lb/>
　　繡衣御史<lb/>
王賀為繡衣御史逐捕魏郡羣盗多縦捨以奉使不稱<lb/>
免歎曰活千人子孫必封吾活萬人後世其興乎<lb/>
　　使牡<lb/>
甚寵無如使牡行<hi>王禹玉詩</hi>
　　中郎使<lb/>
<pb n="KR3k0017_WYG_012-57a"/>
匈奴傳論曰馳中郎之使葢漢武時匈奴使來遣中郎<lb/>
将報命<lb/>
　　客使<lb/>
晉文伯曰弊邑以刑政之不脩盗賊充斥是以令吏完<lb/>
客所館髙其閈閎厚其垣牆以無憂客使<lb/>
　　間人<lb/>
信使間人窺知其不用<hi>韓信傳</hi>
　　單車之使<lb/>
<pb n="KR3k0017_WYG_012-57b"/>
漢詔求才可使絶域<lb/>
　　使君<lb/>
王訢謂繡衣御史暴勝之曰使君專生殺之柄注為使<lb/>
者故謂之使君<lb/>
　　赤車使<lb/>
何當赤車使再往召相如又漢家天子馳駟馬赤車蜀<lb/>
道遇相如<hi>李白詩</hi>
　　流星貴使<lb/>
<pb n="KR3k0017_WYG_012-58a"/>
流星為貴使星大者使大星小者使小<lb/>
　　輕使<lb/>
光武數馳輕使致遺四方珍羞以賜竇融<lb/>
　　國命全<lb/>
簡才備行李圗令國命全言使藺相如使秦<hi>盧子諒詩</hi>
　　單車使<lb/>
足下昔以單車之使適萬乗之虜<hi>李陵書</hi>
　　埋暢轂<lb/>
<pb n="KR3k0017_WYG_012-58b"/>
王元長詩序暢轂埋轔轔之轍暢長也用張綱埋輪事<lb/>
　　　貢獻門<lb/>
　　航琛<hi>見珍異門</hi>
　　符拔<lb/>
肅宗時月氐獻符拔師子注似麟無角<lb/>
　　瑞龍腦<lb/>
唐天寳末交趾貢如蟬蠶形老龍腦樹<lb/>
　　萬年蛤<lb/>
<pb n="KR3k0017_WYG_012-59a"/>
真臘夷獻萬年蛤不夜珠光彩皆若月照人亡妍醜絶<lb/>
美艷帝以蛤賜趙后珠賜倢伃<lb/>
　　太官獻丞<lb/>
張勃舉太官獻丞陳湯茂材注獻丞主貢獻物色<lb/>
　　似古賢<lb/>
晉劉滔母答呉國書胡桃本生西羌外剛樸内柔甘質<lb/>
似古賢欲以奉貢<lb/>
　　赤烏女<lb/>
<pb n="KR3k0017_WYG_012-59b"/>
穆天子傳赤烏之人甚好獻二女於天子以為嬖人赤<lb/>
烏美人之地<lb/>
　　染赤雀<lb/>
文宣受禪日堯難宗染赤雀以獻帝尋知之亦弗責也<lb/>
　　宴接之<lb/>
西蕃諸胡朝貢詔裴矩宴接之<lb/>
　　壤奠<lb/>
蕃國王入朝奉贄曰某國蕃臣某敢獻壤奠注言壤地<lb/>
<pb n="KR3k0017_WYG_012-60a"/>
所出之物以為贄獻<lb/>
　　紈牛露犬<lb/>
紈牛露犬之玩乗黄兹白之駟周書曰卜盧國獻紈牛<lb/>
紈牛小牛也又云渠搜貢鼩犬鼩犬露犬也<hi>王元長序</hi>
　　兹白<hi>見上</hi>
　　南金北毳<lb/>
南金北毳來悉方艚素縑丹珀至皆兼兩兩車艚徂刀<lb/>
反<hi>恩倖論</hi>
<pb n="KR3k0017_WYG_012-60b"/>
　　　對見門<lb/>
　　對西廂<lb/>
嚴凝又許對西廂謂賜對也<hi>王禹玉詩</hi>
　　蛾眉班<lb/>
筆談唐制兩省供奉官東西廂對立謂之蛾眉班<lb/>
　　儀適<lb/>
竇融歸朝先遣從事問會見儀適<lb/>
　　秋請<lb/>
<pb n="KR3k0017_WYG_012-61a"/>
呉王稱疾不朝使人為秋請注律春曰朝秋曰請<lb/>
　　　朝覲門<lb/>
　　三昧馬<lb/>
江文蔚漏催三昧馬香惹九天衣<lb/>
　　介圭<lb/>
韓侯入覲以其介圭入覲於王<lb/>
　　庭燎<lb/>
庭燎之光君子至止鸞聲鏘鏘<lb/>
<pb n="KR3k0017_WYG_012-61b"/>
　　駐車待漏<lb/>
東觀漢記樊梵字文高每當直事常晨駐車待漏<lb/>
　　　政理門<hi>徳政附</hi>
　　魚大由徳<lb/>
客有貢大魚於太守王龔龔曰汝南乃有此大魚乎曰<lb/>
魚大由明府之徳<lb/>
　　米鹽<lb/>
臧宣為内史其治米鹽事小大皆闗其手注米鹽細雜<lb/>
<pb n="KR3k0017_WYG_012-62a"/>
也<lb/>
　　民謹事約<lb/>
何武建言古者民謹事約<lb/>
　　㢮維<lb/>
振厥㢮維<lb/>
　　去煩蠲苛<lb/>
去煩蠲苛以綏百姓<lb/>
　　亂繩<lb/>
<pb n="KR3k0017_WYG_012-62b"/>
渤海郡盗賊帝問龔遂曰何以息之對曰理亂人猶理<lb/>
亂繩不可急也<lb/>
　　去子<lb/>
鄭惲所至重去子之法所育男女多以鄭為姓<lb/>
　　　歌謠門<lb/>
　　邑中黔<lb/>
宋築城謳曰澤門之晳實興我役皇國父也邑中之黔<lb/>
實慰我心子罕也<lb/>
<pb n="KR3k0017_WYG_012-63a"/>
　　公出游<lb/>
段文昌帥荆州民歌曰旱不苦禱而雨雨不愁公出游<lb/>
　　棗下纂纂<lb/>
笙賦詠園桃之夭夭歌棗下之纂纂歌曰棗下纂纂朱<lb/>
實離離菀其落矣化為枯枝人生不行樂死何以虚謚<lb/>
為<lb/>
　　兩穗謠<lb/>
後漢張堪為漁陽太守人歌曰桑無附枝麥穗兩岐<lb/>
<pb n="KR3k0017_WYG_012-63b"/>
　　大冠若箕<lb/>
田單攻狄三月不克齊小兒謠曰大冠若箕脩劔拄頤<lb/>
攻狄不能下壘枯骨成丘<lb/>
　　脩劔拄頤<hi>見上</hi>
　　蕭娘<lb/>
蕭宏與吕僧珍督諸軍侵魏畏懦不敢進魏人遺以巾<lb/>
幗北軍歌曰不畏蕭娘與吕姥但畏合肥有韋武謂韋<lb/>
睿也<lb/>
<pb n="KR3k0017_WYG_012-64a"/>
　　老禾<lb/>
老禾不早殺餘種穢良田和干子年老任趙州百姓為<lb/>
之謠云<lb/>
　　輿人詠<lb/>
選詩敢飾輿人詠方慙綠水薦晉侯聴輿人之誦<lb/>
　　邑頌<lb/>
邑頌被丹經毗謠響玉律<lb/>
　　塗歌里詠<lb/>
<pb n="KR3k0017_WYG_012-64b"/>
塗歌里詠老安少懐<lb/>
　　　良吏門<lb/>
　　官燭<hi>見燈燭門</hi>
　　萬人吏<lb/>
鬻子民至卑而使之取吏必取所愛十人愛之十人之<lb/>
吏萬人愛之萬人之吏故萬人之吏撰卿相<lb/>
　　悃愊<lb/>
漢詔安静之吏悃愊無華注至誠也<lb/>
<pb n="KR3k0017_WYG_012-65a"/>
　　詬租吏<lb/>
縣省司刑官户乏詬租吏<hi>李賀詩</hi>
　　負租<lb/>
倪寛為左内史以負租課殿當免民聞恐失之大家牛<lb/>
車小家擔負輸租繈屬不絶課更以最<lb/>
　　良民吏<lb/>
孝宣皇帝愛其良民吏有章劾事留中會赦乃一解注<lb/>
良民吏善治百姓也<lb/>
<pb n="KR3k0017_WYG_012-65b"/>
　　治民吏<lb/>
漢興言治民吏以黄霸為稱首<lb/>
　　誠長者<lb/>
張歐為吏未嘗言按人専以誠長者處官官屬亦不敢<lb/>
大欺<lb/>
　　最衆賦<lb/>
倪寛課殿黜終乃最衆賦<hi>盧子諒詩</hi>
　　　姦吏門<lb/>
<pb n="KR3k0017_WYG_012-66a"/>
　　把其罪<lb/>
王温舒遷廣平都尉擇郡中豪敢往吏為爪牙皆把其<lb/>
隂重罪而縦使督盜賊快其意所欲得此人雖有百罪<lb/>
弗法即有避回夷之亦滅宗<lb/>
　　百罪弗法<hi>見上</hi>
　　姦如山<lb/>
温舒多諂事有勢者無勢視之如奴有勢家雖有姦如<lb/>
山弗犯<lb/>
<pb n="KR3k0017_WYG_012-66b"/>
　　舞文巧請<lb/>
舞文巧請下户之猾以動大豪<hi>上</hi>
　　微文深詆<lb/>
薛宣治淮南獄所以微文深詆殺者甚衆註詆誣也<lb/>
　　曲文<lb/>
延年其治務在摧折豪強扶助貧弱弱雖陷法曲文以<lb/>
出之其豪傑小民者以文内之衆人所謂當死者一朝<lb/>
出之所謂當生者詭殺之<lb/>
<pb n="KR3k0017_WYG_012-67a"/>
　　越法縦舍<lb/>
張敞見惡輒取時時越法縦舍<lb/>
　　　清白門<lb/>
　　玉壺冰<lb/>
鮑明遠白頭吟直如朱絲繩清如玉壺冰<lb/>
　　投三錢<lb/>
三輔決録安陵清者有項仲山飲馬渭水每投三錢<lb/>
　　清郎清卿<lb/>
<pb n="KR3k0017_WYG_012-67b"/>
袁聿脩為尚書郎十年未曽受斗酒之遺後為太常少<lb/>
卿邢劭送白紬為信不受劭曰弟昔為清郎今為清卿<lb/>
矣<hi>出北史</hi>
　　婦無褲<lb/>
韓豫章遺范宣絹百疋不受減之至一疋終不受同載<lb/>
就車中裂二丈與范云人寧可使婦無褲耶宣笑受之<lb/>
<hi>世説</hi>
　　不書官紙<hi>見父子門</hi>
<pb n="KR3k0017_WYG_012-68a"/>
　　十分受一<lb/>
馬樞自營茅茨而居每以王公饋餉辭不獲己者率十<lb/>
分受一<lb/>
　　食一口<lb/>
北齊彭城王浟自滄州召還父老相率具饌曰殿下唯<lb/>
飲此鄉水未食百姓食聊獻疎薄浟為食一口<lb/>
　　金蟬質絹<lb/>
李忠為侍中卒以金蟬質絹乃得斂焉<hi>北齊</hi>
<pb n="KR3k0017_WYG_012-68b"/>
　　公㕑烏梅<lb/>
蕭倣為嶺南節度嘗服藥左右於公㕑取烏梅倣知止<lb/>
之<lb/>
　　不改衡門<lb/>
王羆安於貧素不營生業後雖貴顯猶居舊宅不改衡<lb/>
門<lb/>
　　器食<lb/>
鄭當時廉潔不治産仰奉賜給諸公然其饋遺人不過<lb/>
<pb n="KR3k0017_WYG_012-69a"/>
具器食注猶今一盤食也仰牛向反<lb/>
　　安敢言清<lb/>
煬帝謂樊子葢曰人道公清是否對曰臣安敢言清止<lb/>
是小心不敢納賄耳<lb/>
　　賣田自給<lb/>
和洽為太常清貧守約至賣田宅以自給<lb/>
　　餉一奩<lb/>
張盤為廬江太守潯陽令餉黄甘一奩盤悉以付外<lb/>
<pb n="KR3k0017_WYG_012-69b"/>
　　行賂吾子<lb/>
吏以兩黄甘與其子張盤鞭之曰何故行賂於吾子<lb/>
　　西陵石　　　　　　鬱林石<lb/>
　　食呉水　　　　　　折轅車<hi>並見刺史門</hi>
　　　操守門<lb/>
　　閉影<lb/>
陶𢎞為諸王侍讀雖在朱門而閉影不交外物<lb/>
　　有屬<lb/>
<pb n="KR3k0017_WYG_012-70a"/>
高武侯傅喜雖與故定陶太后有屬終不順指従邪介<lb/>
然守節<lb/>
　　秉㣲尚<lb/>
伊予秉㣲尚<hi>謝靈運詩</hi>
　　并介<lb/>
昔吾讀書得并介之人并謂兼利介謂自守<hi>嵇叔夜書</hi>
　　砥礪清節<lb/>
砥礪清節博學好古<hi>陳孔璋檄</hi>
<pb n="KR3k0017_WYG_012-70b"/>
　　慎無為善<lb/>
淮南子曰人有教其子曰慎無為善曰不為善将為不<lb/>
善耶應之曰善且猶不可為况不善乎<lb/>
　　　貪汚門<lb/>
　　墨敗<lb/>
左氏貪以敗官為墨<lb/>
　　捋鬚錢<lb/>
唐宋遺史張崇帥廬州好不法士庶苦之嘗入覲江都<lb/>
<pb n="KR3k0017_WYG_012-71a"/>
人幸其改任曰渠伊必不復來矣崇歸計口率伊渠錢<lb/>
明年再入覲道路相目捋鬚為慶又率捋鬚錢嘗令人<lb/>
假人死當作水族隂府判官云焦湖百里一任作獺崇<lb/>
因大慙<lb/>
　　賦黄魚<lb/>
呉薛綜傳交州刺史朱符侵虐百姓強賦於民黄魚一<lb/>
枚收稻一斛<lb/>
　　銅山大賊<lb/>
<pb n="KR3k0017_WYG_012-71b"/>
李義府相高宗為楊行欵白其贓詔司刑劉祥道與三<lb/>
司雜訊除名流雋州或作河間道元帥劉祥道破銅山<lb/>
大賊李義府露布牓於衢<hi>本傳</hi>
　　蝗腹梵字<lb/>
蝗腹有梵字云自西天來世傳蝗食由吏貪殘所召農<lb/>
語曰身黒頭赤者武官頭黒身赤者文官<hi>酉陽雜俎</hi>
　　賜麻<lb/>
唐滕王嬰蒋王暉皆貪汚帝聞之每賜諸王錢物二王<lb/>
<pb n="KR3k0017_WYG_012-72a"/>
獨以麻數車云令充為錢索<hi>朝野僉載</hi>
　　一郡錢<lb/>
五官掾張輔貪汚不軌一郡之錢盡入輔家然適足以<lb/>
𦵏矣<lb/>
　　魚貪餌<lb/>
孔叢子衞人釣於河得鰥其大盈車曰吾下一魴之餌<lb/>
過而不顧又以豚之半則吞矣子思曰噫魚貪以餌死<lb/>
士貪以祿死<lb/>
<pb n="KR3k0017_WYG_012-72b"/>
　　賄門<lb/>
若無恥懼更啟賄門言受人饋餉也<hi>陸䞇奏議</hi>
　　没公廉<lb/>
高允謂崔浩私欲没其公亷愛憎蔽其直理<lb/>
　　聚納響<lb/>
薛吉不厲清節守汾州有聚納之響北史多下響字猶<lb/>
言有聚納聲也<lb/>
　　買故賤<lb/>
<pb n="KR3k0017_WYG_012-73a"/>
買故賤賣故貴皆坐贓為盜没入贓縣官<lb/>
　　侵牟<lb/>
吏以貸賂為市漁奪百姓侵牟萬民注牟若蛑賊也漁<lb/>
若漁獵也<lb/>
　　與盜盜<lb/>
縣丞長吏也姦法與盜盜甚無謂也注與盜盜共為盜<lb/>
也<hi>西漢</hi>
　　寄治<lb/>
<pb n="KR3k0017_WYG_012-73b"/>
行汚而寄治身私而託公<hi>劉向傳</hi>
　　貨賂上流<lb/>
楊惲云貨賂上流言在位貪故使衆庶貨賂上流執事<lb/>
也<lb/>
　　後進生<lb/>
九江太守戴聖行治多不法前刺史以其大儒優容之<lb/>
及何武為刺史行部録囚徒有所舉以屬郡聖曰後進<lb/>
生乃欲亂人治皆無所決武使人廉得其罪聖懼自免<lb/>
<pb n="KR3k0017_WYG_012-74a"/>
　　　貶黜門<hi>遷謫附</hi>
　　極南天<lb/>
故人何處沒謫宦極南天<hi>林逋詩</hi>
　　重劾<lb/>
張敞身被重劾謂有兩罪也<lb/>
　　惡熟<lb/>
哀定之世季氏之惡已熟<lb/>
　　井臼逸<lb/>
<pb n="KR3k0017_WYG_012-74b"/>
任昉表赭衣為盧見獄吏之尊除名為民見井臼之逸<lb/>
　　火為山<lb/>
張均流浦州詩瘴江西去火為山炎徼南窮鬼作闗<lb/>
　　鬼作闗<hi>見上</hi>
　　坐取官藁<lb/>
謝鯤東海王越辟為掾坐家僮取官藁除名<lb/>
　　寄名竊級<lb/>
崔子侃以寄名従軍竊級為中書郎為尚書左丞和子<lb/>
<pb n="KR3k0017_WYG_012-75a"/>
岳彈糾失官<lb/>
　　適去<lb/>
賈誼既以適去及度湘水為賦弔屈原適讀曰讁<lb/>
　　廢退<lb/>
孫會宗與楊惲書言大臣廢退當闔門惶懼為可憐之<lb/>
意<lb/>
　　南遷賈<lb/>
登朝儻有言為訪南遷賈<hi>李白詩</hi>
<pb n="KR3k0017_WYG_012-75b"/>
　　左黜<lb/>
三輔決録陳重與其友雷義俱為尚書郎義以左黜重<lb/>
見義去亦以病免<lb/>
　　義足灰滅<lb/>
施重山岳義足灰滅<hi>曺子建表</hi>
　　誅始<lb/>
幽執囹圄當為誅始<hi>陸士衡表</hi>
　　束身<lb/>
<pb n="KR3k0017_WYG_012-76a"/>
不得束身奔走稽顙城闕<lb/>
　　禍會<lb/>
終非其任卒與禍會<hi>楊惲書</hi>
　　　威名門<lb/>
　　停霜卷雹<lb/>
停霜卷雹言收威也<hi>李義山文</hi>
　　威令首塗<lb/>
威令首塗仁風載路<hi>沈休文碑</hi>
<pb n="KR3k0017_WYG_012-76b"/>
　　霽威嚴<lb/>
魏相為揚州刺史按治郡國多所貶退丙吉與書曰朝<lb/>
廷深知弱翁治行方大用願少自重相善其言為霽威<lb/>
嚴<lb/>
　　威震郡中<lb/>
王尊為安定太守五官掾張輔貪汚收送獄數日輔死<lb/>
盡得狡猾威震郡中<lb/>
　　　遷轉門<lb/>
<pb n="KR3k0017_WYG_012-77a"/>
　　頻仍<lb/>
光隂荏苒遷授頻仍<hi>李義山文</hi>
　　改授<lb/>
改授撫南裔<hi>陸士衡詩</hi>
　　乞一片金<lb/>
樂安任遐為光祿大夫就王晏乞一片金晏乃啟轉為<lb/>
金紫<lb/>
　　劇遷公遷<lb/>
<pb n="KR3k0017_WYG_012-77b"/>
漢制尚書郎劇遷二千石或刺史公遷縣令<lb/>
　　　遺表門<lb/>
　　忍命<lb/>
忍命封章叩心戀闕<hi>李義山遺表</hi>
　　遺占<lb/>
遺占遺命也唐書有更遺占之語顔延年誄陶靖節云<lb/>
式遵遺占<lb/>
　　鑿楹納書<lb/>
<pb n="KR3k0017_WYG_012-78a"/>
晏子春秋曰晏子将死鑿楹納書謂妻曰子壯而示之<lb/>
　　先令書<lb/>
何並疾病作先令書注遺令之書也<lb/>
　　北堂喪<lb/>
史鰌且死謂其子曰我即死治喪於北堂吾不能進蘧<lb/>
伯玉退彌子瑕是不能正君置尸於北堂足矣<lb/>
　　樹枌檟<lb/>
且為樹枌檟無令孤願言<hi>謝靈運詩</hi>
<pb n="KR3k0017_WYG_012-78b"/>
　　　賙急門<lb/>
　　墟王<lb/>
蕭道賜居鄉有争訟専賴平之又賙其疾急鄉里號曰<lb/>
墟王<lb/>
　　及時雨<lb/>
薛允恭能賙人之急人號及時雨<lb/>
　　　賦歛門<lb/>
　　罪梯<lb/>
<pb n="KR3k0017_WYG_012-79a"/>
鹽鐵論是開利孔以為民罪梯也<lb/>
　　利孔<hi>見上</hi>
　　魚不出<lb/>
耿夀昌自増海租蕭望之奏言往年加海租魚不出長<lb/>
老皆言武帝時縣官嘗自漁海魚不出後復予民魚乃<lb/>
出<lb/>
　　　傭調門<lb/>
　　復卒<lb/>
<pb n="KR3k0017_WYG_012-79b"/>
令民有車騎馬一疋者復卒三人注當為卒者免其三<lb/>
人也<lb/>
　　避苦役<lb/>
辰韓耆老皆言秦之亡人避苦役至此<lb/>
　　　市舶門<lb/>
　　天子南庫<lb/>
市舶録云市舶者其利不貲搉金山珠海天子南庫也<lb/>
　　金山珠海<hi>見上</hi>
<pb n="KR3k0017_WYG_012-80a"/>
　　百蠻之賮<lb/>
百蠻之賮五天之珎每嵗山積<hi>市舶録</hi>
　　敗水<lb/>
放洋之時或飄它國或溺名曰敗水<hi>同上</hi>
　　䌖貨<lb/>
市舶錄海南諸國䌖貨所凑玉篇似接子立二切蠻夷<lb/>
貨也<lb/>
　　金珠御史<hi>見時號喻物門</hi>
<pb n="KR3k0017_WYG_012-80b"/>
　　𢎞舸連軸<lb/>
𢎞舸連軸巨艦接艫<hi>陸佐公石闕銘</hi>
　　獨檣舶<lb/>
市舶錄有獨檣舶深五十餘肘三木舶深四十餘肘又<lb/>
有牛頭金睛舶其大者可載一千婆簡方言二十兩為<lb/>
一加底二百四十加底為婆簡<lb/>
　　　攀附門<lb/>
　　陳蘿故葛<lb/>
<pb n="KR3k0017_WYG_012-81a"/>
陳蘿故葛攀附不涯解角脱鱗超踰非次<hi>江總除詹事</hi>
<hi>謝官表</hi>
　　陳席故劔<lb/>
陳席不棄故劔無遺逐階時髦升陟清顯<hi>陸倕謝詹事</hi>
<hi>表</hi>
　　邀潤屋<lb/>
邀潤屋之㣲澤冀霄燭之末光<hi>廣絶交論</hi>
　　附旄端<lb/>
<pb n="KR3k0017_WYG_012-81b"/>
附馳驥之旄端<hi>上</hi>
　　　遺愛門<lb/>
　　罷市<lb/>
羊祜死南州為之罷市巷哭者聲相接<lb/>
　　忠清君<lb/>
兗州人為宋游道生立祠堂像題曰忠清君<lb/>
　　去轂<lb/>
争攀去轂<lb/>
<pb n="KR3k0017_WYG_012-82a"/>
　　去見思<lb/>
何武當官無赫赫之名去後人見思<lb/>
　　　興利門<lb/>
　　大鬻鹽<lb/>
東郭咸陽齊之大鬻鹽孔僅南陽大冶桑𢎞羊洛陽賈<lb/>
人以心計年十三侍中三人言利事析秋毫矣<hi>武帝時</hi>
　　筭緡錢<lb/>
諸賈人末作率緡錢錢二千而筭一諸作有租及鑄率<lb/>
<pb n="KR3k0017_WYG_012-82b"/>
緡錢四千筭一<lb/>
　　筭舟車<lb/>
非吏比者軺車一筭商賈軺車二筭船五丈以上一筭<lb/>
<hi>上並西漢</hi>
　　　譴責門<lb/>
　　白冠氂纓<lb/>
聞譴訶則白冠氂纓盤水加劔造請室而請罪耳注請<lb/>
罪之室<hi>西漢</hi>
<pb n="KR3k0017_WYG_012-83a"/>
　　章劾<lb/>
以臣有章劾當免<hi>張敞傳</hi>
　　刻肌削骨<lb/>
臣自抱釁歸蕃刻肌削骨<hi>曺子建表</hi>
　　天網<lb/>
天網不可重罹聖恩難可再恃<hi>上</hi>
　　徘徊恩澤<lb/>
愚臣徘徊於恩澤而不敢自棄者也<hi>上</hi>
<pb n="KR3k0017_WYG_012-83b"/>
　　一簣之釁<lb/>
一簣之釁積成山岳<hi>陸士衡序</hi>
　<lb/>
　<lb/>
　<lb/>
　<lb/>
　<lb/>
　海錄碎事卷十二<lb/>
</p>
<p>
</p>
  </div>
</body>
</text>
</TEI>
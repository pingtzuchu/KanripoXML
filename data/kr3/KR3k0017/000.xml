<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>海録碎事</head>
    <p>
<pb n="KR3k0017_WYG_000-1a"/>
欽定四庫全書　　　　　子部十一<lb/>
　海録碎事　　　　　　　類書類<lb/>
　　提要<lb/>
　　　　<hi>臣</hi>等謹案海録碎事二十二卷宋葉廷珪撰<lb/>
　　　　廷珪字嗣忠崇安人政和五年進士初知徳<lb/>
　　　　興縣紹興中為太常寺丞與秦檜忤以左朝<lb/>
　　　　請大夫出知泉州軍州事王之望漢濵集有<lb/>
　　　　所作廷珪除官制極稱其學問葢亦以博洽<lb/>
<pb n="KR3k0017_WYG_000-1b"/>
　　　　著名當時者也其書皆類聚故事分條别目<lb/>
　　　　以備檢用共計為部一十有六為門五百八<lb/>
　　　　十有四而廷珪乃自稱百七十五門頗牴牾<lb/>
　　　　不合又宋史藝文志載此書作二十三卷文<lb/>
　　　　獻通考又作三十三卷目次亦有異同疑後<lb/>
　　　　人已有所分併增益非其舊矣書中體例乃<lb/>
　　　　於史子及詩文中摘其新雋字句以供行文<lb/>
　　　　者襞績之助盖為四六材料而設與他類書<lb/>
<pb n="KR3k0017_WYG_000-2a"/>
　　　　用意稍有不同中間如分守令縣令為兩門<lb/>
　　　　而太守事實乃入留守門又如韓偓玉山樵<lb/>
　　　　人賀知章四明狂客張志和元真子之類皆<lb/>
　　　　其自號而載入私諡門其分目多有未協又<lb/>
　　　　如趙至書中所云鷄鳴戒旦飄爾晨征日薄<lb/>
　　　　西山馬首靡託者乃自敘行役之詞而入於<lb/>
　　　　軍旅門又梁書作神龍仁獸闕仁獸本是仁<lb/>
　　　　虎乃唐之史臣避諱而改此類皆仍其舊文<lb/>
<pb n="KR3k0017_WYG_000-2b"/>
　　　　不為考正亦不免失之疎漏然其徵摭繁富<lb/>
　　　　軼聞瑣事往往而在頗足以資考証在南宋<lb/>
　　　　類書中猶為善本云乾隆四十三年六月恭<lb/>
　　　　校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官<hi>臣</hi>陸　　費　墀<lb/>
<pb n="KR3k0017_WYG_000-3a"/>
海録碎事原序<lb/>
始予為兒童時知嗜書家本田舍貧無書可讀曾大父<lb/>
以差法押綱至京師傾行槖市書數十部以歸因得盡<lb/>
讀之其後肄業郡學升貢上庠登名桂籍牽絲入仕盖<lb/>
四十餘年見書益多未嘗一日手釋卷帙食以飴口怠<lb/>
以為枕雖老而不衰每聞士大夫家有異書無不借借<lb/>
無不讀讀無不終篇而後止嘗恨無貲不能盡得寫間<lb/>
作數十大册擇其可用者手抄之名曰海録其文多成<lb/>
<pb n="KR3k0017_WYG_000-3b"/>
片段者為海録雜事其細碎如竹頭木屑者為海録碎<lb/>
事其未知故事所出者為海録未見事其事物興造之<lb/>
原為海録事始其詩人佳句曽經前軰所稱道者為海<lb/>
録警句圖其有事跡著見作詩之由為海録本事詩獨<lb/>
碎事文字最多初謂之一四録言其自一字至四字有<lb/>
可取者皆録之後改為碎事每讀文字見可録者信手<lb/>
録之未嘗有倫次閲歲既久所編猥繁檢閲非易嘗以<lb/>
為病紹興十八年秋得郡泉山公餘無事因取而類之<lb/>
<pb n="KR3k0017_WYG_000-4a"/>
為門百七十五為卷二十有二雖摘裂章句破碎大道<lb/>
要之多新竒事未經前人文字中用實可以為文章佽<lb/>
助豈小補哉十九年五月二十七日左朝請大夫知泉<lb/>
州軍州主管學事葉庭珪序<lb/>
<pb n="KR3k0017_WYG_000-5a"/>
海録碎事原序<lb/>
余往則聞黄淳父有所謂海録碎事者秘之以為人所<lb/>
未見書後余乃求得之他所則固亦愛之夫類事以多<lb/>
為貴故昔人有疏錦被事漏言致禍者是博聞多識自<lb/>
昔尚哉然近聞人論詩以不使事不用才以渾成者為<lb/>
最上乗文亦如之及其有所考質援引徴據能無藉于<lb/>
典籍載紀哉且爾則人亦不必讀書自可肆意縱横無<lb/>
不可者惜未見其人乃亦有謂才固足矜若學問則無<lb/>
<pb n="KR3k0017_WYG_000-5b"/>
不可及者借閉門讀書數年患不足耶余謂此亦天授<lb/>
雖讀之愈勤愈無所得廼有援筆自恣衍繹宣叙訓釋<lb/>
㫖要述詳奥幽則才雖蠭起亦空疎繆虛誕罔無據乃<lb/>
復擁書滿案採緝掇拾則衆篇浩繁簡策重複有非一<lb/>
時可索者故惟兹編出於宋泉州守葉廷珪既獵其英<lb/>
華而舉其要領凡事見於他者率彚為一而分條别類<lb/>
枝析派疏無不詳載雖斷簡殘篇片詞隻字罔遺逸焉<lb/>
使欲有所考索一舉而盡是豈待勞於徧求羣書而卒<lb/>
<pb n="KR3k0017_WYG_000-6a"/>
不能悉哉則是編之為助于學豈有量者昔在唐以前<lb/>
則有脩文御覽華林編畧二書今不可得玉海紀原指<lb/>
南舊有本惟虞世南藝文類聚徐堅初學記刻於嘉靖<lb/>
間今余宗姪大㕘倬之子誦已上春官而夭孫應廣敏<lb/>
睿而文學有淵源家畜是書遂梓以傳其嘉惠來者之<lb/>
意一何廣也夫禮云記問之學不足以為人師然人多<lb/>
患苦于不能記憶昔之為書不易多題之竹簡而簡易<lb/>
紊亂且重大難勝故古之書尤不易傳左史倚相能讀<lb/>
<pb n="KR3k0017_WYG_000-6b"/>
三墳自外誰能者况遭秦燔棄孔壁之餘及羽陵所得<lb/>
能幾何者惟後所撰述益以煩滋而丘索藐矣難以語<lb/>
古哉余不敏而好習學然得則忘之乃窮年卒歲空空<lb/>
如也是天不畀余以記問之學其若之何又若欲秘之<lb/>
自私與今之梓以傳者其度之廣狹可知矣萬厯戊戌<lb/>
孟冬朔日沛國劉鳯撰<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0017_WYG_023-1a"/>
　　　後序<lb/>
予幼學為詩嘗從先生長者質問為詩之利病或告之<lb/>
曰詩當博當專能專能博未有不造其妙者也韓退之<lb/>
言張旭善草書不治他技喜怒窘窮憂悲愉佚怨恨慕<lb/>
思酣醉無聊有動於心必於草書發之故其書變動猶<lb/>
鬼神不可端倪謂詩為當專者之論如此夫詩之為用<lb/>
所以摹狀四時之造化陶冩平生喜怒哀樂之性靈前<lb/>
輩言凡天下之書雖山經地誌花譜藥録小説細碎當<lb/>
<pb n="KR3k0017_WYG_023-1b"/>
無所不觀古今之詩雖巖棲谷隠漏篇缺句當無所不<lb/>
講謂詩為當博者之論又如此予深然其言曩時為髙<lb/>
澐者作送行序私竊識焉曲折累數千百字其説甚備<lb/>
獨恨後學之士或能專而不能博或能博而不能專而<lb/>
予於斯二者皆不能致力焉若今泉州太守前兵部郎<lb/>
中翠巖葉侯嗣忠其可謂兼之者乎予嘗得見侯所謂<lb/>
海録者凡十數大册皆親書蠅頭細字惟謹蓋亡慮十<lb/>
餘萬事大抵皆詩材也侯因自言游宦四十餘年未嘗<lb/>
<pb n="KR3k0017_WYG_023-2a"/>
一日不作詩食以飴口怠以為枕無非此書之力為多<lb/>
其博與專乃如此以是其詩老而益工如題琴泉軒云<lb/>
不是妙音生妙指只縁流水似流泉無名木云人休清<lb/>
樾摩挲認鳥泊髙枝睥睨看置於唐人詩集中殆不能<lb/>
辨至其和錢起江行百詩用事精當寓意清髙與起詩<lb/>
甚類士大夫間多傳録之故吏部員外郎朱侯喬年與<lb/>
予雅游厚善喬年有能詩聲議論髙甚少許可顧常喜<lb/>
稱侯來守泉南而予實客寓此郡聲聞豫熟既見歡如<lb/>
<pb n="KR3k0017_WYG_023-2b"/>
平生雖月率不過一二還往然見輒論詩無它談凡一<lb/>
歳間相與更酬迭唱甚樂間一日侯誦所作郡舍羅漢<lb/>
堂詩示予其斷章言幾多雁鶩行間吏衙退頻來禮<lb/>
迦予曰韋蘇州詩云今朝郡齋閑欲問楞伽字某毎讀<lb/>
至此未嘗不廢卷太息想像應物之風流醖籍而有以<lb/>
知蘇臺當時之無事也泉為劇郡侯能鎮之以静而不<lb/>
擾使吏輩優游如此抑亦可以見大府辦治而侯之風<lb/>
度矣侯忻然以予為㑹心之友未幾予來佐臨漳郡事<lb/>
<pb n="KR3k0017_WYG_023-3a"/>
侯送之以詩有戍兵數有流星遞元白詩筒幸寄將之<lb/>
句予益知侯專於詩未嘗頃刻忘也雖然使侯平昔不<lb/>
能博極羣書撮其機要廣録而儲用之雖能專如此吾<lb/>
恐發而為詩事不足以副才枯而不腴華而不實未必<lb/>
能如是之工也然則所謂海録者其可謂之小補云乎<lb/>
哉侯既自序此書登載門類卷帙之目詳矣又以書謁<lb/>
予文乃為具道少時所以聞於先生長者之説及屬<lb/>
者與侯酬唱論議之益著于篇之首夫春秋美君子樂<lb/>
<pb n="KR3k0017_WYG_023-3b"/>
道人之善况於㑹心之知乎此則予之意也覽觀者其<lb/>
自知之紹興十有九年冬十一月十九日河陽傅自<lb/>
得安道叙<lb/>
　<lb/>
　<lb/>
　<lb/>
　<lb/>
　海録碎事後序<lb/>
</p>
<p>
</p>
  </div>
</body>
</text>
</TEI>
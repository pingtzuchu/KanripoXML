<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>雲谷雜紀卷首</head> <lb/>
    <p>
<pb n="KR3j0035_WYG_000-1a"/>
欽定四庫全書　　　　　子部十<lb/>
　雲谷雜紀目録　　　　　雜家類二<hi>雜考之屬</hi>
　　卷首<lb/>
　　　書帖識語<lb/>
　　卷一<lb/>
　　　二十三條<lb/>
　　卷二<lb/>
　　　三十九條<lb/>
<pb n="KR3j0035_WYG_000-1b"/>
　　卷三<lb/>
　　　三十一條<lb/>
　　卷四<lb/>
　　　三十一條<lb/>
　　卷末<lb/>
　　　奏狀四篇<lb/>
　　　題跋四篇<lb/>
　　　　<hi>臣</hi>等謹案雲谷雜紀四卷宋張淏撰淏字清<lb/>
<pb n="KR3j0035_WYG_000-2a"/>
　　　　源婺之武義人其里貫見于金華志而陳振<lb/>
　　　　孫書録解題又稱為梁國張淏蓋本開封人<lb/>
　　　　而僑于婺者也舉紹興二十七年進士初補<lb/>
　　　　將仕郎主管吏部架閣文字舉備顧問紹定<lb/>
　　　　元年以奉議郎致仕當時稱其學術淹通紀<lb/>
　　　　問該洽著述甚富今所續施宿㑹稽志抄帙<lb/>
　　　　尚存而此書宋藝文志文獻通考皆不著録<lb/>
　　　　惟文淵閣書目載有一冊其本亦久佚世已<lb/>
<pb n="KR3j0035_WYG_000-2b"/>
　　　　無傳今從永樂大典中採撮得一百數十條<lb/>
　　　　别有徐邦憲書帖一首及淏識語一則乃當<lb/>
　　　　時冠于卷首者又有楊楫章頴葉適後序三<lb/>
　　　　篇及淏自跋一篇尚皆完善無缺謹依類排<lb/>
　　　　次釐為四卷而取書帖序跋分載首末以畧<lb/>
　　　　還原本之舊宋人説部著録紛繁大都摭異<lb/>
　　　　矜新無關典據惟洪邁容齋隨筆辨證名義<lb/>
　　　　極稱精核為稽古者所資淏此書實踵邁書<lb/>
<pb n="KR3j0035_WYG_000-3a"/>
　　　　而作蓋能專為考據之學者其大㫖見于自<lb/>
　　　　跋中故其折衷精審考訂詳明于諸名家著<lb/>
　　　　述流傳皆能析其疑而糾其謬如論蕙之非<lb/>
　　　　零陵香而駁邵博聞見録之舛論王羲之換<lb/>
　　　　鵝實有黄庭道徳二經而斥蔡條西清詩話<lb/>
　　　　之非引董徳元言證蘇軾詩虎頭城之為䖍<lb/>
　　　　州引曾慥百家詞證虎兒為米友仁字而摘<lb/>
　　　　施宿任淵二家所注之誤其釐訂是正確有<lb/>
<pb n="KR3j0035_WYG_000-3b"/>
　　　　據依實足為學者殫見洽聞之助宜當時極<lb/>
　　　　重其書而葉適後跋以淏所論泊宅編花書<lb/>
　　　　名一條義有未安别存商㩁之語淏倂存諸<lb/>
　　　　卷中其一時朋友質疑問難切磋相長之意<lb/>
　　　　足以想見是皆有可取也乾隆四十三年九<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR3j0035_WYG_000-4a"/>
欽定四庫全書<lb/>
　雲谷雜紀卷首<lb/>
　　侍郎徐公帖<lb/>
邦憲已贄開藩之慶茲不重敘彞儀輒有拜禀樅陽張<lb/>
監鎮其先中華人自其祖寓武義邦憲與之隣居有年<lb/>
矣知其篤行好學博讀古今之書近世無與比者真所<lb/>
謂從生可畏者也邦憲心甚敬之折行輩而與之交比<lb/>
以貧甚急禄不暇擇木挈老母擕諸弟以行乃天假厚<lb/>
<pb n="KR3j0035_WYG_000-4b"/>
幸得趨走于教令之下敢望台慈借之從容扣其所藴<lb/>
而眄睞之必有取知者矣其天姿恂恂謹畏若怯懦無<lb/>
能發明者然其中所藴殊非凡近願年丈特垂異顧幸<lb/>
甚<lb/>
　　紹熙甲寅予侍先大父還自酉陽寓居于婺之武<lb/>
　　義故寶謨閣待制徐公寔里人也尚氣節重唯諾<lb/>
　　不妄交于人一日忽過予一見之如平生歡予為<lb/>
　　賦詩云五花麟駒籋飛雲鳴珂敲月曙色分晨光<lb/>
<pb n="KR3j0035_WYG_000-5a"/>
　　炯炯照玉勒華風熠熠生衡門磊磊落落萬人英<lb/>
　　氣射斗牛貫九精筆扛龍文百斛鼎鯨呿鼇擲風<lb/>
　　雨驚英辭琳瑯潤金石寒芒正色如明星淫哇亂<lb/>
　　雅快一掃英莖韶濩重鏗鍧質高器大聲必廣古<lb/>
　　來才士豈虚名我嗟壯歳困五窮終年齪齪文字<lb/>
　　中絶編壞簡徒自苦炊沙鏤水初何功志高意廣<lb/>
　　材不足奴輩豈特笑孔融龍潛蚖肆亦物理草廬<lb/>
　　未必非英雄天生我材必有用誰能便與朽腐同<lb/>
<pb n="KR3j0035_WYG_000-5b"/>
　　願得側翅附鴻鵠追風掣電凌太空公曰是篇置<lb/>
　　之李賀詩中誰復能辨君少年俊邁如此我當退<lb/>
　　處一頭地矣因是遂為忘年交嘉定癸酉予自龍<lb/>
　　舒歸公已出守九江而數數寄聲問予還期予時<lb/>
　　將以所記書傳疑事往質正焉未果而公卒予方<lb/>
　　痛悼有以公貳冬官時與龍舒趙使君帖示予讀<lb/>
　　之悲益不自勝趙使君中道易守新安予不及識<lb/>
　　之而楊敬之逢人説項斯之意似不可忘也悲夫<lb/>
<pb n="KR3j0035_WYG_000-6a"/>
　　天胡為奪予良友之遽也九原不可作予之所疑<lb/>
　　者誰與折衷之昔季札以寶劔許徐君未及獻而<lb/>
　　徐君死乃以繫冢樹而去從者曰徐君已死尚誰<lb/>
　　與乎季子曰始吾心已許之豈以死背吾心乎輒<lb/>
　　以公帖冠之卷首是亦季子于徐君之意也嘉定<lb/>
　　甲戌張淏書<lb/>
</p>
<p>
</p>
  </div>
</body>
</text>
</TEI>
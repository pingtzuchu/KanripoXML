<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通雅卷二十七</head>
    <p>
<pb n="KR3j0066_WYG_027-1a"/>
欽定四庫全書<lb/>
　通雅卷二十七　　　　　明　方以智　撰<lb/>
　　貨賄<lb/>
白選漢白金幣也　漢志内府多銀錫鑄白金三品一<lb/>
曰重八兩圜之其文龍名白撰直三千二曰以重差小<lb/>
方之其文馬直五百三曰復小撱之其文龜直三百更<lb/>
鑄三銖錢史記作白選重差作重荖謂此以半斤差為<lb/>
三等也今誤解以重差復小為二品三品之名則非矣<lb/>
<pb n="KR3j0066_WYG_027-1b"/>
皆名白選也爾雅白金謂之銀而漢白金以銀錫為之<lb/>
貨殖傳金錫連徐廣曰鉛未鍊者莽錢布殽以連錫注<lb/>
李竒曰鉛錫璞名曰連應卲曰連似銅師古曰李孟説<lb/>
非許慎曰鏈銅屬也此下文又云能采金銀銅連錫益<lb/>
知連非錫矣殆真鉛與銀錫之類也唐建中初判度支<lb/>
趙贊采連州白銅鑄大錢一當十亦白選遺意也續會<lb/>
要曰開寳中減桂陽監嵗入白金三之一至道廢卲武<lb/>
成州金場又廢衢州銀冶景徳中建州寳通山出銀以<lb/>
<pb n="KR3j0066_WYG_027-2a"/>
圖來獻天聖中䖍州石城産銀置義豐場按諸處言銀<lb/>
則桂陽監之白金為白銅明矣是自漢之白金幣非真<lb/>
銀後遂以白銅為白金耳白銅亦稱青銅慶厯中知商<lb/>
州皮仲容采青水青銅鑄錢張鷟號萬選青錢曰青者<lb/>
别其非紅黄也紅銅加鉛則黄鉛太多則色雜近黝鑄<lb/>
者煮黄之惟有萬厯錢最好千錢直一兩與開元通寳<lb/>
制合鑄用白銅民間每多用之號曰白沙<lb/>
赤仄赤銅錢也　平凖書鑄鐘官赤側赤仄也鐘官鑄<lb/>
<pb n="KR3j0066_WYG_027-2b"/>
錢官也一當五應卲曰所謂子紺錢也如淳曰以赤銅<lb/>
周郭不知作法云何智曰即赤銅錢嘗見青緑古錢其<lb/>
質地皆赤應卲所云子紺子蓋紫之訛耳今人亦呼為<lb/>
紫銅<lb/>
肉好好空也其圜實為肉　周景王鑄大錢曰寳貨肉<lb/>
好皆有周郭以勸農贍不足百姓蒙利焉爾雅肉倍好<lb/>
謂之璧好倍肉謂之瑗肉好若一謂之環問竒集音肉<lb/>
為柔去聲爾雅注疏不音肉而好為去聲愚謂皆不必<lb/>
<pb n="KR3j0066_WYG_027-3a"/>
也錢形似璧故亦稱肉好舊解肉為邊非錢邊曰郭肉<lb/>
在邊之中也盜摩錢質而取鋊故更鑄五銖錢周郭其<lb/>
質令不得摩取鋊鋊音浴銅屑也南齊曹武制錢皆厚<lb/>
輪大郭除其肉郭而重五銖者梁女錢也謂陰孔好也<lb/>
無輪郭不磨鑢而重二銖者宋景和之耒子荇葉也杜<lb/>
佑通典耒子作來子自此而外雖光天之鐵錫五銖開<lb/>
元之偏鑪錢稜錢亦有輪郭要其重曰當千者孫呉曰<lb/>
永通萬國者北周之當千曰直百者蜀與梁曰得壹者<lb/>
<pb n="KR3j0066_WYG_027-3b"/>
史思明皆一當百也曰大泉者王莽曰重輪乾元者唐<lb/>
肅皆一當五十曰嘉禾者呉之一當五百也曰比輪者<lb/>
東晉之初渡曰大貨者陳一當五銖之十曰四柱者梁<lb/>
一准二十後准十曰兩柱者梁末也曰八銖者漢曰大<lb/>
布者後周曰乾封者唐高曰乾元者唐肅皆一當十曰<lb/>
赤仄者漢曰布泉者後周皆一當五也要其輕曰榆莢<lb/>
者漢曰四分者晉曰風飄水浮者元魏曰沈郎者沈充<lb/>
鑄曰耒子曰荇葉宋之二銖曰小錢者莽之一銖曰鵝<lb/>
<pb n="KR3j0066_WYG_027-4a"/>
眼綖環梁末以至隋也其輕重得中者五銖武之上林<lb/>
三官錢亦五銖也光武復五銖董卓更鑄小錢曹公復<lb/>
用五銖劉宋四銖梁後魏隋之初皆五銖其敝則輕矣<lb/>
唐武徳四年鑄開元通寳重二銖四參十錢重一兩其<lb/>
文以八分𨽻篆三體此其古今之得中者乎淳化御書<lb/>
錢乃太宗親書作真草行三體此正倣開元式也自後<lb/>
改元必更鑄以年號為文近朝京師所用者正五銖後<lb/>
亦四銖天下所用者皆與開元近後之二錢一緡者乃<lb/>
<pb n="KR3j0066_WYG_027-4b"/>
崇禎末矣古禁散用銀故錢行今在交賦者官收其錢<lb/>
則錢行然官不收錢者以無羨餘也此别有議<lb/>
九佰錢以九十為百也　梁武帝普通更鑄鐡錢人皆<lb/>
私鑄嶺東八十為百名曰東錢江郢以上七十為百名<lb/>
曰西錢京師以九十為百名曰長錢大同詔聞外閒用<lb/>
九佰錢今可用足陌錢此自宋晉平王休祐用短錢賦<lb/>
即唐皇甫鎛之墊錢也五代漢隱帝時王章以七十七<lb/>
為陌曰省佰錢詳見算數條下<lb/>
<pb n="KR3j0066_WYG_027-5a"/>
飛錢會錢也　唐貞元中禁錢出駱谷散關商賈委錢<lb/>
諸道進奏院及諸軍諸使以輕裝趨四方合券取之號<lb/>
飛錢盧坦請許于三司飛錢每千增給百錢然商人無<lb/>
至者開寳三年詔于兩京置便錢務使陳鄂監倣唐飛<lb/>
錢也此即交子務交子始于蜀薛田張若谷請官置交<lb/>
子務時天聖元年也大觀元年改交子為錢引紹興元<lb/>
年張俊置見錢關子于婺州後行于淮南江東錢端禮<lb/>
造㑹子三十一年立㑹子務以千萬緡為一界小宰七<lb/>
<pb n="KR3j0066_WYG_027-5b"/>
曰聽稱責以傅别注謂券書亦其遺乎商信朝廷而中<lb/>
邊中京之法行于淮領錢或鹽則鈔亦行矣<lb/>
紀錢制者泉譜泉志　晁氏志梁顧烜唐張台有譜封<lb/>
演輩廣之李孝美合之成十卷金光襲有錄董逌有譜<lb/>
陶岳撰貨泉錄一卷紹興十九年洪遵得古泉百餘品<lb/>
攟摭為泉志十五卷鄭樵曰泉者形如泉變而為器再<lb/>
變而圜故代以錢文而泉專為流泉用泉之篆下體不<lb/>
从水也先儒不知本末為流于泉布于布寳于金利于<lb/>
<pb n="KR3j0066_WYG_027-6a"/>
刀皆㳂鑿之義智以泉篆為□正象有原之水原以泉<lb/>
為水源則泉非象水而何<lb/>
堨水解池取鹽法也　山西解池周一百四十里紫色<lb/>
水出石鹽自然印成惟暴雨則耗公私共堨水徑防其<lb/>
淫濫謂之堨水山海經所謂鹽販之澤池西又有一池<lb/>
曰女鹽澤今説以南風成鹽後志注河車池有别御鹽<lb/>
四面刻如印齒文章唐志有鹽池十八井六百四十負<lb/>
海在外業鹽者為亭户<lb/>
<pb n="KR3j0066_WYG_027-6b"/>
渠展齊鹽也　禺莢之商終月大男食鹽五升少半大<lb/>
女食鹽三升少半吾子食鹽二升少半禺讀為偶少半<lb/>
猶劣弱也吾子小男小女也渠展之鹽煮水為之十月<lb/>
至正月成三萬六千鍾下令曰孟春農事起無得煮鹽<lb/>
此則坐長十倍桓公糶之得成金萬一千餘斤<lb/>
委府均輸籠貨物之府也　漢少府屬官有御府尚方<lb/>
典作衣服具白委府郡置輸官曰均輸開委府于京師<lb/>
以籠貨物後志凡山澤陂池之税名曰禁錢屬少府天<lb/>
<pb n="KR3j0066_WYG_027-7a"/>
子藏錢曰少府諸侯曰私府<lb/>
少内中黄内藏也　丙吉傳少内嗇夫自吉注師古曰<lb/>
少内掖庭主府藏之官也淮南時則訓六月官少内景<lb/>
紀以大内為二千石置左右内官主天子私財曰少内<lb/>
桓紀建和元年芝草生于黄藏府韋彪傳中藏府受賜<lb/>
錢莽傳黄門鉤盾藏府文選注曹植令曰皇帝損乗輿<lb/>
之副竭中黄之府晉志少府統中黄左右藏等言中黄<lb/>
門左右藏也魏為白藏庫隋闕左為左藏院自漢靈已<lb/>
<pb n="KR3j0066_WYG_027-7b"/>
重左騶矣唐分左右藏各有庫有木雌契一隻與大府<lb/>
主簿合之折租貯左雜送物貯右<lb/>
和市猶周之質人也　周禮地官質人掌成市之貨賄<lb/>
珍異凡賣儥者質劑稽市之書契同其度量壹其淳制<lb/>
淳與準同此即後世之平凖和市也均輸籠貨物作委<lb/>
府太甚耳王莽立五均六幹徒為煩擾唐裴耀卿𫝊為<lb/>
長安令舊有配户和市法人厭苦耀卿責豪門坐賈豫<lb/>
給以直絶僦欺之弊唐百官志金部掌和市之事宋天<lb/>
<pb n="KR3j0066_WYG_027-8a"/>
聖四年置西界和市場後遂為榷場僦欺詐人之僦直<lb/>
也凡以錢顧庸作或賃屋定租皆謂之僦<hi>音就</hi>漢志言僦<lb/>
直僦費是也<lb/>
山郎出沐錢也　出錢給文書得出沐曰山郎楊惲移<lb/>
長度白罷之長度謂移文言其長計于度支也度支亦<lb/>
曰䧴度<lb/>
雇山言雇人給薪也　哀帝紀女徒已論歸家復雇山<lb/>
錢月三百<lb/>
<pb n="KR3j0066_WYG_027-8b"/>
左騶輸東園錢也　桓靈時拜三公皆輸東園禮千萬<lb/>
名左騶羊續舉緼袍示使故不登公位其時又有導行<lb/>
費修宫錢<lb/>
義錢金選罪贖也　虞翻上疏乞除義錢義錢者長史<lb/>
聽百姓謫罰者輸贖者也即今之罪贖金布令有贖罪<lb/>
呈金償有紙贖亦曰罰贖蕭望之傳罪贖有金選之品<lb/>
選音刷謂鍰之率也詳見雜説金布令有罰贖故今人<lb/>
亦稱罪贖為贖鍰<lb/>
<pb n="KR3j0066_WYG_027-9a"/>
榷會儈也　武紀初榷酒酤注師古曰榷者步渡橋爾<lb/>
雅石扛今之略彴是也禁閉其事總利之官而下無由<lb/>
以得利有若渡水之榷因立名焉如淳曰榷音較較亦<lb/>
有古岳切也趙王彭祖傳使使即縣為賈人榷會注榷<lb/>
禁他家獨會兩家之賈智謂會與儈同貨殖傳節駔儈<lb/>
孟康曰節物貴賤也謂除估儈其餘利顔曰儈合㑹二<lb/>
家交易者駔者其首率也音子朗反儈蓋漢之月平唐<lb/>
之經紀也月平見周禮注經紀見唐書駔與奘通俗語<lb/>
<pb n="KR3j0066_WYG_027-9b"/>
以粗大為奘今江廣鹽每縣砠鹽之標蓋駔鹽也<lb/>
辜榷辜障也榷專也　此漢書音義之解後漢紀亦言<lb/>
豪右辜榷陳咸鉤校辜榷宦者傳辜較百姓較本音古<lb/>
岳切轉為古孝切故如淳以較音榷此章辜較即辜榷<lb/>
也智謂榷雖有橋義然實與較通古作㰌王莽傳豪吏<lb/>
滑民辜而㰌之正謂籠障而專取也博雅揚榷都凡也<lb/>
説文徐曰榷之言罩也人謂粗略而舉之曰揚榷毛氏<lb/>
曰榷从□音泂不从宀也互詳謰語以估較為是<lb/>
<pb n="KR3j0066_WYG_027-10a"/>
進奉門户猶今之門單也　唐徳宗宫市賤賣人物仍<lb/>
索進奉門户及脚價等錢門户者進奉所經門户皆有<lb/>
費用漢靈帝時謂之導行費吕强嘗諫之即如今門單<lb/>
錢入京城有囊襆皆所不免此尚為輕其最苦者十庫<lb/>
本色之鋪墊<lb/>
塌地剰茶茶税也　唐武宗時崔珙增江淮茶税諸道<lb/>
置邸謂之塌地錢貞元江淮茶為大模一斤至五十兩<lb/>
咸通中于悰每斤增税錢五曰剰茶錢温公自陜歸洛<lb/>
<pb n="KR3j0066_WYG_027-10b"/>
以俸餘買布洛市價高即以陜賈賣之南軒曰不如伊<lb/>
川塌麥有問者曰依市價可知當時稱塌之例語<lb/>
封樁宋激賞之庫也　宋太祖别立封樁庫太宗改為<lb/>
景福内庫專備邊用也紹興取户部窠名可必者盡入<lb/>
御前樁管激賞庫張浚至行在詔浚隨行錢物𨽻内藏<lb/>
為封樁激賞庫紹興改為封樁下庫仍隸户部乾道建<lb/>
左藏封樁庫于都省内遵蓺祖景福之遺意以為軍旅<lb/>
之備自南渡有四百餘萬緡號月樁蓋朱勝非當國時<lb/>
<pb n="KR3j0066_WYG_027-11a"/>
取之<lb/>
頭子頭㑹也　政和間陳亨伯為陜西轉運使始議創<lb/>
經制錢大率添酒價增税額官賣契紙頭子錢其後行<lb/>
之東南靖康初廢吕頤浩葉夢得請復之于是先取鈔<lb/>
傍定帖錢命提刑掌之毋得擅用經制錢總制之法創<lb/>
于紹興五年孟庾請頭子錢增十錢又收耆户長雇錢<lb/>
又收常平五文頭子錢智按漢書頭會箕斂舊謂見人<lb/>
頭而斂錢以箕收之因以抽頭為頭子錢<lb/>
<pb n="KR3j0066_WYG_027-11b"/>
下碇洋舶之始至也　孔戣拜嶺南節度蕃舶泊步有<lb/>
下碇税始至有關貨宴戣禁止之海船用木毛沉之水<lb/>
中謂之下碇王方慶于崑崙舶秋毫無所索盧鈞不賤<lb/>
售海舶之珍皆以得名宋市舶使或置于杭或增置于<lb/>
泉州<lb/>
賨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>倓錢外税也　秦置黔中郡漢改武陵嵗令大人<lb/>
輸布一匹小口二丈是為賨布唐詩漢女輸賨布巴人<lb/>
頌芋田是也順帝永和武陵守言增租賦虞詡奏增之<lb/>
<pb n="KR3j0066_WYG_027-12a"/>
必怨叛不從蠻爭貢布遂叛秦惠王并巴中君長嵗出<lb/>
賦二千一十六錢三嵗一出義賦千八百錢民户出<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
布八丈二尺雞羽三十鍭漢興南郡守靳疆請依秦故<lb/>
事秦昭王復版楯之人頃田不租十妻不算殺人以倓<lb/>
錢贖高祖發版楯定三秦復渠帥七姓不輸租賦餘户<lb/>
入賨錢口四十永平中鄭純與哀牢夷人約邑豪嵗輸<lb/>
布貫頭衣二領鹽一斛以為常今之版楯則在西粤頭<lb/>
頂一版以髮纒之媍以二尺竹片貫髮如簪<lb/>
<pb n="KR3j0066_WYG_027-12b"/>
　　刑法<lb/>
法比都目律令科品也　魏文侯師李悝著法經六篇<lb/>
有囚捕通鑑作綱捕以律始于盜賊也蕭何除參彝連<lb/>
坐增部主見知益事律擅興廏戸三篇叔孫通傍章十<lb/>
八篇張湯越宫律二十八篇趙禹朝律六篇即張斐所<lb/>
稱朝㑹正見律又漢時決事集為令甲三百餘篇及司<lb/>
徒鮑昱法比都目凡九百六卷令甲者如淳曰令有先<lb/>
後故有令甲令乙令丙師古曰若今第一第二篇耳決<lb/>
<pb n="KR3j0066_WYG_027-13a"/>
比者辭訟決事比也陳忠上決事比三十三條有科條<lb/>
遂為之都目劉祐傳移書所在依科品没入之安帝詔<lb/>
舊令制度各有科品宣帝紀品式備具孔光為尚書觀<lb/>
故事品式應卲撰具律本章句尚書舊事廷尉版令決<lb/>
事比例司徒都目五曹詔書及春秋斷獄凡二百五十<lb/>
篇崇文目春秋決事比即獻帝時應卲所上董仲舒春<lb/>
秋斷獄也貴與譏其緣飾淫刑然哉<lb/>
版挈版令也租挈收田之挈令也田律蒐田律也水令<lb/>
<pb n="KR3j0066_WYG_027-13b"/>
用水之約束也　張湯傳書于讞法挈令韋昭曰在版<lb/>
挈也即應卲之廷尉版令元鼎六年上曰令内史稻田<lb/>
租挈重師古曰租挈收田租之約令也兒寛奏開六輔<lb/>
渠定水令師古曰用水之次定為法令召信臣作均水<lb/>
約束黄香遷魏郡守内外園田與人分種香曰田令商<lb/>
者不農表貉誓民注誓民以犯田法之罰也誓曰無干<lb/>
車無自後射疏曰此據漢田律而言秋官士師五禁注<lb/>
今野有田律是也周禮有司凡法令皆謂之公令何竝<lb/>
<pb n="KR3j0066_WYG_027-14a"/>
傳注如淳曰公令吏死官得法賻公孫𢎞為學官請著<lb/>
功令師古曰功令篇名史記曰余讀功令至于廣厲學<lb/>
宫之路索隠曰即今之學令是也智以為此皆泥事作<lb/>
解功令即公令也晉志言漢哀時王嘉虧除先帝舊穿<lb/>
令斷律凡百餘事言改除其律令也唐有唐令三十卷<lb/>
趙綽金科易覽三卷宋有竇儀修刑統三十卷元豐斷<lb/>
例六十卷<lb/>
租銖租税律也　史記大事記孝文十三年除田租税<lb/>
<pb n="KR3j0066_WYG_027-14b"/>
律貢禹傳上書曰除其租銖之律注師古曰租税之法<lb/>
皆依田畝不得雜計百物之銖兩<lb/>
竒請它比别請它例也　成帝河平中詔曰竒請它比<lb/>
日以益兹師古曰竒請謂常文之外主者别有所請以<lb/>
定罪也它比謂引它類以比附之竒居宜反<lb/>
聽請聽私請也　王子侯表沈猷侯受坐為宗正聽請<lb/>
不具宗室耐為司宼師古曰受為宗正人有私請求者<lb/>
受聽許之于宗室之中事有不具也<lb/>
<pb n="KR3j0066_WYG_027-15a"/>
巧請巧于上請也　漢書責楊僕巧請又王温舒傳巧<lb/>
請<lb/>
驚事律以驚事告急也　六典魏命陳羣等采漢律為<lb/>
魏新律十八篇增漢蕭何律劫掠詐偽毁亡告劾係訊<lb/>
斷獄請賄驚事償賦等九篇有以驚事為變事者變事<lb/>
令上言變事也<lb/>
廏律廏置事例也　魏新律中令序曰秦舊有廏置乗<lb/>
傳副車食㕑漢初不改後以費稍省故後漢但設騎置<lb/>
<pb n="KR3j0066_WYG_027-15b"/>
無車馬而律猶著其文故除廏律<lb/>
名例刑名法例也　名例律即李悝第六篇具律也魏<lb/>
改漢具律為刑名第一晉于刑名中分法例律北齊併<lb/>
刑名法例為名例冠于篇首<lb/>
酎金律八月飲酎而諸侯助祭貢金也　後志注丁孚<lb/>
漢儀曰酎金律文帝所加以正月旦作酒八月成名酎<lb/>
酒因令諸侯助祭貢金漢律金布令曰皇帝齋宿親帥<lb/>
羣臣承祠宗廟羣臣宜分奉諸侯以民口數率千口奉<lb/>
<pb n="KR3j0066_WYG_027-16a"/>
金四兩竒不滿千口至五百口亦四兩皆會酎少府食<lb/>
邑九真交阯日南者用犀角二長九寸以上若玳瑁甲<lb/>
一鬱林用象牙一長三尺以上若翡翠各二十凖以當<lb/>
金蕭望之傳高紀臣瓚注晉志皆引金布令<lb/>
三尺書律之簡也　鹽鐵論曰二尺四寸之律古今一<lb/>
也客謂杜周書不循三尺法周曰三尺安在哉朱博傳<lb/>
三尺律令人事出其中言三尺者周尺八寸三八二十<lb/>
四也<lb/>
<pb n="KR3j0066_WYG_027-16b"/>
深故故不直也　趙禹傳曰緩深故之罪表注晉灼曰<lb/>
律脱出為故縱入罪為故不直謂文深故入其罪即所<lb/>
云舞文文内也嚴延年文致不可得反皆此類也<lb/>
搏揜揜人而奪其物也　安丘侯拾坐入上林謀盜鹿<lb/>
又搏揜完為城旦師古曰摶擊揜襲以奪人物一曰六<lb/>
博也揜意錢也邔嚴侯遂生揜搏奪公主馬此有明驗<lb/>
意錢之解何為乎邔鉅已反<lb/>
首匿自首出其所匿也　首謂出首首去聲匿藏匿也<lb/>
<pb n="KR3j0066_WYG_027-17a"/>
功臣表臨汝侯灌賢以嬰孫紹封元朔五年坐子傷人<lb/>
首匿免干户典略駱曜教民緬匿法<lb/>
乏興猥逮詗讂皆律條也　律有乏興之法謂官有所<lb/>
興發而輙稽留闕乏其事也韓延年坐留外國書一月<lb/>
乏興入穀贖完卜式傳北邊有興猥烏賄切盛多也逮<lb/>
傳捕也猥逮者矯為官府多有逮捕也詗謂知處宻告<lb/>
之也淮南王安傳為中詗孟康曰西方人以反間為詗<lb/>
讂音睊隠語謂偵伺官府利害隱宻其事有所追求也<lb/>
<pb n="KR3j0066_WYG_027-17b"/>
説文讂流言也流言之解是急就章曰乏興猥逮詗讂<lb/>
求是也<lb/>
　<lb/>
　<lb/>
　<lb/>
　<lb/>
　<lb/>
　通雅卷二十七<lb/>
</p>
<p>
</p>
  </div>
</body>
</text>
</TEI>
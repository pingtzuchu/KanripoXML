<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通雅卷三十一</head>
    <p>
<pb n="KR3j0066_WYG_031-1a"/>
欽定四庫全書<lb/>
　通雅卷三十一　　　　　明　方以智　撰<lb/>
　　器用<hi>書札</hi>
古以木片為札削竹為策編策為簡成帙為冊方版謂<lb/>
之方牘樸謂之槧插羽之牘謂之羽檄書刀謂之削<lb/>
聘禮曰加書将命百名以上書于策不及百名書于方<lb/>
既夕禮曰書賵于方若九若七若五書遺于策文多者<lb/>
書之策少者書之方木片曰札説文曰牒也漢書曰谷<lb/>
<pb n="KR3j0066_WYG_031-1b"/>
子雲筆札光武一札十行漢人皆以此為簡牘削竹為<lb/>
策編策為簡與柬通成帙為冊冊必有卷論衡曰斷木<lb/>
為槧<hi>七豓切</hi>版長三尺削木也木削為□<hi>同柹</hi>顔之推引後<lb/>
漢書楊由𫝊云風吹削哺為柹<hi>音比</hi>此是削札牘之□耳<lb/>
蘇竟書云摩研編削之才子雲提鉛槧吳恢欲殺青簡<lb/>
皆刀策也康成注論語序以鉤命□云春秋二尺四寸<lb/>
書之孝經二尺二寸書之故知六經之策皆長二尺四<lb/>
寸伯皆言二尺者天子策書所用與六經異也簡容一<lb/>
<pb n="KR3j0066_WYG_031-2a"/>
行字牘乃方版羽檄之書説文曰二尺書也顔子籕曰<lb/>
以木簡為書長尺二寸此近是魏武奏事云有急則臿<lb/>
羽曰羽檄吐蕃用金箭急則加銀鵠升菴曰雲南急遞<lb/>
插雞毛乃羽書之遺也築氏為削長尺博寸合六而成<lb/>
規鄭曰今之書刀也東觀記以書刀賜馬嚴朱博投刀<lb/>
削所記用簡牒吏皆以刀筆自隨蒙氏已製筆漢兼用<lb/>
書刀曰刀筆博古圖有漢刀筆文翁吏詣京師減省少<lb/>
府用度買刀布蜀物遺博士如淳曰金馬書刀今賜計<lb/>
<pb n="KR3j0066_WYG_031-2b"/>
吏者作馬形刀環金鏤之楊僕請官蜀刀此刀也唐禧<lb/>
宗乾符六年徐雲䖍使南詔驃信待雲䖍厚授以木夾<lb/>
宣和書譜章孝規為路魯瞻書雲南木夾彼方謂之木<lb/>
契猶有古槧之遺或以茶經竹夾相比非矣<lb/>
尺一詔策也　漢以單于書以尺一牘選舉召拜亦書<lb/>
之尺一版楊政以箭貫候輦持章乞楊生師即尺一出<lb/>
升范升也李雲言尺一拜用陳蕃言尺一選用委尚書<lb/>
三公陽球𫝊不得稽留尺一所謂勅也通用勅詳見疑<lb/>
<pb n="KR3j0066_WYG_031-3a"/>
始字説中漢以後詔誥因有定名唐志有七一曰冊書<lb/>
二曰制書三曰慰勞制書四曰發勅五曰勅㫖六曰論<lb/>
事勅書七曰勅牒而尚書省之制六制勅冊天子用之<lb/>
令則皇太子用之教則親王公主用之符則省下州州<lb/>
下縣者下之達上有六一曰表二曰狀三曰箋四曰啓<lb/>
五曰辭六曰牒而門下省又有奏鈔奏彈露布議四者<lb/>
與表狀共六制諸司相質其制有三一曰關二曰刺三<lb/>
曰移趙宧光謂札從乙尺一當作尺乙不知何以解丈<lb/>
<pb n="KR3j0066_WYG_031-3b"/>
二之組耶<lb/>
詔書有真草又有案有宣　三王世家禇先生曰謹論<lb/>
次其真草詔書編于左方鄭崇𫝊持詔書案起案者寫<lb/>
詔之文智以為存案如今之底稿也唐故事中書舍人<lb/>
掌詔誥皆寫兩本一為底一為宣身之曰在中書可<hi>闕</hi>
覆謂之正宣唐朝臣以兵送李泌寫宣以郤之崇文目<lb/>
有宣底八卷唐王起𫝊帝常以疑事令使者質起具榜<lb/>
子附使者上凡成十卷號曰寫宣會要曰大順中令詔<lb/>
<pb n="KR3j0066_WYG_031-4a"/>
書别録小字本留内永為定式廣川跋同光四年宣<lb/>
周之復逆猶秦漢之奏事上書也　宰夫執敘羣吏之<lb/>
治以待諸臣之復萬民之逆注復謂于朝廷奏事逆為<lb/>
上書太僕掌諸侯之復逆注鄭司農曰復謂奏事逆為<lb/>
受下奏七國未變古式言事于王皆稱上書秦初改書<lb/>
曰奏後又曰封書曰封章謂重封以上蔡邕以皁囊封<lb/>
上章奏所謂囊封也<lb/>
大諾批答也　梁陳伯之為江州刺史不識書得文牒<lb/>
<pb n="KR3j0066_WYG_031-4b"/>
辭訟惟作大諾而已齊江夏王鋒髙帝使學鳳尾諾以<lb/>
玉麒麟賜之唐紀曰凡諸侯牋奏皆批曰諾而草書若<lb/>
鳳尾形宋明帝紀胡母輔専權語曰禾絹閉眼諾胡母<lb/>
大張槖禾絹謂帝也此即文書後之押字也自漢有之<lb/>
宗資任范博歌曰南陽宗資主畫諾張緒曰一生不解<lb/>
作諾汾晉之間尊者呼左右云咄左右必諾劉義叟云<lb/>
咄嗟而辦當作咄喏而辦智按咄嗟與咄唶咄咤同非<lb/>
諾也江左詔畫諾唐時畫聞即今之知道也歸田録言<lb/>
<pb n="KR3j0066_WYG_031-5a"/>
學士院用押字咨報季肇曰堂帖押名曰花押韋陟五<lb/>
朶雲體是也劉後村曰王文康坐萊公貶蘇子美坐祁<lb/>
公廢二人皆為婦翁累也帖尾托人相花字似是通人<lb/>
一蔽則花字尋常皆用之長睿與劉燾論書言及施結<lb/>
喜收古今人押字伯思曰梁朱异唐懐光沈熾文等題<lb/>
名紙縫或謂之押縫謂之押尾蔡廓曰我不能為徐干<lb/>
木署紙尾<lb/>
唐宋有熟狀有進草　筆談曰本朝要事對禀常事擬<lb/>
<pb n="KR3j0066_WYG_031-5b"/>
進入畫可然後施行謂之熟狀事速不及待報則先行<lb/>
下具制草奏知謂之進草熟狀白紙書宰相押字他執<lb/>
政具姓名進草即黄紙書宰臣執政皆于狀背押字堂<lb/>
檢宰執背不押唯宰屬于檢背書日堂吏書名用印此<lb/>
擬熟狀有詞宰相押檢不印避暑録言李暹告中書省<lb/>
官書姓而門下尚書省則不書甘露寺牒亦可證知也<lb/>
隋唐以來自朝廷下至郡縣決事皆有詞謂之判牒議<lb/>
呈草曰畫知今會推公題猶然呈草畫知止列姓會題<lb/>
<pb n="KR3j0066_WYG_031-6a"/>
尾銜曰臣某臣某不書姓<lb/>
劄子移牘也　唐人奏事非表非狀者謂之劄子亦謂<lb/>
之録子又謂之榜子陸贄有榜子集蘇軾有進陸贄奏<lb/>
議劄子約鬼章討阿里骨劄子紹興四年著令領宣撫<lb/>
使者皆見任二府故行移用劄子韓世忠宣撫淮東詔<lb/>
于所部州縣用劄子則下行之文移矣宋徐度敦立曰<lb/>
唐宰相治事之地曰政事堂故所下書曰堂帖國初猶<lb/>
因此制趙韓王權重有詔禁止其後中書指揮事凡不<lb/>
<pb n="KR3j0066_WYG_031-6b"/>
降勅者曰劄子猶堂帖也牘為書版徐鍇曰古者為公<lb/>
案也原涉𫝊削牘注木簡也後人折成簡帖故以書簡<lb/>
為尺牘周勃𫝊獄吏書牘背示之則公案之牘也漢以<lb/>
來文移通為之牒徐曰議故未定短牒諮謀則是牒短<lb/>
于牘矣匡衡隨牒在逺方注隨常牒無超擢也南史蔡<lb/>
樽為吏尚用王筠帝推白牒于香橙地此白事除官之<lb/>
牒也馬援隨牒解釋此官府之諮議移文也又訟詞亦<lb/>
曰牒今惟皇宗屬籍曰玉牒仍唐宋舊名及給僧度牒<lb/>
<pb n="KR3j0066_WYG_031-7a"/>
其平行文移曰咨曰手本亦曰關曰牒曰照會下行上<lb/>
曰牒呈上行下曰牒劄假以職名曰劄付<lb/>
露布露封也　軍中報捷露版不封欲其宣布耳王緘<lb/>
曳布可笑矣于文定但専以為捷狀縣之漆竿亦未盡<lb/>
也智按凡露封者皆曰露布光武以鮑昱為司隸怪當<lb/>
司徒露布李雲𫝊乃露布上移副三府東觀書有司奏<lb/>
孝順號曰敬宗露布奏可獻帝春秋曰荀彧卒于夀春<lb/>
夀春亡者告孫權言曹操欲荀彧殺伏后彧不從故自<lb/>
<pb n="KR3j0066_WYG_031-7b"/>
殺孫權露布于蜀魏改元景初詔曰司徒露布咸使聞<lb/>
知蜀建興五年詔曰丞相其露布天下唐則載為門下<lb/>
省之典制矣文章縁起言露布始于蜀誤也其引文露<lb/>
沉武露布以解此者更支<lb/>
空首幅曰需頭或曰需章需批答也　胡廣𫝊文吏試<lb/>
箋奏注漢雜事曰凡羣臣上通者四品一曰章二曰奏<lb/>
三曰表四曰駁議章者需頭稱稽首上以聞謝恩陳事<lb/>
詣闕通者也奏者亦需頭其京師官但言稽首言下稽<lb/>
<pb n="KR3j0066_WYG_031-8a"/>
首以聞其中有所請若罪法劾案公府送御史臺卿校<lb/>
送謁者臺也表者不需頭上言臣某言下言誠惶誠恐<lb/>
稽首頓首死罪死罪左方下附曰某官臣甲乙上通謂<lb/>
之疏原涉𫝊削牘為疏既用帛紙故須折之其曰需頭<lb/>
者空前幅一面也楊萬里知筠州謝表曰需章匃外唐<lb/>
人書末言謹空猶今左冲也<lb/>
條刺分條刺書也條宜表左列于左方也　漢外戚𫝊<lb/>
成帝答許皇后詔曰皇帝有所疑便不便其條刺使大<lb/>
<pb n="KR3j0066_WYG_031-8b"/>
長秋來白也師古曰條謂分條之刺<hi>千賜反</hi>謂書之于刺<lb/>
版也漢武使刺六經封禪謂刺書之也條對即今條陳<lb/>
也分條言一項者猶一首也今條奏謂之開坐考蔡邕<lb/>
𫝊謹條宜所施行七事表左開坐其開左之訛借乎<lb/>
飲章飛書匿名書也　漢蔡邕𫝊一入牢獄促以飲章<lb/>
辭情何縁復聞注飲猶隠也即今匿名文書梁松𫝊縣<lb/>
飛書注匿名書孔融𫝊侯覽刋章下州郡以名捕儉注<lb/>
刋章謂削去告人姓名愚謂刋章若榜行郡縣因朱儁<lb/>
<pb n="KR3j0066_WYG_031-9a"/>
刋定州奏遂以刋為削蓋刋即刻也漢即無今版印或<lb/>
刻書其大章于版以遍行捕之漢書言章大者數千若<lb/>
文書全案也<lb/>
下手書即畫指券也月平今之榷會牒也　周禮質劑<lb/>
注質劑謂兩書一札而别之也若今下手書疏漢時下<lb/>
手書即今畫指券與右質劑同也𫝊别質劑皆今之券<lb/>
書也俗有手印事八成注鄭司農曰質劑今時月平是<lb/>
也平音病韓曰一市必立之平今經紀當行官給印牒<lb/>
<pb n="KR3j0066_WYG_031-9b"/>
是其遺制<lb/>
殿上大言州郡行狀謂之舉謡言　應劭曰每嵗州郡<lb/>
聴採長吏臧否民所疾苦還條奏之是謂舉謡言言謡<lb/>
言者掾屬令史都會殿上主者大言某州郡行狀<lb/>
條約謂之禁書　士師五禁注古之禁書亡矣今宫門<lb/>
有符籍官府有無故擅入城門有離載下帷野有田律<lb/>
軍有囂讙夜行之禁其捔可言者又三禁注軍禮曰無<lb/>
干車無自後射此其類也<lb/>
<pb n="KR3j0066_WYG_031-10a"/>
舊案謂之□事比　鄭司農云士之八成者行事有八<lb/>
篇若今時□事比疏凡言成者皆舊有成事品式後人<lb/>
依而行之□事依前比類□之鮑昱有法比都目詳見<lb/>
刑法類至大比注若今八月案比黨正注如今小案比<lb/>
此漢時案比之名猶今之比較也□事比則條律書名<lb/>
晉志有漢□事令甲三百篇<lb/>
徽識之書今之編冊也　司常掌九旂之物名各有屬<lb/>
以待國事注屬謂徽識也言事名號皆題别疏云大𫝊<lb/>
<pb n="KR3j0066_WYG_031-10b"/>
云殊徽號昭公二十一年宋㕑人濮曰揚徽者公徒也<lb/>
是名徽也織文鳥章箋云識徽識也是名識也鄭又云<lb/>
徽識之書則云某某之事某某之名某某之號今各衙<lb/>
門各典故皆有編冊列之識音志即周之屬也説文徽<lb/>
衺幅也一曰三糾繩也幑幟也以綘徽帛著于背引春<lb/>
秋𫝊揚幑者公徒若今救火衣集韻或作㫎或曰琴節<lb/>
曰徽亦有識意樂書作暉古作□本通而後别<lb/>
跳出出格題頭也　春秋正義引魏晉儀注寫表章别<lb/>
<pb n="KR3j0066_WYG_031-11a"/>
起行頭者謂之跳出智以為即今之出格尊稱題式也<lb/>
或上條陳開坐則亦分欵題頭葉少藴曰見開元李暹<lb/>
一告有低頭起項<lb/>
折簡折而疊之也箋書謂之尺牘折而分版謂之葉子<lb/>
編集謂之書冊其以卷名者古也　古之簡容一行而<lb/>
後有折簡牘本方版而後但以箋書為尺牘古書皆卷<lb/>
而唐始有葉子簡與柬通今人總以折疊者謂之柬帖<lb/>
奏謂之本報答謂之書短而單幅謂之箋以葉子裝釘<lb/>
<pb n="KR3j0066_WYG_031-11b"/>
謂之書本王凌曰卿直折簡召我謝朓折簡寫孔顗表<lb/>
此折簡也陳遵與人尺牘人皆藏去以為榮魯王睦𫝊<lb/>
上令草書尺牘雜志曰晉宋兵革之間禁書疏非弔喪<lb/>
問疾不得行尺牘故羲之首云死罪此尺牘也後山談<lb/>
叢曰古書皆卷唐始有葉子今書冊是也昭文館版本<lb/>
淳熙進讀陸贄奏議令日讀五版此葉子書也説文帖<lb/>
他叶切帛書署也今用柬帖已置帛書署之義専以尺<lb/>
牘所書為帖若今俗則呼名刺為拜帖矣宋子京以手<lb/>
<pb n="KR3j0066_WYG_031-12a"/>
簡為手畢宋元豐中詔中書例寫一本納執政分令諸<lb/>
房揭貼謂揭而貼之古貼帖通用世説以如意帖之是<lb/>
也今人因有揭帖之名<lb/>
方書書于方也　張蒼𫝊秦御史主柱下方書注四方<lb/>
文書此解非是蓋持方策以待書也因為通稱禇先生<lb/>
曰臣為郎好讀外家𫝊語作六章編之左方以附益上<lb/>
方之三章<lb/>
笏所以記對命也後為手版　笏度二尺六寸中博三<lb/>
<pb n="KR3j0066_WYG_031-12b"/>
寸其殺六分去一受命于君前則書于笏笏字説文新<lb/>
附籕文作□今字彚以楷作□大誤矣王會注曰晉宋<lb/>
以來謂之手版蜀秦宓以簿拄頰簿即手版也王坦之<lb/>
見桓温倒執手版沈瓚之于上前以手版四面指嚴安<lb/>
之以手版畫地人不敢犯是自對君與公禮相見皆用<lb/>
之宇文周時百官始執笏今無象與魚須文竹之制但<lb/>
四品以上用象牙五品以下用木以粉飾之宋庾道愍<lb/>
精相手版齊恩倖綦母珍之有相手版者曰富貴<lb/>
<pb n="KR3j0066_WYG_031-13a"/>
殳書書于殳者　蕭子良古今篆隸文體曰殳書伯氏<lb/>
之職也古者文既紀笏武亦書殳秦八體有殳書新莽<lb/>
去大篆刻符殳書加古文奇字<lb/>
書姓名于奏白曰刺或曰名紙唐曰門狀　禰衡懐刺<lb/>
漫滅郭泰符融齎刺入仇覽房是也釋名曰書姓名于<lb/>
奏白曰刺簡以奏事白事故曰奏白今刺姓名于簡上<lb/>
行平行皆用之或曰奏刺上行也今人謂之拜帖上行<lb/>
謂之手本通書曰禀帖文移之手本則又平行之稱髙<lb/>
<pb n="KR3j0066_WYG_031-13b"/>
彪𫝊訪馬融融疾不見彪覆刺遺書謂取回其帖書其<lb/>
後以遺之也爵里刺即今之履厯手版也世語曰夏侯<lb/>
榮淵之五子也七嵗屬文經目輒識魏文聞而請焉賔<lb/>
客百餘人人各奏刺悉書其鄉邑名氏世所謂爵里刺<lb/>
也榮一日遍覽不謬今脚色手本履厯亦相謂為手版<lb/>
其亦古之奏刺者乎何思澄名紙必盡孔平仲談苑曰<lb/>
古刺以紙書曰名紙李徳裕貴後人具銜候起居謂之<lb/>
門狀補筆談又曰大狀老學菴曰元豐後盛行手刺又<lb/>
<pb n="KR3j0066_WYG_031-14a"/>
按周禮司刺掌三刺訊吏臣民此言訊也詩序風刺因<lb/>
作誎蹳剌從束刺從朿<lb/>
刺亦曰謁　翟義𫝊内謁徑入師古曰内謁通名也曲<lb/>
禮問子曰可典謁矣張耳𫝊上謁注上其謁而見也<lb/>
謝見再投啓事謂之温卷　澠水燕談曰國初襲唐宋<lb/>
士風舉子見先達先投刺謂之請見既與之見他日再<lb/>
投啓事謂之謝見又數日再投啓事謂之温卷<lb/>
駢緘曰雙書　老學菴筆記曰駢儷箋啓與手書俱行<lb/>
<pb n="KR3j0066_WYG_031-14b"/>
者主于箋啓故謂手書為小簡然猶覺為一緘已而或<lb/>
厄于書吏不能俱達于是駢緘之謂之雙書紹興初趙<lb/>
相元鎮貴重時方多故人恐不暇盡觀雙書乃以爵里<lb/>
或更作一單紙直敘所請而并上之謂之品字封今自<lb/>
兩司以下通函兩臺必作大小兩啓亦雙書之遺<lb/>
雕本印書也隋唐有其法至五代而行至宋而盛今則<lb/>
極矣　葉夢得言栁玭訓序在蜀見字書雕本不始自<lb/>
馮道監本始道耳揮麈録言母昭裔有版鏤之言陸深<lb/>
<pb n="KR3j0066_WYG_031-15a"/>
河汾燕閒録云隋開皇十三年勅廢像遺經悉令雕版<lb/>
則此又在栁先疑者以隋有此法唐何不行或止奉崇<lb/>
釋教邪沈存中曰慶厯中有畢昇為活版以膠泥燒成<lb/>
今則用木刻之用銅版合之<lb/>
麻沙印本之初出未精者也　老學菴筆記曰尹少稷<lb/>
日能誦麻沙版本書一寸又云三舍法行教官出易義<lb/>
云乾為金坤又為金諸生曰恐麻沙本也今精本用墨<lb/>
汁或上烟重印乃黑<lb/>
<pb n="KR3j0066_WYG_031-15b"/>
帖經以試曰試帖舉人總括經文以應帖試曰帖括<lb/>
唐調露二年考工員外郎劉思立請帖經及試雜文𤣥<lb/>
宗時楊瑒奏問以孤經絶句請今并帖平文後舉人乃<lb/>
總括經文類聚之誦習以應帖試謂之帖括今縁以為<lb/>
八股制義之稱<lb/>
　　器用<hi>碑帖</hi>　<hi>金石</hi>
帖刻于石而搨之曰法帖　自有石經碑刻應有搨帖<lb/>
而未著稱蔡邕𫝊言觀及摹者車日千兩摹則今之墨<lb/>
<pb n="KR3j0066_WYG_031-16a"/>
搨也會要貞觀六年正月命整理御府古今工書鍾王<lb/>
等真跡得一千五伯一十卷開元六年整理數同十六<lb/>
年内出二王真跡及芝昶等古跡一百六十卷付集賢<lb/>
院依文搨兩本進内分賜諸王兩本者分真跡與真草<lb/>
跡也真跡卷帙以貞觀字為印縫真草跡令禇遂良真<lb/>
書小字帖紙影之所謂搨影不知比今何法也若但描<lb/>
臨安能逼肖邪當時亦呼搨寫蘭亭一本入昭陵又一<lb/>
本太平安樂公主奏借出外搨寫遂失所在六典𢎞文<lb/>
<pb n="KR3j0066_WYG_031-16b"/>
館搨書三人習其法也意其兼學雙鈎過朱之法乎禇<lb/>
遂良𫝊帝方慕羲之故帖莫質真偽遂良獨論所出無<lb/>
舛冒登善影本今猶相𫝊宋自太平興國詔訪筆跡于<lb/>
是荆湖獻張芝草書潭州獻唐明皇所書道林寺王喬<lb/>
觀碑昇州獻二王及桓温等十八家石版書跡七年錢<lb/>
惟治以鍾王等墨跡七軸獻錢昱獻鍾王墨跡八軸舊<lb/>
説六百年而神去七百年而紙壊以淳化四年四月之<lb/>
勒上距魏晉約五百餘年冀得其真如米所評又寥寥<lb/>
<pb n="KR3j0066_WYG_031-17a"/>
矣元祐中劉次莊為法帖釋文十卷靖國初劉燾續之<lb/>
淳熙中刻秘閣續法帖宋至我生之初不滿五百年而<lb/>
宋初搨閣帖遂為稀有價值千金余曾在陳眉公頑仙<lb/>
廬見一本乃董𤣥宰宗伯藏者旁有黄山谷朱書釋文<lb/>
字體微肥又一在嘉興項氏石經已混陜碑在西安府<lb/>
學不必漢魏多是唐鄭覃書蜀母昭裔所書石經今有<lb/>
注宋何拱鎮長安摹搨二千餘本民以為害往往鑱削<lb/>
其字韓縝修霸橋督工急民磨碑石供之罹此二厄全<lb/>
<pb n="KR3j0066_WYG_031-17b"/>
者遂少世所謂曹全碑則漢八分之至明者矣相𫝊石<lb/>
崖崩而碑出故搨少而明也聖教不斷本李比海娑羅<lb/>
岳麓雲麾皆難得萬厯初内鄉李䕃令宛平發地得柱<lb/>
礎六乃唐李邕書雲麾将軍碑因建古墨齋崇禎壬午<lb/>
智房師𫝊海峰為順天府尹修書齋又掘得二圓扁石<lb/>
亦北海雲麾碑有李琇名其前所得者未盡邪升菴常<lb/>
言斷裂在蒲城而正徳中劉逺夫鐵束之物之顯晦固<lb/>
各有時淳化閣帖宋太宗命侍書王著臨搨以棗木鏤<lb/>
<pb n="KR3j0066_WYG_031-18a"/>
刻至仁宗又詔僧希白刻石于秘閣前有目録卷後無<lb/>
篆題世𫝊以為二王府帖者非也又有髙宗紹興中國<lb/>
子監本其首尾與淳化略無少異當時御前拓者多用<lb/>
匱紙蓋打金銀箔者也自後碑工作蟬翼本且以厚紙<lb/>
覆版上隠然為銀挺□㾗以愚人初徽宗建中靖國間<lb/>
刻續法帖大觀中又摹搨刻石于太清樓字行稍髙而<lb/>
以建中靖國續帖十卷易去嵗月名銜以為後帖又刻<lb/>
孫過庭書譜及貞觀十七帖總為二十二卷謂之大觀<lb/>
<pb n="KR3j0066_WYG_031-18b"/>
太清樓帖絳帖者尚書郎潘師旦以官帖摹刻于家為<lb/>
石本而𫝊寫字多訛舛世稱為潘駙馬帖單炳文曹士<lb/>
晃各有模刻本又有新絳本北方别本武岡新舊本福<lb/>
清烏鎮彭州資州本皆絳帖之别也潭帖者慶厯中劉<lb/>
丞相帥潭日以淳化官帖命慧照大師希白摹刻于石<lb/>
置之郡齋增入傷寒十七日王濛顔真卿諸帖而字行<lb/>
頗髙與淳化閣本差不同逐卷有慧照大師希白重模<lb/>
字而嵗月各異中間謬處甚多朱文公譏之是也潭帖<lb/>
<pb n="KR3j0066_WYG_031-19a"/>
之别則有劉丞相私第本長沙碑匠新刻本三山木本<lb/>
廬陵蕭氏本戲魚即臨江帖也元祐間劉次莊以家藏<lb/>
淳化閣十卷摹刻戲魚堂除去篆題而增釋文又有淳<lb/>
熙修内司本北方印成本烏鎮張氏福清李氏本劉後<lb/>
村云閣帖為祖<hi>十㢧</hi>絳帖次之<hi>二十㢧</hi>臨江又次之武岡又<lb/>
次之大觀尤妙武岡佳者可亂絳臨江佳者可亂閣潭<lb/>
乃僧希白所摹有江左風味希白工于摹字屈于尋行<lb/>
數墨文理錯繆然其字比之淳化帖為勝東坡推潭帖<lb/>
<pb n="KR3j0066_WYG_031-19b"/>
勝閣帖韓侂胄開羣玉帖字好薛紹彭亦有家塾帖好<lb/>
又按蔡京黨碑遍刻粤洞不以憝廢然吳鳬客直指鑿<lb/>
星巖北魏大武作始皇嶧碑人欲字香宜自珍重又得<lb/>
近搨一本因歎元祐諸公姓名史不備者反賴以𫝊宋<lb/>
陸友仁研北雜志曰定武禊序唐文皇模本所刻故毫<lb/>
髮無踰矩至徧賜諸王羣臣則皆一時能書所臨精神<lb/>
横逸雖抵掌相似然猶以為優孟也予所見元嘉賜本<lb/>
第一神龍第二蘇才翁家第三才翁本則祖神龍禇河<lb/>
<pb n="KR3j0066_WYG_031-20a"/>
南悞字本第四馮承素本第五禇延誨本第六陸柬之<lb/>
本第七趙模本第八最後見米老所倣禇河南第九倣<lb/>
馮承素第十紹興内府藏本第十一與定武微别又皆<lb/>
蠒紙非雙鈎響搨所作獨張似之家絹本云是湯普徹<lb/>
所摹為不同耳劉克莊跋林竹溪家藏定武本乃薛氏<lb/>
續刋本不如其斷石本逺矣又有云段石本乃婺州倅<lb/>
㕔本前輩評其為定武典刑亦名梅華本陶九成言蘭<lb/>
亭百十七刻裝褫作十冊宋理宗所藏有圖書鈐縫玉<lb/>
<pb n="KR3j0066_WYG_031-20b"/>
池後于陸國瑞處録其目姜白石又有禊帖偏傍考今<lb/>
𫝊于世能幾本邪孟頫摹定武本在北京禇摹蘭亭歸<lb/>
徳府同州學俱有石刻<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>好善掘得玉版蘭亭萬厯中<lb/>
潁井夜光探得六銅罍刻石蘭亭黄庭董𤣥宰定為米<lb/>
南宫書潛草曰雙鈎過朱惟恐失神魯公家僮修改米<lb/>
元章歎之而李端叔見廬山石刻字有精神因知模勒<lb/>
之妙有以假借致然偶遇南唐人陳格從事于此十二<lb/>
世矣<lb/>
<pb n="KR3j0066_WYG_031-21a"/>
曰臨摹曰硬黄曰響搨皆學帖法也　臨謂置紙在傍<lb/>
學之摹謂以薄紙覆摹硬黄謂置紙熱熨斗上以黄蠟<lb/>
塗勻儼如鮀角毫釐必見響搨謂以紙覆就明忩映光<lb/>
摹之此宋張世南説今之油紙摹帖蓋硬黄之遺也古<lb/>
帖逺者墨濃者堅若漆挨之纎毫無染兼以摹㺯日久<lb/>
紙面生光且有異香以此為辨研北雜志曰北碑刻深<lb/>
謂之溝道後漢𫝊方者曰碑員者曰碣宋黄長睿辨閣<lb/>
帖偽者幾半于真米海岳亦然宣和書畫有瓢印孫宗<lb/>
<pb n="KR3j0066_WYG_031-21b"/>
鑑東皋襍録言漢碑額多篆身多隸隸多凹篆多凸此<lb/>
偶見耳皆凹者又漢額多鑿圓孔<lb/>
有蟬翅搨烏金搨　顔籀解史游章曰蟬繒之輕薄者<lb/>
若蟬翼也紙亦有如蟬翼者或云用薄紙搨石則鋒稜<lb/>
畢出梁虞和論書表曰搨書悉用薄紙趙希鵠言北搨<lb/>
色淡而紋縐曰夾紗作蟬翅搨也南紙紋䜿墨用油煙<lb/>
以蠟故黑而有光為烏金搨<lb/>
金石之集則歐趙之功也　古無蒐金石為書者博南<lb/>
<pb n="KR3j0066_WYG_031-22a"/>
言鄭條興古文在歐陽前而集古名録則自歐陽公始<lb/>
而趙徳甫金石録所收更多凡二千本元祐中吕大臨<lb/>
考古圖十卷政和中王楚集博古圖二十卷洪适隸釋<lb/>
隸續序曰歐陽七十五卷徳甫多九十三卷而闕其六<lb/>
予尚闕趙録四之一而近出者亦三十餘紹興中錢塘<lb/>
薛尚功用敏為欵識二十卷重廣鐘鼎篆韻七卷于是<lb/>
大備石刻九江自永叔作集古而跋之劉原甫黄長睿<lb/>
曾南豐周益公董彦逺皆有論辨子充不甚確惟長睿<lb/>
<pb n="KR3j0066_WYG_031-22b"/>
掊擊永叔而子固亦有四端辨正四明樓大防又指其<lb/>
璇題甘蔗以是益知考古之難田槩有京兆金石録葉<lb/>
夢得有金石類攷蔡松年子珪續歐陽金石遺文六十<lb/>
卷奉符黨懐英善篆為韻補楊信父銁合作鐘鼎篆韻<lb/>
熊與可序曰漢所得齊器周鼎柏寢之刻栒邑之銘皆<lb/>
有能按其欵識者唐初盛摹臨始有以褚搨碑碣為墨<lb/>
本者東巡之石偃師之盤岐陽之鼓延陵季子之摹篆<lb/>
石泐而墨𫝊然猶未有能摹鐘鼎之欵者皇祐始命太<lb/>
<pb n="KR3j0066_WYG_031-23a"/>
常摹厯代器欵為圖三館之士不能盡識于是歐劉李<lb/>
吕等録漸廣宣和以後為書遂多博古圖之外有晏元<lb/>
開蔡天啓趙明誠榮資道董彦逺以至黄伯思張耆年<lb/>
薛尚功諸家相繼論述彝鼎古器亦多政宣之間物常<lb/>
聚于所好也初夏氏倣二徐韻例以唐韻繫古篆而器<lb/>
欵未備至用敏始詳臨川楊信父益以奉符黨氏韻補<lb/>
可謂富矣元吾衍喜王球嘯堂集古録而作學古編都<lb/>
穆作金薤琳瑯楊慎有金石古文徐獻忠金石文王家<lb/>
<pb n="KR3j0066_WYG_031-23b"/>
瑞咸陽金石遺文趙崡石墨鐫華楊嗣昌徳山金石録<lb/>
各紀所見不妨異同大抵好古之士存玩則可采獲詞<lb/>
章大不必矣柴氏曰璽印方填盤盂方識銅龜私印髙<lb/>
平刻鵲印之章<hi>尚平一作髙平</hi>元暉記虎兒之字不可勝紀即<lb/>
李龍眠金銅㦸泥金六蟲書徐延之言唐瑩質鑑背銘<lb/>
李仲芳家南塘蟾蜍硯滴銘皆奇士自為異篆耳鄺氏<lb/>
曰南海熊羽人以薛用敏篆韻為宋之奇書柯九思周<lb/>
伯温趙松雪皆有鑒定印釋夢英有卧雲叟篆書孫克<lb/>
<pb n="KR3j0066_WYG_031-24a"/>
𢎞有手書鐘鼎文十卷姚江陳鉅若溪隆萬間合刻之<lb/>
為古篆韻三種若朱叔望金石韻府未善也于司直奕<lb/>
正作天下金石志劉同人曰華亭孫雪居不核李翕郙<lb/>
閣陜則曰冀潁川荀淑碑吳則曰潁黄州周少魯不胲<lb/>
志冀之域失仲舒漢贊矣志宛平失天寧寺隋碑矣司<lb/>
直之增周本者十七正孫本者十四是時吳國華惟英<lb/>
鞏鴻圖永固收藏裝帙為精云研北雜志曰永叔集古<lb/>
缺西漢字劉原父敞出守永興因以林華宫行鐙蓮勺<lb/>
<pb n="KR3j0066_WYG_031-24b"/>
宫博山爐槃及谷口銅筩三銘遺之智按集古録云林<lb/>
華宫行鐙重一斤十四兩五鳳二年造其蓮勺槃亦五<lb/>
鳳中造宣帝本紀云困于蓮勺鹵中不言有宫史家非<lb/>
因事不盡載也谷口筒乃甘露中造趙徳甫金石録謂<lb/>
西漢文字世不多有今按有五鳳二年魯共王修池數<lb/>
字胡承公資古紹志集云陽翔甎字要亦非真即偃曝<lb/>
餘談所言夏縣之禹字甎也栁貫云新莽惡稱漢徳凡<lb/>
有石刻皆仆䃺之然洪字隸釋有哀帝建平五年郫縣<lb/>
<pb n="KR3j0066_WYG_031-25a"/>
一碑或云偽作又云西漢紀功多寓之金自東漢石刻<lb/>
始盛<lb/>
書契既作字體悉具其端則篆隸之筆古兼用矣　董<lb/>
彦逺曰臨淄得桐棺前和外隠起為銘齊太公六世孫<lb/>
胡公之墓惟三字是古餘同漢隸乃知書文相變不能<lb/>
逃古但數窮即改自然相合羅泌曰周公之時未改籀<lb/>
已有六書之教孔子之時已改籀尚存科斗之書則明<lb/>
知篆籀并作矣熊朋來云事有用于一時而廢後復襲<lb/>
<pb n="KR3j0066_WYG_031-25b"/>
之與古符者多矣黄帝刀布已作小篆葛天之金帛與<lb/>
今隸無異急就章方有波磔鈎踢而錢譜所載尊盧太<lb/>
昊至帝嚳之金幣文及近世掘得周世鏡銘皆古篆有<lb/>
鈎踢乃知後世所有者上古已有之丹鉛總録亦據水<lb/>
經注古棺前和有八分書唐人錢譜太昊氏金尊盧氏<lb/>
幣其文有今筆又言在京得太公闤錢在滇得黄帝刀<lb/>
布可驗八分不始于秦小篆不始李斯也書契既作字<lb/>
體悉具如岣嶁則用科斗石鼓則用籀書即今之𫝊世<lb/>
<pb n="KR3j0066_WYG_031-26a"/>
文字也至于民庶婚姻之約市井交易之券則從簡易<lb/>
止用小篆都𤣥敬跋壇山石刻吉日癸巳四日在贊皇<lb/>
縣晉衛夫人謂李斯見周穆王書七日興嘆蓋指此也<lb/>
永叔謂慶厯宋祁摹之而趙州守将龕其州廨之壁趙<lb/>
明誠以穆王時皆古文而此字小篆疑非其真蓋不知<lb/>
古亦用小篆也宋有皇祐五年權部事李中祐跋宋景<lb/>
濂摹其字重刻蒲陽山房謂吉日字與周淮父卣伯碩<lb/>
父鼎齊鏄鐘諸欵識合明誠已信石鼓不當于此疑之<lb/>
<pb n="KR3j0066_WYG_031-26b"/>
又按宋吳興施宿謂州廨舊石以政和五年取入内府<lb/>
皆所當知故并著之智曰漁仲謂石鼓有秦權文者亦<lb/>
周時先有此文而秦權用之耳陳懿卜學古餘録載李<lb/>
斯字通古少從荀卿學參古文複篆籀書頗知改省作<lb/>
小篆著倉頡九章世謂玉筯篆又謂八分小篆蓋此籀<lb/>
文十存其八李斯小篆之祖也漁仲金石畧云詛楚文<lb/>
李斯篆按方氏跋以為秦惠文王二十六年石湖亦謂<lb/>
當惠文王之世後百餘年東巡泰山石刻則小篆非出<lb/>
<pb n="KR3j0066_WYG_031-27a"/>
于李斯按古實通用大小篆兼有分隸鈎踢之筆若専<lb/>
門以小篆立體則自斯始耳閣帖載李斯田□耕耨一<lb/>
則米元章亦不知何人書黄長睿考為李陽冰篆王密<lb/>
所篆明州刺史裴公紀徳碣文篆無銖黍差李陽冰篆<lb/>
最妙得李斯筆意韓退之言李服之授科斗孝經漢衛<lb/>
宏官書則陽冰之子也從子騰亦善篆石刻説文字源<lb/>
在滑縣<lb/>
古文總目之科斗非謂顓頊所作也倉頡之跡止𫝊藏<lb/>
<pb n="KR3j0066_WYG_031-27b"/>
書臺之墓石禹跡則岣嶁紫霄夏縣之甎也石鼓籀文<lb/>
也竇公樂書孔壁汲冢皆周篆也　上古文難識總謂<lb/>
之科斗文字非専以科斗書之如曰炎帝見禾入穏作<lb/>
穏書一作八穗黄帝雲書太昊龍書少昊鳳書顓頊作<lb/>
科斗書古應有此然確以何帝所作則不必信矣書史<lb/>
又言文王史佚作虎書武王時作禽書魚書如魯恭壊<lb/>
孔子宅得古文夏侯嬰掘地得石槨銘叔孫通曰此科<lb/>
斗書直謂其形似耳書史言孔甲盤盂沮誦鳥跡伏羲<lb/>
<pb n="KR3j0066_WYG_031-28a"/>
命子襄作六書今皆無考侯岡龍顔侈哆四目好怪之<lb/>
説也路史言倉帝史皇乃上古之帝非黄帝史智以上<lb/>
古必已造字而黄帝史亦名倉頡更造六書未可知也<lb/>
上古事逺當推其大槩而聴之漢文帝時竇公古文樂<lb/>
書乃周禮大司樂章宣帝時河内女子壊老子屋得古<lb/>
文二篇與汲冢冊書倉頡墓石刻皆稱極古倉頡墓在<lb/>
北海號藏書臺陽虛石室有石刻二十八字李斯識八<lb/>
字云上天作命皇辟迭王叔孫通識十二字任昉不信<lb/>
<pb n="KR3j0066_WYG_031-28b"/>
也詳考二句乃冦謙之所纂黑帝安和國王禁文也倉<lb/>
頡造字臺在開封城北岑參有詩此臺其後造乎岣嶁<lb/>
碑在南岳宋嘉定何子一得觀摹刻嶽麓書院嘉靖潘<lb/>
疊峰釋七十二字今栖霞李臨淮家揚州甘泉書院滇<lb/>
安寧州法華山翻岳麓本廬山紫霄峰有禹刻僅識鴻<lb/>
荒漾余乃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>六字此豫章詩話所載也水經注云禹刻<lb/>
與偃曝餘談言夏縣甎篆為三禹書石鼔文初潛陳倉<lb/>
野中至唐始出貞觀中吏部侍郎蘇勉紀其事鄭餘慶<lb/>
<pb n="KR3j0066_WYG_031-29a"/>
取置鳳翔之夫子廟而亡其一皇祐四年向傅師得之<lb/>
民間十數乃合大觀二年移汴辟雍嵌金其字金人輦<lb/>
至燕剔其金元大徳十一年虞集教授得之泥草中始<lb/>
置國學大成門内歐陽修好之而有三疑鄭漁仲則謂<lb/>
秦鼓以秦權文識之也楊慎謂晉王右軍唐章懐太子<lb/>
嘗言之胡世将資古録云蔡京作辟雍取十鼓置講堂<lb/>
謂周宣王鼓韓愈張懐瓘竇臮趙明誠也謂文王鼓宣<lb/>
王刻詩韋應物也謂成王鼓程琳董逌也虞伯生云鼓<lb/>
<pb n="KR3j0066_WYG_031-29b"/>
北徙留王宣撫宅宅後為大興府學則淪入濟河與金<lb/>
人棄之之説皆不足信今在北雍聖殿儀門金時馬子<lb/>
卿謂是宇文時造弱侯以蘇綽𫝊魏文十一年狩岐陽<lb/>
考武保定元年又狩岐陽命綽倣大誥則詩體倣詩可<lb/>
知然當時何以不刻年月豈故為此迋後世抑失其一<lb/>
鼓邪李日華曰東坡有手鈎石鼓文篆籀全音釋備逺<lb/>
勝潘迪等所録凡三百二十五字存<lb/>
以比干墓銅盤為孔子書者法書苑河南志也吾衍鄭<lb/>
<pb n="KR3j0066_WYG_031-30a"/>
瑗辨其非以吳季札碑為孔子篆者張燕公張從紳蕭<lb/>
定也歐陽永叔秦少游斷其非　唐開元中武之奇耕<lb/>
地得銅盤按地志殷太師碣在衛輝府城北都𤣥敬使<lb/>
西日記淇縣有方石刻殷比干墓四字字徑八寸元吾<lb/>
子行定為漢人筆閩南鄭瑗井觀瑣言曰宣和博古多<lb/>
偽齊侯鐘晉姜鼎宰辟父敦等則真比干盤則偽也汲<lb/>
郡北有比干墓偃師亦有比干墓唐開元偃師人得銅<lb/>
盤其銘曰右林左泉後岡前道萬世之藏兹焉是寶予<lb/>
<pb n="KR3j0066_WYG_031-30b"/>
觀其文勻麗不似三代其偽無疑故歐公集古録不收<lb/>
智又按墨莊漫録程唐賈朝孺于鳳翔府破商比干墓<lb/>
得銅盤徑二尺餘中有欵識一十六字道君皇帝曰忠<lb/>
賢之墓豈可掘乃罷朝孺退出其盤祁寛曾見之劉袤<lb/>
延仲言比干墓在衛州西山去城數十里有漢唐刻甚<lb/>
多而此云墓在關中又與開元武之奇同得一銅盤可<lb/>
疑哉季札碑在江隂黄田山下相𫝊閣帖魯司冦仲尼<lb/>
書是季氏墓銘也唐張從紳記云開元中𤣥宗命殷仲<lb/>
<pb n="KR3j0066_WYG_031-31a"/>
容摹搨大厯中蕭定又刻于石此小者後人倣為之也<lb/>
永叔言孔子未嘗至吳或曰言游從孔子記題者臆也<lb/>
秦觀曰真季子墓銘猶疑非仲尼書況倣者然張説謝<lb/>
碑額表云孔篆吳札之文秦存展季之隴故諸家因之<lb/>
升菴言吳子二字類小篆延陵之墓四字類大篆謂大<lb/>
小篆三代通行復又云孔子篆比干墓及吳季札墓尚<lb/>
是科斗則升菴未親見邪陳鉅昌云余從曲阜得孔廟<lb/>
翻刻比干碑全類漢隸季札碑今有新刻在雲陽南城<lb/>
<pb n="KR3j0066_WYG_031-31b"/>
下則大小篆也<lb/>
先秦之篆詛楚三石　夾漈引方氏跋詛楚者乃方勺<lb/>
泊宅編也勺言巫咸碑在鳳翔府學亞駞文在洛陽劉<lb/>
沈家書同而偏傍小異史記楚子連熊于名者二十二<lb/>
獨無熊相以事考之自成王來未嘗與秦難及懐王熊<lb/>
槐蘇秦合從而楚為長今碑文熊相率諸侯之兵以加<lb/>
臨我蓋史記誤以熊相為槐耳其後五年懐王忿張儀<lb/>
復攻秦故碑云今又悉興其衆以逼我邊境是嵗秦襄<lb/>
<pb n="KR3j0066_WYG_031-32a"/>
王二十六年而夾漈謂方氏言秦惠文王二十六年蓋<lb/>
自永叔已疑熊槐熊横當秦惠文王及昭襄王時而史<lb/>
記或失之矣彦逺跋大沈故湫淵在安定朝那仁夀中<lb/>
宜居湫水移于始平巫咸河在女丑北祀在安邑巫咸<lb/>
山下臨鹽水亞駞即滹沲在周為漚夷一名<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>水顧野<lb/>
王考其地在靈丘黄伯思以烏駞在烏氏按竹書穆公<lb/>
十一年取靈丘當以靈丘為是曰熊相者楚本熊穴後<lb/>
世以熊為號又以其𫝊自熊霜又謂熊相其間如熊相<lb/>
<pb n="KR3j0066_WYG_031-32b"/>
禖熊相宜僚熊相祁而姓書熊相為芊姓詛盟非一人<lb/>
列國書不主名則稱楚以姓也其時則楚頃襄也都𤣥<lb/>
敬言吾子行以先秦古器比較不類而宋世諸公愛其<lb/>
筆路無有異論予固不得而論也<lb/>
合劉斯立以驗江鄰幾則泰山李斯之篆為最確矣<lb/>
彦逺曰泰山碑累石固趾以存考其詞寴<hi>音親</hi>
                    <graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>
                    <hi>音鄰</hi>逺黎<lb/>
民大義著明史作休明陲于後世史作<graphic n="KR1136" url="https://raw.githubusercontent.com/kanripo/KR-Gaiji/master/images/KR1136.png" mimeType="image/png"/>于後世皇帝<lb/>
躬聴史作躬聖男體順史作理順或皆史誤然昭隔内<lb/>
<pb n="KR3j0066_WYG_031-33a"/>
外或謂為融古字相借不然則格與隔不可兼用也陲<lb/>
為邊陲若垂後世則當作<graphic n="KR1136" url="https://raw.githubusercontent.com/kanripo/KR-Gaiji/master/images/KR1136.png" mimeType="image/png"/>昔衛宏嘗言古一字有兩<lb/>
名者就注之御史大大則大夫也莒公亦曰夫中有大<lb/>
如千人書千千今考禮記檀弓曰夫夫是也莊子曰且<lb/>
而屬之夫夫則字蓋如此此李斯所得据也大人貫簪<lb/>
為夫則夫夫同文義亦可知永叔集古録言江鄰幾守<lb/>
官奉符親到碑下云石完不可鐫風雨所剥止有此數<lb/>
十字而已徐敦立却掃編曰其後東平劉斯立常登泰<lb/>
<pb n="KR3j0066_WYG_031-33b"/>
山絶頂其石埋土中似方非方人止搨其一面其三面<lb/>
皆有字而殘闇末有制曰可三字于是泰山之篆遂為<lb/>
全篇如寴<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>逺黎史作親巡逺方黎民施于後嗣作後<lb/>
世昆作後則史誤也智按似方非方則似義興之囤碑<lb/>
孫皓立石頌徳形如鼔吳天璽元年立俗謂之囤碑可<lb/>
知古有此製矣碑文寴<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>即親巡昭融不當作隔皆子<lb/>
長所改豈直秦史誤乎今彦逺謂寴<graphic n="KR1741" url="https://raw.githubusercontent.com/kanripo/KR-Gaiji/master/images/KR1741.png" mimeType="image/png"/>為親鄰非也<lb/>
瑯邪臺蘇軾所摹嶧山碑鄭文寶所刋會稽碑申屠駧<lb/>
<pb n="KR3j0066_WYG_031-34a"/>
所刻之罘則遺文也　蘇東坡守髙密托廬江文勛摩<lb/>
之石置超然臺上有記金石録曰秦瑯邪臺刻石在今<lb/>
密州其頌詩亡矣獨從臣姓名及二世詔書然殘缺熙<lb/>
寧中子瞻所摹刻也從臣姓名五大夫作五大大泰山<lb/>
篆亦如此或曰古大與夫同恐不然余家所藏古器欵<lb/>
識有用大夫始鼎及秦權銘黔首大安皆用大字蓋古<lb/>
人簡質凡字㸃畫相近及首同者多假借用之東漢時<lb/>
碑刻尚多如此王元美言瑯邪秦刻向謂頌詩已亡余<lb/>
<pb n="KR3j0066_WYG_031-34b"/>
家藏乃宋莒公刻本僅十有七字皆頌詩中語之罘山<lb/>
刻亦秦二世詔也僅存二十一字永叔謂其文與嶧泰<lb/>
語同而字畫皆異惟泰山為真李斯篆耳或云麻温故<lb/>
學士于登州海上得片木有此文豈杜甫所謂棗木失<lb/>
真者邪水經注又言贛榆有秦刻石去海一百五十步<lb/>
今迷矣嶧山碑在嶧李斯篆杜詩云嶧山之碑野火焚<lb/>
棗木𫝊刻肥失真或曰魏太武自東平過鄒見始皇刻<lb/>
使人排仆之焚在此時永叔曰嶧山碑史記不載其字<lb/>
<pb n="KR3j0066_WYG_031-35a"/>
特大不類泰山于氏金石志南京應天府有唐刻嶧山<lb/>
碑李處巽刻元祐八年鄒令張文仲復刻于石置嶧隂<lb/>
堂説郛云今嶧山實無此碑乃南唐徐鉉摹刻石于長<lb/>
安者鄭文寶記自以徐所授模本復刻石于長安國子<lb/>
學都𤣥敬云文寶刻徐氏本其後翻刻頗多申屠駧跋<lb/>
會稽碑曰嶧山頌淳化間太常博士鄭文寶刻于長安<lb/>
泰山頌至元間行臺侍御李處巽得劉跋所摹本刋于<lb/>
建業郡庠予考始皇抵越取斷江岑石刻頌亦斯筆也<lb/>
<pb n="KR3j0066_WYG_031-35b"/>
余乃以家藏舊本模勒置于會稽黌舍但史記攸長作<lb/>
修長世字作三十追道作進首乃作追守軌度作度軌<lb/>
今則依石刻水經注言始皇稽山刻石尚存孫暢之述<lb/>
征書曰斯篆石山石形似空上有金簡玉字之書智謂<lb/>
皆影響也酈道元且謂揚子江自蕪通山隂何足證稽<lb/>
山秦刻邪杭州紹興皆有秦望山范雲所讀何山漁仲<lb/>
云疑在越州元至正初申屠子迪為紹興推官以家藏<lb/>
刻于路學即今所𫝊也不知其先何從得之然則元美<lb/>
<pb n="KR3j0066_WYG_031-36a"/>
所藏宋莒公刻本可知矣金石志淮安近海有秦始皇<lb/>
碑茅山有秦碑李斯篆<lb/>
汲冢楚冢今不能分故有瑣語亂竹書之疑也　書史<lb/>
云太康二年汲郡人不準盜魏襄王墓或言安釐王竹<lb/>
書數十車漆書科斗武帝以付束晳隨疑分釋皆有義<lb/>
證又廣川書跋太公廟碑今在衛州共縣晉太康十年<lb/>
立碑曰太公望者此縣人太康二年縣之西偏有盜發<lb/>
塚而得竹策之書書藏之年當秦坑儒之前八十六嵗<lb/>
<pb n="KR3j0066_WYG_031-36b"/>
竹書最古當魏安釐王時國史也則所書宜可信其言<lb/>
服𤣥禳而説文無此字惟曰漢令解衣耕謂之襄而衛<lb/>
宏字説與郭昭卿字指則有之如許慎所遺古文衆矣<lb/>
昭卿因宏以有記非得是碑豈知宏之為有據哉晉紀<lb/>
言咸寧五年盜發汲郡冢與此碑太康二年異知史誤<lb/>
也胡元瑞據武帝咸寧五年譏升菴太康安釐之誤直<lb/>
未見廣川書跋與書史邪若淮海題跋言太康元年盜<lb/>
發魏襄冢則少游誤記也不準姓音彪陳鉅昌原治篇<lb/>
<pb n="KR3j0066_WYG_031-37a"/>
引作卞準非少游又言齊文惠太子為雍州時盜發楚<lb/>
王冢得竹簡書青絲綸簡廣數分長二尺皮節如新王<lb/>
僧䖍謂是科斗書記周官所闕文則皆倉頡遺法也法<lb/>
書苑則言楚昭王墓在習池北南齊建元中盜發冢得<lb/>
古竹簡沈約得數篇示劉繪曰周禮逸文也智按南齊<lb/>
之雍州即襄陽此二條正是一事<lb/>
　<lb/>
　<lb/>
<pb n="KR3j0066_WYG_031-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通雅卷三十一<lb/>
</p>
<p>
</p>
  </div>
</body>
</text>
</TEI>
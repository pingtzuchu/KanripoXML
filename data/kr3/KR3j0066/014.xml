<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通雅卷十四</head>
    <p>
<pb n="KR3j0066_WYG_014-1a"/>
欽定四庫全書<lb/>
　通雅卷十四　　　　　　明　方以智　撰<lb/>
　　地輿<hi>方域</hi>
漢之南鄭今漢中府縣是也京兆桓公友封邑之鄭曰西<lb/>
鄭亦曰南鄭今屬華州無其名矣因鄭有圃田曰圃鄭<lb/>
因遷曰新鄭今屬開封之鄭州是也滎陽中牟管城則<lb/>
歴代分合今仍存其名為縣皆新鄭之地也　墨莊漫<lb/>
録疑漢中南鄭京兆有西鄭亦曰南鄭又疑新鄭之名<lb/>
<pb n="KR3j0066_WYG_014-1b"/>
因穆天子傳屢書天子入于南鄭傅瓚謂穆王所都第<lb/>
五卷祭父自圃鄭來謁瓚所謂鄭父之丘是也智考之<lb/>
漢京兆有鄭縣通鑑外紀宣王二十二年封季弟友于<lb/>
鄭都咸林括地志在華州鄭縣西北三里其曰西鄭者<lb/>
以圃鄭為東也曰南鄭者華州在鎬京之南也瓚謂鄭<lb/>
桓公無封京兆之文師古又曰穆王以下無西鄭之事<lb/>
瓚説非也此皆混于其名耳穆王出遊入必返西鄭鄭<lb/>
近都葢圻内之邑也或别宫在焉應劭曰友封于西鄭<lb/>
<pb n="KR3j0066_WYG_014-2a"/>
其子與平王東遷更稱新鄭一統志漢中府附郭曰南<lb/>
鄭即下鄭桓公沒于犬戎其民南奔居此因曰南鄭此<lb/>
皆附㑹之説葢漢中自在京兆之南也鎬京稱西鄭曰<lb/>
南鄭乃當時都人之稱也穆王時已有圃鄭矣地名相<lb/>
同者多耳水經注竹書紀年晉文侯二年同王子多父<lb/>
伐鄶克之乃居鄭父之丘名之曰鄭是為桓公世紀云<lb/>
有熊氏之墟黄帝所都也服䖍云鄭取鄶而不居其都<lb/>
杜預曰鄶在滎陽密縣東北新鄭在滎陽宛陵縣西南<lb/>
<pb n="KR3j0066_WYG_014-2b"/>
由此觀之或者桓先封華州後伐鄶而封鄭乎是未可<lb/>
知也爾雅曰鄭有圃田注一名原圃漁仲曰在中牟西<lb/>
北七里鄭州管城縣東三里管城管叔所封或疑宋時<lb/>
中牟管城相去僅得十里而分兩縣邪葢謂縣距其澤<lb/>
邊如此耳其澤東西五十里南北二十六里西限長城<lb/>
東極官渡上承鄭州管城界曹家陂又益西北流為二<lb/>
十四小陂小鵠大鵠小斬大斬之類此見善長所記猶<lb/>
有大灰小灰散嚇羊圏等名今開封府鄭州領滎陽而<lb/>
<pb n="KR3j0066_WYG_014-3a"/>
禹州領新鄭又别立中牟即廣武地而西北圃田澤在<lb/>
焉則分其地也今之陜西華州在唐宋皆領鄭下邽華<lb/>
隂渭南蒲城五縣於鄭則曰鄭桓公所封邑有大華山<lb/>
灌水沈水金改全安軍以商州為支郡所領亦與唐宋<lb/>
同元復為華州領三縣至今因之後以渭南屬西安府<lb/>
惟領華隂蒲城二縣<lb/>
下郢之郢如程　書序曰維周王季宅程孟子文王卒<lb/>
於畢郢史記正義引周書云惟周王季宅郢郢故城在<lb/>
<pb n="KR3j0066_WYG_014-3b"/>
雍州咸陽縣東周之郢邑也詩正義周書稱文王在程<lb/>
作程寤程典皇甫謐云文王徙宅於程葢謂此闞駰以<lb/>
為右扶風安陵是智來蒼梧見土人稱梧州北四十里<lb/>
曰下郢讀之如程可知古郢字有程音故相通也<lb/>
崆峒或為空桐空同　漢書作空同爾雅北戴斗極為<lb/>
空桐故云在梁國虛城東三十里焦氏誤刋黄香九宫<lb/>
賦作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>洞唐地理志在岷州溢樂縣西今西和州史記<lb/>
黄帝至空桐韋昭曰在隴右正義曰笄頭山一名崆峒<lb/>
<pb n="KR3j0066_WYG_014-4a"/>
在原州平髙縣今平涼府西即崆峒山有廣成子宫臨<lb/>
洮府亦有崆峒山括地志在肅州福禄縣東南今肅州<lb/>
衛即漢酒泉郡漢武亦于隴西登空桐水經注獲水逕<lb/>
空桐澤哀二十六年宋景公遊空澤卒大尹奉公自空<lb/>
桐入是也又贑州吉水汝州肇慶陽江縣皆有崆峒山<lb/>
北陵雁門也　山海經雁門之山無草木雁出其間有<lb/>
雁門水經注云即北陵在髙栁北髙柳在代中今雁門<lb/>
闗在太原府代州有句注雁門山<lb/>
<pb n="KR3j0066_WYG_014-4b"/>
廣陵之稱揚州自隋始也　通鑑樊毅克廣陵楚子城<lb/>
非江都之廣陵也按魏太和中蠻帥田益宗納土于魏<lb/>
魏為立東豫州治廣陵城五代志汝南郡新息縣魏置<lb/>
東豫州則此廣陵乃新息之廣陵也又梁武帝置楚州<lb/>
于汝南郡之城陽縣治楚城即楚子城也秦氏曰凡稱<lb/>
揚州者東漢指歴陽或壽春或曲阿中原自魏至周指<lb/>
壽春或合肥江左自呉至陳指建業或㑹稽隋唐五代<lb/>
乃指廣陵廣陵在二漢時為呉國江都廣陵國廣陵郡<lb/>
<pb n="KR3j0066_WYG_014-5a"/>
劉宋為南兖州北齊為東廣州後周為呉州唐初亦為<lb/>
刋州其為揚州自隋始也祖逖中流誓所對京口舊濶<lb/>
四十餘里今濶十八里合瀆渠即呉掘之䢴溝東北道<lb/>
射陽湖亦曰山陽瀆水經注曰下邳城漢徙韓信為楚<lb/>
都文潁曰秦置東陽郡今下邳晉灼曰本屬臨淮明帝<lb/>
分下邳後分屬廣陵故張晏曰東陽郡今廣陵也伯厚<lb/>
言唐韓皋誤者因皋謂廣陵散指儉誕舉事而散於廣<lb/>
陵也劉邠中山詩話謂揚州治壽春儉誕皆死壽春則<lb/>
<pb n="KR3j0066_WYG_014-5b"/>
韓皋之言誠誤矣嵇康得廣陵散於華陽亭則在密縣<lb/>
漢魏之揚州今壽州也　通典壽春郡後漢揚州刺史<lb/>
領郡六治此魏曰淮南仍揚州為重鎮儉誕治此晉元<lb/>
帝永昌中豫州刺史祖約自譙還鎮於此宋義熈劉義<lb/>
慶又鎮此永元初裴叔業以城降魏後魏曰揚州梁武<lb/>
普通七年克之置南豫州後降魏陳太建復得壽陽為<lb/>
豫州隋改壽州今壽東四十里宋殷琰築四壘於此宋<lb/>
之安豐軍古壽春也其城築自楚考烈王徙都而經始<lb/>
<pb n="KR3j0066_WYG_014-6a"/>
焉<lb/>
陸口蒲<graphic n="KR1105" url="https://raw.githubusercontent.com/kanripo/KR-Gaiji/master/images/KR1105.png" mimeType="image/png"/>口也　魯肅吕蒙屯陸口在鄂州蒲圻縣南<lb/>
寰宇記曰即陸溪口也水經注練浦東合練口江浦也<lb/>
直南練洲江之右岸得蒲<graphic n="KR1105" url="https://raw.githubusercontent.com/kanripo/KR-Gaiji/master/images/KR1105.png" mimeType="image/png"/>口即陸口也水出于下雋<lb/>
縣三山溪<lb/>
一合塢城宜陽也　六國表秦惠文王二年拔韓宜陽<lb/>
韓昭侯廿四年也秦武王四年拔宜陽城韓襄侯四年<lb/>
也漢屬𢎞農郡隋志洛州宜陽縣後魏置宜陽郡東魏<lb/>
<pb n="KR3j0066_WYG_014-6b"/>
置揚州後周改曰熊州通典曰河南府福昌縣漢宜陽<lb/>
縣也縣城即魏之一合塢城東南北三面峭絶天險宇<lb/>
文周重兵于此以備髙齊水經注曰一合塢惟築一面<lb/>
伯厚誤作一金塢葢黽池縣治南對金門塢水南五里<lb/>
舊宜陽縣治也<lb/>
呉㑹呉郡㑹稽郡也　永建四年分㑹稽為呉郡呉志<lb/>
朱桓部伍呉㑹二郡莊子釋文云浙江為呉㑹分界是<lb/>
也後人誤以為一處非矣陸廣㣲曰漢順帝永建四年<lb/>
<pb n="KR3j0066_WYG_014-7a"/>
分呉郡㑹稽為兩浙<lb/>
淞江去水乃以名郡　松江本縁淞江得名其地下每<lb/>
有水災乃去水而作郡呉淞江今呉江寳帶橋一路是<lb/>
也亦名松陵眉州有江亦名松江即蜀江分派過州城<lb/>
與醴泉江合<lb/>
教山教水即崤也三崤又名嶔崟山　在河南汝寧縣<lb/>
北三十八里自東崤至西崤三十五里輿地廣記崤連<lb/>
入硤石界所謂南陵夏后墓北陵文王避風雨者也晉<lb/>
<pb n="KR3j0066_WYG_014-7b"/>
敗秦于殽陜州石壕鎮本殽縣後魏改硤石汜水縣又<lb/>
有古殽關其名同也山海經教山教水即殽字成山䦠<lb/>
水即涿字<lb/>
蛾眉謂其似也　陸文裕曰峨眉本以兩山相對如蛾<lb/>
眉故名字當從䖝今分二峨又汀州歸化縣邵武泰寜<lb/>
縣廣西太平府汝州皆有蛾眉山而東西梁山名蛾眉<lb/>
亦以采石望之似也字書加艸加木加邑加山者多矣<lb/>
荆楚古通稱曰荆舒舒古屬楚　春秋莊十年書荆僖<lb/>
<pb n="KR3j0066_WYG_014-8a"/>
元年始書楚孔氏曰殷武荆楚並言之楚之稱荆乆矣<lb/>
熊繹在荆山後居郢即荆州以其居荆故稱荆荆楚于<lb/>
字義亦一物也舒有羣舒舒鳩舒蓼舒庸之屬今有舒<lb/>
城其遺也舒鳩今無為州巢縣舒蓼在安豐今之六安<lb/>
也舒庸以為東方國謂之羣舒皆偃姓皋陶後又有龍<lb/>
舒地理志在廬江縣西今為敝邑桐城唐稱舒州總言<lb/>
皖郡也<lb/>
楚伐呉至衡山今之横山也　楚伐呉克鳩兹至于衡<lb/>
<pb n="KR3j0066_WYG_014-8b"/>
山鳩兹今蕪湖非衡山明矣然横山亦不一南京溧水<lb/>
之南鄉有横山廣德有横山松江有横山湖州有横山<lb/>
顔魯公呉興地記烏程縣境有顓頊冡圗經云晉初衡<lb/>
山見顓頊冡有營丘圗言衡山即楚伐呉克丘兹之衡<lb/>
山也今曰横山顓頊都帝丘今濮陽大名豈有冡在此<lb/>
豈舜葬蒼梧禹葬㑹稽之事乎烏程又有杼山言夏杼<lb/>
巡狩至此杼夏七世王也禹㑹㑹稽杼自至此安知南<lb/>
方非舜禹所收而商周復棄之耶<lb/>
<pb n="KR3j0066_WYG_014-9a"/>
魯口夏口也沙羡也晉以武昌名郡通典所謂鄂州也<lb/>
庾亮南樓正在此而伯厚以為在武昌縣則沿舊説也<lb/>
　春秋曰夏汭自後漢末曰夏口亦名魯口呉録黄祖<lb/>
為江夏太守始于沙羡<hi>音夷</hi>置屯山簡自襄奔夏口庾翼<lb/>
為荆州治夏口劉毅以為夏口二州之中請劉道規鎮<lb/>
之六年自臨鄣徙鎮夏口城據黄鵠磯晉地理志沙羡<lb/>
夏口對沔口呉黄武二年城沙羡通典曰即鄂州劉表<lb/>
傳注夏口即鄂宋武平義宣分為郢州鎮夏口隋復為<lb/>
<pb n="KR3j0066_WYG_014-9b"/>
鄂州夏本江之沱自江陵東南流東過華容雲杜入沔<lb/>
謂之堵口冬竭夏流總合襄漢至魯山東入岷江曰沔<lb/>
口今曰漢口江南即江夏黄鶴樓今武昌府治也沙羡<lb/>
宋之鄂州而武昌縣為故東鄂晉有鄂縣是也伯厚因<lb/>
此遂曰庾亮南樓非鄂也豈孫呉巳城沙羡而庾鎮尚<lb/>
不居要地耶凡都督必居形勝之地一語可斷唐武徳<lb/>
中以此地稱武昌軍節度而晉書庾翼為荆州治夏口<lb/>
自黄祖屯此知為兵衝要地豈建節反取山僻邑耶前人<lb/>
<pb n="KR3j0066_WYG_014-10a"/>
注解牽泥舊名而攷究家承之實不然也<lb/>
劉錡順昌之捷今之潁州也　宋趙彦衛曰一州四名<lb/>
如㑹稽郡名越州名紹興府名鎮東軍額一州三名如<lb/>
呉郡名蘇州又名平江有交互難别者如潁州曰順昌<lb/>
府許州曰潁川之類<lb/>
晉新亭非呉新亭今之新亭非晉新亭矣　宋時建康<lb/>
新亭在朱雀航西五里俗名鵝頂程大昌謂晉之新亭<lb/>
在長干寺南不當在鵝頂按晉劉氏世説呉新亭舊基<lb/>
<pb n="KR3j0066_WYG_014-10b"/>
已淪隆安中司馬恢徙創今地安知此地不又徙乎今<lb/>
則並非王導正色之地矣丹陽記有三亭司馬恢一亭<lb/>
太元中謝石創征虜亭三呉縉紳創冶亭<lb/>
舊名北苑茶今作北源　下晉公有北苑茶録三卷世<lb/>
多指建州茶焙為北苑故姚寛叢語謂建州龍焙面北<lb/>
遂謂之北苑此説非也李氏都建鄴其苑在北故得稱<lb/>
北苑水心有清輝殿張洎為清輝殿學士别置一殿于<lb/>
内謂之澄心堂故李氏有澄心堂紙其曰北苑茶者是<lb/>
<pb n="KR3j0066_WYG_014-11a"/>
猶澄心堂紙耳今則徽州松蘿以北源名<lb/>
中潬河陽之中城也　河陽三城南城在河陽縣西即<lb/>
孟津亦曰富平津中潬城東魏元象元年築唐李光弼<lb/>
守此禦史思明方勺曰河陽中城曰中潬黄河西派貫<lb/>
三城之間潬音誕爾雅曰沙出也江東呼水沙堆為潬<lb/>
越人以川流淺急處為潬潬灘實一字皆他丹切説文<lb/>
曰灘水濡而乾也引詩灘其乾矣孫氏呼旱切竟作暵<lb/>
字楞嚴經乾為州潬<hi>音誕</hi>此方人據字書而抄其音釋耳<lb/>
<pb n="KR3j0066_WYG_014-11b"/>
智曰夫非房融筆受耶<lb/>
二周之地以東萊為確然成周謂之總名有之　鞏洛<lb/>
今河南鞏縣洛陽縣也二周威烈王之後西周河南也<lb/>
曰王城東周洛陽也曰成周徐廣曰東周比亡之時凡<lb/>
七縣河南洛陽穀城平隂偃師鞏緱氏自考王封其弟<lb/>
揭于河南以續周公之職是為河南桓公在陽城故地<lb/>
威烈王嗣位西周惠公封其少子班於鞏以奉王實東<lb/>
周惠公此東西周分之始也按左傳昭二十六年晉師<lb/>
<pb n="KR3j0066_WYG_014-12a"/>
克鞏周紀惠公封其子于鞏東周王所居洛陽也鞏班<lb/>
之采邑也馬貴與亦載鞏為東周所居誤矣顯王二年<lb/>
趙與韓分周為二顯王雖在東周特建空名于上耳周<lb/>
本紀云赧王時東西周分治非也赧王特徙都西周耳<lb/>
吕東萊大事記曰西周河南即夾鄏武王遷九鼎周公<lb/>
營以為都曰王城東周洛陽周公所營下都以遷頑民<lb/>
是為成周鮑彪注國䇿即以赧王為西周君為正統此<lb/>
誤也邵子經世亦誤公羊傳曰王城者何西周也成周<lb/>
<pb n="KR3j0066_WYG_014-12b"/>
者何東周也昭二十六年天王入成周三十二年城成<lb/>
周葢敬王定遷在既城之後而孫莘老胡康侯皆以成<lb/>
周即京師亦未考王城成周之實而誤合為一也智按<lb/>
續漢志河南縣周公所城雒邑也春秋時謂之王城東<lb/>
城門名鼎門北城門名乾祭豈非因郟鄏定鼎而名乎<lb/>
帝王世紀曰河南城西有郟鄏陌在漢時河南郡有雒<lb/>
陽縣成周也有河南縣郟鄏王城也卜澗水東瀍水西<lb/>
平王居之今苑内故王城是也又卜瀍水東是為成周<lb/>
<pb n="KR3j0066_WYG_014-13a"/>
今河南府故洛城是也地道記曰王城去雒城四十里<lb/>
今之河南府有洛陽故城在府城之東洛水之北即成<lb/>
周自東漢西晉後魏皆都之新安縣則為春秋時西周<lb/>
地伯厚曰洛水之北亦有鼎中觀成周有狄泉在城中<lb/>
據通典則狄泉在洛陽城東三十餘里吕氏又曰洛陽<lb/>
雖有二城而成周則其總名杜預孔潁達皆以下都為<lb/>
成周謂敬王避子朝之亂自王城徙都之其説非一端<lb/>
也升菴再引之而智謂總名亦有其理<lb/>
<pb n="KR3j0066_WYG_014-13b"/>
華亭在密縣　史記秦昭王三十二年白起攻魏拔華<lb/>
陽走芒卯斬首十五萬司馬彪曰華陽亭名在密縣嵇<lb/>
叔夜常採藥于山澤學琴于古人即此亭非松江之華<lb/>
亭縣也唐李茂貞於隴州廢華亭縣以縣為州治宋改<lb/>
儀州後廢州以縣屬渭州<lb/>
桐丘城在許　洧水又東南逕桐丘城春秋左傳莊公<lb/>
二十八年楚伐鄭鄭人將奔桐丘即此城也杜預曰在<lb/>
潁州許昌城東北又兖州路有桐城驛敝邑之名桐城<lb/>
<pb n="KR3j0066_WYG_014-14a"/>
則自唐始徐鉉稽神録言舒州桐城縣雙港有風吹錢<lb/>
過市事又言僧徳材至桐城永叔傳梅聖俞曽歴桐城<lb/>
主簿馬總曰咸通中孔威剌舒進龍骨云桐善政鄉龍<lb/>
鬭死今志未載<lb/>
芣騩即大騩具茨山也　水經潩水出河南密縣大騩<lb/>
山注云即具茨黄帝登具茨升洪堤受神芝圗于黄葢<lb/>
童子史伯答桓公曰如前莘後濁左洛右濟主丕騩而<lb/>
潧洧鄭語作主芣騩而食溱洧韋昭曰芣騩山在密縣<lb/>
<pb n="KR3j0066_WYG_014-14b"/>
田悦改魏州曰大名而大名之魏在蒲州　畢萬曰大<lb/>
名之魏在今之蒲州宋之永樂縣也而唐魏州乃曰大<lb/>
名今號大名府五代以大名為鄴都李氏得之改其府<lb/>
曰興唐石氏得之改其府曰廣晉而其軍曰天雄總之<lb/>
故魏州也田悦改大名見國都下<lb/>
秦亭即街亭　馬謖與張郃戰于街亭今在靈昌府秦<lb/>
州所謂秦亭即街亭也以為在南鄭即誤矣秦州古成<lb/>
紀地漢天水也<lb/>
<pb n="KR3j0066_WYG_014-15a"/>
蒙茶在蜀非山東之蒙也　諺云蒙山頂上茶乃今雅<lb/>
州之蒙山唐李徳裕入蜀得蒙餅沃於湯缾移時盡化<lb/>
而兖州費縣之蒙山亦載蒙頂茶青州蒙隂之蒙山亦<lb/>
戴其巔産茶乃草藥也爕曰禹貢蔡蒙一云蒙在雲南<lb/>
蔡沈云同在雅誤<lb/>
齊桓葵丘在考城非青州之葵丘也　齊桓㑹諸侯之<lb/>
葵丘據括地志在曹州考城縣東南一里考城今屬歸<lb/>
德府矣非青州臨淄之葵丘也説文作鄈丘又有鄈地<lb/>
<pb n="KR3j0066_WYG_014-15b"/>
在臨汾漢祭后土處管子輕重丁篇有崢丘注即葵丘<lb/>
濮潞霍瑯琊不一　伊尹為四方獻令正南百濮鄭語<lb/>
楚蚡冒始啟濮通典有尾濮木綿濮爾雅南至于濮鉛<lb/>
不獨大名之濮陽也南中志談藁縣有濮獠又有閩濮<lb/>
水經注異水逕長杜南濮北濮水出焉衞靈聞靡靡之<lb/>
樂於此漁陽有鮑丘水又名潞水檀州密雲縣有潞水<lb/>
自塞外流入今通州有通潞亭非獨山西之潞安也滁<lb/>
州全椒有瑯琊山瑯琊谿青州府諸城有瑯琊山始皇<lb/>
<pb n="KR3j0066_WYG_014-16a"/>
常留此三月即勾踐觀臺也尚有瑯琊城漢瑯琊郡治<lb/>
此職方冀州山鎮謂之霍大山在晉州霍邑東北三十<lb/>
里今之霍州又潛山縣天柱峯名霍山漢武所望封廬<lb/>
州又有霍山縣輿地記以鳯陽府之霍丘縣為周霍叔<lb/>
所封則稱平陽之霍州為霍叔者必有一誤矣<lb/>
熊耳介兩省非有二也　洱記曰熊耳山在商州上洛<lb/>
縣南四十里商州今屬西安府其洛南縣即漢上洛也<lb/>
禹導洛自熊耳則在虢州盧氏縣界盧氏今屬河南府<lb/>
<pb n="KR3j0066_WYG_014-16b"/>
之陜州輿地記曰兩峯若熊耳即達磨葬處是有兩熊<lb/>
耳矣智按熊耳在陜西河南之界輿地于商州熊耳載<lb/>
伊水所出而伊水出盧氏悶頓嶺經洛陽入洛可徵矣<lb/>
水經注曰宜陽有熊耳山雙巒並舉光武破赤眉樊崇<lb/>
積甲仗與熊耳山齊齊桓登熊耳望江漢極目也山際<lb/>
有池世謂之黽池均水出淅縣北山即熊耳之枝<lb/>
章華乾谿有數處皆譌傳也　筆談曰天下地名錯亂<lb/>
乖謬率難考信如楚章華臺亳州城父縣陳州商水縣<lb/>
<pb n="KR3j0066_WYG_014-17a"/>
荆州江陵長林監利縣皆有之乾谿亦有數處據左傳<lb/>
楚靈王七年成章華之臺與諸侯落之杜預注章華臺<lb/>
在華容城中華容即今監利縣非岳州之華容也至今<lb/>
有章華故臺在縣郭中與杜預之説相符亳州城父縣<lb/>
有乾谿其側亦有章華臺故其臺下徃徃得人骨云楚<lb/>
靈王戰死於此商水縣章華之側亦有乾谿薛綜注張<lb/>
衡東京賦引左氏傳乃云楚子成章華之臺于乾谿皆<lb/>
誤説也左傳實無此文章華與乾谿元非一處楚靈<lb/>
<pb n="KR3j0066_WYG_014-17b"/>
十二年王狩于州來使蕩侯潘子司馬督囂尹午陵<lb/>
尹喜帥師圍徐以懼呉王次于乾谿此則城父之乾谿<lb/>
靈王八年許遷于夷者乃此地十三年公子比為亂使<lb/>
觀從從師于乾谿王衆潰靈王亡不知所在平王即位<lb/>
殺囚衣之王服而流諸漢乃取葬之以靖國人而訃以<lb/>
乾谿靈王實縊于芉他年申亥以王柩告乃改葬之而<lb/>
非死于乾谿也昭王二十七年呉伐陳王帥師救陳次<lb/>
于城父將戰王卒于城父而春秋又云殺其君于乾谿<lb/>
<pb n="KR3j0066_WYG_014-18a"/>
則後世謂靈王實死于是理不足怪也<lb/>
成陽與城陽自别　黄長睿曰永叔集古録靈臺碑以<lb/>
為史記地志水經諸書皆無堯母葬處予按漢章帝紀<lb/>
注述征記咸陽縣東南有堯母慶都墓又按水經注今<lb/>
成陽城西二里有堯陵陵南一里有堯母慶都陵集古<lb/>
又云俗本多作城陽獨此碑為成陽予攷成陽與城陽<lb/>
自别成陽縣屬濟隂城陽乃漢齊悼惠王之子章所封<lb/>
之國名集古又云廷尉某姓名磨滅予按廷尉仲定碑<lb/>
<pb n="KR3j0066_WYG_014-18b"/>
云遷廷尉卿託病乞歸修堯靈臺黄屋三十餘而靈臺<lb/>
碑中有云濟隂太守成陽令各遣大掾輔助仲君故知<lb/>
仲定無疑<lb/>
傅險傅説所隠窟也　地理志傅險即説所隠之窟名<lb/>
升菴曰險古巖字聖人窟今在陜州<lb/>
泰坰即太行山　升菴曰湯歸至于泰卷陶索隠曰鄒<lb/>
誕生卷作坰則卷當作坰與尚書同非衍字也慎按泰<lb/>
坰即太行行元有此音列子作太形山海經五行之山<lb/>
<pb n="KR3j0066_WYG_014-19a"/>
按行有刑音則與坰音近耳<lb/>
汲黯卧治之淮陽在陳州非淮安也淮安淮隂也　漢<lb/>
髙夷彭越分梁地為二國立子恢為梁王子友為淮陽<lb/>
王文四年徙代王武為淮陽王通典漢淮陽郡故城在<lb/>
陳州宛丘縣西南汲黯卧治此也後魏尉元曰先定下<lb/>
邳平宿豫鎮淮陽城東安則青冀諸鎮可不攻而克輿<lb/>
地廣記曰淮陽縣在泗揚之間有淮陽城梁置淮陽郡<lb/>
而隋廢之唐貞觀省入下邳水經注淮陽城北臨泗水<lb/>
<pb n="KR3j0066_WYG_014-19b"/>
宋為淮陽軍今淮安府漢屬臨淮郡曰淮隂晉曰山陽<lb/>
唐宋之楚州也祖逖屯淮隂劉隗鎮守即此地南齊志<lb/>
永和中荀羨云淮隂地形都要水陸要衝故立城池寰<lb/>
宇記故淮隂縣城在山陽縣宋陳敏曰楚州為南北襟<lb/>
喉長淮二千餘里河道通北方者五淮汴渦潁蔡是也<lb/>
其通南為楚州運河一處周世宗自北神堰鑿老鸛河<lb/>
通戰艦入大江而南唐遂失淮南之地劉季裴曰謝𤣥<lb/>
八千人當苻堅九十萬揚行密清口三萬人當朱全忠<lb/>
<pb n="KR3j0066_WYG_014-20a"/>
八州之師則扼淮之力也薛氏曰自孫氏作涂中東興<lb/>
塘鄧艾築石鼈以營田在寳應西荀羨填下邳屯田于<lb/>
東陽之石鼈南唐瓦梁堰障蔽長江南唐修東西瓦梁<lb/>
城皆為扼淮之助其曰角城者晉義熈中立大寧中劉<lb/>
遐退屯泗口即其地葢淮泗之㑹也今屬宿遷縣<lb/>
中牟有二　一在河南一在河北能改齋漫録辨之<lb/>
吕梁有三　莊子吕梁在吕梁縣南泗水上有石梁司<lb/>
馬彪曰吕梁在離石縣南水經注浦水出善無縣歴吕<lb/>
<pb n="KR3j0066_WYG_014-20b"/>
梁之山為吕梁洪今吕梁在徐州下百二十里<lb/>
三河　唐堯都河東殷都河内周都河南故稱三河升<lb/>
菴曰黄河析支河湟河亦稱三河唐詩曰天子三河募<lb/>
少年<lb/>
三楚　淮北沛陳汝南二郡此西楚也彭城以東東海<lb/>
呉廣陵此東楚也衡山九江江南豫章長沙此南楚也<lb/>
或曰楚文王都郢楚昭王都鄂楚考烈王都壽春故曰<lb/>
三楚<lb/>
<pb n="KR3j0066_WYG_014-21a"/>
三秦　項羽三分關中地封章邯雍王司馬欣塞王董<lb/>
翳翟王故稱三秦<lb/>
三呉　圗經云漢分㑹稽為呉與呉興丹陽為三呉通<lb/>
典同水經以呉興呉郡㑹稽為三呉指掌圗以蘇常湖<lb/>
為三呉其説不同七修稿云春秋之呉都蘇常之間漢<lb/>
封之呉都㑹稽<hi>即蘇常嘉杭非紹興之㑹稽也</hi>三國之呉初為㑹稽太<lb/>
守封呉侯<hi>即蘇松常鎮杭嘉湖之地</hi>備記之<lb/>
三梁三齊三蔡　謂南梁大梁少梁齊及濟北膠東新<lb/>
<pb n="KR3j0066_WYG_014-21b"/>
蔡上蔡下蔡<lb/>
三關不一　陽平江闗白水乃蜀漢三關也平靖武陽<lb/>
黄峴郡縣志載義陽三闗也晉秦始割南陽置義陽郡<lb/>
上黨壺口石陘馮衍傳上黨三闗也益津闗在霸州瓦<lb/>
橋闗在雄州淤口闗在信安軍此周世宗所取三闗也<lb/>
偏頭倒馬紫荆山西之三闗也<lb/>
五嶺不一　張耳傳秦南有五嶺之戍師古曰西自衡<lb/>
山南東窮海一山之限耳而别標五者裴淵廣州記曰<lb/>
<pb n="KR3j0066_WYG_014-22a"/>
大庾始安臨賀桂陽揭陽是為五嶺鄧徳明南康記曰<lb/>
大庾一桂陽騎田二九真都龎<hi>音龍</hi>三臨賀萌渚四始安<lb/>
越城五輿地記一曰臺嶺一曰塞上即大庾也二曰騎<lb/>
田三曰都龍四曰萌渚五曰越嶺按九真太逺當以裴<lb/>
説為是伯厚曰騎田即彬州臘嶺都龎即道州永明嶺<lb/>
甿渚即道州白芒嶺則道州有二可疑也廣川書跋唐<lb/>
李侗為衡州刺史言衡陽為五嶺門廣川辨之以裴潛<lb/>
所説為是葢或又一五嶺也<lb/>
<pb n="KR3j0066_WYG_014-22b"/>
有崑崙有小崑崙有崑崙塞有崑崙丘　禹本記崑崙<lb/>
髙二千五百餘里山海經内崑崙虛帝之下都方八百<lb/>
里而有九折五門郭璞曰此自别有小崑崙也淮南子<lb/>
曰崑崙虛中有増城九重木禾珠樹玉樹瑄樹不死樹<lb/>
十洲記之崑陵即崑崙故曰有五角神異經云崑崙有<lb/>
銅柱因河圗天柱説也張騫渡西海至大秦烏遲國復<lb/>
有西海海濱有小崑崙髙萬仭方八百里永平竇固出<lb/>
燉煌崑崙塞擊破白水軍於蒲類海上章懐太子注謂<lb/>
<pb n="KR3j0066_WYG_014-23a"/>
崑崙山名因以為塞在今肅州酒泉縣西南周穆王見<lb/>
西王母於此山有石室博物志引河圗括地象曰崑崙<lb/>
廣萬里泉南流入中國曰河八十城布繞之中國居一<lb/>
分是姦城也今南寧府泉州永春縣皆有崑崙山梧州<lb/>
陸川縣有崑崙水燮曰崑崙言其形渾淪髙大不可測<lb/>
也地球為五大州環海包之毎州必有中髙崑崙亞細<lb/>
亞之中髙也故其水皆分面而趨<lb/>
九山九川九州之山川也　此禹貢九山刋旅九川滌<lb/>
<pb n="KR3j0066_WYG_014-23b"/>
源注極是史記正義以汧壺口砥柱太行西頃熊耳嶓<lb/>
冡内方汶為九山<hi>此汶即岷也</hi>索隠曰汧壺口砥柱太行西<lb/>
傾熊耳嶓冡内方岐是九山也古分為三條故地理志<lb/>
有南北條之荆山焉馬融王肅皆因之鄭𤣥以為四列<lb/>
一行以為兩戒索隠之言則以弱黒河瀁江沇淮渭雒<lb/>
為九瀁即漾漾即西漢也吕氏春秋九山㑹嵇太山王<lb/>
屋首山太華岐山太行羊腸孟門鄭樵曰州縣之設有<lb/>
時而更山川之形千古不易所以禹貢分州必以山川<lb/>
<pb n="KR3j0066_WYG_014-24a"/>
定經界使兖州可移而濟河之兖不可移使梁州可遷<lb/>
而華陽之黒水梁州不可遷後之為史者主為州縣州<lb/>
縣移易而其書廢矣<lb/>
陘言徑也峴言嶮也太行八徑兩路入燕　謝康樂詩<lb/>
苕遞涉陘峴<hi>音刑顯</hi>陘為徑之平聲峴為嶮之外聲青州<lb/>
襄陽以峴著太行以陘著山海有少陘山御覽謂在滎<lb/>
陽齊桓伐楚次于陘楚世家魏取陘山蘇秦于韓曰南<lb/>
有陘山于楚曰北有陘塞楚子治兵于汾注在襄城智<lb/>
<pb n="KR3j0066_WYG_014-24b"/>
按屬汝州所謂汾陘之塞在汝鄭二州非山西之汾陘<lb/>
也太行八陘專在北方吕覽淮南皆云太汾澠阨荆阮<lb/>
方城殽阪井陘令疵句注居庸為九塞元和郡縣志太<lb/>
行山首起河内北至幽州凡有八陘軹陘太行陘白徑<lb/>
陘在河内滏口陘在鄴西井陘飛狐陘<hi>真定</hi>蒲隂陘<hi>保定紫荆</hi>
在中山軍都陘<hi>昌平居庸</hi>在幽州鎮州獲鹿縣井陘闗曰土<lb/>
門太行第五陘也第四滏口陘對鄴西滏水燕慕容垂<lb/>
出滏口入天井闗唐李光弼出土門破史思明軍韓信<lb/>
<pb n="KR3j0066_WYG_014-25a"/>
擊趙東下井陘今真定有井陘縣獲鹿與太原府平定<lb/>
州皆有井陘關水經注所云長嶺通道即鈃陘也穆傳<lb/>
之鈃隊三隥也代州靈丘縣西北有石銘題冀州北界<lb/>
號石銘陘愚者曰紫荆北口浮圗峪為飛狐軍都陘即<lb/>
居庸此二陘為燕背腋李存朂命周徳威出飛狐入幽<lb/>
執劉守光父子同光三年阿保機從居庸圍幽州唐主<lb/>
遣李嗣源救徳威宣和四年金阿骨打從居庸入燕嘉<lb/>
定四年鐡木真克宣府懐來金保居庸乃留兵拒守而<lb/>
<pb n="KR3j0066_WYG_014-25b"/>
大兵趨紫荆入拔易涿反自南攻破居庸而卒入燕此<lb/>
其勢也<lb/>
率山即三天子都今之張公山也　朱大同曰徽之張<lb/>
公山即率山在黟績間智考之在今休寜婺源間汪南<lb/>
溟辨證甚詳晰呉澄地理表曰率山乃江南諸山之祖<lb/>
山海經所云三天子都實彭浙兩源乃斷然知是張公<lb/>
山而以昔所謂黟山率山大鄣者本一山也石上尚有<lb/>
三天子都刻字水經曰漸江出三天子都盧江出三天<lb/>
<pb n="KR3j0066_WYG_014-26a"/>
子都都一作鄣水流彭蠡又流漸即浙也堪輿承訛言<lb/>
廬山出天子地即以形家論彭湖之水過宫反背矣<lb/>
芝嶽太和山也　即武當也今曰太和山𤣥帝之先淨<lb/>
樂國王治䴢今均州也有榔梅祠𤣥帝曽折梅寄榔曰<lb/>
道成當結實後果然舊為武當縣南山如負扆惟𤣥武<lb/>
足以當之其宫制視漢未央宫宋諱𤣥稱真武<lb/>
闕里因石闕而名　曲阜志西南三里有雙石闕即靈<lb/>
光之南闕也按今兖州府有靈光殿有闕里云魯共王<lb/>
<pb n="KR3j0066_WYG_014-26b"/>
壊孔子宅處<lb/>
儀封屬開封　類考云開封蘭陽有儀城即封人見孔<lb/>
子處智按今開封屬有儀封縣蘭陽縣孔子初失位去<lb/>
魯適衛北自夷儀入後又自蔡反衛南自石門入<lb/>
互鄉今在雎州　互鄉名古廧里王无咎云鹿邑之外<lb/>
有互鄉城<lb/>
始興之鼻天子冡非象庳也　有鼻即有庳零陵縣有<lb/>
有鼻墟一統志始興鼻天子冡有人掘得銅人無數三<lb/>
<pb n="KR3j0066_WYG_014-27a"/>
代以前豈有銅人殉葬之事必非象也羅長源作路史<lb/>
乃以始興鼻天子冡為象庳張東筦云舜墓是商均所<lb/>
葬葢因山海經蒼梧舜與叔均之所葬也<lb/>
比景當是北景　漢日南郡有比景縣晉亦如之隋平<lb/>
林邑立比景郡唐於驩州南境僑立景州比景縣非正<lb/>
比景也貴與曰比音芘䕃之芘按古曰北户謂開北户<lb/>
以向日唐萬年縣尉段公路文昌之孫作北户録是也<lb/>
太平御覽曰交州去路九千餘里孫悚云立表效景景<lb/>
<pb n="KR3j0066_WYG_014-27b"/>
在表南其古郡以日南為名其斯義乎又有比景縣比<lb/>
北二字相似據此則應是北景周禮大司徒土圭正日<lb/>
景有南景北景之説當時或以此名然自漢以來傳訛<lb/>
作比矣<lb/>
木葉城在三衛　徐文長記木葉城在遼東余于遼史<lb/>
始見有此名今説詩者以沈雲卿九月寒砧催木葉之<lb/>
句為地名以對遼陽則合掌癡極毫無風致矣智考木<lb/>
葉城在薊州外馬蘭諸山今三衛地文長以為在遼東<lb/>
<pb n="KR3j0066_WYG_014-28a"/>
亦非<lb/>
花門堡在甘州　呉曽曰杜子美好言花門按唐志甘<lb/>
州有花門山堡東北千里至囬鶻衙帳故有畱花門詩<lb/>
一首又云花門𠢐面請雪恥又云聞道花門將論功未<lb/>
肯歸又云聞道花門破和親事却非楊巨源亦有送太<lb/>
和公主和番詩云蘆井尋沙到花門度磧㸔薫風一萬<lb/>
里來處是長安岑參送封常清西征叙曰天寳中朔方<lb/>
囘紇冦邊踰花門<lb/>
<pb n="KR3j0066_WYG_014-28b"/>
三驍即三苖　在堯時為譯地在今日則為中國乃湖<lb/>
廣江鄂嶽之三州故今三州人尚有苗姓升菴引國名<lb/>
記三苗作三驍朱子曰三苗當作猫與犵狑獠為四種<lb/>
溪峒之民説苑曰舜時有苗不服者大山在其南殿山<lb/>
在其北左洞庭之波右彭蠡之川以此言之則當是衡<lb/>
州長沙之東袁州之西一帶今不知曽有苗獞之遺種<lb/>
而五溪蠻乃在辰州黒白苗乃在沅州麻陽之左古寳<lb/>
慶武岡新寧所在有獞其説苑臆耶或古今變異耶三<lb/>
<pb n="KR3j0066_WYG_014-29a"/>
危陳氏引韵注説文作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>古文尚書作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>或作峗燮曰<lb/>
舜所竄止于三苗之君故其種類仍居湖北也<lb/>
廣有䗺户　南海記蜒蠻以舟為室蜒有三一為魚蜒<lb/>
善舉網二為蠔蜒善沒海三為木蜒善伐材木今廣東<lb/>
有蛋户音旦字書本作䗺蜒仍音延常璩巴志曰涪陵<lb/>
郡諸縣北有獽䗺劉宋時廣州刺史羊希使劉思道伐<lb/>
俚李延壽曰其流曰蜑曰獽曰俚曰獠曰㐌㐌音夷今<lb/>
則粤西有狼有獞有猺瓊州之蠻曰黎人沅靖貴州之<lb/>
<pb n="KR3j0066_WYG_014-29b"/>
蠻通謂之苗麻陽蠻有犵狫或曰狚<hi>音靼</hi>獦狑<hi>音/卿</hi>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音出</hi>又<lb/>
俚别種<lb/>
盤瓠五溪蠻也本于白犬故附㑹髙辛嫁女之説　盤<lb/>
瓠蠻誓狀云某等既充山職今當鈐束男姪男行持棒<lb/>
女行把麻任從出入不得生事上有太隂下有地宿其<lb/>
翻背者生兒成驢生女成猪舉家滅絶不得翻面説好<lb/>
背面説惡不得偷寒送煖上山同路下水同船男兒帶<lb/>
刀同一邊一㸃一齊同殺盜賊不用此欵者並依山例<lb/>
<pb n="KR3j0066_WYG_014-30a"/>
山例者蠻言誅殺也具載范文穆公桂海虞衡志陸文<lb/>
裕又載南詔乞書藥文習夫子之言便有華風附詩亦<lb/>
是唐律今辰州地即古五溪蠻長源引伯益經曰卞明<lb/>
生白犬為蠻人之祖乃人名也後遂云髙辛之犬銜犬<lb/>
戎呉將軍首以少女妻之生六男六女風俗通載之然<lb/>
髙昌之祖牝狼負人劉宋元嘉婢為狗婦何訝古事但<lb/>
定髙辛以女嫁之則荒唐矣蠻溪叢笑多言彼中風俗<lb/>
今山海經作弄明生白犬<lb/>
<pb n="KR3j0066_WYG_014-30b"/>
苴□城雲南近遵義之地也　薛能聞官軍破吉浪詩<lb/>
越<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>通遊客苴□閙聚蚊又西縣詩野色生肥芋鄉儀<lb/>
搗散茶梯航經杜宇烽火徹苴□則□為迷麻反唐書<lb/>
李晟曲環救蜀合擊吐蕃南詔破之異牟尋懼築苴□<lb/>
城今雲南大理府一統志以為□地<lb/>
龍户䮾家馬人馬流也　巵言曰韓退之詩衙時龍户<lb/>
集上日馬人來呉坰云長安有龍户見水即知有龍或<lb/>
引出但如鰍魚按此是潮州時上廣帥作非長安也馬<lb/>
<pb n="KR3j0066_WYG_014-31a"/>
人演繁露引毘奢利王時有如馬裸露王分身為蠶被<lb/>
乃得衣馬人感戀恐非也按俞益期牋云馬文淵立銅<lb/>
柱岸北有遺兵居壽泠岸南對銅柱悉姓馬號曰馬留<lb/>
又記一小説龍户在儋耳其人目睛皆青碧入水能伏<lb/>
一二日葢即所謂崑崙奴也升菴則以象奴為崑崙奴<lb/>
智按今方隅勝畧自有龍家馬人二種龍家為䮾氏之<lb/>
後其種有四馬人散處南海當是馬流耳俞益期本作<lb/>
馬流段成式作馬留䮾當是駹駹古與龍通音如交州<lb/>
<pb n="KR3j0066_WYG_014-31b"/>
都龎音龍可証故駹家轉而為䮾家又轉而為龍家耳<lb/>
者樂甸本馬龍他即甸猛摩之地　雲南有者樂甸長<lb/>
官司或曰此亦名龍户然則退之與馬人並舉者乃龍<lb/>
户之在嶺粤者而此亦其類也<lb/>
殑伽天堂河也　大藏西域記云阿耨達地在香山南<lb/>
大雪北周八百里東南流入海者曰殑伽河西南流入<lb/>
海者曰縳芻河西北流入海者曰徙多河又潛流地下出<lb/>
積石山東北流入海者為中國之河源阿耨達華言無<lb/>
<pb n="KR3j0066_WYG_014-32a"/>
煩惱似指所謂星宿海者殑伽華言天堂縳芻華言清<lb/>
徙多華言冷殑渠京切字書殑<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>欲死也不知譯者何<lb/>
獨借此字<lb/>
林邑古越裳而老撾亦古越裳地也　雲南有老撾宣<lb/>
慰司俗呼撾家通交趾暹邏入海<lb/>
狼㬻躶國也　水經注九真水度淮北岸有橋即彭龍<lb/>
區粟之通逵檀和之大戰東橋處也水又逕船官口源<lb/>
出徐狼外衆皆裸身以竹筒樹葉掩形名狼㬻惟依㝠<lb/>
<pb n="KR3j0066_WYG_014-32b"/>
夜與人交市闇中齅金皆知好惡<lb/>
離耳即儋耳也　山海經曰離耳雕題在鬱水南林邑<lb/>
記九郡有儋耳民徒跣耳廣垂以為飾以黒為美離騷<lb/>
所謂𤣥國然則儋耳即離耳也淮南言耽耳在其北方<lb/>
則南北皆有此名今儋州屬瓊州府<lb/>
九彛在徐州莒魯之間　劉敞説也馮厚齋以朝鮮東<lb/>
彛九種非也或曰孔子喜郯子與程本<lb/>
李白書禹穴在蜀　丹鉛曰史遷言上㑹稽總呉越也<lb/>
<pb n="KR3j0066_WYG_014-33a"/>
探禹穴言巴蜀也後人誤解禹穴在㑹稽按禹生蜀石<lb/>
泉縣古碑禹穴李白所書也古人文不重複如雲土夢<lb/>
作乂括江南北千里蔡蒙旅平蔡在雅州蒙在雲南亦<lb/>
括千餘里智按禹穴竒在委宛書耳廬山禹刻亦云石<lb/>
穴凡禹到皆名之<lb/>
　<lb/>
　<lb/>
　<lb/>
<pb n="KR3j0066_WYG_014-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通雅卷十四<lb/>
</p>
<p>
</p>
  </div>
</body>
</text>
</TEI>
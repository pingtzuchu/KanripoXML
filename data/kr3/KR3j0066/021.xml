<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通雅卷二十一</head>
    <p>
<pb n="KR3j0066_WYG_021-1a"/>
欽定四庫全書<lb/>
　通雅卷二十一　　　　　明　方以智　撰<lb/>
　　姓名<hi>同姓名</hi>
同時及異代同姓名　湘東王有同姓名録如顔囘為<lb/>
羌帥曾參為市人平原哭墮井之毛遂翟公疑秋胡不<lb/>
許婚是也巵言列之兩韓信俱髙時一楚王一韓王<hi>智按</hi>
<hi>史通言名信都又誤矣</hi>三召平一故秦東陵侯一為陳王上柱國<lb/>
一齊相<hi>按為陳王柱國謂為陳勝徇廣陵者見項籍傳齊王相見齊哀王傳恐東陵侯即陳封者秦自</hi>
<pb n="KR3j0066_WYG_021-1b"/>
<hi>王翦父子外少徹侯矣不應有東陵侯</hi>兩王□俱武帝時一浩侯一大行<lb/>
謀誘北軍者兩王臧武帝朝一郎中令二年自殺一六<lb/>
年為太常兩王商俱成帝外戚一丞相樂昌侯一成都<lb/>
侯兩王章俱哀帝時一建平三年為右將軍一四年為<lb/>
京兆直言死兩王崇俱平帝時一丞相嘉子一大司空<lb/>
扶平侯兩王莽一見霍光傳<hi>崇禎時見賀無黨疏用之相公不知而擬票切責</hi>
魏兩王烈一字彦方化盜一有道術謂嵇康不遇者兩<lb/>
王渾一戎父一濟父兩王澄一濟弟一戎從弟兩孫秀<lb/>
<pb n="KR3j0066_WYG_021-2a"/>
一吳降將一趙王倫嬖臣俱驃騎封侯兩周撫一王敦<lb/>
將一彭城内史朱梁兩王琳一散騎常侍一徳州刺史<lb/>
唐兩李光進俱代宗朝一為光弼弟一為光顔兄俱蕃<lb/>
將賜姓為節度封公兩李繼昭俱昭宗時一為孫德昭<lb/>
一為符道昭俱賜姓名降朱梁為使相宋兩王著俱太<lb/>
祖時一以文學典制一以書學待詔又曰兩慶忌一王<lb/>
僚子一夫差將<hi>智按山澤鬼善走曰慶忌呼其名可使千里徃報故人取名</hi>兩莊蹻<lb/>
一莊王時盜一莊王裔孫平滇兩王鳳一元后兄一為<lb/>
<pb n="KR3j0066_WYG_021-2b"/>
更始成國上公兩王譚一宜春侯一平阿侯兩徐幹一<lb/>
作中論一班超司馬<hi>智按張懐瓘載徐幹字伯張善章草班固與超書稱之蘇班皆為張</hi>
<hi>伯英所稱嘆</hi>晉兩劉毅一光祿大夫一衛將軍兩張禹一丞<lb/>
相一太傅俱封侯兩解系一見陶璜傳一自有傳兩王<lb/>
愷一武帝舅一安帝時為丹陽尹兩蕭鈞一蕭鸞子一<lb/>
蕭瑀從子元兩伯顔一太傅淮陽王一大丞相秦王兩<lb/>
張昌宗一髙宗初學士一則天時兩王方慶一則天時<lb/>
相一領尚藥奉御若異代同姓名者兩王肅一曹魏一<lb/>
<pb n="KR3j0066_WYG_021-3a"/>
元魏兩王彦章一梁將一吳統軍兩王溥一唐懿宗朝<lb/>
一周世宗相兩李通一漢一魏兩王孫賈一魏大夫一<lb/>
齊大夫兩徐邈一魏字景山一晉字仙民兩張遼一魏<lb/>
一漢兩江革一漢一晉三李密一養祖母一後魏一隋<lb/>
末又不在此例則元瑞所彚有八李祐六李福四李晟<lb/>
李紳豈止兩副座頭俱李益耶元瑞曰三孫子三鄒子<lb/>
世所共知又有不得不辯者二孔甲一黄帝史一仲尼<lb/>
孫俱著書名盤盂<hi>一載藝文志一附孔叢子</hi>二牟融一漢太尉一布<lb/>
<pb n="KR3j0066_WYG_021-3b"/>
衣俱書曰牟子<hi>一載隋藝文志一附𢎞明集中今藝文志之牟子不傳而𢎞明集之牟子傳遂</hi>
<hi>以釋之牟子𫝊儒之牟子矣又夏帝名孔甲而唐詩人有牟融尤竒孔叢之盤㿻疑崇文目誤而𢎞明之牟子</hi>
<hi>余疑為偽</hi>兩嚴遵一君平一子陵皆易姓<hi>君平一名尊一名允亦見傳中智以</hi>
<hi>為或相慕或附㑹而訛</hi>兩樊崇俱賊帥一赤眉一尤來兩李育俱<lb/>
賊將一屬王郎一屬公孫宋兩李定一彈蘇子美一彈<lb/>
子瞻<hi>李定劾蘇舜卿見朱子語録</hi>兩韓文公一昌黎一南唐熈載兩<lb/>
少室山人一李筌一李渤兩吕東萊祖居仁孫伯恭俱<lb/>
以東萊名集兩石林居士一吳縣人位執政見宋史一<lb/>
<pb n="KR3j0066_WYG_021-4a"/>
松江人官至尚書見一統志<hi>皆名夢得皆徙湖州陸文裕外集載之此亦漢之兩</hi>
<hi>杜子夏也</hi>兩李商隱一𤣥宗朝見舊唐書一義山兩李抱真<lb/>
一抱玉弟一李匡威寮屬兩李克寧一李澄子一克用<lb/>
弟兩李伯禽一太白子一見通幽記智按此類甚多如<lb/>
史記兩淳于髠一見孟子傳後一見滑稽三國志兩王<lb/>
雙蜀斬王雙而吳亦斬其將王雙必二人也陶𢎞景刀<lb/>
劒錄有王雙與曹真换刀王胡皆未載然胡所編為功<lb/>
亦夥洪洲全搜依然有漏惟取全史作通編始成全書<lb/>
<pb n="KR3j0066_WYG_021-4b"/>
今特撮其要者以便觀覽耳<hi>向聞甬東余寅僧杲有同姓名録萬歴間人又南昌</hi>
<hi>宗侯統稽有同姓名錄十卷專門輯此廣昌劉大干作古今代譜亦集之須資其本再考焉</hi>七脩類<lb/>
藁言漢髙帝有謁者貢禹武帝時王褒朱買臣元帝時<lb/>
有尚書左僕射王褒武昌太守朱買臣智又按梁元帝<lb/>
遣朱買臣嘗以楊何弟子之京房<hi>宣帝時</hi>公孫康所遣之<lb/>
張敞<hi>在度傳</hi>最易混目近見人論賈充之父通經漢臘之<lb/>
人非讇則以兩賈逵兩陳咸為一矣<hi>逵一漢人一魏人咸一相人萬□子</hi>
<hi>一洨人見陳寵傳</hi>諸公擿辯大有益于學者元瑞言五王褒而<lb/>
<pb n="KR3j0066_WYG_021-5a"/>
漢有三一字子淵武帝時人上得賢臣頌者一字子澄<lb/>
武帝時人得道治王屋山與郊祀志之王褒為三又後<lb/>
周王褒字子淵唐避諱改子深智按郊祀志者即五行<lb/>
志之天帝使我居此者以上得賢臣頌之王褒為武帝<lb/>
時則非矣褒傳魏相奏知音趙定龔徳等刺益州王襄<lb/>
乃請子淵作中和樂章乃徴之此宣帝時人元瑞又言<lb/>
三王建<hi>一晚唐詩人一唐末據蜀一石晉棣州刺史見唐餘記</hi>前漢表元延元年<lb/>
有廣陵太守王建為京兆尹反遺之而路史言有十餘<lb/>
<pb n="KR3j0066_WYG_021-5b"/>
可見淹攷一事須暇豫彊識藏書最富乃能勝任耳路<lb/>
史曰昔聞唐堯虞舜矣梁史又有虞舜官丞太常薦明<lb/>
堂之議而漢更有唐堯為臨武長堯舜而可名哉予既<lb/>
述祝融共工帝魁青陽髙陽渾敦夏后啓商湯有巢豕<lb/>
韋之不同矣如劉𢎞王褒皆有十一張良有九而張敞<lb/>
王吉皆有八士匄相鞅夀夢臣越書才四代載兩伯夷<lb/>
而論語有兩南宫适王羲之仕苻徤張華之佐慕容德<lb/>
皆其類也蕭繹陸善終俱著同姓名錄然特不能包刺<lb/>
<pb n="KR3j0066_WYG_021-6a"/>
請誦其涉史曰古有庸成氏而黄帝臣亦曰庸成伏羲<lb/>
曰蒼牙而天雷之吏亦曰蒼牙羲臣曰巫咸而來乂商<lb/>
家帝臣曰朱宣而為唐刺濮離婁事黄帝則論彼商臣<lb/>
張若事黄帝則指夫秦士趙隠仕商國而亟舉魏賢馮<lb/>
夷友費昌而竟談河伯覩叔均而思稷子<hi>山海經商均曰叔均</hi>見<lb/>
習朋而思齊臣贊風后而為軒師<hi>禹時有風后</hi>疑伍胥為楚<lb/>
族<hi>黄帝臣有伍胥</hi>謂赤松為炎帝諸侯<hi>王初平亦號赤松</hi>季連為栁惠<lb/>
等伍<hi>陸終之子曰季連又季克之子亦名</hi>仲衍為戲之弟<hi>紂兄亦曰仲衍</hi>孔甲為<lb/>
<pb n="KR3j0066_WYG_021-6b"/>
孔子之孫<hi>孔子八世孫名鮒</hi>帝嚳之臣有窮之君俱曰羿以射<lb/>
名少昊之子魯國之士皆曰般以巧著虞仲之孫實曰<lb/>
虞仲蔡昭侯申實蔡文侯申曾孫之子也漢趙王如意<lb/>
而廣宗又名之唐義成曰琮矣而奉天又名之鬱林曰<lb/>
恪矣而建王又名之此何為耶晉王氏一譜有兩渾<hi>昶子</hi>
<hi>戎父</hi>兩愷<hi>一字茂仁/一字君夫</hi>兩綏<hi>愉子/戎子</hi>兩乂<hi>緒父/衍父</hi>兩澄<hi>濟弟衍弟</hi>兩處<lb/>
仲<hi>一敦字一湛字</hi>兩安期<hi>湛子含子</hi>豈惟他族慕用而無識哉智按<lb/>
所云兩渾之類非矣晉書昶子渾字𤣥冲太原晉陽人<lb/>
<pb n="KR3j0066_WYG_021-7a"/>
渾弟湛<hi>去聲</hi>字處冲非處仲也王濬冲父渾乃瑯琊臨沂<lb/>
人澄字平子而王𤣥冲之弟亦名澄烏得謂太原王瑯<lb/>
琊王為一族乎其曰漢唐堯為臨武長者亦誤按後漢<lb/>
書和帝紀舊南海獻龍眼茘枝以臨武長唐羌上狀省<lb/>
之章懐注云羌得報即棄官還家今乃以羌為堯注止<lb/>
引范志范乃據後漢書羅偶見本訛耳且堯舜為名甚<lb/>
多不足異也漢趙堯趙禹張禹絮舜又永光元年大司<lb/>
農堯元延元年䕶軍都尉甄舜綏和二年執金吾謝堯<lb/>
<pb n="KR3j0066_WYG_021-7b"/>
為大鴻臚宋制科題有堯舜禹湯所舉何如乃魏相引<lb/>
髙帝時言宫中謁者趙堯舉春李舜舉夏倪湯舉秋貢<lb/>
禹舉冬各職天子所服也如此類可盡數耶又按有同<lb/>
名稱不必實同姓名者有四孔子朱張楊震劉現迦葉<lb/>
三顔子孔融王憲兒童四曾子漢成都張霜號張曾子<lb/>
北朝南昌滕曇恭號滕曽子平棘李士謙其伯父楊曰<lb/>
吾曾子唐桐廬陳京曰如曾子孟子字子輿曾子亦字<lb/>
子輿孔伋字子思秦人燕級亦字子思級亦從學聖門<lb/>
<pb n="KR3j0066_WYG_021-8a"/>
如是者亦不可勝數<lb/>
兩羿　一弑夏后者一堯時射落烏者見天問注或以<lb/>
琴譜之羿為三葢即有窮也説文引□善射按其辭曰<lb/>
羿射日落九烏以羿射為句一日而落九烏非射日也<lb/>
後人誤讀耳<lb/>
扁鵲秦少齊　成式笑任道昇呼扁鵲為褊後讀甄立<lb/>
言本草引曹憲音布典反乃信之又言扁鵲姓秦字越<lb/>
人扁縣郡屬渤海智按地志無扁縣而周禮釋文引史<lb/>
<pb n="KR3j0066_WYG_021-8b"/>
記姓秦名少齊越人此為近之然今史記無少齊二字<lb/>
其曰扁鵲者黄帝時有扁鵲而秦越人在戰國時人號<lb/>
之為扁鵲今所傳難經乃越人作非黄帝之扁鵲也託<lb/>
名耳宋雷斆作炮灸三卷亦非黄帝時之雷公漢志有<lb/>
黄帝扁鵲俞附方隋志有雷公注神農本草四卷此乃<lb/>
非戰國之越人宋之雷斆然必偽託者師古注人表輪<lb/>
邊即輪扁扁音偏足知古皆平聲其作鶣者海篇之誤<lb/>
收也<lb/>
<pb n="KR3j0066_WYG_021-9a"/>
兩士匄　昭六年左傳齊侯如晉請伐北燕也士匄相<lb/>
士鞅逆諸河禮也疏曰士匄是范宣子即士鞅之父也<lb/>
不應取其父同姓名人以為介董遇王肅本作王正為<lb/>
是王元規云古人質口不言耳何妨為介按士文伯是<lb/>
士鞅之族亦名匄今相范鞅即文伯也魯仲嬰齊莊之<lb/>
孫即公孫嬰齊之從祖鄭公孫段字子石而印段亦字<lb/>
子石古人自不為嫌<lb/>
兩張祿　范雎入秦為張祿學者蓋不知秦先時自有<lb/>
<pb n="KR3j0066_WYG_021-9b"/>
張祿也初孟嘗君恱張祿先生奉之黄金文織祿辭不<lb/>
受謂孟嘗君曰秦四塞國也遊宦者不得入焉願為吾<lb/>
為丈尺之書寄我于秦王徃而遇乎固君之人也徃而<lb/>
不遇乎雖人求閒謀固不遇矣孟嘗君因為之書寄之<lb/>
秦王徃而大遇考田文之卒在范睢未入秦之先則張<lb/>
祿入秦居雎前久矣雎入秦踵名張祿豈祿嘗有聞於<lb/>
諸侯秦特令雎冒其名以誑鄰國耶此筆乗抄之南山<lb/>
墨談者<lb/>
<pb n="KR3j0066_WYG_021-10a"/>
五公孫𢎞　一在齊為孟嘗君見秦昭王一在中山為<lb/>
參乗言司馬喜相求其一在越㫁髪其一為漢平津侯<lb/>
其一明帝時幽州從事交通楚王英見虞延傳𢎞字次<lb/>
卿見鄒長倩書此平津侯也<lb/>
著書之張萬福不必武將五代之酈炎集不必東漢之<lb/>
文勝也　長睿譏崇文總目張萬福唐人有傳而云不<lb/>
詳何代人酈炎集當在前謂為字文勝者也按有三張<lb/>
萬福一德宗朝救陽城人所共知者一與栁芳同時見<lb/>
<pb n="KR3j0066_WYG_021-10b"/>
酉陽雜俎第七卷以醫名一撰五等朝儀見通志畧乃<lb/>
道家者流又通志五代有酈炎集後漢亦有酈炎集或<lb/>
五代時有同名者未可知也升菴以薛仁貴能詩安知<lb/>
不更有一仁貴耶正與張酈同類<lb/>
兩智永　元美曰一梁畫僧一宋畫僧按智永禪師右<lb/>
軍徽之後安西成王諮議彦祖之孫廬陵王胄昱之子<lb/>
謝少卿之外孫也與兄少賓俱出家當梁時歴陳閱隋<lb/>
年百餘乃終研北志云智永本名法極但著心成頌其<lb/>
<pb n="KR3j0066_WYG_021-11a"/>
一無所為而姑以筆簏遊於天地之間者乎宋智永見<lb/>
鄧椿公夀畫繼成都僧也宇文季䝉龍圖請住院永辭<lb/>
曰永親在未能也嘗作瀟湘夜雨圖上邵西山<lb/>
　　姓名<hi>鬼神</hi>
鍾馗一作鍾葵終葵　唐人題吴道子畫鍾馗曰明皇<lb/>
驪山還宫不懌因痁夢大鬼制小鬼吳道子畫之熈寧<lb/>
五年上令畫工摸搨錢版印賜兩府輔臣各一本是嵗<lb/>
除夜遣入内供奉官梁楷就東西府給賜鍾馗之象觀<lb/>
<pb n="KR3j0066_WYG_021-11b"/>
此題似始于開元李石曰北史堯暄本名鍾葵字辟邪<lb/>
于勁字鍾葵宋宗慤母妹名鍾葵按皇祐中金陵上元<lb/>
縣發一塜有一石志乃宋征西將軍宗懿母鄭夫人之<lb/>
墓漢大司農鄭衆女也懿有妹名鍾馗智以此即李石<lb/>
所云宗慤妹懿慤字近也漢鄭衆相去逺或其曾孫女<lb/>
乎後漢有李鍾馗隋將有喬鍾馗楊鍾馗然則鍾馗之<lb/>
名非起開元升菴引杼上鍾葵首鍾葵菜止證其有此<lb/>
謰語也元瑞曰六朝已有鍾馗後人附㑹作傳諸取名<lb/>
<pb n="KR3j0066_WYG_021-12a"/>
者皆以鬼神為名也硯石鍾馗以其形耳周禮注齊人<lb/>
謂椎曰終葵<lb/>
神茶一作荼與鬱壘鬱雷鬱櫑鬱律　山海經二神神<lb/>
荼鬱壘升菴引風俗通作鬱律陸法言韻壘音律神荼<lb/>
者神舒也沈休文曰鬱壘者屈律也又為<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>王充云<lb/>
鬱壘㟪㠥之類沈又作黦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>古文作宛嵂智按演繁露<lb/>
曰東海度朔山大桃二神一曰荼與一曰鬱雷王㮊作<lb/>
鬱<graphic n="KR2721" url="https://raw.githubusercontent.com/kanripo/KR-Gaiji/master/images/KR2721.png" mimeType="image/png"/>引括地志曰度朔桃二神一名鬱一名<graphic n="KR2721" url="https://raw.githubusercontent.com/kanripo/KR-Gaiji/master/images/KR2721.png" mimeType="image/png"/>鬱壘屈<lb/>
<pb n="KR3j0066_WYG_021-12b"/>
律音轉隨人分合隨人書名耳唐人尚有屈律語紀事<lb/>
曰田八二十一果頭三屈律言黄巢也<lb/>
□<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>儺鬼　東方朔罵鬼書有□<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>傖儜之名按即果<lb/>
毅二字後人造此字以名鬼耳陳無功引作□<graphic n="KR1063" url="https://raw.githubusercontent.com/kanripo/KR-Gaiji/master/images/KR1063.png" mimeType="image/png"/>儺鬼<lb/>
或曰□音拂<lb/>
竈<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>一作竈<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>　雜俎人影九重皆有名第七重曰竈<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>以其幺小而幻故作<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>音么</hi>
囘禄謂吳囘祿終也　吳曾曰楚世家云顓頊生稱稱<lb/>
<pb n="KR3j0066_WYG_021-13a"/>
生卷章章生重黎黎為髙辛氏火正帝嚳命曰祝融共<lb/>
工氏作亂帝嚳使重黎誅之不盡帝乃以庚寅日誅重<lb/>
黎而以其弟吳囘為重黎後復居火正為祝融吳囘生<lb/>
陸終終生子六人六曰季連楚其後也可知祝融後為<lb/>
吳囘陸終囘祿合稱祿陸音通也故今稱火災曰囘祿<lb/>
張僊乃孟昶　花蕋夫人入宋宫懸故主蜀王挾彈圖<lb/>
于壁即孟昶也藝祖詰焉夫人曰蜀祀張僊神令人有<lb/>
子蜀人劉希召秋官説蘇老泉時去孟蜀近應知之<lb/>
<pb n="KR3j0066_WYG_021-13b"/>
水神屬隂故曰天妃今以為林氏　天妃宫江淮間濱<lb/>
海多有之其女子三人俗傳神姓林氏遂實以為靈素<lb/>
三女太虛之中惟天為大地次之故天稱皇地稱后海<lb/>
次於地者宜稱妃耳葢所祀者海神也元用海運故其<lb/>
祀為重司馬温公謂水隂類神當為女子或云宋宣和<lb/>
中遣使髙麗遭颶風賴神以免使者路允迪言于朝始<lb/>
有祀一統志云天妃宋巡檢林愿女按宋時巡檢今都<lb/>
撫類<lb/>
<pb n="KR3j0066_WYG_021-14a"/>
馮夷河伯有多名　穆天子傳作無夷山海經作冰夷<lb/>
河圖言姓吕名夷淮南作馮遲<hi>音慿<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>
                    </hi>金匱言名馮循元<lb/>
瑞曰竹書洛伯用與河伯馮夷鬬河伯自為諸侯而馮<lb/>
夷原諸侯姓名智又按淮南馮夷大丙之御容齋隨筆<lb/>
曰此别一馮夷或諸侯同名干寳言宋時𢎞農馮夷八<lb/>
月上庚溺死天帝署為河伯五行書曰河伯庚辰日死<lb/>
不可治船逺行梁簡文帝船神記云船神馮耳智按俗<lb/>
呼耳與以混故馮夷訛馮耳河自神而名則附㑹也<lb/>
<pb n="KR3j0066_WYG_021-14b"/>
梓潼神張亞子一作蝁子　其所注化書名揮始造弦<lb/>
張網羅因以張為姓張仲事宣王幽王初以直諫賜死<lb/>
為雪山神尋為趙王如意又生嫁張翁陷城邑救父母<lb/>
以殺多譴為卭池龍遇釋迦脫罪又生西晉時跨白驢<lb/>
去又見姚萇按王氏見聞所載陷河神張惡子事略類<lb/>
惟云雋州不言卭池北夢瑣言梓潼張蝁子神乃五丁<lb/>
拔蛇之所也一統志建炎以來景封<lb/>
晏公為水神　元人尸解江楚祀之明封為平浪侯<lb/>
<pb n="KR3j0066_WYG_021-15a"/>
楊囘即王母　集仙傳言王母姓侯而酉陽雜俎言王<lb/>
母姓楊名囘字婉妗按郭璞注爾雅以西王母在西山<lb/>
海經言虎齒有尾曰西王母此謂外國之人耳穆天子<lb/>
傳西王母正如外國之君長後乃附㑹以與東王公相<lb/>
對<lb/>
麻姑兩説　建昌府志麻姑為王方平之妹而黄州志<lb/>
云麻姑乃石勒麻秋之女魯公碑降括蒼蔡經家建昌<lb/>
志又云降吳門蔡經家此魯公筆神耳<lb/>
<pb n="KR3j0066_WYG_021-15b"/>
城陽景王江左憤王江神子胥漢夀闗帝水府屈子<lb/>
巵言曰古稱生為名臣殁為名神其最炳著者北土則<lb/>
城陽景王江左項王神於吴興尤烈及江神伍員按景<lb/>
王即朱虛侯劉章平吕氏亂封王二年而卒項羽據吳<lb/>
興太守正衙為祠太守履任殺車牛祭不然即死而臨<lb/>
汝侯蕭猷至每享神對飲神像亦色赭嘗為猷破盜智<lb/>
又按南史蕭琛傳吳興名項羽為憤王琛遷之于廟卒<lb/>
無恙云子胥有素車白馬驅江潮之異故祀為江神唐<lb/>
<pb n="KR3j0066_WYG_021-16a"/>
狄仁傑采訪江南盡毁諸淫祀獨留員及泰伯季札祠<lb/>
而移檄項王毁其廟按吴興項王碑隂有顔魯公題云<lb/>
西楚霸王秦末與叔梁避仇吳中葢湖州也觀此題則<lb/>
顔公時廟尚在豈狄公既毁而湖人竟復之耶漢之闗<lb/>
忠義至隋世於荆州玉泉寺見靈跡至宋崇寧時帝勅<lb/>
天師張虚靖召闗公破蚩尤復鹽池見靈遂封崇寧真<lb/>
君永樂北征本雅失理經濶灤海斡難河勒銘禽巫山<lb/>
每見神前驅如闗公其馬白凱還居民言有白馬立正<lb/>
<pb n="KR3j0066_WYG_021-16b"/>
陽門殿至暮汗出乃制崇祀五月十三祭萬厯四十二<lb/>
年遣司禮李恩捧旒袍封大帝水府廟為屈平大夫各<lb/>
處祠之<lb/>
張天師陵之後也　正一嗣教大真人張氏始祖張陵<lb/>
與張角同法持九節杖為符祝病人叩頭思過以符水<lb/>
飲之為三符一著山上言天也一埋地一沈水曰三官<lb/>
病者家出五斗米智按三國志裴注角事露至反族滅<lb/>
而陵在蜀僻傳子衡孫魯遂據蜀漢垂三十年曹操破<lb/>
<pb n="KR3j0066_WYG_021-17a"/>
之請降封侯傳國至唐宋間復世掌道教李膺蜀記云<lb/>
張陵避瘧丘社得咒鬼書遂解使鬼入鵠鳴山自稱天<lb/>
師漢熹平末為蟒蛇所噏子衡奔走尋屍無所乃假設<lb/>
權方以表靈化生縻鶴跡置古崖頂光和二年遣信告<lb/>
曰正月七日天師昇𤣥都衡為係師魯為嗣師以遂惑<lb/>
天下李膺非元禮漢葢有兩張衡兩李膺也而隋又有<lb/>
張衡南史又有子平張衡亦字子平為漢刺史仙去道<lb/>
家因附㑹之<lb/>
<pb n="KR3j0066_WYG_021-17b"/>
靈濟二真君　太宗嘗夢二神人言南處海濱來輔家<lb/>
國明日禮官言閩中靈濟二真君事遂遣使函香請神<lb/>
像作宫祀之英宗初加封記稱南唐義祖之子知證封<lb/>
江王知諤封饒王按南唐書知證後封魏王<lb/>
真武帝君碧霞元君　武當岱嶽今最感重永樂建真<lb/>
武廟於太和山幾竭府庫設大璫及藩司守之而二廟<lb/>
嵗入香銀亦以萬計真武封號且百字蓋北方𤣥武神<lb/>
以避宋宣祖諱改真武龜蛇表北方耳碧霞元君起于<lb/>
<pb n="KR3j0066_WYG_021-18a"/>
華山小石池冬夏不涸號玉女洗頭盆因附㑹為王母<lb/>
七女訛而為泰山按神異經云西方大荒中有聖人焉<lb/>
長丈腹圍九尺踐龜蛇戴朱鳥然則後人于大石中得<lb/>
龜蛇像歸之真武者疑即此徴也若謂神農時有淨樂<lb/>
國王皇后之説尤不經矣武當又有謝允仙事故名謝<lb/>
羅山甄異記甚詳而酈善長謂為羅令續搜神記言謝<lb/>
允從武當山在桓宣武坐言及左元放為曹公致鱸事<lb/>
老子名號　名耳字伯陽一名雅字伯宗一名志字伯<lb/>
<pb n="KR3j0066_WYG_021-18b"/>
光一名石字孟公一名重字子文一名定字元陽一名<lb/>
元字百始一名顯字元生一名德字伯文<hi>𤣥妙篇云初生時名𤣥祿</hi>
其化生曰萬法天師曰盤古先生有古大先生曰鬱華<lb/>
子曰大成子曰廣成子曰隨應子曰赤精子曰錄圖子<lb/>
曰務成子曰尹夀子曰真行子曰錫則子曰燮邑子曰<lb/>
育成子曰經成子曰郭叔子曰河上公云三皇時曰𤣥<lb/>
中法師金闕帝君或云化為范蠡又云周武王時為守<lb/>
藏史昭王時過函谷闗又降蜀青羊肆㑹尹喜同渡流<lb/>
<pb n="KR3j0066_WYG_021-19a"/>
沙穆王時復還中夏平王時復出闗開化蘇鄰諸國還<lb/>
中夏秦時兩度散闗葢過函谷者一而出散闗者三老<lb/>
子母曰𤣥妶玉女亦稱尹氏化胡經稱老子投淨妙夫<lb/>
人體為釋迦顧歡所舉者也又按前涼錄老子父名乾<lb/>
字元杲遷疑耼即太史儋班因以太史儋列中上與孟<lb/>
子同時而孔子時無耼<lb/>
王喬不一　七脩類稿曰漢明帝時葉令王喬乃飛舄<lb/>
者周時王子喬乃吹笙者神仙傳蜀人王喬乃食肉芝<lb/>
<pb n="KR3j0066_WYG_021-19b"/>
者史記封禪書注緱氏仙人庵王僑犍為武陽人凡四<lb/>
王喬元美載二元瑞載三王子喬即晉王非姓也又王<lb/>
喬有弟周益公跋大皋渡永興觀舊碑王仙諱子繇字<lb/>
大皋廬陵有王山王田村嘉福觀大皋度值夏市皆其<lb/>
迹也碑謂晉永嘉飛升而郡人葛導岷云漢王喬至晉<lb/>
永嘉二百餘年按湘東王古今同姓名錄有晉廬陵太<lb/>
守王喬仙其太守弟耶而大皋為渡畧見南史乾通五<lb/>
年記<lb/>
<pb n="KR3j0066_WYG_021-20a"/>
羨門　司馬相如傳注羨門偈石山十仙人羨門高也<lb/>
問竒音延則此仙居羨道也<lb/>
車子侯　漢武帝與奉車子侯登泰山封禪後暴卒奉<lb/>
車者官也子侯者小侯也霍去病之子仙傳因誤為車<lb/>
子侯曰扶風人漢武帝稍遷其位至侍中一朝仙去其<lb/>
誤如此<lb/>
洪崖有二　郭璞詩所稱者姓張或云黄帝之臣伶倫<lb/>
也又云神農師堯時已三千嵗矣漢武時入華山尋其<lb/>
<pb n="KR3j0066_WYG_021-20b"/>
叔叔卿真誥云洪崖先生今為洞真其隱跡在豫章西<lb/>
山洪井在伏龍山宋人畫跨白驢衣紅蕉葛衫從者五<lb/>
人曰橘栗木葛拙負六角扇垂雲笠方木鐙二𤣥書此<lb/>
張藴也筆叢以為唐張氲號洪崖子世多以堯時之洪<lb/>
崖姓張亦猶金華之皇初平號赤松子而劉孝標遂以<lb/>
金華赤松子為雨師初平之兄初起亦改名魯般<lb/>
罔象方相罔像仿像稍異　周禮方相氏掌逐疫鬼作<lb/>
罔像莊子失元珠問罔象孔叢子水石之怪龍罔象又<lb/>
<pb n="KR3j0066_WYG_021-21a"/>
晉書載紀劉元海傳仿像相符杜甫渼陂詩仿像識鮫<lb/>
人郝氏以為罔象即仿象方相智按方相即倛頭也因<lb/>
彷彿罔象而名之荀子曰面如䝉倛南史沈雲禎傳𦵏<lb/>
不須轜車靈舫倛頭也孫愐收䫏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魌而無倛葢一字<lb/>
也愐偶遺耳成式曰僛一名蘇一曰狂阻一曰觸壙費<lb/>
長房識李娥藥丸謂之方相腦<lb/>
罔兩作方良罔䆡罔閬蝄蜽魍魎　左傳螭魅罔兩通<lb/>
作方良見禮注張衡東京賦斬委蛇腦方良淮南道應<lb/>
<pb n="KR3j0066_WYG_021-21b"/>
訓南遊乎罔䆡史相如哀二世賦精罔閬而飛揚史孔<lb/>
子世家夔罔閬魯語作蝄蜽家語作魍魎<lb/>
商羊畢方槖<graphic n="KR1446" url="https://raw.githubusercontent.com/kanripo/KR-Gaiji/master/images/KR1446.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>水火之怪皆如鳥一足　尸子木之<lb/>
精為畢方一作必方淮南注木精如鳥一足方朔所對<lb/>
即此也見則邑有譌火孔子言商羊一足何水火之怪<lb/>
皆一足耶槖<graphic n="KR1446" url="https://raw.githubusercontent.com/kanripo/KR-Gaiji/master/images/KR1446.png" mimeType="image/png"/>亦如梟一足又山蕭鳥臨海志有獨足<lb/>
鳥聲如人將雨轉鳴是商羊也唐韻曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>土精也似㕍<lb/>
一足黄色薛綜注東京賦鬾<graphic n="KR0558" url="https://raw.githubusercontent.com/kanripo/KR-Gaiji/master/images/KR0558.png" mimeType="image/png"/>小兒鬼畢方老父神如<lb/>
<pb n="KR3j0066_WYG_021-22a"/>
鳥一足銜火作災陳後主時一足鳥集殿以觜畫地成<lb/>
文曰獨足上髙臺盛草變成灰<lb/>
藻兼即藻亷水木之精　見幽㝠錄東方朔所言也唐<lb/>
陸勛集異志拾遺記作藻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>各類書作藻亷<lb/>
甲作胇胄雄伯騰蘭攬諸伯倚彊梁祖明委隨錯斷窮<lb/>
竒騰根十二皆儺神　後漢禮儀志逐疫中黄門倡侲<lb/>
子和曰甲作食<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>胇胄食虎雄伯食魅騰蘭食不祥攬<lb/>
諸食咎伯倚食夢彊梁祖明共食磔死寄生委隨食觀<lb/>
<pb n="KR3j0066_WYG_021-22b"/>
錯斷食巨窮竒騰根共食蠱按段安節樂府雜錄曰甲<lb/>
作食㐫者胇胄食夢者騰蘭食不祥者攬諸食名者祖<lb/>
盟强梁食其磔死寄生者桃根食虎者與柯古所引字<lb/>
亦微異<lb/>
倍阿屋東北方鬼　莊子倍阿鮭蠪林鬳齊云云道函<lb/>
作窔<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>堪坯一作堪<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鮭蠪即白澤之徯龍<lb/>
忖留橋柱像也　水經注馮翊石柱橋北首壘石水中<lb/>
舊有忖留神像此神與魯班語曰我貌獰醜卿善圖物<lb/>
<pb n="KR3j0066_WYG_021-23a"/>
容我不出班拱手令出頭以腳畫地置其像于水惟背<lb/>
以上立水上董卓後焚此橋魏更脩之忖留之像曹公<lb/>
騎馬見之驚定州張平子事與此同三齊略記載始皇<lb/>
巧人以腳畫石塘相見之海神神怒負約可知附㑹<lb/>
聻魙皆漸　張續宣室志曰裴漸隠伊上李道士曰當<lb/>
今制鬼無如漸耳時朝士書聻于門成式曰元日書門<lb/>
息瘧辟邪符尾勅魙捜真玉鏡作聻<hi>積斬二音禪讀你平聲</hi>博物<lb/>
志漢舊史儺立桃人葦索滄耳虎等聻葢滄耳也<lb/>
<pb n="KR3j0066_WYG_021-23b"/>
諾皐太隂神也　段成式云唐乗言諾皋太隂將星神<lb/>
名有諾皋記甲子日神曰弓陰入水呼之不溺甲戍神<lb/>
名執明入火呼之不燒日名張表月名文申雷公江赫<lb/>
冲電母秀文英風伯方道彰雨師陳華夫俱見道經藝<lb/>
苑巵言載之此定臆造其字亦多造者如曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>生<hi>丙戍日鬼</hi>
<hi>也</hi>天陪<hi>乙卯/也</hi>耳述<hi>戊午/也</hi>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>壬戌/也</hi>
                    <graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>辛丑也/音地</hi>聶左<hi>乙酉也</hi>天<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>丙辰也</hi>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>辛卯/也</hi>髮廷<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>酉/也</hi>挻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>丙午日也</hi>智謂呼皋復而應<lb/>
諾故取以為陰神之名<lb/>
<pb n="KR3j0066_WYG_021-24a"/>
青女　淮南曰秋三日青女乃出降霜雪髙誘曰青腰<lb/>
玉女生霜雪梁昭明曰青女司寒杜詩飛霜任青女翟<lb/>
公巽詩青女霜如失黄人日故遲王道俊曰玉厯祥異<lb/>
賦云外國之入貢也若黄人守日而立<lb/>
郭禪竈神　見後漢隂就傳無功引之智按其祖隂子<lb/>
方以黄羊祀竈章懐注竈神名禪字子郭不言姓郭杭<lb/>
州刻本草作隂子萬誤矣元瑞云竈神姓張名單字子<lb/>
郭夫人字卿忌一曰竈神名壤子廣濟厯曰伏龍莊子<lb/>
<pb n="KR3j0066_WYG_021-24b"/>
竈有䯻<lb/>
傒囊兩山之間鬼　如小兒諸葛恪引去故地即死<lb/>
䊧而述　秦文公時獵得獸若彘二童子曰此名䊧而<lb/>
述䊧而述亦曰二童子名寳雞得雄者王得雌者霸<lb/>
巫支祈水神　岳瀆經言禹導淮獲巫支祈似猴李肇<lb/>
曰楚人得古鐵鎖青猴即山海之無支竒陳水南言泗<lb/>
州龜山寺井鎖水母即毋支祈𢎞治十六七年有水怪<lb/>
曰趕浪曰神木殆即此<lb/>
<pb n="KR3j0066_WYG_021-25a"/>
羽家金汞之子　見歸藏啓筮淮南作羽嘉<lb/>
崒一作峷　直翁引莊山有峷智謂以崒安名而訛<lb/>
夔魖獝狂耗鬼惡鬼也　甘泉賦捎夔魖而抶獝狂魖<lb/>
音虛獝音橘<lb/>
犂<graphic n="KR1751" url="https://raw.githubusercontent.com/kanripo/KR-Gaiji/master/images/KR1751.png" mimeType="image/png"/>小人國之靈鬼也　山海經小人國有神人面獸<lb/>
身曰犁<graphic n="KR1751" url="https://raw.githubusercontent.com/kanripo/KR-Gaiji/master/images/KR1751.png" mimeType="image/png"/>之尸道函有离□道昭載䚕䚖<lb/>
黔嬴造化神名　逺逰曰召黔嬴而見之兮為余先乎<lb/>
平路白澤云隂陽變化之精曰岱委摯虞賦用黔雷<hi>疑嬴</hi>
<pb n="KR3j0066_WYG_021-25b"/>
<hi>羸之訛</hi>
大沈久湫河神也　秦惠王祀巫咸久湫亞駞所謂詛<lb/>
楚三文也久與故通<lb/>
苑窳蠶神也　見漢舊儀婦人寓氏公主凡二人曰公<lb/>
主尊稱之也<lb/>
語忘敬遺主婦産　柯古曰婦産呼之不害二鬼長三<lb/>
寸三分上下烏衣<lb/>
折丹山海經神名　術士呼東風符用之相傳日本有<lb/>
<pb n="KR3j0066_WYG_021-26a"/>
此法梵書有真丹徐鍔四六龍持貝葉亟傳摩朅之誠<lb/>
象負蓮花遂滿真丹之境摩朅魚莊飾門柱也真丹震<lb/>
旦也古聖帝時通荒外之事安知折丹非真丹之語存<lb/>
疑<lb/>
俞兒即蜲虵　管子言俞兒見者霸御覽引俞而莊子<lb/>
王子敖告齊公以委蛇即此事博物志澤有委蛇短轂<lb/>
長轅見者霸特易其名耳詳見謰語<lb/>
䳃　無功引山海經女和月母國有人曰䳃按胡文焕<lb/>
<pb n="KR3j0066_WYG_021-26b"/>
百家名書本作䳃郭璞音婉<lb/>
游光伯强皆厲鬼　風俗通以游光為厲鬼名魏志謗<lb/>
語曰李豐兄弟如游光向不得解觀此便知天問伯强<lb/>
大厲鬼也疑即伯倚强梁二名為一<lb/>
靊霳蜚亷屛翳㲾<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>異解　淮南子季春三月豐隆乃<lb/>
出雷師也應劭曰雲師韻㑹作靊霳水經作封<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>西京<lb/>
雜記雲師曰屛翳吕覽曰屏翳雨師葢雲興即雨也古<lb/>
師與帥通轉乃一字後人分之耳風俗曰雨師為𤣥㝠<lb/>
<pb n="KR3j0066_WYG_021-27a"/>
風伯為蜚亷即飛亷元美引孟婆風姨河圖書曰大伯<lb/>
下為雨師熒惑下為風伯遁甲開山圖有㲾<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>即雨師<lb/>
二字<lb/>
頊天竺笙依倚後帝卑皆厠鬼　雜俎曰頊天竺厠鬼<lb/>
也一名笙白澤圖曰故溷之精曰卑如女持鏡呼之使<lb/>
人知愧又曰厠精名依倚異苑曰厠精曰後帝陶侃嘗<lb/>
見之<lb/>
曰蛟曰夔曰揮曰金累皆山精也　抱朴子曰山精如<lb/>
<pb n="KR3j0066_WYG_021-27b"/>
小女曰蛟呼之即不敢犯一曰超空又曰山精如鼓一<lb/>
足曰揮又衣裘帶笠名曰金累如龍曰飛龍𤣥中記山<lb/>
精食三蟹千歲蟾蜍食之白澤圖曰山精名夔百嵗狼<lb/>
化女曰知火精曰必方<hi>按即畢方</hi>木精曰樟侯<hi>即異苑陸敬叔所言之彭</hi>
<hi>侯</hi>木中蟲曰賈<hi>與地下犬名同</hi>金之精曰蒼如豚使人不宜妻<lb/>
水之精曰罔極象如小兒赤色可烹故門之精名野如<lb/>
朱儒見人則拜呼之宜飲食故宅之精名揮文又曰兩<lb/>
貴故廢墓之精曰元如老役夫又名狼鬼又有山冕如<lb/>
<pb n="KR3j0066_WYG_021-28a"/>
蛇兩頭呼之可使取金銀故道徑之精名忌呼之不迷<lb/>
澤鬼曰慶忌道之精名作器故池之精名意又名髠頓<lb/>
井之精名觀<hi>按襍俎曰井鬼名瓊</hi>故市精曰毛門室精曰徯龍堂<lb/>
下被髪曰溝顧愷啓蒙記曰玉精曰委如女青衣桃㦸<lb/>
刺之可得元中記曰玉精為白虎金精為車馬銅精為<lb/>
僮奴鉛精為老婦柯古載蛇鬼曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>石圭一名廛馬鬼<lb/>
名賜衣服鬼名甚遼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>即刺<lb/>
天孫召魂　博物志曰援神契云五岳之神堅四瀆之<lb/>
<pb n="KR3j0066_WYG_021-28b"/>
神仁太山天帝孫也主召人魂白虎通曰軫星逐鬼張<lb/>
星拘魂東井還魂也王子秊曰融皋山上有飜魂即返<lb/>
魂也稚川有太乙召魂魄丹卒死三日折齒内一丸即<lb/>
活<lb/>
靈笈七籖與龍魚河圖諸神名皆臆造也　黄庭内經<lb/>
曰髪神蒼華字太元腦神精根字泥丸眼神明上字英<lb/>
元鼻神王壟字靈堅耳神空閑字幽田舌神通金字正<lb/>
倫齒神<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鋒字羅干心神丹元字守靈牙神皓華字虛<lb/>
<pb n="KR3j0066_WYG_021-29a"/>
成肝神龍煙字含明腎神元㝠字育嬰脾神嘗在字魂<lb/>
停膽神龍曜字威明龍魚河圖曰髪神夀長耳神嬌女<lb/>
目神珠映鼻神勇盧齒神丹朱夜卧當呼之藏經心蟲<lb/>
名斑駮七籖曰司命曰發紐目神曰虛監舌神曰始梁<lb/>
九闗魂名曰綠道河圖又曰泰山圓常龍衡山丹靈峙<lb/>
華山浩鬱狩恒山登僧嵩山夀逸羣泰山將軍唐臣衡<lb/>
山將軍朱丹華山將鄒尚恒山將莫惠嵩山將石元東<lb/>
海馮脩夫人朱隠娥南海視赤夫人翳逸寥西海勾太<lb/>
<pb n="KR3j0066_WYG_021-29b"/>
丘百夫人靈素簡北海禹帳里夫人結連趙汲冡曰蓐<lb/>
收居<graphic n="KR1321" url="https://raw.githubusercontent.com/kanripo/KR-Gaiji/master/images/KR1321.png" mimeType="image/png"/>山而太公金匱所言四海之神即祝融𤣥㝠五<lb/>
帝也注疏引東方靈威仰南方赤熛怒中央含樞紐西<lb/>
方白招矩北方叶光紀典略曰虚主刀名大房熒惑主<lb/>
矢名防隍角主弓名曲張<hi>作典張者誤</hi>張主弩名逺望參主<lb/>
㦸名大將戰時細祝之或以五日作赤靈符著心前或<lb/>
丙午月作龍虎三囊符太公又載刀神脫光箭神續長<lb/>
矛神跌蹌河圖曰斧神狂章春秋佐助期云司弓弩神<lb/>
<pb n="KR3j0066_WYG_021-30a"/>
曰推亡水經注云皋通神人能治弓弩類山載鏡神紫<lb/>
珍筆神佩阿佐助期又云麥神福集黍神侜佞蘭郝豆<lb/>
神靈趙姓藥無功作靈殖湧幢小品云善睡之神曰宜<lb/>
楙<lb/>
三彭三姑三尸猶三蟲三毒也庚申表西殺也　酉陽<lb/>
雜俎上尸青姑伐人眼中尸白姑伐人五臟下尸血姑<lb/>
伐人胃命凡庚申日三尸言人過玉函祕典上尸彭琚<lb/>
小名阿呵中尸彭瓆小名作子下尸彭<graphic n="KR3195" url="https://raw.githubusercontent.com/kanripo/KR-Gaiji/master/images/KR3195.png" mimeType="image/png"/>小名季細守<lb/>
<pb n="KR3j0066_WYG_021-30b"/>
尸之鬼曰破射元科三尸甲寅遊手剪手爪甲午遊足<lb/>
剪足甲藏經言三蟲兩鼠之類也栁宗元有罵尸蟲文<lb/>
皮日休白樂天皆守庚申許渾詩年長每勞推甲子夜<lb/>
長初共守庚申道士程紫霄曰任汝三彭説是非皮白<lb/>
何惑乎文人滑稽自娛耳<lb/>
　<lb/>
　<lb/>
　通雅巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通雅卷四十四</head>
    <p>
<pb n="KR3j0066_WYG_044-1a"/>
欽定四庫全書<lb/>
　通雅卷四十四　　　　　明　方以智　撰<lb/>
　　植物<hi>木</hi>
叢木灌木猶林<graphic n="KR2455" url="https://raw.githubusercontent.com/kanripo/KR-Gaiji/master/images/KR2455.png" mimeType="image/png"/>也蜀有榿柴即山海之機也　方子<lb/>
謙曰叢又音祖外切灌木也周續之説爾雅櫬采薪注<lb/>
曰樵薪西征賦注菆井者麻蒸市也菆音子外切抽分<lb/>
簿有椵柴雜柴薥楷桿蔂草或曰叢音祖外乃雜柴二<lb/>
合也智謂櫬攅菆叢脞夎同為送氣齊齒故相通轉夎<lb/>
<pb n="KR3j0066_WYG_044-1b"/>
音子代切今新安呼拚柴為栽<hi>去聲</hi>是其遺也陸龜蒙樵<lb/>
詩能諳白雲養注去聲山家謂柴地為養程大昌言浙<lb/>
東作林<graphic n="KR2455" url="https://raw.githubusercontent.com/kanripo/KR-Gaiji/master/images/KR2455.png" mimeType="image/png"/>字老杜詩飽聞榿木三年大為致溪邊十畆<lb/>
隂注蜀人以榿為薪東坡詩芋魁經尺誰能盡榿木三<lb/>
年已足燒虞文靖雜録成都樵業秧榿平地迻于山一<lb/>
年可樵按説文<graphic n="KR2532" url="https://raw.githubusercontent.com/kanripo/KR-Gaiji/master/images/KR2532.png" mimeType="image/png"/>
                    <hi>音嚼</hi>取榖或作穛樵<hi>平聲</hi>散木也山海經<lb/>
單狐之山多機木郭云機似榆可燒以糞稻田出蜀中<lb/>
升菴曰即榿周益公榿薪賛<lb/>
<pb n="KR3j0066_WYG_044-2a"/>
有水蠟樹菁蠟樹不獨女貞放蠟也　琴操言魯處女<lb/>
貞木作詩是也故冬青名女貞而有二種自陳嘉謨以<lb/>
女貞為蠟樹而時珍因之不知今江南北放蠟者曰水<lb/>
蠟樹常種之池塘堤上根可固堤又易生冬落葉非若<lb/>
冬青之不凋也南楚城步廣西猺中皆於菁紬樹放蠟<lb/>
不獨女貞<lb/>
萇楚銚芅之羊桃非今閩廣之羊桃也　戴合溪嘗論<lb/>
萇楚絶非羊桃以其所見五稜子也五稜亦作五斂嵇<lb/>
<pb n="KR3j0066_WYG_044-2b"/>
含曰南人呼稜為斂其狀如爪椎五稜而凹甚深稜甚<lb/>
狹色青閩廣蜜之為珍果范至能作五梭子注詩者北<lb/>
人豈得知之今或書作陽桃又有三亷子亷亦稜也爾<lb/>
雅萇楚銚芅注羊桃一名鬼桃莖大如指似樹而弱如<lb/>
蔓保昇景純云花葉皆似桃子細如棗核東璧曰葉大<lb/>
如掌似苧而團有毛此又不一矣獼猴桃乃藤梨東璧<lb/>
曰閩人呼為陽桃是又一陽桃<lb/>
朹檕梅山查也　爾雅朹<hi>即梂</hi>檕<hi>音計</hi>梅郭注子赤如指頭<lb/>
<pb n="KR3j0066_WYG_044-3a"/>
可食東璧曰山樝似樝故名蘇頌云棠梂子朹訛也陳<lb/>
蔵器曰赤爪即䑕樝梂也智按今大者呼餹毬<lb/>
胥餘即楈枒㭨子也仁頻㯽榔　史記上林賦留落胥<lb/>
餘六臣作胥邪平子賦用楈枒郭璞曰楈枒似栟櫚智<lb/>
以為即㭨子嵇含所稱越王頭也㯽榔稍長者曰大腹<lb/>
李當之曰一名賔門相如賦仁頻即㯽榔也蒙筌謂日<lb/>
食㯽榔為引斧自伐葢兩廣不烹茶㯽榔為便大家或<lb/>
用苦䔲上客乃煎茶江淮飲茶亦清利也兩廣㯽榔以<lb/>
<pb n="KR3j0066_WYG_044-3b"/>
灰蔞散之然病用承氣湯即脱不治又考六朝時江東<lb/>
好此豫章王嶷遺言惟陳干飯㯽榔任昉母嗜之故終<lb/>
身不食劉穆之以金柈盛㯽榔其來逺矣北京勛戚子<lb/>
弟無不袖㯽榔包食之不知此風何自而起羅浮山疏<lb/>
有小㯽榔一名蒳子六臣注選引仙藥録曰㯽榔一名<lb/>
椶然又馬㯽榔訛為馮金囊生滇金齒沅江諸地蔓生<lb/>
結實紫色味甜不可當<lb/>
比閭即栟櫚玉篇研北雜志西溪叢語以椶為蒲葵誤<lb/>
<pb n="KR3j0066_WYG_044-4a"/>
矣　椶古作□一名鬛葵玉篇椶一名蒲葵智笑其誤<lb/>
又閱陸友仁研北雜志蒲葵扇唐韵椶字注蒲葵也乃<lb/>
椶扇耳其誤更甚按孫愐曰椶櫚一名鬛葵此必宋人<lb/>
修玉篇而誤以鬛葵為蒲葵耳姚寛西溪叢語引李商<lb/>
隠詩何人書破蒲葵扇蒲葵棕櫚也商隠誤合二事用<lb/>
之愚者曰姚令威獨不自知其誤乎蒲葵為扇従廣中<lb/>
來王導捉中宿令之蒲葵扇俗呼芭蕉扇似其大葉耳<lb/>
蒲葵與椶皆蕉本而非一物蒲葵必生髙雷而椶則江<lb/>
<pb n="KR3j0066_WYG_044-4b"/>
南北秦蜀皆産鄭漁仲則以葥王彗為椶櫚方言木細<lb/>
枝曰葼虎落三㚇山多尖曰㚇椶葉似之王㑹篇白州<lb/>
比閭葢椶閭也戎類有老白比言其駢也石鼓文□<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
庸庸□即椶古文容齋曰甘泉并閭注如淳曰并閭葉<lb/>
隨時致致平則平致不平則傾師古曰如氏所説自是<lb/>
平慮耳孫皓時蕒菜生呉平家東觀案圖名蕒為平慮<lb/>
唐景龍亦生苦蕒菜其非并閭明甚任昉述異記□園<lb/>
抂定陵漢官儀曰供染緑綬小藍曰□各字書無□或<lb/>
<pb n="KR3j0066_WYG_044-5a"/>
葼訛<lb/>
甘蔗亦曰藷蔗曰諸柘或作<graphic n="KR2464" url="https://raw.githubusercontent.com/kanripo/KR-Gaiji/master/images/KR2464.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　曹子建有都蔗詩<lb/>
六帖云張協有都蔗賦呉氏林下偶談曰甘蔗亦謂之<lb/>
諸蔗智按説文藷藷蔗也箋曰甘蔗一名甘藷智以古<lb/>
無麻韻遮與庶音近故後人合諸<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>稱之相如賦諸柘<lb/>
巴且諸柘即蔗也東方朔説南方有<graphic n="KR2464" url="https://raw.githubusercontent.com/kanripo/KR-Gaiji/master/images/KR2464.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>林皆假作者<lb/>
臆造也<lb/>
巴且巴蕉也　史記相如子虛賦諸柘猼且漢書作諸<lb/>
<pb n="KR3j0066_WYG_044-5b"/>
蔗巴且注□且蘘荷也東璧曰蘘荷一名覆苴引説文<lb/>
作葍苴上林作猼且大招云醢豚若狗膾苴□王逸注<lb/>
曰苴蒪音博蘘荷也孫愐作<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>音粕曰蒪苴大蘘荷名<lb/>
韵㑹芟之是也崔豹曰白曰蘘荷紫曰葍蒩葉似蕉根<lb/>
似薑丹鉛録曰急就章注蘘荷即今甘露智按二者迥<lb/>
别蘘荷髙五尺幹葉似大髙梁黍闊二三寸長尺餘而<lb/>
巴蕉葉闊二尺長五六尺本髙數丈豈相類乎蘘荷抽<lb/>
心紅紫畧似紅蕉之蓓蕾吾毎笑古人説物未工大都<lb/>
<pb n="KR3j0066_WYG_044-6a"/>
此類此子虛語東璧引作上林亦誤矣班固改為巴且<lb/>
即是芭蕉確證且相如既用諸蔗猼且而又用茈薑蘘<lb/>
荷一手所成上呈天子豈有重出者乎此又一確證也<lb/>
嵇聖賦曰竹布實而根苦蕉舒花而株稿蜀人謂之天<lb/>
苴陸佃曰一葉舒則一葉蕉巴巴亦蕉意也嶺南冬不<lb/>
壊髙則結子曹叔雅異物志曰芭蕉結實其皮赤如火<lb/>
殆誤記美人蕉之紅心邪萬震謂蕉如芋形容拙甚顧<lb/>
玠近之蕉子蒸暴乾之最甘猺啖蕉花冬食其根或績<lb/>
<pb n="KR3j0066_WYG_044-6b"/>
蕉皮為布今人曰甘露古人或曰甘蕉三輔黄圖載甘<lb/>
蕉三十<lb/>
南方竒木多椶蕉本曰㭨子曰栟櫚曰构桹曰蒲葵曰<lb/>
桄榔曰㯽榔大腹曰莎麵欀木曰海椶鳯尾蕉曰波羅<lb/>
宻曰古度樹皆椶蕉之類也　桄榔蒲葵㯽榔㭨子最<lb/>
相似結子歴年乃熟懸之如瓔珞欀木有麵如桄榔麵<lb/>
其皮理亦肖之如椶竹斑升菴謂欀即桄榔非也魏王<lb/>
花木志言都勾似栟櫚木中出屑如麵如桄榔海椶即<lb/>
<pb n="KR3j0066_WYG_044-7a"/>
海棗一名無漏子智按即鳯尾蕉多年髙大者葉心漏<lb/>
日不漏月燒紅鐵釘之則茂因其辟火曰火蕉嵇含云<lb/>
交阯多所謂安期斗棗按泰康五年林邑獻海棗雜俎<lb/>
言波斯棗如蕉是也呉都賦构<hi>苦候切</hi>榔綿杬注異物志<lb/>
云构榔如栟櫚出廣州波羅直起無枝古度子従皮出<lb/>
亦是此類輟耕録言成都金果樹刀剥青皮蜜浸之畨<lb/>
人名為苦魯麻棗神異經言如何樹核如棗長尺金刀<lb/>
割則飴外國志阿丹有萬年棗占城有海棗但神異經<lb/>
<pb n="KR3j0066_WYG_044-7b"/>
言三百嵗作花九百嵗作實為誕耳穆天子𫝊姑繇大<lb/>
木山海經尋木千里或千里成林果一木䕃千里乎<lb/>
槐不妨名玉樹而甘泉所賦則寳樹也　國史異纂言<lb/>
雲陽界樹似槐而葉細土人謂之玉樹太冲誤譏子雲<lb/>
矣三輔黄圖言甘泉谷北岸有槐今謂玉樹楊震闗輔<lb/>
古語云相𫝊此樹即子雲所賦長安記云宋人多是此<lb/>
説惟程大昌曰按漢武故事得欒大即甘泉宫造甲乙<lb/>
帳前庭植玉樹葺珊瑚為枝以碧玉為葉花子或青或<lb/>
<pb n="KR3j0066_WYG_044-8a"/>
赤悉以珠玉為之故顔師古注云玉樹者武帝集衆寳<lb/>
為之用供神也<lb/>
烏飯樹一名楊桐非沈括所謂南天燭也　存中曰本<lb/>
草南燭草人少識之乃木也多植于庭莖如朔藿有髙<lb/>
節廬山有盈丈者葉畧似楝至秋實赤如丹智按俗所<lb/>
謂天竹也東璧以南燭即烏飯樹今按别一種更有烏<lb/>
飯草烏飯樹結子黒可啖南天燭結子赤或老則有髙<lb/>
節或一類二種乎楓樺烏桕皆可青精廣或以榕古今<lb/>
<pb n="KR3j0066_WYG_044-8b"/>
詩話曰烏飯名楊桐似小冬青非楊櫨也楊櫨名空疏<lb/>
生籬間有莢李當之以為溲疏登真隠訣曰南天燭世<lb/>
呼染叔一名惟那木一名後草一名猴菽鄭樵注蘧麥<lb/>
云是人家所植南天竹則指洛陽錦類<lb/>
羊柰即胡頽子刺瓨即金櫻子　智自沅靖苖中出至<lb/>
洪江洞口山間小兒采羊柰子刺瓨詢之刺瓨即金櫻<lb/>
子開寳刺梨子又名山石榴江北及黄漢曰糖礶者也<lb/>
其羊柰子皮㸃如小棠梨指大者圓而橢即貞白所云<lb/>
<pb n="KR3j0066_WYG_044-9a"/>
胡頽子雷斆所云雀兒酥襄漢呼黄婆奶劉績霏雪録<lb/>
言安南之盧都子是也此物止痢最驗同伴病痢者皆<lb/>
食此而愈後隠昭州平西山山中有此而圓絶似棠梨<lb/>
痢者食之亦愈<lb/>
　　植物<hi>穀蔬</hi>
稌即稻　音相轉耳或以稌即穤詩十月穫稻今晚稻<lb/>
也六月収者曰早稻秈稻占稻七八月收者曰菊花秈<lb/>
唐𤣥宗時揚州生穭稻自生稻也細名甚多不可枚舉<lb/>
<pb n="KR3j0066_WYG_044-9b"/>
自江淮以南田多三收隋書婆登國有月熟之稻一月<lb/>
一熟一統志雷陽界稻十一月下種揚雪耕耘四月熟<lb/>
智笑此語雷州安得有雪邪稻故為通名東璧専以穤<lb/>
為稻殆泥穫稻之注乎晚稻未必盡是穤也又引詩黍<lb/>
稷稻粱禾麻菽麥故以稻為穤而以禾為稉耳今詩本<lb/>
文作重穋又内則曰菽麥蕡稻黍粱秫惟所欲七者以<lb/>
稻與秫稱秫為穤稻為粳粳即秔淵明種秫以取酒是<lb/>
也有此確證可以正本草之誤矣七修類稾曰宋真宗<lb/>
<pb n="KR3j0066_WYG_044-10a"/>
聞占城稻早求種分給故作秥曰粱者良也米粒長大<lb/>
皆稱粱宜陸故曰髙粱稻宜水言其滔而濕也黍稷稻<lb/>
粱麥為五加菽為六分二麥為七分二菽為八加麻為<lb/>
九皆舉大畧也<lb/>
穄即稷　吕覽陽山之穄筆談曰齊晉人謂即積皆曰<lb/>
祭乃其土音也本草又名糜子大雅秬秠糜芑皆黍屬<lb/>
以色别之丹黍謂之糜音門今河西人音糜鄧潛谷曰<lb/>
陶隠君生江南已不識稷為何米穀稼尚不能明況芝<lb/>
<pb n="KR3j0066_WYG_044-10b"/>
英乎稷又本與粟通尸謖言肅也詩曰既齊既稷亦肅<lb/>
意葢秋氣也穀秋成曰稷百穀皆秋成故粟又為總名<lb/>
㯏即穀乃□也　山海經百㯏自生冬夏播琴升菴曰<lb/>
今本誤改作穀齊民要術所引可證按當作□特與穀<lb/>
異位耳字書分穀从禾為五穀而榖从木為楮榖古則<lb/>
一也㱿聲升菴豈見要術訛刻之□以為古字邪荀子<lb/>
五㯏蕃孰已訛矣函史□作□皆此類也<lb/>
以䆃為瑞禾者誤也　漢少府有導官主導擇米穀唐<lb/>
<pb n="KR3j0066_WYG_044-11a"/>
因之志作䆃官从禾説文䆃瑞禾也引封禪書䆃一莖<lb/>
六穂故字林因之誤久矣按相如封禪書導一莖六穂<lb/>
於庖犧雙觡共抵之獸犧猶言犧牲之也與導皆虛字<lb/>
若以䆃為瑞禾則何以對犧字乎陳無功猶引瑞䆃為<lb/>
竒趙凡夫反謂漢書作導為誤豈不可笑也<lb/>
䕝湖麻黒脂麻也　章黼韻䕝即巨勝筆談古止有火<lb/>
麻曰漢麻張騫得油麻種來故曰湖麻智按九穀八穀<lb/>
皆有麻素問即以麻麥稷黍豆為五穀以麻為首豈漢<lb/>
<pb n="KR3j0066_WYG_044-11b"/>
以前中國䵄蕡熬葈實但食火麻子乎火麻子甚不可<lb/>
食何以為珍當五穀之首乎必其時已有油麻而張騫<lb/>
乃得八稜黒麻來耳爾雅翼曰巨勝胡麻之黒者宋嘉<lb/>
祐本草立白油麻一條可證也仁宗注意修書麻穀之<lb/>
間必有稽察存中亦曰湖麻有八稜六稜者當是中國<lb/>
本有四稜者耳古人言枲即麻安知葈實非白油麻乎<lb/>
若據今綱目則枲為雄麻安得有實邪青蘘其苗也巨<lb/>
勝言其大而勝也今大同専有一種巨勝大而黄色廣<lb/>
<pb n="KR3j0066_WYG_044-12a"/>
雅曰藤𢎞别録曰鴻蔵公紹曰苰蕂胡麻杜寶拾遺曰<lb/>
隋大業四年改湖麻曰交麻其曰檾麻䔛麻也一作□<lb/>
但可為繩爾雅葋艼熒注未詳智疑是苧檾之訛<lb/>
荅小豆也　説文荅小尗也董仲舒注云菽是大豆有<lb/>
兩種小豆名號三四種時珍以為赤小豆穆天子𫝊黒<lb/>
水之阿爰有埜麥爰有答僅答即荅也東觀漢記閔仲<lb/>
叔唅菽飲水張氏解定小豆亦迂<lb/>
豍豆豌豆也佛豆蠶豆也　今人訛呼為安豆唐史有<lb/>
<pb n="KR3j0066_WYG_044-12b"/>
畢豆崔實月令作蹕豆管子山戎荏菽注云即湖豆謂<lb/>
豌與蠶豆升菴引唐六典有眢豆音彎即豌豆也益部<lb/>
方物畧記有佛豆秋種春斂即蠶豆也<lb/>
䜶䝄豇豆也　廣雅指為胡豆誤矣故孫愐因之<lb/>
豍豆匾豆也　或作藊今謂蛾眉豆凡夫曰扁豆一名<lb/>
扊扅豆䝁豆今所謂□豆也　隋末子通攻江都夏侯<lb/>
端采䝁豆食之身之曰野豆也魯刀切陳留耆舊𫝊言<lb/>
赤眉以䝁豆與桓牧焦弱侯曰野田小豆曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>音勞越<lb/>
<pb n="KR3j0066_WYG_044-13a"/>
絶書以穀豆分甲乙辛貨<lb/>
燕麥野稷也　容齋三筆曰劉禹錫再遊𤣥都觀詩序<lb/>
云惟兔葵燕麥動搖春風北史邢卲書國子無教授何<lb/>
異兔絲燕麥南箕北斗哉爾雅□兔葵蘥雀麥郭注似<lb/>
葵葉小如藜雀麥即燕麥有毛古歌曰田中兔絲何嘗<lb/>
可絡道邊燕麥何嘗可穫見于太平御覽上林賦箴析<lb/>
苞荔張楫注曰析似燕麥音斯葉庭珪海録碎事云兔<lb/>
葵苗如龍芮花白莖紫燕麥草似麥亦曰雀麥升菴不<lb/>
<pb n="KR3j0066_WYG_044-13b"/>
知為何物又引范文正所進江淮烏昧草當之烏昧乃<lb/>
蕨也又以烏麥為燕麥而烏麥乃蕎麥也日華子以為<lb/>
瞿麥則誤視其字耳智按野稷似麥米細尾毛大于莠<lb/>
荒年采食之似稗稍長即燕麥也北有種之者五臺僧<lb/>
食之云形長于麥穆天子𫝊爰有埜麥即燕麥也内經<lb/>
曰阿師韓雨公告余甚明<lb/>
<graphic n="KR3111" url="https://raw.githubusercontent.com/kanripo/KR-Gaiji/master/images/KR3111.png" mimeType="image/png"/>子乾綘也　東坡曰劉貢父戲謂黎錞為黎<graphic n="KR3111" url="https://raw.githubusercontent.com/kanripo/KR-Gaiji/master/images/KR3111.png" mimeType="image/png"/>子一<lb/>
日聞市有唱是果粥之者吾謫海南居有此霜實壘壘<lb/>
<pb n="KR3j0066_WYG_044-14a"/>
今湖北粤西多有之髙數尺有刺開花落瓣則為子九<lb/>
月閒紅熟可生採食之皆呼為夢子<graphic n="KR3111" url="https://raw.githubusercontent.com/kanripo/KR-Gaiji/master/images/KR3111.png" mimeType="image/png"/>子也彼汾沮洳<lb/>
言采其莫陸璣云莖大如箸赤節二三葉似柳厚而長<lb/>
有毛刺今人繅以取緒味酸而滑謂之酸迷子如楮實<lb/>
而紅冀州謂之乾綘河汾謂之莫埤雅曰乾綘呉越呼<lb/>
為苺子一作茂子按似柳則非<lb/>
古謂菜為葵晉以來曰菘今謂之菜　圖經曰冬葵子<lb/>
秋種經冬至春作子性滑利葉作菜茹此外有蜀葵爾<lb/>
<pb n="KR3j0066_WYG_044-14b"/>
雅菺戎葵也花五色白者主痎瘧午日取花挼手亦去<lb/>
瘧黄者塗癰小花者名錦葵大莖小葉紫黄色呉人呼<lb/>
為繁露爾雅蔠葵蘩露也菟葵若藜有毛啖之甚滑爾<lb/>
雅莃兔葵也亦名天葵别有鳬葵莕菜也荆葵所謂荍<lb/>
芘芣也大黄葵獨花心大如餅向日葵也鄧潛谷曰葵<lb/>
十月種五月初更種總按諸葵惟冬葵苗入菜時珍以<lb/>
傾日葵作露葵曰葵為五菜之主今不復食故移入草<lb/>
部如本草所説葵有何味而古人動言烹葵自智論之<lb/>
<pb n="KR3j0066_WYG_044-15a"/>
古人竟以葵為呼菘菜野菜之通稱耳昔楚相拔園葵<lb/>
韓詩外𫝊馬踐園葵古歌井上生旅葵采葵待作羹論<lb/>
衡曰調和葵韭不必易牙王維詩松下清齋折露葵直<lb/>
謂菜也苔名澤葵藥名天葵龍葵苗中呼灰滌為老葵<lb/>
地英為地葵此非古通稱邪菘亦為菜之總名周顒荅<lb/>
文恵太子曰秋末晚菘正今之白菜也陶隠居云菘子<lb/>
可作油非油菜雲薹稱菘乎白曰白菘牛肚菘葉最大<lb/>
紫菘蘿蔔亦曰温菘芥曰芥菘京口菘為上曰箭竿白<lb/>
<pb n="KR3j0066_WYG_044-15b"/>
北京則黄芽菜舊説北土將子種之而變蕪菁蘇頌汪<lb/>
機不知紫菘即蘿蔔而謂白菜變誤矣古今鄉談異耳<lb/>
今無有呼菜為菘者故知古亦呼菜為葵或曰建昌呼<lb/>
竒菜者即葵性冷滑<lb/>
葖蘆萉即蘿蔔東璧無功作□音要誤矣　舊説來為<lb/>
麥而蘿蔔能服之實音轉也爾雅監本葖蘆萉本草綱<lb/>
目引作穾庶物異名疏作□音要誤矣一名拉□以其<lb/>
状也紫菘苗也南京有紫赤皮者他處皆白陜西邊上<lb/>
<pb n="KR3j0066_WYG_044-16a"/>
有一車載兩枚者安慶志有山葖則山葫苔也朝生暮<lb/>
長二尺中空味脆大龍山□山産之或曰采者須天未<lb/>
明□日出則萎或曰金谿出大蘆肥如斗<lb/>
蕪菁與萊菔全别謂之諸葛菜亦有二種　蔓菁四時<lb/>
皆有春食苗夏食心亦謂之薹子秋食莖冬食根河朔<lb/>
尤多劉禹錫嘉話録曰諸葛亮所止令兵士種蔓菁蜀<lb/>
荆呼諸葛菜爾雅須薞蕪即此坊記疏陳宋曰葑方言<lb/>
蘴蕘蔓菁也齊魯謂之蕘闗西謂之蕪菁趙魏謂之大<lb/>
<pb n="KR3j0066_WYG_044-16b"/>
芥書曰包匭菁茅孔安國曰菁以為菹茅以縮酒周官<lb/>
菁菹鹿臡鄭氏曰蔓菁又名𡨕精則葑也須也蕪菁也<lb/>
蔓菁也薞蕪也蕘也芥也七者一物也東璧曰陳蔵器<lb/>
謂飱無為酸模郭璞注須薞無云似羊蹄而稍細味酸<lb/>
可食則掌禹錫以薞無為蔓菁誤矣智按北京閉甕菜<lb/>
即蕪菁根也唐韻曰蘴蔓菁苗也南京一種諸葛菜春<lb/>
夏初紫花食葉不食根朱輔山溪蠻叢話曰獠猺産馬<lb/>
王菜味澀多刺即諸葛菜皆非蔓菁南都賦秋韭冬菁<lb/>
<pb n="KR3j0066_WYG_044-17a"/>
注曰韭之華謂之菁則又一菁也薞蕪或兩名之<lb/>
苽封即菰葑以葑為蔓菁者今當作蘴　説文葑蕦蓯<lb/>
也<hi>封平上去三聲</hi>爾雅須葑蓯菰根也臺中黒者曰茭鬱根相<lb/>
結而生嵗久浮於水上謂之菰葑有苗莖者名菰蔣結<lb/>
實即彫胡米西京雜記太液池彫胡紫籜緑節中有子<lb/>
即菰米淮南子大旱苽葑今以葑蘴别之葑田取名詳<lb/>
地輿<lb/>
蓏大者莫如𤓰　投𤓰副𤓰見于詩禮秦故東陵𤓰美<lb/>
<pb n="KR3j0066_WYG_044-17b"/>
始以味稱謂之𤓰果茶𤓰實邊饗客為其解渴也廣志<lb/>
云𤓰以遼東廬江燉煌之種為美故燉煌郡有𤓰州廬<lb/>
江今廬州南康九江地南康之𤓰殊不佳五代史載胡<lb/>
嶠為蕭翰掌書記隨翰出塞外契丹破回紇因得西𤓰<lb/>
如中國冬𤓰而味甘近世葉子竒又謂自元征西域始<lb/>
得西𤓰豈誤以契丹作元邪王麟洲謂洪皓攜歸神仙<lb/>
𫝊青登𤓰大如斗魁𤣥表丹裏似西𤓰矣魏劉禎𤓰賦<lb/>
所云藍皮宻理素□丹瓤者此何物也豈本一物而西<lb/>
<pb n="KR3j0066_WYG_044-18a"/>
種特嘉乎月令所載王𤓰生今以早熟條𤓰有刺者呼<lb/>
之閻尚友云王𤓰本生土中俗稱土豆張秋厓云有二<lb/>
種𫝊曰田中有𤓰淹之為葅菜𤓰也小而白色曰銀𤓰<lb/>
黄曰金𤓰條而斑曰筲𤓰㣲小色黄曰黄𤓰架而垂生<lb/>
至尺餘者曰紡線絲𤓰並蒂生者曰嘉𤓰廣志載魚𤓰<lb/>
羊核𤓰女臂𤓰其類也有花類海棠而實大如桃者曰<lb/>
木𤓰可治脚氣閩中生如葛曰土𤓰一名落䳋𤓰爾雅<lb/>
菲芴郭曰芴土𤓰也□瓝瓞也集韵亦作□詩疏近之<lb/>
<pb n="KR3j0066_WYG_044-18b"/>
𤓰小如瓝<hi>音雹</hi>即説文瓞㼎也廣雅曰□冬𤓰也郭義恭<lb/>
廣志載𤓰名詳矣瑤星以王𤓰即今黄𤓰言𤓰之最首<lb/>
出者曰王<lb/>
果陏猶言果蓏也　貨殖傳楚越之地飯稻羮魚果陏<lb/>
蠃蛤不待賈而足張守節正義陏音揺果搖猶搖疊包<lb/>
果也升菴引説文橢車笭中橢橢器也爾雅貝□小而<lb/>
橢狹長也急就章注橢秃頗切小桶也以盛鹽䜴正義<lb/>
既謬楊説甚支按漢書作果窳可謂明證窳當是蓏説<lb/>
<pb n="KR3j0066_WYG_044-19a"/>
文抂木曰果抂地曰蓏郎果切玉篇蔓生無核曰蓏橢<lb/>
蓏音通而隋从橢省此易解也今狹長之橢作橢从手<lb/>
䔇即䔾子虛之䔮即爾雅之皇守田也　吕覽菜之美<lb/>
者有雲夢之䔇廣雅曰似蕨生水中字書䔾似蕨生水<lb/>
則一物也子虛賦葴䔮苞荔注䔮生水中其花可食張<lb/>
揖曰菥似燕麥文選䔮作菥爾雅皇守田郭云一名守<lb/>
氣生廢田中似燕麥如彫可食本草拾遺有□草時珍<lb/>
綱目以為守田<lb/>
<pb n="KR3j0066_WYG_044-19b"/>
迷陽棘草也　莊子楚狂歌迷陽舊注曰亡陽任獨也<lb/>
胡明仲云叢生修條四時出穎其皮多刺春夏花繁腴<lb/>
條可食呼為迷陽故曰無傷吾行無傷吾足此見困學<lb/>
紀聞元瑞言元美云詞場尺寸地迷陽罥足余讀此而<lb/>
解以蔡順𫝊之扶老藤對之朱子曰薇亦謂之迷蕨嗣<lb/>
宗謂即明仲所云迷陽也<lb/>
薇小巢菜也　三秦記曰夷齊食之三年顔色不異武<lb/>
王誡之不食而死鄭樵曰蕨虌莽芽也四皓食之而夀<lb/>
<pb n="KR3j0066_WYG_044-20a"/>
夷齊食之而夭漁仲愚矣程子曰夷齊不食周禄耳采<lb/>
薇餓死言菜食以没世也説文曰薇似藿詩之采薇作<lb/>
于嵗莫至夏而剛也公食大夫禮鉶芼豕以薇非爾雅<lb/>
薇垂水元恪曰薇山菜非垂水廣志曰薇葉似萍本草<lb/>
有薇有白薇疑即苦益菜冬晚抽牙至春柔美夏而剛<lb/>
宜芼豕項安世曰今之野豌豆也蜀人謂之小巢菜□<lb/>
豆謂之大巢子瞻曰巢元修嗜之因名元修菜詩正義<lb/>
亦云莖葉似小豆蔓生漁仲以薇為金櫻芽朱子以薇<lb/>
<pb n="KR3j0066_WYG_044-20b"/>
為迷陽演繁露曰吾鄉呼薇為苦遮項安世戴侗則以<lb/>
為大巢菜蔵器曰巢菜翹揺即爾雅之杜夫搖車也蕨<lb/>
有蕨箕狼箕蕨箕初如小兒拳根粉可食曰烏昧亦曰<lb/>
烏稬爾雅曰蕨鼈紫萁一名月爾即紫蕨也月令廣義<lb/>
曰薇灰滌菜也紅者佳白曰蛇灰有毒宋嘉祐本草作<lb/>
灰藋智按即藜也名曰獨掃老可拄杖盱眙馮應京分<lb/>
之極是然可通稱也白薇紫薇薔薇<lb/>
萊即爾雅之釐也　爾雅曰釐蔓華説文曰萊蔓華則<lb/>
<pb n="KR3j0066_WYG_044-21a"/>
萊即釐矣古萊音釐韻㑹引草木疏曰萊藜也葉可茹<lb/>
兖州曰萊蒸一名落帚舊説萊為夫須乃薹也按是灰<lb/>
滌菜而蒿萊可通稱<lb/>
娘菜孟菜姐菜蕺菜也　强陽健行生四明諸山一名<lb/>
厄菜冬夏常有天台諺曰天台山上好孟菜吃不老㑹<lb/>
稽蕺山以生戢菜名説文曰蒩菜也今俗曰□菜魏王<lb/>
花木志言江淮有孟娘菜并益肉食或曰即今之姜孟<lb/>
芽二三月采天台孟菜八九月亦可采食<lb/>
<pb n="KR3j0066_WYG_044-21b"/>
荼苦菜非獨苦蕒也　月令四月苦菜秀夏月火炎味<lb/>
苦感之而秀生北地冬凋江南冬不凋苦蕒名芑俗呼<lb/>
黄麥生醃食止洩此鄧潛谷所分者也今綱目合之貝<lb/>
母龍葵敗醤枸杞苗皆有苦菜之名馮嗣宗曰爾雅有<lb/>
五種惟一為荼詩用三焉嚴坦叔論詳矣陶貞曰以茗<lb/>
為苦菜朱子以谷風之苦菜為良耜之委葉荼蓼也陸<lb/>
農師以苦菜茅莠是一物則并合英荼矣英茅花也大<lb/>
顔以江南苦菜為蘵云即龍葵龍葵無䐨苦蘵子有殻<lb/>
<pb n="KR3j0066_WYG_044-22a"/>
又相似而不同<lb/>
蒍子䓈菜即雞雍莖也　芡食莊子名雞雍管子名卵<lb/>
蔆方言云芡子莖謂之蒍<hi>音蓶</hi>亦曰䓈<hi>音蕋</hi>蒍一名水流黄<lb/>
俗名雞頭盤花下結實嫩莖名蒍□南方草木狀所言<lb/>
綽菜夏生池沼葉類茨菰根如藕條食之思睡呼為瞑<lb/>
菜管子地員曰其種雁膳即雞頭亦名雁喙鴻頭退之<lb/>
詩鴻頭刺芡實夾漈以鉤芺即雞頭<lb/>
藿猶苗也鹿藿藿香各以為名　白駒詩曰食我場藿<lb/>
<pb n="KR3j0066_WYG_044-22b"/>
毛氏曰藿猶苗也公食大夫禮鉶芼牛藿康成曰豆葉<lb/>
也漢書曰山有猛獸藜藿為之不采爾雅曰蔨鹿藿其<lb/>
實莥郭氏莥鹿豆也蔓生葉似大豆根黄而香本草曰<lb/>
苗似椀豆則以鹿豆為菉豆者誤矣又藥名藿香説文<lb/>
又以蔍為鹿藿一曰蒯屬徐鍇曰説文誤以蔍為鹿藿<lb/>
合論之藨乃苞聲苺子皆名藨葛一名鹿藿白葛曰白<lb/>
兔藿乃知藿者苗之總名也藿<hi>虛郭切</hi>本音綏今讀壑<lb/>
荾芫荽　息遺切漢武賦曰函荾荴以俟風又作荽孟<lb/>
<pb n="KR3j0066_WYG_044-23a"/>
康曰荾華中齊也智按言花須也别作葰□<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>説文葰<lb/>
薑屬可以香口胡荽實頗類華荽而香即今之芫䕑也<lb/>
菠稜本作頗棱　劉賔客嘉話曰菠稜菜自西方僧將<lb/>
來韋絢以為頗稜國訛為波其根赤又名赤根菜<lb/>
觚盧菰蘆也　子虛賦蓮藕觚盧注扈魯也智以觚盧<lb/>
即菰蘆今史記本作菰蘆矣言菰茭蘆笋皆可食者也<lb/>
孔明曰東呉菰蘆中乃有此人言菰蒲蘆葦間也扈魯<lb/>
則壺盧矣古人壺匏瓠皆通南史文伯留瓠<graphic n="KR1383" url="https://raw.githubusercontent.com/kanripo/KR-Gaiji/master/images/KR1383.png" mimeType="image/png"/>扁鵲鏡<lb/>
<pb n="KR3j0066_WYG_044-23b"/>
經瓠<graphic n="KR1383" url="https://raw.githubusercontent.com/kanripo/KR-Gaiji/master/images/KR1383.png" mimeType="image/png"/>瓢也陶隠居作瓠<graphic n="KR1365" url="https://raw.githubusercontent.com/kanripo/KR-Gaiji/master/images/KR1365.png" mimeType="image/png"/>長柄為懸瓠故今人呼茶<lb/>
酒瓢為懸瓠音轉蒲盧今即以藥壺盧為蒲盧蒲盧土<lb/>
蜂也其腰約故象之陳善捫虱新話亦以匏瓠盧蒲盧<lb/>
為一類成式續集儋産瓠可受石餘<lb/>
□祘胡蒜也　夏小正十二月納□祘□音殻戴氏曰<lb/>
祘本如卵南方有沙蒜直翁曰小蒜根名薍子卵薍音<lb/>
近可證古今注十許子蘀幕之名為胡祘宋元時以銀<lb/>
蒜押簾正象之也蘇頌言禇澄以蘇治李道食雞子病<lb/>
<pb n="KR3j0066_WYG_044-24a"/>
時珍曰乃蒜非蘇也<lb/>
<graphic n="KR2937" url="https://raw.githubusercontent.com/kanripo/KR-Gaiji/master/images/KR2937.png" mimeType="image/png"/>百合也　玉篇以<graphic n="KR2937" url="https://raw.githubusercontent.com/kanripo/KR-Gaiji/master/images/KR2937.png" mimeType="image/png"/>為百合蒜一名蒜腦藷别録一<lb/>
名摩羅呉晉一名中庭一名强瞿陶曰强仇之轉也凡<lb/>
物旁生謂之瞿義出韓詩外𫝊智按陸佃曰生于兩旁<lb/>
謂之瞿異名疏引通志川强瞿山丹也此别是一物即<lb/>
如畨煎檉乳松淚地黄等并血名曰質汗而益母亦名<lb/>
土質汗信州有羊亦名茆質汗强瞿或此類也南都賦<lb/>
藷蔗薑䪤六臣注小蒜也不知其為百合<lb/>
<pb n="KR3j0066_WYG_044-24b"/>
麻子大者海東來者也　麻子有大如蓮實出海東屯<lb/>
羅島其次上郡北地所出亦大如大豆正如雲南之梧<lb/>
桐子長橢如豆也<lb/>
崖蜜石櫻桃也　鬼谷子櫻桃一名崖蜜爾雅揳荆桃<lb/>
孫炎注即今櫻桃按説文曰鸎桃禮薦含桃即鸎所含<lb/>
也東坡橄欖詩曰待得餘甘回齒頰已輸崖蜜十分甜<lb/>
餘甘橄欖也鼠璞云讀南海志崖蜜子殻薄味甘雖不<lb/>
知與櫻桃為一物要其類也太平廣記以崖蜜為石櫻<lb/>
<pb n="KR3j0066_WYG_044-25a"/>
桃趙與時以崖蜜為蜜物有名同者程大昌以石蜜為<lb/>
為糖霜崖蜜為野蜂蜜糖霜則今之冰糖粉也<lb/>
鹿藥即延夀果也　開寳本草有鹿藥甘温似黄精鹿<lb/>
食其根胡洽言鹿食九種解毒之草此其一也或云即<lb/>
是萎㽔今北京嘗食延夀果一名鹿跑草言鹿好淫既<lb/>
憊而仆羣牝鹿銜此根與食之即復起其味甘而㣲澁<lb/>
比黄精細長于司直曰鹿藥<lb/>
鳬茨或作符訾　劉𤣥𫝊人掘鳬茨而食注續漢書作<lb/>
<pb n="KR3j0066_WYG_044-25b"/>
符訾今曰蒲薺或曰葧薺江北人曰土栗<lb/>
凡草木之苗皆可茹也先辯其味而已　入口平淡酸<lb/>
者無不可食其辛辣者以礬水浸之亦可食苦者置之<lb/>
可也又按花木考言㸃蒼山有髙河菜萊州之龍鬚菜<lb/>
嵇含所言綽菜優殿菜廣州之雞侯菜東坡之藤葉即<lb/>
今之滑菜也考亭之蔊菜即蔛菜也建武山澗亦有罕<lb/>
菜可食扈累尚能食菁葙芫花况薛令之之苜蓿乎即<lb/>
如今江南北之所謂破破衲絲蕎蕎枝蕎蕎野落籬油<lb/>
<pb n="KR3j0066_WYG_044-26a"/>
灼灼猪殃殃諸蒿諸根諸樹頭諸花瓣諸藥草苗皆足<lb/>
茹也特人不能識或俗各異名耳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0066_WYG_044-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通雅卷四十四<lb/>
</p>
<p>
</p>
  </div>
</body>
</text>
</TEI>
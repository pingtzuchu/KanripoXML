<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通雅卷五十一</head>
    <p>
<pb n="KR3j0066_WYG_051-1a"/>
欽定四庫全書<lb/>
　通雅卷五十一　　　　　明　方以智　撰<lb/>
　　脉考<lb/>
養生之說老子有云外其身而身存莊子曰澹然無極<lb/>
衆美從之緣督善刀火傳無盡養其生之主矣神仙家<lb/>
言方技也特附𤣥牝耳守尸鬼窟大乘呵之死而不亡<lb/>
者夀何謂非仁者夀無量夀乎噫嘻生固累人生亦何<lb/>
負于人執之皆病善用之皆藥攷亭注恭同契亦以閒<lb/>
<pb n="KR3j0066_WYG_051-1b"/>
居職簡者無嫌乎此順性命之理者不可不窮盡而至<lb/>
也不以播精魂販<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>異而以郤疾病平民心孰非仁夀<lb/>
之域歟艮背行庭坎離交濟鏤丸本然革囊本然用之<lb/>
治世用之理身何分于因物付物之大公邪塞兩間皆<lb/>
氣也知其所以為氣氣即神矣知其神于精神精神謂<lb/>
之聖矣夭夀不貳顔子無硋三十二堯舜無硋百餘嵗<lb/>
也防其自私而忽正務故畧言之已一生死矣何用言<lb/>
之其寔生即無生養身養徳無二道也平心而已矣心<lb/>
<pb n="KR3j0066_WYG_051-2a"/>
誰肯平乎以養生之澹耆欲少嗔恚隂平陽秘恬愉自<lb/>
得使人適從而致中和此黄帝之心哉今且為醫衍法<lb/>
一曰治神謹芟支蔓約指槖籥于此<lb/>
嘗讀黄帝運氣篇三歎三已以數十年㑹易範之通徴<lb/>
律厯之㡬乃始豁然兩間之莫逃于運氣也千之萬之<lb/>
無非隂陽也物生謂之化物極謂之變隂陽不測謂之<lb/>
神神用無方謂之聖一用于二二即一也不于二中明<lb/>
綱紀父母生殺之本始交網旁羅參兩代錯又焉能神<lb/>
<pb n="KR3j0066_WYG_051-2b"/>
明其㡬乎在天為𤣥在人為道在地為化化生氣味道<lb/>
生智𤣥生神是天地在人之智藏神而善用耳絶待運<lb/>
于對待參兩運于五六受中生者經絡藏腑脉病藥治<lb/>
無非運氣也非止一嵗也一時一息之暫五六交輪在<lb/>
焉非特一物也一毫一芒之細五六交輪備焉仰觀五<lb/>
星倍減之應下推草木蟲魚之驗精窮心㡬倐忽之感<lb/>
是何故邪天五御曰寒暑燥濕風不言火莫非火也人<lb/>
五化曰喜怒憂思恐而性命之理見乎情矣節情所以<lb/>
<pb n="KR3j0066_WYG_051-3a"/>
適性適性即所以節情太過不及皆病然即因過不及<lb/>
以平之執平言平烏有此邪槩約之是天與日之森穆<lb/>
藏運也是水與火之繼濟律襲也醫者用之其一端也<lb/>
世人不知消息加以怠學而欲雄其固陋各以術餬又<lb/>
有褚氏掃撓𨽻人為之說執一惡别則運氣之經可廢<lb/>
矣曽知人為即天道乎曽知圖書之符聖人之所制所<lb/>
表皆非人力思慮之所及乎不然者則又丹溪所云馬<lb/>
宗素之徒也<hi>言某生人于某日病之類</hi>余故要其綱布列之為圖因<lb/>
<pb n="KR3j0066_WYG_051-3b"/>
此分端之㡬㑹其推行之通㡬亦已簡省力矣善硏極<lb/>
者欲知其合先言其分有天之運氣焉地之運氣焉人<lb/>
之運氣焉天本何厯乎人以日星厯之而天不能違易<lb/>
之象數也差即在其中而差歸于恒合矣四時時亦反<lb/>
常反常亦不違于大常者也地氣不同温冷各異人禀<lb/>
不同所當各異内外兩因隨時感觸太過不及勝負虛<lb/>
實亢則害承乃制知其所以然不得不然詎可膠執乎<lb/>
虛舟子曰聖人先表其恒法在人深造自悟其㡬用耳<lb/>
<pb n="KR3j0066_WYG_051-4a"/>
醫有運氣經臟脉理病症藥性醫方之要既知其常又<lb/>
盡其變隨大醫以厯之岐伯所謂一言而終果何在乎<lb/>
約言之身中循環之三隧任督旋者宗氣也隂行脉中<lb/>
者榮也陽行分肉之際者衛也有上下通之二路前則<lb/>
通于臟而藏精是三隂也後則通于腑而輸泄是三陽<lb/>
也口故有二竅前曰喉肺管也肺下連心心系腎肝脾<lb/>
此五臟滿而不實者也後曰咽食管也胃脘為賁門入<lb/>
胃從幽門循小腸䦨門接大腸及直腸出魄門此六腑<lb/>
<pb n="KR3j0066_WYG_051-4b"/>
實而不滿者也小腸泌别清濁䦨門旁為膀胱達前隂<lb/>
上管而下管即腎系是下二竅前後溲而前溲復有二<lb/>
竅也精属腎而曰五臟藏精臟不泄而獨腎泄葢小心<lb/>
焦火泄之也故曰口之合臟腑者脾胃也味養氣而出<lb/>
入也前隂之合臟腑者腎也精與小心焦火藏用者也<lb/>
目之合臟腑者神也色通内外而心之表也臟與臟交<lb/>
者心肺也腑與腑合者胃與大小腸也臟腑相合者肝<lb/>
胆脾胃也而腎與膀胱大相縣絶者也形不相通而氣<lb/>
<pb n="KR3j0066_WYG_051-5a"/>
相通也手足十二隂陽煩矣仲景診手而復診趺陽太<lb/>
谿正謂三陽以胃為主三隂以腎為主也脉㣲矣不出<lb/>
浮沉遲數虛實滑澁詳其上下來去應其體症察其聲<lb/>
色而已三部九候也五部九道八竒也上候上下候下<lb/>
以診胸腹小腹也配六表裏以候運氣也左血右氣左<lb/>
外感右内傷皆槩㡬也仲景曰寸以候氣尺以候血又<lb/>
捷㡬也藥不過辨氣味症不過内外三因治不過對治<lb/>
從治㵼補而已而初中末三法和取從折屬之五治虛<lb/>
<pb n="KR3j0066_WYG_051-5b"/>
實冷熱邪正内外之八要不可不辨也古人以費知隱<lb/>
以外形知臟腑以膚之舒迫定脉緩急以五志約為好<lb/>
惡兩端以所嗜所畏所夢與其天時地氣病人聲色而<lb/>
脉知之各以其類相從而審常變飲上池見垣外人知<lb/>
其故而慴伏衆神耳豈鬼術哉河間子和丹溪東垣立<lb/>
齋今如聚訟氣有餘即是火而又曰火與元氣不相立<lb/>
何以決之經曰少火生氣壯火食氣又曰陽氣若天與<lb/>
日人身以陽氣為主醫又言真陽真隂真火真水寔則<lb/>
<pb n="KR3j0066_WYG_051-6a"/>
不二不一果何以決之若以運氣經脉相徴五臟六腑<lb/>
十一而十二經又曰十一臟取決于膽心無原而用心<lb/>
包曰心主曰亶中曰小心曰命門相火同耶别耶虞天<lb/>
民辨命門為中棖而人鏡分左腎右命門何以決之此<lb/>
謂窮其本<lb/>
内經有三部九候上部天<hi>兩額動脉太陽所行</hi>上部地<hi>兩頰動脉鼻孔兩傍</hi>
<hi>近巨髎陽明脉所行</hi>上部人<hi>耳前動脉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>/中少陽所行</hi>中部天<hi>手太隂肺脉經渠</hi>中部<lb/>
地<hi>手陽明大腸脉合谷</hi>中部人<hi>手少隂心脉神門</hi>下部天<hi>肝脉在毛際外/羊矢下寸半<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
<pb n="KR3j0066_WYG_051-6b"/>
<hi>中五里分□取</hi>下部地<hi>腎脉/太谿</hi>下部人<hi>脾脉在魚腹上直五里下箕門分沉取候胃取附上</hi>
<hi>衝陽之分穴</hi>下部之天以候肝地以候腎人以候脾胃之氣<lb/>
中部之天以候肺地以候胸中之氣人以候心上部之<lb/>
天以候頭角之氣地以候口齒之氣人以候耳目之氣<lb/>
三而三之合則為九九分九野為九藏九藏者神藏五<lb/>
形藏四也<lb/>
十二動脉　大淵<hi>肺寸</hi>陽谿<hi>大腸手/合谷上</hi>冲陽<hi>胃足/跗</hi>冲門<hi>脾腹下前</hi>
<hi>股溝縫</hi>隂郄<hi>心神/門内</hi>天窗<hi>小膓/喉旁</hi>委中<hi>膀胱/膕宛</hi>太谿<hi>腎踝裏旁穴</hi>勞宫<lb/>
<pb n="KR3j0066_WYG_051-7a"/>
<hi>包絡掌心</hi>和髎<hi>三焦耳與/目之間</hi>縣鍾<hi>胆外㢘/踝之上</hi>太冲<hi>肝足大指上跗</hi>
中部寸口法　尺外以候腎尺裏以候腹中附上<hi>闗也</hi>左外以<lb/>
候肝内以候鬲右外以候胃内以候脾上附上<hi>寸也</hi>右外以候肺<lb/>
内以候胸中左外以候心内以候膻中前以候前後以候後<lb/>
上竟上者胸喉中事也下竟下者少腹腰股膝脛足中事也<lb/>
　<lb/>
　<lb/>
　<lb/>
<pb n="KR3j0066_WYG_051-7b"/>
㣲論曰外以候陽内以候隂腎肝胃肺心皆近背之陽<lb/>
故從外取鬲脾腹胸與膻中皆近腹之隂故從内取也<lb/>
胸中配肺膻中配心大腸小腸皆在下焦腹中故候之<lb/>
尺裏經文明矣樞要亦以左尺主小腸膀胱前隂之病<lb/>
右尺主大腸後隂之病亦明甚矣㣲莫㣲于經脉黄帝<lb/>
曰若窺深淵而迎浮雲何如其難哉自高陽生妄訣訛<lb/>
傳天下盡汨何天下信内經不如信妄訣邪<lb/>
經謂上竟上者胸喉中事也大小腸皆在下部而越中<lb/>
<pb n="KR3j0066_WYG_051-8a"/>
部候之寸上耶謬矣金匱真言曰肝心脾肺腎五臟為<lb/>
隂胆胃大腸小腸膀胱三焦六腑為陽此止十一經耳<lb/>
何以稱十二乎手之厥隂果無屬乎靈蘭秘典曰心者<lb/>
君主之官神明出焉肺者相傳之官治節出焉肝者將<lb/>
軍之官謀慮出焉胆者中正之官決斷出焉膻中者臣<lb/>
使之官喜樂出焉脾胃者倉廩之官五味出焉大腸者<lb/>
傳導之官變化出焉小腸者受盛之官化物出焉腎者<lb/>
作强之官伎巧出焉三焦者決瀆之官水道出焉膀胱<lb/>
<pb n="KR3j0066_WYG_051-8b"/>
者州都之官津液藏焉氣化則能出矣此以膻中足十<lb/>
二臟之數然則配手厥隂之經者不在膻中歟靈樞之<lb/>
敘經脉雖有胞絡而無膻中然其曰動則喜笑不休正<lb/>
與喜樂出焉之句相合夫喜笑屬火之司則知其與心<lb/>
應也獨膻中稱臣使者對君主之名也由是言之則心<lb/>
包絡即為膻中斷無可疑而膻中以配心臟尤有確據<lb/>
乃脉訣竟不之及則厥隂為虛位乎叛内經矣<lb/>
靈樞曰上焦如霧中焦如漚<hi>士材作瀝</hi>下焦如瀆葢胸為上<lb/>
<pb n="KR3j0066_WYG_051-9a"/>
焦氣之原也鬲為中焦血之原也腹為下焦水之原也<lb/>
素問所以有胸鬲腹之異候靈樞經脉曰手少陽之脉<lb/>
起小指次指端循手表腕出臂外貫肘臑外上肩入缺<lb/>
盆布膻中散落心胞下膈循屬三焦則非下焦之可得<lb/>
綂者且難經云上部法天主胸以上至頭之有疾即上<lb/>
焦之部中下兩部即中下兩焦分候明矣自三因方之<lb/>
好異也謂三焦有形如膜附于兩腎夾脊果爾則内經<lb/>
必言之矣而靈樞論心主之脉又何歴絡三焦云乎脉<lb/>
<pb n="KR3j0066_WYG_051-9b"/>
訣專以右尺候三焦謬矣<lb/>
攷明堂銅人等圖命門一穴在脊中行督脉第十四椎<lb/>
下陷中兩腎之間與臍相對夫兩腎者乃生命之蒂至<lb/>
隂之位也雖為水臟而相火寓焉葢太極之理靜為動<lb/>
本隂為陽基故冬至子之半一陽生于至隂之下也虞<lb/>
天民曰兩腎總號為命門<hi>以有門中棖闈之象焉静而□涵飬乎一隂之真水動而</hi>
<hi>開鼔舞乎龍雷之相火水為常而火為變可謂深得其㫖脉訣竟以左為腎右為命門是悞以穴名為臟矣内</hi>
<hi>經不言命門之絡既無命門何以為診又非正藏何以列部叛内經也甚矣然又有說</hi>
<pb n="KR3j0066_WYG_051-10a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0066_WYG_051-10b"/>
齊侍中褚澄以心肺在上兩寸候之肝腎在下兩尺候<lb/>
之脾在中闗候之是一理也其言女反男之六部則謬<lb/>
矣葢男寸常盛男左大右小為順女右大左小為順此<lb/>
其差别也華谷儲泳以褚為是而戴起宗同父謂褚氏<lb/>
以女之心肺診于尺部倒裝五臟其謬為甚葉龍溪信<lb/>
朱丹溪之說是也<lb/>
朱子曰古人察脉非一道今世惟守寸闗尺之法所謂<lb/>
闗者多不明俗傳脉訣詞最鄙淺非叔和本書乃能指<lb/>
<pb n="KR3j0066_WYG_051-11a"/>
高骨為闗東陽栁貫曰王叔和西晉人撰脉經十卷宋<lb/>
之中世人偽托以歌訣朱子取其高骨為闗之說不知<lb/>
其正出脉經也廬陵謝縉翁曰陳孔碩言脉訣出而脉<lb/>
經隱陳無擇三因方言高陽生剽竊作歌劉元賔從而<lb/>
和之戴超宗辨之<lb/>
草廬吳澄曰寸闗尺手太隂肺經之一脉也分其部位<lb/>
以候他臟之氣耳脉行始于肺終于肝而復㑹于肺肺<lb/>
為氣所出入之門户故名曰氣口而為脉之大㑹以占<lb/>
<pb n="KR3j0066_WYG_051-11b"/>
一身焉<lb/>
丹溪朱震亨曰黄鍾數九氣口亦九分脉之動也陽得<lb/>
九分隂得一寸男子寸盛而尺弱肖乎天也女尺盛而<lb/>
寸弱肖乎地也世誦高陽生之妄作欲以治病其不殺<lb/>
人也㡬希<lb/>
李瀕湖曰診察五十動不止者五臟皆足内有一止則<lb/>
知一臟之脉不至據此推之則以肺經一脉候五臟六<lb/>
腑之氣者可心解矣褚儲泥矣而慈溪繼宗分位亦泥<lb/>
<pb n="KR3j0066_WYG_051-12a"/>
葢不知脉隨五臟之氣行于經隧之間也趙本于宋人<lb/>
王宗正難經圖解豈知脉分兩手出于素問脉要精㣲<lb/>
論而越人推明闗脉而及一脉十變難經非始于叔和<lb/>
也若如其說則一脉十變何以推之<lb/>
鄧潛谷曰王叔和實始于寸闗尺分三部九候于經文<lb/>
絶異倘經所謂隂陽之理引而伸之可千可萬者乎依<lb/>
岐伯當于尺候大小腸而寸難曰假令心脉急甚者肝<lb/>
邪干心也心脉㣲急者胆邪干小腸也脉經曰左手闗<lb/>
<pb n="KR3j0066_WYG_051-12b"/>
前寸口陽絶者無小腸脉也陽實者小腸實也右手闗<lb/>
前陽絶者無大腸脉也陽實者大腸實也豈非岐伯從<lb/>
其位越人脉經從其絡哉互徴之原不相悖<lb/>
愚者曰凡皆知其一端而不知其又有一端也天下之<lb/>
理即差别是根本聖人知類之為綂每以方圓適值之<lb/>
分位配合而硏其㡬焉推行變化從此入神但守配位<lb/>
而不知推行是膠柱鼔瑟也但言推行變化而不精各<lb/>
類配位之端㡬又安得而硏之乎播五行于四時衍中<lb/>
<pb n="KR3j0066_WYG_051-13a"/>
五于六虛以參兩九六硏隂陽用二六三四之十二此<lb/>
無往而不然之約㡬也五臟六腑為十一而有膻中臣<lb/>
使之官心無原以包絡為心主與三焦表裏有名無形<lb/>
是為十二經專配五位則褚說安矣合十二為六部能<lb/>
不究此通㡬乎三部九候一㡬也十二經動脉一㡬也<lb/>
以中部約之尺寸又一㡬也以上竟上下竟下配之是<lb/>
一㡬也以六表裏配之又一幾也以五部九道兼候八<lb/>
竒經又一㡬也脉以胃氣為主者中候之際應手中和<lb/>
<pb n="KR3j0066_WYG_051-13b"/>
也六候皆候也豈執右闗浮胗為胃脉哉亦在神明者<lb/>
之善巧耳<lb/>
心包絡三焦而名心主也膻中者心主之宫城也七節<lb/>
之傍爰有小心豈非臣使貴相而真火自天根動乎少<lb/>
陽相火之屬三焦也兩腎之中棖為命門也腎水中之<lb/>
火也其以左右分之者强分乎是曽有深硏其幾屬同<lb/>
屬别者邪心不用而用心主曽有深硏及此者邪十一<lb/>
臟皆具相火皆用相火者也曽有深硏反此者邪<lb/>
<pb n="KR3j0066_WYG_051-14a"/>
脉㑹太淵左右手口扁鵲指為臟府氣血始終之處是<lb/>
也氣㑹三焦即膻中穴也<hi>玉堂下一寸六分兩乳間</hi>天地間一氣而<lb/>
已矣尺寸肺氣一部所行也因氣㑹而知一身之氣血<lb/>
焉因氣血而知上下之應知表裏之通焉觀其㝠㝠是<lb/>
誰慧然獨悟邪人迎在結喉旁王氷本注而龎安常發<lb/>
明者也然喉旁之人迎亦分左右因以太淵之左右分<lb/>
候之何不可乎命門為兩腎之中棖虞天民之定論也<lb/>
然一在二中不可左右分亦何不可左右分乎人生之<lb/>
<pb n="KR3j0066_WYG_051-14b"/>
真命水即真命火曽悟此邪陽從右起天曜右旋曽徴<lb/>
之邪<lb/>
脉要曰望其色聞其聲問其故而切其脉智譬則巧焉<lb/>
耳浮沉遲數滑澁虛實概得之矣經曰察色按脉先别<lb/>
隂陽脉訣不以隂陽細别而以七表八裏九道為歌支<lb/>
離而蛇足也實非表也遲非裏也許𦙍宗曰幽而難明<lb/>
口莫能宣若形容之可得盡乎曰鼓曰搏曰喘曰堅曰<lb/>
横曰急曰躁曰鈎曰疎曰溢曰覆曰格仲景有惵卑高<lb/>
<pb n="KR3j0066_WYG_051-15a"/>
章綱損縱横順逆豈二十四字之所能畢哉脉有神機<lb/>
指下難明然固有定象也比類以晰其似對舉以别其<lb/>
殊辨兼至以詳形察平脉以昭治分六氣以推證按政<lb/>
運以觀應審真臟以知亡此為要約之門<lb/>
比類而言之　遲緩之别<hi>一息三至脉小而衰為隂盛陽㣲者遲也一息四至脉大</hi>
<hi>而慢主衛强榮弱者緩也</hi>沉伏之别<hi>沉者輕舉則無重按乃得主證在裏邪氣在藏伏者重按亦無</hi>
<hi>推筋乃見真氣不行邪氣積結</hi>數𦂳滑之别<hi>數者來往急迫呼吸六至為熱又數者多至之總名</hi>
<hi>也往𦂳者左右彈手其狀如切繩為寒有滑者  來流利如珠圓活一息五至為血  熱</hi>浮虛芤之<lb/>
<pb n="KR3j0066_WYG_051-15b"/>
别<hi>芤如葱管浮沉可見中候則無病為損血遲浮者舉之有餘按之不足為表為風  虛者舉之  大按之</hi>
<hi>空軟為損又為驚</hi>濡弱之别<hi>濡者細軟而浮主氣虛多汗弱者細㣲而沉主血少骨疼</hi>　細<lb/>
㣲之别<hi>㣲者不及于細若有若無狀類蛛絲為陽氣虛羸也細者稍勝于㣲應指極細狀比一線為隂</hi>
<hi>氣損壞也</hi>弦長之别<hi>弦如弓弦端直挺然而不鼔指病為勞風長如長竿過于本位而來浮指病為</hi>
<hi>邪熱</hi>短動之别<hi>短者隂脉無頭無尾其來遲滯主氣虛也動者陽脉無頭無尾其來數滑主崩損也</hi>
<hi>動脉只見于闗上短脉只見于尺寸</hi>　洪實之别<hi>洪如洪水盛大滿指重按稍減為浮熱燥結之</hi>
<hi>病按實乃充實應指有力舉之  之皆然為邪氣壅盛</hi>牢革之别<hi>牢者堅牢實大沉絃牢守其位</hi>
<hi>為積聚疼痛牢比沉脉兼長大絃耳沈氏曰似沉似伏  革者虛大浮弦如皮革也内虛外急為亡血失精</hi>
<pb n="KR3j0066_WYG_051-16a"/>
<hi>革比虛脉兼絃急耳素問曰渾渾革至如湧泉</hi>促結濇代之别<hi>促者急促數時暫止病為停痰</hi>
<hi>至結者凝結遲時暫止病為欝氣也濇者遲短澁滯至  帶止三五不調刮竹相似血少    代者動而中止</hi>
<hi>不能自還止數有常非暫之比病為危亡</hi>
對舉而言之　浮沉<hi>升降也以别隂陽表裏浮法天之輕清沉法地之重濁</hi>遲數<lb/>
<hi>至之多寡也四至為平五至必形氣狀盛或閏以太息皆為無疴之象不及為遲太過為數遲隂在藏數陽在</hi>
<hi>府數在上為陽中之陽在下為隂中之陽遲在上為陽中之隂在下為隂中之隂又性急脉急性遲脉遲因人</hi>
<hi>體而言也</hi>虛實<hi>占内之有餘不/足也以接而知</hi>長短<hi>盈縮也長有見于尺寸有通于三部短只見于</hi>
<hi>尺寸葢必質于中而乃知過于中為長不及于中為短又人長脉長人短脉短</hi>滑濇<hi>通滯也濇者陽氣有</hi>
<pb n="KR3j0066_WYG_051-16b"/>
<hi>餘滑者隂氣有餘千金曰滑者血多氣少濇者氣多血少葢血多則氣少脉者血之府也榮行脉中今血多故</hi>
<hi>流利圓滑氣多則血少故難澁而㪚</hi>結促<hi>陽盛則促趨之蹶也疾而時止者也隂盛則結如行遠之疲也</hi>
<hi>徐而時止者也</hi>洪㣲<hi>血熱而盛氣隨以溢滿指洪大衝湧有餘故洪為盛氣虛而寒血虛以澁應指㣲細</hi>
<hi>欲絶非絶故㣲而衰</hi>𦂳緩<hi>張弛也𦂳為傷寒寒則傷榮榮受寒邪脉絡激搏若風起水湧又如切繩索</hi>
<hi>緩為風結<graphic n="KR1050" url="https://raw.githubusercontent.com/kanripo/KR-Gaiji/master/images/KR1050.png" mimeType="image/png"/>膚不仁榮血不流衛風獨行不能疾速血虛頑痺脉為緩慢二脉皆由榮而見不可不知</hi>動<lb/>
伏<hi>出處也出見于外故數見闗上形如豆大出類而異于三部者動也處藏于内不見其形脉在筋下者伏</hi>
<hi>也二者猶人物之出處也</hi>
<hi>至如代牢弦革芤濡細弱八脉雖不可以對舉而亦可以對醒也弱與强對細與粗對濡與剛對芤與中堅對</hi>
<pb n="KR3j0066_WYG_051-17a"/>
<hi>革與不革對弦與不弦對牢與不牢對代與不代對豈不爽然乎經曰前大後小前小後大來疾去徐來徐去</hi>
<hi>疾去不盛來反盛去盛來不盛乍大乍小乍長乍短乍疎乍數是二脉偶見也亦是對待者並見</hi>
兼至而言之　脉獨見為症者鮮合衆脉為症者多<lb/>
合衆脉之形為一脉者<hi>如似沉似伏實大長弦之合為牢極軟浮細之合為濡者是其</hi>
<hi>類也</hi>合衆脉之形為一症者<hi>如浮緩為不仁浮滑為飲浮洪大而長為風眩癲疾之類</hi>
<hi>是也</hi>有二脉合有三四脉合者然又有一脉獨見而為病<lb/>
亦多者<hi>如浮為風又為虛又為氣此一脉之症合也</hi>
<pb n="KR3j0066_WYG_051-18a"/>
以平治之紀為例若太過之紀其氣未至從節前十三<lb/>
日為度不及之紀其氣至而未至從節後十三日為度<lb/>
太過之嵗從左尺浮分起立春不及之嵗從左闗中<lb/>
分起立春依次而推<lb/>
右圖乃六氣至理而方書未具者必于晨早隂氣未散<lb/>
陽氣未動飲食未進之時清心絶慮逐部細究則時令<lb/>
之病可預知已診六部俱平則已茍有獨沉獨浮獨大<lb/>
獨小獨長獨短與各部不同或在浮分在中分在沉分<lb/>
<pb n="KR3j0066_WYG_051-18b"/>
依圖斷之無不神驗者假如左闗中分脉獨絃大已知<lb/>
雨水後驚蟄邊有風熱之患葢絃主風而大主熱也况<lb/>
左闗又為風木之令乎右尺沉分脉獨緩滯而實大已<lb/>
知芒種後夏至邊有濕熱之病葢緩滯主濕實大主熱<lb/>
也若緩滯虛大乃濕熱相火為患葢緩滯為濕而虛大<lb/>
為相火也况在沉分沉亦主濕又在相火之位乎<lb/>
如久病者六脉俱獨滯惟右寸中分脉得從容和緩而<lb/>
清淨無滯已知霜降後立冬邊必愈矣餘倣此<lb/>
<pb n="KR3j0066_WYG_051-19a"/>
按政運者所以明不應之脉葢不應者沉細也反其診<lb/>
則見矣凡值此不應乃嵗運合宜不必求治若悞治之<lb/>
反伐天和又土運為甫政土位居中南靣行令故也其<lb/>
餘四運以臣事之北靣受令故為不應<lb/>
甲巳二年為土運南政如遇少隂司天則兩寸不應厥<lb/>
隂司天則右寸不應太隂司天則左寸不應若少隂在<lb/>
泉則兩尺不應厥隂在泉則右尺不應太隂在泉則左<lb/>
尺不應<lb/>
<pb n="KR3j0066_WYG_051-19b"/>
乙丙丁戊庚辛壬癸八年皆北政遇少隂司天則兩尺<lb/>
不應厥隂司天則右尺不應太隂司天則左尺不應少<lb/>
隂在泉則兩寸不應厥隂在泉則右寸不應太隂在泉<lb/>
則左寸不應<lb/>
如尺當不應而反浮大寸當浮大而反沉細寸當不應<lb/>
而反浮大尺當浮大而反沉細是謂尺寸反内經曰尺<lb/>
寸反者死又如右當不應而反浮大左當浮大而反沉<lb/>
細左當不應而反浮大右當浮大而反沉細是謂左右<lb/>
<pb n="KR3j0066_WYG_051-20a"/>
交經曰左右交者死<lb/>
察平脉者明手足隂陽本部之常脉也未精則無病妄<lb/>
藥能免乎察真臟者明不治之脉也<lb/>
<pb n="KR3j0066_WYG_051-21a"/>
彈石<hi>如指彈石在筋肉間劈之甚硬尋即散者腎絶也</hi>雀啄<hi>如雀啄食迋迋搏指忽然止絶良久</hi>
<hi>復來肝絶也</hi>屋漏<hi>屋淺漏下良久/一滴者胃絶也</hi>解索<hi>如索之解指下散亂無次敘乍疎乍數脾</hi>
<hi>絶也</hi>鰕遊<hi>如鰕之遊在于皮膚始則冉冉不動/少焉而去久之忽然一躍大腸絶也</hi>魚翔<hi>如魚之翔</hi>
<hi>本不動而末强揺似有似無心絶也</hi>釜沸<hi>如釜沸湯在于皮膚有出無入湧湧如羹上波肺絶也</hi>此<lb/>
七絶脉也<hi>人以胃氣為本胃氣之見于六部者中候之際應手中和太過不及者病但得真臟脉不</hi>
<hi>得胃氣者死</hi>
五十動不一代者五藏皆受氣四十動一代者一藏無<lb/>
氣三十動一代者二藏無氣二十動一代者三藏無氣<lb/>
<pb n="KR3j0066_WYG_051-21b"/>
十動一代者四藏無氣不滿十動一代者五藏無氣予<lb/>
之短期愚按病而脉代者其病使然無病而代是為氣<lb/>
衰　内經曰腎絶四日死肝絶八日死心絶一日死肺<lb/>
絶三日死脾絶十二日死<lb/>
<pb n="KR3j0066_WYG_051-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0066_WYG_051-22b"/>
手三陽從手至頭長五尺<hi>共三丈</hi>手三隂從手至胸中長<lb/>
三尺五寸<hi>共二丈一尺</hi>足三陽從足至頭長八尺<hi>共四丈八尺</hi>足<lb/>
三隂從足至胸中長六尺五寸<hi>共三丈九尺</hi>兩足蹻脉從尺<lb/>
至目長七尺五寸<hi>共一丈五尺</hi>督脉任脉各長四尺五寸<hi>共九</hi>
<hi>尺</hi>凡脉長一十六丈二尺人一呼脉行三寸一吸如之<lb/>
<hi>胡三省曰五為常六應閏</hi>十息行六尺百息行六丈二百七十息脉<lb/>
行一十六丈二尺氣血周身一度漏水下二刻焉至明<lb/>
日寅時周身五十度脉行八百一十丈為一萬三千五<lb/>
<pb n="KR3j0066_WYG_051-23a"/>
百息循環無端氣主呴之血主嚅之脉在其中為之樞<lb/>
紐也二分晝夜兩停脉五十度冬至後行四十度以氣<lb/>
血凝澁而脉道遲也夏至後行六十度以滑利而疾也<lb/>
暴熱亦疾暴寒亦遲此經脉之度每度周于身者也榮<lb/>
衛則行陽周諸腑行隂周諸臟隂陽各二十五度為五<lb/>
十度周脉相合而㑹于寅也故曰肺朝百脉變見寸口<lb/>
别絡十五皆因其原真行曰經旁行曰絡呼吸以宗氣<lb/>
而氣血脉各從以灌輸無一息停者也呼出心與肺吸<lb/>
<pb n="KR3j0066_WYG_051-23b"/>
入腎與肺<lb/>
問經言水榖入胃其糟粕津液宗氣分三隧者何分乎<lb/>
曰宗氣者真氣也受于天與榖並充于身宗氣摶而不<lb/>
行積于胸中命曰氣海行于上焦出于肺循喉嚨以貫<lb/>
心肺而行呼吸焉呼出吸入大數出三入一馬蒔所謂<lb/>
八㑹之氣㑹于膻中謂之宗氣自為一隧者也呼出心<lb/>
與肺吸入腎與肝言其總相應也<lb/>
營氣者水榖之精氣也出于中焦泌糟粕蒸津液化其<lb/>
<pb n="KR3j0066_WYG_051-24a"/>
精㣲上注于脉以應刻數調和于五臟洒陳于六腑乃<lb/>
化而為血以榮四末以奉生身莫貴于此得獨行于經<lb/>
隧中常營無已馬蒔曰宗氣隂精太極分為隂者也由<lb/>
中焦生清者為營營言運也㑹于太隂肺所謂太隂主<lb/>
内也<hi>寅注手太隂肺出注手陽明大腸上行注足陽明胃下行至跗注大指與太隂脾合上行抵髀從脾</hi>
<hi>注心中循手少隂出腋臂小指合手太陽上行出䪼注目觜上顛下項合足太陽循脊下尻注小指循足心注</hi>
<hi>足少隂腎注心外散胸中循心主脉出腋臂出兩筋間入掌中出中指還注小次指合手少陽注膻中散于三</hi>
<hi>焦注胆出脇注足少陽至跗注大指間合足厥隂上行肝注肺上循喉入頏顙究于畜門支别者額巔下項循</hi>
<pb n="KR3j0066_WYG_051-24b"/>
<hi>脊入骶是督脉也絡隂器入臍循腹入缺盆注肺復出太隂此營氣之所行也行陽二十五行隂二十五</hi>
衛氣者水榖之悍氣也其氣慓疾滑利不能入于脉行<lb/>
于四末循分肉皮膚之間熏于肓膜散于胸腹而不休<lb/>
下焦别迴腸臍沁滲于膀胱是所屬也馬蒔曰宗氣陽<lb/>
精太極分為陽者也由下焦生濁者為衛衛言䕶也㑹<lb/>
于足太陽膀胱所謂太陽主外也<hi>日行十四舍人氣二十五周于身有竒分</hi>
<hi>與十分身之四陽盡而隂受氣矣始入于隂從足少隂注腎腎注心心注肺肺注肝肝注脾脾復注腎為周是</hi>
<hi>故夜行一舍人氣行于隂藏一周與十分藏之八亦如陽行之二十五周而復合于目陽氣出于目目張則氣</hi>
<pb n="KR3j0066_WYG_051-25a"/>
<hi>上行頭循項下足太陽循背下小指端其散者别于目銳眥下手太陽至手小指間外側其散者别于目銳眥</hi>
<hi>下足少陽注小指次指間上循手少陽之分側下至小指間别者上至目前合頷脉注足陽明下跗入五指間</hi>
<hi>其散者從耳下手陽明入大指間入掌中其至足也入足心出内踝下行隂分復合于目故為一周應晝夜也</hi>
愚者曰三焦三隧若三氣然者實一氣也隂陽和平血<lb/>
氣豈有病乎人但平心宗氣自順經隧營衛未有不俱<lb/>
順者明理診察則不可不精究其差别之故矣<lb/>
　<lb/>
　<lb/>
<pb n="KR3j0066_WYG_051-25b"/>
　　　　　　　　　　　　　愚者曰本當以虛環<lb/>
　　　　　　　　　　　　　相應則四也六也八<lb/>
　　　　　　　　　　　　　也十二也二十四也<lb/>
　　　　　　　　　　　　　三十六也通期也皆<lb/>
　　　　　　　　　　　　　相應也小而呼吸大<lb/>
　　　　　　　　　　　　　而元㑹律秒閏差皆<lb/>
　　　　　　　　　　　　　可綴率矣<lb/>
<pb n="KR3j0066_WYG_051-26a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0066_WYG_051-26b"/>
岐伯曰前部如外者足太陽膀胱也<hi>動苦目眩頭項腰背强痛男子隂下</hi>
<hi>濕癢女子少腹痛引命門隂中痛子藏閉月水不利  浮為風  濇為寒  滑為勞熱  𦂳為宿食</hi>中部<lb/>
如外者足陽明胃也<hi>動苦頭痛靣赤為滑為飲鳴浮為大便不利  濇  嗜臥腸  不能</hi>
<hi>食足脛脾</hi>後部如外者足少陽也<hi>動苦腰背胻股肢節痛為浮為氣  濇為風  急</hi>
<hi>轉筋為勞</hi>　前部如内者足厥隂肝也<hi>動苦少腹痛引腰大便不利男子莖中痛</hi>
<hi>小便難疝氣兩丸上入女子月水不利隂中寒子戸閉女腹急</hi>中部如内者足太隂脾<lb/>
也<hi>動苦腹滿胃中痛上管有寒食不下腰上狀如居水中  沉濇為身重足脛寒痛煩滿不臥欬唾有血洩</hi>
<hi>利食不化</hi>後部如内者足少隂腎也<hi>動苦小腹痛與心相引背痛小便淋女子月水</hi>
<pb n="KR3j0066_WYG_051-27a"/>
<hi>來上搶心胸脇滿股裏拘急</hi>前部中央直者手少隂心手太陽小腸<lb/>
也<hi>動苦心下堅痛腹脇急隂實急者為感忤娠虛者為下利腸鳴  女  癢痛  滑為有</hi>中部中<lb/>
央直中者手厥隂心主也<hi>動苦心痛靣赤多喜怒食苦咽  㣲浮苦悲傷恍惚  濇</hi>
<hi>為心下寒時沉為恐怖如人將捕狀  寒熱有血氣</hi>後部中央直者手太隂肺手<lb/>
陽明大腸也<hi>動苦欬逆氣不得息熱  𦂳為胸中急熱</hi>　<hi>浮為風欬沉為濇為時  血</hi>前<lb/>
部横於寸口丸丸者任脉也<hi>動苦少腹痛逆氣搶心胸拘急不得俛仰  脉經云</hi>
<hi>寸口脉𦂳細實長下至闗者任脉也動苦少腹遶臍痛男子七疝女子瘕聚</hi>三部俱浮直上<lb/>
直下者督脉也<hi>動苦腰脊强痛不得俛仰大人癲小兒癎</hi>三部俱牢直上直<lb/>
<pb n="KR3j0066_WYG_051-27b"/>
下者衝脉也<hi>苦胸中有寒疝也脉經曰脉來中央堅實徑至闗者衝脉  動苦少腹痛上搶心有</hi>
<hi>瘕疝遺溺女子絶孕</hi>前部左右彈者陽蹻也<hi>動苦腰背痛癲癎僵/仆羊鳴偏枯<graphic n="KR0857" url="https://raw.githubusercontent.com/kanripo/KR-Gaiji/master/images/KR0857.png" mimeType="image/png"/>痺身</hi>
<hi>體强</hi>中部左右彈者帶脉也<hi>動苦少腹痛引命門女子月事不來絶繼復下令人無子</hi>
<hi>男子少腹拘急或失精也</hi>後部左右彈者隂蹻也<hi>動苦癲癎寒熱皮膚强痺少腹痛裏</hi>
<hi>急腰胯相連痛男子隂疝女子漏下不止</hi>從少隂斜至太陽者陽維也<hi>動苦顛仆</hi>
<hi>羊鳴手足相引甚者失音不能言肌肉痺癢</hi>從少陽斜至厥隂者隂維也<hi>動苦</hi>
<hi>癲癎僵仆羊鳴失音肌肉痺癢汗出惡風</hi>
張紫陽八脉經曰衝脉在風府穴下督脉在臍後任脉<lb/>
<pb n="KR3j0066_WYG_051-28a"/>
在臍前帶脉在腰隂蹻脉在尾閭前隂囊下陽蹻脉在<lb/>
尾閭後二節隂維脉在頂前一寸三分陽維脉在頂後<lb/>
一寸三分凡人八脉俱屬隂神閉而不開神仙以陽炁<lb/>
衝開而隂蹻為先次督任衝三脉要知西南乃坤地尾<lb/>
閭之前膀胱之後小腸之下靈龜之上此天地逐日所<lb/>
生炁根産鉛之地也<lb/>
二維主一身之表裏以乾坤言也<hi>陽由外踝上行衛分隂由内踝上行榮分</hi>
二蹻起跟中主一身左右之隂陽以東西言也<hi>足少隂太陽之</hi>
<pb n="KR3j0066_WYG_051-28b"/>
<hi>别脉分内外踝㑹目内眥</hi>督循背任循腹　夾臍以南北言也<hi>皆起于㑹</hi>
<hi>隂而三焦命門與督任衝相通</hi>帶横束腰以六合言也<hi>起季脇足厥隂章門穴足少隂</hi>
<hi>當十四椎屬帶</hi>
人身營魄變化　人身小天地四大升降生息無刻有<lb/>
停無論五臟六腑之官傳送停泄與風雨露雷相應即<lb/>
皮膜之間一小筋皆有為而生飲食所納初化為膏餳<lb/>
再化為精液皆藉真火甄鎔最麤則後降火必求妃妃<lb/>
乃在水隂實則坎離交隂虛則陽燄騰如天地之火非<lb/>
<pb n="KR3j0066_WYG_051-29a"/>
藉水土壅合以利民生則横鶩飈發不可禦矣至于我<lb/>
之靈臺包括縣寓記憶今古安寘此者果在何處質而<lb/>
稽之有生之後資腦髓以藏受也髓清者聰明易記而<lb/>
易忘若印板之摹字髓濁者愚鈍難記亦難忘若堅石<lb/>
之鐫文人身命根奚託任督之脉𤣥牝之門與天地同<lb/>
天地内外莫載莫破宰人身者膚骨内外無歉無羸而<lb/>
究竟莫測其何象此之謂真宰<hi>腦血未減心景不偏沐則心覆古有斯言</hi>
脉訣至朱子始議之李時珍編而論之内經之附上至<lb/>
<pb n="KR3j0066_WYG_051-29b"/>
李士材始明之然天下皆用滑氏之訣治病各依所傳<lb/>
之方嘗試而已宓山曰天地推移其中細變難明靈素<lb/>
殘書亦有後人發明得其證佐者五運六氣豈天下同<lb/>
時犯此客疾乎故當論其變也張鶴騰明傷暑之科與<lb/>
傷寒同重足補岐黄仲景之所未發葢前此多在北方<lb/>
未至天南察其風土耳兩粤之人素服㯽榔病則不可<lb/>
專以承氣大黄蕩滌有一下而不可救者故粤志著熊<lb/>
膽之方此不必泥前人之常法也泥常法而不知變則<lb/>
<pb n="KR3j0066_WYG_051-30a"/>
河間之清火丹溪之滋隂東垣之補陽皆適足以為病<lb/>
核之以理理亦遷就肯堂證治凖繩且四五百卷未嘗<lb/>
不備然未嘗無遷就之理徒滋後人之疑而已况醫家<lb/>
又未嘗一讀未嘗一疑者乎凡物皆有隂陽燥濕之性<lb/>
人之腸胃亦然有喜温者有喜凉者人本重陽喜温其<lb/>
常也喜凉者其變也古之針砭以人之氣補人今恃藥<lb/>
餌亦因病治病已耳乃欲以六根七情鑿削勞煎之體<lb/>
求服食以縱嗜慾故末世之病變症益多非古法所得<lb/>
<pb n="KR3j0066_WYG_051-30b"/>
而拘者當有愽物之君子出為之推明其故以廣世之<lb/>
守殘業恃見聞者可也<lb/>
　<lb/>
　<lb/>
　<lb/>
　<lb/>
　<lb/>
　通雅卷五十一<lb/>
</p>
<p>
</p>
  </div>
</body>
</text>
</TEI>
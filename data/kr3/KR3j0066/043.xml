<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通雅卷四十三</head>
    <p>
<pb n="KR3j0066_WYG_043-1a"/>
欽定四庫全書<lb/>
　通雅卷四十三　　　　明　方以智　撰<lb/>
　　植物<hi>木</hi>
栝結子松也樅鳯尾松也檜椈皆柏也檆葉如鎞鍼而<lb/>
羅漢松似之皆理直後凋者也　爾雅曰柏葉松身曰<lb/>
檜松葉柏身曰樅孔安國謂柏葉松身為栝孔穎達謂<lb/>
詩書之檜栝為一物説文曰柏鞠也其兼柏葉者謂之<lb/>
二色檜栝生北方實似小栗書曰杶幹栝柏杶亦作槏<lb/>
<pb n="KR3j0066_WYG_043-1b"/>
小顔曰似樗而實尸子曰松柏之鼠不知堂宻之有美<lb/>
樅記曰鬯曰以掬鄭氏曰柏也此即許氏所謂鞠今世<lb/>
有羅漢松瓔珞松剔牙松金松小松瓔珞柏扁柏栁柏<lb/>
血柏圓柏圓柏即刺柏所謂檜也定以結子曰栝子松<lb/>
宋子京有峨眉竹松賛言幹是柏而籜似竹恭曰今樅<lb/>
不知何木智按鳯尾松葉細叢鬛非鍼而幹皮如柏其<lb/>
樅乎去皮用其木葢杉類也陳後山曰柏葉松身所謂<lb/>
絲杉智按瓔珞柏是也廬山大林寺前寶樹十餘圍正<lb/>
<pb n="KR3j0066_WYG_043-2a"/>
鳯尾松又有丹桎木柵木皆杉類松葉謂之鬛鍼檜柏<lb/>
有刺杉如鎞鍼木其理皆直汁厚凌冬松根遇石則盤<lb/>
頂柏杉必不曲矣爾雅柀煔煔一作檆<hi>音衫</hi>漢安永初五<lb/>
秊春合浦杉葉飛入洛陽以為瑞嵇含言披杉通志言<lb/>
西域傳奄蘇國檉松南都賦注李善曰檉松似松而香<lb/>
又引山海經注㮨似柏有刺潛谷以柀似杉為榧别録<lb/>
作棑神農本經有柀子今江楚兩廣呼松為叢木江北<lb/>
呼杉為紗木或曰㯳木或曰刺斗指其葉也<lb/>
<pb n="KR3j0066_WYG_043-2b"/>
五粒當為五鬛　蕭炳言五粒一叢五葉如釵即新羅<lb/>
海松子如小栗三角其仁香美按粒是鬛誤或有兩鬛<lb/>
七鬛者李賀有五粒小松歌成式曰李衞公言二鬛松<lb/>
與孔雀松别<lb/>
松<graphic n="KR2215" url="https://raw.githubusercontent.com/kanripo/KR-Gaiji/master/images/KR2215.png" mimeType="image/png"/>火燒松枝取液也　大觀本艸作㶆綱目作<graphic n="KR2215" url="https://raw.githubusercontent.com/kanripo/KR-Gaiji/master/images/KR2215.png" mimeType="image/png"/>
                    <hi>音詣</hi>
玉篇曰檞松樠也樠液樠也皮上緑衣名艾蒳與㯽榔<lb/>
艾蒳皆可合香邵文伯所鈔宋五色線引為松雔艾納<lb/>
則又因㶆而轉為雔耳雔音讎<lb/>
<pb n="KR3j0066_WYG_043-3a"/>
榕當别出狀木始于嵇含分字始于戴侗　説文以□<lb/>
為古松字六書故以古松字為□而榕為南方之榕榕<lb/>
實南方巨木嵇含已詳載矣柳宗元詩榕葉滿庭鸎亂<lb/>
啼後山談叢言蔡州壺公觀有大木四垂傍出人莫能<lb/>
知張戣閩人嘗至蔡為余言乃榕木此木無用惟枝上<lb/>
垂根㬥之可作火繩以發炮又可染黒賛寧志所云倒<lb/>
生木不死樹横枝生根下地如柱即榕無疑<lb/>
楸梓萩椅槄楰榎一類　爾雅曰槐小葉曰榎<hi>音賈</hi>大而<lb/>
<pb n="KR3j0066_WYG_043-3b"/>
皵<hi>音鵲</hi>楸小而皵榎又曰椅<hi>音/猗</hi>梓槄<hi>音叨</hi>山榎榎一作檟而<lb/>
檟為苦荼郭曰槐當作楸樊光曰大而皵者老而皮粗<lb/>
皵也陸璣曰楸之疏理白色而生子者為梓梓實桐皮<lb/>
曰椅槄今山楸也亦如下田楸皮葉白色才理宜車版<lb/>
能溼可為棺宜陽賈思勰曰白色有角曰角楸子楸黄<lb/>
色無子曰柳楸暴梓角冬初種之一秊薅二秊迻之楸<lb/>
無子掘根取栽樂彦以楸即梓非也按詩椅桐梓漆並<lb/>
稱胡廣以椅為梧桐非也桐葉三岐實不似梓椅木皮<lb/>
<pb n="KR3j0066_WYG_043-4a"/>
青與黒殊楰鼠梓其椅乎陸璣曰苦楸也今江東有虎<lb/>
梓説文曰梓一作榟楸即萩周憲王曰有刺楸梗閒多<lb/>
大刺楸秋垂條如線曰楸線子謙謂楸與梓異生子不<lb/>
生角智謂今辯宜明古或以皵者通呼楸耳山海經之<lb/>
橚即楸<lb/>
榖一曰構扁榖謂之楮　其髙大皮駁實如楓實熟則<lb/>
紅璣曰幽州謂構為穀桑書所云桑穀並生者也一種<lb/>
皮白葉長實小似覆盆子其木不能髙大俗謂扁穀所<lb/>
<pb n="KR3j0066_WYG_043-4b"/>
謂楮也楮皮宜紙穀皮粗宜為茵帳本艸極言楮實之<lb/>
益東璧合之<lb/>
檓藙榝欓皆椒也　秦椒似蜀椒而大初秋花秋末實<lb/>
即爾雅之檓<hi>音毁</hi>也蜀椒即川椒一名唐藙<hi>或作□音毅</hi>漢律<lb/>
㑹稽獻藙一斗陶隠居曰俗呼為蔱<hi>即榝</hi>通志曰唐藙名<lb/>
陸撥蜀人呼食茱萸為艾子揚雄賦木艾椒蘺升菴曰<lb/>
藙即艾也益部方物記艾子實正緑蔓椒俗呼為樛似<lb/>
椒欓小不香耳或曰金椒欓野椒也□子出閩中直翁<lb/>
<pb n="KR3j0066_WYG_043-5a"/>
引呉越春秋越以甘蜜丸欓報呉増封之禮以證越椒<lb/>
今本文為甘蜜丸欓文笥七枚狐皮五雙晉竹十庾則<lb/>
直翁誤矣欓一字二用也漁仲曰欓子即食茱萸又有<lb/>
崖椒四季採皮入藥陸璣又云竹葉椒成臯山中比蜀<lb/>
椒毒熱可著飲食子長而不圓按此即今畨椒大如小<lb/>
指頭上尖下平正赤嗣宗謂即胡椒非也續漢書天竹<lb/>
出胡椒異域志入不國出胡椒段柯古云胡椒蔓生兩<lb/>
兩相對畢澄茄其類也今廣舶有玉椒色白總按爾雅<lb/>
<pb n="KR3j0066_WYG_043-5b"/>
檓大椒椒榝醜莍説文曰榝似茱萸郭璞曰榝似茱萸<lb/>
而小實大者名檓李巡曰檓茱萸也記三牲用藙康成<lb/>
曰煎茱萸也説文無椒字芘一曰芘茮木徐鍇曰豆尗<lb/>
作尗則茮即今之椒也椒叢生如薔薇非木也智按今<lb/>
椒皆成樹古人將以茱萸為椒也椒専達陽行下川椒<lb/>
皮内白其子黒而光不光者土椒閉氣<lb/>
欄棟子也　㡛氏以欄為灰欄即今之川練子也一名<lb/>
金鈴子一名石茱萸獬豸食之蛟龍畏之智按古連蘭<lb/>
<pb n="KR3j0066_WYG_043-6a"/>
相通連石音爛石説文瀾或作漣可證<lb/>
椅桐榮桐白桐即泡桐也陸璣以椅為梧桐因陶隠居<lb/>
之説也青桐即梧桐之無實者岡桐即油桐又名荏桐<lb/>
葉如楓而刺者曰刺桐外國之種曰海桐小而真紅花<lb/>
者曰頳桐　唐宋本艸紛無定名陶貞白云四種青桐<lb/>
青而無子梧桐皮白有子爾雅櫬又名榮皆梧也白桐<lb/>
即椅桐與岡桐無異但有花子岡桐無子堪作琴瑟戴<lb/>
氏曰岡桐似毛桐葉細而不毛毛桐易枯岡桐能大宜<lb/>
<pb n="KR3j0066_WYG_043-6b"/>
作琴瑟陸璣曰白桐宜琴圖經又曰梓實桐皮曰椅油<lb/>
桐即膏桐子可壓油本艸又曰南人呼作油者曰岡桐<lb/>
前既云岡桐無子何従壓油乎錢氏詩話作琴入藥惟<lb/>
白桐岡桐窄油陶誤皇祐陳翥桐譜分六種花有紫白<lb/>
白者理粗而體性慢葉圓大而尖長其花先葉而開紫<lb/>
者理細而性𦂳不及白花者易生莊子所謂桐乳致巢<lb/>
至八月復有花一種油桐一種刺桐葉如楓有刺一種<lb/>
梧桐有子可噉一種身青髙三四尺便有紅花曰赬桐<lb/>
<pb n="KR3j0066_WYG_043-7a"/>
李時珍止分四種亦未考也言椅桐白桐泡桐為一青<lb/>
桐梧桐為一岡桐油桐為一海桐刺桐頳桐為一智按<lb/>
詩稱椅桐梓漆古詩云椅桐傾髙鳯嵇叔夜琴賦曰惟<lb/>
椅桐之所生古人以椅為髙大疎理之稱故曰椅梓曰<lb/>
椅桐以别于本梓本桐耳古或通指今則専以青桐為<lb/>
梧桐以桐譜言之則白紫花二種皆今泡桐先花後葉<lb/>
爾雅謂之榮桐榮即泡也岡桐作油又有實如甖子粟<lb/>
者可作油陳蔵器所云甖子桐也唐詩刺桐花下莫淹<lb/>
<pb n="KR3j0066_WYG_043-7b"/>
留嶺外多生自外國來者曰海桐與刺桐相似頳桐秋<lb/>
開紅花無實雲南桐子大而撱又西域鄯善出胡桐其<lb/>
海桐之本名乎孟康曰似桑而多曲沫流為胡桐淚可<lb/>
以汗金銀今肅州有之今白門别有海桐葉不似桐花<lb/>
開與橘柚同時凌冬不凋云是鄭和西洋移種<lb/>
榆類不一　陸氏言榆有十馮嗣宗曰爾雅無姑其實<lb/>
夷注無姑姑榆也葉圓厚剥取皮合漬之味辛香所謂<lb/>
蕪夷此一也樞今之刺榆即廣雅所云梗榆此二也本<lb/>
<pb n="KR3j0066_WYG_043-8a"/>
草榆皮一名零榆此三也郎榆味甘有滑汁秋生莢此<lb/>
四也爾雅榆曰枌郭氏曰枌榆生葉後著莢此五也廣<lb/>
志有姑榆有郎榆無莢任車用賈思勰言梜榆凡榆陸<lb/>
璣又言駁馬梓榆戴氏曰沙榆葉大榔似榆而稍毳其<lb/>
皮下水令人睡叔夜所云也今南京止謂作什器者曰<lb/>
細榆又或曰据榆其北方生莢者曰鑚天榆四民月令<lb/>
曰二月榆莢成而朗榆八月有莢其殆萬畢術所云八<lb/>
月榆檽令人不飢者乎大氐朗榆即榆檽即挾榆即郎<lb/>
<pb n="KR3j0066_WYG_043-8b"/>
榆或抂廣南不生莢耳説文楩山枌榆也有刺實為蕪<lb/>
荑蕪荑即無姑之荑然則楩即是榆因姑榆作橭榆壺<lb/>
涿以橭貫象齒制水怪注橭也山榆<lb/>
櫸柳即杞柳　爾雅注作柜與櫸同杜詩櫸柳枝枝弱<lb/>
即把柳也杞于櫸猶丘于區也訛為鬼柳今盱泗間謂<lb/>
之櫸榆而呼凍杉為柳版説文椲可屈而為杅<hi>椲音偉愐收紹</hi>
<hi>遺</hi>即鬼柳也潛谷杞櫸為二泥其名異耳把作切版讓<lb/>
刀不爛北人屈為柳斗則楛與蒲柳枝皆可用檉楊近<lb/>
<pb n="KR3j0066_WYG_043-9a"/>
水生須近赤者也元恪言檉葉似松沈炯賦檉似柏而<lb/>
香則牽混絲杉矣揚者楊垂者柳觀音柳垂至地者爾<lb/>
雅楊蒲柳旄澤柳檉河柳古故互稱<lb/>
枸把為檵謂棘如枸莖如把也冦宗奭知别棘枸而誤<lb/>
引杞柳郭璞誤以楩為杞毛萇誤以枳椇為枸説文誤<lb/>
以枸木可為醤楊升菴鄧潛谷誤以蒟蒻為蒟醤故考<lb/>
正之　枸杞甚甘而本經止言其苦寒圖經載分枸杞<lb/>
與枸棘又溲疏條注李當之云子赤甘溲疏有刺枸杞<lb/>
<pb n="KR3j0066_WYG_043-9b"/>
無刺衍義知分别枸棘為徒勞小則多刺大則少刺然<lb/>
又以為孟子把柳則大謬矣何怪仙人杖白棘之見嘆<lb/>
於子昻乎把大木也詩曰無折我樹把左傳曰杞梓皮<lb/>
革孟子杞柳為桮棬此與杞梓並稱大木也詩北山采<lb/>
把隰有杞桋此可采者枸杞也爾雅曰枸杞檵陸璣曰<lb/>
名苦杞一名地骨春葉條可茹㣲苦今敝鄉曰甜甜芽<lb/>
子秋熟正赤存中曰陜西極邊枸杞髙丈餘大可作柱<lb/>
大即無刺郭璞以楩為杞非也櫸杞見前詩南山有枸<lb/>
<pb n="KR3j0066_WYG_043-10a"/>
毛萇曰枳枸也此是椇矣曲禮椇榛木似白楊枝端生<lb/>
指數寸如飴八月熟曰木蜜俗稱厲漢指説文曰枸木<lb/>
也南越食蒙以蒟<hi>音矩</hi>醤荅自牂牁按蒟醤蔓生葉似王<lb/>
𤓰而厚大辛香實似桑椹皮黒肉白西戎亦將來交愛<lb/>
多種謂苗為浮留藤取葉合㯽榔食之漢書作枸故許<lb/>
慎牽引不決<lb/>
蒟給即蒟醤其藤曰浮留今謂之蔞　太冲蜀都賦先<lb/>
言竘蒻茱萸後又言蒟醤流味於畨禺之鄉六臣注蒟<lb/>
<pb n="KR3j0066_WYG_043-10b"/>
弱為蒟醤故升菴潛谷因之而誤也劉淵注是智按常<lb/>
璩巴志蔓有辛蒟蜀志言有蒟給嵇含曰蒟醤蓽菱也<lb/>
生于蕃者大而紫曰蓽茇生于番禺小而青謂之蒟焉<lb/>
蒟子調食故謂醤焉孟竒不知此故疑蒟為醤此因徐<lb/>
廣而誤廣謂木生豈足據乎蓽茇即畢撥今為二種畢<lb/>
茇艸生蒟蔓生兩廣呼留為蔞借字也雲南人食㯽榔<lb/>
用蔞子廣東冬用蔞根蒟蒻則鬼芋詳前<lb/>
有欒花有木欒有牡荆黄荆也欒荆紫荆也　説文曰<lb/>
<pb n="KR3j0066_WYG_043-11a"/>
欒木似欄按説文無欄字白虎通曰天子樹松諸侯柏<lb/>
大夫欒士槐本艸欒木似木堇而細華黄似槐而稍長<lb/>
大子㱿似酸漿中有實如□豆堪為數珠存中云一種<lb/>
可為念珠曰木欒葉似石南經冬不凋黄荆亦謂之土<lb/>
欒本草又有欒荆補談曰艸欒欒花是也叢生可為杖<lb/>
捶曰黄荆即本草牡荆唐人又補紫荆一條亦曰欒荆<lb/>
非古人所謂欒荆也蔵器言紫荆夏秋子熟如小珠者<lb/>
誤葉三椏比黄荆稍大圓實如樗英著樹連冬不脱園<lb/>
<pb n="KR3j0066_WYG_043-11b"/>
亭上種之亦非今之紫荆花也寧浦有三荆金荆可作<lb/>
枕紫荆作牀白荆作履乃天南之别種焦弱侯曰方曰<lb/>
荆圓曰楚<lb/>
黄斤乃食葛非衣葛也　羅願曰雞齊一名鹿藿一名<lb/>
黄斤生蔓延生食甜脆亦可蒸食今之食葛非為絺綌<lb/>
者也今南楚兩粤専採葛根作粉食此藤即可布粉可<lb/>
作丸曰葛粉廣人以假西國米能醒酒或曰廣昌種葛<lb/>
如土𤓰<lb/>
<pb n="KR3j0066_WYG_043-12a"/>
栲臭椿也杻枍詣也　爾雅曰栲山樗杻檍説文曰□<lb/>
<hi>音考即栲</hi>山樗也陸氏曰山樗與下田樗無異葉差陿爾呉<lb/>
人以其葉為茹俗無有名此為栲者栲則更有栲櫟郭<lb/>
氏曰栲似樗色小白一曰桼諺曰櫄樗栲漆相似如一<lb/>
樗臭椿也古人常通指之樗古音户今音丑居切與椿<lb/>
同毋宜其合也臭樗有莢椿有花而俗稱椿莢正此故<lb/>
也莊子且因惡木而生大椿之説樗又作㯉一名鬼目<lb/>
葉脫處樗蒲子類之故以為名杻葉似杏而纎花如楝<lb/>
<pb n="KR3j0066_WYG_043-12b"/>
一名土橿考工柘為上檍次之説文曰檍杶也□梓屬<lb/>
今官園種之取億萬之義謝朓詩風動萬秊枝是也三<lb/>
輔黄圖載有枍詣宫枍<hi>音意</hi>詣即檍也升菴以枍詣即榽<lb/>
橀齊諺榽橀先殫今按注疏齊諺作挈橀爾雅作□榽<lb/>
橀一説榽橀俗呼朴樹其木如檀其實大如梧桐子而<lb/>
黄按朴即梓榆<lb/>
莢蒾即檕迷　今綱目作擊迷誤矣詩注疏檕迷一名<lb/>
羿先引齊諺曰上山斫檀□榏先殫斫檀不諦得檕迷<lb/>
<pb n="KR3j0066_WYG_043-13a"/>
檕迷尚可得駁馬陸元恪疏曰檀木皮正青滑與檕迷<lb/>
相似又似駁馬駁馬梓榆檕迷一名挈橀唐本草檕迷<lb/>
名莢蒾蘇恭曰葉似木槿及榆子如疏溲兩兩相對而<lb/>
色赤味甘廣志云檕迷樹子如糯粟可食檕音計陳無<lb/>
功音谿按□榏挈橀榽橀皆一引書偶訛耳升菴以為<lb/>
檍今人以為朴<lb/>
許慎以樗為檴而以㯉為樗相如以華通□而顔籀以<lb/>
樺為檴陸璣以檴為榔榆　爾雅檴落郭注曰可為杯<lb/>
<pb n="KR3j0066_WYG_043-13b"/>
器素邢昺曰素謂樸也陸璣曰㭨榆也皮堅韌剥之長<lb/>
數尺可為絙索甑帶杯器則素乃索之訛許慎曰樺樗<lb/>
木也漁仲以檴為檉杉此或通名按荘子原憲華冠縰<lb/>
履相如賦華楓枰櫨師古曰華即今之樺皮貼弓者許<lb/>
非而顔是也樗是臭椿㯉□檴當一字呉中廣要書以<lb/>
檴為㭨榆因爾雅疏合溪引陸璣作榔榆㭨乃榔訛<lb/>
紫檀即赤檀□檀即白檀　陸璣曰木皮正青滑澤與<lb/>
檕迷相似又似駁馬駁馬梓榆之皮斑者也紫檀皆出<lb/>
<pb n="KR3j0066_WYG_043-14a"/>
嶺南來自外舶檀香為旃檀畨曰真檀真紫檀出盤盤<lb/>
國雲南人呼為勝沈香即赤檀也兩廣西溪峒亦生之<lb/>
東璧言總名旃檀而有三色聖賢冢墓記曰孔子塋中<lb/>
有柞枌雒離五味□檀之屬□檀白檀也上林賦有欃<lb/>
<hi>音讒</hi>檀皇覽亦曰孔子墓有之善木也有黄白二種蘇頌<lb/>
曰亦檀香類但不香耳水經注曰檀馬成林<lb/>
石檀者梣槻今秦皮也　説文曰梣或作□淮南子曰<lb/>
梣<hi>子林切</hi>色青治翳目髙誘曰苦歴木也按即今之秦皮<lb/>
<pb n="KR3j0066_WYG_043-14b"/>
是也木似檀取皮水漬之碧色一名石檀又作撏集韵<lb/>
曰樊槻皮能漬水和墨以書不脱樊規即梣<lb/>
椐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>靈夀　爾雅椐<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音居貴</hi>陸氏曰節中腫似扶老今<lb/>
人以為杖及馬鞭乂名靈夀本草根皮止水生劍南山<lb/>
谷孔光秊老賜靈夀杖小顔曰木似竹有節唐書李靖<lb/>
遷右僕射乞骸骨加賜靈夀杖即<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也今天台山有之<lb/>
南都為几案者别有椐木乃是大者可以水磨潛谷曰<lb/>
制器者櫧也山海經廣都之野靈夀實華常璩巴志<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>
<pb n="KR3j0066_WYG_043-15a"/>
䏰縣産靈夀木水經注來水合溱水湘水千秋水水出<lb/>
萬嵗山山生靈夀木按今之天台靈夀杖自然腫節乃<lb/>
藤也<lb/>
吉貝即刼貝木棉樹也　虞文靖言杜仲即木棉樹非<lb/>
也謂皮有絲則川槿皮切㫁其絲白茸亦謂生棉花乎<lb/>
古無木棉絮皆絲繭唐有木棉花詩通典有木綿濮詳<lb/>
見布帛條以佛書刼貝證古貝為吉貝攀枝花作褥生<lb/>
中原者小今嶺南木棉樹髙數丈春開紅花陶九成云<lb/>
<pb n="KR3j0066_WYG_043-15b"/>
松江烏泥涇種木棉黄道婆自崖州來敎以紡織則棉<lb/>
布始盛耳史記荅布外國白㲲布皆此類孟竒言閩中<lb/>
呼棉花為吉貝近于家貝<lb/>
橙柚橘楱枳柑一類　橙一作棖柚<hi>去聲</hi>一作□橘居聿<lb/>
切楱千候切類篇曰小橘出武陵智以為即金橘金豆<lb/>
黄淡子之類也東方朔連稱橘柚吕覽曰果之美者有<lb/>
雲夢之柚橘踰淮為枳而南方亦有枳粤人以小橘生<lb/>
者為枳小柚生者為青皮甌謂橙為朱欒香者為香欒<lb/>
<pb n="KR3j0066_WYG_043-16a"/>
香筩香櫞佛手柑皆橙類也柑亦不一有宻羅柑皮皺<lb/>
桂海志有饅頭柑又有羅䝉子大如橙張子賢言有回<lb/>
青柑本草曰乳柑子有沙柑青柑山柑惟山柑皮療咽<lb/>
喉痛餘者皮不堪用今槩收為陳皮蓋藥用橘皮而南<lb/>
方橘柑相似故不分也東坡誤以盧橘為枇杷而陶九<lb/>
成始疑之以廣州之壺橘為盧橘眉公引花木志曰盧<lb/>
橘乃蜀書給客橙橘以閩為佳呉中亦産朱橘但小于<lb/>
福橘耳綱目以朱欒為柚非是也朱欒葢朱橘也或曰<lb/>
<pb n="KR3j0066_WYG_043-16b"/>
金橘盧橘也最小者金豆所謂楱<hi>音湊</hi>也呉丹陽守李衡<lb/>
植柑謂子曰有木奴千頭嵗絹千疋歸田録言景祐初<lb/>
金橘竹子俱至京師久留者於菉豆中蔵之<lb/>
楠即枬今作柟譲木也娑羅則外國之讓木也　陸文<lb/>
裕曰成都庭院植成行列枝葉若相迴避謂之讓木文<lb/>
潞公有移植虞芮閒之詩周益公有葉葉相讓之賛實<lb/>
似母丁香粤中今分香楠青楠粥以為櫬又有石楠葉<lb/>
似枇杷有刺凌冬不凋本草别為一物成式言衡山有<lb/>
<pb n="KR3j0066_WYG_043-17a"/>
三色石枬其曰柵木者時珍謂枬字之訛娑羅樹葉似<lb/>
枬相讓皮如玉蘭色蔥白最潔鳥不棲䖝不生子能下<lb/>
氣今處處有之貝多葉有三種此亦其一嵩髙寺思惟<lb/>
樹亦貝多也成式續集武陵志白雉山有交讓木更嵗<lb/>
迭榮説文<graphic n="KR1733" url="https://raw.githubusercontent.com/kanripo/KR-Gaiji/master/images/KR1733.png" mimeType="image/png"/>
                    <hi>音常</hi>枝枝葉葉相當箋以為娑羅樹<lb/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>木今烏木也　王㑹篇卜人以丹砂彛用<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>木注木<lb/>
生水中黑色而光其堅若鐵崔豹古今注烏文木出波<lb/>
斯國南方草木状文木樹髙七八丈色黒如牛角梅氏<lb/>
<pb n="KR3j0066_WYG_043-17b"/>
誤作急木<lb/>
橡様栩櫟□梠一物　皆□物也槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>
                    <hi>音斛速</hi>與櫟<hi>音歴</hi>相<lb/>
類俱有斗爾雅櫟其實梂桋赤梀白者梀孫炎曰櫟實<lb/>
橡梀<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>也説文無梀橡而有櫟様栩孫收養韻讀象上<lb/>
聲栩芧柞櫟橡一物因橡聲而作様因賦芧而作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>别<lb/>
機杼也櫟斗為勝曰皁斗又曰橡栗曰杼斗可染可澄<lb/>
粉食夏統采梠杜詩天寒橡櫟隨狙公一也漁仲以栩<lb/>
杼為柞木而秦風之苞櫟仍是一物<lb/>
<pb n="KR3j0066_WYG_043-18a"/>
莖葉皆名若槲若杜若禾若丹若是也杜若非杜衡也<lb/>
　槲若療血痢止渴木髙丈餘若其葉也與櫟似斗小<lb/>
不中用杜若是楚辭别名白芩白連杜連一名杜衡而<lb/>
非杜衡葉似薑花赤色根似髙良薑子如豆蔲杜衡味<lb/>
辛苗葉都似細辛一名馬啼香今俗以及已代之非也<lb/>
山海經曰天帝之山草如葵可以走馬食之已癭言馬<lb/>
得之而健走耳以作浴湯衣香甚佳非杜若也王逸注<lb/>
楚辭全混今或謂紅蔲為杜若或呼青皮香樹為杜若<lb/>
<pb n="KR3j0066_WYG_043-18b"/>
説文蘇把取禾若也又曰禾若柍欀也則禾稭亦謂之<lb/>
若石榴謂之丹若南史朱百秊伐□采若<lb/>
枬榴乃鬭斑櫻木非塗林之丹若也　呉張紘有枬榴<lb/>
枕賦人多疑為石榴也智按後山談叢曰嘉州産紫竹<lb/>
楠榴葢木有癭瘤取其材多花斑謂之癭子木書作櫻<lb/>
子木訛為影子木張紘之枬榴枕亦如雜俎所言色綾<lb/>
木枕乎陳後主施瓦官寺有南榴枕即枬榴今馬湖府<lb/>
志楠秊深向陽者結成花紋俗呼鬭柏楠乃鬬斑楠狀<lb/>
<pb n="KR3j0066_WYG_043-19a"/>
其癭榴文耳盧氏雜記言人寄槐癭與裴度欲削為枕<lb/>
天中記骰子香楠當是語訛安石榴亦謂縣如瘤也一<lb/>
名丹若陸士衡與弟書言張騫使外十八秊得塗林安<lb/>
石榴柯古續集大食勿斯離國石榴重五六斤李衞公<lb/>
言石榴曰天漿能已乳石毒伽藍記語曰白馬甜榴一<lb/>
實直牛則言白馬寺奈榴也三都賦林藪石留而蕪穢<lb/>
注土地多石有留結也國䇿得成皋石留之地無所用<lb/>
之則石榴正以留結得名夾漈注爾雅以劉<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>為石榴<lb/>
<pb n="KR3j0066_WYG_043-19b"/>
白者曰甘棠赤者曰杜梨　賈思勰曰梨一核十餘子<lb/>
種之生一二梨餘皆生杜爾雅杜赤棠白者棠陸氏以<lb/>
白棠為甘棠棠杜實二物赤杜葢小梨郭氏謂杜梨是<lb/>
也杜實小于梨而大于棠棠則海紅榅桲之類鄭樵曰<lb/>
海棠子名海紅爾雅赤棠也樝似梨而酢本草曰柤木<lb/>
𤓰類似榅桲而小絶似木𤓰者蠻樝也訛為□樝陶𢎞<lb/>
景曰鄭𤣥不識樝方言杜蹻澀也趙曰杜郭注曰今通<lb/>
言澀如杜杜梨子澀因名即棠梨則晉時呼為杜黎<lb/>
<pb n="KR3j0066_WYG_043-20a"/>
棠棣常棣實一物也　爾雅曰常棣棣唐棣栘説文曰<lb/>
棣<hi>特計切</hi>白棣也陸氏曰郁李也亦曰雀梅亦曰車下李<lb/>
郭璞曰棣子如櫻桃唐棣似白楊江東呼夫栘沈存中<lb/>
曰扶栘即白楊也宋本草白楊扶栘為兩條扶栘出陳<lb/>
蔵器彼不知扶栘白楊一物也扶栘亦曰蒲栘蔵器引<lb/>
論語唐棣之華鄭注栘也誤矣逸詩唐棣乃白栘小木<lb/>
比郁李稍大非此蒲栘蒲栘乃喬木也詩曰六月食鬱<lb/>
及薁唐棣鬱棠棣薁也詩注曰鬱白栘也又謂之車下<lb/>
<pb n="KR3j0066_WYG_043-20b"/>
李是以唐棣鬱白栘車下李為一物薁即郁李薁郁同<lb/>
如櫻桃曰薁可見常棣薁郁李為一物與蒲栘不相涉<lb/>
本草續添郁李一名車下李時珍因之亦誤也晉宣室<lb/>
閣名曰華林園中有車下李三百十四株薁李一株明<lb/>
車下李與郁李自為兩物也常棣或作棠棣筆畫誤爾<lb/>
馮嗣宗鄧潛谷分為二物非也總之以白楊誤為唐棣<lb/>
沈存中辯之甚明以櫻薁為郁李其誤更細棣髙不過<lb/>
五六尺紅而重出者名錦帶白而單出者結實如小李<lb/>
<pb n="KR3j0066_WYG_043-21a"/>
同時熟其大僅如櫻薁故謂郁李又曰雀李也七月詩<lb/>
所謂薁即櫻薁也蔓生類蒲萄六月熟甌越諺曰櫻薁<lb/>
孰食新粥存中誤以此為郁李失之矣智近見呉中刻<lb/>
詩疏廣要反主馮嗣宗説是智一言㫁之常棣之華鄂<lb/>
不韡韡鄂不即萼□惟郁李花連蒂放苞方與韡韡之<lb/>
稱合若白楊之扶栘有何花可稱而曰偏其反乎所以<lb/>
誤者韓詩篇名夫栘藝文類聚引夫栘之華則因爾雅<lb/>
之栘棣加夫為口詞而白揚之蒲栘一作扶栘故相混<lb/>
<pb n="KR3j0066_WYG_043-21b"/>
耳郝氏直解常棣為梨亦誤戴氏曰常棣唐棣棠棣特<lb/>
一物爾猶夫栘扶栘蒲栘之為一物也自爾雅分棠棣<lb/>
常棣為二物遂啟後誤此説有理又曰棠則嘉慶海棠<lb/>
來禽之類此非也沈立海棠記曰李賛皇言外國來者<lb/>
以海名之中國有甘棠赤棠而海棠則後加名者嘉慶<lb/>
則李别種也東璧以山蒲萄為蘡薁乃是蘇恭所説千<lb/>
嵗虆之蘡薁東璧乃黜蘇而謂蘡薁藤研㫁通氣智謂<lb/>
蒲萄藤本通氣人以充木通則此直是蒲萄别種耳非<lb/>
<pb n="KR3j0066_WYG_043-22a"/>
六月食之薁也刋謬正俗曰言陶𢎞景以蘡薁為蒲萄<lb/>
北土兼有嬰奥斯則謂豳風之薁也山海經太室山有<lb/>
木葉如梨赤莖曰栯李殆郁李也蘇武栘中監古今注<lb/>
以為栘楊則白楊也<lb/>
椑柿緑柿即漆柿也　椑柿同類柿<hi>抂紙韻</hi>實赤而椑烏<lb/>
緑故謂烏椑<hi>音疲</hi>以染罾扇曰柿漆其牛奶柿則桾遷子<lb/>
也柯古言柿有七絶陸文裕曰今清化之異柿衢州之<lb/>
橘田皆異他産饒信之閒柏亦異冬初葉落結子放蠟<lb/>
<pb n="KR3j0066_WYG_043-22b"/>
作十字裂若梅花柿有紋稜者治癰最神本草醂<hi>音覽</hi>□<lb/>
謂以鹽漬之今見嶺南大烏欖以鹽漬之亦呼欖柿<lb/>
梅枬古有異名時英則今之梅花也　孫炎曰荆州曰<lb/>
梅揚州曰枬智按今無此稱蜀志曰蜀名梅為䕩此因<lb/>
禮記而言也其實凡乾果皆可曰䕩後漢長沙王□草<lb/>
為䕩是也西京雜記上林苑有燕梅侯栗侯梅馮嗣宗<lb/>
謂即詩之侯栗侯梅此誤矣侯發聲也爾雅三釋梅時<lb/>
英梅注以為雀梅似梅而小者也智以時英正言梅花<lb/>
<pb n="KR3j0066_WYG_043-23a"/>
之梅與摽梅同葢古梅作某而枬則名梅故又曰梅枬<lb/>
其曰朹檕梅則山查糖毬也説文既以梅為酸又謂梅<lb/>
枬為可餐誤矣<lb/>
樼□皆榛也榛實當作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>　蜀都賦樼栗罅發樼與榛<lb/>
同鄭𤣥曰鄜坊多故从秦非也秦辛皆聲説文<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>果也<lb/>
榛木也引左𫝊女摰不過<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>栗或欲别于榛楛耳馮嗣<lb/>
宗曰諸家所云莖既似櫟子又如杼兩榛俱有實如栗<lb/>
今之榛實並與栗胡桃不同此諸家不善説物葢謂如<lb/>
<pb n="KR3j0066_WYG_043-23b"/>
奥栗之至小者耳今以塞外之□與雲南之<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>為美並<lb/>
呼為榛南方諸志且作蓁栗而樹更髙何得曰不似櫟<lb/>
邪嶺表録異曰核桃出畢占國仁似新羅松子味元美<lb/>
亦云巴旦杏不堪食而仁甘于榛鬆于榧嗣宗獨何疑<lb/>
胡桃之不足以比□子味乎<lb/>
栵栭小栗樹也一曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>　爾雅栵栭郭注如槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>而庳<lb/>
小子如細栗今江東呼為栭栗則今之芧栗也上林侯<lb/>
栗柯栗皆其類也古人稱榛似栗棘實圓尖葢非一種<lb/>
<pb n="KR3j0066_WYG_043-24a"/>
俗所云圓椐栗即栵也沈存中以莊子狙公賦芧為芧<lb/>
栗韻書<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>芧栗也趙魏閒栗小者曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
莍蝟栗房駭栗房綻也　房之中顆曰栗楔東觀書曰<lb/>
駭栗蓬轉栗房破也埤雅曰栗有莍蝟自裹夏小正八<lb/>
月栗零栗熟自零也栗莫大于紹興諸暨大有過于拳<lb/>
者沈約𫝊言豫州獻栗徑寸半此猶小矣六朝僑立豫<lb/>
州不過抂江北江北今無此大栗想亦郵致者耳西京<lb/>
雜記上林栗有四種嶧陽都尉所獻大如拳三秦記云<lb/>
<pb n="KR3j0066_WYG_043-24b"/>
御宿園出栗大如梨宜春下苑有梨園梨甚大洞冥記<lb/>
塗山梨大如斗凡言外域果實大者甚多且非本物如<lb/>
言棗大如𤓰則火蕉之實非棗也<lb/>
平仲銀杏也　一名檘一名火槖木白果葉如鴨脚宋<lb/>
初入貢永叔有詩紀之初唐沈佺期詩芳春平仲緑清<lb/>
夜子規啼左太冲呉都賦桾櫏平仲注劉成曰平仲之<lb/>
木其實如銀故無功決之上林賦華氾檘櫨五臣注引<lb/>
郭璞曰檘平仲木氾當作楓六臣本檘作枰<lb/>
<pb n="KR3j0066_WYG_043-25a"/>
君遷子梬栗也　司馬温公名苑云君遷子似馬奶即<lb/>
今牛奶柿也以形得名崔豹曰牛奶柿即㮕棗葉如柿<lb/>
而小綱目合而一之陳無功亦引温公名苑又引魏王<lb/>
花木志君遷樹似甘焦子如馬乳一曰子如瓠形不花<lb/>
而實子従皮出此則是古度樹與温公所説牛奶柿殊<lb/>
矣按子虛賦有梬栗注梬<hi>音逞</hi>棗也東璧㮕棗條亦載廣<lb/>
志梬棗則梬棗即梬栗西京雜記列梬棗于棗類非也<lb/>
離支荔枝也　上林賦荅□離支史記作搭□荔枝荔<lb/>
<pb n="KR3j0066_WYG_043-25b"/>
本為馬藺薜荔合溪敬甫俱云从刕三刀茘乃協也其<lb/>
實無此字但以力得荔音以附離為義也荔支閩為上<lb/>
廣次之蜀又次之興化十八娘増城黒葉皆核小肉滿<lb/>
如水晶而香成都所無也舊説蜀抂廣上豈古今風土<lb/>
殊變邪龍眼真荔奴矣黄圖載扶荔宫宫以荔枝名漢<lb/>
武時自交趾移植百株于庭無一生者連年移植一株<lb/>
稍茂終無華實一旦萎死守吏坐誅遂不復蒔矣後漢<lb/>
安帝時交阯守陳其弊遂罷今按孝和帝紀載南海獻<lb/>
<pb n="KR3j0066_WYG_043-26a"/>
龍眼茘枝十里一置五里一候臨武長唐羌上狀得報<lb/>
非安帝時也人皆艷記明皇時一騎紅塵耳孟竒笑顧<lb/>
文薦負暄録以龍眼為荔枝而元李京雲南志言土獠<lb/>
以採荔枝為業則以為馬荔之枝此又何邪其曰荔實<lb/>
者乃蠡實也所云馬藺掃帚也一名豕首房中詩窅窊<lb/>
桂華都荔遂芳注謂草木芳茸之貌今陽朔縣主山名<lb/>
都荔山以荔枝得名<lb/>
來禽即林檎也頻果曰頻婆言相思也菴羅林禽乃柰<lb/>
<pb n="KR3j0066_WYG_043-26b"/>
之種　荅遝似李即柰也九月熟如小橙右軍帖來禽<lb/>
日給皆囊盛為佳果古來音近離離林聲相訛耳日給<lb/>
沙果也味甘來眾禽者强矣東璧曰即文林即來禽廣<lb/>
志曰林檎北人呼為頻婆此非也時珍則以頻婆為柰<lb/>
按左安門外韋虨寺有頻婆樹三里有柰子樹頻花紅<lb/>
于柰花非一物也宛委曰頻婆相思也即今北方頻果<lb/>
智按嶺表别有頻婆子非頻果也實紅色如肥皂核如<lb/>
栗煨熟之與栗同潛谷言大而長者為柰圓者林禽菴<lb/>
<pb n="KR3j0066_WYG_043-27a"/>
摩羅大于林擒小者梣一蒂十五實或七實乃大柰也<lb/>
張掖有白柰酒泉赤柰西方多柰張載詩稱之<lb/>
杏仁曰巴旦乃大宛種也　今京師稱巴旦杏仁而不<lb/>
知其故按荅烈古大宛也有蒲萄巴旦杏永樂七年麽<lb/>
賚等朝貢<lb/>
南威味諫皆橄欖名呉曽言有五種羅晃餘甘則其似<lb/>
者也　太平廣記橄欖名南威呉録地里志髙凉安寧<lb/>
縣餘甘初苦後甘山谷詩注餘甘一名味諌今稱諫果<lb/>
<pb n="KR3j0066_WYG_043-27b"/>
元美言餘甘子梭形疑是橄欖則未見之故也餘甘之<lb/>
名正言回味也升菴言有餘甘子煎廣州記木威子如<lb/>
橄欖而堅酉陽雜俎云珠崖橄欖獨抱枝東向曰木威<lb/>
南向曰橄欖呉時嵗貢本朝自泰康後亦如之周益公<lb/>
言餘甘子或號菴勒呉曽言橄欖有五種一丁香欖二<lb/>
故欖三蠻欖四新婦欖五絲欖范成大言有烏欖方欖<lb/>
或三角四角羅晃子如橄欖皮七重智按何子元稱青<lb/>
子今江南呼青果自閩來者小而香入沸水中色淡碧<lb/>
<pb n="KR3j0066_WYG_043-28a"/>
入廣如法泡之色黄味不香乃知皆餘甘子木威之種<lb/>
也大者曰欖柿即絲欖尤可厭取欖者鑿樹以鹽納之<lb/>
其欖盡落張孟竒辯餘甘子為油柑子説文棪遬其也<lb/>
箋曰與欖同即□棪則山海經堂庭山之棪亦欖邪郭<lb/>
璞云實似柰赤可食<lb/>
木腰有二種　西寧粤中猪肉子即元美所云肉樹也<lb/>
智寓徳慶州久嘗過東安南鄉食所謂猪腰子正如腰<lb/>
子合六瓣成一毬如𤓰切而蒸食之一種如大鵞卵煏<lb/>
<pb n="KR3j0066_WYG_043-28b"/>
乾壓匾土人以作鑰牌曰猪腰子性可已癰即開寳所<lb/>
言象豆藤□子也元美言侯騷即簡子合蠡薺言之蠡<lb/>
薺如不納子人面子彈丸類者而侯騷見酉陽雜俎與<lb/>
廣志乃蔓生子如雞卵洱河紀事以為猪腰子非矣猪<lb/>
腰木本所生<lb/>
水松水杉也　閩廣海塘邊皆生之如鳯尾杉又如松<lb/>
其根浸水生鬚如赤楊范至能言有石梅石柏生海中<lb/>
乃小如鐵樹非此種也<lb/>
<pb n="KR3j0066_WYG_043-29a"/>
石帆今之鐵樹也　鐵樹生海底出水即堅髙尺餘色<lb/>
如鐵太冲賦草則石帆水松是也七修類槀言粤西鐵<lb/>
樹有忽開花者乃别一種也<lb/>
□牡桂非木犀之桂也　爾雅□<hi>音侵</hi>木桂葉似枇杷而<lb/>
大嵇含曰桂出合浦冬夏常青自為林交阯置桂園有<lb/>
三種葉如柏皮赤者為丹桂似柿葉者為菌桂葉似枇<lb/>
杷者為牡桂智以此木桂即牡桂大觀本草空紛紛矣<lb/>
今出潯州三四月花全類茱萸九月成實□木如石榴<lb/>
<pb n="KR3j0066_WYG_043-29b"/>
四月華又有巖桂乃菌桂之類菌桂一曰筒桂以其皮<lb/>
嫩而卷成筒醫所用肉桂桂心皆版桂也尸子言桂春<lb/>
華秋英正謂此南越獻桂蠧亦桂之蠧也不知後人乃<lb/>
以木犀花為桂木犀八月黄華亦有四季丹花者李衛<lb/>
公言詩稱桂花秋耐日張曲江詩桂花秋皎潔智按漢<lb/>
房中詩窅窊桂華潯州之桂豈植于長安邪或古通稱<lb/>
木犀為桂乎墨莊漫録曰木犀花湖南九里香江東曰<lb/>
巖桂浙人曰木犀王以寧周士有聞九里花香詩本草<lb/>
<pb n="KR3j0066_WYG_043-30a"/>
有九里香乃草也今兩廣復有九里香樹六七月白花<lb/>
似柚花香非木犀也宋人動稱檜花似又以檜為木犀<lb/>
老學菴筆記言亳州太清宫檜至多檜花時蜂多曰檜<lb/>
花蜜歐陽守亳詩曰蜂采檜花村落香若檜栝之檜又<lb/>
安有花可玩乎王㑹曰自深桂山海經曰招搖之山多<lb/>
桂<lb/>
花奴王蒸嶺南謂之扶桑花即椵櫬木槿也　郭注爾<lb/>
雅白曰椵<hi>音叚</hi>赤曰櫬齊魯謂之王蒸時珍引作玉蒸詩<lb/>
<pb n="KR3j0066_WYG_043-30b"/>
稱舜華故又作蕣兩廣總呼扶桑有數色草木狀名日<lb/>
及或作日給抱朴子潘尼謂之朝菌升菴以為佛桑花<lb/>
其重臺者永昌名花上花<lb/>
伏牛正今之虎刺也　蘇頌曰伏牛似黄檗葉莖有刺<lb/>
葢謂似小檗也小檗葉有齒刺但虎刺小耳睦州上虎<lb/>
刺云淩冬不凋今呉人種之為玩生紅實雁宕至多平<lb/>
西猺中有極大者<lb/>
南方草木狀所言楓人即占斯楓柳也　楓上占斯曰<lb/>
<pb n="KR3j0066_WYG_043-31a"/>
楓柳占斯者寄生也博物志占斯李當之云是樟樹上<lb/>
寄生嵇含曰楓久有瘤一夕雷雨其樹贅暗長三尺曰<lb/>
楓人越巫取之作術舊説泥之致雨<lb/>
豫樟香樟釣樟　豫樟生七秊而辯名木最大而香潔<lb/>
理有文章江右以此名郡釣樟烏樟鄭漁仲曰釣樟即<lb/>
爾雅棆無疵<lb/>
禁婁無患子也　今以為患子念珠分銅患鐵患言其<lb/>
色也崔豹言此木厭鬼故曰無患時珍以為即菩提子<lb/>
<pb n="KR3j0066_WYG_043-31b"/>
然今菩提子與患為二物葢薏苡珠也薏莎一名簳珠<lb/>
其仁曰解蠡其苗曰芑有一種□□者止可為念珠即<lb/>
今菩提子矣又有畨菩提則車旋桄榔子雞心㯽榔而<lb/>
名之耳元豐九域志象州嵗貢槵子念珠十串成式續<lb/>
集曰滛□用此木制鬼升菴引作瑤眊本草作眊□此<lb/>
以聲譯耳大理府有念珠樹毎穂實百八枚<lb/>
飛穰佛手柑也　即枸櫞也無功引鈕滔毋孫瓊與定<lb/>
夫人書此中果有胡桃飛穰出自南州胡桃本生西羌<lb/>
<pb n="KR3j0066_WYG_043-32a"/>
外剛内柔柑質似古賢欲以奉貢藝海泂酌云飛穰一<lb/>
名佛手柑<lb/>
紅桂即莽草　續談言莽草世用多殊本草言誤今莽<lb/>
草圓宻葉光厚而香烈花紅色大小如杏花六出反卷<lb/>
向上心有新紅蕋倒垂下滿樹垂動襄漢間漁人採以<lb/>
搗飯飼魚皆翻上乃撈取之南人謂之石桂白樂天有<lb/>
盧山桂詩唐人謂之紅桂以其花紅也李徳裕詩序曰<lb/>
龍門敬善寺有紅桂樹乃是蜀道莽草徒得佳名但毒<lb/>
<pb n="KR3j0066_WYG_043-32b"/>
魚而已掌禹錫以爾雅葞春草即□草葞乃白薇今綱<lb/>
目作䒽草乃篆网加草耳一曰䑕莽宗奭曰周禮以䒽<lb/>
草薰蟲如石南葉揉之其臭如椒蘇頌曰藤生亦是臆<lb/>
度又有茵芋亦相似别録一名卑共<lb/>
檉子即不灰之木也　東方朔神異經言火山有不燼<lb/>
之木有火䑕水經注引齊地記曰盧水側有勝火木方<lb/>
俗音曰檉子其木炭不滅即方朔云不灰之木也又徐<lb/>
無山有不灰之木色黒似炭而無葉有赤石磨之則火<lb/>
<pb n="KR3j0066_WYG_043-33a"/>
發以然不灰之木可以終身即瑛自言得不灰木須石<lb/>
腦油塗之始然智見北京小爐瑩白火煉不壊見水則<lb/>
靡是不灰木所造<lb/>
枸榾今之猫刺也　顧野王曰枸榾木中箭謂其有刺<lb/>
今此樹到處有之曰貓頭刺冬不凋大者可充黄楊製<lb/>
器時珍言狗骨與冬青相亂枸榾葉長四方而有八稜<lb/>
稜有刺與冬青逺甚若云冬不凋不凋者多矣<lb/>
荼即茶皋盧苦艼也　以茶之美而古人不一及邪升<lb/>
<pb n="KR3j0066_WYG_043-33b"/>
菴曰誰謂荼苦其甘如薺即茶信然但未發明古音家<lb/>
麻入魚模耳如家為姑衙為予野為暑下為户之類余<lb/>
音韻中論之詳矣荼改从木以别之漢地理志長沙有<lb/>
荼陵注師古曰茶音式奢反即今之茶陵或曰茶之名<lb/>
見于王襃僮約葢未讀爾雅耳爾雅有五詩用三焉菅<lb/>
茅之華曰荼既夕禮茵著用荼周官荼人掌聚荼以共<lb/>
喪事鄭𤣥曰茅秀也詩有女如荼呉語呉王白常白旗<lb/>
白羽之繪望之如荼言白茅花輕而白也亦為荼毒之<lb/>
<pb n="KR3j0066_WYG_043-34a"/>
荼詩堇荼如飴又曰以薅荼蓼注云苦菜或曰苦藜非<lb/>
苦苣也三則今之茗又有蒤虎杖蒤委葉亦與荼通爾<lb/>
雅曰檟苦荼茶經一曰茶二曰檟三曰蔎<hi>音設</hi>四曰茗五<lb/>
白荈古取為飲鴻漸至今方精耳合溪取集韻之梌今<lb/>
廣東賣棺者以梌木為上此乃大木何得以為荼邪廣<lb/>
人又飲苦艼茶按皋蘆葉苦平南越志曰龍川縣出皋<lb/>
蘆葉葉大而澁南海謂之過羅今呼為苦艼艼見廣韻<lb/>
綱目作䔲又按硯北雜志李仲賔學士言交阯茶如緑<lb/>
<pb n="KR3j0066_WYG_043-34b"/>
苔味辛烈名之曰登范石湖集曰□江出欒茶治頭風<lb/>
葢石楠樹葉也毛文錫茶譜云湘人四月采楊桐汁作<lb/>
飯則必采石楠芽作茶乃能去風故知范説欒茶指此<lb/>
蜜香一樹八香恐亦酉陽雜俎一樹五香也　南方草<lb/>
木狀曰交阯蜜香樹一樹八香木心為沈香與水面平<lb/>
為雞骨香根為黄熟香幹為棧香細枝為青桂香根節<lb/>
輕而上者為馬蹄香花下成實為雞舌香今以母丁香<lb/>
為雞舌智按沈速色黄故稱黄熟熟速聲近東莞馬蹄<lb/>
<pb n="KR3j0066_WYG_043-35a"/>
岡香亦名之東莞張萱云取各香花與白木香封而暴<lb/>
之曰薰香宋葉寘論香品廣呉氏薰香獲富遂名呉香<lb/>
佛山估曰東莞香生一二十年截其幹留旁蘖枝封以<lb/>
淤泥朽自外沁其形如牙曰牙香不製過曰生香應賈<lb/>
急與香共蒸之曰黄熟擿之重而有聲者佳其發青者<lb/>
淋頭中黒㸃也又有通體黄色并無黒焰此自内朽似<lb/>
乎不堅而多脂更覺甜渥此種難辯號曰選香妙于沈<lb/>
水沈香貴瓊洋香燒之味酸伽楠貴洋而瓊為上伽楠<lb/>
<pb n="KR3j0066_WYG_043-35b"/>
矣郎瑛曰潘希曽使安南其國作竒藍星槎勝覽作棋<lb/>
楠洪洲載𤓰哇占城貢竒南香又見金樓子及俞益期<lb/>
云扶南人一木五香則知段成式為此所誤<lb/>
雞舌香即今丁香也　段成式云一木五香根旃檀節<lb/>
沈香花雞舌葉藿膠薰陸此謬甚矣旃檀與沈香兩木<lb/>
今藥品藿香自是草葉薰陸小木而大葉海南薰陸乳<lb/>
頭乃其膠也五物皆非存中筆談第二十六卷曰予集<lb/>
靈苑方論雞舌香以為丁香母今考齊民要術曰雞舌<lb/>
<pb n="KR3j0066_WYG_043-36a"/>
香似丁子故名丁子香日華云三省郎官日含雞舌香<lb/>
正謂丁香治口氣又古方五香連翹湯用雞舌香千金<lb/>
方五香連翹湯内無雞舌卻有丁香此最明驗本草又<lb/>
出丁香一條未深考也今世雞舌香乳香中得之大如<lb/>
山茱萸剉開中如柿核治疾殊謬陸務觀筆記笑存中<lb/>
不見齊民要術以陸未全閱筆談也<lb/>
乳香即薰陸也　本名薰陸以其滴下如乳頭曰乳頭<lb/>
香鎔塌地上者曰塌香如臘茶之滴乳白乳豈分二物<lb/>
<pb n="KR3j0066_WYG_043-36b"/>
總因本草收雜俎之誤洪芻曰薰陸名羅香乳香最明<lb/>
者的乳次曰楝香又次曰瓶香乳之至細曰香纒<lb/>
篤䅶亞悉龍延迷迭艾納西國香也　古樂府曰行胡<lb/>
従何方列國持何來氍毺□<graphic n="KR1674" url="https://raw.githubusercontent.com/kanripo/KR-Gaiji/master/images/KR1674.png" mimeType="image/png"/>五木香迷迭艾蒳及都<lb/>
梁五木香即今廣木香迷迭出大秦國魏畧云文帝自<lb/>
西域移植庭中同子建應瑒等賦排草類也艾納出西<lb/>
國如細艾陳蔵器言有耕香出烏許國亦排草類不知<lb/>
即迷迭否東坡詩憑伏幽人收艾納國香和雨入青苔<lb/>
<pb n="KR3j0066_WYG_043-37a"/>
此謂松蒳也外國之蒳或亦外國之樹苔乎又嶺南㯽<lb/>
榔木上亦有艾蒳合泥香燒之能發香今撒馬兒罕即<lb/>
漢罽賔也有渴石迭里迷諸城迷迭因此名乎篤槈一<lb/>
作篤耨篤禄張子賢曰宣和重異香有篤槈龍涎亞悉<lb/>
金顔雪香褐香軟香之類篤䅶有黒白二種白者曰瓠<lb/>
香以瓠壺盛之泊宅編載市舶張苑進篤禄香得學士<lb/>
時號篤禄學士亞悉或曰烏香葢今之唵叭也本草作<lb/>
膽八香金顔香今真臘國所産褐香軟香今之貢香類<lb/>
<pb n="KR3j0066_WYG_043-37b"/>
也按外貢考占城貢金銀香即金顔香也兠末香漢武<lb/>
故事曰兠渠國獻大如豆塗宫門香聞十里此未足信<lb/>
大約與蘇合安息皆樹汁也龍涎有嶼抂花面國傍獨<lb/>
立南海中彼人言于樹收之最收香氣今大内甜香用<lb/>
之唐稱雜馥練香亦此類也香譜竟無篤䅶亞悉褐香<lb/>
諸名陸文裕曰栝松百年皆有白衣如粉吾鄉錢鼒先<lb/>
生號艾蒳葢取諸此<lb/>
箋香即馢香今作棧香　香譜曰馢香亦沈香類桂海<lb/>
<pb n="KR3j0066_WYG_043-38a"/>
志作箋香魯應龍括異志言華亭黄翁以柏枝藤頭假<lb/>
箋香片子南方草木狀作棧徐渭曰李賀詩練香薰宋<lb/>
鵲練香合香也陳後主施智者禪師有薰陸黄屑唐貢<lb/>
有黄屑葢香之細者陳蔵器曰黄屑従西南來冰作屑<lb/>
染黄用之樹如檀主破血治目黄<lb/>
波律或作婆律即今之冰片也　酉陽雜俎云龍腦香<lb/>
出波律國乾脂曰龍腦香清脂曰波律膏香譜誤分兩<lb/>
條智按張邦基自製鼻觀香□楂液漬水沈屑加婆律<lb/>
<pb n="KR3j0066_WYG_043-38b"/>
一錢人不知其解葢即波律也今廣舶來者以梅花片<lb/>
為上偽者升韶州樟腦為之西域記云羯布羅香折木<lb/>
之中有香乾之色如冰雪即龍腦香又有色近赤者名<lb/>
父婆律婆律又為凝塊之名<lb/>
流螺厴曰甲香　洪芻云甲香唐本草蠡類生雲南如<lb/>
掌南人亦煮其肉啖今合香多用能來香烟南州異物<lb/>
志云甲香大者如甌蘇頌云海螺即流螺厴曰甲香述<lb/>
異記有龜甲香乃桂香之善者非此物也魏泰記漢宫<lb/>
<pb n="KR3j0066_WYG_043-39a"/>
香方鄭康成注沈水二十四銖著石蜜複湯鬻以指嘗<lb/>
試能飲甲則已注云南海賈胡貴一種香木末如蜜房<lb/>
色澤正黄可滅甲然則甲香者煮香時用以凝合發香<lb/>
者也飲甲者湯汁凝于甲上不脱也成大言㯽榔艾蒳<lb/>
功同甲香唐人謂之甲煎義山詩沈香甲煎為庭燎蔵<lb/>
器曰甲煎以藥及美果花燒灰和蠟治成可作口脂<lb/>
　<lb/>
　<lb/>
<pb n="KR3j0066_WYG_043-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通雅卷四十三<lb/>
</p>
<p>
</p>
  </div>
</body>
</text>
</TEI>
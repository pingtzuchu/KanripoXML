<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通雅卷二十五</head>
    <p>
<pb n="KR3j0066_WYG_025-1a"/>
欽定四庫全書<lb/>
　通雅卷二十五　　　　　明　方以智　撰<lb/>
　　官制<hi>武職</hi>　<hi>兵制附</hi>
黄帝命大将夏始有本兵　獨孤及八陣圖記云黄帝<lb/>
法文昌以命将李靖曰黄帝始立丘井之法虚其中大<lb/>
将居之丘氏曰唐虞時兵政兼于刑官未有専司至仲<lb/>
康始命𦙍侯掌六師是本兵之官始于夏也古禮樂為<lb/>
二官而兵刑為一後則禮樂為一而兵刑為二古詳于<lb/>
<pb n="KR3j0066_WYG_025-1b"/>
化而後詳于政也<lb/>
祈父司馬也　襄十六年穆叔賦圻父注周司馬掌封<lb/>
畿之兵甲詩注亦曰司馬疏曰通作畿字古字通用尚<lb/>
書作祈司馬掌禄士故司士之官屬焉是爵禄黜陟由<lb/>
司馬也其屬又有司士之官主勇力之士故爪牙屬司<lb/>
馬也司右掌羣右之政令謂戎右齊右道右也齊右兼<lb/>
王路之右戎右兼田路之右<lb/>
将軍始于周而秦漢以後文武通為之在國則為卿大<lb/>
<pb n="KR3j0066_WYG_025-2a"/>
夫長正在軍則為将軍司馬卒伍古也　表将軍周末<lb/>
官左傳閻沒謂魏子為将軍國語鄭使詹伯為将軍呉<lb/>
有将軍司馬秦因之位上卿漢不常置或有左右前後<lb/>
其職為太尉省太尉則置大将軍驃騎将軍位次丞相<lb/>
武帝以衛青大将軍位在諸公上或置大司馬或大将<lb/>
軍兼大司馬如三公後志比公者四第一大将軍次驃<lb/>
騎次車騎次衛将軍東平王蒼以驃騎位公上則以其<lb/>
王也四征興于漢代四安起于魏初四鎮通于柔逺四<lb/>
<pb n="KR3j0066_WYG_025-2b"/>
平立于喪亂晉之刺史郡守皆有将軍銜領晉武帝甚<lb/>
重兵官故兵校多選朝廷清選之士居之<lb/>
後之都督元帥都統總管節度團練防禦皆漢之将軍<lb/>
也　督軍之名起于漢都督之名起于魏建武八年張<lb/>
宗以謁者督諸郡軍平青冀盜永初元年召龎參拜謁<lb/>
者使西督三輔諸軍屯髙彪傳第五永為督軍御史順<lb/>
帝末以馮緄持節督揚州諸郡軍事建康元年拜滕撫<lb/>
中郎将督揚徐二州延熹四年皇甫規為中郎持節兼<lb/>
<pb n="KR3j0066_WYG_025-3a"/>
闗西兵明年奏免督軍御史張禀九年張奐為䕶邊疆<lb/>
中郎将九卿秩督幽并凉三州及度遼烏桓二營于文<lb/>
定但引質帝時已為漏矣魏有上大将軍都督司馬懿<lb/>
征蜀加號大都督唐分諸道各置都督府則都督正漢<lb/>
之将軍也唐又有天下兵馬元帥副元帥晉太元間置<lb/>
河西大都督唐因黄巢亂置諸道行營都統宋之諸軍<lb/>
都統制自渡江前已有之然未為官稱建炎元年置御<lb/>
營司遂擢王襄愍淵為都統制名官自此始此正唐之<lb/>
<pb n="KR3j0066_WYG_025-3b"/>
元帥而唐嘗以儲位領之猶宋以儲位領京牧也漢加<lb/>
大将軍亦都統也宋有馬歩軍副都總管遇出征則加<lb/>
以都統制之名又有統制統領唐在本道曰大都督征<lb/>
討曰大總管宋諸州亦有總管總之持節一方則謂之<lb/>
節度團縳防禦因兵以名亦漢之将軍也古文武并用<lb/>
郡守即稱州将加官有大小不外于為将之意宋之都<lb/>
指揮亦将軍也石林燕語云自梁置在京馬歩軍都指<lb/>
揮使後唐改為侍衛親軍周世宗更名殿前司宋因而<lb/>
<pb n="KR3j0066_WYG_025-4a"/>
為三衛率以武臣充之今仍存其名于各衛而領兵則<lb/>
曰總兵官亦専以武臣充之而将軍遂為掛印之號及<lb/>
武職之勲階矣今之勲将古之戎右也或稱戎副或曰<lb/>
偏師或曰軍倅今之參将本參戎之意也古有遊擊今<lb/>
稱遊佐擊古有凖備今稱守備皆偏裨也<lb/>
五軍始于五營五府因于五督　漢北軍有五營文帝<lb/>
置中壘後漢省之但置中候續志曰北軍中候一人掌<lb/>
監五營即五校也魏晉逮江左皆置五校智按齊内政<lb/>
<pb n="KR3j0066_WYG_025-4b"/>
楚荆尸即有中前後左右五營漢以後因之耳晉有左<lb/>
右前後四将軍已為二衛三部已又置虎賁羽林上騎<lb/>
異力四部并命中為五督此今日五軍都督府之所自<lb/>
也唐之三衛漢之郎衛也唐五府三衛志曰親衛之府<lb/>
一曰親府勲衛之府二曰勲一府曰勲二府翊衛之府<lb/>
二曰翊一府曰翊二府以資䕃補之朝㑹之儀三衛番<lb/>
上分為五仗號衙内五衛又有十率府自晉有中衛率<lb/>
隋分置十府唐因之皆以備天子東宫宿衛也武徳七<lb/>
<pb n="KR3j0066_WYG_025-5a"/>
年改親衛驃騎将軍為中郎将勲衛車騎将軍為郎将<lb/>
此正漢以郎執㦸宿衛之意也三衛非權勢子弟徹退<lb/>
番後三衛益賤人罕趨之太和五年停資䕃近代之五<lb/>
府亦以世襲之侯伯充之五府但管京城之衛禁兵乃在<lb/>
京營戎政而宿衛大仗則屬于錦衣衛大漢将軍以一<lb/>
駙馬領之紅盔明甲将軍以一勲臣領之此正似唐千<lb/>
牛衛所掌耳<lb/>
户衛户将也　表郎中令屬官郎中有車户騎三将如<lb/>
<pb n="KR3j0066_WYG_025-5b"/>
淳曰主車曰車郎主户衛曰户郎楊惲傳户将尊師古<lb/>
曰官名功臣表郭蒙以户衛起薛蟲逹無害皆以户将<lb/>
王嘉坐户殿門失闌免注守殿門前五行志門衛户者<lb/>
葢寛饒行郎中户将事<lb/>
廏将主閑廏也重将主輜重也林将猶言羽林也城将<lb/>
築城之兵也弩則有弩将射則有樓煩将騎則有郎騎<lb/>
将慎将言謹慎也特将言勇特也粟客治粟也軍匠軍<lb/>
工也駢隣並兩騎為軍翼也説衛衛軍行之止舎也掌<lb/>
<pb n="KR3j0066_WYG_025-6a"/>
軍門則有門尉掌旗幟則有職志掌蔽遮則有塞路執<lb/>
矛執盾各有其職牛司馬騎司馬各効其用長隊将二<lb/>
隊将三隊将各因其材而游擊将軍以游擊為事長鉟<lb/>
都尉以長鉟為事此皆漢初軍制官名　功臣表右司<lb/>
馬齊受以家車吏許盎以駢隣從起昌邑以説衛入漢<lb/>
説衛猶税衛也周昌以職志擊秦陽城延以軍匠韓信<lb/>
為票客當是粟客周竈為長鉟都尉張良以廏将陳豨<lb/>
以特将為游擊将軍郭蒙為城将宣虎為重将室中同<lb/>
<pb n="KR3j0066_WYG_025-6b"/>
秦同為弩将耐跖為門尉陳涓蟲逹以二隊将戎賜以<lb/>
三隊将亞将爰類以慎将許瘛用趙右林将丁復為樓<lb/>
煩将髙邑為上隊将郭亭為塞路文紀曰塞疏洪邁曰<lb/>
史記皆無此官名<lb/>
唐之千牛衛宋之奉宸隊街仗猶今之錦衣衛也　今<lb/>
稱錦衣衛為執金吾此似而非也秦中尉掌徼循漢改<lb/>
為執金吾列九卿復掌京師盗賊考按從事後漢掌宫<lb/>
外戒司非常水火之事而衛尉巡宫中與金吾相表裡<lb/>
<pb n="KR3j0066_WYG_025-7a"/>
唐神策稱中尉則中官矣錦衣衛考云本秦漢之郎中<lb/>
令也郎中令掌宫門户漢名光禄勲期門羽林屬焉而<lb/>
衛尉實掌宫門衛屯兵則錦衣亦似衛尉論職為都指<lb/>
揮使則有似乎宋之殿前司今人稱校尉為緹騎則本<lb/>
于漢金吾之緹騎也唐金吾衛掌宫中京城廵警烽候<lb/>
道路水草之宜而千牛衛掌侍衛及供御兵仗以千牛<lb/>
備身左右執弓箭宿衛以主仗司戎器朝日領備身升<lb/>
殿列侍殆為近之宋有捧日隊殿前諸班也奉宸隊殿<lb/>
<pb n="KR3j0066_WYG_025-7b"/>
前諸直也奉宸即唐千牛營二隊稱親扈鹵簿又皇城<lb/>
司掌入殿門圓號入宫門方號略似之而皇城司在内<lb/>
嘗以親王提舉非其職也其金吾街仗乎淳化金吾四<lb/>
營則魏丕新募太子親選如禁兵之制祥符七年金吾<lb/>
引駕仗是也明朝十二衛亦直宿衛而錦衣所掌者乃<lb/>
鹵簿儀仗旗手所司乃旗纛金鼓諸衛皆統軍卒而錦<lb/>
衣衛獨領校尉力士師周之虎賁旅賁也本以待功臣<lb/>
之子孫而今以内寺之戚緝事之功升焉詔獄係之則<lb/>
<pb n="KR3j0066_WYG_025-8a"/>
又異矣漢執金吾屬有中司馬武庫令式道候應劭曰<lb/>
吾禦也師古曰金吾鳥名主辟不祥崔豹古今注曰金<lb/>
吾棒也銅為之金塗兩末禮小司㓂大賔客前王而辟<lb/>
鄭司農曰若今時執金吾下至令尉奉引揚雄執金吾<lb/>
箴曰吾臣司金敢告執璜程大昌以為金釦其末呼曰<lb/>
封杖又見一條言漢志以為馬則鳥訛也茶經謂椎曰<lb/>
木吾可為左證互詳昆于條下<lb/>
羽林者天有羽林星羽林孤兒者取從軍死事之子孫<lb/>
<pb n="KR3j0066_WYG_025-8b"/>
養羽林官教以五兵也　師古曰如羽之疾如林之多<lb/>
巖郎羽林郎也　掌宿衛侍從常選以六郡良家補蔡<lb/>
質漢儀曰羽林郎百十八人無常員府次虎賁府本武<lb/>
帝以便馬從獵還宿殿陛下室中故號巖郎演繁露引<lb/>
為宣帝誤<lb/>
佽飛熊渠取力士名也　古之刺蛟者見吕覽淮南服<lb/>
䖍曰因以材力名官師古曰取古勇人以名官如熊渠<lb/>
之類是也唐武衛外府熊渠畨上者分配之馮奉世傳<lb/>
<pb n="KR3j0066_WYG_025-9a"/>
發越騎迹射佽飛彀者羽林孤兒表注少府有佽飛佽<lb/>
飛本合弋武帝改之韓非子衛弋有左弋者<lb/>
期門期諸殿門也　東方朔傳微行始出常用飲酹已<lb/>
八九月中與侍中常侍武騎及待詔隴西北地良家子<lb/>
能騎射者期諸殿門故有期門之號屬郎中令平帝更<lb/>
名虎賁郎甘延夀試弁為期門上官桀為羽林期門郎<lb/>
傅介子傳有期門郎遂成<lb/>
續志有虎賁中郎将非虎賁校尉也　虎賁中郎将屬<lb/>
<pb n="KR3j0066_WYG_025-9b"/>
光禄勲平帝所改期門郎也虎賁校尉屬北軍掌輕車<lb/>
後漢并射聲國語叔孫穆子曰天子有虎賁習武訓也<lb/>
諸侯有旅賁禦菑害也大夫有貳車備承事也士有倍<lb/>
乗告奔走也衛武公在輿有旅賁之規<lb/>
蜀之散騎非黄門之散騎也　蜀志諸葛亮上言有賨<lb/>
叟青羌散騎武騎<lb/>
漢别有衛将軍非衛尉亦非郎衛也　文帝拜宋昌衛<lb/>
将軍領南北十一月罷衛将軍此在南北軍之外三月<lb/>
<pb n="KR3j0066_WYG_025-10a"/>
發中衛材官屬衛将軍長安十四年中尉周舎為衛将<lb/>
軍軍渭北宣帝拜張安世車騎将軍數月罷車騎将軍<lb/>
屯兵更為衛将軍兩宫衛尉城門北軍兵屬焉<lb/>
怯薛元之宿衛也　元志有四大怯薛言分宿衛供奉<lb/>
為四北國亦有都赤入直負骨朶于背<lb/>
黄頭習流也　枚乗上呉王書遣羽林黄頭循江而下<lb/>
注蘇林曰羽林黄頭習水戰者也鄧通以濯船為黄頭<lb/>
郎注土勝水其色黄故刺船之郎皆著黄㡌史記勾踐<lb/>
<pb n="KR3j0066_WYG_025-10b"/>
發習流二千伐呉言習水戰也索隱引流宥五刑謂流<lb/>
放者使習戰迂矣<lb/>
舟虞掌舟官也　國語叔向退召舟虞與司馬注舟虞<lb/>
掌舟<lb/>
稱娖守捉也　中山王焉傳顯宗報曰今五國各官騎<lb/>
百人稱娖前行皆北軍游騎唐初兵之戍邊者大曰軍<lb/>
小曰守捉曰城曰鎮而總之者曰道如東萊守捉長樂<lb/>
守娖志曰守捉将千人漢之言娖正如唐之守捉其音<lb/>
<pb n="KR3j0066_WYG_025-11a"/>
義相因可無疑也康傅圭發土團赴代州至城北娖隊<lb/>
不發言娖整其隊而不行也<lb/>
路鈐即路将也　宋實録曰陜西諸路四十二将河北<lb/>
諸路三十七将東西十三将其曰路鈐以為兵馬鈐轄<lb/>
也宋以朝官及諸司侯以上充或一州或一路或兩三<lb/>
路嘉祐詔内臣鈐轄都監者逐路止置一員但當官髙<lb/>
資深者加都字稱都鈐轄也建炎三年要郡守臣兼兵<lb/>
鈐轄武臣為之副改都監為副鈐轄紹興三年守臣罷<lb/>
<pb n="KR3j0066_WYG_025-11b"/>
兼兵職朝野雜記曰武臣為路鈐亦無尺籍伍符每嵗<lb/>
猶徃諸郡按閲特存故事而已<lb/>
元之萬户府正今之都司也　漢列郡有都尉唐之軍<lb/>
城守捉實散在各道節度而下有防禦防禦正宋之鈐<lb/>
轄都監也元有行樞密院洪武初改翼元帥府又改行<lb/>
都督府已定為都指揮使掌都司管衛所戎政按元人<lb/>
既平江南于浙東一道置三萬户府髙郵參州置兩萬<lb/>
户府揚州建康置七萬户府杭州行省置四萬户府其<lb/>
<pb n="KR3j0066_WYG_025-12a"/>
體貌責任若今都閫之體而權力倍之洪武初衛所亦<lb/>
重後遂凌夷今紫低眉奔走于使者之前矣<lb/>
軍正軍司馬也　藝文志軍正楊僕紀奏兵録昭紀軍<lb/>
正王平擊益州胡建守軍正丞師古曰南北軍各有正<lb/>
正又置丞衛青問其罪于正閎注張晏曰正軍正也史<lb/>
記穰苴召軍正問楊敞鄭衆梁颯班勇皆為軍司馬一<lb/>
曰軍司空主法之官即軍正也孔頴逹曰上士得號行<lb/>
司馬及在軍二十五人長中士號兩司馬五人長下士<lb/>
<pb n="KR3j0066_WYG_025-12b"/>
號公司馬以司馬主軍軍事立嚴雖卑亦同號也<lb/>
䕶軍之名起于秦都䕶起于漢　志䕶軍都尉秦官武<lb/>
元狩四年屬大司馬成綏和元年居大司馬府比司直<lb/>
哀更名司㓂平更名䕶軍陳平為䕶軍中尉班固為大<lb/>
将軍中䕶軍韓安國為䕶軍将軍魏置䕶軍将軍主武<lb/>
官選晉志百官曰魏以韓浩為䕶軍史漁為領軍非漢<lb/>
官也建安十二年改中䕶軍中領軍用蒋濟曹休元帝<lb/>
省明帝太寕復置領䕶各領營兵江左以來領軍不復<lb/>
<pb n="KR3j0066_WYG_025-13a"/>
别領營䕶軍猶别有營也都䕶之名始于鄭吉葢從前<lb/>
輪臺渠黎皆有田卒置使者校尉領䕶是時獨䕶南道<lb/>
日逐王降漢神爵三年乃因使吉并䕶北道遂名都䕶<lb/>
治烏壘城表言地節二年誤也唐大都䕶府大都䕶一<lb/>
人副大都䕶二人副都䕶二人宋開寶以丁璉為安南<lb/>
都䕶以其奉貢也建炎元年置都統制以王淵為之其<lb/>
下分為五軍紹興稱神武五軍俄又改為行營五䕶軍<lb/>
候奄軍候也　晉張老為元候國語范獻子為候奄注<lb/>
<pb n="KR3j0066_WYG_025-13b"/>
候奄元候也士富代張老也襄十九公享晉卿于蒲圃<lb/>
賜三命之服軍尉司馬司空輿尉候奄受一命之服漢<lb/>
有軍候又有假候中興不置中壘但置中候一人周有<lb/>
候人左傳使候出諸轘轅候本送迎賔客之官軍中候<lb/>
望之義也<lb/>
授鉞壇拜也　唐渾瑊傳徳宗廵狩山南瑊以諸運衛<lb/>
谷口帝臨軒授鉞用漢拜韓信故事終軍傳大将軍秉<lb/>
鉞抗旌橋𤣥傳四府舉𤣥為度遼将軍假黄鉞呉陸遜<lb/>
<pb n="KR3j0066_WYG_025-14a"/>
假黄鉞晉成加王導假黄鉞謝安禦苻堅特假黄鉞<lb/>
虎文武服也　後百官志武官服曰虎文袁紹𫝊被以<lb/>
虎文注曰虎賁将冠鶡冠虎文單衣襄邑嵗獻織成虎<lb/>
文衣唐百騎衣五色袍乗六閑駁馬虎皮韉為游幸翊<lb/>
衛<lb/>
挾經秉枹挾兵書秉枹鼓也　呉語曰係馬舌出火竈<lb/>
陳士卒百人以為徹行百行行頭皆官師擁鐸拱稽逹<lb/>
肥胡奉文犀之渠十行一嬖大夫建旗提鼓挾經秉枹<lb/>
<pb n="KR3j0066_WYG_025-14b"/>
十旌一将軍載常建鼓挾經秉枹萬人以為方陳肥胡<lb/>
幡也稽棨㦸也左傳之行首即徹行也<lb/>
齋斧齋戒受斧也典故始于北魏然實因附㑹齋斧之<lb/>
易説也　魏志凡将出必齋戒之廟受斧故名齋斧本<lb/>
因資斧或作齋斧故沿立此名陳琳檄孫權要領不足<lb/>
以膏齊斧毛修之傳使齊斧停柯又宋前廢帝資鈇電<lb/>
斷是也智按陸徳明釋文旅卦得其資斧子夏及衆家<lb/>
竝作齊斧張軌云齊斧葢黄鉞斧也張晏曰整齊也應<lb/>
<pb n="KR3j0066_WYG_025-15a"/>
劭曰齊利也虞喜志林曰齊當作齋齋戒入朝而受斧<lb/>
下卦同因此附㑹之説北朝耳食而立事制遂為典故<lb/>
出處天下可笑者寕止此一端邪<lb/>
　　兵政<lb/>
周之丘井葢本於黄帝也　李靖問對曰黄帝始立丘<lb/>
井之法其形井字間方九焉五為陣法四為間地此所<lb/>
謂數起于五也虚其中大将居之環其四面此所謂終<lb/>
于八也風后握竒圖不外是矣一作握機史記黄帝以<lb/>
<pb n="KR3j0066_WYG_025-15b"/>
師兵為營衛正義曰環繞軍兵為營以自衛若轅門即<lb/>
其遺像<lb/>
周制五伍十聫後世未有出此者也　周禮五人為伍<lb/>
十人為聫五家為比十家為聫四閭為族八閭為聫軍<lb/>
師旅卒兩伍即鄉州黨族閭比遂縣都酇里隣易氏曰<lb/>
總不出五人之伍百人之卒也尉繚子伍制令五人為<lb/>
伍十人為什五十人為屬百人為閭周書大聚云五户<lb/>
為伍以首為長十夫為什以年為長管子内政亦伍其<lb/>
<pb n="KR3j0066_WYG_025-16a"/>
鄙特以萬人為軍與司馬少異此蘇軾所謂王用繁曲<lb/>
而伯用簡直之説乎其法五家為軌有長十家為里有<lb/>
司四里為連有長十里為鄉有良人焉以為軍令五十<lb/>
人為小戎鄉有二千人為旅五鄉為帥故萬人為一軍<lb/>
三萬人以方行天下五鄙者五大夫各治一屬也呉語<lb/>
王孫雄設法百人為行十行一旌十旌一将軍引司馬<lb/>
法曰十人之帥執鈴百人帥執鐸千人帥執鼓萬人帥<lb/>
執大鼓晉蒐被廬作三軍襄十三年蒐綿上新軍無帥<lb/>
<pb n="KR3j0066_WYG_025-16b"/>
使其什吏率其卒乗官屬以從下軍正義曰什吏謂十<lb/>
人長也則晉人為軍皆以什計之亦管子之法也魯三<lb/>
軍閟宫頌僖公曰公徒三萬鄭𤣥曰舉成數也迂矣按<lb/>
乗馬之法甸六十四井出戎馬四匹兵車一乗牛十二<lb/>
甲士三人卒七十二人舊説此畿外邦國法司馬法同<lb/>
方百里萬井三萬家革車百乗士千人徒二千人舊説<lb/>
此畿内采地法李靖之言三甲則指乗馬法矣<lb/>
開敦閭伯之元卒即齊之申驅貳廣啓胠大殿楚之右<lb/>
<pb n="KR3j0066_WYG_025-17a"/>
轅左追蓐前茅盧無中權後勁也　周書武順解曰五<lb/>
五二十五曰元卒一卒居前曰開猶啓也一卒居後曰<lb/>
敦猶殿也左右一卒曰閭四卒成衛曰伯一長三伯一<lb/>
長曰左一長曰右三右一長曰正三正一長曰卿一長<lb/>
曰辟君也此謂諸侯三軍襄十三年齊伐衛有前鋒軍<lb/>
曰先驅次前驅曰□驅公副車曰貳廣左翼曰啓右翼<lb/>
曰胠後軍曰大殿宣十二年言荆尸陳法在軍右者挾<lb/>
轅為戰備在左者追求草蓐為宿備慮無如今有斥候<lb/>
<pb n="KR3j0066_WYG_025-17b"/>
蹹伏見騎賊舉絳幡見歩賊舉白幡茅明也或時以茅<lb/>
為旌識此分中前後左右以立營陣也<lb/>
魚麗鄭也荆尸楚也句卒越也皆伍法也　桓五年鄭<lb/>
為魚麗之陳先偏後五五承彌縫注司馬法車戰二十<lb/>
五乗為偏以車居前以伍次之宣十二年荆尸即二廣<lb/>
也廣有一卒卒偏之兩注十五乗為一廣古曠反司馬<lb/>
法百人為卒二十五人為兩車十五乗為大偏今廣十<lb/>
五乗亦用舊偏法復以二十五人為承副哀十七年越<lb/>
<pb n="KR3j0066_WYG_025-18a"/>
子為左右句卒注鈎伍相著别為左右屯此皆用伍法<lb/>
也有謂注説不一者智按杜預以十五乗為大偏九乗<lb/>
為小偏尤大者有二十五乗之偏魚麗尤大之偏也二<lb/>
廣大偏也巫臣所舎之偏小偏也<lb/>
伍<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>即什伍也　升菴引兵法㑹要五人為伍有參聚<lb/>
十人為<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>有行列<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>今作保鴇字從此<lb/>
材官騎士猶六韜選法也　太公六韜選車士騎士法<lb/>
取年四十以上長七尺以上名曰武車武騎之士髙紀<lb/>
<pb n="KR3j0066_WYG_025-18b"/>
注如淳曰髙不滿六尺二寸以下為罷癃漢儀注民年<lb/>
二十三為正一嵗為衛士一嵗為材官騎士習射御騎<lb/>
馳戰陳五十六乃免韓詩説二十從役三十受兵班昭<lb/>
曰古者十五受兵六十還兵光武紀注髙祖選能引闗<lb/>
蹶張材力武猛者為輕車騎士材官樓船以立秋肄講<lb/>
光武罷復民伍刑法志曰踵秦置材官補兵志曰材官<lb/>
騎士屬郡都尉八月㑹都試水處為樓船<lb/>
火子長火也　府兵十人為火火有長火彍騎之制内<lb/>
<pb n="KR3j0066_WYG_025-19a"/>
弩手擇六户白丁宗丁品子孫壮强者為四籍十人為<lb/>
火五火為團通典一人曰燭二人曰比三人曰參比參<lb/>
曰伍伍人為烈烈有頭二烈為火立火子五火為隊則<lb/>
彍騎之團也府兵以三百人為團則大團也漢鴻臚屬<lb/>
官有别火倘亦主外國隨從之卒長等乎木蘭詩有火<lb/>
伴今為通稱<lb/>
曲制者部曲幡幟金鼓之制也官者百官之分道者糧<lb/>
路也主用者主軍費用也　孫武子曰法者曲制官道<lb/>
<pb n="KR3j0066_WYG_025-19b"/>
主用也青藤路史引鶡冠子作曲制官備主用今孫武<lb/>
子作官道<lb/>
西京曰都肄東京曰乗之皆閲習也　刑法志武帝歳<lb/>
時講肄習武備通典十月都課試葢漢承秦制十月幸<lb/>
長安水南門㑹五營士為八陣進退髙紀十一年注材<lb/>
官騎士常以八月太守都尉令長丞㑹都試課殿最水<lb/>
處則習樓船燕王旦傳将軍都郎羽林注張晏曰都試<lb/>
也光禄挈令諸當試者不㑹都所免之王莽傳董忠方<lb/>
<pb n="KR3j0066_WYG_025-20a"/>
講兵都肄後志立秋斬牲之禮曰貙劉一曰貙膢兵官<lb/>
皆肄孫呉兵法六十四陳名曰乗之魏閲兵東郊晉大<lb/>
閲于宣武觀唐禮志以仲冬講武都外其狩田曰圍田<lb/>
宋大閲西郊光武門外有西教塲太平興國築臺于千<lb/>
秋門外之楊村曰講武臺嘗閲諸軍都試元及今日皆<lb/>
曰下操凡府縣皆有教塲<lb/>
尺籍兵簿也　漢立尺籍五符小宰聴政役以比居聴<lb/>
師田以簡稽注比居謂伍籍也簡稽士卒兵器簿書程<lb/>
<pb n="KR3j0066_WYG_025-20b"/>
不識治軍簿長史急李廣之莫府上簿<lb/>
羡卒卒之副也　采芑箋曰宣王承亂羡卒盡起羡謂<lb/>
家之副丁公劉詩其軍三單箋曰大國三軍以其餘卒<lb/>
為羡單者無羡卒疏曰單而無副也古者國有游倅田<lb/>
有餘夫軍有羡卒所以副其正也大司馬修閭氏與其<lb/>
國粥疏曰謂國家粥養入正卒且為羡卒者遂人疏曰<lb/>
天子六鄉六遂合有十二軍而止言六軍葢六鄉為正<lb/>
六遂為副倅至大國之三鄉三遂次二鄉二遂小一鄉<lb/>
<pb n="KR3j0066_WYG_025-21a"/>
一遂莫不皆然但以王家迭用之則常六軍耳<lb/>
周之七萃漢之八校也　春官車僕掌戎車廣車闕車<lb/>
苹車輕車之萃凡師共革車各以其萃㑹同亦如之萃<lb/>
猶副也萃與倅通穆天子傳曰七萃之士生捕虎天子<lb/>
蓄之東虢號曰虎牢又曰賜七萃之士注萃聚也猶傳<lb/>
有七輿大夫聚集有智力者為王爪牙也王元長曲水<lb/>
序七萃連鑣虞羲詩雲屯七萃士白樂天云周設七萃<lb/>
漢列八屯漢初為五營五校武帝増置八校尉表有中<lb/>
<pb n="KR3j0066_WYG_025-21b"/>
壘屯騎歩兵越騎長水游騎射聲虎賁而游騎不常置<lb/>
故刑法志曰内増七校外有樓船建武改為五營其曰<lb/>
青巾即越騎也靈帝西園八校尉則上中下典助佐軍<lb/>
左右凡八而五校之稱自魏晉建江左皆因之<lb/>
衛尉之八屯非八校也城門之八屯又非衛尉之屯也<lb/>
　西京賦衛尉八屯植鎩垂瞂注曰八校尉諸屯皆衛<lb/>
尉掌之此失之矣校尉北軍衛尉南軍宫門四面皆有<lb/>
公車每門各有二司馬凡八司馬故曰八屯元紀初元<lb/>
<pb n="KR3j0066_WYG_025-22a"/>
五年司馬注師古説是也城門八屯者表城門校尉掌<lb/>
城門屯兵有司馬有十二城門候注師古曰八屯各有<lb/>
司馬王伯厚曰衛尉自有八屯與此不同衛尉主宿衛<lb/>
此主城門環濟要畧曰城門校尉髙帝置從緹騎百二<lb/>
十人武帝始増屯兵<lb/>
漢選募之士曰勇敢曰奔命曰伉健曰豪吏曰應募其<lb/>
罪徒曰謫民惡少曰亡命曰徒曰犯刑曰罪人曰應募<lb/>
罪人　武紀天漢中發勇敢士擊外國昭始元初發犍<lb/>
<pb n="KR3j0066_WYG_025-22b"/>
為蜀郡奔命擊益州注應劭曰舊時郡國皆有材官騎<lb/>
士以赴急難今有急常兵不足以討之故選精勇聞命<lb/>
奔走者李斐曰平居發者二十至五十為甲卒今十五<lb/>
至二十為奔命丙吉傳邊郡發奔命宣本始中大發伉<lb/>
健習騎射者從軍趙充國奏四月草生發屬國游騎伉<lb/>
健各千倅馬什二就草王温舒𫝊㑹宛軍發詔召豪吏<lb/>
宣神爵元年發弛刑徒及應募佽飛射士充國願罷騎<lb/>
兵留弛刑應募及私從者其罪徒七科即弛刑之目又<lb/>
<pb n="KR3j0066_WYG_025-23a"/>
按天漢四年發天下七科讁愚謂即罪徒七科而張晏<lb/>
曰吏有罪一亡命二贅壻三賈人四故有市籍五父母<lb/>
有市籍六大父母有市籍七想有據也又按呉起以棄<lb/>
城失守欲除其醜者聚為一卒曰軍之鍊鋭王莽募天<lb/>
下囚徒以禦外國名曰豬突宣帝遣鄭吉将免刑田渠<lb/>
黎以攻車師光武發馬援将十二郡弛刑四萬佐擊五<lb/>
溪蠻呉王僚罪人三千先犯胡沈陳三國勾踐死囚五<lb/>
百屬劒前行元用抜都魯<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>牌攻安豐則用此者不乏<lb/>
<pb n="KR3j0066_WYG_025-23b"/>
也<lb/>
曰烝徒曰崇卒皆歩兵也　左傳有徒兵荀呉崇卒魯<lb/>
言公徒充國曰歩兵九校晁錯曰此歩兵之地也<lb/>
等杖兵様也　建隆初置剰員以處退兵所汰之兵也<lb/>
又蒐强壮曰兵様其後更為木梃差以尺寸髙下之制<lb/>
謂之等杖祥符重定等杖為五等<lb/>
唐之十二衛為南衙漢之南軍也六軍為北衙漢之北<lb/>
軍也宋為三衙其實兩軍也　漢宫城門内為南軍宫<lb/>
<pb n="KR3j0066_WYG_025-24a"/>
衛屯兵屬焉衛尉主之京城門外為北軍京輔兵卒𨽻<lb/>
焉中衛主之唐兵志十六衛㑹要惟叙十二衛而監門<lb/>
千牛附列百官志曰左右衛驍衛武衛威衛領軍衛金<lb/>
吾衛監門衛千牛衛各有左右外為折衝果毅府李泌<lb/>
曰府兵為衛士神策為禁軍唐初有元從禁軍即父子<lb/>
軍以曰渠腴田給之太宗擇善射于北門長上從獵曰<lb/>
百騎又置北衙七營號飛騎髙宗置左右羽林武后改<lb/>
百騎曰千騎睿宗改萬騎𤣥宗平韋氏改龍武軍以萬<lb/>
<pb n="KR3j0066_WYG_025-24b"/>
騎𨽻焉至徳二載改曰神武天騎制如羽林總曰北衙<lb/>
六軍又置衙前射生手曰供奉射生此時以左右龍武<lb/>
左右神武左右神策號六軍也徳宗幸梁還號奉天定<lb/>
難總曰十軍自此屬于内臣號天子禁兵云五代有私<lb/>
兵而親軍之號始于明宗後又有殿前都指揮使亦親<lb/>
軍也殿前司始于周世宗宋以此禪遂不除都檢㸃以<lb/>
殿前司與侍衛司馬歩軍為三衙其實兩司而侍衛司<lb/>
都指揮使外又分置馬歩軍都指揮使殿前司亦參馬<lb/>
<pb n="KR3j0066_WYG_025-25a"/>
歩軍總千都指揮使天下之兵領于此矣近代設錦衣<lb/>
等上十二衛以衛宫禁設留守等四十八衛以衛京城<lb/>
亦南北軍也永樂都燕増至七十二衛而復有五軍營<lb/>
三千營神機營于少保選三大營為十營團操成化為<lb/>
十二營自此衛軍漸為虚名而錦衣止于儀仗䕶衛三<lb/>
大營十二萬無南北名要以内官提督而勛臣統之添<lb/>
設戎政尚書佐之一科一道廵視竟曰北軍可也天啓<lb/>
中老父為職方見兵部呼應委骩乃奏立本部標兵三<lb/>
<pb n="KR3j0066_WYG_025-25b"/>
千而債帥皆恃奥援參遼逃将皆不行職方且供臺省<lb/>
頤指李邦華汰京營而戎政出矣老父前以不封魏良<lb/>
卿伯忤璫削籍崇禎賜環居火房絶請託止能依御覽<lb/>
冊推選為公而知将鼓礪非一手足之任樞在宥密平<lb/>
素不講惟有上容毋動為大耳己巳尚寶假歸著全邊<lb/>
略記列師中表<lb/>
漢之更代唐之畨上也南北軍後有召募長從猶府兵<lb/>
後變而彍騎也　漢武增置八校凡越騎皆屬中尉而<lb/>
<pb n="KR3j0066_WYG_025-26a"/>
北軍始有召募之兵又于光禄勲増羽林期門而與衛<lb/>
尉同掌宫門而南軍始有長從之兵後乃遠調已募外<lb/>
兵募吏民而更代之法寖弛更代者一嵗為衛士一嵗<lb/>
為材官騎士葢寛饒𫝊衛卒願更留一年是郡國畨上<lb/>
于南軍之制黄霸為京兆尹發騎士詣北軍是三輔畨<lb/>
上于北軍之制魏相傳相守河南河南戍卒都官者二<lb/>
三千遮大将軍言願復留作一年以贖太守罪師古曰<lb/>
來京師詣官府為戍卒若今衛士上畨分守諸司是也<lb/>
<pb n="KR3j0066_WYG_025-26b"/>
府兵始于西魏大統中周文帝與蘇綽之策而備于隋<lb/>
唐因之凡發府兵下符契當宿衛有畨上兵部以遠近<lb/>
給畨自府兵壞衛佐為僮僕執役詆訾者呼為侍官諺<lb/>
曰将軍大彍騎衛佐小郎官張説置長從于南衙開元<lb/>
十三年號彍騎十六年改為羽林騎又百騎改十騎改<lb/>
萬騎亦名羽林肅宗時有供奉射生官代宗還京有禁<lb/>
旅都以神策為號魚朝恩領之自此而方鎮横于外宦<lb/>
官以禁軍横于内矣<lb/>
<pb n="KR3j0066_WYG_025-27a"/>
魏五兵晉六軍五校則魏晉迨江左未之有改也　五<lb/>
兵即中外騎别都也後魏為七以中外分左右也晉以<lb/>
領䕶左右衛驍騎游擊為六軍武紀泰始元年初置四<lb/>
䕶軍以統城外諸軍又置中軍将軍以統宿衛七軍六<lb/>
典注魏武為丞相有武衛營太康十一年王佐為北軍<lb/>
中候領禁兵則仍有南北軍之制也五校則屯騎歩兵<lb/>
越騎長水射聲也<lb/>
廂軍起于唐而宋之廂軍號及天下禁軍稱自漢而宋<lb/>
<pb n="KR3j0066_WYG_025-27b"/>
之禁軍亦徧天下　唐本用李靖兵法分左右廂自變<lb/>
彍騎遂謂禁兵諸道變為長征謂之鎮兵朱梁以鎮兵<lb/>
之制用之京師京師兵有四廂而諸軍兩廂遂有廂軍<lb/>
之名周世宗于方鎮寄招禁軍别立營部由是州郡始<lb/>
有禁軍宋太祖作階級法専治禁軍而天下鎮兵通謂<lb/>
之廂軍元豐兵令悉以雄節之類升同禁軍由是禁軍<lb/>
始徧天下熈寕部分諸将總𨽻禁旅謂之将兵宋法三<lb/>
司禁旅就糧州郡亦不常坐食于京師自列郡各置禁<lb/>
<pb n="KR3j0066_WYG_025-28a"/>
軍于是嚴差出占破之令而壮城作院各置指揮由是<lb/>
在京禁旅無就糧者而廂軍亦升禁軍不復戍役矣丁<lb/>
度兵録一曰禁兵殿前馬部三司𨽻焉二曰廂兵諸州<lb/>
𨽻焉三曰役兵郡有司𨽻焉四曰民兵農之徤而材者<lb/>
籍之此四者盡矣<lb/>
蜀有叟兵有壇丁　董卓傳叟兵蜀兵也在吕布軍中<lb/>
唐楊師立數陳敬瑄罪自言集本道壇丁十五萬人路<lb/>
振九國志孟知祥言蜀中諸郡有壇丁<lb/>
<pb n="KR3j0066_WYG_025-28b"/>
昭義歩兵山河子弟雄邊子弟唐之民兵也　李抱真<lb/>
在澤路以射賞罰遂號昭義歩兵雄冠山東吕元膺留<lb/>
守東郡募撫山棚曰山河子弟李徳裕節西川三百户<lb/>
取一人教之曰雄邊子弟立十一軍<lb/>
咸平保毅景徳弓箭手康定宣毅慶厯義勇保㨗治平<lb/>
潮循槍手熈寕邕州峒丁元豐保甲建炎團結廵社紹<lb/>
興荆鄂雙丁槍杖子弟乾道淮南神勁皆宋之鄉兵也<lb/>
　真宗咸平四年命使陜西税人户家出丁一號曰保<lb/>
<pb n="KR3j0066_WYG_025-29a"/>
毅置標槍旁牌試之遂置廣㨗兵景徳二年知鎮戎軍<lb/>
曹瑋言應募弓箭手者請給以閒田許之仁宗慶厯募<lb/>
闗中民補振武軍以呉遵路議復民兵簡河北强壮刺<lb/>
手背為義勇又刺河東又簡陜西弓手為保㨗胡宿且<lb/>
請刺縁邊軍司馬光爭之是時弓箭社寨户土丁拏手<lb/>
敢勇蕃兵各因其方名之通謂鄉兵而保甲之制則元<lb/>
豐以諸路義勇改為保甲也西邊神㨗改名萬勝二十<lb/>
營京東西淮浙江南荆湖置宣毅軍則康定慶厯已置<lb/>
<pb n="KR3j0066_WYG_025-29b"/>
矣建炎從李綱募兵詔諸軍團結旋即罷之以諸路民<lb/>
兵為忠義廵社英宗治平間廣東已置槍手熈寕間廣<lb/>
西置峒丁以防遏交阯率以三等户五丁取一以充團<lb/>
結紹興三年許中帥廣西調峒丁靜江防拓三十一年<lb/>
詔淮漢間取主户之雙丁十户為甲五甲為團團有長<lb/>
荆門守臣姚岳籍民兵置槍杖號壮子弟張栻益修其<lb/>
法孝宗乾道元年漕臣馮忠嘉言教閲保甲湖北王炎<lb/>
言荆南團結義勇虞允文言興元義士可用令晁公武<lb/>
<pb n="KR3j0066_WYG_025-30a"/>
訪弓箭手舊法得之瀘州為一書録上神勁軍則淮南<lb/>
弩營也真州嘗置營寨要之宋時大勢業已失計迄于<lb/>
敗亡于民兵何責乎陳傅良曰國初州郡無禁兵自騎<lb/>
射至牢城名額二百餘總為本城而已禁軍皆三司之<lb/>
卒分屯更戍今屯泊駐泊之名而鈐轄都監監押之官<lb/>
所部領也三邊之兵間因事宜升為禁軍者所謂四十<lb/>
四處禁軍是已是為就糧自元昊叛而西北有保毅王<lb/>
倫起而東南有宣毅於是列郡稍置禁軍至嘉祐中置<lb/>
<pb n="KR3j0066_WYG_025-30b"/>
威果凡二十五指揮亦九大郡要害之處熈寕按天下<lb/>
廂軍籍五十萬人而不知戰于是教閲之法起其後以<lb/>
廂軍圑併為額今兩浙崇節福廣保節之類是已教閲<lb/>
之兵因别為額而𨽻之将下今兩浙雄節福建廣節之<lb/>
類是已方成法之行也三司禁旅轉徙于四方而州郡<lb/>
廂軍大抵以供百役葢勞之則易使散之則易養此藝<lb/>
祖神謀也自州郡各有禁軍三司之卒不出常坐食于<lb/>
京師于是養兵始為大患蘇軾以宋遣禁兵戍天下為<lb/>
<pb n="KR3j0066_WYG_025-31a"/>
非是東魯王楨載河北鋤社與弓箭社同意本周寓兵<lb/>
于農所謂用其生力為死力也按今時之民兵仍宋保<lb/>
甲若各地所産當時如直𨽻保定徐邳箭手河南嵩盧<lb/>
渉及永寕登豐宜陽靈寶等縣之毛葫蘆礦夫角腦江<lb/>
南太倉崇明嘉定沙兵四川白桿子浙金華義烏東陽<lb/>
鈀牌處州坑軍杭嘉湖鹽徒湖廣搶弩鈎䥥閩漳環被<lb/>
籐牌江右長寕大旗閩粤縁山赤腳少林伏牛五臺蓮<lb/>
花寺選皆係民兵之素錬籍之即為精良者<lb/>
<pb n="KR3j0066_WYG_025-31b"/>
少從猶傔也客從以他客相從也私從私所募也義從<lb/>
所在以義收合也　張騫𫝊少從進執猶言大使少使<lb/>
也舊説少年從使非也丙倩初以客從入漢留肹以客<lb/>
吏初起趙充國願留淮陽汝南歩兵與吏士私從者私<lb/>
從亦客從客吏之類由戰國養客以來士皆稱客李陵<lb/>
曰竒材劍客是也雷被願奮擊北部曰私從李廣𫝊負<lb/>
私從者不與鄧訓傳章和二年為校尉湟中皆言待我<lb/>
恩信訓撫養其少年勇者數百人為義從順帝詔趙冲<lb/>
<pb n="KR3j0066_WYG_025-32a"/>
督河西兵勝兵分在湟中令居號義從鄭泰傳義從八<lb/>
種魏志梁習傳承髙幹後次發諸丁强以為義從其言<lb/>
義作則助公家之力役也<lb/>
積射士材官騶發也　鮮卑𫝊元初五年發縁邊積射<lb/>
士六年鄧遵發積射士追擊陽嘉四年發積射士度遼<lb/>
營謂積能善射之士也晁錯所云材官騶發亦謂善射<lb/>
也騶矢之善者是與菆同馮奉世𫝊發越騎迹射即積<lb/>
射也晉咸寕中樊震為積射将軍西城牙門<lb/>
<pb n="KR3j0066_WYG_025-32b"/>
塢壁屯守也　元初元年遣兵屯河内通俗衝要皆作<lb/>
塢壁董卓郿塢陽嘉元年縁海各屯兵而扶風漢陽三<lb/>
百塢魏郡恒山六百十六塢晉永嘉亂後以塢自守皆<lb/>
曰塢主魏浚屯洛北石梁塢魏該聚衆據一泉塢祖逖<lb/>
破蓬陂塢主陳川是也呉玠在陜因家計砦連七十砦<lb/>
即是塢壁<lb/>
北府兵京口兵也君子營義興人也呉中子弟荆楚劍<lb/>
客宣潤拏手皆東南兵也　劉牢之領精鋭號北府兵<lb/>
<pb n="KR3j0066_WYG_025-33a"/>
東晉謂京口兵可用劉超為義興守拜中書侍郎其人<lb/>
多義隨超因以宿衛號君子營以越有君子六千人也<lb/>
漢髙祖用閩越兵孝景用東甌兵武帝用㑹稽兵光武<lb/>
用江夏兵周瑜勝赤壁謝𤣥勝淝水虞潭以東方兵共<lb/>
平僭亂劉裕平南燕入長安陳霸先以韶州兵平侯景<lb/>
皆未嘗募之西北也漢置都尉九十而九江臨淮㑹稽<lb/>
丹陽豫章財各一尉唐府兵六百三十餘所江淮兩道<lb/>
不過八九葢近都為多耳北善騎南善歩斫營伎從來<lb/>
<pb n="KR3j0066_WYG_025-33b"/>
稱之亦在乎用兵者耳<lb/>
背蒐大将親軍之稱也　雲麓漫抄言北人呼酒瓶為<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>大将令人負之大昌引章氏摘簡贅筆曰背嵬即圓<lb/>
牌也朱漆金花予見都統郭綱乃韓蘄王背嵬也讀嵬<lb/>
平聲沈括詩曰銀装背嵬打囘囘則為去聲王應麟曰<lb/>
宋時大将别置一軍曰背蒐莫是以蒐為嵬而訛邪乾<lb/>
道九年趙撙以所領五軍騎歩各一千人為親蒐選鋒<lb/>
軍詔可唐藩鎮有牙兵有銀都皆親兵王智興徐州置<lb/>
<pb n="KR3j0066_WYG_025-34a"/>
銀刀都王式除之楊行密有黒雲都蜀崔安潛與忠武<lb/>
有黄頭軍呉曽曰樂彦禎親兵謂之子将<lb/>
分團之名起于西魏而後因之　西魏二十四軍分團<lb/>
統領隨征遼東歩卒八十隊分為四團唐有将軍分統<lb/>
四府府有郎将副郎将坊主團主以相統治府兵之制<lb/>
士以三百人為團團有校尉唐六典言闗内團結兵建<lb/>
炎以李綱議詔諸軍團結以五人為伍五之以至甲隊<lb/>
為部一千二百五十人為軍其後以廂軍團併為額向<lb/>
<pb n="KR3j0066_WYG_025-34b"/>
日京營分十二團營後為三大營下操曰團操其曰團<lb/>
練團結皆鄉兵也<lb/>
常選用常所選也　衛青𫝊所将常選<lb/>
長上長直不畨上也　苻堅下詔長上将士長上者長<lb/>
上宿衛将士也貞元置十六衛上将軍左右衛以下皆<lb/>
有長史録事倉曹兵曹騎曹胄曹司階中候司戈執㦸<lb/>
長上又百騎亦曰北門長上智按長上不獨将士之名也<lb/>
咸平二年按故事開元置侍讀後有侍講因以楊徽之<lb/>
<pb n="KR3j0066_WYG_025-35a"/>
等為侍讀邢昺為侍講設直廬于秘閣侍讀更直侍講<lb/>
長上八月徽之等赴職賜宴秘閣兩制皆預上作七言<lb/>
詩賜之崔令欽教坊記以每日長在至尊左右曰長入<lb/>
亦此意也直日之名自漢有之文王世子御者注如今<lb/>
小史直日矣<lb/>
白直隊直也　劉裕遣白直隊主丁旿渡北岸竪白眊<lb/>
南齊曹武與戴僧靜各領白直三百人江左諸王有白<lb/>
直夾轂隊宋杜鎬言唐給百官厚加以白直執刀防閣<lb/>
<pb n="KR3j0066_WYG_025-35b"/>
掌故之類悉許私用役使白直言白身上直也凡言直<lb/>
者皆為隊直宋太平二年改簇御馬為簇御龍直骨䤪<lb/>
子直曰御龍骨䤪子直軍頭引見司有馬歩兩直禁衛<lb/>
有軍頭藩鎮有㕔頭宋藝祖取太原兵以為龍衛取幽<lb/>
州兵以為神武員僚本藩鎮㕔頭也<lb/>
白徒猶白身也　管子乗馬篇白徒三十人奉車兩猶<lb/>
府兵之取白丁也唐宦官又有品官白身之名魏召白<lb/>
民入五百粟贖其身則可知白徒白身之稱矣<lb/>
<pb n="KR3j0066_WYG_025-36a"/>
游奕游闕也　左傳楚潘黨率游闕四十乗注游車補<lb/>
闕者晉以來有游奕紹興八年三衙馬軍每十将為五<lb/>
軍九年改衙兵為游奕軍乾道八年西兵為御前游奕<lb/>
軍今之言握竒陣法者以後為游兵即其意也<lb/>
快手健丁也　黄回募江楚快手八百𨽻劉勔乃伉健<lb/>
勇敢之稱今専為郡縣所督捕衙役之名晉太康元年<lb/>
去州郡兵大郡置武吏百人小郡五十人此今日快手<lb/>
之自也<lb/>
<pb n="KR3j0066_WYG_025-36b"/>
角手軍中吹角者也　唐兵志角手吹大角一通猶今<lb/>
之稱吹手也<lb/>
排䂎手短槍彭排也　隋時有嶺南排鑹<hi>七亂反</hi>手小矟<lb/>
也余以鑽即鑹字唐兵志以騎而射者為越騎其餘為<lb/>
歩兵武騎排䂎手歩射<lb/>
䭾幕法言備什物也　宋祁言唐兵每十為五䭾法馬<lb/>
牛任從所便什物鍋幕皆具乞檢求唐䭾幕法按唐兵<lb/>
志府兵十人為火備六䭾馬初置八䭾後改為六凡火<lb/>
<pb n="KR3j0066_WYG_025-37a"/>
具烏布幕鐡馬盂布槽鍤钁鑿碓筐斧鉗鋸皆一甲牀<lb/>
二鎌三隊具火鑽一胷馬繩二首羈足絆皆三今人以<lb/>
邊装弓箭撒袋等為什物葢本於此以什長而備物也<lb/>
翹闗負米選飛騎之法也　兵志貞觀十二年置左右<lb/>
屯營于𤣥武門領以諸衛将軍號飛騎其法取户二等<lb/>
以上長六尺闊壮者試弓馬四次上翹闗五負米三十<lb/>
歩者翹闗長丈七尺徑三寸半凡十舉後手持闗距出<lb/>
處無過一尺膺云持闗頭而翹舉其末也<lb/>
<pb n="KR3j0066_WYG_025-37b"/>
射長垜唐武舉之法也　六典兵部員外郎掌貢舉有<lb/>
二科一曰平射一曰武舉其試用有七曰射長垜騎射<lb/>
馬槍歩射材貌言語舉重長安二年始置武舉制有長<lb/>
垜馬射歩射平射筒射又有翹闗負米天寶元年敇長<lb/>
垜限以十箭六載制武舉謁太公廟每嵗不過十人郭<lb/>
子儀以武舉異等補左衛長史宋咸平天聖治平皆定<lb/>
武舉法嘗于殿試策熈寕二年侍御劉孝孫請武科分<lb/>
三塲凡武舉人射兩石弓馬射九斗謂之絶倫雖程文<lb/>
<pb n="KR3j0066_WYG_025-38a"/>
不合格并賜及第王卿月始以武舉鎖㕔登進士第江<lb/>
文虎淳熈八年武舉第一人十一年進士授承事郎後<lb/>
罷鎖㕔之命<lb/>
限腰引弩琵琶車軸募膂力也　馬隆為武威太守募<lb/>
限腰引弩三十六鈞弓四鈞立摽簡試自旦至日中得<lb/>
三千五百人宋張舜民畫墁録言藝祖選琵琶腿車軸<lb/>
身取多力<lb/>
隋之擊磬唐之網鈴皆羅闉狗附類也　國語盟於宋<lb/>
<pb n="KR3j0066_WYG_025-38b"/>
候遮扞衛不行注候候望遮遮罔也晝則候遮夜則扞<lb/>
衛扞衛謂羅闉狗附也去壘五十歩而陳周軍之前後<lb/>
左右彉弩注矢以誰何謂之羅闉又二十人為曹輩去<lb/>
壘三百歩畜犬其中或視前後或視左右謂之狗附皆<lb/>
昏設明罷候遮日居狗附處以視聴候望明設昏罷隋<lb/>
設六合版城次内布鐡菱角次内施蟄鞬<hi>機也</hi>中施拏牀<lb/>
牀桄挿鋼錐皆長五寸謂之蝦鬚其外又以矰周圍一<lb/>
鈴一柱施槌磬連繒名為擊磬扞禦可謂精密唐禦突<lb/>
<pb n="KR3j0066_WYG_025-39a"/>
厥有網設鈴以犬䕶之皆羅闉狗附之法也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3j0066_WYG_025-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通雅卷二十五<lb/>
</p>
<p>
</p>
  </div>
</body>
</text>
</TEI>
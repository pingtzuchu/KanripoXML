<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通雅卷三十</head>
    <p>
<pb n="KR3j0066_WYG_030-1a"/>
欽定四庫全書<lb/>
　通雅卷三十　　　　　　明　方以智　撰<lb/>
　　樂舞<lb/>
三象周舞也　吕覽曰仲夏紀古樂篇成王立商民反<lb/>
王命周公踐伐之商人服象為虐于東方周公以師逐<lb/>
之至于海南乃作三象<hi>海一作江</hi>淮南子曰周樂大武三象<lb/>
棘下注三象棘下武象樂也左傳象箾南籥皆文王之<lb/>
樂内則十三舞勺成童舞象注先學勺後學象文武之<lb/>
<pb n="KR3j0066_WYG_030-1b"/>
次也熊氏曰勺籥也學舞籥之文舞則象乃武舞也周<lb/>
公修廣之豈詎如張楫之説乎楫説本吕覽耳勺又為<lb/>
汋繁露曰周公輔成王作汋樂以奉天又為酌以詩有<lb/>
酌篇告成大武也墨子三辨篇武王因先王之樂又自<lb/>
作象成王因先王之樂命曰騶虞按此則象非周公創<lb/>
作明矣周三舞詩曰以雅以南以籥不僭雅即萬舞也<lb/>
公羊𫝊曰萬者何干舞也籥者何羽舞也左𫝊將萬焉<lb/>
公問羽數則合為一矣吕東萊亦合之公羊又説武王<lb/>
<pb n="KR3j0066_WYG_030-2a"/>
以萬人服天下殊不知夏小正萬入用籥公羊誤矣<lb/>
武宿夜猶夙夜也六成大武之節奏也　禮記舞莫重<lb/>
于武宿夜注曲名止商郊士卒歌舞待旦猶夙夜也申<lb/>
培詩説武大武一成之歌也賚二成也時邁三成也般<lb/>
四成也勺五成桓六成也<lb/>
舍利曼延皆獸名因以名舞漢之巴渝碭極舞也　蔡<lb/>
質漢儀曰正月旦天子幸徳陽殿臨軒作九賔徹樂舍利<lb/>
從西來戲激水化比目魚作霧化成黄龍有兩倡女行<lb/>
<pb n="KR3j0066_WYG_030-2b"/>
繩上切肩不傾樂畢作魚龍曼延小黄門吹三通此所<lb/>
謂巴歈也武帝增加之曰碭極舍利曼延皆獸名角觝<lb/>
者文穎曰兩兩相當角力角技猶今跌打也通典文帝<lb/>
改漢巴渝舞曰昭武舞<lb/>
鞞鐸巾拂舞也　隋志牛𢎞請存鞞鐸巾拂等四舞與<lb/>
新伎并陳鞞舞漢巴渝舞也唐志明之君漢鞞舞曲也<lb/>
至章帝造鞞舞辭鐸舞傅𤣥代魏辭云振鐸鳴金樂録<lb/>
以木鐸號令天下故取以為名拂舞者沈約宋志云吳<lb/>
<pb n="KR3j0066_WYG_030-3a"/>
舞吳人思晉化其辭本云白符鳩是也巾舞者公莫舞<lb/>
也伏滔云項莊劍舞項伯紆長袖以扞之傳為此舞當<lb/>
時項伯亦拔劍起舞非袖也説亦牽附鞞即小鼓巴渝<lb/>
既為曼延之總名何又為鞞舞之名邪髙帝喜巴人之<lb/>
猛健故象其舞吕覽曰帝嚳令人作鼙鼔之樂鞞舞當<lb/>
不起自漢也古新成安樂宫辭曰盤鼓鐘聲張衡舞賦<lb/>
盤鼓煥以駢羅李善云般鼓之舞似舞人更迭蹈之而<lb/>
為舞節則鞞舞自是一舞非巴渝明矣鄭樵曰舞與歌<lb/>
<pb n="KR3j0066_WYG_030-3b"/>
相應自六代之舞至于漢魏並不著辭舞之有辭自晉<lb/>
始若然則漢章帝造鞞舞辭為誣也即樂苑所載吾咄<lb/>
邪吾何嬰之辭又豈晉人所造乎<lb/>
盤舞七盤舞也　鞶舞漢曲至晉加之以杯謂之世寧<lb/>
舞平子賦厯七鞶而屣躡王粲釋云七鞶陳于廣庭鮑<lb/>
昭云七鞶起長袖鞶與盤通太康中手接盃盤而反覆<lb/>
之歌曰晉世寧舞盃盤今京師猶有舞翠盤及打碟子<lb/>
之戲<lb/>
<pb n="KR3j0066_WYG_030-4a"/>
蹀馬馬舞也　鶴舞馬舞竹書穆天子𫝊有之宋鮑昭<lb/>
有舞鶴賦𤣥宗有舞馬宋翔麟鳳苑廏有蹀馬俯仰騰<lb/>
躍皆合曲朝會用樂則兼奏之今之字舞鞞拂猶存無<lb/>
蹀馬魚龍之戲<lb/>
劍器乃武舞之曲名健舞武舞也輭舞文舞也　通考<lb/>
有劍器曲用女妓而雄裝空手舞子美公孫大娘歌無<lb/>
一字涉劍可知矣徐文長載此崔令欽曰垂手羅回波<lb/>
樂春鸎半社渠借席烏夜啼謂之輭舞阿遼柘枝黄麞<lb/>
<pb n="KR3j0066_WYG_030-4b"/>
拂林大渭州達磨謂之健舞<lb/>
窟<graphic n="KR2721" url="https://raw.githubusercontent.com/kanripo/KR-Gaiji/master/images/KR2721.png" mimeType="image/png"/>子即傀儡子唐戲之首舞也　起漢髙平城陳平<lb/>
秘計造木偶人運機關舞于陴間樂家翻為戲具引歌<lb/>
舞有郭郎者髮正秃顔氏家訓言之今則為鮑老唐段<lb/>
綸使楊思齊造傀儡太宗怒削綸階凡夫曰今謂之提<lb/>
休智按上江曰提彄<lb/>
挼曲謂舞曲也　夢筆録曰内宴時肩足應拍羣舞曰<lb/>
挼曲子後舞終曲曰舞末羽調有柘枝詞商調有掘柘<lb/>
<pb n="KR3j0066_WYG_030-5a"/>
枝舞曲也樂苑云二女子藏蓮花中花折而後見對舞<lb/>
相顧温庭筠藍紙詩寫盡襄陽掘柘詞<lb/>
唐蘇郎中戲即蘇葩戲　後周士人蘇葩好酒落魄自<lb/>
號郎中衣緑袍戴席帽赤面曰蘇郎中戲猶今之鮑老<lb/>
郭郎也<lb/>
舞郎亦謂之品子　舞人隋以品子為之號為二舞郎<lb/>
漢謂之舞子樂師帗舞注帗析五采繒今靈星舞子持<lb/>
之是也以此知漢稱舞子靈星漢稱帗之狀也今太常<lb/>
<pb n="KR3j0066_WYG_030-5b"/>
有樂舞生<lb/>
　　樂器<lb/>
樂均調樂器也　伶州鳩曰律所以立均出度也注均<lb/>
者均鐘木長七尺有弦繫之以均鐘者度鐘大小清濁<lb/>
也漢大予樂官有之後志冬夏至合八能之士聴樂均<lb/>
冬至陽氣應則樂均清夏至隂氣應則樂均濁樂叶圖<lb/>
徵曰聖人承天以立均謂以中聲定律也顯徳六年王<lb/>
朴疏曰宣示古今樂録令臣作律準十三弦用七聲為<lb/>
<pb n="KR3j0066_WYG_030-6a"/>
均均有七調聲有十二均合八十四調後魏志春秋昭<lb/>
二十年晏子曰七音服子慎注云黄鐘之均黄鐘為宫<lb/>
太蔟為商姑洗為角林鐘為徵南吕為羽應鐘為變宫<lb/>
蕤賔為變徵一垂十九鐘十二垂二百二十八鐘八十<lb/>
四律晉孫登撫一弦琴唐清商伎有獨弦琴智以為此<lb/>
皆均之遺也匀均韵古通因作韻<lb/>
雅樂器之增損𫝊失之也　隋志大業元年栁顧言等<lb/>
言雅樂合十二器金之屬二曰鎛鐘每鐘垂一簨簴曰<lb/>
<pb n="KR3j0066_WYG_030-6b"/>
編鐘十六垂于一簨簴唐志又有歌鐘為鐃為鐲為鐸<lb/>
石之屬一曰磬唐志分為三曰大磬編磬歌磬絲之屬<lb/>
四曰琴曰瑟曰筑十二弦曰筝十三弦秦聲蒙恬所作<lb/>
唐志以絲第五以頌瑟為筝又有阮咸竹之屬三曰簫<lb/>
十六管長尺曰箎長尺四寸八孔曰笛凡十二孔邱仲<lb/>
作唐志竹第八有管有舂牘匏之屬二曰笙曰竽笙有<lb/>
十九管竽三十六管唐志匏第七有巢有和土之屬一<lb/>
曰塤六孔唐志第三有<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>
                    <graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>大壎也革之屬五曰建鼓<lb/>
<pb n="KR3j0066_WYG_030-7a"/>
靈鼓靈鼗八面雷鼓雷鼗六面路鼓路鼗四面又有節<lb/>
鼓唐志革第四有縣鼓有柎有相木之屬二曰柷曰敔<lb/>
以節樂止樂唐志木第六有椎有應智按漢已襍用隋<lb/>
唐日加如鐃鐲自是軍樂今庭樂用小鐃鈸節樂以不<lb/>
知用柷敔也樂記注相即柎以韋為之裝之以糠疏曰<lb/>
擊柎輔相于樂筝之入雅樂由不知和琴瑟也唐常有<lb/>
五弦琵琶亦入此乎别分北部可耳前志孔光奏主調<lb/>
篪員注篪七孔廣雅云八孔笛有七孔以應七聲風俗<lb/>
<pb n="KR3j0066_WYG_030-7b"/>
通亦然三禮圖則曰六孔笛滌也今之簫則六孔所謂<lb/>
洞簫無底簫也今之管七孔短于簫師古曰剛及别柎<lb/>
皆鼓名柎音膚節鼔即今之杖鼓版也舂牘笙師注以<lb/>
竹大五六寸長七尺短者一二尺其端有兩空髹畫以<lb/>
兩手築地應長六尺五寸其中有椎雅狀如漆筩而弇<lb/>
口大三圍長五尺六寸以羊革鞔之有兩組疏畫此笙<lb/>
師本以教祴樂祴樂不用柷敔故用舂牘築地以節樂<lb/>
也似今之魚鼓通典節鼓狀如博局中開圓孔適容其<lb/>
<pb n="KR3j0066_WYG_030-8a"/>
鼓擊以節樂<lb/>
合止柷敔節也　智常作論曰事有數千年相襲以訛<lb/>
而究不知正者不少矣柷敔之用其一也郭璞云柷如<lb/>
漆桶方二尺四寸深一尺八寸中有椎柄連底挏之敔<lb/>
如伏虎背上有二十七鉏鋙刻以木長一尺擽之擊柷<lb/>
之椎名為止戛敔之木名為籈其用之也樂之初擊柷<lb/>
三聲以作之樂之末戛敔三聲以止之自馬融鄭𤣥李<lb/>
循白虎通其説皆然唐六典協律郎舉麾鼓柷而樂作<lb/>
<pb n="KR3j0066_WYG_030-8b"/>
偃麾戛敔而後止遺法舉羽或提燈籠是已然則柷敔<lb/>
之用果此六聲而已邪總因尚書合止柷敔誤解合為<lb/>
始合止為終止也合止者合而止之一字一轉或數止<lb/>
焉節之謂也吾觀時樂得之矣時之度曲可以使人人<lb/>
一律者版為之也版有眼故加節焉十畨之奏一聲版<lb/>
二聲魚皆以木為之取其音清裂不為衆樂所掩夫柷<lb/>
敔之聲猶是也伶州鳩曰革木一聲木音直非若金石<lb/>
之鏗鏘革之闛鞈絲竹之嘹喨綿長可悦也不過挏擽<lb/>
<pb n="KR3j0066_WYG_030-9a"/>
相擊砉然而止正如版魚用為節奏曲之遲疾視此為<lb/>
準雅相之聲近乎拉颯悄然以輔柷敔之間此度曲之<lb/>
所為大襯小襯也柷敔不得其用今乃用銅鈸杖鼓以<lb/>
補之琴瑟設而不作亦以不知版眼也琴曲中有入慢<lb/>
則有趨可知矣今之單彈琴者猶度清曲也使其引喉<lb/>
轉聲以意長短不合拍按豈可聴乎琴與瑟合遂與六<lb/>
琴六瑟合遂與衆樂合皆恃拍按之節以一之若専以<lb/>
静逺緩細為髙無復版眼則竟可隨意短長是焉能與<lb/>
<pb n="KR3j0066_WYG_030-9b"/>
衆合邪人之用聲聲有常止止以更氣止以言乎齊也<lb/>
合止明矣春官教舂牘如柷小舂謂之應以應大舂所<lb/>
倡之節又云牘以應柷則柷非三聲而畢可知也房庶<lb/>
曰金石鐘磬也而變為方響絲竹琴簫也而變為筝笛<lb/>
木柷敔也而貫之為版馬貴與亦編九拍版六拍版于<lb/>
柷敔之後胡以代抃唐名樂句宋以檀若桑為之非明<lb/>
徵乎貴與亦疑之而不敢□耳<lb/>
遞鐘編鐘也　王褒頌曰伯牙操遞鐘即編鐘也隋盧<lb/>
<pb n="KR3j0066_WYG_030-10a"/>
賁曰周武克殷得鶉火天駟之應其音用七漢加應鐘<lb/>
故十六枚而在一簴鄭𤣥注周禮以二八為十六簴諸<lb/>
儒泥八音加倍非也智按十二律正倍合二十四聲後<lb/>
以不能盡用存十二律加四清聲合為十六今宫譜北<lb/>
曲亦十六調可證也編磬亦如之編鐘磬外别有歌鐘<lb/>
玉磬商頌依我磬聲磬亦玉磬也郊祀歌璆磬金鼓璆<lb/>
美玉名元祐編磬特磬是其遺也徐景安樂書甲丙庚<lb/>
壬設編鐘以應陽也乙丁辛癸布編磬以應隂也陳十<lb/>
<pb n="KR3j0066_WYG_030-10b"/>
二鎛鐘自子至亥各當其位以應律節聲也建鼓配乾<lb/>
艮巽坤之位合二十四架象節氣也柷在寅敔在戌當<lb/>
亥子丑之左右其次歌鐘以節登歌之句者曰歌磬即<lb/>
周禮頌磬也<lb/>
䪫鐘鐘篆有莖者也　博古圖有宋公䪫鐘銘䪫字與<lb/>
莖通用大晟樂書應天得六鐘篆其帶曰莖鐘因顓頊<lb/>
六莖取名耳<lb/>
鐘乳篆閒之枚也　考工記舞上謂之甬篆閒謂之枚<lb/>
<pb n="KR3j0066_WYG_030-11a"/>
枚謂之景即今之鐘乳也今乳俠舞閒每處有九面三<lb/>
十六漢法一帶有九智以為蓋四面也博古圖有周輔<lb/>
乳鐘李照曰鐘之有乳以節餘聲陸氏曰乳取于養也<lb/>
鼎乳以養口鐘乳以養耳皆養也石名鐘乳亦以其垂<lb/>
似之南京方山定林寺有乳鐘凡百二十乳亦四面分<lb/>
直甬面各三十乳乳各為聲<lb/>
追蠡追處剥落也　趙岐以追為鐘紐止因旋蟲謂之<lb/>
幹而附會也洞天清録曰今人以器物用久而剥落者<lb/>
<pb n="KR3j0066_WYG_030-11b"/>
為蠡蓋古銅器欵文追起者剥落漫滅也追與堆通畫<lb/>
家滴粉令<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>起謂之堆粉金銀犀玉之工皆謂堆起為<lb/>
頂裝詩追琢其章正謂頂裝作法也如鐘之旋帶篆枚<lb/>
若是追起者筆乗譏紐絶是矣然以為槌繫之追殊所<lb/>
未安<lb/>
㪇泛琴聲也<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>紋蛇腹當作蛇蚹　樂書曰弦合聲以<lb/>
作主暉分律以配臣有用<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>暉者即琴徽也九歎用彈<lb/>
緯升菴曰徽亦逕作緯志林曰嵇中散琴賦云閒遼故<lb/>
<pb n="KR3j0066_WYG_030-12a"/>
音痺弦長故微鳴所謂痺者猶今俗云㪇聲也㪇音鮮<lb/>
出羯鼓録兩弦之間逺則有㪇故曰閒遼弦鳴云者今<lb/>
之所謂泛聲也弦虛而不按乃可按故云弦長而微鳴<lb/>
也五臣皆不曉妄注吳曾引晁无咎云浮雲栁絮為泛<lb/>
聲輕非絲重非木也喧啾百鳥羣忽見孤鳳凰為泛聲<lb/>
中寄指聲也胡元瑞曰琴譜有疊蠲謂二指後先齊下<lb/>
也雷威唐大厯中西蜀人善製琴姚令威曰先公有雷<lb/>
威琴又言趙彦安得一<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>紋琴真虵蚹也中題云霧中<lb/>
<pb n="KR3j0066_WYG_030-12b"/>
山後得蜀郡草堂閒話云雷氏斵琴多在蛾眉無為霧<lb/>
中三山今人重梅花<graphic n="KR0856" url="https://raw.githubusercontent.com/kanripo/KR-Gaiji/master/images/KR0856.png" mimeType="image/png"/>牛毛斷蛇腹斷蛇腹當作蛇蚹<lb/>
莊子曰吾待蛇蚹蜩翼邪注蚹蛇腹下齟齬可以行者<lb/>
曹昭曰唐時雷文張越二家善製琴龍池鳳沼間有鉉<lb/>
餘處悉窪令關聲而不散姚作雷威文威一聲之訛也<lb/>
崇禎中命造琴五百張其式各種文華殿中書文震亨<lb/>
言此<lb/>
靈開渠雅州之靈開山材也　南部新書裴説在韋皋<lb/>
<pb n="KR3j0066_WYG_030-13a"/>
幕取靈開山桐為琴謂之靈開渠東坡藏琴有銘云開<lb/>
元十年造雅州靈開材其下池銘曰雷家記八曰合蓋<lb/>
聲出兩池其背微隆使之隘而聲徘徊也智疑是八日<lb/>
合説郛載東坡為陳季常襍書琴事有此條至虞汝明<lb/>
所記古琴疏皆後人造名也伏羲嬰硜貢梓帝命下相<lb/>
柏皇為琴曰丹維曰祖床帝俊琴曰電母俊之子晏龍<lb/>
琴曰菌首曰白民伊陟琴曰國阿周宣王琴曰嚮風銘<lb/>
曰情有耳伏宼在是祝牧琴曰太古楚王子無虧撫琴<lb/>
<pb n="KR3j0066_WYG_030-13b"/>
為洞庭木秋之歌琴曰青翻崔駰琴曰卧冰戴逵琴曰<lb/>
黑鵠逵之子仲若琴曰躍魴兄勃琴曰應谷栁文暢琴<lb/>
曰春風摛藻家用之羲之嬰硜貢梓舜之電母恐是附<lb/>
會山海經以俊為舜俊之子晏龍豈商均之别名乎中<lb/>
興書目有琴經一卷諸葛亮撰此偽必矣余嘗見楊大<lb/>
經所得琴經言十三徽中音為主在七徽兩頭各六琴<lb/>
身分三斷各七音而七弦十三徽又細分宫商角徵羽<lb/>
轉聲之處南海陳喬生曾刻其略今不見有此書崔遵<lb/>
<pb n="KR3j0066_WYG_030-14a"/>
度琴箋亦言其端矣大經教人先唱琴如學簫先唱五<lb/>
六工之例故易得節奏方與諸樂器合王伯厚引吕覽<lb/>
曰堯命質為樂乃以麋輅置缶而鼓之乃拊石擊石以<lb/>
象上帝玉磬之音以致獸舞鼓□乃拌五弦之琴作為<lb/>
十五弦之瑟命曰大章舜立鼓□延乃拌鼓□之所為<lb/>
瑟益之八弦為二十三弦之瑟乃令質修九招六列六<lb/>
英以明帝徳□或作□拌一作析楊升菴引之智按吕<lb/>
覽本作瞽叟兩山墨談曰集韻秦有父子争瑟者各入<lb/>
<pb n="KR3j0066_WYG_030-14b"/>
其半故名筝吕氏古樂紀曰瞽叟拌五弦之琴為十五<lb/>
弦之瑟帝舜立仰延乃拌瞽叟之所為瑟為二十三弦<lb/>
王楊或别見本豈叟作□叟又因膄訛邪若謂父子相<lb/>
爭而引此非矣瞽者皆可稱叟安知即舜父乎<lb/>
琴首更絃者曰臨岳焦尾曰龍齦　董彦逺曰李陽冰<lb/>
琴銘十字奇古冰小篆惟見於此沈存中言南溟伽陀<lb/>
羅紋如銀屑堅豈琴材是未曾見琴其銘亦未盡見也<lb/>
今銘曰以為臨岳等昔孫綽云回風臨岳刈飾流離成<lb/>
<pb n="KR3j0066_WYG_030-15a"/>
公綏亦曰臨岳則齊州之丹林顔黄門曰琴首更弦者<lb/>
名臨岳琴必以堅木藉弦欲其不刻入也臨岳本山神<lb/>
名因以名玉因以名琴之首其尾曰龍齦龍齦至臨岳<lb/>
應通期數四分用三以排徽<lb/>
賀若瑟曲也　程泰之曰瑟中有賀若乃唐文宗時賀<lb/>
若夷善琴樂府襍録曰賀若夷令人琴而自以瑟合之<lb/>
錦瑟五十弦乃爾雅之灑也二十五弦為瑟十三弦為<lb/>
筝<lb/>
<pb n="KR3j0066_WYG_030-15b"/>
剛鼓即鼖謂掆之也在前曰朔鼙後應曰應鼙騎鼓也<lb/>
　周禮以鼛鼔鼓役事長丈有二尺長則聲緩故以節<lb/>
力役古通作皋皋緩也以鼖鼓鼓軍事八尺而兩面或<lb/>
作䩿古通作賁扶云切鼗有柄兩耳鼓也播以節樂又<lb/>
作鞉鼙小鼓又作鞞鞞中軍執以令鼓所謂朔鼙也旅<lb/>
長執以應之所謂應鼙也司馬法曰鼙聲不過闟説文<lb/>
曰騎鼓也大司馬有執提注馬上有曲木置鼓鬛上故<lb/>
謂之提漢鹵簿有剛鼓孔光何武奏剛别柎員晉作棡<lb/>
<pb n="KR3j0066_WYG_030-16a"/>
鼓唐作掆鼓夾金鉦皆十二南史輿不得重掆掆鼓大<lb/>
使人掆之也今時有金鼓有襜如襦以系掛於後項手<lb/>
兩桴擊之其節奏名得勝鼓今士大夫家用之不過二<lb/>
十面然南都始用也豈唐之中鳴小鼓羽葆鼓乎又午<lb/>
門角樓上鼓乃御朝時發煦者偶一面壊宗伯工部入<lb/>
估直見其制乃紙布裱成者以無此大皮也塗金鏤環<lb/>
司禮計費千餘金亦破冒耳陳祥道言八面六面猶言<lb/>
八枚六枚也智按此乃康成之説若作一鼓而八出為<lb/>
<pb n="KR3j0066_WYG_030-16b"/>
面直可噴飯而韓苑洛志樂猶主其説而圖之迂哉<lb/>
楚嚴即今之發<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也大鼜晨戒發<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>皆嚴鼓也　司馬<lb/>
法曰昬四通鼓為大鼜<hi>音戚</hi>夜半三通為晨戒旦明五通<lb/>
為發昫<hi>音嘘</hi>周禮曰軍旅夜鼓鼜發擂以三百六十為一<lb/>
通衛公兵法軍城及行軍在外日出沒時鼓手撾三百<lb/>
三十三搥為一通鼓音止角音動吹十二聲為一疊虎<lb/>
鈐經十萬兵以上大角二十四具大鼓六十四面日沒<lb/>
前二刻先吹小角次吹大角一會十六聲三會四十八<lb/>
<pb n="KR3j0066_WYG_030-17a"/>
聲為一曲發鉦一百五十聲唐馬周請置六街鼓號鼕<lb/>
鼕鼓樂志楚嚴鼓員一人因中嚴而𫝊嚴鼓元帝擿銅<lb/>
丸聲中嚴鼓之節駕将出奏中嚴亦曰一嚴再嚴三嚴<lb/>
張衡賦用楚嚴周遵道豹隠紀談曰楊誠齋詩天上歸<lb/>
來已六更不知其解宋内五更絶梆鼓遍作謂之蝦蟆<lb/>
更其時禁門開而百官入所謂六更也如方外之攢㸃<lb/>
郭青螺曰即今之發擂耳演繁露曰五夜分二十五㸃<lb/>
景陽樓鐘今墉城鐘皆以記漏南史齊髙帝改用鐵磬<lb/>
<pb n="KR3j0066_WYG_030-17b"/>
以記㸃也<lb/>
植鼓謂之建鼓亦曰縣鼓　何並𫝊王林卿剥寺門建<lb/>
鼓官司通曰寺師古曰植鼓也建木而旁縣鼓也城上<lb/>
烏謡曰梁下有縣鼓<lb/>
羯鼓兩杖鼓各有異名　𤣥宗好羯鼓而寧王善吹笛<lb/>
帝嘗稱羯鼓八音之領袖蓋本兩杖鼓其曰荅臘鼓則<lb/>
龜兹鼓也毛員鼓則天竺伎也筆談曰羯鼓曲今唯有<lb/>
邠州一父老能之有大合蟬滴滴泉唐之杖鼔曰兩杖<lb/>
<pb n="KR3j0066_WYG_030-18a"/>
鼓者兩頭皆用杖今之杖鼓一頭以手拊之則唐之漢<lb/>
震第二鼓也明皇宋開府皆善此鼓其曲多獨奏如鼓<lb/>
笛曲是也今時杖鼓當時只是打拍鮮有専門獨奏之<lb/>
妙古曲悉皆散亡頃年王師南征得黄帝炎一曲於交<lb/>
趾乃杖鼔曲也炎或作鹽今杖鼓譜中有炎杖聲或曰<lb/>
大樂之鼓無繁滚但用一椎此用二椎故曰兩杖鼓與<lb/>
拍鼓呼杖鼓者異今時杖鼓版専以襯節<lb/>
漁陽參咢也　徒擊鼓謂之咢禰衡未易服一鼓既易<lb/>
<pb n="KR3j0066_WYG_030-18b"/>
服又一鼓徐文長言餘姚人及董堯章並能此調有倚<lb/>
伏舞勢曰餘姚鼓乃漁陽之訛也參上聲今作摻撾徐<lb/>
鉉引古歌辭邊城晏開漁陽摻黄塵蕭蕭白日暗又漢<lb/>
書注引王僧孺詩散度廣陵音參寫漁陽曲博南摻去<lb/>
聲<lb/>
朋肯手拍鼓聲也　宋璟善鼓嘗曰不是青州石末即<lb/>
是曾山花甆撚小碧於頭上掌下須有朋肯之聲朋去<lb/>
聲據此乃是漢震第二鼓也且蹂用石末花甆固是腰<lb/>
<pb n="KR3j0066_WYG_030-19a"/>
鼓掌下朋肯聲是以手拍非羯鼓也又謂頭如青山峰<lb/>
手如白雨㸃此羯鼓之能事也璟孫沇亦知音律<lb/>
邪婆色雞鼓曲也　李琬聴樂工擊此知之出韓卓羯<lb/>
鼓録羯鼓承牙牀以兩杖擊之明列合太簇一均在雞<lb/>
婁鼓之上都曇答臘之下世謂兩杖鼓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>用山桑捲用<lb/>
銅鐵杖用黄檀狗骨花楸曹王皋得二捲為至寶杜鴻<lb/>
漸得二杖為尤物李琬知邪婆色雞以掘柘急偏解之<lb/>
打斷宋街市鼓曲也一名太平鼔　吳曾曰崇寧大觀<lb/>
<pb n="KR3j0066_WYG_030-19b"/>
以來内外街市鼓笛拍版名曰打斷至政和初禁之民<lb/>
間改名太平鼓又曰通同部鼓江古心宣政襍録言臻<lb/>
蓬蓬鼔今北京臘正小兒皆以綿裹枹擊鐵環太平鼓<lb/>
無笛拍<lb/>
沙鑼羯鼔皆外國器而中國用之鉦與鑼近故用相代<lb/>
也　古嘗以解嚴叩鉦今無其制説文曰鉦鐃也鐃如<lb/>
鈴余嘗以鐸鉦鐃鐲形皆如小鐘有舌而鑼為嘗用乃<lb/>
無之唐韵七歌有鑼乃云鈔鑼器也意古必有此形或<lb/>
<pb n="KR3j0066_WYG_030-20a"/>
諸公失注邪俗間用<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>篥之樂皆用銅鼓以間之馬援<lb/>
致駱越銅鼓鑄為銅馬唐時有銅鼓入貢今雲貴兩粤<lb/>
到處有之聲聞十里其形平面而中漚起擊漚起處每<lb/>
二架有雌雄今雅樂教坊樂隊舞皆不用此不知唐宋<lb/>
時用否馬貴與曰鼓吹鉦即説文錚形圓如銅鑼宋志<lb/>
曰鉦如大銅疊南蠻之器也劉淵曰鈔鑼銅器樂書有<lb/>
銅鑼自後魏宣武以後好北音胡<graphic n="KR3440" url="https://raw.githubusercontent.com/kanripo/KR-Gaiji/master/images/KR3440.png" mimeType="image/png"/>羯鼓銅鈸打沙鑼<lb/>
其音原出西域<graphic n="KR3440" url="https://raw.githubusercontent.com/kanripo/KR-Gaiji/master/images/KR3440.png" mimeType="image/png"/>音常式切雲麓漫抄曰今人呼洗為<lb/>
<pb n="KR3j0066_WYG_030-20b"/>
沙鑼又曰厮鑼近代賜契丹西夏使人皆用此語究其<lb/>
説軍行不暇持洗以鑼代之智以此説附會蓋中原人<lb/>
以擊鑼為篩鑼東南方亦有言之者篩沙音相近篩又<lb/>
為厮又小轉也書𫝊曰養馬者為厮所執之鑼為洗曰<lb/>
厮鑼以鑼為洗正如秦漢用刁斗可以警夜又可以炊<lb/>
飯取其便耳宋志駕前皆棒厮鑼元志作水礶鐁鑼南<lb/>
宋市肆記亦言酒器沙鑼水盆以金銀為之即如今之<lb/>
銅面盆也<lb/>
<pb n="KR3j0066_WYG_030-21a"/>
丁寧鉦也讀如丁令因作叮嚀通為真泠丁東一作丁<lb/>
當　丁寧本口語丁寧故作叮嚀以是名鉦取其聲也<lb/>
猶鐵馬名曰丁當玉珮亦曰丁當或作叮噹或曰語叮<lb/>
囑曰丁寧本此莊子真泠禹曰之真泠即丁寧也丁東<lb/>
聲也珮聲弦聲皆稱之又作丁當者蓋東當二音古通<lb/>
用也詩小東大東叶可以履霜空亦如匡可証<lb/>
銅鈸今之鐃鈸也　廣韵但言鈴鈸不知其詳銅鈸乃<lb/>
南齊穆士素所造其圓數寸大者出於扶南髙昌疎勒<lb/>
<pb n="KR3j0066_WYG_030-21b"/>
之國其圓數尺隠起如浮漚以韋貫之相擊以和樂釋<lb/>
書有之唐燕樂曲有銅鈸相和之樂銅鈸謂之銅盤司<lb/>
馬承禎製𤣥真道曲大羅天曲有鐃鈸蓋其小者今亦<lb/>
用以節樂或謂之草子或謂之鋪鈸<lb/>
箛即笳唐之銅角是其遺也　仗有大鼓長鳴長鳴今<lb/>
時之號通也口圓而長如竹筩一尺五寸又有小柄空<lb/>
管從筩中抽出吹之晉即有鳴葭葭即笳應劭鹵簿圖<lb/>
有騎執箛箛即笳或謂其始似葭管後以銅作大<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>篥<lb/>
<pb n="KR3j0066_WYG_030-22a"/>
桓𤣥製龍角所謂銅角也今俗云喇叭鎖哪直口曰號<lb/>
通轅門吹角十二疊是也今制有畫角在前又有大銅<lb/>
角小銅角胡儼言曹子建製角曰為君難為臣難難又<lb/>
難不知何所本<lb/>
将于淳于之類也　北海郡有淳于縣春秋淳于公國<lb/>
在此縣因以為氏其實本樂器名圓如碓頭大上小下<lb/>
樂作鳴之與鼓相和淳因作錞周禮鼓人以金錞和鼓<lb/>
即此南齊始興王鑑𫝊有什邡人段祖以淳于獻鑑髙<lb/>
<pb n="KR3j0066_WYG_030-22b"/>
三尺六寸六分圍二尺四寸後周自蜀得之斛斯徵曰<lb/>
此錞于也依干寶周禮注以芒筒捋之其聲極振周禮<lb/>
疏曰錞于之名出于漢大予樂官按晉語趙宣子曰戰<lb/>
以錞于丁寧儆其民也吳語鳴鐘鼓丁寧錞于五代後<lb/>
周有将于其錞于之類乎形似瓦缶以簴縣之宋時虢<lb/>
州上古鐘董逌以為淳于故考擊不受而無攠隧也當<lb/>
音敦于<lb/>
琵琶本借枇杷轉為鼙婆或作擘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>㮰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>一名國腹<lb/>
<pb n="KR3j0066_WYG_030-23a"/>
説文止有枇杷字借當樂器遂作琵琶一名鼙婆即琵<lb/>
琶聲之轉也趙凡夫以為當用擘□又作㮰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其可笑<lb/>
者在竟改唐人詩字也字有俗而通者琵琶是也又安<lb/>
知非説文之漏失乎推手曰琵郤手曰琶傅𤣥琵琶序<lb/>
云漢送烏孫公主起杜摯以為秦長城之役百姓弦鞉<lb/>
而鼓之武夷山記國腹即琵琶元有白翎雀大曲張思<lb/>
㢘歌曰一十四弦喑一抹蓋秦與琵琶合奏也王元美<lb/>
琵琶有小大忽雷按南部新書曰韓晉公入蜀伐竒樹<lb/>
<pb n="KR3j0066_WYG_030-23b"/>
堅緻如紫石匠曰為胡琴槽他木不可並遂為二琴大<lb/>
曰大忽雷小曰小忽雷後獻徳皇晦伯編入琴類已非<lb/>
而元美以為琵琶或後凡樂器之有槽軫者皆借稱之<lb/>
邪琵亦音擘容齋引樂天忽聞水上琵琶聲為證古詩<lb/>
何拘邪紀事載宣宗弔白居易律詩云童子解吟長恨<lb/>
曲塞兒能唱琵琶篇此知唐人有擘琶之音<lb/>
洞簫本是筒簫　説文筒通簫也徒弄切簫本編排而<lb/>
成形象鳳尾曰鳳簫爾雅所謂言也後加作䇾筒乃單<lb/>
<pb n="KR3j0066_WYG_030-24a"/>
竹故曰通簫後乃通作洞簫王子淵作洞簫賦<lb/>
泠簫泠人以簫合詠也　魯語曰泠簫詠歌乃鹿鳴之<lb/>
三景王鑄無射泠州鳩非之泠氏掌樂官周語曰泠人<lb/>
詩簡兮衛之賢者仕于泠官鄭𤣥曰泠官樂官鍾儀曰<lb/>
泠人也因黄帝使泠倫取竹為古樂師故後世號樂官<lb/>
為泠既以泠為官故别作伶<lb/>
唐之管色猶古之鐘均也　古有一弦之均以均衆聲<lb/>
唐賀懐智琵琶譜一冊其序曰琵琶八十四調内黄鐘<lb/>
<pb n="KR3j0066_WYG_030-24b"/>
太蔟林鐘宫聲弦中彈不出須管色定弦餘八十一調<lb/>
即以此三調為準管色猶均聲以為相合之準今之調<lb/>
琴須先用管色合字定宫乃以宫弦下生徵徵弦生商<lb/>
上下相生終於少商凡下生者隔二弦上生者隔一弦<lb/>
取之凡弦聲皆當如此古人仍須以金石為準商頌依<lb/>
我磬聲是也今之彈三弦者初亦使人吹簫定調散彈<lb/>
小弦以合簫中伊字然後定軫可以合和合字音近於<lb/>
葛詞隠所云輪過髙徽則其字頭低出之聲簫管合和<lb/>
<pb n="KR3j0066_WYG_030-25a"/>
不著曰挐曰賣正所謂合曲也<lb/>
笛簻非馬策也　馬融笛賦裁以當簻李善注簻馬策<lb/>
也裁笛以當馬簻便易持夢溪筆談曰簻管也古人謂<lb/>
樂之管為簻故潘岳笙賦云修簻内辟餘簫外透裁以<lb/>
當笛者餘器多裁衆簻以成音此笛但裁一簻五音皆<lb/>
具不假繁猥所以便而易持也升菴引此元瑞譏其全<lb/>
抄西溪叢語云當作檛不當作簻智按簻檛音義皆同<lb/>
因有方言而後造此字馬鞭名之笛管亦名之何碍乎<lb/>
<pb n="KR3j0066_WYG_030-25b"/>
必欲改檛字以别又可笑矣有雅笛有羌笛周禮笙師<lb/>
掌教羌笛融所賦長笛空洞無底剡其上孔五孔一出<lb/>
其背正似今之尺八李善注七孔長一尺四寸此乃今<lb/>
之横笛太常鼓吹部中之横吹也融賦曰易京君明識<lb/>
音律故本四孔加以一君明所加孔後出是謂商聲五<lb/>
音畢沈約宋書亦云京房備其五音周禮笙師注杜子<lb/>
春云篴乃今時所吹五空竹篴今三禮圖正横設而有<lb/>
五孔此雅笛也後乃增為六又增為七<lb/>
<pb n="KR3j0066_WYG_030-26a"/>
擫㩶一作擪扢手執之狀也　王褒洞簫賦挹抐擫㩶<lb/>
順敘卑迖抐音女立切擫烏協切㩶即捻五臣作擪扢<lb/>
墨莊漫録引連昌宫詞李謩<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>笛傍宫牆<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>見玉篇指<lb/>
按于笛曰<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>智謂<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>乃擪訛而張子賢以為奇邪<lb/>
吹脣即所謂<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>也　<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>即叫字集韵又作嘄<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>或以土<lb/>
為之今人以口作聲曰叫亦謂之肉笛莊子吹劍首者<lb/>
□而已矣北魏圍南陽吹脣沸地即口吹<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>也<lb/>
匏屬總言笙簧分言之則多管曰簧　笙竽巢和簧皆<lb/>
<pb n="KR3j0066_WYG_030-26b"/>
匏屬而隋志樂匏止有笙十九管竽三十六管唐志二<lb/>
匏有巢有和此取爾雅之名馮嗣宗疑月令仲夏調笙<lb/>
竽竾簧並言四事或簧别是一器邪朱子則以匏中金<lb/>
葉為簧漢武内𫝊鼔震靈之簧神仙𫝊有五舌竹簧宋<lb/>
時民間有鐵葉簧智以仙𫝊小説不可據大約合言則<lb/>
匏中管曰簧分言則多管是簧耳竾即篪<lb/>
控<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>即空侯　升菴樂書云師延為空國之侯所製臆<lb/>
説也沈約宋書控<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>宫引第一商引第二即管篌也風<lb/>
<pb n="KR3j0066_WYG_030-27a"/>
俗通作坎侯吳兢云漢武滅南粤令樂人侯暉造竷竷<lb/>
音坎以侯姓名坎侯集韵作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>篌複矣凡夫禁用箜篌<lb/>
大泥<lb/>
拍版今版之始也　拍版本無譜明皇遣黄幡綽造譜<lb/>
乃于紙上畫兩耳以進上問之對曰但有耳道自然中<lb/>
節韓文曰樂句研北襍志曰趙氏獨子固不仕元醉歌<lb/>
樂府執紅牙以節曲牙版也<lb/>
火不思即今之琥珀詞也　元志天樂一部有琵琶管<lb/>
<pb n="KR3j0066_WYG_030-27b"/>
篌二火不思二胡琴二火不思制如琵琶直頭無品有<lb/>
小槽圓腹如半瓶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以皮為面四弦皮絣同一孤柱陶<lb/>
宗儀言樂器有秦明琴渾不似曲則有口温舍舍□□<lb/>
之類即火不思智見今山陜中州皆彈琥珀詞其製似<lb/>
之蓋渾不似之轉語也通考曰琵琶修頸而小曰秦漢<lb/>
子今京師有吳撥四土兒密失义兒機等俞琰曰北地<lb/>
琵琶昭君笑曰渾不似遂訛<lb/>
觱篥一作箄篥悲慄　宋太宗時三大宴皇帝升座宰<lb/>
<pb n="KR3j0066_WYG_030-28a"/>
相進酒庭中吹觱篥以衆樂和之唐九部塞樂有漆觱<lb/>
篥比部安國樂有雙觱篥銀字觱篥銀字管也唐徳宗<lb/>
朝有将尉遲青素善觱篥冠絶古今時幽州有王麻奴<lb/>
河北推為第一手後訪尉遲令於髙般涉調中吹勒部<lb/>
羝曲曲終尉遲頷頤而已謂麻奴曰何必髙般涉也即<lb/>
自取銀字管放般涉中吹之麻奴愧謝朱子曰箄篥原<lb/>
名悲栗元美載武夷山古記魏子騫會鄉人於幔亭吕<lb/>
荷香戛國腹黄次姑揮悲慄悲慄即箄篥國腹即琵琶<lb/>
<pb n="KR3j0066_WYG_030-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　通雅卷三十<lb/>
</p>
<p>
</p>
  </div>
</body>
</text>
</TEI>
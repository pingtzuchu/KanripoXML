<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>通雅卷二十四</head>
    <p>
<pb n="KR3j0066_WYG_024-1a"/>
欽定四庫全書<lb/>
　通雅卷二十四　　　　　明　方以智　撰<lb/>
　　官制<hi>文職</hi>
臺主憲長也　秦御史大夫位上卿漢仍之選郡守相<lb/>
髙第為之任職者為丞相復置兩丞一曰御史丞一曰<lb/>
中丞成帝更名大司空元魏踵此而中丞出外為臺主<lb/>
更名御史長史魏初改中丞為宫正晉厯南北朝並不<lb/>
置大夫以中丞為臺主唐因隋設大夫一丞二後改為<lb/>
<pb n="KR3j0066_WYG_024-1b"/>
司憲不久復故宋仍唐而無大夫以中丞為臺長今則<lb/>
猶西漢也中丞至六朝鹵簿出入干歩絳騶清道與皇<lb/>
太子分道王公遜避嘗曰避中丞赤棒唐制大夫中丞<lb/>
午後三刻出迴避宰相如午前出宰相迴避大中大夫<lb/>
節卿曰丞相猶太宰御史大夫猶小宰御史之中丞少<lb/>
府之尚書猶宰夫大長秋猶内宰而屬少府自武帝時<lb/>
中丞始不得居中制事而光武政歸臺閣不任三公此<lb/>
周官之大體所必不可復也按漢表成帝省詹事并屬<lb/>
<pb n="KR3j0066_WYG_024-2a"/>
大長秋而少府下言諸僕射署長中黄門皆屬<lb/>
持書御史即治書也　嚴延年傳注天子欲有拜詔持<lb/>
書御史發符下太尉通典曰中丞舊持書侍御史也胡<lb/>
廣曰宣帝齋居□事令侍御二人治書魏置治書執法<lb/>
隋先于相府置察非掾後改為治書侍御史唐為中丞<lb/>
漢表在殿中蘭臺掌圖籍外督舉劾建武中特詔與司<lb/>
𨽻校尉尚書令三司各専席而坐曰三獨坐梁重其選<lb/>
給三騶執盛印青囊後魏北齊曰南臺或曰南司唐御<lb/>
<pb n="KR3j0066_WYG_024-2b"/>
史臺門北闢取隂殺也宋天禧時置言事御史六員元<lb/>
豐復六察以御史専領漢御史乗屬者天子出御史除<lb/>
二人為乗曹䕶車馬武紀御史乗屬在廟傍是也御史<lb/>
裏行始自馬周以布衣令于監御史裏行遂有此名㑹<lb/>
要曰始于龍朔用王立本為之<lb/>
南床雜端也　通典言侍御史職有四謂推彈公廨雜<lb/>
事知雜事者謂雜端最為雄劇食坐之南設横榻謂之<lb/>
南床或曰即轉南省此如今掌河南道京畿道也裏行<lb/>
<pb n="KR3j0066_WYG_024-3a"/>
葢如今之試御史也今稱御史為烏臺以朱博𫝊御史<lb/>
府中列栢木常有野烏數千也于文定泥顔氏家訓以<lb/>
為鳥誤作烏智按唐宋來皆用烏府考漢書原作烏字<lb/>
或顔别見一本邪<lb/>
三院臺院殿院察院也　御史在周為柱後史秦為侍<lb/>
御史監理諸郡亦謂監察御史漢罷監察之名魏置掌<lb/>
八部蘭臺二人居殿中側陛而坐晉復置檢校御史隋<lb/>
改檢校為監察唐仍隋而置三院一曰臺院侍御史𨽻<lb/>
<pb n="KR3j0066_WYG_024-3b"/>
焉號臺端二曰殿院殿中侍御史𨽻焉號副端三曰察<lb/>
院監察御史𨽻焉號分察三院幾二十員而内供奉裏<lb/>
行各如正員之半宋仍唐三院以知雜為侍御言事而<lb/>
殿中侍御六察為監察近時十三道不分三院内糾外<lb/>
按人人可以言事然初為試厯三差後為道長亦其遺<lb/>
意也<lb/>
六察察六事又察六部也　監察御史第一人察吏禮<lb/>
部第二人察兵工部第三人察户刑部唐百官志又載<lb/>
<pb n="KR3j0066_WYG_024-4a"/>
察六事一察官善惡二察户口帳籍賦役三察農桑倉<lb/>
廩四察賊猾私蠧五察徳行才能六察黠吏豪宗其察<lb/>
六部乃興元元年事也元和四年以新人不出使無以<lb/>
觀能否乃令顓察尚書省號六察官<lb/>
唐之獻納院宋之檢院古納言也　唐虞納言以出納<lb/>
帝命故今以通政司為古之納言周官内史掌叙事之<lb/>
法受納訪以詔王所治葢其職也秦漢以來統于三省<lb/>
門下省侍中黄門侍郎掌出納帝命中書省掌制詔宣<lb/>
<pb n="KR3j0066_WYG_024-4b"/>
𫝊尚書省令丞掌通章奏北周保定改侍中為納言唐<lb/>
因之又改侍中又改左相掌獻替贊相禮儀審覆奏抄<lb/>
垂拱置匭以諫議充知匭使中丞為理匭使天寶九載<lb/>
改為獻納使宋雍熈改匭為檢景徳改登聞檢院命直<lb/>
學士張詠判又有鼓院凡文武臣僚閣門無例通進文<lb/>
字并先經鼓院未經鼓院者檢院不得收接周禮逹窮<lb/>
者與遽令鄭司農云窮寃擊此鼓以逹于上則敢諫之<lb/>
鼓此其遺矣匭使屬諫議大夫即屬門下省則猶納言<lb/>
<pb n="KR3j0066_WYG_024-5a"/>
屬也宋又有通進司銀臺司掌受天下章奏進御院進<lb/>
奏院掌受勅及百司符牒故今稱通政司為銀臺宋朝<lb/>
通進銀臺司舊𨽻樞密院凡内外奏覆文字必闗二司<lb/>
然後進御樞密學士向敏中請别置局淳化四年以宣<lb/>
徽北院聽事為通進銀臺司命敏中及張詠同知二司<lb/>
事發勅司舊録中書尋命銀臺司兼領之又以給事中<lb/>
封駁𨽻通進銀臺司由此觀之通進銀臺其職在禁中<lb/>
或如今之㑹極門收本之文書也明徳元年文徳殿兩<lb/>
<pb n="KR3j0066_WYG_024-5b"/>
廊門賜名左右嘉福又東西上閣門内正南門曰左右<lb/>
長慶北曰左右嘉肅次北門曰左右銀臺學士翰林院<lb/>
在其内李肇記學士出銀臺乗馬是也<lb/>
大棘廷尉也　有虞曰士夏曰大理周為司冦秦制廷<lb/>
尉漢景更名大理武帝復名廷尉哀復名大理後漢復<lb/>
名廷尉葢漢無司冦故廷尉為重有正監及平謂廷尉<lb/>
三官隋名大理寺唐宋因之宋有大理獄官左斷刑右<lb/>
治獄分左右㕔㕔各五案鄭氏綺談云大理曰大棘晏<lb/>
<pb n="KR3j0066_WYG_024-6a"/>
公類要云棘司近日既有刑部又設大理寺與都察院<lb/>
稱三法司有大獄則公斷之<lb/>
漢以後之九寺棘卿非三代之九卿也　夏商九卿周<lb/>
六官與三少周禮朝士掌外朝之法左九棘孤卿大夫<lb/>
位焉六卿三孤也漢襲秦自丞相御史大夫外有正卿<lb/>
九太常光禄勲衛尉太僕廷尉鴻臚宗正大司農少府<lb/>
亦曰九寺大卿又至十二卿有執金吾大長秋将作大<lb/>
匠魏晉宋齊如舊梁置十二卿北齊九寺唐亦因之皆<lb/>
<pb n="KR3j0066_WYG_024-6b"/>
曰棘卿宋設九卿皆以為命官之品秩而無職事元豐<lb/>
正名始有職掌中興以來併省冗職除太常寺大理寺<lb/>
不罷外宗正以太常兼而衛尉并工部太僕併駕部太<lb/>
府司農併户部光禄鴻臚併禮部紹興復置太尉司農<lb/>
餘遂廢廢之是也今制以六部都通大為九卿此外則<lb/>
太常太僕光禄鴻臚尚寶而已<lb/>
三珪之位謂三卿皆執珪也　楚昭王迎屠羊説以三<lb/>
珪之位<lb/>
<pb n="KR3j0066_WYG_024-7a"/>
藻衣花綬卿服也　漢官儀曰衣裳卿大夫藻火又曰<lb/>
綬青地桃花<lb/>
尚書裏行太常也　秦為奉常景帝六年改為太常漢<lb/>
官解詁曰太常為九卿之首職略曰太常在六曹之下<lb/>
與尚書承郎同次謂之尚書裏行屬有大樂令大予雅<lb/>
樂郎大祝太宰今用大史令大卜令醫令大官令<lb/>
漢有宗伯乃宗正卿非禮部也　漢平元始五年詔曰<lb/>
宗室自太上皇以來族親各以世民郡國置宗師以糾<lb/>
<pb n="KR3j0066_WYG_024-7b"/>
之致教訓焉二千石選有徳義者以為宗師考察不從<lb/>
教令有寃失職者宗師得因郵亭書言宗伯請以聞晉<lb/>
灼曰宗伯宗正也近時宗人府以勛戚領之周語曰仲<lb/>
山甫曰古者司民協孤終司商協名姓注司商掌賜族<lb/>
受姓之官此即宗正之職矣<lb/>
今之光禄寺非昔光禄勲漢之光禄勲乃秦之郎中令<lb/>
也　秦郎中令掌宫殿掖門户漢更名光禄勲解詁曰<lb/>
勲之言閽也此解不通北齊曰光禄寺兼掌膳食帳幕<lb/>
<pb n="KR3j0066_WYG_024-8a"/>
唐龍朔改司宰光宅改司膳自此與光禄勲絶特襲其<lb/>
名耳宋仍唐元豐官制屬有大官令上林司而自宋及<lb/>
元復有宣徽院客省使亦掌燕饗饔餼前代初置宣徽<lb/>
院後改光禄寺與古懸遠而進階有光禄大夫猶古遺<lb/>
意也漢光禄勲屬有諌議大夫中郎三将郎中三将騎<lb/>
郎将羽林令監奉車都尉騎都尉謁者光禄郎表有中<lb/>
大夫太初改光禄大夫<lb/>
大農令秦之治粟内史也　漢因秦置景帝更名大農<lb/>
<pb n="KR3j0066_WYG_024-8b"/>
令武帝更名大司農掌錢榖貨幣以當時無户部也屬<lb/>
有太倉令均輸令平凖令都内令藉田令導官令斡官<lb/>
廪犧令騪粟都尉市長導官主舂御米及作乾<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>
                    <hi>詳下條</hi>
斡官斡鹽鐡也<lb/>
秦漢之少府猶周之玉府内府也　掌山海池澤之税<lb/>
名曰禁錢志曰掌中服御寶貨珍膳屬有符節令大官<lb/>
令尚食五尚太官獻丞湯官令丞樂府令若盧令荘戈<lb/>
令織室令黄門令給事中鉤盾令尚方令御府令掖庭<lb/>
<pb n="KR3j0066_WYG_024-9a"/>
令守宫令上林令凡太醫大官守宫上林四官屬少府<lb/>
自侍中至御史皆以文屬焉宋中興裁司農少府併于<lb/>
户部極是惜又復之耳<lb/>
秦漢之衛府周之宫正也　掌宫門衛屯兵實宫正之<lb/>
職而秦郎中令亦掌宫殿掖門户或曰亦宫正也錦衣<lb/>
衛考略以為郎中令似錦衣之職此特謂羽林屬之耳<lb/>
漢表自有中尉太初更名執金吾掌循徼京師有緹騎<lb/>
二百人然今錦衣衛司朝内鹵簿䕶衛則正兼衛尉之<lb/>
<pb n="KR3j0066_WYG_024-9b"/>
任矣而唐之内宦主軍如神策軍使正中尉也古今之<lb/>
官名相倣而職掌不同安能强定而合之乎衛尉屬有<lb/>
公車令大誰長衛士令衛司馬衛侯旅賁令<lb/>
執御前驅猶古太僕之遺意也　周禮有太僕下大夫<lb/>
掌正王之服位出入王之大命王出入則自左馭而前<lb/>
驅周穆置太僕正以伯冏為之秦特襲其名耳漢太僕<lb/>
領五監六廏王莽改太御後漢復名太僕天子每出奏<lb/>
駕上鹵簿用大駕則執御魏因之晉宋不嘗置郊祀則<lb/>
<pb n="KR3j0066_WYG_024-10a"/>
權置執轡事畢則省唐領乗黄典廏典牧車府等四署<lb/>
天下監牧置八使宋初輿馬之政分𨽻郡牧騏驥院太<lb/>
僕但掌天子五輅屬車耳今之太僕則竟管馬政矣漢<lb/>
太僕屬有騎馬令未央廏令考工令車府令牧師菀令<lb/>
漢之鴻臚秦之典客周官之大行人也　周官有行人<lb/>
掌大賔客之禮象胥掌蠻夷閩貉之國使秦有典客掌<lb/>
諸侯及歸義蠻夷即是官也漢名鴻臚應劭曰鴻聲也<lb/>
臚𫝊也屬官有行人譯官别火三令丞及郡邸長丞凡<lb/>
<pb n="KR3j0066_WYG_024-10b"/>
事之尊重者遣大鴻臚而輕賤者遣行人也景帝改名<lb/>
大行令武帝更名大鴻臚秦有典屬國成帝併入大鴻<lb/>
臚隋開皇廢之入太常尋復置唐曽改司文司賔皆復<lb/>
舊領典客司儀二署宋南渡併入禮部近代鴻臚卿専<lb/>
為臚贊之官士夫不厯此官惟南都之鴻臚卿為大老<lb/>
迴翔之地耳周行人司聘問春秋列國皆有之風俗通<lb/>
曰周秦以八月遣輶軒之使采異代方言皆是也藝文<lb/>
志曰縱横家者流葢出于行人之官秦漢以後奉使者<lb/>
<pb n="KR3j0066_WYG_024-11a"/>
不名行人如巡行之博士直指之繡衣觀風之八使按<lb/>
察之六條其職尊其事重矣今日之行人司正古行人<lb/>
職也<lb/>
漢之謁者今鴻臚之職也　僕射為謁者臺率常侍謁<lb/>
者五人謁者三十人初為權謁者滿嵗為給事謁者表<lb/>
曰掌賔讚受事智以為正鴻臚鳴贊之事也而漢鴻臚<lb/>
屬國之職則今有提督四蠻舘屬之太常少卿<lb/>
舌人譯官也　周語使舌人體委與之注舌人能逹異<lb/>
<pb n="KR3j0066_WYG_024-11b"/>
方之志象胥之官也周禮大行七嵗屬象胥諭言語司<lb/>
農云象胥譯官也漢志象來致福注象譯也漢表典屬<lb/>
國屬官有九譯令<lb/>
符璽令合典瑞掌節之職也　春官有典瑞地官有掌<lb/>
節漢因秦置符璽令位次御史中丞别為一臺晉併蘭<lb/>
臺置符節御史齊置主璽令史隋有符璽局置監屬門<lb/>
下省煬帝改為郎唐因之宋元仍置符寶郎屬門下殿<lb/>
中此時為尚寶司<lb/>
<pb n="KR3j0066_WYG_024-12a"/>
大均祭酒也　胡廣曰凡祭酒者賔得主饌老者舉酒<lb/>
祭地言為長也大均即成均也虞命典樂教胄子周禮<lb/>
有師保成王時彤伯入為祭酒戰國荀卿為祭酒漢呉<lb/>
王濞年老為劉氏祭酒祭酒之名久矣漢置博士祭酒<lb/>
一人晉立國子學宋太始置總明觀祭酒一人有四科<lb/>
齊梁號為國師北齊曰國子寺隋置太學大業改為國<lb/>
子監有祭酒司業丞主簿録事博士助教唐龍朔改為<lb/>
司成館天寶置廣文館宋置判監事元豐始名祭酒司<lb/>
<pb n="KR3j0066_WYG_024-12b"/>
業南渡併歸禮部近日設之専以詞林升轉<lb/>
将作少府周官之匠人也　景帝更秦之将作少府曰<lb/>
大匠光武省以謁者領之章帝復置隋改監匠為大令<lb/>
唐復為匠宋建炎併歸工部紹興復置<lb/>
節度開府賜旌節者也　唐初道有将一人曰大總管<lb/>
巳更名大都督太宗時行軍曰總管在其本道曰大都<lb/>
督髙宗永徽都督帶使持節者始謂之節度使然猶未<lb/>
以名官通典曰自景雲二年始以賀㧞延嗣為凉州都<lb/>
<pb n="KR3j0066_WYG_024-13a"/>
督充河西節度使通鑑綱目景雲元年冬以薛納為幽<lb/>
州經略節度大使節度之名自此始考孫權初置節度<lb/>
官使典掌軍糧漢順帝時武都太守趙冲平羌有功詔<lb/>
冲督河西四郡兵為節度節度之義起此質帝時以滕<lb/>
撫中郎将都督揚州軍事都督之義起此唐髙宗儀鳳<lb/>
元年遣大臣分道廵撫以宰相來恒為河南道大使薛<lb/>
元超為河北道大使左丞崔知悌司業鄭祖𤣥為江南<lb/>
道大使後又謂之存撫于文定曰此巡撫所由起也智<lb/>
<pb n="KR3j0066_WYG_024-13b"/>
謂名義巳起于後漢事任巳起于魏隋通鑑與實録皆<lb/>
載武徳元年淮安王神通為山東道安撫大使山東諸<lb/>
軍並受節度㑹要載武徳中唐儉為并州道安撫大使<lb/>
李靖為嶺南撫慰大使鄭善果為山東招撫大使又後<lb/>
魏太和中廣陵王羽持節安撫六鎮酈道元慰撫闗右<lb/>
隋楊素為河北安撫大使豈必以存撫之名為近于巡<lb/>
撫哉其實自黄帝以四監舜以五長周以十連秦漢而<lb/>
後名稱雜出漢文遣丞相出刺光武置部刺史察州宣<lb/>
<pb n="KR3j0066_WYG_024-14a"/>
帝置都䕶加官魏文置都督軍事或領刺史晉武置大<lb/>
都統後周改總管此後廢大都督府置大行臺即節度<lb/>
也貞觀别置經略又遣人使巡省則有巡察安撫存撫<lb/>
諸名元和置宣撫宣慰大中置招討要之使名雖多而<lb/>
主其事任者道止一人而已加官有大小大至使相其<lb/>
曰開府一也嗣是有以邊阨開府以總制者即古制置<lb/>
總管都督節度宣撫等也有開府以巡撫者即古安撫<lb/>
等使而専省提封亦有都督節度之權特官次于總督<lb/>
<pb n="KR3j0066_WYG_024-14b"/>
猶之魏晉大都督為上次有監将軍督諸軍使持節與<lb/>
假節隋有大都督師都督都督也時有宰相經略開府<lb/>
者即古大都統招討使相也有以鹽法屯田漕儲河渠<lb/>
開府以總理者即古總領經制度支營田之任也開府<lb/>
之名昉于魏黄權以車騎将軍開府儀同三司是也唐<lb/>
初遣御史按察十道即今之巡按立二十四府都督即<lb/>
今之巡撫已復停止改為五十四道采訪使以刺史領<lb/>
之又一變也宋宣撫甚重即今總制也鄭剛中為宣撫<lb/>
<pb n="KR3j0066_WYG_024-15a"/>
副使大将呉璘官至少師請講鈞敵之禮剛中曰少師<lb/>
雖尊猶都統制耳倘變常禮是廢軍容璘乃惶恐聽命<lb/>
曽見邊帥于制府猶此禮也元用御史臺言各路按察<lb/>
嵗二月分廵按治十月還司此乃各省設行臺行臺御<lb/>
史其體輕也近代廵方嵗更與漢時遣刺史法同唐宋<lb/>
以來未行也近日壞天下者廵方此官在得人豈官制<lb/>
不善乎智對徳政殿謂用兵之地撤監軍並撤廵方以<lb/>
其掣督撫肘也<lb/>
<pb n="KR3j0066_WYG_024-15b"/>
今以方伯稱藩司亷使稱臬司謂其近似也　何武曰<lb/>
刺史古之方伯上所委任一州表率也其實漢刺史秩<lb/>
卑于太守非古方伯之位也今遂以刺史事比藩臬漢<lb/>
遣刺史一嵗而更有似乎今之巡方而繡衣乃閒遣者<lb/>
也今兩司則外官矣觀察提舉大約相似自唐置廵察<lb/>
使開元置採訪處置使其有戎旅之地即為節度使宋<lb/>
有轉運使又有提舉是唐之州縣不過一使臨之而宋<lb/>
則有帥漕憲倉四司故州縣極難承奉葢節度主兵觀<lb/>
<pb n="KR3j0066_WYG_024-16a"/>
察主民然節度多兼之各道雖有度支營田招討等使<lb/>
然亦多兼使名雖多而主其事者一人而已宋則監司<lb/>
各有建臺之所元設行中書省故官為多明亦因之改<lb/>
承宣布政按察之名余常笑兩府一道而有巡方則監<lb/>
司亦大知府耳絶非有古刺史之權也呉曽曰徐邈與<lb/>
范寗書曰擇公方之人以為監司監司名見此<lb/>
京部置尹古今所同也　秦京師為内史景帝分左右<lb/>
武帝更右名京兆尹左名左馮翊秦有主爵中尉景帝<lb/>
<pb n="KR3j0066_WYG_024-16b"/>
更名都尉武帝更名扶風是為三輔治長安城中尹一<lb/>
人丞二人後漢置河南尹三輔不改號但減秩耳又以<lb/>
左馮翊右扶風屬司𨽻校尉尋省魏晉因之江左為丹<lb/>
陽尹北魏曰代尹東魏曰魏尹北齊清都尹北周及隋<lb/>
復為京兆尹唐京兆本雍州置牧親王領之别駕貳牧<lb/>
永徽改長史開元改京兆尹少尹二人魏晉有治中隋<lb/>
改司馬煬改贊治後改為丞五代有開封尹宋置權知<lb/>
府以待詔以上充蔡京乞罷之置牧尹各一牧以皇子<lb/>
<pb n="KR3j0066_WYG_024-17a"/>
領尹以文官充崇寕中定京畿四府明制南北兩京尹<lb/>
丞皆與京堂一例治中而下以他流充之唐判司有雙<lb/>
曹徐抗當徳宗時奏省之<lb/>
古今州郡之名異刺史太守之任亦異　春秋時縣大<lb/>
而郡小左𫝊曰上大夫受縣下大夫受郡周書作雒篇<lb/>
曰千里百縣縣有四郡戰國時郡大而縣小甘茂謂秦<lb/>
武王曰宜陽縣大名曰縣其寔郡也漢有郡國皆統于<lb/>
州然州乃部之名或十二或九後漢分十四部至南北<lb/>
<pb n="KR3j0066_WYG_024-17b"/>
朝天下有餘州而郡猶屬焉隋廢郡存州州即郡也煬<lb/>
帝又改唐又罷郡置州宋元以來設府于州府即州也<lb/>
明制以州屬府則分為二矣此郡國州縣名實之辨也<lb/>
智以為古州縣之名亦有同時同名而實不同者作雒<lb/>
篇亦未可據也别有論秦罷侯置守漢景帝中元二年<lb/>
更名太守郡為諸侯王國者置内史成帝省内史以相<lb/>
治民如太守或以尚書令僕射出為郡守鍾離意黄香<lb/>
桓榮胡廣是也或自郡守入為三公虞延第五倫桓虞<lb/>
<pb n="KR3j0066_WYG_024-18a"/>
鮑昱是也汲黯以諸侯相秩居淮陽馮野王為大鴻臚<lb/>
以秩出為上郡太守此秩尊于守也京房守魏郡以八<lb/>
百石居黄霸守潁川以比二千石居官後歸潁川故官<lb/>
以八百石居郡此秩卑于守也晉郡守皆如将軍後魏<lb/>
初郡置三太守北齊制郡九等隋如之至開皇罷郡以<lb/>
州統縣大業又改郡唐武徳改州改太守為刺史加號<lb/>
持節後加號為使持節諸軍事而實無但頒銅魚符而<lb/>
已天寶初改州為郡自是州郡史守更相為名其實一<lb/>
<pb n="KR3j0066_WYG_024-18b"/>
也垂拱間諸州都督刺史准京官帶魚長安中以臺閣<lb/>
省寺分典大州于是鳳閣侍郎韋嗣立御史大夫楊再<lb/>
思二十人以本官檢校刺史後有兵鎮刺史皆加圑練<lb/>
使五代仍刺史之號宋召諸鎮于京師賜第留之分命<lb/>
朝臣出守列郡號權知軍州事與後文武官參為知州<lb/>
軍事及帶中書樞密院宣徽使職事稱判太守亦稱知<lb/>
府張文定方平權知開封府張忠定詠知益州曰爾輩<lb/>
得好知府矣元置上路逹嚕噶齊上路總管兼府尹正<lb/>
<pb n="KR3j0066_WYG_024-19a"/>
三品又有下路上州中州下州至五品而止近時知府<lb/>
上有監司撫按户工刑三部郎為之間有臺臣年例轉<lb/>
知府以為大辱權輕極矣今人用太守事猶可借若用<lb/>
刺史稱今之知州則相去殊逺秦有郡丞漢因之設治<lb/>
中别駕從事晉省丞隋改别駕治中為長史司馬煬帝<lb/>
罷之置通守又置贊治位通守下唐廢丞改别駕已復<lb/>
為長史宋置諸州通判詔知府公事并須長史通判僉<lb/>
議聫書方許行下又考唐天寶後有判官之名後漢長<lb/>
<pb n="KR3j0066_WYG_024-19b"/>
興間詔有兩使判官防團推官于時判官多本州自辟<lb/>
舉清泰中始擇朝士為之宋兩司置判官推官餘州亦<lb/>
置判推二官元止置司馬焉司理參軍則因五代以來<lb/>
諸州皆有馬歩獄以牙校充馬歩都虞侯掌刑法謂之<lb/>
馬歩院宋開寶始置諸州司冦㕘軍進士及選人為之<lb/>
後改為司理掌訟獄勘鞫之事不兼他職是亦唐之司<lb/>
法㕘軍也今日特重司理耳<lb/>
即拜就其所在拜授也　成帝即拜班伯定襄守哀帝<lb/>
<pb n="KR3j0066_WYG_024-20a"/>
即拜龔舎為泰山守文帝就加魏尚亦即拜也舊云即<lb/>
拜者便道之官其曰策拜者初除之官大行奏策如蕭<lb/>
昱為南郡太守入殿受策是也<lb/>
秦漢以來縣分二等北齊分九等隋復古分令長唐六<lb/>
等宋三等其曰畿赤者京縣與畿内也　鄭珣瑜𫝊貞<lb/>
元初詔擇十省郎治畿赤唐縣有赤畿望緊上中下六<lb/>
等赤畿為一等也一作七等京都所治為赤縣旁邑為<lb/>
畿縣明代初縣亦分三等上縣命從六品中正七下從<lb/>
<pb n="KR3j0066_WYG_024-20b"/>
七已定命並七品今選亦分大小而京縣反無甲科按<lb/>
周有縣正秦制縣萬户以上為令減萬户為長漢因之<lb/>
綏和初長相墨綬建平間復黄綬晉制不經宰縣不得<lb/>
入為臺郎後魏縣置三令長北齊置縣為九等唐分六<lb/>
等宋建隆初諸縣除赤畿外有望緊上中下五等始以<lb/>
朝臣為知縣乾徳初詔京官知縣以三年為任于文定<lb/>
曰宋大縣四千户以上選朝官知小縣三千户以下選<lb/>
京官知故知縣與縣令異縣令即古長吏之職知縣則<lb/>
<pb n="KR3j0066_WYG_024-21a"/>
以京朝官之銜知其縣事非外吏也朝官京官亦自有<lb/>
别朝臣知縣自大理正奚與等始元縣各有逹魯花赤<lb/>
掌縣印以知縣為縣尹掌判縣事而丞也尉也主簿也<lb/>
皆古有之元之呼赤者言正掌職事也凡官皆有赤紹<lb/>
興中詔将作監丞簿等任滿已改官來厯民事者各與<lb/>
堂除知縣一次并借緋章服尋詔吏部自後縣差文臣<lb/>
又詔非兩任縣令不除監察御史乾徳詔京官知縣以<lb/>
三年為任今則進士初選為之考選與中行評博皆以<lb/>
<pb n="KR3j0066_WYG_024-21b"/>
四年四月為期榆墩集曰唐虞之諸侯不世及而受黜<lb/>
陟于朝政與後世守令同特名異耳周成王曰唐虞建<lb/>
官惟百内有百揆四岳外有州牧侯伯故知唐虞諸侯<lb/>
皆天子之官也觀于虞夏分州而知郡縣非秦始也<lb/>
鈴閣鈴下閣中也　鈴閣之下侍衛不過十數人三省<lb/>
曰鈴鈴下閣閣中官有鈴下威儀之名是也今人皆似<lb/>
以轅門郡閣之類視之誤矣管輅為安平太守王基言<lb/>
烏與燕鬬者老鈴下之妖盧充見鈴下唱客前<lb/>
<pb n="KR3j0066_WYG_024-22a"/>
日官周日正也　程本曰召子元而訓之曰昔吾之宗<lb/>
君為周日正周公定鼎郟鄏修和周郊吾宗君薦其所<lb/>
以為祥者曰井田之璞大山之器車唐叔異畆之禾始<lb/>
有蒲璧以朝作程典令其顯庸書在故府左𫝊桓十七<lb/>
年天子有日官諸侯有日御日官居卿以底日注謂典<lb/>
厯數者張衡再轉復為太史令曰曩滯日官今又原之<lb/>
史記有日者𫝊因日官主日故善卜者以為名陳渉世<lb/>
家周文視日謂能擇日也<lb/>
<pb n="KR3j0066_WYG_024-22b"/>
疇官世習以為官也　如淳曰律年二十三𫝊之疇官<lb/>
各從其父疇學之史厯書疇人子弟分散乃習天文者<lb/>
如淳曰家業世世相𫝊為疇智按漢儀注民二十三為<lb/>
正為衛士材官曰疇官猶言常規官法也管子曰人與<lb/>
人相疇家與家相疇言習為常也後山以為籌人言籌<lb/>
算也弱侯曰儔輩也與亮采惠疇之疇同<lb/>
計相主計也　北平侯張蒼為計相注如淳曰計相官<lb/>
名主計㑹<lb/>
<pb n="KR3j0066_WYG_024-23a"/>
掌故掌故事也　晁錯兒寛匡衡皆為之應劭曰掌故<lb/>
六百石主故事屬太常而表與志不載漢官儀太史有<lb/>
掌故三十人房鳳射策乙科為太史掌故又有文學掌<lb/>
故<lb/>
稗官小官也　蓺文志小説家出于稗官如淳曰王者<lb/>
欲知閭巷風俗故立稗官使稱説之師古曰稗音稊稗<lb/>
之稗小官也漢名臣奏唐林請省署吏公卿大夫至都<lb/>
官稗官減什二<lb/>
<pb n="KR3j0066_WYG_024-23b"/>
三工官謂考工室右工室東園匠也　見貢禹𫝊師古<lb/>
注皆屬少府谷永𫝊有工服官續志郡有鹽官鐡官工<lb/>
官都水官元紀罷齊三服官地理志南海郡有圃羞官<lb/>
交趾嬴<graphic n="KR1454" url="https://raw.githubusercontent.com/kanripo/KR-Gaiji/master/images/KR1454.png" mimeType="image/png"/>有羞官嚴道有木官<graphic n="KR1219" url="https://raw.githubusercontent.com/kanripo/KR-Gaiji/master/images/KR1219.png" mimeType="image/png"/>䏰魚復有橘官丹陽<lb/>
銅官桂陽金官唐六典注漢将作屬有甄官親蠶有蠶<lb/>
官此表志多遺者或云唐虞有殳斨以所事名亦工官<lb/>
也<lb/>
鼎官鼎士也　東方朔𫝊夏育為鼎官注今殿前主鼎<lb/>
<pb n="KR3j0066_WYG_024-24a"/>
者鄒陽書全趙之時武力鼎士鹽鐡論戲車鼎躍咸出<lb/>
補吏正謂舉鼎之士也<lb/>
靜室令即請室令也　續志光禄勲有請室令車駕出<lb/>
在前請所幸賈生造請室注亦引此言此官有别獄史<lb/>
記作清室後漢張禹表曰王者止則交㦸清道而後行<lb/>
清室而後御文紀注應劭曰遣靜室令令先案行清靜<lb/>
殿中以虞非常楊秉傳警蹕而行靜室而止注靜室謂<lb/>
先使清宫也前書音義曰靜室令漢有之由此論之必<lb/>
<pb n="KR3j0066_WYG_024-24b"/>
有一訛在前請所幸之説乃傅㑹矣<lb/>
大與主爵禄之官也　閼氏侯馮解散以代大與降漢<lb/>
師古曰大與主爵禄之官<lb/>
遊徼鄉之游行徼循督察者也　有被殺傷者亭長與<lb/>
游徼相參雜診之十里一亭亭有樓候望鄉嗇夫治之<lb/>
游徼即嗇夫之所統也徼工釣切凡邊疆通稱徼王宫<lb/>
之邊亦為徼道游循所部之境亦曰徼徼邊路也臧宫<lb/>
少為縣亭長游徼黄霸少為陽夏游徼<lb/>
<pb n="KR3j0066_WYG_024-25a"/>
門候周之門下士也　周禮司門干寶注如今城門校<lb/>
尉每門下士二人如今門侯公車誰長之類蔡儀覆盎<lb/>
門侯蕭望之小苑東門候周秩官有門尹闗令尹喜是<lb/>
也宋有門尹鄭有北門之管夜士注如今都候謂行夜<lb/>
徼候者<lb/>
輯濯船官也　表水衡有輯令劉屈氂𫝊太子矯制發<lb/>
輯濯士注輯濯行船者短曰輯長曰濯與楫櫂同元后<lb/>
傳張周惟輯濯越歌地理志京兆尹船司空注本主船<lb/>
<pb n="KR3j0066_WYG_024-25b"/>
之官遂以名縣<lb/>
傔人倅也　唐制大使副使皆有傔<hi>苦念切</hi>人别奏大使<lb/>
傔二十五人河西節度崔希逸襲破吐畨于青海㑹希<lb/>
逸傔人孫誨入奏事説文新附曰傔從人類篇曰侍從<lb/>
也智按即今之承差也古者副謂之倅倅又通為萃又<lb/>
謂之簉杜預曰副倅左傳曰翟泉人之女奔孟僖子僖<lb/>
子使助薳氏之簉<lb/>
後判□後司也　周禮贊治注曰贊治若今起文書草<lb/>
<pb n="KR3j0066_WYG_024-26a"/>
也疏起文書草乃後判□是贊治之法今請人專管文<lb/>
移刑名因號之曰後司<lb/>
尉氏古獄官也　漢志注陳留尉氏應劭曰鄭之獄也<lb/>
因以名其縣<lb/>
雞人歌鷄鳴者也　蔡質漢儀曰凡中官漏夜盡鼓鳴<lb/>
則起鐘鳴則息衛士甲乙徼相𫝊甲夜畢傳乙夜相傳<lb/>
盡五更衛士傳言五更未明一刻後鷄鳴衛士鍾丞郎<lb/>
趣嚴上臺候朱雀門外守傳鷄鳴于宫中鷄鳴歌也周<lb/>
<pb n="KR3j0066_WYG_024-26b"/>
禮鷄人夜嘑旦以<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>百官象其知時也庭燎注王有鷄<lb/>
人之官王不正其官而問夜早晚巾車大祭祀鳴鈴以<lb/>
應鷄人東坡志林曰漢官儀汝南出長鳴鷄王洙曰謂<lb/>
取能歌鷄鳴之人也晉太康地記曰後漢固始公安細<lb/>
陽鮦陽四縣衛士習鷄鳴曲于闕下歌之顔師古不考<lb/>
本末妄破此説唐有絳幘鷄人舒元輿御史臺中書院<lb/>
記監察御史二人立朝堂甎道鷄人報㸃押百官由通<lb/>
乾觀象入宣政門近制升殿有鷄人于東廊下唱日出<lb/>
<pb n="KR3j0066_WYG_024-27a"/>
曉之歌<lb/>
有秩鄉吏之名號也　黄長睿論歐陽集古録有疎脱<lb/>
處如䟦漢倉頡廟碑云此碑有蓮勺左鄉有秩池陽左<lb/>
鄉有秩池陽集丞有秩皆不知是何名號余按前漢書<lb/>
張敞以鄉有秩補太守卒史後漢百官志鄉置有秩三<lb/>
老游徼本注曰有秩郡所署秩百石掌一鄉人又注引<lb/>
漢官儀載户五千則置有秩風俗通有秩則田間大夫<lb/>
智按禮記緇衣注綸今有秩嗇夫所佩也疏引漢百官<lb/>
<pb n="KR3j0066_WYG_024-27b"/>
公卿表十亭一鄉鄉有三老有秩嗇夫<lb/>
枝官校官也　趙彦衛曰溧陽有東漢潘長史枝官碑<lb/>
或疑其為校官字按後漢書永平十年南巡狩祠章陵<lb/>
日北至又祠舊宅召校官子弟作雅奏鹿鳴帝自御塤<lb/>
竾和之則東漢鄉縣有校官矣<lb/>
導官掌導擇米麥者唐作䆃官　漢導官屬大司農張<lb/>
湯治它獄導官谷永請省導官費用唐史作䆃張文林<lb/>
曰相如封禪書導一莖六穗于庖注云導擇也説文䆃<lb/>
<pb n="KR3j0066_WYG_024-28a"/>
瑞禾也引封禪書導一莖六穗誤矣反改漢導官為䆃<lb/>
官詳見榖蔬類<lb/>
里士鄉士即古之鄉三老也　顧隣初曰洪武十九年<lb/>
詔賜耆老粟帛京師應天府鳳陽府民年七十以上天<lb/>
下民年八十以上賜爵里士應天鳳陽民八十以上天<lb/>
下民九十以上賜爵鄉士與縣官平禮並免襍役冠帶<lb/>
服色别議頒行正官嵗一存問此爵似即今之夀官而<lb/>
人多不知其名即漢之三老公乗爵級也智按管子有<lb/>
<pb n="KR3j0066_WYG_024-28b"/>
士舎士謂里尉每里置舎使士居焉則有職掌與近日<lb/>
之里士鄉士不同殆二十等之公士上造簪褭不更乎<lb/>
　<lb/>
　<lb/>
　<lb/>
　<lb/>
　<lb/>
　通雅卷二十四<lb/>
</p>
<p>
</p>
  </div>
</body>
</text>
</TEI>
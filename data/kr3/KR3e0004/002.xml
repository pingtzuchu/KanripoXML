<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>難經本義卷下</head> <lb/>
    <p>
<pb n="KR3e0004_WYG_002-1a"/>
欽定四庫全書<lb/>
　難經本義卷下<lb/>
　　　　　　　　　　　　　元　滑夀　撰<lb/>
三十一難曰三焦者何禀何生何始何終其始常在何<lb/>
許可曉與否然三焦者水穀之道路氣之所終始也上<lb/>
焦者在心下下鬲在胃上口主内而不出其治在膻中<lb/>
王堂下一寸六分直兩乳間陷者是中焦者在胃中脘<lb/>
不上不下主腐熟水穀其治在臍傍下焦者在胃下脘<lb/>
<pb n="KR3e0004_WYG_002-1b"/>
膀胱上口主分别清濁主出而不内以傳道也其治在<lb/>
臍下一寸故名曰三焦其府在氣街<hi>一本作衝</hi>
　人身之藏府有形有狀有禀有生如肝氣禀於木生<lb/>
　於水心禀氣於火生於木之類莫不皆然唯三焦既<lb/>
　無形狀而所禀所生則元氣與胃氣而已故云水糓<lb/>
　之道路氣之所終始也上焦其治在膻中中焦其治<lb/>
　在臍膀天樞宂下焦其治在臍下一寸隂交宂治猶<lb/>
　司也司猶郡縣治之治謂三焦處所也或云治作平<lb/>
<pb n="KR3e0004_WYG_002-2a"/>
　聲讀謂三焦有病當各治其處葢刺法也三焦相火<lb/>
　也火能腐熟萬物焦從火亦腐物之氣命名取義或<lb/>
　有在於此歟靈樞第十八篇曰上焦出於胃上口並<lb/>
　咽以上大膈而布胸中走腋循太隂之分而行還至<lb/>
　陽明上至舌下足陽明常與營衛俱行於陽二十五<lb/>
　度行於隂亦二十五度一周也故五十度而復大㑹<lb/>
　於手太隂矣中焦亦傍胃口出上焦之後此所受氣<lb/>
　者泌糟粕蒸津液其化精㣲上注於肺脉乃化而為<lb/>
<pb n="KR3e0004_WYG_002-2b"/>
　血以養生身莫貴於此故獨得行於經隧命曰營氣<lb/>
　下焦者别四腸注扵膀胱而滲入焉故水糓者常并<lb/>
　居于胃中成糟粕而俱下于大小腸而成下焦滲而<lb/>
　俱下濟泌别汁循下焦而滲入膀胱焉謝氏曰詳<lb/>
　靈樞本文則三焦有名無形尤可見矣古益袁氏曰<lb/>
　所謂三焦者於膈膜脂膏之内五藏五府之隙水穀<lb/>
　流化之闗其氣融㑹於其間熏蒸膈膜發達皮膚分<lb/>
　肉運行四旁曰上中下各隨所屬部分而名之實元<lb/>
<pb n="KR3e0004_WYG_002-3a"/>
　氣之别使也是故雖無其形倚内外之形而得其名<lb/>
　雖無其實合内外之實而為位者也愚按其府在氣<lb/>
　街一句疑錯簡或衍三焦自屬諸府其經為手少陽<lb/>
　與手心主配且各有治所不應又有府也<lb/>
三十二難曰五藏俱等而心肺獨在鬲上者何也然心<lb/>
者血肺者氣血為榮氣為衛相隨上下謂之榮衛通行<lb/>
經絡營周於外故令心肺在鬲上也<lb/>
　心榮肺衛通行經絡營周於外猶天道之運于上也<lb/>
<pb n="KR3e0004_WYG_002-3b"/>
　鬲者隔也凡人心下有鬲膜與脊脇周囘相著所以遮<lb/>
　隔濁氣不使上熏於心肺也四明陳氏曰此特言其<lb/>
　位之高下耳若以五藏徳化論之則尤有說焉心肺<lb/>
　既能以血氣生育人身則此身之父母也以父母之<lb/>
　尊亦自然君于上矣内經曰鬲育之上中有父母此<lb/>
　之謂也<lb/>
三十三難曰肝青象木肺白象金肝得水而沉木得水<lb/>
而浮肺得水而浮金得水而沉其意何也然肝者非為<lb/>
<pb n="KR3e0004_WYG_002-4a"/>
純木也乙角也庚之柔<hi>一句</hi>大言隂與陽小言夫與婦<lb/>
釋其㣲陽而吸其㣲隂之氣其意樂金又行隂道多故<lb/>
令肝得水而沉也肺者非為純金也辛啇也丙之柔<hi>一</hi>
<hi>句</hi>大言隂與陽小言夫與婦釋其㣲隂之氣婚而就火<lb/>
其意樂火又行陽道多故令肺得水而浮也肺熟而復<lb/>
沉肝熟而復浮者何也故知<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>當歸庚乙當歸甲也<lb/>
　四明陳氏曰肝屬甲乙未應角音而重濁析而言之<lb/>
　則甲為木之陽乙為木之隂合而言之則皆陽也以<lb/>
<pb n="KR3e0004_WYG_002-4b"/>
　其屬少陽而位於人身之隂分故為隂中之陽夫<lb/>
　陽者必合隂甲乙之隂陽本自為配合而乙與庚通<lb/>
　剛柔之道乙乃舍甲之㣲陽而反樂金故吸受庚金<lb/>
　㣲隂之氣為之夫婦木之性本浮以其受金之氣而<lb/>
　居隂道故得水而沉也及熟之則所受金之氣去乙<lb/>
　復歸之甲而木之本體自然還浮也肺屬庚<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>金應<lb/>
　啇音而輕清析而言之則庚為金之陽<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>為金之隂<lb/>
　合而言之則皆隂也以其屬太隂而位于人身之陽<lb/>
<pb n="KR3e0004_WYG_002-5a"/>
　分故為陽中之隂夫隂者必合陽庚辛之隂陽本自<lb/>
　為配合而<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>與丙通剛柔之道<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>乃舍庚之㣲隂而<lb/>
　反樂夫火故就丙火之陽為之夫婦金之性本沉以<lb/>
　其受火之氣炎上而居陽道故得水而浮也又熟之<lb/>
　則所受之氣乃去<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>復歸之庚而金之本體自然還<lb/>
　沉也古益袁氏曰肝為隂木乙也肺為隂金辛也角商<lb/>
　各其音也乙與庚合丙與<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>合猶夫婦也故皆暫舍<lb/>
　其本性而隨夫之氣習以見隂陽相感之義焉况肝<lb/>
<pb n="KR3e0004_WYG_002-5b"/>
　位鬲下肺居鬲上上陽下隂所行之道性隨而分故<lb/>
　木浮而反肖金之沉金沉而反肖火之上行而浮也<lb/>
　凢物極則反及其經制化變革則歸根復命焉是以<lb/>
　肝肺熟而各肖其木金之本性矣紀氏曰肝為隂中<lb/>
　之陽隂性尚多不隨於木故得水而沉也肺為陽中<lb/>
　之隂陽性尚多不隨於金故得水而浮也此乃言其<lb/>
　大者耳若言其小則乙庚丙<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>夫婦之道也及其熟<lb/>
　而沉浮反者各歸所屬是其本性故也周氏曰肝畜<lb/>
<pb n="KR3e0004_WYG_002-6a"/>
　血血隂也多血少氣體凝中窒雖有脉絡内經非玲<lb/>
　瓏空虚之比故得水而沉也及其熟也濡而潤者轉<lb/>
　為乹燥凝而窒者變為通虚宜其浮也肺主氣氣陽<lb/>
　也多氣少血體四垂而輕泛孔竅玲瓏脉絡旁達<lb/>
　故得水而浮也熟則體皆揫歛孔竅窒寔輕紓者變<lb/>
　而緊縮宜其沉也斯物理之當然與五行造化黙相<lb/>
　符合耳謝氏曰此因物之性而推其理也愚謂肝為<lb/>
　陽隂中之陽也隂性尚多故曰㣲陽其居在下行隂<lb/>
<pb n="KR3e0004_WYG_002-6b"/>
　道也肺為隂陽中之隂也陽性尚多故曰微隂其居<lb/>
　在上行陽道也熟則無所樂而反其本矣何也物熟<lb/>
　而相交之氣散也<lb/>
三十四難曰五藏各有聲色臭味皆可曉知與否然十<lb/>
變言肝色青其臭臊其味酸其聲呼其液泣心色赤其<lb/>
臭焦其味苦其聲言其液汗脾色黄其臭香其味甘其<lb/>
聲歌其液涎肺色白其臭腥其味辛其聲哭其液涕腎<lb/>
色黒其臭腐其味醎其聲呻其液唾是五藏聲色臭味<lb/>
<pb n="KR3e0004_WYG_002-7a"/>
也<lb/>
　此五藏之用也聲色臭味下欠液字肝色臭青臊木<lb/>
　化也呼出木也味酸曲直作酸也液泣通乎目也心<lb/>
　色赤臭焦火化也言揚火也味苦炎上作苦也液汗<lb/>
　心主血汗為血之屬也脾色黄臭香土化也歌緩土<lb/>
　也一云脾神好樂故其聲主歌甘稼穡作甘也液涎<lb/>
　通乎口也肺色白臭腥金化也哭慘金也味辛從革<lb/>
　作<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>也液涕通乎鼻也腎色黒臭腐水化也呻吟<lb/>
<pb n="KR3e0004_WYG_002-7b"/>
　誦也象水之聲味鹹潤下作鹹也液唾水之屬也四明<lb/>
　陳氏曰腎位逺非伸之則氣不得及於息故聲之呻<lb/>
　者自腎出也然肺主聲肝主色心主臭脾主味腎主<lb/>
　液五藏錯綜互相有之故云十變也<lb/>
五藏有七神各何所藏耶然藏者人之神氣所舍藏<lb/>
也故肝藏魂肺藏魄心藏神脾藏意與智腎藏精與志<lb/>
也<lb/>
　藏者藏也人之神氣藏於内焉䰟者神明之輔弼<lb/>
<pb n="KR3e0004_WYG_002-8a"/>
　也隨神徃来謂之魂魄者精氣之匡佐也並精而<lb/>
　出入者謂之魄神者精氣之化成也兩精相薄謂之<lb/>
　神脾主思故藏意與智腎者作强之官伎巧出焉故<lb/>
　藏精與志也此因五藏之用而言五藏之神是故五<lb/>
　用著於外七神藴于内也<lb/>
三十五難曰五藏各有所<hi>句</hi>皆府相近而心肺獨去大<lb/>
腸小腸逺者何也然經言心榮肺衛通行陽氣故居在<lb/>
上大腸小腸傳隂氣而下故居在下所以相去而逺也<lb/>
<pb n="KR3e0004_WYG_002-8b"/>
　心榮肺衛行陽氣而居上大腸小腸傳隂氣而居下<lb/>
　不得不相逺也<lb/>
又諸府者皆陽也清浄之處今大腸小腸胃與膀胱皆<lb/>
受不净其意何也<lb/>
　又問諸府既皆陽也則當為清净之處何故大腸小<lb/>
　腸胃與膀胱皆受不净耶<lb/>
然諸府者謂是非也經言小腸者受盛之府也大腸者<lb/>
傳寫行道之府也膽者清净之府也胃者水糓之府也<lb/>
<pb n="KR3e0004_WYG_002-9a"/>
膀胱者津液之府也一府猶無兩名故知非也小腸者<lb/>
心之府大腸者肺之府膽者肝之府胃者脾之府膀<lb/>
胱者腎之府<lb/>
　謂諸府為清浄之處者其說非也今大腸小腸胃與<lb/>
　膀胱各有受任則非陽之清净矣各為五藏之府固<lb/>
　不得而兩名也葢諸府體為陽而用則隂經所謂濁<lb/>
　隂歸六府是也云諸府皆陽清淨之處唯膽足以當<lb/>
　之<lb/>
<pb n="KR3e0004_WYG_002-9b"/>
小腸謂赤腸大腸謂白腸膽者謂青腸胃者謂黄腸膀<lb/>
胱者謂黒腸下焦之所治也<lb/>
　此以五藏之色分别五府而皆以腸名之也下焦所<lb/>
　治一句屬膀胱謂膀胱當下焦所治主分别清濁也<lb/>
三十六難曰藏各有一耳腎獨有兩者何也然腎兩者<lb/>
非皆腎也其左者為腎右者為命門命門者諸神精之<lb/>
所舍原氣之所繋也男子以藏精女子以繋胞故知腎<lb/>
有一也<lb/>
<pb n="KR3e0004_WYG_002-10a"/>
　腎之有兩者以左者為腎右者為命門也男子於此<lb/>
　而藏精受五藏六府之精而藏之也女子於此而繫<lb/>
　胞是得精而能施化胞則受胎之所也原氣謂臍下<lb/>
　腎間動氣人之生命十二經之根本也此篇言非皆<lb/>
　腎也三十九難亦言左為腎右為命門而又云其氣<lb/>
　與腎通是腎之兩者其實則一爾故項氏家說引沙<lb/>
　隨程可乆曰北方常配二物故惟坎加習於物為龜<lb/>
　為蛇於方為朔為北於大𤣥為㒺為㝠難經曰藏有<lb/>
<pb n="KR3e0004_WYG_002-10b"/>
　一而腎獨兩此之謂也　此通三十八三十九難諸篇<lb/>
　前後參攷其義廼盡<lb/>
三十七難曰五藏之氣於何發起通於何許可曉與否<lb/>
然五藏者當上闗於九竅也故肺氣通於鼻鼻和則知<lb/>
香臭矣肝氣通於目目和則知黒白矣脾氣通於口口<lb/>
和則知糓味矣心氣通於舌舌和則知五味矣腎氣通<lb/>
於耳耳和則知五音矣<lb/>
　謝氏曰本篇問五藏之氣於何發起通於何許答文<lb/>
<pb n="KR3e0004_WYG_002-11a"/>
　止言五藏通九竅之義而不及五藏之發起恐有缺<lb/>
　文愚按五藏發起當如二十三難流注之說上闗九<lb/>
　竅靈樞作七竅者是下同<lb/>
五藏不和則九竅不通六府不和則畱結為癰<lb/>
　此二句結上起下之辭五藏隂也隂不和則病於内<lb/>
　六府陽也陽不和則病於外<lb/>
邪在六府則陽脉不和陽脉不和則氣畱之氣畱之則<lb/>
陽脉盛矣邪在五藏則隂脉不和隂脉不和則血畱之<lb/>
<pb n="KR3e0004_WYG_002-11b"/>
血畱之則隂脉盛矣隂氣太盛則陽氣不得相營也故<lb/>
曰格陽氣太盛則隂氣不得相營也故曰闗隂陽俱盛<lb/>
不得相營也故曰闗格闗格者不得盡其命而死矣<lb/>
　此與靈樞十七篇文大同小異　或云二十八難其<lb/>
　受邪氣畜則腫熱砭射之也十二字當為此章之結<lb/>
　語蓋隂陽之氣太盛而至於闗格者必死若但受邪<lb/>
　氣畜則宜砭射之其者指物之辭因上文六府不和<lb/>
　及邪在六府而言之也<lb/>
<pb n="KR3e0004_WYG_002-12a"/>
經言氣<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>行於五藏不營於六府者何也然夫氣之所<lb/>
行也如水之流不得息也故隂脉營於五藏陽脉營於<lb/>
六府如環無端莫知其紀終而復始其不覆溢人氣内<lb/>
温於藏府外濡於腠理<lb/>
　此因上章營字之意而推及之也亦與靈樞十七篇<lb/>
　文大同小異所謂氣獨行於五藏不營於六府者非<lb/>
　不營於六府也謂在隂經則營於五藏在陽經則營<lb/>
　於六府脉氣周流如環無端則無闗格覆溢之患而<lb/>
<pb n="KR3e0004_WYG_002-12b"/>
　人之氣内得以温於藏府外得以濡於腠理矣　四<lb/>
　明陳氏曰府有邪則陽脉盛藏有邪則隂脉盛隂脉<lb/>
　盛者隂氣闗于下陽脉盛者陽氣格于上然而未至<lb/>
　於死隂陽俱盛則既闗且格格則吐而食不下闗則<lb/>
　二隂閉不得大小便而死矣藏府氣和而相營隂不<lb/>
　覆陽不溢又何闗格之有<lb/>
三十八難曰藏惟有五府獨有六者何也然所以府有<lb/>
六者謂三焦也有原氣之别焉主持諸氣有名而無形<lb/>
<pb n="KR3e0004_WYG_002-13a"/>
其經屬手少陽此外府也故言府有六焉<lb/>
　三焦主持諸氣為原氣别使者以原氣頼其導引潛<lb/>
　行黙運于一身之中無或間斷也外府指其經為手<lb/>
　少陽而言葢三焦外有經而内無形故云詳見六十<lb/>
　六難<lb/>
三十九難曰經言府有五藏有六者何也然六府者正<lb/>
有五府也五藏亦有六藏者謂腎有兩藏也其左為腎<lb/>
右為命門命門者精神之所舍也男子以藏精女子以<lb/>
<pb n="KR3e0004_WYG_002-13b"/>
繫胞其氣與腎通故言藏有六也府有五者何也然五<lb/>
藏各一府三焦亦是一府然不屬於五藏故言府有五<lb/>
焉<lb/>
　前篇言藏有五府有六此言府有五藏有六者以腎<lb/>
　之有兩也腎之兩雖有左右命門之分其氣相連寔<lb/>
　皆腎而已府有五者以三焦配合手心主也合諸篇<lb/>
　而觀之謂五藏六府可也五藏五府亦可也六藏六<lb/>
　府亦可也<lb/>
<pb n="KR3e0004_WYG_002-14a"/>
四十難曰經言肝主色心主臭脾主味肺主聲腎主液<lb/>
鼻者肺之候而反知香臭耳者腎之候而反聞聲其意<lb/>
何也然肺者西方金也金生於巳巳者南方火火者心<lb/>
心主臭故令鼻知香臭腎者北方水也水生於申申者<lb/>
西方金金者肺肺主聲故令耳聞聲<lb/>
　四明陳氏曰臭者心所主鼻者肺之竅心之脉上肺<lb/>
　故令鼻知香臭也耳者腎之竅聲者肺所主腎之脉<lb/>
　上肺故令耳能聞聲也愚按越人此說葢以五行相<lb/>
<pb n="KR3e0004_WYG_002-14b"/>
　生之次而言且見其相因而為用也<lb/>
四十一難曰肝獨有兩葉以何應也然肝者東方木<lb/>
也木者春也萬物始生其尚㓜小意無所親去太隂尚<lb/>
近離太陽不逺猶有兩心故有兩葉亦應木葉也<lb/>
　四明陳氏曰五藏之相生母子之道也故腎為肝之<lb/>
　母屬隂中之太隂心為肝之子屬陽中之太陽肝之<lb/>
　位切近乎腎亦不逺乎心也愚謂肝有兩葉應東方<lb/>
　之木木者春也萬物始生草木甲拆兩葉之義也越<lb/>
<pb n="KR3e0004_WYG_002-15a"/>
　人偶有見於此而立為論說不必然不必不然也其<lb/>
　曰太隂太陽固不必指藏氣及月令而言但隆冬為<lb/>
　隂之極首夏為陽之盛謂之太隂太陽無不可也凡<lb/>
　讀書要湏融活不可滯泥先儒所謂以意逆志是謂<lb/>
　得之信矣後篇謂肝左三葉右四葉此云兩葉總其<lb/>
　大者爾<lb/>
四十二難曰人腸胃長短受水糓多少各幾何然胃大<lb/>
一尺五寸徑五寸長二尺六寸横屈受水糓三斗五升<lb/>
<pb n="KR3e0004_WYG_002-15b"/>
其中常畱<hi>句</hi>糓二斗水一斗五升小腸大二寸半徑八分<lb/>
分之少半長三丈二尺受糓二斗四升水六升三合合<lb/>
之太半囘腸大四寸徑一寸半長二丈一尺受糓一斗<lb/>
水七升半廣腸大八寸徑二寸半長二尺八寸受糓九<lb/>
升三合八分合之一故腸胃凡長五丈八尺四寸合受<lb/>
水糓八斗七升六合八分合之一此腸胃長短受水穀<lb/>
之數也<lb/>
　囘腸即大腸廣腸肚門之緫稱也<lb/>
<pb n="KR3e0004_WYG_002-16a"/>
肝重二斤四兩左三葉右四葉凡七葉主藏魂心重十<lb/>
二兩中有七孔三毛盛精汁三合主藏神脾重二斤三<lb/>
兩扁廣三寸長五寸有散膏半斤主裹血温五藏主藏<lb/>
意肺重三斤三兩六葉兩耳凡八葉主藏魂腎有兩枚<lb/>
重一斤二兩主藏志膽在肝之短葉間重三兩三銖盛<lb/>
精汁三合胃重二斤十四兩紆曲屈伸長二尺六寸大<lb/>
一尺五寸徑五寸盛糓二斗水一斗五升小腸重二斤<lb/>
十四兩長三丈二尺廣二寸半徑八分分之少半左囘<lb/>
<pb n="KR3e0004_WYG_002-16b"/>
疊積十六曲盛穀二斗四升水六升三合合之太半大<lb/>
腸重二斤十二兩長二丈一尺廣四寸徑一寸當臍右<lb/>
廻十六曲盛榖一斗水七升半膀胱重九兩二銖縱廣<lb/>
九寸盛溺九升九合口廣二寸半唇至齒長九分齒以<lb/>
後至㑹厭深三寸半大容五合舌重十兩長七寸廣二<lb/>
寸半咽門重十二兩廣二寸半至胃長一尺六寸㗋嚨<lb/>
重十二兩廣二寸長一尺二寸九節肛門重十二兩大<lb/>
八寸徑二寸太半長二尺八寸受糓九升三合八分合<lb/>
<pb n="KR3e0004_WYG_002-17a"/>
之一<lb/>
　此篇之義靈樞三十一三十二篇皆有之惟越人併<lb/>
　為一篇而後叚増入五藏輕重所盛所藏雖覺前後<lb/>
　重複不害其為丁寧也但其間受盛之數各不相同<lb/>
　然非大義之所闗姑闕之以俟知者<lb/>
四十三難曰人不食飲七日而死者何也然人胃中常<lb/>
有畱糓二斗水一斗五升故平人日再至圊一行二升<lb/>
半日中五升七日五七三斗五升而水糓盡矣故平人<lb/>
<pb n="KR3e0004_WYG_002-17b"/>
不食飲七日而死者水糓津液俱盡即死矣<lb/>
　此篇與靈樞三十篇文大同小異平人胃滿則腸虚<lb/>
　腸滿則胃虚更虚更滿故氣得上下五藏安定血脉<lb/>
　和利精神乃居故神者水糓之精氣也平人不食飲<lb/>
　七日而死者水榖津液皆盡也故曰水去則榮散榖<lb/>
　消則衛亾榮散衛亾神無所依此之謂也<lb/>
四十四難曰七衝門何在然唇為飛門齒為戸門㑹厭<lb/>
為吸門胃為賁門太倉下口為幽門大腸小腸㑹為䦨<lb/>
<pb n="KR3e0004_WYG_002-18a"/>
門下極為魄門故曰七衝門也<lb/>
　衝衝要之衝㑹厭為咽㗋嗌㑹合也厭猶掩也謂當<lb/>
　咽物時合掩㗋嚨不使食物悞入以阻其氣之嘘吸<lb/>
　出入也賁與奔同言物之所奔嚮也太倉下口胃之<lb/>
　下口也在臍上二寸下脘之分大腸小腸㑹在臍上<lb/>
　一寸水分穴下極肚門也云魄門亦取幽隂之義<lb/>
四十五難曰經言八㑹者何也然府㑹太倉藏㑹季脇<lb/>
筋㑹陽陵泉髓㑹絶骨血㑹膈俞骨㑹大杼脉㑹太淵<lb/>
<pb n="KR3e0004_WYG_002-18b"/>
氣㑹三焦外一筋直兩乳内也熱病在内者取其㑹之<lb/>
氣穴也<lb/>
　太倉一名中脘在臍上四寸六府取禀於胃故為府<lb/>
　㑹季脇期門穴也在大横外直齊季脇端為脾之募<lb/>
　五藏取禀於脾故為藏㑹足少陽之筋結於膝外亷<lb/>
　陽陵泉也在膝下一寸外亷陷中又膽與肝為配肝<lb/>
　者筋之合故為筋㑹絶骨一名陽輔在足外踝上四<lb/>
　寸輔骨前絶骨端如前三分諸髓皆屬於骨故為髓<lb/>
<pb n="KR3e0004_WYG_002-19a"/>
　㑹鬲俞在背第七椎下去脊兩旁各一寸半足太陽<lb/>
　脉氣所發也太陽多血入血乃水之象故為血㑹大<lb/>
　杼在項後第一椎下脊去西旁各一寸半大淵在掌<lb/>
　後陷中動脉所謂寸口者脉之大㑹也氣㑹三焦外<lb/>
　一筋直兩乳内即膻中為氣海者也在玊堂下一寸<lb/>
　六分熱病在内者各視其所屬而取之㑹也謝氏曰<lb/>
　三焦當作上焦四明陳氏曰髓㑹絶骨髓屬於腎腎<lb/>
　主骨於足少陽無所闗腦為髓海腦有枕骨宂則當<lb/>
<pb n="KR3e0004_WYG_002-19b"/>
　㑹枕骨絶骨誤也血㑹鬲俞血者心所統肝所藏鬲<lb/>
　俞在七椎下兩旁上則心俞下則肝俞故為血㑹骨<lb/>
　㑹大杼骨者髓所養髓自腦下注於大杼滲入脊心<lb/>
　下貫尾<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>滲諸骨節故骨之氣皆㑹於此亦通古益<lb/>
　袁氏曰人能徤歩以髓㑹絶骨也肩能任重以骨㑹<lb/>
　大杼也<lb/>
四十六難曰老人寤而不寐少壯寐而不寤者何也然<lb/>
經言少壯者血氣盛<graphic n="KR2124" url="https://raw.githubusercontent.com/kanripo/KR-Gaiji/master/images/KR2124.png" mimeType="image/png"/>肉滑氣道通榮衛之行不失於<lb/>
<pb n="KR3e0004_WYG_002-20a"/>
常故晝日精夜不寤也老人血氣衰<graphic n="KR2124" url="https://raw.githubusercontent.com/kanripo/KR-Gaiji/master/images/KR2124.png" mimeType="image/png"/>肉不滑榮衛之<lb/>
道濇故晝日不能精夜不得寐也故知老人不得寐也<lb/>
　老人之卧而不寐少壯之寐而不寤係乎榮衛血氣<lb/>
　之有餘不足也與靈樞十八篇同<lb/>
四十七難曰人面獨能耐寒者何也然人頭者諸陽之<lb/>
㑹也諸隂脉皆至頸胸中而還獨諸陽脉皆上至頭耳<lb/>
故令面耐寒也<lb/>
　靈樞第四篇曰首面與身形也屬骨連筋同血合於<lb/>
<pb n="KR3e0004_WYG_002-20b"/>
　氣耳天寒則裂地凌冰其卒寒或手足懈惰然而其<lb/>
　面不衣何也岐伯曰十二經脉三百六十五絡其血<lb/>
　氣皆上于面而走空竅其精陽氣上走于目而為睛<lb/>
　其别氣上走于耳而為聽其宗氣上出于鼻而為臭<lb/>
　其濁氣出於胃走唇口而為味其氣之津液皆上煄<lb/>
　於面而皮又厚其肉堅故大熱甚寒不能勝之也愚<lb/>
　按手之三陽從手上走至頭足之三陽從頭下走至<lb/>
　足手之三隂從腹走至手足之三隂從足走入腹此<lb/>
<pb n="KR3e0004_WYG_002-21a"/>
　所謂諸隂脉皆至頸胸中而還<graphic n="KR0870" url="https://raw.githubusercontent.com/kanripo/KR-Gaiji/master/images/KR0870.png" mimeType="image/png"/>諸陽脉皆至上頭<lb/>
　耳也<lb/>
四十八難曰人有三虚三實何謂也然有脉之虚實有<lb/>
病之虚實有診之虚實也脉之虚實者濡者為虚緊牢<lb/>
者為實病之虚實者出者為虚入者為實言者為虚不<lb/>
言者為實緩者為虚急者為實診之虚實者濡者為虚<lb/>
牢者為實痒者為虚痛者為實外痛内快為外實内虚<lb/>
内痛外快為内實外虚故曰虚實也<lb/>
<pb n="KR3e0004_WYG_002-21b"/>
　濡者為虚緊牢者為實此脉之虚實也出者為虚是<lb/>
　五藏自病由内而之外東垣家所謂内傷是也入者<lb/>
　為實是五邪所傷由外而之内東垣家所謂外傷是<lb/>
　也言者為虚以五藏自病不由外邪故惶惶而不妨<lb/>
　於言也不言者為實以人之邪氣内欝故昬亂而不<lb/>
　言也緩者為虚緩不急也言内之出者徐徐而遲非<lb/>
　一朝一夕之病也急者為實言外邪所中風寒温熱<lb/>
　等病死生在五六日之間也此病之虚實也診按也<lb/>
<pb n="KR3e0004_WYG_002-22a"/>
　候也按其外而知之非診脉之診也濡者為虚牢者<lb/>
　為實脉經無此二句謝氏以為衍文楊氏謂按之皮<lb/>
　肉柔濡者為虚牢强者為實然則有亦無害夫按病<lb/>
　者之處所知痛者為實則知不痛而痒者非實矣又<lb/>
　知外痛内快為邪盛之在外内痛外快為邪盛之在<lb/>
　内矣大抵邪氣盛則實精氣奪則虚此診之虚實也<lb/>
四十九難曰有正經自病有五邪所傷何以别之然憂<lb/>
愁思慮則傷心形寒飲冷則傷肺恚怒氣逆上而不下<lb/>
<pb n="KR3e0004_WYG_002-22b"/>
則傷肝飲食勞倦則傷脾乆坐濕地强力入水則傷腎<lb/>
是正經之自病也<lb/>
　心主思慮君主之官也故憂愁思慮則傷心肺主皮<lb/>
　毛而在上是為嫩藏故形寒飲冷則傷肺肝主怒怒<lb/>
　則傷肝脾主飲食及四肢故飲食勞倦則傷脾腎主<lb/>
　骨而屬水故用力作强坐濕入水則傷腎此盖憂思<lb/>
　恚怒飲食動作之過而致然也夫憂思恚怒飲食動<lb/>
　作人之所不能無者發而中節烏能為害過則傷人<lb/>
<pb n="KR3e0004_WYG_002-23a"/>
　必矣故善養生者去太去甚適其中而已昧者拘焉<lb/>
　乃欲一切拒絶之豈理也哉　此與靈樞第四篇文<lb/>
　大同小異但傷脾一節作若醉入房汗出當風則傷<lb/>
　脾不同爾謝氏曰飲食勞倦自是二事飲食得失饑<lb/>
　飽失時勞倦者勞形力而致倦怠也此本經自病者<lb/>
　病由内作非外邪之干所謂内傷者也或曰坐濕入<lb/>
　水亦從外得之也何為正經自病曰此非天之六淫<lb/>
　也<lb/>
<pb n="KR3e0004_WYG_002-23b"/>
何謂五邪然有中風有傷暑有飲食勞倦有傷寒有<lb/>
中濕此之謂五邪<lb/>
　風木也喜傷肝暑火也喜傷心土爰稼穡脾主四肢<lb/>
　故飲食勞倦喜傷脾寒金氣也喜傷肺左氏傳狐突<lb/>
　云金寒是也濕水也喜傷腎霧雨蒸氣之類也此五<lb/>
　者邪由外至所謂外傷者也謝氏曰脾胃正經之病<lb/>
　得之勞倦五邪之傷得之飲食<lb/>
假令心病何以知中風得之然其色當赤何以言之肝<lb/>
<pb n="KR3e0004_WYG_002-24a"/>
主色自入為青入心為赤入脾為黄入肺為白入腎為<lb/>
黒肝為心邪故知當赤色其病身熱脇下滿痛其脉浮<lb/>
大而弦<lb/>
　此以心經一部設假令而發其例也肝主色肝為心<lb/>
　邪故色赤身熱脉浮大心也脇痛脉弦肝也<lb/>
何以知傷暑得之然當惡臭何以言之心主臭自入為<lb/>
焦臭入脾為香臭入肝為臊臭入腎為腐臭入肺為腥<lb/>
臭故知心病傷暑得之當惡臭其病身熱而煩心痛其<lb/>
<pb n="KR3e0004_WYG_002-24b"/>
脉浮大而散<lb/>
　心主臭心傷暑而自病故惡臭而證狀脉診皆屬乎<lb/>
　心也<lb/>
何以知飲食勞倦得之然當喜苦味也虚為不欲食實<lb/>
為欲食何以言之脾主味入肝為酸入心為苦入肺為<lb/>
<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>入腎為鹹自入為甘故知脾邪入心為喜苦味也其<lb/>
病身熱而體重嗜卧四肢不收其脉浮大而緩<lb/>
　脾主味脾為心邪故喜苦味身熱脉浮大心也體重<lb/>
<pb n="KR3e0004_WYG_002-25a"/>
　嗜卧四肢不收脉緩脾也虚為不欲食實為欲食二<lb/>
　句於上下文無所發疑錯蕳衍文也<lb/>
何以知傷寒得之然當譫言妄語何以言之肺主聲入<lb/>
肝為呼入心為言入脾為歌入腎為呻自入為哭故知<lb/>
肺邪入心為譫言妄語也其病身熱洒洒惡寒甚則喘<lb/>
咳其脉浮大而濇<lb/>
　肺主聲肺為心邪故譫言妄語身熱脉浮大心也惡<lb/>
　寒喘咳濇肺也<lb/>
<pb n="KR3e0004_WYG_002-25b"/>
何以知中濕得之然當喜汗出不可止何以言之腎主<lb/>
濕入肝為泣入心為汗入脾為涎入肺為涕自入為唾<lb/>
故知腎邪入心為汗出不可止也其病身熱而小腹痛<lb/>
足脛寒而逆其脉沉濡而大此五邪之法也<lb/>
　腎主濕濕化五液腎為心邪故汗出不可止身熱脉<lb/>
　大心也小腹痛足脛寒脉沉濡腎也　凡隂陽藏府<lb/>
　經絡之氣虚實相等正也偏虚偏實失其正也失其<lb/>
　正則為邪矣此篇越人葢言隂陽藏府經絡之偏虚<lb/>
<pb n="KR3e0004_WYG_002-26a"/>
　偏實者也由偏實也故内邪得而生由偏虚也故外<lb/>
　邪得而入<lb/>
五十難曰病有虚邪有實邪有賊邪有㣲邪有正邪何<lb/>
以别之然從後來者為虚邪從前來者為實邪從所不<lb/>
勝來者為賊邪從所勝來者為㣲邪自病者為正邪<lb/>
　五行之道生我者休其氣虚也居吾之後而來為邪<lb/>
　故曰虚邪我生者相氣方實也居吾之前而來為邪<lb/>
　故曰實邪正邪則本經自病者也<lb/>
<pb n="KR3e0004_WYG_002-26b"/>
何以言之假令心病中風得之為虚邪傷暑得之為正邪<lb/>
飲食勞倦得之為實邪傷寒得之為㣲邪中濕得之為<lb/>
賊邪<lb/>
　假心為例以發明上文之義中風為虚邪從後而來<lb/>
　大前木後也傷暑為正邪火自病也飲食勞倦為實<lb/>
　邪從前而來土前火後也傷寒為㣲邪從所勝而來<lb/>
　火勝金也中濕為賊邪從所不勝而來水剋火也與<lb/>
　上篇互相發宜通攷之<lb/>
<pb n="KR3e0004_WYG_002-27a"/>
五十一難曰病有欲得温者有欲得寒者有欲得見人<lb/>
者有不欲得見人者而各不同病在何藏府也然病欲<lb/>
得寒而欲見人者病在府也病欲得温而不欲見人者<lb/>
病在藏也何以言之府者陽也陽病欲得寒又欲見人<lb/>
藏者隂也隂病欲得温又欲閉戸獨處惡聞人聲故以<lb/>
别知藏府之病也<lb/>
　紀氏曰府為陽陽病則熱有餘而寒不足故飲食衣<lb/>
　服居處皆欲就寒也陽主動而應乎外故欲得見人<lb/>
<pb n="KR3e0004_WYG_002-27b"/>
　藏為隂隂病則寒有餘而熱不足故飲食衣服居處<lb/>
　皆欲就温也隂主靜而應乎内故欲閉戸獨處而惡<lb/>
　聞人聲也<lb/>
五十二難曰府藏發病根本不等其不等也奈何<lb/>
然藏病者止而不移其病不離其處府病者彷彿賁嚮<lb/>
上下行流居處無常故以此知藏府根本不同也<lb/>
　丁氏曰藏為隂隂主靜故止而不移府為陽陽主動<lb/>
　故上下流行居處無常也與五十五難文義互相發<lb/>
<pb n="KR3e0004_WYG_002-28a"/>
五十三難曰經言七傳者死間藏者生何謂也然七傳<lb/>
者傳其所勝也間藏者傳其子也何以言之假令心病<lb/>
傳肺肺傳肝肝傳脾脾傳腎腎傳心一藏不再傷故言<lb/>
七傳者死也<hi>有圖</hi>
　紀氏曰心火傳肺金肺金傳肝木肝木傳脾土脾土<lb/>
　傳腎水腎水傳心火心火受水之傳一也肺金復受<lb/>
　火之傳再也自心而始以次相傳至肺之再是七傳<lb/>
　也故七傳死者一藏不受再傷也<lb/>
<pb n="KR3e0004_WYG_002-28b"/>
假令心病傳脾脾傳肺肺傳腎腎傳肝肝傳心是子母<lb/>
相傳竟而復始如環無端故曰生也<lb/>
　呂氏曰間藏者間其所勝之藏而相傳也心勝肺脾<lb/>
　間之脾勝腎肺間之腎勝心肝間之肝勝脾心間之<lb/>
　此謂傳其所生也　按素問標本病傳論曰謹察間<lb/>
　甚以意調之問者并行甚者獨行盖并者竝也相並<lb/>
　而傳傳其所間如吕氏之說是也獨者特也特傳其<lb/>
　所勝如紀氏之說是也越人之義葢本諸此詳見本<lb/>
<pb n="KR3e0004_WYG_002-29a"/>
　篇及靈樞四十二篇但二經之義則以五藏與胃勝<lb/>
　七者相傳發其例而其篇題皆以病傳為名今越人<lb/>
　則以七傳間藏之目推明二經假心為例以見病之<lb/>
　相傳若傳所勝至一藏再傷則死若間其所勝是子<lb/>
　母相傳則生也尤簡而明<lb/>
五十四難曰藏病難治府病易治何謂也然藏病所以<lb/>
難治者傳其所勝也府病易治者傳其子也與七傳間<lb/>
藏同法也<lb/>
<pb n="KR3e0004_WYG_002-29b"/>
　四明陳氏曰五藏者七神内守則邪之㣲者不易傳<lb/>
　若火氣入之則神亦失守而病深故病難治亦或至<lb/>
　于死矣六府為轉輸傳化者其氣常通况膽又清净<lb/>
　之處雖邪入之終難深留故府病易治也愚按以越<lb/>
　人之意推之則藏病難治者以傳其所勝也府病易<lb/>
　治者以傳其所主也雖然此特各舉其一偏而言爾<lb/>
　若藏病傳其所生亦易治府病傳其所勝亦難治也<lb/>
　故龎安常云世之醫書惟扁鵲之言為深所謂難經<lb/>
<pb n="KR3e0004_WYG_002-30a"/>
　者也越人寓術於其書而言之有不詳者使後人自<lb/>
　求之歟今以此篇詳之龎氏可謂得越人之心者矣<lb/>
五十五難曰病有積有聚何以别之然積者隂氣也聚<lb/>
者陽氣也故隂沉而伏陽浮而動氣之所積名曰積氣<lb/>
之所聚名曰聚故積者五藏所生聚者六府所成也積<lb/>
者隂氣也其始發有常處其痛不離其部上下有所終<lb/>
始左右有所窮處聚者陽氣也其始發無根本上下無<lb/>
所畱止其痛無常處謂之聚故以是别知積聚也<lb/>
<pb n="KR3e0004_WYG_002-30b"/>
　積者五藏所生五藏屬隂隂主靜故其病沉伏而不<lb/>
　離其處聚者六府所成六府屬陽陽主動故其病浮<lb/>
　動而無所畱止也楊氏曰積蓄也言血脉不行蓄積<lb/>
　而成病也周仲立曰隂沉而伏初亦未覺漸以滋長<lb/>
　日積月累是也聚者病之所在與血氣偶然邂逅故<lb/>
　無常處也與五十二難意同<lb/>
五十六難曰五藏之積各有名乎以何月何日得之然<lb/>
肝之積名曰肥氣在左脇下如覆杯有頭足乆不愈令<lb/>
<pb n="KR3e0004_WYG_002-31a"/>
人發咳逆㾬瘧連歲不已以季夏戊巳日得之何以言<lb/>
之肺傳於肝肝當傳脾脾季夏適王王者不受邪肝復<lb/>
欲還肺肺不肯受故畱結為積故知肥氣以季夏戊巳<lb/>
日得之<lb/>
　肥之言盛也有頭足者有大小本末也咳逆者足厥<lb/>
　隂之别貫膈上注肺肝病故胸中欬而逆也二日一<lb/>
　發為㾬瘧内經五藏皆有瘧此在肝為風瘧也抑以<lb/>
　瘧為寒熱病多屬少陽肝與之為表裏故云左脇肝<lb/>
<pb n="KR3e0004_WYG_002-31b"/>
　之部也<lb/>
心之積名曰伏梁起臍上大如臂上至心下乆不愈令<lb/>
人病煩心以秋庚辛日得之何以言之腎病傳心心當<lb/>
傳肺肺以秋適王王者不受邪心復欲還腎腎不肯受<lb/>
故畱結為積故知伏梁以秋庚辛日得之<lb/>
　伏梁伏而不動如梁木然<lb/>
脾之積名曰痞氣在胃脘覆大如盤乆不愈令人四肢<lb/>
不收黄發疸飲食不為肌膚以冬壬癸日得之何以言<lb/>
<pb n="KR3e0004_WYG_002-32a"/>
之肝病傳脾脾當傳腎腎以冬適王王者不受邪脾復<lb/>
欲還肺肝不肯受故留結為積故知痞氣以冬壬癸日<lb/>
得之<lb/>
　痞氣痞塞而不通也疸病發黄也濕熱為疸<lb/>
肺之積名曰息賁在右脇下覆大如杯乆不已令人洒<lb/>
淅寒熱喘欬發肺鬰以春甲乙日得之何以言之心病<lb/>
傳肺肺當傳肝肝以春適王王者不受邪肺復欲還心<lb/>
心不肯受故畱結為積故知息賁以春甲乙日得之<lb/>
<pb n="KR3e0004_WYG_002-32b"/>
　息賁或息或賁也右脇肺之部肺主皮毛故洒浙寒<lb/>
　熱或謂藏病止而不移今肺積或息或賁何也然或<lb/>
　息或賁非居處無常如府病也特以肺主氣故其病<lb/>
　有時而動息爾腎亦主氣故賁豚亦然<lb/>
腎之積名曰賁豚發於少腹上至心下若豚狀或上或<lb/>
下無時乆不已令人喘逆骨痿少氣以夏丙丁日得之<lb/>
何以言之脾病傳腎腎當傳心心以夏適王王者不<lb/>
受邪腎復欲還脾脾不肯受故畱結為積故知賁豚<lb/>
<pb n="KR3e0004_WYG_002-33a"/>
以夏丙丁日得之此五積之要法也<lb/>
　賁豚言若豚之賁突不常定也豚性躁故以名之令<lb/>
　人喘逆者足少隂之支從肺出絡心注胸中故也<lb/>
　此難但言藏病而不言府病者紀氏謂以其發無常<lb/>
　處也楊氏謂六府亦相傳行如五藏之傳也　或問<lb/>
　天下之物理有感有傳感者情也傳者氣也有情斯<lb/>
　有感有氣斯有傳今夫五藏之積特以氣之所勝傳<lb/>
　所不勝云爾至於王者不受邪是固然也若不勝者<lb/>
<pb n="KR3e0004_WYG_002-33b"/>
　反欲返所勝所勝不納而畱結為積則是有情而為<lb/>
　感矣且五藏在人身中各為一物猶耳司聽目司視<lb/>
　各有所職而不能思非若人之感物則心為之主而<lb/>
　乗氣機者也然則五藏果各能有情而感乎曰越人<lb/>
　之意盖以五行之道推其理勢之所有者演而成文<lb/>
　耳初不必論其情感亦不必論其還不還與其必然<lb/>
　否也讀者但以所勝傳不勝及王者不受邪遂畱結<lb/>
　為積觀之則不以辭害志而思過半矣　或人問子<lb/>
<pb n="KR3e0004_WYG_002-34a"/>
　言情感氣傳先儒之言則曰形交氣感是又氣能感<lb/>
　矣於吾子之言何如曰先儒之說雖曰氣感由形交<lb/>
　也形指人身而言所以感之之主也<lb/>
五十七難曰泄凡有幾皆有名否然泄凡有五其名不<lb/>
同有胃泄有脾泄有大腸泄有小腸泄有大瘕泄名曰<lb/>
後重<lb/>
　此五泄之目下文詳之<lb/>
胃泄者飲食不化色黄<lb/>
<pb n="KR3e0004_WYG_002-34b"/>
　胃受病故食不化胃屬土故色黄<lb/>
脾泄者腹脹滿泄注食即嘔吐逆<lb/>
　有聲無物為嘔有聲有物為吐脾受病故腹脹泄注<lb/>
　食即嘔吐而上逆也<lb/>
大腸泄者食已窘迫大便色白腸鳴切痛<lb/>
　食方已即窘迫欲利也白者金之色謝氏曰此腸寒<lb/>
　之證也<lb/>
小腸泄者溲而便膿血少腹痛<lb/>
<pb n="KR3e0004_WYG_002-35a"/>
　溲小便也便指大便而言溲而便膿血謂小便不悶<lb/>
　大便不裏急後重也<lb/>
大瘕泄者裏急後重數至圊而不能便莖中痛此五泄<lb/>
之要法也<lb/>
　瘕結也謂因有凝結而成者裏急謂腹内急迫後重<lb/>
　謂肛門下墜惟其裏急後重故數至圊而不能便莖<lb/>
　中痛者小便亦不利也　謝氏謂小腸大瘕二泄今<lb/>
　所謂痢疾也内經曰腸澼故下利赤白者灸小腸俞<lb/>
<pb n="KR3e0004_WYG_002-35b"/>
　是也穴在第十六椎下兩傍各一寸五分累驗　四<lb/>
　明陳氏曰胃泄即飱泄也脾泄即濡泄也大腸泄即<lb/>
　涸泄也小腸泄謂凡泄則小便先下而便血即血泄<lb/>
　也大瘕泄即腸癖也<lb/>
五十八難曰傷寒有幾其脉有變否然傷寒有五有中<lb/>
風有傷寒有濕温有熱病有温病其所苦各不同<lb/>
　變當作辨謂分别其脉也　紀氏曰汗出惡風者謂<lb/>
　之傷風無汗惡寒者謂之傷寒一身盡疼不可轉側<lb/>
<pb n="KR3e0004_WYG_002-36a"/>
　者謂之濕温冬傷於寒至夏而發者謂之熱病非其<lb/>
　時而有其氣一歲之中病多相佀者謂之温病<lb/>
中風之脉陽浮而滑隂濡而弱濕温之脉陽濡而弱隂<lb/>
小而急傷寒之脉隂陽俱盛而緊濇熱病之脉隂陽俱<lb/>
浮浮之而滑沉之散濇温病之脉行在諸經不知何經<lb/>
之動也各隨其經所在而取之<lb/>
　上文言傷寒之目此言其脉之辨也隂陽字皆指尺<lb/>
　寸而言楊氏曰温病乃是疫癘之氣非冬感於寒春<lb/>
<pb n="KR3e0004_WYG_002-36b"/>
　變為温病者散行諸經故不可預知臨病人而診之<lb/>
　在何經之動乃隨而治之　謝氏曰仲景傷寒例云<lb/>
　冬時嚴寒萬類收藏君子周宻則不傷於寒觸冐者<lb/>
　乃名傷寒耳其傷於四時之氣皆能為病以傷寒為<lb/>
　毒者以其最成殺厲之氣也中而即病者名曰傷寒<lb/>
　不即病者寒毒藏於肌膚至春變為温病至夏變為<lb/>
　暑病暑病者熱極重於温也又曰陽脉浮滑隂脉濡<lb/>
　弱更遇於風變為風温今按仲景例風温與難經中<lb/>
<pb n="KR3e0004_WYG_002-37a"/>
　風浮同而無温緼之說又曰難經言温病即仲景傷<lb/>
　寒例中所言温瘧風温温毒温疫四温病也越人言<lb/>
　其慨而未詳仲景則發其秘而條其脉可謂詳矣龎<lb/>
　安常傷寒總論云難經載五種傷寒言温病之脉行<lb/>
　在諸經不知何經之動隨其經所在而取之據難經<lb/>
　温病又是四種傷寒感異氣而變成者也所以王叔<lb/>
　和云陽脉浮滑隂脉濡弱更遇於風變成風温陽脉<lb/>
　洪數隂脉實大更遇濕熱變為温毒温毒為病最重<lb/>
<pb n="KR3e0004_WYG_002-37b"/>
　也陽脉濡弱隂脉弦緊更遇濕氣變為濕温脉隂陽<lb/>
　俱盛重感於寒變為温瘧斯乃同病異名同脉異經<lb/>
　者也所謂隨其經所在而取之者此也龎氏此說雖<lb/>
　不與難經同然亦自一義例但傷寒例言温疫而無<lb/>
　濕温叔和言濕温而無温疫此亦異耳<lb/>
傷寒有汗出而愈下之而死者有汗出而死下之而愈<lb/>
者何也然陽虚隂盛汗出而愈下之即死陽盛隂虚汗<lb/>
出而死下之而愈<lb/>
<pb n="KR3e0004_WYG_002-38a"/>
　受病為虚不受病者為盛唯其虚也是以邪凑之唯<lb/>
　其盛也是以邪不入即外臺所謂表病裏和裏病表<lb/>
　和之謂指傷寒傳變者而言之也表病裏和汗之可<lb/>
　也而反下之表邪不除裏氣復奪矣裏病表和下之<lb/>
　可也而反汗之裏邪不退表氣復奪矣故云死所以<lb/>
　然者汗能亾陽下能損隂也此隂陽字指表裏言之<lb/>
　經曰誅伐無過命曰大惑此之謂歟<lb/>
寒熱之病候之如何也然皮寒熱者皮不可近席毛髮<lb/>
<pb n="KR3e0004_WYG_002-38b"/>
焦鼻藁不得汗肌寒熱者皮膚痛唇舌藁無汗骨寒熱<lb/>
者病無所安汗注不休齒本藁痛<lb/>
　靈樞二十一篇曰皮寒熱者不可附席毛髪焦鼻藁<lb/>
　腊不得汗取三陽之絡以補手大隂肌寒熱者肌痛<lb/>
　毛髮焦而唇槁腊不得汗取三陽於下以去其血者<lb/>
　補足太隂以出其汗骨寒熱者病無所安<hi>謂一身百脉無有是</hi>
　<hi>處也</hi>汗注不休齒本槁取其少隂<hi>闕</hi>之絡齒已槁死不<lb/>
　治愚按此盖内傷之病因以類附之東垣内外傷辨<lb/>
<pb n="KR3e0004_WYG_002-39a"/>
　其兆於此乎<lb/>
五十九難曰狂癲之病何以别之然狂疾之始發少卧<lb/>
而不飢自高賢也自辨智也自尊貴也妄笑好歌樂妄<lb/>
行不休是也癲疾始發意不樂僵仆直視其脉三部隂<lb/>
陽俱盛是也<lb/>
　狂疾發於陽故其狀皆自有餘而主動癲疾發於隂<lb/>
　故其狀皆自不足而主靜其脉三部隂陽俱盛者謂<lb/>
　發於陽為狂則陽脉俱盛發於隂為癲則隂脉俱盛<lb/>
<pb n="KR3e0004_WYG_002-39b"/>
　也按二十難中重陽者狂重隂者癲脫陽者見鬼脫<lb/>
　隂者目盲四句當屬之此下重讀如再重之重<hi>去聲</hi>重<lb/>
　陽重隂於以再明上文隂陽俱盛之意又推其極至<lb/>
　脫陽脫隂則不止於重陽重隂矣盖隂氣而極陽之<lb/>
　脫也鬼為幽隂之物故見之陽盛而極隂之脫也一<lb/>
　水不勝五火故目肓　四明陳氏曰氣并於陽則為<lb/>
　重陽血并於隂則為重隂脫陽者見鬼氣不守也脫<lb/>
　隂者目肓血不榮也　狂癲之病靈樞二十一篇其<lb/>
<pb n="KR3e0004_WYG_002-40a"/>
　論詳矣越人特舉其槩正龎氏所謂引而不發使後<lb/>
　人自求之歟<lb/>
六十難曰頭心之病有厥痛有真痛何謂也然手三陽<lb/>
之脉受風寒伏畱而不去者則名厥頭痛<lb/>
　詳見靈樞二十四篇厥逆也<lb/>
入連在腦者名真頭痛<lb/>
　真頭痛其痛甚腦盡痛手足青至節死不治盖腦為<lb/>
　髓海真氣之所聚卒不受邪受邪則死<lb/>
<pb n="KR3e0004_WYG_002-40b"/>
其五藏氣相干名厥心痛<lb/>
　靈樞載厥心痛凢五胃心痛腎心痛脾心痛肝心痛<lb/>
　肺心痛皆五藏邪氣相干也<lb/>
其痛甚但在心手足青者即名真心痛其真心痛者旦<lb/>
發夕死夕發旦死<lb/>
　靈樞曰真心痛手足青至節心痛甚為真心痛又七<lb/>
　十一篇曰少隂者心脉也心者五藏六府之大主也<lb/>
　心為帝王精神之所舍其藏堅固邪不能容容之則<lb/>
<pb n="KR3e0004_WYG_002-41a"/>
　傷心心傷則神去神去則死矣其真心痛者真字下<lb/>
　當欠一頭字盖闕文也手足青之青當作清冷也<lb/>
六十一難曰經言望而知之謂之神聞而知之謂之聖<lb/>
問而知之謂之工切脉而知之謂之巧何謂也然望而<lb/>
知之者望見其五色以知其病<lb/>
　素問五藏生成篇曰已見青如草滋者死黄如枳實<lb/>
　者死黒如炲者死赤如衃血者死白如枯骨者死此<lb/>
　五色之見死者也青如翠羽者生赤如雞冠者生黄<lb/>
<pb n="KR3e0004_WYG_002-41b"/>
　如蠏腹者生白如豕膏者生黒如烏羽者生此五色<lb/>
　之見生也生於心欲如以縞裹朱生於肺欲如以縞<lb/>
　裹紅生於肝欲如以縞裹紺生於脾欲如以縞裹栝<lb/>
　樓實生於腎欲如以縞裹紫此五藏主色之外榮也<lb/>
　靈樞四十九篇曰青黒為痛黄赤為熱白為寒又曰<lb/>
　赤色出於兩額大如拇指者病雖小瘉又卒死黒色<lb/>
　出於庭<hi>庭者顔也</hi>大如拇指必不病而卒又七十四篇曰<lb/>
　診血脉者多赤多熱多青多痛多黒為乆痺多黒多<lb/>
<pb n="KR3e0004_WYG_002-42a"/>
　赤多青皆見者為寒熱身痛面色㣲黄齒垢黄爪甲<lb/>
　上黄黄疸也又如驗産婦面赤舌青母活子死面青<lb/>
　舌青沫出母死子活唇口俱青子母俱死之類也袁<lb/>
　氏曰五藏之色見於面者各有部分以應相生相剋<lb/>
　之候察之以知其病也<lb/>
聞而知之者聞其五音以别其病<lb/>
　四明陳氏曰五藏有聲而聲有音肝聲呼音應角調<lb/>
　而直音聲相應則無病角亂則病在肝心聲笑音應<lb/>
<pb n="KR3e0004_WYG_002-42b"/>
　徴和而長音聲相應則無病徴亂則病在心脾聲歌<lb/>
　音應宮大而和音聲相應則無病宮亂則病在脾肺<lb/>
　聲哭音應商輕而勁音聲相應則無病商亂則病在<lb/>
　肺腎聲呻音應羽沉而深音聲相應則無病羽亂則<lb/>
　病在腎袁氏曰聞五藏五聲以應五音之清濁或互<lb/>
　相勝負或其音嘶嗄之類别其病也　此一節當於<lb/>
　素問隂陽應象論金匱真言諸篇言五藏聲音及三<lb/>
　十四難云云求之則聞其聲足以别其病也<lb/>
<pb n="KR3e0004_WYG_002-43a"/>
問而知之者問其所欲五味以知其病所起所在也<lb/>
　靈樞六十三篇曰五味入口各有所走各有所病酸走<lb/>
　筋多食之令人癃醎走血多食之令人渇辛走氣多<lb/>
　食之令人洞心辛與氣俱行故辛入心而與汗俱出<lb/>
　苦走骨多食之令人變嘔甘走肉多食之令人恱心<lb/>
　<hi>恱音悶</hi>推此則知問其所欲五味以知其病之所起所<lb/>
　在也袁氏曰問其所欲五味中偏嗜偏多食之物則<lb/>
　知藏氣有偏勝偏絶之候也<lb/>
<pb n="KR3e0004_WYG_002-43b"/>
切脉而知之者診其寸口視其虚實以知其病病在何<lb/>
藏府也<lb/>
　診寸口即第一難之義視虚實見六難并四十八難<lb/>
　王氏脉法讃曰脉有三部尺寸及闗榮衛流行不失<lb/>
　衡銓腎沉心洪肺浮肝弦此自常經不失銖分出入<lb/>
　升降漏刻周旋水下二刻脉一周身旋復寸口虚實<lb/>
　見焉此之謂也<lb/>
經言以外知之曰聖以内知之曰神此之謂也<lb/>
<pb n="KR3e0004_WYG_002-44a"/>
　以外知之望聞以内知之問切也神㣲妙聖通明也<lb/>
　又總結之言聖神則工巧在内矣<lb/>
六十二難曰藏井滎有五府獨有六者何謂也然府者<lb/>
陽也三焦行於諸陽故置一俞名曰原府有六者亦與<lb/>
三焦其一氣也<lb/>
　藏之井滎有五謂井滎俞經合也府之井滎有六以<lb/>
　三焦行於諸陽故又置一俞而名曰原所以府有六<lb/>
　者與三焦共一氣也虞氏曰此篇疑有缺誤當與六<lb/>
<pb n="KR3e0004_WYG_002-44b"/>
　十六難參攷<lb/>
六十三難曰十變言五藏六府滎合皆以井為始者何<lb/>
也然井者東方木也萬物之始生諸蚑行喘息蜎飛蠕<lb/>
動當生之物莫不以春生故歲數始於春月數始於甲<lb/>
故以井為始也<lb/>
　十二經所出之穴皆謂之井而以為滎俞之始者以<lb/>
　井主東方木木者春也萬物發生之始諸蚑者行喘<lb/>
　者息息謂嘘吸氣也公孫洪傳作蚑行喙息義尤明<lb/>
<pb n="KR3e0004_WYG_002-45a"/>
　白蜎者飛蠕者動皆蟲之屬凡當生之物皆以春而<lb/>
　生是以歲之數則始於春日之數則始於甲人之滎<lb/>
　合則始於井也馮氏曰井谷井之井泉源之所出也<lb/>
　四明陳氏曰經穴之氣所生則自井始而澑滎注俞<lb/>
　過經入合故以萬物及歲數日數之始為譬也<lb/>
六十四難曰十變又言隂井木陽井金隂滎火陽滎水<lb/>
隂俞土陽俞木隂經金陽經火隂合水陽合土<hi>有圖</hi>
　十二經起於井穴隂井為木故隂井木生隂滎火隂<lb/>
<pb n="KR3e0004_WYG_002-45b"/>
　滎火生隂俞土隂俞土生隂經金隂經金生隂合水<lb/>
　陽井為金故陽井金生陽滎水陽滎水生陽俞木陽<lb/>
　俞木生陽經火陽經火生陽合土<lb/>
隂陽皆不同其意何也然是剛柔之事也隂井乙木陽<lb/>
井庚金陽井庚庚者乙之剛也隂井乙乙者庚之柔也<lb/>
乙為木故言隂井木也庚為金故言陽井金也餘皆倣<lb/>
此<lb/>
　剛柔者即乙庚之相配也十干所以自乙庚而言者<lb/>
<pb n="KR3e0004_WYG_002-46a"/>
　盖諸藏府穴皆始於井而隂脉之井始於乙木陽脉<lb/>
　之井始於庚金故自乙庚而言剛柔之配而其餘五<lb/>
　行之配皆倣此也丁氏曰剛柔者謂隂井木陽井金<lb/>
　庚金為剛乙木為柔隂滎火陽滎水壬水為剛丁火<lb/>
　為柔隂俞土陽俞木甲木為剛已土為柔隂經金陽<lb/>
　經火丙火為剛辛金為柔隂合水陽合土戊土為剛<lb/>
　癸水為柔盖五行之道相生者母子之義相剋相制<lb/>
　者夫婦之類故夫道皆剛婦道皆柔自然之理也易<lb/>
<pb n="KR3e0004_WYG_002-46b"/>
　曰分隂分陽迭用剛柔其是之謂歟<lb/>
六十五難曰經言所出為井所入為合其法奈何然所出<lb/>
為井井者東方春也萬物之始生故言所出為井也所<lb/>
入為合合者北方冬也陽氣入藏故言所入為合也<lb/>
　此以經穴流注之始終言也<lb/>
六十六難曰經言肺之原出於太淵心之原出于太陵<lb/>
肝之原出于太衝脾之原出于太白腎之原出于太谿<lb/>
少隂之原出于兊骨<hi>神門穴也</hi>膽之原出于丘墟胃之原出<lb/>
<pb n="KR3e0004_WYG_002-47a"/>
于衝陽三焦之原出于陽池膀胱之原出于京骨大腸<lb/>
之原出于合谷小腸之原出于腕骨<lb/>
　肺之原太淵至腎之原太谿見靈樞第二篇其第二<lb/>
　篇曰肺之俞太淵心之俞太陵肝之俞太衝脾之俞<lb/>
　太白腎之俞太谿膀胱之俞束骨過于亰骨為原膽<lb/>
　之俞臨泣過于丘墟為原胃之俞谷陷過於衝陽為<lb/>
　原三焦之俞中渚過于陽池為原小腸之俞後豀過<lb/>
　于腕骨為原大腸之俞三間過于合谷為原盖五藏<lb/>
<pb n="KR3e0004_WYG_002-47b"/>
　隂經止以俞為原六府陽經既有俞仍别有原或曰<lb/>
　靈樞以太陵為心之原難經亦然而又别以兊骨為<lb/>
　少隂之原諸家鍼灸書並以太陵為手厥隂心主之<lb/>
　俞以神門在掌後兊骨之端者為心經所注之俞似<lb/>
　此不同者何也按靈樞七十一篇曰少隂無輸心不<lb/>
　病乎岐伯曰其外經病而藏不病故獨取其經於掌<lb/>
　後兊骨之端也其餘脉出入屈折其行之疾徐皆如<lb/>
　手少隂心主之脉行也又第二篇曰心出於中衝澑<lb/>
<pb n="KR3e0004_WYG_002-48a"/>
　扵勞宫注于太陵行於間使入于曲澤手少隂也<hi>按中</hi>
　<hi>衝以下並手心主經俞靈樞直指為手少隂而手少隂經俞不别載也</hi>又素問繆刺篇<lb/>
　曰刺手心主少隂兊骨之端各一瘉立已又氣宂篇<lb/>
　曰藏俞五十宂王氏註五藏俞惟有心包經井俞之<lb/>
　穴而亦無心經井俞穴又七十九難曰假令心病瀉<lb/>
　手心主俞補手心主井詳此前後各經文義則知手<lb/>
　少隂與心主同治也<lb/>
十二經皆以俞為原者何也然五藏俞者三焦之所行<lb/>
<pb n="KR3e0004_WYG_002-48b"/>
氣之所畱止也三焦所行之俞為原者何也然臍下腎<lb/>
間動氣人之生命也十二經之根本也故名曰原三焦<lb/>
者原氣之别使也主通行三氣經歴於五藏六府原者<lb/>
三焦之尊號也故所止輙為原五藏六府之有病者皆<lb/>
取其原也<lb/>
　十二經皆以俞為原者以十二經之俞皆係三焦所<lb/>
　行氣所畱止之處也三焦所行之俞為原者以臍下<lb/>
　腎間動氣乃人之生命十二經之根本三焦則為原<lb/>
<pb n="KR3e0004_WYG_002-49a"/>
　氣之别使主通行上中下之三氣經歴於五藏六府<lb/>
　也通行三氣即紀氏所謂下焦禀真元之氣即原氣<lb/>
　也上逹至于中焦中焦受水穀精悍之氣化為榮衛<lb/>
　榮衛之氣與真元之氣通行逹於上焦也所以原為<lb/>
　三焦之尊號而所止輙為原猶警蹕所至稱行在所<lb/>
　也五藏六府之有病者皆于是而取之宜哉<lb/>
六十七難曰五藏募皆在隂而俞在陽者何謂也然隂<lb/>
病行陽陽病行隂故令募在隂俞在陽<lb/>
<pb n="KR3e0004_WYG_002-49b"/>
　募與俞五藏空宂之總名也在腹為隂則謂之募在<lb/>
　背為陽則謂之俞募猶募結之募言經氣之聚於此<lb/>
　也俞史扁鵲傳作輸猶委輸之輸言經氣由此而輸<lb/>
　於彼也五藏募在腹肺之募中府二宂在胸部雲門<lb/>
　下一寸乳上三筋間動脉陷中心之募巨闕一宂在<lb/>
　鳩尾下一寸脾之募章門二宂在季脇下直臍肝之<lb/>
　募期門二宂在不容兩旁各一寸五分腎之募亰門<lb/>
　二穴在腰中季脇本五藏俞在背行足太陽之經肺<lb/>
<pb n="KR3e0004_WYG_002-50a"/>
　俞在第三椎下心俞在五椎下肝俞在九椎下脾俞<lb/>
　在十一椎下腎俞在十四椎下皆俠脊兩旁各一寸<lb/>
　五分隂病行陽陽病行隂者隂陽經絡氣相交貫藏<lb/>
　府腹背氣相通應所以隂病有時而行陽陽病有時<lb/>
　而行隂也鍼法曰從陽引隂從隂引陽<lb/>
六十八難曰五藏六府皆有井滎俞經合皆何所主然<lb/>
經言所出為井所流為滎所注為俞所行為經所入為<lb/>
合井主心下滿滎主身熱俞主體重節痛經主喘咳寒<lb/>
<pb n="KR3e0004_WYG_002-50b"/>
熱合主逆氣而泄此五藏六府井滎俞經合所主病也<lb/>
　主主治也井谷井之井水源之所出也滎絶小水也<lb/>
　井之源本㣲故所流尚小而為滎俞輸也注也自滎<lb/>
　而注乃為俞也由俞而經過於此乃謂之經由經而<lb/>
　入於所合謂之合合者㑹也靈樞第一篇曰五藏五<lb/>
　俞五五二十五俞六府六俞六六三十六俞<hi>此俞字空穴之</hi>
　<hi>總名凡諸空穴皆可以言俞</hi>經脉十二絡脉十五凡二十七氣所<lb/>
　行皆井滎俞經合之所係而所主病各不同井主心<lb/>
<pb n="KR3e0004_WYG_002-51a"/>
　下滿肝木病也足厥隂之支從肝别貫鬲上注肺故<lb/>
　井主心下滿滎主身熱心火病也俞主體重節痛脾<lb/>
　土病也經主喘咳寒熱肺金病也合主逆氣而泄腎<lb/>
　水病也謝氏曰此舉五藏之病各一端為例餘病可<lb/>
　以類推而互取也不言六府者舉藏足以該之<lb/>
六十九難曰經言虚者補之實者瀉之不虚不實以經<lb/>
取之何謂也然虚者補其母實者瀉其子當先補之然<lb/>
後瀉之不虚不實以經取之者是正經自病生不中他<lb/>
<pb n="KR3e0004_WYG_002-51b"/>
邪也當自取其經故言以經取之<lb/>
　靈樞第十篇載十二經皆有盛則瀉之虚則補之不<lb/>
　盛不虚以經取之虚者補其母實者瀉其子子能令<lb/>
　母實母能令子虚也假令肝病虗即補厥隂之合曲<lb/>
　泉是也實則瀉厥隂之滎行間是也先補後瀉即後<lb/>
　篇陽氣不足隂氣有餘當先補其陽而後瀉其隂之<lb/>
　意然於此義不屬非闕誤即衍文也不實不虚以經<lb/>
　取之者即四十九難憂愁思慮則傷心形寒飲冷則<lb/>
<pb n="KR3e0004_WYG_002-52a"/>
　傷肺<hi>云云</hi>者盖正經之自病者也楊氏曰不實不虚<lb/>
　是諸藏不相乘也故云自取其經<lb/>
七十難曰經言春夏刺淺秋冬刺深者何謂也然春夏<lb/>
者陽氣在上人氣亦在上故當淺取之秋冬者陽氣在<lb/>
下人氣亦在下故當深取之<lb/>
　春夏之時陽氣浮而上人之氣亦然故刺之當淺欲<lb/>
　其無太過也秋冬之時陽氣沉而下人氣亦然故刺<lb/>
　之當深欲其無不及也經曰必先歲氣無伐天和此<lb/>
<pb n="KR3e0004_WYG_002-52b"/>
　之謂也四明陳氏曰春氣在毛夏氣在皮秋氣在分<lb/>
　肉冬氣在骨髓是淺深之應也<lb/>
春夏各致一隂秋冬各致一陽者何謂也然春夏温必<lb/>
致一隂者初下鍼沉之至腎肝之部得氣引持之隂也<lb/>
秋冬寒必致一陽者初内鍼淺而浮之至心肺之部得<lb/>
氣推内之陽也是謂春夏必致一隂秋冬必致一陽<lb/>
　致取也春夏氣温必致一隂者春夏養陽之義也初<lb/>
　下鍼即沈之至腎肝之部俟其得氣乃引鍼而提之<lb/>
<pb n="KR3e0004_WYG_002-53a"/>
　以至於心肺之分所謂致一隂也秋冬氣寒必致一<lb/>
　陽者秋冬養隂之義也初内鍼淺而浮之當心肺之<lb/>
　部推鍼而内之以達於腎肝之分所謂致一陽也<lb/>
　此篇致隂致陽之說越人特推其理有如是者耳凡<lb/>
　用鍼補瀉自有所宜初不必以是相拘也<lb/>
七十一難曰經言刺榮無傷衛刺衛無傷榮何謂也然鍼<lb/>
陽者卧鍼而刺之刺隂者先以左手攝按所鍼滎俞之<lb/>
處氣散乃内鍼是謂刺榮無傷衛刺衛無傷榮也<lb/>
<pb n="KR3e0004_WYG_002-53b"/>
　榮為隂衛為陽榮行脉中衛行脉外各有所淺深也<lb/>
　用鍼之道亦然鍼陽必卧鍼而刺之者以陽氣輕浮<lb/>
　過之恐傷於榮也刺隂者先以左手按所刺之宂良<lb/>
　乆令氣散乃内鍼不然則傷衛氣也無毋通禁止辭<lb/>
七十二難曰經言能知迎隨之氣可令調之調氣之方<lb/>
必在隂陽何謂也然所謂迎隨者知榮衛之流行經脉<lb/>
之往來也隨其逆順而取之故曰迎隨<lb/>
　迎隨之法補瀉之道也迎者迎而奪之隨者隨而濟<lb/>
<pb n="KR3e0004_WYG_002-54a"/>
　之然必知榮衛之流行經脉之徃來榮衛流行經脉<lb/>
　徃來其義一也知之而後可以視夫病之逆順隨其<lb/>
　所當而為補瀉也四明陳氏曰迎者迎其氣之方來<lb/>
　而未盛也以瀉之隨者隨其氣之方徃而未虛也以<lb/>
　補之愚按迎隨有二有虚實迎隨有子母迎隨陳氏<lb/>
　之說虗實迎隨也若七十九難所載子母迎隨也<lb/>
調氣之方必在隂陽者知其内外表裏隨其隂陽而調<lb/>
之故曰調氣之方必在隂陽<lb/>
<pb n="KR3e0004_WYG_002-54b"/>
　在察也内為隂外為陽表為陽裏為隂察其病之在<lb/>
　隂在陽而調之也楊氏曰調氣之方必在隂陽者隂<lb/>
　虚陽實則補隂瀉陽陽虚隂實則補陽瀉隂或陽并<lb/>
　於隂隂并於陽或隂陽俱虚俱實皆隨其所見而調<lb/>
　之謝氏曰男外女内表陽裏隂調隂陽之氣者如從<lb/>
　陽引隂從隂引陽陽病治隂隂病治陽之類<lb/>
七十三難曰諸井者肌肉淺薄氣少不足使也刺之奈<lb/>
何然諸井者木也滎者火也火者木之子當刺井者以<lb/>
<pb n="KR3e0004_WYG_002-55a"/>
滎瀉之故經言補者不可以為瀉瀉者不可以為補此<lb/>
之謂也<lb/>
　諸經之井皆在手足指補肌肉淺薄之處氣少不足<lb/>
　使為補瀉也故設當刺井者只瀉其榮以井為木滎<lb/>
　為火火者木之子也詳越人此說專為瀉井者言也<lb/>
　若當補井則必補其合故引經言補者不可以為瀉<lb/>
　瀉者不可以為補各有攸當也補瀉反則病益篤而<lb/>
　有實實虚虚之患可不謹歟<lb/>
<pb n="KR3e0004_WYG_002-55b"/>
七十四難曰經言春刺井夏刺滎季夏刺俞秋刺經冬<lb/>
刺合者何謂也然春刺井者邪在肝夏刺滎者邪在心<lb/>
季夏刺俞者邪在脾秋刺經者邪在肺冬刺合者邪在<lb/>
腎<lb/>
　滎俞之繫四時者以其邪各有所在也<lb/>
其肝心脾肺腎而繫於春夏秋冬者何也然五藏一病<lb/>
轍有五也假令肝病色青者肝也臊臭者肝也喜酸者<lb/>
肝也喜呼者肝也喜泣者肝也其病衆多不可盡言也<lb/>
<pb n="KR3e0004_WYG_002-56a"/>
四時有數而並繫於春夏秋冬者也鍼之要妙在於秋<lb/>
毫者也<lb/>
　五藏一病不止於五其病尤衆多也雖其衆多而四<lb/>
　時有數故並繫於春夏秋冬及井滎俞經合之屬也<lb/>
　用鍼者必精察之　詳此篇文義似有缺誤今且依<lb/>
　此解之以俟知者<lb/>
七十五難曰經言東方實西方虚瀉南方補北方何謂<lb/>
也然金木水火土當更相平東方木也西方金也木欲<lb/>
<pb n="KR3e0004_WYG_002-56b"/>
實金當平之火欲實水當平之土欲實木當平之金欲<lb/>
實火當平之水欲實土當平之東方肝也則知肝實西<lb/>
方肺也則知肺虗瀉南方火補北方水南方火火者木<lb/>
之子也北方水水者木之母也水勝火子能令母實母<lb/>
能令子虚故瀉火補水欲令金不得平木也經曰不能<lb/>
治其虚何問其餘此之謂也<hi>有圖</hi>
　金不得平木不字疑衍　東方實西方虚瀉南方補<lb/>
　北方者木金火水欲更相平也木火土金水之欲實<lb/>
<pb n="KR3e0004_WYG_002-57a"/>
　五行之貪勝而務權也金木水火主之相平以五行<lb/>
　所勝而制其貪也經曰一藏不平所不勝平之東方<lb/>
　肝也西方肺也東方實則知西方虚矣若西方不虚<lb/>
　則東方安得而過於實邪或瀉或補要亦抑其甚而<lb/>
　濟其不足損過就中之道也水能勝火子能令母實<lb/>
　母能令子虚瀉南方火者奪子之氣使食母之有餘<lb/>
　補北方水者益子之氣使不食於母也如此則過者<lb/>
　退而抑者進金得平其木而東西二方無復偏勝偏<lb/>
<pb n="KR3e0004_WYG_002-57b"/>
　虧之患矣越人之意大抵謂東方過於實而西方之<lb/>
　氣不足故瀉火以抑其木補水以濟其金是乃使金<lb/>
　得與木相停故曰欲令金得平木也若曰欲令金不<lb/>
　得平木則前後文義窒碍竟說不通使肝木不過肺<lb/>
　不虚復瀉火補水不幾于實實虚虚耶八十一難文<lb/>
　義正與此互相發明九峯蔡氏謂水火金木土穀惟<lb/>
　修取相勝以淺其過其意亦同故結句云不能治其<lb/>
　虚何問其餘盖為知常而不知變者之戒也此篇大<lb/>
<pb n="KR3e0004_WYG_002-58a"/>
　意在肝實肺虗瀉火補水上　或問子能令母實母<lb/>
　能令子虚當瀉火補土為是盖子有餘則不食母<lb/>
　之氣母不足則不能䕃其子瀉南方火乃奪子之氣<lb/>
　使食母之有餘補中央土則益母之氣使得以䕃其<lb/>
　子也今乃瀉火補水何歟曰此越人之妙一舉而兩<lb/>
　得之者也且瀉火一則以奪木之氣一則以去金之<lb/>
　克補水一則以益金之氣一則以制火之光若補土<lb/>
　則一於助金而已不可施於兩用此所以不補土而<lb/>
<pb n="KR3e0004_WYG_002-58b"/>
　補水也或又問母能令子實子能令母虚五行之道<lb/>
　也今越人乃謂子能令母實母能令子虚何哉曰<lb/>
　是各有其說也母能令子實子能令母虚者五行之<lb/>
　生化子能令母實母能令子虚者鍼家之與奪固不<lb/>
　相侔也　四明陳氏曰仲景云木行乘金名曰横内<lb/>
　經曰氣有餘則制已所勝而侮所不勝木實金虚是<lb/>
　木横而凌金侮所不勝也木實本以金平之然其氣<lb/>
　正强而横金平之則兩不相伏而戰戰則實者亦傷<lb/>
<pb n="KR3e0004_WYG_002-59a"/>
　虗者亦敗金虚本資氣於土然其時土亦受制未<lb/>
　足以資之故取水為金之子又為木之母於是瀉火<lb/>
　補水使水勝火則火餒而取氣於木木乃减而不復<lb/>
　實水為木母此母能令子虚也木既不實其氣乃平<lb/>
　平則金免木凌而不復虚水為金子此子能令母實<lb/>
　也所謂金不得平木不得徑以金平其木必瀉火補<lb/>
　水而旁治之使金木之氣自然兩平耳今按陳氏此<lb/>
　說亦自有理但為不之一字所纒未免牽强費辭不<lb/>
<pb n="KR3e0004_WYG_002-59b"/>
　若直以不字為衍文爾觀八十一篇中當知金平木<lb/>
　一語可見矣<lb/>
七十六難曰何謂補瀉當補之時何所取氣當瀉之時<lb/>
何所置氣然當補之時從衛取氣當瀉之時從榮置氣<lb/>
其陽氣不足隂氣有餘當先補其陽而後瀉其隂隂氣<lb/>
不足陽氣有餘當先補其隂而後瀉其陽榮衛通行此<lb/>
其要也<lb/>
　靈樞五十二篇曰浮氣之不循經者為衛氣其精氣<lb/>
<pb n="KR3e0004_WYG_002-60a"/>
　之行於經者為榮氣盖補則取浮氣之不循經者以<lb/>
　補虚瀉則從榮置其氣而不用也置猶棄置之置然<lb/>
　人之病虚實不一補瀉之道亦非一也是以陽氣不<lb/>
　足而隂氣有餘則先補陽而後瀉隂以和之隂氣不<lb/>
　足而陽氣有餘則先補隂而後瀉陽以和之如此則<lb/>
　榮衛自然通行矣補瀉法見下篇<lb/>
七十七難曰經言上工治未病中工治已病者何謂也<lb/>
然所謂治未病者見肝之病則知肝當傳之與脾故先<lb/>
<pb n="KR3e0004_WYG_002-60b"/>
實其脾氣無令得受肝之邪故曰治未病焉中工者見<lb/>
肝之病不曉相傳但一心治肝故曰治已病也<lb/>
　見肝之病先實其脾使邪無所入治未病也是為上<lb/>
　工見肝之病一心治肝治已病也是為中工靈樞五<lb/>
　十五篇曰上工刺其未生也其次刺其未盛者也其<lb/>
　次刺其已衰者也下工刺其方襲者也與其形之盛<lb/>
　者也與其病之與服相逆者也故曰方其盛也勿□<lb/>
　毁傷刺其已衰事必大昌故曰上工治未病不治已<lb/>
<pb n="KR3e0004_WYG_002-61a"/>
　病此之謂也<lb/>
七十八難曰鍼有補瀉何謂也然補瀉之法非必呼吸<lb/>
出内鍼也知為鍼者信其左不知為鍼者信其右當刺<lb/>
之時先以左手厭按所鍼滎俞之處彈而努之爪而下<lb/>
之其氣之來如動脉之狀順鍼而刺之得氣因推而内<lb/>
之是謂補動而伸之是謂瀉不得氣乃與男外女内不<lb/>
得氣是謂十死不治也<lb/>
　彈而努之鼔勇之也努讀若怒爪而下之搯之稍重<lb/>
<pb n="KR3e0004_WYG_002-61b"/>
　皆欲致其氣之至也氣至指下如動脉之狀乃乘其<lb/>
　至而刺之順猶循也乘也停鍼待氣氣至鍼動是傳<lb/>
　氣也因推鍼而内之是謂補動而伸之是謂瀉此越<lb/>
　人心法非呼吸出内者也是固然也若停鍼候氣乆<lb/>
　而不至乃與男子則淺其鍼而候之衛氣之分女子<lb/>
　則深其鍼而候之榮氣之分如此而又不得氣是謂<lb/>
　其病終不可治也篇中前後二氣字不同不可不辨<lb/>
　前言氣之來如動脉狀未刺之前左手所候之氣也<lb/>
<pb n="KR3e0004_WYG_002-62a"/>
　後言得氣不得氣鍼下所候之氣也此有兩節周仲<lb/>
　立乃云凡候氣左手宜略重之候之不得乃與男則<lb/>
　少輕其手於衛氣之分以候之女則重其手於榮氣<lb/>
　之分以候之如此則既無前後之分又昧停氣之道<lb/>
　尚何所据而為補瀉耶<lb/>
七十九難曰經言迎而奪之安得無虚隨而濟之安得<lb/>
無實虚之與實若得若失實之與虚若有若無何謂也<lb/>
　出靈樞第一篇得求而獲也失縱也遺也其第二篇<lb/>
<pb n="KR3e0004_WYG_002-62b"/>
　曰言實與虚若有若無者謂實者有氣虚者無氣也<lb/>
　言虚與實若得若失者謂補者佖然若有得也瀉者<lb/>
　怳然若有失也亦第一篇之義<lb/>
然迎而奪之者瀉其子也隨而濟之者補其母也假令<lb/>
心病瀉手心主俞是謂迎而奪之者也補手心主井是<lb/>
謂隨而濟之者也<lb/>
　迎而奪之者瀉也隨而濟之者補也假令心病心火<lb/>
　也土為火之子與心主之俞太陵也實則瀉之是迎<lb/>
<pb n="KR3e0004_WYG_002-63a"/>
　而奪之也木者火之母手心主之井中衝也虚則補<lb/>
　之是隨而濟之也迎者迎於前隨者隨其後此假心<lb/>
　為例而補瀉則云手心主即靈樞所謂少隂無俞者<lb/>
　也當與六十六難並觀<lb/>
所謂實之與虚者牢濡之意也氣來實牢者為得濡虚<lb/>
者為失故曰若得若失也<lb/>
　氣來實牢濡虚以隨濟迎奪而為得失也前云虚之<lb/>
　與實若得若失實之與虚若有若無此言實之與虚<lb/>
<pb n="KR3e0004_WYG_002-63b"/>
　若得若失盖得失有無義實相同互舉之省文爾<lb/>
八十難曰經言有見如入有見如出者何謂也然所謂<lb/>
有見如入者謂左手見氣來至乃内鍼鍼入見氣盡乃<lb/>
出鍼是謂有見如入有見如出也<lb/>
　所謂有見如入下當欠有見如出四字如讀若而孟<lb/>
　子書望道而末之見而讀若如盖通用也　有見而<lb/>
　入出者謂左手按宂待氣來至乃不鍼鍼入候其氣<lb/>
　應盡而出鍼也<lb/>
<pb n="KR3e0004_WYG_002-64a"/>
八十一難曰經言無實實虚虚損不足而益有餘是寸<lb/>
口脉耶將病自有虚實耶其損益奈何然是病非謂寸<lb/>
口脉也謂病自有虚實也假令肝實而肺虚肝者木也<lb/>
肺者金也金木當更相平當知金平木假令肺實而肝<lb/>
虚㣲少氣用鍼不補其肝而反重實其肺故曰實實虚<lb/>
虗損不足而益有餘此者中工之所害也<lb/>
　是病二字非誤即衍肝實肺虚金當平木如七十五<lb/>
　難之說若肺實肝虚則當抑金而抉木也用鍼者乃<lb/>
<pb n="KR3e0004_WYG_002-64b"/>
　不補其肝而反重實其肺此所謂實其實而虚其虚<lb/>
　損不足而益有餘殺人多矣中工中常之工猶云粗<lb/>
　工也　按難經八十一篇篇辭甚簡然而榮衛度數<lb/>
　尺寸位置隂陽王相藏府内外脉法病能經絡流注<lb/>
　鍼刺俞宂莫不該盡而此篇尤創艾切切盖不獨為<lb/>
　用鍼者之戒凢為治者皆所當戒又絶筆之㣲意也<lb/>
　於乎越人當先秦戰國時與内經靈樞之出不逺必<lb/>
　有得以口授面命傳聞曄曄者故其見之明而言之<lb/>
<pb n="KR3e0004_WYG_002-65a"/>
　詳不但如史家所載長桑君之遇也邵肍乃謂經之<lb/>
　當難者未必止此八十一條噫猶有望於後人歟<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3e0004_WYG_002-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　難經本義卷下<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>月波洞中記卷上</head> <lb/>
    <p>
<pb n="KR3g0043_WYG_001-1a"/>
欽定四庫全書<lb/>
　月波洞中記卷上<lb/>
仙濟　燕雀之志嘗思爪下之食腸不盈於百粒聲不<lb/>
逺於五畦翺翔藩籬之下其氣量亦自足矣鸞鳳之志<lb/>
一舉千里非梧桐而不棲非竹實而不食鳴於朝陽天<lb/>
下稱其慶志度氣象固自有殊也是知有衝天之翼者<lb/>
必不肯棲托桑榆有方外之材者必不肯貪求名利志<lb/>
之所向取舎以此觀之志趣逺近氣量深淺自可見矣<lb/>
<pb n="KR3g0043_WYG_001-1b"/>
九天𤣥微　凡欲相人先視其首頭者五臟之主百體<lb/>
之宗四維八方並須停正左耳為東方右耳為西方鼻<lb/>
為南方玉枕為北方左頰為東南角右頰為西南角左<lb/>
夀堂為東北角右夀堂為西北角方維既正乃視其骨<lb/>
骨法九般皆貴相也無異骨終難入貴所謂九骨者一<lb/>
曰顴骨二曰驛馬骨三曰將軍四曰日角五曰月角六<lb/>
曰龍宫七曰伏犀八曰巨鰲九曰龍角東西兩嶽高成<lb/>
為顴骨勢入天倉為驛馬耳齊為將軍骨左眉上隱<lb/>
<pb n="KR3g0043_WYG_001-2a"/>
隱而起者名曰日角骨右眉上隱隱而起者名曰月角<lb/>
骨遶眼圓起者名龍宫骨鼻上一骨起者至腦名曰伏<lb/>
犀骨耳兩畔溝朏骨髙者名曰巨鰲骨兩眉毛入邊地<lb/>
稍髙似角者名龍角骨亦名輔角骨已上九骨皆三品<lb/>
之相人額上骨圓大名天成骨顴勢入耳名夀骨兩耳<lb/>
後骨起名玉堂骨亦曰玉階骨項後骨起如雞子者名<lb/>
天柱骨亦貴相也<lb/>
𡨕度　尺宅從髪際至地部一十三部位左右東西共<lb/>
<pb n="KR3g0043_WYG_001-2b"/>
二百三十五位其部分衆多其象類參雜若定取紋理<lb/>
黒子則吉㐫之理森然難見要其大只在於骨法神氣<lb/>
但先相其骨法觀其神氣則貴賤自明矣凡骨形已見<lb/>
以手揣而識之者名為骨法骨形未見以眼看而識之<lb/>
者名為骨氣骨法則止知見定之形骨氣則可見未來<lb/>
之事是知能辨骨氣者𤣥於法也神有餘者形或不足<lb/>
形有餘者神或不足或俱有餘或俱不足視其骨察其<lb/>
心則神形可見盖形麗於骨而神宅於心此是其主不<lb/>
<pb n="KR3g0043_WYG_001-3a"/>
必廣尋也經云心者形之主形者心之器也神主其心<lb/>
心主其形形體端足魂魄自全四體屈伸神精荒散君<lb/>
臣相合四支相助自然之理也能知神在於心心能清<lb/>
浄則福自生矣是故神稍清形稍𦂳者必為富貴人也<lb/>
神稍濁形稍慢者必知其貧賤也老君之歌曰百刼廣<lb/>
修異骨生骨肉不合神非靈嶽牧旌旗骨上生先看骨<lb/>
肉不聽聲玉柱相成千萬兵次看食地廣能平天倉地<lb/>
庫連滿城龍宫日月應天庭神形清潔君呼名審神察<lb/>
<pb n="KR3g0043_WYG_001-3b"/>
形自有程有此骨者身必榮錄在天府仙洞經天地之<lb/>
内人最靈直見一生推豪英<lb/>
靈嶽　凡人受氣懷胎皆禀五行隻曰男雙曰女得其<lb/>
偏者形骨必俗稟其粹者神氣必全形有厚薄故福有<lb/>
淺深神有明暗故識有智愚雖吉㐫貴賤紛綸不齊而<lb/>
神見於動作形備於骨法善惡有相可得而知今以精<lb/>
神氣色才智骨法次第考核設九成之術以觀之一曰<lb/>
精神二魂魄三形貌四氣色五動止六行藏七瞻視八<lb/>
<pb n="KR3g0043_WYG_001-4a"/>
才智九徳行凡精彩分明為一成魂神慷慨為二成形<lb/>
貌停穩為三成氣色明浄為四成動止安詳為五成行<lb/>
藏合義為六成瞻視澄正為七成才智應速為八成徳<lb/>
行可法為九成又有九骨一曰顴骨二驛馬三將軍四<lb/>
日角五月角六龍宫七伏犀八巨鰲九龍角已上九骨<lb/>
凡有一骨起者亦為一成老君歌曰顴骨成權合主兵<lb/>
驛馬分茅列土人將軍骨起將軍位日角月角佐明君<lb/>
龍骨清明好官勲伏犀刺史隠衝門巨鰲遶朏尚書榮<lb/>
<pb n="KR3g0043_WYG_001-4b"/>
龍角玉枕三台臣九成八成臣中尊五成六成臣中臣<lb/>
三成四成五品人一成二成有微勲有之不成不白身<lb/>
無成無骨永沉淪三品貴者皆識人識人必貴自通神<lb/>
神魂清浄貴人親君須識覽洞中文<lb/>
幽隠　凡人氣血之成出於毛髪毫白者主夀黒子上<lb/>
生毫者主貴相若頭髪老來勝者不宜夀髭髪少白不<lb/>
宜夀眉耳生長毫者至夀眉生白毛玉堂骨起仙人之<lb/>
相胷上生毛主學道術背上生毛㐫惡之人兩肩上或<lb/>
<pb n="KR3g0043_WYG_001-5a"/>
臂上生毛主慈孝有禄腹上生毛大富膝上生毛者少<lb/>
官禄足下生毛者極仙品人若足下生黒子有禄之人<lb/>
一孔三毫富貴之身圓靣豐頂後連山勢起髪少者富<lb/>
貴之相也<lb/>
河嶽　凡相人靣五嶽欲其相朝四瀆欲其不混形神<lb/>
備足富貴之相所謂五嶽者頥為恒嶽額為衡嶽鼻為<lb/>
嵩嶽左顴為泰嶽右顴為華嶽所謂四瀆者眼為淮耳<lb/>
為江口為河鼻為濟髙成曰嶽深厚曰瀆嶽欲成而瀆<lb/>
<pb n="KR3g0043_WYG_001-5b"/>
欲清若更精彩自足有威有媚接對無偽信行不欺此<lb/>
乃形神備足矣凡人言辭審正聲音安詳瞻視尊貴舉<lb/>
止沉隠折旋俯仰諸凡安貼使人見之不覺悚然生敬<lb/>
者蔡澤云第一上相之人有此威儀老君歌曰五嶽阜<lb/>
成終不貧圓頭項短足珠珍耳有垂珠度百春驛馬骨<lb/>
成主萬人巨鰲骨圓尚書身虎頭燕頷主騎兵鳯頭千<lb/>
里受其榮從少至老不識貧如同靈鶴在凡羣又歌曰<lb/>
江淮河濟湛然清四海之中必振聲五嶽並無一嶽毁<lb/>
<pb n="KR3g0043_WYG_001-6a"/>
一年福盡一年生五嶽成來四瀆濁其人不富有官榮<lb/>
法<hi>原缺三字</hi>各分明為文位列三台貴為武權持萬騎兵<lb/>
心隠　夫欲相之必先試之性行相外乃得其真欲知<lb/>
其性行者察之于眼驗之于口則可見矣心者神明之<lb/>
舍目其竅也其神内守而其明外鑒故觀其眼可以知<lb/>
其心矣心主于火目主于木火木相生乃分輪理心有<lb/>
五輪故目有五等所謂五等水火木金土之精也目如<lb/>
初月者屬水如懸鈴者屬火如破梯者屬木如卧弓者<lb/>
<pb n="KR3g0043_WYG_001-6b"/>
屬金如圓杏者屬土初月之目壬癸之精水流不逺無<lb/>
信之相也懸鈴之目丙丁之精禮樂情懐似火之徳也<lb/>
破梯之目甲乙之精瞻視瞬息似木之性直其間亦有<lb/>
虚妄不實者盖木身雖直而果味不同故也卧弓之目<lb/>
庚辛之精弑君弑父陣亡兵死天生露睛是也圓杏之<lb/>
目戊巳之精忠孝信行似土之徳言者心之聲也靈氣<lb/>
漏露發而成響神静則辭寡神躁則辭多是以既察之<lb/>
于目又驗之于口多言數窮不如守中周廟金人三緘<lb/>
<pb n="KR3g0043_WYG_001-7a"/>
其口君子欲訥于言而敏於行故知多言無益最減人<lb/>
相凡人言語無綂緒好摭人短處自恃巳長處此人也<lb/>
輕薄無行衆所共惡摧挫失志禍從斯起矣夫聰明豁達<lb/>
者少迍執迷勾留者多滯是以君子之性通而不執小<lb/>
人之性執而不通君子有將來不期身貴而自貴雖不<lb/>
徼福而福自至焉小人無此去自望身榮而多得禍焉<lb/>
故曰凡欲相之必先試之凡閲人必詳察其骨狀似載<lb/>
棟梁者貴人也眼有盖而魚尾逺者主有大禄天勢圓大<lb/>
<pb n="KR3g0043_WYG_001-7b"/>
旗亭廣博心目分明品位自崇瞬息不定瞻視不常心<lb/>
性不定之人也羊眼四白死于道路蜂目猪眼毒而多<lb/>
淫大小不等眉頭屈曲若下視者皆夀短之相精神不<lb/>
定目急者無信瞳子微小赤脉亂侵者並主惡死目下<lb/>
小者為善相四大猖狂目不自歛衣食必破經云重瞳<lb/>
者未必為貴眇目者未必為賤仔細觀察相可知矣<lb/>
貫徳　金毛五色是鸞鳯之衣紫綬金章是朝天之服<lb/>
故知神不貴者其形不永期也人受天地五行之正氣<lb/>
<pb n="KR3g0043_WYG_001-8a"/>
一月精血凝二月胚胎成三月綂血脉四月形體就五<lb/>
月能動轉六月毛髪生七月筋脉至八月臟腑具九月<lb/>
榖氣在胃十月百神修具出于子亥之門然後成人藴<lb/>
胚胎之真粹稟靈骨于幽𡨕情欲既萌遂生禍福事雖<lb/>
未兆神已先知發于五神是為五色布在靣部吉凶可<lb/>
知青憂白哭黒病赤災惟有黄氣獨主喜慶更須紀四<lb/>
時瞻察隨本相以相生則災福之理昭然自見夫貴人<lb/>
者含靈受炁稟之於天和血脉形神降之于精髓山有<lb/>
<pb n="KR3g0043_WYG_001-8b"/>
玉而草木鮮水懐珠而波瀾媚人有貴氣者形神骨肉<lb/>
自然異于常倫無藝無才亦有大禄雖處貧賤之中人<lb/>
自欽仰此貴人之苖也但看禮度接對行步笑語精神<lb/>
自在異于衆人貴人一見便加愛重保䕶願其顯達者<lb/>
是也老君之歌曰三品貴者皆識人此其象也賤人者<lb/>
雖能語而無神雖有形而無骨視其氣則不潤察其色<lb/>
則無光手足失墜筋節不續舉措悚懾作事乖違其精<lb/>
神語笑禮度接對一見可知更不在相也經云頑石投<lb/>
<pb n="KR3g0043_WYG_001-9a"/>
於江湖雖千年而不潤白玉投於沙泥至刼盡而轉明<lb/>
形薄者不可以任重神濁者必難以當禄元氣失者視<lb/>
之不遥元氣勝者望之愈逺氣貴者望之如雲霄氣賤<lb/>
者望之如糞土其根本深淺亦可知矣經曰莽蒼無色<lb/>
終年貧黄髪亂垂乞為伶腹淺凥薄無屋薪忽行視後<lb/>
多孤辛腦髪半垂少失親鶴頂結露不用論區區終日<lb/>
没精神肉多口大蠐螬身縱得公卿命早迍更有掉腰<lb/>
蛇行人雖年百嵗守孤貧<lb/>
<pb n="KR3g0043_WYG_001-9b"/>
玉枕　兩耳上平為百㑹前為額後為腦前為星堂後<lb/>
為玉枕枕之骨凡一十八般皆公侯富貴之相也今具<lb/>
骨法如後○車軸□仰月□覆月□方枕□一字□背<lb/>
月□十字□八字□玉環□右撒□左撒□三關□鷄<lb/>
子□山字□連枕□品字□垂針□懸針經云凡人有<lb/>
此骨者皆貴相如作僧道雖不貴有此玉枕者皆主夀<lb/>
凡人稍有玉枕但有骨㣲起者皆主禄夀旺平仄無者<lb/>
禄夀難逢婦人有之皆亦主貴矣峕政和四年六月將<lb/>
<pb n="KR3g0043_WYG_001-10a"/>
仕郎充髙郵軍學教授潘時竦校正<lb/>
耳限十五年　耳若無珠者不貴若有珠者不貴何也<lb/>
難得正垂而生謂不得地也珠若生正垂謂得地也向<lb/>
外貼者為失地也若正月十五夜珠係青白珠最為上<lb/>
也若青白色光潤是也如豌豆大帶五顆者必建節若<lb/>
八月夜珠者次也四五品官也若帶三顆者合取一品<lb/>
係磁白珠也白瑩潤六七品官也帶兩顆者有官無職<lb/>
若五月十五夜珠者下也係粉紅者是也如豌豆大帶<lb/>
<pb n="KR3g0043_WYG_001-10b"/>
五顆者四五品官也若帶三顆者如豌豆大七八品官<lb/>
也如三四顆者八九品官亦有官無職如兩顆者無官<lb/>
而有權若粉紅者不光澤而圓者如五月珠者多饒限<lb/>
弱反覆此已上三等珠都要顆圓者貴不圓者减半取<lb/>
富貴輕向外貼者自立也若向裏貼者長富要耳貼輪<lb/>
而厚取富貴凖也左耳不牢妨父右耳不牢妨母不牢<lb/>
者無根也薄而無垂也<lb/>
額限十年　若重額者為人多樂也若天庭骨正者入<lb/>
<pb n="KR3g0043_WYG_001-11a"/>
廟堂又為天頂者承以䕃為白色光潤明也上至髪際<lb/>
下至眉齊若額不似熨者不貴熨者是明也如兩重額<lb/>
者合取二齊鬢生向前者初年多滯及犯了額者堪一<lb/>
齊也婦人有重額者多饒貧賤也重額者額上有附肉<lb/>
者是也必食離合之財左額上有痣者陽人多不在家<lb/>
亡也若陽人有三骨者額上身邊骨起是也必過長上<lb/>
之基若有天倉是富人之根本若滿者富貴也不滿者<lb/>
反是夭短髮際下者必夭夀若山源不正平生三破左<lb/>
<pb n="KR3g0043_WYG_001-11b"/>
壁好者食祖基右壁好者食其妻禄合立外財<lb/>
眉限四年　若眉細長稀踈正平有彩者貴黒濃麄無<lb/>
光者不貴若隂人得正隂眉者平生多樂也若陽人得<lb/>
陽眉平生亦多樂也隂人得陽眉者敗陽人得隂眉者<lb/>
濫陽人有聖眉者必食隂人重疊之財若眉重者是眉上<lb/>
有肉附髙也若男子眉不停者出子於衆母也如眉散<lb/>
逆者必棄前妻後就富妻此人命短及絕嗣有大徳者<lb/>
减半若有勾者小背向下曲者是積行人也陽人隂眉<lb/>
<pb n="KR3g0043_WYG_001-12a"/>
散者必定妨妻多也散在小背者妨兩三箇也散在大<lb/>
背者妨三五箇也若隂人得正陽眉者及散者妨五七<lb/>
夫若陽眉不正及散者妨兩三夫若十分陽眉散者必<lb/>
落娼陽人眉有角者是眉毛三五根成縷也必見兩三<lb/>
箇妻也眉生四角者必見三五箇妻也眉角盛者妻多<lb/>
也若眉眼相近者不宜初子也注異有聖眉者合得隂<lb/>
人之財眉上有附肉髙者是也<lb/>
眼限六年　眼中有神者貴無神者不貴必為人昏暗<lb/>
<pb n="KR3g0043_WYG_001-12b"/>
若七分内神者及第十分内神狀元取一齊眼裏有學<lb/>
神旺者為樂有才神者小貴夫剛骨有肉者積財巨萬<lb/>
剛骨不正者亦積財巨萬額上有若指甲潤者是剛骨<lb/>
也若正者三品官也不正者五六品官也婦人有剛骨<lb/>
者多妨夫及出子於衆父也三品以上貴能兼富四品<lb/>
以下富能兼貴眼裏無學神者或不秀者不髙貴也視<lb/>
低無學神如無目人覷其三鼎婦人眼内有神者下也<lb/>
目斜視好殺也目正視者平也疊睛平視者平安多遭<lb/>
<pb n="KR3g0043_WYG_001-13a"/>
寃枉之事眼神散者多發疾眼屬南方日月之宫是神<lb/>
之所舍外照萬物或開或閉灼然不見或秀或媚或威<lb/>
或惡長守黒白分明視物有力囘顧有常掌三公之位<lb/>
不可逃也睛有三角睛外露赤縷貫睛區區覔食相之<lb/>
下也眼中有三㸃神者必建節有兩㸃神者五品官若<lb/>
左眼下有卧蠶者目下光潤如卧蠶之狀必主食僧道<lb/>
之禄若右眼下有卧蠶者必食隂人之禄若左眼下胞<lb/>
匀硬主三子之數右眼下胞匀硬主六子之數左右視<lb/>
<pb n="KR3g0043_WYG_001-13b"/>
髙及神明者係子多也於内有顯子也夫則覷其妻妻<lb/>
則覷其夫行業者為先謂如夫帶三子妻帶七八子者<lb/>
夫有行也左眼有層紋者一箇兄弟兩層紋者是兩箇<lb/>
兄弟若層紋在裏者兄弟不得力有义紋者兄弟子不<lb/>
到頭上胞為父下胞為子父宫胞硬則父送其子子宫<lb/>
胞硬則子送其父眼若悲啼兩角白仁多者兄弟多饒<lb/>
衆母也若眼臉下迎上不過月餘上迎下不過百日兩<lb/>
相併者是早亡者有殺人難殺在眼若疊睛垂視及斜<lb/>
<pb n="KR3g0043_WYG_001-14a"/>
視下視為殺不散者澄湛為上也<lb/>
鼻限十年　若鼻不直聳者不貴有節必兩姓也若鼻<lb/>
近上有節者祖姓不真近下有節者自姓不真鼻不藏<lb/>
竅不富如富者必側近有庫也若鼻蹇四十五大破也<lb/>
聳者貴有庫者足鼻肥兩端紅潤者是也若有仙庫者<lb/>
足富貴有俗庫者足財庫在仙庫之下單庫者下半雙<lb/>
庫者雙也若鼻懸紋者多移落他鄉鼻小及人中蹇者<lb/>
平生多動摇也眉過目人富也如狼目虎視全者富貴<lb/>
<pb n="KR3g0043_WYG_001-14b"/>
不全者富而不貴也只可同憂不可同樂<lb/>
上下唇二十年　若口不方者不貴是一齊之齒四海<lb/>
之方圓合要方開要圓齒齊密者取富貴准也若齒有<lb/>
三十六箇者大貴如稀少者及唇掀者賤如四海方圓<lb/>
髙得助也唇紅齒白富貴之苗也<lb/>
頦限五年　髮疎鬢美者富貴得助頦下有成膂肉者<lb/>
足富頦中有蠶者限外有餘夀命七十有三勒腰蠶者<lb/>
七十八不固减三年八九十者看餘限豐滿也頦下旋<lb/>
<pb n="KR3g0043_WYG_001-15a"/>
生膂肉在頦骨下必主近有權也<lb/>
</p>
<p>
</p>
  </div>
<div>
<head>月波洞中記卷下</head> <lb/>
    <p>
<pb n="KR3g0043_WYG_002-1a"/>
欽定四庫全書<lb/>
　月波洞中記卷下<lb/>
論八限　眉耳額限初主　耳限八限之先不欲焦黒及<lb/>
有粥衣主腎臟有疾而不貴如㺅人有者不妨世人只<lb/>
知無珠者不貴如貴者何也輪廓分明紅潤有刀環也<lb/>
大抵耳不欲向前不欲低於眉謂耳低於眉不要反輪<lb/>
必破祖也風門不欲小無學之人也不欲上廣下狹父<lb/>
母早亡也虎形上尖下濶猴形人亦上尖熊形人上下<lb/>
<pb n="KR3g0043_WYG_002-1b"/>
匀停獸形下狹上正也如反輪不破祖下狹遲亡父母<lb/>
風門小而有學者何也看其髙於眉紅潤有氣也主初<lb/>
年駁雜當細辨之如行運男左女右交生日後起有缺<lb/>
者在襁褓中有疾驗也十五生日交額十年之限也額<lb/>
有長理主早年不遂心有亂紋如波者小貴前三日不<lb/>
似熨者不貴也如貴者何也必是日月角分明及伏犀<lb/>
髙顯天倉骨入兩府邊地弔庭輔角此數骨為之剛骨<lb/>
有一於此限至亦貴重額正者入廟堂陽人有三骨額<lb/>
<pb n="KR3g0043_WYG_002-2a"/>
上靣邊有者是也川字骨正者五品人如有尅陷及瘢<lb/>
疵黒痣者八九品官須自立謂早年無可得之勢婦人<lb/>
額有骨者賤天中有圓骨主棄前夫就後夫此乃無徳<lb/>
主殘疾於老年要日月角分明陽人若兩眉角上有山<lb/>
林字者主二千石禄婦人有者國夫人有山水字者主<lb/>
少年榮顯年邁必有求道之志大抵要廣平有骨不欲<lb/>
鬢侵於馬主初年多滯山林缺者子孫稀婦人亦如此<lb/>
子孫多者老年亦不得力也陽人兩額角有立紋主殺<lb/>
<pb n="KR3g0043_WYG_002-2b"/>
婦婦人有者主殺夫天庭逺無紋黄老之徒也天庭短<lb/>
者主夭清鑒云有天者貴<hi>頭是</hi>有人者夀<hi>鼻是</hi>主富貴兩全<lb/>
有地者富<hi>頦是</hi>豐滿重者亦富貴兩全二十六生日後交<lb/>
眉限眉者左為紫氣右為月孛不欲相敗如小角散者<lb/>
男妨婦女妨夫如一字者主有學𥪡立者不善終兩眉<lb/>
如八字男客亡女不正如斷者及不光澤麄破者不等<lb/>
者有瘢痣者謂之眉殺斯人也無徳陽眉者疎而秀有<lb/>
彩若男子得之平生多樂也隂眉者黒濃細者女人得<lb/>
<pb n="KR3g0043_WYG_002-3a"/>
之為正妻婦人得陽眉為正妻者何也必是墻壁平正<lb/>
及額好者為貴男子得隂眉平生多樂者何也必是有<lb/>
青彩之色男有陽眉而覆眼者主榮婦人有隂眉極濃<lb/>
厚散者主身不榮此賤相也有角者是正妻如無應驗<lb/>
者何也必是峻髙山林缺也以上三限者是初主眉上<lb/>
輔附馬髙食外財禄重眉者主身閒有財帛婦人有者<lb/>
必伶俐　眼限鼻限上為中主　眼者人之瞻視欲藏<lb/>
神而白睛少者貴三㸃神者及餘限有力者主建節眼<lb/>
<pb n="KR3g0043_WYG_002-3b"/>
神忽然出散者七日内身亡上下臉相逆而塌者四七<lb/>
日亡也如定者不妨止於大病如有紅絲貫睛者不善<lb/>
終正虎形人不妨下視斜視偷視者多隂賊女不貞烈<lb/>
孤淫之婦也男子眉眼相近顔色黒者嫉妬奸猾之人<lb/>
不可與交婦人如眼有烏及濕者謂之寡婦守空床之<lb/>
象婦人若神光不散顧盻有常精神不亂視淫邪主貴<lb/>
有夫人之稱眼偷視斜視下視看人不休者及言語多<lb/>
笑而媚者主娼妓之材也眼不欲露印不欲深卧蠶要<lb/>
<pb n="KR3g0043_WYG_002-4a"/>
明潤此全相也若卧蠶無光塵土色者更亂紋交侵者<lb/>
不貴孤獨之人也男子龍視虎望鷹視富貴兩全交三<lb/>
十六生日後鼻限山根為始鼻梁平正凖圓者貴也如<lb/>
不聳直貴者何也必有明潤之氣梁曲者男女俱淫山<lb/>
根若有紋者初年遭苦主三十六有災也年上紋者主<lb/>
門户成敗夀上有紋者身多臨災凖頭有主作事無成年<lb/>
上白者忽而見主傷財夀上忽而見者主獄亡凖上有<lb/>
白色者主人相鬭有傷損虎形人鼻露竅者不妨鷹鶴<lb/>
<pb n="KR3g0043_WYG_002-4b"/>
形人凖尖年髙夀低其餘露竅者四十五大破也如兩郡<lb/>
有庫者不妨臨年亦傷財有仙庫者富貴雙全蘭䑓紅<lb/>
潤者是也淨庫者减半右廷尉是也俗庫者蘭䑓廷尉<lb/>
如潤似見不見紋者傷子雖有亦不孝四十六生日後<lb/>
交上唇欲得方様人中欲深長者主衣禄不缺人中上<lb/>
廣主初年得子下廣晚年得子人中匀停深長者主生<lb/>
貴子發祖人中下濶者少閒上濶者老鰥許負云人中<lb/>
深長一世吉昌人中廣平養子不成人中漫漫無子可<lb/>
<pb n="KR3g0043_WYG_002-5a"/>
憐如不正及瘢痣者有妨此乃上唇之輔助也上唇紅<lb/>
潤者貴及紋理缺者定有災掀露齒者不睦六親好説<lb/>
是非無徳之人也欲得下唇相應有氣不掀露為貴相<lb/>
唇紅齒白富貴之苗若不言而自動者是非之人也婦<lb/>
人亦如此為人不和此二限為中主　下唇頦為末限<lb/>
　下唇欲紅西𤓰子上下相應無缺陷亂紋者上唇為<lb/>
君下唇為臣相得為潔浄言四海方圓者是也開要圓<lb/>
合要方承漿潤者衣食不缺世人只知齒露不貴露齒<lb/>
<pb n="KR3g0043_WYG_002-5b"/>
貴者何也必是人中深長齒白唇紅故舉一隅不以三隅<lb/>
反斯之謂也頦者地也豐滿及兩倉不陷主荘田奴僕<lb/>
金帛成家之象也若尖薄者主末年貧賤也無倉庫奴<lb/>
僕者不全相也若有亂紋侵者主失所移落也此二限<lb/>
為末主共十五年也<lb/>
耳起不倒髙如眉鼻不昻凖頭齊三處皆應少年名播<lb/>
天下詩曰金木雙全廓與輪風門容指主聰明端圎聳<lb/>
凖朝羅計富貴榮華判令名金木生衣一世貧輪飛廓<lb/>
<pb n="KR3g0043_WYG_002-6a"/>
散主艱辛於中亦有為官者終是區區不出羣<lb/>
<hi>耳珠</hi>　<hi>貴</hi>　詩　輪廓分明分外竒　耳珠朝口禄無虧<lb/>
<hi>朝口</hi>　　　曰　常常紅潤主清貴　年少登科衆共知<lb/>
<hi>耳内</hi>　<hi>貴</hi>　詩　耳白觀來勝面容　多才飽學禄盈豐<lb/>
<hi>生毫</hi>　　　曰　當為扶助朝中相　孔内生毫貴不同<lb/>
<hi>圜耳</hi>　　　詩　耳聳圓環有數般　若然輪薄不須觀<lb/>
<hi>損夀</hi>　　　曰　極嫌輪廓無分曉　六月炎天也道寒<lb/>
<hi>耳孤獨反</hi>　詩　耳反無珠福禄慳　更加黧黒禍綿綿<lb/>
<pb n="KR3g0043_WYG_002-6b"/>
<hi>無珠</hi>　　　曰　木星若得無㐫陷　却許將來夀數堅<lb/>
<hi>耳輪</hi>　　　詩　枯淡輪翻貼肉生　耳珠無墜少精神<lb/>
<hi>枯淡</hi>　　　曰　一生作事無成就　雖有文章未顯榮<lb/>
<hi>兎無禄耳</hi>　詩　兎耳常髙卓耳舒　上尖下大薄皮膚<lb/>
<hi>聳起</hi>　　　曰　妻兒兄弟多無力　財禄宫中不至餘<lb/>
<hi>平夀富坦</hi>　詩　耳如平坦喜非常　家道興隆有吉昌<lb/>
<hi>耳</hi>　　　曰　可與石崇彭祖並　富而必壽壽而康<lb/>
<hi>齊夀福禄眉</hi>詩　耳生輪廓聳齊眉　此相如逢總不虧<lb/>
<pb n="KR3g0043_WYG_002-7a"/>
<hi>耳</hi>　　　曰　實利虚名皆有分　一生福禄享耆頤<lb/>
<hi>小無禄孤墜</hi>詩　耳珠小墜又何如　東奔西走百事無<lb/>
<hi>耳</hi>　　　曰　命淺可憐福禄薄　刑妻害子一身孤<lb/>
<hi>反末主好珠</hi>詩　人如兩耳反生珠　歴盡風波没坦途<lb/>
<hi>耳</hi>　　　曰　富貴少年誰敢許　老來佳景屬桑榆<lb/>
<hi>墜有福輪</hi>　詩　耳若珠垂號墜輪　更兼氣色與精神<lb/>
<hi>耳</hi>　　　曰　一生衣食長温飽　便是安閒享福人<lb/>
<hi>佛性善耳</hi>　詩　耳名佛耳不堪言　性善心慈極好閒<lb/>
<pb n="KR3g0043_WYG_002-7b"/>
　　　　曰　一炷名香經一卷　自然清福樂平安<lb/>
<hi>反少福輪</hi>　詩　凡人有此反輪耳　平生勞碌無休止<lb/>
　　　　曰　因何心地不安閒　招得相形能若是<lb/>
<hi>小中平珠</hi>　詩　小珠耳相本風流　也有歡娯也有愁<lb/>
　　　　曰　終是喜多愁却少　知機平稳老來休<lb/>
<hi>方耳</hi>　　　詩　方耳元來相貌竒　聳白生毫夀不虧<lb/>
　　　　曰　細小色黧命短薄　若還堅厚足豐衣<lb/>
額其峻如立壁其廣如覆盂明而澤方而長者貴夀之<lb/>
<pb n="KR3g0043_WYG_002-8a"/>
兆左側者損父右側者損母其上欲得不蹋不尖無亂<lb/>
紋無凹凸反此者迍蹇日月稜角而起者二千石印堂<lb/>
至天庭有骨隠然而見者少年榮達<hi>又云二十八嵗</hi>邊地山林<lb/>
皆欲豐廣坑陷者貧賤<lb/>
郭林宗觀人有四學堂一曰眼為官學堂<hi>為長而清有官而夀</hi>二<lb/>
曰額為禄學堂<hi>其圓而正主忠信踈缺而小主狂妄</hi>四曰耳門之前為外<lb/>
學堂<hi>耳前豐滿光潤主文學聲譽反此者愚下之相  按此條第三學堂缺</hi>
額有黒氣顯者横災於旬日内靣若塗膏主獄亡兩地<lb/>
<pb n="KR3g0043_WYG_002-8b"/>
倉有黒氣者噎食病死承槳地閣有黒氣者主酒食有<lb/>
毒傷死七日内顯青色在承漿者主酒食而鬭争青合<lb/>
有紅色者主七日内有遺災奸門有白氣者主妻有私<lb/>
通及傷害自身也有青紅色者主有祟日月角忽然紅<lb/>
色起者主十日内得財也似紅不紅者主百日内得財<lb/>
鼻直有白氣色者主孝服井部有黒氣者主犯災金匱<lb/>
有青黒色者主傷財門閣有青色者主凶事入宅有黒<lb/>
色起於兩頰者四十日身亡<lb/>
<pb n="KR3g0043_WYG_002-9a"/>
<hi>羅計星位</hi>眉欲踈而秀平而濶主智信仁義秀而長者性聰<lb/>
敏眉過眼者豐富眉不覆眼者乏財左有旋紋者妨父<lb/>
右有旋紋者妨母麄濃者愚賤下壓眼者貧賤斜卓者<lb/>
性豪急頭起尾下者懦弱眉頭交者貧薄少兄弟不得<lb/>
力生毫長一二寸者主夀眉促而愁者孤獨骨稜起多<lb/>
迍否眉毛短骨起者性剛一眉為人無信義眉心有旋<lb/>
毛兄弟隻居自卓立稍得縱有妻兒氣不合又兩合恰<lb/>
如一字之狀又得鼻孔不昻耳孔容指此乃三處皆應<lb/>
<pb n="KR3g0043_WYG_002-9b"/>
此人有行義但執性剛強中年大發<lb/>
人之有行也積於心而行於眉眉小角有似曲鈎者父<lb/>
母積徳也自身多有行也故曰行在眉取盡者為大煞<lb/>
或二眉等而促及短破斷者孛與紫氣有缺者為取盡<lb/>
臨事當細辨之<lb/>
<hi>印堂名紫炁星</hi>印堂濶而平二眉不相連更得蘭臺廷尉之處<lb/>
皆朝大貴矣主子孫顯達若狹而連主賤不習好人專<lb/>
習小輩祖業破盡妻子難為又無實學碌碌人也<lb/>
<pb n="KR3g0043_WYG_002-10a"/>
鼻為中嶽其形如木<hi>云云</hi>黯黒仄薄者不賤則夭隆髙有<lb/>
梁者主夀弱而小者夭賤山根不得蹙折勾紋者苦窮<lb/>
忙碌<lb/>
山根不折鼻梁不曲常常明朗晚年有禄主妻賢淑若<lb/>
是無肉與人不足可宜善守不可與人交接<lb/>
人中立理及有黒子主飬他子光明潤澤富貴來逼縱<lb/>
横理者不利子孫其小如線貧寒下賤<lb/>
五嶽及有小氣所管屬者衡如滿月南嶽泰如鷄卵東<lb/>
<pb n="KR3g0043_WYG_002-10b"/>
嶽華若方銀西嶽嵩若髙發中嶽恒如倒提北嶽五嶽<lb/>
全者及餘皆好無剋陷者食禄主貴乾雍州陷者無地<lb/>
宅艮兖州陷者無食禄震青州䧟者少仁德㢲徐州<lb/>
陷者闕信義離揚州陷者多官災坤荆州陷者妨妻兊<lb/>
梁州陷者孤苦戊豫州陷者無田土此九州如有缺陷<lb/>
者限至必應雍州白色常潤冀州青黒色主酒色上亡<lb/>
兖州青紅色主吉昌青州青色吉豫州黄色吉其次常<lb/>
改青憂黒横白㐫赤官事黄吉隨四季觀之<lb/>
<pb n="KR3g0043_WYG_002-11a"/>
虎頭龍腦將軍輔相之形額上有七星之紋理合乾坤<lb/>
之道龜鶴體官職富貴之資雀豺身忘家破宅之兆頭尖<lb/>
腦薄浪走他鄉露齒結喉失於鄉井女要唇紅齒白舉<lb/>
動去就低囘男要耳鼻肥圓舉措祗敬嚴畏見男貌似<lb/>
女女作男形眼光彩大而雄聲皮膚麄而行步大女人<lb/>
之窮相也眉小眼細靣白聲雌接對失詳語話軟弱此<lb/>
男子之窮相也有威可畏貴人相也有形堪敬福人也<lb/>
有色可重媚人也骨格隆峻道藝人也擁肉肥光徒使<lb/>
<pb n="KR3g0043_WYG_002-11b"/>
人也面貌凹凸庸賤人也眼多紫色剛烈人也眼多赤<lb/>
色惡性人也眼多白色淫邪人也眼多黄色疾病人也<lb/>
眼多青色真貴人也眼目低垂離别人也眼帶雌雄百<lb/>
般人也<lb/>
雜論印堂項腰足　印有紅字宜官兩道紋者主刑一<lb/>
道印者破印不善有八字者貴潤者得助行滿無瘢痕<lb/>
痣者貴項有雙絛細者貴無肉成敗多也腰欲圓不欲<lb/>
滿足欲方厚此貴相也眉不欲早生毫年壯不欲早肥<lb/>
<pb n="KR3g0043_WYG_002-12a"/>
肥不欲氣喘夭相也　印堂濶而不富何也多是峻髙<lb/>
不平　手平背大根氣堅牢<lb/>
臍乃一身脉絡所聚之地欲得深大深大者乃福夀之<lb/>
人淺小者極下愚亦夭臍深容李富貴自起不可太<lb/>
突無智無慧臍生毛者主大貴生近隂者主下賤愚僻<lb/>
臍圓如錢富貴百年又云臍為五臓之總欲深濶不欲<lb/>
淺凸紫黒者為上有横紋者主有夀<lb/>
神骨馬相　神者藏於目男子有者貴骨在額天倉有<lb/>
<pb n="KR3g0043_WYG_002-12b"/>
氣色者貴馬在兩天倉兩頰骨耳邉謂之貴人有四馬<lb/>
乗其駟馬車若求進之人四馬不肥塵暗者終身不貴<lb/>
縱有成立亦不多時馬有白色者主行人半途而迴有<lb/>
紅黄色主吉昌有青黒色者主道路死亡之象<lb/>
正猴人建節單猴人萬貫像猴人足富貴自立要猴形<lb/>
貧賤正牛形人二品熊形人四品偏熊人萬貫行熊敗<lb/>
熊貧賤正虎形人建節象虎形人七八品官畫虎形人<lb/>
十萬貫權虎形人萬貫卧虎病虎形貧賤心乖鳯形<lb/>
<pb n="KR3g0043_WYG_002-13a"/>
人作宰輔　猴形倉庫陷者身背向前合齒細青唇髙<lb/>
耳不分明鼻髙年夀低眼上輪覆下眉如角弓天圓而<lb/>
短頰髙聳肩行掉臂單猴有尅陷像猴耍猴人笑語無<lb/>
度行不依徑虎形上尖下闊頭短而圓項麄背骨髙有<lb/>
肉髻眼白睛帯紅黒暗帯黄鼻山根微低年夀濶鼻頭<lb/>
露竅口濶紅潤聳肩行頦方指短脚短腰背微曲食如<lb/>
連雷睡乃哮吼秉生殺之權像虎人有尅陷者有一於<lb/>
此不為像虎人也畫虎人腰長睁目手足發有威風中<lb/>
<pb n="KR3g0043_WYG_002-13b"/>
行愛低頭坐握手視物不轉睛權虎人减半餓虎病<lb/>
虎靣肥身瘦眼無神容貌不光澤牛形人面長項秃鬢<lb/>
稀額有肉角行步詳緩有心謀眼有紅縷鼻聳直頦<lb/>
微尖麄也正熊人面方頭圓項麄行不掉手腰軟身上<lb/>
毛髪多愛拭唇鼻凖圓頦方耳聳上下匀停故也行熊<lb/>
敗熊氣清身瘦不識綱常少信實也鳯形眉細長髪鬢<lb/>
清踈每有凌雲之志鼻衝直身細長餘外形當細求之<lb/>
不出乎此類矣<lb/>
<pb n="KR3g0043_WYG_002-14a"/>
聲至喉而沉響者貴在喉而出響者須自立發於中年<lb/>
先響而後破者無朋友獨强主先富後貧先低而後髙<lb/>
逺者主不得祖力中年貴發於千人之上善相也前後<lb/>
匀響者無破也主長富貴婦人有此聲者欲清而輕氣<lb/>
欲調而不急主榮貴旺夫自身守郡國夫人先髙後低<lb/>
者妨前夫主淫先低後髙主祖不髙須自立亦妨前夫<lb/>
重濁逺振者主富妨夫多矣重濁而短者主身貧賤若<lb/>
破者鬭亂之人也主夫不和若八限中無氣終身貧賤<lb/>
<pb n="KR3g0043_WYG_002-14b"/>
不令相也前言千尺之索者行也穿滿者大貴取盡者<lb/>
為大殺行在眉鍾吕二真人為證也<lb/>
夫形以養血血以養氣氣以養神故形全則血全血全<lb/>
則氣全氣全則神全也孟子曰今夫蹶者趨者是氣也<lb/>
而反動其心是知神能養血與氣神托氣而安也氣不<lb/>
和則神暴而不安能安其神者其惟君子乎宜細而辨<lb/>
之乃為善也寤則神逰於眼寐則神遊於心是其神出<lb/>
於形為形之表也亦猶日月之光外萬物而其神固在<lb/>
<pb n="KR3g0043_WYG_002-15a"/>
於日月之内也夫眼明則神清昏則神濁清者貴濁者<lb/>
賤清者寤多而寐少濁者寤少而寐多能觀其寤寐則<lb/>
知人貴賤也<lb/>
斷及第　若靣壯上耳有圓珠額似熨平眼中秀有神<lb/>
初年及第額要圓眼要神或有秀若鼻聳直中年及第<lb/>
眼要神秀鼻要附耳四海方圓末年及第三齊必正四<lb/>
品官也四齊人入廟堂若四齊有一缺必建節三齊之<lb/>
下二齊之上定難立也若虎形人必建節偏虎形人四<lb/>
<pb n="KR3g0043_WYG_002-15b"/>
五品權虎人主十萬貫睡如哮吼食如連雷畫虎萬貫<lb/>
饑虎貧賤正熊人七八品官偏熊人三萬貫行熊敗熊<lb/>
主貧賤猴人入廟堂正猴人建節象猴人足富貴偏猴<lb/>
人三萬貫單猴人萬貫耍猴人貧賤依此五行之理推<lb/>
其富貴貧賤以類推之觸類而長之其他一切飛行之<lb/>
狀皆可知也所以舉一隅而不以三隅反母猪肥人肥<lb/>
在二十年以下十五以上者不過三十七八亡也如食<lb/>
不淋漓者善終猔猪肥人肥在二十以上二十五以下<lb/>
<pb n="KR3g0043_WYG_002-16a"/>
如不食肉善終若食肉者不過四十五六亡也若四十<lb/>
以上肥者謂之福肥長夀如婦人骨頭尖者必棄前夫<lb/>
後寵富夫此人無徳主殘疾夭亡及絕嗣積徳減半又<lb/>
注馬在左右倉肉髙彩紅色如小錢大是也剛骨如指<lb/>
甲紅潤在天中是也又人有五象南人似北人貴北人<lb/>
似南人賤南人靣如雞子北人靣如斗底様是也<lb/>
斷富貴　神骨馬象者俱全大富貴十指如<graphic n="KR1877" url="https://raw.githubusercontent.com/kanripo/KR-Gaiji/master/images/KR1877.png" mimeType="image/png"/>瓦雙背<lb/>
全然厚足下要平平若神骨馬象俱不全者亦常人之<lb/>
<pb n="KR3g0043_WYG_002-16b"/>
命也相云非髙命也夫人有四馬乗其駟馬車生在孔<lb/>
雀之窩初年建節生在孔雀之門中年建節生在僊隺<lb/>
之家末年建節在孔雀之家馬速貴速賤𦂳也富貴要<lb/>
聰明指甲如<graphic n="KR1877" url="https://raw.githubusercontent.com/kanripo/KR-Gaiji/master/images/KR1877.png" mimeType="image/png"/>瓦足下更平平止於富也<lb/>
凶暴五章　眉尖眼雙𥪡赤縷貫瞳神氣亂精神急凶<lb/>
亡不保身　骨節麄無比言髙似虎威鼻梁垂劒脊凶<lb/>
暴必身危　羊眼口尖掀身麄坐更偏色焦神氣露因<lb/>
此䘮天年　鬢反若無徳凶亡為氣豪眼斜賢更避<lb/>
<pb n="KR3g0043_WYG_002-17a"/>
須中小人刀　横肉三拳靣㣲㣲貫赤筋目圓睛白凸<lb/>
性暴是凶人<lb/>
惡死五章　刑殺帶豪强知君主惡傷眼頭尖尾大心暴<lb/>
必强梁　眉亂凶神起雙眸帶殺光額尖通口聚虎口<lb/>
遇豺狼　兩眼傾如劒雙眉起似鎗莫教身帯殺垂淚<lb/>
赴甎幢　睡眼開還合惟嫌露白睛假饒形相善生不<lb/>
保前程　口濶無收拾形麄眼帯凶莫教神氣暴賊<lb/>
死向山中<lb/>
<pb n="KR3g0043_WYG_002-17b"/>
疾病五章　粥衣生兩耳靣色帶烏塵既竭天精位<hi>腎也</hi>
看看喪汝身　黄㸃滿天倉乾焦色不揚也應脾有疾<lb/>
積乆見身亡　面白皮膚薄胷髙氣不舒髪焦髭鬢赤<lb/>
肺病定難除　青氣浮光見唇焦眼肉乾木<hi>肝也</hi>衰嫌靣<lb/>
黒尤忌鼻頭酸　神亂及神癡心君定可疑脉紅須見<lb/>
血傷損更無時<lb/>
夭折五章　縮唇并露齒神迷色帶煙三長連二短那<lb/>
得保終年　肉重皮膚急神强氣不舒結喉并露齒應<lb/>
<pb n="KR3g0043_WYG_002-18a"/>
死在中途　氣短精神慢眉濃眼色乾鬢焦唇更白指<lb/>
日伴青蠻　暗黒雲煙起形虧骨不隆眼斜神更亂四<lb/>
九定歸空　口細胷前凸頭低視不昻肥人如氣促妻子<lb/>
守空房<lb/>
許負謂七寸之靣不如一寸之心七寸之靣易見一寸<lb/>
之心難測積行者難相損己益人為樂𢃄殺人難相害<lb/>
人安巳為樂斯二端故難相也　眉毛早白者不得夀<lb/>
二十生毫三十死三十生毫四十死四十已上生毫者<lb/>
<pb n="KR3g0043_WYG_002-18b"/>
主夀長有重眉者呼為後印堂心定四十六七已上發<lb/>
財也<lb/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>小山畫譜卷上</head> <lb/>
    <p>
<pb n="KR3h0071_WYG_001-1a"/>
欽定四庫全書<lb/>
　小山畫譜卷上<lb/>
　　　　　内閣學士加禮部侍郎銜鄒一桂撰<lb/>
昔人論畫詳山水而畧花卉非軒彼而輊此也花卉盛<lb/>
於北宋而徐黄未能立說故其法不傳要之畫以象形<lb/>
取之造物不假師傳自臨摹家専事粉本而生氣索然<lb/>
矣今以萬物為師以生機為運見一花一蕚諦視而熟<lb/>
察之以得其所以然則韻致丰采自然生動而造物在<lb/>
<pb n="KR3h0071_WYG_001-1b"/>
我矣譬如畫人耳目口鼻鬚眉一一俱肖則神氣自出<lb/>
未有形缺而神全者也今之畫花卉者苞蒂不全奇偶<lb/>
不分萌蘖不備是何異山無來龍水無脈絡轉折向背<lb/>
遠近髙下之不分而曰筆法髙古豈理也哉是編以生<lb/>
理為尚而運筆次之調脂勻粉諸法附於後以補前人<lb/>
所未及而為後學之津梁覽者識其意而善用之則藝<lb/>
也進於道矣　乾隆二十三年穀雨後書於䀹巢書屋<lb/>
畫有八法四知八法之說前人不同今折其中以論花<lb/>
<pb n="KR3h0071_WYG_001-2a"/>
卉<lb/>
一曰章法章法者以一幅之大勢而言幅無大小必分<lb/>
賓主一實一虚一疎一宻一參一差即陰陽書夜消息<lb/>
之理也布置之法勢如勾股上宜空天下宜留地或左<lb/>
一右二或上奇下偶約以三出為形忌漫團散碎兩亘<lb/>
平頭棗核蝦鬚布置得法多不厭滿少不嫌稀大勢既<lb/>
定一花一葉亦有章法圓朶非無缺處宻葉必間疎枝<lb/>
無風翻葉不須多向日背花宜在後相向不宜面輳轉<lb/>
<pb n="KR3h0071_WYG_001-2b"/>
枝切忌蛇形石畔栽花宜空一面花間集鳥必在空枝<lb/>
縱有化裁不離規矩<lb/>
二曰筆法意在筆先胷有成竹而後下筆則疾而有勢<lb/>
增不得一筆亦少不得一筆筆筆是筆無一率筆筆筆<lb/>
非筆俱極自然樹石必須蠏爪短梗則用狼毫<hi>蠏爪狼毫筆名</hi>
鈎葉鈎花皆須頓折分筋勒幹迭用剛柔花心健若虎<lb/>
鬚苔㸃布如蟻陣用筆則懸針垂露鐵鎌浮鵝蠶頭鼠<lb/>
尾諸法隱隱有合葢繪事起於象形又書畫一源之理<lb/>
<pb n="KR3h0071_WYG_001-3a"/>
也<lb/>
三曰墨法用頂烟新墨研至八分濃淡枯濕隨意運之<lb/>
杜陵云白摧朽骨龍虎死黑入太陰雷雨垂盡之矣忌<lb/>
陳墨積墨剰墨生紙急起急落花朶略入清膠㸃苔踢<lb/>
剌不妨帶濕濃心淡瓣深蒂淺苞一定之法也<lb/>
四曰設色法設色宜輕而不宜重重則沁滯而不靈膠<lb/>
粘而不澤深色須加多遍詳於染法五采彰施必有主<lb/>
色以一色為主而他色附之青紫不宜竝列黄白未可<lb/>
<pb n="KR3h0071_WYG_001-3b"/>
肩隨大紅大青偶然一二深綠淺綠正反異形花可復<lb/>
加葉無重筆焦葉用赭嫩葉加脂花色重則葉不宜輕<lb/>
落墨深則著色尚淡<lb/>
五曰㸃染法㸃用單筆染須雙管㸃花以粉筆醮深色<lb/>
於毫端而徐運之自然深淺合度染花則先鋪粉地加<lb/>
以礬水俟其乾後以一筆醮色染著心處一筆以水運<lb/>
之初極淡漸次而深染非一次外瓣約三遍中心必五<lb/>
六則凹凸顯然自然圓渾用脂略入清膠則不沁積而<lb/>
<pb n="KR3h0071_WYG_001-4a"/>
完後發亮葉大亦用染法葉小則用㸃法至下筆輕重<lb/>
疾徐則巧存乎人非筆墨所能傳也<lb/>
六曰烘暈法白花白地則色不顯法在以微青烘其外<lb/>
而以水筆暈之自有以至於無其用筆甚微著迹不得<lb/>
即畫家所謂渲也或欲畫白花先烘其外亦得總欲觀<lb/>
者但賞玉質而不知其烘則妙矣又樹石禽魚水紋波<lb/>
級雪月霞天亦用烘法烘亦用水非用火也<lb/>
七曰樹石法樹石必有皴法用枯濕筆隨意掃去樹幹<lb/>
<pb n="KR3h0071_WYG_001-4b"/>
欲其圓渾逢節處空白一圍轉彎必有節節之圓長大<lb/>
小不一狀松龍鱗栢纒身須參活法桐横抺栁斜擦各<lb/>
樹不同柔條細梗不用雙鈎錯節盤根不妨擁腫至於<lb/>
花間置石必整磈玲瓏忌零确叠砌一卷如涵萬壑盈<lb/>
尺勢若千尋縱有頑礦亦須三面如出湖山穴竅必多<lb/>
隙際方生苔蘚窪處或産石芝面背宜清邊腹要到黒<lb/>
白盡陰陽之理虚實顯凹凸之形能樹石則山水之法<lb/>
思過半矣<lb/>
<pb n="KR3h0071_WYG_001-5a"/>
八曰苔襯法樹石佳則不必苔㸃苔不得法則反傷樹<lb/>
石法須錯綜而有隊伍多不得少不得相其體勢而布<lb/>
列之或圓或尖或斜或踢或亂或整能使樹加圓渾石<lb/>
益崚嶒則神妙矣地坡著草各稱其花早春僅可枯苔<lb/>
春夏不妨叢綠然花下宜淨蒙茸則非春花春草秋花<lb/>
秋草各不相渾如㦸如矛有意無意畫家神明全在乎<lb/>
此勿以為餘技而忽之<lb/>
四知之說前人未發今特標之<lb/>
<pb n="KR3h0071_WYG_001-5b"/>
一曰知天萬物生於天天有四時夏秋之花皆有葉春<lb/>
則梅杏桃李各不同梅開最早天氣尚寒故無葉而必<lb/>
有微芽杏次之則芽長而帶綠矣桃李又次之則葉已<lb/>
舒而尚卷曲至海棠梨花牡丹芍藥之類已春深而葉<lb/>
肥水仙本三月花而以法植之則正月開故葉短迎春<lb/>
與梅花同蘭蕙宿葉不凋其新葉亦花後方長至禽魚<lb/>
蜂蝶各按四時梅時無燕菊候少蜂冬花不宜綠地春<lb/>
景勿綴秋蟲隨時體察按節求稱各當其可則造物在<lb/>
<pb n="KR3h0071_WYG_001-6a"/>
我<lb/>
二曰知地天生雖一而地各不同庾嶺梅花北開南謝<lb/>
其顯著矣北地風寒百花俱晚滇南氣暖冬月春花如<lb/>
朱藤江南葉後方花冀北則先花後葉小桃丁香探春<lb/>
翠雀鸞枝北方多而南方絶少梅花桂花茉莉珍珠蘭<lb/>
紫薇則盛於南而靳於北芍藥以京師為最菊花則吳<lb/>
下為佳湖南多木本之芙蓉塞北無倒垂之楊栁物以<lb/>
地殊質隨氣化生花在手不可不知<lb/>
<pb n="KR3h0071_WYG_001-6b"/>
三曰知人天地化育人能贊之凡花之入畫者皆剪裁<lb/>
培植而成者也菊非刪植則繁衍而<graphic n="KR1369" url="https://raw.githubusercontent.com/kanripo/KR-Gaiji/master/images/KR1369.png" mimeType="image/png"/>倒蘭非服盆則<lb/>
葉蔓而縱横嘉木奇樹皆由裁剪否則<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>枒不成景矣<lb/>
或依闌傍砌或繞架穿籬對節者破之狂直者曲之至<lb/>
染藥以變其色接根以過其枝播種早晩則花發異形<lb/>
攀折損傷則花無神采欲使精神滿足當知培養功深<lb/>
四曰知物物感陰陽之氣而生各有所偏毗陽者花五<lb/>
出枝葉必破節而奇毗陰者花四出六出枝葉必對節<lb/>
<pb n="KR3h0071_WYG_001-7a"/>
而偶此乾道坤道之分也<hi>草本亦有花五出而枝葉對節者又陰陽交錯之理木本</hi>
<hi>則無</hi>春花多粉色陽之初也夏花始有藍翠陰之象也花<lb/>
之苞蒂鬚心各各不同有有苞無蒂者有有苞有蒂者<lb/>
有有蒂無苞者有無苞無蒂者有有心無鬚者有有心<lb/>
有鬚者花葉不同幹亦各異梅不同於杏杏不同於桃<lb/>
推之物物皆然一樹之花千朶千樣一花之瓣瓣瓣不<lb/>
同千葉不過數羣縱濶宜加横小<hi>謂大瓣直者宜以小瓣嵌挿之</hi>刺不<lb/>
加於花項禽豈集於棘叢草花有方幹之不同折枝無<lb/>
<pb n="KR3h0071_WYG_001-7b"/>
蜂蝶之來采牡丹開時不宜多生萌蘖蠟梅放候偶然<lb/>
乾葉離披新枝方可著花老幹從無附蕚欲窮神而逹<lb/>
化必格物以致知<lb/>
　各花分别<lb/>
　　梅<lb/>
白花五出枝葉破節冬春間即開得陽氣之最先者也<lb/>
蘂圓蒂小鬚宻中抽一心無㸃即花謝後結實者凡結<lb/>
實之花俱有之人未之察耳著梗處有微苞開足時形<lb/>
<pb n="KR3h0071_WYG_001-8a"/>
扁花時有微芽花著新枝枝青色老幹屈曲蚪形墨色<lb/>
畧帶赭色千葉者有玉蝶紅梅綠蕚諸品不一<lb/>
　　杏<lb/>
花紅深淺不一色瓣五出兜而微縐蘂圓叢結蒂大著<lb/>
梗處微苞花瓣以曲筆肖之芽嫩綠帶微紅新舊枝皆<lb/>
赭墨色較梅幹多歴級老本亦能屈曲又三妙杏千葉<lb/>
重纈蒂極大謂三妙者以花實仁皆妙也<lb/>
　　桃<lb/>
<pb n="KR3h0071_WYG_001-8b"/>
有深紅淺紅白色花五出枝葉破節瓣蘂蒂俱尖長鬚<lb/>
少開足則紅著梗處微有苞嫩葉微舒卷曲枝直老幹<lb/>
亦不甚曲枝幹皆赭墨色<lb/>
　　千葉桃<lb/>
粉紅者深淺不一赤者為緋桃白者為碧桃俗以千葉<lb/>
者為碧桃白者為白碧桃謬矣梅杏桃俱用㸃法千葉<lb/>
者蒂兩層十瓣葉尖長開在春深故也碧桃開足心墨<lb/>
色枝比單葉者較柔娜幹赭墨色<lb/>
<pb n="KR3h0071_WYG_001-9a"/>
　　小桃<lb/>
亦有深淺紅白三色五出而花小枝柔弱蘂瓣蒂鬚幹<lb/>
俱如桃開時微芽此花惟北地有之開在杏花之前江<lb/>
南絶無<lb/>
　　山桃<lb/>
深紅千葉藤本枝蔓離披葉蘂雙出對節開向一邊開<lb/>
時葉短小種山石上為宜<lb/>
　　櫻桃<lb/>
<pb n="KR3h0071_WYG_001-9b"/>
花叢發淡紅五出瓣有鋸齒長柄鬚少蘂尖枝柔曲開<lb/>
時嫩葉微舒亦帶紅色枝葉破節唐時宴新進士於花<lb/>
下謂櫻桃宴以此花開在二月時也<lb/>
　　李<lb/>
三月花五出色白朶小而叢發有柄檀心開時微葉枝<lb/>
亦破節<lb/>
　　海棠<lb/>
三月花五出多層蘂叢生深紅開足正面白反瓣深紅<lb/>
<pb n="KR3h0071_WYG_001-10a"/>
其瓣狹長而圓末柄蒂俱紅者為西府海棠唐時大内<lb/>
所植今不易得柄綠而帶紅者為多著花處先有尖圓<lb/>
小葉青色而其嫩葉反大而微紅又一種花葉肥大重<lb/>
臺梗光潤而青者為河南西府若棠梨則單瓣青蒂葉<lb/>
尖色態俱不及矣<lb/>
　　梨<lb/>
三月盡花開五出色純白心初黄開足後赭墨色長柄<lb/>
叢生葉嫩綠亦有柄隨風而舞花之流逸者也寫此花<lb/>
<pb n="KR3h0071_WYG_001-10b"/>
者必兼風月或飛燕宿鳥以淡墨青烘之則花顯而雲<lb/>
氣亦出其幹柔曲老幹蒼黑以濃淡墨畫之不用赭又<lb/>
紅梨花開在二月間色微紅開時無葉絶少韻致<lb/>
　　玉蘭<lb/>
花大如碗九瓣色白而微黄中抽一心如穟旁鬚十數<lb/>
莖紫檀色苞二片栗羢色開時即落無蒂樹髙數丈綠<lb/>
芽如豆莢對生枝幹白色以枯濕筆為之不用赭寫此<lb/>
花須積粉先染微黄而以粉傅之<lb/>
<pb n="KR3h0071_WYG_001-11a"/>
　　辛夷<lb/>
花似玉蘭心鬚苞俱無二而色微紅香不及亦二月開<lb/>
　　木筆<lb/>
三月開花似辛夷而内白外紫開時有葉葉長而濶末<lb/>
尖圓<lb/>
　　丁香<lb/>
有紫白色二種蓓蕾甚繁花小四出千朶叢開蒂甚微<lb/>
開時葉已條發葉圓淨對節生花後結子如丁香故名<lb/>
<pb n="KR3h0071_WYG_001-11b"/>
此花盛於北地三月盡開<lb/>
　　瑞香<lb/>
正月開花最早瓣四出叢生有紫白二色枝葉對節樹<lb/>
不甚髙開時有葉葉尖長花大者徑寸丁香花小而繁<lb/>
瑞香花大而疎一在春早一在春深皆香草也芳譜内<lb/>
有黄紅雜色者余終未見<lb/>
　　貼梗海棠<lb/>
大紅花五出蒂大而青色三五叢開開時有葉但花葉<lb/>
<pb n="KR3h0071_WYG_001-12a"/>
俱著梗無柄故名貼梗黄心一簇反瓣淡紅三月開亦<lb/>
有四時俱花者結實如栟子<lb/>
　　垂絲海棠<lb/>
粉紅色花小叢生瓣亦有鋸長柄下垂如絲開時有嫩<lb/>
葉微紅以海棠接於櫻桃本上故兩似之三月開樹不<lb/>
甚髙<lb/>
　　紫荆<lb/>
花色深紫而小如豇豆花微有柄叢生極宻砌滿枝條<lb/>
<pb n="KR3h0071_WYG_001-12b"/>
枝梗勁直開時有嫩葉圓而有柄經風則搖此花有毒<lb/>
三月盡開對節生<lb/>
　　郁李<lb/>
粉紅千葉花開葉間有柄結實如櫻桃葉尖長微有鋸<lb/>
齒樹小而枝直集註以棠棣為郁李者非也郁李不能<lb/>
偏反蕚不<hi>音浮</hi>亦不多詩所云棠棣者應是海棠非郁李<lb/>
也<lb/>
　　氷梅<lb/>
<pb n="KR3h0071_WYG_001-13a"/>
三月開如郁李而肥大花粉色千葉蒂柄葉俱綠髙二<lb/>
三尺枝條柔弱北地花也<lb/>
　　綬帶<lb/>
長條蔓生黄花四出瓣長而卷綴滿於枝下垂如帶對<lb/>
節生宜栽籬落二月即花心黄兩㸃而已花後舒葉圓<lb/>
末而狹長花時芽赭色<lb/>
　　迎春<lb/>
木本對節枝條甚繁黄花六出迎春而開故名開足後<lb/>
<pb n="KR3h0071_WYG_001-13b"/>
全朶脫落開時綠芽尖簇蒂亦六出著梗有苞此花宜<lb/>
盆供<lb/>
　　探春<lb/>
白花細小叢生五出開時葉芽卷曲微蒂微柄畧似丁<lb/>
香芬芳可愛亦北地花也正月開<lb/>
　　鸞枝<lb/>
花似紅梅千葉對節花時有葉尖小樹不髙長條宻朶<lb/>
三月開亦北地花也<lb/>
<pb n="KR3h0071_WYG_001-14a"/>
　　水仙<lb/>
以單葉者為佳白花六出上如金盞内檀心三㸃根葉<lb/>
如蒜中抽一穟開四五花花柄如萱綠色叢處有苞二<lb/>
片尖長赭色每剪葉不過四五以法植之葉短花髙香<lb/>
氣清微千葉者為玉玲瓏香遜<lb/>
　　蘭<lb/>
春蘭最早正二月即開莖長三寸層苞花五瓣三長二<lb/>
短心如象鼻紫文如貝著裏處兩旁超起色白上另一<lb/>
<pb n="KR3h0071_WYG_001-14b"/>
青子三角末微紅即花後結蓀者也葉長條尺餘濶三<lb/>
四分背有劍脊經冬不凋此花本生於深林山澤中取<lb/>
貯盆盎經年則葉短而花髙香氣彌郁一剪一花間有<lb/>
雙花者又有翠蘭蜜蘭紅蘭而以素心者為貴其大者<lb/>
為燕銜珠香達户外花開月餘采之風乾可療心疼又<lb/>
建蘭似蕙一幹數朶葉濶而直上香襲人又漢中蘭亦<lb/>
幹生花葉俱小皆夏秋開至冬蘭則花大而不香以開<lb/>
在冬月也<lb/>
<pb n="KR3h0071_WYG_001-15a"/>
　　蕙<lb/>
花似蘭而一莖數朶多至十餘花以綠莖綠花者為貴<lb/>
其花破節生一花一苞心亦如蘭凡蘭蕙花開有一露<lb/>
珠綴於花底忌蜂採去則花不精神蕙葉長至二尺餘<lb/>
莖長尺餘服盆則葉短四月初開<lb/>
　　月月紅<lb/>
花似薔薇葉五出著花處或三出花色粉紅每月花開<lb/>
又謂月季花又有深紅者為月桂白者為月白<lb/>
<pb n="KR3h0071_WYG_001-15b"/>
　　紫蝴蝶<lb/>
濶葉抽莖幹上生枝陸續開放紫花九瓣作三臺大瓣<lb/>
三有紫㸃中起一墻如鋸白質而紅㸃小瓣三無㸃其<lb/>
大瓣之上另擎出三瓣狹小而拳白色紅筋此花宜栽<lb/>
髙處喜日色土墻上多有之俗謂之墻頭草<lb/>
　　花蝴蝶<lb/>
花畧小亦九瓣淡紫色大瓣有黄心紫㸃小瓣無擎出<lb/>
狹瓣如义一莖十數花三月開<lb/>
<pb n="KR3h0071_WYG_001-16a"/>
　　黄蝴蝶<lb/>
夏秋方開葉如羽扇髙三四尺分枝結蘂對節開花花<lb/>
樣如前而瓣直堅厚大小瓣俱紅㸃花後結實三稜黑<lb/>
子圓如藥丸明春抛種即出<lb/>
　　薔薇<lb/>
叢生青莖多刺長條著花色態多般有紅白花深淺不<lb/>
一花蘂繁朶如杯大葉五七出不等而以花黄者為上<lb/>
品花大蜜色必過枝乃活一種名玉堂春數花叢於一<lb/>
<pb n="KR3h0071_WYG_001-16b"/>
頂大如錢色嬌紅莖無刺一種名十姊妹花小而五色<lb/>
俱備并有花心内復生蘂者亦叢生於枝末而有刺又<lb/>
夾竹梅花白千瓣而葉似竹多三出無刺皆薔薇之别<lb/>
種也又野薔薇生於岸坡單瓣五出圓而缺香烈取之<lb/>
烝滴為露者是也<lb/>
　　金盞<lb/>
草本花金黄色形如金盞綠葉柔厚而長結實如拳爪<lb/>
花陸續開四季不絶又謂之長春花<lb/>
<pb n="KR3h0071_WYG_001-17a"/>
　　木香<lb/>
藤本長條有刺花千葉叢開於頂心赭墨色花蒂如薔<lb/>
薇有柄色有黄白二種白者貴黄者香亦不及又有一<lb/>
種雲南紅帶紅色此花即荼蘼也植宜髙架其葉必三<lb/>
如竹葉而銳蘂初放即露花香味甜靜<lb/>
　　繡毬<lb/>
白花四月開樹髙一二丈葉肥大鋸齒花如千朶梅結<lb/>
成一毬圓徑五六寸開於枝末經露下垂風亭月榭不<lb/>
<pb n="KR3h0071_WYG_001-17b"/>
可無此映帶畫法分襠不分瓣正面花圓四旁側立方<lb/>
能成規<lb/>
　　牡丹<lb/>
即木芍藥古有芍藥而無牡丹永嘉時始見吟咏其花<lb/>
木本髙者五六尺惟玉樓春可丈餘花大者逕尺小者<lb/>
五六寸千葉者貴或平頭或起樓色紅黄紫白俱有并<lb/>
有牙色碧色駝色藕色緑色墨色灑金等類葉俱九出<lb/>
貼花處或三五出苞大蒂小而蒂瓣葉大枝葉破節<lb/>
<pb n="KR3h0071_WYG_001-18a"/>
畫法大紅大紫必用渲染粉紅者或㸃筆黄白必須積<lb/>
粉花心錯落間露黄白花赭墨㸃葉梗向上有筋椏處微<lb/>
芽一㸃老幹挺枝必有紅苞其無花之幹偶㸃一二多<lb/>
不得一花葉必四枝少不得穀雨候開亦謂穀雨花<lb/>
　　芍藥<lb/>
草本四月開花千葉各色俱備早晚種類不一梗方條<lb/>
直花蘂多種植者只留頂枝一二則花朶大葉九出尖長<lb/>
彎垂卷起中陷邊超如桂葉花形較牡丹更為綽約染<lb/>
<pb n="KR3h0071_WYG_001-18b"/>
花與牡丹同鈎葉筋則順其卷勢方梗須勒出此花京<lb/>
師為最南方瘦弱不及也<lb/>
　　杜鵑<lb/>
古名紅躑躅本係蜀花今各處皆有髙四五尺低者一<lb/>
二尺春盡方開色硃紅六出重臺花蒂托管蒂甚微細<lb/>
一枝數蕚先葉後花葉尖小枝皆對節花瓣尖圓殘則<lb/>
全朶脫落其樹盤生望若赤樓枝條軟弱以杜鵑鳴時<lb/>
始開故名又一種花大而色淡葉亦粗并有五色者謂<lb/>
<pb n="KR3h0071_WYG_001-19a"/>
之山鵑花黔中遍山皆是<lb/>
　　罌粟<lb/>
草本四月開青莖髙二三尺葉如茼蒿花大如碗千葉<lb/>
者有大紅桃紅紫色純白粉紅各種單葉者不貴實如<lb/>
罌分房囊子數千粒如粟其葉抱莖生花豔麗一本數<lb/>
花初生時柔荑可食粟可為腐香美隔年八月下種經<lb/>
冬成棵以草遮霜雪春則去之性喜肥其花托底四瓣<lb/>
上千葉皆尖細有苞開則脫落<lb/>
<pb n="KR3h0071_WYG_001-19b"/>
　　虞美人<lb/>
草本類罌粟而小一本數花長柄有毛花蘂下垂開時<lb/>
始直苞兩片頂出花頭五色俱備葉多尖义形亦五出<lb/>
瓶心如蓮房鬚環其外千葉者不見心相傳此花出虞<lb/>
姬塚上四月開<lb/>
　　玫瑰<lb/>
花深紫似薔薇而多刺葉七出肥苞開足花扁瓣上多<lb/>
白筋黄心攢簇香味甜美四月開<lb/>
<pb n="KR3h0071_WYG_001-20a"/>
　　刺梅<lb/>
有紅黄二種花葉刺俱似玫瑰髙可三五尺有色無香<lb/>
亦四月開<lb/>
　　翠雀<lb/>
草本北地花也翠色反面紫色五出其一連筒中心另<lb/>
有兩瓣相竝如紫絨近筒瓣處兩孔外白内黄即花心<lb/>
也筒内藏蜜有柄一枝數朶葉似僧鞋而小蘂如鳳仙<lb/>
而禿<lb/>
<pb n="KR3h0071_WYG_001-20b"/>
　　金銀花<lb/>
藤本蔓生葉圓長花四瓣一瓣超起如豆花鬚五莖簇<lb/>
出瓣末一本上有黄白二色入藥<lb/>
　　三月菊<lb/>
即蓬蒿也葉細碎如畨菊花如藍菊長柄色黄瓣末方<lb/>
而微鋸如金盞<lb/>
　　諸葛菜<lb/>
即蔓蒨嫩時可食葉如薺隔年下種交春起臺花紫色<lb/>
<pb n="KR3h0071_WYG_001-21a"/>
四瓣叢發於頂多至十數花亦有旁枝生者結子細莢<lb/>
如針落地自能生發相傳諸葛武侯行軍時布種於地<lb/>
歸時乏糧人馬皆食之<lb/>
　　草丁香<lb/>
草本葉尖义如馬蘭花五出紫色黄心五㸃𦂳攅一簇<lb/>
有蒂有柄畧似丁香<lb/>
　　地丁香<lb/>
野草田塍坡岸間俱有葉長而末圓棵小貼地抽柄寸<lb/>
<pb n="KR3h0071_WYG_001-21b"/>
餘開紫花如豇豆而下垂<lb/>
　　黄馨<lb/>
花小葉尖細有柄瓣五出色黄枝葉破節夏初開宜植<lb/>
籬落<lb/>
　　蒲公英<lb/>
野草葉端如箭鏃下排列如齒貼地生起柄寸餘花黄<lb/>
如菊千葉而尖亂冬春間向日即開<lb/>
　　雪梅堆<lb/>
<pb n="KR3h0071_WYG_001-22a"/>
白花多刺千葉帶碧色瓣𦂳宻香烈葉肥鋸齒七出有<lb/>
苞叢生二三尺<lb/>
　　黄棣棠<lb/>
蔓生花黄千葉如毬大如彈丸長條千朶開足圓滿不<lb/>
見蒂葉尖圓有齒宜植籬間四月花開<lb/>
　　金雀<lb/>
木本髙二三尺細葉如槐花黄像豆花蒂柘色如首柄<lb/>
如喙一瓣反超如翅三瓣𦂳抱如尾宛如雀狀<lb/>
<pb n="KR3h0071_WYG_001-22b"/>
　　荷包牡丹<lb/>
草本葉似牡丹緑嫩而小花一枝綴十餘朶花形如荷<lb/>
囊兩角超起中拖一心如垂帶端有兩黑㸃著枝處紅<lb/>
絲懸掛纍纍可愛其本即當歸也四月開<lb/>
　　纒枝牡丹<lb/>
藤本葉如鼓子三出長條蔓衍籬落其花粉紅色有柄<lb/>
蒂五出玲瓏娟好五月間開至秋不絶<lb/>
　　朱藤<lb/>
<pb n="KR3h0071_WYG_001-23a"/>
南北俱有四月花開紫色如幢下垂一枝百朶有柄如<lb/>
絲花蘂如韈花蒂如帽開足一瓣翻超中分白心黄暈<lb/>
三瓣聯屬如豆花狀其葉如椿長一二尺老幹虬形屈<lb/>
曲盤繞髙架花後結實如皂莢蒂赭緑色幹赭墨色<lb/>
藤壽有數百年者縁樹更佳但樹必枯耳<lb/>
　　剪春羅<lb/>
草本四五月開色黄紅用硃標染五出瓣有齒如剪髙<lb/>
尺餘葉圓而長有尖心短五㸃青色叢生一枝數花花<lb/>
<pb n="KR3h0071_WYG_001-23b"/>
開於頂蒂如梔子<lb/>
　　剪秋紗<lb/>
色大紅瓣如火燄苞蒂心如春羅梗赤色葉尖狹二花<lb/>
俱對節秋紗則髙可三尺枝長蘂繁玲瓏光燄結子與<lb/>
春羅同又名漢宫秋七月開<lb/>
　　石榴<lb/>
五月花色大紅六出重臺枝葉對節瓣微縐而薄曜日<lb/>
鮮明黄心千葉者少露蒂六出紅黄色狀如軍帽葉狹<lb/>
<pb n="KR3h0071_WYG_001-24a"/>
長枝間有刺種類不一以迸子石榴為佳又三台石榴<lb/>
千葉極大開足心出一蘂又開能三重然開至三臺則<lb/>
初臺乾矣上二臺連蒂脫下一臺結子甚大又有黄色<lb/>
粉紅灑金純白者其子如松子大色如其花砌小<graphic n="KR4146" url="https://raw.githubusercontent.com/kanripo/KR-Gaiji/master/images/KR4146.png" mimeType="image/png"/>甚<lb/>
佳又線香石榴枝柔花小而多樹不髙又火石榴更小<lb/>
單葉皆花於頂宜盆植<lb/>
　　梔子<lb/>
白花六出重臺者九出瓣厚而香郁黄心三粒紫鬚三<lb/>
<pb n="KR3h0071_WYG_001-24b"/>
莖開足則瓣如圓頂實尖瓣也蒂葉六七不等如茉莉<lb/>
而粗大葉如山茶樹髙三五尺六月開即西域所謂薝<lb/>
蔔也蘂卷如螺狀帶綠色<lb/>
　　金錢<lb/>
草本大紅花如錢盤中心起如燭焰末有短鬚青蒂五<lb/>
出花開葉間午開子落又名子午花髙一二尺葉尖長<lb/>
有鋸子類牽牛六月開<lb/>
　　鐵線蓮<lb/>
<pb n="KR3h0071_WYG_001-25a"/>
白花藤本葉三出花開葉間長柄千葉托瓣如蓮上細<lb/>
瓣叠抱瓣上白絲亦宜籬落夏花也<lb/>
　　金絲桃<lb/>
髙一二尺枝繁花開五出色黄鬚極多長過於瓣中抽<lb/>
綠莖枝葉對生蘂蒂尖俱如桃花五月間開<lb/>
　　翠梅<lb/>
草本叢生髙五六寸葉圓花青翠五出圓瓣黄心蒂蘂<lb/>
攅簇梗微紫有節六月開<lb/>
<pb n="KR3h0071_WYG_001-25b"/>
　　夾竹桃<lb/>
木本髙五六尺枝長葉尖頂上分枝作花花粉紅重臺<lb/>
玲瓏白絲間出花心蘂深紅極繁六七月開枝葉對節<lb/>
　　凌霄<lb/>
蔓生縁髙樹花開樹杪金黄色五出有赤㸃大如葵筒<lb/>
長心短中抽綠莖蘂如牽牛一枝十數朶葉如麻苧尖<lb/>
長有鋸葉間有鬚如蝎虎足附枝甚牢結莢二三寸<lb/>
　　鹿葱<lb/>
<pb n="KR3h0071_WYG_001-26a"/>
草本花葉俱如萱髙二三尺分枝對節牙色六出一枝<lb/>
數朶五月開<lb/>
　　木槿<lb/>
樹髙丈餘葉尖銳大者三出如桑花生葉間五出千臺<lb/>
者貴其色有紅紫黄白數種苞蒂蘂如葵枝條勁直单<lb/>
瓣者以之編籬花開紫色朝榮暮落即此花也枝葉俱<lb/>
破節夏秋開<lb/>
　　蜀葵<lb/>
<pb n="KR3h0071_WYG_001-26b"/>
草本髙可盈丈花五出千葉者貴色有大紅桃紅粉紅<lb/>
純白牙色墨色碧色瓣圓鋸不一苞蒂蘂如槿花有柄<lb/>
開於葉間結子圓砌如磨苞裹之葉大如芙蓉而五出<lb/>
鋸齒筋宻花如碗大黄心叢穟頂白鬚數莖五月開<lb/>
　　錦葵<lb/>
葉圓微有缺花小如錢五出紫色瓣上赤紋如石竹黄<lb/>
心類蜀葵而小蘂繁叢生葉間髙四五尺單瓣<lb/>
　　百合<lb/>
<pb n="KR3h0071_WYG_001-27a"/>
草本白花者為檀香百合一莖獨挺髙三四尺葉葉對<lb/>
節四面交生花開於頂六出無苞蒂花瓣分襠鬚六出<lb/>
末紫㸃横斜中抽青莖反瓣及蘂有赭墨瘢花大如碗<lb/>
香氣清冽紅花者為虎皮百合瓣狹長上有黑㸃亦六<lb/>
出開足花下垂瓣翻卷葉細狹尖長心鬚與檀香略似<lb/>
有色無香<lb/>
　　山丹<lb/>
草本亦名沃丹似百合而小葉狹長花六出大紅鬚亦<lb/>
<pb n="KR3h0071_WYG_001-27b"/>
六出瓣上無㸃髙尺餘六月開<lb/>
　　茉莉<lb/>
木本白花九瓣蒂亦九出如爪承筒未開時如𤓰槌葉<lb/>
圓微尖對節開花枝頂一叢四五花心含管内香甜靜<lb/>
花小如錢六月開至秋則香遜矣<lb/>
　　珍珠蘭<lb/>
此花絶不似蘭而香酷似之葉青黑而圓微尖破節頂<lb/>
著花<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>枒如雞脚故俗名雞脚蘭其花如小米粒粒綴<lb/>
<pb n="KR3h0071_WYG_001-28a"/>
於青枝色嫩黄宜盆植六月開<lb/>
　　龍爪<lb/>
草本形似鹿葱花硃紅色六出叢聚如毬花時葉已糜<lb/>
爛俗謂之燈籠花夏秋開<lb/>
　　虎耳<lb/>
草本葉圓筋宻而有毛反葉如秋海棠貼地牽蔓生根<lb/>
叢葉中抽穟開花色微紅花一朶兩瓣尖長三小瓣圓<lb/>
而細鬚五出白而長末有黄㸃支蔓俱有紅毛俗名金<lb/>
<pb n="KR3h0071_WYG_001-28b"/>
絲荷葉六月開<lb/>
　　岸蓮<lb/>
草花四月間開野田内葉圓而柔嫩一枝十餘葉花粉<lb/>
紅如豆花一莖數花環列合為一朶玲瓏圓小莖長二<lb/>
三寸俗名紅花浪浪<lb/>
　　柳穿魚<lb/>
木本低小葉如垂柳花穟下垂一枝百朶粉色如貫魚<lb/>
狀花三瓣中紅外白<lb/>
<pb n="KR3h0071_WYG_001-29a"/>
　　都梁香<lb/>
草花似蘭而不馨鮮紫色一莖數朶梗亦紫葉短濶夏<lb/>
初開<lb/>
　　蒲蘭<lb/>
草花四月開葉如蒲花六出紫色幹髙二三寸三大瓣<lb/>
有黄心三小尖义如蝴蝶而小北人謂之馬蘭<lb/>
　　慈菰<lb/>
白花三出黄心青蒂幹髙一二尺一枝十餘朶葉大三<lb/>
<pb n="KR3h0071_WYG_001-29b"/>
角六月開<lb/>
　　金鐘<lb/>
山花也葉似槐抽穟柔而下垂花六出形似小鐘排列<lb/>
絲繫於穟色有黄紫二種<lb/>
　　石竹<lb/>
草本叢生有節葉細狹尖長對節生花發枝頂五出鋸<lb/>
齒色具五采瓣上有紋如錦心短藍㸃五蒂含苞蘂一<lb/>
枝上有四五花千葉者貴又名洛陽花宜盆植<lb/>
<pb n="KR3h0071_WYG_001-30a"/>
　　石菊<lb/>
似石竹深紅而千葉花大而無紋葉較肥濶亦藍心宜<lb/>
盆植<lb/>
　　萱<lb/>
草本大而重葉者為鳳頭萱葉如帶濶寸許環折垂地<lb/>
穟髙二三尺頂分枝著花多者至八九朶蘂長將開時<lb/>
如黄鵠嘴對節生瓣金黄色分心反瓣帶青色鬚六莖<lb/>
從小瓣内矗出中青莖一較長無蒂微苞單瓣者花紅<lb/>
<pb n="KR3h0071_WYG_001-30b"/>
六出葉稍狹一種蜜色單瓣花小葉更細為金絲萱頗<lb/>
香鬚亦六出<lb/>
　　荷<lb/>
水華之極大者生池澤中即古所謂芙蓉也種類不一<lb/>
紅白二色為多清明後生圓葉初貼水如錢漸髙如葢<lb/>
色青翠六月花開重葉者多至百葉惟大紅十八瓣者<lb/>
為佳花時已具蓮房嫩黄色鬚長寸餘著花半白上四<lb/>
分黄末有米色横粒環抱花房瓣如勺外深紅蘂如筆<lb/>
<pb n="KR3h0071_WYG_001-31a"/>
花髙於葉一葉一花花落後蓮房漸青垂下子一二十粒<lb/>
千葉者子少并有不實者<lb/>
　　紫薇<lb/>
木本七月間開樹髙丈餘<graphic n="KR1244" url="https://raw.githubusercontent.com/kanripo/KR-Gaiji/master/images/KR1244.png" mimeType="image/png"/>花生於枝末瓣六出縐如<lb/>
碎絨心稀少蒂圓蘂繁葉圓小色不一紅者為百日紅<lb/>
又有藍黄粉三色紫薇其最著者花繁宻帶露下垂簾<lb/>
幙間嘉植也<lb/>
　　秋葵<lb/>
<pb n="KR3h0071_WYG_001-31b"/>
草本一名側金盞七月開幹丈餘葉六七出形如雞爪<lb/>
而鋸齒花開葉間色青黄六出大如碗瓣上有絲内紫<lb/>
色中抽一心著黄粉末紫色亦六出苞大微紅蒂尖長<lb/>
緑色此花開時下垂結子六角尖銳如糭向上又名黄<lb/>
葵七月開<lb/>
　　夜來香<lb/>
藤本植必用架蔓延環繞葉長而末圓花一叢百朶五<lb/>
出色綠微黄蒂托管有柄開亦下垂日落則香氣襲人<lb/>
<pb n="KR3h0071_WYG_001-32a"/>
六七月開<lb/>
　　晚香玉<lb/>
草本六月開葉如蒜而尖中抽穟作白花十餘朶六出<lb/>
長筒如玉簮而小鬚藏筒内此花亦向晚乃香其香酷<lb/>
烈北地花也<lb/>
　　鳳仙<lb/>
草本秋花髙一二尺葉對節尖長鋸齒花生葉間蘂如<lb/>
鳳首花開兩瓣如鳳翼心二其一即結子者也色紅紫<lb/>
<pb n="KR3h0071_WYG_001-32b"/>
粉紅白灑金俱備千葉者貴本不髙葉亦小結子不多<lb/>
俗名西洋鳳仙<lb/>
　　秋海棠<lb/>
草本葉尖圓鋸齒大者如盤紅筋宻布反面微綠而筋<lb/>
全紅逐節而上花開四出圓瓣兩大兩小黄心如小毬<lb/>
有微柄擎出花心花枝對生紅柄如絲蘂圓扁有蒂如<lb/>
三角鈴者有有苞無蒂者子如豆生於葉間落地即萌<lb/>
明秋開花其舊根經冬復發花葉更肥又有白花者柄<lb/>
<pb n="KR3h0071_WYG_001-33a"/>
亦微紅秋英娟媚無如此花<lb/>
　　玉簮<lb/>
白花長筒未開如簮瓣六出似百合而小一枝十餘朶<lb/>
苞圓鬚六出末横黄㸃中一莖緑色無㸃無蒂而微有<lb/>
柄葉如扇長柄尖圓叢生花枝髙尺餘香清冽一種紫<lb/>
色者花葉俱小香亦遜俗名白鶴紫鶴俱草本<lb/>
　　桂<lb/>
一名木樨樹髙一二丈枝葉對生葉如冬青尖長而彎<lb/>
<pb n="KR3h0071_WYG_001-33b"/>
角旁超而中陷花開葉間四瓣黄心二㸃有柄將開則<lb/>
苞落一苞數花叢宻色正黄香濃郁一種色紅者為丹<lb/>
桂白者為銀桂金色者為金桂香俱遜又有四季桂四<lb/>
時俱花結子如小青果至藥名肉桂者則白花如茶非<lb/>
其類也<lb/>
　　雞冠<lb/>
草本三月布種交夏方生繁則芟之可芼為羮長一二<lb/>
寸即宜移植階砌髙可四尺餘一幹獨挺葉對出尖長<lb/>
<pb n="KR3h0071_WYG_001-34a"/>
有柄至秋乃花宛如雞幘五色俱備閃爍如剪絨又如<lb/>
雲卷如芝房變態不一佳者子少一種紫花髙不滿尺<lb/>
名夀星雞冠不足貴也此花至冬猶豔經霜乃凋<lb/>
　　菊<lb/>
今之菊古之茱萸也具五色種類不一方梗缺葉五出<lb/>
花千瓣圓者如毬扁者如盤苗生宿根三月分種四<lb/>
月摘頭止留四五枝諺曰未種菊先挿竹使有依傍<lb/>
則不柔蔓蘂多俟其有微柄則以針刺之止留頂花<lb/>
<pb n="KR3h0071_WYG_001-34b"/>
則瓣多而開大無取太髙三尺餘足矣畫法有鈎染粉<lb/>
絲之别佳種開不見心花紅者梗亦微紅凡畫菊不宜<lb/>
著蜂蝶　記曰鞠有黄花陶詩采菊東籬下非今之<lb/>
盆植也其花小色黄而香甚性清和入藥今人謂之<lb/>
野菊亦先進禮樂之說耳近復尚洋菊而後進又為<lb/>
先進矣<lb/>
　　藍菊<lb/>
又名江西藍子布於地初生如菜交秋發梗生花黄心<lb/>
<pb n="KR3h0071_WYG_001-35a"/>
如錢大長瓣排列周圍色有紅紫白三種近有千葉者<lb/>
著心處為五出筒葉則先大後小俱有尖义<lb/>
　　僧鞋菊<lb/>
其根即附子梗髙三四尺叢生葉如艾花開於頂一枝<lb/>
數十朶色深紫形如僧鞋圓瓣二尖瓣二前一兜彎而<lb/>
尖四瓣内有鬚數莖白㸃兜内藏兩鈎含蜜花卸後結<lb/>
子如小瓶此花開於九月經霜乃凋明春復發<lb/>
　　萬夀菊<lb/>
<pb n="KR3h0071_WYG_001-35b"/>
金黄色千葉花大如杯開足圓滿蒂長蘂如𤓰瓣末鋸<lb/>
齒葉細而尖鋸一枝十餘出一本數十花光燄奪目<lb/>
　　波斯菊<lb/>
單瓣者五出中心如棋子大色金紅千葉者長瓣莖葉<lb/>
蒂蘂與萬夀菊同<lb/>
　　老少年<lb/>
有紅黄及間色三種紅者名雁來紅紅黄相間者名十<lb/>
樣錦紅者初時紫色至秋則紅葉心内變出黄者初時<lb/>
<pb n="KR3h0071_WYG_001-36a"/>
綠色後變黄間色者紅黄俱變葉尖長獨梗花細砌葉<lb/>
間結子細而黑此以葉得名者也<lb/>
　　秋牡丹<lb/>
草花花葉俱似牡丹但小耳花紫色如杯大黄心<lb/>
　　水木樨<lb/>
草花叢生枝柔弱葉細狹而尖長花如豆花黄色淺深<lb/>
相間微柄綠蒂生於葉間蒙茸茂宻香甜靜<lb/>
　　馬蘭<lb/>
<pb n="KR3h0071_WYG_001-36b"/>
草花生不擇地紫色如藍菊而細小其苗可食花時挺<lb/>
幹分枝蘂生枝末葉有尖义亦先大後小<lb/>
　　美人蕉<lb/>
葉大而尖如扇層複抱梗花叢簇幹上尖長五出參錯<lb/>
不齊如火燄色硃紅近蒂處帶黄色圓蒂如豆上有黑<lb/>
㸃結實可為數珠<lb/>
　　牽牛<lb/>
草本牽藤附木葉三出有尖花開葉間有柄如鼓子花<lb/>
<pb n="KR3h0071_WYG_001-37a"/>
色藍翠五色相連不分瓣尖蒂抱筒花心三白藏筒内<lb/>
近心處花白色清曉開放日髙即殷遇陰曀則花竟日<lb/>
　　淡竹<lb/>
淡竹草有節葉抱節生如竹花開葉間青苞兩片如蚌<lb/>
蛤吐出翠瓣二葉圓小内有綠心如米粒又出一莖前<lb/>
有二鬚翹出鬚末黄㸃如桂花花之大不盈指面而有<lb/>
如許㸃綴非詳察不知<lb/>
　　決明<lb/>
<pb n="KR3h0071_WYG_001-37b"/>
草本葉如槐花黄五出蘂圓叢開枝上花後結子如豆<lb/>
莢食之明目<lb/>
　　扁豆<lb/>
藤本縁架而上千頭葉三張尖圓破節花生葉間一穟<lb/>
十餘朶色有紫白二種白者佳其花一瓣翻超三瓣連<lb/>
屬如藤花但藤花下垂而豆花直上花後成莢種類不<lb/>
一似弓袋者佳此花人多種植鮮能窮其狀者昔南田<lb/>
作扁豆花一枝遊棚下半月知寫生之不易也<lb/>
<pb n="KR3h0071_WYG_001-38a"/>
　　蠶豆<lb/>
葉厚而長淡緑色一枝六出有苞抱梗髙尺餘白花成<lb/>
穟叢生葉間翻瓣上有黑㸃如𤓰子大似二而一中分<lb/>
白道蒂如扁豆而大<lb/>
　　蓼<lb/>
草花一名觀音栁幹五六尺節粗而幹細其節即牛膝<lb/>
也葉尖長有柄末分枝錯落下垂一穟花千朶粉紅五<lb/>
出有心蒂蘂細如米面水臨溪别饒丰韻一種花小而<lb/>
<pb n="KR3h0071_WYG_001-38b"/>
白者不足貴<lb/>
　　芙蓉<lb/>
十月開青梗條發髙七八尺有紅白二種花如千葉葵<lb/>
未開時𦂳宻開足則反正玲瓏葉亦如葵而光潤綠苞<lb/>
青蒂宜池沼邊又一種名三醉芙蓉初開時花白次日<lb/>
微紅三日大紅樹髙丈餘破節生枝木本不凋楚南多<lb/>
有<lb/>
　　山茶<lb/>
<pb n="KR3h0071_WYG_001-39a"/>
木本單葉粉紅者名楊妃山茶破臘開大紅者為蜀茶<lb/>
正月開皆五瓣黄心一簇如瓣大白鬚半寸苞蒂數層<lb/>
葉厚尖長有稜又重臺大紅者名寶珠山茶樹髙花千<lb/>
朶粉色者名玉林山茶品貴又洋茶五色具備并有灑<lb/>
金二色者其花平板少韻<lb/>
　　蠟梅<lb/>
臘月開花黄如臘對節生九瓣内一臺紫色黄心三㸃<lb/>
香氣馥郁葉尖長花時無葉其種有荷花磬口九英磬<lb/>
<pb n="KR3h0071_WYG_001-39b"/>
口者佳狗蠅其最下者一種素心者花大香甚名懷素<lb/>
蠟梅出自中州為上品<lb/>
　　南天竹<lb/>
抱根生如慈竹葉尖一枝九出每出必三叢披若竹夏<lb/>
間開小白花五瓣冬結子朱紅纍纍如珊瑚種嘉者名<lb/>
獅子尾枝重下垂冬月霜雪間不可無此㸃綴<lb/>
　右花一百餘種餘未經見及不入畫者不録<lb/>
　取用顏色<lb/>
<pb n="KR3h0071_WYG_001-40a"/>
　　粉<lb/>
上匣真杭粉微帶碧色者以指甲破之其稜如鋒此上<lb/>
品也色白而無鋒者火候過而質反粗青色而堅者火<lb/>
候不及鉛氣未盡皆不可用粉好只用清膠研成團著<lb/>
槌上以水化之即能發亮不可烝淘忌烈火烘冬月隔<lb/>
宿可用夏月宿膠不宜<lb/>
　　臙脂<lb/>
雙料杭脂以滚水擠出盛碟内文火烘乾將乾即取碟<lb/>
<pb n="KR3h0071_WYG_001-40b"/>
離火多用㡬張分作數碟乾後再以温水浮出精華而<lb/>
去其查滓則更妙初擠不過一二再擠顏色畧差烘之<lb/>
以調紫色牙色嫩葉苞蒂等用至㸃染花頭必用初擠<lb/>
　　花青<lb/>
用廣青末帶葡萄色者為佳羅篩去滓用膠研細淘取<lb/>
其標傾碟内文火烘乾夏月分碟速乾恐膠臭也凡烘<lb/>
顏色須一人守之時時側動則不枯焦<lb/>
　　藤黄<lb/>
<pb n="KR3h0071_WYG_001-41a"/>
取筆管黄以嫩色者為上不用膠著水即化顏色中最<lb/>
省力者<lb/>
　　赭石<lb/>
以黄赤色鮮明者為上鐵色者為下取其質嫩細可磨<lb/>
者搗碎乳細冲以微膠淘出標用碟内焙乾亦可成墨<lb/>
　　硃砂<lb/>
以鏡面砂為上乳細取中心用其標另收大紅花反瓣<lb/>
用好砂則竟無脚也<lb/>
<pb n="KR3h0071_WYG_001-41b"/>
　　石青<lb/>
取佛頭青搗碎去石屑乳細用膠取標即梅花片也其<lb/>
中心為二青染花最佳其下為大青人物大像用<lb/>
　　石綠<lb/>
取獅頭綠用法如石青多取標為用若蜻蜓翅則無標<lb/>
矣<lb/>
　　雄黄雌黄<lb/>
以膠水磨用亦可若欲多用亦須淘定凡石色俱不可<lb/>
<pb n="KR3h0071_WYG_001-42a"/>
攙和用而雄黄氣猛烈觸粉即變尤宜慎之<lb/>
　　泥金<lb/>
金有青赤二種俱要真金將飛金抖入碟内以兩指醮<lb/>
濃膠磨之乾則濟以熱水俟極細後以滚水淘洗提出<lb/>
膠而銹未去則不能發亮洗銹之法以猪牙皂莢子泡<lb/>
水冲入置深杯内文火烘之翻滚半刻後置杯於地而<lb/>
紙封其面少頃掲開則金定而去其黑水如此洗烘三<lb/>
四次則水白而金亮矣去水之法用紙撚引出擠乾復<lb/>
<pb n="KR3h0071_WYG_001-42b"/>
入謂之白龍取水若傾倒則精華隨去矣醮筆時畧用<lb/>
清膠用過後仍用皂湯磨洗則發亮如前<lb/>
　　百草霜<lb/>
燒茅草之鍋灰羅細濃膠研乳如淘定花青法取標烘<lb/>
乾為墨用<lb/>
　<lb/>
　<lb/>
　小山畫譜卷上<lb/>
</p>
<p>
</p>
  </div>
</body>
</text>
</TEI>
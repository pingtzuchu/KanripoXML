<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR3h0071_WYG_000-1a"/>
欽定四庫全書　　　　　子部八<lb/>
　提要<lb/>
　　小山畫譜　　　　　　藝術類一<hi>書畫之屬</hi>
　　　　<hi>臣</hi>等謹案小山畫譜二卷<lb/>
　　　國朝鄒一桂撰一桂字小山號讓鄉無錫人雍<lb/>
　　　　正丁未進士官至内閣學士加禮部侍郎是<lb/>
　　　　編皆論畫花卉法上卷首列八法四知八法<lb/>
　　　　者一曰章法二曰筆法三曰墨法四曰設色<lb/>
<pb n="KR3h0071_WYG_000-1b"/>
　　　　法五曰㸃染法六曰烘暈法七曰樹石法八<lb/>
　　　　曰苔襯法皆酌取前人微論四知者一曰知<lb/>
　　　　天二曰知地三曰知人四曰知物則前人所<lb/>
　　　　未及也次為名花分别凡一百十五種各詳<lb/>
　　　　花葉形色次取用顔色凡十一條各詳其製<lb/>
　　　　煉之法下卷首摘録古人畫説參以己意凡<lb/>
　　　　四十三條附以膠礬紙絹畫碟畫筆用水諸<lb/>
　　　　法而終之以洋菊譜盖一桂於乾隆丙子閏<lb/>
<pb n="KR3h0071_WYG_000-2a"/>
　　　　九月承<lb/>
　　詔畫洋菊三十六種蒙<lb/>
　　皇上賜題因恭記花之名品形狀撰為兹譜以誌<lb/>
　　　　榮遇時畫譜已刋成因附於末一桂為惲氏<lb/>
　　　　之壻所畫花卉得惲夀平之傳是編篇帙雖<lb/>
　　　　簡然多其心得之語也<lb/>
　　傳神秘要　　　　　　藝術類一<hi>書畫之屬</hi>
　　　　<hi>臣</hi>等謹案傳神祕要一卷<lb/>
<pb n="KR3h0071_WYG_000-2b"/>
　　　國朝蔣驥撰驥字赤霄號勉齋金壇人其父衡<lb/>
　　　　字湘帆後改名振生以書法名一時嘗寫十<lb/>
　　　　三經進<lb/>
　　　内府<lb/>
　世宗憲皇帝特賜國子監學正銜驥書不逮父而特<lb/>
　　　　以寫真名是編皆言寫真之法凡分二十七<lb/>
　　　　目於一切布局取勢運筆設色皆抒所心得<lb/>
　　　　之言古人畫法多以寫真見巧故顧愷之妙<lb/>
<pb n="KR3h0071_WYG_000-3a"/>
　　　　絶當代特以是名然相傳畫論則人物花鳥<lb/>
　　　　山水為多其以寫真之法勒為一書者自陶<lb/>
　　　　宗儀輟耕録所載王繹寫像秘訣外不少概<lb/>
　　　　見丹青之家多用口訣相傳㡬以為非士大<lb/>
　　　　夫之藝其研析精微標舉格例則自驥是編<lb/>
　　　　始足以補古人所未備正未可貴逺而賤近<lb/>
　　　　也乾隆四十三年六月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3h0071_WYG_000-3b"/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
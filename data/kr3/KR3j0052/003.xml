<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>學齋佔畢卷三</head> <lb/>
    <p>
<pb n="KR3j0052_WYG_003-1a"/>
欽定四庫全書<lb/>
　學齋佔畢卷三<lb/>
　　　　　　　　　　　　宋　史繩祖　撰<lb/>
　　日隨天左旋<lb/>
余曏作補亡月采篇辯日月隨天左旋援引張横渠朱<lb/>
文公魏鶴山之言及朱文公援引月令注䟽為證詳無<lb/>
軼遺矣後因讀陸徳明周易音義至明夷卦明夷于左<lb/>
股注馬融王肅音股字作般云旋也日隨天左旋也乃<lb/>
<pb n="KR3j0052_WYG_003-1b"/>
知經注已及之不待注䟽及後世之辯也尤為端的惜<lb/>
先儒不及引此耳故錄以補其前說<lb/>
　　秤乘易數及三數乘四之疑<lb/>
余既以稱物平施及三乘四數詳於前卷矣或有拘儒<lb/>
問於余曰子之以秤兩乘易數又以三數乘四數固甚<lb/>
精詳夐無昔聞然不知先儒未有及此而子言之不幾<lb/>
於鑿經耶余急應之曰是何言也余非生知蓋亦敏求<lb/>
於先儒之言而研精覃思以推廣之昔有問伊川曰易<lb/>
<pb n="KR3j0052_WYG_003-2a"/>
重幾何答曰易重一斤蓋謂一斤凡三百八十四銖而<lb/>
易凡三百八十四爻余得以此而乘易之數則靡不合<lb/>
也又蔡節齋晩年受易說於朱文公文公曰易䆒竟以<lb/>
三數乘四數方為精宻蓋天一地二而隂陽之數備天<lb/>
三兼之而因以起數三者天數也四者地數也只當以<lb/>
天數乘地豈可以地數乘天耶余因此語而以三乘四<lb/>
無不合者人患不精思耳豈余臆說哉或者恧而退<lb/>
　　因重乃伏羲而非周文<lb/>
<pb n="KR3j0052_WYG_003-2b"/>
曩者余作麗習堂記舉易系謂伏羲觀象畫卦八卦成<lb/>
列而象在其中因而重之而爻在其中曰畫曰重皆伏<lb/>
羲氏也謂文王之重易特太史公之臆說而未之前聞<lb/>
使因重而果出於西伯則十三卦體曷為而已具於神<lb/>
農堯舜之世而取象乎或者又有云易說十三卦制作<lb/>
之意蓋取諸易卦止是取其義與象契非必見卦而後<lb/>
始有為也然則是言夫子之言耳余亟應之曰固哉子<lb/>
之為易也縱以是為夫子之言豈不可信於司馬遷之<lb/>
<pb n="KR3j0052_WYG_003-3a"/>
言乎且又經有明證今舉以與子明辨晳之周官太卜<lb/>
掌三易之法一曰連山二曰歸藏三曰周易其經卦皆<lb/>
八其别皆六十有四注謂易者揲蓍變易之數連山伏<lb/>
羲歸藏黄帝每卦八别者重之數或謂夏曰歸藏坤為<lb/>
首商曰連山艮為首周曰周易乾為首詳周禮别皆六<lb/>
十有四而注以别為重則是伏羲因重為六十四明白<lb/>
大驗矣周官乃周公所作之書若使果是西伯重易則<lb/>
豈有子掩父之善而徑言三易經卦皆八其别皆六十<lb/>
<pb n="KR3j0052_WYG_003-3b"/>
有四哉故唐陸徳明謂伏羲因河圖而始畫八卦因而<lb/>
重之為六十四文王拘於羑里作卦辭周公作爻辭孔<lb/>
子作彖辭象辭文言繫辭說卦序卦雜卦謂之十翼而<lb/>
伊川程子亦云上古聖人始畫八卦三才之道備矣因<lb/>
而重之以盡天下之變故六畫而成卦而朱子元晦易<lb/>
本義亦云六畫者伏羲所畫之卦伏羲仰觀俯察見隂<lb/>
陽有竒耦之數故畫一竒以象陽畫一耦以象隂見一<lb/>
隂一陽有各生一隂一陽之象故自下而上再倍而為<lb/>
<pb n="KR3j0052_WYG_003-4a"/>
三以成八卦三畫已具八卦已成則又三倍其畫以成<lb/>
六畫而為八卦之上各加八卦以成六十四卦其說至<lb/>
詳至悉可信不誣矣今子不信周孔程朱之格言而惑<lb/>
遷雄淺陋之誣說其為易也固哉或者辭窮而退<lb/>
　　傳注引逸書之誤<lb/>
左傳昭十年子皮歸謂子羽曰夏書云欲敗度縱敗禮<lb/>
我之謂矣注云逸書也又十七年太史曰在此月也故<lb/>
夏書曰辰不集於房瞽奏鼓嗇夫馳庶人走此月朔之<lb/>
<pb n="KR3j0052_WYG_003-4b"/>
謂也注逸書也余按此兩節皆見於今文尚書如子皮<lb/>
所舉欲敗度縱敗禮兩言今見於太甲篇乃商書也而<lb/>
子皮以為夏書固失之矣而杜預遂以為逸書失尤甚<lb/>
矣至如周太史所舉辰不集於房四言今見於𦙍征正<lb/>
是夏書只差一不字無可疑者而杜乃注為逸殊可訝<lb/>
焉故辨之以明傳注不可盡信如此<lb/>
　　逸書與今古文之異<lb/>
禮記緇衣引兊命曰爵無及惡徳民立而正事純而祭<lb/>
<pb n="KR3j0052_WYG_003-5a"/>
祀是為不敬事煩則亂與書說命不同注疑逸書也左<lb/>
氏傳襄二十五年太叔文子曰書云慎始而敬終終以<lb/>
不困注逸書也文二年狼瞫曰周志有之勇則害上不<lb/>
登於明堂注周志周書也哀六年夏書曰惟彼陶唐帥<lb/>
彼天常有此冀方今失其行亂其紀綱注逸書也毛詩<lb/>
駪駪征夫每懐靡及注䟽引國語齊女告重耳云西方<lb/>
之書有之曰懐與安實病大事國語正文作實疚大事<lb/>
且注云西方謂周也凡此或與今文差字脫文或不全<lb/>
<pb n="KR3j0052_WYG_003-5b"/>
載即是書序所謂錯亂磨㓕及五十九篇之外逸書可<lb/>
也惟是今古文之異有出於逸書之外者今略舉數則<lb/>
以為辨證如毛詩注䟽鴻鴈小序注引書曰天將有立<lb/>
父母民之有政有居宣王之為是務䟽云今泰誓文言<lb/>
天將有立聖徳者為天下父母民之得有善政有安居<lb/>
為重也宣王之為是務言宣王之所為安集萬民是以<lb/>
民之父母為務意同武王所以為美又詩注䟽引臯陶<lb/>
謨外薄四海今定本作外敷四海恐非也䟽謂見臯陶<lb/>
<pb n="KR3j0052_WYG_003-6a"/>
謨而今文乃載之於益稷又西漢郊祀志引泰誓曰正<lb/>
稽古立功立事可以永年丕天之大律注今文泰誓也<lb/>
詩注䟽乃孔頴逹西漢注乃顔師古皆唐人也而皆引<lb/>
今文泰誓則非逸書今合觀古文今文尚書皆無此等<lb/>
語不知二者何所取證耶余家有吕大防所刋古文尚<lb/>
書一冊呂之序云得唐本於宋次道家皆𨽻古字且云<lb/>
其書自漢唐行於學官天寶間古文寖微下令廢其書<lb/>
以今文代之而頗改其辭如洪範無頗改為無陂之類<lb/>
<pb n="KR3j0052_WYG_003-6b"/>
古文由此遂絶而陸徳明獨存一二於釋文而已予以<lb/>
此本考之亦無二家所引泰誓之語也惟有費誓辨疑<lb/>
一語不可不正以剖析後世之惑今文尚書費誓首句<lb/>
云魯侯命伯禽宅曲阜予嘗疑魯侯即伯禽也如何更<lb/>
自出命此字極害義諸家注解咸莫能剖析今觀此古<lb/>
文尚書費誓篇首句元無命字其文止曰□<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>柏□<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
□□訓今文魯侯伯禽宅曲阜而已則今文衍字渙然<lb/>
冰釋矣<lb/>
<pb n="KR3j0052_WYG_003-7a"/>
　　舜七始詠<lb/>
前漢律厯志引書曰予欲聞六律五聲八音七始詠以<lb/>
出納五言女聽予者帝舜也言以律呂和五聲施之八<lb/>
音合之成樂七者天地四時人之始也順以歌詠五常<lb/>
之言聽之則順乎天地序乎四時應人倫本隂陽原情<lb/>
性風之以徳感之以樂莫不同乎一惟聖人為能同天<lb/>
下之意故帝舜欲聞之也七始詠三字今文尚書却只<lb/>
作在治忽注謂察天下治理及忽怠者在治忽三字於<lb/>
<pb n="KR3j0052_WYG_003-7b"/>
六律五聲八音解家頗傅㑹反不若班氏所載七始詠<lb/>
義訓胥協也又禮樂志房中祠歌曰七始華始肅倡和<lb/>
聲孟康注引班氏所載云七始者天地四時人之始以<lb/>
為樂名以此則知漢初尚存此詠施之祠樂予謂七始<lb/>
詠三字甚新可加以舜字作詞題賛頌之屬如徐子儀<lb/>
試宏詞歲舜五樂頌亦是引班志舜修五禮五樂注謂<lb/>
書云五玉玉字當為樂蓋已有五瑞即玉也且注列五<lb/>
樂之目於下即此類也因併記之<lb/>
<pb n="KR3j0052_WYG_003-8a"/>
　　中庸心性<lb/>
余頃在明新口講中庸大學篇義或者以其間中者乃<lb/>
其心常者乃其性庸者常也合中與庸亦合心性而言<lb/>
之也數語為疑余既因張宰叔蘭之問而答之矣後又<lb/>
有問中庸何以一字不及心而子以中為心曷所本乎<lb/>
余曰此正謂中字當指心而言而中庸一篇止言性而<lb/>
不及心余故斷之以中者乃其心而為言然其說不為<lb/>
無所本帝典以允執厥中而係之於道心惟微斯則朱<lb/>
<pb n="KR3j0052_WYG_003-8b"/>
子中庸序所云天命率性則道心之謂也故晦庵語録<lb/>
又云性本體也其用情也心則統性情該動静而為之<lb/>
主宰也又答景紹問心性之别曰性是心之道理心是<lb/>
主宰於身情性心惟孟子横渠說得好孟子惻隠之心<lb/>
仁之端仁是性惻隠是情須從心上發出來横渠曰心<lb/>
統性情是也蓋性者理也性是體情是用性情者皆出<lb/>
於心故心能統之言有以主之也余故本此數說謂中<lb/>
庸首言天命之謂性即中之所發次言中者天下之大<lb/>
<pb n="KR3j0052_WYG_003-9a"/>
本和者天下之逹道和者乃情也亦出於中之所發是<lb/>
庸與和乃性情也而皆統於心之中也中可統庸故言<lb/>
中庸而不可言庸中心可統性故言心性而不可以言<lb/>
性心如胡五峰謂天命之謂性是性乃天下之大本也<lb/>
然堯舜禹湯文王仲尼六君子先後相詔必曰心而不<lb/>
曰性何也曰心者知天地宰萬物以成性者也六君子<lb/>
者盡心者也故能立天下之大本此則中也者天下之<lb/>
大本言性而心在其中矣又晦庵謂中者心之體吕氏<lb/>
<pb n="KR3j0052_WYG_003-9b"/>
亦云此心至虗無所偏倚故謂之中以此心而應萬物<lb/>
之變無徃而非中矣余故斷之曰中者乃其心本諸此<lb/>
也<lb/>
　　艮卦厲閽心<lb/>
唐李鼎祚所集易傳李巽嵓序引頗取之予近詳觀則<lb/>
皆漢晉諸儒之解虞翻一家頗多而稍的切於𤣥弼之<lb/>
上宜乎自詭以夢吞三畫也其在艮卦之九三艮其限<lb/>
裂其夤厲閽心今易作熏心而李本作閽心且引虞翻<lb/>
<pb n="KR3j0052_WYG_003-10a"/>
注曰限腰帶處也坎為腰五來之三坎為心厲危也艮<lb/>
為閽閽守門人坎盗動門故厲閽心古閽作熏字馬因<lb/>
言熏灼其心未聞以坎水熏灼人也荀氏以熏為勲或<lb/>
又誤作動皆非也大率鼎祚六十四卦皆指動爻互體<lb/>
卦為說非後人之所及又於鼎卦鼎象也注引虞翻曰<lb/>
六十四卦皆觀繋辭而獨於鼎言象何也象事知器故<lb/>
獨言象也尤為有理余又按艮為閽寺乃易繋辭說卦<lb/>
虞翻援引非曲學也<lb/>
<pb n="KR3j0052_WYG_003-10b"/>
　　三陳九卦<lb/>
易大傳三陳九卦孔聖有深㫖焉横渠問繫辭獨說九<lb/>
卦之徳切於人事以徳字言之可謂深得之矣然只講<lb/>
得初陳之事於再於三尚有餘意今推言之自履徳之<lb/>
基至巽徳之制皆以之字發明其徳此初陳也自履和<lb/>
而至至巽稱而隠皆以而字發九徳之體此再陳也自<lb/>
履以和行至巽以行權皆以以字發九徳之用此三陳<lb/>
也此九卦有徳有體有用深味之則方見切於人事之<lb/>
<pb n="KR3j0052_WYG_003-11a"/>
要也<lb/>
　　不徹薑食<lb/>
論語鄉黨謂不徹薑食荆公嘗問其義於劉貢甫貢甫<lb/>
善謔隨對之曰案本草薑多食令人損智道非明民將<lb/>
以愚之孔子方以道教人故勸民食薑以愚其智耳本<lb/>
以戲介甫之鑿於經學也介甫初然其說而徐悟其戲<lb/>
及晦庵朱文公詠子薑詩兩聨云薑云能損心此謗誰<lb/>
與雪請誦去穢功神明看朝徹自注云本草載薑乆食<lb/>
<pb n="KR3j0052_WYG_003-11b"/>
去臭氣通神明或云傷心氣不可多食者非予因悟孔<lb/>
子不徹薑食之意於乎聖賢格物之學見之於一話一<lb/>
言之間無非教也彼貢甫之玩人喪徳又近於侮聖言<lb/>
烏知其非哉<lb/>
　　常儀常娥之辨<lb/>
古今靈怪之言莫極於淮南子蓋劉安惚慌誕妄自託<lb/>
於仙而著鴻烈之書不足信也而後人多引淮南子以<lb/>
注屈原天問朱文公常辨之云淮南子似因天問而設<lb/>
<pb n="KR3j0052_WYG_003-12a"/>
為傅㑹之說也余嘗疑其所載常娥一事許慎注云常<lb/>
娥羿妻也羿請不死之藥於西王母常娥竊之以奔月<lb/>
後漢張衡靈憲論遂引之為證且云常娥託身於月是<lb/>
為蟾蜍余又笑其豈有人而變為蟾蜍之理假如其說<lb/>
而化為蟾則蠢爾何形容尚烏得為月中仙乎其後王<lb/>
充論衡及謝莊月賦後漢書注承訛因陋盛賛素娥之<lb/>
美至明皇遊月宫而怪妄極矣余常觀漢志黄帝使羲<lb/>
和占日常儀占月車區占星而每疑所謂常娥即因常<lb/>
<pb n="KR3j0052_WYG_003-12b"/>
儀字之誤而起紛紛之說然亦未敢臆决之也及讀周<lb/>
官注云儀義二字古皆音俄而洪丞相适引詩實惟是<lb/>
儀協在彼中阿樂且有儀亦協中阿太元亦以各遵其<lb/>
儀協不偏不頗而漢碑凡蓼莪皆作蓼儀然後自信其<lb/>
說斷知諸人之妄以常儀為常娥明矣後因觀天問有<lb/>
云胡羿射夫河伯而妻彼洛濵注水神宓妃也羿射河<lb/>
伯而妻其妃也若以怪證怪則羿妻乃宓妃豈常娥耶<lb/>
學者不觀正史及經注字義而惟怪誕之說是信是蓋<lb/>
<pb n="KR3j0052_WYG_003-13a"/>
吾夫子所云未見好徳如好色也可不悲夫故為之辨<lb/>
　　厯日字所始<lb/>
堯典雖曰厯象日月星辰然未嘗連文說厯日字後世<lb/>
方言厯日然竟莫明其所始至坡詩云老去怕看新厯<lb/>
日雖百家注之亦無有一人及之者余按周禮馮相氏<lb/>
以㑹天位注謂合此歲日月辰星宿五者以為時事之<lb/>
候若今厯日太歲在某月某日某甲朔日直某也又引<lb/>
孝經說曰故勑以天期四時節有晚早趣勉趣時無失<lb/>
<pb n="KR3j0052_WYG_003-13b"/>
天位皆此術也以此觀之則今之厯法已詳備於漢時<lb/>
然是漢世已謂之厯日矣寶祐元年改厯名㑹天深得<lb/>
厯日經注本㫖<lb/>
　　祥刑詳刑字義之通<lb/>
先師鶴山在遂寜漕廨作極堂碑時攝憲書詳刑字余<lb/>
後繼忝漕節重新極堂仍立鶴山之碑一時僚屬咸疑<lb/>
詳刑字以為尚書吕刑篇告爾祥刑監于茲祥刑只作<lb/>
祥字余因謂之曰唐百官志改大理正為詳刑大夫固<lb/>
<pb n="KR3j0052_WYG_003-14a"/>
已用此詳刑字然不為無所本也當時顔師古輩留意<lb/>
經學故於傳注咸通焉蓋吕刑篇中告爾祥刑只作祥<lb/>
字注謂善用刑之道然周禮太宰之職五曰刑典以詰<lb/>
邦國注引書曰度作詳刑以詰四方考今古文尚書吕<lb/>
刑只曰度作刑以詰四方即無詳字然詳刑字見於經<lb/>
注亦可通用也<lb/>
　　辨餕餘不祭<lb/>
禮記云餕餘不祭父不祭子夫不祭妻本當三句各為<lb/>
<pb n="KR3j0052_WYG_003-14b"/>
一義而本注乃於餕餘不祭下作一義注云食人之餘<lb/>
曰餕禮輕故不敢祭此義是也然於父不祭子夫不祭<lb/>
妻之下别作一義注云祭先也從卑處家故不祭則是<lb/>
以夫與父不得而祭其妻子也此何義也故朱文公先<lb/>
生嘗釐正之以為父不祭子夫不祭妻非不祭也但明<lb/>
其不可以餕餘而祭耳在禮生則婦可餕夫之餘子可<lb/>
餕父之餘既死矣則以鬼禮享之當用其嚴敬弗可以<lb/>
餕餘而祭之為䙝且慢也此說明甚而世之俗儒薄夫<lb/>
<pb n="KR3j0052_WYG_003-15a"/>
乃有泥古注而不祭妻子者是可哀也是可鄙也故發<lb/>
明朱子之說而厚俗云<lb/>
　　輿地圖名<lb/>
世言輿地圖皆謂始於漢光武披輿地圖而不知前漢<lb/>
淮南王安傳已有按輿地圖之語第蘇林注曰輿猶盡<lb/>
載之意可謂淺陋余謂大易云坤為輿然則地以輿名<lb/>
無易於此亦猶天形如倚蓋張衡作蓋天圖云<lb/>
　　古聖賢名<lb/>
<pb n="KR3j0052_WYG_003-15b"/>
余大父武陽府君好古博雅生平精於篆𨽻行草殘碑<lb/>
斷刻靡不捜訪自集𨽻格一册以補洪景伯漢𨽻之缺<lb/>
其中有一節云東州冢間得三碑髙廣各五六尺皆就<lb/>
石室壁間刻古聖賢義夫節婦及車馬人物其質樸可<lb/>
笑然每事各有漢𨽻數字字止五六分筆法精穏可為<lb/>
楷式生平所閱漢𨽻未有若是之小者而完好如新蓋<lb/>
不為風日所剥泐且模印者尚寡故也乾道丁亥五月<lb/>
子堅書余每閲之恨不得見其碑石之正在何所然甚<lb/>
<pb n="KR3j0052_WYG_003-16a"/>
愛其伏羲神農黄帝帝堯之賛及曾子老萊丁蘭之賛<lb/>
文㫖精嚴簡古非後世所及如祝誦氏不知其為沮誦<lb/>
或祝融帝嚳字作帝俈殊可以證古辨今後因護漕攝<lb/>
憲梓部行部至資州則此碑在州宅博雅堂下經兵火<lb/>
之後刓缺多矣制梱又輦運寘之明新士夫殊無識者<lb/>
余奉祠歸過渝為學官言其事且以祖父所𨽻模本付<lb/>
之令補完又未知其果否也因惜其漢𨽻存者寡矣一<lb/>
失其傳堙没亡考故錄其碑而識其事以資考古君子<lb/>
<pb n="KR3j0052_WYG_003-16b"/>
之訪焉　梁髙行　奉金者　使者　秋胡妻　衞將<lb/>
軍　藺相如　騎都尉　休屠象　李氏遺孤　忠孝<lb/>
李善朱明妻　姑娣兒　弟　章孝母　董永千乘人<lb/>
也　父邪渠哺父　榆母　藺相如趙臣也奉壁於秦<lb/>
范且<hi>右一碑</hi>伏戯倉精初造工業畫卦結繩以理海内祝<lb/>
誦氏無所造為未有耆欲刑罰未施　　　　　　神<lb/>
農氏因宜教田辟土種穀以振萬民　黄帝多所改造<lb/>
兵　裳　宅　帝顓頊髙陽者黄帝之孫而昌子　帝<lb/>
<pb n="KR3j0052_WYG_003-17a"/>
俈髙辛者黄帝之曾孫也　帝堯放勲其仁如天其知<lb/>
如神就之如日望之如雲　帝舜名重華夏禹長於地<lb/>
理泉隂隨　退為　刑　曽子孝以通神明貫感祗著<lb/>
乎朱方後世凱式　綱　閔子騫母居喪移寒御　老<lb/>
萊子楚人也事親至孝衣服斑連嬰兒之態令親有驩<lb/>
君子嘉之孝道大焉　丁蘭二親終後立木為父鄰人<lb/>
假物報乃借與　管仲　齊桓公　曹子刦桓　魯莊<lb/>
公　侍郎専諸炙魚刺殺吳王　荆軻　秦武陽　樊<lb/>
<pb n="KR3j0052_WYG_003-17b"/>
於其頭<hi>右第二碑</hi>　使者　長婦兒　梁節姑<hi>女</hi>捄者　姑<lb/>
<hi>女</hi>其室失火取兄子往輙得其子赴火如亡示其誠也<lb/>
　後母子　前母子　齊繼母　東師節女　怨家攻<lb/>
者　孝孫葬者　湯父　乞漿者　義漿羊公　豫讓<lb/>
殺身以報知己　韓王　聶政　齊王　無鹽醜女鍾<lb/>
離春處士　縣功曹<hi>右第三碑</hi>
　　因古碑辨後漢建武中元四字年號及永憙年號<lb/>
　　以正史傳之誤<lb/>
<pb n="KR3j0052_WYG_003-18a"/>
雅安志云雅州古碑埧有漢碑蜀郡掾治道記其碑紀<lb/>
年號云建武中元二年李巽嵓先生燾仁甫為雅州郡<lb/>
從事日跋其碑云蜀郡掾治道自建武中元二年丁巳<lb/>
距今紹興二十有一年辛未凡千九十有三年蓋光武<lb/>
時蜀抵卭筰徼外途實由此今已蕪廢弗治野人樵蘇<lb/>
見之始傳墨本漢𨽻未有若此竒古也按後漢紀建武<lb/>
三十二年改為中元無建武字又按祭祀志改建武三<lb/>
十二年為建武中元元年此記與志合紀失之矣宋鄭<lb/>
<pb n="KR3j0052_WYG_003-18b"/>
公嘗輯紀年通譜謂紀志俱出范氏而所載不同此必<lb/>
帝紀傳寫脫誤蓋官書累經校定學者失於精審但見<lb/>
改元復有建武二字輙妄以意删去故先定著建武中<lb/>
元元年又謂流俗以帝紀為正乆而未悟乃并列中元<lb/>
之號疑以𫝊疑鄭公之慎也然續漢志實司馬彪所撰<lb/>
鄭公謂俱出范氏則非矣及司馬溫公作資治通鑑雖<lb/>
存鄭公說頗從帝紀止稱中元蓋袁宏後紀亦止稱中<lb/>
元不冠建武事無明證固宜從衆也若使此記早出其<lb/>
<pb n="KR3j0052_WYG_003-19a"/>
真偽立見則鄭公必不併列兩元溫公必不承范袁之<lb/>
誤矣溫鄭皆大儒於出入證據之學尤詳偶未見此頗<lb/>
有遺恨歐陽永叔留意集古録謂可正史傳缺謬詎不<lb/>
信夫惜此記又不使永叔見之也　又淳熙二年春卭<lb/>
州蒲江縣上乘院僧治基増築大殿闢地凡仭得古竁<lb/>
焉其封石刻作兩闕狀中有文二十九字云永憙元年<lb/>
二月十二日蜀郡臨卭漢安鄉安定里公乘校官掾王<lb/>
幽字珍儒臨卭太守宇文紹奕字衮臣好古博雅士也<lb/>
<pb n="KR3j0052_WYG_003-19b"/>
聞之亟命輦致郡齋龕之壁以余大父勤齋先生子堅<lb/>
平生留意篆𨽻碑刻俾原而釋之勤齋為考訂而跋之<lb/>
云此固漢𨽻無疑其曰蜀郡臨卭蓋兩漢因秦之舊而<lb/>
弗易也其鄉里則沿革不常不必深䆒曰公乘云者按<lb/>
百官表於爵之級為第八言其得乘公家之車許氏子<lb/>
進說文表稱長安槐里公乘是也其書爵於鄉里之下<lb/>
則知古人所謂爵里刺先後如此其稱校官掾按韓延<lb/>
壽傳令文學校官諸生皮弁執俎豆則知其人嘗為學<lb/>
<pb n="KR3j0052_WYG_003-20a"/>
官之屬矣官爵皆漢制也惟永憙之號不見於史世猶<lb/>
疑之某以宋鄭公紀年通譜考之自漢武以來以永名<lb/>
元者二十有七以憙名元者三頋未有以憙連永者謹<lb/>
按冲帝即位所改之元史傳相承以為永嘉與晉懷帝<lb/>
同號按晉永嘉元年是歲丁卯李特據蜀改元建初已<lb/>
五年矣特之子權自稱太武亦已三年西晉正朔之所<lb/>
不及此蜀刻也又不作嘉則其非晉固不待辨然漢之<lb/>
永嘉止一年質帝之立乃更本初之號熹之與嘉文字<lb/>
<pb n="KR3j0052_WYG_003-20b"/>
易貿亂一年而改見於他文者幾希矧魯魚帝虎不啻<lb/>
三傳寧無訛謬宋鄭公謂官書累經校讎學者失於精<lb/>
審烏乎非此刻出於今日而文字初無少缺孰知漢冲<lb/>
帝永嘉之為永熹也夫自古改元不無所本是年帝甫<lb/>
二歲梁太后臨朝按許子重說文憙者恱也從喜從心<lb/>
故劉寛碑書河東聞憙皆為聞喜取恱喜以名元而冠<lb/>
以長久之義其太后之意歟或一時省文以憙從喜如<lb/>
劉寛碑通借之類而後乃喜訛為嘉特偏傍耳其後和<lb/>
<pb n="KR3j0052_WYG_003-21a"/>
熹鄧太后以謚法有功安人曰憙故取以易名恐亦必<lb/>
出此宋鄭公於延熹之元謂字說熹為火熾疑漢從火<lb/>
徳義若延其熹盛以冠元幾矣若施之熹平光熹則又<lb/>
跋㚄故其說又謂兼取有功安人之意似亦未為該洽<lb/>
某謂憙之與熹古蓋通用如廣漢屬國侯夫人碑云神<lb/>
宓設兮萬姓熹與滋時期叶韻其字從火此其明證安<lb/>
知熹平光熹與夫和熹之熹不皆通為喜耶歐陽文忠<lb/>
公好集古書以為可正史傳缺謬矣曩紹興辛未巽嵓<lb/>
<pb n="KR3j0052_WYG_003-21b"/>
李公因青衣蜀郡掾治道記始克正建武中元紀號之<lb/>
實某今因臨卭校官之刻乃克正漢永嘉名元之訛是<lb/>
用巽嵓故事且建武距辛未千九十有三年永熹距乙<lb/>
未千九十有一年豈物之隠見事之晦明亦自有數焉<lb/>
故不辟而書此二篇之文皆見於巽嵓及勤齋本集刋<lb/>
行於世矣余故表而出之以資學者辨證之助<lb/>
　　古糚鏡銘<lb/>
鳳州遁迹山有<hi>闕</hi>家崖景徳二年軍人楊起忽入一洞<lb/>
<pb n="KR3j0052_WYG_003-22a"/>
穴穴中有石作鏡架一坐鏡圍五寸背鑄水族囘環有<lb/>
銘三十二字曰煉形神冶瑩質良工當眉寫翠對臉傅<lb/>
紅如珠出匣似月停空綺窗繡幌俱涵影中方取鏡而<lb/>
聞後有風雨聲既出穴鏡存而匣已爛矣詳其文乃是<lb/>
粧鏡不知何代之物而文義甚佳惜其不見於文集而<lb/>
獨見於郡志故傳録之以補欵識之一云<lb/>
　　夷齊泰伯封諡<lb/>
國朝天禧元年封汾州介之推廟為潔恵侯元符三年<lb/>
<pb n="KR3j0052_WYG_003-22b"/>
七月封伯夷為清恵侯叔齊為仁恵侯吳㤗伯為至徳<lb/>
侯東方朔為智辨侯並行制見於國朝大詔令中而諸<lb/>
史往往不盡登載也<lb/>
　　改室人為安人<lb/>
政和初定命婦八階孺人次以室人後改為安人亦見<lb/>
於大詔令今職源等書亦不載也<lb/>
　　東箱字<lb/>
周昌傳吕令側耳東箱聼注師古曰正寢之東西室皆<lb/>
<pb n="KR3j0052_WYG_003-23a"/>
曰箱言似箱篋之形余謂此說得之今世誤作東廂西<lb/>
廂皆非是<lb/>
　　守令以愛民為心<lb/>
邑令乃字民之官關係攸重魯論一書吾夫子獨丁寜<lb/>
於為宰為令之戒而他職不與焉實以得百里之地而<lb/>
君之乃斯民休戚之寄故曰可以寄百里之命然必在<lb/>
乎為之牧守充聖門之意及聖主之心申飭而勞勉之<lb/>
且寛恤通情以待之其不我從而厲民者必汰斥之則<lb/>
<pb n="KR3j0052_WYG_003-23b"/>
民勞可小康矣余嘗觀朱文公語録所載一事云楊至<lb/>
說王十朋詹事守泉州初到任㑹七邑宰勸酒厯告以<lb/>
愛民之意出一絶以示之曰九重天子愛民深令尹宜<lb/>
懷惻隠心今日黄堂一盃酒使君端為庶民斟邑宰皆<lb/>
為感動余因歎王梅溪固自得聖門勉邑宰之遺意而<lb/>
朱徽文公表而出之以為儒生作牧之式民之幸也其<lb/>
後真西山希元帥牧潭州㑹長沙十二縣宰有詩云從<lb/>
來守令與斯民都是同胞一體親豈有脂膏供爾禄不<lb/>
<pb n="KR3j0052_WYG_003-24a"/>
思痛痒切吾身此邦祇似唐時古我輩當如漢吏循今<lb/>
日湘春一巵酒直須散作十分春及帥福唐又有㑹三<lb/>
山十二宰古風一長篇甚惻怛近年王實齋去非守平<lb/>
江作㑹兩倅六邑宰詩曰守令張官本為民恫瘝無異<lb/>
切吾身但令六縣皆朱邑何必黄堂有信臣田里要須<lb/>
興孝弟閭閻謹勿致嚬呻與君共舉一盃酒化作人家<lb/>
㸃㸃春及移鎮宣城又有飲諸縣宰詩二賢同本於梅<lb/>
溪<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>意固一世名徳足以聳動貪酷之吏而褫其魄然<lb/>
<pb n="KR3j0052_WYG_003-24b"/>
余嘗觀唐吕溫知衡州送毛令絶句曰布帛精麤任土<lb/>
宜疲人識信每先期今朝臨别無他祝雖是蒲鞭也莫<lb/>
施則知王梅溪又體此意而推廣之也吕溫在八司馬<lb/>
之流何足道哉而愛民之心乃能如此則今之為太守<lb/>
者不恤縣令虐取厲民於諸邑惟視其督課之多寡以<lb/>
為殿最烏乎之人也不寜為孔聖及朱子之罪人也而<lb/>
實梅溪西山實齋之罪人也抑又可惜而為三君子之<lb/>
罪人乃吕司馬之罪人也可不深嗟而甚疾之耶余將<lb/>
<pb n="KR3j0052_WYG_003-25a"/>
指梓部六年常跋視民如傷四字每銓量本部知縣即<lb/>
與一本蓋推廣明道先生之語也無問其知行之篤然<lb/>
刋諸石以上者獨江安馮宰大足先宰蓬溪吳宰三人<lb/>
而已吳宰又為一跋於其下詞㫖甚佳予怪其右列細<lb/>
訪之乃其舘客令狐叔子之作也然吳宰之政民甚安<lb/>
之至有頌其徳政而相率詣本臺借留者又歎儒冠之<lb/>
反不鶡冠若也<lb/>
　　辨灰酒<lb/>
<pb n="KR3j0052_WYG_003-25b"/>
陸放翁筆記又有云唐人愛飲甜酒灰酒如杜子美詩<lb/>
不放春醪如蜜甜則引證切矣如灰酒又引陸龜蒙酒<lb/>
滴灰香似去年一句為證余又哂其不然蓋龜蒙初冬<lb/>
絶句末聨云小爐低幌還遮掩酒滴灰香似去年言初<lb/>
冬圍爐飲酒盞瀝滴在灰中而香仍似去年光景不是<lb/>
酒似灰香耳以上句觀之其義昭然此老精於詩而不<lb/>
善觀詩如此何哉<lb/>
　　市井字出春秋井田記<lb/>
<pb n="KR3j0052_WYG_003-26a"/>
今人常談市井字莫考其證據此蓋出於後漢循吏傳<lb/>
中云白首不入市井注引春秋井田記曰井田之義有<lb/>
五一曰無泄天時地氣二曰無費一家三曰同風俗四<lb/>
曰合巧拙五曰通財貨因井為市交易而退故稱市井<lb/>
也余因愛市井之名義起於此且春秋井田記不見於<lb/>
他書獨此引用故表而出之以資博聞<lb/>
　　瓦卜<lb/>
今之瓦卜蓋有取於周太卜之瓦兆注云瓦兆帝堯之<lb/>
<pb n="KR3j0052_WYG_003-26b"/>
兆其象似瓦原之釁罅是用名之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　學齋佔畢卷三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三命通㑹卷十</head> <lb/>
    <p>
<pb n="KR3g0042_WYG_010-1a"/>
欽定四庫全書<lb/>
　三命通㑹卷十<lb/>
　　　　　　　　　　　　明　萬民英　撰<lb/>
　　　㸔命口訣<lb/>
大凡㸔命先㸔月支有無財官方㸔其他月令為命也<lb/>
月取支神年取天干日取天干流嵗取天干大運取支<lb/>
神年為本日為主如月有正官及偏官而時又入他格<lb/>
只以月中取他格無用如月令全無可用方㸔他格<hi>古</hi>
<pb n="KR3g0042_WYG_010-1b"/>
<hi>歌云</hi>三宫帶格混難詳不曉憑誰是貴方一任三宫皆<lb/>
帶格除非只得用提綱是也月令用地支假如官星須<lb/>
要上下干支透出為妙或干透出支中不透主聰俊忌<lb/>
年與時衝月支日支自衝不妨大運及嵗君來衝月支<lb/>
則禍凡正官一位乃君子貴人篤厚純粹剛直亷眀年<lb/>
時有印尤妙多則反主成敗四位純官仕宦虚名凡七<lb/>
煞一位聰明伶俐二位三位先清後濁四柱純煞有制<lb/>
貴無制貧凡財一位務要得時富貴成家為人性燥𦂳<lb/>
<pb n="KR3g0042_WYG_010-2a"/>
急二位性氣减半三位四位耗氣身衰若身旺甚則可<lb/>
成立弱則勞苦生受凡印不論一位二位四位都好格<lb/>
中不宜見財破印大凡行好運日干傷流年嵗君干頭<lb/>
禍輕行不好運日干傷嵗君干頭禍重若巳發過則死<lb/>
辰戌丑未各有三分餘氣如行午運至未有三分火氣<lb/>
行子至丑有三分水氣之例不可全作土論凡陽刃格<lb/>
嵗運最怕衝合太嵗干合日時干者為晦氣煞日時干<lb/>
支與流年干支同為轉趾煞如庚申日見庚申或庚寅<lb/>
<pb n="KR3g0042_WYG_010-2b"/>
太嵗之類輕則逺遷重則毁屋破財凡年月日有吉神<lb/>
要時引歸生旺之處有凶神要時引歸制伏之鄉若時<lb/>
上帶吉神或凶神亦要年月日上吉者生之凶者制之<lb/>
月上有用神得祖宗之力時上有用神得子孫之力反<lb/>
此則否<lb/>
凡㸔命以日干用為天元是以干為禄日支月攴用為<lb/>
地元是以支為命假如壬癸日己未月干支透出財官<lb/>
是也財官論原有原無地支原有財官天干不露出者<lb/>
<pb n="KR3g0042_WYG_010-3a"/>
不問若地支無財官只是天干透出雖行好運亦不濟<lb/>
事㸔流年嵗君只用天元若行運雖重地支亦要㸔運<lb/>
天元人命柱中或有官星或有偏官有制伏太過而運<lb/>
干見官煞可發運支無財而運干是財亦可為福運支<lb/>
無煞而運干是煞亦可為禍人命以當生之月為運元<lb/>
最怕大運並嵗君來衝為禍以當生官星為禄元最怕<lb/>
衝壞如丁日生人以壬為官而生亥月亥中有壬是丁<lb/>
之禄若年與時有巳字則衝壞禄元以當生財星為馬<lb/>
<pb n="KR3g0042_WYG_010-3b"/>
元最怕刼奪如庚日生人以甲乙木為財而生寅卯月<lb/>
寅中甲木偏財卯中乙木正財若年時有辛字却有争<lb/>
奪之患嵗運同論凡年干上有日之官星福氣最厚有<lb/>
日之七煞終身不可除去官星為禄財星為馬行官星<lb/>
發官行財星發財二者不可缺一各有所用年月上有<lb/>
財官必生富貴之家祖父根基少年便行官禄運多是<lb/>
㓜年拜命早發功名年月無財官日時有之則是自已<lb/>
成立人命以財官為本柱中但得其一亦可發福若四<lb/>
<pb n="KR3g0042_WYG_010-4a"/>
柱原無官星不入他格年月日時干支財多又行財旺<lb/>
運亦能成就功名以財旺自能生官須身旺方許年月<lb/>
無財官㓜年又行不好運多是出身卑微破祖傷父無<lb/>
見成之福凡命官煞混雜傷官合神重男子犯之躭迷<lb/>
酒色女人逢之不媒自嫁<lb/>
凡㸔命專以日干為主取提綱所用之物為命譬月令<lb/>
以金木水火土為用但有一件取其節氣先後輕重淺<lb/>
深成局破衝細加考究曰官曰印曰財曰煞曰食神曰<lb/>
<pb n="KR3g0042_WYG_010-4b"/>
傷官以此六法消息之逢官㸔財逢煞㸔印逢印㸔官<lb/>
取四者不偏不倚生剋制化為上遇破害休囚為下運<lb/>
有生有去為福有助有剥為禍亦有用年日時支合成<lb/>
格局者然皆以月令為用假令月用金只用金用火只<lb/>
用火十八格内取六格為重用相生定格合局却用年<lb/>
日時下以推輕重淺深如逢官用印不怕煞是煞局印<lb/>
印局身還作上局取之逢印㸔煞但有官煞在命行官<lb/>
煞鄉亦作貴論月令通官柱中遇財財旺生官乃富貴<lb/>
<pb n="KR3g0042_WYG_010-5a"/>
柱中見財要入財旺運發福但見一煞則以煞為重不<lb/>
可用財若行財旺運乃財生煞黨作貧賤言凡格以煞<lb/>
為重<lb/>
凡命先㸔干神有無尅制支神有無刑衝干支納音有<lb/>
無戰鬭降伏如甲以寅為禄而寅上有何干甲以辛為<lb/>
官而辛得何支干不侵支則天乃尊支不犯干則地乃<lb/>
卑五行不相賊則人乃順四孟不相害則馬乃能馳若<lb/>
干侵支犯五行相賊又當分别主本有氣無氣有用無<lb/>
<pb n="KR3g0042_WYG_010-5b"/>
用有救無救成格不成格則干支錯綜五行變化造化<lb/>
在其中矣<hi>李淳風云</hi>五行生旺觀福氣之往還五行死<lb/>
絶在吉神之救助若五行得地納音相生吉神無助亦<lb/>
榮五行無氣納音相妨縱有吉神不用<lb/>
凡命天元喜地元有禄如甲巳喜四季乙庚喜申酉丙<lb/>
辛喜亥子丁壬喜寅夘戊癸喜己午地元喜天元有合<lb/>
如子丑喜戊寅喜己邜辰喜庚巳喜辛癸午未喜甲壬<lb/>
申喜乙酉戌喜丙亥喜丁天元地元皆有一生福氣高<lb/>
<pb n="KR3g0042_WYG_010-6a"/>
崇皆無名利無成壞天元者三十九嵗以前名利難發<lb/>
壞地元者四十嵗福不如前若天元秀氣坐禄如癸得<lb/>
子甲得寅之例不貴即富地元忌天元相尅如子丑怕<lb/>
己寅怕庚邜辰怕辛巳怕甲壬午未怕乙癸申怕丙酉<lb/>
戌怕丁亥怕戊更㸔喜忌何如不可執定<lb/>
凡命取干支與納音同類壬子壬午真木己酉己夘真<lb/>
土丙子丙午真水戊子戊午真火乙丑乙未庚辰庚戌<lb/>
真金若乙酉日庚辰時為精金丁巳日丙午時為精火<lb/>
<pb n="KR3g0042_WYG_010-6b"/>
癸亥日壬子時為精水巳丑日戊辰時為精土甲寅日<lb/>
丁夘時為精木以上遇者俱主富貴若火人丙日辛時<lb/>
辛日丙時木人甲日巳時巳日甲時土人戊日癸時癸<lb/>
日戊時水人壬日丁時丁日壬時金人庚日乙時乙日<lb/>
庚時雖為五行真貴重犯减福<lb/>
凡命取五行真氣交互如辛亥金人得丁巳土有丁壬<lb/>
合真木往來有丙辛合真水往來丁巳土人得癸亥水<lb/>
有戊癸合真火往來有丁壬合真木往來如戊戌癸亥<lb/>
<pb n="KR3g0042_WYG_010-7a"/>
丁巳辛亥交互真氣全乃宰相命也戊午火得壬子木<lb/>
中有丁壬真木戊癸真火丙申火得乙酉水中有丙辛<lb/>
真水乙庚真金庚寅得己邜土中有甲巳真土乙庚真<lb/>
金如庚寅巳邜庚寅己夘交互全乃兩府命也<lb/>
凡命先論化氣考五運篇以甲丙戊庚壬合五陰干為<lb/>
太過乙丁巳辛癸合五陽干為不及太過不及之間有<lb/>
權存焉考天元變化書又分晝夜如六甲日生木夜生<lb/>
化土故六戊人得甲取日生為鬼夜生為官用六乙人<lb/>
<pb n="KR3g0042_WYG_010-7b"/>
日生用金夜生用木故六巳人見之日生為官夜生為<lb/>
鬼獨六己六庚不變是以五陽干晝生為本體夜生作<lb/>
化㸔五陰干夜生為本體晝生作化㸔六般陽命男犯<lb/>
禄鬼倒食須取夜生反凶作吉呼鬼為官倒食為喜神<lb/>
却以日生為順六般陰命男犯禄鬼倒食須取日主反<lb/>
凶作吉餘並同前却以夜生為順女人皆反此求之此<lb/>
晝夜氣象是陰陽配合剛柔體用也<lb/>
凡命五行下生上曰助氣主一生自享其福上生下曰<lb/>
<pb n="KR3g0042_WYG_010-8a"/>
盗氣主一生供人之福上尅下曰順主有威勢而制人<lb/>
下尅上曰逆主多沉滯而難發死絶尤𦂳生旺差慢四<lb/>
柱納音鬼多主本當時名曰官星乘旺納音財多主本<lb/>
無氣名曰財多害身<lb/>
凡命五行貴陰陽相等如兩金見兩木或兩火兩土兩<lb/>
水之類各自成象方吉若太過不及如三水一木一水<lb/>
三木等類俱不為福假令金人三金一木金尅木為財<lb/>
三金争一木是分擘其福多主財物不遂若一金三火<lb/>
<pb n="KR3g0042_WYG_010-8b"/>
火多金少煎熬太過主一生不閒又如甲人逢三壬三<lb/>
巳謂之三吞三偶主不吉若逢兩巳兩庚謂之重偶重<lb/>
傷視三尤凶不貧即夭餘以例推<lb/>
凡㸔命傷官見官而早死七煞見財夭亡財逢刼盡死<lb/>
重財破印凶水盛木流終為外鬼食神逢梟死於牢獄<lb/>
刼重見財死煞旺掛根休亡神七煞衝刑非徒流亦亡<lb/>
縲絏傷官羊刃重併雖全體而死血光財星見刃財散<lb/>
人亡生旺死於庫墓庫墓絶於生旺晚有吉運行凶運<lb/>
<pb n="KR3g0042_WYG_010-9a"/>
未入死卒何分有凶運來吉運未來發福曷論當究進<lb/>
氣退氣之由更審己發未發之義將來而速進㓛畢以<lb/>
先歸一生嵗運皆凶年少早死末旬命星得地老壽彌<lb/>
髙老怕生旺少嫌死絶羊刃逢生多惡死有根煞旺定<lb/>
凶終春旺火多宜西北庫是歸期夏熒金旺利東南鬼<lb/>
鄉夀地四刃星重死在正財之下一官貴淺終於陽刃<lb/>
之中四柱俱傷人自死金神入水溺為灾羊刃倒戈無<lb/>
頭之鬼煞星叠刃半體之徒制伏中和煞極全而氣死<lb/>
<pb n="KR3g0042_WYG_010-9b"/>
生扶太過印更旺而身終傷官入墓死晚局最宜觀陽<lb/>
生而陰死陰死而陽生煞逢三合太過必傾五行之内<lb/>
宜細消詳<lb/>
凡㸔命五行太過不及固不為福中間亦微不同如水<lb/>
土不嫌死絶以盈天地間皆水土無分四時豈有死絶<lb/>
之理但辨輕重如㸃水滴衆土之中則乾撮土壅衆水<lb/>
之中則散當論多寡分重輕也金非土不生木非水不<lb/>
長故金木欲其生旺怕見死絶如金死則沉木死則灰<lb/>
<pb n="KR3g0042_WYG_010-10a"/>
與水土不同火藏於木宿於土故不欲旺旺則焚亦不<lb/>
欲死死則滅惟得其平則佳五行水土均賴凡木金火<lb/>
之命尤為要也<lb/>
凡五行取象本象取本象如甲乙丙丁木火象之類化<lb/>
象取化象如戊癸丁壬亦木火象之類金水象不可見<lb/>
土謂土雑水混金自不清嵗運遇土亦滯惟金水不雑<lb/>
生於秋月最貴如明神宗癸亥辛酉癸亥辛酉干支俱<lb/>
金水不雑水生金月金助水清二水二金成象所謂金<lb/>
<pb n="KR3g0042_WYG_010-10b"/>
白水清别無夾雜又合兩干不雑所以尊為天子如癸<lb/>
酉癸亥庚子辛巳金生水月金反泄氣沉於亥子之中<lb/>
所以不免水厄金土象不可見木謂木尅土則土不能<lb/>
生金不成象也土積成金土多金少其福厚實金重土<lb/>
輕福出艱辛金火象不可見水見水則火滅金沉不能<lb/>
成器金重火輕發遲益壽金輕火重發早退速或主夀<lb/>
虧金木象不宜見火生木畏金見火成秀死木得金方<lb/>
成造化金重木輕令人骨痛木重金輕主損錢財或肺<lb/>
<pb n="KR3g0042_WYG_010-11a"/>
疾相攻惟金木相宜則吉水木象秀而清高不可見夘<lb/>
巳以水死絶木火象秀而豐富不可見金以木受尅流<lb/>
年遇之俱災水火象成既濟最妙或未濟亦得不可見<lb/>
土火多性燥水多眼疾火怕死水怕浴入酉火死水浴<lb/>
主艱難而死嵗運同此象日時忌之水土象不可見火<lb/>
土重水輕秀而不實水重土輕却有科名火土象不可<lb/>
見水火虛土聚不成物若同水流主汨沒如戊子戊午<lb/>
己丑己未丁巳丁亥丙辰丙戌丙丁與戊己相夾乃火<lb/>
<pb n="KR3g0042_WYG_010-11b"/>
虛土聚李九萬以戊子己丑戊午己未丙辰丁巳丙戌<lb/>
丁亥皆火土夾雑之象不可以連珠為貴時上逢壬癸<lb/>
水土滯火滅平生蹇薄<hi>又云</hi>火火見土則暗土土見火<lb/>
則虛土輕火重則燥己夘日見丙寅時是也火輕土重<lb/>
不明丁酉日見戊申時是也如<hi>韓學士</hi>戊戌丁巳戊戌<lb/>
丁巳火土成象又為鳯凰干支格故貴<hi>經云</hi>金水多清<lb/>
金土多厚以其相生金火多剛金木多正以其相尅火<lb/>
土多毒火木多聰火水多昧火金多烈木火文彩木水<lb/>
<pb n="KR3g0042_WYG_010-12a"/>
清竒木金方直木土毒害水火智慧水木智仁水金秀<lb/>
麗水土重濁各以五行之性推之<lb/>
凡命怕同類相破如己未見甲辰甲辰見己丑己丑見<lb/>
甲戌甲戌見己未凡在四衝之地納音同類逐両位逆<lb/>
數之寅申己亥子午卯酉亦以此取主平生不足多不<lb/>
成器<hi>道經云</hi>井欄互破無藥可醫遇空亡庶㡬嵗運亦<lb/>
忌之<lb/>
凡命主本逢嵗運不可遇死地如丙寅火畏乙卯水辛<lb/>
<pb n="KR3g0042_WYG_010-12b"/>
巳金畏丁酉火甲申水畏己卯土戊申土畏壬午木己<lb/>
亥木畏甲子金與人生怕死同義主本生死同途則不<lb/>
忌<lb/>
凡命最怕鬼尅而窠鬼最毒如丙子水見庚子土丁丑<lb/>
水見辛丑土之類窠中就位相尅所以最毒有墓中鬼<lb/>
如壬辰水見丙辰土丙辰土見戊辰木之類有隔壁鬼<lb/>
如庚子土見癸丑木之類有空亡鬼如甲戌見甲申乙<lb/>
酉之類皆主為害内墓鬼輕於窠鬼壁鬼輕於墓鬼空<lb/>
<pb n="KR3g0042_WYG_010-13a"/>
鬼輕於壁鬼若木命人得火月金日時之類有火尅金<lb/>
金不得傷木是禦鬼也鬼不為害如水命人四柱有火<lb/>
土土尅水火又生土是助鬼也其鬼尤凶干支通用納<lb/>
音最𦂳禦鬼則立身於艱難助鬼則骨肉多生乎破鬬<lb/>
若鬼中有鬼謂之鬼嘯如土命人生木月金日時之類<lb/>
以木尅土金尅木根基劣弱則凶主本强健不忌如<hi>一</hi>
<hi>命</hi>己未乙亥丙寅辛邜逢三合生更遇寅卯為巳入官<lb/>
鄉丙與辛合大貴奈己隂土逢乙木作鬼又遇辛作乙<lb/>
<pb n="KR3g0042_WYG_010-13b"/>
木之鬼變寅卯之官作已土鬼在亥卯未三合位通是<lb/>
鬼尅犯鬼嘯也故主惡死<hi>經曰</hi>五行切忌下賊上平生<lb/>
不足事相縈<hi>又曰</hi>鬼嘯分明格局惡更加刑煞禍不差<lb/>
縱使以前逢富貴定知日後厭年華<lb/>
凡㸔命取胎生旺庫為四貴死絶病敗為四忌餘為四<lb/>
平以太嵗干為主配於五行取四貴四平四忌之位而<lb/>
分貴賤遇貴多則貴遇賤多則賤四貴之中又分四旺<lb/>
庫為上胎為次若人命胎月日時遇三貴干皆有輔或<lb/>
<pb n="KR3g0042_WYG_010-14a"/>
正禄正官正印三公命也帶正天乙如丑未生人月日<lb/>
時得甲戊庚之類帶本家禄如寅生人月日時帶甲之<lb/>
類謂之福會或天乙貴合両重者亦三公命也三貴上<lb/>
帶上下合或一官一印及一正天乙或一位本家禄三<lb/>
両位貴人合者宰輔命也若日時上遇兩貴而帶上件<lb/>
者亦然若一位上遇災煞地煞亡刼羊刃等神兼主兵<lb/>
權司馬節鉞之貴若胎月生月與日時上遇胎庫一貴<lb/>
却帶正天乙上下合或天乙貴合本家禄正官正印本<lb/>
<pb n="KR3g0042_WYG_010-14b"/>
家禄但有氣或貴人上亦帶前件禄干者亦宰輔九卿<lb/>
命也若月在忌神而日遇貴或日在忌神而時遇貴不<lb/>
害為清華侍從之職若日月俱在貴而時遇忌神此常<lb/>
調選人也四忌主貧賤亦有輕重死敗絶為重病為輕<lb/>
五行各三位如寅午戌火丙丁人遇之為貴與四貴三<lb/>
位同惟闕胎貴一位其主貴之福亦與四貴同陽禄貴<lb/>
在臨官隂禄貴在帝旺若陽禄遇旺隂禄遇官雖為本<lb/>
位其福减半若旺而無禄如丙寅得戊午日時更尅本<lb/>
<pb n="KR3g0042_WYG_010-15a"/>
命又帶刑煞主淫浪愚賤有遇一兩位貴却為凶煞刑<lb/>
害破得深重亦主無禄<hi>沈芝云</hi>五行以生旺為君臨官<lb/>
為相若納音是木月日時遇寅卯両位金遇申酉水遇<lb/>
亥子火遇己午土遇辰戌丑未皆以貴論<lb/>
凡㸔命分五行生旺死絶如甲申丙寅己亥辛巳戊申<lb/>
皆五行自長生不論四時超然得自生之理人命稟之<lb/>
敏快髙明貴者得之其進以漸富者得之亦將回榮而<lb/>
得其所以生也丙子戊午辛卯癸酉庚子皆五行自旺<lb/>
<pb n="KR3g0042_WYG_010-15b"/>
不待四時而能自致其旺福力奮發無與比擬癸未壬<lb/>
辰丙辰甲戌乙丑皆五行自墓乃歸根復命之時凡庫<lb/>
之所在必欲物聚之則其庫充如壬辰水欲得衆水交<lb/>
歸然後為旺更有金往來相生當得重權倘水制火火<lb/>
制金更天中臨之是為負印不起主貧賤乙卯丁酉壬<lb/>
午甲子己卯此五行自死者也生則勞死則息其理自<lb/>
然不有死之地其物無自而歸所謂自死者得其真歸<lb/>
之理焉凡命遇此頴特高明多慧少福以静默為體而<lb/>
<pb n="KR3g0042_WYG_010-16a"/>
不利有為以淡薄為事而不利興起惟可學道訪仙超<lb/>
生死之門也癸巳乙亥庚申壬寅丁巳此五行自絶者<lb/>
也天之道無可絶焉干支適㑹巳絶則更生凡遇此者<lb/>
憂喜未定如癸巳絶水得癸酉旺金扶之是謂絶水逢<lb/>
生尤為吉慶凡命帶上死絶生旺庫墓等不可就以所<lb/>
帶言之須㸔月令以辨清濁清者有制伏之謂如水病<lb/>
見土則濁却非土隄防則不能止息旣止息則清之有<lb/>
漸也濁者無制伏之謂如水多無土則泛濫無歸而水<lb/>
<pb n="KR3g0042_WYG_010-16b"/>
極生木極則變變則通也盖五行尚其變而不尚其常<lb/>
貴其隐而不貴其顯死絶有救則為還魂多以貴論生<lb/>
旺有尅則為散氣反主福淺若夫彼我之相生順則益<lb/>
本逆則奪氣彼此之相尅順則勢强逆則有傷<hi>經云</hi>以<lb/>
小凌大自貽其害以弱勝强自掇其殃一水尅三火是<lb/>
以弱勝强以隂勝陽雖殃不彰以陽勝隂為害不深兩<lb/>
陽相梗凶禍旋至兩隂相敵不安其處如乙巳火尅壬<lb/>
申金是以陰勝陽壬申金尅己巳木是以陽勝隂隂陽<lb/>
<pb n="KR3g0042_WYG_010-17a"/>
有情故無大害若丁邜見癸酉是二隂相敵戊午見甲<lb/>
子是兩陽相拒陽剛隂柔必勝而後巳故禍<hi>太乙云</hi>天<lb/>
地隂陽變化之機未嘗不以陰召陽陽召隂則天地合<lb/>
正五行氣融若乃陽從乎陽陰從乎隂則隂陽偏出動<lb/>
静失序所以禍福兩途也大抵隂陽偏出造化不成五<lb/>
行如火多金少聚散不得成形火少金多既不能銷鑠<lb/>
反有煙㓕之患餘例推<lb/>
凡㸔命先論五行體面局勢然後恭以喜忌好惡旺相<lb/>
<pb n="KR3g0042_WYG_010-17b"/>
休囚如金人得庚辛或申酉為體面得巳酉丑三合為<lb/>
局勢喜火制土扶忌金寒水冷生三秋四季為旺相春<lb/>
夏為休囚餘木火水土以例推之金人遇庚申辛酉為<lb/>
五離煞若生秋月逢水則化金之毒為金白水清造化<lb/>
逢火則制金之剛為煆成鋒利之器柱無火無水是謂<lb/>
頑金主早年酒色瘵痢身死若得戊寅日時剛處逢生<lb/>
主富而夀木人得土則根荄藉以栽培得水則枝葉賴<lb/>
以條暢得金斵削便成材也木逢寅邜更在春生最吉<lb/>
<pb n="KR3g0042_WYG_010-18a"/>
若三合㑹木局全不須春生多主仁夀木逢金制金煆<lb/>
火伏則剛柔相制若火太多則焚金太多則損土虚則<lb/>
不能培水泛則不能潤妙在得其中和水人以亥子為<lb/>
源以寅夘辰巳為納千源自北萬折朝東故水人喜逢<lb/>
東方則浪息波平水賴土防若生亥子土多則吉既在<lb/>
東方逢土亦吉不宜土多更有貴人財禄則貴若日時<lb/>
遇庚申辛酉水忌西流恐夀不髙生於秋冬生旺清澄<lb/>
壬癸此時而逢亥子主有文學納音更水則水太過柱<lb/>
<pb n="KR3g0042_WYG_010-18b"/>
無土隄乃少子之斷惟藝術空門則吉更隔角重逢定<lb/>
主刑尅春月乾渇而涸夏月渾濁而泛柱無水助則不<lb/>
貴火居寅夘生於春月木秀火明榮華富貴生於夏月<lb/>
則太炎柱中無水定夭有水早貴生於秋月火死金成<lb/>
藏光内照時日微逢旺氣則吉盖水火不嫌死絶只宜<lb/>
恬淡為福生於冬月柱中再得火助則潜消霜雪温煖<lb/>
山河古人云冬日可愛夏日可畏此之謂也土逢四季<lb/>
全上貴如納音全土柱中更得寅字為艮山亦貴土能<lb/>
<pb n="KR3g0042_WYG_010-19a"/>
厚載萬物資生金木水火皆不可缺故此四行咸賴之<lb/>
也夫論五行之用多則太過少則不及其氣其數有餘<lb/>
不足皆能致凶抑揚歸中然後為福功成者宜於退藏<lb/>
將來者貴於榮振五行稟旺謂之成功旺而能止息是<lb/>
謂退藏五行在冠帶胎養之地其氣虧而未盈是謂將<lb/>
來故欲子母相生以益其氣則有榮進振發之道如木<lb/>
非其時衰則梗介死則枯槁金旺太過則動作多凶炎<lb/>
炎者貴乎熄不熄則有自焚之灾滔滔者貴乎止不止<lb/>
<pb n="KR3g0042_WYG_010-19b"/>
則有自溺之患火行南陸而化熱盛則焚烈而害物至<lb/>
酉亥則隂能翕之然後能温煖萬物水行北陸而化寒<lb/>
盛則嚴冷而殺物至邜巳則陽能闢之然後能滋生萬<lb/>
物又有生而不生旺而不旺此為凶乃先吉也有死而<lb/>
不死絶而不絶此為吉乃先凶也如水見戊申土此生<lb/>
而不生見庚子土旺而不旺遇此多成而反敗因喜而<lb/>
反憂如水見癸夘金此死而不死見辛巳金此絶而不<lb/>
絶五行氣盡而得父母之徳以生益之則其氣復生遇<lb/>
<pb n="KR3g0042_WYG_010-20a"/>
之者危中有福窮而通屈而伸也生旺太過則福中藏<lb/>
禍死絶太過則福無可托若夫死絶逢生殃變能逃火<lb/>
土最先金水猶後火絶得土曰睿<hi>火以土為子火絶於</hi>
<hi>亥而見丁亥是也</hi>土絶得金死而不亡曰歸魂<hi>土絶于</hi>
<hi>巳而得丁巳土是也</hi>金絶得水曰繼體<hi>金絶於寅得壬寅</hi>
<hi>金是也</hi>水絶得木魂復天遊<hi>水絶於巳得己巳木是也</hi>
木絶得火火出木燼灰飛煙㓕故獨為凶蛇馬無膽於<lb/>
焉足證<hi>木絶於申得丙申火是也</hi>蛇馬在位己午木厯<lb/>
<pb n="KR3g0042_WYG_010-20b"/>
巳午而死木於臟屬肝於腑屬膽證木死為凶也<hi>經云</hi>
身土遇火生而漸利命水得金年乃優長金多須火或<lb/>
從革以成名木重得金揉曲直而任使水流不止湏土<lb/>
以擁之火盛無依惟水以濟之五行用得其宜雖相尅<lb/>
而為福若用失其宜雖相生而為灾<lb/>
凡五行過多而相忤如禄多則貧馬多則病印多則孤<lb/>
庫多則閉生旺多無歸宿死絶多無激揚五行不可太<lb/>
相安不可太純粹貴人馬多升擢常人馬多奔馳破要<lb/>
<pb n="KR3g0042_WYG_010-21a"/>
傷禍空要空盡所愛者不可毁所畏者不可旺先畏後<lb/>
愛為福先愛後畏為祸合多不發而媚學堂多則無成<lb/>
貴人多則巽懦而無立志禄馬太顯不可以貴人論貴<lb/>
人表裏足不可以常人論四柱俱陽口惡心善四柱俱<lb/>
陰狠戾沉毒拱要拱馬拱禄拱貴拱福神不要拱刑拱<lb/>
祸拱嵗拱時隂陽貴在均恊病傷要有尅制<lb/>
凡命丙辛壬癸見戊戌則戊土當塗刃傷折挫壬子丙<lb/>
午丙午壬子水木精神陰陽純粹餘位無助亦非常器<lb/>
<pb n="KR3g0042_WYG_010-21b"/>
加以季秀之氣則曠世無忌大徳有容乃丈夫也夘酉<lb/>
日出入之地子午陰陽始分之宫遇之者令人往來不<lb/>
定嵗運亦然己亥為兩極之地地天斡旋寅申為三停<lb/>
之方郵逓往來如人遇之多不執一丑未遲遲辰戌速<lb/>
速遇之令人執方性不通變辰戌有氣却能建立大事<lb/>
丙子人四柱有壬寅是壬入丙家就破不羙庚子見庚<lb/>
午是五鬼臨門戊寅見甲寅甲尅其戊戊寅随勢尅甲<lb/>
寅是支干納音上下不和除别有福神方為福力癸酉<lb/>
<pb n="KR3g0042_WYG_010-22a"/>
見戊寅戊土尅癸水又金氣向絶鄉刼煞元辰居中除<lb/>
得月令中秀氣方可為用亦久而不佳庚午丁酉互旺<lb/>
互破乃旺中破也不可全為福力己未辛酉雖得食却<lb/>
歸死地終久不佳乙丑乙未庚辰庚戌見戊寅大好運<lb/>
亦然<hi>經云</hi>如得庚金濟戊寅欲絶不絶成福力乙夘見<lb/>
戊寅戊寅見乙邜是大好命<hi>丹陽書云</hi>三奇之際尚有<lb/>
虛聲死絶之中尤存生旺盖三合三竒不合月分則不<lb/>
貴如甲戊庚有子午時方貴乙丙丁有寅夘時方貴<hi>天</hi>
<pb n="KR3g0042_WYG_010-22b"/>
<hi>元變化書云</hi>乙丙丁正愛酉亥更㸔納音有無交渉<hi>又</hi>
<hi>云</hi>凡三竒三合帶月令中秀氣入貴格亦不免庶出過<lb/>
房作贅<hi>又云</hi>凡命見三合三竒而本年不帶在四孟生<lb/>
而得四仲四季月日時四仲四季同論及胎月日互換<lb/>
干合或六合而本命不帶皆名曰掉太嵗多主離祖孤<lb/>
立爲人不得力少救助却宜義居假合而立也貴命則<lb/>
多倚仗而升進凡四柱帶三竒三合者本身若不是過<lb/>
房庶出將來子孫必有過房庶出随母之子<hi>古詩云</hi>三<lb/>
<pb n="KR3g0042_WYG_010-23a"/>
合與三竒清秀更饒肥不爲過房子便是随母兒<lb/>
凡命前五辰爲宅舎若遇有氣及吉神臨之主有好宅<lb/>
門閥崇峻子孫華顯假令甲申人宅舎在丑十二月生<lb/>
得天乙臨宅爲吉若居無氣及凶神臨之主其宅虛耗<lb/>
破壞不完祖業不守假令庚午人宅舎在亥甲子旬亥<lb/>
落空亡又遇刼煞臨之爲凶餘准此推命後一辰為破<lb/>
宅煞若在破宅煞中主無父祖産業或客死他鄉又㸔<lb/>
宅納音與本命納音相生則吉宅尅身得好宅身尅宅<lb/>
<pb n="KR3g0042_WYG_010-23b"/>
必破散假令甲子金以己巳木為宅二月生雖係宅旺<lb/>
合有好宅以身尅宅後當破落戊午火以癸亥水為宅<lb/>
九月生宅冠帶十月生宅建十一月生宅旺又值宅生<lb/>
尅身必得好宅若宅尅旺中生者有官則吉無官則凶<lb/>
凡禄命雖有休旺更占其宅以辨吉凶<hi>沈芝云</hi>宅怕犯<lb/>
破如甲子人以己巳是宅如犯亥字其宅受破命元稍<lb/>
薄太嵗衝年亦須破須是為長方可㫁如丙子人得辛<lb/>
巳金為宅遇乙亥流年之類是也命好亦更動興作方<lb/>
<pb n="KR3g0042_WYG_010-24a"/>
應<lb/>
凡命後五辰爲田園若居有氣之鄉又福神臨之主田<lb/>
園盈野倉庫充實假令甲子人田園在未六月生土乘<lb/>
旺氣又逢天乙貴為吉若遇無氣之鄉又凶神臨之主<lb/>
田園瘠薄倉庫空虛假令戊子人田園在癸未六月生<lb/>
甲申旬未落空亡餘准此例<lb/>
<hi>鬼谷遺文云</hi>馬無害<hi>刑/破</hi>禄無鬼<hi>鬼/尅</hi>食無亡<hi>空亡</hi>支合無元<lb/>
<hi>元辰</hi>干合無厄<hi>六/厄</hi>旺無䘮<hi>䘮/門</hi>衰無弔<hi>弔/客</hi>妻無刃<hi>羊刃</hi>財無飛<lb/>
<pb n="KR3g0042_WYG_010-24b"/>
<hi>飛亷</hi>孟無孤<hi>孤/辰</hi>季無寡<hi>寡宿</hi>體重須鬼禄重須官夫須尠妻<lb/>
須倍吉須顯然凶須沉昧支干太和而塞夫婦失時而<lb/>
凶四柱主本禄馬往來須分建破天乙扶持将徳是衝<lb/>
更辨尊卑有根而無苗實貧而尚可甘食本氣絶而花<lb/>
繁縱子成而味拙至若貴神當位諸煞伏藏三元旺相<lb/>
豈專神煞命中用煞以五行為本如五行得地無貴煞<lb/>
而亦貴雖有惡煞無害於事若五行不得地縱有吉煞<lb/>
亦發不久如冬月中花耳<lb/>
<pb n="KR3g0042_WYG_010-25a"/>
納音者天地之舞數也驛馬學堂居長生之位才能官<lb/>
職在旺相之鄉文章富貴處印庫之地如逢衰敗則减<lb/>
三分之一更遇死絶則去十分之半切忌空亡衝尅不<lb/>
宜刑害吞食故同源相成<hi>順數為上雜數次之</hi>則天地舞全基本<lb/>
强壯同類相傷<hi>如丁未刑丁丑之類</hi>則支神氣散理無復合<hi>管輅</hi>
<hi>曰</hi>五行互旺雖衝氣完五行相尅雖合氣散此之謂也<lb/>
<hi>或問</hi>人生有始終㓛名富貴有一旦崛起忽然驟興有<lb/>
始終剥落而中間奮發有半世淹蹇而晚年成就其故<lb/>
<pb n="KR3g0042_WYG_010-25b"/>
何也<hi>荅曰</hi>莫非命也其始終富貴乃柱中身主專旺其<lb/>
所用吉神或官印財食俱各帶禄得令不偏不黨無刑<lb/>
衝尅害出門行運歩歩皆吉故能成材能振耀紹前人<lb/>
之基業立當代之功名不招䜛謗不致傷害保其終始<lb/>
是命運生旺體用俱得故也其一旦崛起忽然驟興繇<lb/>
柱中所用貴神悉皆得位乘旺又且合格奈日主無力<lb/>
不能勝任其福所以勞困偃蹇倐逢好運生扶日干得<lb/>
其强健元命用神方爲我用我因乘之虎嘯風生大發<lb/>
<pb n="KR3g0042_WYG_010-26a"/>
富貴是偏氣乘和衰以遇旺故迎吉而發前後迥異亦<lb/>
有日主强旺五行煞純不雜奈根本原無制伏富貴不<lb/>
成惟待運來制伏煞神化為權柄功名顯達出類超羣<lb/>
制神力旺發福非常所以驟興繇貧賤而至極品全繇<lb/>
行運得地方見其興如運不至即常人耳其始終奮發<lb/>
而中間剥落者乃柱中日主健旺用神亦旺各相力停<lb/>
為富室朱門之賢子及其長大成立要逢好曜若大運<lb/>
加臨元命見其財而奪之因其官而傷之臨其印而壞<lb/>
<pb n="KR3g0042_WYG_010-26b"/>
之逢其食而梟之遭際此運禍不勝言所以盛年見傾<lb/>
而不發如其惡運一去又逢好運扶持使用神一新譬<lb/>
如枯苗得雨勃然而興鴻毛遇風飄然而舉不可禦也<lb/>
若半世淹蹇晚年成就乃四柱身强羊刃比肩又各争<lb/>
旺惟財官煞神等物虛浮輕少無力而成功名出門行<lb/>
運又非作福之地所以一生饑寒勞苦剥落直至晚年<lb/>
頓逢好運補起財官煞神等物假煞為權制伏羊刄或<lb/>
得權貴而顯揚或起資財而發福當随五行清濁以其<lb/>
<pb n="KR3g0042_WYG_010-27a"/>
所遇之運别之嗟夫窮通有命富貴在天孔子有是言<lb/>
也豈人智力所能移易乎哉<lb/>
<hi>或問</hi>興亡生死<hi>答曰</hi>凡人命中有煞為用煞神未制則<lb/>
爲白屋窮途之人或作豪門卓犖之士要逢制伏運假<lb/>
煞而興切不可脱制伏運一入財鄉財能黨煞再遇流<lb/>
年財煞助旺併力為殃身主孤寒尅害輕則傾家徒流<lb/>
重則刑棄其身煞神併合凶亡可畏如此羊刃同論又<lb/>
有柱中月令正氣官星為一生富貴惟逢財印則利官<lb/>
<pb n="KR3g0042_WYG_010-27b"/>
星喜財旺以生之印旺以䕶之故令其人能行仁布徳<lb/>
緯國經邦權重爵髙後煞神得位嵗煞併臨官化為鬼<lb/>
䘮身必矣不行煞運或行傷官運又無印綬制之傷官<lb/>
得地貴禄遭傷䘮妻尅子剥職生灾更遇流年黨他必<lb/>
致身亡慘惡如有高見明識知進退存亡之機而保其<lb/>
身者不遭非横亦自己惡疾而終又有柱中所專用神<lb/>
無官煞氣惟偏正財旺財神當道隐隐興隆積財聚富<lb/>
但少貴耳再㸔行運何如如逢官禄旺鄉富貴雙全設<lb/>
<pb n="KR3g0042_WYG_010-28a"/>
有不幸財神脱局羊刃相逢更遇流年衝合羊刃財神<lb/>
盡傷元命衰絶羊刃生災敗亡必矣生死則以格局論<lb/>
如印綬見財行財運又兼死絶必入黄泉柱有比肩庶<lb/>
㡬有解正官見煞及傷官刑衝破害嵗運相併必死正<lb/>
財偏財見比肩分奪羊刃刼財嵗運衝合必死傷官之<lb/>
格財旺身弱官煞重見混雜衝刃嵗運又見必死制則<lb/>
傷殘拱禄拱貴填實又見官煞刼亡衝刃嵗運重見即<lb/>
死日禄歸時刑衝破害見七煞官星空亡衝刃必死煞<lb/>
<pb n="KR3g0042_WYG_010-28b"/>
官大忌嵗運相併必死其餘諸格並忌煞及填實嵗運<lb/>
併臨必死㑹諸凶神惡煞勾絞元辰亡神刼煞弔客墓<lb/>
病死宫諸煞九死一生財官太多身弱元犯七煞身輕<lb/>
如丙丁日干年月時庚辛加酉運或庚辛年必死甲乙<lb/>
日干庚辛月時夾雜年運見庚辛必死若有救則吉無<lb/>
救定凶五行神煞金多夭折水盛飄流木旺則夭土多<lb/>
痴呆火多愚頑太過不及作此論一不可拘二須敢㫁<lb/>
求其生死决定無疑至若五行生死如壬日生在二月<lb/>
<pb n="KR3g0042_WYG_010-29a"/>
行申運即死生在七月行邜運即死乃遇生怕死既死<lb/>
怕生造化與人事一也須並㸔之<lb/>
嘗謂人之生死年月日時俱皆前定姑舉一二如定興<lb/>
張易金嘉熈二年仲秋以兒婦馬睦閣臨盆乞靈寳泉<lb/>
寺當境神夢金狗玉雞黄羊青犬次第而至逮生勇九<lb/>
淮王則戊戌辛酉己未甲戌八字果應淮王雲孫壅七<lb/>
公相亦占𦙍於江文通祠夢始出疲赤犬再見肥黄狗<lb/>
在路傍及白馬立平地木左復覩赭猪聫咬犬尾入屋<lb/>
<pb n="KR3g0042_WYG_010-29b"/>
上土公相自忖度乃丙戌戊戌庚午丁亥年月日時成<lb/>
化嵗次暮秋朔後夜半甫生子果驗又元文式五師生<lb/>
大徳丁未嵗正月十七日壬午申時至明洪武己未元<lb/>
旦夢中得黄羊觸數七十有三至斯際果逝其子式敬<lb/>
籌六老夢數白兎入内姜沉閨懷及順帝十一年仲春<lb/>
甲辰昧爽産淑正求二者四柱皆辛邜后人有記云厯<lb/>
周追憶古人心仰止髙山直到今睆兎兩雙生夢兆四<lb/>
重辛邜又逢隂又白雞銀䑕應辛酉庚子之祥白雞在<lb/>
<pb n="KR3g0042_WYG_010-30a"/>
酉值太嵗不起之兆由上數事觀之人之生死信前定<lb/>
矣哉若尹子常夢巳達午厄寅㓕後見蛇入穴得金墜<lb/>
馬虎嚙皆符孝介經三叟夢達逵逢乙巳對局至成化<lb/>
三十一年遇是干支登耋夀四月望日進宜義郎秩孫<lb/>
幹父亦同前夢後復以正徳四年乙巳仲夏遂陞衛侯<lb/>
又古人祈夢問子孫於土地神得詩云犬羊父母青龍<lb/>
子赤馬黄駒與白雞孫虎曾同翁屬肖丙隆一氣應多<lb/>
齊解者以其伯子生甲辰仲子生丙午叔子生戊午季<lb/>
<pb n="KR3g0042_WYG_010-30b"/>
子生辛酉長孫生寅曾孫生丙戌推筭皆驗是一家祖<lb/>
父子孫其生皆前定也又吉人祈祠社廟神示詩云左<lb/>
龍右虎赤同方只怕炎猴及木羊三十八年生死隔風<lb/>
雲際㑹總無常其後生死年月日時無不符驗古人謂<lb/>
飲啄莫非前定况功名乎况生死乎况子孫乎彼不知<lb/>
命而妄圖者其不為鬼神所笑者㡬希<lb/>
　　　巫咸撮要<lb/>
<hi>天元神趣經云</hi>凡推人命先詳日下興衰變用分局天<lb/>
<pb n="KR3g0042_WYG_010-31a"/>
地方成造化貴賤明於上下興衰盡在干支四時中妙<lb/>
理窮通五行内榮枯自稟是以春生甲乙居寅夘豈怕<lb/>
庚辛夏長丙丁乘己午何愁壬癸庚辛值兊秋生兮離<lb/>
火難侵壬癸逢乾冬降兮戊巳怎尅土生四季得時而<lb/>
遇鬼其傷無害設使五行失地而逢尅其灾不愈又若<lb/>
化格成象須分衰旺相停尤宜配合之中要識往來去<lb/>
路金絶艮北火沒乾西木落坤南而無形水到巽東而<lb/>
無位此乃陽干皆死遇合而以類相從妻若潜形但見<lb/>
<pb n="KR3g0042_WYG_010-31b"/>
局中而可决陰生四正時旺者身貴家榮死絶墓衰類<lb/>
傷干尤為不足化氣入格不破大顯貴者十有八九化<lb/>
氣失局有傷論顯榮者百無一二最高最貴者居旺處<lb/>
三位須要相扶至賤至貧者居衰處四柱難尋造化元<lb/>
象在地支之中配合在天干之内象成旺用皆生火土<lb/>
之中四柱無傷直列朝廷之上支中畏懼亦須聲譽非<lb/>
貧運至衰鄉必主灾咎化成造化各居於衰墓絶鄉象<lb/>
成雜局遇合猶如不遇夫行旺運妻乃從夫妻運扶持<lb/>
<pb n="KR3g0042_WYG_010-32a"/>
夫從妻論己身臨鬼須用天地之中象旺象衰要識榮<lb/>
枯貴賤身衰鬼旺應須肢體傷殘身旺鬼衰定作凶徒<lb/>
之命鬼身皆衰男必飄蓬女作師尼伏身潜匿自居高<lb/>
名月氣相傷此乃伏象官鬼皆全遐齡不遂干中破敗<lb/>
乃有技藝以随身支乃生全難仗六親而獨立五行屬<lb/>
於其象皆在十二支中先分南北與東西次㸔三合内<lb/>
别認詳六親者從象而推之審富貴者官禄而兩説有<lb/>
禄盛者鰥寡孤獨有官鬼者殘疾夭夀身如顯化自身<lb/>
<pb n="KR3g0042_WYG_010-32b"/>
無氣本性全虧假五行成象平生窘迫豈得祖宗之財<lb/>
顯福顯盈因犯别房父母從象論引用為氣化象論天<lb/>
地相停從中有貴有賤化内有富有貧從中貴顯得時<lb/>
而位列朝中化内成局運轉而成封帝側從象衰而至<lb/>
老驅驅化象伏而平生碌碌<lb/>
<hi>又曰</hi>㸔子平之法專論財官以月上財官為𦂳要發覺<lb/>
在於日時要消詳於强弱論財官不論格局論格局不<lb/>
論財官入格者非富即貴不入格者非貧即夭一格二<lb/>
<pb n="KR3g0042_WYG_010-33a"/>
格非卿即相三格四格財官不純非刑卒多是九流官<lb/>
怕傷財怕刼印綬見財愈多愈灾傷官見官原有者重<lb/>
原無者輕重者遷徙輕者刑責年上傷官父母不全月<lb/>
上傷官兄弟不完日上傷官難爲妻妾時上傷官子孫<lb/>
無傳嵗月傷官刼財生於貧賤之家或是庶出日時傷<lb/>
官刼財傷損子孫主無晚福官煞混雜為人好色多淫<lb/>
作事小巧寒賤有財印者吉無財印者凶刼財敗財心<lb/>
高下賤為人貪婪正財月令勤儉慳吝柱有刼刃比肩<lb/>
<pb n="KR3g0042_WYG_010-33b"/>
多者刑父母傷妻妾不聚財商賈須觀落地之財宰相<lb/>
須㸔得時正禄七煞梟重走遍他鄉之客傷官刼財瞞<lb/>
心負賴之徒重犯竒儀者貴重犯亡刼者夭七煞宜制<lb/>
獨立為强鬼中逢官逼迫太甚明煞合去五行和氣春<lb/>
風暗煞合來四柱刑傷害己煞刃無制女多産厄男犯<lb/>
刑傷二徳無破女必賢良男多忠孝財官印食定顯慈<lb/>
祥之徳刼傷比梟難逃寡惡之名衝官無合乃飄流之<lb/>
徒坐馬落空是落魄之軰月令逢衝過房離祖官印遇<lb/>
<pb n="KR3g0042_WYG_010-34a"/>
偏庶出孽生干頭滅烈堪嗟伯牛之疾時日衝刑難免<lb/>
卜商之泣六虛臨於乙亥孟浩然徒有文章三才會於<lb/>
壬辰石季倫恣情金玉有文無印賈誼屈於長沙有印<lb/>
無文李斯專於上蔡刑多者為人不義合多者疎背皆<lb/>
親合多主晦衝多主凶辰多好鬬戌多好訟辰戌魁罡<lb/>
多凶少吉時日空亡難為妻子背駝驛馬離别鄉土混<lb/>
雜官煞奔走衣食印綬遭傷名利成敗天厨逢梟食禄<lb/>
虧盈傷官遇羊刃刼財營食終日區區正官逢七煞剥<lb/>
<pb n="KR3g0042_WYG_010-34b"/>
傷求生一世忙忙財官招上貴之憐煞傷慮小人之恥<lb/>
官無衝破爵禄獨顯財少傷刼名利雙全官印在刑囚<lb/>
之地心亂身忙日時在鬼墓之鄉憂多樂少福不福恐<lb/>
吉還遭傷成不成是格中帶煞財官兩旺兮主持節鉞<lb/>
煞刃交顯兮掌握兵權官是扶身之本官在長生須富<lb/>
學財為養命之源財逢旺處足錢帛財官印綬三吉不<lb/>
可不逢刼刃傷煞四凶不可不畏印臨天乙受盛世之<lb/>
封財藏官庫畜希異之寳三竒貴人見生時館學清華<lb/>
<pb n="KR3g0042_WYG_010-35a"/>
世所稀貴人若逢禄馬來設使金章未為足官貴若逢<lb/>
財官助重犯竒儀須宰輔不作蓬萊三島客也須金殿<lb/>
玉階行互禄互馬共羡黑頭公相帶刑帶破終為白面<lb/>
書生有印無官發不在迅速之内有官無印難求乎榮<lb/>
顯之名財官帶印積玉堆金偏正逢財倉盈庫滿印綬<lb/>
錦鞍勒馬官貴玉帶金魚凶莫凶於羊刃禍莫禍於傷<lb/>
官運逢羊刃刼敗財物耗散羊刃倘同生氣閫外持權<lb/>
傷官被合妨妻害子傷官帶刃尅爺損娘官藏煞見定<lb/>
<pb n="KR3g0042_WYG_010-35b"/>
招非横之灾煞沒官明當膺藩輔之柄少樂多憂官星<lb/>
又帶刼財骨肉分離孤鸞再遇傷煞三刑六害衝擊者<lb/>
難得峥嶸孤辰隔角重見者多主貧夭享用見成出門<lb/>
便行財禄一生寂寞行運與命分岐有官而不食禄月<lb/>
上正官被傷有財而不得享柱内正財分奪禄馬先逢<lb/>
於生月隂徳榮華若日時再見財官此乃遇而不遇<lb/>
<hi>又曰</hi>四象之中隐土而成五行之内干秀為榮亥夘未<lb/>
滋榮甲乙寅午戌聚福丙丁壬癸喜生潤下庚辛愛見<lb/>
<pb n="KR3g0042_WYG_010-36a"/>
從革戊巳忻逢四季水潤下兮文學貴顯土稼穡兮富<lb/>
貴經商春生甲乙抱懷仁徳之心夏遇丙丁胷藏明辨<lb/>
之才秋金兮性多剛毅冬水兮智足權謀木盛無金雖<lb/>
仁不成造化火旺木衰縱學難得貴顯水多遇土成堤<lb/>
岸之功木盛逢金作棟梁之美水火相停成既濟土逢<lb/>
木旺爲稼穡金火氣均煉出鋒鋩之器五行造化皆因<lb/>
鬼而成功木敗不仁而妄作金衰寡義亦無恩火㓕無<lb/>
禮之軰水濁失智之人土遭木尅言常失信金鬼好殺<lb/>
<pb n="KR3g0042_WYG_010-36b"/>
水盛多淫日旺仍須自立更詳上下吉凶嵗月相扶因<lb/>
祖而發時日相衝妻子無功衰墓平生孤立生旺一世<lb/>
崢嶸上下相合而無害往來尅戰乃多憂禄馬時尅日<lb/>
破縱職位終須退剥日旺時强聚秀無福亦須横發月<lb/>
為傷害時得官財運自能成立月遇絶傷時對衝門戶<lb/>
定有三遷年逢衰地㓜嵗艱難月在旺鄉晚年不足時<lb/>
衰日秀有始無終月弱時强晚年榮顯元氣强旺雖未<lb/>
達終顯功名基本休囚縱得地難成富貴若夫天元羸<lb/>
<pb n="KR3g0042_WYG_010-37a"/>
弱命不再甦忽值本主休囚貧寒無地氣旺遭傷雖遇<lb/>
險終身有救氣敗逢生縱得地一世無成五行失地休<lb/>
言禄馬同鄉四柱無歸難論財官雙美以日尅者為妻<lb/>
妻生者為子考其生旺定其死絶時臨旺處必多兒時<lb/>
在敗鄉必絶嗣男逢兩位之財必須置妾若遇合處逢<lb/>
禄定挾妻榮財鄉見合立身倚妻陽干上下逢合妻多<lb/>
易得合中更遇生氣妻妾賢良四柱逓互相親多生喜<lb/>
慶五行來往相傷皆主不義財失地而岐路經商身旺<lb/>
<pb n="KR3g0042_WYG_010-37b"/>
甚則九流術業火聚水徳相刑爲僧反覆水逢土旺相<lb/>
殘為道無終火明木秀㓜年顯達朝廷火炎水涸終身<lb/>
求財市井金白水清多顯達鬼位逢官主困窮財下見<lb/>
財富而慳吝羊刃帶煞被刑男子身遭鞭配財盛刑傷<lb/>
父母鬼旺後代昌榮從化忌從返本平生衰樂無寕丙<lb/>
辛化水到水鄉位列朝廷丁壬化木臨木位身居宰輔<lb/>
東金西木不從化一世虛名離壬坎丙得位時平生顯<lb/>
跡用神敗衰帶禄不能為福禄馬氣旺遇貴合主顯榮<lb/>
<pb n="KR3g0042_WYG_010-38a"/>
有官無馬而職微有馬無官而身賤四柱生旺雖無官<lb/>
禄亦長年五行敗衰縱帶禄馬終夭折魁罡相逢衝尅<lb/>
多遭刑獄建禄無財刑制定為奴婢陽火死於墓絶性<lb/>
兇頑多為酷吏隂火生於長養人豐厚當為富豪五行<lb/>
忌沐浴逢傷四柱喜生旺制煞有害而姻親散失遇戰<lb/>
而疾病纒身木火忌逢申酉灾病呻吟衰金畏遇旺火<lb/>
苦形悲嘆時臨鬼地無制多貧運至財官無刑必發七<lb/>
煞羊刃名位大顯正印官星刑衝乃禍壬趨艮位遇之<lb/>
<pb n="KR3g0042_WYG_010-38b"/>
則發資財變煞為官㓜嵗功名顯達戊日午月火多而<lb/>
運喜官鄉財官敗地一世貧寒三竒無傷平生富貴日<lb/>
雖建禄不逢財官主孤貧日禄歸時不遇財印亦難發<lb/>
時上偏財運至兄弟之位主妻灾時上羊刃嵗遇偏正<lb/>
之財生凶禍正官月上旺富貴雙全偏官時上逢無情<lb/>
有禍財歸旺地無破家道興隆印綬生身無傷門閥光<lb/>
彩有官無印即非真官有印無官反成厚福桃花帶合<lb/>
風流儒雅之人五湖雲擾餓於首陽之客干刑支合樂<lb/>
<pb n="KR3g0042_WYG_010-39a"/>
變為憂干合支刑喜中不美若不九流僧道定須重拜<lb/>
爺娘墓時雜氣逢局鑰始得顯榮羊刃金神遇七煞必<lb/>
為大貴雙辰夾角偏生庶出之人寡宿孤辰異姓同居<lb/>
之子壬水騎龍逢辰多少登天府乙木捕䑕遇子多早<lb/>
歩蟾宫日禄歸時沒官星錦鞍綉轡月生日干無財氣<lb/>
玉帶金魚六隂朝陽逢季月只作印㸔六壬趨艮逢亥<lb/>
月當以貧論格局無破無刑名利成就官印有傷有損<lb/>
爵位虧停妻宫羸弱犯刼財必損其妻兄弟位柔見官<lb/>
<pb n="KR3g0042_WYG_010-39b"/>
强必傷昆季天元羸弱失時難獲延年日主高强化鬼<lb/>
當膺厚福日旺無依離祖遷居若不遷居死在外地日<lb/>
旺無依損財傷妻若不傷妻外家冷落正官被合平生<lb/>
名利皆虛七煞被合處世反凶為吉煞旺更值身衰衣<lb/>
食奔走官柔又遇煞擾行藏汨沒財旺身强資財疉積<lb/>
假如甲辰甲戌落寅亥金帛滿屋丁亥丁夘到酉亥珍<lb/>
寳盈室六甲日遇庚辛若重多必主災厄六丙身居亥<lb/>
子無制伏定是貧儒行運得失更當詳察得地失時如<lb/>
<pb n="KR3g0042_WYG_010-40a"/>
田疇得雨得時失地如輗損塗泥得時者亦能舉躍失<lb/>
地者難以升遷故火到南方而榮水臨北地而盛土到<lb/>
東而病木至西而衰金入北而沉旺處生而死處滅死<lb/>
處生而旺處脱嵗運俱傷日主遇之命必虧危氣運與<lb/>
神氣傷殘門户與父母俱損運神尅嵗刑訟來臨嵗尅<lb/>
運神官災競起金主刀刃刑傷水主江河覆溺木則懸<lb/>
梁自縊虎咬龍嗔火則夜眠壓倒焚死蛇傷土乃墻推<lb/>
土䧟五行煞重當如此詳<lb/>
<pb n="KR3g0042_WYG_010-40b"/>
<hi>又曰</hi>有化而不化之繇聚而不聚之機合而不合之類<lb/>
秀而不秀之實化而不化損於貴聚而不聚損於財合<lb/>
而不合損於官秀而不秀損於福又有不化而化之因<lb/>
不聚而聚之機不合而合之理不秀而秀之用不化而<lb/>
化者定居權貴不聚而聚者終於富足不合而合者必<lb/>
遷高職不秀而秀者須享禄位定四時有旺無旺察五<lb/>
行有氣無氣随物而變物因類而求類五行俱要中和<lb/>
一物不可偏枯水不勝火兮奔波流蕩火不勝金兮困<lb/>
<pb n="KR3g0042_WYG_010-41a"/>
苦恓惶三辛見丙兮錢財破散二壬見丁兮家道興隆<lb/>
有秀而無官者但施巧於技藝見財而無托者惟遂志<lb/>
於經商甲居從革之方風災困苦金成潤下之局萍梗<lb/>
他鄉俱旺則從之所使俱衰則變為他物一鬼不能勝<lb/>
兩宫一禄不能勝兩鬼五行落在本鄉不貴則富四柱<lb/>
臨於破地非賤則貧生旺為上徳秀為竒身坐學堂文<lb/>
藝清高之客命臨鬼禍徒流盗賊之人禄内隠刑定操<lb/>
兵㦸於戎位刑中見尅必主案牘於公門鬼休母旺錢<lb/>
<pb n="KR3g0042_WYG_010-41b"/>
財奴馬多豐鬼旺母衰父母兄弟分散官印兩全秉旌<lb/>
旄而居武職淑秀全偹應科甲而入文銓藏暗禄者官<lb/>
居極品遇真官者禄位非常十干臨死絶病衰賤居塵<lb/>
土五行在三竒庫墓榮列縉紳兩位鬼鄉逢倒食必為<lb/>
奴婢一氣有歸遇墓月定主孤貧勾陳得位居辰巳貴<lb/>
列三台元武當權逢亥子官封一品癸見庚申居右職<lb/>
辛逢戊子中高科隂水遇秀失地者身為僧道陽火無<lb/>
歸遇水兮定作凶徒金到火鄉財多聚散旺水入南家<lb/>
<pb n="KR3g0042_WYG_010-42a"/>
道盈昌庚居三冬水冷金寒得火相扶莫作等閒破禄<lb/>
則亡氣絶則病時臨鬼位更逢衝傷危不誣臨官復加<lb/>
衰敗地死絶無疑最貴者官星爲命財得偏正為福最<lb/>
凶者七煞臨身天赦二徳為祥官星如遇比刼雖官無<lb/>
貴七煞若逢滋助其煞愈凶三合六合嵗運合而必榮<lb/>
七官八官月建官而為喜四合四刑刑合當明邪正七<lb/>
衝八擊衝擊喜得㑹藏夾貴夾邱為暗㑹財庫官庫要<lb/>
明衝官星在生旺之方逢則何須發見印綬藏孟仲之<lb/>
<pb n="KR3g0042_WYG_010-42b"/>
下見而不用露形印綬得刼財為貴財元喜傷官為竒<lb/>
傷官若見印綬貴不可言歸禄若遇食傷福無限妙年<lb/>
日互有隂陽二刃刑法重犯官煞混逢天月二徳禄位<lb/>
高遷飛刃伏刃㑹刃多凶傷官剥官見官為禍羊刃若<lb/>
逢印綬雖貴而殘疾在身七煞無制逢官為禍而夀元<lb/>
不久三偏三正遇三竒貴居一品之尊四旺四生全四<lb/>
柱福在衆人之上煞化為印早擢巍科財旺生官少受<lb/>
貽澤官煞同來要知扶官扶煞偏正相㑹須知合正合<lb/>
<pb n="KR3g0042_WYG_010-43a"/>
偏歸禄月逢羊刃世事不明金神運到水鄉身屍分拆<lb/>
暗中藏煞須明月下用神見處無財必受空中禍害羊<lb/>
刃更兼㑹合千里徒流用財若遇刼奪一生貧窘人生<lb/>
前定窮達巳分須要識其消長亦當究其始終當詳流<lb/>
運之源要察行年之位身弱如逢七煞運到制伏必傾<lb/>
身旺若逢福輕運到衰敗必死太嵗與命不和有灾有<lb/>
病四柱與嵗相生無禍無殃身弱徒然入格雖發早亡<lb/>
福輕若遇休囚必然傾夭是以用神不可妄求形迹自<lb/>
<pb n="KR3g0042_WYG_010-43b"/>
然發見有福則當用彼無時必是用身禍害在於五門<lb/>
福榮存於運氣福厚人所共同如或傷原終困<lb/>
<hi>又曰</hi>絶不能取生下之財衰不能敵旺中之鬼逆制無<lb/>
情順生可救主無而本有可救一半日時俱逢二徳百<lb/>
事無凶更值財官定主豪富主本有力鬼可為官本主<lb/>
無氣官來作鬼刑衝之法仔細推詳有刑出刑入刑吉<lb/>
刑凶有衝動衝不動衝合衝不合之辨衝衰必定動摇<lb/>
來合有情方為富貴雜氣藏蓄要定誰先誰後提綱專<lb/>
<pb n="KR3g0042_WYG_010-44a"/>
用須分氣淺氣深一陽來復木火用而水藏一隂如生<lb/>
火土盛而金伏將來者進遇之有功成功者退得之何<lb/>
益月建財官印綬時作分野歸元或補其不足或抑其<lb/>
太過要造化中和為吉<lb/>
<hi>又曰</hi>三元定命先詳四柱有無五行成格次論命運强<lb/>
弱如身弱財旺須假身强之鄉若身旺禄衰却喜禄生<lb/>
之地印生為福畏見財鄉煞在柱中煞不宜旺命無財<lb/>
禄運逢禄馬則災原有傷官再遇官鄉則禍最忌者日<lb/>
<pb n="KR3g0042_WYG_010-44b"/>
干衝運所喜者運干生於日干也但㸔有情無情合與<lb/>
不合凶㑹吉㑹消詳且如原有害刃則骨肉殘傷原有<lb/>
傷煞地支死絶加以運中禄馬俱弱禍不旋踵更以流<lb/>
嵗抑揚禍福無有不准若逢建禄之地名為禄馬俱絶<lb/>
壽限難逃内有禄絶而發比肩而耗氣有淺深格有成<lb/>
壞不可執一推之<lb/>
　　　玉井奥訣<hi>安東杜謙著</hi>
凡推究造化之理其法以日為主<lb/>
<pb n="KR3g0042_WYG_010-45a"/>
　<hi>单提作體要認為主者之端為化氣爲本體入門便要通變識得主干有本象有化象方可消詳如甲即</hi>
　<hi>本象是木化象是上</hi>
坐下支神先求其意<lb/>
　<hi>乃日干坐下首先㸔此地支與月支一位時支一位年支一位刑衝破害生尅比和何如主干喜忌何物</hi>
　<hi>得來不可視爲泛常不可顧盻</hi>
月氣淺深何者主權<lb/>
　<hi>月建之下氣候淺深五行之氣是何干神正當此日天時之令五日一候之氣一云徳秀有無</hi>
地支至切黨盛爲强<lb/>
<pb n="KR3g0042_WYG_010-45b"/>
　<hi>地支乃四位支神至切者視天干爲尤切也要㸔何者為主干之宅舍何者為用神之基業何者力輕何</hi>
　<hi>者力重宅舎即得地之方基業即乘貴之所一㸔其力勢衝起是何支神二㸔其力勢拱起是何支神三</hi>
　<hi>㸔其力勢刑起是何支神四㸔其力勢合起是何支神五㸔地支綂攝此法是空中立有者也論地支衝</hi>
　<hi>拱刑合四件極切門庭一法只拿日干作主取用中間或吉神有刑衝凶煞有拱合其生旺休廢交差不</hi>
　<hi>一難下手脚不如只詳四個地支基址五氣中何物最重將來品量却能耗散何神能生扶何神能衝合</hi>
　<hi>何神能變化何神然後却㸔日干屬何五氣與其最重之氣綂攝何如便拿財官等物用神之氣共前五</hi>
　<hi>氣引於時座恭較其物何者輕何者重義理調順爲祥瑞反則即為乖戾矣如此已立定然後㸔其支氣</hi>
　<hi>各有所喜所忌之端不可不詳五氣謂如木火土金水五者須要各各記住題目若五氣中何者黨多為</hi>
<pb n="KR3g0042_WYG_010-46a"/>
　<hi>重如支干内外明暗木多則木氣黨盛矣其喜忌巳論於前五行中</hi>
專執用神切詳喜忌<lb/>
　<hi>專執一位用神為尊長為權神為號令爲本領為倚托此非小可執而推之未敢縱求其意外取用神或</hi>
　<hi>財或官或刃或煞或食或貴或印或禄馬等件各類例取原無定法其用神最忌損犯兼怕分竊不宜太</hi>
　<hi>過與不及如太過之物本不好了或嵗運又來生扶即是傾覆壞了如木則折水則傾土則崩火則一發</hi>
　<hi>而滅金則折損如不及之物本不好了或嵗運又來尅竊壞盡此物豈獨有禍用神喜忌至元至妙後篇</hi>
　<hi>别詳務要得中和爲貴</hi>
氣氣切窮盡理物物至極轉關<lb/>
<pb n="KR3g0042_WYG_010-46b"/>
　<hi>金木水火土五氣一陰一陽共有十般消息一件件要㸔衰旺輕重明晦廣狹窮則究理盡處生何神尅</hi>
　<hi>何神刑何神合何神之類被壞之物得生之物主係何事物物推將去須要有依倚下落至無可奈何處</hi>
　<hi>便是轉闗入何格調極處一轉即是建㓛圓活恭透却要定見下落斷成器不成器何如</hi>
有氣者急有情者切<lb/>
　<hi>有氣乃當時也㸔八字内外明暗干支如六月中氣大暑節土金旺相有氣之類此爲至急餘則否有情</hi>
　<hi>乃合氣也如甲見己丙見辛丁見壬之類中間干支明暗有合皆取此為最切也一説非特合氣有情吉</hi>
　<hi>神生我尅我亦為有情虛拱貴氣生我尅我刑我合我亦無異也</hi>
年干綂攝次㸔月時時如權衡分毫加减<lb/>
<pb n="KR3g0042_WYG_010-47a"/>
　<hi>㸔年干所乘何支與我如何相攝爲切亦要引在有氣貴地體局方大又㸔用神却係嵗君是何吉凶神</hi>
　<hi>煞若更用神與嵗君和全貴無疑次㸔月時二干之闗係不可竟作差慢不來扳攪柱中象數變化五氣</hi>
　<hi>真假吉凶神煞俱當引歸時座細分輕重分毫必須比較  又云太嵗一年之領袖諸神之主宰極有用</hi>
　<hi>處只因徐子平以日爲主專取財官悞了後人多少錯㑹了義故曰年如稱鈎綰起其物月如稱繫提起</hi>
　<hi>綱紐日如衡身星兩不差時如稱錘輕重加减其譬可謂切矣</hi>
随合仍𦂳遥合不閒<lb/>
　<hi>随合如丙午氣壯便知有辛未二字如影随形亦㸔辛未還是我家恩人却是讐人遥合即是支中所藏</hi>
　<hi>之神與彼所藏之氣合也如申夘子巳亥午等類盖有其氣類遥合事意自不放間矣</hi>
<pb n="KR3g0042_WYG_010-47b"/>
體製須廣大<lb/>
　<hi>凡八字要㸔氣象規模體勢豁達天地相停雄健壯實五氣順尅而有力倒生逆化而有功貴氣往來不</hi>
　<hi>雜必非尋常格調又㸔八字大意體叚過於清則或寒或薄過於厚則或濁或滯過於華麗則或輕或浮</hi>
　<hi>過於肆逸則或流或蕩過於有情則或濫或淫過於孤介則獨立不能容物過於剛勇則或暴或燥而無</hi>
　<hi>涵養過於柔懦則或愚或鈍而無作爲過於執實則拘局而只知有已過於軒豁則圖謀廣而秀不能實</hi>
字面分先後<lb/>
　<hi>𦂳用字様却逺在後或被别字閑神占先隔了若無傷犯須得嵗運生扶方爲全美𦂳用字様雖近且先</hi>
　<hi>却有閑神字様逺處在後動摇得切妨碍用神字様却㸔柱内何者可以勦除去得</hi>
<pb n="KR3g0042_WYG_010-48a"/>
天干專論生尅制化<lb/>
　<hi>生則相生有生不欲生之理尅則相尅有尅不欲尅之情制則如水尅火而有土制其煞火能復生之情</hi>
　<hi>化則水本尅火見木能竊其氣火轉得生之理餘皆倣此</hi>
地支專取刑衝破害<lb/>
　<hi>刑者如丑日戌時之類則刑其出如巳日寅時之類則刑其歸惡物宜刑去好物喜刑歸衝者吉象宜衝</hi>
　<hi>凶象貴氣宜衝我家破者大槩破壞其物中間有吉有凶如邜破午乃乙尅午家已土受破若巳土爲煞</hi>
　<hi>地面有力嵗運一露其害無疑若或不露亦猶抱虎而眠又㸔酉字有氣無氣可能馭服否又如巳爲貴</hi>
　<hi>氣露而有力有勢則亦因破而來爲福害者六害之處若帶忌神凶煞來尅來竊真為仇害</hi>
<pb n="KR3g0042_WYG_010-48b"/>
象成一家不執貴氣<lb/>
　<hi>人八字中全無財官等件貴氣有安然奮發富貴者何盖以相生之氣自立成象也生意滔滔有不盡之</hi>
　<hi>情高逺堅實如此本象配本如甲乙丙丁之類化象配化如戊癸丁壬之類木火成象火土成象土金成</hi>
　<hi>象金水成象水木成象及有三象順序者同此法如火土金象之類又有四象和恊生育者亦然如水木</hi>
　<hi>火土之類</hi>
根源一氣生物滿盈<lb/>
　<hi>如金氣正臨天時建旺之序既無尅竊其氣一往據生其子者水神也水神既顯露於干或泛濫於支物</hi>
　<hi>盛不祥還得㡬多火土能隄防倚賴哉餘倣此推則造化盈虧之道灼然有憑萬無一失也</hi>
<pb n="KR3g0042_WYG_010-49a"/>
八法關鍵五氣開端<lb/>
　<hi>八法巳論於前五氣有聚散完缺實虚深淺敵交狹廣輕重厚薄寒和之不同干支俱有力尅物歸窠精</hi>
　<hi>神强健爲聚喜吉神忌凶煞亦要輔佐吉神衝而無義刑而不歸爲散宜凶煞忌吉神金木水火土俱全</hi>
　<hi>順序爲氣完五行欠一以待嵗運補足爲氣缺實則如甲戌見丙寅之類有合有生局於一象滯於一方</hi>
　<hi>柱中若無激揚昂藏之類如此則不過一富翁而已即有體無用縱貴亦尸位素飡如柱中土氣太重畧</hi>
　<hi>見官來即貴餘倣此虛則如土入酉寅木臨乙巳金到辰亥水向邜戌火居丑申氣虛而不能確固餘倣</hi>
　<hi>此氣深如木之本象化象近清明節氣淺如木之本象化象方得雨水節之例氣敵如辛酉見乙夘大概</hi>
　<hi>凶甚若見己未己丑轉有憑藉反吉如無憑依乂㸔賔主强弱主弱則爲鬼象賔弱則爲財象交如丁巳</hi>
<pb n="KR3g0042_WYG_010-49b"/>
　<hi>見辛亥丙戌見己丑庚辰見癸未之類仍分何者氣旺而言狹如用神局於一二支神之情狹亦有生旺</hi>
　<hi>引用處其氣却來不得廣則引用處其氣來得生源處仍有精神通三合之氣或通六合氣輕如木之本</hi>
　<hi>象化象却入金鄉又非天時之類重如木象逢寅邜乃本象地支之類薄如木象逢自家死絶之地面仍</hi>
　<hi>非天時之類厚如木象逢庫墓長生之地或得天時或他干來助之類寒如木枯火散金寒水冷土凍天</hi>
　<hi>干休囚地支死絶之類和則有合有生有情有助有臨官帝旺無休廢死絶或有旺相之神來扶助或當</hi>
　<hi>天時前後有氣滿而盛乃物無倚藉隄防者不久而傾有氣虧而衰乃根本不實仍未得時氣亦不足又</hi>
　<hi>無生扶此等廢物何可勝言有氣衰而久不得天時又臨死敗却有暗干相生引歸生旺之鄉有氣旺非</hi>
　<hi>長始則氣𦦨奮發通舒自若終則收歛歸藏去處竟無依靠易於散漫盛意無源殊乏轉生乘勢無續有</hi>
<pb n="KR3g0042_WYG_010-50a"/>
　<hi>氣嫩易摧方來之氣人皆以爲旺相之象中間若逢頑厚之氣尅竊者凶不可言有氣過耐逺過去氣候</hi>
　<hi>俱曰休廢又云成功者退殊不知餘氣忽被旺處資來綰動生意氣返實處愈耐嵗寒餘氣即休廢别化</hi>
　<hi>他象故也</hi>
造物須原本體<lb/>
　<hi>東方陽散以洩而生風風生木西方隂止以收而生燥燥生金南方陽極而生熱熱生火北方陰極而生</hi>
　<hi>寒寒生水中央陰陽交而生濕濕生土五行體象淵源巳取論於前</hi>
器完由出根基<lb/>
　<hi>凡成象處是為噐完凡貴氣歸一亦為噐完凡六親致一我生即子丙辛見木之類是也一説妻生者即</hi>
<pb n="KR3g0042_WYG_010-50b"/>
　<hi>子兩義在活法而取各有理趣生我者爲母合我者爲妻成其物象相備亦六親所生致一而成者也如</hi>
　<hi>運中成象葢由根基原有來意則成矣謂木火必無相停各有輕重為木重火輕運上遇火干火支凑完</hi>
　<hi>真象若四枝中原帶火之臨官帝旺長生庫墓等字方是器完否則不真不實不完不正似是而非矣餘</hi>
　<hi>倣此義</hi>
法如搜檢各禀吉凶<lb/>
　<hi>時與日月與年干支八字要縱横來往勾合互相取用不可有一處分毫照瞭不到如四干乘四支爲各</hi>
　<hi>自占貴占煞或年干乘月支時支取貴或年干取日支日干取月支月干取年支有貴有煞或嵗月二支</hi>
　<hi>時日二支自取干神貴氣如此搜檢庶不差悞</hi>
<pb n="KR3g0042_WYG_010-51a"/>
物須提豁方明輕重<lb/>
　<hi>此一叚須要先㸔四支一一將所藏干氣提豁出來細推何者黨衆何者力寡何旺何弱何輕何重方明</hi>
　<hi>得用神吉凶道理不去一一提豁大綱昏蔽難以忖度取舍</hi>
榮而易枯發身暫致顯而不露成物嵗寒<lb/>
　<hi>凡脆虚浮嫩之氣休廢敗絶之鄉得支干夾扶暫合而發於一時倘遇嵗運將贊助之神傷壞或抑揚其</hi>
　<hi>無氣則易敗而不長久如物不顯露用神有氣合神成象相乘一路運中無破則耐久逺縱有嵗君逐年</hi>
　<hi>駁雜乃浮雲蔽日樹影横陰而已故不在露其干支中隱藏有氣得生反遠大也</hi>
奪胎換骨意出自然捨本逐末原非真義<lb/>
<pb n="KR3g0042_WYG_010-51b"/>
　<hi>本象如有財官貴神又有别位通氣有化有象有類引用却清宜乘福地者非勉强而行氣類有感必有</hi>
　<hi>所至也欲化真象如丁壬化木之類萬一妬合争戰未成者忽至運中却資助本象具體乘其本象財官</hi>
　<hi>等貴則棄其本象之真逐其未節之氣</hi>
大器鎡基自然遏惡而揚善<lb/>
　<hi>體局若大本源若重用神若專兼帶貴人徳秀雖有大耗元辰刃煞等件爲惡反能助威則所謂遏惡而</hi>
　<hi>揚其善矣</hi>
薄才體局方知害物更傷人<lb/>
　<hi>嵗與日辰力虚薄不專被吉凶神煞播㺯随氣動盪精神被其所役自家主張無定多是凶煞象内刃煞</hi>
<pb n="KR3g0042_WYG_010-52a"/>
　<hi>亡刼金刃白虎之類作爲故非徳秀純厚之氣比也建業立事雖有偶成豈不害物損人也哉</hi>
貴人禄馬交錯勾絞元亡多端<lb/>
　<hi>貴氣不欲煩雜用財只用財用官只用官如用禄馬貴人食神印綬之類只宜一件二件貴氣便當輔佐</hi>
　<hi>如用財以官相輔官印相承禄馬兼行之類三件四件泛濫便不歸聚又云一件貴氣須要貴人徳神以</hi>
　<hi>助方可大顯勾絞刼煞元辰亡神等物若貴氣重則助身行威惡煞重則肆害酷切一説以此等煞多端</hi>
　<hi>獨宜消息</hi>
吉神恭天月扶持凶煞入空亡品藻<lb/>
　<hi>貴神禄馬皆吉神也更遇天月二徳尤吉勾絞元亡皆凶煞也若入空亡减半互言之吉神亦嫌空亡凶</hi>
<pb n="KR3g0042_WYG_010-52b"/>
　<hi>煞亦要二徳舊註吉神貴氣雖清歸一更無混濁或入别格因推其妙若無天月二徳天月二合月空天</hi>
　<hi>赦之類贊助亦减分數福力非全空亡以生日係何旬所屬如甲子旬即戌亥二位是也空亡有三神一</hi>
　<hi>旬内之後所藏干神如甲辰旬甲乙二干是也一旬後所遁到干神如甲辰旬丙午即庚辛是也一截路</hi>
　<hi>空亡加至愈𦂳如甲巳日申酉時之類凶神宜坐空吉神怕坐空又云金火宜空木土水忌空又云水亦</hi>
　<hi>喜空又云柱中凶煞交併有徳神者遇險自散死不致非命日時帶則𦂳</hi>
十全貴氣還㸔倚伏禍星一局凶神要識隠藏福氣<lb/>
　<hi>貴氣十分完備始終不壞中間寕無一件禍神隠藏凶煞之神往來繁雜其中却有一件福神隠隠深奥</hi>
　<hi>或虛夾遥合或刑出衝歸亦係切當有意處不可便作滿盤凶煞㸔只待何運扶起局中福氣則吉扶起</hi>
<pb n="KR3g0042_WYG_010-53a"/>
　<hi>禍星破貴壞用則凶</hi>
調峻格孤勢窮力盡義理正欲變通<lb/>
　<hi>究其日干用神搜檢明暗造化吉凶神煞隠顯之處其體孤峻氣亦未爲窮絶難於取用此等至極轉闗</hi>
　<hi>處自有窮則變變則通之理運迎何者之氣一路挽回是何生意起發情源亦有無限之義</hi>
氣盈物盈運併嵗衝身主何能恬靜<lb/>
　<hi>欲觀其大概之義氣象或盈或流察其物理之微既盛且極便自有不耐久之兆况嵗運抑則頽弱揚則</hi>
　<hi>泛沒更若衝併此身之主豈能安然恬靜不摇無此理也</hi>
年月日時干支有序君臣賔主體格朝倫<lb/>
<pb n="KR3g0042_WYG_010-53b"/>
　<hi>月干宜在年干之次時干宜在日干之次若或循環次第又竒年爲君日爲主月時如賔如臣輔佐貴氣</hi>
　<hi>兼似前法有次朝其綱常輔其倫序正其尊嚴又云陽欲慎獨陰欲羣随仍察貴煞所加之處</hi>
日主最喜先干日主應嫌次位<lb/>
　<hi>日主先干如甲日見癸之類此等其益有三一能合戊財資我一能善於長發我一能化其象生我但巳</hi>
　<hi>往之氣稍慢日主次位如甲見乙之類此等其損有四一能刼妻財空我一能合煞損我一能化象以泄</hi>
　<hi>我氣一能攔截前路作刃害我</hi>
支神前氣支神後宫<lb/>
　<hi>地支迎前之氣多者平生爲人精神磊落如甲子年或子日見丑寅邜辰已之類是也地支後宫者主作</hi>
<pb n="KR3g0042_WYG_010-54a"/>
　<hi>事悔屯或折挫進退多端如甲子年或子日見亥戌申未之類是也餘倣此</hi>
獨掉嵗君孤虛日主<lb/>
　<hi>月日時支干作聯作黨作旺作合或成一象或化一氣獨太嵗孤另一位似遠似疎必然離祖别宗自立</hi>
　<hi>或偏出螟蛉者有之窮乏孤獨年月時同上日主獨居孤寡仍自無合無生另立於缺䧟處者非異居同</hi>
　<hi>活則乞養寄生贅居外立</hi>
黨合雙争妻財兩義<lb/>
　<hi>柱中如土黨既多天時却係木旺抑揚之道在如何用不可便作兩讐相競若土不虛加厚木有氣而露</hi>
　<hi>支音兼不刑害衝尅却能培養木秀成林爲用更竒我合者爲妻我尅者爲財世人但知我尅者總爲妻</hi>
<pb n="KR3g0042_WYG_010-54b"/>
　<hi>財紕繆未善又還㸔化象如何</hi>
用神一字貴氣重來象欲晶明氣傷懶散<lb/>
　<hi>柱中有平生獨用一字者謂之不如格字面俱合俱散各自竟成羣黨去了日下亦另處懸一字無依無</hi>
　<hi>倚故用此字或用字用神一件精神嚴切最妙如食用官星了又見官星再來復建禄等或用財又見</hi>
　<hi>神貴人皆爲貴氣重叠苗不秀秀不實用神壯健成象意專力露不虛不背晝夜如土木水晝生金人夜</hi>
　<hi>生柱中如此豈不爲名利特達之士若地支天干與我竟不相顧用神不合星主孤虛衝刑尅害相背竊</hi>
　<hi>氣更多象無贊助叠見休廢者無立無成不足道之格也</hi>
我生我尅情能退他尅他生氣自歸<lb/>
<pb n="KR3g0042_WYG_010-55a"/>
　<hi>凡我生我尅者其義自然退散他來生我尅我二者皆爲氣入爲支生爲尅入吉神如此第一妙</hi>
生尅來往合主扶持<lb/>
　<hi>柱中合空或有贊助之神合實或有破壞之神生有制者尅有扶持者來往進退不一萬一失取分毫之</hi>
　<hi>間便差遠千里却㑹在合主扶佐何神至切為急事也</hi>
善惡繁難時分衆寡<lb/>
　<hi>善惡二位俱衆或錯或雜但㸔時座聚衆休旺聚寡休旺惡衆則為攢凶聚煞善衆則為吉聚福集善寡</hi>
　<hi>力怯福寡庶㡬一云年與時互見貴人生旺與日和第一妙</hi>
生而復生皆倚托成於何者<lb/>
<pb n="KR3g0042_WYG_010-55b"/>
　<hi>如丙辛人見戊申運却見庚申嵗轉有倚靠復生之意有壬水精神自來况丙辛化水故得生倚托成於</hi>
　<hi>何者此也</hi>
化而又化竟𣺌茫歸於何地<lb/>
　<hi>如丁壬化木况有寅夘亥未地面又有餘神水木贊助騰騰頑養之木安可又用水來滋助𣺌茫之氣無</hi>
　<hi>倚却㸔運引或有隄防馭制之道方能為福若遇轉生處一向汗漫反不立矣</hi>
五象相乘有祥瑞有乖蹇五氣交戰或傷殘或奮發<lb/>
　<hi>祥瑞如木火火土土金金水水木成象得時謂得天時得位謂得生旺位或乘建禄等氣得權謂乘財官</hi>
　<hi>貴人等如有權有勢有執事者乖蹇反是三者則坐下貴氣縱乘貴地地支却又刑衝尅害是也交戰謂</hi>
<pb n="KR3g0042_WYG_010-56a"/>
　<hi>體均力停如一物恃天時一物恃其黨衆或一物得地或一物得權水火土水交戰之類水火土木相戰</hi>
　<hi>之類傷殘謂用神被尅主干被害或財禄被傷官亦被尅或一物有黨成化却見尅神來壞如丙辛化水</hi>
　<hi>忽見一土來尅之類奮發物我相安賔主和恊我乘旺而相犯他得地而相迎我勢强而敵去他有氣而</hi>
　<hi>來朝</hi>
財官欲真致妙兮須理化氣<lb/>
　<hi>如丙辛見戊癸為財甲巳為官此為真造化秀氣不可言餘皆類此推之</hi>
財官有象致精兮要倚局神<lb/>
　<hi>如丙辛見戊癸為財得火局甲已為官得土局方就其噐完而且清純無比矣餘例此推</hi>
<pb n="KR3g0042_WYG_010-56b"/>
財官雜氣吉爲庫凶爲墓<lb/>
　<hi>財官之氣均停有拱更加貴氣於上爲吉爲庫庫中雜氣有三件若當旺相為貴益我者妙若官化鬼入</hi>
　<hi>墓財神休囚入墓為凶則不為庫若吉神入庫仍帶休廢來刑且尅我者亦非庫</hi>
善惡衝神尅則入生則通<lb/>
　<hi>地支貴氣來衝未可便言其吉惡神未可便言其凶須是支干同尅方為吉凶尅入或一生一尅一和一</hi>
　<hi>制此亦變化通達在其中矣</hi>
上生下成脫氣可憂子旺母衰三竊一生用神翻喜子<lb/>
衰母旺<lb/>
<pb n="KR3g0042_WYG_010-57a"/>
　<hi>上生下謂如干生支支生音一也嵗生月月生日日生時二也得生者既為子若係閑神三也如木生火</hi>
　<hi>在夏正為子旺母衰餘倣此三竊一生如金生三水四水母生子廣母既當虛即喜子衰而母在旺鄉為</hi>
　<hi>吉如木生火在亥正為子衰母旺餘例此</hi>
前呼後應生則繼尅則治<lb/>
　<hi>此格局一辰一干有體用有本末有呼應難矣生則繼續而無絶婉轉有情若尅則削朴煅煉既濟隄防</hi>
　<hi>疎通造物之切治也如是局面拘於生尅小節所以不能洞究元機耳</hi>
左包右丞收則歸散則虛<lb/>
　<hi>凡一干一支挺立於柱中者類有左右相丞之意有包羅有歸向有散漫有退脱輕重較量得失加減宜</hi>
<pb n="KR3g0042_WYG_010-57b"/>
　<hi>處當然之義不可務小棄大捨本逐末</hi>
局神無取閒來一𣲖清冷<lb/>
　<hi>柱中取其日主財官用神等件或雜或濁或繁或混或欠勝負或欠制䧏無分優劣忽一閒干非主非用</hi>
　<hi>却來左右逢源能乘一貴氣却取其干係日主之神何等進神以别其用虛處造象或合官合財等項取</hi>
　<hi>其成局有切用者始雖閒而無用既而閒神時至閒得成噐際遇有用則天下無棄物之謂况造化乎</hi>
官氣混求妙在各支匹配<lb/>
　<hi>即重犯竒儀之格一體也謂如官煞混紊一有所配一有未歸乘者須得嵗運更配其未歸偶者吉或官</hi>
　<hi>煞柱中各尋所合所制則佳有過不及又有消息極為切事又有兩官一煞兩煞一官皆此類矣如用土</hi>
<pb n="KR3g0042_WYG_010-58a"/>
　<hi>為日主露甲乙為官煞支中有申酉字或辰巳字此為所合所制也</hi>
交互有意要審扶誰拱夾雖真當防損露<lb/>
　<hi>交互有意如丙午見壬子各有所賴丙用癸官壬用丁財已官㸔餘神扶何者為急何者非急拱夾雖真</hi>
　<hi>如乙人遇癸未乙酉二位明見拱夾甲申之真官貴氣無疑或餘神埋藏火神倘遇嵗運見火見庚或見</hi>
　<hi>填實其位發禍何可勝言哉</hi>
合起力露莫作等閒脫廢精英轉加時雨<lb/>
　<hi>天干相合㸔支神吉凶為要支神有力則自然非常如地支相合㸔所乘之干力力重愈精神也一云上</hi>
　<hi>下俱合有真合煞如己亥見甲寅之類又合煞如甲子見己丑之類一云煞神忌合喜衝刑破害干神支</hi>
<pb n="KR3g0042_WYG_010-58b"/>
　<hi>神一有閒侵嵗運合者精神百倍一云禄馬宜六合忌刑破况柱中見合力露不等閒也脱廢精神如我</hi>
　<hi>生我尅之精本散我氣若加時上用神凶則制馭却轉來生助主本者則有挽回生意之妙矣</hi>
羣分有日主專行日辰務在吉凶之位<lb/>
　<hi>吉神財元官貴印綬食神日徳月徳日禄貴人徳神天月徳合天赦月空時禄時象竒寳學堂凶神金神</hi>
　<hi>羊刃七煞空亡六害孤寡隔角三刑冲神死神死絶勾絞一説在年亡神同上説元辰同上</hi>
類聚有年神領用太嵗參宅吉凶之宫<lb/>
　<hi>吉神建禄驛馬宅神天醫福徳闕門進神生旺位華葢三竒凶煞碎煞的煞咸池沐浴亡刼白虎羊刃飛</hi>
　<hi>刃破宅大耗勾絞䘮弔官符病符死絶</hi>
<pb n="KR3g0042_WYG_010-59a"/>
時座消詳有五理之當然<lb/>
　<hi>一如時上之亡刼刃煞空亡元辰孤寡死敗金神白虎等項惡氣貫聚倒歸於日有所刑冲尅犯者不祥</hi>
　<hi>若貴氣聚此則為祥瑞矣者一年月日三項貴氣三元福禄神引入何者重何  輕分詳端確何者來得</hi>
　<hi>安穏何者不得停住更自家還載得起否或如船車又如屋宅又云時之有家却於年月日上之處又看</hi>
　<hi>有相依倚呼應否又云時座一位竟作主㫁之端余見未敢如此亦係辨明吉凶妙理一致體得造化精</hi>
　<hi>切也年月日内有一位與時和者平二位與時和者小享富貴三位共與時和者大發見成富貴但日𦂳</hi>
　<hi>年淺月緩撮一時有尅破衝害和助勾引空亡死敗等件最為  要事體如庚寅時取乙亥為用旺相生</hi>
　<hi>扶得氣得地可否以憑藉參考嵗運較其吉凶發廢之由  一時欲旺相有氣勿使休囚無情又云有初</hi>
<pb n="KR3g0042_WYG_010-59b"/>
　<hi>中末三次之情義如寅時初屬土中屬火末屬木序一時相衝刑是切𦂳事也載物不牢時座五𦂳之</hi>
　<hi>為至切至要之道盖此日生辰普徧天下衆人所共大綱造化也惟時之刻分毫不可差忒有惑故為准</hi>
　<hi>則憑據况交換之間刻次日軌本是未時一刻之次其銅壺漏箭却刻午時之七刻八刻况有山僻村落</hi>
　<hi>夜誕者乎</hi>
虛辰遁法有三術之妙趣<lb/>
　<hi>一禄馬貴人等吉刃煞死敗等凶一一俱有定位乃用五虎遁元住干支能司其官之事極為應驗又云</hi>
　<hi>言太嵗所臨十二宫之善惡遁亦只遁嵗神之干吉處作福凶處興禍者却用日主取財官等件正要看</hi>
　<hi>嵗日干之二位的係當生所遁何等吉凶神煞所主亦分輕重如人出身處係何𣲖源流資格也</hi>
<pb n="KR3g0042_WYG_010-60a"/>
用神生時旺之方當防尅制<lb/>
　<hi>如用水為官忌土到申子辰等處用木為官忌金到亥夘未等處李虚中所謂傷破用神家宅予獨以為</hi>
　<hi>用神起發之處先被傷壞即用神無歸着矣</hi>
忌神坐令旺之所反喜刑傷<lb/>
　<hi>忌神者如用金為財火即忌神惟喜尅制之神加上為妙却要水來寅午戌巳等處以减忌神發用之基</hi>
　<hi>宅也</hi>
用神之鬼墓得之爲殃用神之貴情亭亭贊助<lb/>
　<hi>用神自有鬼墓吉則謂之官庫如帶凶煞來刑尅衝竊者其用神自忌之日主尤忌之用神自有財官貴</hi>
<pb n="KR3g0042_WYG_010-60b"/>
　<hi>氣非本家之財官也來意順生扶合精神百倍用神自喜之日主尤宜見之</hi>
墓絶併煞刃來刑禍形惡㑹空赦領財官為體禄集福<lb/>
加<lb/>
　<hi>墓絶死敗至不足道若帶有刃煞亡刼勾元等來衝刑尅竊日主併用神則禍患立侵矣月空天赦二神</hi>
　<hi>至吉善者天月徳天月合四神同㫁各司乃職主事若又係財官等貴主領者更美其榮耀之福氣駢駢</hi>
　<hi>然廣集矣</hi>
類有傷官墓神柱中尤惡暗有刼財庫鬼命分至凶<lb/>
　<hi>傷官自有墓庫如丙人土為傷官遇辰自家墓神若帶凶煞尅竊刑衝日主併用神至為𦂳切惡氣刼財</hi>
<pb n="KR3g0042_WYG_010-61a"/>
　<hi>之庫墓如丙人戌位兼丁旺於上帶凶煞前來尅竊刑衝其用神日主至凶</hi>
印綬生鄉宜乎潤澤惡神死地怕作刑傷<lb/>
　<hi>印綬本為生我之神若值印綬自家生旺之所又見生合之神轉轉為福自家大義綿綿不絶則可或滿</hi>
　<hi>或溢火出木焚木浮水泛土重金埋火重土虛水流金沉反有太滿則傾太盛則折之禍矣凶惡之神自</hi>
　<hi>家已在死絶之處於上又乘惡氣尅竊刑衝用神日主者狼狽若死絶墓敗上宫主為惡來壊者用前註斷</hi>
用神惡沒之所地支豈欲全彰納音生旺之方用神坦<lb/>
然無忌<lb/>
　<hi>凡用神之敗絶惡陷等位柱中忌露多是卑賤下格更帶凶煞之神可乎恐見一二位猶可或嵗運上扶</hi>
<pb n="KR3g0042_WYG_010-61b"/>
　<hi>起惡陷之氣兼㑹煞局者即為沉淪䘮敗悔吝破失之氣類也甚則死無葬身之地須空亡併煞方㫁凡</hi>
　<hi>命之納音常生常旺四貴之地月神來上自然喜悦皆無所忌憚恬然自安</hi>
火土之源失中易化塵濛之象<lb/>
　<hi>若火土不得造化中和之氣者或燥或寒或偏或枯易於晦物之氣乃滯暗昏濛之象不能煥發遇而不</hi>
　<hi>成者矣</hi>
死敗之象有黨莫傷生旺之神<lb/>
　<hi>如死敗之象有黨反來刑衝尅竊生旺之神大不亨通之兆如水人見夘家之木酉金辰土巳火等神之</hi>
　<hi>類却将日主生旺日主用神生旺宫主相犯相尅為咎不小宜詳之</hi>
<pb n="KR3g0042_WYG_010-62a"/>
五氣布定東西地理能培能竭<lb/>
　<hi>亥子水寅夘木巳午火申酉金辰戌丑未土如金到亥子則氣泄而竭木到亥子受養得培餘倣此推極</hi>
　<hi>為切事</hi>
一辰聚藏貴煞納音自旺自生<lb/>
　<hi>如一辰貴聚長生帶煞在日時為生煞同途一云煞帶貴自長生為有用此為貴帶自生又為煞中藏貴</hi>
　<hi>一云年中干音隨長生同神煞在日時者為真長生乃聚年月日時之氣乂為一强四弱又云四柱只要</hi>
　<hi>一位長生專其旺氣為聚歛精神</hi>
空亡消息數端豈止十干缺處<lb/>
<pb n="KR3g0042_WYG_010-62b"/>
　<hi>此煞最為要𦂳中間輕重真假宜仔細詳審一旬空亡十日分上下所管如甲子旬中五陽干用戌空為</hi>
　<hi>切五陰干用亥空為切一氣分輕重甲子見壬戌真空見戊戌輕一云上肩一位太重如甲人見癸乙人</hi>
　<hi>見甲之類即十惡大敗一旬中後禄遇空亡如甲子旬壬申甲戌旬庚辰之類一五氣落空如甲子旬水</hi>
　<hi>土甲戌旬金甲申旬火土之類</hi>
官貴抑扶兩立稱停一路鎡基<lb/>
　<hi>官星為一身之貴氣福源第一切事財神次之若有一扶一抑兩立其義不分勝負如陰陽氣不升降一</hi>
　<hi>路運中當稱停其配屬强弱之情以察興廢可也</hi>
煞見官隠以託情官顯煞藏而立義<lb/>
<pb n="KR3g0042_WYG_010-63a"/>
　<hi>煞見有露神制合均配官隠無印更隠者主外有權謀操畧内懷奸宄竒計若煞重而無馭官神無情者</hi>
　<hi>反是官顯煞藏内則性惡無情外則義和謹節大義如此又當格物以消詳之</hi>
忌煞氣專用神情假用神力切忌煞外馳<lb/>
　<hi>忌煞有生有扶或坐生旺之處及有贊合六神其專之意不可言也柱中乃見用神虛來生合情假露形</hi>
　<hi>有氣或落天中雖旺亦無地面情假力散故自不若氣專者若用神贊合有扶有生或力專生旺之位亦</hi>
　<hi>有生助之神有情或有力切要分曉忌神煞神二者雖在柱中作梗力却自偏嵗運兼有尅竊自然柱中</hi>
　<hi>停住不得氣散而外馳也</hi>
缺用納音全爲補氣<lb/>
<pb n="KR3g0042_WYG_010-63b"/>
　<hi>大撓造納音之法隔八有用之具如何竟為棄物缺氣處仍要納音補借如欠土納音有土則補其不足</hi>
　<hi>休囚稍慢</hi>
物皆妙意身不能任<lb/>
　<hi>貴氣或多或重自身無氣豈能勝任如隨其類逐其化或從其象應其氣不在此論一説身不能任如病</hi>
　<hi>不能食花不結實</hi>
勢情充悦發旺以時象意空寒幽棲度日<lb/>
　<hi>八字氣候勢况情思體段如人氣壯氣滿似和煖喜悦之色少能達時通濟利物發明或嵗運扶持更何</hi>
　<hi>言哉若八字體制孤虛氣象冷落兼帶空亡休囚者任有智術才勇無所施展嵗月空閒而已</hi>
<pb n="KR3g0042_WYG_010-64a"/>
成功之氣變化歸尊交互之神往來俱貴<lb/>
　<hi>成功變化如壬水十二月氣本殘廢有木象支干引化第一妙事交互俱貴如丁巳見辛亥或庚寅己夘</hi>
　<hi>之類地支雖衝不和處二支互有閒神貴氣來往其餘倣此</hi>
休囚更入空亡時乖事退旺相若兼生合輻凑權行<lb/>
　<hi>凡休囚之物本不好了更入空亡豈惟生不遇時縱使乘時事亦退散不濟若五象旺相到空猶可金火</hi>
　<hi>旺入空却好夫旺相之神本自當時若生若合愈見精神權變福能駢集可行其志去就皆不失序</hi>
氣巳過者欲退藏翻宜墓絶之地物方來者將進取原<lb/>
喜生旺之宫<lb/>
<pb n="KR3g0042_WYG_010-64b"/>
　<hi>如三月甲木氣過理合退藏惟宜於墓絶之地乃道合自然也若臨生旺之鄉反主乖戻方來生旺者如</hi>
　<hi>十二月甲木進氣正月乙木進氣将進方來宜立生旺之地為禍為福尤切</hi>
休囚有用發越仍遲旺相無情爲惡最速<lb/>
　<hi>用神雖貴有用生我助我或又臨天月二徳天乙之類若不臨天時旺相縱有用發越遲遲柱中雖帶旺</hi>
　<hi>相之神與我無意如半吉半凶一至嵗運只扶其凶煞為禍最為猛速</hi>
進神執權至精至當納音載貴宜尅宜生<lb/>
　<hi>進神帶貴氣柱中第一妙引煞入内第一凶貴氣柱中雖吉情若未切納音宜來尅我生我則方為有意</hi>
　<hi>以全其貴之羙若納音不生尅者空負其貴與我無統也</hi>
<pb n="KR3g0042_WYG_010-65a"/>
旺神衝氣透用凋枯惡煞任權本旬急切<lb/>
　<hi>如丁未或生夏月得時之際刑出丑中辛癸透在柱中為用者其福氣薄為禍亦輕惡煞旺相本凶若同</hi>
　<hi>日辰一旬之内禍速至重也貴神本旬至吉至𦂳</hi>
金神得勢至凶空亡遇衝必發<lb/>
　<hi>金神本凶若無火鄉所制又被别處扶起或旺相皆為得勢至暴至剛為凶特甚空亡陷沒無用乃棄物</hi>
　<hi>也遇衝神必然起發即有用矣如寅空見申之類是也</hi>
刃併元亡金滿局全賴火神旺相凶煞火焚空須憑水<lb/>
象<lb/>
<pb n="KR3g0042_WYG_010-65b"/>
　<hi>金乃殺害物命之象滿局金氣兼帶凶煞等神刑尅者我不殺害他人必被人所刺無火制必驗火若焚</hi>
　<hi>炎之象盛者此等多值火灾况嵗運符合其氣須藉水象既濟</hi>
木土氣託以待發明尅衝力停未分勝負<lb/>
　<hi>木非土則不能栽養土非木則不能疎通以待嵗運扶其不足煥發其氣自然益堅至於潤澤衝尅有勝</hi>
　<hi>有負力停則勝負未分須觀其氣而消息之方可㫁也</hi>
扶持生助察轉養之神戰鬬衝争觀壞盡之氣<lb/>
　<hi>生助滔滔者㸔轉養之神何處為體用之基為吉凶之兆而决之戰鬬衝争觀壞盡之氣即此為閒退無</hi>
　<hi>用之人也</hi>
<pb n="KR3g0042_WYG_010-66a"/>
陰干取刃欲分明支力當權防暗犯<hi>支力一云貴力</hi>
　<hi>陰干取刃如丁巳見未辛人見戌為刃之類支力當權如未係貴神或力重則合午午衝子來犯未又如</hi>
　<hi>未有力重能衝起丑字中癸巳之物出來</hi>
旺神挺立物莫當前惡煞滿盈干無停處<lb/>
　<hi>如一位之干有天時至旺之氣卓然柱中擅權餘無牽綰者其被尅之神何敢現露縱使藏伏亦莫敢執</hi>
　<hi>事也嵗干日干遇滿局煞刃等惡自家干主竟無住處决主不祥貧夭惡死</hi>
鬼中逢鬼無去就衝而遇衝欠倚憑<lb/>
　<hi>尅害我者為鬼倘鬼亦遇鬼來相害輾轉傷尅氣極逼我若更無轉制促死之兆支神被衝干神貴氣便</hi>
<pb n="KR3g0042_WYG_010-66b"/>
　<hi>不安穏奈何衝神又遇衝激我家更無倚賴之基象不立物亦不成非禍則夭</hi>
併吞重尅皆成禍二激雙衝總不祥<lb/>
　<hi>如甲見二壬為重吞見二庚為雙尅柱中叠見衝神或合處有刑有害有尅有破皆不祥之兆也</hi>
五行務要均停偏倚難能濟物四柱全宜匹配興衰恐<lb/>
不成功<lb/>
　<hi>停均其説有五一日主用神冲和相濟彼此各有所賴不偏一損用神之氣者有物以制之不致作楚一</hi>
　<hi>干支上下字様相承得所無過不及一死氣或對活物黨寡不能勝黨衆一欲變欲化有妬有破欲静欲</hi>
　<hi>安有犯有激者匹配其説有六一衰神有用須運扶衰者方可一善惡雖能均配㸔運扶何者以别吉凶</hi>
<pb n="KR3g0042_WYG_010-67a"/>
　<hi>一雖有用神一興一衰偏枯不濟一相安相濟所應所求各有倚賴一旺欲成其物一衰不可成全或干</hi>
　<hi>支各有所配貴氣者或有所乖劣者</hi>
平生福徳不知化物連綿次位來神要識暗傷攔截<lb/>
　<hi>支内有巳乙辛丁之類皆言七煞惡之殊不知巳土生乙金乙金生辛水辛水生丁木續續不絶况明露</hi>
　<hi>乎虛拱處或有甲丙壬庚暗合完氣者大富貴格天干未來前一位地支未來前一位皆為凶惡不可不</hi>
　<hi>知如乙見丙合辛暗損及有刃類子見丑丑見寅寅見夘之類有刃有煞咸池比肩惡氣多端</hi>
十干顧真氣相凌七煞犯尅神極切<lb/>
　<hi>如乙酉見戊戌即戊火傷乙金又六害之墓火發其旺金之氣餘倣此七煞犯尅如原用乙木行酉運丑</hi>
<pb n="KR3g0042_WYG_010-67b"/>
　<hi>嵗衝損乙木金局本壞其乙木用神兼丑衝其虛未將所藏之神碎壞倒地也舉此一例餘局細詳  此</hi>
　<hi>段止可言七煞逢衝者不吉不可論金局壞乙木用神</hi>
八字帶煞刑胎意外須識四印何干乘氣類取其詳<lb/>
　<hi>胎神所傳消息各有異類今人但總約十箇月之位故無淺深以致差池一法十箇月左右間其所生日</hi>
　<hi>辰對者是如丙午日在何月節内或十一月或九月遁而用之若帶刑主早妨父母空陷衝刑四煞最惡</hi>
　<hi>四印古歌云辰戌丑未為四印戊巳得之偏主信甲乙若逢鄙且貪丙丁或遇多貧病庚辛格號母生兒</hi>
　<hi>聚煞丑宫多短命壬癸未詳</hi>
五行分布方隅死水生金而異用<lb/>
<pb n="KR3g0042_WYG_010-68a"/>
　<hi>謂火生寅敗夘旺午金生巳敗午墓丑之類如甲子人遇巳即為生金生金尅甲絶水生甲及官火竊甲</hi>
　<hi>之類遇夘即為死水生甲旺木同黨敗火耗甲位位各有所司看其餘局次第扶抑而論之餘干倣推</hi>
一神閒停左右傷官竊本以待時<lb/>
　<hi>閒停之神在左右者即月時嵗干多是不取用故一向差慢而至停囚長智養病䘮身或係傷官之神無</hi>
　<hi>氣不係為事忽嵗運助起此等之神耗我之氣傷我之用半真半假其實則圉圉得勢小人逢寵有權留</hi>
　<hi>此禍根豈可忽哉</hi>
干神彼此相安方爲禄備地支來往衝激不柰馬馳<lb/>
　<hi>如甲人禄在寅見壬寅則自家帶截路空亡為僧道有福庚寅為破禄半吉半凶又如辛禄在酉見癸酉</hi>
<pb n="KR3g0042_WYG_010-68b"/>
　<hi>為火水相犯丁酉為空亡貴丁木受氣辛水沐浴主奸淫也禄上遁干號為真禄着落何方有用其干見</hi>
　<hi>天乙貴人其貴上之明干復坐貴禄如丁人禄在午遁至午得丙字丙貴酉亥而逢辛酉辛亥則辛貴復</hi>
　<hi>見於午也入格極品此李虛中為天禄互貴一馬不喜衝衝則動馬上干神乘貴者吉馬上遁干有情者</hi>
　<hi>吉如丁丑人逢辛亥是要貴處有用馬上干神自帶凶煞空亡者惡來尅主體及用神者惡或支神激烈</hi>
　<hi>刑衝轉轉其馬豈得安休耶</hi>
傷盡官星方知用禄衝破禄位始得用官<lb/>
　<hi>柱内有傷官之神官星明被尅害却有日禄者用禄却穏當不致兩用不歸一也禄位如被破壞却只用</hi>
　<hi>官星為定體盖貴用一端最妙多則散了精神</hi>
<pb n="KR3g0042_WYG_010-69a"/>
禄位雖明化氣恐忌驛馬既見日辰又重<lb/>
　<hi>官星建禄等件既明無破為吉為福必矣若體用成化却於其位有妬有奪化來不得者為物不成則亦</hi>
　<hi>苗而不秀空貴無官或有福而非財積福厚者驛馬本理於太嵗宫要來乘用若日宫又有馬出重叠者</hi>
　<hi>反為賤局一説日辰馬併嵗馬雖重馬甚有用貴氣相安者愈好再見則不中矣</hi>
記取禄賔爲用細觀馬將爲元<lb/>
　<hi>遁禄上之干名為禄賔如無年禄須㸔遁至禄官干神為用主禄最切却㸔日辰用為何神也馬將亦如</hi>
　<hi>禄法譬如丁巳嵗丙日馬在亥遁見辛為丙日之妻主道途方外所娶却分貴禄財官凶煞輕重言之</hi>
用象契合要防妬争貴氣交通切觀分奪<lb/>
<pb n="KR3g0042_WYG_010-69b"/>
　<hi>用神本與日干作合有情有氣得侣或其明暗中有比肩一争一妬遇而不遇用神自家之神争妬者一</hi>
　<hi>體㫁法嵗運同凡貴氣專用則可兩處三處分用便是衆人之物不惟平生多起分争之訟自家財産亦</hi>
　<hi>為比肩所擘彼重我輕更甚</hi>
財官只倚日辰亡刼須參太嵗<lb/>
　<hi>日辰只取財官為用最為親切興衰旺絶相生相尅却與嵗家如何統攝其行藏禍福極驗亡刼二神一</hi>
　<hi>年至重之惡煞也須凖嵗君推參各有進退吉凶一十六般所致行藏取舎之道已録於前</hi>
貴有等降明輕重富有高低分厚薄<lb/>
　<hi>察格局體制如勢意猛烈主本雄健貴氣互換往來凶煞輔佐得所不致氣滿無去就第一義也二用神</hi>
<pb n="KR3g0042_WYG_010-70a"/>
　<hi>至切至清無破無壞格局斤兩相等而順三福神有情化象得體四本等財官有用運遇扶持不絶五所</hi>
　<hi>喜之物時上與運中扶持所惡之物時上與運中制馭凶處兼有徳神吉處每有煥發一大富不在財神</hi>
　<hi>之輕重大概亦有貴氣俱全者不過㸔氣厚氣壯但中間欠清純之象二精神有助閒神頗多日主有倚</hi>
　<hi>印食財神三者至切三禄馬扶身日主受氣胞胎絶處財宫有用或遇生氣但流逺聚象之氣不廣四庫</hi>
　<hi>財有拱或露則要氣厚得衝得刑財印食神三位一位有用日辰但拘切自專貴氣散漫詳之各有高下</hi>
　<hi>明矣五帶刑尅或尅我之物係財星生旺之氣或財神禄馬貴人之氣</hi>
貧賤而壽延富貴而年夭<lb/>
　<hi>一應用神尅戰無倚又兼休囚無用或臨死絶駁雜獨身得中和之氣運引而不偏一身臨胞胎死絶受</hi>
<pb n="KR3g0042_WYG_010-70b"/>
　<hi>氣之方不帶福神行運不能害者或空亡破碎元辰大耗六害鬼墓金神白虎死氣刃煞交併歸局獨有</hi>
　<hi>一印綬或一食神有力行運引而駁雜處不絶者准前文一福神往來得勢自身旺相嵗運顯揚太滿而</hi>
　<hi>傾者或欠轉生之神或尅我處竟無去就或一空陷之物刑衝我聚氣之所一本象與化象皆得用神為</hi>
　<hi>福左右逢其源其身却化而不化根本不穏者一滿局貴氣身弱不任嵗運尅戰日主准上文</hi>
闉實亦由於火土<lb/>
　<hi>火生土意最良最實氣象自然固聚必是敦厚務本利名安享處世游優却非駕空建功立業者</hi>
流行俱藉於根源<lb/>
　<hi>大凡流年運限從容不經風波成敗者盖由根基元有得力貴氣引行嵗運贊助不壞有所憑藉也</hi>
<pb n="KR3g0042_WYG_010-71a"/>
聰明無非徳秀晦懶總爲休囚<lb/>
　<hi>徳秀如申子辰月壬癸為徳丙辛為秀帶此多是文業通達聰明曉事之人餘局例此休囚廢死者天時</hi>
　<hi>也死敗墓絶者五行也如滿局俱帶此等氣數一生謀望無成退悔藏拙若兼孤氣出俗作林泉人也</hi>
偏氣俱强而鄙俗本源失托則漂流<lb/>
　<hi>如八字純陰純陽柱中因欠合神財宫等貴用神既偏且强又能刑出衝飛之物來者皆為偏氣所致雖</hi>
　<hi>豪亦俗非俊秀才噐矣日主象則無黨可就氣則無貴可乘柱中多係閒神慢煞兼有刑尅衝竊散漫之</hi>
　<hi>氣此等懶散馳逐多謀少立</hi>
氣如猛烈害物傷人象若純和無操無縱<lb/>
<pb n="KR3g0042_WYG_010-71b"/>
　<hi>勢當天時之氣勇猛剛强若更帶金神白虎刃煞刑害之神凶則為强盗刼掠善則屠儈活計終亦殺人</hi>
　<hi>害物恐亦被人殺戮也臨事有㫁機變通利皆由凶煞之神不滯不塞輔佐用神有以使之然也若柱中</hi>
　<hi>象數純和柔善氣實則無綱常倫序之能雖有用神亦難也矣</hi>
軒昂呼應原憑刃煞之威齷齪財豐盡帶庫墓之氣<lb/>
　<hi>有貴氣無刃煞輔佐不獨臨事無威勇作為殊欠相應合也有此刃煞扶貴必能做事立業果决有㫁有</hi>
　<hi>人名目卑微却發財禄乃庫基中雜氣財官印綬親厚有益於日主况嵗運扶合</hi>
身强露刃翻宜聚歛營營干合多偏倒亂精神渺渺<lb/>
　<hi>身强力健柱中暗有財源之意若見刃露本為刼財但我力既專財神有情反宜刃露盖我能執奪歸歛</hi>
<pb n="KR3g0042_WYG_010-72a"/>
　<hi>其物也此等格調慳吝幹蠱善能聚財若柱中嵗運有刃旺之地未敢如此議㫁須别詳之干合多偏如</hi>
　<hi>乙見三庚二庚合者豈惟氣不得中亦自偏枯倒亂縱化得成象亦未成全美不過三姓同居兩姓合活</hi>
　<hi>接李換桃人也</hi>
獨爲煞布衆辰虛張聲勢一種貴由三處分散英靈<lb/>
　<hi>煞本不聚若只一位之煞布向諸處力自輕疏不至謀多遂少有口無心過望大節力小任重一件貴氣</hi>
　<hi>精專為竒若二三處皆有如密雲不雨秀而不實或空貴無官多學少成</hi>
平頭帶來針刃豈無傷殘勾絞併至亡刼寜惟狡猾<lb/>
　<hi>平頭乃甲丙丁等字様引懸針羊刃刑害日辰一云日中帶煞帶華盖主妻先嫁人或殘疾或愚鈍一云</hi>
<pb n="KR3g0042_WYG_010-72b"/>
　<hi>率因事而結婚或有貎必淫如巳人未日或己亥己夘己未一云日時羊刃爲貼身刃妻有生離死别一</hi>
　<hi>云互換懸針主帶疾及官刑併惡煞自刑立見女人亦然勾絞二神主狡猾破敗吉則立威若臨亡刼必</hi>
　<hi>凶况不和於日主者乎</hi>
財居庫地身入衰鄉性能鄙吝氣亦猥慵<lb/>
　<hi>財神遇庫閑藏既欠刑衝開激况身弱者此等之人度量慳鄙噐宇少豁達也</hi>
木遇學堂火臨生地文既精華志尤倨傲<lb/>
　<hi>木火文明之象居生旺之位主文學疏通才能雄健但木火炎上之氣為人不顧細節不能屈下倨傲驕</hi>
　<hi>忽</hi>
<pb n="KR3g0042_WYG_010-73a"/>
播徳望之聲名敏智謀之才畧<lb/>
　<hi>貴氣有助干有力天月徳辰及天乙互換來往主聰明雅望兼藉空亡刑衝得用准上文煞刃扶貴象有</hi>
　<hi>制伏得中日干可以馭伏准上文又云水帶貴氣有扶助有隄防才畧機變智謀過人</hi>
財源拘局街頭庫店經營竊氣無憑化外江湖奔走<lb/>
　<hi>格局不廣噐宇不充但有財源助身一二支伶俐生扶而局於純粹之噐兼庫神得用宅神有情者准上</hi>
　<hi>文又云食神或印此例同㫁凡泄氣之神汗漫滔滔之勢逺而有力聚而無依准上文</hi>
江湖泛泛兮風飡雨宿羅網濛濛兮利鎖名韁<lb/>
　<hi>亥子為江湖若係財官禄馬用神其氣泛溢者多致道途生計披星帶月其水泛泛其馬刑衝方㫁辰巳</hi>
<pb n="KR3g0042_WYG_010-73b"/>
　<hi>為地網戌亥為天羅全者用神其上失地五氣不能成象則利名碌碌無成如塵埃所罩昏霧所迷嵗運</hi>
　<hi>併臨仍與日干尅害者夭亡</hi>
水火動摇是非林裏立身木金和恊義禮門庭發財<lb/>
　<hi>水火乃人間之動物犯此格多惹是非唇吻凡立身為事每於閙裡出頭鬬喋之中着脚若吉則有决䇿</hi>
　<hi>之機凶則有不雅之號金木無偏倚氣和得中陰陽相配相濟者必務本實我若尅彼專當獲道義之財</hi>
　<hi>若交錯無情主被客凌者主不義人損我無意中之財或被不義事寃屈折辱</hi>
驛馬得我尅他生盡發外邦之禄空亡有物明氣見每<lb/>
膺無意之名<lb/>
<pb n="KR3g0042_WYG_010-74a"/>
　<hi>遇馬上之干日主能尅或馬位有物生我者多是逺方外財發越或出外於邉境得財禄空亡為凶敗之</hi>
　<hi>所若有喜象集來如金火喜空乘旺爲官貴等神有情者合此格局</hi>
身雖食禄家計貧寒庫有餘財名目卑賤<lb/>
　<hi>八字體段輕清官神乘貴地支或破其象休廢其財却又入死絶等處不帶墓庫宅神之貴宅神仍衝破</hi>
　<hi>者准上文貴氣落空亡用神入死敗處仍無生意其咸池沐浴白虎空亡却有拱䕶柱中惟財庫或財神</hi>
　<hi>專旺輔日主有情尅助者准上文</hi>
嵗望闕門當近朝堂之職氣衝第宅難依祖業之基<lb/>
　<hi>太嵗對為闕門有拱入格决主食禄職任皆近於朝堂要路之處嵗前第五位若是被衝更與日主非貴</hi>
<pb n="KR3g0042_WYG_010-74b"/>
　<hi>氣生扶綂攝者决主祖上基業離破不能居住若乘官符並亡神主為官㫁沒抄封犯破碎刼刃毁售必</hi>
　<hi>矣</hi>
二位不宜亡刼拆屋售田四仲若犯咸池貪財美貎<lb/>
　<hi>嵗前第五位為命宅後第五位為禄宅命宅為第宅家舎禄宅為田庄邱墓若帶亡刼主平生愛費財造</hi>
　<hi>屋置田却主破壞况與日家刑衝害刼破尅乎子午夘酉全古謂遍野桃花又名亷貞沐浴又為暴敗桃</hi>
　<hi>花帶此主愛風流藝術性巧情急是非中立身與日刑衝尅竊方准忌水主淫兼貴煞輕重言之咸池𦂳</hi>
　<hi>沐浴慢</hi>
馬上空亡每遇異路之財帛天中禄位常招憎號之聲<lb/>
<pb n="KR3g0042_WYG_010-75a"/>
名<lb/>
　<hi>馬上遁干得用遇馬上明干助我或作財元或馬坐財生旺之地却坐空亡有意多外方出入獲外方財</hi>
　<hi>禄或常招别門無心利禄異路言非本等之財也天中即空亡帶禄若衰敗者准上文加白虎在日𦂳切</hi>
　<hi>或招人傳之惡名况水火象并咸池桃花乎</hi>
邜酉好遷移門户巳午當感夢生胎<lb/>
　<hi>犯夘酉字在日時好粧飾堂亭遷改門户帶馬則常移居止胎時加臨巳午帶年禄和諧其日主者主應</hi>
　<hi>父母得夢生産</hi>
旺刃不兼餘煞偏好異端亡刼更引他神只圖豪飲<lb/>
<pb n="KR3g0042_WYG_010-75b"/>
　<hi>旺氣羊刃别無餘煞者剛亷正直武勇愛籠養打捕起扮社火之類帶學堂官貴别詳亡神刼煞羊刄多</hi>
　<hi>聚更與日不和恊狼飡鯨飲逐日醉飽一任風波落魄無成矣</hi>
桃花簪主恣風情破碎朝元宜落魄<lb/>
　<hi>桃花簪主如夘人見寅午戌酉人見申子辰之類又謂倒揷桃花為人風流倜儻却有賢而不賢也與日</hi>
　<hi>尅竊方准破碎朝元如酉人見寅申巳亥丑人見辰戌丑未之類亦謂面頭破碎尅竊刑害日辰主狡猾</hi>
　<hi>命夭輕則不能起發而貧</hi>
官符落在天中語多妄誕空亡却臨天乙性好謳吟<lb/>
　<hi>官符即亡神也在空亡中與日尅竊天乙貴人在空亡中與日尅竊各准上文</hi>
<pb n="KR3g0042_WYG_010-76a"/>
纔傷用氣抱怨嗟呼重駕身强妄爲狂蕩<lb/>
　<hi>用神當生縱無傷動倘若嵗運來尅必須得意中反成失意故嗟呼生怨矣凡身旺之人即如飲酒醉眩</hi>
　<hi>者欲其無狂不可得也或又遇嵗運重駕氣强自然所為淫蕩狂妄兼破財産家業胡做胡為柱有馭制</hi>
　<hi>有倚托别詳</hi>
白虎兼刃罵殺時人華葢自墓享於清福<lb/>
　<hi>白虎同刃乃白虎與飛刃羊刃同宫與日刑衝尅竊者如此一云若在日時上尅年者娶妻鶻突不然妻</hi>
　<hi>有異症因服訟促逼結親則可其妻亦愛訟人也華盖自墓若自生旺又遇嵗運與日和合成局極受清</hi>
　<hi>高之福否則為僧道九流如庚辰不能自墓只是村巫或為粗魯手作人一云華盖帶墓有氣主福夀但</hi>
<pb n="KR3g0042_WYG_010-76b"/>
　<hi>不至封爵之貴或為僧道名望人若帶鬼咸池非藝人即村巫也</hi>
禄命二神相激鼓舞作爲貴煞四位相承聚歸取用<lb/>
　<hi>前法禄命二宅若犯激作刑衝尅害看吉凶之意何如與日不和應驗如此盖禄命二神實係衝命左鼓</hi>
　<hi>右舞之氣使然也或貴或煞二重三重兼併一辰上者况柱中四位各有吉凶之神要分聚在何位最多</hi>
　<hi>以較長短寅申巳亥無長生則凶</hi>
水火之象輕清則文章異術刑衝則道徳禪門<lb/>
　<hi>水火乃坎離之神有既濟之造化其中氣清則文章魁衆輕則術業異常空則仙風異質刑則道法鬼符</hi>
　<hi>尅則禪宗空寂野衲宿縁恭究覺悟專論日辰格象輕重而言</hi>
<pb n="KR3g0042_WYG_010-77a"/>
金土之源氣老則財庫樓臺殘嫩則經商手藝<lb/>
　<hi>金土之義有以賤生貴之功氣老則成就其物盖宜於富藏墻垣第宅莊營之壯觀由此而致也或衰氣</hi>
　<hi>殘絶或初新氣嫩若非經商買賣則手藝工作之人</hi>
華葢墓神天月徳合泉石家風休囚日徳死絶敗生塵<lb/>
埃庶士<lb/>
　<hi>華盖墓神天月徳合三件循環於柱中者必有水邉石上宿縁辦道求仙至意日徳若休廢虚有其徳名</hi>
　<hi>矣况又干音有死敗等位惡氣空亡來生助者不過碌碌一寒士爾</hi>
十惡大敗若真貴為將賤為冦囚死空亡若聚生者道<lb/>
<pb n="KR3g0042_WYG_010-77b"/>
衰者僧<lb/>
　<hi>十惡以道藏經所載為准貴氣相扶清厚入格必掌兵權若凶煞凑集交併柱中戰害用神身主則凶日</hi>
　<hi>主用神當休廢之時落空亡兼為孤寡六害若臨長生臨官旺地則爲黄冠若處敗絶墓死之方則為緇</hi>
　<hi>衣</hi>
魁罡權重却害六親刼寡雖孤喜全三貴<lb/>
　<hi>辰為天罡戌為天魁最有權威力量但孤尅之氣太重未免妨害六親刼煞寡宿若帶長生貴人有禄乃</hi>
　<hi>三件之福氣也與日和恊必主富貴無此三件縱發不久而貧</hi>
吞啖勢繁非偏房定乏乳哺孤寡來併由異姓假合同<lb/>
<pb n="KR3g0042_WYG_010-78a"/>
居<lb/>
　<hi>吞啖乃倒食之神倘多有力有勢有權或臨生旺之鄉太切准上文孤寡六害同併却有印綬食神一有</hi>
　<hi>用者仍見宅神衝破准上文</hi>
重拜雙生己亥帶支干同類巫醫酒色亡刼犯咸池貴<lb/>
人<lb/>
　<hi>命帶己亥二位又有别支别干一類同者有二三位者如甲見甲子見子必是雙生或重拜父母須是干</hi>
　<hi>支俱有相同方的更刼孤亦然師巫藥術牙儈等輩仍分輕重高下皆亡神咸池二位主領兼羊刃破碎</hi>
　<hi>墓鬼白虎之類者狂妄詭詐迷花戀酒九流不才之人若貴人徳神財官生旺者庶㡬</hi>
<pb n="KR3g0042_WYG_010-78b"/>
坎離交㑹老醉秦樓象類清幽㓜登仙府<lb/>
　<hi>子午上有干神鈎合如壬子戊午之類戊合子癸壬合午丁或丁合壬癸合戊水火有情至老迷戀清則</hi>
　<hi>風流濁則卑賤五行之氣至清成象况引於幽潔之地貴神歸一不雜氣純清逺别無死絶等件惡神相</hi>
　<hi>犯准上文</hi>
論文學業特精英長生徳秀殢酒惜花偏落魄身旺咸<lb/>
池<lb/>
　<hi>長生帝旺四貴等處徳秀二神文學才能藝術特達精專出類㧞萃人也殢酒惜花日干旺於咸池之上</hi>
　<hi>一也本身自旺受沐浴之神尅者二也本身太旺沐浴更多福氣散漫不聚三也</hi>
<pb n="KR3g0042_WYG_010-79a"/>
妻遇比肩旺奪非是良人財因沐浴强争難辭淫濁<lb/>
　<hi>妻干或隠或顯而切切遇比肩相近相親其位被占奪又或比肩乘旺其妻必與外人私通不然娶婢妾</hi>
　<hi>娼妓為婚免此醜五行敗處為沐浴又名桃花咸池煞一例同㫁其神若來乘勢争財或財立其上被他</hi>
　<hi>神所竊戰者我身兼與用神之氣不聚不斂精神散漫准上文</hi>
娶婚却因服訟類明六干生子欲别賢愚體有五法<lb/>
　<hi>日辰丙子丁丑戊寅辛夘壬辰癸巳丙午丁未戊申辛酉壬戌癸亥犯此日多因孝服官訟二事臨逼結</hi>
　<hi>婚或成親百日内决主一家忽招訟服或主無外家力舅氏不諧或無外家或兩重父母或無妻財或女</hi>
　<hi>命兩重翁姑半真半假帶合神桃花花燭不明或非良婦或殘房入舎此六干柱中多者尤𦂳尤濫即陰</hi>
<pb n="KR3g0042_WYG_010-79b"/>
　<hi>錯陽差也帶桃花在帝旺多惹婦人官訟或豪家亦因妻黨婢妾致争否則兒女官司也别子賢愚五法</hi>
　<hi>一以妻生而尅我者為子男以偏官為子女以正官為子一云女以我生為子引至時上逢生旺則好仍</hi>
　<hi>以餘神㑹合有情方貴一云我與妻同化者如甲人以土為子引至時上考究一化氣所生者為子如甲</hi>
　<hi>人以金為子引至時上取用一我之本氣所生者即子如甲人火為子引至時上詳究一但是偏官正官</hi>
　<hi>有情引至時上化得成象即好子納音長生之氣贊助妙甚一云如以我生為子類以水一火二木三金</hi>
　<hi>四土五取之</hi>
惡攢時日輕則子抝妻愚重則空房隻影<lb/>
　<hi>亡刼孤寡三刑若三煞併而有救者時上子多不孝日上妻愚拙或不和若重犯力猛無救孤獨貧寒一</hi>
<pb n="KR3g0042_WYG_010-80a"/>
　<hi>生自守空房</hi>
刃帶墓刑吉而夀彌福厚凶而破㡌單衣<lb/>
　<hi>羊刃飛刃犯墓刑二位須有華盖始吉及丑未干頭貴者未有不享福也與日宜和若無華盖帶空亡死</hi>
　<hi>絶孤寒破敗人也與日不和亦如此</hi>
日犯惡神有助再婚女妻時臨凶煞仍空須招義子<lb/>
　<hi>日犯年家亡刼大敗破碎臨官帝旺者尅妻却有干音生助日主必是再娶少年室女或㓜妾為妻若帶</hi>
　<hi>禄貴贊助者貎羙賢能一云若年之禄馬貴食六合在日不獨妻秀更能掌財時上帶凶煞落空亡必主</hi>
　<hi>無子若生助食神或日去衝尅者必是螟蛉之子</hi>
<pb n="KR3g0042_WYG_010-80b"/>
時日咸池帶煞父命惡亡休囚大敗臨空妻家無宅<lb/>
　<hi>咸池在日時為嵗煞主父惡死更加惡煞無疑如金主刀兵火主火厄水主水厄土主瘟疫木主枷杖以</hi>
　<hi>五象推之一云帶咸池若旺犯華盖破碎及陰錯陽差因妻醜辱或離異若貴豪之家妻父母兄弟親屬</hi>
　<hi>内亂一云咸池羊刃多算多能亦有宿疾互換在日時𦂳切日主宅神陷妻之氣兼的煞十惡大敗之日</hi>
　<hi>休廢又落空亡如甲寅旬癸禄居子為空神主妻家無片瓦根基</hi>
胎神尅竊横亡忌衝局中之字破碎空孤離祖因犯禄<lb/>
後之神<lb/>
　<hi>胎神白虎煞也水午金夘之類衝局中字如申子辰支係水命怕午字之胎神白虎來尅竊日主併用神</hi>
<pb n="KR3g0042_WYG_010-81a"/>
　<hi>主血光横死以五象推之禄後一辰若係空亡孤寡破碎等煞定主出祖旺相别立</hi>
支隔合衝二方此格多應自縊合兼河井兩位犯者無<lb/>
不溺亡<lb/>
　<hi>自縊煞乃戌人巳巳人戌之例若帶金神白虎亡刼鬼墓空亡官符大耗刃煞領其死絶之地來尅其身</hi>
　<hi>廢其用神犯其太嵗刑其大運准上文丙子旺水癸未東井癸丑三河帶咸池金神羊刃亡神多主死於</hi>
　<hi>水中一云若帶亡神起端因花酒惹事</hi>
目瞶耳盲用神䧟切而死敗尅身腰駝足跛福氣衰頽<lb/>
而刃煞刑主<lb/>
<pb n="KR3g0042_WYG_010-81b"/>
　<hi>用神被死敗等物尅竊又臨亡刼空亡大耗諸煞尅竊身者准上文貴氣休囚勾絞空亡大耗無所倚托</hi>
　<hi>死絶之氣出現沉淪旺鄉之吉刃煞仍刑我日主者准上文</hi>
鬼嘯應知惡夭本虧非止貧寒<lb/>
　<hi>鬼嘯如甲人遇庚庚遇丙轉轉相尅之類有辛合其丙方可貪合忘尅如無辛来合不可言甲去生丙本</hi>
　<hi>虧乃兇神作黨尅日家之氣害年之干所以貧難少亡不夀</hi>
天地具包藏之徳風雷遥激烈之聲<lb/>
　<hi>申亥二字明有力量酉戌用神得所正合此格一云申亥不露支神虚夾二位有貴氣者體局不凡夘巳</hi>
　<hi>二位内有貴氣柱中虛拱嵗運對衝空處必能變化發越一云拱夾穏處又恐刑衝太迫走了貴氣</hi>
<pb n="KR3g0042_WYG_010-82a"/>
拱將拱座并拱印必是貴人顧子顧母尤顧身自非俗<lb/>
客<lb/>
　<hi>拱將謂本支三合如子人見申辰之例拱座謂對宫如子人即午之例拱印謂印綬正位如甲人子丑之</hi>
　<hi>例一説印乃庫也又云印即干庫兼若財官貴氣有用或財官生旺之鄉皆富貴造化生我者為母我生</hi>
　<hi>者為子兼自身三位俱無損壞往來顧盻有福益者為有福人也</hi>
三位竒寳用官神流芳英烈四干天乙臨華葢曠世清<lb/>
高<lb/>
　<hi>時座三合謂之竒寳若官星居上無破無忌世代不絶芳名勲業人也古法不獨論嵗日之干乘天乙之</hi>
<pb n="KR3g0042_WYG_010-82b"/>
　<hi>貴為吉月時干有貴人乘者更妙況臨本命華盖生平不止無凶亦清高竒貴人也</hi>
四面宣明旺相内廷食禄二煞若臨夾拱沙塞揚威<lb/>
　<hi>青龍元武朱雀勾陳為四面干禄歸元各占方位旺相如甲乙臨寅夘為青龍丙丁臨巳午為朱雀之類</hi>
　<hi>准上文亡神刼煞二位俱空閒而却各有拱夾者准上文</hi>
金水文華而㧞萃土金阜富以成高<lb/>
　<hi>金水二象若清無其餘之氣混濁其源者文采英華出類之格金土相生若各無偏倚得中和之氣者似</hi>
　<hi>物漸長生意益高如此之象當作富貴之格或貴氣和恊亦主功名食禄</hi>
榮耀者木火有發源清貴者水木多順序<lb/>
<pb n="KR3g0042_WYG_010-83a"/>
　<hi>木火易於煥發有來處根源柱中生意或引嵗運故能扶引而榮耀所以人不知其有根氣但知運上木</hi>
　<hi>火透發也水木清竒若其氣不偏倚順扶生旺帶貴者必為翰苑清要或臺諫</hi>
登金歩玉貴人頭上帶官星負笈挑簦學堂館中逢驛<lb/>
馬<lb/>
　<hi>天乙頭上有官星顯露謂之官星坐貴主貴學堂乃日主生旺之位學館為官星生旺之方臨官之位亦</hi>
　<hi>同取用遇驛馬在中無甚貴氣者空有才學無成即入仕途亦多奔走道路落空亡更甚</hi>
翰苑標名定禀乾坤瑞氣薇垣秉政應拱子午端門<lb/>
　<hi>寅巳二位有力能合亥申乾坤又有三合拱者子辰能拱申夘未能拱亥若無雜申亥乘其貴氣必為出</hi>
<pb n="KR3g0042_WYG_010-83b"/>
　<hi>羣之造矣子午一位或有正拱或有三合外拱如有貴氣集上勲業名家人所未及丑亥拱子未巳拱午</hi>
　<hi>為正申辰拱子寅戌拱午為外</hi>
魁罡纔逢夾貴風憲提刑龍虎得以專職玉堂拜相<lb/>
　<hi>辰戌二位逢夾貴為風憲提刑者謂有威權振作也如壬癸逢巳夘拱辰丙丁逢酉亥拱戌是也又明見</hi>
　<hi>魁罡重集貴氣同前㫁辰寅二位若遇正拱外拱有貴氣吉神聚其上者妙合此格或見寅辰得氣集貴</hi>
　<hi>旺相扶持無衝刑尅害仍得夘處有吉者同前㫁</hi>
陰陽偏用貴崇奮極品之尊夘酉正門權輔領外藩之<lb/>
鎮<lb/>
<pb n="KR3g0042_WYG_010-84a"/>
　<hi>偏陰偏陽其氣多是奮發風飛雷厲貴氣若專旺相力重驟進極品者多盖偏氣好争挺然不配雄豪力</hi>
　<hi>大偏官易於起發但是退速或非命爾若正官則穏隨分遷擢無生殺之權夘酉乃日月出入之門户有</hi>
　<hi>貴氣拱夾得用者合此或明見此二位用神集福有力無破者准上文</hi>
嵗駕禄馬帶財官英雄超邁貴局日時乘徳秀才業峥<lb/>
嶸<lb/>
　<hi>凡太嵗禄馬二位宜係日主財官居上豈非英雄超邁凡貴人局在日時見徳秀二氣者合主文章才業</hi>
　<hi>大噐秀㧞英傑之人也</hi>
用拙而運扶枯鱗濟水用强而運拙曲港行舟<lb/>
<pb n="KR3g0042_WYG_010-84b"/>
　<hi>用神力慳或有氣而被尅竊或隠藏而無衝合鈍而不利運上却引生扶之氣悠然暢意矣用神或有力</hi>
　<hi>或得時或情合若運中阻壞其氣者東碍西撞不能順駕縱有一時風便其柰何也</hi>
運以支重為基嵗以干重乘氣<lb/>
　<hi>運之支神太過之物則宜抑之不及之物則宜扶之須要與當生支神貫穿㸔其本末乖順何如若只詳</hi>
　<hi>用神輕重扶抑者亦未善又論生氣尅氣運支至重次觀運干戰鬬和諧何似綂何柱中之物有情而言</hi>
　<hi>方吉流年與太嵗干神闗係最𦂳切一年萬神吉凶之主日尅嵗則災合則晦若有化有情則有好事所</hi>
　<hi>驗灾福遲速仍察運中相攝如何須兼用嵗支刑衝破害上言無偏則可</hi>
運馳行色用分何弱與何强嵗攝兵權勢持情急而情<lb/>
<pb n="KR3g0042_WYG_010-85a"/>
重<lb/>
　<hi>如日為身貴為用二者難以偏廢日主為體貴氣為用俱欲中和一説用神貴氣如登程行李噐物粮草</hi>
　<hi>等件運即住脚公廨舘宇所泊之所五氣貴煞何者引彼地理所宜或順以參考其否㤗之兆吉凶二象</hi>
　<hi>運元未萌非嵗則不能激揚其兆惟嵗君最嚴最切至威至重持握特急勢來則如戰陣鬬敵迅速險大</hi>
　<hi>難以卒然救應議擬也雖鐵闗金鎻其能拒哉亦有貴氣為凶抑惡揚善乘機凑濟莫測</hi>
禄貴運欲顯揚少壯宜兼旺地凶煞須從沉昧老人更<lb/>
喜衰鄉<lb/>
　<hi>一胞胎養沐長生冠帶之地二十嵗宜行臨官帝旺之運陽氣强盛三四十嵗宜行衰病墓絶之運天癸</hi>
<pb n="KR3g0042_WYG_010-85b"/>
　<hi>枯竭五六十嵗宜行其中合可之義則造化取舎之道通變為言者也運中少壯合體固宜揚其貴禄凶</hi>
　<hi>神運欲沉淹老者宜行死絶等運仍不要與日主用神表裡生意者誠為福運</hi>
運氣發源力穏方易成功時干化象求情行當領用<lb/>
　<hi>行運究考的驗福禍亦是易事當逐官消息審其來意如運之發源在年月日時上空衝死敗之地縱發</hi>
　<hi>不久發源在穏實住處可耐患難可享富貴福澤悠逺也行運之法取時干之化象者有體象化象二意</hi>
　<hi>二者得侣有情有類為象成用或行至運中扶持或旋造成其噐第一妙事乃虛中家傳之秘有此極論</hi>
　<hi>引用餘神之氣最切宜取用生尅强弱</hi>
蜚黄騰踏運開一路官星豹變興隆年統平生財氣<lb/>
<pb n="KR3g0042_WYG_010-86a"/>
　<hi>柱中帶官星不若運運統攝官神得意歩歩榮耀八字中有財不旺雖見無情行運雖至生旺之處仍未</hi>
　<hi>奮發盖氣或死絶或滯塞嵗乃尊嚴之君吉凶神煞之主流年或領財元或生扶財象或激開財庫或遥</hi>
　<hi>合飛衝生旺之所或拱夾暗包財神禄馬貴人之宫其財之旺由此嵗君統繫豹變勃然興發也</hi>
運凌身弱而適扶用神運變身强而抑其福氣<lb/>
　<hi>當生身旺或比肩大繁用神怯弱者宜凌廢其身之氣適扶我之用神反是則不祥矣當生本體衰弱用</hi>
　<hi>神太過身不勝任又或錯亂不能歸一所喜如是反是則乖盖當生本末體用相稱運扶身太過或困其</hi>
　<hi>用神亦不中也</hi>
嵗或運符吉罔凶嵗或運昧善縱惡<lb/>
<pb n="KR3g0042_WYG_010-86b"/>
　<hi>或當生凶煞力重吉神力輕財官勢況散漫嵗運符合福神而抑凶氣者有之當生吉神力重凶煞氣薄</hi>
　<hi>嵗運失紀綱制馭之道或至於縱容惡煞沉昧衆善者有之</hi>
玉井奥訣乃安東杜謙所著其間幽趣妙象數見而用<lb/>
藏氣類從無立有倒飛暗合得一分三脱胎換骨入聖<lb/>
超凡誠非易事欲窮其絶處逢生要識其旺而退藏噐<lb/>
滿必傾物過則損黨盛則隨類氣衰則托情用不用真<lb/>
假宜辨變不變象類先分故氣禀有厚薄焉有清濁焉<lb/>
有高卑焉有晦明焉萬緒萬端千變千化氣有生尅究<lb/>
<pb n="KR3g0042_WYG_010-87a"/>
竟盡燭理外之理物有造化活法極參元中之元誠得<lb/>
李虚中餘學一𣲖之正傳也世之不得覩是書者多矣<lb/>
予故表而出之<hi>育吾記</hi>
　<lb/>
　<lb/>
　<lb/>
　<lb/>
　<lb/>
<pb n="KR3g0042_WYG_010-87b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　三命通㑹卷十<lb/>
</p>
<p>
</p>
  </div>
</body>
</text>
</TEI>
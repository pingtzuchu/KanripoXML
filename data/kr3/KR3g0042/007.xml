<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三命通會卷七</head> <lb/>
    <p>
<pb n="KR3g0042_WYG_007-1a"/>
欽定四庫全書<lb/>
　三命通會卷七<lb/>
　　　　　　　　　　　　明　萬民英　撰<lb/>
　　　子平説辯<lb/>
今之談命者動以子平為名子平何所取義以天開於<lb/>
子子乃水之專位為地支之首五行之元生於天一合<lb/>
於北方遇平則止遇坎則流此用子之意也又如人世<lb/>
用秤稱物以平為準稍有重輕則不平焉人生八字為<lb/>
<pb n="KR3g0042_WYG_007-1b"/>
先天之氣譬則稱也其年為鈎時為權月為提綱日為<lb/>
銖兩八字以日為主中有財官印食旺相日干亦坐旺<lb/>
相之地如鈎綰物與權相應其命則富而貴如財官印<lb/>
食旺相日干乃值於休囚如以鈎綰重物與權自不相<lb/>
應其秤則不平其命賤而貧如財官印食休囚日干值<lb/>
於旺相亦若鈎綰輕物與權自不相應其秤自不平其<lb/>
命亦蹇滯設使三物無氣日主休囚非貧賤則夭亡此<lb/>
用平之意也<hi>經云</hi>先天太過後天减之先天不及後天<lb/>
<pb n="KR3g0042_WYG_007-2a"/>
補之先天後天無太過不及然後為能平焉運限者後<lb/>
天也且如先天八字日干旺相太過者宜行休衰之運<lb/>
發泄其氣如日干休囚不及者宜行旺相之運生扶其<lb/>
氣二者則能發福發財遷運亨通譬醫家補㵼之法耳<lb/>
若日干旺甚仍行旺運日干太衰又行衰運則皆太過<lb/>
不及生禍生灾蹇滯不通矣吁運者轉也十年一轉窮<lb/>
通可知皆由大運之興衰以驗歲君之禍福是故觀貴<lb/>
賤榮枯者觀於子平可見矣觀子平者觀先後天之論<lb/>
<pb n="KR3g0042_WYG_007-2b"/>
可見矣按此説子平二字誠為有理但子平係徐君易<lb/>
之字今之談命者逺宗其法故稱子平考濯纓筆記子<lb/>
平姓徐名居易子平其字也東海人别號沙滌先生又<lb/>
稱蓬萊叟隠於太華西棠峰洞子平之法以人所生年<lb/>
月日時推其禄命無有不中其源葢出於戰國珞琭子<lb/>
世有元理消息賦一篇謂其所作然觀其文殆後人偽<lb/>
撰非路琭之本真也珞琭同時有鬼谷子漢有董仲舒<lb/>
司馬季主東方朔嚴君平三國時有管輅晉有郭璞北<lb/>
<pb n="KR3g0042_WYG_007-3a"/>
齊有魏定唐有袁天綱僧一行李泌李虛中之徒皆祖<lb/>
其術泌嘗出逰得管輅書天陽訣又得一行所授銅鈸<lb/>
要㫖占人吉凶極驗泌以是傳之李虛中推衍以用之<lb/>
珞琭以年虛中以日其法至是一變五代時有麻衣道<lb/>
者希夷先生及子平軰子平得虛中之術而損益之專<lb/>
主五行不主納音至是則其法又一變也子平没後宋<lb/>
孝宗淳熙有淮甸術士號冲虛子者精於此術當世重<lb/>
之時有僧道洪者宻受其傳後入錢塘傳布其學世俗<lb/>
<pb n="KR3g0042_WYG_007-3b"/>
不知其所由來直言子平耳後道洪傳之徐大升今世<lb/>
所傳如三命淵源定真論等皆其所著以是本書變易<lb/>
盡矣觀五行精紀蘭䑓妙選三車一覧應天歌等書與<lb/>
淵源淵海不同葢觀文察變治歴明時皆隨其時而改<lb/>
革故雖百年之間數術之説亦不能不異矧自大升之<lb/>
時上距子平已三百餘年其法不知經幾變矣或謂大<lb/>
升得子平之真傳觀繼善等篇不外明通賦但更易其<lb/>
詞而元理消息一賦則大升之獨得也今人推命之術<lb/>
<pb n="KR3g0042_WYG_007-4a"/>
又元人復推子平大升二家之法而演繹為之者顧今<lb/>
之談命者動稱子平而莫知其原余故解子平二字而<lb/>
詳辯之<lb/>
<pb n="KR3g0042_WYG_007-5a"/>
　　　論性情相貌<lb/>
夫貴賤觀乎八字性情應乎五行善惡仁義禮智信心<lb/>
之所主喜怒哀樂愛惡欲情之所生東方震位木號青<lb/>
龍名曰曲直五常主仁其色青其味酸其性直其情和<lb/>
旺相主有博愛惻隠之心慈祥愷悌之意濟物利人恤<lb/>
孤念寡直朴清髙行藏慷慨丰姿秀麗骨格修長手足<lb/>
纎膩口尖髮美面色青白語句軒昻此則木盛多仁之<lb/>
義休囚主痩長髮少抝性偏心嫉妬不仁此則木衰情<lb/>
<pb n="KR3g0042_WYG_007-5b"/>
寡之義也死絶則眉眼不正慳吝鄙嗇肌肉乾燥項長<lb/>
喉結行坐不穏身多欹側遇火色帶赤見土則色帶黄<lb/>
逢金則色帶白見水則色帶黒其餘四行例見<lb/>
火屬南方名曰炎上五常主禮其色赤其味苦其性急<lb/>
其情恭旺相主有辭讓端謹之風恭敬謙和之義威儀<lb/>
凛烈淳朴尊崇面貌上尖下濶形體頭小脚長印堂窄<lb/>
而眉濃鼻凖露而耳小精神閃爍語言急速性燥無毒<lb/>
聰明有為太過則聲焦面赤摇膝好動不及則黄痩尖<lb/>
<pb n="KR3g0042_WYG_007-6a"/>
楞詭詐妬毒言語妄誕有始無終<lb/>
土屬中央名曰稼穡五常主信其色黄其味甘其性重<lb/>
其情厚旺相主言行相顧忠孝至誠好敬神佛不爽期<lb/>
信背圓腰濶鼻大口方眉清目秀面肥色黄度量寬厚<lb/>
處事有方太過則執一古朴愚拙不明不及則顔色憂<lb/>
滯面偏鼻低聲音重濁事理不通狠毒乖戾不得衆情<lb/>
顛倒失信慳嗇妄為<lb/>
金屬西方名曰從革五常主義其色白其味辛其性剛<lb/>
<pb n="KR3g0042_WYG_007-6b"/>
其情烈旺相則英勇豪傑仗義疎財知㢘耻識羞惡骨<lb/>
肉相應體徤神清面方白淨眉髙眼深鼻直耳紅聲音<lb/>
清亮剛毅果决太過則好勇無謀貪欲不仁不及則慳<lb/>
吝貪酷事多挫志有三思少决斷尅薄内毒喜滛好殺<lb/>
身材痩小<lb/>
水屬北方名曰潤下五常主智其色黑其味鹹其性聰<lb/>
明其情良善旺相則機關深逺足智多謀學識過人詭<lb/>
詐無極面黑光彩語言清和太過則是非好動飄蕩貪<lb/>
<pb n="KR3g0042_WYG_007-7a"/>
滛不及則人物矮小行事反覆情性不常膽小無畧此<lb/>
雖五行之喻實與人事相干以上五行情性叅以命中<lb/>
所遇吉凶神然斷之大抵生旺者主長大死絶者主矮<lb/>
小若有煞臨不在此限又從煞上斷若有尅則從所尅<lb/>
之五行斷又槩取日時上納音看有尅無尅并神煞所<lb/>
臨有氣無氣斷其形狀性情無有不驗<lb/>
<hi>又曰</hi>推人性行只在日時上看本五行不論納音命若<lb/>
入格而逢生旺主天性明白遇物不逆動必應機言語<lb/>
<pb n="KR3g0042_WYG_007-7b"/>
聲髙豁達大度臨事能斷公平不疑犯難不畏平生不<lb/>
以財物為吝好施與不私已奢㤗歡樂多情尚義防有<lb/>
不善終之患若命入貴格而逢死絶者主為性寡合機<lb/>
深意宻多疑多忌動拘禮節謹顧行止修餙儀貌常自<lb/>
檢約不妄設施防有隂謀之患若小人之命已入賤局<lb/>
而逢生旺者主性氣無常不自檢束為事不顧危亡好<lb/>
鬪爭恃强壓弱親近惡黨不事家業必竟不得善終死<lb/>
絶則為性滛邪動必巧偽畜縮執抝舉動修飾專㺯言<lb/>
<pb n="KR3g0042_WYG_007-8a"/>
詞好自矜衒臨事無斷少是多非一生無立宰公要訣<lb/>
云志髙量逺葢因水處深源篤信守仁祇為土成山岳<lb/>
仁慈敏厚木成甲乙之方性速辨明火應丙丁之位譽<lb/>
髙義重因金歸合庚辛處於中者正性不移或盛或衰<lb/>
性情變易水乘衰敗性昏無頼土力太微蔽執寡用木<lb/>
歸蹇地太柔而治事無規火數未興小辨而太傷無决<lb/>
金當淺薄雖義而有始無終是五行得地失地太過不<lb/>
及皆能為凶也子平賦云美姿貌者木生於春夏之時<lb/>
<pb n="KR3g0042_WYG_007-8b"/>
無智識者水困於丑未之日性質聰明葢為水象之秀<lb/>
臨事果决皆因金氣之剛五行氣足體必豐肥四柱無<lb/>
情性多頑鄙指迷賦云文章明敏兮定須火盛威武剛<lb/>
烈兮乃是金多木盛則懷惻隠之心水多則抱機巧之<lb/>
智至土之性最重為貴廣信集云凡命五行生旺者好<lb/>
事華飾胷中無物亦主好色火命尤𦂳死絶相尅墓者<lb/>
多好禪道歸根復本也張白先生云自絶五位五般情<lb/>
金主義自絶則寡義木主仁自絶則不仁水主智自絶<lb/>
<pb n="KR3g0042_WYG_007-9a"/>
則失智火主禮自絶則無禮土主信自絶則寡信凡五<lb/>
行如先生旺後死絶則為多鄙壺中子云言詞狡猾誕<lb/>
時合值六虛六虛住處曰謾語神凡人得之心好撰飾<lb/>
虛詞重併遇者必狡猾平生妨尅尊親漂流他國作事<lb/>
多虛聲<lb/>
　　　論疾病先知五臟六腑所屬干支<lb/>
<hi>歌曰</hi>甲膽乙肝丙小腸丁心戊胃已脾鄉庚是大腸辛<lb/>
屬肺壬係膀胱癸腎藏三焦亦向壬中寄包絡同歸入<lb/>
<pb n="KR3g0042_WYG_007-9b"/>
癸鄉又曰甲頭乙頂丙肩求丁心戊脇已屬腹庚是臍<lb/>
輪辛屬股壬脛癸足一身由又曰子屬膀胱水道耳丑<lb/>
為胞肚及脾鄉寅膽髮脉并兩手夘本十指内肝方辰<lb/>
土為皮肩胷類已面咽齒下尻肛午火精神司眼目未<lb/>
土胃腕膈脊梁申金大腸經絡肺酉中精血小腸藏戌<lb/>
土命門腿踝足亥水為頭及腎囊若依此法推人病岐<lb/>
伯雷公也播揚又曰午頭己未兩肩均左右二膞是辰<lb/>
申夘酉雙脇寅戌腿丑亥屬脚子為隂又曰乾首坤腹<lb/>
<pb n="KR3g0042_WYG_007-10a"/>
坎耳儔震足巽股艮手留兊口離目分八卦凡看疾病<lb/>
此推求<lb/>
夫疾病皆因五行不和即人身五臟不和也葢五行通<lb/>
於五臟六腑通於九竅凡十干受病屬六腑十二支受<lb/>
病屬五臟丙丁巳午火局南離主病在上壬癸亥子水<lb/>
局北坎主病在下甲乙寅夘屬震主病在左庚辛申酉<lb/>
屬兊主病在右戊己辰戌丑未屬坤艮主病在脾胃及<lb/>
中脘諸風暈掉眼光日昏血不調暢早年落髪䈥青爪<lb/>
<pb n="KR3g0042_WYG_007-10b"/>
枯屬肝家甲乙寅夘木受虧主病故也諸痛膿血瘡疥<lb/>
舌苦瘖瘂者屬心家丙丁巳午火受虧主病故也浮腫<lb/>
脚氣黄腫口臭翻胃脾寒膈熱者屬脾家戊巳辰戌丑<lb/>
未土受虧主病故也鼻塞酒齄語蹇氣結咳嗽喊者屬<lb/>
肺家庚辛申酉受虧主病故也白濁白帶霍亂㵼痢疝<lb/>
氣小腸屬腎家壬癸亥子受虧主病故也<lb/>
甲乙見庚辛申酉多者内主肝膽驚悸勞瘵手足頑麻<lb/>
䈥骨疼痛外主頭目眩暈口眼歪斜左癱右瘓跌撲損<lb/>
<pb n="KR3g0042_WYG_007-11a"/>
傷遇丙丁火多無水相濟則痰喘咯血中風不語皮膚<lb/>
乾燥内熱口乾女人主血氣欠調有孕者墮胎小兒主<lb/>
急慢驚風夜啼咳𠻳面色青黯是也<lb/>
丙丁見壬癸亥子多者内主心氣疼痛顛癎舌强口痛<lb/>
咽啞急慢驚風語言蹇澁外主潮熱發狂眼暗失眀小<lb/>
腸疝氣瘡痍膿血小便淋濁婦女主乾血氣經脉不調<lb/>
小兒主痘疹疥癬面色紅赤是也<lb/>
戊巳見甲乙寅夘多者内主脾胃不和翻胃隔食氣噎<lb/>
<pb n="KR3g0042_WYG_007-11b"/>
蠱脹泄㵼黄腫擇揀飲食嘔吐惡心外主右手沉重濕<lb/>
毒流注胷腹痞塞婦人主飲食不甘吞酸虛弱呵欠困<lb/>
倦小兒主五疳五軟内熱好唾面色痿黄是也<lb/>
庚辛見丙丁巳午多者内主膓風痔漏糞後下血痰火<lb/>
咳𠻳氣喘吐血魍魎失魂虛煩勞症外主皮膚枯燥肺<lb/>
風鼻赤疽腫發背膿血無力婦女主痰𠻳血産小兒主<lb/>
膿血痢疾面色黄白是也<lb/>
壬癸見戊巳辰戌丑未多者内主遺精盗汗夜夢鬼交<lb/>
<pb n="KR3g0042_WYG_007-12a"/>
白濁虛損寒戰咬牙耳聾睛盲傷寒感冒外主風䖝牙<lb/>
痛偏墜腎氣腰痛膝痛淋瀝吐㵼怕冷惡寒女人白帶<lb/>
鬼胎經水不調小兒主耳中生瘡小腸疼痛夜間作炒<lb/>
面色黧黑是也賦云筋骨疼痛葢因木被金傷眼目暗<lb/>
昏必是火遭水尅土虛逢木旺之鄉脾傷定論金弱遇<lb/>
火炎之地血疾無疑又云木逢金尅定主腰脇之灾火<lb/>
被水傷必主眼目之疾心肺喘滿亦干金火相刑脾胃<lb/>
損傷葢因土水戰尅攴水干頭有火遭必腹病心懞支<lb/>
<pb n="KR3g0042_WYG_007-12b"/>
火干頭有水遇則内障睛盲炎上煩焦蒸土曜頭禿眼<lb/>
昏潤下純濕無土制腎虛耳閉熒惑乗旺臨離巽風中<lb/>
失音太白堅利合兊坤兵前落魄又云心受病口不能<lb/>
言肝受病目不能視脾受病口不能食肺受病鼻不能<lb/>
嗅腎受病耳不能聼各從所主以證虛實金鬼不宜針<lb/>
刺火鬼切忌艾傷土不用丸木須忌散金為福西地求<lb/>
醫木來生東方用藥水絶須當針刺藥宜金石回生土<lb/>
弱欲得火灸尋醫徴姓無厄火鬼煎劑能治水鬼丸散<lb/>
<pb n="KR3g0042_WYG_007-13a"/>
偏宜噫人病百端理無二焉望聞問切乃醫家之妙用<lb/>
生尅制化為術士之𤣥微若能叅究根源標本不離斯<lb/>
法論曰康泰生於和合疾病起於刑傷究五行衰旺之<lb/>
理推百病表裏之詳内應五臟外屬四肢且如木氣休<lb/>
囚兩鬂消疎而不髮火臨死絶雙瞳昏暗而無光火中<lb/>
隠土少水制則心神恍惚木下藏金無水收則腿足損<lb/>
傷甲乙兊生逢壬癸醉鄉而死丙丁坎育遇庚辛溝港<lb/>
而亡水盛木浮多生泄痢土重金埋常病氣髙諸風掉<lb/>
<pb n="KR3g0042_WYG_007-13b"/>
眩乙木旺而辛金衰疼癢瘡瘍丁火盛而癸水弱痞塞<lb/>
腫滿只因已土太過憤鬱病痿葢為辛金不及耳目聰<lb/>
明癸水旺寒邪拘縮腎經虛甲乙能傷戊巳無救而缺<lb/>
唇丙丁善尅庚辛少制而瘖瘂火中有土項生瘰癧之<lb/>
灾水中有上腹患蠱腫之病用神受制而被刑亡於棒<lb/>
杖上下逢鬼而無救死作懸梁四柱重衝多凶而他鄉<lb/>
喪體五行衰敗不足而瘟疫亡身水敗腰駝莫用軒岐<lb/>
之法金刑龜背安施盧扁之方庚辛氣秀西方見木而<lb/>
<pb n="KR3g0042_WYG_007-14a"/>
亡於兵刃甲乙敗絶坤南無水而骨飛肉颺辛巳丙申<lb/>
遇刑臂虛而人生六指己夘戊寅逢敵胃弱而常病瘡<lb/>
疽乙未甲午逢金人多鱉頭癸夘己丑相刑病生腰膝<lb/>
甲申乙酉㓜年多病肝經辛夘庚寅晚年勞傷䈥骨丙<lb/>
火上炎丈夫每忌於身心丁火下濕女人虛癆而血産<lb/>
金土臨寅夘病肺喘脾寒戊巳值敗火患脾因宿塊庚<lb/>
辛見火相刑女人須憂白帶丙丁俱向離方婦人切忌<lb/>
血崩羊刃則砭肱而炙股懸針則刺面以文身日時衰<lb/>
<pb n="KR3g0042_WYG_007-14b"/>
敗大患難瘳干支刑害小疾不療氣相得而安和氣相<lb/>
逆而灾殄病症不離於六脉死生難越乎五行細究興<lb/>
衰萬不失一古歌曰戊巳生時氣不全月時兩處見傷<lb/>
官必當頭面有虧損膿血之瘡苦少年<hi>又</hi>日主加臨戊<lb/>
巳生支辰火局氣薰蒸衝刑尅破當殘疾髪禿那堪眼<lb/>
不明<hi>又</hi>丙丁日干五行衰七煞加臨三合來升合日求<lb/>
衣食缺耳聾殘疾面塵埃<hi>又</hi>壬癸重重叠叠排時辰設<lb/>
若見天財縱然頭面無㿀癩定主其人眼目灾<hi>又</hi>丙丁<lb/>
<pb n="KR3g0042_WYG_007-15a"/>
火旺疾難防四柱休囚辰巳方木火相生來此地啞中<lb/>
風疾暗中亡<lb/>
<hi>又曰</hi>人之生也受氣於父成形於母五臟和平者無疾<lb/>
尅戰太過不及者主疾内經云東方實西方虛㵼南方<lb/>
補北方東方實者木太過也西方虚者金不及也㵼南<lb/>
方者火太過也補北方者水不及也是以五行太過不<lb/>
及皆主疾也若水升而火降火降而金清金清而木平<lb/>
木平而上不及尅五臟各得中和之氣疾病何自生焉<lb/>
<pb n="KR3g0042_WYG_007-15b"/>
人之四柱内外上下五行和者無疾或相戰尅太過不<lb/>
及皆為疾也隂陽書金剛火强自刑其方木落歸本水<lb/>
流趨東所以論三刑刑則殘害言太過而身疾也若只<lb/>
取不及為疾必有一偏之失凡五行有死絶而成疾者<lb/>
水死絶多腎氣腰足攻注滑泄便溺不利之疾　火死<lb/>
絶主膓氣結塞驚悸徤忘精神不安之疾　木死絶虛<lb/>
風目濇眩暈筋急爪甲枯顇喜怒顛倒擇飲擇食之疾<lb/>
　金死絶主氣虚喘急咳𠻳皮毛焦燥乾嗇骨節疼痛<lb/>
<pb n="KR3g0042_WYG_007-16a"/>
涕泪大腸泄痢便血之疾　土死絶主面黄减食隔噻<lb/>
吐逆肢體怠惰喜卧嗜睡多思足慮耳聾神濁徤㤀少<lb/>
喜動作之疾<lb/>
有相尅而成疾者金火相尅生旺則瘍瘡癱瘇死絶則<lb/>
癆瘵嘔血　土木相尅生旺主疲悶昏眩風麻小腸疾<lb/>
痛瘇死絶主吐食癥塊疽癖積滯之疾或主中風　金<lb/>
木相尅生旺主肢足骨節不完眼目之疾死絶主氣虚<lb/>
精脫癆瘵癱瘓之疾　水土相尅主脾濕泄㵼中滿痰<lb/>
<pb n="KR3g0042_WYG_007-16b"/>
𠻳不利之疾<lb/>
有相生而生疾者火木相生生旺則上盛隔壅目赤頭<lb/>
風死絶則傷寒作狂悶亂疾　火土相生生旺則胃實<lb/>
死絶則唇焦紅氣熱結大便不利　金水相生生旺則<lb/>
氣滯死絶則精滑　水木相生生旺則嘔吐胃虚死絶<lb/>
則精敗傷寒痁瘧　金土相生生旺則多虚無肌肉死<lb/>
絶腸鳴䖝作<lb/>
凡水土木相逢於無氣之處主蠱氣腸脹吐逆之疾<lb/>
<pb n="KR3g0042_WYG_007-17a"/>
凡金水火相逢於無氣之地主痢疾金主大膓水火守<lb/>
之隂陽不和也<lb/>
凡水逢土多主翻胃疾土多而無木氣疏之主聾瞶疾<lb/>
葢腎水不流則為翻胃氣不通則為瞶也<lb/>
<hi>又曰</hi>凡論殘疾病症先論日干次詳月令然後通年時<lb/>
看之傷官主殘疾煞重亦然乾卦在亥亥為天門六辛<lb/>
生人得此日此時多主盲聾亥屬腎腎通耳丙火遭水<lb/>
尅也子位坎宫傷官煞重相刑主下部疾寅宫艮土主<lb/>
<pb n="KR3g0042_WYG_007-17b"/>
脾胃面色痿黄之疾若戊巳生人甲乙為刑旺之煞二<lb/>
月乙木子夘相刑刑起子中夘木為煞者亦主下部疾<lb/>
辰屬震此月帶傷官少年主多驚疾葢震者動也輕則<lb/>
主驚脾胃疾重則主足疾震長男子二月水生木者亦<lb/>
如此已為巽傷官煞重主婦人血氣不調勞疾午為離<lb/>
為目傷官煞重主失明頭風之症申屬坤為衆隂傷官<lb/>
煞重主腰脚䈥骨之疾傷官傷盡者不在此論酉為兊<lb/>
屬口齒不全之疾戌為火庫主下血痔漏之疾丑未傷<lb/>
<pb n="KR3g0042_WYG_007-18a"/>
官亦主脾胃傷官煞旺者年年病瘟主用上下戰尅五<lb/>
行無救助主身體不完頭面殘傷賦云申中無氣遇寅<lb/>
戰頭目偏斜乙丙有刑遇辛傷每朝發禍炎火盛水而<lb/>
滅眼目多昏虚土旺水而崩肚腸蠱腫丙中藏土人多<lb/>
火眼已到震方定主缺唇土受木制乃多脾胃之灾木<lb/>
被金傷筋骨疼痛之患水土相刑無救助定有失步之<lb/>
虞金火相刑為鬼煞多應上喘之疾壬癸戊己相扶難<lb/>
聼音樂丙丁壬癸相隨乍辨青黄時來尅日肢體難完<lb/>
<pb n="KR3g0042_WYG_007-18b"/>
水若遇刑頭面易損若上下鬼尅都臨死墓土臨甲乙<lb/>
死於嘔吐之中火局庚辛絶在心氣之病水東腎虚臨<lb/>
身金北骨癆加體木南風氣為災更看空亡五墓元辰<lb/>
七煞如遇死絶難保性命<lb/>
<hi>又曰</hi>凡一切諸煞亦有主疾者刼煞主小腸又主耳聾<lb/>
咽喉疾官符主腰脚疾咸池主酒色勞瘵膿血便溺疾<lb/>
大耗主暗昧或贅疣疾飛㢘名天瞽支干無氣主無目<lb/>
凡禄主因食致疾須帶煞尅身方是<lb/>
<pb n="KR3g0042_WYG_007-19a"/>
凡命見真衝氣散或真刑氣散多是廢疾之人甲辰甲<lb/>
戌乙丑乙未土木交加主癱瘓之疾丙申丁酉金火交<lb/>
加主血筋所傷戊子已亥水土交加主脾胃之疾庚寅<lb/>
辛夘金木交加主䈥骨勞𠻳之疾癸巳壬午丙子丁亥<lb/>
水火交加主頭面目疾<lb/>
燭<hi>神經曰</hi>日被時尅莫相對終是艱辛病禍纒金木戰<lb/>
兮憂病骨水凌火氣眼生煙金水死兮為風癩土多水<lb/>
少敗丹田土遭木尅脾胃弱火勝金殘血裏眠水深金<lb/>
<pb n="KR3g0042_WYG_007-19b"/>
重逢水厄遇水定敎落深淵水少火多應受渴火多土<lb/>
少語狂顛水若深兮火若明水滿火明夀難延金絶切<lb/>
忌四肢損土多帶火受憂煎木若盛時應蹇塞更須仔<lb/>
細辨根源<lb/>
<hi>廣信集云</hi>凡命禄對衝一辰如坐命宫或疾厄宫主人<lb/>
手足有缺身體不完六厄亦係名曰互戰辛夘日時名<lb/>
曰白虎閉目火年必損眼其餘辛與夘字者亦忌之<hi>壺</hi>
<hi>中子云</hi>金衰火盛嘔血不爾脫肛水竭土盈病癖忽然<lb/>
<pb n="KR3g0042_WYG_007-20a"/>
耳瞶<hi>沈芝云</hi>破碎羊刃招痕疾疾宫六害還非吉日時<lb/>
累犯旺鬼凌無氣空亡纒病卒<hi>又曰</hi>月隂滛泆忌相逢<lb/>
隂命須憂帶下通月水不調縁好事男兒痔漏及腸風<lb/>
<hi>月隂月煞也即寅午戌在夘之例</hi>
凡欲推疾病灾厄先看禄命身三等大小運如何若三<lb/>
命無氣禄馬敗絶但得禄財命財旺相亦不至死若父<lb/>
病推其子命如子命遇孤辰寡宿䘮門弔客及白衣煞<lb/>
臨命其父必有不可救之疾夫妻亦准此推<lb/>
<pb n="KR3g0042_WYG_007-20b"/>
　　　論貧賤凶惡<lb/>
凡貧賤之命多無貴氣或五行死絶支干閒慢不相干<lb/>
渉或禄空亡大耗尅身天中臨日或五行死絶又落空<lb/>
亡或一位上聚諸禄馬生旺却天中臨之或有他位來<lb/>
刑害至於氣散或福聚處不能獨立被衆位分擘其福<lb/>
或驛馬尅身或刼多逢尅制或辰戌丑未相尅五行無<lb/>
氣而不激揚位位逢合或不合不衝上下相異其氣或<lb/>
干支錯亂隂陽偏枯八字無格扶持九命有刑駁雜或<lb/>
<pb n="KR3g0042_WYG_007-21a"/>
先逄生旺繼逄死絶或化氣失時本命無氣或假音殃<lb/>
尅主本倒亂父子乖違以上此等之命俱主貧賤<lb/>
<hi>又云</hi>貧賤之命常用建禄食神為救神命中有此二救<lb/>
雖貧不至困餓雖賤不至奴婢一遇運發却小小稱意<lb/>
運過仍貧賤也鬼谷遺文有刑聚敗極甲甲得丁己巳<lb/>
夘己巳之類四柱不收甲子得丙寅丁巳辛亥壬申之<lb/>
類五形未備甲子得庚子己夘癸夘之類一方前後如<lb/>
木命人得己丑之類柱得隔角如辛丑得辛夘甲子得<lb/>
<pb n="KR3g0042_WYG_007-21b"/>
甲戌之類皆主貧賤<lb/>
凡凶惡之命乃命與五行無氣而又相尅或支干乖戾<lb/>
刑衝互相凌戰帶煞或真衝刑氣散或官符大耗刑尅<lb/>
本命五行死絶全然無救或官符尅身兩木相刑衝或<lb/>
見辰戌魁罡相衝全無貴人驛馬相助或五行死絶相<lb/>
尅處見天火水溺白虎自縊等惡煞或五行皆旺却位<lb/>
位相尅氣散或交互見空亡孤寡或歲破白虎羊刃等<lb/>
煞或見天中大耗刼煞亡神同宫重叠相尅或柱多隔<lb/>
<pb n="KR3g0042_WYG_007-22a"/>
角帶煞或日時刼亡並煞尅年或懸針倒戈金神七煞<lb/>
羊刃等煞重重尅本命或刑聚敗極四柱不救或四柱<lb/>
相刑更臨虚廢之地以上此等之命俱主凶惡<lb/>
<hi>又曰</hi>凶惡之命常以貴人三竒華葢夾貴為救神有此<lb/>
雖見凶神不至加害大忌五行閒慢而無建禄食神三<lb/>
才刑尅帶煞而無貴氣相禦則其貧賤凶惡也無疑矣<lb/>
　　　論夀夭<lb/>
夫修短之數大抵生旺則夀長死絶則夭折譬如根深<lb/>
<pb n="KR3g0042_WYG_007-22b"/>
者蒂固源濬者流長亦理之自然也凡命月日上逄生<lb/>
旺時上雖有死氣不妨如月上死絶日時上雖生旺氣<lb/>
不甚雄葢生承死絶故也月日生旺時上死絶夀不過<lb/>
四十五歲月日死絶時上生旺死在三十歲前更有凶<lb/>
煞五行凌犯必為殤子常以月管一歲至三十歲日管<lb/>
三十一歲至四十五歲時管四十五歲至一百歲或生<lb/>
旺或死絶逐限詳之夫人氣聚則生氣散則死若氣遇<lb/>
二運太歲㑹集在死絶衰息之鄉更太歲刑尅與灾限<lb/>
<pb n="KR3g0042_WYG_007-23a"/>
相應者定死各發在身無氣月日時上<lb/>
凡命中有生旺多又不犯煞應是少疾病善終死於一<lb/>
念之間若死絶多帶刑煞重主憔悴苦楚之灾或久淹<lb/>
歲月難瘳之疾凡旺運中死或禄上死者主稱意中卒<lb/>
老人行年生旺死於苦楚葢生旺則尫羸淹久少者則<lb/>
死於善疾命中是亡神大耗重叠死須破屍<lb/>
凡天千生旺不損尅者夀天干敗死有救助者尤夀天<lb/>
干敗死相賊者夭天干生旺中有破尅者尤夭<lb/>
<pb n="KR3g0042_WYG_007-23b"/>
<hi>命鈴云</hi>凡欲知人夀命長短但以本年納音觀其刑尅<lb/>
若生月尅命即多夭折命尅生月主夀算延長假令癸<lb/>
亥水命人四月生即無夀以戊癸之年四月見丁已納<lb/>
音屬土土能尅水是生月尅命又癸亥人四月生為禄<lb/>
命絶處故無夀如癸丑木命三月生即有夀以三月建<lb/>
丙辰納音土木尅土是命尅生月設如凶煞下生亦為<lb/>
身制煞又癸丑人三月生為禄命庫墓中生多主有夀<lb/>
但三十歲以前常有患難縁前有絶鄉運後有死病歴<lb/>
<pb n="KR3g0042_WYG_007-24a"/>
盡衰鄉運到旺處故主晚福<lb/>
<hi>玉門關集云</hi>凡夀以生月定之生月居支干納音旺處<lb/>
及五音相生不逆日時並胎皆得數不相刑尅者主上<lb/>
夀<hi>玉霄寳鑑云</hi>人命有夭夀朝元乃納音居死絶之地<lb/>
而有真五行與納音比合居於生旺之位是也假如乙<lb/>
酉人納音水已敗若得辛亥丙申則丙申真水復生於<lb/>
申此類主享眉夀如乙亥人得癸亥戊寅之類亦是<lb/>
子平以印綬重逄者夀八字停均者夀六格犯增嫌者<lb/>
<pb n="KR3g0042_WYG_007-24b"/>
不夀余驗人命信然<lb/>
<hi>珞琭子云</hi>若乃身旺鬼絶雖破命而長年鬼旺身衰逄<lb/>
建命而夭夀就中裸形夾煞魄散鄷都所犯有傷魂歸<lb/>
岱府<lb/>
<hi>壺中子云</hi>死絶依前生旺命曰返魂<hi>乃死而復生絶而復旺於本命之位</hi>
丘墓坐於本命其名絶體<hi>墓處為丘丘處與本命同一方</hi>
<hi>又云</hi>夀處傷殘本命必逄三合<hi>如本命金而逄己酉丑之類</hi>
<hi>壺中子云</hi>顔囘夭折只因四大空亡<hi>甲子甲午旬命無水甲申甲寅旬命</hi>
<pb n="KR3g0042_WYG_007-25a"/>
<hi>無金若只見兩重流年大運遇一重圓之亦是</hi>
<hi>沈芝云</hi>建命須知夀延長如丑人見子子人見丑之類<lb/>
如遇滋助無尅多長夀<lb/>
<hi>李虚中云</hi>凡命帶長生多者㝎有夀須本家納音旺者<lb/>
謂之長生見尅制則夭凡禄馬貴人徃來在生旺之地<lb/>
兼<hi>原本無字</hi>死絶之氣者雖早發亦早死然須在乘旺之地<lb/>
方為福餘且徒然若時得力則晚發而夀長<hi>古歌曰</hi>夀<lb/>
筭幽𤣥識者稀識時須是泄天機六格内有憎嫌者歲<lb/>
<pb n="KR3g0042_WYG_007-25b"/>
運逄之總不宜<hi>又曰</hi>夀星明朗夀元長繼母逢之不可<lb/>
當寵妾不來相救助命如衰草值秋霜<hi>又曰</hi>丙臨申位<lb/>
逢陽水定是天年未可知透出干頭壬癸水其人必定<lb/>
死無疑如乙酉壬辰丙申癸巳果凶夭<lb/>
<hi>理愚歌云</hi>要知天筭得遐長五行生旺最髙强旺鬼尅<lb/>
身為短命禄財無氣亦為殃<lb/>
<hi>神白經云</hi>火忌申酉亥<hi>甲申乙/酉癸亥</hi>金嫌亥子丑<hi>乙亥戊子己丑</hi>水<lb/>
土寅夘巳<hi>水忌戊寅己夘丁巳上忌庚寅辛夘己巳</hi>木怕巳午申<hi>辛巳甲午壬申</hi>更<lb/>
<pb n="KR3g0042_WYG_007-26a"/>
若逄隂鬼夀筭永不停艱辛久住世發即禍來尋若人<lb/>
逢此地不請怨天文謂之人過鬼門氣度蕭關也<lb/>
<hi>又曰</hi>鬼限生來有所憂欲知人死向斯求金哥出去休<lb/>
騎馬火弟歸來莫跨牛木通䑕蛇須逺走水逢雞子也<lb/>
堪愁土人更切防猪兎難保年光到白頭<hi>即小鬼煞中鬼關煞</hi>
<hi>又曰</hi>受氣重重鬼莫臨四柱交加豈可親時兼本命還<lb/>
相遇富貴之中夀不存<lb/>
有衝夭煞<hi>歌曰</hi>生日對時人短命生年對月亦堪傷此<lb/>
<pb n="KR3g0042_WYG_007-26b"/>
是人間短命法人生值此少年亡<hi>如寅年申月午日子時又月與時對更被</hi>
<hi>時尅者是也</hi>生日對時人促夀時日相衝夀不長四大空亡<lb/>
難保守定知惡死路頭亡<hi>余見時日對衝者多尅妻傷子不短命惡死亦有促夀者</hi>
<hi>四柱并詳之難以對衝斷或云衝而不破無害</hi>生日對年須可歎生時對日亦<lb/>
堪傷那堪生處時同歲二八風流夀不長<hi>如甲寅年丁酉月戊申日</hi>
<hi>甲寅時不出周歲死信然對月者亦然</hi>有短命煞<hi>歌曰</hi>猪䑕無良犬戰牛<lb/>
雞聲催促夜行彪龍羊蛇兎不相入巳午無人到白頭<lb/>
<hi>此與妨害中隔宿同例三命鈴作夭年煞主夀不長多遇䘮禍若身能尅煞則可免</hi>
<pb n="KR3g0042_WYG_007-27a"/>
有急脚煞<hi>歌曰</hi>甲乙申酉見閻王丙子亥子切須防庚<lb/>
辛巳午如風燭戊己寅夘亦重傷壬癸辰戌加丑未永<lb/>
别浮生入鬼鄉<hi>廣信集作天鬼截路空若甲人見申乙人見酉生時帶着支干皆有者定夭如</hi>
<hi>甲人見庚申之類太歲與大運逢之多主孝服更與小運并主夭</hi>金人沐浴火木胎土<lb/>
死水墓四季裁命有限逢為再犯閻王急脚送書來<lb/>
有截命煞<hi>歌云</hi>人命歸前次一支子生須與丑為期三<lb/>
逢必定遭凶死兩見須憂血漬衣<hi>若子生人見丑各於本命前一辰是</hi>
有推命煞<hi>歌云</hi>命後一辰不宜見兩重見者渉疑猜三<lb/>
<pb n="KR3g0042_WYG_007-27b"/>
重在外中年夭五百年前禍必來<hi>若子生人見己亥各於本命後一辰是</hi>
有五行滿數<hi>歌曰</hi>五行生處定隂陽日月平分兩位當<lb/>
<hi>凡月一至十五日為陽十六日至三十日為隂</hi>六日初生名甲乙<hi>初六日木生至初十日滿</hi>
丙丁依次火為强<hi>十六日火生至二十日滿</hi>壬癸水流相註定<hi>二十六日</hi>
<hi>水生三十日滿</hi>從兹生死不乖張<hi>假如己亥年九月三十日己酉丁夘時其日值水滿年是</hi>
<hi>己亥日是己酉其水被兩土所尅此人夭夀</hi>
有隂陽二極<hi>歌曰</hi>隂陽二極君知否男女皆從本命數<lb/>
男逢九位女三雙位位相逢兼順去大小兩運氣全無<lb/>
<pb n="KR3g0042_WYG_007-28a"/>
到此須知身死處兩運有氣則無妨合致一年災運苦<lb/>
<hi>男以本命順數至九辰為陽極女以本命數至六辰為隂極</hi>
<hi>源髓歌云</hi>木水遇巳金逢寅生火生金傷本身五行命<lb/>
裏皆防此遇者知非鶴髮人<lb/>
以上諸説須盡詳之先以五行生旺死絶次以格局有<lb/>
無損壞然後考諸神煞而以流年太歲恭之蔑不中矣<lb/>
<hi>或曰</hi>人之夀夭禀父母父精母血盛衰不同故人之夀<lb/>
亦異其有生之初受氣之兩盛者當得上中之夀受氣<lb/>
<pb n="KR3g0042_WYG_007-28b"/>
之偏盛者當得中下之夀受氣之兩衰者能保養僅得<lb/>
下夀不然多夭折雖然又不可以常理拘泥論也或風<lb/>
寒暑濕之感於外饑飽勞役之傷乎内豈能一一盡乎<lb/>
所禀之元氣而終其天年也耶知命君子要在修身以<lb/>
俟之而已<lb/>
　　　論女命<lb/>
或問婦人何利利在夫星夫利其婦必利夫困其婦必<lb/>
困婦人從夫先觀夫星以定出身之貴賤再㸔子星以<lb/>
<pb n="KR3g0042_WYG_007-29a"/>
察晚年之榮辱官煞財得地夫利也食神得地子利也<lb/>
夫利則出身富貴一生享福子利則晚年厚養褒寵誥<lb/>
封然亦有旺夫者以食生財財生官故耳反是則否女<lb/>
命以尅我者為夫我生者為子皆要得時乘生旺之氣<lb/>
若旺氣只聚於時亦可用官為夫不要見煞用煞為夫<lb/>
不要見官一位為好有兩位官星無煞以雜之四柱純<lb/>
煞無官以混之俱為良婦更得本身自旺尤佳但旺不<lb/>
可太過食為子息引歸時逢旺再得二徳扶身乃夫貴<lb/>
<pb n="KR3g0042_WYG_007-29b"/>
子榮之命不宜身旺重叠暗藏夫神及傷官七煞魁罡<lb/>
相刑羊刃太重合多有情皆主不美歲運亦然看有八<lb/>
法八格須細詳之<lb/>
　　　純<lb/>
純者一也如純一官星或純一煞星有財有印不值刑<lb/>
衝不相混雜是也如<hi>一命</hi>癸巳戊午辛酉丙申本身專<lb/>
禄旺不從化辛用丙官為夫星五月火旺夫徤丙用癸<lb/>
為官坐貴見戊為食同歸禄於巳辛金生壬水為子引<lb/>
<pb n="KR3g0042_WYG_007-30a"/>
入申時長生之地天干癸戊辛丙水火既濟地支巳午<lb/>
酉申拱夾財庫所以嫁夫為官而食天禄夫榮子貴之<lb/>
命<hi>又</hi>癸亥甲寅丙戌甲午丙用癸為夫臨官在亥甲為<lb/>
印坐寅建禄自身坐庫己土為子歸禄於午居時子息<lb/>
之位甲木為已土之官四柱純一不雜故主子貴䕃餘<lb/>
倣此推<lb/>
　　　和<lb/>
和者恬靜也如身柔弱獨有一位夫星柱無衝破攻擊<lb/>
<pb n="KR3g0042_WYG_007-30b"/>
之神禀其中和之氣則為和也如<hi>一命</hi>壬辰辛亥己夘<lb/>
己巳己用甲為夫亥乃長生之地得天時地利甲以辛<lb/>
為官金生於己巳以金為子亦生於已謂之夫得官星<lb/>
子得長生故主益夫旺子雖自坐夘支為煞有已中庚<lb/>
制為去煞留官之論女命之貴也<hi>又</hi>丁丑壬寅丁酉已<lb/>
酉丁用壬為夫甲為印乃夫之食禄丁酉日貴生已酉<lb/>
之子壬水得已土為官主夫貴已土得甲為官主子貴<lb/>
酉中財旺榮夫䕃子之造餘倣此推<lb/>
<pb n="KR3g0042_WYG_007-31a"/>
　　　清<lb/>
清者潔淨之稱女命或一官一煞不相混雜謂之清要<lb/>
夫星得時柱有財生官有印助身無一㸃混濁之氣方<lb/>
為清貴如<hi>一命</hi>己未壬申乙未甲申乙以庚為夫庚䘵<lb/>
到申以丁為子丁旺於未以壬為印壬生於申又坐下<lb/>
支神為乙木之財財旺則能生官四柱無刑衝破敗<hi>經</hi>
<hi>云</hi>財官印綬三般物女命逢之必旺夫故為夫人之命<lb/>
<hi>又</hi>甲寅癸酉丙寅戊子丙用癸為夫坐酉自生癸得戊<lb/>
<pb n="KR3g0042_WYG_007-31b"/>
為官癸禄居子夫得禄者貴丙火得戊土為子坐財逢<lb/>
煞印主子貴餘倣此推<lb/>
　　　貴<lb/>
貴者尊榮之號命中有官星得財氣以相資三竒得其<lb/>
宗四柱不植鬼病乃女命堯舜也<hi>經云</hi>無煞女人之命<lb/>
一貴可作良人<hi>又云</hi>女命無煞逢二德可兩國之封二<lb/>
德者非獨天月二德即財為一德官為一德加之印食<lb/>
愈為貴也如<hi>一命</hi>甲午丙寅丁未壬寅丁以壬為官壬<lb/>
<pb n="KR3g0042_WYG_007-32a"/>
食甲為印壬用丙為財壬以亥為禄得壬寅暗合雖夫<lb/>
星失時喜行西北夫旺之運故主大貴<hi>又</hi>乙亥丙戌辛<lb/>
夘癸巳辛用乙為財旺於亥丙為夫星坐庫歸禄己上<lb/>
癸水為夫之官辛金生癸為子坐已上與夫禄同位又<lb/>
是貴神又為財官雙美乃得夫子俱貴兩遇褒封餘倣<lb/>
此推<lb/>
　　　濁<lb/>
濁者混也乃五行失位水土互傷其身太旺正夫不顯<lb/>
<pb n="KR3g0042_WYG_007-32b"/>
偏夫叢雜柱多分别無財官印食為下賤村濁或娼妓<lb/>
婢妾滛巧之人如<hi>一命</hi>己亥乙亥癸丑己未癸水生十<lb/>
月大泛癸以戊為夫不顯時引己未是偏夫嫌丑未皆<lb/>
有土混雜柱中無財乙木為食神干旺巳土受尅鬼敗<lb/>
臨身五行失位主先清後濁不能享福<hi>又</hi>癸未甲寅辛<lb/>
酉乙未辛酉八專自旺用丙火為夫長生為寅夫旺本<lb/>
好但辛貪乙未庫中財惹起未中丁火為暗夫兩庫暗<lb/>
夫重過明夫明暗交集雖有正夫未免暗中偷夫得財<lb/>
<pb n="KR3g0042_WYG_007-33a"/>
乃濁亂之象餘倣此推<lb/>
　　　濫<lb/>
濫者婪也謂柱中明有夫多暗中財旺干支又多帶煞<lb/>
必因酒色私暗得財此等之命或為奴婢或尅夫再嫁<lb/>
如<hi>一命</hi>庚寅丙戌庚申丁亥庚申八專自旺丙火為夫<lb/>
寅戌㑹局時干又丁愛重火情庚申金暗尅寅亥木為<lb/>
財亥中壬水為食生財其人雖美貌有福不免濫而得<lb/>
財<hi>又</hi>戊子甲寅己未丁夘正月甲木旺夘未㑹局偏正<lb/>
<pb n="KR3g0042_WYG_007-33b"/>
夫多子上又有旺財已合甲官隂陽匹配故雖聰明秀<lb/>
麗不免失之於濫况倒揷桃花上坐娣妹不是官星豈<lb/>
為良婦<hi>又</hi>己酉丁丑癸丑壬戌柱中明有己夫二丑一<lb/>
戌三夫暗藏丁為財歸庫於戌與丑相刑二陽得令火<lb/>
亦進氣是夫多財旺丁壬太過<hi>又</hi>甲辰癸酉丙子辛夘<lb/>
丙子日犯隂陽煞主男子挑誘丙以癸為夫辰子㑹水<lb/>
夫多日時丙辛合子夘刑支刑干合犯荒滛滚浪酒色<lb/>
昏迷酉中財旺癸夫專坐二命俱妓賣奸得財餘倣此<lb/>
<pb n="KR3g0042_WYG_007-34a"/>
推<lb/>
　　　娼<lb/>
娼者妓也乃身旺夫絶官衰食盛或柱中不見官煞或<lb/>
有而傷官傷盡或官煞混雜而食神盛旺此必娼妓之<lb/>
命否則為師尼婢妾尅夫滛奔如<hi>一命</hi>丁亥庚戌戊辰<lb/>
庚申戊以甲為夫九月失時無氣又被庚尅絶時引入<lb/>
申以庚為食建禄在申戊辰魁罡生申太旺亥中壬財<lb/>
亦旺謂之身旺逢生貪食貪財夫絶而為秀麗娼也<hi>又</hi>
<pb n="KR3g0042_WYG_007-34b"/>
乙亥丙戌甲子丙寅甲以庚辛為夫九月金衰氣退時<lb/>
引食神長生木地㑹局甲木歸禄身旺庚金引至寅地<lb/>
絶而無氣二丙食神太旺傷其金夫謂之自旺食盛衣<lb/>
食雖好不免風塵娼妓<hi>又</hi>癸丑庚申戊辰庚申戊用已<lb/>
夫絶在申戌日得庚申為食神月時重見謂之食旺夫<lb/>
絶故主為娼凡陽干女命食神多者為娼隂干女命食<lb/>
神多者為妓餘倣此推<lb/>
　　　滛<lb/>
<pb n="KR3g0042_WYG_007-35a"/>
滛者沃也乃本身得地夫星明暗交集謂日干自旺柱<lb/>
中皆官煞是也在干者為明在支者為暗四柱太過如<lb/>
一丁見三壬及辰子多之例謂之交集於人無所不納<lb/>
也如戊辰壬辰壬戌癸亥丙辰癸亥本自得地明有戊<lb/>
土為正夫暗有辰戌為偏夫<hi>又</hi>庚戌戊子乙酉甲申乙<lb/>
以庚為明夫而身坐酉支時又引申為暗夫運行西方<lb/>
金旺之地二命俱夫星明暗交集滛不可言<hi>又</hi>癸亥壬<lb/>
子丁丑壬寅丁火純於衆水之中明暗夫多滛亂無恥<lb/>
<pb n="KR3g0042_WYG_007-35b"/>
<hi>經曰</hi>丁遇壬而太過必犯滛訛之亂是也<hi>又</hi>癸夘甲子<lb/>
己夘乙亥己用甲為夫甲敗在子夘為暗夫坐於支下<lb/>
又亥夘多明暗交集正夫不能主張禁制暗夫得勢而<lb/>
入正夫反廻避也餘倣此推<lb/>
　　　旺夫傷子<lb/>
夫女人有旺夫傷子者何此法皆時上推之時為歸宿<lb/>
之地夫子二星引歸於時夫星生旺子星衰敗是也如<lb/>
<hi>一命</hi>丙戌丙申丁巳辛亥丁坐已自旺以壬水為夫時<lb/>
<pb n="KR3g0042_WYG_007-36a"/>
上乃是夫星臨官之地月支申金乃夫星長生之地以<lb/>
辛金為財七月金旺二丙相比皆坐夫之財印故主夫<lb/>
聰秀富貴丁以戊為子息之垣引至時上見亥亥中甲<lb/>
木能尅戊土乃子星被尅而難得也故主旺夫傷子餘<lb/>
倣此推<lb/>
　　　旺子傷夫<lb/>
有旺子傷夫者何此法專以月時推之謂尅我者為官<lb/>
為夫有氣得時則夫發福若支干失位不得月氣柱中<lb/>
<pb n="KR3g0042_WYG_007-36b"/>
又逢衝尅時上又無旺氣而已生之子引至時上逢長<lb/>
生臨官帝旺之地又無刑尅是旺子傷夫也如<hi>一命</hi>己<lb/>
夘甲戌乙夘戊寅乙用庚為夫九月庚金無氣乙用丙<lb/>
為子丙火長生於寅與戌㑹局皆屬火月令既無金氣<lb/>
時引絶地又被火尅是傷其夫星旺其子息故曰旺子<lb/>
傷夫餘倣此推<lb/>
　　　傷夫尅子<lb/>
傷夫尅子者乃夫星干支失位生月失時柱中又逢衝<lb/>
<pb n="KR3g0042_WYG_007-37a"/>
尅時支亦不生扶兼且印綬重逢盗夫之氣尅子之甚<lb/>
夫子不能旺反絶於時是也如<hi>一命</hi>丙子庚子乙亥丙<lb/>
子乙木以庚金為夫星十一月金寒水冷又金死子地<lb/>
支亥子水盗金氣盡柱無土生助傷官木多故傷其夫<lb/>
乙木以丙火為子引至子時乃水旺火滅之地雖年時<lb/>
干二火被羣水相尅夫子皆亡故曰傷夫尅子餘倣此<lb/>
推<lb/>
　　　安靜守分<lb/>
<pb n="KR3g0042_WYG_007-37b"/>
安靜守分者乃夫星有氣日干自旺相停無尅不值刑<lb/>
衝財食得所者是也如<hi>一命</hi>癸巳庚申乙夘丁亥乙坐<lb/>
夘專禄自旺又得時支亥字合局是本身旺也以庚金<lb/>
為夫七月庚禄到申又得年支巳火為金長生之地是<lb/>
夫星旺也亥中壬水夫之食神天厨故主夫食天禄此<lb/>
乃自已夫星兩不相傷各乗旺氣無混雜相侵夫婦偕<lb/>
和安靜守分格也<lb/>
　　　横夭少年<lb/>
<pb n="KR3g0042_WYG_007-38a"/>
夫横夭少年者造化之窮絶格局之變異也有懸梁溺<lb/>
水血産少亡被人殺死若此者何乃身弱而遇煞重煞<lb/>
多尅身又帶刑衝破敗之類或命中元有官星受傷行<lb/>
運復遇官鄉或無官見傷運復臨官之類或帶刃無制<lb/>
運行合刃之地及亡神刼煞等類此皆横夭類也不獨<lb/>
女命有之男命亦同如<hi>一命</hi>丁夘癸丑庚辰丙子庚用<lb/>
丁為官被癸水子辰傷官叠遇尅之太重水多金沉一<lb/>
交丁巳運傷官見官又㑹丙煞尅身故有溺水之害<hi>又</hi>
<pb n="KR3g0042_WYG_007-38b"/>
乙酉戊子丙寅己亥日干丙火長生於寅冬生亥子官<lb/>
煞太重謂之旺火投於盛水故生産而亡<hi>又</hi>壬子癸夘<lb/>
甲戌丁夘月令羊刃時丁夘傷官羊刃子刑戌合柱中<lb/>
又無夫星財星癸酉年乙丑月己夘日犯姦殺死凡女<lb/>
命官煞太重羊刃無情非滛濫則凶亡餘倣此推<lb/>
　　　福夀兩備<lb/>
夫福夀兩備者造化之中和格局之純粹也有享用一<lb/>
生永錫難老若此者何乃身坐旺鄉通於月氣支干相<lb/>
<pb n="KR3g0042_WYG_007-39a"/>
輔更帶財官印綬各得其位不行脫財壞印傷官之局<lb/>
尤喜食神天厨若身旺而運行財食之鄉此皆福夀兩<lb/>
備之命也如<hi>一命</hi>丙午庚子辛酉癸巳辛坐酉支專禄<lb/>
自旺時癸歸禄於子為食神夀星子星得地辛用丙火<lb/>
為官丙禄歸於已為夫星得地又十一月生人乃金白<lb/>
水清之象兼支干上下相輔俱無傷損身不從化故主<lb/>
為人美貌端正夫子相停福夀兩備也餘倣此推<lb/>
　　　正偏自處<lb/>
<pb n="KR3g0042_WYG_007-39b"/>
夫正偏自處者何也乃夫婦相合復遇比肩分爭如一<lb/>
位夫星有兩位妻星相合謂之爭合若本身自旺彼身<lb/>
值衰四柱不衝則我正而彼為偏若彼旺我衰四柱衝<lb/>
我則彼正而我為偏矣葢我身旺有氣則夫從我為正<lb/>
我身衰而别位旺則夫從别位我反為偏謂之彼旺爭<lb/>
去我夫我只得為偏或自旺太過柱無夫星者亦為偏<lb/>
或官煞混雜或傷官太重亦為偏更滛濫如<hi>一命</hi>壬子<lb/>
丙午辛酉辛夘辛用丙為夫星我坐酉支專禄自旺雖<lb/>
<pb n="KR3g0042_WYG_007-40a"/>
時引辛夘之金彼却無力故我為正而彼為偏此為二<lb/>
女爭夫正偏自處<hi>又</hi>癸未壬戌癸巳壬子癸用土為夫<lb/>
癸巳水弱壬子水旺弱不能勝旺被壬水爭去戊土正<lb/>
夫乃彼勝我衰我只得為偏但壬水重而太泛又帶桃<lb/>
花不能自處餘倣此推<lb/>
　　　招嫁不定<lb/>
夫招嫁不定者何也乃月令中有夫星透干與己相合<lb/>
己身從伏其夫星却無氣時引夫星或煞星却乘旺地<lb/>
<pb n="KR3g0042_WYG_007-40b"/>
來尅己身又從伏偏夫故謂之招嫁不定若夫星不旺<lb/>
或受尅制必嫁夫遲或嫁夫不明或夫不濟事或有外<lb/>
情如<hi>一命</hi>癸酉甲子己未乙亥己用甲為夫生於十一<lb/>
月失時不旺時逢亥字乃甲木長生是夫旺也却不合<lb/>
又被乙木制巳未未為乙木庫地甲生子月夫坐敗地<lb/>
不顯時上乙亥亥中又有長生之甲欲甲而又招乙也<lb/>
此為招嫁不定餘倣此推<lb/>
論曰凡觀隂命先推夫子興衰欲究榮枯次辨日時輕<lb/>
<pb n="KR3g0042_WYG_007-41a"/>
重官為夫財為父財旺夫榮食為子印為母印盛子衰<lb/>
日干不宜太旺月氣務禀中和日主旺相奪夫權而孤<lb/>
苦月令休囚安本分而持家官星得地夫主榮華傷官<lb/>
無尅子當貴顯有官而不可見煞有煞而不可逢官設<lb/>
使官煞混雜為人安得禎祥官星無尅值二德可兩國<lb/>
之封七煞有制遇三竒為一品之貴喜食神而制煞生<lb/>
財惡傷官而尅夫盗氣貪財壞印豈是良人用煞逢官<lb/>
非為節婦孤貧下賤葢因子死休囚富貴崢嶸只為夫<lb/>
<pb n="KR3g0042_WYG_007-41b"/>
興子旺官太旺公夀難延財重叠婆年早䘮身居旺地<lb/>
雖富足夫子刑傷日值衰鄉縱貧寒夫子完聚自旺而<lb/>
巧於婦業日衰而拙於女工貴神一位不富即榮合神<lb/>
數重非尼即妓貴人乘驛馬决主風塵之美妓官星帶<lb/>
桃花定為深院之良人食神獨者安和而有子有夀合<lb/>
貴重者嬌媚而多賤多情桃花不宜倒挿沐浴最忌裸<lb/>
形犯之者多為侍婢值之者定作師尼四仲全乃酒色<lb/>
荒滛之女四孟備乃聰明生發之人未丑刑而不忌戌<lb/>
<pb n="KR3g0042_WYG_007-42a"/>
辰衝處非良大抵夫星要值徤旺己身須禀中和食神<lb/>
不可刑傷子星要臨生地印綬生身一位則可財神發<lb/>
福多見無傷財强身弱不能發福身强財弱安得為良<lb/>
傷官叠遇尅夫星而再嫁之人印綬重逢不死别即生<lb/>
離之婦刑衝羊刃惡狠無知破害金神血光産難四柱<lb/>
無夫不偏房定為續室八字空亡非寡鵠决是孤鸞大<lb/>
槩貴賤觀其夫位榮枯究其財官此為天依乎地地附<lb/>
乎天故貴者隨夫而貴貧者隨夫而貧前八法以泄其<lb/>
<pb n="KR3g0042_WYG_007-42b"/>
𤣥機後八格仍明其奥㫖倘有缺誤俟知者擇焉<lb/>
<hi>又云</hi>乾道成男坤道成女隂陽剛柔各有其體故女命<lb/>
以柔為本以剛為刑以清為竒以濁為賤故三竒得位<lb/>
良人萬里封侯二德歸垣貴子九秋步月一官一貴烏<lb/>
雲兩鬢擁金冠四煞四空皓月滿懷啼玉筯官行官運<lb/>
鏡破釵分財入財鄉夫榮子貴衣錦藏珍官星有氣堆<lb/>
金積玉財庫無傷大抵官多不榮財多不富用正印而<lb/>
逢梟蘭階夜冷用梟神而遇印玉樹春榮金清水冷日<lb/>
<pb n="KR3g0042_WYG_007-43a"/>
鎻鸞臺土燥火炎夜寒鴛帳羣隂羣陽清燈自守重官<lb/>
重印緑鬢孤眠田園廣置食神得位不逢官粟帛盈餘<lb/>
印綬失時還遇煞傷官不見官星猶為貞潔無食多逢<lb/>
印綬反作刑傷窮梟見食坐産花枯惡煞混官臨春葉<lb/>
落逺合勾情背夫尋主衝官破食棄子從人財衰運絶<lb/>
㓜出娘門身旺印强早刑夫主五煞簮花日夜迎賔送<lb/>
客三刑帶鬼始終尅子傷夫楊妃貌美禄傍桃花謝女<lb/>
才髙身乘詞舘華葢臨官情通僧道孤神坐印身受尼<lb/>
<pb n="KR3g0042_WYG_007-43b"/>
姑胞胎常墮食旺身衰鸞鵠頻分官輕比重娣妹剛强<lb/>
乃作填房之婦財官死絶當招過繼之兒官臨財地必<lb/>
榮夫身入財鄉須尅子煞梟破禄連根墮氷肌於水火<lb/>
比刃遭刑䘮局掩玉骨於塵沙交馳逢驛馬母氏荒凉<lb/>
差錯對孤神夫家零落五馬六財窮敗比肩之地八官<lb/>
七煞分離刑害之鄉刑空官煞幾臨嫁而罷濃粧衝尅<lb/>
印財縱得家難成厚福不若藏財不露明煞無傷重印<lb/>
行財多財遇印四敗匪佳人之有幸四衝豈良婦而無<lb/>
<pb n="KR3g0042_WYG_007-44a"/>
嫌水聚旺鄉花街之女金成秀麗桃洞之仙四生馳四<lb/>
馬背井離鄉三合帶三刑傷夫敗業暗煞逢刑藁砧不<lb/>
善明官誇馬夫主增榮黄金滿籯一財得所紅顔失配<lb/>
兩貴無家先比後財自貧至富衝官合食靠子刑夫死<lb/>
絶胞胎花枯寂寂長生根本𤓰瓞綿綿合貴合財珠盈<lb/>
金屋破財破印衾冷蘭房吕后名馳天下只縁隂併陽<lb/>
剛緑珠身墮樓前葢是梟衝煞位秋水通源剔眸立節<lb/>
冬金坐局斷臂流芳娣妹同宫未適而先抱恨命財有<lb/>
<pb n="KR3g0042_WYG_007-44b"/>
氣配夫到老無憂<lb/>
<hi>通明賦云</hi>女人之命一貴為良食重孤孀貴多滛賤<hi>貴指</hi>
<hi>官煞言食傷官煞孤尅之星也官煞叠見滛亂之象也</hi>二徳真貴封贈可知三竒<lb/>
真良國號自至金木有堅心之淑德水火生亂性之虛<lb/>
花五行偏喜休囚四柱不宜生旺富貴貧寒全憑夫子<lb/>
<hi>二德即天月德也女命得之更有財官純粹不雜必受封贈三竒甲戊庚之類財官印食亦為三竒女命中有</hi>
<hi>此必受國號德者純一不雜之謂金木性純本為女人之所守水流主滛火炎主暴水火多則亂性為人虚花</hi>
<hi>不純而暴惡矣隂主柔陽主剛女隂也與男相反故喜休囚而忌生旺</hi>
<pb n="KR3g0042_WYG_007-45a"/>
<hi>繼善篇云</hi>女人無煞一貴可作良人貴衆合多必是師<lb/>
尼娼婢傷官尅則食絶孤苦夫徤旺則子秀身榮<lb/>
<hi>玉振賦云</hi>隂命印重本絶嗣運行官煞反吉<hi>夫旺子生此理之常</hi>
女犯傷官須尅配運入財旺亦佳<hi>傷生財財生官所謂能使無情更有情</hi>
棄命就煞必配名家專禄食神斷受誥命孤鸞最利於<lb/>
七煞桃花喜帶乎官星<hi>此四格皆主富貴益夫旺子</hi>官貴太多非偏<lb/>
房即為舞妓㑹合過盛不媒妁則是尼姑<hi>女命雖不嫌官貴多則不</hi>
<hi>吉天干地支三合六合帶得多者必為此等之人葢媒妁聨二姓以成親尼姑受萬人之施捨参之人事章章</hi>
<pb n="KR3g0042_WYG_007-45b"/>
<hi>明矣</hi>甲木坐申透庚金子都西子丙火坐申時壬水大喬<lb/>
小喬<hi>言此二日專用煞茍無混雜其女必有傾國傾城之色矣</hi>
<hi>賦云</hi>庚寅戊寅<hi>或云戊申</hi>縱遇破敗猶得己夘癸未休教紅<lb/>
艶相侵<hi>此四日俱自坐長生臨官之夫如庚得寅戊得申乃上人之妻已得乙癸得已亦不失為佳婦</hi>
<hi>但五隂日不宜紅艶桃花二煞五陽遇之縦為不堪亦可養身</hi>官臨墓絶之地老困嬌<lb/>
娘夫居雜氣之中最宜佳婦<hi>如庚用丁為夫十一月生辛用丙為夫八月生雖名</hi>
<hi>為夫實則不時縱有貌必然受困所謂紅顔多薄命是也如癸日生於未月雜氣之中有丁乙已夫星子息財</hi>
<hi>帛全雖居雜見之不忌</hi>官得令而逢傷反作奴婢煞當權而有制<lb/>
<pb n="KR3g0042_WYG_007-46a"/>
當為正室　日刃逢煞不偏則尼月傷叠刃非奴則婢<lb/>
<hi>日刃逢煞如壬子日戊申時之例月傷叠刃如丁夘月甲辰日之例</hi>傷官奪夫之柄化煞<lb/>
助夫之資桃花喜共官星紅艶休同煞伴　寒衾少怨<lb/>
命值孤鸞獨枕早孀日臨寡鵠<hi>柱中絶無官煞值此日為忌如有官煞等項倚</hi>
<hi>靠雖犯孤鸞隂陽差錯等日反吉寡鵠即孤鸞</hi>孤鸞若遇夫星必多子女天德<lb/>
如逢煞化定盛婢奴　一片比肩官地爭夫擬定渾身<lb/>
泄氣印星望嗣堪求　旺夫傷子乃官令而梟强旺子<lb/>
傷夫因食時而官絶印重盈盤遇富夫而多得子食清<lb/>
<pb n="KR3g0042_WYG_007-46b"/>
值令得壯妹必許夫榮<hi>富夫乃官星帶財之論</hi>印重官輕奪夫權<lb/>
鳳舞鸞飛坑婢命<hi>孤鸞日乃旺毒之辰</hi>天月二德無他亂衣錦冠<lb/>
金羊刃七煞無善降身塵髮垢一逢隂煞非守志必也<lb/>
無兒兩透陽傷且榮身而不尅壻<hi>五隂日見五隂煞為凶陽傷官得印重反</hi>
<hi>榮身而不尅壻</hi>日刃同刃最忌生産食神反破難與留胎<hi>日刃同刃</hi>
<hi>是逢衝也如丙午庚寅壬子癸夘是年刃與日刃相衝食神犯破是逢梟也如丙申庚子戊戌丙辰月丁庚食</hi>
<hi>被時丙尅之</hi>官臨死絶知夫䘮梟遇驅除斷子來　何知夫<lb/>
得貴孰知子得官食附官而可知官即食而可見<hi>如己未日</hi>
<pb n="KR3g0042_WYG_007-47a"/>
<hi>辛亥時甲與巳合辛附甲官食神健旺子貴逢破則子不肖</hi>先後興衰倚夫星之好<lb/>
惡始終盛替察子運之榮枯<hi>如一命戊日生春甲寅時偏官乃戊之天睢狀不見</hi>
<hi>財星行至東方又無金制其木其夫無名無利交到午運夫星正值食得所却是甲木死地故尅之再嫁未申</hi>
<hi>二運財帛馳至大發運至酉又五年至胎始夀戊上丙火至此俱死七煞見傷官思無倚而亡</hi>
<hi>壺中子云</hi>登明足艶太乙多滛<hi>亥為入夜之時巳為迎夜之候女命而得亥多</hi>
<hi>者有姿巳多者好色</hi>木盛則妖妍水澄則清潔金多夭折火致剛<lb/>
强土則富厚　負天月二德則霞帔金冠　得祿命身<lb/>
三財則夫榮子貴<hi>歲干所尅者祿財歲支所尅者命財納音所尅者身財其三財所屬之五</hi>
<pb n="KR3g0042_WYG_007-47b"/>
<hi>行在命中一財不乏而得之全者夫必榮子必貴</hi>切嫌者隂刃妨害尊親最忌<lb/>
者純隂不宜子息<hi>禄後一辰曰隂刃男得之妨妻族親女得之妨夫族親又命年月日時干</hi>
<hi>支俱屬隂或生五月之後十一月之前者乃隂極而陽不生是為純隂多無子息葢獨隂不生獨陽不成故也</hi>
骨髓破殃罹内外薦枕星招涉是非<hi>骨髓破即白衣煞得之者刑及内外</hi>
<hi>二族薦枕星乃冠帶位得之者一生多涉是非</hi>鴛鴦憚於女未傾國傾城<hi>凡三支一</hi>
<hi>干鳯凰麒麟鳳沼之格在女命則受為鴛鴦煞主滛穢命中又見水多主風塵多艶質</hi>官鬼旺於<lb/>
貴垣鳳冠霞帔花釵與桃花相犯暮雨朝雲貴人共天<lb/>
喜爭窠穿垣騫牖<hi>命前一辰為花釵煞後一辰為桃花煞本生上見之全而不偏是為同犯</hi>
<pb n="KR3g0042_WYG_007-48a"/>
<hi>主為娼優得三竒不在此論天乙住處曰貴人旺氣住處曰喜神本生上帶之而又同宫是為爭窠主為滛奔</hi>
<hi>之妾落空亡不在此論</hi>
<hi>賦云</hi>女人無煞一貴何妨喜逢天月德神忌見煞官混<lb/>
雜貴衆則舞裙歌扇合多則暗約偷期五行健旺不遵<lb/>
禮法而行冠帶互逢定是風聲之醜廻眸倒挿泛水桃<lb/>
花沐浴裸形螟蛉重見多為婢妾娼尼少有三貞九烈<lb/>
雙魚雙女號滛星不宜多犯官星七煞曰夫主忌見重<lb/>
逢寅申互見性荒唐巳亥相逢心不巳或有傷官之位<lb/>
<pb n="KR3g0042_WYG_007-48b"/>
不逺嫁定見尅夫重臨梟印之神匪生離終須死别四<lb/>
柱有官鬼入墓使夫星已入黄泉歲運臨夫絶之宫俾<lb/>
鴛配分飛異路<lb/>
<hi>又云</hi>欲觀女命先看官星官帶煞而貧賤官得令以安<lb/>
榮傷官太重必妨夫且是為人性重倒食重逢須减福<lb/>
那堪更犯孤神煞重須從貴室合多定損貞名坐禄乘<lb/>
轝而穏重逢衝遇馬以輕浮桃花浪滚滛奔之恥不堪<lb/>
言日禄歸時貴重人欽尤堪羡天月二德以為本命如<lb/>
<pb n="KR3g0042_WYG_007-49a"/>
逢印綬貴當兩國之封時日羊刃本是剛神不利夫宫<lb/>
損壞平生之性時犯金神健旺要觀八字之强專食子<lb/>
榮切忌偏印守閨門而正靜必由隂日得中和代夫壻<lb/>
以經營此乃陽干支旺甚欣逢正禄怕犯咸池清秀得<lb/>
長生之輔濁雜值暴敗之歸四柱敗多大忌衝身而逢<lb/>
合一生忙甚若是非妓即為媒印重與公姑相妬食專<lb/>
得子息之宜官煞重逢須防滛亂娣妹透出便是爭夫<lb/>
魁罡有靈變之機日貴得安常之福<lb/>
<pb n="KR3g0042_WYG_007-49b"/>
<hi>又云</hi>若觀女命則異乎男富貴者一生官旺純粹者四<lb/>
柱休囚濁濫者五行衝旺娼滛者官煞交差無官多合<lb/>
此為不良滿柱煞多不為尅制印綬多而老無子傷官<lb/>
旺而㓜傷夫四柱不見夫星未為貞潔五行多遇子曜<lb/>
難免荒滛食神一位逢生旺招子須當拜聖明官煞不<lb/>
雜遇印扶嫁夫定知登雲路守寒房而清潔金猪木虎<lb/>
相逢<hi>此二日雖尅夫而守正</hi>對空帳而孤眠土猴火蛇相遇<hi>此二日尅</hi>
<hi>夫不正</hi>財旺生官輔食無傷而夫榮子貴官食禄旺一印<lb/>
<pb n="KR3g0042_WYG_007-50a"/>
有助而后寵妃褒傷官叠見無財印敗室刑夫官煞重<lb/>
逢遇三合荒滛無恥合多官重貪滛好色之人官雜氣<lb/>
衰嗜慾刑夫之妾身旺官囚非師尼而為娼婢食神變<lb/>
德先貧賤而後榮華<lb/>
<hi>口訣云</hi>凡論女命只用月支中財官印三件為竒第一<lb/>
論印無財損印如得天月二德在日干上者决主此婦<lb/>
得父母家資財福德廣盛為人溫厚逢凶不凶招名望<lb/>
之夫生賢貴之子受封之命歲運同論休咎忌財喜官<lb/>
<pb n="KR3g0042_WYG_007-50b"/>
第二論官亦看何支中所藏一位為竒一忌官多二忌<lb/>
傷重三忌帶合四忌煞混五忌日主柔弱除此五忌外<lb/>
畧要些小微財决主此婦生於富貴之家夫富子賢並<lb/>
無尅剥之患為人精明伶俐尊重有福第三論財取月<lb/>
支中為要財不宜多只宜一位畧得歲中一位官星此<lb/>
命招父母力氣得見成金寳之福益夫益子善於持家<lb/>
除此三格外以下一十五格皆非婦命所宜葢十五格<lb/>
莫非傷官七煞羊刃建禄衝動遥合多無官星有傷財<lb/>
<pb n="KR3g0042_WYG_007-51a"/>
印所以不取婦人用官星為夫見傷官為傷夫用生出<lb/>
為子如甲日生人屬木用丙丁巳午寅戌為子火得時<lb/>
令便作多子之命言之火臨墓絶之地或臨水局壬癸<lb/>
相尅方斷無子若火居絶墓之地四柱有衝晚年得嗣<lb/>
終不為孤又六壬日壬寅時<hi>三命云</hi>陽干産陽為子産<lb/>
隂為女隂干産隂為子陽為女寅乃木之分野甲木臨<lb/>
官之地當生榮貴福夀之兒若木在午未申酉之時火<lb/>
土分野木墓死絶之地主子息寡少縱有亦多貧疾不<lb/>
<pb n="KR3g0042_WYG_007-51b"/>
然僧道過房螟蛉之類又乙木生人用庚為夫庚用丁<lb/>
為官星丁却為乙食神即子星也丁生旺得時即夫之<lb/>
名分是取食旺相官明朗不但夫榮亦且子貴餘倣此<lb/>
推<lb/>
<hi>又云</hi>女人之命見七煞即為偏夫因㑹正官偏正交集<lb/>
所以不喜若偏官只一位柱有制伏無滛亂之説但主<lb/>
欺夫奪權㑹持家性剛若日主健旺或背禄或月時無<lb/>
所倚或夫星死絶或孤神六害多出家師姑之命不然<lb/>
<pb n="KR3g0042_WYG_007-52a"/>
寒房守望獨坐哭夫命也如夫墓絶并鬼傷之鄉主重<lb/>
婚再嫁夫若命强可配却一生不和氣當生離死别官<lb/>
星顯於生旺之地煞星隠於衰弱死絶亦作清正財禄<lb/>
之命不以混雜論若煞星多則忌更帶合神官衰食旺<lb/>
財黨煞非娼妓之流則滛濫之婦<lb/>
<hi>又云</hi>女命多有産厄乃食神帶梟而梟神太重又生年<lb/>
干頭上帶傷官時犯羊刃衝刑尅害更加流年及運衝<lb/>
合梟刃决主産厄無疑若八字安穏無尅戰刑衝之患<lb/>
<pb n="KR3g0042_WYG_007-52b"/>
日干健禄煞星受降更逢天月二德一生不犯産厄及<lb/>
血光之阻逢凶有救<lb/>
<hi>又云</hi>凡婦人日主弱比肩旺主婢妾奪權如甲寅己巳<lb/>
己夘辛未此命日主己坐夘上柔弱無力己巳比肩同<lb/>
類生四月火上印旺天時比肩得地年上甲為夫星月<lb/>
上己巳合去日主衰弱無用此婦平生被妾奪權不得<lb/>
丈夫和氣餘倣此推<lb/>
<hi>又云</hi>凡看女命須五行清淡不要生旺不居暴敗不犯<lb/>
<pb n="KR3g0042_WYG_007-53a"/>
臨官得四柱和氣為佳休囚死絶為上不帶貴人驛馬<lb/>
旺禄合神為良若犯生旺臨官兼有貴人驛馬旺禄合<lb/>
神皆為不美犯亡神刼煞三刑六害羊刃飛刃皆為不<lb/>
善<hi>神白經云</hi>驛馬遇貴神終竟落風塵合絶莫合貴此<lb/>
法人難㑹但以日為年此訣聖人傳帶禄入生旺産死<lb/>
遭人謗帶禄入衰鄉雖禍未為殃<lb/>
<hi>司馬季主云</hi>凡推女命貴人一者為良若叢雜合多不<lb/>
妮即妓<hi>沈芝云</hi>桃花又帶雙鴛合冗雜貴人真妓才桃<lb/>
<pb n="KR3g0042_WYG_007-53b"/>
花者臨官上見馬謂之桃花馬臨官上見刼煞謂之桃<lb/>
花煞又有一般煞乃己酉丑生人見午之例謂之咸池<lb/>
煞全見謂之遍野桃花煞女命最忌之雙鴛合如一已<lb/>
見兩甲一乙見二庚一辛見二丙一丁見兩壬一癸見<lb/>
兩戊之類或是四柱元有甲巳又有乙庚子丑寅亥兩<lb/>
兩對合謂之雙鴛合女命有之皆不為良若犯桃花煞<lb/>
更雙鴛煞尤為不美<hi>理愚歌云</hi>貴人或落空亡裏禄馬<lb/>
背違如不值假令性識甚聰明男即伶倫女娼妓亦有<lb/>
<pb n="KR3g0042_WYG_007-54a"/>
生來貴族中滛聲浪迹頗相同須知斯命重所使桃花<lb/>
三月惹春風<hi>源髓歌云</hi>滚滚桃花逐水飄月籠華髪色<lb/>
偏饒多情只為空傷合惆悵佳人魂易銷以上皆論桃<lb/>
花煞犯者皆為不良若犯三刑六合亡神刼煞孤辰寡<lb/>
宿皆主䘮夫尅子<lb/>
凡女命怕臨官帝旺全主夫妻相傷<hi>源髓歌云</hi>臨官帝<lb/>
旺未為好再嫁重婚傷亦早若逢相敵作夫妻頭男頭<lb/>
女當見天若犯羊刃及朝元羊刃皆主産厄<hi>源髓歌曰</hi>
<pb n="KR3g0042_WYG_007-54b"/>
或時藏刃入於胎日刃或朝時上來更若支干相尅刑<lb/>
妻身當産姙憂灾此言夫命犯之當主妻有産厄婦人<lb/>
之命若如此敢斷定憂生産厄更加夘酉二時生若免<lb/>
墮胎應尅子所謂朝元羊刃者喻如夘年生人見甲日<lb/>
與甲時之類或辰日而時干見乙皆謂之朝元羊刃餘<lb/>
倣此推<lb/>
<hi>又曰</hi>凡女命以年為翁父胎為婆母月為妯娌日為夫<lb/>
己身時為子孫女命是子午夘酉日生合嫁子午夘酉<lb/>
<pb n="KR3g0042_WYG_007-55a"/>
命夫四孟四季日亦同若嫁日干合或支神三合六合<lb/>
者俱不諧老四柱宜納音上尅下主有殊福不宜下尅<lb/>
上主欺詐僣越若年之納音尅時之納音不宜子若尅<lb/>
戰刑破主少子多女若絶中有生旺中有死空亡中有<lb/>
破五行無情乃吉刑衝無情為上只無情次之日坐年<lb/>
禄榮神者郡國之封日帶夫禄仍有實庫次之榮神春<lb/>
甲乙夏丙丁之例若生中有絶死中有旺空亡有合更<lb/>
犯孤寡元辰者賤<lb/>
<pb n="KR3g0042_WYG_007-55b"/>
凡女命印若虛庫要實五行恬靜無情不相帶惹為上<lb/>
等清㢘之格若貴人天月德日上有官主賢淑大忌禄<lb/>
衰身旺日在冠帶臨官帝旺為不吉一云庫要虛貴要<lb/>
不落空印有氣則奪夫權庫有氣則蓄夫財不戰爭無<lb/>
情理則無妬忌奴婢宫有浮沉煞主打死奴婢<lb/>
凡女命生日在官鬼死墓絶上主尅夫若官鬼落空亡<lb/>
或日落空亡又生日無氣者主無夫縱有如無帶旺氣<lb/>
刑煞者尅夫下賤<hi>古歌云</hi>五行夫位落空亡更值身低<lb/>
<pb n="KR3g0042_WYG_007-56a"/>
豈有郎不是風塵須婢妾縱有卑夫身亦娼<hi>天壁云</hi>納<lb/>
音金命火為夫重重臨寡又臨孤戌亥二官夫死絶徒<lb/>
然出嫁是塲虛<lb/>
凡女命生年生日同一位者尅夫嫁同音同年者庶幾<lb/>
生年生日帶六甲者名曰帶甲主尅夫月共日俱帶者<lb/>
亦然如甲午年生再遇甲午日十有九尅夫謂之金神<lb/>
帶甲此例尤𦂳若生日帶旺氣如丙子庚子戊午癸酉<lb/>
辛夘等日名曰承旺夫不下賤多尅夫若帶十分福德<lb/>
<pb n="KR3g0042_WYG_007-56b"/>
則是内人五六分則貴官左右三五分則近貴上㳺娼<lb/>
次則尼妾甚者尅夫滛蕩或曰戊午多貴癸酉辛夘次<lb/>
之丙子庚子下賤又云戊午癸酉辛夘大美小疵若壬<lb/>
癸生人見丙子癸亥申子辰人重重見壬癸名曰流水<lb/>
煞主下賤不貞潔多水而無土主滛多火而無水主滛<lb/>
犯八專胎月日時主滛亂及虚勞之疾犯九醜多者主<lb/>
滛蕩及産厄惡死犯沐浴咸池乃酒色神主滛亂犯十<lb/>
惡大敗主滛惡破家犯桃花刼者主少入娼門老為貧<lb/>
<pb n="KR3g0042_WYG_007-57a"/>
丐寅午戌生人在冬三月亥時已酉丑生人在春三月<lb/>
寅時申子辰生人在夏三月巳時亥夘未生人在秋三<lb/>
月申時<hi>古詩云</hi>桃花與刼兩相侵不為盗賊犯姦滛忽<lb/>
然女子遭逢着少入娼門老至貧<lb/>
凡女命合多更帶貴人是上游官妓不然貴人左右若<lb/>
生日無氣却坐貴人四柱有天月德或日禄歸時主賤<lb/>
中生貴子或有因而受封者福在日時故也其始終下<lb/>
賤多是咸池自敗大耗天中凌尅刑衝氣散自刑帶煞<lb/>
<pb n="KR3g0042_WYG_007-57b"/>
為性塵賤滛蕩縱有貴格亦有風聲魁罡交衝多狠戾<lb/>
不順或飄蕩生旺太過中見刼煞往來相衝為性多烈<lb/>
不睦六親却清貞不滛動招患禍若咸池與大耗同宫<lb/>
則滛媚讒毒天中與暴敗相承則情性多訛招滛私玷<lb/>
辱更刑衝必主滛私官事發覺日時上死絶帶煞主貧<lb/>
困下賤或自營於街市風塵庸劣之婦見無禮刑或天<lb/>
中印或合墓中大耗者多是媒巫術藥之軰中有建禄<lb/>
貴人者市㕓牙販狼藉婦人也若生日帶大耗咸池夫<lb/>
<pb n="KR3g0042_WYG_007-58a"/>
妻外心相撓見官符多適凶暴俗惡之夫棄逐凌辱或<lb/>
即妨尅於夫一生因夫煩惱生時帶刼煞大耗空亡者<lb/>
生子少成憂煎為撓或生悖逆之子見咸池多損孕日<lb/>
時犯勾絞有繫絆意多難産或子掛綆生歲運見大耗<lb/>
為凶夫子不祥之撓更或尅身往往死矣八數者隂之<lb/>
終所以大凶若日時犯華葢正印主無夫無子亦有臨<lb/>
終年尅盡犯刑害空亡衝破飛刃陽刃刼亡破碎大敗<lb/>
等煞主尅夫害子更以五行加减輕重言之有一生不<lb/>
<pb n="KR3g0042_WYG_007-58b"/>
産兒女或多損胎亦有不嫁者縱有兒女多不和孝犯<lb/>
空亡元辰咸池華葢攀鞍乃惡婦人也主尅夫少子多<lb/>
病妬忌<lb/>
凡女命帶六箇自刃日時主無夫無子便是十分好命<lb/>
也須有尅犯羊刃及朝元羊刃多主産厄月經過多之<lb/>
疾中年後主冷病犯夘酉多主墮胎尅子脇疼血刺四<lb/>
柱俱陽不生男俱隂不生女時是陽干頭胎多生男是<lb/>
隂干頭胎多生女是仲主生仲子孟季同帶寅申巳亥<lb/>
<pb n="KR3g0042_WYG_007-59a"/>
多者主雙生亥字多者雙生男巳字多者雙生女有三<lb/>
年一胎二年一胎一年一胎者皆以時之納音取水一<lb/>
火二木三金四土五之數驗仍以日時納音定夫子之<lb/>
數犯火氣多者主一世不生長五行燥氣同犯返伏吟<lb/>
時不利子中年縱有晚年必退伏寅日主尅夫惟同歲<lb/>
者方可免月是伏吟不宜妯娌娣妹胎是伏吟不利骨<lb/>
肉返吟同此論<lb/>
凡女命欲得恬和中有貴格更帶祿馬貴人自生自旺<lb/>
<pb n="KR3g0042_WYG_007-59b"/>
六合者主性巧賢德姿貌殊麗不可傷於太盛恐乏柔<lb/>
順不可過於死絶則滛媚而性卑茍得五行恬和又𦂳<lb/>
要福氣聚集於日時上乃佳葢日為夫時為子一切福<lb/>
神加於日時上須因夫子而貴女人之福在夫與子當<lb/>
重封貴號早適賢夫若日時二位福力不𦂳乃常命也<lb/>
如福聚月胎之上只是生於富貴之家終不為夫之福<lb/>
凡女命最喜金轝六合自旺則福厚而利骨肉見印綬<lb/>
禄鬼或水火既濟或金水相生姿質美麗自生自旺帶<lb/>
<pb n="KR3g0042_WYG_007-60a"/>
官符或五行支干不相徃來無情内政清白嚴毅有守<lb/>
不喜滛雜若禄死絶則儉素不華印綬帶煞則權能任<lb/>
重六合相生則骨肉茂盛周全和美時上見貴人驛馬<lb/>
多生賢孝之子孕産無虞日上見之得賢美聰明之夫<lb/>
一生快樂夫負隂抱陽者為男負陽抱隂者為女是以<lb/>
男命生則利旺不利衰女命生則利衰不利旺男旺則<lb/>
福衰則否女衰則福旺則否<lb/>
<hi>古歌</hi>財官印綬三般物女命逢之必旺夫不犯煞多無<lb/>
<pb n="KR3g0042_WYG_007-60b"/>
混雜身强制伏有稱呼<lb/>
女命傷官福不真無財無印守孤貧局中若見傷官透<lb/>
必作堂前使喚人<lb/>
有夫帶合還須正有合無夫定是偏官煞犯重成下格<lb/>
傷官重合不須言<lb/>
官帶桃花福夀長桃花帶煞少禎祥合多最忌桃花犯<lb/>
比刼桃花大不良<lb/>
女命傷官格内嫌帶財帶印福方堅傷官旺處傷夫主<lb/>
<pb n="KR3g0042_WYG_007-61a"/>
破了傷官損夀元<lb/>
飛天禄馬井欄义女命逢之最不佳只好為偏併作妓<lb/>
有財方可享榮華<lb/>
眉拖翠栁臉如花禄馬長生貴氣賖紫木太陽臨四正<lb/>
益夫䕃子㑹持家<lb/>
　<hi>禄馬㑹於長生或帶墓庫及一重貴所謂馬上禄馬貴人時子貴夫榮貌必竒是也</hi>
一重亡刼及逢羊天乙同生禄馬鄉色絶過人貞且潔<lb/>
榮夫益子熾而昌<lb/>
<pb n="KR3g0042_WYG_007-61b"/>
驛馬多逢無禮刑臨官帝旺更惱人柱中再有咸池遇<lb/>
此等佳人不要尋<lb/>
亡刼孤刑寡隔雙平頭華葢一般詳寳香薰被成孤宿<lb/>
忍對珠簾月半床<lb/>
　<hi>亡神刼煞孤辰寡宿隔角平頭雙辰華葢六害三刑所謂切忌五行神煞重是也</hi>
羊刃刼亡休合動合動髙堂雲雨夢合貴合馬合咸池<lb/>
必定其人假尊重<hi>如庚申己丑丁亥壬寅是也</hi>
生月那堪合上宫更兼時合衆凶同外容尊重非真實<lb/>
<pb n="KR3g0042_WYG_007-62a"/>
内亂尤妨不善終<hi>如乙亥甲申己巳乙亥是也</hi>
命值咸池洗日星為人性巧更多能男人得此多相識<lb/>
女子逢之犯衆僧<lb/>
上宫切忌帶廉貞己不淫兮妻必淫設使夫妻皆正大<lb/>
官事因妻及女人<hi>上宫日干所坐是</hi>
女子咸池日上加聰明守義不奸邪却愁夫婿多顛倒<lb/>
賭博呼遊也破家<lb/>
　<hi>如甲戌乙亥乙夘丁亥有丁亥之旺土制乙夘之敗水却生大族自己不淫其夫遊蕩破家</hi>
<pb n="KR3g0042_WYG_007-62b"/>
咸池一煞最乖戾尅我生我皆不利比和也是賤星名<lb/>
好色貪財難致貴<lb/>
　<hi>如癸酉己未丙午庚寅自貪色妻亦淫又甲戌癸夘日者夫多學無成淫蕩</hi>
咸池盡道主淫邪須看其中有淺深有制尅他方作福<lb/>
惺惺不得衆人情<lb/>
孛與桃花四正臨那堪驛馬更同音巧言令色難和衆<lb/>
小智奸邪枉用心<lb/>
亥子重逢不可當公姑妯娌致参商男子丈母應重拜<lb/>
<pb n="KR3g0042_WYG_007-63a"/>
方免妻家敗一塲<lb/>
上宫亡刼更刑衝男女逢之一例凶寳月修真非一度<lb/>
朱絃再續必重逢<hi>如甲子丙寅己巳丁夘再醮</hi>
羊刃亡刼落上宫尅妻生病最為凶進神若也同來到<lb/>
死别生離疾似風<lb/>
孤寡雙辰併隔宿時日逢之刑骨肉假子招郎何足言<lb/>
仍忌男女遭恥辱<hi>如丁未戊申戊申丙辰其男為盗其女淫奔</hi>
女人羊刃不宜多合尅羅紋帶倒戈禍起蕭墻流粉黛<lb/>
<pb n="KR3g0042_WYG_007-63b"/>
華容難避馬嵬坡<lb/>
　<hi>如丙戌壬辰戊午壬子因訟奔出流落風塵又戊午己夘癸未戊午是合羊刃竟凶死</hi>
一重羊刃為權柄三兩重來凶最甚荒淫奸妬多為娼<lb/>
凶暴惡亡仍短命<lb/>
婦人亡刼最非祥時日逢之性必剛死絶常多兼尅主<lb/>
合起相生亦禍殃妯娌公姑皆寡合官司内起醜聲揚<lb/>
年月日時分戰降命宫全帶喜風光男如崔子尋花栁<lb/>
女似楊妃睡海棠<hi>子午夘酉全帶准上文</hi>
<pb n="KR3g0042_WYG_007-64a"/>
女人天乙兩三重多貴畨成吉作凶絃管叢中為活計<lb/>
死絶休囚又不同<lb/>
一座貴人為好命兩座貴人心不定三座貴人定作娼<lb/>
晚年或作豪家正<lb/>
　<hi>如丙子己亥己亥乙亥娼也又丁酉辛亥巳亥乙亥年過不嫁老而無子</hi>
色因傾國是登明期我桑中太乙星驛馬更兼逢六合<lb/>
一生不免有淫聲<hi>如乙亥甲申己巳乙亥有色而淫死三夫又犯服内之奸</hi>
紫木羅陽四正排貴人兼印煞衝開夫榮子貴人端厚<lb/>
<pb n="KR3g0042_WYG_007-64b"/>
兩國誥封天上來<lb/>
禄馬咸池夾貴來太陽紫木併三台聰明性巧人和順<lb/>
卷耳情懷栁絮才<lb/>
牡丹自古號花王占斷風流艶一方堪笑好花難結子<lb/>
年年虚度好時光<lb/>
貴人禄馬定分毫時上逢之産鳳毛卓犖英豪皆異衆<lb/>
惟岐惟嶷福堅牢<lb/>
貴人禄馬在生時定主多男有白眉或有乾生來凑足<lb/>
<pb n="KR3g0042_WYG_007-65a"/>
増光宗祖好男兒<lb/>
五行恬澹福星臨重厚溫恭必至誠天使嘍囉無半㸃<lb/>
却交頑福重千斤<lb/>
滿盤印綬得夫星運向夫行子息生造化夫星無刼奪<lb/>
興夫旺子兩宜情<lb/>
　<hi>印綬多主無子運行財官子息反多隂干梟印重亦莫言無子行洩尅之運亦主子多而秀如癸未癸亥</hi>
　<hi>乙酉癸未此命行南方火土運財食之地以財制梟食神無損生七子顯達夫妻偕老一命壬午時亦生</hi>
　<hi>五子刑夫失節</hi>
<pb n="KR3g0042_WYG_007-65b"/>
雜氣格中禄最佳干頭便混也堪誇運行財地無傷刼<lb/>
嫁得才郎享福遐<hi>甲乙丑月之例俱藏夫星干頭不忌混雜此以月言也</hi>
壬辰壬戌坐中夫庚戌庚寅亦自殊壬午甲申戊寅日<lb/>
婦人得此福偏俱<lb/>
　<hi>此數日坐下夫星只宜一位為福此以日言也一命庚申己丑庚寅庚辰大富八子夀五十餘</hi>
丙庚子午各分推已土偏於夘未宜乙日更堪己酉丑<lb/>
癸臨己未亦當時<hi>此數日亦坐下夫星不宜破支獨見乃吉</hi>
煞星獨印格中清身主清髙富貴成不有官星來混格<lb/>
<pb n="KR3g0042_WYG_007-66a"/>
號封恭淑重呼名<lb/>
　<hi>女命煞印最吉如上己夘己未癸丑乙丑乙酉癸未辛未甲申庚寅戊寅壬戌壬辰丙寅等日不宜再混</hi>
　<hi>夫星為貴</hi>
五行婦女要身衰若遇剛强灾病來歲運再行身旺地<lb/>
花前風雨恨相摧<hi>五隂日宜弱强多生灾行建禄㑹旺地柱無官煞傷夫害子</hi>
孤鸞日犯本無兒一見官星得子竒運遇旺鄉多姊妹<lb/>
臨風惆悵緑樓時<lb/>
　<hi>孤鸞日柱中若見官星反得其子隂日更好不可混以無兒斷之運行身旺及比肩爭奪真孤鸞</hi>
<pb n="KR3g0042_WYG_007-66b"/>
夫星得地子多餘姊妹交加反是虚財旺更逢兒位吉<lb/>
傷官相見又如初<lb/>
　<hi>婦人以夫為主夫星得時必多子息若見比肩分奪反孤無子故又喜財生之再見傷官又作初論</hi>
一位夫星娣妹多傷官歲運便難過縱遇有夫也傷尅<lb/>
寒衾獨枕柰如何<lb/>
　<hi>官星只一位是怕比肩分奪况歲運又逢傷官其害夫也必矣若原是傷官格柱中不見官無害怕行運</hi>
　<hi>見官戰鬪讐傷尅夫無疑</hi>
格用傷官亦兩猜若逢食旺益夫財財星旺處生官旺<lb/>
<pb n="KR3g0042_WYG_007-67a"/>
無食無財印喜來<lb/>
　<hi>傷官得時者無害但怕旺印破用食神為用得時尤竒却宜見印但不宜印多惟中則吉一命癸未乙夘</hi>
　<hi>庚子庚辰傷官用財嫁貴夫受封一子</hi>
婦人格局要清和夫氣休囚困苦多運逢財官重旺相<lb/>
着羅衣錦笑呵呵<lb/>
　<hi>假如辛日生子酉月干頭虚見丙火雖官無用主巧而貧再辛壬互見尅夫若得行煞官及財運生起火</hi>
　<hi>木則吉餘照此</hi>
傷官性重有權輿比刼重逢禮不疎印綬日尋清慎獨<lb/>
<pb n="KR3g0042_WYG_007-67b"/>
丁壬化合曉詩書<hi>此言傷官性情乖覺女中丈夫也</hi>
金水相涵秀麗佳比肩也作金水誇丙逢壬制顔如玉<lb/>
甲逢金尅貌比花<lb/>
　<hi>金水涵秀故多美貌若壬尅丙甲見金一煞清獨其貌亦美性情亦静混雜者淫賤貌亦醜</hi>
印綬生身遇煞良傷官財旺坐髙堂如行死絶陽肩墓<lb/>
獨守空閨哭子䘮<lb/>
　<hi>煞印相生傷官生財皆為上格若行財煞死絶陽刃比肩及傷官入墓之地傷夫尅子</hi>
隂陽自旺日平常身健無依未是良運向夫鄉爭競起<lb/>
<pb n="KR3g0042_WYG_007-68a"/>
改容再醮補填房<lb/>
桃花紅艶兩交差頻向粧䑓理鬢斜若有官星藏與透<lb/>
却歸良室福無涯<hi>二煞不吉婦人最忌如見官星則有倚頼反主有福</hi>
桃花與煞怕同途官見桃花却旺夫金水相逢雖貌美<lb/>
無官貴室亦多汚<lb/>
　<hi>官星桃花不害於良人煞星桃花則多為娼婦桃花之煞雖一而逢官遇煞逈異金水傷官無官煞其志</hi>
　<hi>不定</hi>
食神獨旺勝諸祥金水傷官得火康受氣不宜逢姐妹<lb/>
<pb n="KR3g0042_WYG_007-68b"/>
煞星一位便為良<lb/>
　<hi>一食遇生旺金水見火胞胎無比肩煞星一位得時比數格婦命遇之皆吉</hi>
官星得禄知夫貴食遇臨官子便賢福位青龍格煞食<lb/>
驅奴使婢奪夫權<lb/>
　<hi>如已遇甲夫得寅月甲食丙嗣得已月主夫子俱好若煞格食格用遇禄神帶青龍福位者主奪夫權聰</hi>
　<hi>明標致</hi>
食神暗合乙夫來食旺無淆富貴胎透出財星分等第<lb/>
梟煞合處起疑猜<lb/>
<pb n="KR3g0042_WYG_007-69a"/>
　<hi>食神不宜財輕又不宜太過清者第一見官次之梟煞相見不吉</hi>
乙庚夏月正金疲運向西方夫得時丙子不來金水好<lb/>
東方遇乙貴分之<lb/>
　<hi>乙以庚為夫夏月金失時行西扶起為吉見丙傷庚見乙爭合故皆不喜</hi>
辛官金水月夫輕再遇辛壬兩度新運行木火難勝福<lb/>
不傷自己也傷人<lb/>
　<hi>辛干以丙為官辛生秋冬遇丙則輕時又見辛壬分尅則丙愈輕運行火木夫雖得時恐不勝其福未免</hi>
　<hi>傷人害己</hi>
<pb n="KR3g0042_WYG_007-69b"/>
巳夫秋甲暗傷支乙見干頭兩度期除是東方逢木旺<lb/>
擊傷金木又交持<lb/>
　<hi>己秋月遇甲夫支有傷官為害再見乙未去彼從此乃甲與巳合被乙戰尅不能就官而從煞主兩度成</hi>
　<hi>婚行東方木旺之地有火驅金雖好亦不免傷夫再嫁或多寡居辛未甲午已未甲戌王妃丙午辛丑己</hi>
　<hi>未甲子子進士女王妃</hi>
庚夫金水月逢丁壬丙干頭兩見爭富貴春風衾枕冷<lb/>
傷官支上怕分情<lb/>
　<hi>庚以丁為官秋冬遇壬金水得時乃前夫被尅又從丙火若丙戌時其夫入墓子時其夫被傷雖居富貴</hi>
<pb n="KR3g0042_WYG_007-70a"/>
　<hi>終是寡居子亦少</hi>
甲夫己午及寅宮遇丙合辛被火鎔身旺食神家富足<lb/>
獨眠孤枕怨春風<lb/>
　<hi>甲日以辛為夫辛生春夏失時又遇丙火難以吉論葢婦人以夫為主官既受害雖財食嬴餘不免傷夫</hi>
　<hi>若柱無辛見丙丁運行見辛亦吉</hi>
丙夫夏癸月藏傷若遇庚辛西地祥木火透干能泄水<lb/>
夫財雖旺發難長<lb/>
　<hi>丙干以癸為夫夏月癸水休囚内藏土為傷官如不透戊巳得辛金佐之運行西吉柱有木火泄竊癸氣</hi>
<pb n="KR3g0042_WYG_007-70b"/>
　<hi>終是不久不見癸用食神更吉傷見則非</hi>
癸水生於寅夘月合戊經行南地宜只恐干中明見甲<lb/>
自憐衾枕與誰依<lb/>
　<hi>癸日生春遇戌為夫行南方及申地不為利害若甲透及癸分奪便傷夫不見戊但見甲行至戊運亦如</hi>
　<hi>之若原無戌用食神傷官行火地皆吉</hi>
壬癸如生季月中夏間土旺亦論同不宜寅甲連相見<lb/>
重犯作傷反無功<lb/>
　<hi>壬癸生辰戌丑未月及夏中伏夫星得時最吉但不宜太過若寅甲並見食神重犯作傷官論单見甲或</hi>
<pb n="KR3g0042_WYG_007-71a"/>
　<hi>寅則吉一命庚辰癸未癸酉戊午嫁富貴俊雅之夫生四子受封</hi>
甲乙秋生夫正時煞官若混細分之舒配去留成格吉<lb/>
丁丙引强困乂離<lb/>
　<hi>甲乙用金為夫星庚辛秋令得時若官煞重見分配去留不相混雜聰明富貴見丁丙重時引强地則又</hi>
　<hi>傷金為害</hi>
戊己春生木正青煞官多處便為情支干遇合方成吉<lb/>
㑹水重金又一評<lb/>
　<hi>戊巳春生有二論已日雖官煞混雜有甲合為貴戊日宜清乃貴都利煞為用皆怕金水多水渗其土金</hi>
<pb n="KR3g0042_WYG_007-71b"/>
　<hi>多害木行南運不忌</hi>
庚辛夏月丙丁藏不透干頭便是良只恐煞官交互見<lb/>
非為不吉也爭强<lb/>
　<hi>庚辛己未月或寅夘戌月俱有財官不宜丙丁多透煞官混雜相傷二丙一辛爭合俱為不吉葢金生春</hi>
　<hi>夏巳失之柔再透則太過故也</hi>
丙丁冬月與秋同獨遇為竒亂則空煞正官清居富貴<lb/>
不堪混雜日臨凶<lb/>
　<hi>水冬旺秋相丙丁生秋冬夫星得地官煞皆美見官只論官見煞只論煞不宜混雜清者富貴亂者濁淫</hi>
<pb n="KR3g0042_WYG_007-72a"/>
財旺生官格最稀財官相遇十分竒夫榮子貴因財旺<lb/>
貞潔賢良五福宜<lb/>
　<hi>一命丁丑癸丑己未甲子嫁貴夫三子受封夀不永一命丁酉癸丑己巳甲子受封生子與上大同</hi>
<hi>總歌</hi>正氣官星第一格財官兩旺亦同説官星帶合兼<lb/>
坐禄女命逢之真有福官星桃花是良人帶合兼煞便<lb/>
不同印綬天德惟最妙日貴財官亦相肖獨煞有制羊<lb/>
刃同傷官生財亦不凶歸禄逢財准此斷食神生旺尤<lb/>
堪羡煞化印綬格局純二德扶身貴無倫三竒合局真<lb/>
<pb n="KR3g0042_WYG_007-72b"/>
造化拱禄拱貴也不怕煞官混雜兼無制此等女人不<lb/>
堪娶傷官太重又見官貪財破印俱不堪比肩重犯多<lb/>
爭妬財官遇刼决不富財多身弱亦如然羊刃衝刑尸<lb/>
不全金神帶刃凶惡斷桃花帶合淫亂看無官見合多<lb/>
官合倒揷桃花亂閨閣身旺無依夫子傷此等女人大<lb/>
不祥倒食重犯須减福更犯寡宿主獨宿孤鸞紅艶隂<lb/>
陽差此等神煞俱不佳若是貴命合官印小小神煞不<lb/>
為病<lb/>
<pb n="KR3g0042_WYG_007-73a"/>
<hi>又曰</hi>擇婦須沉靜細説與君聼夫星要強健日干當柔<lb/>
順二德坐正財富貴自然來四柱帶休囚增名又增夀<lb/>
貴人一位正兩三作寵娉金水若相逢必招美麗容四<lb/>
貴一位煞權家富貴説財官若藏庫衝開無不富寅申<lb/>
己亥全孤淫腹便便子午並夘酉定是隨人走辰戌兼<lb/>
丑未婦道必大忌有辰怕見戌有戌怕見辰辰戌若相<lb/>
見多是淫破人有煞不怕合無煞却怕合合神若是多<lb/>
非妓亦嘔歌羊刃帶傷官駁雜事多端滿盤却是印損<lb/>
<pb n="KR3g0042_WYG_007-73b"/>
子必須定天千一字連孤破禍綿綿地支連一字兩度<lb/>
成婚事此是婦命訣千金莫輕視<lb/>
　　　論小兒<lb/>
夫觀小兒之命如種花木之法善培養者則根苗茂盛<lb/>
花菓興隆不善培養者反是何以言之凡人種花木必<lb/>
以上栽培其根根實則苗盛必以水澆灌其體體壯則<lb/>
花茂頼陽火温照其花花實則菓成假金刃修伐其枝<lb/>
枝清則本固設若土虚根淺水少苖枯日爆花焦風摧<lb/>
<pb n="KR3g0042_WYG_007-74a"/>
菓落是皆失中和培養之氣其花木安有不枯之理乎<lb/>
人之八字以年為根月為苗日為花時為菓其理皆然<lb/>
故推小兒之命要日千有氣月令生扶年上栽根印綬<lb/>
無傷財官有制七煞得化傷官遇合氣禀中和不值刑<lb/>
衝破害此則易養長夀之命如煞重身輕財多身弱傷<lb/>
官叠遇食神重逢日干或旺甚無依或太柔少印氣失<lb/>
中和柱中有刑衝破害此則難養促夀之命二者類如<lb/>
栽培之法耳<lb/>
<pb n="KR3g0042_WYG_007-74b"/>
<hi>又曰</hi>小兒之命當論時辰為正先看關煞次看格局日<lb/>
主强財官旺有關無煞日主弱財官少常病易養日千<lb/>
弱財官多有煞有關難養夫關者何也即偏官為關偏<lb/>
財為煞專以日干為主取生成之數斷之關者譬如今<lb/>
之關隘乃險阻之地人至關非明文不敢私渡違者必<lb/>
致其禍小兒命犯此關則為不利柱中日干强健制伏<lb/>
純粹印綬無傷如有明文之類通逹順遂易養長夀反<lb/>
之則否<lb/>
<pb n="KR3g0042_WYG_007-75a"/>
<hi>又曰</hi>古往今來只有三命有關最𦂳不應者多五星家<lb/>
有種關煞猶三命關之説也子平之關只以煞論假如<lb/>
初生小兒甲日者庚為關柱有戊土黨煞此為關重無<lb/>
財日主健旺得印生解化者關輕無害甲日見庚為九<lb/>
歲關丁見癸為六歲關戊見甲為三歲關丙見壬為一<lb/>
歲關壬見戊為五歲關癸見已為半歲關四柱原有者<lb/>
為是運及太歲流年遇者則非陽干見陽煞隂干見隂<lb/>
煞陽忌单年单數隂忌雙年雙數如一六屬水之數壬<lb/>
<pb n="KR3g0042_WYG_007-75b"/>
屬陽為一數丙人見之為一週半闗癸屬隂為六數丁<lb/>
人見之為六歲關非特干頭七煞為關中隠者亦𦂳餘<lb/>
干倣此推之小兒犯關以河洛生成數為斷若夫百日<lb/>
關鐵蛇關鷄飛關閻王關深水關鬼門關四季關四柱<lb/>
關将軍箭其説見百中經可考然多不驗故不錄<lb/>
<hi>又曰</hi>小兒犯關如甲子壬子戊子三旬生人俱從申上<lb/>
數起庚子丙子兩旬生人俱從寅上數起假如辛未命<lb/>
是甲子旬中生人用甲子從申上數起順行一位一辰<lb/>
<pb n="KR3g0042_WYG_007-76a"/>
至夘上本年辛未此是關也却看命宫在何宫若是兄<lb/>
弟奴僕遷移相貌四宫為犯關餘宫非在三宫不過三<lb/>
歲六十二宫依次言之惟第九宫不出三十歲死若行<lb/>
年太歲大小運衝併决不能免謂之大關<lb/>
又如辰戌年生關在辰子亥酉年亥午丑未年夘寅年<lb/>
已年未夘年子看命宫在何宫若煞在三六九十二宫<lb/>
是死關也六九不過三百日三五週同十二宫更兼惡<lb/>
煞來臨定凶謂之小關<lb/>
<pb n="KR3g0042_WYG_007-76b"/>
又一例子夘丑未寅己夘子辰辰巳申午午未丑申寅<lb/>
酉酉戌未亥亥即三刑也假令子生人夘上起煞其煞<lb/>
在三六九十二宫主夭<lb/>
又春丑巳夏辰申秋未亥冬戌寅即孤辰寡宿又正七<lb/>
月己亥二八月辰戌三九月夘酉四十月寅申五十一<lb/>
月丑未六十二月子午正月巳七月亥即六衝犯此時<lb/>
者主難養<lb/>
又生時納音不可尅年如生年納音屬金忌午時屬火<lb/>
<pb n="KR3g0042_WYG_007-77a"/>
名曰鬼關犯者多不過三十天金木不可犯己酉時火<lb/>
不可犯辰申時水土不可犯午戌時名曰三關煞主夭<lb/>
若生月乘旺氣或鬼自絶無傷元氣亦主中夀若四柱<lb/>
帶父母四柱一位二位雖犯關不死又有從戌上起正<lb/>
月逆行至本生月住却向日上起子順行至本生時住<lb/>
遇辰戌丑未上是關煞又寅申己亥月見子午夘酉時<lb/>
子午夘酉月見辰戌丑未時辰戌丑未月見寅申己亥<lb/>
時犯之必應以上諸説亦不盡驗<lb/>
<pb n="KR3g0042_WYG_007-77b"/>
又有小兒運例陽男隂女寅至夘寅上一歲夘上二歲<lb/>
辰上三歲隂男陽女申至未申上起一歲未上二歲午<lb/>
上三歲一年行一位凡接辰巳戌亥年定有灾殃號名<lb/>
孩兒運<lb/>
又一法一命二財三疾厄四妻五福順行流數到本年<lb/>
十五歲若遇凶煞定可憂此星盤中看小兒法也古有<lb/>
占男女生時之日隂晴貴賤法如金命天隂生主官貴<lb/>
相昏暗貧賤不問大小風起不長夀有雪雨主心善孝<lb/>
<pb n="KR3g0042_WYG_007-78a"/>
順木命天隂生大富晴朗有官長夀天昏衣食平微短<lb/>
命有雪雨身貴孝順水命天隂生心惡倘來衣食明朗<lb/>
大貴昏暗短命貧賤有風起久後貴人提携火命天隂<lb/>
生大富晴朗雖富夀夭昏暗有官分不問大小風起有<lb/>
衣食大雪短命微雪雨年至五十左右有病土命天隂<lb/>
不過十五死微雨不過三十大富昏暗富貴有官分夀<lb/>
却夭大風忤逆短命雨雪有外財晴朗富貴久逺<lb/>
<hi>又曰</hi>凡小兒生時是辰戌丑未又四柱中多墓主過房<lb/>
<pb n="KR3g0042_WYG_007-78b"/>
帶午未多者名執抝煞主為性執抝戌多者亦然帶子<lb/>
亥多主疝氣偏墜是子時者無不應壬子丙子尤𦂳生<lb/>
時與胎同在辰上者亦然帶火多主少年濃血之灾帶<lb/>
丁午多有未字者主頭大害瘡癤或疤痕或秃瘡大人<lb/>
腦疽四孟月上帶金火相尅多瘡癤驚疾金水火相尅<lb/>
制主剥皮瘡灾金水多主晚語見木主早言五行一位<lb/>
生三四位㓜失乳犯戊寅戊申癸巳日時主與父母不<lb/>
相保守帶四孟或四季多者背父生方不尅䧟四孟母<lb/>
<pb n="KR3g0042_WYG_007-79a"/>
先亡辰戌丑未尅父母<hi>尺壁云</hi>辰戌尅父丑未尅母犯<lb/>
巳午多者主十八九前尅父母已午時尤𦂳胎年同位<lb/>
及胎生元命者主先尅母五行全者主少便清俊伶俐<lb/>
是夙有靈骨五行自生月至時上以次求生旺少刑衝<lb/>
者吉主長夀成器人也反是則夭縱使福神多有救少<lb/>
年當十生九死及至成人亦非上夀葢禀五行生旺則<lb/>
氣實氣實則夀長五行死絶則氣薄氣薄則短夭<lb/>
凡月日時枝幹錯亂而重見太歲曰重元星主過房寄<lb/>
<pb n="KR3g0042_WYG_007-79b"/>
生螟蛉之子初生或食神重叠或偏印太旺皆主無乳<lb/>
四柱財多主偏生庶出或過房螟蛉或妨尅父母若㓜<lb/>
年運行財旺之鄉亦如此類帶生旺氣者是嫡母所生<lb/>
胎元命有氣更年與時支刑尅衝破胎元者母不正帶<lb/>
四水生船中三金生逆旅或聞鍾皷金革哭聲或有孝<lb/>
子着白衣婦人相看見三木聞喧呼驚怪或不在正堂<lb/>
或近園林村庄庭舎見三土生時近塜堤堰積土處或<lb/>
有土工動作之事三火隣家有䘮禍事或家中有憂恐<lb/>
<pb n="KR3g0042_WYG_007-80a"/>
離别事若胎元坐生年驛馬主在胎中頻頻動躍生時<lb/>
有臍帶纏頭時帶刼煞主頂有雙旋或縱頂旋帶亡神<lb/>
主母有驚恐或家中有訟及難産帶月煞主背父而生<lb/>
及偏頂帶正印者少驚哭自襁褓無驚恐易養犯五重<lb/>
羊刃名曰滿盤刃多養不成更時帶刑害者决死女兒<lb/>
差慢終不免産厄而死生時見官符父有公訟母有驚<lb/>
恐咸池重合不得親父母養育或非嫡母所生重叠見<lb/>
空亡主驚顛失墜尅父母生時犯空亡及自死絶者七<lb/>
<pb n="KR3g0042_WYG_007-80b"/>
歲前羸疾七歲後陡肥胎犯空亡主左眼圓小見前䘮<lb/>
後弔名曰䘮弔直帳多湯火灾見䘮門弔客初生時有<lb/>
白懵尿草之性生時見䘮門母氏難産及生則母多疾<lb/>
病凡俗推小兒正否命見孤辰寡宿多隔房異宅勢不<lb/>
行氣不轉㓜離父母如戊辰木得庚辰金木為金尅其<lb/>
勢不行如庚辰金見己巳火金氣轉於十二支則有火<lb/>
截所以氣不轉餘依此推<lb/>
胎中帶㢘貞兩位衝一位隂陽不正為庶子或六害相<lb/>
<pb n="KR3g0042_WYG_007-81a"/>
刑帶煞主過房胎月生時大小墓空刑絶同處不是雙<lb/>
生異母必是寄姪抱歸日時犯勾絞尅身多主驚弔生<lb/>
時若逢禄少年乳粗口有角或少時就好酒<hi>古詩曰</hi>時<lb/>
逢年害臨華葢四季胎空加六害若非寄養外人家庶<lb/>
出倚親多此軰如戊寅戊午得戊戌時生時與年同為<lb/>
華葢之例<hi>又曰</hi>時入空亡子拗性天元受尅多剛勁或<lb/>
加辰戌等宫中庶出不然身兩姓如辰戌丑未四時生<lb/>
空亡中多是庶出又性執拗生産定時<hi>歌云</hi>子午夘酉<lb/>
<pb n="KR3g0042_WYG_007-81b"/>
面向天寅申巳亥側身眠辰戌丑未定是覆此是人間<lb/>
定時仙<lb/>
或問偶然同産一母所生何以别貴賤榮枯答曰凡一<lb/>
時有八刻十二分故有淺深前後吉凶不同其有同時<lb/>
一母所生須分淺深及日時之隂陽如陽日時兄勝隂<lb/>
日時弟勝淺則占先時之氣深則占後時之氣<hi>古歌云</hi>
雙生之法有竒門欲驗榮枯視日辰隂日弟強兄必弱<lb/>
陽時兄貴弟須貧<hi>李九萬云</hi>凡小兒帶四生多主雙生<lb/>
<pb n="KR3g0042_WYG_007-82a"/>
<hi>神白經云</hi>陽命後生者死隂命先生者死不以男女論<lb/>
又一説一時分方向如木命向東方者受生氣向西方<lb/>
者受尅氣貴賤夀夭以是别之余聞三河王氏兄弟雙<lb/>
生弟先中兄後中功名夀夭大率相似而兄竟不如弟<lb/>
穎州李氏兄弟雙生因差一時故弟登甲科兄止秀才<lb/>
考其八字日時果如前説<lb/>
　　　論六親<lb/>
或問隂陽何所配合為夫婦而成六親<hi>答云</hi>如甲以乙<lb/>
<pb n="KR3g0042_WYG_007-82b"/>
為妹配與庚金為妻丙以丁為妹配與壬水為妻戊以<lb/>
巳配甲庚以辛配丙壬以癸配戊一隂一陽配成夫婦<lb/>
有夫婦然後有父子有父子然後有兄弟六親者父母<lb/>
兄弟妻子也六甲娶巳為妻甲已合而生庚辛為子男<lb/>
取尅干為嗣女取干生為息則巳者庚辛之母庚辛者<lb/>
己之子也庚娶乙木為妻乙庚合而生丙丁則乙庚者<lb/>
丙丁之父母庚為父乙為母故謂隂干生我者為母我<lb/>
尅陽干者為父尅我者為官為子我尅者為財為妻比<lb/>
<pb n="KR3g0042_WYG_007-83a"/>
和者為兄弟娣妹生我妻隂干為丈母妻尅陽干為丈<lb/>
人尅我女者為女壻食神為孫其餘六親俱於十千變<lb/>
化取用且如六甲生人以癸水為母癸為正印如遇已<lb/>
土正財戊土為父<hi>戊合癸也</hi>戊是偏財如遇比刼則父有傷<lb/>
六乙生人亦以癸為母癸是偏印以戊為父戊是正財<lb/>
甲乙俱以庚辛為子庚金為男在甲則為七煞在乙則<lb/>
為正官也辛金為女在乙則為七煞在甲則為正官也<lb/>
巳土為妻戊土為妾謂乙木尅己土也雖云隂見隂不<lb/>
<pb n="KR3g0042_WYG_007-83b"/>
成配合然隂木尅不得陽土且婦人以隂為正也故云<lb/>
甲乙俱以己為妻戊為妾如女人則甲遇庚七煞乙遇<lb/>
庚正官皆夫星也謂庚是陽男為正夫屬陽不可以辛<lb/>
隂為夫也但陽見陽多無情隂見陽則夫婦和鳴<hi>或云</hi>
取正財為妻偏才為妾女甲則辛為正夫取隂陽之正<lb/>
合也甲乙生人俱以甲為兄姊乙為弟妹以丁為婆生<lb/>
我父者為祖母丁生戊也壬水為公壬與丁合也又以<lb/>
丁火為丈母生我妻者為我外母丁生巳配與甲作正<lb/>
<pb n="KR3g0042_WYG_007-84a"/>
妻也壬為丈人壬與丁合也妻之兄弟為妻舅己土為<lb/>
妻戊土則為妻兄妻舅癸水則是舅之妻為妗也其餘<lb/>
八干俱以類推女人取用與男不同我生者為子尅我<lb/>
者為夫生我夫者為姑尅我姑者為公其餘父母兄弟<lb/>
皆與男同斷但須辨其隂陽耳如甲乙干則以丙為男<lb/>
丁為女庚為夫辛為夫之兄弟已為姑甲為公也<hi>或曰</hi>
食神為子傷官為女取隂陽之各生也<hi>經云</hi>以年為祖<lb/>
業月為父母兄弟門户日為妻妾已身時為子息須看<lb/>
<pb n="KR3g0042_WYG_007-84b"/>
四柱之中父母兄弟妻子星居何地論旺相休囚而言<lb/>
其吉凶如父母星坐長生旺庫禄馬貴人之地則主父<lb/>
母富貴福夀榮耀如坐空刑尅煞死亡衰敗交併之地<lb/>
則主父母貧薄破傷刑夭或死於外及不善終若帶刑<lb/>
帶破害雖居於生旺庫之地主父母有夀而貧賤兄弟<lb/>
星若生得時得令坐長生庫旺禄馬貴人之地則主兄<lb/>
富貴榮華成羣如坐刑尅煞刃死絶衰敗之地兄弟不<lb/>
得力如坐長生旺庫而遇刑衝破害者雖有兄弟而仇<lb/>
<pb n="KR3g0042_WYG_007-85a"/>
敵及不得力如妻妾星坐生旺庫禄馬貴人之地或有<lb/>
物以生之主妻妾富貴榮華美貌多才如坐空刑尅煞<lb/>
羊刃死絶衝敗之地則主妻妾貧薄醜貌刑夭淫亂殘<lb/>
疾或産亡不得力如坐生旺禄馬之地被刑衝破害妻<lb/>
雖有夀亦主破相貧薄如禄馬貴人財庫之地帶刑衝<lb/>
尅煞主妻雖富貴亦夭如子息星坐生旺禄馬貴人官<lb/>
印之地有物以相生主子息榮華聰明多得送老如坐<lb/>
禄馬貴人居於死絶之地雖有聰明俊秀不送老也如<lb/>
<pb n="KR3g0042_WYG_007-85b"/>
居生旺之地被刑衝破害有子主愚頑或殘疾送老如<lb/>
居死絶又刑衝破害刼財之地不得子之力縱有子主<lb/>
殘疾破相或不才女命如子居生旺之地主多子如坐<lb/>
禄馬貴人主子富貴福夀如坐空刑尅煞併衝羊刃死<lb/>
絶之地主子不得力若妾位居生旺則宜主偏生之子<lb/>
<hi>賦云</hi>論其眷屬憂其死絶<hi>三命云</hi>四柱觀其九族三元<lb/>
辨其六親是也或問甲乙日主以戊癸為父母四柱干<lb/>
支並無癸水只戊壬二字顯於干頭或藏於地支則論<lb/>
<pb n="KR3g0042_WYG_007-86a"/>
何者為父母<hi>答曰</hi>本經所謂明干有時明干取明干無<lb/>
時暗中求是也如柱無癸字只有戊字是甲乙之父将<lb/>
父求其母如無母只将壬為母亦須論戊為父其戊壬<lb/>
不得係婚配非兒女嫁娶必是服内成親或母多父歲<lb/>
或失婚而再配也或又問甲日主月支年支是乙木時<lb/>
支是甲木乙先甲後何為兄何為弟<hi>答曰</hi>不論先後只<lb/>
以強為兄弱為弟夫人之生也上父母下妻子中兄弟<lb/>
其聨屬離合命之為也言命不及六親自是偏見但世<lb/>
<pb n="KR3g0042_WYG_007-86b"/>
人不達正理以五陽干取為母為妻為女五隂干取為<lb/>
父為夫為男謬戾甚矣此法教人甲取巳為妻乙亦取<lb/>
己為妻不當取戊戊乃陽也甲以庚為嗣以戊為父以<lb/>
癸為母乙亦如之不拘偏正惟辨隂陽陽男隂女理之<lb/>
大順也<hi>神白經云</hi>甲人丁為父壬為母乙人戊為父癸<lb/>
為母餘八干例見是不論陽男隂女只取隂生隂陽生<lb/>
陽生我者為母與母合干為父夫妻合而後生子陽干<lb/>
傷官為父正印為母隂干正財為父偏印為母見父則<lb/>
<pb n="KR3g0042_WYG_007-87a"/>
無父而發見母則無母而發尅年干不利父尅月干不<lb/>
利母干鬼不利父倒食不利母胎與四柱交併即有異<lb/>
父母也其説亦通<hi>又曰</hi>春秋二分前後犯夘酉日時者<lb/>
主散絶骨肉祖業辛酉日時名白虎臨庭在日尅妻在<lb/>
時尅子不利骨肉戊申戊寅名六道消虚主不利親族<lb/>
壬戌日時名天后失行主不利妻孥<hi>廣録云</hi>凡命生時<lb/>
辰戌丑未主妨父母帶刼煞亡神元辰羊刃多者亦然<lb/>
日時犯兩重亡神者尅母若時犯辰戌丑未却不犯惡<lb/>
<pb n="KR3g0042_WYG_007-87b"/>
煞亦不尅<hi>天元變化書云</hi>凡命生在父母氣絶弱之位<lb/>
者必刑尅帶煞多者主離背不必在四季之時<hi>尺璧云</hi>
凡時犯刼煞羊刃雖非辰戌丑未亦有尅四維母四正<lb/>
父也<hi>直道歌云</hi>四季生人背太陽定主父先亡<hi>壺中子</hi>
<hi>云</hi>月坐孤虚棣蕚凋悴<hi>尺璧云</hi>凡己酉丑全帶辛字者<lb/>
主骨肉在他鄉不得歸葬<hi>鬼谷遺文云</hi>五墓為葢藏之<lb/>
地時貴亦妨四孟是孤絶之神帶煞必尅<hi>珞琭子云</hi>眷<lb/>
屬同於水火相逢於沐浴之鄉骨肉中道分離孤宿尤<lb/>
<pb n="KR3g0042_WYG_007-88a"/>
嫌於隔角<hi>古歌云</hi>隔角分明亥子初日時犯着定應孤<lb/>
若非父母隔絶早定主偏房外寄居累犯惟宜孤立吉<lb/>
更将年上來求日妻家不是䘮無人便是自身姓非一<lb/>
時上子孫少更遲不然不出在親闈月中兄弟應須少<lb/>
日裏當防幾換妻<lb/>
　　　妻妾引例章<lb/>
正財妻偏財妾也且如甲日生用己為正財即為正妻<lb/>
戊為偏財即為偏妻若日干健旺四柱見己為正妻得<lb/>
<pb n="KR3g0042_WYG_007-88b"/>
時令遇旺鄉畧帶官星主妻賢明才貌兼全因妻遇貴<lb/>
歲時中有印臨之主妻有財物嫁資若正財衰偏財旺<lb/>
顯主有偏妻分縁若己字落䧟或坐死絶之鄉或生春<lb/>
令日主健旺如甲寅等類主不了尅妻若妻生得旺日<lb/>
坐衰局或居死墓之地主自淹滯一生着妻妾欺或再<lb/>
嫁他人若甲申甲戌日生甲寅乙夘月日主大旺雖有<lb/>
妻以比肩分奪恐不免嫁他人或着他人佔之或妻有<lb/>
别情餘同此例斷<lb/>
<pb n="KR3g0042_WYG_007-89a"/>
　　　子息引例章<lb/>
子嗣者即官星也官星得令八字無傷官衝尅加之日<lb/>
主自坐旺鄉便子孝送終後代榮昌假甲乙日用金為<lb/>
嗣金旺則四九之子合數若日主柔弱坐煞官星坐旺<lb/>
顯之地更帶三刑六害隔角交加或合煞局定主子多<lb/>
不孝逺離他鄉亡家若日主太旺坐空亡宫命帶傷官<lb/>
敗財官星無氣定一生孤獨無子送終偏房庶出亦難<lb/>
若時上七煞太旺或七煞制伏太過皆主難為子如官<lb/>
<pb n="KR3g0042_WYG_007-89b"/>
煞相混去留不清或招兩般子但透煞者必先招女煞<lb/>
為偏子或為女也余考士大夫命有子者官多正出煞<lb/>
多庶出煞重女多官重多子又以干支分子女干支叠<lb/>
見者子女俱多若時落空亡原是官煞子女亦有二三<lb/>
傷官俱無帶財印别論印則有女財則有子若傷官成<lb/>
格如䑕貴刑合之例柱有官煞亦主有子落空則無若<lb/>
傷官坐煞如丙日見己亥時之類亦有子但不和順若<lb/>
論生子歲運官煞重則在傷官食神官煞輕則在財年<lb/>
<pb n="KR3g0042_WYG_007-90a"/>
或官煞年官煞輕食傷重須是偏印正印年官煞重而<lb/>
財又多須得比刼羊刃或天地合三合六合年分以此<lb/>
活法叅之蔑不中矣<lb/>
　　　父母引例章<lb/>
父以偏財論母以印綬論無傷則少年無妨害假庚日<lb/>
用甲為父如柱中再見庚字或合巳酉丑金局即傷父<lb/>
若命帶七煞則不妨如日干健旺甲字在亥夘未寅或<lb/>
冬令主父母和順或父受官封皆可類推又戊日生者<lb/>
<pb n="KR3g0042_WYG_007-90b"/>
取丁火為母忌柱中正財太重轉尅印綬如貪財壞印<lb/>
之説元帶天地之財運行財鄉則尅早只有地財運未<lb/>
行財鄉則尅遲四柱有正官一位不妨如戊日生四柱<lb/>
原有二壬皆得地主母有二夫正印為母偏印為繼庶<lb/>
之母若人命帶父母全一生得祖業分縁又無尅剥之<lb/>
患<lb/>
　　　兄弟引例章<lb/>
兄弟者即刼財比肩甲見乙乙見甲之類如庚日坐寅<lb/>
<pb n="KR3g0042_WYG_007-91a"/>
午戌之上或臨死墓之鄉却有辛酉自旺之弟帶財得<lb/>
時主弟自明顯兄不及弟之福如兄弟相和强弱相分<lb/>
其理則一如不和者乃四柱帶庚丁辛丙之類兄之官<lb/>
星尅弟之本身如此五行自然不和<hi>本經云</hi>不仁不義<lb/>
庚辛與甲乙交差此之謂也餘倣此推<lb/>
<hi>歌云</hi>煞官混雜帶三刑更無財曜是偷生我明他暗從<lb/>
他象父死之時不赴靈庚金化成火相持父亡見血不<lb/>
須疑比肩三合族人害三刑零落及離妻比肩暗損及<lb/>
<pb n="KR3g0042_WYG_007-91b"/>
門房兄弟無情被㒺欺如帶比肩成别象兄弟不睦報<lb/>
君知妻帶三合及坐妻妻從認得是親支坐妻透妻成<lb/>
别象定主離妻又娶妻多透妻財須怕婦婦歸絶路不<lb/>
生兒化成别象尅正夫必主欺夫禮義疎身旺食强亦<lb/>
如此食明旺相慬然殂陽母專位主偏生母來父上受<lb/>
其驚天時地利生過月七煞兼行頂上偏兒歸煞地母<lb/>
有疾丙丁雙者頂雙靈日禄歸時須孕夢小兒無乳食<lb/>
神衝壬子乙酉時偏生丙戌丁壬妻䕶靈背父而生甲<lb/>
<pb n="KR3g0042_WYG_007-92a"/>
乙夘此時須要記分明<lb/>
<hi>賦云</hi>過房入舎年月衝分隨母從夫財空印旺早年父<lb/>
䘮偏財臨死絶煞宫㓜歲母離印綬逢財多死地比肩<lb/>
重而兄弟無情羊刃多而妻宫有損官逢死絶之地子<lb/>
招難得若見傷官太甚兒亦難留如遇衝破提綱定主<lb/>
離於祖業再見空亡三畨四廢印綬逢生母當賢貴偏<lb/>
財歸禄父必崢嶸官星臨禄旺之鄉子當榮顯七煞遇<lb/>
長生之位女招貴夫自身借宫所生多主依人過活妻<lb/>
<pb n="KR3g0042_WYG_007-92b"/>
星失令半路抛離若乃借宫所生亦是他人義女印綬<lb/>
旺而子少息希七煞强而女多男少偏財逢敗父主風<lb/>
流子曜若臨破家蕩産妻入墓不得妻財父臨庫父當<lb/>
先死比肩逢禄兄弟名髙印綬被尅母親䘮早桃花若<lb/>
坐煞星妻宫决主淫蕩年衝月者祖基不守日衝時者<lb/>
妻子難為若見天元刑戰父母不全如遇地支所生凶<lb/>
中成吉七煞能生正印萱堂暮景精神傷官喜助偏財<lb/>
椿老百年安逸比肩雖有兄弟比重而父夀難延旺財<lb/>
<pb n="KR3g0042_WYG_007-93a"/>
可以生官財多而母年不固食神頻見難招繼續之人<lb/>
羊刃重逢再配持家之婦官鬼盛則昆仲消疎七煞興<lb/>
則己身不利夫妻偕老皆因財旺身强子女盈眸只為<lb/>
官興煞盛四柱相生值吉曜三代皆全五行戰尅遇凶<lb/>
星六親不備若推女命反此恭詳婆是偏財若是傷官<lb/>
當考夀公為比刼如逢七煞命難延財官興盛必招富<lb/>
貴之夫食比司權當生賢孝之子印綬能傷子息逢財<lb/>
反得安康同類干頭為娣妹財上支絶不興夫此則六<lb/>
<pb n="KR3g0042_WYG_007-93b"/>
親真妙訣五行生尅定榮枯<lb/>
<hi>又曰</hi>年逢刃煞㓜年早䘮爹娘時遇刃傷末年却損兒<lb/>
女衝者無兄弟刑者損六親外衝六親無力内衝夫婦<lb/>
不協歲月官印財全三代祖先富貴日時煞刃逢梟半<lb/>
路妻兒虧損男命傷官多損子女命傷官多尅夫傷官<lb/>
見財而有子七煞有制乃多兒財重刑傷父母鬼旺後<lb/>
代遷榮刼財重重父早䘮破印太重母先亡歲月財官<lb/>
旺相公父顯榮日時禄馬相生妻兒賢俊印伏藏而財<lb/>
<pb n="KR3g0042_WYG_007-94a"/>
秉令庶出姦生正財旺而身失時母年早䘮偏官偏印<lb/>
偏財叠逢必然偏庶正官正印正財獨遇的是正宗男<lb/>
旺官子必多女重梟兒必絶月中刼背絶財官父終外<lb/>
土歲月背逐更衝害公葬他鄉日逢刃時逢梟妻妾産<lb/>
亡歲值煞月值傷兄弟難有月令傷官多奪長時行神<lb/>
煞兄弟無男命刼叠外家稀女人煞重親骨絶專禄兼<lb/>
隂錯外舎伶仃逐馬見陽差公姑真假印旺妨兒女財<lb/>
重妬公姑歲月叠煞有刑害公姑遭傷日時背逐無救<lb/>
<pb n="KR3g0042_WYG_007-94b"/>
助妻兒離尅正財偏財復見合雖多妻妾主濫滛偏官<lb/>
正官更衝害任有丈夫而偷姦旺夫傷子乃食位而受<lb/>
傷旺子傷夫察官星而䘮絶女命印旺官輕夫權在手<lb/>
男命財多身弱妻語愜心日下傷官持刃夫必惡亡月<lb/>
中帶印刑衝母家零落刃健煞剛祖基微薄官强財旺<lb/>
後代昌榮日逢背禄逐馬多破祖離鄉之客財遇財旺<lb/>
生官有興家助國之男煞刃月逢有父無母偏官叠見<lb/>
多生女子少生男偏財復逢少愛正妻多愛妾財源得<lb/>
<pb n="KR3g0042_WYG_007-95a"/>
地因妻致富成家其妻抑且有為官位臨垣顯已增崇<lb/>
祖業而男亦須興旺月官印年傷官父優祖劣日財位<lb/>
時刼財父興子敗比刼重婚必遲官星生兒必早男逢<lb/>
傷官陽刃逢官煞不可斷其無嗣女命傷官梟印行財<lb/>
官亦堪决其有子女人食重遇官輕夫衰子旺男命煞<lb/>
旺逢比刼兄有弟無太過不及兄弟俱無庫位中和同<lb/>
氣主有煞生旺官敗絶女子盛而男子衰財官旺身主<lb/>
休夫家興而祖家失女人比刼太多夫有絶妻之義男<lb/>
<pb n="KR3g0042_WYG_007-95b"/>
子財勝刼重妻懷私慾之心年月印綬相生受現成之<lb/>
基業日時傷官傷盡發不義之横財年上官星父祖為<lb/>
官月上官星兄弟必貴男逢比刼定傷妻女入印梟難<lb/>
嗣子羊刃逢傷官七煞骨肉親友傷情三合六合相和<lb/>
友善五湖四海<lb/>
<hi>又曰</hi>凡推六親男命以年為父胎為母月為兄弟官員<lb/>
以月為僚友日為己身妻妾時為子孫官員以時為帝<lb/>
座禍福凡是子午夘酉日生主娶子午夘酉命妻若妻<lb/>
<pb n="KR3g0042_WYG_007-96a"/>
申子辰生丑生甲巳生者皆不永如尅過頭妻再醮不<lb/>
在此限亦有屢尅直到娶生日干支不同者方不尅寅<lb/>
申己亥辰戌丑未生俱同上説凡命四柱内有我尅者<lb/>
為妻無我尅者名曰局中無妻却看所生日在何地如<lb/>
在財旺之鄉當有得力之妻更帶貴人禄馬年主妻帶<lb/>
官嫁夫若在本命時財死墓絶敗處定主尅䧟或一生<lb/>
鰥居若日禄在時上遇見如六丙日得癸巳時六壬日<lb/>
得辛亥時之類名名譽煞不惟主富亦主因妻有官若<lb/>
<pb n="KR3g0042_WYG_007-96b"/>
日帶年之官或年之印主妻奪夫權或禄出妻䕃或妻<lb/>
權貴之家駙馬郡馬之類日坐命財更在財生旺之鄉<lb/>
主得妻財又主妻賢明日坐貴人主妻有族望或賢淑<lb/>
美麗若命帶日刑日帶年衝破年羊刃刼煞六厄元辰<lb/>
空亡或三四娶或無妻日帶自刃名曰日煞或時羊刃<lb/>
歸日俱主尅妻日帶破碎煞須主色癆血疾或厄難之<lb/>
類丑日尤𦂳己酉日差慢日帶年墓日帶正印主尅正<lb/>
室五行順則吉日帶刑害衝破又帶惡煞或坐浮沉煞<lb/>
<pb n="KR3g0042_WYG_007-97a"/>
多主妻生離或惡死日在命財死墓絶處主尅妻如金<lb/>
命人日在午未申上仍以納音論之<hi>古詩云</hi>納音金命<lb/>
木為妻午未宫為死葬期更進一辰妻是絶若無傾䧟<lb/>
也先虧日光華葢主頻頻尅妻大抵四季日多如此<hi>古</hi>
<hi>詩云</hi>時逢華葢主身孤有子臨年必定殂日若值時妻<lb/>
屢尅不娶娼妓即尼姑<hi>寸珠云</hi>日坐華葢主妻不㢘不<lb/>
孝日坐驛馬主妻多病慵懶或孤五行相尅亦主尅䧟<lb/>
辛酉日生尅妻癸巳日生主夫妻有病或酒色荒淫年<lb/>
<pb n="KR3g0042_WYG_007-97b"/>
日同一位名主本同官主尅妻娶同年妻方免俗謂之<lb/>
鳯凰池<hi>沈芝云</hi>兄弟同宫鳯凰池但使人心懷不佳日<lb/>
時相衝相破相刑六害皆主離婚離嗣男女通用申日<lb/>
辰時未日亥時寅日戌時丑日巳時皆為井欄斜衝主<lb/>
難為妻更帶食神名絶房煞主多女少男如甲辰壬午<lb/>
帶倒食者尤𦂳<hi>古賦云</hi>井欄斜衝荘子鼓盆而歌正謂<lb/>
此也日是自刑主妻多病日坐沐浴煞主得美妻多不<lb/>
㢘凡命以日之納音論妻之數目水一火二木三金四<lb/>
<pb n="KR3g0042_WYG_007-98a"/>
土五甚者倍之凡人妻位衝辰為娶妻之年罕有與日<lb/>
三合六合而見妻者更以巧拙言之<hi>賦云</hi>日凌親年老<lb/>
婦無恭如乙丑人見辛日乃傷年干癸日乃吞乙干遇<lb/>
午日是乙之長生多不伏夫葢年為父母日為妻妾更<lb/>
支神刑衝帶煞故無恭順或助生别干則不然如乙見<lb/>
辛有壬字辛金生壬水壬水生乙木也<hi>又云</hi>有前見害<lb/>
琴瑟不調謂當生已見六害行年大小運又遇謂之有<lb/>
前見害其年必主夫妻不和<hi>又云</hi>日支忽在歲前衆笑<lb/>
<pb n="KR3g0042_WYG_007-98b"/>
怕妻聲醜惡葢日為妻妾支神在太歲前主怕妻或妻<lb/>
性氣凡是煞臨妻位者主多傷尅若妻家零落乃免<hi>又</hi>
<hi>云</hi>隂惆陽悵亥來子上妨夫夾角夾維寅向丑邊尅妻<lb/>
　<hi>辰戌丑未不為惆悵煞惟隂陽並處然後有之亥人向子乃隂悵其陽如妻號其夫故言亥來子主妨夫</hi>
　<hi>子人得亥乃陽悵其隂如夫哭其妻子來亥上妨妻不待言而見也子午夘酉無隔角寡宿煞惟方隅四</hi>
　<hi>處然後有之寅人得丑乃隔角寡宿則不利妻故曰寅向丑邊尅婦丑人得寅隔角孤辰則不利夫丑向</hi>
　<hi>寅上尅夫故不待説也</hi>
<hi>又曰</hi>凡男於妻絶中生者不宜生女生女則䘮妻如甲<lb/>
<pb n="KR3g0042_WYG_007-99a"/>
子金男以木為妻七月生為妻絶女於夫絶中生者不<lb/>
宜生男生男即䘮夫如甲子金女以火為夫十月生為<lb/>
夫絶也餘准此推<lb/>
　<hi>癸亥丙寅巳巳乙巳庚申等日為皷盆煞畏其日之旺也與孤鸞大同又云絶宫為皷盆之煞</hi>
金申酉火已午水土亥子木寅夘名望鄉煞惡其命之<lb/>
强也與建禄無異又亥未戌春巳子辰夏寅夘午冬申<lb/>
酉丑秋名狼藉煞<lb/>
　<hi>百忌歴以正月為大敗二月狼藉三月入敗男敗妻家女敗夫家</hi>
<pb n="KR3g0042_WYG_007-99b"/>
又寅申巳亥生七月子午夘酉生丑月辰戌丑未生夘<lb/>
月名絶房煞<hi>百忌歴云</hi>以十二支辰月上呼男害妻兒<lb/>
父母女傷夫主公姑子位者以妻所生者為之假如木<lb/>
命人以土為妻土生金為子隂命以所生者為子如木<lb/>
命人以火為子如子位在旺相之鄉主有聰明忠孝之<lb/>
子光顯祖宗反之則否欲知子之性情各以五行推之<lb/>
木命人以金為子主其子性懷亷正剛烈自用火以水<lb/>
為子性謙和恬淡扶髙接下土以木為子性慈忠孝柔<lb/>
<pb n="KR3g0042_WYG_007-100a"/>
順謙和宜少不宜老金以火為子性多貪濫中心虚妄<lb/>
逐利勝己有始無終水以土為子性緩慢凝重耿介老<lb/>
而有福五行各在有氣之鄉當以是論若在休墓之地<lb/>
反是男命四柱内無鬼名曰局中無子却看生時在何<lb/>
地如木命以金為子若局中無子而得申酉巳時者必<lb/>
有子名曰子承旺氣若金死於子絶於寅則無子也凡<lb/>
以時之納音推子之數水一火二木三金四土五有氣<lb/>
承旺則倍數言之無氣背時則减數言之有不依數者<lb/>
<pb n="KR3g0042_WYG_007-100b"/>
在五十後禍福方定若男命犯局中無子又時不在鬼<lb/>
生旺之鄉却支干與年合者但只生女得成生子不育<lb/>
<hi>古詩云</hi>哭子帶刑死位傍子多復是少年亡忽若干支<lb/>
並德合只宜養女得成雙<hi>如一命</hi>癸未癸亥丙辰戊子<lb/>
是局中無子又在官鬼死絶地却癸與戊合故生女多<lb/>
子皆不成若見甲子則主有子以日干論丙辰以癸為<lb/>
子引歸時上建録臨官之地主多子然却無子是以納<lb/>
音取年上論亦准<hi>又一命</hi>癸未甲子辛夘癸巳是局中<lb/>
<pb n="KR3g0042_WYG_007-101a"/>
有子在死地喜時引官鬼長生之地故生數子而少女<lb/>
<hi>又一命</hi>庚辰壬午戊寅辛酉白虎臨庭五十六不禄兒<lb/>
女俱無<hi>尺壁云</hi>凡命犯亥字多得兒巳字多得女時帶<lb/>
年衝刑破害刃刼元辰俱尅子時帶年空亡重者絶子<lb/>
自刃飛刃尅子時坐華葢尅子五十後如見不牢時帶<lb/>
自刑子多疾病六厄子多厄浮沉煞死㵼痢時坐本音<lb/>
墓主有夀無子送老但有孫息生日破空亡刑衝食刃<lb/>
皆主尅頭子納音帶絶氣又時在絶鄉如癸巳壬寅庚<lb/>
<pb n="KR3g0042_WYG_007-101b"/>
申乙亥丁巳等時是也假令庚申得壬寅時定主絶嗣<lb/>
凡命見申日亥時巳日寅時互換見者名曰狡害煞主<lb/>
絶嗣須庶出過房佳<hi>古詩云</hi>五行狡害最不良夫婦孤<lb/>
单獨守房死去墳前無子哭求他異姓却相當<hi>鬼谷遺</hi>
<hi>文云</hi>若人生時見禄馬往來朝命不犯孤寡亦有子孫<lb/>
時干尅年干及倒食年干者主生男不順<hi>五行要論云</hi>
凡大小二運與歲命三合六合者主有孕生男女之慶<lb/>
陽多生男隂多生女若純陽則極而反隂生女純隂則<lb/>
<pb n="KR3g0042_WYG_007-102a"/>
極而反陽生男假如甲子命屬陽大小運臨辰位或申<lb/>
位三合外夾辛巳太歲屬隂則是陽多生男餘准此<lb/>
　　　定婦人孕生男女<lb/>
<hi>訣曰</hi>父母歲數兩頭安受胎之月中心取乾坎艮震為<lb/>
男兒巽離坤兊總屬女假父母年雙為拆受胎月隻為<lb/>
单成坎卦定男父母年隻為单受胎月雙為拆成離卦<lb/>
定女父年上母年下胎月中餘准此推<hi>又一法</hi>以大衍<lb/>
之數推之<hi>訣曰</hi>七七四十九問娘何月有除却母生年<lb/>
<pb n="KR3g0042_WYG_007-102b"/>
单竒雙是偶竒偶若不常夀命不長久假先下四十九<lb/>
數於筭盤乃加上其母受胎月數總得若干數若值正<lb/>
月胎是五十數其母三十一除去止餘一十九數九則<lb/>
為单单則男若单生女雙生男主夭折<hi>一云</hi>加除法以<lb/>
天一地二人三除之看剩數<hi>又云</hi>除一除二除三除盡<lb/>
看零數<lb/>
　<lb/>
　三命通㑹卷七<lb/>
</p>
<p>
</p>
  </div>
</body>
</text>
</TEI>
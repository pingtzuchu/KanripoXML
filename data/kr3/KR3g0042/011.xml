<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>三命通㑹卷十一</head> <lb/>
    <p>
<pb n="KR3g0042_WYG_011-1a"/>
欽定四庫全書<lb/>
　三命通㑹卷十一<lb/>
　　　　　　　　　　　　明　萬民英　撰<lb/>
　　氣象篇<hi>醉醒子撰</hi>
今夫立四柱而取五行定一運而關十載清濁純駁萬<lb/>
有不齊好惡是非理難執一故古之論命研究精微則<lb/>
由體而該用今之論命拘泥格局遂執假而失真是必<lb/>
先觀氣象規模乃富貴貧賤之綱領次論用神出處盡<lb/>
<pb n="KR3g0042_WYG_011-1b"/>
死生窮達之精微不須八字繁華只要五行和氣浪指<lb/>
三元六甲誰知萬緒千端學者務要鈎𤣥索隠發表歸<lb/>
根向實尋虛從無取有雖曰命之理微於此思過半矣<lb/>
然大海從於勺水少陰産於老陽成乃敗之機變乃化<lb/>
之漸此又所當深察乃若一陽解凍三伏生寒<hi>此註巳引前冬</hi>
<hi>逢炎熱夏草遭霜下</hi>
陽剛不中亢則害也剛而能柔吉之道也<lb/>
　<hi>此象亢陽無制更不包藏陰物而運又行東南則陽剛失中必主於害用此者孤貧凶暴死於水火之間</hi>
<pb n="KR3g0042_WYG_011-2a"/>
　<hi>乃若五陽生於陰月干支夾合陰柔之物運道又行陰柔之鄉乃謂吉也用此者雖出寒賤終必榮華</hi>
柔弱偏枯小人之象剛健中正君子之風<lb/>
　<hi>此象不中之道也四柱中但見陰柔而不入格干支又不包陽則終日柔懦用此者機心陰毒無所不至</hi>
　<hi>乃若剛健君子之體也中正君子之德也四柱中陽而藏陰剛柔得制不犯破尅刑衝用此者德行過人</hi>
　<hi>中直葢世故曰君子之風</hi>
過於寒薄和煖處終難奮發過於燥烈水激處反有凶<lb/>
灾<lb/>
　<hi>四柱純陰生於十月空絶五行之根日干又見衰弱而無强旺之氣縱遇和煖之卿終難發達四柱純火</hi>
<pb n="KR3g0042_WYG_011-2b"/>
　<hi>生於夏至之前火性燥烈歲運中乍遇水激不惟不能制而反致害矣用此者夭折孤貧多犯刑憲</hi>
過於執實事難顯豁過於清冷思有凄凉<lb/>
　<hi>執實者用一而不通也假如用官無財用印無煞多合少成者遇事終無豁達若金水過於清寒不遇和</hi>
　<hi>煖之運如庚辛生於十月柱中純水運又行西北平生獨食孤眠生涯寂寞人不堪其憂矣</hi>
過於有情志無遠達<lb/>
　<hi>局中之物不可過於有情若過有情則牽迷不能自脱外無所見矣如甲木以巳土為妻情固宜有若甲</hi>
　<hi>巳支下又乘子丑内外加合而外無財官印綬動甲之心則甲常處於巳土之下其志安能遠達哉</hi>
過於用力成亦多難<lb/>
<pb n="KR3g0042_WYG_011-3a"/>
　<hi>凡柱中得自然之物為妙若用力扶持終不為美且如用財局中不見必求傷官食神所生如食傷失時</hi>
　<hi>無氣又求比肩轉助或外衝遥合皆謂過於用力其成就必艱難矣</hi>
過於貴人逢灾自愈過於惡煞遇福難享<lb/>
　<hi>八字中原多貴人二德扶用財官不有刑破雖居顛沛之中亦無危矣原多惡煞三刑六衝又與財官反</hi>
　<hi>背縱遇財官之地将何為享福之基</hi>
五行絶處祿馬扶身四柱竒中比肩分福<lb/>
　<hi>凡遇絶處不可便指為凶葢凶處亦有福神相扶假如木絶於申申有壬水為印庚戊為財官皆我所用</hi>
　<hi>之物必能扶身進福只愁有神尅害所用之宮則所用絶矣如此乃凶言以官為貴以財為竒局中得遇</hi>
<pb n="KR3g0042_WYG_011-3b"/>
　<hi>財官乃為吉矣如見比肩無憚争官刼財則無全美</hi>
陰陽固有剛柔干支豈無顛倒<lb/>
　<hi>陽剛陰柔天地之道也顛之倒之反覆之謂也所以啟下文之端</hi>
雖聘妻不識其夫<lb/>
　<hi>夫婦既入其宮豈有不識但情隔而不通則不見其夫矣如乙木用庚金為夫中間丙火隔斷庚被火傷</hi>
　<hi>或坐子午敗死之地使其妻終不能見其夫也</hi>
本有子不顧其母<lb/>
　<hi>子之顧母理也情也身有所覊則不得終飬如甲用丙為子却被辛金合之但戀妻之情而易母之愛矣</hi>
<pb n="KR3g0042_WYG_011-4a"/>
　<hi>故局中雖有丙火不可用也凡命中議論至此庶㡬無悞</hi>
父無子而不獨子有父而反孤<lb/>
　<hi>木以火為子息四柱中如無丙丁巳午之位則無子矣若地支暗畜有火或天干制化得用亦不為無子</hi>
　<hi>木以水為父母若被損尅則不得其所生如甲乙日生於亥子之年月值四季水被土傷所生之人失矣</hi>
　<hi>豈不孤哉</hi>
生尚可以再生死不可以復死<lb/>
　<hi>局中之物原有長生先被尅損歳運復遇生旺之地身力復强如再生也死者終也凡四柱之物原值死</hi>
　<hi>絶之官後來歲運再遇此地不為更凶之論葢死無二也</hi>
<pb n="KR3g0042_WYG_011-4b"/>
既死亦非為鬼逢生又不成人<lb/>
　<hi>木值春生得時乃旺柱中雖遇死絶之宮若運行生旺之鄉亦不為之死也木值秋生失時乃弱柱中雖</hi>
　<hi>遇生旺之宫若運行衰絶之地終不為之生也</hi>
子多母病如佃甫田母多子病如臨深淵<lb/>
　<hi>子者母之所生多則泄母之氣正謂子能令母虚也若母再加衰病則精力不及决不能以撫其子其佃</hi>
　<hi>甫田之謂歟母無二尊其恩乃全若母氏衆多陰聚妬生邪謀興矣即五星二母争權姑息太過母失所</hi>
　<hi>愛子何所倚如更臨病死之宮申生之變必起朝夕也</hi>
不正不衝不偏不合不横不刑不直不破其為衝也啟<lb/>
<pb n="KR3g0042_WYG_011-5a"/>
六極之岐門其為合也闢萬物之形跡其為刑也變而<lb/>
改正其為破也敵而有傷是以棘地生金不若藍田種<lb/>
玉<lb/>
　<hi>以上四端乃戰尅擊剝之象也内有刑虛鈎遠之用若倒亂中而取用神為貴為福者不若用財生官用</hi>
　<hi>印得煞自然之妙此子平之所以專論財印食也歟</hi>
吉神相我功求相吉之神<lb/>
　<hi>凡人命衰弱或刑傷破害不能成用者必欲吉神扶佐成我之福又觀相我之神勢力輕重何如若無根</hi>
　<hi>失令或自受傷先用求助相吉之神何如假如甲日夏生遭火焚化得壬癸亥子相我為救但水先受火</hi>
<pb n="KR3g0042_WYG_011-5b"/>
　<hi>土耗尅不能為我之福必欲求金轉生水旺使水有顧我之情如此之功不在水而在金矣又如午破子</hi>
　<hi>衝頼未合我而與子穿則為相我之神如未受傷不能為用必求生助未土之神有力而未土方得成用</hi>
凶物傷身解用傷凶之物<lb/>
　<hi>人命中若遇凶神尅我身宮必求柱中何物能制傷我之神則彼自解不暇焉能及我哉如甲木原被金</hi>
　<hi>傷禍所不免得火尅危自遠矣又如卯被酉衝柱中見午亦然</hi>
五行各得其所者歸聚成福<lb/>
　<hi>凡五行不可虚名失位但要得令歸垣方能為貴若歸聚一局妙不可言</hi>
一局皆失其垣者流蕩無依<lb/>
<pb n="KR3g0042_WYG_011-6a"/>
　<hi>凡日主用神俱要着落之處如四柱中不得通根有靠又遇空亡死絶沐浴刑衝則終無成立必然流蕩</hi>
　<hi>失所矣</hi>
大運折除成歲小運逆順由時<lb/>
　<hi>二註巳引首卷論大運小運中</hi>
文庫衝而文明盛武庫掩而干戈寧<lb/>
　<hi>戌為文庫葢火為文明八字中原無財官印綬食神生氣則無文章所學之機徒得火庫又被關鎖此無</hi>
　<hi>文之人也若暗有傷官或印綬隠而不明者亦主聰明柱中得辰未丑字衝刑戌庫更入東南運道發火</hi>
　<hi>光明文章必由此而盛也高擢翰苑者子見多矣丑為武庫葢金為干戈八字中如帶秋氣申酉庚辛為</hi>
<pb n="KR3g0042_WYG_011-6b"/>
　<hi>煞偏官羊刄又見同宫此無懼好戰之人也柱中如得子巳酉神合局兼行東南木火制其頑金則掩其</hi>
　<hi>武而干戈寜矣壯士於此棄甲投閒者子嘗見之</hi>
飛龍離天隨雲入淵潛龍在淵隨雲上天<lb/>
　<hi>龍者辰也天者亥也雲壬也龍得其雲即飛若年見亥月建辰歲月干頭有壬則龍在天矣若日時水旺</hi>
　<hi>與龍㑹局龍必隨雲入淵葢龍以水為家故上離於天下潛於水得斯象者文章葢世平生有塞有通功</hi>
　<hi>名雖出於臺閣事業終歸於林泉柱中有巳午二字者貧薄下流之命也若年見亥時見辰日月㑹水則</hi>
　<hi>龍下潛於淵若干支有刑衝尅破龍不能安要日時上有壬字龍必隨雲上天矣此象如年無亥用巳反</hi>
　<hi>衝亦吉但出寒賤祖父無依後必有人借力奮發功名主近侍之貴運行巳酉敗絶之鄉喪家罷職即壬</hi>
<pb n="KR3g0042_WYG_011-7a"/>
　<hi>騎龍背格</hi>
大林龍出值天河四庫土全居九五<lb/>
　<hi>大林龍者即戊辰也要四柱之中納音得天河水則龍飛在天更全四庫則四海俱備所以天下皆沾雨</hi>
　<hi>澤必為九五之大人也明太祖命戊辰壬戌丁丑丁未此亦有因而言</hi>
長流龍復歸大海五湖水聚掌羣黎<lb/>
　<hi>長流龍者即壬辰也龍值長流地支得亥名曰龍歸大海又曰龍躍天門妙在納音得大海水四柱俱帶</hi>
　<hi>水者則五湖之水既備且深龍所益喜要有庚辛以生之則出入動摇山岳非貴象乎如王陽明封新建</hi>
　<hi>伯壬辰辛亥癸亥癸亥此亦因陽明而立論</hi>
<pb n="KR3g0042_WYG_011-7b"/>
六合有功權尊六部<lb/>
　<hi>凡四柱中有刑衝尅害破象本為凶論得神挽合有力者即反為祥其福高逺年月成用大貴日時成用</hi>
　<hi>者次之</hi>
三刑得用威鎮三邊<lb/>
　<hi>刑本不吉得用者富貴聰明無用者孤貧凶夭何以為得用三刑有氣日主剛强無用反是</hi>
子午端門雙拱岐㠜憑外正<lb/>
　<hi>子午二位正而不偏故曰端門若得夾拱無破損者更有力量人必聰明奮立勲業正拱者亥丑拱子巳</hi>
　<hi>未拱午外拱者申辰拱子戌寅拱午忌空亡尅破為害</hi>
<pb n="KR3g0042_WYG_011-8a"/>
己寅生地十分秀氣合乾坤<lb/>
　<hi>己寅生有力能合亥申亥乃乾也申乃坤也若無衝雜申亥乃乘貴氣才調出羣</hi>
天地包藏神得用顯豁胸襟<lb/>
　<hi>亥為天申為地明有力量如八字中不見二字得左右之神拱起二字兼有貴氣不落空亡須當顯豁或</hi>
　<hi>以申亥包酉戌㸔係天干何物以有用為貴</hi>
風雷激烈貴無虧飛揚姓字<lb/>
　<hi>巳為風門卯為雷門八字中虛拱二位更有貴人歲運若逢衝起必能發達</hi>
賊地成家賊亂家亡身必喪<lb/>
<pb n="KR3g0042_WYG_011-8b"/>
　<hi>此法月支五陰者是也若歲日中有神争合為妻月支陷溺其中欲出而不可得故曰賊地更得歲日之</hi>
　<hi>神自刑無暇合我得時支乘機與月支為合是謂賊地成家富貴不淺大運去賊則安再見賊亂則凶○</hi>
　<hi>一説撫賊則安勦賊則凶</hi>
梁材就斵木多金缺用難成<lb/>
　<hi>木本頼金斵以成器若金被神留合不能來尅其木却要木與金為隣就彼雕琢可也若木盛金弱則雖</hi>
　<hi>就金亦不能斵而有用假使用木與金作合彼此兩強乃為貴論</hi>
純陽地户包陰兵權顯赫<lb/>
　<hi>八字純陽本為偏黨殊不知子寅辰午申戌暗拱丑卯巳亥未酉之陰二象相濟交感則反全天地之正</hi>
<pb n="KR3g0042_WYG_011-9a"/>
　<hi>氣矣更要四柱無空亡及天干有生意者極妙此象權施邊塞位至公侯發福非小</hi>
獨虎天門帶木臺閣清高<lb/>
　<hi>凡歲月得寅一位却要時見天門虎必朝天嘯日柱中更有卯未合局木盛生風風從於虎豈不偉哉若</hi>
　<hi>使刑衝尅破不得印綬財官則無用矣</hi>
學堂逢驛馬山斗文章<lb/>
　<hi>身坐長生位為學堂更得驛馬交馳一衝一合又得高大氣象帶財煞貴人者最貴文章挺㧞出塵</hi>
日主坐咸池江湖花酒<lb/>
　<hi>咸池又名桃花煞男女逢之必然淫亂多因花酒流落江湖若見財官貴德同宫反得標格清竒富貴安</hi>
<pb n="KR3g0042_WYG_011-9b"/>
　<hi>享大忌刑合只喜空亡</hi>
福滿須防有禍凶多未必無禎<lb/>
　<hi>大抵用印生身乃為我之福也柱中原有官煞轉生印旺不遇財傷食神泄氣為貴運行比印旺地生扶</hi>
　<hi>太過福滿處豈無禍生是以君子怕處其盛也局中原多官煞再行官煞歲運其凶乃甚歴盡艱險後必</hi>
　<hi>有制伏身旺之運否極泰來之象如甲日原被官煞所困運神再行申酉乃凶甚也順去有亥子印運逆</hi>
　<hi>行有巳午制運乃有救之物豈不為佳此二句言陰陽消長禍福倚伏天道人事相為流通宜細味之</hi>
馬頭帶箭生於秦而死於楚馬後加鞭朝乎北而暮乎<lb/>
南<lb/>
<pb n="KR3g0042_WYG_011-10a"/>
　<hi>此言驛馬在日時之下者必要帶合謂之聨韁聚大財福幹事過人若馬前見有刑衝謂之帶箭斷韁之</hi>
　<hi>象也若來衝者屬金受尅者屬木其禍尤甚主人他鄉喪亡凡取用驛馬順則年取其日時逆則時用其</hi>
　<hi>日主馬無隄攔則縱肆而無可遏如後再加刑衝馬必疾行終無安頓之地主人一生勞碌奔競四方若</hi>
　<hi>刑衝之神遇有三合六合則不為加鞭矣</hi>
性靈形寢多因濁裏流清貌俊心蒙葢是清中涵濁<lb/>
　<hi>凡取用神錯亂刑衝未可便言濁而無用當審其中有暗藏之物如濁中流出一㸃孤清則人雖朴陋多</hi>
　<hi>見性情穎悟機謀異常若用神清竒特立不為混雜刑傷未可便言清也但中間有暗藏之物與所用之</hi>
　<hi>物有傷其病終不可去故人雖貌美必然失學無成昏迷酒色</hi>
<pb n="KR3g0042_WYG_011-10b"/>
一將當關羣邪自服<lb/>
　<hi>將者貴重之神也關者𦂳要之處也邪者妬我之物也假如甲乙日生於金旺年月皆來尅我得丙透出</hi>
　<hi>月上制煞為權而煞自服矣又如壬癸遇戊巳及支土亂尅身不能敵𦂳要處却要庚辛為印化煞不敢</hi>
　<hi>為亂</hi>
衆凶尅主隻力難勝<lb/>
　<hi>此言煞重身輕孤獨無助者葢無當關可救之神則不能勝所尅矣决主夭疾</hi>
脱此輩忌見此輩化斯神喜見斯神<lb/>
　<hi>從化之妙遽不可窮務要用心詳察如甲巳化土脱木氣而從妻家若見甲乙寅卯未亥皆我比肩則有</hi>
<pb n="KR3g0042_WYG_011-11a"/>
　<hi>原旺之藉豈無戀哉况比刃又能争合我財使甲巳不能相成反有離間之恨也又如乙庚化金喜見金</hi>
　<hi>旺而妻得倚其夫丁壬化木喜見木旺而女得倚其母丙辛化水喜要水旺而母得倚其子戊癸化火喜</hi>
　<hi>要火旺而主得倚其財大怕空亡見煞比肩争妬不成名卿巨公則為孤兒異姓矣</hi>
驛馬無韁南北東西之客<lb/>
　<hi>無韁馬無合也南北東西無所不至矣如人命遇此必主飄零</hi>
桃花帶煞娼優隸卒之徒<lb/>
　<hi>桃花日時上見是也不惟忌刑合有情尤忌五煞同處凡遇此者不受禮義亷耻之敎也</hi>
母子有終始之靠夫妻得生死相依<lb/>
<pb n="KR3g0042_WYG_011-11b"/>
　<hi>母子夫妻者專言體用兩端惟在月日為要假如戊日坐辰生於申月然土以金為子金養於辰少倚母</hi>
　<hi>而自强土生於申老得子而有靠此象甚竒大忌歲運破而為患假如丙日坐子月用酉金然火以金為</hi>
　<hi>妻辛金生於子適夫家以養其身火至酉亡頼妻財以活其命此象貴用財官大怕刑衝㪚局</hi>
雙眼無瞳火土熬乾癸水<lb/>
　<hi>癸木在人屬腎為一身之基兩目之本目關五行惟瞳屬水水涸腎虛則瞳無所倚若在日干生於火土</hi>
　<hi>月分日時坐土塞源而柱中遇木火耗熬不成從化者多患目疾若在歲月時中雖得秋氣不行西北大</hi>
　<hi>運遇木火太炎之地恐有喪明之苦即水稍得通根亦有下元之疾</hi>
大腸有病丙丁尅損庚金<lb/>
<pb n="KR3g0042_WYG_011-12a"/>
　<hi>庚屬大腸宜臨水土嫌者丙丁寅卯得局無制庚金雖得掛根又被衝刑尅破兼入木火大運水土衰處</hi>
　<hi>便有此疾</hi>
土行濕地而傾根伯牛有恨火值炎天而得局顔子無<lb/>
憂<lb/>
　<hi>戊土屬脾四柱中不有生旺通根之位生遇陰濕之時又加水浸土虚運行濕地歲見土尅則脾土受傷</hi>
　<hi>因而有疾火乃文明之象生於九夏三合寅午戌局火愈發輝少用木資其勢不宜見水拖根遏火之熖</hi>
　<hi>人生得此樂道無憂火行極處多遇木生反主貧夭至不利也</hi>
水泛木浮死無棺槨火炎土燥生受孤單<lb/>
<pb n="KR3g0042_WYG_011-12b"/>
　<hi>木從水泛不遇運土隄攔更值死絶之鄉逢衝併煞是必墮崖落水横害毒亡多不為美土因火燥萬物</hi>
　<hi>不生初運南行廢而無用後來雖遇財官不能為用以致孤貧奔走無家之命也</hi>
妻多力弱花粉生涯馬弱比多形骸飄泊<lb/>
　<hi>凡用財為妻最要得時得位日主更喜剛强歲月有倚陰陽各得其所良配可知若財多㪚亂刑合不齊</hi>
　<hi>日主孤弱不能任用必因妻獲利以養其身也此又反言財為養命之物用不可無凡遇財旺身强平生</hi>
　<hi>安樂若見財輕比多不足其用終必飄泊江湖逐財勞苦安享何能</hi>
凡遇凶神交㑹善以少而難成吉曜併臨惡雖多而亦<lb/>
化道從理悟神自心生熟讀苦求巨微徵矣<lb/>
<pb n="KR3g0042_WYG_011-13a"/>
　　六神篇<lb/>
五行妙用難逃一理之中進退存亡要識變通之道正<lb/>
官佩印不如乘馬<lb/>
　<hi>夫用官之法大要健旺清高最忌淺薄官旺宜印弱則宜財此不易之理也今言用印不如用財者乃有</hi>
　<hi>一説假如身旺官輕多見印綬則日主愈强而官愈弱矣壺中子云官輕不若煞輕所以喜財旺之地生</hi>
　<hi>官尅印表裏方得中和於此足以發福</hi>
七煞用財豈宜得祿<lb/>
　<hi>此言煞旺太過日主無依又加用財生煞則日愈弱而煞愈旺矣當之不能逺之不可只得棄命相從以</hi>
<pb n="KR3g0042_WYG_011-13b"/>
　<hi>免侵凌之患運行財煞旺地不易始從之心一遇歲運歸祿日主恃强乃與煞戰以寡敵衆其能勝乎凶</hi>
　<hi>可知矣</hi>
印逢財而罷職財逢印以遷官<lb/>
　<hi>印乃清高正大之物見財則不能保其名位且如原用印綬不以官煞為倚者運行印官之地仕路清高</hi>
　<hi>一遇財鄉尅了印綬柱無比肩為救不免罷職投閒傷重者必死於異鄉水火身旺用財榮華可知再行</hi>
　<hi>財旺之地主不能勝却要印旺流年助我根本反能進爵遷官不為貪財壞印之論也</hi>
命當夭折食神孑立逢梟<lb/>
　<hi>七煞傷身原無正印為解獨以食神一位制煞壯年運道喜行制煞之鄉若遇梟神有力尅我食神柱無</hi>
<pb n="KR3g0042_WYG_011-14a"/>
　<hi>偏財遇敵不免縱煞傷身為禍滋烈</hi>
運至凶危羊刃重逢破局<lb/>
　<hi>専言用財無煞者大忌羊刄為禍若歲運重逢羊刄刼財波局者必有喪家囚獄之苦傷妻尅子之悲水</hi>
　<hi>火兵刄悉有之矣</hi>
争正官不可無傷<lb/>
　<hi>官者祿也無人不欲若柱中多見比刃只有一位官星必然争奪一見有禍不如運至傷官傷盡官星則</hi>
　<hi>比肩無争奪始可安矣</hi>
歸七煞最嫌有制<lb/>
<pb n="KR3g0042_WYG_011-14b"/>
　<hi>此亦因比肩之謂也葢四柱多見比肩必然争祿争財且奪歲運之物為禍如年月透出一位七煞比肩</hi>
　<hi>知畏勢必歸之歲運一遇食神制煞則柱無主張之神使比肩復亂如初則散財破業横死於茍貪之下</hi>
　<hi>端有徵矣</hi>
官居煞地難守其官煞在官鄉豈能變煞<lb/>
　<hi>官為純雅之貴人煞乃奸邪之暴客如官居煞黨其勢不能獨立必混化而為煞雖官有純雅之風安能</hi>
　<hi>守乎煞乃剛暴之人雖在官星禮義之鄉終不由禮義而化故不能變煞為官也</hi>
貪財壞印擢高科印分輕重<lb/>
　<hi>凡命印重煞輕終不為貴要行財旺之運尅太過之印生不及之煞煞印相停必能超越若印輕逢財乃</hi>
<pb n="KR3g0042_WYG_011-15a"/>
　<hi>為大害宜消息詳之</hi>
遇比用財纒萬貫比得資扶<lb/>
　<hi>財乃我用之物得之乃佳柱中有一七煞専權日主被制則無暇用財若得比刼透露或歲運生扶日主</hi>
　<hi>不致衰弱可以敵煞而財始為我用矣</hi>
運到旺鄉身反弱<lb/>
　<hi>此言從財從煞未成之象日主衰弱未肯棄命而從財煞若大運行遇資扶之地必與財煞争敵敵之不</hi>
　<hi>勝反遭財煞之害愈見弱矣是必因財搆禍災病累身</hi>
財逢刼處禍猶輕<lb/>
<pb n="KR3g0042_WYG_011-15b"/>
　<hi>身弱財多當之不能行遇比刼分財助氣而禍反輕</hi>
財不有傷還忌陰謀之賊<lb/>
　<hi>柱中用財無比刄刼奪者則無所傷尤忌支庫中有比刄暗藏或被衝刑則私竊之害不免矣</hi>
煞無明制當尋伏敵之兵<lb/>
　<hi>煞者頑暴之人也必欲食神明制方可為用如柱中明無制伏之人不可便以凶言要深求四柱支神如</hi>
　<hi>有食神暗伏或遇刑衝或就三合亦可為伏敵之兵大運行制煞鄉必主成名進祿</hi>
貴人頭上戴財官門克駟馬<lb/>
　<hi>此専言歲日互換貴人不遇空亡刼害煞刃同宮者上戴財官又居正位帶合有根得時進氣乃為貴富</hi>
<pb n="KR3g0042_WYG_011-16a"/>
　<hi>權掌兵刑非常之命玉井云登金歩玉貴人頭上帶官星是官視財為尤要也</hi>
生旺宫中藏亡刼勇奪三軍<lb/>
　<hi>八字中如帶亡神刼煞得遇真正長生及年支納音或得長生臨官帝旺者主武畧出羣有舉鼎㧞山之</hi>
　<hi>勇也</hi>
為跨馬以亡身因得祿而避位<lb/>
　<hi>柱中原多比刼無財用歲運逢財日主乃貪其用比刄必然刼奪重則損命喪家輕則休官罷職原用官</hi>
　<hi>星帶財為貴運行歸祿之鄉乃比肩旺地必然争奪官正謂遇比肩而争競於此反失俸祿故避位也</hi>
印解兩賢之厄財勾六國之争<lb/>
<pb n="KR3g0042_WYG_011-16b"/>
　<hi>兩賢者二煞也印者仁也凡用日主不弱兩煞透出天干并虐日主無食為救縱有亦被梟神所奪者最</hi>
　<hi>凶若能用印化煞使降於我如此不獨富貴出人且能享福一云兩賢官與煞也若止作煞言重下句衆</hi>
　<hi>煞混行意財者人所共欲之物因兹而搆禍者多矣若局有刄伏於柱中不遇其財則無争刼倘有財為</hi>
　<hi>用或歲見財惹起比肩混刼為禍刑耗傷妻在所不免</hi>
衆煞混行一仁可化一煞倡亂獨力可擒<lb/>
　<hi>煞本待制而後服從若見煞多力不能制制之則必致叛故不若用印印者仁也以仁化煞使煞自降為</hi>
　<hi>妙喜印旺郷乃益其化不宜再見制伏所謂疾之已甚亂也獨煞倡亂勢力有限一食制之自可以服况</hi>
　<hi>食神多制者乎</hi>
<pb n="KR3g0042_WYG_011-17a"/>
印居煞地化之以德煞居印地齊之以刑<lb/>
　<hi>如甲日主用申為煞尅我無制其凶可知殊不知水印長生於申自能化煞不使凶暴若干支多財乃成</hi>
　<hi>下格比旺財輕者用之更美如乙木用辛金為煞遇子栽根恃强尅我雖為我之印乃煞所生之宮若更</hi>
　<hi>辛金透出侵凌日主干無食神為救者得旺午衝子去生殺之宮則辛無所倚庶免尅身之患</hi>
兄弟破財財得用煞官欺主主須從<lb/>
　<hi>一局比肩日干専祿柱中不見財官則無所用却要比肩成黨望空衝破財旺之宮而財方為我之用大</hi>
　<hi>怕填實衝宮留合比肩假如辛酉日遇酉多衝卯遇卯多破午乃合正用官煞太多日主無力四柱更不</hi>
　<hi>拖根運途又行財煞不如棄命從煞遇煞旺之鄉必能發福大忌身旺食神之運</hi>
<pb n="KR3g0042_WYG_011-17b"/>
一馬在廐人不敢逐一馬在野人共逐之<lb/>
　<hi>馬財也乃比肩必争之物若財明透四柱中特立無遮攔者譬如馬之在廐其分素定比肩不敢争逐大</hi>
　<hi>怕背財運道三合六合之鄉比肩乘機暗竊致禍不輕若用財不見明露隠於支庫之間乃人所不知之</hi>
　<hi>地比肩競圗竊取雖深藏固閉難保無患</hi>
財臨生庫破生宫兼奉兩家宗嗣<lb/>
　<hi>凡命以印為母以財為父財固以印為家印必以財為主然財貴而印自榮夫敗斯妻無倚所以論人根</hi>
　<hi>基父母必以看財為先若財有長生之宮又見墓庫局却有神破所生之宫無犯於墓庫者則為螟蛉過</hi>
　<hi>繼之兒棄父隨母之子也葢生乃發蒙之初庫在收斂之際棄始由終故如此也</hi>
<pb n="KR3g0042_WYG_011-18a"/>
身坐比肩成比局當為㡬度新郎<lb/>
　<hi>凡命無傷官食神者必然用財為妻妻所屬之宮日下一位是也却被比肩占了又見三合成局歲月時</hi>
　<hi>中見財必奪柱若無財歲運見亦為患尅妾傷妻豈止一二而巳</hi>
父母一離一合須知印綬臨財<lb/>
　<hi>柱中財印乃為父母之神所處不許同宮雖為父母之名實有尅剝之意豈能免離間之恨哉若印與財</hi>
　<hi>相連一宮而財印皆有着脚生祿同鄉者終得聚合成家而無間矣</hi>
夫妻隨娶隨傷葢為比肩伏馬<lb/>
　<hi>凡論財為妻室財逢旺用之年或有生助進氣當得一妻若財下原伏比肩因被煞神制伏不遂可奪之</hi>
<pb n="KR3g0042_WYG_011-18b"/>
　<hi>機一遇其財又見食神制煞則縱志奪財妻難久處</hi>
子位子填孤嗟伯道妻宫妻守賢齊孟光<lb/>
　<hi>子者官煞也子位者生時也時上要財及用官煞生旺之氣不逢刑害孤虛不失用神時候則有子矣若</hi>
　<hi>官失其令更有傷官食神為妬徑來時上填實反有伯道之嘆妻者財也妻宫者日支也本宫若見其妻</hi>
　<hi>乃得位矣不逢比刄不遇刑衝不有桃花惡煞仍得天月二德貴人同處者不惟過道韞之才且有孟光</hi>
　<hi>之德也</hi>
入庫傷官陰生陽死幇身羊刃喜合嫌衝<lb/>
　<hi>傷官本有陰陽生死當較其是否凡傷官歸庫歲運逢之多見喪亡横禍殊不知五陰傷官於此返䰟無</hi>
<pb n="KR3g0042_WYG_011-19a"/>
　<hi>咎刃乃幇身之物大怕身旺逢之得一重煞與刃作合化為權星若見官與刃衝戰乃成惡煞用者當審</hi>
　<hi>其輕重好惡何如耳</hi>
權刃復行權刃刀藥亡身財官再遇財官貪汚罷職<lb/>
　<hi>權煞也刄兵也身旺用此兩端乃兵刑首出之人也煞旺喜行制鄉刃旺喜行煞地若原煞旺復行煞旺</hi>
　<hi>之鄉立業建功處不免死於刀劍之下刃多再逢羊刃之地進祿得財處必然終於藥食之間數使然也</hi>
　<hi>財俸也官祿也身强遇此兩端乃名利出羣之士凡官弱喜行旺鄉財旺喜行印地皆發福成立之時也</hi>
　<hi>若有印逢官則祿過矣財旺逢財則俸餘矣君子祿過俸餘必見貪汚罷職</hi>
祿到長生原有印清任加官馬行帝旺舊無傷宦途進<lb/>
<pb n="KR3g0042_WYG_011-19b"/>
爵<lb/>
　<hi>原用官星衰弱不能稱印綬之榮若官遇長生便見清竒特立且有顧印之情印乃扶身之本三者之用</hi>
　<hi>既周於此必然進爵原用偏正之財雖得位而失其時居官亦未顯要必待帝旺臨官歲運財巳足用馬</hi>
　<hi>必健馳舊無比刃傷刼於此加官進爵立業餘財可徵矣</hi>
財旺身衰逢生即死<lb/>
　<hi>財旺身衰力不能任意若與之相忘反見所守安然一遇長生之地即便倚强苟圖財未得而禍隨至矣</hi>
刃强財薄見煞生官<lb/>
　<hi>兹言用官微眇而財又淺薄葢因羊刃刼財不能生官則官無倚矣如見一位七煞合刃棄財以甦財病</hi>
<pb n="KR3g0042_WYG_011-20a"/>
　<hi>足以生官官自旺矣學者於此又不可有見煞混官之嫌也</hi>
兹法𤣥𤣥之妙今頗習而成章少助愚蒙開明萬一<lb/>
　　憎愛賦<lb/>
富莫富於純粹貧莫貧於戰争貴莫貴於秀實賤莫賤<lb/>
於反傷文章錦繡貴馬㑹於學堂襟度宏濶水火合於<lb/>
情性深謀遠慮徳星居沉靜之宫術業𤣥微帝座守文<lb/>
章之舘魁罡有靈變之機離坎乃聰明之户貴人祿馬<lb/>
宜逢刼刃空亡可遠長生招貴人之可愛衰敗遇小人<lb/>
<pb n="KR3g0042_WYG_011-20b"/>
之憎嫌四宫潰亂兮不仁不義五行相生兮為孝為忠<lb/>
印祿在刑衝之位心亂身忙日時居鬼庫之中憂多樂<lb/>
少日干旺而災咎寡財命衰而惆悵多衣食奔波旺處<lb/>
遭尅利名成敗貴地逢傷平生禍福頼於日時一歲吉<lb/>
凶憑於氣運福星有氣而變動陞遷歲尅運凶而人離<lb/>
財㪚大運危而生百禍流年吉以除千殃無絶至絶財<lb/>
命傾危求生得生名利稱遂三合六合逢之吉重凶輕<lb/>
七煞四凶遇之禍深福淺職遷官進定因祿㑹之年産<lb/>
<pb n="KR3g0042_WYG_011-21a"/>
置田增必是合財之地歲君衝壓主凶災大運受傷殊<lb/>
少吉歲宜生運運喜生身三位相生一年稱遂財官俱<lb/>
旺應顯達於仕途財食均榮豈淹留於白屋祿入聚生<lb/>
之地富貴可知馬奔祿旺之鄉榮華可斷欲取交關利<lb/>
息須要六合相逢時干帶祿朝元定主安然獲福月衰<lb/>
時旺早歲豐肥本重主輕終身飄蕩慣取市㕓之利必<lb/>
因旺處逢財忽然顯達成家定是刑中見貴主本當時<lb/>
得女士以扶持貴祿有情因君子而叶吉南商北旅定<lb/>
<pb n="KR3g0042_WYG_011-21b"/>
知馬道之通東販西馳必是車運之利日干困弱伯牛<lb/>
敢怨蒼穹祿馬衰微顔子難迯短命凶莫凶於支刄吉<lb/>
莫吉於干強馬劣財微男逃女走天羅地網非禍横灾<lb/>
窮途逢刼危疑必犯自刑絶處逢財妻子應難諧老大<lb/>
耗小耗多因博戲亡家官符死符必主獄訟時有或再<lb/>
四柱遇絶三命刑傷難免徒絞之刑終受黔面之苦若<lb/>
逢五鬼雷傷虎咬無疑更值羣凶惡殃横死定斷女多<lb/>
淫賤男必猖狂或問人之性情賢愚善惡先推貴煞旺<lb/>
<pb n="KR3g0042_WYG_011-22a"/>
衰方究機巧靈變心高者魁罡為禍性順者六合為祥<lb/>
觀幽閒瀟灑之人遇華葢孤虛之宿好恃勢霸道之輩<lb/>
犯偏官刼刃之權刼刄生鄙吝之慳更出機關之險謀<lb/>
畧多因於壬癸威猛必本於丙丁甲乙順而仁慈大量<lb/>
庚辛虧而果斷無剛孤囚遇之無精神破敗逢之多疎<lb/>
脱刑戰者愚頑靜安者賢俊躁敗者火盛隠忍者金多<lb/>
金水司令而相生火土逢時而相助不勞心而衣食自<lb/>
足不費力而家計自成更若德神相扶定是推尊鄉里<lb/>
<pb n="KR3g0042_WYG_011-22b"/>
貴祿拱位必然臺省揚名其所憂者福不福其所慮<lb/>
者成不成福不福者吉處遭凶成不成者格局見破<lb/>
傷其格則傷福破其局則招禍譬若苗逢秋旱而冬<lb/>
廪空虛花被春霜而夏果無成智謀雖裕措用無成<lb/>
縱有囘天轉軸之機而無建功立業之遂豈不見酈<lb/>
生烹鼎范増背疽淵明東歸子美西去孟輿不遇馮<lb/>
衍空囘買臣負薪而行歌江革苦寒而坐讀葢苗而<lb/>
不秀者有之秀而不實者有之更值傷敗太過一福<lb/>
<pb n="KR3g0042_WYG_011-23a"/>
不過蒭蕘縱有百藝多能難免饑寒疾苦困於溝壑命<lb/>
使其然欲問富貴雙勝何由得之莫大於鎡基莫竒於<lb/>
秀實達聖達賢者無時不有至富至貴者自古皆然或<lb/>
生煞局之中文高武顯或居冠帶之下業大才竒若此<lb/>
𤣥微如何推測先論學堂之内三竒四福次察格局之<lb/>
外一吉二宜若己未見甲子為祥壬辰見丁巳為瑞壬<lb/>
子丙午主風光儒雅之人辛酉丙申乃俊秀榮華之士<lb/>
陰陽全憑純美造化最喜相生難辨者日精月華莫測<lb/>
<pb n="KR3g0042_WYG_011-23b"/>
者玉堂金匱得之者榮遇之者貴若論賢愚顯晦無非<lb/>
造化鈞陶假若鳯生於䲭蛇化為龍芳蘭不斷於蓬蒿<lb/>
枯木猶生於山野少貴老賤初屯後亨葢由大運之衰<lb/>
旺以致富貴之變更格局純而反雜惆悵殘春運行老<lb/>
而得時優游晚景是以時有春秋月有圓缺嘗觀貨廕<lb/>
之子親一喪定無聊復見畊釣之人運一通而殊顯多<lb/>
年爵祿一旦俱休時運至者與時相遇值生旺者未必<lb/>
無凶有情者通無情者滯有令者吉有衝者凶官印歲<lb/>
<pb n="KR3g0042_WYG_011-24a"/>
臨仕途定知進擢食財運遇庶民亦許榮昌或有少依<lb/>
祖父之榮長借兒孫之貴又有垂髫難苦至老無依葢<lb/>
因四柱之旺衰所由大運之亨否豈不見枯槁之木縱<lb/>
逢春而不榮茂盛之標雖經霜而不敗時日更虧年月<lb/>
定無下稍生時旺氣朝元必有晚福古有琢磨之玉價<lb/>
值連城世有孤立之人自成家計如烹煉之餘而不損<lb/>
歲寒之後而不凋消息妙在變通禍福當察衰旺庶㡬<lb/>
知命君子共評<lb/>
<pb n="KR3g0042_WYG_011-24b"/>
　　消息賦<hi>珞琭子註育吾子解</hi>
元一氣兮先天禀清濁兮自然著三才以成象播四氣<lb/>
以為年<lb/>
　<hi>此原造化之始三命之所由生也三命以干為祿謂之天元以支為命謂之人元以納音為身謂之地元</hi>
　<hi>此古人窺見造化所以法天地而體陰陽配四柱而成八字此珞琭子首言之義也</hi>
以干為祿向背定其貧富以支為命詳逆順以循環<lb/>
　<hi>干猶木之幹支猶木之校綂言之干陽而支陰也分言之干支各有陰陽也十干之祿寄十二支中陽道</hi>
　<hi>順行陰道逆轉皆自長生而數遇本音臨官以寓焉此陽生陰死陰生陽死自然之理也○以干為祿而</hi>
<pb n="KR3g0042_WYG_011-25a"/>
　<hi>推之則有向背如甲祿在寅遇丑則謂之向見卯則謂之背故祿前一辰曰羊刃祿後一辰曰祿庫經云</hi>
　<hi>向祿則生背祿則死此所謂向背定其貧富者歟○以支為命而詳之則有逆順如陽男陰女從生月順</hi>
　<hi>行陰男陽女從生月逆行人禀受陰陽逆順之氣在乎支干之中周而復始徃來循環如寒暑之運四時</hi>
　<hi>而無窮者也故曰以支為命詳逆順以循環○曇瑩曰干祿推之有向背吉凶究之有淺深背而逆者可</hi>
　<hi>定其貧向而順者以知其富然而不在一途取軌亦有逢背祿而不貧於是支作人元運商徒而得失男</hi>
　<hi>迎女送否泰交居㑹吉㑹凶作用定矣</hi>
運行則一辰十歲折除乃三日為年精休旺以為妙窮<lb/>
通變以為𤣥<lb/>
<pb n="KR3g0042_WYG_011-25b"/>
　<hi>先言干支則八字定矣行運乃三命之最要者故首舉其法以示人焉運行則一辰十載折除乃三日為</hi>
　<hi>年此古人立運之法也折除要明實歴之數命有節氣淺深不同運有就生就節互異中間或休或旺要</hi>
　<hi>與八字符協有喜生旺而惡休敗有宜休敗而嫌生旺千變萬化非達𤣥通幽消息以盡造化之妙其孰</hi>
　<hi>能與於斯</hi>
其為氣也將來者進成功者退如蛇在灰如鱔在塵<lb/>
　<hi>氣五行之氣也播於四時如春則木旺火相土死金囚水休迎之以臨官帝旺將來者進背之以休廢死</hi>
　<hi>絶成功者退五行之氣循環進退人之行運每居一辰相者既進旺者則退當權者用之為福不當權者</hi>
　<hi>用之無益若五行氣過則退蛇鱔皆屬火類火至囚死為土休廢為灰巳中三獸為蛇為鱔為蚓故知蛇</hi>
<pb n="KR3g0042_WYG_011-26a"/>
　<hi>鱔為火至囚死休廢則在塵在灰是土進而火退也○瑩和尚曰鱔蚓為水土之屬居塵必憂騰蛇乃灰</hi>
　<hi>火之神處灰為樂方以類聚物以羣分順其所欲則吉乖其所趨則凶即物可以觀造化也人之行運雖</hi>
　<hi>同一宫而氣有進退所處不異而命有生死見其不可不精休旺窮通變也此説得之</hi>
其為有也是從無而立有其為無也天垂象以示文<lb/>
　<hi>此正明五行之氣是從無而立有故借天象五星以明之葢播物之初孰為之有太極之後誰為之無有</hi>
　<hi>出於無無生於有在氣成象在地成形變化見矣</hi>
其為常也立仁立義其為事也或見或聞<lb/>
　<hi>五行在天為五星在地為五嶽在人為五臟推而行之則為五常常有可久之道易曰立天之道曰陰與</hi>
<pb n="KR3g0042_WYG_011-26b"/>
　<hi>陽立地之道曰柔與剛立人之道曰仁與義人之道非仁與義則不能立也書曰二五事一曰貌二曰言</hi>
　<hi>三曰視四曰聽五曰思五常五事皆五行之變化與人事相通人之性情去就見聞動靜皆不逃乎此數</hi>
　<hi>或見或聞如金木水火土則見而宫商角徵羽則聞貌言視聽思則見而肅又哲謀聖則聞葢五行之用</hi>
　<hi>至不可勝窮非圓機明智之士孰能精察而黙識之哉</hi>
崇為寶也竒為貴也將星扶德天乙加臨木主休囚行<lb/>
藏汨沒<lb/>
　<hi>崇者卑之反竒者耦之對物以積而高高之為崇在五行上生下是也物以無與耦之為竒在五行異而</hi>
　<hi>乃羣是也將星月将也德天月德也天乙貴神也生年為本生日為主休囚對生旺言人命年月日時四</hi>
<pb n="KR3g0042_WYG_011-27a"/>
　<hi>柱有五行上生下有三竒乙丙丁更帶將星德貴主本生旺得地所謂吉將交臨而福臻成慶此為至貴</hi>
　<hi>之命賦先言崇竒為寳貴後言主本忌休囚見崇竒為難遇以主本為切要而諸方神煞則次而言之是</hi>
　<hi>知命以五行為先生旺為上將星德貴又神煞之最吉者歟○徐曰崇以主本言凡命中掌夀掌財掌災</hi>
　<hi>福之辰亦謂之崇竒以祿馬言凡命中財官印食亦謂之竒德者日交德辰即六合也如壬寅年庚戌月</hi>
　<hi>癸卯日乙卯時九月將在卯扶其生日五行九月金土六合卯戌合乙庚合戊癸合如此五行各不居休</hi>
　<hi>敗之地則貴似非賦義</hi>
至若勾陳得位不虧小信以成仁真武當權知是大才<lb/>
而分瑞<lb/>
<pb n="KR3g0042_WYG_011-27b"/>
　<hi>此舉水土以例其餘勾陳為土之將其於常也為信真武乃水之神其於常也為智信也者足以達於聖</hi>
　<hi>智也者足以撰其道五行之用獨善於兹得位者戊巳生七月母在子鄉當權者壬癸生七月子居母家</hi>
　<hi>二物同源俱生於申故也徐以戊巳坐臨寅卯並亥卯未壬癸坐臨午巳及辰戌丑未下冇官印祿馬旺</hi>
　<hi>相庫墓為得位當權似與賦義有背不若只以土生四季水遇三冬為是</hi>
不仁不義庚辛與甲乙交差或是或非壬癸與丙丁相<lb/>
畏<lb/>
　<hi>上言當權得位則不交差不相畏也若甲見庚乙見辛丙見壬丁見癸猶二女同居兩男並處陰陽不合</hi>
　<hi>不成慶也庚辛主義甲乙主仁以交差故不仁不義丙丁主禮壬癸主智以相畏故或是或非若庚合於</hi>
<pb n="KR3g0042_WYG_011-28a"/>
　<hi>乙辛合於甲則剛柔相乘仁義兼濟非交差也若丙見癸官丁合壬祿則陰陽相配水火既濟非相畏也</hi>
　<hi>或以甲申乙酉為不仁庚寅辛卯為不義緣寅申庚甲之交差卯酉乙辛之暗戰丙與壬則丙非壬是丁</hi>
　<hi>逢癸則癸是丁非子午同然巳亥一揆凡命遇此一辰始可言之</hi>
故有先賢謙已處俗求仙崇釋則離宫修定歸道乃水<lb/>
府求𤣥<lb/>
　<hi>仁義每乖於得失是非常絆於榮枯於是日用不知曽無休息故有先賢謙已處俗求仙割愛少私寡慾</hi>
　<hi>或崇釋以滅心之火或歸道以益腎之精内守精神外除幻妄達物我非有明色空究竟者莫非是也</hi>
是知五行通道取用多門理於賢人亂於不肖成於妙<lb/>
<pb n="KR3g0042_WYG_011-28b"/>
用敗於不能<lb/>
　<hi>道無乎不在物無乎非道五行變化通乎大道何所不該其取用不一故謂多門如識者取之以修定仙</hi>
　<hi>者取之則求𤣥自非頓悟之士豈能與此是故賢者得之能窮理盡性達五行之妙用愚者失之終亦自</hi>
　<hi>昧而無所得能者養之以取福不能者敗之以取禍易曰苟非其人道不虛行</hi>
見不見之形無時不有抽不抽之緒萬古聨綿<lb/>
　<hi>見不見之形如十干祿寄十二支有見不見之形存焉甲祿寅寅為顯見之祿不見寅而見戌以五子元</hi>
　<hi>遁至戌見甲戌戌為甲之祿堂此所謂不見之祿甲以辛為官辛祿酉甲受金雞酉為明見之官不見酉</hi>
　<hi>而見未以天官遁甲入羊羣未上有辛此所謂不見之官  抽不抽之緒如陽氣生子旺卯終午陰氣生</hi>
<pb n="KR3g0042_WYG_011-29a"/>
　<hi>午旺酉終子陽生則陰死陰變則陽化子午乃陰陽化生之始終無極也陰極則陽生陽極則陰生氣自</hi>
　<hi>子午中孚甲抽扎而出出入無疾徃來不窮如絲緒之聨綿萬古不斷之義○太𤣥云見不見之形抽不</hi>
　<hi>抽之緒則日遷月變暑徃寒來代廢代興更休更旺一顯一晦一縮一抽綿綿若存無時不有葢陰陽五</hi>
　<hi>行有見不見有抽不抽其理𤣥妙其機發泄無物不有無時不然自有天地人以來便如此要頓悟何如</hi>
是以河公懼其七煞宣父畏其元辰峨眉闡以三生無<lb/>
全士庶鬼谷播其九命約以星觀今集諸家之要略其<lb/>
偏見之能是以未解曲通妙須神悟<lb/>
　<hi>元辰七煞煞之最凶命禀五行斯患孰逃上古聖賢如河上公仙之流也文宣王聖之至也猶俱畏二煞</hi>
<pb n="KR3g0042_WYG_011-29b"/>
　<hi>况其他乎於是著書濟世吉凶禍福告在未萌峨眉仙闡以三生非不精也鬼谷子播其九命非不通也</hi>
　<hi>指陳𤣥言幽奥難測故云約以星觀無全士庶三生祿命身也九命身命兩宫祿馬二位生年胎月日時</hi>
　<hi>也珞琭子恭集諸家之要旨略其偏見之能獨發心得之見著為是文大解𤣥義曲通妙機在學者神悟</hi>
　<hi>而變通之斯為善矣</hi>
臣出自蘭野㓜慕真風入肆無懸壺之妙游衢無化杖<lb/>
之神息一氣以凝神消五行而通道<lb/>
　<hi>臣者對君之稱蘭野地名自敘所出㓜慕真風則其志大矣懸壺化杖乃壺公費長房故事稱前人之至</hi>
　<hi>妙悔在已之無能外絶所欲内無所思息一氣以凝神消五行而通道故著此賦名消息焉葢造化有消</hi>
<pb n="KR3g0042_WYG_011-30a"/>
　<hi>有息故云</hi>
乾坤立其牝牡金木定其剛柔晝夜互為君臣青赤時<lb/>
為父子<lb/>
　<hi>此消息造化之大規模也乾屬陽為天道君道夫道坤屬陰為地道臣道婦道乾以動為體曰闢户坤以</hi>
　<hi>靜為體曰闔户乾坤立陰陽牝牡之合兩者交通斯五行變化在其中矣易首乾坤正此義也仁柔義剛</hi>
　<hi>金木性之所司一陰一陽剛柔相推獨剛而無柔則不能生變獨柔而無剛則不能生化晝為剛生變以</hi>
　<hi>進夜為柔生化以退積剛柔而成變化積晝夜而成進退晝為陽以象君夜為陰以象臣晝夜之道其微</hi>
　<hi>有消息其著有盈虛其分有幽明其數有生死一泰一否一損一益終始之相因新故之相代榮辱之所</hi>
<pb n="KR3g0042_WYG_011-30b"/>
　<hi>至福祿之自來莫不本諸此也五行之神曰帝東方青帝之父生南方赤帝之子青赤之理父傳子道也</hi>
　<hi>言陰陽五行之中有君臣父子夫婦之道存焉是造化之大指通乎人倫也歟</hi>
不可一途而取軌不可一理而推之時有冬逢炎熱夏<lb/>
草遭霜類有陰䑕棲氷神龜宿火<lb/>
　<hi>此言陰陽五行之道微妙難通隠奥難測不可只一途取軌一理而推之如冬寒夏熱此理之常時之正</hi>
　<hi>也若冬逢炎熱夏草遭霜則非其時矣非其時而行其令是可以常理拘乎䑕火龜氷此理之有類之宜</hi>
　<hi>也陰䑕棲氷神龜宿火則非其類矣非其類而居其所是可以一途論乎常者易究不常者難窮造化豈</hi>
　<hi>易言哉鄒子吹律而寒谷囘春孝婦含寃而六月飛霜古今紀灾異此類甚多不可謂非陰陽五行之變</hi>
<pb n="KR3g0042_WYG_011-31a"/>
　<hi>也火䑕之毛績而為布氷蠶之脂登而為爼此世之所知也神異經曰北方有層氷萬里厚百丈有䑕重</hi>
　<hi>萬斤毛長尺餘在中藏焉是陰䑕之棲氷也爾雅曰一曰神龜十曰火龜郭璞讚云天生神物十朋之龜</hi>
　<hi>或游於火是神龜之宿火也徐子平指冬至一陽生夏至一陰生為冬逢炎熱夏草遭霜以癸祿在子為</hi>
　<hi>人元丙以癸為官印戊祿在已為人元癸以戊為官印為陰䑕棲氷神龜宿火恐非賦義</hi>
是以陰陽罕測志物難窮大抵三冬暑少九夏陽多禍<lb/>
福有若禨祥術士希其八九<lb/>
　<hi>上文言冬熱夏霜氷䑕火龜非陰陽常理物類相感故云罕測難窮此反照破上文言時有冬逢炎熱大</hi>
　<hi>抵三冬暑必少也夏草遭霜大抵九夏陽必多矣寒暑既有其常陰陽可窺其奥禍福當以理推禨祥顯</hi>
<pb n="KR3g0042_WYG_011-31b"/>
　<hi>以類應術士專門論三命五行行年歲運遇旺相得位之運則泰遇休囚失位之運則否只道其常可希</hi>
　<hi>冀八九中足矣人命行年歲運禍福之應如禨祥之變異志物之難窮挾術之士十分之中此理亦難希</hi>
　<hi>其八九葢天地無全功而况於人乎亦通</hi>
或若生逢休敗之地早歲孤窮老遇建旺之鄉臨年偃<lb/>
蹇若乃初凶後吉以源濁而流清始吉終凶類根甘而<lb/>
裔苦<lb/>
　<hi>身雖逐運必假運以資身勢須及時亦假時而乘勢生逢壯歲運宜處於旺鄉晚遇衰年運恰宜於困地</hi>
　<hi>是乃隨宜消息休旺自如初生歇滅而晚歲興隆者源濁流清之謂也㓜年建旺而臨老蛉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者裔苦根</hi>
<pb n="KR3g0042_WYG_011-32a"/>
　<hi>甘之謂也其乃較量運氣窮究根源先察根基厚薄兼明運限始終雖未百發百中亦可希其八九大抵</hi>
　<hi>人命立年為尊其胎月日時資以次之故曰作四柱之君父為吉凶之主宰而立其年也明運氣之本推</hi>
　<hi>虚實之基而取其月觀安危之兆察苦樂之原而取其日定貴賤之本決生死之期而取其時辨㓜蔭之</hi>
　<hi>始究未立之前而取其胎月管初主日管中主時管末主年則總綂之須要終始兼濟前後相應則富貴</hi>
　<hi>兩全財祿雙顯無初吉終凶始凶終吉之異矣然而不易得也或只中下興隆亦可為成實之命</hi>
觀乎萌兆察以其原根在苗先實從花後<lb/>
　<hi>談命之説以胎為根以月為苗以日為花以時為實窮根可以知苗見花然後知實是以聖人觀乎先兆</hi>
　<hi>見乎未萌即察其根源則知其苗裔也徐曰欲知運内吉凶先看根元勝負根元有貴則運臨貴而必貴</hi>
<pb n="KR3g0042_WYG_011-32b"/>
　<hi>根元有財則運臨財而發財根元有灾則運臨灾而生灾其説亦通</hi>
胎生元命三獸定其門宗律吕宫商五虎論其成敗<lb/>
　<hi>禽分三十六位支列一十二辰次而布之一辰三獸子人䑕蝠鶯丑人牛蟹鱉寅人虎狸豹卯人兎狐貉</hi>
　<hi>辰人龍蛟魚巳人蛇鱔蚓午人馬鹿麋未人羊鷹鴈申人猴猿猱酉人雞烏雉戌人狗狼豺亥人猪豕㺄</hi>
　<hi>凝神子云象神者即天祿主大富貴不象神者天云不祿具以形神性氣斷之胎生元命只如甲子生人</hi>
　<hi>生月癸酉胎逢甲子元命是同又如乙丑金人月若巳卯胎逢庚午以土生金二説並詳其意不遠或曰</hi>
　<hi>以年取月以月取胎觀三處承屬謂之三獸有無吞啖傷形則可以定宗門之出處陽六為律陰六為吕</hi>
　<hi>五音總於律吕律吕相合分支定干五行合為五音是故甲巳宫土遁起丙寅乙庚商金遁起戊寅丙辛</hi>
<pb n="KR3g0042_WYG_011-33a"/>
　<hi>羽水遁起庚寅丁壬角木遁起壬寅壬癸徵火遁起甲寅五音皆自寅起寅為十二月之初二六時之首</hi>
　<hi>也人之成敗吉凶由此而始</hi>
無合有合後學難知得一分三前賢不載<lb/>
　<hi>道立於兩成於三變於五而天地之數具其十也耦之而已無合有合如甲與巳合柱不見已而得午緣</hi>
　<hi>午中有已祿寅與亥合柱不見亥而得壬緣亥上有壬祿又如寅午戌合柱不見寅而得甲緣寅中有甲</hi>
　<hi>祿得一分三如甲得已為一合得午為二合得亥為三合此乃得一祿而分三祿與前見不見之形抽不</hi>
　<hi>抽之緒理相貫穿李虛中論支干合全格年月日時胎五位能合干支全言子則丑在言寅則亥在言甲</hi>
　<hi>則巳在言乙則庚在祿干五位如帶甲乙丙丁戊自然合起己庚辛壬癸十二支如帶寅卯辰巳午自然</hi>
<pb n="KR3g0042_WYG_011-33b"/>
　<hi>合起未申酉戌亥或於子丑位有祿馬加之則十干十二支皆合全矣徐曰無合有合即刑合丑子遥巳</hi>
　<hi>等格得一者既見有寅刑巳丑破巳而丙戊被刑破而出則便分三而行是三合巳酉丑也古歌曰虎生</hi>
　<hi>奔已猪猴走羊擊猪蛇自然榮此解亦通</hi>
年雖逢於冠帶尚有餘灾運初至於衰鄉猶披尠福<lb/>
　<hi>年太歲也運大運也年雖逢於冠帶猶披暴敗之餘灾運雖至於衰鄉猶帶旺官之尠福此行運所以有</hi>
　<hi>前後五年之説二句互文見義</hi>
大段天元羸弱宫吉不及以為榮中下興隆卦凶不能<lb/>
成其咎<lb/>
<pb n="KR3g0042_WYG_011-34a"/>
　<hi>天元十干也干以生旺為榮若衰病死墓絶則天干羸弱雖所臨官分之吉如得財官將星天乙之類亦</hi>
　<hi>不及以為榮中地支也下納音也中下俱臨五行興旺之地雖八卦定分為凶亦不能致灾徐曰凡命天</hi>
　<hi>元臨財官之地而生不得時本氣羸弱上下五行休旺又不相輔雖官遇祿馬之吉亦不及以為榮如庚</hi>
　<hi>辛生於春月别位有火尅金金見寅卯甲乙為財緣木中旺火害金而金又不得其令雖宫屬財吉而反</hi>
　<hi>發凶禍之例是也中者人元下者支元如丁以壬為官印中下祿馬建旺成慶雖火臨絶地却乘中下之</hi>
　<hi>貴成鑑曰祿雖絶而建貴陶朱云絶祿亡財不為凶兆是也或以一吉三生屬九官五鬼絶命屬八卦亦</hi>
　<hi>通</hi>
若遇尊凶卑吉救療無功尊吉卑凶逢灾自愈祿有三<lb/>
<pb n="KR3g0042_WYG_011-34b"/>
㑹灾有五期<lb/>
　<hi>立年為尊其胎月日時資以次之大運為尊其太歲小運資以次之若遇本命與大運德合於建旺之鄉</hi>
　<hi>其歲運日時凶而不能為咎大運與本命争戰於死囚之地其歲運日時吉而未足為救故曰云云○祿</hi>
　<hi>有三㑹者長生帝旺庫也其為至吉之地灾有五期者衰病死敗絶其為至凶之地葢祿對灾言非干祿</hi>
　<hi>之祿當以活看今之學者但舉三合而以金逢巳酉丑木居亥卯未火得寅午戌水遇申子辰便是祿有</hi>
　<hi>三㑹非也徐言以八字中内外三元有最得力者為尊即用神也用神不可損傷若有損傷則雖别位之</hi>
　<hi>吉不能救若年月日時内外三元雖有尅戰但不損於尊者即逢灾自愈也更切消息所損之神主何吉</hi>
　<hi>凶害命則身灾害妻則妻灾害官則官失其説有理但尊卑字灾通</hi>
<pb n="KR3g0042_WYG_011-35a"/>
凶多吉少類大過之初爻福淺禍深喻同人之九五<lb/>
　<hi>凶多吉少之命以其休囚無氣故不宜於進用有類大過初爻其爻辭云初六藉用白茅无咎六陰柔無</hi>
　<hi>過人之才初在下非有為之時可以遯世而避位戒人以慎之道也夫子曰慎斯術也以徃其无所失矣</hi>
　<hi>正此意也福淺禍深之命以其五行相尅而無氣亦非謀望進用之宜喻如同人卦中之五爻辭云同人</hi>
　<hi>先號咷而後笑大師克相遇象曰同人之先以中直也可見直道難行戒人以自克之意也</hi>
聞喜不喜是六甲之虧盈當憂不憂頼五行之救助<lb/>
　<hi>聞喜以盈為言盈者益也不喜以虧為言虧者損也損益之道由六甲而推之或以空亡為天地虛脱之</hi>
　<hi>辰六陽命畏於陽宫六陰命畏於陰位歲運行年遇祿馬貴人而在空亡五行之虧盈相制是聞喜不喜</hi>
<pb n="KR3g0042_WYG_011-35b"/>
　<hi>也○當憂不憂是五行休廢之處逢生如木得甲申癸巳之例假如戊申人得丁酉暴敗破碎自刑丁酉</hi>
　<hi>死火已化為土子傳母道甲寅人運至申上衝刑反吟祿馬俱絶為旺金所制遁見壬申是干救神術云</hi>
　<hi>絶處逢父母變灾為福是也余見六甲五行其説圓活或元命八字有虧有盈有救有助或行運流年有</hi>
　<hi>虧有盈有救有助不可執定虧盈者或吉或凶之謂也救助者制凶扶吉之謂也</hi>
八孤臨於五墓戌未東行六虛下於空亡自乾南首<lb/>
　<hi>甲子旬中戌亥為空亡對衝為六虚乃辰巳也戌亥是乾金之位在西極之北隅迤邐甲戌甲申自乾南</hi>
　<hi>首故寅申巳亥四孤之地辰戌丑未五墓之鄉向戌未而東行順空亡而逆轉或以八孤者除辰戌丑未</hi>
　<hi>乃五行之墓其餘八音孤虚之辰孤臨於墓如申酉人孤辰在亥而寡宿居未五行之墓寄於四氣之中</hi>
<pb n="KR3g0042_WYG_011-36a"/>
　<hi>其氣皆隨月建而來行東之戌與未乃火木之墓木自亥生火從寅起火木之氣皆自寅首之東行而鍾</hi>
　<hi>藏於戌未之墓如乙丑生人以亥為六陰正空亡亥衝巳為六虚亥為乾天巳為㢲地巳乃南方之首神</hi>
　<hi>故云六虚下於空亡孤既東行虚則西迴二者嘗相對此總論十二支中神煞之名順逆循環孤虚空亡</hi>
　<hi>五墓為人命之最要者歟</hi>
天元一氣定侯伯之遷榮支作人元運商徒而得失<lb/>
　<hi>以干為祿故天元清秀吉將加臨人得之而貴也以支為命故支元純粹四柱比和人得之而富也此天</hi>
　<hi>地之分干支之别也天元一氣不是一様如今談命者所指以其象天故云一氣天祿之所司也須祿帶</hi>
　<hi>天德官印貴食五行四柱中兼得生旺氣者至貴○商賈之徒詳以人元定財物之得失須觀有氣無氣</hi>
<pb n="KR3g0042_WYG_011-36b"/>
　<hi>當究進神退神故下文云財命有氣財絶命衰運對定而言定則决定運則流轉義各有所取也</hi>
但看財命有氣逢背祿而不貧若也財絶命衰縱建祿<lb/>
而不富<lb/>
　<hi>人生以財命為主五行所尅者謂之財有氣謂財與命皆得寓於五行生旺之地雖四柱背祿使之無官</hi>
　<hi>亦不至貧賤若命與財俱無氣雖得月建坐祿使有小官亦不能致富貴假如庚寅木尅丙戌土為財土</hi>
　<hi>旺在戌身命二木至東南戌雖背申之庚祿以其財命有氣故不貧又如甲辰生人得丙寅火以金為財</hi>
　<hi>絶在寅辰土至寅為命鬼兼遇空亡財絶命衰雖月建坐祿以財命無氣故不富前云以干為祿向背定</hi>
　<hi>其貧富葢指財命兩宫各宜旺地不但八字行運皆然徐説以財命有氣如甲乙見巳午等月建祿不富</hi>
<pb n="KR3g0042_WYG_011-37a"/>
　<hi>如甲乙生寅卯等月當並詳之</hi>
若乃身旺鬼絶雖破命而長年鬼旺身衰逢建命而夭<lb/>
夀<lb/>
　<hi>破命長年以其本命旺宫逢絶鬼者是也如火在已宫值水木居寅地逢金土向申鄉遇木金歸亥中逢</hi>
　<hi>火○逢建命而夭夀以其本命衰鄉逢旺鬼是也以土到寅中見木火歸亥地逢水金在已鄉得火火居</hi>
　<hi>申位逢金俱以納音取之五行之理受制則天制物則夀舊云建命主長夀破年主夭殤故竹輪經云建</hi>
　<hi>命未必延長破命未必天夀此珞琭子所以消息也天元論貴人元論富財命論貧富身鬼論夀夭各指</hi>
　<hi>其重者言之也</hi>
<pb n="KR3g0042_WYG_011-37b"/>
背祿逐馬守窮途而恓惶祿馬同鄉不三台而八座<lb/>
　<hi>祿者爵祿之謂也馬者車馬之謂也人命重祿馬故先言之祿馬皆可以致富貴若祿背之而去馬逐之</hi>
　<hi>而㪚二者俱失所以守窮途而恓惶背如陰陽之相背非所謂向也逐如㪚逐之逐非所謂追也如癸亥</hi>
　<hi>人得正月甲寅癸祿在子寅以背之驛馬在巳寅以刑之前因刑而逐去其馬後因背而不能及祿馬在</hi>
　<hi>面前祿在背後向前趂馬祿又不來囘住待祿馬又漸遠此正與趕祿攔馬相反同鄉用日干遁祿時干</hi>
　<hi>遁馬五子元求之則可知假令庚午人得壬辰日丁未時便以丁壬庚子遁至戊申緣庚祿午馬同在申</hi>
　<hi>上與本命相得尤佳又如甲申人丁丑月巳酉日丙寅時命生時於帝座上㑹同祿馬兼甲申巳亥丙寅</hi>
　<hi>皆禀五行清旺生氣故應晚年有非常之遇所以位至三公夀踰七十徐説以祿為官馬為財見傷官為</hi>
<pb n="KR3g0042_WYG_011-38a"/>
　<hi>背祿見比刼為逐馬如甲人生三春九夏天元更帶丙丁甲乙或亥卯未之例同鄉乃壬午癸巳等日柱</hi>
　<hi>有丁巳丙戊歸祿午巳之例並當詳之</hi>
官崇位顯定知夾祿之鄉小盈大虧恐是刼財之地<lb/>
　<hi>夾祿即拱祿如癸丑得癸亥之例刼刼煞如丁丑得丙寅歲水以尅火為財丙寅乃自生之火可謂小盈</hi>
　<hi>丑人以孤刼在寅丑土受寅木之制為財化鬼斯所謂大虧也三命以財旺為吉人以有財為福若值劫</hi>
　<hi>地縱祿命有一二吉處亦不免大虧徐論夾祿如癸丑日癸亥時不可本祿位為歲月所占别位又不可</hi>
　<hi>尅壊天干衝動地支夾貴不住走了貴氣所以福聚之地不可被傷禍聚之地不可無救五陽干見五陰</hi>
　<hi>為刼財五陰干見五陽為敗財刼凶於敗其解尤善</hi>
<pb n="KR3g0042_WYG_011-38b"/>
生月帶祿入仕居赫奕之尊重犯竒儀藴藉抱出羣之<lb/>
器<lb/>
　<hi>王廷光解生月帶祿以生月為運元帶天祿生旺之氣而行運者主平生温厚為福最多舉生月而生日</hi>
　<hi>生時可知或四柱五行互相帶祿兼乘生旺之氣為貴瑩和尚解本命祿元與生月同用日干求之如庚</hi>
　<hi>子人甲申月但得乙庚日便用丙丁推之甲申是也徐子平解甲乙人秋生丙丁人冬生即正氣官星生</hi>
　<hi>月帶之則父子之氣近為祿相需更生日支内天元自旺生時不居休敗行年復在祿鄉為生月帶祿余</hi>
　<hi>見以戊日逢乙巳月壬日逢己亥月癸日逢戊子月干支帶官祿或年日時所坐之支得坐月干以壬寅</hi>
　<hi>日得甲辰月辛酉日得辛巳月之例入仕定居赫奕之尊○重犯竒儀王廷光解乙丙丁為三竒戊巳庚</hi>
<pb n="KR3g0042_WYG_011-39a"/>
　<hi>辛壬癸為六儀十干用九而遁去其甲者之謂儀如乙巳生得辛巳月日辛為儀乙為竒乙以辛巳為生</hi>
　<hi>成官又坐官祿長生學堂二巳乃重犯竒儀竒儀者天地陰陽耦合英秀之氣也瑩和尚則以甲戊庚乙</hi>
　<hi>丙丁法天地二儀李仝則以子加寅順數至年月見本命余觀遁甲論三竒六儀王廷光之解為是</hi>
　　<hi>此以上論貴命根基此以後説運中會遇故下文云云</hi>
陰男陽女時觀出入之年陰女陽男更看元辰之歲<lb/>
　<hi>男女之别男尊女卑陽位本男陰位本女今言陰男陽女失其序矣既失其序則運有逆順大運出入之</hi>
　<hi>年慮招不測之咎陽男陰女各得其宜大運遷變之年更看元辰等煞是故吉凶悔吝生乎動者也行運</hi>
　<hi>為三命之最要乎徐子平解此最詳元辰是當生元有害官印之辰前云出入之年此論元辰之歲其理</hi>
<pb n="KR3g0042_WYG_011-39b"/>
　<hi>無二至於論節氣之淺深財官之向背皆前人所未發也</hi>
與生地之相逢宜退身而避位凶㑹吉㑹伏吟反吟陰<lb/>
錯陽差天衝地擊<lb/>
　<hi>此説運中所遇吉凶禍福生地相逢瑩和尚則以本年長生中逢鬼旺如金逢乙巳火土遇庚申木火見</hi>
　<hi>甲寅水木逢辛亥金王廷光則以五行有父子相繼之道父壯則子㓜子强則父衰子父同處子既來矣</hi>
　<hi>父已成功自當告退是知他生我而休子代父位也易震為長男用事而乾父退居西北亦是此理徐子</hi>
　<hi>平則以庚辛生人運到申酉以火為官祿火至申酉病死木為財帛木到申酉死絶官財俱無即建祿不</hi>
　<hi>富之説也恐非賦義行年歲運祿馬五處皆在生旺之地共來扶我元命謂之吉㑹共尅我元命謂之凶</hi>
<pb n="KR3g0042_WYG_011-40a"/>
　<hi>㑹伏吟者大運與元命相對以陰遇陰曰錯以陽過陽曰差人命有陰陽錯雜人運有陰陽交差元命與</hi>
　<hi>運在東南而遇太歲在西北謂之天衝元命與運在西北而遇太歲在東南謂之地擊吉㑹凶㑹言運遇</hi>
　<hi>伏吟反吟陰錯陽差天衝地擊其間亦有吉㑹凶㑹未必皆凶也如甲子金命伏吟庚子土為吉戊子火</hi>
　<hi>為凶反吟戊午火為凶庚午土為吉西北衝東南主動改出入是内衝外也東南衝西北雖衝而不動是</hi>
　<hi>外衝内也遇此者皆主不寧其間吉凶兩存陰陽錯差則純陰純陽不生不成所作多竒而不耦或曰天</hi>
　<hi>衝地擊乃天干地支大運與元命相衝擊非專指五行陰陽絶滅之地也歲運得此更在反伏吟上則其</hi>
　<hi>為凶㑹可知四柱寓於其上縱貴不夀</hi>
或逢四煞五鬼六害七傷地網天羅三元九宫福臻成<lb/>
<pb n="KR3g0042_WYG_011-40b"/>
慶禍併危疑扶兮速速抑乃遲遲<lb/>
　<hi>此皆言行運所遇之神煞也命前四辰曰四煞乃寅申巳亥四衝之刼煞也命前五辰曰五鬼乃子人見</hi>
　<hi>辰亥人見卯也或指辰戌丑未為四煞五行遇尅為五鬼六害寅巳之例七傷亡煞等神或以一吉二宜</hi>
　<hi>三生四煞五鬼六害七傷八難九厄皆是三元九宫内諸神煞之名歲運逢之故多為凶若元命三元九</hi>
　<hi>宫五行生旺為福之臻尚可以成吉慶以五行為神煞之先也若三元九宫五行四柱在衰敗之地歲運</hi>
　<hi>又值諸凶煞所謂禍併危疑者歟煞扶乃速速成灾福抑乃遲遲為慶余以二句併兼禍福言扶禍則速</hi>
　<hi>扶福則遲抑福則速抑禍則遲徐説元命犯辰戌丑未大運又行到其上謂之四煞大運干為鬼制財尅</hi>
　<hi>官運與太歲同謂之五鬼丑未生人柱中元有丑未更大運在辰戌丑未却遇太歲在子午卯酉者謂之</hi>
<pb n="KR3g0042_WYG_011-41a"/>
　<hi>六害運中逢七煞為之七傷如甲乙人用庚辛為宫運在南方或逢寅午戌巳與未太歲是也四煞輕五</hi>
　<hi>鬼重六害輕七傷重運逢之輕歲遇之重地綱天羅戌人不得見亥亥人不得見戌謂之正天羅辰人不</hi>
　<hi>得見巳巳人不得見辰謂之真地網中間又分亥見戌辰見巳為尤重遇之者災病連綿大凡推運須看</hi>
　<hi>生年太歲與運生尅生尅巳定然後𠫭諸神煞則吉凶無不驗矣</hi>
歴貴地而待時遇比肩而争競至若人疲馬劣猶託財<lb/>
旺之鄉<lb/>
　<hi>孟子云雖有鎡基不如待時若運入貴神之地待時數符合則有福慶最忌者比肩也如比肩並行之運</hi>
　<hi>必有争競弱者伏强在吉凶神煞升降言之若祿馬氣衰但得祿財命財旺相亦可扶持或曰比肩争競</hi>
<pb n="KR3g0042_WYG_011-41b"/>
　<hi>如兩庚奪一丁兩丙食一戊分擘其福如此者交相是非人疲馬劣本命支曰人元兼驛馬皆在五行衰</hi>
　<hi>敗無氣之地其所以不為灾者以財旺如戊午火命驛馬在申申中金旺火衰是也徐解歴貴地而待時</hi>
　<hi>如壬辰癸巳生人用土為官祿用火為財帛而生月不居九夏不在四季雖歴貴地猶待四時基本元有</hi>
　<hi>元無也遇比肩而争競如壬辰癸巳更在九夏四季得其官祿之時大運又在火上分野却遇太歲是壬</hi>
　<hi>癸年亥子丑亦同或為衝刑或為破害主稱意中夭横人疲者人元疲乏也馬劣者所合之辰馬弱也如</hi>
　<hi>甲午生人運行西方午為人元屬火火到西方死絶人疲也甲以巳為巳午内有巳土巳到西方亦自衰</hi>
　<hi>敗馬劣也午雖疲乏猶頼西方金旺為財秋金懷壬癸亦可與巳破鬼生財此説得之</hi>
或乃財旺祿衰建馬何避掩衝歲臨尚不為灾年登故<lb/>
<pb n="KR3g0042_WYG_011-42a"/>
宜獲福<lb/>
　<hi>尅者之謂財寓者之謂祿乘者之謂馬馬是扶身之本祿為養命之源祿乘貴而遷官馬運財而獲福祿</hi>
　<hi>財驛馬兼得之則富貴兩全偏得之則次或天祿雖衰而身財猶旺兼遇驛馬來乘縱使揜伏衝擊歲運</hi>
　<hi>尚不為灾况後歲運更在五行生旺㑹合豐登之處故宜獲福之多矣掩者伏吟衝者反吟也假令癸亥</hi>
　<hi>生得乙巳歲遇祿水雖絶在巳而以水人尅火為財火旺在巳兼巳上乘馬雖巳亥相衝臨於反吟之上</hi>
　<hi>以身旺之財不為灾咎若歲運不相衝臨在三合六合五行生旺之地又逢財遇馬可謂年歲豐登故宜</hi>
　<hi>獲福者歟徐曰此節與前意同而理異也如丙午人運至西方雖財旺而祿衰下元建馬為助言酉中有</hi>
　<hi>辛合丙則不畏掩衝此與中下興隆不殊前説財運掩衝固不為忌此論歲臨運位亦未可便言凶咎太</hi>
<pb n="KR3g0042_WYG_011-42b"/>
　<hi>歲為造化之主百煞之尊來臨壓運多凶少吉若三元内外五行官印有用亦可以利見大人而成吉㑹</hi>
　<hi>財帛有用亦可以因貴人而發財帛且如生日是壬午大運是庚午歲是戊午此言歲運並臨亦為吉㑹</hi>
　<hi>次年交辛未其氣不殊官印財帛有用其獲福宜也</hi>
大吉生逢小吉反夀長年天罡運至天魁寄生續夀<lb/>
　<hi>丑為大吉未為小吉如癸未日生人行丑運或丁丑日生人行未運不得謂之反吟皆謂之生氣癸受氣</hi>
　<hi>於巳而成形於未丁受氣於亥而成形於丑故曰生逢如六壬課發用丁課在未癸在丑亦此意也丑未</hi>
　<hi>為陰陽之中㑹天乙貴神所臨主與本逢之則有長年之夀辰為天罡戌為天魁如庚戌生人行辰運或</hi>
　<hi>甲辰生人行戌運不得謂之反吟庚受氣於寅而成形於辰甲受氣於申而成形於戌皆是生氣鬼谷子</hi>
<pb n="KR3g0042_WYG_011-43a"/>
　<hi>云罡中有乙魁裏㐲辛是也前云生逢後云寄生義不殊也或曰此後八句再明反吟吉凶無固必之義</hi>
　<hi>假令乙丑陰命男在六月生遁見癸未木雖本命生月相尅合主夭傷却為乙丑納音金尅癸未納音木</hi>
　<hi>反夀長年歌云便將生月用為身却以納音囘作命身衰尅命短天年命徃尅身長夀命是也假令戊辰</hi>
　<hi>陽命男在三月生計五歲起運順行五十六運至壬戌納音水來生戊辰木又三月天月德俱在壬寄在</hi>
　<hi>戌上又生木故曰寄生續夀瑩和尚曰以下四節並用真印始得其詳乙丑金印癸未木印壬辰水印甲</hi>
　<hi>戌火印戊辰土印長生續夀惟寄與反除此五干未有知其然也緣丑中有乙木未上有癸水癸水生其</hi>
　<hi>乙木増長祿元反夀長年莫非是也戌中有甲辰中有壬壬水生其甲木續其丙火故曰天罡運至天魁</hi>
　<hi>寄生續夀大要十干為祿定人修短故也</hi>
<pb n="KR3g0042_WYG_011-43b"/>
從魁抵蒼龍之宿財自天來太衝臨昴胃之鄉人元有<lb/>
害<lb/>
　<hi>酉為昴胃之鄉從魁是也卯曰蒼龍之宿太衝是也支元取財今言天來者緣酉上有辛卯中有乙辛金</hi>
　<hi>制其乙木故云財自天來以其酉金尅其卯水乙木畏於辛金祿既被傷人元受尅若然酉人遇卯為吉</hi>
　<hi>卯人逢酉為凶位列尊卑剛柔斷矣徐曰蒼龍屬辰酉生人逢辰是酉中辛金尅辰中乙木為財用支内</hi>
　<hi>天元為財也卯人運至酉金尅木而反相刑支作人元故曰有害害者是七煞不犯衝刑尅制亦偏陰偏</hi>
　<hi>陽也</hi>
金祿窮於正首庚重辛輕木人困於金鄉寅深卯淺<lb/>
<pb n="KR3g0042_WYG_011-44a"/>
　<hi>陰極生陽陽極生陰陰陽自然之理也陽金生於巳而死於子絶於寅陰金生於子而死於已絶於卯正</hi>
　<hi>死正生之謂重偏生偏死之謂輕次以陽木生亥絶申陰木生午絶酉陽木申深而酉淺陰木申淺而酉</hi>
　<hi>深葢寅卯指羣木之情庚辛舉衆金之類申是水生之地木曰困寅是生火之宫金云窮也一云丙辛有</hi>
　<hi>合故辛輕乙庚有合故卯淺</hi>
妙在識其通變拙説猶神巫瞽昧於調絃難希律吕<lb/>
　<hi>凡命運吉凶禍福如上所云賦特言其大槩妙在識其通雙賦辭雖拙而理妙應如神設若不能通變譬</hi>
　<hi>之巫瞽昧於調絃希律吕之和難矣</hi>
庚辛臨於甲乙君子可以求官北人運在南方貿易獲<lb/>
<pb n="KR3g0042_WYG_011-44b"/>
其厚利<lb/>
　<hi>金木有相得之理水火有既濟之道故特舉而言之曰庚辛臨於甲乙則餘八千可知也北人運在南方</hi>
　<hi>則餘東西可知也言君子見小人則不然言北人須亥子方為是甲以辛為官乙以庚為官如庚辛之運</hi>
　<hi>歲來臨甲乙之人故曰君子可以求官在小人反以為鬼也亥子北方之水己午南方之火以水行運至</hi>
　<hi>火我尅之為財所以貿易獲其厚利或謂壬癸之位其卦屬坎丙丁之位其卦屬離水歸火地運至財鄉</hi>
　<hi>不知壬癸是祿巳牛是命干支不相入如壬癸得丙丁止可謂之祿財而巳不可以貿易言也談命者須</hi>
　<hi>當分祿命身</hi>
聞朝歡而夕泣為盛火之炎陽觀禍福之賖遲則多因<lb/>
<pb n="KR3g0042_WYG_011-45a"/>
於水土<lb/>
　<hi>此論五行之性明禍福之遲速也火之性暴而多傷故鑽木而烟飛撃石而光發朝歡旋泣今是昨非由</hi>
　<hi>火傳薪莫知其極也水土為物其性柔和致於禍福之端得其遲緩之意葢智與信也火木性快易發易</hi>
　<hi>休水土性遲難成難敗</hi>
金木未能成器聽哀樂以難名似木盛而花䌓狀密雲<lb/>
而不雨<lb/>
　<hi>言金者則尚木金得用而木乃成是以剛濟柔也言木者則尚金木成器而金得著仁者必有勇也若有</hi>
　<hi>金無木勇而無禮則亂有木無金庚辛虧而義寡金者西方之器也主哀木者東方之物也主樂樂而不</hi>
<pb n="KR3g0042_WYG_011-45b"/>
　<hi>淫者木遇金也哀而不傷者金得木也凡此者皆大人之命也若明水火之歸中用乎金木之間隔由是</hi>
　<hi>哀樂不能動其心乃外方難名之人若偏陰偏陽似木盛花繁偏陽之謂伏密雲不雨偏陰之謂見人命</hi>
　<hi>要陰陽兩停則為應格之命故下文云云又曰金不能成器藉火以陶鎔木未能成功假金以削刻故樂</hi>
　<hi>必以哀為主益必以損為先木盛花繁秀而不實密雲不雨晦而難明兩在未測之間擬議生矣是故旺</hi>
　<hi>而不可無制衰而不可無生得處比和復歸純粹</hi>
乘軒衣冕金火何多位劣班卑陰陽不定<lb/>
　<hi>前論水火以相濟而成慶次論金木而為官鄉是知水貴升火貴降木要濟柔為剛金要損剛益柔則互</hi>
　<hi>用為慶其間獨有金剛火强不可不知也金至堅之物非盛火則不能革化火至暴之物非金無以顯諸</hi>
<pb n="KR3g0042_WYG_011-46a"/>
　<hi>用金火兩停方為鑄印之象故賦云乘軒衣冕此君子之器也須金火兩停者當之若火多金少金多火</hi>
　<hi>輕皆為凶暴之命金旺於西方火旺於南方各恃其勢則為自刑之刑如此之命雖日時有用終歸於位</hi>
　<hi>劣旺卑而巳是陰陽不能定分故也金陰也火陽也既陰陽兩偏則貴賤高卑無所定著况有金而無火</hi>
　<hi>有火而無金其為凶徒又可知也或曰人命四柱五行金火多者不足貴以金剛不能順物火暴而難益</hi>
　<hi>其生為氣不常故君子之道鮮矣庚人得丙辛人得丁純陰純陽為尅為鬼是為陰陽不定雖有出身亦</hi>
　<hi>位劣班卑不能大顯亦通</hi>
所以龍吟虎嘯風雨助其休祥火勢將興故先煙而後<lb/>
熖<lb/>
<pb n="KR3g0042_WYG_011-46b"/>
　<hi>此為上文五行相尅或未成器合貴不貴此又言相尅相生之性因以龍虎煙熖為喻若五行各得其所</hi>
　<hi>則如龍行雨降虎嘯風生又如火旺先有其煙後有其熖或以龍吟虎嘯二句喻人年吉而歲運又吉若</hi>
　<hi>初凶後吉者必不然譬若火之始然先煙而後熖也葢煙生於火而能欝火煙以有氣未通為義豈非火</hi>
　<hi>外景而内晦煙達而後生不猶人之始凶終吉者哉徐解龍吟虎嘯當以戊辰甲寅其義甚詳不然但遇</hi>
　<hi>寅與辰相得亦是先煙後熖明陰陽氣順有次序與其為氣也不殊終非賦義</hi>
每見凶中有吉吉乃先凶吉中有凶凶為吉兆<lb/>
　<hi>此本上文言吉凶相為倚伏如前論從魁抵蒼龍之宿財自天來吉也是酉中辛尅辰中乙木為財辰乃</hi>
　<hi>水鄉復能奪辛金之官論財却不缺而失官為凶太衝臨昴胃之鄉人元有害凶也却木用金為官酉則</hi>
<pb n="KR3g0042_WYG_011-47a"/>
　<hi>不背官祿凶中反吉賦意始於説運次議五行之後再詳言之又如火人行水運則是七煞凶也或用水</hi>
　<hi>為官吉也水行巳午運南方獲利為財吉也却下有戊巳七煞凶也如此極多要學人深造變通以根本</hi>
　<hi>取最重者言之曇瑩曰吉凶之相仍禍福之相因陰陽之常理也世固有吉人凶於吉凶人吉於凶者君</hi>
　<hi>子所不道也亦道其常而巳凶若勝吉吉藴凶中吉若勝凶凶藏吉内駁雜生於純粹比和出於戰争故</hi>
　<hi>曰吉中有凶凶為吉兆</hi>
禍自向末言福可以迎推纔入衰鄉論灾宜其逆課男<lb/>
迎女送否泰交居陰陽二氣逆順折除<lb/>
　<hi>此言灾福吉凶由於行運禍旬向末如見凶運十年終滿前交吉運若當生年月氣深或行年太歲扶助</hi>
<pb n="KR3g0042_WYG_011-47b"/>
　<hi>向祿臨財更不須待交運只在此運末便可迎祥而推之纔入衰鄉人命久歴福地方交背祿財絶之運</hi>
　<hi>然未可便以凶言是論灾於逆課也男迎女送陽男陰女運順行也一運十年更分前後各五年凡入吉</hi>
　<hi>運得節氣深男迎者前五年發福女送者後五年發福或曰男詳大運初入之年迎何灾福故云迎女詳</hi>
　<hi>大運将出之年送何灾福故云送男迎女送否泰交居作一義看迎吉送凶迎凶送吉是否泰交居也陰</hi>
　<hi>男陽女陽男陰女依逆順行運折除即前折除三歲為年也看新舊運上有何吉凶以運數言曇瑩曰此</hi>
　<hi>論行運各指長生次於衰地如金生於巳而衰於戌戌上男順行於死囚休廢女逆行於帝旺臨官已上</hi>
　<hi>男順旺於申酉之鄉女逆困於寅卯之地故云禍旬云云陰陽二氣葢言小運乃年之氣也大運是月之</hi>
　<hi>氣也日干為運月支為氣小運則從生日後交大運則論其氣而過二氣運行由我命者也故曰陰陽二</hi>
<pb n="KR3g0042_WYG_011-48a"/>
　<hi>氣云云</hi>
占其金木之内顯於方所分野標其南北之間恐不利<lb/>
於徃來一旬之内於年中而問干一歲之中求月中而<lb/>
問日向三避五指方面以窮通審吉量凶述歲中之否<lb/>
泰<lb/>
　<hi>此言運行東西南北金木水火之鄉有利不利兼歲中否泰言也王氏曰木火金水乃四方專一之氣各</hi>
　<hi>擅方所分野如春之辛卯夏之戊午秋之癸酉冬之丙子四方各抱自旺之氣而不可相犯故五行旺氣</hi>
　<hi>取仲一辰謂之白虎煞如東方之木徃西方逢金南方之火來北地遇水所謂煞忌四仲物禁失道曰君</hi>
<pb n="KR3g0042_WYG_011-48b"/>
　<hi>曰父不可兩亡以其相尅徃必不利若五行衰絶無氣逢相衝徃來則反互用為福如乙亥火得癸巳水</hi>
　<hi>火至巳而旺水至亥而旺互換逢旺徃來何傷壬寅之金為臣不强庚申之木事君不暴獨占一隅奚有</hi>
　<hi>造化葢祿旺貴其自亨患難欲得相救故也一旬之内於年中而問干以年之干則有以知甲之所寓於</hi>
　<hi>是同旬之生也一歲之中求月中而問日謂一歲之中則有異者陰陽男女之命也求於月而問日者欲</hi>
　<hi>知節氣日數以定㡬歲為行大運之法也運之行也宜向三元生氣避五鬼絶路指陳方面窮通陰陽觀</hi>
　<hi>祿馬之向背大運之盛衰由此以審吉凶不出指顧間能述歲中之否泰或以生氣福德天醫為向三絶</hi>
　<hi>體遊魂五鬼絶命本官為避五徐曰占讀作去聲看當生歳月所占如木用金為官在陽命男運出未入</hi>
　<hi>申陰命男運出亥入戌是向祿臨財於金木分野之際如金用木為財陽命男運出丑入寅陰命男運出</hi>
<pb n="KR3g0042_WYG_011-49a"/>
　<hi>巳入辰是向祿臨財在木火方所之中更加太歲月令氣候扶同言之標對本言又有標准之義則是命</hi>
　<hi>基本也南者向明而徃也北者向北而來也此言運氣出入動靜或吉或凶不可駁雜或遇交運之年不</hi>
　<hi>可輕舉一旬之内於年中問干是月中求日也一歲之中求月中問日是年中求月也向三避五是歲中</hi>
　<hi>求吉利方所也凡坐作進退向吉避凶莫大於此矣一旬十日也年中生日也凡在一月之中一旬之内</hi>
　<hi>將生日天元配合而言則知其日中休祥定立生日為主也一歲之中取月令以生尅配合而言則知其</hi>
　<hi>月中休咎也且如人生得地須太歲為尊是一歲之中求生月帶祿或官印原有原無是月而問日乃看</hi>
　<hi>命總法也</hi>
壬癸乃秋生而冬旺亥子同途甲乙乃夏死而春榮寅<lb/>
<pb n="KR3g0042_WYG_011-49b"/>
卯一揆<lb/>
　<hi>此言人命有生旺死絶而行運所值有宜與不宜通指五行言也庚為衆金之主故居申而生水水歸亥</hi>
　<hi>子冬天而旺壬為聚水之源故居亥而生木水歸寅卯春天而旺甲為羣木之首故居寅而生火火歸巳</hi>
　<hi>午夏天而旺戊為衆土之尊故居巳而生金金歸申酉秋天而旺壬癸亥子一類水也水生於申而旺於</hi>
　<hi>子甲乙寅卯一類木也木旺於卯而死於午故壬癸秋生而冬旺甲乙夏死而春榮</hi>
丙寅丁卯秋天宜以保持己巳戊辰度乾宫而脱厄<lb/>
　<hi>此指納音言也丙寅丁卯爐中火火之旺也至秋宜以保持以火至秋而死况他火乎巳巳戊辰大林木</hi>
　<hi>木之盛也度乾宫而脱厄以木至亥而生也况别木乎又丙寅丁卯舉火之類火既尅金秋天保持者何</hi>
<pb n="KR3g0042_WYG_011-50a"/>
　<hi>也言水生於秋故也巳巳戊辰舉木之類木既生亥乾宫脱厄者何也言亥有乾金故也明五行休旺之</hi>
　<hi>道造化自然之理或元命或行運或流歲皆宜慎之</hi>
值病憂病逢生得生旺相崢嶸休囚滅絶論其眷屬憂<lb/>
其死絶<lb/>
　<hi>值病憂病以休囚滅絶為言逢生得生以旺相崢嶸為義值病憂病者五行病中逢鬼是也木值辛巳金</hi>
　<hi>火值甲申水土遇庚寅木金逢乙亥火如此之類休囚滅絶逢生得生者五行生處逢生是也木臨癸亥</hi>
　<hi>水火得庚寅木水值壬申金金逢丁巳土如此之類旺相崢嶸或值之於當生或逢之於歲運更看始終</hi>
　<hi>隨宜消息五行生我者父母我生者子孫尅我者官鬼我尅者妻財比和者兄弟忌在空亡死絶之地憂</hi>
<pb n="KR3g0042_WYG_011-50b"/>
　<hi>居休囚衰敗之鄉隨眷屬所得言之此總論五行生乎天地之間寓於十二支内有長生沐浴冠帶臨官</hi>
　<hi>帝旺衰病死墓絶胎養内有四吉四凶四平也</hi>
墓在鬼中危疑者甚足下臨喪面前可見<lb/>
　<hi>墓在鬼中乃五行墓中逢鬼如金畏巳丑火木防乙未金水愁丙辰土土忌戊辰木火怕壬戌水如此之</hi>
　<hi>格或行乎歲運主危疑之甚足下臨喪以命前二辰為喪門如辛亥人見已丑既入墓又臨喪乃足下同</hi>
　<hi>為禍面前可見言其凶速也若太歲諸煞大小運臨之憂其不測之灾防有外服之象</hi>
憑陰察其陽禍歲星莫犯於孤辰恃陽鑒以陰灾天年<lb/>
忌逢於寡宿<lb/>
<pb n="KR3g0042_WYG_011-51a"/>
　<hi>寅卯辰人巳為孤辰丑為寡宿其寅辰為陽之位丑巳為陰之位故曰憑陰察其陽禍歲星莫犯於孤辰</hi>
　<hi>巳午未人以申為孤辰辰為寡宿未巳為陰之位申辰為陽之位故曰恃陽鑑以陰灾天年忌逢於寡宿</hi>
　<hi>天年猶小運也歲星猶太歲也陽以孤辰為重陰以寡宿為重徐曰陰以陽為對陽以陰為耦言陽則未</hi>
　<hi>嘗無陰言陰則未嘗無陽故憑陰可以察陽恃陽可以鑒陰歲星者太歲也不可在孤辰之上假令寅卯</hi>
　<hi>辰人遇太歲在巳寅人勾絞卯人喪弔辰人謂之控神煞又謂之邀神煞主阻礙抑塞天年亦太歲不可</hi>
　<hi>在寡宿之上如寅卯辰人遇太歲在丑辰人勾絞卯人喪弔寅人謂之窺神煞又謂之迫神煞主人窺竊</hi>
　<hi>逼迫䧟害其或三元刑戰歲運不和是五行祿馬為害之年則為凶尤甚</hi>
先論二氣次課延生父病推其子祿妻灾課以夫年<lb/>
<pb n="KR3g0042_WYG_011-51b"/>
　<hi>五行相生為父子其為傳受之氣青赤等類是也陰陽相制為夫妻其為交合之辰支干等類是也假令</hi>
　<hi>金病無疑畏火急求水以救之以金生水為子能尅火故也又如金之灾者恐值火也且看火之休旺何</hi>
　<hi>如此乃救解二法最為詳要徐曰二氣者陰陽也延生者命運也先别陰陽次分命運父病二句是明陰</hi>
　<hi>陽進退之象也假令庚辰人十月生庚金病於亥是父病也庚生壬為子壬祿在亥是子有祿也庚以乙</hi>
　<hi>為妻大運到巳乙木病於巳是妻灾也而庚金復得延年五行俱如此類如壬癸日生人以庚辛為父行</hi>
　<hi>亥子運金病死亥子主父母灾或丁憂丙丁日生人以庚辛為妻行寅卯運金絶寅卯主妻灾或喪偶又</hi>
　<hi>如丙寅人大運至戊申火雖病而丙寅為戊申之父土至申長生子祿既生父承子祿之蔭雖病亦不至</hi>
　<hi>死如丁卯人行運至甲午火尅金為妻金至午而敗可謂妻灾丁卯火旺於午又逢天祿金火相得陰陽</hi>
<pb n="KR3g0042_WYG_011-52a"/>
　<hi>相合雖五行妻灾以夫年旺而不為凶葢父子天合夫妻人合是人之至親骨肉也故觀其夫子之命遇</hi>
　<hi>凶神惡煞當刑傷父母妻子則父病必深妻灾必重</hi>
三宫元吉禍逢可以延推始末皆凶灾忽來而迅速<lb/>
　<hi>三宫乃祿命身三元長生之宫四柱寓居是宫逢祿馬貴人五行生旺謂之元吉雖行年歲運逢凶神惡</hi>
　<hi>煞欲為之禍亦遲延而不至於夭折三元五行無氣加以歲運凶神惡煞來臨是始末皆凶其禍之至迅</hi>
　<hi>速而不可救徐曰前論陰陽始終此説人命吉凶如命内天元人元支元内外歲月時中值貴祿不居休</hi>
　<hi>敗是根基主本三元元吉或值行年太歲運命乖危之地然亦可以推禍以遲延也若三元内外雖有祿</hi>
　<hi>馬貴氣却八字中衝刑破害不唯有貴而不貴又終為凶人之命如遇吉運則防因福生禍遇凶運則灾</hi>
<pb n="KR3g0042_WYG_011-52b"/>
　<hi>忽來而迅速二解同一義也</hi>
宅墓受煞落梁塵以呻吟喪弔臨人變宫商為薤露<lb/>
　<hi>命前五辰為宅命後五辰為墓煞刼煞灾煞歲煞也命前二辰為喪門命後二辰為弔客人人元也古之</hi>
　<hi>善歌者有遶梁之聲善唱者合宫商之曲今易以呻吟愁嘆變為薤露挽歌則喪弔臨門宅墓受煞故也</hi>
　<hi>其或太歲凶煞臨併大小運限刑衝必致凶禍切宜預偹或宅墓二位若遇逐年太歲喪門弔客黄旛豹</hi>
　<hi>尾太陰大耗将軍諸惡煞入宅一主呻吟二主忍痛三主分離四主哭泣此為四聲入宅或云移居避舍</hi>
　<hi>可免此言流歲所遇之凶煞也人命原有尤重</hi>
干推兩重防灾於元首之間支拆三輕慎禍於股肱之<lb/>
<pb n="KR3g0042_WYG_011-53a"/>
内下元一氣周居去住之期<lb/>
　<hi>干推兩重者干為天元以象元首遇德見貴者吉逢煞值鬼者凶天元兩值受尅如甲子生得庚午月加</hi>
　<hi>以庚午日謂之重者干不勝重尅故也防灾於頭目胸背之間支拆三輕支猶人之支節主之於命帶三</hi>
　<hi>合六合者吉逢四衝三刑者凶支辰三刑逢傷如辛酉人得庚寅月丁巳日戊申時謂之輕者刑不至於</hi>
　<hi>本命故也慎禍於腹臟股肱之内或以三合逢傷亦通下元一氣納音是也其主宰五行逐干支遷變而</hi>
　<hi>成否泰其灾禍不拘元首股肱故云周居去住之期天干推兩重况三乎支拆三輕况兩乎此干支輕重</hi>
　<hi>之别也或曰此論十干遇大運在本年上值干反尅太歳干尅名為鬼臨頭患頭而之疾十二支辰若身</hi>
　<hi>命逢生死旺五鬼須有四肢腰脚之疾比於干為輕也復言氣運陶隠居歌曰甲巳五年乙庚四丙辛三</hi>
<pb n="KR3g0042_WYG_011-53b"/>
　<hi>歲丁壬二戊癸須從一歲推又有納音行運氣相生福德相尅凶五行恭順皆如意金人遇金犯凶禍木</hi>
　<hi>人見木營求遂水人值水主動摇運順逆氣須還記假令癸酉男命三月生三月建丙辰便従丙辰起三</hi>
　<hi>歲丁巳土二歲此五年納音是土别無刑尅戊午住一年巳未住五年此六年納音是火金遇火凶庚申</hi>
　<hi>上四年辛酉三年此七年納音是木自十二至十八主營求稱遂餘倣此循環數之或一宫住五年或住</hi>
　<hi>一年故云去住之期大運住在旺鄉設使氣有相制則不能為害</hi>
仁而不仁慮傷伐於戊巳至於寢食侍衛物有鬼物人<lb/>
有鬼人逢之為灾去之為福<lb/>
　<hi>甲乙本五常為仁今反言不仁以其尅戊巳凶也如甲見戊乙見已偏陰偏陽為尅為伐為孤為背則五</hi>
<pb n="KR3g0042_WYG_011-54a"/>
　<hi>行為不仁也若甲見巳乙見戊剛柔相乘兩得其所未可以不仁言也賦中舉甲乙戊己為例其餘五行</hi>
　<hi>可以例求五行變化與人事相通至於寢食侍衛皆不外於仁而巳五行我尅之謂財尅我之謂鬼譬之</hi>
　<hi>辛卯人遇丁酉辛祿在酉逢丁為辛之鬼是之謂祿頭逢鬼物有鬼物命支屬木酉支屬金金來尅木是</hi>
　<hi>之謂人元受尅人有鬼人格局中類此者運逢之則為灾去之則為福或曰君子晨興暮寢常宜攝衛䕶</hi>
　<hi>持其或食息弗調動過生灾於是合中逢鬼吉内藏凶雖或人情所為亦被陰陽所宰然也寢食言調養</hi>
　<hi>之至切也侍衛言左右之至近也此二者甚不可輕忽以物中有鬼物人中有鬼人吉凶之變自近及遠</hi>
　<hi>為速之甚也且如戊見甲為不仁或歲月時中見庚辛則為仁謂戊食庚庚來制甲或見巳亦為仁謂巳</hi>
　<hi>合甲能侍衛甲也戊逢甲本不仁為灾有庚巳寢食侍衛是謂去之為福</hi>
<pb n="KR3g0042_WYG_011-54b"/>
就中裸形俠煞魄徃酆都所犯有傷魂歸岱嶺<lb/>
　<hi>就中是本上文鬼物鬼人言就中所遇極重者五行沐浴之地謂之裸形如本音沐浴大運逢之者灾水</hi>
　<hi>土人運在酉木人運在子火人運在卯金人運在午鬼谷子謂之波浪限俠煞者元辰七煞也如人運在</hi>
　<hi>沐浴之上與太歲併者灾或當生歲時原有所犯之神則魂歸岱嶺魄徃酆都此至凶之名也或云俠煞</hi>
　<hi>拱七煞也裸形見煞尤為不吉午乃辛煞酉乃乙煞子乃丁煞卯乃巳煞假如辛巳日乙未時是裸形俠</hi>
　<hi>煞餘倣此或以甲子金人得戊午歲金裸形在午加以戊午旺火夾帶自刑反吟灾煞破甲子之命如此</hi>
　<hi>則所犯有傷</hi>
或乃行來出入抵犯凶方嫁娶修營路登黄黒<lb/>
<pb n="KR3g0042_WYG_011-55a"/>
　<hi>行來出入動作施為也嫁娶修營乃動作施為中之大者吉凶悔吝生乎動故君子慎焉珞琭子既談三</hi>
　<hi>命五行又述出人方所當避四魔五鬼六害七傷八難九厄為凶方一徳二生為吉方取逐年太歲神煞</hi>
　<hi>看之行黄道為吉黒道為凶也○或曰此論人運氣自運元而行來出入吉凶之地遇五行相尅相生有</hi>
　<hi>嫁娶修營之理五行我尅之謂妻妻在五行生旺之地則可娶娶之則為助尅我之謂夫夫在五行生旺</hi>
　<hi>之地則可嫁嫁之則為福言出於夫婦可以成嫁娶之義也修營者言五行雖有正性兩間有不常之變</hi>
　<hi>是以君子修德營生以待時而巳路登黄黒指運元月建上行黒道十年順行至除滿上行黄道如運到</hi>
　<hi>黄道凡百皆利運至黒道凡百抑塞凡人修為動作進退向背莫不本乎陰陽體合運氣吉凶俱不能逃</hi>
灾福在歲年之位内發覺由日時之擊揚五神相尅三<lb/>
<pb n="KR3g0042_WYG_011-55b"/>
生定命每見貴人食祿無非祿馬之鄉源濁伏吟惆悵<lb/>
歇宫之地<lb/>
　<hi>凡説歲中休祥専看日時與太歲生尅刑衝言之生日為妻生時為子日時與太歲和合及財物有用無</hi>
　<hi>諸壞者依事物而言之如太歲與日時相刑或六合三合中有元辰七煞者凶亦看類而言之故下文云</hi>
　<hi>云○或曰歲年指太歲行年言凡人命遇流年歲君凶則為灾吉則為福皆由五行中日時之激揚響應</hi>
　<hi>於歲位五神者五行也三生者三元也凡觀人命須究根基用三元定宫以五行相配此法以日時祿馬</hi>
　<hi>五子元求之或相生於本命建旺之鄉或駁尅於當生滅絶之地至若運限加臨必有吉凶之兆凡遇五</hi>
　<hi>行而造化滅絶空亡更逢運限刑衝惡星交併主多憂少樂必招天殞惆悵呻吟故號歇宫之地或指惆</hi>
<pb n="KR3g0042_WYG_011-56a"/>
　<hi>悵為煞名子人見亥卯人見寅午人見巳酉人見申指五神為絶體遊魂五鬼絶命本宫三生為生氣天</hi>
　<hi>醫福徳此以上謂出入嫁娶修營之法非三命之説謂用太歲五行之位内看其灾福亦須擇吉日吉時</hi>
　<hi>乃可用事其説亦通</hi>
狂横起於勾絞禍敗發於元亡宅墓同處恐少樂而多<lb/>
憂萬里囘還乃是三歸之地<lb/>
　<hi>神煞者天地五行精氣也各有所主吉凶談命者先推五行休旺格局然後恭以神煞觀其事類陽命以</hi>
　<hi>前三辰為勾後三辰為絞陰命以前三辰為絞後三辰為勾或交臨運限乃招狂横之灾元辰亡神二煞</hi>
　<hi>名更值當生凶煞歲運刑星多因官事勾連無端縈絆加以宅墓同處於勾絞元亡之上尤凶譬癸亥生</hi>
<pb n="KR3g0042_WYG_011-56b"/>
　<hi>前五辰見戊辰乃水之墓流年歲運若帶煞來同處其中是宅墓同處也三歸者乃辰戌丑未此云三丘</hi>
　<hi>亦云五墓萬物歸根復命反本還元凡此四辰以應囘環之象或以三元五行歸宿之地為三歸如甲子</hi>
　<hi>人得亥年為木祿之一歸得申月是水命之二歸巳運是身金之三歸皆指三元本音長生之位而言雖</hi>
　<hi>身客萬里長途将有迴還之理也徐曰勾絞不可在元命日時二運之上更或與元辰七煞併者尤凶宅</hi>
　<hi>墓如戊子生遇辛未太歲亦須未子日上有日時或大運同宫者則重主不利陰人小口家宅此言大運</hi>
　<hi>在十二辰之間順逆囘環在三元本祿本財終宿之地遇此者優安享福</hi>
四煞之父多生五鬼之男六害之徒命有七傷之事<lb/>
　<hi>此專論骨肉四煞指刼灾天地言或以辰戌丑未為四陰煞五鬼乃子人見辰丑見卯寅見寅卯見丑辰</hi>
<pb n="KR3g0042_WYG_011-57a"/>
　<hi>見子巳見亥午見戌未見酉申見申酉見未戌見午亥見巳是也三元受傷於年養子乃是五鬼之男反</hi>
　<hi>制受尅不和順也六害子穿未等例十二支不順命值一兩重六害或展轉凶煞併衝如此之人命有七</hi>
　<hi>傷之事决矣七傷乃害六親及本身也或以四煞専指四刼五行生於四孟生者萬物之父五行尅我為</hi>
　<hi>鬼人所遇生敗旺死絶五變者是也譬之甲申自生之水為木人刼煞之父而生庚申木為子甲乃庚之</hi>
　<hi>父至申而絶逢庚為鬼加以丁亥因為甲申之六害如此則命有七傷之事矣七傷亦神煞名觀賦前云</hi>
　<hi>或逢四煞五鬼六害七傷可見</hi>
眷屬情同水火相逢於沐浴之鄉骨肉中道分離孤宿<lb/>
尤嫌於隔角<lb/>
<pb n="KR3g0042_WYG_011-57b"/>
　<hi>此合上文言也沐浴煞長生第二位子午卯酉是也孤辰寡宿巳論於前隔角寅申巳亥是也有人命逢</hi>
　<hi>沐浴相尅又孤辰寡宿臨於隔角之位如卯日丑時丑日卯時之例丑者北方之氣卯者東方之神其趣</hi>
　<hi>不同眷屬情同水火言不相合也分離則又甚矣</hi>
須要明其神煞輕重較量身尅煞而尚輕煞尅身而尤<lb/>
重<lb/>
　<hi>五行所司者命也論命必先之以五行四柱格局次論神煞吉凶可以較量禍福之輕重而巳先論五行</hi>
　<hi>見根基之厚薄分格局之高下二者相叅庶不差悞神煞上文勾絞元亡孤辰寡宿隔角沐浴宅墓喪弔</hi>
　<hi>伏吟反吟三歸四煞五鬼六害七傷等名是也祿馬財官印綬食神乃五行生尅正理不可以神煞名之</hi>
<pb n="KR3g0042_WYG_011-58a"/>
　<hi>身指歲干言或以歲干支納音言吉凶神煞或得於日時之間或逢於歲運之内但以煞尅身而重身尅</hi>
　<hi>煞而輕更要隨五行四柱格局詳審消息</hi>
至於循環八卦因河洛之遺文畧之定為一端究之翻<lb/>
成萬緒<lb/>
　<hi>珞琭子言三命五行不外九宫八卦循環推究便有許多道理出焉此非臆説乃因河洛遺文而為之也</hi>
　<hi>始出一端易有太極是也終成萬緒變六十四卦三百八十四爻吉凶悔吝不啻萬緒而已一端萬緒在</hi>
　<hi>學者畧之究之或曰畧之定為一端即元一氣兮先天也究之翻成萬緒即賦中所説五行三元運氣行</hi>
　<hi>年祿馬貴德諸吉凶神煞是也</hi>
<pb n="KR3g0042_WYG_011-58b"/>
若值攀鞍踐祿逢之則佩印乘軒馬劣財微遇之則流<lb/>
而不返<lb/>
　<hi>數起於一而終於九九者究也究窮數之終而極於九九者九陽太過窮極生化之數也人貴賤成敗之</hi>
　<hi>理莫不由之於數而巳譬癸酉生壬戌月丁亥日庚子時坐天祿月日時中納音水土得三陽生旺之成</hi>
　<hi>數陰生命三辰㑹祿馬攀鞍之上斯命也必致身於貴顯故曰若值云云如乙酉生丁亥月巳卯日丁亥</hi>
　<hi>時命亥月雖乘水馬遇丁亥土尅之為鬼卯日雖坐天祿以水土俱死於卯而遇身鬼衝破本命所謂祿</hi>
　<hi>馬返以為鬼灾矣祿馬既失必藉身財為資而水以火財自絶於亥生月日時皆臨三財死絶之地此五</hi>
　<hi>行之窮數也雖有祿馬身財盡為鬼物所奪縱使得運以數之終窮休敗飄蕩無歸故曰馬劣云云○或</hi>
<pb n="KR3g0042_WYG_011-59a"/>
　<hi>曰馬前一辰為攀鞍馬後一辰為鞭策攀鞍有位與天元帶合者人得之貴也須要加臨吉將歲運資身</hi>
　<hi>更於旺相之宫始可言福驛馬微劣財命休囚則塗炭辛勤終無成立此以四柱臨之定主飄蓬</hi>
占除望拜甲午以四八為期口舌文書巳亥慎三十有<lb/>
二善惡相伴摇動遷移夾煞持丘親姻哭送<lb/>
　<hi>此論行年大小運由之於數數有竒耦之變吉凶自此以生也甲午生人三十二小運丁酉金家旺鄉乙</hi>
　<hi>丑太歲本音正庫又逢驛馬入宅天乙加臨故占除望拜之喜已亥生人三十二小運丁酉在弔客太歲</hi>
　<hi>庚午在死鄉仍為六厄之宫三元受尅故有口舌文書之患又歲運交宫當須意㑹吉凶相伴禍福交攻</hi>
　<hi>未有不因遷變而興故云善惡相伴摇動遷移則吉凶悔吝生乎動者也辰戌丑未謂之四煞亦云三丘</hi>
<pb n="KR3g0042_WYG_011-59b"/>
　<hi>之地各以五行五墓假令己巳木命得乙未日生此是本家三丘又加以羊刃故曰夾煞持坵危疑者甚</hi>
　<hi>自行來出入止夾煞持丘此一節文亦備陰陽地理三元九宫之例用遊年太歲决其灾福非盡三命之</hi>
　<hi>理兹不盡述</hi>
兼須詳其操執觀其秉持厚薄論其骨狀成器藉於心<lb/>
源木氣盛而仁昌庚辛虧而義寡<lb/>
　<hi>此言雖用五行定命見其貴賤灾福慮有特傑非常之人似氷䑕火龜難窮罕測之資則三元五行不足</hi>
　<hi>以盡之也兼須詳其操執秉持骨狀心源則視其所以觀其所由察其所安心術制行兩得之矣相貌德</hi>
　<hi>行互見之矣人焉廋哉人焉廋哉此珞琭子觀人之法而有合於吾儒之論也麻衣有心無相相逐心生</hi>
<pb n="KR3g0042_WYG_011-60a"/>
　<hi>有相無心心隨相滅亦是此義甲乙木主仁丙丁火主禮戊己土主信庚辛金主義壬癸木主智木盛則</hi>
　<hi>仁昌金虧則義寡餘皆象事知器占事知來此以五行配五常定人之器量也</hi>
惡曜加而有喜擬其大器福星臨而禍發以表凶人<lb/>
　<hi>修之於身其德乃真故曰忠孝仁義德之順也雖臨諸煞反為權星富貴而驕自貽厥咎故曰悖傲無禮</hi>
　<hi>德之逆焉善不失善報為惡自招殃此珞琭子深戒之也擬表二字最有味惡曜宜加禍而反有喜非大</hi>
　<hi>器之君子不能也葢器識遠大之人忠孝仁義慎禮守法禍焉能干故曰擬其福星臨宜喜而反有禍乃</hi>
　<hi>小人恃命而妄作也不忠不孝不仁不義悖逆無禮禍焉能迯故曰以表語曰凶人凶其吉吉人吉其凶</hi>
　<hi>此之謂也此承上文操執秉持骨狀心源而言君子小人見矣</hi>
<pb n="KR3g0042_WYG_011-60b"/>
處定求動尅未盡而難遷居安問危可凶中而卜吉<lb/>
　<hi>此珞琭子敎人求名謀動趨吉避凶之道也天命在德亦當論尅我尅彼我尅彼則為權彼尅此則為鬼</hi>
　<hi>是尅是財不尅不食處定求動尅未盡而難遷行年歲運五行來尅本命為官不能遷動宜守靜以待之</hi>
　<hi>不衝不尅則難以發越居安問危可凶中而卜吉者君子居則觀其象而玩其詞動則觀其變而玩其占</hi>
　<hi>是以自天祐之吉無不利且吉凶禍福之興也非聖人孰能察於未萌之前哉若能趨吉避凶居安慮危</hi>
　<hi>亦庶乎其無咎矣</hi>
貴而忘賤灾自奢生迷而不返禍從惑起<lb/>
　<hi>君子見天命而不敢求福於天小人慢天命而不知正福於巳貴而忘賤迷而不返不能居安問危而轉</hi>
<pb n="KR3g0042_WYG_011-61a"/>
　<hi>處定求動是以灾自奢生禍從惑起至於亡身敗家而不悔不亦深可哀哉</hi>
殊常易舊變處為萌福善禍淫吉凶異兆<lb/>
　<hi>動靜為利害之樞機智慮乃禍福之門户術不可不慎機不可不察小人不知天命不中常道輕生易物</hi>
　<hi>則禍淫由此而始也君子得時而動失時而守體天行道畏於輕動則福善由此而生也易曰吉凶悔吝</hi>
　<hi>生乎動者也又曰吉凶者得失之象也積善之家必有餘慶積不善之家必有餘殃又曰知進退存亡之</hi>
　<hi>道者其唯聖人乎此珞琭子篇終之大戒也</hi>
至於公明季主尚無識變之文景純仲舒不載比形之<lb/>
妙<lb/>
<pb n="KR3g0042_WYG_011-61b"/>
　<hi>管公明司馬季主郭景純董仲舒此四賢者探天人之奥原性命之理窮陰陽象數知未來吉凶尚無識</hi>
　<hi>變之文不載比形之妙言造化深隠不易度量珞琭子不言姓氏不知何時人觀其賦中自云出入蘭野</hi>
　<hi>又稱及於郭景純疑六朝時人梁昭明其近之昭明所居乃蘭陵之野也或以為周靈王太子子晉則誣</hi>
詳其徃聖鑒以前賢或指事以陳謀或約文而切理多<lb/>
或少剩二義難精今者叅詳得失補綴遺蹤規為心鑑<lb/>
永掛清臺引列終編千希得一<lb/>
　<hi>凡論五行離道者非也離世法者非也離人物者亦非也或約文而切理或指事以陳謀於中神煞交叅</hi>
　<hi>吉凶互體是知五行通道志物難窮流布其間豈云小補珞琭終於此談言是賦之作詳徃聖之遺文鑒</hi>
<pb n="KR3g0042_WYG_011-62a"/>
　<hi>前賢之得失文博而言約道妙而義深顯仁藏用乃五行三命之指南也後學者繼此而發明之使聵者</hi>
　<hi>聰瞽者明歴百世而無窮統一性之常在觀其始末通神合變縦横之諭皆不溺於他術戒諭之言多有</hi>
　<hi>合於至道若珞琭者豈非圓機之士高尚之流也歟</hi>
　　通𤣥子撰集珞琭子賦註<lb/>
金逢寅午戌方吉丙戊巳午喜慶德甲乙寅卯是財神<lb/>
壬癸潤下為傷尅<lb/>
　<hi>庚用丁官辛用丙官喜丙丁愛寅午戌利巳午未火旺之地向祿臨官辛巳庚午為貴假如庚申辛酉庚</hi>
　<hi>午辛未庚寅辛卯庚子辛丑庚辰辛巳庚戌辛亥此十二宫命金家以火為官木為財火到申酉亥子丑</hi>
<pb n="KR3g0042_WYG_011-62b"/>
　<hi>無氣木到申酉戌子丑氣衰是財命無氣貧賤之命也若生月日時遇旺相坐午巳寅位之地可為貴命</hi>
　<hi>若不遇火則非貴命見壬癸亥子水者為背官背祿不成慶也得寅午戌全為官神入局天元戊癸全為</hi>
　<hi>化火官局地支巳午全為暗官局更遇木神補助並為上局柱有壬癸亥申子辰水喜遇戊巳尅水為救</hi>
　<hi>又為印貴見甲乙寅卯亥為財未為財庫無刑害財庫受實可作發財斷之背祿不逢官印貴地只遇木</hi>
　<hi>旺商徒發財之命</hi>
壬癸四季巳午榮戊巳榮官財丙丁甲乙曲直皆凶地<lb/>
庚辛印顯附龍鱗<lb/>
　<hi>壬癸者真水也喜戊巳辰戌丑未巳午方吉葢壬用巳官癸用戊官巳午官祿之地四位之土皆歴自旺</hi>
<pb n="KR3g0042_WYG_011-63a"/>
　<hi>之鄉四五月上旬六月中上旬及三月下旬生官有氣乃能成慶水以土為官位若遇甲乙亥卯未寅木</hi>
　<hi>破其官尅害輕者則官卑名㣲尅害重者不得其官得庚辛金神旺相可為助救反主貴</hi>
火喜辰申亥子宫壬癸官旺土孤窮戊巳退神甲乙進<lb/>
金財榮顯祿興隆<lb/>
　<hi>火見壬癸葢丙用癸官丁用壬官真造化既濟之道見亥子為正官位丁猪丙䑕為貴神辰申亥子以為</hi>
　<hi>貴逢土為六害無救則貧再逢甲乙旺相為救庚辛巳酉丑為財祿命也</hi>
土值寅卯未亥局甲乙榮官金破祿庚辛背祿愛丙丁<lb/>
壬癸辰中長享福<lb/>
<pb n="KR3g0042_WYG_011-63b"/>
　<hi>戊巳值亥卯未為貴戊尋玉兎巳猪頭為貴命又旺祿旺官之方遇庚辛巳酉丑辛戌則破祿不貴四月</hi>
　<hi>八月尤重得丙丁為救神且如戊見丙巳見丁未不能救謂之偏陰偏陽若戊見丁巳見丙方是救神或</hi>
　<hi>生七月八月火死囚無氣不能救見亥子辰為財庫主發財○少木一宫亦可例見喜巳酉丑申辛庚惡</hi>
　<hi>丙丁炎上火局變壬癸亥子為印救助戊巳辰戌丑未為財</hi>
賢達之人明此訣愚昧之人迷轉盛<lb/>
　<hi>凡論命先明天干後論地支并納音為九官三元分為天地人三才論五行四柱遇一陰一陽之謂道偏</hi>
　<hi>陰偏陽之謂疾</hi>
戊巳甲乙木格停生旺官貴帝王臨<lb/>
<pb n="KR3g0042_WYG_011-64a"/>
　<hi>戊巳若逢支干木氣旺相或見己亥癸亥真長生官星主極品貴生月再旺無刑衝富貴雙全看輕重言</hi>
　<hi>之</hi>
壬癸戊巳土旺方大材分瑞上格詳<lb/>
　<hi>壬癸見戊巳辰戌丑未土巳午月生土旺相為貴</hi>
庚辛冬至一陽生丙丁生氣福如林<lb/>
　<hi>庚辛生人冬至後一陽生火有煖氣木漸到旺能生丙丁之火為官為祿</hi>
丙子夏生一陰長亥子壬癸偏官鄉<lb/>
　<hi>此明木火有功既濟之象如夏氣淺則發早夏至一陰長水漸旺故官祿生旺也</hi>
<pb n="KR3g0042_WYG_011-64b"/>
六甲生人在寅月建祿不富無差别<lb/>
　<hi>六甲生人正月建丙寅是生月帶祿為尅妻絶嗣貧賤之命甲以巳為妻月辛為官星為子皆絶於寅謂</hi>
　<hi>之金絶土囚之地祿馬妻子皆絶不為貴氣若用丙寅為食神有氣須是甲人見庚申乙人見辛或酉戌</hi>
　<hi>却在七煞旺鬼之地得寅生火鬼降伏化官為貴</hi>
乙人辛多酉月生鬼旺身衰帶疾侵<lb/>
　<hi>乙人見辛為干頭見鬼名為七煞乙人見酉身居白虎無氣之地又遇七煞尅身豈無疾患甲人見庚與</hi>
　<hi>同其人若不帶疾須夀夭</hi>
詞舘學堂主科名若無官貴定虛名<lb/>
<pb n="KR3g0042_WYG_011-65a"/>
　<hi>命逢詞舘學堂詞舘是官祿長生之地學堂是本主長生之地有官貴者有科名作貴命看無官貴則虛</hi>
　<hi>名之人前文有印甲見癸亥子是也</hi>
魁星若也逢官位定是神童腹隠貴<lb/>
　<hi>魁星者乃甲辰旬中至癸丑十日是也若遇本命官星位逢官貴學堂則應神童科譬之癸丑人見戊申</hi>
　<hi>同在甲辰一旬是也</hi>
臨官逢處人欽敬天馬財庫為貴命<lb/>
　<hi>命犯臨官人多欽重天馬為妻財論之如甲見巳為妻為財辰為財庫可作發財顯達命看若妻臨旺相</hi>
　<hi>二運或太歲再遇多主婚姻出入修造之事假如甲午人已土為妻為馬運到申酉戌午為人元到西方</hi>
<pb n="KR3g0042_WYG_011-65b"/>
　<hi>火絶死之地巳土自敗有金旺土為財祿人元財皆無氣又如丙午生運至西方丙見癸為官癸水敗西</hi>
　<hi>方是官衰丙以辛為馬為財酉戌有辛金金為丙財旺辛為馬到酉建馬本畏衝不衝掩藏亦作發財命</hi>
　<hi>斷之</hi>
命犯貴地得亨通命衰遇旺福不迎<lb/>
　<hi>命坐貴地行向祿向財運可言榮顯元命逢官貴旺相運雖凶未必為灾如壬癸生人行巳午未運可發</hi>
　<hi>北人運至南方貿易獲其厚利命遇休囚無官貴運行貴地不能成慶命旺原有官星在命運併背祿太</hi>
　<hi>歲衝害有官休官行主本長生運亦罷官失職與生地休囚者如甲乙人見亥葢官病地故言休囚生地</hi>
　<hi>相逢亦言官星病絶主為官之人宜退身避位若二運太歲併臨喪弔丘墓俠煞主哭聲祼形俠煞自主</hi>
<pb n="KR3g0042_WYG_011-66a"/>
　<hi>嗚呼</hi>
八孤五墓為僧道破祖飄蓬孤獨人<lb/>
　<hi>假甲子旬中戌亥為空亡為六虛乾屬亥戍戌南行三位是未未東行三位是辰辰北行三位是丑丑西</hi>
　<hi>行三位是戌辰戌丑未四位為孤寡五墓多為破祖孤獨飄蓬之人九流之命三元尅害為孤單命尅害</hi>
　<hi>若輕入舍命如遇真孤神尅妻害子之命通𤣥子解非珞琭本真乃自撰集與徐子平同</hi>
　　明通賦<hi>東海徐子平撰易水萬育吾解</hi>
太極判為天地一氣分為陰陽流出五行化生萬物為<lb/>
人禀命貧富貴賤由之術士知機吉凶禍福定矣<lb/>
<pb n="KR3g0042_WYG_011-66b"/>
　<hi>此原造化之始</hi>
凡看命以日干為主綂三元而配合八字干支<lb/>
　<hi>天有四時造化萬物屋有四柱各立規模命有四柱注定榮枯論者専以日辰天干為命元之主支為地</hi>
　<hi>元祿支内所藏者為人元夀八字即四柱天干地支共八字也繼善篇云四柱排定三才次分専以日干</hi>
　<hi>天元配合八字干支是也</hi>
論運者以月支為首分四時而提起五行消長<lb/>
　<hi>大運以月支起故月為提綱看月支節氣淺深四時得何節如春木夏火秋金冬水季土初氣中氣消長</hi>
　<hi>不同所行之運或順或逆或旺或衰與八字或助或泄或尅或生者本乎此先言日干次言月支舉其所</hi>
<pb n="KR3g0042_WYG_011-67a"/>
　<hi>要者以示人也</hi>
向官旺以成功入格局而致貴官印財食為吉平定遂<lb/>
良煞傷梟敗為凶轉用為福<lb/>
　<hi>五行臨官帝旺在四柱為本宫成功之地入格局則貴破格局則賤如官印財食本是吉神須無傷尅衝</hi>
　<hi>刑破敗則為平定遂良乃入格也煞傷梟敗本為凶煞若有制伏去留合化是謂轉用為福亦入格也觀</hi>
　<hi>下取用諸格局其喜忌自可見矣四吉四凶格局之最重者故首言之賦云日主最宜健旺用神不可損</hi>
　<hi>傷是也</hi>
全備藏蓄於辰戌丑未長生鎮居於巳亥寅申子午則<lb/>
<pb n="KR3g0042_WYG_011-67b"/>
成敗相逆卯酉乃出入交互<lb/>
　<hi>此言十二支包藏十干各有生死成敗出入交互獨歩云辰戌丑未四庫之局寅申巳亥四生之局子午</hi>
　<hi>卯酉四敗之局喜忌篇云財官印綬全備藏蓄於四季之中官星財氣長生鎮居於寅申巳亥是也或以</hi>
　<hi>子午為天地之基柱卯酉為日月之門户是指其地而遺其理也</hi>
支干有不見之形無中取有節氣存有餘之數混處求<lb/>
分<lb/>
　<hi>此總言造化之妙支干不見之形節氣有餘之數即上十二支中所包藏人元乃無中取有混超求分如</hi>
　<hi>遥巳拱夾等格是以天干而取地支之物非無中取有而何如子初三刻分屬壬水丑初三刻分屬癸水</hi>
<pb n="KR3g0042_WYG_011-68a"/>
　<hi>寅初三刻分屬艮土是節氣藏於一字而各有所主非混處求分而何賦云無合有合後學難知得一分</hi>
　<hi>三前賢不載繼善篇云見不見之形無時不有是也</hi>
善惡相交却喜化惡崇善吉凶混雜至怕害吉添凶<lb/>
　<hi>此下轉言看命之法本上文取有求分而言如甲日見丙丁背祿為惡為凶見戊巳財星為善為吉而丙</hi>
　<hi>丁化木助財是謂化惡崇善怕乙木尅害財星是謂害吉添凶觀下文財印交差喜官煞化之官煞混雜</hi>
　<hi>喜印綬化之無印喜財馬資化之無財印喜羊刃合之或食神傷官制之又如制煞受破煞制不住印化</hi>
　<hi>見財破化為凶之類皆是</hi>
是故得局朝元非富則貴犯垣破局非天則貧<lb/>
<pb n="KR3g0042_WYG_011-68b"/>
　<hi>局者三合四雜正局之宫如亥卯未木局辰戌丑未土局之類甲乙見亥卯未為本局丙丁見亥卯未為</hi>
　<hi>印局戊巳見亥卯未為官局庚辛見亥卯未為財局壬癸見亥卯未為傷局之類元即本元垣廟如子宫</hi>
　<hi>癸朝元丑未巳土朝元之類凡元垣得之或用為命元則夀為官印則貴為財則富為背祿生財益富但</hi>
　<hi>得其一無衝刑尅破者功名富貴反之則否犯垣如子貴忌丑未尅破午衝破卯刑破之類一子二午破</hi>
　<hi>盡一半得半福破局如申子辰忌寅午戌衝破之類大凶若用星虛成飛天祿馬格反貴餘倣此</hi>
得失均兼進退仍復<lb/>
　<hi>得朝犯破此造化之有得有失有進有退此得則彼失强進則弱退中間均兼仍復變化難測非精察詳</hi>
　<hi>辨不能分也如甲朝垣於寅忌申衝破若有二寅一申二甲一庚亦無害以甲有力而進也又寅被申衝</hi>
<pb n="KR3g0042_WYG_011-69a"/>
　<hi>有亥可救亥字堅盛為福十全亥或受戊尅己衝則敗若亥字多不怕亦强而進也進退相仍一成一敗</hi>
　<hi>只看歲運助起何邊為福為禍可知</hi>
神煞相絆輕重較量<lb/>
　<hi>神煞凡財官印食傷煞刃敗皆是中間喜忌不同愛憎互異如下諸格所論是也須輕重較量何者當時</hi>
　<hi>而重為用何者失令而輕不用重者留之輕者去之此與上二句總言其理當如此詳較考珞琭賦須要</hi>
　<hi>明其神煞輕重較量身尅煞而尚輕煞尅身而尤重是指諸吉凶神煞也徐子平専以官印祿馬貴賤之</hi>
　<hi>别名解之如甲申丙寅乙卯辛巳乙用庚為官辛為煞庚官在申得寅衝去丙合辛煞乙木生旺故貴甲</hi>
　<hi>寅丁卯癸丑丁巳是身尅煞身弱財旺力不能任其財官故夭如乙丑辛巳丁巳巳酉身旺財亦旺可任</hi>
<pb n="KR3g0042_WYG_011-69b"/>
　<hi>其財所以止富如甲子辛未乙卯甲申乙日用庚官以辛為煞庚在申内六月生官旺煞衰此是正官得</hi>
　<hi>位七煞失所又喜身旺變鬼為官故貴辛丑庚寅乙巳甲申官衰煞盛乙木無力化官為煞一生嗜酒落</hi>
　<hi>魄至乙酉運第五年丙申歲八月十九日死</hi>
内有雜氣財官相兼偏正兩印同宫祿馬號為内外三<lb/>
竒<lb/>
　<hi>此正指神煞相絆乃八字中有財有官有偏正二印或同宫或異位或包藏或透出相絆難論吉凶要輕</hi>
　<hi>重較量用之故曰内有三竒歌曰寅午戌酉是三竒兎蛇隨猴不可移巳酉丑中逢子妙馬猴見猪好光</hi>
　<hi>輝辰巳子逢即竒處午亥見寅是貴墀猪來趕兔馬當歡寅酉見巳喜相宜猪逐馬兒蛇後援水䑕未人</hi>
<pb n="KR3g0042_WYG_011-70a"/>
　<hi>火龜池又曰神祿飛來就馬騎資財官職兩相宜旺中更得本元助上格榮華第一竒如己丑丁卯壬午</hi>
　<hi>癸卯壬用巳為官丁為財丁巳歸祿於午是此格也故主大貴</hi>
真官時遇命强早受金紫之封<lb/>
　<hi>此月令正官格也以下詳言格局如戊申甲寅巳丑丙寅翁仲益進士</hi>
良馬月乘時健末遷銀青之職<lb/>
　<hi>此月令正財格也財官二格官當取貴財當取富今俱以貴言是獨日干取得月内支干之財無所衝尅</hi>
　<hi>者言之其福與正官同詩云日干愛取月支財金玉家藏看積堆更看天干財馬貴紛紛金帛自天來是</hi>
　<hi>也</hi>
<pb n="KR3g0042_WYG_011-70b"/>
月印附日無財氣為黄榜招賢<lb/>
　<hi>此月令正印格也喜忌篇云月生日干無天財乃印綬之名又云印綬生月歲時忌見財星運入財鄉却</hi>
　<hi>宜退身避職印綬畏財須天干歲時無財方取又月印難得十全如甲日亥月透出癸字變偏為正方為</hi>
　<hi>十全主招恩寵遇貴又得祖父之財然亦不免先遭耻辱或偏生以賤至貴以微至富自婢為婦以吏為</hi>
　<hi>官以卒補将皆偏印之所致也偏正俱有又有淺灾或重拜父母或僧俗相雜或過房寄養或偏生正養</hi>
　<hi>或正生偏養又忌比肩爭寵分恩羊刃多或合去或印微遇而不遇雖有薦舉亦不能㧞萃超羣賦云印</hi>
　<hi>旺官生必掌鈞衡之任是也</hi>
日祿歸時沒官星號青雲得路<lb/>
<pb n="KR3g0042_WYG_011-71a"/>
　<hi>此日歸祿時格也大抵印綬第一最好行傷官食神財運亦發忌官刑衝羊刃以上真官真財真印真祿</hi>
　<hi>皆十干天地陰陽正氣生尅至理惟月分得之無破唯經文有破壞者隨輕重言之時得發福較晚然皆</hi>
　<hi>自致可以創業垂綂歸祿一格只喜時上見之若月支重見名為建祿不富月單見時上却喜財食見官</hi>
　<hi>是别格論</hi>
月令七煞而煞身俱强當為黒頭宰相<lb/>
　<hi>此月令七煞格也大抵月令煞要身煞兩强方主大貴若身强煞淺須財以生煞强身弱須印以助或羊</hi>
　<hi>刃合之皆為貴命若印合與制星相攻身弱必夭不然殘疾如癸卯乙卯巳巳乙丑○癸卯丁巳壬寅甲</hi>
　<hi>辰○壬寅乙巳庚寅丙子俱身强煞旺有制所以大貴喜忌篇云五行遇月支偏官歲時中亦宜制伏所</hi>
<pb n="KR3g0042_WYG_011-71b"/>
　<hi>以救賦之偏也</hi>
時上偏財而財命並旺須出白屋公卿<lb/>
　<hi>此時上偏財格也只一位為吉見合不為福忌比肩兄弟争奪刑衝尅破如丙戌戊戌戊子壬子戊尅癸</hi>
　<hi>為正財重有子字壬字為偏財透露又如丁亥戊申壬申丙午雖年有丁火喜有合制又陰火能奪陽火</hi>
　<hi>權故貴喜忌篇云時上偏財别宫忌見所以補賦未備之義也</hi>
建祿坐祿或歸祿遇財官印綬富貴長年<lb/>
　<hi>建祿以月言坐祿以日言歸祿以時言此建祿格本身健旺故獨遇財則富獨遇官則貴獨遇印則秀以</hi>
　<hi>其干旺又主長命安享福祿若三者兼有亦妙如丁亥己酉壬午辛亥是日祿歸時午中亦有官星却得</hi>
<pb n="KR3g0042_WYG_011-72a"/>
　<hi>酉月為印合格</hi>
日刃月刃及時刃逢官煞榮神功名葢世<lb/>
　<hi>此三刃格要官煞印綬相制化榮神印綬異名有官煞無印有煞無官俱得有印化煞尤佳只怕覊絆如</hi>
　<hi>有官不可見傷有印不可見財有煞不可見食傷壓之或制去合去皆不成正格如壬申壬子戊午乙卯</hi>
　<hi>日刃有乙卯制伏丙戌癸巳戊午丁巳日刃有印綬變化故皆貴</hi>
月令專制七煞身健鷹揚<lb/>
　<hi>喜忌篇云若乃時逢七煞見之未必為凶月制干强其煞反為權印即解此義也一云時上偏官通月氣</hi>
　<hi>主旺鷹揚與此少異</hi>
<pb n="KR3g0042_WYG_011-72b"/>
運元生發三財命强豹變<lb/>
　<hi>運元月令也三財祿命身也此是日干背祿即傷食格也喜逢財星如甲日逢己午月須干頭透出戊字</hi>
　<hi>丑戌未日時日主健旺行東方運必然大發財祿白手成家一云月中正祿㑹財元身强豹變與此少異</hi>
年見正祿正印正財無破必承祖蔭傳芳<lb/>
　<hi>重在無破有破不以此論年為祖宗故云云</hi>
日坐真宫真貴真印有成號曰福神治世<lb/>
　<hi>重在有成有成即無破真即正義若恭之以偏為所假借非真正也如丙子丁亥辛巳庚午等日為真官</hi>
　<hi>丁酉癸巳癸卯丁亥等日為真貴甲子乙亥時日為真印柱中無破有助為福</hi>
<pb n="KR3g0042_WYG_011-73a"/>
月内偏財而無敗無煞富出人間<lb/>
　<hi>此月令偏財格與時上偏財大同怕比刼相尅七煞泄氣</hi>
日下正馬而有助有生名揚天下<lb/>
　<hi>乃甲午戊子等日甲戌乙丑等日則偏與日坐真貴格同論有助是别支財有生是别支食傷</hi>
身淺坐煞運行身旺之鄉發財發福<lb/>
　<hi>坐煞乃甲申乙酉等日柱中無土為身清行寅卯運大發財祿此格喜印綬忌正官食神犯之非身清下</hi>
　<hi>等命也</hi>
獨主臨官運至主貴之地加職加封<lb/>
<pb n="KR3g0042_WYG_011-73b"/>
　<hi>獨主臨官乃丁巳癸亥等日又遇貴人衝官星為貴歲運逢巳亥重併者倍加封職或以日遇官星行運</hi>
　<hi>再遇官地為解亦通</hi>
食神生旺無印綬刑衝乃母食子祿<lb/>
　<hi>此食神格也如戊辰丁巳壬辰甲辰貴而且夀丁未丙午甲午丙寅食神化作脱局丁傷辛官飛來不得</hi>
　<hi>故貧夭</hi>
主本臨官沒官星煞敗為弟襲兄班<lb/>
　<hi>乃丁巳癸亥日得寅戌月類也無官煞比肩兄弟本身自旺必得高長之班興家立業何者丁之祿在午</hi>
　<hi>癸之祿在子癸亥為水正旺之鄉乃壬家之祿也丁巳為火臨官之地乃丙家之祿也得此格者謂丁癸</hi>
<pb n="KR3g0042_WYG_011-74a"/>
　<hi>乃丙壬之弟而巳亥為丙壬之祿位故曰弟就兄班必因兄有為高兄一班又丙午壬子日亦是純粹尤</hi>
　<hi>貴駁雜者不入格若有兄弟比肩干支駁雜為兄星填實便為下矣或官星填實兄弟比肩争差身無容</hi>
　<hi>處又作凶斷若官星不實單露天干雖分星擘祿亦可再成</hi>
倒食本宫臨官旺乃侍臣叨祿之名<lb/>
　<hi>如庚子見戊子歲月偏印在我本宫之上名倒食乃我之君父也是偏印所坐與日干同宫臨於官旺之</hi>
　<hi>地則受我命生我福氣侍臣叨祿言近君之寵也如庚子戊子庚子丙子是此格也</hi>
胎生元命無財星為赤子承恩之寵<lb/>
　<hi>此庚寅辛卯甲申乙酉等日皆本主天元自坐絶地為胎生之宫即胞胎格也其生甚微所以喜印綬怕</hi>
<pb n="KR3g0042_WYG_011-74b"/>
　<hi>財尅主少年招受皇恩大槩與印格同論如乙酉乙酉乙酉甲申是此格也喜忌篇云云同義</hi>
歲月正官七煞混淆人下賤時日獨强專制職重權高<lb/>
月時七煞正官雜亂病交侵歲運衝開合去官清名顯<lb/>
猶嫌過制最忌争强<lb/>
　<hi>喜忌篇云四柱純煞有制定居一品之尊畧見一位正官官煞混雜反賤類有去官留煞亦有去煞留官</hi>
　<hi>又云四柱煞旺運純身旺為官清貴又云月令雖逢建祿切忌㑹煞為凶官星七煞交差却有合煞為貴</hi>
　<hi>是也此二格各有所主歲月正官以官為主嫌煞混之月時七煞以煞為主嫌官亂之時日獨强専制歲</hi>
　<hi>運衝開合去互文見義也過制則七煞不顯争强則難以去留其理當細詳之如壬子甲辰己卯壬申月</hi>
<pb n="KR3g0042_WYG_011-75a"/>
　<hi>時正官日下卯為七煞得申内庚金合卯中乙木之煞為貴又如張侍郎八字乙日以庚為正官申内庚</hi>
　<hi>金近七月生庚旺辛衰六月丁火旺為去煞留官故貴又如丙午丙申甲寅丁卯丙丁雖多不敵月令之</hi>
　<hi>煞又行官旺運身旺變鬼為官故貴</hi>
天元無氣却宜中下興隆<lb/>
　<hi>此印綬格也如甲乙生於冬月天元無氣地支有亥子水生木為興隆之類又如丁亥丁丑等日丁火無</hi>
　<hi>氣又有壬癸來尅亥子得之為黨反能生出甲木為地支興隆喜土來尅財丑中得之為財亦利之類古</hi>
　<hi>人論中下以日時支言如日干月令無氣若所坐之支及時得地亦為成實之命若無氣而日時又在衰</hi>
　<hi>敗之鄉則終身偃蹇可知矣喜忌篇云凡見天元太弱内有弱處復生是也</hi>
<pb n="KR3g0042_WYG_011-75b"/>
年本偏官須忌始終尅害<lb/>
　<hi>此歲德格也如甲日逢庚申太歲為年上偏官一名元神一名孤辰其煞最重終身不可除去故主始終</hi>
　<hi>尅害尅害非専指祖父六親本身亦在其中矣如丁巳丁未辛巳壬辰喜一壬合二丁為制乙卯丙子己</hi>
　<hi>卯丁卯喜丁丙化去三乙皆主貴但尅害終不能免或云七煞多根切忌始終尅害亦通</hi>
羊刃極喜偏官削平禍亂<lb/>
　<hi>此羊刃格也大抵羊刃忌財以刃破財財生煞煞尅身及刑衝三合六合喜煞制伏而煞自制者又作凶</hi>
　<hi>斷</hi>
金神只宜制伏降肅奸雄<lb/>
<pb n="KR3g0042_WYG_011-76a"/>
　<hi>此金神格也大抵金神不畏過制只忌破制與失制歲運同甲已日得此三時惟甲日得之為正</hi>
陽德陰貴旺則榮顯而弱可保名<lb/>
　<hi>陽徳天月二德及日徳陰貴天乙貴神及日貴格也弱雖不如强亦可自守</hi>
天罡地魁衰則貧寒而强當絶世<lb/>
　<hi>即罡魁格也喜强惡衰忌財官要併踏</hi>
官庫財庫衝開則榮封爵祿塞閉則貧乏貲財<lb/>
　<hi>此雜氣財官格也如甲見丑為官庫見辰為財庫見未為本庫見戌為食庫官為上財次之本庫又次之</hi>
　<hi>若庫在年月之中管事太早難發少年喜在日下及時之中雖晚發不失為富貴造化要見衝刑破害以</hi>
<pb n="KR3g0042_WYG_011-76b"/>
　<hi>開局鑰怕有星閉塞如丁用辰為官庫或戊字僭之或戊辰壓之是閉塞也如此則丁不能官須柱有甲</hi>
　<hi>戌或歲遇之方吉</hi>
傷官正官傷盡則獨握權高半殘則必遭蹇難<lb/>
　<hi>此傷官格也半殘言傷不盡喜忌篇云四柱傷官運入官鄉必破是也</hi>
日月倒衝官祿無填無絆而祿馬飛來<lb/>
　<hi>此飛天祿馬格也</hi>
天地制合煞神不過不失而名利驟發<lb/>
　<hi>天地制合煞神乃天干地支或是食神制煞或是羊刃合煞但制合不宜太過如一煞二食二羊刃則過</hi>
<pb n="KR3g0042_WYG_011-77a"/>
　<hi>而失也身煞兩停制合不過煞乃凶神故主驟發喜忌篇云偏官制伏太過乃是貧儒見不可過也</hi>
惟官印最宜相㑹德政加封<lb/>
　<hi>此官印格也如甲日得辛為官又有癸為印或地支有酉子字皆是官印於身二尅一生陰陽配合而又</hi>
　<hi>自相生焉故主為相有王佐之才為將有運籌之智為守宰著循良之政要本身與官印相等乃極品貴</hi>
　<hi>也否則隨力量升降輕重言之</hi>
有祿馬極喜同居官能稱職<lb/>
　<hi>此財官格也如甲日見巳丑巳酉及壬午癸巳等日之類是祿馬同居與上官印相㑹皆為三竒格也須</hi>
　<hi>要本身力旺或遇時氣可稱此格祿身强弱不等降下論之身弱難夀</hi>
<pb n="KR3g0042_WYG_011-77b"/>
印綬逢煞則發逢合則晦逢財則灾破合去財亦發<lb/>
　<hi>此總論印綬喜忌逢煞謂之印頼煞生功名顯達若遇偏財合去正財尅去皆主灾晦柱中日干健旺或</hi>
　<hi>有比肩破合去財則印煞可以雙收亦王發達但不清也詩云忽逢甲已加金局丙火尋常便可嗟運行</hi>
　<hi>旺火生身地功名何處不光華是也</hi>
建祿遇官則貴遇財則富遇印則秀敗財破印尤吉<lb/>
　<hi>建祿則身旺故用官用印用財皆吉有敗財羊刃比肩則身太旺皆足以刼我之財分我之官奪我之印</hi>
　<hi>建祿尤喜印與財故見敗財破印則偏枯不成造化財印俱見混雜不富不秀無成之命也</hi>
官煞兩停喜者存之憎者去之武能去正留偏化官為<lb/>
<pb n="KR3g0042_WYG_011-78a"/>
煞文能去偏留正化煞為官運逢身旺必加封財印交<lb/>
差欲其進也忌其退也貴能見義忘利取印捨財富則<lb/>
見利忘義取財捨印歲遇命强而進爵<lb/>
　<hi>官煞不可並用財印難以交留故喜憎存棄或去煞留官或去官留煞欲忌進退或取印捨財或捨財取</hi>
　<hi>印各從其有力而重者用之文武富貴亦推言其類未必盡然四格皆以身旺命强為主歲運生扶為妙</hi>
　<hi>通融論之身與財旺力停得官煞來亦可化財助印為福益厚身弱無官煞乘化不惟不勝官煞而財印</hi>
　<hi>交差身制不䕶無可為倚必定貧賤</hi>
十干背祿喜見財豐敗逢比肩逐馬官煞俱有猶如去<lb/>
<pb n="KR3g0042_WYG_011-78b"/>
煞留官印助身强必定收功拜職<lb/>
　<hi>此言傷官格也喜忌篇云十干背祿歲時喜見財星運至比肩號曰背祿逐馬是也</hi>
五行食神許乘馬盛禍生正印梟神官煞一來誤致反<lb/>
賢敗德梟神印旺立見破敗傷身<lb/>
　<hi>此言食神格也此因上文背祿逐馬窮極將官煞而轉為福故此章言因財致富被官煞助印為禍而反</hi>
　<hi>大壞互文見義不可不詳察之葢食神喜財怕梟官煞生印則梟愈旺傷喜見印食怕見印故並言之</hi>
戊日午月勿作刃看時歲火多轉為印綬<lb/>
　<hi>此羊刃與印同官火多則印强故能轉弱從强然刃助身强又得印助則文理高致可以隠惡而揚善若</hi>
<pb n="KR3g0042_WYG_011-79a"/>
　<hi>有已字透出仍以刃斷印刃俱有其人不免性毒有好運來成功運退刃來或被財衝起亦凶喜正官制</hi>
　<hi>中為妙如癸亥戊午戊午戊午此命正合此論</hi>
丙日丑時非為背祿支干金旺反作貲財<lb/>
　<hi>時當時指月令也丙日生逢丑月丑中巳土傷官背祿主貧得干支庚辛金氣旺盛土能生金却為財斷</hi>
　<hi>須丙日健或寅午戌火局亦旺可在其財時支是丑支中巳酉合庚辛透出丙火生旺者亦合此格如丙</hi>
　<hi>日本身自旺單見丑月無庚辛透露及巳酉丑局真背祿矣</hi>
官坐刃頭終被刑貴壓三刑須執政<lb/>
　<hi>如甲日見辛卯月及辛卯時官不得令反被卯中丁火傷尅歲運又見定然遭刑若官煞制伏得道雖以</hi>
<pb n="KR3g0042_WYG_011-79b"/>
　<hi>貴論遇刃年終凶是羊刃最壞造化也貴壓三刑乃命中犯三刑雖凶若得一個天乙貴人正照生旺得</hi>
　<hi>時反主掌典刑政可専征伐貴人不生旺者亦可作從政斷是貴神最為吉煞也</hi>
德葢七煞必是安禪之士花迎六合豈非淫蕩之人<lb/>
　<hi>徳即天月德乃慈善神也七煞乃孤辰煞也徳葢七煞主人有道徳因道德而生富貴花即桃花煞乃淫</hi>
　<hi>蕩煞也六合乃多情煞也花迎六合主好色歌唱大非端士又如戊子生人見癸丑之類乃支干交合為</hi>
　<hi>滚泿桃花四柱子午卯酉為遍野桃花主男不媒而婚女不媒而嫁</hi>
孤寡雙全帶官印當膺住持無則只為道行<lb/>
　<hi>孤辰寡宿二煞怕雙逢叠見只一位不論帶官印在上雖為僧道亦貴如無只平常僧道而巳如甲戌戊</hi>
<pb n="KR3g0042_WYG_011-80a"/>
　<hi>辰庚辰丙子○甲戌戊辰庚辰丁丑○俱是清高長老之命</hi>
控邀隔角逢生旺必過房舍絶則終守鰥孀<lb/>
　<hi>控神邀神是孤寡煞也假令寅卯辰人見巳辰人謂之控神煞又謂之邀神煞見丑寅人謂之窺神煞又</hi>
　<hi>謂之迫神煞餘倣此更值歲運不和三元刑戰為凶尤甚</hi>
吞㗖全排家人消㪚空亡徧見親屬離傷<lb/>
　<hi>吞㗖空亡二煞乃尅害孤寡之辰也須全排徧見方如經斷若食遇吞㗖財食貴祿等格見空亡尤為不</hi>
　<hi>吉</hi>
財印雙傷斷其必無上下官煞俱去知其少失爺娘<lb/>
<pb n="KR3g0042_WYG_011-80b"/>
　<hi>此二節専論骨肉</hi>
純耗純刃交差牛羊類斷純陰純陽排尅猪狗徒看<lb/>
　<hi>大耗羊刃乃神煞之最惡者孤陰孤陽乃干支之不調者耗刃攢聚交至四柱上主賤之極作牛羊之類</hi>
　<hi>斷之天干皆是一偏地支衝刑破害必是無正性之人作猪狗之徒論之若驛馬六害華葢刼煞亡神年</hi>
　<hi>月等煞見偏陰偏陽尤凶如甲子庚午甲子庚午甲用辛為官庚煞透出又不得令甲用巳為財發祿午</hi>
　<hi>月子午對衝財又不成作不仁不義斷之又如甲午甲戌甲午甲子三甲並見用官官不顯財印俱衝並</hi>
　<hi>無所托當是貪圖無厭不認六親薄情背禮之人也</hi>
衰受衆梟乃是寄食長工絶逢重食宜作屠行牙儈<lb/>
<pb n="KR3g0042_WYG_011-81a"/>
　<hi>梟與食相反故並舉之其身嫌衰絶一也衰而逢梟難作偏印絶而逢食難作夀星故皆不吉寄食長工</hi>
　<hi>因梟難得飽食屠行牙儈因食雖得飽而賤</hi>
若也純官純煞純馬純財身旺無雜則官居極品<lb/>
　<hi>凡命以純粹不雜為上偏枯混亂為下且如甲日以辛為官柱中只有酉辛字是謂純官以庚為煞柱中</hi>
　<hi>只有申庚字是謂純煞以正財為馬柱中只有丑未巳字以偏財為財柱中只有辰戌戊字謂之純馬純</hi>
　<hi>財值身旺為大富貴格建祿得格出門便是富足日下次之時下又次之建祿遇正官第一正財次之惟</hi>
　<hi>煞夀不永若羊刃之月純煞第一財格則防横事癸卯乙卯己巳乙丑此命純煞乃能盡善亦貴為極品</hi>
　<hi>又如甲戌丁卯己巳乙亥官煞混雜頼甲巳合化為貴因雜化力過不得善終</hi>
<pb n="KR3g0042_WYG_011-81b"/>
全印全衝全制全食命强無破則祿受千鍾<lb/>
　<hi>全印如甲日見子癸壬亥或正或偏無所駁雜全衝如地支純亥純巳純子純午之類衝出祿馬或寅申</hi>
　<hi>巳亥子午卯酉辰戌丑未皆是全制如甲日見丁字或午字傷盡官星虚空生出土來為財全食如甲見</hi>
　<hi>丙柱中純寅之類須得日主生旺正庫臨官月日時者皆貴人也如己未乙亥丙寅辛卯此全印剝雜又</hi>
　<hi>有辛財尅刑運行身旺則貴顯行身衰則刑䧟如辛亥己亥辛亥己亥四柱純亥衝出巳中丙戊全衝為</hi>
　<hi>貴</hi>
日干太旺無依若不為僧固宜為道天元羸弱無輔若<lb/>
不為技則當為巫<lb/>
<pb n="KR3g0042_WYG_011-82a"/>
　<hi>此言太過不及皆不為吉也太過則財官死絶所以主孤不及則財官難任所以主藝見造化貴中和也</hi>
　<hi>若有依有輔則不可以是論喜忌篇云柱中官星太旺天元羸弱之名日干旺甚無依若不為僧即道是</hi>
　<hi>也</hi>
身弱有生必發忌財馬以相傷<lb/>
　<hi>此身弱用印忌財傷印為貪財壞印之説須分財印輕重言之喜忌篇云日干無氣時逢羊刃不為凶羊</hi>
　<hi>刃所以刼財柱中財多身弱故羊刄不忌須並論之</hi>
食神逢梟則夭喜財星而生救<lb/>
　<hi>此食神怕梟要財制梟為用神有救須分財梟輕重言之印則忌財食則要財義各有所當也</hi>
<pb n="KR3g0042_WYG_011-82b"/>
甲子日逢子時沒庚辛申酉丑午謂之祿馬飛來<lb/>
　<hi>此子遥巳格也喜忌篇文義同</hi>
庚<hi>申</hi>時逢戊日無甲丙卯寅午丁名曰食神明旺<lb/>
　<hi>此専食合祿格也喜忌篇云庚申時逢戊日名食神干旺之方月犯甲丙卯寅此乃遇而不遇是也</hi>
庚壬子衝午祿切忌丙丁<lb/>
　<hi>此正衝祿馬格也</hi>
辛癸丑合巳宫須嫌子巳<lb/>
　<hi>此丑遥巳格也喜忌篇云辛癸日多逢丑地不喜官星歲時逢子巳二宫虚名虚利是也</hi>
<pb n="KR3g0042_WYG_011-83a"/>
丙午丁巳准此最忌刑衝<lb/>
　<hi>此倒衝祿馬格也</hi>
壬子癸亥例同亦防填實<lb/>
　<hi>以上正衝倒衝遥合通融互文見義舉丙丁與巳忌填實也舉子忌刑衝也如丙子庚寅丙午癸巳○庚</hi>
　<hi>寅壬午丙午戊戌○二命喜寅午戌全如辛酉癸巳丁巳乙巳○癸卯丁巳丁巳乙巳○二命喜巳字多</hi>
　<hi>不論有合無合皆吉惟忌辰字絆住則不能衝却喜巳酉丑全是正衝格也喜忌篇云若逢傷官月建如</hi>
　<hi>凶處未必為凶内有正倒祿飛忌官星亦嫌覊絆是也</hi>
六辛日而無午字得戊子時辛合丙官為貴<lb/>
<pb n="KR3g0042_WYG_011-83b"/>
　<hi>此六陰朝陽格也如戊辰辛酉辛丑戊子○戊辰辛酉辛酉戊子○乙丑庚辰辛酉戊子是此格也喜忌</hi>
　<hi>篇云六辛日時逢戊子嫌午位運喜西方是也</hi>
六癸日而無干土得甲寅時寅刑巳格尤竒<lb/>
　<hi>此刑合格也此格主性氣剛而見快太察如乙未甲申癸酉甲寅嫌申中庚傷甲木寅申對衝故雖貴而</hi>
　<hi>減分數利厚名低喜忌篇云六癸日時逢寅位歲月怕巳戊二方是也</hi>
癸無丙火戊巳庚申時合一巳之財官<lb/>
　<hi>此専印合祿格也與専食同看</hi>
壬有子午卯酉正氣柱兼四季之土祿<lb/>
<pb n="KR3g0042_WYG_011-84a"/>
　<hi>午乙亥丙子此命貴破午破兩亥自刑本身既在死地又見自刑兩無所依故主貧賤</hi>
陽水叠逢辰位無衝尅壬騎龍背非常<lb/>
　<hi>此壬騎龍背格也喜忌篇文義同如壬辰甲辰壬辰壬寅壬用巳為正官丁為正財辰字多衝出戌中官</hi>
　<hi>庫虚合午中財官寅午戌三合火局壬人得之為貴如壬寅壬寅壬辰壬寅壬人見丙火生在寅巳是財</hi>
　<hi>了又寅字多合起午戌財官故利勝於名</hi>
庚日全逢潤下忌壬癸巳午之方時遇子申其福減半<lb/>
　<hi>此井欄乂格也喜忌篇文義同</hi>
合官合財作公卿防休囚尅害之辱<lb/>
<pb n="KR3g0042_WYG_011-84b"/>
　<hi>合官如乙日見庚之例合財如甲日見巳之例乃十干變化之道也賦云化之真者名公巨卿化之假者</hi>
　<hi>孤兒異姓乙庚化金見水地則休囚見火地則尅害凡帶合或獨旺不肯自就或合中見衝破或一邊破</hi>
　<hi>尅皆合不成或化在休囚死絶之地失誤與合必然䧟滯不利是化之假也如巳見甲見巳未為得地巳</hi>
　<hi>旺庫也丙見辛見辛卯為失地丙火敗於卯也戊與癸合見戊午為得地戊癸化火午為火旺之地故也</hi>
　<hi>亦須癸水先得地方合得申若失地不得時則損夀葢化為貴旺身弱不能勝縦貴亦失又丙與辛合見</hi>
　<hi>辛未陽火氣弱於未多夭折或因色傷柱有壬尅丙或壬居申上自生對衝寅宫火生之地夭折無疑亦</hi>
　<hi>有貪合忘官如丁日見二三壬字丁獨壬衆一人不能勝衆乃汙合之士無所卓立豈能成功丁有力僅</hi>
　<hi>得半吉又如甲與巳合甲木無通氣之宫巳土有正義之位雖合而失其正亦同上論若甲巳兩皆得位</hi>
<pb n="KR3g0042_WYG_011-85a"/>
　<hi>壬日為主既無官煞却得子午卯酉為四正能合出辰戌丑未為官祿不須四正俱㑹但得四字全為妙</hi>
癸日同上土曜莫侵得之者利害交併官高身病遇之<lb/>
者刑惠確實職重家貧<lb/>
　<hi>癸日為主却嫌土祿見子午卯酉與壬日同吉凶相伴也</hi>
甲曲直丙炎上官高尅妻而不富戊從革庚潤下職重<lb/>
嗣少而自貧<lb/>
　<hi>甲見亥卯未曰曲直丙見寅午戌曰炎上戊見巳酉丑曰從革庚見申子辰曰潤下甲丙見木火局則太</hi>
　<hi>旺能三合义出官局故主官高然有羊刃刼財故尅戊庚見金水局則脱氣能三合义出官局故主職重</hi>
<pb n="KR3g0042_WYG_011-85b"/>
　<hi>然柱中原無官煞故少子要之此四格皆偏黨所以福祿不全</hi>
身犯休囚之地併衝官貴何嗟<lb/>
　<hi>如辛亥日既無官煞身又不旺豈不惆悵不知亥字多亦能勾出巳中官印為貴故曰何嗟</hi>
自専官旺之支同釣祿子猶貴<lb/>
　<hi>此即丁巳癸亥丙午壬子等日自坐臨官帝旺之官支神多能衝出對宫官祿與上文義同</hi>
陰木獨遇子時沒官星乙鎮䑕窠最貴<lb/>
　<hi>此六乙䑕貴格也喜忌篇文義同如甲寅戊辰乙亥丙子四柱别無他格動摇丙子亦不動摇安然為貴</hi>
　<hi>經云用神不可動摇是也如甲寅癸酉乙亥丙子月令偏官傷身頼日下印旺亦不失為衣祿如辛亥甲</hi>
<pb n="KR3g0042_WYG_011-86a"/>
　<hi>貴顯高極經云甲巳木盛於土鄉發揚仁義佐明君丙辛合丙旺辛生鎮守威權之職乙庚入金局兼木</hi>
　<hi>自旺文仁武義雙全戊癸得火旺更水獨旺禮律智勇俱備丁壬水火既濟兮魚水和同陰陽干支相合</hi>
　<hi>兮君臣慶會聽鳯鳴於高崗必鷹揚於疆場是也如甲辰戊辰己巳辛未巳日得甲為正官三月通氣引</hi>
　<hi>於未上兼為正印故主極貴如戊申庚申癸亥戊午癸生七月印旺天德之地合戊為官引於午時火旺</hi>
　<hi>之地又能資戊土之官官身俱旺故主大貴</hi>
拱貴拱祿為將相忌刑衝填實之凶<lb/>
　<hi>此拱貴拱祿格也喜忌篇文義同如丁巳丙午甲寅甲子拱丑貴壬子丁未丁巳丁未年支子字衝出午</hi>
　<hi>字故大貴癸卯庚申戊辰戊午拱巳祿如辛丑辛丑甲寅甲子有丑字填實却以辛為正官論巳未戊辰</hi>
<pb n="KR3g0042_WYG_011-86b"/>
　<hi>戊寅戊午官煞多寅字衝申為衝開則拱不成如壬辰戊申己未己巳是此格也故大貴</hi>
官印暗合天地其貴可知福德隠在支中其德尤萃<lb/>
　<hi>官印暗合即食神暗合正官偏財暗合正印如甲用辛官丙盛能暗合辛未為官用癸為印戊旺能暗合</hi>
　<hi>癸丑為印更得地支有子合丑有午合未方是福徳隠藏福即福星貴德即天月德或指福德秀氣或指</hi>
　<hi>天乙貴人以藏在支中為妙如甲戊庚不見丑未但得已字即是見巳在丑未宫尤妙柱無卯乙破更生</hi>
　<hi>四季月巳土得令主貴人見喜前程尊顯妻貌及得妻財又云甲人見丑喜坐羊刃為天乙當職見未夜</hi>
　<hi>生得力為福十全反此一半論四柱帶甲戊庚全得乙丑為聚貴更加福力若一庚一甲見支神三四丑</hi>
　<hi>未為㑹貴亦加福力若本主與貴人俱生旺只消一字其福自全喜三合六合忌休囚空破詩曰貴人帝</hi>
<pb n="KR3g0042_WYG_011-87a"/>
　<hi>座見生成官旺之鄉名早成若遇休囚並破制虚名踪跡遠三公</hi>
五行正貴怕刑衝尅害之神四柱吉神喜官旺生合之<lb/>
地<lb/>
　<hi>五行正貴乃正氣官星如甲生酉月之例最怕酉刑卯衝丁尅戌害傷了貴氣或以貴為貴神如甲見丑</hi>
　<hi>丑中有辛又為甲正官之類柱有卯乙尅壊丑貴喜巳酉三合乙木尅衝丑不入或有子合丑亦可隔木</hi>
　<hi>之尅如有乙卯子卯相刑不能尅丑未為天乙之貴四柱吉神乃官印財食竒貴福德等星皆是但得一</hi>
　<hi>星臨長生帝旺臨官正庫三合六合之位無不富貴詩曰人命生時得一强日時或臨祿馬鄉須看前後</hi>
　<hi>扶助合必然衣錦入中堂喜忌篇云五行正貴忌刑衝破害之宫四柱干支喜三合六合之地又云地支</hi>
<pb n="KR3g0042_WYG_011-87b"/>
　<hi>天干合多亦云貪合忘宫二義須並論之</hi>
若也沐浴逢煞魄徃酆都元犯再傷魂歸岳府<lb/>
　<hi>此因上文刑衝尅害而言怕裸形逢煞以生之者微而尅之者重命元犯之巳為不吉歲運再犯决死無</hi>
　<hi>疑如元犯官煞去配不清柱無食神可解歲運再見則死若元犯破印流年再犯則死凡用神有損者皆</hi>
　<hi>是此四句珞琭子本文</hi>
畏煞逢煞則夭憂關落關即亡<lb/>
　<hi>此亦因上而申明之也柱中原怕關煞如甲見庚申為煞歲運再見柱無救解者夭年煞尤重有印則化</hi>
　<hi>有食則制有刃則合身旺則敵若行煞旺運亦夭又如甲日見辰為陽數極又為鐵蛇關壬見丑庚見戌</hi>
<pb n="KR3g0042_WYG_011-88a"/>
　<hi>丙見未申皆陽關曰重乙見辰癸見丑辛見戌丁見未申為陰關稍輕四柱犯流年又犯運行休囚主死</hi>
　<hi>或被神煞鬼賊或曰關煞之名甚多非直言七煞陽關也其詳見前論夀夭及小兒關煞下</hi>
引合關煞悞傷身中下滅絶横夭夀<lb/>
　<hi>引合關煞如丙火既弱又見辛未丙辛既合丙就辛官未位乃丙極陽關再被壬來尅即亡或是辛亥煞</hi>
　<hi>地尤𦂳犯之横罹其咎一命丙戌丁酉辛酉乙未壬申年死是也中下滅絶如壬戌日為坐財又坐煞日</hi>
　<hi>支能有之是則夀若行壬辰運壬癸水聚於辰尅破戌中火土别無可救即夭此名倒衝命元土旺則水</hi>
　<hi>旺土身自崩壞何暇救之水旺則火滅故云中下絶滅中下者即地元人元中下之分也餘倣此推</hi>
傷官見官禍患百端逐馬逢馬勞苦千般<lb/>
<pb n="KR3g0042_WYG_011-88b"/>
　<hi>此言獨犯所忌故不吉傷官見官惟有財星可以解傷之毒勸官之怒轉禍為祥逐馬逢馬惟有官煞可</hi>
　<hi>以制刃之刼雖勞亦得其財若比肩多他强我弱雖減耗亦得其財不得均平止三四分之一</hi>
財逢羊刃以多傷印見妻財而不破<lb/>
　<hi>此亦同上文之義凡命最忌羊刄財格被破印格被奪官格衝怒只喜七煞制之陰刃力微無妨印見妻</hi>
　<hi>財是貪財壞印之説也歲運又見主破財傷妻或因妻致訟若原無財星或財星力㣲歲運見之稍輕惟</hi>
　<hi>官煞進生解勸反得舉薦成名</hi>
食神遇梟無財則夭身弱有財重逢正印亦凶制煞逢<lb/>
印有衝則誅命强無官單遇七煞尤勝<lb/>
<pb n="KR3g0042_WYG_011-89a"/>
　<hi>喜忌云柱中七煞全彰身弱極貧無地是此義也</hi>
三刑對衝横禍生羊刃對合非殃至沐浴從生無家客<lb/>
休囚見煞不埋人<lb/>
　<hi>沐浴休囚皆身衰也從生則泛見煞則傷</hi>
月下刼財主無財喜煞無印而有獲<lb/>
　<hi>煞能制刃印能化煞化則不能制刄故喜煞而去印</hi>
暗中破印親壞印喜官無食以加封<lb/>
　<hi>財能破印官能生印有食則壞官生財印愈受傷故喜官而去食</hi>
<pb n="KR3g0042_WYG_011-89b"/>
官煞混雜賤患兮兄弟太多分㪚兮喜印無制能文喜<lb/>
制無印能武制印俱有碌碌難成<lb/>
　<hi>印能化煞食能制煞有化莫制有制莫化制化太多則煞無氣反為不吉羊刃全頼煞制或化作印綬如</hi>
　<hi>戊日午月之類是制化止用其一皆能有成</hi>
祿馬背逐饑寒兮財印相破括囊兮喜官帶煞為權愛<lb/>
煞帶官為貴官煞單見𤨏𤨏不遂<lb/>
　<hi>祿馬背逐財印相破須官煞叠見方能制比刼而生財生印綬而化財單見則力薄弱豈能遂意</hi>
梟印相雜寵辱兮財馬太多盜氣兮喜身旺而為福忌<lb/>
<pb n="KR3g0042_WYG_011-90a"/>
運弱以生灾<lb/>
　<hi>偏正二印相雜偏正二財俱有若身弱不能雙成其生並受其財中間要分偏正強弱若偏印偏財强身</hi>
　<hi>旺運强驟然發福正印正財亦然</hi>
官祿尅破夭死兮庫墓衝㪚無食兮忌重破而無依喜<lb/>
比肩而可救<lb/>
　<hi>官官星祿正祿如甲見辛寅又見庚申及巳與午之類歲運再見即夭若身旺有比肩亦可作旺論又如</hi>
　<hi>甲以丑為官庫要得未字衝開用未不可見二丑有丑不可見二未又忌丁丑丁未丁傷辛官之類見癸</hi>
　<hi>未癸丑癸水能制丁火己丑己未巳土能生辛官巳為甲財癸為甲印丙為甲食支干生旺無破者富貴</hi>
<pb n="KR3g0042_WYG_011-90b"/>
　<hi>稍見衝尅則減分數衝尅太甚反為貧窘以上雜舉財官印綬食神傷官官煞羊刃比肩梟神相忌相須</hi>
　<hi>相制相合交互言之看所用之神何如日干强弱如何經云日主最宜健旺用神不可損傷斯言簡而盡</hi>
　<hi>也</hi>
刼財羊刃切忌時逢歲運併臨灾殃立至<lb/>
歲衝運則崩運衝嵗則晦<lb/>
　<hi>此下専論歲運歲者天之所葢運者地之所載歲運不可兩相衝激重則崩輕則晦命中最要相和則天</hi>
　<hi>地亨泰福祿自臻太歲衝運其禍重運尅太歳則禍輕考淵源淵海諸説俱以運尅歲為重歲尅運為輕</hi>
　<hi>即日犯歲君之義也驗余命行丁巳運遇癸亥流年癸傷丁亥衝巳是歲衝運也其年罷官喪母受禍最</hi>
<pb n="KR3g0042_WYG_011-91a"/>
　<hi>慘可以例觀矣</hi>
陰氣終而陽氣斷未死堪嗟陽數極而陰命追不殂何<lb/>
待<lb/>
　<hi>甲見辰丙見未戊見丑庚見戌壬見丑為陽氣極乙見戌丁見丑巳癸見未辛見辰為陰數終歲運見之</hi>
　<hi>尤凶又云乙辰丁未己丑辛戌亦是陰符來追陽數先斷若止當生四柱無害最怕生既犯歲運又見立</hi>
　<hi>死又云陰干遇陽極為隂遇陽關陽干遇陰終為陽遇陰關身弱隻力皆夭身旺得比肩黨助則無害</hi>
五行有救當憂不憂四時逢空聞喜不喜<lb/>
　<hi>言人命遇歲運之凶以上衝尅氣終數極之類如五行有救則當憂不憂四時逢空是流年太歲遇吉神</hi>
<pb n="KR3g0042_WYG_011-91b"/>
　<hi>却值空亡則聞喜不喜或曰甲憂庚得乙可救春無土不怕土為凶不喜土為福之類經云庚辛來傷甲</hi>
　<hi>乙丙丁先見無危又云春無土夏無金秋無木冬無火是也  以下有論婦人二十句巳引專論婦人門</hi>
　<hi>故不重錄</hi>
是以陰陽罕測不可一途而推貴賤難分要執兩端而<lb/>
斷畧究古聖之遺文約以今賢之研詳若遵此法叅悟<lb/>
鑒命庶無差忒<lb/>
　<hi>此總結上文諸格之義以上指出諸格俱論前卷諸格下故不詳註喜忌篇繼善篇是從此賦變化而出</hi>
　<hi>今人但知有此二篇而不知有此賦故錄之</hi>
<pb n="KR3g0042_WYG_011-92a"/>
　　喜忌篇<lb/>
四柱排定三才次分專以日上天元配合八字支干有<lb/>
見不見之形無時不有<lb/>
神煞相絆輕重較量<lb/>
若乃時逢七煞見之未必為凶月制干强其煞反為權<lb/>
　印<lb/>
財官印綬全備藏蓄於四季之中<lb/>
官星財氣長生鎮居於寅申巳亥<lb/>
<pb n="KR3g0042_WYG_011-92b"/>
庚申時逢戊日名食神干旺之方歲月犯甲丙卯寅此<lb/>
　乃遇而不遇<lb/>
月生日干無天財乃印綬之名<lb/>
日祿歸時沒官星號青雲得路<lb/>
陽水疊逢辰位是壬騎龍背之鄉<lb/>
陰木獨遇子時為六乙䑕貴之地<lb/>
庚日全逢潤下忌壬癸巳午之方時遇子申其福減半<lb/>
若逢傷官月建如凶慶未必為凶<lb/>
<pb n="KR3g0042_WYG_011-93a"/>
内有正倒祿飛忌官星亦嫌覊絆<lb/>
六癸日時逢寅位歲月怕戊巳二方<lb/>
甲子日再逢子時畏庚辛申酉丑午<lb/>
辛癸日多逢丑地不喜官星歲時逢子巳二宫虛名虚<lb/>
　利<lb/>
拱祿拱貴填實則凶<lb/>
時上偏財别宫忌見<lb/>
六辛日時逢戊子嫌午位運喜西方<lb/>
<pb n="KR3g0042_WYG_011-93b"/>
五行遇月支偏官歲時中亦宜制伏<lb/>
類有去官留煞亦有去煞留官四柱純煞有制定居一<lb/>
　品之尊畧有一位正官官煞混雜反賤<lb/>
戊日午月勿作刃看時歲火多却為印綬<lb/>
月令雖逢建祿切忌㑹煞為凶<lb/>
官星七煞交差却以合煞為貴<lb/>
柱中官星太旺天元羸弱之名<lb/>
日干旺甚無依若不為僧即道<lb/>
<pb n="KR3g0042_WYG_011-94a"/>
印綬生月歲時忌見財星運入財鄉却宜退身避位<lb/>
劫財陽刃切忌時逢歲運併臨灾殃立至<lb/>
十干背祿歲時喜見財星運至比肩號曰背祿逐馬<lb/>
五行正貴忌衝刑尅破之宫<lb/>
四柱干支喜三合六合之地<lb/>
日干無氣時逢陽刃不為凶<lb/>
官煞兩停喜者存之憎者棄之<lb/>
地支天干合多亦云貪合忘官<lb/>
<pb n="KR3g0042_WYG_011-94b"/>
四柱煞旺運純身旺為官清貴<lb/>
凡見天元大弱内有弱處復生<lb/>
柱中七煞全彰身旺極貧無夀<hi>一云無救</hi>
無煞女人之命一貴可作良人<lb/>
貴衆合多定是師尼娼婢<lb/>
偏官時遇制伏太過乃是貧儒<lb/>
四柱傷官運入官鄉必破<lb/>
五行絶處即是胎元生日逢之名曰受氣<lb/>
<pb n="KR3g0042_WYG_011-95a"/>
是以陰陽罕測不可一例而推務禀中和之氣神分貴<lb/>
　賤畧敷古聖之遺書約以今賢之博覽若遵此法叅<lb/>
　詳鑒命無差無悞<lb/>
　　繼善篇<lb/>
人禀天地命屬陰陽生居覆載之中盡在五行之内<lb/>
欲知貴賤先觀月令乃提綱<lb/>
次斷吉凶專用日干為主本<lb/>
三元要成格局<lb/>
<pb n="KR3g0042_WYG_011-95b"/>
四柱喜見財官<lb/>
用神不可損傷<lb/>
日主最宜健旺<lb/>
年傷日干名為本主不和<lb/>
歲月時中大怕官煞混雜<lb/>
取用憑於生月當推究其淺深<lb/>
發覺在於日時要消詳於强弱<lb/>
官星正氣忌見刑衝<lb/>
<pb n="KR3g0042_WYG_011-96a"/>
時上偏財怕逢兄弟<lb/>
生氣印綬利官運畏入財鄉<lb/>
七煞偏官喜制伏不宜太過<lb/>
傷官復行官運不測灾來<lb/>
陽刃衝合歲君勃然禍至<lb/>
富而且貴定因財旺生官<lb/>
非夭即貧必是身衰遇鬼<lb/>
六壬生臨午位號曰祿馬同鄉<lb/>
<pb n="KR3g0042_WYG_011-96b"/>
癸日坐向巳宫乃是財官雙美<lb/>
財多身弱正為富屋貧人<lb/>
以煞化權定顯寒門貴客<lb/>
登科甲第官星臨無破之官<lb/>
納粟奏名財庫居生旺之地<lb/>
官貴太盛纔臨旺處必傾<lb/>
印綬被傷倘若榮華不久<lb/>
有官有印無破作廊廟之材<lb/>
<pb n="KR3g0042_WYG_011-97a"/>
無印無官有格乃朝廷之用<lb/>
名題金榜須還身旺逢官<lb/>
得佐聖君貴在衝官逢合<lb/>
非格非局見之焉得為竒<lb/>
身弱遇官得後徒然費力<lb/>
小人命内亦有正印官星<lb/>
君子格中也犯七煞羊刃<lb/>
生平少病日主高强<lb/>
<pb n="KR3g0042_WYG_011-97b"/>
一世安然財命有氣<lb/>
官刑不犯印綬與天德同宫<lb/>
少樂多憂葢緣日主自弱<lb/>
身强煞淺假煞為權<lb/>
煞重身輕終身有損<lb/>
衰則變官為鬼<lb/>
旺則化鬼為官<lb/>
月生日干運行不喜財鄉<lb/>
<pb n="KR3g0042_WYG_011-98a"/>
日主無依却喜運行財地<lb/>
時歸日祿生平不喜官星<lb/>
陰若朝陽切忌丙丁離位<lb/>
太歲乃衆煞之主入命未必為殃若遇戰鬬之鄉必主<lb/>
　刑於本命<lb/>
歲傷日干有禍必輕<lb/>
日犯歲君灾殃必重<lb/>
五行有救其年反必為財<lb/>
<pb n="KR3g0042_WYG_011-98b"/>
四柱無情故論名為尅歲<lb/>
庚辛來傷甲乙丙丁先見無危<lb/>
丙丁反尅庚辛壬癸遇之不畏<lb/>
戊巳愁逢甲乙干頭須要庚辛<lb/>
壬癸慮遭戊巳甲乙臨之有救<lb/>
壬來尅丙須要戊字當頭<lb/>
癸去傷丁却喜巳來相助<lb/>
庚得壬男制丙夭作長年<lb/>
<pb n="KR3g0042_WYG_011-99a"/>
甲以乙妹妻庚凶為吉兆<lb/>
天元雖旺若無依倚是常人<lb/>
日主太柔縱遇財官為寒士<lb/>
女人無煞帶二德作兩國之封<lb/>
男命身强遇三竒為一品之貴<lb/>
甲逢巳而生旺定懷中正之心<lb/>
丁遇壬而太過必犯淫訛之亂<lb/>
丙臨申位逢陽水難獲延年<hi>月逢印綬則安富尊榮</hi>
<pb n="KR3g0042_WYG_011-99b"/>
巳入亥宫見陰木終為損夀<hi>時遇丙寅則冠帶簪纓</hi>
庚值寅而遇丙主旺無危<lb/>
乙遇巳而見辛身衰有禍<lb/>
乙逢庚旺常存仁義之心<lb/>
丙合辛生鎮掌威權之職<lb/>
一木叠逢火位名為氣㪚之文<lb/>
獨水三犯庚辛號曰體全之象<lb/>
水歸冬旺生平樂自無憂<lb/>
<pb n="KR3g0042_WYG_011-100a"/>
木在春生處世安然必夀<lb/>
金弱遇火炎之地血疾無疑<lb/>
土虛逢木旺之鄉脾傷定論<lb/>
筋疼骨痛皆因木被金傷<lb/>
眼暗目昏必是火遭水尅<lb/>
金逢艮而遇土號曰還魂<lb/>
水入㢲而見金名為不絶<lb/>
土臨卯位未中年便欲灰心<lb/>
<pb n="KR3g0042_WYG_011-100b"/>
金遇火鄉雖少壯必然挫志<lb/>
金木交争刑戰仁義俱無<lb/>
水火遞互相傷是非日有<lb/>
木從水養水盛而木則漂流<lb/>
金頼土生土厚而金遭埋沒<lb/>
是以五行不可偏枯務稟中和之氣更能絶慮忘思鑑<lb/>
　命無差無悞<lb/>
　三命通㑹卷十一<lb/>
</p>
<p>
</p>
  </div>
</body>
</text>
</TEI>
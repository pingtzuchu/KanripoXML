<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續茶經卷中</head> <lb/>
    <p>
<pb n="KR3i0024_WYG_002-1a"/>
欽定四庫全書<lb/>
　續茶經卷中<lb/>
　　　　　　　　　　　候補主事陸廷燦撰<lb/>
　　四茶之噐<lb/>
御史臺記唐制御史有三院一曰臺院其僚為侍御史<lb/>
二曰殿院其僚為殿中侍御史三曰察院其僚為監察<lb/>
御史察院㕔居南㑹昌初監察御史鄭路所葺禮察㕔<lb/>
謂之松㕔以其南有古松也刑察㕔謂之魘㕔以寢於<lb/>
<pb n="KR3i0024_WYG_002-1b"/>
此者多夢魘也兵察㕔主掌院中茶其茶必市蜀之佳<lb/>
者貯於陶器以防暑濕御史輒躬親緘啓故謂之茶瓶<lb/>
㕔<lb/>
資暇集茶托子始建中蜀相崔寧之女以茶杯無襯病<lb/>
其熨指取楪子承之既啜而杯傾乃以蠟環楪子之央<lb/>
其盃遂定即命工匠以漆代蠟環進於蜀相蜀相奇之<lb/>
為製名而話於賓親人人為便用於當代是後傳者更<lb/>
環其底愈新其製以至百狀焉<lb/>
<pb n="KR3i0024_WYG_002-2a"/>
貞元初青鄆油繒為荷葉形以襯茶椀别為一家之楪<lb/>
今人多云托子始此非也蜀相即今昇平崔家訊則知<lb/>
矣<lb/>
大觀茶論茶器<lb/>
羅碾碾以銀為上熟鐵次之槽欲深而峻輪欲鋭而薄<lb/>
羅欲細而面𦂳碾必力而速惟再羅則入湯輕泛粥面<lb/>
光凝盡茶之色<lb/>
盞須度茶之多少用盞之大小盞髙茶少則掩蔽茶色<lb/>
<pb n="KR3i0024_WYG_002-2b"/>
茶多盞小則受湯不盡惟盞熱則茶發立耐久<lb/>
筅以觔竹老者為之身欲厚重筅欲踈勁本欲壯而未<lb/>
必眇當如劍脊之狀葢身厚重則操之有力而易於運<lb/>
用筅疎勁如劍脊則擊拂雖過而浮沫不生<lb/>
瓶宜金銀大小之製惟所裁給注湯利害獨瓶之口嘴<lb/>
而已嘴之口差大而宛直則注湯力𦂳而不散嘴之末<lb/>
欲圓小而峻削則用湯有節而不滴瀝葢湯力𦂳則發<lb/>
速有節不滴瀝則茶面不破<lb/>
<pb n="KR3i0024_WYG_002-3a"/>
杓之大小當以可受一盞茶為量有餘不足傾杓煩數<lb/>
茶必氷矣<lb/>
蔡襄茶録茶器<lb/>
茶焙編竹為之裹以篛葉葢其上以收火也隔其中以<lb/>
有容也納火其下去茶尺許常温温然所以養茶色香<lb/>
味也<lb/>
茶籠茶不入焙者宜宻封裹以篛籠盛之置髙處切勿<lb/>
近濕氣<lb/>
<pb n="KR3i0024_WYG_002-3b"/>
砧椎葢以碎茶砧以木為之椎則或金或鐵取於便用<lb/>
茶鈐屈金鐵為之用以炙茶<lb/>
茶碾以銀或鐵為之黄金性柔銅及䃋石皆能生鉎<hi>音星</hi>
不入用<lb/>
茶羅以絶細為佳羅底用蜀東川鵞溪絹之宻者投湯<lb/>
中揉洗以罩之<lb/>
茶盞茶色白宜黒盞建安所造者紺黒紋如兔毫其柸<lb/>
微厚熁之久熱難冷最為要用出他處者或薄或色紫<lb/>
<pb n="KR3i0024_WYG_002-4a"/>
不及也其青白盞鬭試自不用<lb/>
茶匙要重擊拂有力黄金為上人間以銀鐵為之竹者<lb/>
太輕建茶不取<lb/>
茶瓶要小者易於候湯且㸃茶注湯有準黄金為上若<lb/>
人間以銀鐵或瓷石為之若瓶大啜存停久味過則不<lb/>
佳矣<lb/>
孫穆雞林類事髙麗方言茶匙曰茶戍<lb/>
清波雜志長沙匠者造茶器極精緻工直之厚等所用<lb/>
<pb n="KR3i0024_WYG_002-4b"/>
白金之數士大夫家多有之寘几案間但知以侈靡相<lb/>
夸初不常用也凡茶宜錫竊意以錫為合適用而不侈<lb/>
貼以紙則茶味易損<lb/>
張芸叟云吕申公家有茶羅子一金飾一棕欄方接客<lb/>
索銀羅子常客也金羅子禁近也棕欄則公輔必矣家<lb/>
人常挨排於屏間以候之<lb/>
黄庭堅集同公擇咏茶碾詩要及新香碾一杯不應傳<lb/>
寳到雲來碎身粉骨方餘味莫厭聲喧萬壑雷<lb/>
<pb n="KR3i0024_WYG_002-5a"/>
陶榖清異録富貴湯當以銀銚煮之佳甚銅銚煮水錫<lb/>
壺注茶次之<lb/>
蘇東坡集揚州石塔試茶詩坐客皆可人鼎器手自潔<lb/>
秦少游集茶臼詩幽人躭茗飲刳木事𢷬撞巧製合臼<lb/>
形雅音伴柷椌<lb/>
文與可集謝許判官恵茶器圖詩成圖畫茶器滿幅寫<lb/>
茶詩㑹説工全妙深諳句特奇<lb/>
謝宗可咏物詩茶筅此君一節瑩無瑕夜聴松聲潄玉<lb/>
<pb n="KR3i0024_WYG_002-5b"/>
華萬里引風歸蟹眼半瓶飛雪起龍芽香凝翠髪雲生<lb/>
脚濕滿蒼髯浪卷花到手纎毫皆盡力多因不負玉川<lb/>
家<lb/>
乾淳嵗時記禁中大慶㑹用大鍍金<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>以五色果簇飣<lb/>
龍鳯謂之繡茶<lb/>
演繁露東坡後集二從駕景靈宫詩云病貪賜茗浮銅<lb/>
葉按今御前賜茶皆不用建盞用大湯<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>色正白但其<lb/>
制樣似銅葉湯<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>耳銅葉色黄褐色也<lb/>
<pb n="KR3i0024_WYG_002-6a"/>
周宻癸辛雜志宋時長沙茶具精妙甲天下毎副用白<lb/>
金三百星或五百星凡茶之具悉備外則以大纓銀合<lb/>
貯之趙南仲丞相帥潭以黄金千兩為之以進尚方穆<lb/>
陵大喜葢内院之工所不能為也<lb/>
楊基眉庵集咏木茶爐詩紺緑仙人煉玉膚花神為曝<lb/>
紫霞腴九天清淚沾明月一㸃芳心託鷓鴣肌骨已為<lb/>
香魄死夢魂猶在露團枯孀娥莫怨花零落分付餘醺<lb/>
與酪奴<lb/>
<pb n="KR3i0024_WYG_002-6b"/>
張源茶録茶銚金乃水母銀備剛柔味不鹹澀作銚最<lb/>
良製必穿心令火氣易透<lb/>
茶甌以白磁為上藍者次之<lb/>
聞龍茶牋茶鍑山林隠逸水銚用銀尚不易得何况鍑<lb/>
乎若用之恒歸於鐵也<lb/>
羅廩茶解茶爐或瓦或竹皆可而大小須與湯銚稱凡<lb/>
貯茶之器始終貯茶不得移為他用<lb/>
李如一水南翰記韻書無<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>字今人呼盛茶酒器曰<graphic n="KR1812" url="https://raw.githubusercontent.com/kanripo/KR-Gaiji/master/images/KR1812.png" mimeType="image/png"/>
<pb n="KR3i0024_WYG_002-7a"/>
檀几叢書品茶用歐白甆為良所謂素甆𫝊静夜芳氣<lb/>
滿閒軒也製宜弇口䆳腸色浮浮而香不散<lb/>
茶説器具精潔茶愈為之生色今時姑蘇之錫注時大<lb/>
彬之沙壺汴梁之錫銚湘妃竹之茶竈宣成窰之茶盞<lb/>
髙人詞客賢士大夫莫不為之珍重即唐宋以來茶具<lb/>
之精未必有如斯之雅致<lb/>
聞雁齋筆談茶既就筐其性必發於日而遇知己於水<lb/>
然非煮之茶竈茶爐則亦不佳故曰飲茶富貴之事也<lb/>
<pb n="KR3i0024_WYG_002-7b"/>
雪庵清史泉冽性駛非扄以金銀器味必破器而走矣<lb/>
有饋中冷泉於歐陽文忠者公訝曰君故貧士何為致<lb/>
此奇貺徐視饋器乃曰水味盡矣噫如公言飲茶乃富<lb/>
貴事耶嘗考宋之大小龍團始於丁謂成於蔡襄公聞<lb/>
而嘆曰君謨士人也何至作此事東坡詩曰武彛溪邊<lb/>
粟粒芽前丁後蔡相籠加吾君所乏豈此物致養口體<lb/>
何陋耶此則二公又為茶敗壊多矣故余於茶瓶而有<lb/>
感<lb/>
<pb n="KR3i0024_WYG_002-8a"/>
茶鼎丹山碧水之鄉月澗雲龕之品滌煩消渴功誠不<lb/>
在芝朮下然不有似泛乳花浮雲脚則草堂暮雲隂松<lb/>
牕殘雪明何以勺之野語清噫鼎之有功於茶大矣哉<lb/>
故日休有立作菌蠢勢煎為潺湲聲禹錫有驟雨松風<lb/>
入鼎來白雲滿盌花徘徊居仁有浮花原屬三昧手竹<lb/>
齋自試魚眼湯仲淹有鼎磨雲外首山銅瓶攜江上中<lb/>
<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水景綸有待得聲聞俱寂後一甌春雪勝醍醐噫鼎<lb/>
之有功於茶大矣哉雖然吾猶有取盧仝柴門反闗無<lb/>
<pb n="KR3i0024_WYG_002-8b"/>
俗客紗帽籠頭自煎喫楊萬里老夫平生愛煮茗十年<lb/>
燒穿折脚鼎如二君者差可不負此鼎耳<lb/>
馮時可茶録芘莉一名篣筤茶籠也犧木杓也瓢也<lb/>
宜興志茗壺陶穴環於蜀山原名獨山東坡居陽羡時<lb/>
以其似蜀中風景改名蜀山今山椒建東坡祠以祀之<lb/>
陶煙飛染祠宇盡黒<lb/>
冒巢民云茶壺以小為貴毎一客一壺任獨斟飲方得<lb/>
茶趣何也壺小則香不渙散味不躭遲况茶中香味不<lb/>
<pb n="KR3i0024_WYG_002-9a"/>
先不後恰有一時太早或未足稍緩或已過箇中之妙<lb/>
清心自飲化而裁之存乎其人<lb/>
周髙起陽羨茗壺系茶至明代不復碾屑和香藥製團<lb/>
餅已逺過古人近百年中壺黜銀錫及閩豫甆而尚宜<lb/>
興陶此又逺過前人處也陶曷取諸取其製以本山土<lb/>
砂能發真茶之色香味不但杜工部云傾金注玉驚人<lb/>
眼髙流務以免俗也至名手所作一壺重不數兩價毎<lb/>
一二十金能使土與黄金爭價世日趨華抑足感矣考<lb/>
<pb n="KR3i0024_WYG_002-9b"/>
其創始自金沙寺僧久而逸其名又提學頤山吴公讀<lb/>
書金沙寺中有青衣供春者仿老僧法為之栗色闇闇<lb/>
敦龎周正指螺紋隠隠可按允稱第一世作龔春悮也<lb/>
萬厯間有四大家董翰趙梁𤣥錫時朋朋即大彬父也<lb/>
大彬號少山不務妍媚而樸雅堅栗妙不可思遂於陶<lb/>
人擅空羣之目矣此外則有李茂林李仲芳徐友泉又<lb/>
大彬徒歐正春邵文金邵文銀蔣伯荂四人陳用卿陳<lb/>
信卿閔魯生陳光甫又婺源人陳仲羙重鎪叠刻細極<lb/>
<pb n="KR3i0024_WYG_002-10a"/>
鬼工沈君用邵蓋周後溪邵二孫陳俊卿周季山陳和<lb/>
之陳挺生承雲從沈君盛陳辰輩各有所長徐友泉所<lb/>
自製之泥色有海棠紅朱砂紫定窰白冷金黄淡墨沉<lb/>
香水碧榴皮葵黄閃色梨皮等名大彬鐫欵用竹刀畫<lb/>
之書法閒雅<lb/>
茶洗式如扁壺中加一盎鬲而細竅其底便於過水漉<lb/>
沙茶藏以閉洗過之茶者陳仲羙沈君用各有奇製水<lb/>
杓湯銚亦有製之盡羙者要以椰瓢錫缶為用之恒<lb/>
<pb n="KR3i0024_WYG_002-10b"/>
茗壺宜小不宜大宜淺不宜深壺葢宜盎不宜砥湯力<lb/>
茗香俾得團結氤氲方為佳也<lb/>
壺若有宿雜氣須滿貯沸湯滌之乘熱傾去即沒於冷<lb/>
水中亦急出水瀉之元氣復矣<lb/>
許次杼茶疏茶盒以貯日用零茶用錫為之從大壜中<lb/>
分出若用盡時再取<lb/>
茶壺往時尚龔春近日時大彬所製極為人所重葢是<lb/>
觕砂製成正取砂無土氣耳<lb/>
<pb n="KR3i0024_WYG_002-11a"/>
臞仙云茶甌者予嘗以瓦為之不用磁以筍殻為葢以<lb/>
檞葉攢覆於上如篛笠狀以蔽其塵用竹架盛之極清<lb/>
無比茶匙以竹編成細如笊籬樣與塵世所用者大不<lb/>
凡矣乃林下出塵之物也煎茶用銅瓶不免湯鉎用砂<lb/>
銚亦嫌土氣惟純錫為五金之母製銚能益水徳<lb/>
謝肇淛五雜組宋初閩茶北苑為最當時上供者非兩<lb/>
府禁近不得賜而人家亦珍重愛惜如王東城有茶囊<lb/>
惟楊大年至則取以具茶他客莫敢望也<lb/>
<pb n="KR3i0024_WYG_002-11b"/>
支廷訓集有湯藴之傳乃茶壺也<lb/>
文震亨長物志壺以砂者為上既不奪香又無熟湯氣<lb/>
錫壺有趙良璧者亦佳吴中歸錫嘉禾黄錫價皆最髙<lb/>
遵生八牋茶銚茶瓶磁砂為上銅錫次之磁壺注茶砂<lb/>
銚煮水為上茶盞惟宣窰壇為最質厚白瑩樣式古雅<lb/>
有等宣窰印花白甌式樣得中而瑩然如玉次則嘉窰<lb/>
心内有茶字小盞為羙欲試茶色黄白豈容青花亂之<lb/>
注酒亦然惟純白色器皿為最上乘餘品皆不取<lb/>
<pb n="KR3i0024_WYG_002-12a"/>
　試茶以滌器為第一要茶瓶茶盞茶匙生鉎致損茶味<lb/>
　必須先時洗潔則羙<lb/>
　曹昭格古要論古人喫茶湯用撆取其易乾不留滯<lb/>
　陳繼儒試茶詩有竹爐幽討松火怒飛之句<hi>竹茶爐出恵山者最</hi>
　<hi>佳</hi>
淵鑒類函茗盌韓詩茗盌纎纎捧<lb/>
　徐葆光中山傳信録琉球茶甌色黄描青緑花草云出<lb/>
　土噶喇其質少麤無花但作氷紋者出大島甌上造一<lb/>
<pb n="KR3i0024_WYG_002-12b"/>
　小木葢朱黑漆之下作空心托子製作頗工亦有茶托<lb/>
　茶帚其茶具火爐與中國小異<lb/>
　葛萬里清異論録時大彬茶壺有名釣雪似帶笠而釣<lb/>
　者然無牽合意<lb/>
　随見録洋銅茶銚來自海外紅銅盪錫薄而輕精而雅<lb/>
　烹茶最宜<lb/>
　<lb/>
　　續茶經卷中<lb/>
</p>
<p>
</p>
  </div>
</body>
</text>
</TEI>
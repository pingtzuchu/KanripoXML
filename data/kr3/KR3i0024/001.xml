<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續茶經卷上之一</head> <lb/>
    <p>
<pb n="KR3i0024_WYG_001-1a"/>
欽定四庫全書<lb/>
　續茶經卷上之一<lb/>
　　　　　　　　　　　候補主事陸廷燦撰<lb/>
　　一茶之源<lb/>
許慎説文茗荼芽也<lb/>
王褒僮約前云炰鼈烹荼後云陽武買荼<hi>注前為苦菜後為茗</hi>
張華博物志飲真荼令人少眠<lb/>
詩疏椒樹似茱萸蜀人作茶吳人作茗皆合煮其葉以<lb/>
<pb n="KR3i0024_WYG_001-1b"/>
為香<lb/>
唐書陸羽傳羽嗜茶著經三篇言茶之源之具之造之<lb/>
器之煮之飲之事之出之畧之圖尤備天下益知飲茶<lb/>
矣<lb/>
唐六典金英緑片皆茶名也<lb/>
李太白集贈族姪僧中孚玉泉仙人掌茶序余聞荆州<lb/>
玉泉寺近青溪諸山山洞往往有乳窟窟多玉泉交流<lb/>
中有白蝙蝠大如鴉按仙經蝙蝠一名仙䑕千嵗之後<lb/>
<pb n="KR3i0024_WYG_001-2a"/>
體白如雪棲則倒懸葢飲乳水而長生也其水邊處處<lb/>
有茗草羅生枝葉如碧玉惟玉泉真公常採而飲之年<lb/>
八十餘嵗顔色如桃花而此茗清香滑熟異於他茗所<lb/>
以能還童振枯扶人夀也余遊金陵見宗僧中孚示余<lb/>
茶數十片卷然重叠其狀如掌號為仙人掌茶葢新出<lb/>
乎玉泉之山曠古未覯因持之見貽兼贈詩要余答之<lb/>
遂有此作俾後之高僧大隠知仙人掌茶發於中孚禪<lb/>
子及青蓮居士李白也<lb/>
<pb n="KR3i0024_WYG_001-2b"/>
皮日休集茶中雜咏詩序自周以降及於國朝茶事竟<lb/>
陵子陸季疵言之詳矣然季疵以前稱茗飲者必渾以<lb/>
烹之與夫瀹蔬而啜者無異也季疵之始為經三卷由<lb/>
是分其源制其具教其造設其器命其煮俾飲之者除<lb/>
痟而去癘雖疾醫之未若也其為利也於人豈小哉余<lb/>
始得季疵書以為備矣後又獲其顧渚山記二篇其中<lb/>
多茶事後又太原温從雲武威段<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之各補茶事十數<lb/>
節並存於方冊茶之事由周而至於今竟無纎遺矣<lb/>
<pb n="KR3i0024_WYG_001-3a"/>
封氏聞見記茶南人好飲之北人初不多飲開元中太<lb/>
山靈巖寺有降魔師大興禪教學禪務於不寐又不夕<lb/>
食皆許飲茶人自懷挾到處煮飲從此轉相倣傚遂成<lb/>
風俗起自鄒齊滄棣漸至京邑城市多開店鋪煎茶賣<lb/>
之不問道俗投錢取飲其茶自江淮而來色額甚多<lb/>
唐韻荼字自中唐始變作茶<lb/>
裴汶茶述茶起於東晉盛於今朝其性精清其味浩潔<lb/>
其用滌煩其功致和參百品而不混越衆飲而獨髙烹<lb/>
<pb n="KR3i0024_WYG_001-3b"/>
之鼎水和以虎形人人服之永永不厭得之則安不得<lb/>
則病彼芝术黄精徒云上藥致效在數十年後且多禁<lb/>
忌非此倫也或曰多飲令人體虛病風余曰不然夫物<lb/>
能袪邪必能輔正安有蠲逐聚病而靡裨太和哉今宇<lb/>
内為土貢實衆而顧渚蘄陽䝉山為上其次則夀陽義<lb/>
興碧澗㴩湖衡山最下有鄱陽浮梁今者其精無以尚<lb/>
焉得其麄者則下里兆庶甌盌紛糅頃刻未得則胃腑<lb/>
病生矣人嗜之若此者西晉以前無聞焉至精之味或<lb/>
<pb n="KR3i0024_WYG_001-4a"/>
遺也因作茶述<lb/>
宋徽宗大觀茶論茶之為物擅甌閩之秀氣鍾山川之<lb/>
靈禀袪襟滌滯致清導和則非庸人孺子可得而知矣<lb/>
冲澹閒潔韻髙致静則非遑遽之時可得而好尚矣而本<lb/>
朝之興嵗修建溪之貢龍團鳯餅名冠天下而壑源之<lb/>
品亦自此而盛延及於今百廢具舉海内宴然垂拱宻<lb/>
勿幸致無為縉紳之士韋布之流沐浴膏澤薰陶徳化<lb/>
咸以雅尚相推從事茗飲故近嵗以來采擇之精製作<lb/>
<pb n="KR3i0024_WYG_001-4b"/>
之工品第之勝烹㸃之妙莫不盛造其極嗚呼至治之<lb/>
世豈惟人得以盡其材而草木之靈者亦得以盡其用<lb/>
矣偶因暇日研究精㣲所得之妙後人有不知為利害<lb/>
者叙本末二十篇號曰茶論　一曰地産二曰天時三<lb/>
曰擇採四曰蒸壓五曰製造六曰鑒别七曰白茶八曰<lb/>
羅碾九曰盞十曰筅十一曰瓶十二曰杓十三曰水十<lb/>
四曰㸃十五曰味十六曰香十七曰色十八曰蔵十九<lb/>
曰品二十曰外焙<lb/>
<pb n="KR3i0024_WYG_001-5a"/>
名茶各以所産之地葉如耕之平園台星巖葉剛之髙<lb/>
峯青鳯髓葉思純之大風葉嶼之屑山葉五崇林之羅<lb/>
漢上水桑芽葉堅之碎石窠石臼窠<hi>一作六窠</hi>葉瓊葉輝之<lb/>
秀皮林葉師復師貺之虎巖葉椿之無又巖葉芽懋之<lb/>
老窠園各擅其美未嘗混淆不可概舉焙人之茶固有<lb/>
前優後劣昔負今勝者是以園地之不常也<lb/>
丁謂進新茶表右件物産異金沙名非紫筍江邊地煖<lb/>
方呈彼茁之形闕下春寒已發其甘之味有以少為貴<lb/>
<pb n="KR3i0024_WYG_001-5b"/>
者焉敢韞而藏諸見謂新茶實遵舊例<lb/>
蔡襄進茶録表臣前因奏事伏䝉陛下諭臣先任福建<lb/>
運使日所進上品龍茶最為精好臣退念草木之微首<lb/>
辱陛下知鑒若處之得地則能盡其材昔陸羽茶經不<lb/>
第建安之品丁謂茶圖獨論採造之本至烹煎之法曾<lb/>
未有聞臣輒條數事簡而易明勒成二篇名曰茶録伏<lb/>
惟清閒之宴或賜觀采臣不勝榮幸<lb/>
歐陽修歸田録茶之品莫貴於龍鳯謂之團茶凡八餅<lb/>
<pb n="KR3i0024_WYG_001-6a"/>
重一觔慶厯中蔡君謨始造小片龍茶以進其品精絶<lb/>
謂之小團凡二十餅重一斤其價值金二兩然金可有<lb/>
而茶不可得毎因南郊致齋中書樞宻院各賜一餅四<lb/>
人分之宫人往往縷金花於其上葢其貴重如此<lb/>
趙汝礪北苑别録草木至夜益盛故欲導生長之氣以<lb/>
糝雨露之澤茶於毎嵗六月興工虚其本培其末滋蔓<lb/>
之草遏鬱之木悉用除之政所以導生長之氣而滲雨<lb/>
露之澤也此之謂開畬唯桐木則留焉桐木之性與茶<lb/>
<pb n="KR3i0024_WYG_001-6b"/>
相宜而又茶至冬則畏寒桐木望秋而先落茶至夏而<lb/>
畏日桐木至春而漸茂理亦然也<lb/>
王闢之澠水燕談建茶盛於江南近嵗制作尤精龍團<lb/>
最為上品一觔八餅慶厯中蔡君謨為福建運使始造<lb/>
小團以充嵗貢一觔二十餅所謂上品龍茶者也仁宗<lb/>
尤所珍惜雖宰相未嘗輒賜惟郊禮致齋之夕兩府各<lb/>
四人共賜一餅宫人剪金為龍鳯花貼其上八人分蓄<lb/>
以為竒玩不敢自試有佳客出為𫝊玩歐陽文忠公云<lb/>
<pb n="KR3i0024_WYG_001-7a"/>
茶為物之至精而小團又其精者也嘉祐中小團初出<lb/>
時也今小團易得何至如此多貴<lb/>
周輝清波雜志自熙寧後始貢宻雲龍毎嵗頭綱修貢<lb/>
奉宗廟及貢玉食外賚及臣下無幾戚里貴近丐賜尤<lb/>
繁宣仁太后令建州不許造宻雲龍受他人煎炒不得<lb/>
也此語既𫝊播於縉紳間由是宻雲龍之名益著淳熈<lb/>
間親黨許仲啟官蘇沙得北苑修貢録序以刋行其間<lb/>
載嵗貢十有二綱凡三等四十有一名第一綱曰龍焙<lb/>
<pb n="KR3i0024_WYG_001-7b"/>
貢新止五十餘銙貴重如此獨無所謂密雲龍者豈以貢新<lb/>
易其名耶抑或别為一種又居宻雲龍之上耶<lb/>
沈存中夢溪筆談古人論茶唯言陽羡顧渚天柱蒙頂<lb/>
之類都未言建溪然唐人重串茶粘黑者則已近乎建<lb/>
餅矣建茶皆喬木吳蜀唯叢茇而已品自居下建茶勝<lb/>
處曰郝源曾坑其間又有坌根山頂二品尤勝李氏號<lb/>
為北苑置使領之<lb/>
胡仔苕溪漁隠叢話建安北苑始於太宗太平興國三<lb/>
<pb n="KR3i0024_WYG_001-8a"/>
年遣使造之取象於龍鳯以別入貢至道間仍添造石乳蠟<lb/>
面其後大小龍又起於丁謂而成於蔡君謨至宣政間<lb/>
鄭可簡以貢茶進用乆領漕添續入其數漸廣今猶因<lb/>
之細色茶五綱凡四十三品形製各異共七千餘餅其<lb/>
間貢新試新龍團勝雪白茶御苑玉芽此五品乃水揀<lb/>
為第一餘乃生㨂次之又有麄色茶七綱凡五品大小<lb/>
龍鳯并揀芽悉入龍腦和膏為團餅茶共四萬餘餅葢<lb/>
水揀茶即社前者生揀茶即火前者麄色茶即雨前者<lb/>
<pb n="KR3i0024_WYG_001-8b"/>
閩中地暖雨前茶已老而味加重矣又有石門乳吉香<lb/>
口三外焙亦隸於北苑皆採摘茶芽送官焙添造毎嵗<lb/>
縻金共二萬餘緡日後千夫凡兩月方能迄事第所造<lb/>
之茶不許過數入貢之後市無貨者人所罕得惟壑源<lb/>
諸處私焙茶其絶品亦可敵官焙自昔至今亦皆入貢<lb/>
其流販四方者悉私焙茶耳<lb/>
北苑在富沙之北隸建安縣去城二十五里乃龍焙造<lb/>
貢茶之處亦名鳯皇山自有一溪南流至富沙城下方<lb/>
<pb n="KR3i0024_WYG_001-9a"/>
與西來水合而東<lb/>
車清臣脚氣集毛詩云誰謂荼苦其甘如薺注荼苦菜<lb/>
也周禮掌荼以供喪事取其苦也蘇東坡詩云周詩記<lb/>
苦荼茗飲出近世乃以今之茶為荼夫茶今人以清頭<lb/>
目自唐以來上下好之細民亦日數椀豈是荼也茶之<lb/>
麄者是為茗<lb/>
宋子安東溪試茶録序茶宜髙山之隂而喜日陽之早<lb/>
自北苑鳯山南直苦竹園頭東南屬張坑頭皆高逺先<lb/>
<pb n="KR3i0024_WYG_001-9b"/>
陽處嵗發常早芽極肥乳非民間所比次出壑源嶺髙<lb/>
土沃地茶味甲於諸焙丁謂亦云鳯山髙不百丈無危<lb/>
峯絶崦而岡翠環抱氣勢柔秀宜乎嘉植靈卉之所發<lb/>
也又以建安茶品甲天下疑山川至靈之卉天地始和<lb/>
之氣盡此茶矣又論石乳出壑嶺斷崖缺石之間葢草<lb/>
木之仙骨也近蔡公亦云惟北苑鳯凰山連屬諸焙所<lb/>
産者味佳故四方以建茶為名皆曰北苑云<lb/>
黄儒品茶要録序説者嘗謂陸羽茶經不第建安之品<lb/>
<pb n="KR3i0024_WYG_001-10a"/>
葢前此茶事未甚興靈芽真笋往往委翳消腐而人不<lb/>
知惜自國初以來士大夫沐浴膏澤詠歌昇平之日乆<lb/>
矣夫身世灑落神觀冲澹惟兹茗飲為可喜園林亦相<lb/>
與摘英誇異制棬鬻新以趨時之好故殊異之品始得<lb/>
自出於榛莽之間而其名遂冠天下借使陸羽復起閲<lb/>
其金餅味其雲腴當爽然自失矣因念草木之材一有<lb/>
負瓌偉絶特者未嘗不遇時而後興况於人乎<lb/>
蘇軾書黄道輔品茶要録後黄君道輔諱儒建安人博<lb/>
<pb n="KR3i0024_WYG_001-10b"/>
學能文淡然精深有道之士也作品茶要録十篇委曲<lb/>
微妙皆陸鴻漸以來論茶者所未及非至静無求虚中<lb/>
不留烏能察物之情如此其詳哉<lb/>
茶録茶古不聞食自晉宋已降吳人採葉煮之名為茗<lb/>
粥<lb/>
葉清臣煑茶泉品吳楚山谷間氣清地靈草木穎挺多<lb/>
孕茶荈大率右於武夷者為白乳甲於吳興者為紫筍<lb/>
産禹穴者以天章顯茂錢塘者以徑山稀至於桐廬之<lb/>
<pb n="KR3i0024_WYG_001-11a"/>
巖雲衢之麓雅山著於宣歙蒙頂𫝊於岷蜀角立差勝<lb/>
毛舉實繁<lb/>
周絳補茶經芽茶只作早茶馳奉萬乗嘗之可矣如<lb/>
一旗一槍可謂竒茶也<lb/>
胡致堂曰茶者生人之所日用也其急甚於酒<lb/>
陳師道茶經叢談茶洪之雙井越之日注莫能相先後<lb/>
而强為之第者皆勝心耳<lb/>
陳師道茶經序夫茶之著書自羽始其用於世亦自羽<lb/>
<pb n="KR3i0024_WYG_001-11b"/>
始羽誠有功於茶者也上自宫省下逮邑里外及異域<lb/>
遐陬賔祀燕享預陳於前山澤以成市商賈以起家又有<lb/>
功於人者也可謂智矣經曰茶之否臧存之口訣則書<lb/>
之所載猶其粗也夫茶之為藝下矣至其精微書有不<lb/>
盡况天下之至理而欲求之文字紙墨之間其有得乎<lb/>
昔者先王因人而教同欲而治凡有益於人者皆不廢<lb/>
也<lb/>
吳淑茶賦注五花茶者其片作五出花也<lb/>
<pb n="KR3i0024_WYG_001-12a"/>
姚氏殘語紹興進茶自髙文虎始<lb/>
王楙野客叢書世謂古之荼即今之茶不知荼有數種<lb/>
非一端也詩曰誰謂荼苦其甘如薺者乃苦菜之荼如<lb/>
今苦苣之類周禮掌荼毛詩有女如荼者乃苕荼之荼<lb/>
也此萑葦之屬惟荼檟之荼乃今之茶也世莫知辨<lb/>
魏王花木志茶葉似梔可煮為飲其老葉謂之荈嫩葉<lb/>
謂之茗<lb/>
瑞草總論唐宋以來有貢茶有𣙜茶夫貢茶猶知斯人<lb/>
<pb n="KR3i0024_WYG_001-12b"/>
有愛君之心若夫𣙜茶則利歸於官擾及於民其<lb/>
為害又不一端矣<lb/>
元熊禾勿齋集北苑茶焙記貢古也茶貢不列禹貢周<lb/>
職方而昉於唐北苑又其最著者也苑在建城東二十<lb/>
五里唐末里民張暉始表而上之宋初丁謂漕閩貢額<lb/>
驟益觔至數萬慶厯承平日乆蔡公襄繼之制益精巧<lb/>
建茶遂為天下最公名在四諫官列君子惜之歐陽公<lb/>
修雖實不與然猶誇侈歌咏之蘇公軾則直指其過矣君<lb/>
<pb n="KR3i0024_WYG_001-13a"/>
子創法可繼焉得不重慎也<lb/>
説郛臆乘茶之所産六經載之詳矣獨異美之名未備<lb/>
唐宋以來見於詩文者尤夥頗多疑似若蟾背蝦鬚雀<lb/>
舌蟹眼瑟瑟瀝瀝靄靄皷浪湧泉琉璃眼碧玉池又皆<lb/>
茶事中天然偶字也<lb/>
茶譜衡州之衡山封州之西鄉茶研膏為之皆片團如<lb/>
月又彭州蒲村堋口其園有仙芽石花等號<lb/>
明人月團茶歌序唐人製茶碾末以酥滫為團宋世尤<lb/>
<pb n="KR3i0024_WYG_001-13b"/>
精元時其法遂絶予效而為之葢得其似始悟古人詠<lb/>
茶詩所謂膏油首面所謂佳茗似佳人所謂緑雲輕綰湘<lb/>
娥鬟之句飲啜之餘因作詩記之并𫝊好事<lb/>
屠本畯茗笈評人論茶葉之香未知茶花之香余往嵗<lb/>
過友大雷山中正值花開童子摘以為供幽香清越絶自<lb/>
可人惜非甌中物耳乃予著缾史月表以插茗花為齋<lb/>
中清玩而髙亷盆史亦載茗花足助𤣥賞云<lb/>
茗笈贊十六章一曰溯源二曰得地三曰乗時四曰揆<lb/>
<pb n="KR3i0024_WYG_001-14a"/>
制五曰藏茗六曰品泉七曰候火八曰定湯九曰㸃瀹<lb/>
十曰辨器十一曰申忌十二曰防濫十三曰戒淆十四<lb/>
曰相宜十五曰衡鑒十六曰𤣥賞<lb/>
謝肇淛五雜組今茶品之上者松蘿也虎丘也羅岕也<lb/>
龍井也陽羡也天池也而吾閩武夷清源彭山三種可<lb/>
與角勝六安鴈宕蒙山三種袪滯有功而色香不稱當<lb/>
是藥籠中物非文房佳品也<lb/>
西吳枝乘湖人於茗不數顧渚而數羅岕然顧渚之佳<lb/>
<pb n="KR3i0024_WYG_001-14b"/>
者其風味已逺出龍井下岕稍清雋然葉粗而作草氣<lb/>
丁長孺甞以半角見餉且教余烹煎之法迨試之殊類<lb/>
羊公鶴此余有解有未解也余甞品茗以武夷虎丘第<lb/>
一淡而逺也松蘿龍井次之香而艷也天池又次之常<lb/>
而不厭也餘子瑣瑣勿置齒喙<hi>謝肇淛</hi>
屠長卿考槃餘事虎丘茶最號精絶為天下冠惜不多<lb/>
産皆為豪右所據寂寞山家無由獲購矣天池青翠芳<lb/>
馨噉之賞心嗅亦消渇可稱仙品諸山之茶當為退舎<lb/>
<pb n="KR3i0024_WYG_001-15a"/>
陽羨俗名羅岕浙之長興者佳荆溪稍下細者其價兩<lb/>
倍天池惜乎難得須親自收采方妙六安品亦精入藥<lb/>
最效但不善炒不能發香而味苦茶之本性實佳龍井<lb/>
之山不過數十畝外此有茶似皆不及大抵天開龍泓<lb/>
美泉山靈特生佳茗以副之耳山中僅有一二家炒法<lb/>
甚精近有山僧焙者亦妙真者天池不能及也天目為<lb/>
天池龍井之次亦佳品也地志云山中寒氣早嚴山僧<lb/>
至九月即不敢出冬來多雪三月後方通行其萌芽較<lb/>
<pb n="KR3i0024_WYG_001-15b"/>
他茶獨晩<lb/>
包衡清賞録昔人以陸羽飲茶比於后稷樹榖及觀韓<lb/>
翃謝賜茶啟云吳主禮賢方聞置茗晉人愛客纔有分<lb/>
茶則知開創之功非闗桑苧老翁也若云在昔茶勲未<lb/>
普則比時賜茶已一千五百串矣<lb/>
陳仁錫潛確類書紫琳腴雲腴皆茶名也<lb/>
茗花白色冬開似梅亦清香<hi>按冒巢民岕茶彚鈔云茶花味濁無香香凝葉内二</hi>
<hi>説不同豈岕與他茶獨異歟</hi>
<pb n="KR3i0024_WYG_001-16a"/>
農政全書六經中無茶荼即茶也毛詩云誰謂荼苦其<lb/>
甘如薺以其苦而甘味也<lb/>
夫茶靈草也種之則利博飲之則神清上而王公貴人<lb/>
之所尚下而小夫賤隸之所不可闕誠民生食用之所<lb/>
資國家課利之一助也<lb/>
羅廪茶解茶固不宜雜以惡木惟古梅叢桂辛夷玉蘭<lb/>
玫瑰蒼松翠竹與之間植足以蔽霜雪掩映秋陽其下<lb/>
可植芳蘭幽菊清芬之品最忌菜畦相逼不免滲漉滓<lb/>
<pb n="KR3i0024_WYG_001-16b"/>
厥清真<lb/>
茶地南向為佳向隂者遂劣故一山之中美惡相懸<lb/>
李日華六研齋筆記茶事於唐末未甚興不過幽人雅<lb/>
士手擷於荒園雜穢中拔其精英以薦靈爽所以饒雲<lb/>
露自然之味至宋設茗綱充天家玉食士大夫益復貴<lb/>
之民間服習寖廣以為不可缺之物於是營植者擁溉<lb/>
孳糞等於蔬䔩而茶亦隤其品味矣人知鴻漸到處品<lb/>
泉不知亦到處捜茶皇甫冉送羽攝山採茶詩數言僅<lb/>
<pb n="KR3i0024_WYG_001-17a"/>
存公案而已<lb/>
徐巖泉六安州茶居士傳居士姓茶族氏衆多枝葉繁<lb/>
衍遍天下其在六安一枝最著為大宗陽羨羅岕武夷<lb/>
匡廬之類皆小宗蒙山又其别枝也<lb/>
樂思白雪庵清史夫輕身換骨消渇滌煩茶荈之功至<lb/>
妙至神昔在有唐吾閩茗事未興草木仙骨尚閟其靈<lb/>
五代之季南唐採茶北苑而茗事興迨宋至道初有詔<lb/>
奉造而茶品日廣及咸平慶厯中丁謂蔡襄造茶進奉<lb/>
<pb n="KR3i0024_WYG_001-17b"/>
而製作益精至徽宗大觀宣和間而茶品極矣斷崖缺<lb/>
石之上木秀雲腴往往於此露靈倘微丁蔡來自吾閩<lb/>
則種種佳品不㡬於委翳消腐哉雖然患無佳品耳其<lb/>
品果佳即微丁蔡來自吾閩而靈芽真笋豈終於委翳<lb/>
消腐乎吾閩之能輕身換骨消渇滌煩者寧獨一茶乎<lb/>
兹將發其靈矣<lb/>
馮時可茶譜茶全貴採造蘇州茶飲徧天下専以採造<lb/>
勝耳徽郡向無茶近出松蘿最為時尚是茶始比丘大<lb/>
<pb n="KR3i0024_WYG_001-18a"/>
方大方居虎丘最乆得採造法其後於徽之松蘿結庵<lb/>
採諸山茶於庵焙製逺邇争市價忽翔湧人因稱松蘿<lb/>
實非松蘿所出也<lb/>
胡文煥茶集茶至清至美物也世皆不味之而食烟火<lb/>
者又不足以語此醫家論茶性寒能傷人脾獨予有諸<lb/>
疾則必藉茶為藥石毎深得其功效噫非縁之有自而<lb/>
何契之若是耶<lb/>
羣芳譜蘄州蘄門團黄有一旗一槍之號言一葉一芽<lb/>
<pb n="KR3i0024_WYG_001-18b"/>
也歐陽公詩有共約試新茶旗槍㡬時緑之句王荆公<lb/>
送元厚之句云新茗齋中試一旗世謂茶始生而嫩者<lb/>
為一鎗寖大開者為一旗<lb/>
魯彭刻茶經序夫茶之為經要矣兹復刻者便覽爾刻<lb/>
之竟陵者表羽之為竟陵人也按羽生甚異類令尹子<lb/>
文人謂子文賢而仕羽雖賢卒以不仕今觀茶經三篇<lb/>
固具體用之學者其曰伊公羮陸氏茶取而比之實以<lb/>
自况所謂易地皆然者非歟厥後茗飲之風行於中外<lb/>
<pb n="KR3i0024_WYG_001-19a"/>
而回紇亦以馬易茶由宋迄今大為邊助則羽之功固<lb/>
在萬世仕不仕奚足論也<lb/>
沈石田書岕茶别論後昔人咏梅花云香中别有韻清<lb/>
極不知寒此惟岕茶足當之若閩之清源武夷吳郡之<lb/>
天池虎丘武林之龍井新安之松蘿匡廬之雲霧其名<lb/>
雖大噪不能與岕相抗也顧渚毎嵗貢茶三十二觔則<lb/>
岕於國初已受知遇施于今漸逺漸𫝊漸覺聲價轉重<lb/>
既得聖人之清又得聖人之時蒸采烹洗悉與古法不<lb/>
<pb n="KR3i0024_WYG_001-19b"/>
不同<lb/>
李維楨茶經序羽所著君臣契三卷源解三十卷江表<lb/>
四姓譜十卷占夢三卷不盡𫝊而獨𫝊茶經豈他書人<lb/>
所時有此其觭長易於取名耶太史公曰富貴而名磨<lb/>
滅不可勝數惟俶儻非常之人稱焉鴻漸窮阨終身而<lb/>
遺書遺跡百世下寳愛之以為山川邑里重其風足以<lb/>
亷頑立懦胡可少哉<lb/>
楊慎丹鉛總録茶即古荼字也周詩記荼苦春秋書齊<lb/>
<pb n="KR3i0024_WYG_001-20a"/>
荼漢志書荼陵顔師古陸徳明雖已轉入荼音而未易<lb/>
字文也至陸羽茶經玉川茶歌趙賛茶禁以後遂以茶<lb/>
易荼<lb/>
董其昌茶董題詞荀子曰其為人也多暇其出入也不<lb/>
逺矣陶通明曰不為無益之事何以悦有涯之生余謂<lb/>
茗椀之事足當之葢幽人髙士蟬蜕勢利以耗壯心而<lb/>
送日月水源之輕重辨若淄澠火候之文武調若丹鼎<lb/>
非枕潄之侣不親非文字之飲不比者也當今此事惟<lb/>
<pb n="KR3i0024_WYG_001-20b"/>
許夏茂卿拈出顧渚陽羡肉食者往焉茂卿亦安能禁<lb/>
壹似强笑不樂强顔無懽茶韻故自勝耳予夙秉幽尚<lb/>
入山十年差可不愧茂卿語今者驅車入閩念鳯團龍<lb/>
餅延津為瀹豈必土思如亷頗思用趙惟是絶交書所<lb/>
謂心不耐煩而官事鞅掌者竟有負茶竈耳茂卿能以<lb/>
同味諒吾耶<lb/>
童承叙題陸羽傳後余嘗過竟陵憩羽故寺訪雁橋觀<lb/>
茶井慨然想見其為人夫羽少厭髠緇篤嗜墳素本非<lb/>
<pb n="KR3i0024_WYG_001-21a"/>
忘世者卒乃寄號桑苧遁跡苕霅嘯歌獨行繼以痛哭<lb/>
其意必有所在時迺比之接輿豈知羽者哉至其性甘<lb/>
茗荈味辨淄澠清風雅趣膾炙今古張顛之於酒也昌<lb/>
黎以為有所托而逃羽亦以是夫<lb/>
榖山筆塵茶自漢以前不見於書想所謂檟者即是矣<lb/>
李贄疑謂古人冬則飲湯夏則飲水未有茶也李文正<lb/>
資暇録謂茶始於唐崔寧黄伯思已辨其非伯思甞見<lb/>
北齊楊子華作邢子才魏收勘書圖已有煎茶者南牕<lb/>
<pb n="KR3i0024_WYG_001-21b"/>
記談謂飲茶始於梁天監中事見洛陽伽藍記及閲吳<lb/>
志韋曜𫝊賜茶荈以當酒則茶又非始於梁矣余謂飲<lb/>
茶亦非始於吳也爾雅曰檟苦荼郭璞注可以為羮飲<lb/>
早採為茶晚采為茗一名荈則吳之前亦以茶作茗矣<lb/>
苐未如後世之日用不離也葢自陸羽出茶之法始講<lb/>
自吕恵卿蔡君謨輩出茶之法始精而茶之利國家且<lb/>
藉之矣此古人所不及詳者也<lb/>
王象晉茶譜小序茶嘉木也一植不再移故婚禮用茶<lb/>
<pb n="KR3i0024_WYG_001-22a"/>
從一之義也雖兆自食經飲自隋帝而好者尚寡至後<lb/>
興於唐盛於宋始為世重矣仁宗賢君也頒賜兩府四<lb/>
人僅得兩餅一人分數錢耳宰相家至不敢碾試藏以<lb/>
為寳其貴重如此近世蜀之蒙山毎嵗僅以兩計蘇之<lb/>
虎丘至官府預為封識公為採製所得不過數觔豈天<lb/>
地間尤物生固不數數然耶甌泛翠濤碾飛緑屑不藉<lb/>
雲腴孰驅睡魔作茶譜<lb/>
陳繼儒茶董小序范希文云萬象森羅中安知無茶星<lb/>
<pb n="KR3i0024_WYG_001-22b"/>
余以茶星名館毎與客茗戰旗槍標格天然色香映發<lb/>
若陸季疵復生忍作毁茶論乎夏子茂卿叙酒其言甚<lb/>
豪予曰何如隠囊紗帽翛然林澗之間摘露芽煮雲腴<lb/>
一洗百年塵土胃耶熱腸如沸茶不勝酒幽韻如雲酒<lb/>
不勝茶酒類俠茶類隠酒固道廣茶亦徳素茂卿茶之<lb/>
董狐也因作茶董東佘陳繼儒書於素濤軒<lb/>
夏茂卿茶董序自晉唐而下紛紛邾莒之㑹各立勝塲<lb/>
品別淄澠判若南董遂以茶董名篇語曰窮春秋演河<lb/>
<pb n="KR3i0024_WYG_001-23a"/>
圖不如載茗一車誠重之矣如謂此君面目嚴冷而且<lb/>
以為水厄且以為乳妖則請效綦毋先生無作此事冰<lb/>
蓮道人識<lb/>
本草石蕊一名雲茶<lb/>
卜萬祺松寮茗政虎丘茶色味香韻無可比儗必親詣<lb/>
茶所手摘監製乃得真産且難乆貯即百端珍䕶稍過<lb/>
時即全失其初矣殆如彩雲易散故不入供御耶但山<lb/>
嵓隙地所産無㡬又為官司禁據寺僧慣雜贋種非精<lb/>
<pb n="KR3i0024_WYG_001-23b"/>
鑒家卒莫能辨明萬厯中寺僧苦大吏需索薙除殆盡<lb/>
文文肅公震孟作薙茶説以譏之至今真産尤不易得<lb/>
袁了凡羣書備考茶之名始見於王褒僮約<lb/>
許次杼茶疏唐人首稱陽羨宋人最重建州於今貢茶<lb/>
兩地獨多陽羨僅有其名建州亦上品惟武夷雨前<lb/>
最勝近日所尚者為長興之羅岕疑即古顧渚紫筍然<lb/>
岕故有數處今惟峒山最佳姚伯道云明月之峽厥有<lb/>
佳茗韻致清逺滋味甘香足稱仙品其在顧渚亦有佳<lb/>
<pb n="KR3i0024_WYG_001-24a"/>
者今但以水口茶名之全與岕别矣若歙之松蘿吳之<lb/>
虎丘杭之龍井並可與岕頡頑郭次甫極稱黄山黄山<lb/>
亦在歙去松蘿逺甚往時士人皆重天池然飲之略多令<lb/>
人脹滿浙之産曰鴈宕大盤金華日鑄皆與武夷相伯<lb/>
仲錢塘諸山産茶甚多南山儘佳北山稍劣武夷之外<lb/>
有泉州之清源儻以好手製之亦是武夷亞匹惜多焦<lb/>
枯令人意盡楚之産曰寳慶滇之産曰五華皆表表有<lb/>
名在鴈茶之上其他名山所産當不止此或余未知或<lb/>
<pb n="KR3i0024_WYG_001-24b"/>
名未著故不及論<lb/>
李詡戒庵漫筆昔人論茶以槍旗為美而不取雀舌麥<lb/>
顆葢芽細則易雜他樹之葉而難辨耳槍旗者猶今稱<lb/>
壺蜂翅是也<lb/>
四時類要茶子於寒露候收曬乾以溼沙土拌匀盛筐<lb/>
籠内穰草葢之不爾即凍不生至二月中取出用糠與<lb/>
焦土種之於樹下或背隂之地開坎圓三尺深一尺熟<lb/>
劚著糞和土毎阬下子六七十顆覆土厚一寸許相離<lb/>
<pb n="KR3i0024_WYG_001-25a"/>
二尺種一叢性惡濕又畏日大概宜山中斜坡峻坂走<lb/>
水處若平地須深開溝壟以洩水三年後方可收茶<lb/>
張大復梅花筆談趙長白作茶史攷訂頗詳要以識其<lb/>
事而已矣龍團鳯餅紫茸驚芽决不可用於今之世予<lb/>
甞論今之世筆貴而愈失其𫝊茶貴而愈出其味天下<lb/>
事未有不身試而出之者也<lb/>
文震亨長物志古今論茶事者無慮數十家若鴻漸之<lb/>
經君謨之録可為盡善然其時法用熟碾為丸為挺故<lb/>
<pb n="KR3i0024_WYG_001-25b"/>
所稱有龍鳯團小龍團宻雲龍瑞雲翔龍至宣和間始<lb/>
以茶色白者為貴漕臣鄭可聞始創為銀絲水芽以茶<lb/>
剔葉取心清泉漬之去龍腦諸香惟新銙小龍蜿蜒其<lb/>
上稱龍團勝雪當時以為不更之法而吾朝所尚又不<lb/>
同其烹試之法亦與前人異然簡便異常天趣悉備可<lb/>
謂盡茶之味矣而至於洗茶候湯擇器皆各有法寧特<lb/>
侈言烏府雲屯等目而已哉<lb/>
虎丘志馮夣楨云徐茂吳品茶以虎丘為第一<lb/>
<pb n="KR3i0024_WYG_001-26a"/>
周高起洞山茶系岕茶之尚於髙流雖近數十年中事<lb/>
而厥産伊始則自盧仝隠居洞山種於隂嶺遂有茗嶺<lb/>
之目相𫝊古有漢王者棲遲茗嶺之陽課童藝茶踵盧<lb/>
仝幽致故陽山所産香味倍勝茗嶺所以老廟後一帶<lb/>
茶猶唐宋根株也貢山茶今已絶種<lb/>
徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>茶考按茶録諸書閩中所産茶以建安北苑為第<lb/>
一壑源諸處次之武夷之名未有聞也然范文正公鬭<lb/>
茶歌云溪邊竒茗冠天下武夷仙人從古栽蘇文忠公<lb/>
<pb n="KR3i0024_WYG_001-26b"/>
云武夷溪邊粟粒芽前丁後蔡相籠加則武夷之茶在<lb/>
北宋已經著名第未盛耳但宋元製造團餅似失正味<lb/>
今則靈芽仙萼香色尤清為閩中第一至於北苑壑源<lb/>
又冺然無稱豈山川靈秀之氣造物生殖之美或有時<lb/>
變易而然乎<lb/>
勞大與甌江逸志按茶非甌産也而甌亦産茶故舊制<lb/>
以之充貢及今不廢張羅峯當國凡甌中所貢方物悉<lb/>
與題蠲而茶獨留将毋以先春之採可薦馨香且嵗費<lb/>
<pb n="KR3i0024_WYG_001-27a"/>
物力無多姑存之以稍備芹獻之義耶乃後世因按辦<lb/>
之際不無恣取上為一下為十而藝茶之圃遂為怨叢<lb/>
惟願為官於此地者不濫取於數外庶不致大為民病<lb/>
天中記凡種茶樹必下子移植則不復生故俗聘婦必<lb/>
以茶為禮義固有所取也<lb/>
事物記原𣙜茶起於唐建中正元之間趙贊張滂建議<lb/>
税其什一<lb/>
枕譚古𫝊注茶樹初採為荼老為茗再老為荈今概稱<lb/>
<pb n="KR3i0024_WYG_001-27b"/>
茗當是錯用事也<lb/>
熊明遇岕山茶記産茶處山之夕陽勝於朝陽廟後山<lb/>
西向故稱佳總不如洞山南向受陽氣特専足稱仙品<lb/>
云<lb/>
冒襄岕茶彚抄茶産平地受土氣多故其質濁岕茗産<lb/>
於髙山渾是風露清虛之氣故為可尚<lb/>
吳拭云武夷茶賞自蔡君謨始謂其味過於北苑龍團<lb/>
周右文極抑之葢緣山中不諳製焙法一味計多狥利<lb/>
<pb n="KR3i0024_WYG_001-28a"/>
之過也余試采少許製以松蘿法汲虎嘯巖下語兒泉<lb/>
烹之三德俱備帶雲石而復有甘軟氣乃分數百葉寄<lb/>
右文令茶吐氣復酹一杯報君謨於地下耳<lb/>
釋超全武夷茶歌注建州一老人始獻山茶死後𫝊為<lb/>
山神喊山之茶始此<lb/>
中原市語茶曰渲老<lb/>
陳詩教灌園史予嘗聞之山僧言茶子數顆落地一莖<lb/>
而生有似連理故婚嫁用茶蓋取一本之義舊傳茶樹<lb/>
<pb n="KR3i0024_WYG_001-28b"/>
不可移竟有移之而生者乃知晁采寄茶徒襲影響<lb/>
耳唐李義山以對花啜茶為殺風景予苦渴疾何啻七<lb/>
椀花神有知當不我罪<lb/>
金陵瑣事茶有肥瘦雲泉道人云凡茶肥者甘甘則不<lb/>
香茶瘦者苦苦則香此又茶經茶訣茶品茶譜之所未<lb/>
發<lb/>
野航道人朱存理云飲之用必先茶而茶不見於禹貢<lb/>
蓋全民用而不為利後世𣙜茶立為制非古聖意也陸<lb/>
<pb n="KR3i0024_WYG_001-29a"/>
　鴻漸著茶經蔡君謨著茶譜孟諫議寄盧玉川三百月<lb/>
　團後侈至龍鳯之飾責當備於君謨然清逸高逺上通<lb/>
　王公下逮林野亦雅道也<lb/>
佩文齋廣羣芳譜茗花即食茶之花色月白而黄心清香<lb/>
　隱然瓶之髙齋可為清供佳品且蕊在枝條無不開徧<lb/>
　王新城居易錄廣南人以䔲為茶予頃著之皇華記聞<lb/>
　閲道鄉集有張糾送吳洞䔲絶句云茶選修仁方破碾<lb/>
　䔲分吳洞忽當筵君謨逺矣知難作試取一瓢江水煎<lb/>
<pb n="KR3i0024_WYG_001-29b"/>
　蓋志完遷昭平時作也<lb/>
　分甘餘話宋丁謂為福建轉運使始造龍鳯團茶上供<lb/>
　不過四十餅天聖中又造小團其品過於大團神宗時<lb/>
　命造密雲龍其品又過於小團元祐初宣仁皇太后曰<lb/>
　指揮建州今後更不許造密雲龍亦不要團茶揀好茶<lb/>
　喫了生得甚好意智宣仁改熈寧之政此其小者顧其<lb/>
　言實可為萬世法士大夫家膏粱子弟尤不可不知也<lb/>
　謹備錄之<lb/>
<pb n="KR3i0024_WYG_001-30a"/>
百夷語茶曰芽以麄茶曰芽以結細茶曰芽以完緬甸<lb/>
夷語茶曰臘扒喫茶曰臈扒儀索<lb/>
徐葆光中山傳信錄琉球呼茶曰札<lb/>
武夷茶考按丁謂製龍團蔡忠恵製小龍團皆北苑事<lb/>
其武夷修貢自元時浙省平章髙興始而談者輒稱丁<lb/>
蔡蘇文忠公詩云武夷溪邊粟粒芽前丁後蔡相寵嘉<lb/>
則北苑貢時武夷已為二公賞識矣至髙興武夷貢後<lb/>
而北苑漸至無聞昔人云茶之為物滌昏雪滯於務學<lb/>
<pb n="KR3i0024_WYG_001-30b"/>
勤政未必無助其與進荔枝桃花者不同然充類至義<lb/>
則亦宦官宫妾之愛君也忠恵直道高名與范歐相亞<lb/>
而進茶一事乃儕晉公君子舉措可不慎歟<lb/>
隨見錄按沈存中筆談云建茶皆喬木吳蜀惟叢茇而<lb/>
已以余所見武夷茶樹俱係叢茇初無喬木豈存中未<lb/>
至建安歟抑當時北苑與此日武夷有不同歟茶經云<lb/>
巴山峽川有兩人合抱者又與吳蜀叢茇之説互異姑<lb/>
識之以俟參考<lb/>
<pb n="KR3i0024_WYG_001-31a"/>
萬姓綂譜載漢時人有茶恬出江都易王𫝊按漢書荼<lb/>
恬<hi>蘇林曰茶食邪反</hi>則荼本兩音至唐而荼茶始分耳<lb/>
焦氏説楛茶曰玉茸<hi>補</hi>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_001-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續茶經卷上之一<lb/>
<pb n="KR3i0024_WYG_001-32a"/>
欽定四庫全書<lb/>
　續茶經卷上之二<lb/>
　　　　　　　　　　　候補主事陸廷燦撰<lb/>
　　二茶之具<lb/>
陸龜蒙集和茶具十詠<lb/>
　　茶塢<lb/>
茗地曲隈囘野行多繚繞向陽就中宻背澗差還少遥<lb/>
盤雲髻慢亂簇香篝小何處好幽期滿巖春露曉<lb/>
<pb n="KR3i0024_WYG_001-32b"/>
　　茶人<lb/>
天賦識靈草自然鍾野姿閒來北山下似與東風期雨<lb/>
後探芳去雲間幽路危唯應報春鳥得共斯人知<lb/>
　　茶筍<lb/>
所孕和氣深時抽玉笤短輕烟漸結華嫩蘂初成管尋<lb/>
來青靄曙欲去紅雲煖秀色自難逢傾筐不曽滿<lb/>
　　茶籯<lb/>
金刀劈翠筠織似波紋鈄製作自野老攜持伴山娃昨<lb/>
<pb n="KR3i0024_WYG_001-33a"/>
日鬬煙粒今朝貯緑華爭歌調笑曲日暮方還家<lb/>
　　茶舍<lb/>
旋取山上材架為山下屋門因水勢斜壁任巖隈曲朝<lb/>
隨鳥俱散暮與雲同宿不憚採掇勞秖憂官未足<lb/>
　　茶竈<hi>經云竈無突</hi>
無突抱輕嵐有烟映初旭盈鍋玉泉沸滿甑雲芽熟竒<lb/>
香襲春桂嫩色凌秋菊煬者若吾徒年年看不足<lb/>
　　茶焙<lb/>
<pb n="KR3i0024_WYG_001-33b"/>
左右𢷬凝膏朝昏布烟縷方圓隨樣拍次第依層取山謡<lb/>
縱高下火候還文武見説焙前人時時炙花脯<hi>紫花焙人以花為脯</hi>
　　茶鼎<lb/>
新泉氣味良古鐵形狀醜那堪風雨夜更值煙霞友曾<lb/>
過頳石下又住清溪口<hi>頳石清溪皆江南出茶處</hi>且共薦臯盧<hi>臯盧茶名</hi>
何勞傾斗酒<lb/>
　　茶甌<lb/>
昔人謝塸埞徒為妍詞飾<hi>劉孝威集有謝塸埞啟</hi>豈如珪璧姿又<lb/>
<pb n="KR3i0024_WYG_001-34a"/>
有煙嵐色光參筠席上韻雅金罍側直使于闐君從來<lb/>
未嘗識<lb/>
　　煑茶<lb/>
閒來松間坐看煑松上雪時於浪花裏併下藍英末傾<lb/>
餘精爽健忽似氛埃滅不合别觀書但宜窺玉札<lb/>
皮日休集茶中雜咏茶具<lb/>
　　茶籯<lb/>
筤篣曉攜去驀過山桑塢開時送紫茗負處沾清露歇<lb/>
<pb n="KR3i0024_WYG_001-34b"/>
把傍雲泉歸將挂煙樹滿此是生涯黄金何足數<lb/>
　　茶竈<lb/>
南山茶事動竈起巖根傍水煑石髪氣薪燃杉脂香青<lb/>
瓊蒸後凝緑髓炊來光如何重辛苦一一輸膏粱<lb/>
　　茶焙<lb/>
鑿彼碧巖下恰應深二尺泥易帶雲根燒難碍石脉初<lb/>
能燥金餅漸見乾瓊液九里共杉林<hi>皆焙名</hi>相望在山側<lb/>
　　茶鼎<lb/>
<pb n="KR3i0024_WYG_001-35a"/>
龍舒有良匠鑄此佳樣成立作菌蠢勢煎為潺湲聲草<lb/>
堂暮雲隂松窻殘月明此時勺複茗野語知逾清<lb/>
　　茶甌<lb/>
邢客與越人皆能造前器圓似月魂墮輕如雲魄起棗<lb/>
花勢旋眼蘋沫香沾齒松下時一看支公亦如此<lb/>
江西志餘干縣冠山有陸羽茶竈羽嘗鑿石為竈取越<lb/>
溪水煎茶於此<lb/>
陶榖清異録豹革為囊風神呼吸之具也煮茶啜之可<lb/>
<pb n="KR3i0024_WYG_001-35b"/>
以滌滯思而起清風毎引此義稱之為水豹囊<lb/>
曲洧舊聞范蜀公與司馬温公同遊嵩山各攜茶以行<lb/>
温公取紙為帖蜀公用小木合子盛之温公見而驚曰<lb/>
景仁乃有茶具也蜀公聞其言留合與寺僧而去後來<lb/>
士大夫茶具精麗極世間之工巧而心猶未厭晁以道嘗<lb/>
以此語客客曰使温公見今日之茶具又不知云如何也<lb/>
北苑貢茶别録茶具有銀模銀圏竹圏銅圈等<lb/>
梅堯臣宛陵集茶竈詩山寺碧溪頭幽人緑巖畔夜火<lb/>
<pb n="KR3i0024_WYG_001-36a"/>
竹聲乾春甌茗花亂兹無雅趣兼薪桂煩燃㸑<lb/>
又茶磨詩云楚匠斵山骨折檀為轉臍乾坤人力内日<lb/>
月蟻行迷<lb/>
又有謝晏太祝遺雙井茶五品茶具四枚詩<lb/>
武夷志五曲朱文公書院前溪中有茶竈文公詩云仙<lb/>
翁遺石竈宛在水中央飲罷方舟去茶烟裊細香<lb/>
羣芳譜黄山谷云相茶瓢與相笻竹同法不欲肥而欲<lb/>
瘦但須飽風霜耳<lb/>
<pb n="KR3i0024_WYG_001-36b"/>
樂純雪菴清史陸叟溺於茗事嘗為茶論并煎炙之法<lb/>
造茶具二十四事以都綂籠貯之時好事者家藏一副<lb/>
於是若韋鴻臚木待制金法曹石轉運胡員外羅樞宻<lb/>
宗從事漆雕袐閣陶寳文湯提㸃竺副帥司職方輩皆<lb/>
入吾籯中矣<lb/>
許次杼茶疏凡士人登山臨水必命壺觴若茗椀薫爐<lb/>
置而不問是徒豪舉耳余特置游裝精茗茗香同行異<lb/>
室茶罌銚注甌洗盆巾諸具畢備而附以香匳小爐香<lb/>
<pb n="KR3i0024_WYG_001-37a"/>
囊匙箸<lb/>
未曽汲水先備茶具必潔必燥瀹時壺蓋必仰置磁盂<lb/>
勿覆案上漆氣食氣皆能敗茶<lb/>
朱存理茶具圖贊序飲之用必先茶而制茶必有其具<lb/>
錫具姓而繫名寵以爵加以號季宋之彌文然清逸高<lb/>
逺上通王公下逮林野亦雅道也願與十二先生周旋<lb/>
嘗山泉極品以終身此閒富貴也天豈靳乎哉<lb/>
審安老人茶具十二先生姓名<lb/>
<pb n="KR3i0024_WYG_001-37b"/>
　韋鴻臚<hi>文鼎</hi>　<hi>景𤾉/</hi>　<hi>四窻閒叟</hi>
　木待制<hi>利濟</hi>　<hi>忘機/</hi>　<hi>隔竹主人</hi>
　金法曹<hi>研古鑠古</hi>　<hi>元鍇/仲鑑</hi>　<hi>雍之舊民和琴先生</hi>
　石轉運<hi>鑿齒</hi>　<hi>遄行/</hi>　<hi>香屋隠君</hi>
　胡員外<hi>惟一</hi>　<hi>宗許/</hi>　<hi>貯月仙翁</hi>
　羅樞宻<hi>若藥</hi>　<hi>傳師/</hi>　<hi>思隠寮長</hi>
　宗從事<hi>子弗</hi>　<hi>不遺/</hi>　<hi>柿雲溪友</hi>
　漆雕祕閣<hi>承之</hi>　<hi>易持/</hi>　<hi>古臺老人</hi>
<pb n="KR3i0024_WYG_001-38a"/>
　陶寳文<hi>去越</hi>　<hi>自厚/</hi>　<hi>兔園上客</hi>
　湯提㸃<hi>發新</hi>　<hi>一鳴/</hi>　<hi>温谷遺老</hi>
　竺副帥<hi>善調</hi>　<hi>希黙/</hi>　<hi>雪濤公子</hi>
　司職方<hi>成式</hi>　<hi>如素/</hi>　<hi>潔齋居士</hi>
高濓遵生八牋茶具十六事收貯於器局内供役於苦<lb/>
節君者故立名管之蓋欲歸綂於一以其素有貞心雅<lb/>
操而自能守之也<lb/>
　商象<hi>古石鼎也用以煎茶</hi>
<pb n="KR3i0024_WYG_001-38b"/>
　降紅<hi>銅火筯也用以簇火不用聮索為便</hi>
　逓火<hi>銅火斗也用以搬火</hi>
　團風<hi>素竹扇也用以發火</hi>
　分盈<hi>挹水杓也用以量水觔兩即茶經水則也</hi>
　執權<hi>準茶秤也用以衡茶毎杓水二觔用茶一兩</hi>
　注春<hi>磁瓦壺也用以注茶</hi>
　啜香<hi>磁瓦甌也用以啜茗</hi>
　撩雲<hi>竹茶匙也用以取果</hi>
<pb n="KR3i0024_WYG_001-39a"/>
　納敬竹茶槖也用以放盞<lb/>
　漉塵<hi>洗茶籃也用以澣茶</hi>
　歸潔<hi>竹筅箒也用以滌壺</hi>
　受汚<hi>拭抹布也用以潔甌</hi>
　靜沸<hi>竹架即茶經支鍑也</hi>
　運鋒<hi>劖果刀也用以切果</hi>
　甘鈍<hi>木碪墪也</hi>
王友石譜竹爐并分封茶具六事<lb/>
<pb n="KR3i0024_WYG_001-39b"/>
　苦節君<hi>湘竹風爐也用以煎茶更有行省收藏之</hi>
　建城<hi>以篛為籠封茶以貯庋閣</hi>
　雲屯<hi>磁瓦瓶用以杓泉以供煮水</hi>
　水曹<hi>即磁缸瓦缶用以貯泉以供火鼎</hi>
　烏府<hi>以竹為篮用以盛炭為煎茶之資</hi>
　器局<hi>編竹為方箱用以總收以上諸茶具者</hi>
　品司<hi>編竹為圓撞提盒用以收貯各品茶葉以待烹品者也</hi>
屠赤水茶箋茶具<lb/>
<pb n="KR3i0024_WYG_001-40a"/>
　湘筠焙<hi>焙茶箱也</hi>
　鳴泉<hi>煑茶磁罐</hi>
　沉垢<hi>古茶洗</hi>
　合香<hi>藏日支茶瓶以貯司品者</hi>
　易持<hi>用以納茶即漆雕袐閣</hi>
屠隆考槃餘事構一斗室相傍書齋内設茶具教一童<lb/>
子專主茶役以供長日清談寒宵兀坐此幽人首務不<lb/>
可少廢者<lb/>
<pb n="KR3i0024_WYG_001-40b"/>
灌園史盧廷璧嗜茶成癖號茶庵嘗蓄元僧詎可庭茶<lb/>
具十事具衣冠拜之<lb/>
王象晋羣芳譜閩人以粗磁膽瓶貯茶近鼔山支提新<lb/>
茗出一時盡學新安製為方圓錫具遂覺神采奕奕不同<lb/>
馮可賔岕茶牋論茶具茶壺以窰器為上錫次之茶杯<lb/>
汝官哥定如未可多得則適意為佳耳<lb/>
李日華紫桃軒雜綴昌化茶大葉如桃枝栁梗乃極香<lb/>
余過逆旅偶得手摩其焙甑三日龍麝氣不斷<lb/>
<pb n="KR3i0024_WYG_001-41a"/>
臞仙云古之所有茶竈但聞其名未嘗見其物想必無<lb/>
如此清氣也予乃陶土粉以為瓦器不用泥土為之大<lb/>
能耐火雖猛焰不裂徑不過尺五高不過二尺余上下<lb/>
皆鏤銘頌箴戒之又置湯壺於上其座皆空下有陽谷<lb/>
之穴可以藏瓢甌之具清氣倍常<lb/>
重慶府志涪江青<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>石為茶磨極佳<lb/>
南安府志崇義縣出茶磨以上猶縣石門山石為之尤<lb/>
佳蒼䃜縝宻鐫琢堪施<lb/>
<pb n="KR3i0024_WYG_001-41b"/>
聞龍茶箋茶具滌畢覆於竹架俟其自乾為佳其拭巾<lb/>
只宜拭外切忌拭内蓋布帨雖潔一經人手極易作氣<lb/>
縱器不乾亦無大害<lb/>
　<lb/>
　<lb/>
　<lb/>
　<lb/>
　續茶經卷上之二<lb/>
<pb n="KR3i0024_WYG_001-42a"/>
欽定四庫全書<lb/>
　續茶經卷上之三<lb/>
　　　　　　　　　　　候補主事陸廷燦撰<lb/>
　　三茶之造<lb/>
唐書太和七年正月吳蜀貢新茶皆於冬中作法為之<lb/>
上務恭儉不欲逆物性詔所在貢茶宜於立春後造<lb/>
北堂書鈔茶譜續補云龍安造騎火茶最為上品騎火<lb/>
者言不在火前不在火後作也清明改火故曰火<lb/>
<pb n="KR3i0024_WYG_001-42b"/>
大觀茶論茶工作於驚蟄尤以得天時為急輕寒英華<lb/>
漸長條達而不迫茶工從容致力故其色味兩全故焙<lb/>
人得茶天為度<lb/>
擷茶以黎明見日則止用爪斷芽不以指揉凡芽如雀<lb/>
舌榖粒者為鬭品一槍一旗為揀芽一槍二旗為次之<lb/>
餘斯為下茶之始芽萌則有白合不去害茶味既擷則<lb/>
有烏蔕不去害茶色<lb/>
茶之美惡尤係於蒸芽壓黄之得失蒸芽欲及熟而香<lb/>
<pb n="KR3i0024_WYG_001-43a"/>
壓黄欲膏盡亟止如此則製造之功十得八九矣滌芽<lb/>
惟潔濯器惟浄蒸壓惟其宜研膏惟熟焙火惟良造茶<lb/>
先度日晷之長短均工力之衆寡會采擇之多少使一<lb/>
日造成恐茶過宿則害色味<lb/>
茶之範度不同如人之有首面也其首面之異司難以<lb/>
槩論要之色瑩徹而不駁質縝繹而不浮舉之凝結碾<lb/>
之則鏗然可驗其為精品也有得於言意之表者<lb/>
白茶自為一種與常茶不同其條敷闡其葉瑩薄崖林<lb/>
<pb n="KR3i0024_WYG_001-43b"/>
之間偶然生出有者不過四五家生者不過一二株所<lb/>
造止於二三銙而已湏製造精微運度得宜則表裏昭<lb/>
澈如玉之在璞他無與倫也<lb/>
蔡襄茶録茶味主於甘滑惟北苑鳯凰山連屬諸焙所<lb/>
造者味佳隔溪諸山雖及時加意製作色味皆重莫能<lb/>
及也又有水泉不甘能損茶味前世之論水品者以此<lb/>
東溪試茶録建溪茶比他郡最先北苑壑源者尤早嵗多<lb/>
暖則先驚蟄十日即芽嵗多寒則後驚蟄五日始發先<lb/>
<pb n="KR3i0024_WYG_001-44a"/>
芽者氣味俱不佳惟過驚蟄者為第一民間常以驚蟄<lb/>
為候諸焙後北苑者半月去逺則益晩凡斷芽必以甲<lb/>
不以指以甲則速斷不柔以指則多溼易損擇之必精<lb/>
濯之必潔蒸之必香火之必良一失其度俱為茶病<lb/>
芽擇肥乳則甘香而粥面著盞而不散土瘠而芽短則<lb/>
雲脚渙亂去盞而易散葉梗長則受水鮮白葉梗短則<lb/>
色黄而泛烏蔕白合茶之大病不去烏蔕則色黄黒而<lb/>
惡不去白合則味苦澀蒸芽必熟去膏必盡蒸芽未熟<lb/>
<pb n="KR3i0024_WYG_001-44b"/>
則草木氣存去膏未盡則色濁而味重受烟則香奪壓<lb/>
黄則味失此皆茶之病也<lb/>
北苑别録御園四十六所廣袤三十餘里自官平而上<lb/>
為内園官坑而下為外園方春靈芽萌坼先民焙十餘<lb/>
日如九窠十二隴龍游窠小苦竹張坑西際又為禁園<lb/>
之先也而石門乳吉香口三外焙常後北苑五七日興<lb/>
工毎日采茶蒸榨以其黄悉送北苑併造<lb/>
造茶舊分四局匠者起好勝之心彼此相誇不能無弊<lb/>
<pb n="KR3i0024_WYG_001-45a"/>
遂并而為二焉故茶堂有東局西局之名茶銙有東作<lb/>
西作之號凡茶之初出研盆盪之欲其匀揉之欲其膩<lb/>
然後入圈製銙隨笪過黄有方故銙有花銙有大龍有<lb/>
小龍品色不同其名亦異隨綱繫之於貢茶云<lb/>
采茶之法湏是侵晨不可見日晨則夜露未晞茶芽肥<lb/>
潤見日則為陽氣所薄使芽之膏腴内耗至受水而不<lb/>
鮮明故毎日常以五更撾皷集羣夫於鳯凰山<hi>山有伐皷亭日役采</hi>
<hi>夫二百二十二人</hi>監采官人給一牌入山至辰刻則復鳴鑼以<lb/>
<pb n="KR3i0024_WYG_001-45b"/>
聚之恐其踰時貪多務得也大抵採茶亦湏習熟募夫<lb/>
之際必擇土著及諳曉之人非特識茶發早晩所在而<lb/>
於采摘亦知其指要耳<lb/>
茶有小芽有中芽有紫芽有白合有烏蔕不可不辨小<lb/>
芽者其小如鷹爪初造龍團勝雪白茶以其芽先次<lb/>
蒸熟置之水盆中剔取其精英僅如針小謂之水芽是<lb/>
小芽中之最精者也中芽古謂之一槍二旗是也紫芽<lb/>
葉之紫者也白合乃小芽有兩葉抱而生者是也烏蔕<lb/>
<pb n="KR3i0024_WYG_001-46a"/>
茶之帶頭是也凡茶以水芽為上小芽次之中芽又次<lb/>
之紫芽白合烏蔕在所不取使其擇焉而精則茶之色<lb/>
味無不佳萬一雜之以所不取則首面不均色濁而味<lb/>
重也<lb/>
驚蟄節萬物始萌每嵗常以前三日開焙遇閏則後之<lb/>
以其氣候少遲故也<lb/>
蒸芽再四洗滌取令潔淨然後入甑俟湯沸蒸之然蒸<lb/>
有過熟之患有不熟之患過熟則色黄而味淡不熟則<lb/>
<pb n="KR3i0024_WYG_001-46b"/>
色青而易沉而有草木之氣故唯以得中為當<lb/>
茶既蒸熟謂之茶黄湏淋洗數過<hi>欲其冷也</hi>方入小榨以去<lb/>
其水又入大榨以出其膏<hi>水芽則以高榨壓之以其芽嫩故也</hi>先包以布帛<lb/>
束以竹皮然後入大榨壓之至中夜取出揉匀復如前<lb/>
入榨謂之翻榨徹曉奮擊必至於乾淨而後已蓋建茶<lb/>
之味逺而力厚非江茶之比江茶畏沉其膏建茶唯恐<lb/>
其膏之不盡膏不盡則色味重濁矣<lb/>
茶之過黄初入烈火焙之次過沸湯爁之凡如是者三<lb/>
<pb n="KR3i0024_WYG_001-47a"/>
而後宿一火至翌日遂過煙焙之火不欲烈烈則面泡<lb/>
而色黒又不欲烟烟則香盡而味焦但取其温温而已<lb/>
凡火之數多寡皆視其銙之厚薄銙之厚者有十火至於<lb/>
十五火銙之薄者六火至於八火火數既足然後過湯<lb/>
上出色出色之後置之宻室急以扇扇之則色澤自然<lb/>
光瑩矣<lb/>
研茶之具以柯為杵以瓦為盆分團酌水亦皆有數上<lb/>
而勝雪白茶以十六水下而揀芽之水六小龍鳳四大<lb/>
<pb n="KR3i0024_WYG_001-47b"/>
龍鳯二其餘皆一十二焉自十二水而上曰研一團自<lb/>
六水而下曰研三團至七團毎水研之必至於水乾茶<lb/>
熟而後已水不乾則茶不熟茶不熟則首面不匀煎試<lb/>
易沉故研夫尤貴於强有力者也嘗謂天下之理未有<lb/>
不相湏而成者有北苑之芽而後有龍井之水龍井之<lb/>
水清而且甘晝夜酌之而不竭凡茶自北苑上者皆資<lb/>
焉此亦猶錦之於蜀江膠之於阿井也詎不信然<lb/>
姚寛西溪叢語建州龍焙面北謂之北苑有一泉極清<lb/>
<pb n="KR3i0024_WYG_001-48a"/>
澹謂之御泉用其池水造茶即壞茶味惟龍團勝雪白<lb/>
茶二種謂之水芽先蒸後揀毎一芽先去外兩小葉謂<lb/>
烏蔕又次取兩嫩葉謂之白合留小心芽置於水中呼<lb/>
為水芽聚之稍多即研焙為二品即龍團勝雪白茶也<lb/>
茶之極精好者無出於此毎銙計工價近二十千其他<lb/>
皆先揀而后蒸研其味次第減也茶有十綱第一綱第<lb/>
二綱太嫩第三綱最妙自六綱至十綱小團至大團而<lb/>
止<lb/>
<pb n="KR3i0024_WYG_001-48b"/>
黄儒品茶要録茶事起於驚蟄前其采芽如鷹爪初造曰<lb/>
試焙又曰一火其次曰二火二火之茶已次一火矣故<lb/>
市茶芽者惟伺出於三火前者為最佳尤喜薄寒氣候<lb/>
陰不至凍芽登時尤畏霜有造於一火二火者皆遇霜<lb/>
而三火霜霽則三火之茶勝矣晴不至於暄則榖芽含養<lb/>
約勒而滋長有漸采工亦優為矣凡試時泛色鮮白隠<lb/>
於薄霧者得於佳時而然也有造於積雨者其色昏黄<lb/>
或氣候暴暄茶芽蒸發采工汗手薰漬揀摘不潔則製造<lb/>
<pb n="KR3i0024_WYG_001-49a"/>
雖多皆為常品矣試時色非鮮白水脚微紅者過時之<lb/>
病也<lb/>
茶芽初采不過盈筐而已趨時爭新之勢然也既采而<lb/>
蒸既蒸而研蒸或不熟雖精芽而所損已多試時味作<lb/>
桃仁氣者不熟之病也唯正熟者味甘香<lb/>
蒸芽以氣為候視之不可以不謹也試時色黄而粟紋<lb/>
大者過熟之病也然過熟愈於不熟以甘香之味勝也<lb/>
故君謨論色則以青白勝黄白而余論味則以黄白勝<lb/>
<pb n="KR3i0024_WYG_001-49b"/>
青白<lb/>
茶蒸不可以逾乆乆則過熟又乆則湯乾而焦釜之氣<lb/>
出茶工有乏薪湯以益之是致蒸損茶黄故試時色多<lb/>
昏黯氣味焦惡者焦釡之病也建人謂之熱鍋氣<lb/>
夫茶本以芽葉之物就之棬模既出棬上笪焙之用火<lb/>
務令通熱即以茶覆之虛其中以透火氣然茶民不喜<lb/>
用實炭號為冷火以茶餅新溼急欲乾以見售故用火<lb/>
常帶烟焰烟焰既多稍失看候必致薫損茶餅試時其<lb/>
<pb n="KR3i0024_WYG_001-50a"/>
色皆昏紅氣味帶焦者傷焙之病也<lb/>
茶餅先黄而又如隂潤者榨不乾也榨欲盡去其膏膏<lb/>
盡則有如乾竹葉之意唯喜飾首面者故榨不欲乾以<lb/>
利易售試時色雖鮮白其味帶苦者漬膏之病也<lb/>
茶色清潔鮮明則香與味亦如之故採佳品者常於半<lb/>
曉間衝蒙雲霧而出或以甆罐汲新泉懸胸臆間采得<lb/>
即投於中蓋欲其鮮也如或日氣烘爍茶芽暴長工力<lb/>
不給其采芽已陳而不及蒸蒸而不及研研或出宿而<lb/>
<pb n="KR3i0024_WYG_001-50b"/>
後製試時色不鮮明薄如壞卵氣者乃壓黄之病也<lb/>
茶之精絶者曰鬬曰亞鬬其次揀芽茶芽鬬品雖最上<lb/>
園户或止一株蓋天材間有特異非能皆然也且物之<lb/>
變勢無常而人之耳目有盡故造鬭品之家有昔優而<lb/>
今劣前負而後勝者雖人工有至有不至亦造化推移<lb/>
不可得而擅也其造一火曰鬭二火曰亞鬬不過十數<lb/>
銙而已揀芽則不然徧園隴中擇其精英者耳其或貪<lb/>
多務得又滋色澤往往以白合盜葉間之試時色雖鮮<lb/>
<pb n="KR3i0024_WYG_001-51a"/>
白其味澀淡者間白合盜葉之病也<hi>一凡鷹爪之芽有兩小葉抱而生者</hi>
<hi>白合也新條葉之初生而白者盜葉也造揀芽者只剔取鷹爪而白合不用况盜葉乎</hi>
物固不可以容偽况飲食之物尤不可也故茶有入他<lb/>
草者建人號為入雜銙列入柿葉常品入桴檻葉二葉<lb/>
易致又滋色澤園民欺售直而為之試時無粟紋甘香<lb/>
盞面浮散隠如微毛或星星如纖絮者入雜之病也善<lb/>
茶品者側盞視之所入之多寡從可知矣嚮上下品有<lb/>
之近雖銙列亦或勾使<lb/>
<pb n="KR3i0024_WYG_001-51b"/>
萬花谷龍焙泉在建安城東鳯凰山一名御泉北苑造<lb/>
貢茶社前芽細如針用此水研造每片計工直錢四萬<lb/>
分試其色如乳乃最精也<lb/>
文獻通考宋人造茶有二類曰片曰散片者即龍團舊<lb/>
法散者則不蒸而乾之如今時之茶也始知南渡之後<lb/>
茶漸以不蒸為貴矣<lb/>
學林新編茶之佳者造在社前其次火前謂寒食前也<lb/>
其下則雨前謂榖雨前也唐僧齊巳詩曰高人愛惜藏<lb/>
<pb n="KR3i0024_WYG_001-52a"/>
巖裏白甀封題寄火前其言火前蓋未知社前之為佳<lb/>
也唐人於茶雖有陸羽茶經而持論未精至本朝蔡君<lb/>
謨茶録則持論精矣<lb/>
苕溪詩話北苑官焙也漕司嵗貢為上壑源私焙也土<lb/>
人亦以入貢為次二焙相去三四里間若沙溪外焙也<lb/>
與二焙絶逺為下故魯直詩莫遣沙溪來亂真是也官<lb/>
焙造茶嘗在驚蟄後<lb/>
朱翌猗覺寮記唐造茶與今不同今採茶者得芽即蒸<lb/>
<pb n="KR3i0024_WYG_001-52b"/>
熟焙乾唐則旋摘旋炒劉夢得試茶歌自傍芳叢摘鷹<lb/>
嘴斯湏炒成滿室香又云陽崖陰嶺各不同未若竹下<lb/>
莓苔地竹間茶最佳<lb/>
武夷志通仙井在御茶園水極甘冽每當造茶之候則<lb/>
井自溢以供取用<lb/>
金史泰和五年春罷造茶之防<lb/>
張源茶録茶之妙在乎始造之精藏之得法㸃之得宜<lb/>
優劣定於始鐺清濁係乎末火<lb/>
<pb n="KR3i0024_WYG_001-53a"/>
火烈香清鐺寒神倦火烈生焦柴疎失翠乆延則過熟<lb/>
速起却還生熟則犯黄生則著黒帶白㸃者無妨絶焦<lb/>
㸃者最勝<lb/>
藏茶切勿臨風近火臨風易冷近火先黄其置頓之所<lb/>
須在時時坐卧之處逼近人氣則常温而不寒必湏板<lb/>
房不宜土室板房温燥土室潮蒸又要透風勿置幽隠<lb/>
之處不惟易生溼潤兼恐有失檢㸃<lb/>
謝肇淛五雜組古人造茶多舂令細末而蒸之唐詩家<lb/>
<pb n="KR3i0024_WYG_001-53b"/>
僮隔竹敲茶臼是也至宋始用碾若揉而焙之則本朝<lb/>
始也但揉者恐不及細末之耐藏耳<lb/>
今造團之法皆不傳而建茶之品亦逺出吳㑹諸品下<lb/>
其武夷清源二種雖與上國爭衡而所産不多十九贗<lb/>
鼎故遂令聲價靡復不振<lb/>
閩之方山太姥支提俱産佳茗而製造不如法故名不<lb/>
出里閈予嘗過松蘿遇一製茶僧詢其法曰茶之香原<lb/>
不甚相逺惟焙之者火候極難調耳茶葉尖者太嫩而<lb/>
<pb n="KR3i0024_WYG_001-54a"/>
蔕多老至火候匀時尖者已焦而蔕尚未熟二者雜之<lb/>
茶安得佳製松蘿者每葉皆剪去其尖蔕但留中段故<lb/>
茶皆一色而工力煩矣宜其價之高也閩人急於售利<lb/>
每觔不過百錢安得費工如許若價高即無市者矣故<lb/>
近來建茶所以不振也<lb/>
羅廩茶解採茶製茶最忌手汗體膻口臭多涕不潔之<lb/>
人及月信婦人更忌酒氣蓋茶酒性不相入故採茶製<lb/>
茶切忌沾醉<lb/>
<pb n="KR3i0024_WYG_001-54b"/>
茶性淫易於染著無論腥穢及有氣息之物不宜近即<lb/>
名香亦不宜近<lb/>
許次杼茶疏岕茶非夏前不摘初試摘者謂之開園采<lb/>
自正夏謂之春茶其地稍寒故湏待時此又不當以太<lb/>
遲病之徃時無秋日摘者近乃有之七八月重摘一番<lb/>
謂之早春其品甚佳不嫌少薄他山射利多摘梅茶以<lb/>
梅雨時采故名梅茶苦澀且傷秋摘佳産戒之<lb/>
茶初摘時香氣未透必借火力以發其香然茶性不耐<lb/>
<pb n="KR3i0024_WYG_001-55a"/>
勞炒不宜乆多取入鐺則手力不匀乆於鐺中過熟而<lb/>
香散矣炒茶之鐺最忌新鐵湏預取一鐺以備炒毋得<lb/>
别作他用一説惟常煑飯者佳既無鐵鍟亦無脂膩炒<lb/>
茶之薪僅可樹枝勿用榦葉榦則火力猛熾葉則易焰<lb/>
易滅鐺必磨洗瑩潔旋摘旋炒一鐺之内僅可四兩先<lb/>
用文火炒軟次加武火催之手加木指急急鈔轉以半<lb/>
熟為度微俟香發是其候也<lb/>
清明太早立夏太遲榖雨前後其時適中若再遲一二<lb/>
<pb n="KR3i0024_WYG_001-55b"/>
日待其氣力完足香烈尤倍易於收藏<lb/>
藏茶於庋閣其方宜塼底數層四圍磚研形若火爐愈<lb/>
大愈善勿近土牆頓甕其上隨時取竈下火灰候冷簇<lb/>
於甕傍半尺以外仍隨時取火灰簇之令裏灰常燥以<lb/>
避風濕却忌火氣入甕蓋能黄茶耳日用所湏貯於小<lb/>
磁瓶中者亦當箬包苧紥勿令見風且宜置於案頭勿<lb/>
近有氣味之物亦不可用紙包蓋茶性畏紙紙成於水<lb/>
中受水氣多也紙裏一夕既隨紙作氣而茶味盡矣雖<lb/>
<pb n="KR3i0024_WYG_001-56a"/>
再焙之少頃即潤鴈宕諸山之茶首坐此病紙帖貽逺<lb/>
安得復佳<lb/>
茶之味清而性易移藏法喜温燥而惡冷溼喜清凉而<lb/>
惡鬱蒸宜清觸而忌香惹藏用火焙不可日曬世人多<lb/>
用竹器貯茶雖加篛葉擁䕶然篛性峭勁不甚伏帖風<lb/>
溼易侵至於地爐中頓放萬萬不可人有以竹器盛茶<lb/>
置被籠中用火即黄除火即潤忌之忌之<lb/>
聞龍茶箋嘗考經言茶焙甚詳愚謂今人不必全用此<lb/>
<pb n="KR3i0024_WYG_001-56b"/>
法予構一焙室高不踰尋方不及丈縱廣正等四圍及<lb/>
頂綿紙宻糊無小罅隙置三四火缸於中安新竹篩於<lb/>
缸内預洗新麻布一片以襯之散所炒茶於篩上闔户<lb/>
而焙上面不可覆蓋以茶葉尚潤一覆則氣悶罨黄湏<lb/>
焙二三時俟潤氣既盡然後覆以竹箕焙極乾出缸待<lb/>
冷入器收藏後再焙亦用此法則香色與味猶不致大<lb/>
減<lb/>
諸名茶法多用炒惟羅岕宜於蒸焙味真藴藉世競珍<lb/>
<pb n="KR3i0024_WYG_001-57a"/>
之即顧渚陽羨宻邇洞山不復倣此想此法偏宜於岕<lb/>
未可槩施諸他茗也然經已云蒸之焙之則所從來逺<lb/>
矣<lb/>
吳人絶重岕茶往往雜以黒篛大是闕事<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>每藏茶必<lb/>
令樵青入山採竹箭篛拭淨烘乾䕶罌四週半用剪碎<lb/>
拌入茶中經年發覆青翠如新<lb/>
吳興姚叔度言茶若多焙一次則香味隨減一次予驗<lb/>
之良然但於始焙時烘令極燥多用炭箬如法封固即<lb/>
<pb n="KR3i0024_WYG_001-57b"/>
梅雨連旬燥仍自若惟開罈頻取所以生潤不得不再<lb/>
焙耳自四月至八月極宜致謹九月以後天氣漸肅便<lb/>
可解嚴矣雖然能不弛懈尤妙<lb/>
炒茶時湏用一人從傍扇之以袪熱氣否則茶之色香味<lb/>
俱減此予所親試扇者色翠不扇者色黄炒起出鐺時<lb/>
置大磁盆中仍湏急扇令熱氣稍退以手重揉之再散<lb/>
入鐺以文火炒乾之蓋揉則其津上浮㸃時香味易出<lb/>
田子藝以生曬不炒不揉者為佳其法亦未之試耳<lb/>
<pb n="KR3i0024_WYG_001-58a"/>
羣芳譜以花拌茶頗有别致凡梅花木樨茉莉玫瑰薔<lb/>
薇蘭蕙金橘梔子木香之屬皆與茶宜當於諸花香氣<lb/>
全時摘拌三停茶一停花收於磁罐中一層茶一層花<lb/>
相間填滿以紙篛封固入淨鍋中重湯煑之取出待冷<lb/>
再以紙封裹於火上焙乾貯用但上好細芽茶忌用花<lb/>
香反奪其真味惟平等茶宜之<lb/>
雲林遺事蓮花茶就池沼中於早飯前日初出時擇取<lb/>
蓮花蕊畧綻者以手指撥開入茶滿其中用麻絲縛紥<lb/>
<pb n="KR3i0024_WYG_001-58b"/>
定經一宿次早連花摘之取茶紙包曬如此三次錫罐<lb/>
盛貯紥口收藏<lb/>
邢士襄茶説凌露無雲采候之上霽日融和采候之次<lb/>
積日重陰不知其可<lb/>
田藝衡煑泉小品芽茶以火作者為次生曬者為上亦<lb/>
更近自然且斷烟火氣耳况作人手器不潔火候失宜<lb/>
皆能損其香色也生曬茶瀹之甌中則旗鎗舒暢清翠<lb/>
鮮明香潔勝於火炒尤為可愛<lb/>
<pb n="KR3i0024_WYG_001-59a"/>
洞山茶系岕茶采焙定以立夏後三日陰雨又需之世<lb/>
人妄云雨前真岕抑亦未知茶事矣茶園既開入山賣<lb/>
草枝者日不下二三百石山民收製以假混真好事家<lb/>
躬往予租采焙戒視惟謹多被潛易真茶去人地相京<lb/>
高價分買家不能二三觔近有采嫩葉除尖蔕抽細筋<lb/>
焙之亦曰片茶不去尖筋炒而復焙燥如葉狀曰攤茶<lb/>
並難多得又有俟茶市將闌采取剩葉焙之名曰修山<lb/>
茶香味足而色差老若今四方所貨岕片多是南岳片<lb/>
<pb n="KR3i0024_WYG_001-59b"/>
子署為騙茶可矣茶賈衒人率以長潮等茶本岕亦不<lb/>
可得噫安得起陸龜蒙於九京與之賡茶人詩也茶人<lb/>
皆有市心令予徒仰真茶而已故余煩悶時每誦姚合<lb/>
乞茶詩一過<lb/>
月令廣義炒茶毎鍋不過半觔先用乾炒後微灑水以<lb/>
布捲起揉做<lb/>
茶擇淨微蒸候變色攤開扇去溼熱氣揉做畢用火焙<lb/>
乾以篛葉包之語曰善蒸不若善炒善曬不若善焙蓋<lb/>
<pb n="KR3i0024_WYG_001-60a"/>
茶以炒而焙者為佳耳<lb/>
月令廣義採茶在四月嫩則益人粗則損人茶之為道<lb/>
釋滯去垢破睡除煩功則著矣其或採造藏貯之無法<lb/>
碾焙煎試之失宜則雖建芽浙茗祇為常品耳此製作<lb/>
之法宜亟講也<lb/>
馮夢禎快雪堂漫録炒茶鍋令極淨茶要少火要猛以<lb/>
手拌炒令軟淨取出攤於匾中略用手揉之揉去焦梗<lb/>
冷定復炒極燥而止不得便入瓶置於淨處不可近溼<lb/>
<pb n="KR3i0024_WYG_001-60b"/>
一二日後再入鍋炒令極燥攤冷然後收藏<lb/>
藏茶之罌先用湯煑過烘燥乃燒栗炭透紅投罌中覆<lb/>
之令黒去炭及灰入茶五分投入冷炭再入茶將滿又<lb/>
以宿箬葉實之用厚紙封固<graphic n="KR1125" url="https://raw.githubusercontent.com/kanripo/KR-Gaiji/master/images/KR1125.png" mimeType="image/png"/>口更包燥淨無氣味甎<lb/>
石壓之置於高燥透風處不得傍牆壁及泥地方得<lb/>
屠長卿考槃餘事茶宜篛葉而畏香藥喜温燥而忌冷<lb/>
溼故收藏之法先於清明時收買篛葉揀其最青者預<lb/>
焙極燥以竹絲編之每四片編為一塊聽用又買宜興<lb/>
<pb n="KR3i0024_WYG_001-61a"/>
新堅大罌可容茶十觔以上者洗淨焙乾聽用山中采<lb/>
焙囘復焙一番去其茶子老葉梗屑及枯焦者以大盆<lb/>
埋伏生炭覆以竈中敲細赤火既不生烟又不易過置<lb/>
茶焙下焙之約以二觔作一焙别用炭火入大爐内將<lb/>
罌縣架其上烘至燥極而止先以編篛襯於罌底茶焙<lb/>
燥後扇冷方入茶之燥以拈起即成末為驗隨焙隨入<lb/>
既滿又以篛葉覆於茶上每茶一觔約用篛二兩罌口<lb/>
用尺八紙焙燥封固約六七層擫以方厚白木板一塊<lb/>
<pb n="KR3i0024_WYG_001-61b"/>
亦取焙燥者然後於向明淨室或高閣藏之用時以新<lb/>
燥宜興小瓶約可受四五兩者另貯取用後隨即包整<lb/>
夏至後三日再焙一次秋分後三日又焙一次一陽後<lb/>
三日又焙一次連山中共焙五次從此直至交新色味<lb/>
如一罌中用淺更以燥篛葉滿貯之雖乆不浥<lb/>
又一法以中罈盛茶約十觔一瓶每年燒稻草灰入大<lb/>
桶内將茶瓶座於桶中以灰四面填桶瓶上覆灰築實<lb/>
用時撥灰開瓶取茶些少仍復封瓶覆灰則再無蒸壞<lb/>
<pb n="KR3i0024_WYG_001-62a"/>
之患次年另換新灰<lb/>
又一法於空樓中縣架將茶瓶口朝下放則不蒸縁蒸<lb/>
氣自天而下也<lb/>
采茶時先自帶鍋入山别租一室擇茶工之尤良者倍<lb/>
其雇值戒其搓摩勿使生硬勿令過焦細細炒燥扇冷<lb/>
方貯罌中<lb/>
采茶不必太細細則芽初萌而味欠足不可太青青則<lb/>
葉已老而味欠嫩湏在榖雨前後覔成梗帶葉微緑色<lb/>
<pb n="KR3i0024_WYG_001-62b"/>
而團且厚者為上更湏天色晴明採之方妙若閩廣嶺<lb/>
南多瘴癘之氣必待日出山霽霧瘴嵐氣收淨采之可<lb/>
也<lb/>
馮可賓岕茶牋茶雨前精神未足夏後則梗葉太麤然<lb/>
以細嫩為妙湏當交夏時時看風日晴和月露初收親<lb/>
自監采入籃如烈日之下應防籃内鬱蒸又湏傘蓋至<lb/>
舍速傾於淨<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>内薄攤細揀枯枝病葉蛸絲青牛之類<lb/>
一一剔去方為精潔也<lb/>
<pb n="KR3i0024_WYG_001-63a"/>
蒸茶湏看葉之老嫩定蒸之遲速以皮梗碎而色帶赤<lb/>
為度若太熟則失鮮其鍋内湯湏頻換新水蓋熟湯能<lb/>
奪茶味也<lb/>
陳眉公太平清話吳人於十月中采小春茶此時不獨<lb/>
逗漏花枝而尤喜日光晴暖從此蹉過霜凄鴈凍不復<lb/>
可堪矣<lb/>
眉公云采茶欲精藏茶欲燥烹茶欲潔<lb/>
吳拭云山中採茶歌凄清哀婉韻態悠長一聲從雲際<lb/>
<pb n="KR3i0024_WYG_001-63b"/>
飄來未嘗不潜然墮淚吳歌未便能動人如此也<lb/>
熊明遇岕山茶記貯茶器中先以生炭火煅過於烈日<lb/>
中暴之令火滅乃亂插茶中封固甖口覆以新甎置於<lb/>
高爽近人處霉天雨候切忌發覆湏於晴燥日開取其<lb/>
空缺處即當以箬填滿封閟如故方為可乆<lb/>
雪蕉館記談明玉珍子昇在重慶取涪江青<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>石為茶<lb/>
磨令宫人以武隆雪錦茶碾焙以大足縣香霏亭海棠<lb/>
花味倍於常海棠無香獨此地有香焙茶尤妙<lb/>
<pb n="KR3i0024_WYG_001-64a"/>
詩話顧渚湧金泉每嵗造茶時太守先祭拜然後水稍<lb/>
出造貢茶畢水漸減至供堂茶畢已減半矣太守茶畢<lb/>
遂涸北苑龍焙泉亦然<lb/>
紫桃軒雜綴天下有好茶為凡手焙壞有好山水為俗<lb/>
子粧㸃壞有好子弟為庸師敎壞真無可奈何耳<lb/>
匡廬頂産茶在雲霧蒸蔚中極有勝韻而僧拙於焙瀹<lb/>
之為赤滷豈復有茶哉戊戌春小住東林同門人董獻<lb/>
可曹不隨萬南仲手自焙茶有淺碧從敎如凍栁清芬<lb/>
<pb n="KR3i0024_WYG_001-64b"/>
不遣雜花飛之句既成色香味殆絶<lb/>
顧渚前朝名品正以採摘初芽加之法製所謂罄一畆<lb/>
之入僅充半環取精之多自然擅妙也今碌碌諸葉茶<lb/>
中無殊菜瀋何勝括目　金華仙洞與閩中武夷俱良<lb/>
材而厄於焙手　埭頭本草市溪菴施濟之品近有蘇<lb/>
焙者以色稍青遂混常價<lb/>
岕茶彚鈔岕茶不炒甑中蒸熟然後烘焙縁其摘遲枝<lb/>
葉微老炒不能軟徒枯碎耳亦有一種細炒岕乃他山<lb/>
<pb n="KR3i0024_WYG_001-65a"/>
炒焙以欺好竒者岕中人惜茶决不忍嫩采以傷樹本<lb/>
余意他山摘茶亦當如岕之遲摘老蒸似無不可但未<lb/>
經嘗試不敢漫作<lb/>
茶以初出雨前者佳惟羅岕立夏開園吳中所貴梗觕葉<lb/>
厚者有簫箬之氣還是夏前六七日如雀舌者最不易<lb/>
得<lb/>
檀几叢書南岳貢茶天子所嘗不敢置品縣官修貢期<lb/>
以清明日入山肅祭乃始開園采造視松羅虎丘而色<lb/>
<pb n="KR3i0024_WYG_001-65b"/>
香豐美自是天家清供名曰片茶初亦如岕茶製法萬<lb/>
厯丙辰僧稠䕃遊松蘿乃仿製為片<lb/>
馮時可滇行記略滇南城外石馬井泉無異惠泉感通<lb/>
寺茶不下天池伏龍特此中人不善焙製耳徽州松蘿<lb/>
舊亦無聞偶虎丘一僧往松蘿菴如虎丘法焙製遂見<lb/>
嗜於天下恨此泉不逢陸鴻漸此茶不逢虎丘僧也<lb/>
湖州志長興縣啄木嶺金沙泉唐時每嵗造茶之所也<lb/>
在湖常二郡界泉處沙中居常無水將造茶二郡太守<lb/>
<pb n="KR3i0024_WYG_001-66a"/>
畢至具儀注拜勅祭泉頃之發源其夕清溢供御者畢<lb/>
水即微減供堂者畢水已半之太守造畢水即涸矣太<lb/>
守或還斾稽期則示風雷之變或見鷙獸毒蛇木魅陽<lb/>
晱之類焉商旅多以顧渚水造之無沾金沙者今之紫<lb/>
筍即用顧渚造者亦甚佳矣<lb/>
高濓八牋藏茶之法以篛葉封裹入茶焙中兩三日一<lb/>
次用火當如人體之温温然而溼潤自去若火多則茶<lb/>
焦不可食矣<lb/>
<pb n="KR3i0024_WYG_001-66b"/>
陳眉公太平清話武夷屴崱紫㡌龍山皆産茶僧拙於焙<lb/>
既採則先蒸而後焙故色多紫赤只堪供宫中澣濯用<lb/>
耳近有以松蘿法製之者既試之色香亦具足經旬月<lb/>
則紫赤如故蓋製茶者不過土著數僧耳語三吳之法<lb/>
轉轉相效舊態畢露此湏如昔人論琵琶法使數年不<lb/>
近盡忘其故調而後以三吳之法行之或有當也<lb/>
徐茂吳云實茶大甕底置篛甕口封閟倒放則過夏不<lb/>
黄以其氣不外泄也子晉云當倒放有蓋缸内缸宜砂<lb/>
<pb n="KR3i0024_WYG_001-67a"/>
底則不生水而常燥加謹封貯不宜見日見日則生翳<lb/>
而味損矣藏又不宜於熱處新茶不宜驟用貯過黄梅<lb/>
其味始足<lb/>
張大復梅花筆談松蘿之香馥馥廟後之味閒閒顧渚<lb/>
撲人鼻孔齒頰都異乆而不忘然其妙在造凡宇内道<lb/>
地之産性相近也習相逺也吾深夜被酒發張震封所遺<lb/>
顧渚連啜而醒<lb/>
宗室文昭古瓻集桐花頗有清味因收花以熏茶命之<lb/>
<pb n="KR3i0024_WYG_001-67b"/>
曰桐茶有長泉細火夜煎茶覺有桐香入齒牙之句<lb/>
王草堂茶説武夷茶自榖雨采至立夏謂之頭春約隔<lb/>
二旬復采謂之二春又隔又采謂之三春頭春葉粗味<lb/>
濃二春三春葉漸細味漸薄且帶苦矣夏末秋初又采<lb/>
一次名為秋露香更濃味亦佳但為來年計惜之不能<lb/>
多采耳茶采後以竹筐匀鋪架於風日中名曰曬青俟<lb/>
其青色漸收然後再加炒焙陽羨岕片祇蒸不炒火焙<lb/>
以成松蘿龍井皆炒而不焙故其色純獨武夷炒焙兼<lb/>
<pb n="KR3i0024_WYG_001-68a"/>
施烹出之時半青半紅青者乃炒色紅者乃焙色茶采<lb/>
而攤攤而摝香氣發越即炒過時不及皆不可既炒既<lb/>
焙復揀去其中老葉枝蒂使之一色釋超全詩云如梅<lb/>
斯馥蘭斯馨心閒手敏工夫細形容殆盡矣<lb/>
王草堂節物出典養生仁術云榖雨日採茶炒藏合法<lb/>
能治痰及百病<lb/>
隨見録凡茶見日則味奪惟武夷茶喜日曬<lb/>
武夷造茶其巗茶以僧家所製者最為得法至洲茶中<lb/>
<pb n="KR3i0024_WYG_001-68b"/>
采囘時逐片擇其背上有白毛者另炒另焙謂之白毫<lb/>
又名夀星眉摘初發之芽一旗未展者謂之蓮子心連<lb/>
枝二寸剪下烘焙者謂之鳯尾龍鬚要皆異其製造以<lb/>
欺人射利實無足取焉<lb/>
　<lb/>
　<lb/>
　<lb/>
　續茶經卷上之三<lb/>
</p>
<p>
</p>
  </div>
</body>
</text>
</TEI>
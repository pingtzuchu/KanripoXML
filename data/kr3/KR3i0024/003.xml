<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續茶經卷下之一</head> <lb/>
    <p>
<pb n="KR3i0024_WYG_003-1a"/>
欽定四庫全書<lb/>
　續茶經卷下之一<lb/>
　　　　　　　　　　　候補主事陸廷燦撰<lb/>
　　五茶之煑<lb/>
唐陸羽六羡歌不羡黄金罍不羡白玉盃不羡朝入省<lb/>
不羡暮入臺千羡萬羡西江水曽向竟陵城下來<lb/>
唐張又新水記故刑部侍郎劉公諱伯芻于又新丈人<lb/>
行也為學精博有風鑒稱較水之與茶宜者凡七等揚<lb/>
<pb n="KR3i0024_WYG_003-1b"/>
子江南零水第一無錫恵山寺石水第二蘇州虎邱寺<lb/>
石水第三丹陽縣觀音寺井水第四大明寺井水第五<lb/>
吳淞江水第六淮水最下第七余嘗具瓶於舟中親挹<lb/>
而比之誠如其說也客有熟於兩浙者言捜訪未盡余<lb/>
嘗志之及刺永嘉過桐廬江至嚴瀨溪色至清水味甚<lb/>
冷煎以佳茶不可名其鮮馥也愈於揚子南零殊逺及<lb/>
至永嘉取仙巖瀑布用之亦不下南零以是知客之説<lb/>
信矣<lb/>
<pb n="KR3i0024_WYG_003-2a"/>
陸羽論水次第凡二十種廬山康王谷水簾水第一無<lb/>
錫恵山寺石泉水第二蘄州蘭溪石下水第三峽州扇<lb/>
子山下蝦<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>口水第四蘇州虎邱寺石泉水第五廬山<lb/>
招賢寺下方橋潭水第六揚子江南零水第七洪州西<lb/>
山瀑布泉第八唐州桐柏縣淮水源第九廬州龍池山<lb/>
嶺水第十丹陽縣觀音寺水第十一揚州大明寺水第<lb/>
十二漢江金州上游中零水第十三<hi>水苦</hi>歸州玉虛洞下<lb/>
香溪水第十四商州武闗西洛水第十五吳淞江水第<lb/>
<pb n="KR3i0024_WYG_003-2b"/>
十六天台山西南峰千丈瀑布水第十七栁州圎泉水<lb/>
第十八桐廬嚴陵灘水第十九雪水第二十<hi>用雪不可太冷</hi>
唐顧况論茶煎以文火細烟煑以小鼎長泉<lb/>
蘇廙仙芽𫝊第九卷載作湯十六法謂湯者茶之司命<lb/>
若名茶而濫湯則與凡味同調矣煎以老嫩言凡三品<lb/>
注以緩急言凡三品以器標者共五品以薪論者共五<lb/>
品一得一湯二嬰湯三百夀湯四中湯五斷脈湯六大<lb/>
壯湯七富貴湯八秀碧湯九壓一湯十纒口湯十一減<lb/>
<pb n="KR3i0024_WYG_003-3a"/>
價湯十二法律湯十三一面湯十四宵人湯十五賤湯<lb/>
十六魔湯<lb/>
丁用晦芝田録唐李衛公德裕喜恵山泉取以烹茗自<lb/>
常州到京置驛騎𫝊送號曰水逓後有僧某曰請為相<lb/>
公通水脉盖京師有一眼井與恵山泉脉相通汲以烹<lb/>
茗味殊不異公問井在何坊曲曰昊天觀常住庫後是<lb/>
也因取恵山昊天各一瓶雜以他水八瓶令僧辨晰僧<lb/>
止取二瓶井泉德裕大加竒嘆<lb/>
<pb n="KR3i0024_WYG_003-3b"/>
事文類聚贊黄公李德裕居廊廟日有親知奉使於京<lb/>
口公曰還日金山下揚子江南零水與取一壺來其人<lb/>
敬諾及使回舉棹日因醉而忘之汎舟至石城下方憶<lb/>
乃汲一瓶於江中歸京獻之公飲後歎訝非常曰江表<lb/>
水味有異於頃歳矣此水頗似建業石頭城下水也其<lb/>
人即謝過不敢隠<lb/>
河南通志廬仝茶泉在濟源縣仝有莊在濟源之通濟<lb/>
橋二里餘茶泉存焉其詩曰買得一片田濟源花洞前<lb/>
<pb n="KR3i0024_WYG_003-4a"/>
自號玉川子有寺名玉泉汲此寺之泉煎茶有玉川子<lb/>
飲茶歌句多竒警<lb/>
黄州志陸羽泉在蘄水縣鳯棲山下一名蘭溪泉羽品<lb/>
為天下第三泉也嘗汲以烹茗宋王元之有詩<lb/>
無盡法師天台志陸羽品水以此山瀑布泉為天下第<lb/>
十七水余嘗試飲比余豳溪蒙泉殊劣余疑鴻漸但得<lb/>
至瀑布泉耳茍徧歴天台當不取金山為第一也<lb/>
海録陸羽品水以雪水第二十以煎茶滯而太冷也<lb/>
<pb n="KR3i0024_WYG_003-4b"/>
陸平泉茶寮記唐秘書省中水最佳故名秘水<lb/>
檀几叢書唐天寶中稠錫禪師名清晏卓錫南嶽磵上<lb/>
泉忽迸石窟間字曰真珠泉師飲之清甘可口曰得此<lb/>
瀹吾鄉桐廬茶不亦稱乎<lb/>
大觀茶論水以輕清甘潔為美用湯以魚蟹眼連絡迸<lb/>
躍為度<lb/>
咸淳臨安志棲霞洞内有水洞深不可測水極甘冽魏<lb/>
公嘗調以瀹茗又蓮花院有三井露井最良取以烹茗<lb/>
<pb n="KR3i0024_WYG_003-5a"/>
清甘寒冽品為小林第一<lb/>
王氏談録公言茶品高而年多者必稍陳遇有茶處春<lb/>
初取新芽輕炙雜而烹之氣味自復在襄陽試作甚佳<lb/>
嘗語君謨亦以為然<lb/>
歐陽修浮槎水記浮槎與龍池山皆在廬州界中較其<lb/>
味不及浮槎逺甚而又新所記以龍池為第十浮槎之<lb/>
水棄而不録以此知又新所失多矣陸羽則不然其論<lb/>
曰山水上江次之井為下山水乳泉石池漫流者上其<lb/>
<pb n="KR3i0024_WYG_003-5b"/>
言雖簡而於論水盡矣<lb/>
蔡襄茶録茶或經年則香色味皆陳煑時先於淨器中<lb/>
以沸湯漬之刮去膏油<hi>去聲</hi>一兩重即止乃以鈐拑之用<lb/>
微火炙乾然後碎碾若當年新茶則不用此説碾時先<lb/>
以淨紙宻裹搥碎然後熟碾其大要旋碾則色白如經<lb/>
宿則色昏矣<lb/>
碾畢即羅羅細則茶浮麤則沫浮<lb/>
候湯最難未熟則沫浮過熟則茶沉前世謂之蟹眼者<lb/>
<pb n="KR3i0024_WYG_003-6a"/>
過熟湯也沉瓶中煑之不可辨故曰侯湯最難<lb/>
茶少湯多則雲脚散湯少茶多則粥面聚<hi>建人謂之雲脚粥面</hi>鈔<lb/>
茶一錢七先注湯調令極勻又添注入環迴擊拂湯上<lb/>
盞可四分則止眡其面色鮮白著盞無水痕為絶佳建<lb/>
安鬬試以水痕先退者為負耐久者為勝故校勝負之<lb/>
説曰相去一水兩水<lb/>
茶有真香而入貢者微以龍腦和膏欲助其香建安民<lb/>
間試茶皆不入香恐奪其真也若烹㸃之際又雜以珍<lb/>
<pb n="KR3i0024_WYG_003-6b"/>
果香草其奪益甚正當不用<lb/>
陶穀清異録饌茶而幻出物象於湯面者茶匠通神之<lb/>
藝也沙門福全生於金鄉長於茶海能注湯幻茶成一<lb/>
句詩如並㸃四甌共一首絶句泛於湯表小小物類唾<lb/>
手辦爾檀越日造門求觀湯戲全自咏詩曰生成盞裏<lb/>
水丹青巧畫工夫學不成却笑當時陸鴻漸煎茶贏得<lb/>
好名聲<lb/>
茶至唐而始盛近世有下湯運七别施妙訣使湯紋水<lb/>
<pb n="KR3i0024_WYG_003-7a"/>
脉成物象者禽獸蟲魚花草之屬纖巧如畫但須臾即<lb/>
就散滅此茶之變也時人謂之茶百戲<lb/>
又有漏影春法用縷紙貼盞糝茶而去紙偽為花身别<lb/>
以荔肉為葉松實鴨脚之類珍物為蕊沸湯㸃攪<lb/>
煑茶泉品予少得温氏所著茶説嘗識其水泉之目有<lb/>
二十焉㑹西走巴峽經蝦蟇窟北憩蕪城汲蜀岡井東<lb/>
遊故都絶揚子江留丹陽酌觀音泉過無錫㪺慧山水<lb/>
粉槍末旗蘇蘭薪桂且鼎且缶以飲以歠莫不瀹氣滌<lb/>
<pb n="KR3i0024_WYG_003-7b"/>
慮蠲病析醒祛鄙恡之生心招神明而還觀信乎物類<lb/>
之得宜臭味之所感幽人之佳尚前賢之精鑒不可及<lb/>
已昔酈元善於水經而未嘗知茶王肅癖於茗飲而言<lb/>
不及水表是二美吾無愧焉<lb/>
魏泰東軒筆録鼎州北百里有甘泉寺在道左其泉清<lb/>
美最宜瀹茗林麓迴抱境亦幽勝宼萊公謫守雷州經<lb/>
此酌泉誌壁而去未㡬丁晉公竄朱崖復經此禮佛留<lb/>
題而行天聖中范諷以殿中丞安撫湖外至此寺覩二<lb/>
<pb n="KR3i0024_WYG_003-8a"/>
相留題徘徊慨嘆作詩以誌其旁曰平仲酌泉方頓轡<lb/>
謂之禮佛繼南行層巒下瞰嵐烟路轉使高僧薄寵榮<lb/>
張邦基墨莊漫録元祐六年七夕日東坡時知揚州與<lb/>
發運使晁端彦吳倅晁旡咎大明寺汲塔院西廊井與<lb/>
下院蜀井二水校其髙下以塔院水為勝<lb/>
華亭縣有寒穴泉與無錫恵山泉味相同並嘗之不覺<lb/>
有異邑人知之者少王荆公嘗有詩云神震冽氷霜髙<lb/>
穴雪與平空山渟千秋不出嗚咽聲山風吹更寒山月<lb/>
<pb n="KR3i0024_WYG_003-8b"/>
相與清北客不到此如何洗煩酲<lb/>
羅大經鶴林玉露余同年友李南金云茶經以魚目湧<lb/>
泉連珠為煑水之節然近世瀹茶鮮以鼎鍑用瓶煑水<lb/>
難以候視則當以聲辨一沸二沸三沸之節又陸氏之<lb/>
法以未就茶鍑故以第二沸為合量而下未若今以湯<lb/>
就茶甌瀹之則當用背二渉三之際為合量也乃為聲<lb/>
辨之詩曰砌虫唧唧萬蟬催忽有千車捆載來聽得松<lb/>
風并澗水急呼縹色緑磁盃其論固已精矣然瀹茶之<lb/>
<pb n="KR3i0024_WYG_003-9a"/>
法湯欲嫩而不欲老盖湯嫩則茶味甘老則過苦矣若<lb/>
聲如松風澗水而遽瀹之豈不過於老而苦㢤惟移瓶<lb/>
去火少待其沸止而瀹之然後湯適中而茶味甘此南<lb/>
金之所未講也因補一詩云松風桂雨到來初急引銅<lb/>
瓶離竹爐待得聲聞俱寂後一甌春雪勝醍醐<lb/>
趙彦衛雲麓漫抄陸羽别天下水味各立名品有石刻<lb/>
行於世列子云孔子淄澠之合易牙能辨之易牙齊威<lb/>
公大夫淄澠二水易牙知其味威公不信數試皆驗陸<lb/>
<pb n="KR3i0024_WYG_003-9b"/>
羽豈得其遺意乎<lb/>
黄山谷集瀘州大雲寺西偏崖石上有泉滴瀝一州泉<lb/>
味皆不及也<lb/>
林逋烹北苑茶有懷石碾輕飛瑟瑟塵乳花烹出建溪<lb/>
春人間絶品應難識閑對茶經憶故人<lb/>
東坡集予頃自汴入淮泛江泝峽歸蜀飲江淮水盖彌<lb/>
年既至覺井水腥澀百餘日然後安之以此知江水之<lb/>
甘於井也審矣今来嶺外自揚子始飲江水及至南康<lb/>
<pb n="KR3i0024_WYG_003-10a"/>
江益清駛水益甘則又知南江賢於北江也近度嶺入<lb/>
清逺峽水色如碧玉味益勝今游羅浮酌泰禪師錫杖<lb/>
泉則清逺峽水又在其下矣嶺外惟恵州人喜鬭茶此<lb/>
水不虛出也<lb/>
恵山寺東為觀泉亭堂曰漪瀾泉在亭中二井石甃相<lb/>
去咫尺方圎異形汲者多由圎井盖方動圎静静清而<lb/>
動濁也流過漪瀾從石龍口中出下赴大池者有土氣<lb/>
不可汲泉流冬夏不涸張又新品為天下第二泉<lb/>
<pb n="KR3i0024_WYG_003-10b"/>
避暑録話裴晉公詩云飽食緩行初睡覺一甌新茗侍<lb/>
兒煎脱巾斜倚繩床坐風送水聲來耳邊公為此詩必<lb/>
自以為得意然吾山居七年享此多矣<lb/>
馮璧東坡海南烹茶圗詩講筵分賜宻雲龍春夢分明<lb/>
覺亦空地惡九鑽黎火洞天游兩腋玉川風<lb/>
萬花谷黄山谷有井水帖云取井傍十數小石置瓶中<lb/>
令水不濁故咏慧山泉詩云錫谷寒泉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音妥</hi>石俱是也<lb/>
石圎而長曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>所以澄水<lb/>
<pb n="KR3i0024_WYG_003-11a"/>
茶家碾茶須碾着眉上白乃為佳㑹茶山詩云碾處須<lb/>
看眉上白分時為見眼中青<lb/>
輿地紀勝竹泉在荆州府松滋縣南宋至和初苦竹寺<lb/>
僧浚井得筆後黄庭堅謫黔過之視筆曰此吾蝦蟇碚<lb/>
所墜因知此泉與之相通其詩曰松滋縣西竹林寺苦<lb/>
竹林中甘井泉巴人謾説蝦蟇碚試裹春茶來就煎<lb/>
周輝清波雜志余家恵山泉石皆為几案間物親舊東<lb/>
來數問松竹平安信且時致陸子泉茗椀殊不落寞然<lb/>
<pb n="KR3i0024_WYG_003-11b"/>
頃歳亦可致於汴都但未免瓶盎氣用細砂淋過則如<lb/>
新汲時號拆洗恵山泉天台竹瀝水彼地人斷竹稍屈<lb/>
而取之盈甕若雜以他水則亟敗蘇才翁與蔡君謨比<lb/>
茶蔡茶精用恵山泉煑蘇茶劣用竹瀝水煎便能取勝<lb/>
此説見江鄰㡬所著嘉祐雜志果爾今喜擊拂者曽無<lb/>
一語及之何也雙井因山谷乃重蘇魏公嘗云平生薦<lb/>
舉不知㡬何人唯孟安序朝奉歳以雙井一瓮為餉盖<lb/>
公不納苞苴顧獨受此其亦珍之耶<lb/>
<pb n="KR3i0024_WYG_003-12a"/>
東京記文德殿兩掖有東西上閤門故杜詩云東上閣<lb/>
之東有井泉絶佳山谷憶東坡烹茶詩云閤門井不落<lb/>
第二竟陵谷簾空誤書<lb/>
陳舜俞廬山記康王谷有水簾飛泉破巖而下者二三<lb/>
十派其廣七十餘尺其髙不可計山谷詩云谷簾煑甘<lb/>
露是也<lb/>
孫月峰坡仙食飲録唐人煎茶多用薑故薛能詩云鹽<lb/>
損添常戒薑宜着更誇據此則又有用鹽者矣近世有<lb/>
<pb n="KR3i0024_WYG_003-12b"/>
此二物者輒大笑之然茶之中等者用薑煎信佳鹽則<lb/>
不可<lb/>
馮可賔岕茶牋茶雖均出於岕有如蘭花香而味甘過<lb/>
霉歴秋開罈烹之其香愈烈味若新沃以湯色尚白者<lb/>
真洞山也他嶰初時亦香秋則索然矣<lb/>
羣芳譜世人情性嗜好各殊而茶事則十人而九竹爐<lb/>
火候茗椀清縁煑引風之碧雲傾浮花之雪乳非藉湯<lb/>
勲何昭茶德略而言之其法有五一曰擇水二曰簡器<lb/>
<pb n="KR3i0024_WYG_003-13a"/>
三曰忌溷四曰慎煑五曰辨色<lb/>
吳興掌故録湖州金沙泉至元中中書省遣官致祭一<lb/>
夕水溢溉田千畆賜名瑞應泉<lb/>
職方志廣陵蜀岡上有井曰蜀井言水與西蜀相通茶<lb/>
品天下水有二十種而蜀岡水為第七<lb/>
遵生八牋凡㸃茶先須熁盞令熱則茶面聚乳冷則茶<lb/>
色不浮<hi>熁音脅火迫也</hi>
陳眉公太平清話余嘗酌中泠劣於恵山殊不可解後<lb/>
<pb n="KR3i0024_WYG_003-13b"/>
攷之乃知陸羽原以廬山谷簾泉為第一山疏云陸羽<lb/>
茶經言瀑瀉湍激者勿食今此水瀑瀉湍激無如矣乃<lb/>
以為第一何也又雲液泉在谷簾側山多雲母泉其液<lb/>
也洪纎如指清洌甘寒逺出谷簾之上乃不得第一又<lb/>
何也又碧琳池東西兩泉皆極甘香其味不減恵山而<lb/>
東泉尤冽<lb/>
蔡君謨湯取嫩而不取老盖為團餅茶言耳今旗芽鎗<lb/>
甲湯不足則茶神不透茶色不明故茗戰之㨗尤在五<lb/>
<pb n="KR3i0024_WYG_003-14a"/>
沸<lb/>
徐渭煎茶七類煑茶非漫浪要須其人與茶品相得故<lb/>
其法每𫝊於高流隠逸有烟霞泉石磊磈於胸次間者<lb/>
品泉以井水為下井取汲多者汲多則水活<lb/>
候湯眼鱗鱗起沫餑鼓泛投茗器中初入湯少許俟湯<lb/>
茗相投即滿注雲脚漸開乳花浮面則味全盖古茶用<lb/>
團餅碾屑味易出葉茶驟則乏味過熟則味昏底滯<lb/>
張源茶録山頂泉清而輕山下泉清而重石中泉清而<lb/>
<pb n="KR3i0024_WYG_003-14b"/>
甘砂中泉清而洌土中泉清而厚流動者良於安静負<lb/>
陰者勝於向陽山削者泉寡山秀者有神真源無味真<lb/>
水無香流於黄石為佳瀉出青石無用<lb/>
湯有三大辨一曰形辨二曰聲辨三曰㨗辨形為内辨<lb/>
聲為外辨捷為氣辨如蝦眼蠏眼魚目連珠皆為萌湯<lb/>
直至湧沸如騰波鼔浪水氣全消方是純熟如初聲轉<lb/>
聲振聲駭聲皆為萌湯直至無聲方是純熟如氣浮一<lb/>
縷二縷三縷及縷亂不分氤氲繚繞皆為萌湯直至氣<lb/>
<pb n="KR3i0024_WYG_003-15a"/>
直冲貫方是純熟蔡君謨因古人製茶碾磨作餅則見<lb/>
沸而茶神便發此用嫩而不用老也今時製茶不假羅<lb/>
碾全具元體湯須純熟元神始發也<lb/>
爐火通紅茶銚始上扇起要輕疾待湯有聲稍稍重疾<lb/>
斯文武火之候也若過乎文則水性柔柔則水為茶降<lb/>
過於武則火性烈烈則茶為水制皆不足於中和非茶<lb/>
家之要㫖<lb/>
投茶有序無失其宜先茶後湯曰下投湯半下茶復以<lb/>
<pb n="KR3i0024_WYG_003-15b"/>
湯滿曰中投先湯後茶曰上投夏宜上投冬宜下投春<lb/>
秋宜中投<lb/>
不宜用惡木敝器銅匙銅銚木桶柴薪烟煤麩炭觕童<lb/>
惡婢不潔巾悅及各色果實香藥<lb/>
謝肇淛五雜組唐薛能茶詩云鹽損添嘗戒薑宜著更<lb/>
誇煑茶如是味安佳此或在竟陵翁未品題之先也至<lb/>
東坡和寄茶詩云老妻稚子不知愛一半已入薑鹽煎<lb/>
則業覺其非矣而此習猶在也今江右及楚人尚有以<lb/>
<pb n="KR3i0024_WYG_003-16a"/>
薑煎茶者雖云古風終覺未典<lb/>
閩人苦山泉難得多用雨水其味甘不及山泉而清過<lb/>
之然自淮而北則雨水苦黒不堪煑茗矣惟雪水冬月<lb/>
藏之入夏用乃絶佳夫雪固雨所凝也宜雪而不宜雨<lb/>
何㢤或曰北方瓦屋不净多用穢泥塗塞故耳<lb/>
古時之茶曰煑曰烹曰煎須湯如蟹眼茶味方中今之<lb/>
茶惟用沸湯投之稍著火即色黄而味澀不中飲矣迺<lb/>
知古今煑法亦自不同也<lb/>
<pb n="KR3i0024_WYG_003-16b"/>
蘇才翁鬭茶用天台竹瀝水乃竹露非竹瀝也若今醫<lb/>
家用火逼竹取瀝斷不宜茶矣<lb/>
顧元慶茶譜煎茶四要一擇水二洗茶三候湯四擇品<lb/>
㸃茶三要一滌器二熁盞三擇果<lb/>
熊明遇岕山茶記烹茶水之功居六無山泉則用天水<lb/>
秋雨為上梅雨次之秋雨冽而白梅雨醇而白雪水五<lb/>
穀之精也色不能白養水須置石子於甕不惟益水而<lb/>
白石清泉㑹心亦不在逺<lb/>
<pb n="KR3i0024_WYG_003-17a"/>
雪庵清史余性好清苦獨與茶宜幸近茶鄉恣我飲啜<lb/>
乃友人不辨三火三沸法余毎過飲非失過老則失之<lb/>
太嫩致令甘香之味蕩然無存盖誤於李南金之説耳<lb/>
如羅玉露之論乃為得火候也友曰吾性惟好讀書玩<lb/>
佳山水作佛事或時醉花前不愛水厄故不精於火候<lb/>
昔人有言釋滯消壅一日之利暫佳瘠氣耗精終身之<lb/>
害斯大獲益則歸功茶力貽害則不謂茶災甘受俗名<lb/>
緣此之故噫茶寃甚矣不聞秃翁之言釋滯消壅清苦<lb/>
<pb n="KR3i0024_WYG_003-17b"/>
之益實多瘠氣耗精情慾之害最大獲益則不謂茶力<lb/>
自害則反謂茶殃且無火候不獨一茶讀書而不得其<lb/>
趣玩山水而不㑹其情學佛而不破其宗好色而不飲<lb/>
其韻皆無火候者也豈余愛茶而故為茶吐氣㢤亦欲<lb/>
以此清苦之味與故人共之耳<lb/>
煑茗之法有六要一曰别二曰水三曰火四曰湯五曰<lb/>
器六曰飲有觕茶有散茶有末茶有餅茶有研者有熬<lb/>
者有煬者有舂者余幸得産茶方又兼得烹茶六要毎<lb/>
<pb n="KR3i0024_WYG_003-18a"/>
遇好朋便手自煎烹但願一甌常及真不用撐膓拄腹<lb/>
文字五千卷也故曰飲之時義逺矣㢤<lb/>
田藝蘅煑泉小品茶南方嘉木日用之不可少者品固<lb/>
有<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>惡若不得其水且煑之不得其宜雖佳弗佳也但<lb/>
飲泉覺爽啜茗忘喧謂非膏梁紈袴可語爰著煑泉小<lb/>
品與枕石潄流者商焉<lb/>
陸羽嘗謂烹茶於所産處無不佳盖水土之宜也此論<lb/>
誠妙况旋摘旋瀹兩及其新耶故茶譜亦云蒙之中頂<lb/>
<pb n="KR3i0024_WYG_003-18b"/>
茶若獲一兩以本處水煎服即能祛宿疾是也今武林<lb/>
諸泉惟龍泓入品而茶亦惟龍泓山為最盖兹山深厚<lb/>
高大佳麗秀越為兩山之主故其泉清寒甘香雅宜煑<lb/>
茶虞伯生詩但見瓢中清翠影落羣岫烹煎黄金芽不<lb/>
取穀雨後姚公綬詩品嘗顧渚風斯下零落茶經奈爾<lb/>
何則風味可知矣又况為葛仙翁煉丹之所㢤又其上<lb/>
為老龍泓寒碧倍之其地産茶為南北兩山絶品鴻漸<lb/>
第錢塘天竺靈隠者為下品當未識此耳而郡志亦只<lb/>
<pb n="KR3i0024_WYG_003-19a"/>
稱寶雲香林白雲諸茶皆有水有茶不可以無火非謂<lb/>
其真無火也失所宜也李約云茶須活火煎盖謂炭火<lb/>
之有焰者東坡詩云活水仍將活火烹是也余則以為<lb/>
山中不常得炭且死火耳不若枯松枝為妙遇寒月多<lb/>
拾松實房蓄為煑茶之具更雅<lb/>
人但知湯候而不知火候火然則水乾是試火當先於<lb/>
試水也吕氏春秋伊尹説湯五味九沸九變火為之紀<lb/>
許次杼茶疏甘泉旋汲用之斯良丙舍在城夫豈易得<lb/>
<pb n="KR3i0024_WYG_003-19b"/>
故宜多汲貯以大甕但忌新器為其火氣未退易於敗<lb/>
水亦易生蟲久用則善最嫌他用水性忌木松杉為甚<lb/>
木桶貯水其害滋甚挈瓶為佳耳<lb/>
沸速則鮮嫩風逸沸遲則老熟昏鈍故水入銚便須急<lb/>
煑候有松聲即去盖以息其老鈍蟹眼之後水有微濤<lb/>
是為當時大濤鼎沸旋至無聲是為過時過時老湯决<lb/>
不堪用<lb/>
茶注茶銚茶甌最宜蕩滌飲事甫畢餘瀝殘葉必盡去<lb/>
<pb n="KR3i0024_WYG_003-20a"/>
之如或少存奪香敗味每日晨興必以沸湯滌過用極<lb/>
熟麻布向内拭乾以竹編架覆而庋之燥處烹時取用<lb/>
味若龍泓清馥雋永甚余嘗一一試之求其茶泉雙絶<lb/>
兩浙罕伍云<lb/>
山厚者泉厚山竒者泉竒山清者泉清山幽者泉幽皆<lb/>
佳品也不厚則薄不竒則蠢不清則濁不幽則喧必無<lb/>
用矣<lb/>
江公也衆水共入其中也水共則味雜故曰江水次之<lb/>
<pb n="KR3i0024_WYG_003-20b"/>
其水取去人逺者盖去人逺則湛深而無蕩漾之漓耳<lb/>
嚴陵瀨一名七里灘盖沙石上曰瀨曰灘也總謂之浙<lb/>
江但潮汐不及而且深澄故入陸品耳余嘗清秋泊釣<lb/>
臺下取囊中武夷金華二茶試之固一水也武夷則黄<lb/>
而燥冽金華則碧而清香乃知擇水當擇茶也鴻漸以<lb/>
婺州為次而清臣以白乳為武夷之右今優劣頓反矣<lb/>
意者所謂離其處水功其半者耶<lb/>
去泉再逺者不能日汲須遣誠實山僮取之以免石頭<lb/>
<pb n="KR3i0024_WYG_003-21a"/>
城下之偽蘇子瞻愛玉女河水付僧調水符以取之亦<lb/>
惜其不得枕流焉耳故曾茶山謝送恵山泉詩有舊時<lb/>
水遞費經營之句<lb/>
湯嫩則茶味不出過沸則水老而茶乏惟有花而無衣<lb/>
乃得㸃瀹之候耳<lb/>
三人以上止熱一爐如五六人便當兩鼎爐用一童湯<lb/>
方調適若令兼作恐有參差<lb/>
火必以堅木炭為上然木性未盡尚有餘烟烟氣入湯<lb/>
<pb n="KR3i0024_WYG_003-21b"/>
湯必無用故先燒令紅去其烟焰兼取性力猛熾水乃<lb/>
易沸既紅之後方授水器乃急扇之愈速愈妙母令手<lb/>
停停過之湯寧棄而再烹<lb/>
茶不宜近陰室㕑房市喧小兒啼野性人僮奴相閧酷<lb/>
熱齋舍<lb/>
羅廪茶解茶色白味甘鮮香氣撲鼻乃為精品茶之<lb/>
精者淡亦白濃亦白初潑白久貯亦白味甘色白其香<lb/>
自溢三者得則俱得也近來好事者或慮其色重一注<lb/>
<pb n="KR3i0024_WYG_003-22a"/>
之水投茶數片味固不足香亦窅然終不免水厄之誚<lb/>
雖然尤貴擇水香以蘭花為上蠶豆花次之<lb/>
煑茗須甘泉次梅水梅雨如膏萬物賴以滋養其味獨<lb/>
甘梅後便不堪飲大甕滿貯投伏龍肝一塊以澄之即<lb/>
竈中心乾土也乗熱投之<lb/>
李南金謂當背二渉三之際為合量此真賞鑒家言而<lb/>
羅鶴林懼湯老欲於松風澗水後移瓶去火少待沸止<lb/>
而瀹之此語亦未中窽殊不知湯既老矣雖去火何救<lb/>
<pb n="KR3i0024_WYG_003-22b"/>
㢤<lb/>
貯水甕須置於陰庭覆以紗帛使晝挹天光夜承星露<lb/>
則英華不散靈氣常存假令壓以木石封以紙箬暴於<lb/>
日中則内閉其實外耗其精水神敝矣水味敗矣<lb/>
考槃餘事今之茶品與茶經逈異而烹製之法亦與蔡<lb/>
陸諸人全不同矣<lb/>
始如魚目微微有聲為一沸緣邊湧泉如連珠為二<lb/>
沸奔濤濺沫為三沸其法非活火不成若薪火方交<lb/>
<pb n="KR3i0024_WYG_003-23a"/>
水釡纔熾急取旋傾水氣未消謂之懶若人過百息水<lb/>
踰十沸始取用之湯已失性謂之老老與懶皆非也<lb/>
夷門廣牘虎邱石泉舊居第三漸品第五以石泉渟泓<lb/>
皆雨澤之積滲竇之潢也况闔廬墓隧當時石工多閟<lb/>
死僧衆上棲不能無穢濁滲八雖名陸羽泉非天然水<lb/>
道家服食禁屍氣也<lb/>
六硯齋筆記武林西湖水取貯大缸澄淀六七日有風<lb/>
雨則覆晴則露之使受日月星之氣用以烹茶甘淳有<lb/>
<pb n="KR3i0024_WYG_003-23b"/>
味不遜慧麓以其溪谷奔注涵浸凝渟非復一水取精<lb/>
多而味自足耳以是知凡有湖陂大浸處皆可貯以取<lb/>
澄絶勝淺流陰井昏滯腥薄不堪㸃試也<lb/>
古人好竒飲中作百花熟水又作五色飲及氷蜜糖藥<lb/>
種種各殊余以為皆不足尚如值精茗適乏細劚松枝<lb/>
瀹湯潄嚥而已<lb/>
竹嬾茶衡處處茶皆有然勝處未暇悉品姑㨿近道日<lb/>
御者虎邱氣芳而味薄乍入盎菁英浮動鼻端拂拂如<lb/>
<pb n="KR3i0024_WYG_003-24a"/>
蘭初析經喉吻亦快然然必恵麓水甘醇足佐其寡薄<lb/>
龍井味極腆厚色如淡金氣亦沉寂而咀嚥之久鮮腴<lb/>
潮舌又必藉虎跑空寒熨齒之泉發之然後飲者領雋<lb/>
永之滋無昏滯之恨耳<lb/>
松雨齋運泉約吾輩竹雪神期松風齒頰暫隨飲啄人<lb/>
間終擬逍遥物外名山未即塵海何辭然而捜竒煉句<lb/>
液瀝易枯滌滯洗蒙茗泉不廢月團三百喜折魚緘槐<lb/>
火一篝驚翻蟹眼陸季疵之著述既奉典刑張又新之<lb/>
<pb n="KR3i0024_WYG_003-24b"/>
編摩能無鼔吹昔衛公宦達中書頗煩遞水杜老潛居<lb/>
䕫峽險叫濕雲今者環處恵麓踰二百里而遥問渡松<lb/>
陵不三四日而致登新捐舊轉手竗若轆轤取便費廉<lb/>
用力省於桔橰凡吾清士咸赴嘉盟<lb/>
　運恵水每罈償舟力費銀三分　水罈罈價及罈盖<lb/>
　自備不計　水至走報各友令人自擡　毎月上旬<lb/>
　歛銀中旬運水月運一次以致清新<lb/>
　願者書號於左以便登冊併開罈數如數付銀<lb/>
<pb n="KR3i0024_WYG_003-25a"/>
　某月某日付　松雨齋主人謹訂<lb/>
岕茶彚鈔烹時先以上品泉水滌烹器務鮮務潔次以<lb/>
熱水滌茶葉水若太滚恐一滌味損當以竹筯夾茶於<lb/>
滌器中反覆洗蕩去塵土黄葉老梗既盡乃以手搦乾<lb/>
置滌器内盖定少刻開眎色青香冽急取沸水潑之夏<lb/>
先貯水入茶冬先貯茶入水<lb/>
茶色貴白然白亦不難泉清瓶潔葉少水洗旋烹旋啜<lb/>
其色自白然真味抑鬱徒為目食耳若取青緑則天池<lb/>
<pb n="KR3i0024_WYG_003-25b"/>
松蘿及岕之最下者雖冬月色亦如苔衣何足為妙若<lb/>
余所收真洞山茶自穀雨後五日者以湯蕩澣貯壺良<lb/>
久其色如玉至冬則嫩緑味甘色淡韻清氣醇亦作嬰<lb/>
兒肉香而芝芬浮蕩則虎邱所無也<lb/>
洞山茶系岕茶德全策勲惟歸洗控沸湯潑葉即起洗<lb/>
鬲斂其出液候湯可下指即下洗鬲排蕩沙沫復起併<lb/>
指控乾閉之茶藏候投盖他茶欲按時分投惟岕既經<lb/>
洗控神理綿綿止須上投耳<lb/>
<pb n="KR3i0024_WYG_003-26a"/>
天下名勝志宜興縣湖汶鎮有於潛泉竇穴濶二尺許狀<lb/>
如井其源洑流潛通味頗甘冽唐修茶貢此泉亦遞進<lb/>
洞庭縹緲峰西北有水月寺寺東入小青塢有泉瑩澈<lb/>
甘凉冬夏不涸宋李彌大名之曰無礙泉<lb/>
安吉州碧玉泉為冠清可鑒髮香可瀹茗<lb/>
徐獻忠水品泉甘者試稱之必厚重其所由來者逺大<lb/>
使然也江中南零水自岷江發源數千里始澄於兩石<lb/>
間其性亦重厚故甘也<lb/>
<pb n="KR3i0024_WYG_003-26b"/>
處士茶經不但擇水其火用炭或勁薪其炭曽經燔為<lb/>
腥氣所及及膏木敗器不用之古人辨勞薪之味殆有<lb/>
㫖也<lb/>
山深厚者雄大者氣盛麗者必出佳泉<lb/>
張大復梅花筆談茶性必發於水八分之茶遇十分之<lb/>
水茶亦十分矣八分之水試十分之茶茶只八分耳<lb/>
巖棲幽事黄山谷賦洶洶乎如澗松之發清吹浩浩乎<lb/>
如春空之行白雲可謂得煎茶三昧<lb/>
<pb n="KR3i0024_WYG_003-27a"/>
劍掃煎茶乃韻事須人品與茶相得故其法徃徃𫝊於<lb/>
高流隠逸有烟霞泉石磊塊胸次者<lb/>
湧幢小品天下第四泉在上饒縣北茶山寺唐陸鴻漸<lb/>
寓其地即山種茶酌以烹之品其等為第四邑人尚書<lb/>
楊麒讀書於此因取以為號<lb/>
余在京三年取汲德勝門外水烹茶最佳<lb/>
大内御用井亦西山泉脉所灌真天漢第一品陸羽所<lb/>
不及載<lb/>
<pb n="KR3i0024_WYG_003-27b"/>
俗語芒種逢壬便立霉霉後積水烹茶甚香冽可久藏<lb/>
一交夏至便逈别矣試之良驗<lb/>
家居苦泉水難得自以意取尋常水煑滚入大磁罁置<lb/>
庭中避日色俟夜天色皎潔開罁受露凡三夕其清澈<lb/>
底積垢二三寸亟取出以罈盛之烹茶與恵泉無異<lb/>
聞龍它泉記吾鄉四郵皆山泉水在在有之然皆淡而<lb/>
不甘獨所謂它泉者其源出自四明自洞抵埭不下三<lb/>
數百里水色蔚藍素砂白石𥻘𥻘見底清寒甘滑甲於<lb/>
<pb n="KR3i0024_WYG_003-28a"/>
郡中<lb/>
玉堂叢語黄諌常作京師泉品郊原玉泉第一京城文<lb/>
華殿東大庖井第一後謫廣州評泉以雞爬井為第一<lb/>
更名學士泉<lb/>
吴栻云武夷泉出南山者皆潔冽味短北山泉味逈别<lb/>
盖兩山形似而脉不同也予攜茶具共訪得三十九處<lb/>
其最下者亦無硬冽氣質<lb/>
王新城隴蜀餘聞百花潭有巨石三水流其中汲之煎<lb/>
<pb n="KR3i0024_WYG_003-28b"/>
茶清冽異於他水<lb/>
居易録濟源縣段少司空園是玉川子煎茶處中有二<lb/>
泉或曰玉泉去盤谷不十里門外一水曰漭水出王屋<lb/>
山按通志玉泉在瀧水上盧仝煎茶於此今水經注不<lb/>
載<lb/>
分甘餘話一水水名也酈元水經注渭水又東㑹一水<lb/>
發源吳山地里志吳山古汧山也山下石穴水溢石空<lb/>
懸波側注按此即一水之源在靈應峰下所謂西鎮靈<lb/>
<pb n="KR3i0024_WYG_003-29a"/>
湫是也余丙子祭告西鎮常品茶於此味與西山玉泉<lb/>
極相似<lb/>
古夫于亭雜録唐劉伯芻品水以中泠為第一恵山虎<lb/>
邱次之陸羽則以康王谷為第一而次以恵山古今耳<lb/>
食者遂以為不易之論其實二子所見不過江南數百<lb/>
里内之水逺如峽中蝦蟇碚纔一見耳不知大江以北<lb/>
如吾郡發地皆泉其著名者七十有二以之烹茶皆不<lb/>
在恵泉之下宋李文叔格非郡人也嘗作濟南水記與<lb/>
<pb n="KR3i0024_WYG_003-29b"/>
洛陽名園記並𫝊惜水記不存無以正二子之陋耳謝<lb/>
在杭品平生所見之水首濟南趵突次以益都孝婦泉<lb/>
<hi>在顔神鎮</hi>青州范公泉而尚未見章邱之百脉泉右皆吾郡<lb/>
之水二子何嘗多見予嘗題王秋史<hi>苹</hi>二十四泉草堂<lb/>
云翻憐陸鴻漸跬歩限江東正此意也<lb/>
陸次雲湖壖雜記龍井泉從龍口中瀉出水在池内其<lb/>
氣恬然若遊人注視久之忽波瀾湧起如欲雨之狀<lb/>
張鵬翮奉使日記葱嶺乾澗側有舊二井從旁掘地七<lb/>
<pb n="KR3i0024_WYG_003-30a"/>
八尺得水甘冽可煑茗字之曰塞外第一泉<lb/>
廣輿記永平灤州有扶蘇泉甚甘冽秦太子扶蘇嘗憩<lb/>
此<lb/>
江寧攝山千佛嶺下石壁上刻隸書六字曰白乳泉試<lb/>
茶亭<lb/>
鍾山八功德水一清二冷三香四柔五甘六净七不饐<lb/>
八蠲疴<lb/>
丹陽玉乳泉唐劉伯蒭論此水為天下第四<lb/>
<pb n="KR3i0024_WYG_003-30b"/>
寧州雙井在黄山谷所居之南汲以造茶絶勝他處<lb/>
杭州孤山下有金沙泉唐白居易嘗酌此泉甘美可愛<lb/>
視其地沙光燦如金因名<lb/>
安陸府沔陽有陸子泉一名文學泉唐陸羽嗜茶得泉<lb/>
以試故名<lb/>
增訂廣輿記玉泉山泉出石罅間因鑿石為螭頭泉從<lb/>
口出味極甘美潴為池廣三丈東跨小石橋名曰玉泉<lb/>
垂虹<lb/>
<pb n="KR3i0024_WYG_003-31a"/>
武夷山志山南虎嘯巖語兒泉濃若停膏瀉杯中鑑毛<lb/>
髮味甘而博啜之有軟順意次則天柱三敲泉而茶園<lb/>
喊泉又可伯仲矣北山泉味逈别小桃源一泉高地尺<lb/>
許汲不可竭謂之髙泉純逺而逸致韻雙發愈啜愈想<lb/>
愈深不可以味名也次則接筍之仙掌露其最下者亦<lb/>
無硬冽氣質<lb/>
中山傳信録琉球烹茶以茶末雜細粉少許入碗沸水<lb/>
半甌用小竹帚攪數十次起沫滿甌面為度以敬客且<lb/>
<pb n="KR3i0024_WYG_003-31b"/>
有以大螺殻烹茶者<lb/>
隨見録安慶府宿松縣東門外孚玉山下福昌寺旁井<lb/>
曰龍井水味清甘瀹茗甚佳質與溪泉較重<lb/>
　<lb/>
　<lb/>
　<lb/>
　<lb/>
　續茶經卷下之一<lb/>
<pb n="KR3i0024_WYG_003-32a"/>
欽定四庫全書<lb/>
　續茶經卷下之二<lb/>
　　　　　　　　　　　候補主事陸廷燦撰<lb/>
　　六茶之飲<lb/>
盧仝茶歌日髙丈五睡正濃軍將扣門驚周公口𫝊諌<lb/>
議送書信白絹斜封三道印開緘宛見諌議面手閱月<lb/>
團三百片聞道新年入山裏蟄蟲驚動春風起天子未<lb/>
嘗陽羡茶百草不敢先開花仁風暗結珠蓓蕾先春抽<lb/>
<pb n="KR3i0024_WYG_003-32b"/>
出黄金芽摘鮮焙芳旋封裹至精至好且不奢至尊之<lb/>
餘合王公何事便到山人家柴門反闗無俗客紗㡌籠<lb/>
頭自煎吃碧雲引風吹不斷白花浮光凝椀面一椀喉<lb/>
吻潤二椀破孤悶三椀捜枯腸惟有文字五千卷四椀<lb/>
發輕汗平生不平事盡向毛孔散五椀肌骨清六椀通<lb/>
仙靈七椀吃不得也唯覺兩腋習習清風生<lb/>
唐馮䞇記事珠建人謂鬭茶曰茗戰<lb/>
北堂書鈔杜育荈賦云茶能調神和内解倦除慵<lb/>
<pb n="KR3i0024_WYG_003-33a"/>
續博物志南人好飲茶孫皓以茶與韋曜代酒謝安詣<lb/>
陸納設茶果而已北人初不識此唐開元中泰山靈巖<lb/>
寺有降魔師教學禪者以不寐法令人多作茶飲因以<lb/>
成俗<lb/>
大觀茶論㸃茶不一以分輕清重濁相稀稠得中可欲<lb/>
則止桐君録云若有餑飲之宜人雖多不為貴也<lb/>
夫茶以味為上香甘重滑為味之全惟北苑壑源之品<lb/>
兼之卓絶之品真香靈味自然不同<lb/>
<pb n="KR3i0024_WYG_003-33b"/>
茶有真香非龍麝可擬要須蒸及熟而壓之及乾而研<lb/>
研細而造則和美具足入盞則馨香四達秋爽洒然<lb/>
㸃茶之色以純白為上真青白為次灰白次之黄白又<lb/>
次之天時得于上人力盡于下茶必純白青白者蒸壓<lb/>
㣲生灰白者蒸壓過熟壓膏不盡則色青暗焙火太烈<lb/>
則色昏黒<lb/>
蘇文忠集予去黄十七年復與彭城張聖途丹陽陳輔<lb/>
之同來院僧梵英葺治堂宇比舊加嚴潔茗飲芳冽予<lb/>
<pb n="KR3i0024_WYG_003-34a"/>
問此新茶耶英曰茶性新舊交則香味復予嘗見知琴<lb/>
者言琴不百年則桐之生意不盡緩急清濁常與雨暘<lb/>
寒暑相應此理與茶相近故并記之<lb/>
王燾集外臺秘要有代茶飲子詩云格韻高絶惟山居<lb/>
逸人乃當作之予嘗依法治服其利膈調中信如所云<lb/>
而其氣味乃一帖煮散耳與茶了無干渉<lb/>
月兔茶詩環非環玦非玦中有迷離玉兔兒一似佳人<lb/>
裙上月月圓還缺缺還圎此月一缺圎何年君不見鬭<lb/>
<pb n="KR3i0024_WYG_003-34b"/>
茶公子不忍鬭小團上有雙啣綬𢃄雙飛鸞<lb/>
坡公嘗遊杭州諸寺一日飲釅茶七椀戲書云示病維<lb/>
摩原不病在家靈運已忘家何須魏帝一丸藥且盡盧<lb/>
仝七椀茶<lb/>
侯鯖録東坡論茶除煩已膩世固不可一日無茶然闇<lb/>
中損人不少故或有忌而不飲者昔人云自茗飲盛後<lb/>
人多患氣患黄雖損益相半而消陰助陽益不償損也<lb/>
吾有一法常自珍之每食已輒以濃茶潄口頰膩既去<lb/>
<pb n="KR3i0024_WYG_003-35a"/>
而脾胃不知凡肉之在齒間得茶潄滌乃盡消縮不覺<lb/>
脫去毋煩挑刺也而齒性便苦縁此漸堅密蠧疾自已<lb/>
矣然率用中茶其上者亦不常有間數日一啜亦不為<lb/>
害也此大是有理而人罕知者故詳述之<lb/>
白玉蟾茶歌味如甘露勝醍醐服之頓覺沉疴甦身輕<lb/>
便欲登天衢不知天上有茶無<lb/>
唐庚鬭茶記政和三年三月壬戌二三君子相與鬭茶<lb/>
于寄傲齋予為取龍塘水烹之而苐其品吾聞茶不問<lb/>
<pb n="KR3i0024_WYG_003-35b"/>
團銙要之貴新水不問江井要之貴活千里致水偽固<lb/>
不可知就令識真已非活水今我提瓶走龍塘無數千<lb/>
歩此水宜茶昔人以為不減清逺峽每歳新茶不過三<lb/>
月至矣罪戾之餘得與諸公從容談笑于此汲泉煮茗<lb/>
以取一時之適此非吾君之力歟<lb/>
蔡襄茶録茶色貴白而餅茶多以珍膏油<hi>去聲</hi>其面故有<lb/>
青黄紫黑之異善别茶者正如相工之視人氣色也隠<lb/>
然察之于内以肉理潤者為上既已末之黄白者受水<lb/>
<pb n="KR3i0024_WYG_003-36a"/>
昏重青白者受水詳明故建安人鬭試以青白勝黄白<lb/>
張淏雲谷雜記飲茶不知起于何時歐陽公集古録跋<lb/>
云茶之見前史盖自魏晉以來有之予按晏子春秋嬰<lb/>
相齊景公時食脫粟之飯炙三弋五卵茗菜而已又漢<lb/>
王褒僮約有五陽<hi>一作武都</hi>買茶之語則魏晉之前已有之<lb/>
矣但當時雖知飲茶未若後世之盛也考郭璞注爾雅<lb/>
云樹似梔子冬生葉可煮作羮飲然茶至冬味苦豈可<lb/>
作羮飲耶飲之令人少睡張華得之以為異聞遂載之<lb/>
<pb n="KR3i0024_WYG_003-36b"/>
博物志非但飲茶者鮮識茶者亦鮮至唐陸羽著茶經<lb/>
三篇言茶甚備天下益知飲茶其後尚茶成風囬紇入<lb/>
朝始驅馬市茶德宗建中間趙贊始興茶稅興元初雖<lb/>
詔罷貞元九年張滂復奏請歳得緍錢四十萬今乃與<lb/>
鹽酒同佐國用所入不知㡬倍于唐矣<lb/>
品茶要録余嘗論茶之精絶者其白合未開其細如麥<lb/>
蓋得青陽之輕清者也又其山多𢃄砂石而號佳品者<lb/>
皆在山南盖得朝陽之和者也余嘗事閒乗晷景之明<lb/>
<pb n="KR3i0024_WYG_003-37a"/>
淨適亭軒之瀟灑一一皆取品試既而神水生于華池<lb/>
愈甘而新其有助乎昔陸羽號為知茶然羽之所知者<lb/>
皆今之所謂茶草何㢤如鴻漸所論蒸筍併葉畏流其<lb/>
膏盖草茶味短而淡故常恐去其膏建茶力厚而甘故<lb/>
惟欲去其膏又論福建為未詳徃得之其味極佳由是<lb/>
觀之鴻漸其未至建安歟<lb/>
謝宗論茶候蟾背之芳香觀蝦目之沸湧故細漚花泛<lb/>
浮餑雲騰昏俗塵勞一啜而散<lb/>
<pb n="KR3i0024_WYG_003-37b"/>
黄山谷集品茶一人得神二人得趣三人得味六七人<lb/>
是名施茶<lb/>
沈存中夣溪筆談芽茶古人謂之雀舌麥顆言其至嫩<lb/>
也今茶之美者其質素良而所植之土又美則新芽一<lb/>
發便長寸餘其細如鍼惟芽長為上品以其質幹土力<lb/>
皆有餘故也如雀舌麥顆者極下材耳乃北人不識誤<lb/>
為品題予山居有茶論且作嘗茶詩云誰把嫩香名雀<lb/>
舌定來北客未曽嘗不知靈草天然異一夜風吹一寸<lb/>
<pb n="KR3i0024_WYG_003-38a"/>
長<lb/>
遵生八牋茶有真香有佳味有正色烹㸃之際不宜以<lb/>
珍果香草雜之奪其香者松子柑橙蓮心木𤓰梅花茉<lb/>
莉薔薇木樨之類是也奪其色者柿餅膠棗火桃楊梅<lb/>
橘餅之類是也凡飲佳茶去果方覺清絶雜之則味無<lb/>
辨矣若欲用之所宜則惟核桃榛子𤓰仁杏仁欖仁栗<lb/>
子雞頭銀杏之類或可用也<lb/>
徐渭煎茶七類茶入口先須灌潄次復徐啜俟甘津潮<lb/>
<pb n="KR3i0024_WYG_003-38b"/>
舌乃得真味若雜以花果則香味俱奪矣<lb/>
飲茶宜凉臺静室明牕曲几僧寮道院松風竹月晏坐<lb/>
行吟清談把巻<lb/>
飲茶宜翰卿墨客緇衣羽士逸老散人或軒冕中之超<lb/>
軼世味者<lb/>
除煩雪滯滌酲破睡譚渴書倦是時茗椀策勲不減凌<lb/>
烟<lb/>
許次杼茶疏握茶手中俟湯入壺隨手投茶定其浮沉<lb/>
<pb n="KR3i0024_WYG_003-39a"/>
然後瀉啜則乳嫩清滑而馥郁于鼻端病可令起疲可<lb/>
令爽<lb/>
一壺之茶只堪再巡初巡鮮美再巡甘醇三巡則意味<lb/>
盡矣余嘗與客戲論初巡為婷婷嬝嬝十三餘再巡為<lb/>
碧玉破𤓰年三巡以來緑葉成陰矣所以茶注宜小小<lb/>
則再巡已終寧使餘芬剰馥尚留葉中猶堪飯後供啜<lb/>
𠻳之用<lb/>
人必各手一甌毋勞𫝊送再巡之後清水滌之<lb/>
<pb n="KR3i0024_WYG_003-39b"/>
若巨器屢巡滿中瀉飲待停少温或求濃苦何異農匠<lb/>
作勞但資口腹何論品賞何知風味乎<lb/>
煮泉小品唐人以對花啜茶為殺風景故王介甫詩云<lb/>
金谷千花莫漫煎其意在花非在茶也余意以為金谷<lb/>
花前信不宜矣若把一甌對山花啜之當更助風景又<lb/>
何必羔兒酒也<lb/>
茶如佳人此論最妙但恐不宜山林間耳昔蘇東坡詩<lb/>
云從來佳茗似佳人曽茶山詩云移人尤物衆談誇是<lb/>
<pb n="KR3i0024_WYG_003-40a"/>
也若欲稱之山林當如毛女麻姑自然仙丰道骨不凂<lb/>
烟霞若夫桃臉栁腰亟宜屏諸銷金帳中母令汚我泉<lb/>
石<lb/>
茶之團者片者皆出於碾磑之末既損真味復加油垢<lb/>
即非佳品總不若今之芽茶也盖天然者自勝耳曽茶<lb/>
山日鑄茶詩云寶銙自不乏山芽安可無蘇子瞻壑源<lb/>
試焙新茶詩云要知玉雪心腸好不是膏油首面新是<lb/>
也且末茶瀹之有屑滯而不爽知味者當自辨之<lb/>
<pb n="KR3i0024_WYG_003-40b"/>
煮茶得宜而飲非其人猶汲乳泉以灌蒿蕕罪莫大焉<lb/>
飲之者一吸而盡不暇辨味俗莫甚焉<lb/>
人有以梅花菊花茉莉花薦茶者雖風韻可賞究損茶<lb/>
味如品佳茶亦無事此今人薦茶類下茶果此尤近俗<lb/>
是縱佳者能損茶味亦宜去之且下果則必用匙若金<lb/>
銀大非山居之器而銅又生鉎皆不可也若舊稱北人<lb/>
和以酥酪蜀人入以白土此皆蠻飲固不足責<lb/>
羅廪茶解茶通仙靈然有妙理<lb/>
<pb n="KR3i0024_WYG_003-41a"/>
山堂夜坐汲泉煮茗至水火相戰如聽松濤傾瀉入杯<lb/>
雲光㶑灔此時幽趣故難與俗人言矣<lb/>
顧元慶茶譜品茶八要一品二泉三烹四器五試六候<lb/>
七侣八勛<lb/>
張源茶録飲茶以客少為貴衆則喧喧則雅趣乏矣獨<lb/>
啜曰幽二客曰勝三四曰趣五六曰汛七八曰施<lb/>
釃不宜早飲不宜遲釃早則茶神未發飲遲則妙馥先<lb/>
消<lb/>
<pb n="KR3i0024_WYG_003-41b"/>
雲林遺事倪元鎮素好飲茶在恵山中用核桃松子肉<lb/>
和真粉成小磈如石狀置于茶中飲之名曰清泉白石<lb/>
茶<lb/>
聞龍茶箋東坡云蔡君謨嗜茶老病不能飲日烹而玩<lb/>
之可發來者之一笑也孰知千載之下有同病焉余嘗<lb/>
有詩云年老躭彌甚脾寒量不勝去烹而玩之者㡬希<lb/>
矣因憶老友周文甫自少至老茗椀薫爐無時暫廢飲<lb/>
茶日有定期旦明晏食禺中晡時下舂黄昏凡六舉而<lb/>
<pb n="KR3i0024_WYG_003-42a"/>
客至烹㸃不與焉夀八十五無疾而卒非宿植清福烏<lb/>
能畢世安享視好而不能飲者所得不既多乎嘗蓄一<lb/>
龔春壺摩挲寶愛不啻掌珠用之既久外類紫玉内如<lb/>
碧雲真竒物也後以殉塟<lb/>
快雪堂漫録昨同徐茂吳至老龍井買茶山民十數家<lb/>
各出茶茂吳以次㸃試皆以為贗曰真者甘香而不冽<lb/>
稍冽便為諸山贗品得一二兩以為真物試之果甘香<lb/>
若蘭而山民及寺僧反以茂吳為非吾亦不能置辨偽<lb/>
<pb n="KR3i0024_WYG_003-42b"/>
物亂真如此茂吳品茶以虎邱為第一常用銀一兩餘<lb/>
購其斤許寺僧以茂吳精鑒不敢相欺他人所得雖厚<lb/>
價亦贗物也子晉云本山茶葉微帶黑不甚青翠㸃之<lb/>
色白如玉而作寒豆香宋人呼為白雲茶稍緑便為天<lb/>
池物天池茶中雜數莖虎邱則香味逈别虎邱其茶中<lb/>
王種耶岕茶精者庶㡬妃后天池龍井便為臣種其餘<lb/>
則民種矣<lb/>
熊明遇岕山茶記茶之色重味重香重者俱非上品松<lb/>
<pb n="KR3i0024_WYG_003-43a"/>
羅香重六安味苦而香與松羅同天池亦有草萊氣龍<lb/>
井如之至雲霧則色重而味濃矣嘗啜虎邱茶色白而<lb/>
香似嬰兒肉真稱精絶<lb/>
邢士襄茶說夫茶中着料碗中着果譬如玉貎加脂蛾<lb/>
眉染黛翻累本色矣<lb/>
馮可賔岕茶牋茶宜無事佳客幽坐吟咏揮翰倘佯睡<lb/>
起宿酲清供精舍㑹心賞鑒文僮茶忌不如法惡具主<lb/>
客不韻冠裳苛禮葷肴雜陳忙冗壁間案頭多惡趣<lb/>
<pb n="KR3i0024_WYG_003-43b"/>
謝在杭五雜組昔人謂楊子江心水蒙山頂上茶蒙山<lb/>
在蜀雅州其中峯頂尤極險穢虎狼蛇虺所居采得其<lb/>
茶可蠲百疾今山東人以蒙陰山下石衣為茶當之非<lb/>
矣然蒙陰茶性亦冷可治胃熱之病<lb/>
凡花之竒香者皆可㸃湯遵生八牋云芙蓉可為湯然<lb/>
今牡丹薔薇玫瑰桂菊之屬采以為湯亦覺清逺不俗<lb/>
但不若茗之易致耳<lb/>
北方栁芽初茁者采之入湯云其味勝茶曲阜孔林楷<lb/>
<pb n="KR3i0024_WYG_003-44a"/>
木其芽可以烹飲閩中佛手柑橄欖為湯飲之清香色<lb/>
味亦旗槍之亞也又或以菉豆微炒投沸湯中傾之其<lb/>
色正緑香味亦不減新茗偶宿荒村中覔茗不得者可<lb/>
以此代也<lb/>
穀山筆麈六朝時北人猶不飲茶至以酪與之較惟江<lb/>
南人食之甘至唐始興茶稅宋元以來茶目遂多然皆<lb/>
蒸乾為末如今香餅之製乃以入貢非如今之食茶止<lb/>
采而烹之也西北飲茶不知起於何時本朝以茶易馬<lb/>
<pb n="KR3i0024_WYG_003-44b"/>
西北以茶為藥療百病皆瘥此亦前代所未有也<lb/>
金陵𤨏事思屯乾道人見萬鎡手軟膝酸云係五藏皆<lb/>
火不必服藥惟武夷茶能解之茶以東南枝者佳採得<lb/>
烹以澗泉則茶𥪡立若以井水即横<lb/>
六研齋筆記茶以芳冽洗神非讀書談道不宜褻用然<lb/>
非真正契道之士茶之韻味亦未易評量嘗笑時流持<lb/>
論貴嘶聲之曲無色之茶嘶近於啞古之遶梁遏雲竟<lb/>
成鈍置茶若無色芳冽必減且芳與鼻觸冽以舌受色<lb/>
<pb n="KR3i0024_WYG_003-45a"/>
之有無目之所審根境不相攝而取𠂻於彼何其悖耶<lb/>
何其謬耶<lb/>
虎邱以有芳無色擅茗事之品顧其馥郁不勝蘭芷止<lb/>
與新剝荳花同調鼻之消受亦無㡬何至於入口淡於<lb/>
勺水清泠之淵何地不有乃煩有司章程作僧流棰楚<lb/>
㢤<lb/>
紫桃軒雜綴天目清而不醨苦而不螫正堪與緇流潄<lb/>
滌筍蕨石瀨則太寒儉野人之飲耳松羅極精者方堪<lb/>
<pb n="KR3i0024_WYG_003-45b"/>
入供亦濃辣有餘甘芳不足恰如多財賈人縱復藴藉<lb/>
不免作蒜酪氣分水貢芽出本不多大葉老根潑之不<lb/>
動入水煎成畨有竒味薦此茗時如得千年松栢根作<lb/>
石鼎薫燎乃足稱其老氣<lb/>
鷄蘇佛橺欖仙宋人咏茶語也鷄蘇即薄荷上口芳辣<lb/>
橺欖久咀囬甘合此二者庶得茶藴曰仙曰佛當於空<lb/>
𤣥虛寂中嘿嘿證入不具是舌根者終難與説也<lb/>
賞名花不宜更度曲烹精茗不必更焚香恐耳目口鼻<lb/>
<pb n="KR3i0024_WYG_003-46a"/>
互牽不得全領其妙也<lb/>
精茶不宜潑飯更不宜沃醉以醉則燥渴將滅裂吾上<lb/>
味耳精茶豈止當為俗客吝倘是日汨汨塵務無好意<lb/>
緒即烹就寧俟冷以灌蘭斷不令俗腸汚吾茗君也<lb/>
羅山廟后岕精者亦芬芳回甘但嫌稍濃乏雲露清空<lb/>
之韻以兄虎邱則有餘以父龍井則不足<lb/>
天地通俗之才無逺韻亦不致嘔噦寒月諸茶黣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>無<lb/>
色而彼獨翠緑媚人可念也<lb/>
<pb n="KR3i0024_WYG_003-46b"/>
屠赤水云茶於穀雨候晴明日采製者能治痰𠻳療百<lb/>
疾<lb/>
類林新咏顧彦先曰有味如臛飲而不醉無味如茶飲<lb/>
而醒焉醉人何用也<lb/>
徐文長秘集致品茶宜精舍宜雲林宜磁瓶宜竹竈宜<lb/>
幽人雅士宜衲子仙朋宜永晝清談宜寒宵兀坐宜松<lb/>
月下宜花鳥間宜清流白石宜緑蘚蒼苔宜素手汲泉<lb/>
宜紅粧掃雪宜船頭吹火宜竹裏飄煙<lb/>
<pb n="KR3i0024_WYG_003-47a"/>
芸窓清玩茅一相云余性不能飲酒而獨躭味于茗清<lb/>
泉白石可以濯五臟之汚可以澄心氣之哲服之不已<lb/>
覺兩腋習習清風自生吾讀醉鄉記未嘗不神遊焉而<lb/>
間與陸鴻漸蔡君謨上下其議則又爽然自釋矣<lb/>
三才藻異雷鳴茶産蒙山頂雷發收之服三兩換骨四<lb/>
兩為地仙<lb/>
聞雁齋筆記趙長白自言吾生平無他幸但不曽飲井<lb/>
水耳此老子茶可謂能盡其性者今亦老矣甚窮大都<lb/>
<pb n="KR3i0024_WYG_003-47b"/>
不能如曩時猶摩挲萬卷中作茶史故是天壤間多情<lb/>
人也<lb/>
袁宏道瓶花史賞花茗賞者上也譚賞者次也酒賞者<lb/>
下也<lb/>
茶譜博物志云飲真茶令人少眠此是實事但茶佳乃<lb/>
效且須末茶飲之如葉烹者不效也<lb/>
太平清話琉球國亦曉烹茶設古鼎于几上水將沸時<lb/>
投茶末一匙以湯沃之少頃奉飲味清香<lb/>
<pb n="KR3i0024_WYG_003-48a"/>
藜牀瀋餘長安婦女有好事者曾侯家睹彩牋曰一輪<lb/>
初滿萬户皆清若乃狎處衾幃不惟辜負蟾光竊恐嫦<lb/>
娥生妒涓于十五十六二宵聨女伴同志者一茗一爐<lb/>
相從卜夜名曰伴嫦娥凡有氷心竚垂玉允朱門龍氏<lb/>
拜啟<hi>陸濬原</hi>
沈周跋茶録樵海先生真隠君子也平日不知朱門為<lb/>
何物日偃仰於青山白雲堆中以一瓢消磨半生盖實<lb/>
得品茶三昧可以羽翼桑苧翁之所不及即謂先生為<lb/>
<pb n="KR3i0024_WYG_003-48b"/>
茶中董狐可也<lb/>
王晫快説續記春日看花郊行一二里許足力小疲口<lb/>
亦少渴忽逢解事僧邀至精舍未通姓名便進佳茗踞<lb/>
竹牀連啜數甌然后言别不亦快㢤<lb/>
衛泳枕中秘讀罷吟餘竹外茶烟輕颺花深酒後鐺中<lb/>
聲響初浮箇中風味誰知盧居士可與言者心下快活<lb/>
自省黄宜州豈欺我㢤<lb/>
江之蘭文房約詩書涵聖脉草木棲神明一草一木當<lb/>
<pb n="KR3i0024_WYG_003-49a"/>
其含香吐艷倚檻臨窓真足賞心悦目助我幽思亟宜<lb/>
烹蒙頂石花悠然啜飲<lb/>
扶輿沆瀣往來於竒峰怪石間結成佳茗故幽人逸士<lb/>
紗㡌籠頭自煎自喫車聲羊腸無非火候茍飲不盡且<lb/>
潄棄之是又呼陸羽為茶博士之流也<lb/>
高士竒天禄識餘飲茶或云始於梁天監中見洛陽伽<lb/>
藍記非也按吳志韋曜𫝊孫皓每讌饗無不竟日曜不<lb/>
能飲密賜茶荈以當酒如此言則三國時已知飲茶矣<lb/>
<pb n="KR3i0024_WYG_003-49b"/>
逮唐中世𣙜茶遂與煮海相抗迄今國計賴之<lb/>
中山𫝊信録琉球茶甌頗大斟茶止二三分用菓一<lb/>
小塊貯匙内此學中國獻茶法也<lb/>
王復禮茶説花晨月夕賢主嘉賔縱談古今品茶次苐<lb/>
天壤間更有何樂奚俟膾鯉炰羔金罍玉液痛飲狂呼<lb/>
始為得意也范文正公云露芽錯落一畨榮綴玉含珠<lb/>
散嘉樹鬭茶味兮輕醍醐鬭茶香兮薄蘭芷沈心齋云<lb/>
香含玉女峯頭露潤帶珠簾洞口雲可稱岩茗知己<lb/>
<pb n="KR3i0024_WYG_003-50a"/>
陳鑑虎邱茶經注補鑑親采數嫩葉與茶侣湯愚公小<lb/>
焙烹之真作荳花香昔之鬻虎邱茶者盡天池也<lb/>
陳鼎滇黔紀遊貴州羅漢洞深十餘里中有泉一泓其<lb/>
色如黝甘香清冽煮茗則色如渥丹飲之唇齒皆赤七<lb/>
日乃復<lb/>
瑞草論云茶之為用味寒若熱渇凝悶胸目澀四肢煩<lb/>
百節不舒聊四五啜與醍醐甘露抗衡也<lb/>
本草拾遺茗味苦微寒無毒治五臟邪氣益意思令人<lb/>
<pb n="KR3i0024_WYG_003-50b"/>
少卧能輕身明目去痰消渴利水道<lb/>
蜀雅州名山茶有露鋑芽籛芽皆云火前者言采造於<lb/>
禁火之前也火後者次之又有枳殻芽枸杞芽枇杷芽<lb/>
皆治風疾又有皂莢芽槐芽栁芽乃上春摘其芽和茶<lb/>
作之故今南人輸官茶往往雜以衆葉惟茅蘆竹箬之<lb/>
類不可以入茶自餘山中草木芽葉皆可和合而椿柿<lb/>
葉尤竒真茶性極冷惟雅州蒙頂出者温而主療疾<lb/>
李時珍本草服葳靈仙土茯苓者忌飲茶<lb/>
<pb n="KR3i0024_WYG_003-51a"/>
羣芳譜療治方氣虛頭痛用上春茶末調成膏置瓦盞<lb/>
内覆轉以巴豆四十粒作一次燒烟燻之曬乾乳細每<lb/>
服一匙别入好茶末食後煎服立効　又赤白痢下以<lb/>
好茶一斤炙搗為末濃煎一二盞服久痢亦宜　又二<lb/>
便不通好茶生芝蔴各一撮細嚼滚水冲下即通屢試<lb/>
立效如嚼不及擂爛滚水送下<lb/>
隨見録蘇文忠集載憲宗賜馬總治泄痢腹痛方以生<lb/>
薑和皮切碎如粟米用一大錢并草茶相等煎服元祐<lb/>
<pb n="KR3i0024_WYG_003-51b"/>
二年文潞公得此疾百藥不效服此方而愈<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續茶經卷下之二<lb/>
<pb n="KR3i0024_WYG_003-52a"/>
欽定四庫全書<lb/>
　續茶經卷下之三<lb/>
　　　　　　　　　　　候補主事陳廷燦撰<lb/>
　　七茶之事<lb/>
晉書温嶠表遣取供御之調條列真上茶千片茗三百<lb/>
大薄<lb/>
洛陽伽藍記王肅初入魏不食羊肉及酪漿等物常飯<lb/>
鯽魚羮渴飲茗汁京師士子道肅一飲一斗號為漏巵<lb/>
<pb n="KR3i0024_WYG_003-52b"/>
後數年髙祖見其食羊肉酪粥甚多謂肅曰羊肉何如<lb/>
魚羮茗飲何如酪漿肅對曰羊者是陸産之最魚者乃<lb/>
水族之長所好不同並各稱珍以味言之甚是優劣羊<lb/>
比齊魯大邦魚比邾莒小國唯茗不中與酪作奴髙祖大<lb/>
笑彭城王勰謂肅曰卿不重齊魯大邦而愛邾莒小國何<lb/>
也肅對曰鄉曲所羙不得不好彭城王復謂曰卿明日<lb/>
顧我為卿設邾莒之食亦有酪奴因此呼茗飲為酪奴<lb/>
時給事中劉縞慕肅之風専習茗飲彭城王謂縞曰卿<lb/>
<pb n="KR3i0024_WYG_003-53a"/>
不慕王侯八珍而好蒼頭水厄海上有逐臭之夫里内<lb/>
有學顰之婦以卿言之即是也葢彭城王家有吳奴故<lb/>
以此言戯之後梁武帝子西豐侯蕭正徳歸降時元乂<lb/>
欲為設茗先問卿於水厄多少正徳不曉乂意答曰下<lb/>
官生於水鄉而立身以來未遭陽侯之難元乂與舉坐<lb/>
之客皆笑焉<lb/>
海録碎事晉司徒長史王濛字仲祖好飲茶客至輒飲<lb/>
之士大夫甚以為苦毎欲候濛必云今日有水厄<lb/>
<pb n="KR3i0024_WYG_003-53b"/>
續捜神記桓宣武有一督將因時行病後虚熱更能飲<lb/>
複茗一斛二斗乃飽纔減升合便以為不足非復一日<lb/>
家貧後有客造之正遇其飲複茗亦先聞世有此病仍<lb/>
令更進五升乃大吐有一物出如升大有口形質縮縐<lb/>
狀似牛肚客乃令置之於盆中以一斛二斗複澆之此<lb/>
物噏之都盡而止覺小脹又増五升便悉混然從口中<lb/>
湧出既吐此物其病遂瘥或問之此何病客答云此病<lb/>
名斛二瘕<lb/>
<pb n="KR3i0024_WYG_003-54a"/>
潛確類書進士權紓文云隋文帝微時夢神人易其腦<lb/>
骨自爾腦痛不止後遇一僧曰山中有茗草煮而飲之<lb/>
當愈帝服之有效由是人競采啜因為之贊其畧曰窮<lb/>
春秋演河圖不如載茗一車<lb/>
唐書太和七年罷吳蜀冬貢茶太和九年王涯獻茶以<lb/>
涯為榷茶使茶之有税自涯始十二月諸道鹽鐵轉運<lb/>
榷茶使令孤楚奏榷茶不便於民從之<lb/>
陸龜蒙嗜茶置園顧渚山下嵗取租茶自判品第張又<lb/>
<pb n="KR3i0024_WYG_003-54b"/>
新為水説七種其二恵山泉三虎邱井六淞江水人助<lb/>
其好者雖百里為致之日登舟設篷席齎束書茶竈筆<lb/>
牀釣具往來江湖間俗人造門罕覯其面時謂江湖散<lb/>
人或號天隨子甫里先生自比涪翁漁父江上丈人後<lb/>
以髙士徴不至<lb/>
國史補故老云五十年前多患熱黄坊曲有專以烙黄<lb/>
為業者灞滻諸水中常有晝坐至暮者謂之浸黄近代<lb/>
悉無而病腰脚者多乃飲茶所致也<lb/>
<pb n="KR3i0024_WYG_003-55a"/>
韓晉公滉聞奉天之難以夾練囊盛茶末遣健歩以進<lb/>
黨魯使西番烹茶帳中番使問何為者魯曰滌煩消渴<lb/>
所謂茶也番使曰我亦有之取出以示曰此夀州者此<lb/>
顧渚者此蘄門者<lb/>
唐趙璘因話録陸羽有文學多奇思無一物不盡其妙<lb/>
茶術最著始造煎茶法至今鬻茶之家陶其像置煬突<lb/>
間祀為茶神云宜茶足利鞏縣為甆偶人號陸鴻漸買<lb/>
十茶器得一鴻漸市人沽茗不利輒灌注之復州一老<lb/>
<pb n="KR3i0024_WYG_003-55b"/>
僧是陸僧弟子常誦其六羡歌且有追感陸僧詩<lb/>
唐吳晦摭言鄭光業䇿試夜有同人突入吳語曰必先<lb/>
必先可相容否光業為輟半舖之地其人曰仗取一杓<lb/>
水更託煎一椀茶光業欣然為取水煎茶居二日光業<lb/>
狀元及第其人啓謝曰既煩取水更便煎茶當時不識<lb/>
貴人凡夫肉眼今日俄為後進窮相骨頭<lb/>
唐李義山雜纂富貴相𢷬藥碾茶聲<lb/>
唐馮贄烟花記建陽進茶油花子餅大小形製各别極<lb/>
<pb n="KR3i0024_WYG_003-56a"/>
可愛宫嬪縷金於面皆以淡粧以此花餅施於鬢上時<lb/>
號北苑粧<lb/>
唐玉泉子崔蠡知制誥丁太夫人憂居東都里第時尚<lb/>
苦節嗇四方寄遺茶藥而已不納金帛不異寒素<lb/>
顔魯公帖廿九日南寺通師設茶㑹咸來静坐離諸煩<lb/>
惱亦非無益足下此意語虞十一不可自外耳顔真卿<lb/>
頓首頓首<lb/>
開元遺事逸人王休居太白山下日與僧道異人往還<lb/>
<pb n="KR3i0024_WYG_003-56b"/>
每至冬時取溪氷敲其晶瑩者煮建茗共賔客飲之<lb/>
李鄴侯家𫝊皇孫奉節王好詩初煎茶加酥椒之類遺<lb/>
泌求詩泌戲賦云旋沫翻成碧玉池添酥散出琉璃眼<lb/>
奉節王即徳宗也<lb/>
中朝故事有人授舒州牧贊皇公徳裕謂之曰到彼郡<lb/>
日天柱峯茶可恵數角其人獻數十斤李不受明年罷<lb/>
郡用意精求獲數角投之李閲而受之曰此茶可以消<lb/>
酒食毒乃命烹一觥沃於肉食内以銀合閉之詰旦視<lb/>
<pb n="KR3i0024_WYG_003-57a"/>
其肉已化為水矣衆服其廣識<lb/>
段公路北户録前朝短書雜説呼茗為薄為夾又梁科<lb/>
律有薄茗千夾云云<lb/>
唐蘇鶚杜陽雜編唐徳宗毎賜同昌公主饌其茶有緑<lb/>
華紫英之號<lb/>
鳯翔退耕傳元和時館閣湯飲待學士者煎麒麟草<lb/>
温庭筠採茶録李約字存博汧公子也一生不近粉黛<lb/>
雅度簡逺有山林之致性嗜茶能自煎嘗謂人曰當使<lb/>
<pb n="KR3i0024_WYG_003-57b"/>
湯無妄沸庶可養茶始則魚目散布微微有聲中則四<lb/>
際泉湧纍纍若貫珠終則騰波鼓浪水氣全消此謂老<lb/>
湯三沸之法非活火不能成也客至不限甌數竟日爇<lb/>
火執持茶器弗倦曽奉使行至陜州硤石縣東愛其渠<lb/>
水清流旬日忘發<lb/>
南部新書杜豳公悰位極人臣富貴無比嘗與同列言<lb/>
平生不稱意有三其一為澧州刺史其二貶司農卿其<lb/>
三自西川移鎮廣陵舟次瞿塘為駭浪所驚左右呼喚<lb/>
<pb n="KR3i0024_WYG_003-58a"/>
不至渴甚自潑湯茶喫也<lb/>
大中三年東都進一僧年一百二十嵗宣皇問服何藥<lb/>
而致此僧對曰臣少也賤不知藥性本好茶至處惟茶<lb/>
是求或出日過百餘椀如常日亦不下四五十椀因賜<lb/>
茶五十斤令居保夀寺名飲茶所曰茶寮<lb/>
有胡生者失其名以釘鉸為業居霅溪而近白蘋洲去<lb/>
厥居十餘歩有古墳胡生毎瀹茗必奠酹之嘗夢一人<lb/>
謂之曰吾性栁平生善為詩而嗜茗及死塟室在子今<lb/>
<pb n="KR3i0024_WYG_003-58b"/>
居之側常銜子之恵無以為報欲教子為詩胡生辭以<lb/>
不能栁強之曰但率子言之當有致矣既寤試搆思果<lb/>
若有㝠助者厥後遂工焉時人謂之胡釘鉸詩栁當是<lb/>
栁惲也<hi>又一説</hi>列子終於鄭今墓在郊藪謂賢者之跡而<lb/>
或禁其樵牧焉里有胡生者性落魄家貧少為洗鏡鎪<lb/>
釘之業遇有甘果名茶羙醖輒祭於列御㓂之祠壟以<lb/>
求聰慧而思學道歴稔忽夢一人取刀劃其腹以一卷<lb/>
書置於心腑及覺而吟咏之意皆工羙之詞所得不由<lb/>
<pb n="KR3i0024_WYG_003-59a"/>
於師友也既成卷軸尚不棄於猥賤之業真隠者之風<lb/>
逺近號為胡釘鉸云<lb/>
張又新煎茶水記代宗朝李季卿刺湖州至維揚逢陸<lb/>
處士鴻漸李素熟陸名有傾蓋之歡因之赴郡泊揚子<lb/>
驛將食李曰陸君善於茶蓋天下聞名矣况揚子南零<lb/>
水又殊絶今者二妙千載一遇何曠之乎命軍士謹信<lb/>
者操舟挈瓶深詣南零陸利器以俟之俄水至陸以杓<lb/>
揚其水曰江則江矣非南零者似臨岸之水使曰某操<lb/>
<pb n="KR3i0024_WYG_003-59b"/>
舟深入見者累百敢虚紿乎陸不言既而傾諸盆至半<lb/>
陸遽止之又以杓揚之曰自此南零者矣使蹶然大駭<lb/>
伏罪曰某自南零齎至岸舟蕩覆半至懼其尠挹岸水<lb/>
増之處士之鑒神鑒也其敢隠乎李與賓從數十人皆<lb/>
大駭愕<lb/>
茶經本傳羽嗜茶著經三篇時鬻茶者至陶羽形置煬<lb/>
突間祀為茶神有常伯熊者因羽論復廣著茶之功御<lb/>
史大夫李季卿宣慰江南次臨淮知伯熊善煮茗召之<lb/>
<pb n="KR3i0024_WYG_003-60a"/>
伯熊執器前季卿為再舉杯其後尚茶成風<lb/>
金鑾宻記金鑾故例翰林當直學士春晚人困則日賜<lb/>
成象殿茶果<lb/>
梅妃傳唐明皇與梅妃鬭茶顧諸王戲曰此梅精也吹<lb/>
白玉笛作驚鴻舞一座光輝鬭茶今又勝吾矣妃應聲<lb/>
曰草木之戲悞勝陛下設使調和四海烹餁鼎鼐萬乘<lb/>
自有憲法賤妾何能較勝負也上大悦<lb/>
杜鴻漸送茶與楊祭酒書顧渚山中紫笋茶兩片一片<lb/>
<pb n="KR3i0024_WYG_003-60b"/>
上太夫人一片充昆弟同歠此物但恨帝未得嘗實所<lb/>
嘆息<lb/>
白孔六帖夀州刺史張鎰以餉錢百萬遺陸宣公贄公<lb/>
不受止受茶一串曰敢不承公之賜<lb/>
海録碎事鄧利云陸羽茶既為癖酒亦稱狂<lb/>
侯鯖録唐右補闕綦母焸<hi>音英</hi>博學有著述才性不飲茶<lb/>
嘗著伐茶飲序其畧曰釋滯消壅一日之利暫佳瘠氣<lb/>
耗精終身之累斯大獲益則歸功茶力貽患則不咎茶<lb/>
<pb n="KR3i0024_WYG_003-61a"/>
災豈非為福近易知為禍逺難見歟焸在集賢無何以<lb/>
熱疾暴終<lb/>
苕溪漁隠叢話義興貢茶非舊也李栖筠典是邦僧有<lb/>
獻佳茗陸羽以為冠於他境可薦於上栖筠從之始進<lb/>
萬兩<lb/>
合璧事類唐肅宗賜張志和奴婢各一人志和配為夫<lb/>
婦號漁童樵青漁童捧釣收綸蘆中鼓枻樵青蘇蘭薪<lb/>
桂竹裏煎茶<lb/>
<pb n="KR3i0024_WYG_003-61b"/>
萬花谷顧渚山茶記云山有鳥如鴝鵒而小蒼黄色毎<lb/>
至正二月作聲云春起也至三四月作聲云春去也採<lb/>
茶人呼為報春鳥<lb/>
董逌陸羽㸃茶圖跋竟陵大師積公嗜茶乆非漸兒煎<lb/>
奉不嚮口羽出遊江湖四五載師絶於茶味代宗召師<lb/>
入内供奉命宫人善茶者烹以餉師一啜而罷帝疑其<lb/>
詐令人私訪得羽召入翌日賜師齋密令羽煎茗遺之<lb/>
師捧甌喜動顔色且賞且啜一舉而盡上使問之師曰<lb/>
<pb n="KR3i0024_WYG_003-62a"/>
此茶有似漸兒所為者帝由是歎師知茶出羽見之<lb/>
蠻甌志白樂天方齋劉禹錫正病酒乃以菊苗虀蘆菔<lb/>
鮓餽樂天換取六斑茶以醒酒<lb/>
詩話皮光業字文通最躭茗飲中表請嘗新柑筵具甚<lb/>
豐簪紱叢集纔至未顧尊罍而呼茶甚急徑進一巨觥<lb/>
題詩曰未見甘心氏先迎苦口師衆噱云此師固清髙<lb/>
難以療饑也<lb/>
太平清話盧仝自號癖王陸龜蒙自號怪魁<lb/>
<pb n="KR3i0024_WYG_003-62b"/>
潛確類書唐錢起字仲文與趙莒為茶宴又嘗過長孫<lb/>
宅與朗上人作茶㑹俱有詩紀事<lb/>
湘烟録閔康侯曰羽著茶經為李季卿所慢更著毁茶<lb/>
論其名疾字季疵者言為季所疵也事詳傳中<lb/>
吳興掌故録長興啄木嶺唐時吳興昆陵二太守造茶<lb/>
修貢㑹宴於此上有境㑹亭故白居易有夜聞賈常州<lb/>
崔湖州茶山境㑹歡宴詩<lb/>
包衡清賞録唐文宗謂左右曰若不甲夜視事乙夜觀<lb/>
<pb n="KR3i0024_WYG_003-63a"/>
書何以為君嘗召學士於内庭論講經史較量文章宫<lb/>
人以下侍茶湯飲饌<lb/>
名勝志唐陸羽宅在上饒縣東五里羽本竟陵人初隠<lb/>
吳興苕溪自號桑苧翁後寓新城時又號東岡子刺史<lb/>
姚驥嘗詣其宅鑿沼為溟渤之狀積石為嵩華之形後<lb/>
隠士沈洪喬葺而居之<lb/>
饒州志陸羽茶竈在餘干縣冠山右峯羽嘗品越溪水<lb/>
為天下第二故思居禪寺鑿石為竈汲泉煮茶曰丹爐<lb/>
<pb n="KR3i0024_WYG_003-63b"/>
晉張氲作元大徳時總管常福生從方士<graphic n="KR0679" url="https://raw.githubusercontent.com/kanripo/KR-Gaiji/master/images/KR0679.png" mimeType="image/png"/>爐下得藥<lb/>
二粒盛以金盒及歸開視失之<lb/>
續博物志物有異體而相制者翡翠屑金人氣粉犀北<lb/>
人以鍼敲氷南人以線解茶<lb/>
太平山川記茶葉寮五代時于履居之<lb/>
類林五代時魯公和凝字成績在朝率同列遞日以茶<lb/>
相飲味劣者有罰號為湯社<lb/>
浪樓雜記天成四年度支奏朝臣乞假省覲者欲量賜<lb/>
<pb n="KR3i0024_WYG_003-64a"/>
茶藥文班自左右常侍至侍郎宜各賜蜀茶三觔蠟面<lb/>
茶二觔武班官各有差<lb/>
馬令南唐書豐城毛炳好學家貧不能自給入廬山與<lb/>
諸生留講獲鏹即市酒盡醉時彭㑹好茶而炳好酒時<lb/>
人為之語曰彭生作賦茶三片毛氏傳詩酒半升<lb/>
十國春秋楚王馬殷世家開平二年六月判官髙郁請<lb/>
聴民售茶北客收其徴以贍軍從之秋七月王奏運茶<lb/>
河之南北以易繒纊戰馬仍嵗貢茶二十五萬觔詔可<lb/>
<pb n="KR3i0024_WYG_003-64b"/>
由是屬内民得自摘山造茶而收其筭嵗入萬計髙另<lb/>
置邸閣居茗號曰八牀主人<lb/>
荆南列傳文了吳僧也雅善烹茗擅絶一時武信王時<lb/>
來遊荆南延住紫雲禪院日試其藝王大加欣賞呼為<lb/>
湯神奏授華亭水大師人皆目為乳妖<lb/>
談苑茶之精者北苑名白乳頭江左有金䗶面李氏别<lb/>
命取其乳作片或號曰京挺的乳二十餘品又有研膏<lb/>
茶即龍品也<lb/>
<pb n="KR3i0024_WYG_003-65a"/>
釋文瑩玉壺清話黄夷簡雅有詩名在錢忠懿王俶幕<lb/>
中陪樽爼二十年開寳初太祖賜俶開吳鎮越崇文耀<lb/>
武功臣制誥俶遣夷簡入謝於朝歸而稱疾於安溪别<lb/>
業保身潛遁著山居詩有宿雨一番蔬甲嫩春山㡬焙<lb/>
茗旗香之句雅喜治宅咸平中歸朝為光禄寺少卿後<lb/>
以夀終焉<lb/>
五雜爼建人喜鬭茶故稱茗戰錢氏子弟取霅上𤓰各<lb/>
言其中子之的數剖之以觀勝負謂之𤓰戰然茗猶堪<lb/>
<pb n="KR3i0024_WYG_003-65b"/>
戰𤓰則俗矣<lb/>
潛確類書偽閩甘露堂前有茶樹兩株鬱茂婆娑宫人呼<lb/>
為清人樹毎春初嬪嬙戲於其下採摘新芽於堂中設<lb/>
傾筐㑹<lb/>
宋史紹興四年初命四川宣撫司支茶博馬<lb/>
舊賜大臣茶有龍鳯飾明徳太后曰此豈人臣可得命<lb/>
有司别製入香京挺以賜之<lb/>
宋史職官志茶庫掌茶江浙荆湖建劍茶茗以給翰林<lb/>
<pb n="KR3i0024_WYG_003-66a"/>
諸司賞賚出鬻<lb/>
宋史錢俶傳太平興國三年宴俶長春殿令劉鋹李煜<lb/>
預坐俶貢茶十萬斤建茶萬斤及銀絹等物<lb/>
甲申雜記仁宗朝春試進士集英殿后妃御太清樓觀<lb/>
之慈聖光獻出餅角以賜進士出七寳茶以賜考官<lb/>
玉海宋仁宗天聖三年幸南御庄觀刈麥遂幸玊津園<lb/>
燕羣臣聞民舍機杼賜織婦茶綵<lb/>
陶榖清異録有得建州茶膏取作耐重兒八枚膠以金<lb/>
<pb n="KR3i0024_WYG_003-66b"/>
縷獻於閩王曦遇通文之禍為内侍所盗轉遺貴人<lb/>
苻昭逺不喜茶嘗為同列御史㑹茶嘆曰此物面目嚴<lb/>
冷了無和羙之態可謂冷面草也<lb/>
孫樵送茶與焦刑部書云晚甘侯十五人遣侍齋閣此<lb/>
徒皆乘雷而摘拜水而和蓋建陽丹山碧水之鄉月澗<lb/>
雲龕之品慎勿賤用之<lb/>
湯悦有森伯頌葢名茶也方飲而森然嚴乎齒牙既乆<lb/>
而四肢森然二義一名非熟乎湯甌境界者誰能目之<lb/>
<pb n="KR3i0024_WYG_003-67a"/>
吳僧梵川誓願燃頂供養雙林𫝊大士自往蒙頂山結<lb/>
庵種茶凡三年味方全羙得絶佳者曰聖楊花吉祥蘂<lb/>
共不逾五觔持歸供獻<lb/>
宣城何子華邀客於剖金堂酒半出嘉陽嚴峻所畫陸<lb/>
羽像懸之子華因言前代惑駿逸者為馬癖泥貫索者<lb/>
為錢癖愛子者有譽兒癖躭書者有左𫝊癖若此叟溺<lb/>
於茗事何以名其癖楊粹仲曰茶雖珍未離草也宜追<lb/>
目陸氏為甘草癖一座稱佳<lb/>
<pb n="KR3i0024_WYG_003-67b"/>
類苑學士陶榖得黨太尉家姬取雪水烹團茶以飲謂<lb/>
姬曰黨家應不識此姬曰彼麄人安得有此但能於銷<lb/>
金帳中淺斟低唱飲羊膏兒酒耳陶深愧其言<lb/>
胡嶠飛龍澗飲茶詩云沾牙舊姓餘甘氏破睡當封不<lb/>
夜侯陶榖愛其新奇令猶子彛和之彛應聲云生凉好<lb/>
喚雞蘇佛回味宜稱橄欖仙彛時年十二亦文詞之有<lb/>
基址者也<lb/>
延福宫曲宴記宣和二年十二月癸巳召宰執親王學<lb/>
<pb n="KR3i0024_WYG_003-68a"/>
士曲宴於延福宫命近侍取茶具親手注湯擊拂少頃<lb/>
白乳浮盞面如踈星淡月顧諸臣曰此自烹茶飲畢皆<lb/>
頓首謝<lb/>
宋朝紀事洪邁選成唐詩萬首絶句表進夀皇宣諭閣<lb/>
學選擇甚精備見博洽賜茶一百銙清馥香一十貼薫<lb/>
香二十貼金器一百兩<lb/>
乾淳嵗時紀仲春上旬福建漕司進第一綱茶名北苑<lb/>
試新方寸小銙進御止百夸䕶以黄羅輭盝藉以青篛<lb/>
<pb n="KR3i0024_WYG_003-68b"/>
裹以黄羅夾複臣封朱印外用朱漆小匣鍍金鎻又以<lb/>
細竹絲織笈貯之凡數重此乃雀舌水芽所造一銙之<lb/>
值四十萬僅可供數甌之啜爾或以一二賜外邸則以<lb/>
生線分解轉遺好事以為奇玩<lb/>
南渡典儀車駕幸學講書官講訖御藥𫝊㫖宣坐賜茶<lb/>
凡駕出儀衛有茶酒班殿侍兩行各三十一人<lb/>
司馬光日記初除學士待詔李堯卿宣召稱有勅口宣<lb/>
畢再拜升階與待詔坐啜茶蓋中朝舊典也<lb/>
<pb n="KR3i0024_WYG_003-69a"/>
歐陽脩龍茶録後序皇祐中修起居注奏事仁宗皇帝<lb/>
屢承天問以建安貢茶併所以試茶之狀諭臣論茶之<lb/>
舛謬臣追念先帝顧遇之恩覽本流涕輒加正定書之<lb/>
於石以永其傳<lb/>
隨手雜録子瞻在杭時一日中使至密謂子瞻曰某出<lb/>
京師辭官家官家曰辭了娘娘來某辭太后殿復到官<lb/>
家處引某至一櫃子旁出此一角密語曰賜與蘇軾不<lb/>
得令人知遂出所賜乃茶一觔封題皆御筆子瞻具劄<lb/>
<pb n="KR3i0024_WYG_003-69b"/>
附進稱謝<lb/>
潘中散适為處州守一日作醮其茶百二十盞皆乳花<lb/>
内一盞如墨詰之則酌酒人誤酌茶中潘焚香再拜謝<lb/>
過即成乳花僚吏皆驚嘆<lb/>
石林燕語故事建州嵗貢大龍鳯團茶各二觔以八餅<lb/>
為觔仁宗時蔡君謨知建州始别擇茶之精者為小龍<lb/>
團十觔以獻觔為十餅仁宗以非故事命劾之大臣為<lb/>
請因留而免劾然自是遂為嵗額熈寧中賈清為福建<lb/>
<pb n="KR3i0024_WYG_003-70a"/>
運使又取小團之精者為密雲龍以二十餅為觔而雙<lb/>
袋謂之雙角團茶大小團袋皆用緋通以為賜也密雲<lb/>
龍獨用黄蓋專以奉玉食其後又有瑞雲翔龍者宣和<lb/>
後團茶不復貴皆以為賜亦不復如向日之精後取其<lb/>
精者為銙茶嵗賜者不同不可勝紀矣<lb/>
春渚記聞東坡先生一日與魯直文潛諸人㑹飯既食<lb/>
骨䭔兒血羮客有須薄茶者因就取所碾龍團徧啜坐<lb/>
客或曰使龍茶能言當須稱屈<lb/>
<pb n="KR3i0024_WYG_003-70b"/>
魏了翁先茶記眉山李君鏗為臨卭茶官吏以故事三<lb/>
日謁先茶君詰其故則曰是韓氏而王號相傳為然實<lb/>
未嘗請命於朝也君曰飲食皆有先而况茶之為利不<lb/>
惟民生食用之所資亦馬政邊防之攸賴是之弗圖非<lb/>
忘本乎於是撤舊祠而増廣焉且請於郡上神之功狀<lb/>
於朝宣賜榮號以侈神賜而馳書於靖命記成役<lb/>
拊掌録宋自崇寧後復榷茶法制日嚴私販者固已抵<lb/>
罪而商賈官劵清納有限道路有程纎悉不如令則被<lb/>
<pb n="KR3i0024_WYG_003-71a"/>
擊斷或没貨出告昏愚者往往不免其儕乃目茶籠為<lb/>
草大虫言傷人如虎也<lb/>
苕溪漁隠叢話歐公和劉原父揚州時㑹堂絶句云積<lb/>
雪猶封蒙頂樹驚雷未發建溪春中州地煖萌芽早入<lb/>
貢宜先百物新注時㑹堂造貢茶所也余以陸羽茶經<lb/>
考之不言揚州出茶惟毛文錫茶譜云揚州禪智寺隋<lb/>
之故宫寺傍蜀岡其茶甘香味如蒙頂焉苐不知入貢<lb/>
之因起何時也<lb/>
<pb n="KR3i0024_WYG_003-71b"/>
盧溪詩話雙井老人以青沙蠟紙裹細茶寄人不過二<lb/>
兩<lb/>
青𤨏詩話大丞相李公昉嘗言唐時目外鎮為麤官有<lb/>
學士貽外鎮茶有詩謝云麄官乞與真虚擲頼有詩情<lb/>
合得嘗<hi>外鎮即薛能也</hi>
玉堂雜記淳熈丁酉十一月壬寅必大輪當内直上曰<lb/>
卿想不甚飲比賜宴時見卿面赤賜小春茶二十銙葉<lb/>
世英墨五團以代賜酒<lb/>
<pb n="KR3i0024_WYG_003-72a"/>
陳師道後山叢談張忠定公令崇陽民以茶為業公曰<lb/>
茶利厚官將取之不若早自異也命拔茶而植桑民以<lb/>
為苦其後榷茶他縣皆失業而崇陽之桑皆已成其為<lb/>
絹而北者嵗百萬疋矣<hi>又見名臣言行録</hi>
文正李公既薨夫人誕日宋宣獻公時為侍從公與其<lb/>
僚二十餘人詣第上夀拜於簾下宣獻前曰太夫人不<lb/>
飲以茶為夀探懐出之注湯以獻復拜而去<lb/>
張芸叟畫墁録有唐茶品以陽羡為上供建溪北苑未<lb/>
<pb n="KR3i0024_WYG_003-72b"/>
著也貞元中常衮為建州刺史始蒸焙而研之謂研膏<lb/>
茶其後稍為餅樣而穴其中故謂之一串陸羽所烹惟<lb/>
是草茗爾迨本朝建溪獨盛採焙製作前世所未有也<lb/>
士大夫珍尚鑒别亦過古先丁晉公為福建轉運使始<lb/>
製為鳯團後為龍團貢不過四十餅專擬上供即近臣<lb/>
之家徒聞之而未嘗見也天聖中又為小團其品逈嘉<lb/>
於大團賜兩府然止於一觔惟上大齋宿兩府八人共<lb/>
賜小團一餅縷之以金八人析歸以侈非常之賜親知<lb/>
<pb n="KR3i0024_WYG_003-73a"/>
瞻玩賡唱以詩故歐陽永叔有龍茶小録或以大團賜<lb/>
者輒刲方寸以供佛供仙奉家廟已而奉親并待客享<lb/>
子弟之用熈寧末神宗有㫖建州製密雲龍其品又加<lb/>
於小團自密雲龍出則二團少粗以不能兩好也予元<lb/>
祐中詳定殿試是年分為制舉考第各蒙賜三餅然親<lb/>
知誅責殆將不勝<lb/>
熙寧中蘇子容使北姚麟為副曰盍載些小團茶乎子<lb/>
容曰此乃供上之物疇敢與北人未㡬有貴公子使北<lb/>
<pb n="KR3i0024_WYG_003-73b"/>
廣貯圑茶以往自爾北人非團茶不納也非小圑不貴<lb/>
也彼以二圑易蕃羅一疋此以一羅酬四圑少不滿意<lb/>
即形言語近有貴貂守邊以大圑為常供密雲龍為好<lb/>
茶云<lb/>
鶴林玉露嶺南人以檳榔代茶<lb/>
彭乘墨客揮犀蔡君謨議茶者莫敢對公發言建茶所<lb/>
以名重天下由公也後公製小團其品尤精於大圑一<lb/>
日福唐蔡葉丞秘教召公啜小圑坐乆復有一客至公<lb/>
<pb n="KR3i0024_WYG_003-74a"/>
啜而味之曰此非獨小團必有大圑雜之丞驚呼童詰<lb/>
之對曰本碾造二人茶繼有一客至造不及即以大團<lb/>
兼之丞神服公之明審<lb/>
王荆公為小學士時嘗訪君謨君謨聞公至喜甚自取<lb/>
絶品茶親滌器烹㸃以待公冀公稱賞公於夾袋中取<lb/>
消風散一撮投茶甌中併食之君謨失色公徐曰大好<lb/>
茶味君謨大笑且歎公之真率也<lb/>
魯應龍閑忩括異志當湖徳藏寺有水陸齋壇往嵗富<lb/>
<pb n="KR3i0024_WYG_003-74b"/>
民沈忠建毎設齋施主䖍誠則茶現瑞花故花儼然可<lb/>
睹亦一異也<lb/>
周輝清波雜志先人嘗從張晉彦覔茶張答以二小詩<lb/>
云内家新賜密雲龍只到調元六七公頼有山家供小<lb/>
草猶堪詩老薦春風仇池詩裏識焦坑風味官焙可抗<lb/>
衡鑽餘權倖亦及我十輩遣前公試烹詩總得偶病此<lb/>
詩俾其子代書後誤刋於湖集中焦坑産庾嶺下味苦<lb/>
硬乆方囬甘如浮石已乾霜後水焦坑新試雨前茶東<lb/>
<pb n="KR3i0024_WYG_003-75a"/>
坡南還囬至章貢顯聖寺詩也後屢得之初非精品特<lb/>
彼人自以為重包裹鑽權倖亦豈能望建溪之勝<lb/>
東京夢華録舊曹門街北山子茶坊内有仙洞仙橋士<lb/>
女往往夜遊吃茶於彼<lb/>
五色線騎火茶不在火前不在火後故也清明改火故<lb/>
曰騎火茶<lb/>
夢溪筆談王城東素所厚惟楊大年公有一茶囊唯大<lb/>
年至則取茶囊具茶他客莫與也<lb/>
<pb n="KR3i0024_WYG_003-75b"/>
華夷花木考宋二帝北狩到一寺中有二石金剛並拱<lb/>
手而立神像髙大首觸桁棟别無供器止有石盂香爐<lb/>
而已有一胡僧出入其中僧揖坐問何來帝以南來對<lb/>
僧呼童子㸃茶以進茶味甚香羙再欲索飲胡僧與童<lb/>
子趨堂後而去移時不出入内求之寂然空舍惟竹林<lb/>
間有一小室中有石刻胡僧像並二童子侍立視之儼<lb/>
然如獻茶者<lb/>
馬永卿懶真子録王元道嘗言陜西子仙姑𫝊云得道<lb/>
<pb n="KR3i0024_WYG_003-76a"/>
術能不食年約三十許不知其實年也陜西提刑陽翟<lb/>
李熙民逸老正直剛毅人也聞人所傳甚異乃往青平<lb/>
軍自騐之既見道貌髙古不覺心服因曰欲獻茶一盃<lb/>
可乎姑曰不食茶乆矣今勉強一啜既食少頃埀兩手<lb/>
出玉雪如也須臾所食之茶從十指甲出凝於地色猶<lb/>
不變逸老令就地刮取且使嘗之香味如故因大奇之<lb/>
朱子文集與志南上人書偶得安樂茶分上廿缾<lb/>
陸放翁集同何元立蔡肩吾至丁東院汲泉煮茶詩云<lb/>
<pb n="KR3i0024_WYG_003-76b"/>
雲芽近自峩眉得不減紅囊顧渚春旋置風爐清樾下<lb/>
他年奇事屬三人<lb/>
周必大集送陸務觀赴七閩提舉常平茶事詩云暮年<lb/>
桑苧毁茶經應為征行不到閩今有雲孫持使節好因<lb/>
貢焙祀茶人<lb/>
梅堯臣集晏成續太祝遺雙井茶五品茶具四枚近詩<lb/>
六十篇因賦詩為謝<lb/>
黄山谷集有博士王揚休碾密雲龍同事十三人飲之<lb/>
<pb n="KR3i0024_WYG_003-77a"/>
戲作<lb/>
晁補之集和答曽敬之秘書見招能賦堂烹茶詩一盌<lb/>
分來百越春玉溪小暑却宜人紅塵他日同囬首能賦<lb/>
堂中偶坐身<lb/>
蘇東坡集送周朝議守漢川詩云茶為西南病甿俗記<lb/>
二李何人折其鋒矯矯六君子注二李杞與稷也六君<lb/>
子謂師道與姪正儒張永徽吳醇翁吕元鈞宋文輔也<lb/>
蓋是時蜀茶病民二李乃始敝之人而六君子能持正<lb/>
<pb n="KR3i0024_WYG_003-77b"/>
論者也<lb/>
僕在黄州參寥自吳中來訪館之東坡一日夢見參寥<lb/>
所作詩覺而記其兩句云寒食清明都過了石泉槐火<lb/>
一時新後七年僕出守錢塘而參寥始卜居西湖智果<lb/>
寺院院有泉出石縫間甘冷宜茶寒食之明日僕與客<lb/>
汎湖自孤山來謁參寥汲泉鑽火烹黄蘗茶忽悟所夢<lb/>
詩兆於七年之前衆客皆驚歎知𫝊記所載非虚語也<lb/>
東坡物類相感志芽茶得鹽不苦而甜又云喫茶多腹<lb/>
<pb n="KR3i0024_WYG_003-78a"/>
脹以醋解之又云陳茶燒烟蠅速去<lb/>
楊誠齋集謝傅尚書送茶逺餉新茗當自携大瓢走汲<lb/>
溪泉束澗底之散薪然折脚之石鼎烹玉塵啜香乳以<lb/>
享天上故人之恵愧無胸中之書傳但一味攪破菜園<lb/>
耳<lb/>
鄭景龍續宋百家詩本朝孫志舉有訪王主簿同泛菊<lb/>
茶詩<lb/>
吕元中豐樂泉記歐陽公既得釀泉一日㑹客有以新<lb/>
<pb n="KR3i0024_WYG_003-78b"/>
茶獻者公勅汲泉瀹之汲者道仆覆水偽汲他泉代公<lb/>
知其非釀泉詰之乃得是泉於幽谷山下因名豐樂泉<lb/>
侯鯖録黄魯直云爛蒸同州羊沃以杏酪食之以七不<lb/>
以筯抹南京麫作槐葉冷淘糝以襄邑熟猪肉炊共城<lb/>
香稻用吳人鱠松江之鱸既飽以康山谷簾泉烹曽坑<lb/>
鬭品少焉卧北忩下使人誦東坡赤壁前後賦亦足少<lb/>
快<hi>又見蘇長公外紀</hi>
蘇舜欽傳有興則泛小舟出盤閶二門吟嘯覽古渚茶<lb/>
<pb n="KR3i0024_WYG_003-79a"/>
野釀足以消憂<lb/>
過庭録劉貢父知長安妓有茶嬌者以色慧稱貢父惑<lb/>
之事𫝊一時貢父被召至闕歐陽永叔去城四十五里<lb/>
迓之貢父以酒病未起永叔戲之曰非獨酒能病人茶<lb/>
亦能病人多矣<lb/>
合璧事類覺林寺僧志崇製茶有三等待客以驚雷莢<lb/>
自奉以萱草帶供佛以紫茸香凡赴茶者輒以油囊盛<lb/>
餘瀝<lb/>
<pb n="KR3i0024_WYG_003-79b"/>
江南有驛官以幹事自任白太守曰驛中已理請一閲<lb/>
之刺史乃往初至一室為酒庫諸醖皆熟其外懸一畫<lb/>
神問何也曰杜康刺史曰公有餘也又至一室為茶庫<lb/>
諸茗畢備復懸畫神問何也曰陸鴻漸刺史益喜又至<lb/>
一室為葅庫諸爼咸具亦有畫神問何也曰蔡伯喈刺<lb/>
史大笑曰不必置此<lb/>
江浙間養蠶皆以鹽藏其繭而繰絲恐蠶蛾之生也每<lb/>
繰畢即煎茶葉為汁搗米粉搜之篩於茶汁中煮為粥<lb/>
<pb n="KR3i0024_WYG_003-80a"/>
謂之洗<graphic n="KR2265" url="https://raw.githubusercontent.com/kanripo/KR-Gaiji/master/images/KR2265.png" mimeType="image/png"/>粥聚族以啜之謂益明年之蠶<lb/>
經鉏堂雜志松聲澗聲禽聲夜蟲聲鶴聲琴聲棋聲落<lb/>
子聲雨滴堦聲雪灑忩聲煎茶聲皆聲之至清者<lb/>
松漠紀聞燕京茶肆設雙陸局如南人茶肆中置碁具<lb/>
也<lb/>
夢梁録茶肆列花架安頓竒松異檜等物於其上裝飾<lb/>
店面敲打響盞又冬月添賣七寳擂茶饊子葱茶茶肆<lb/>
樓上專安着妓女名曰花茶坊<lb/>
<pb n="KR3i0024_WYG_003-80b"/>
南宋市肆記平康歌館凡初登門有提瓶獻茗者雖杯<lb/>
茶亦犒數千謂之㸃花茶<lb/>
諸處茶肆有清樂茶坊八仙茶坊珠子茶坊潘家茶坊<lb/>
連三茶坊連二茶坊等名<lb/>
謝府有酒名勝茶<lb/>
宋都城紀勝大茶坊皆掛名人書畫人情茶坊本以茶<lb/>
湯為正水茶坊乃娼家聊設菓凳以茶為由後生輩甘<lb/>
於費錢謂之乾茶錢又有提茶瓶及齪茶名色<lb/>
<pb n="KR3i0024_WYG_003-81a"/>
臆乘楊衒之作洛陽伽藍記日食有酪奴蓋指茶為酪<lb/>
粥之奴也<lb/>
瑯環記昔有客遇茅君時當大暑茅君於手巾内解茶<lb/>
葉人興一葉客食之五内清凉茅君曰此蓬萊穆陀樹<lb/>
葉衆仙食之以當飲又有寳文之蘂食之不饑故謝幼<lb/>
貞詩云摘寳文之初蕊拾穆陀之墜葉<lb/>
楊南峯手鏡載宋時姑蘇女子沈清友有續鮑令暉香<lb/>
茗賦<lb/>
<pb n="KR3i0024_WYG_003-81b"/>
孫月峯坡仙食飲録密雲龍茶極為甘馨宋寥正一字<lb/>
明畧晚登蘇門子瞻大奇之時黄秦鼂張號蘇門四學<lb/>
士子瞻待之厚毎至必令侍妾朝雲取密雲龍烹以飲<lb/>
之一日又命取密雲龍家人謂是四學士窺之乃明畧<lb/>
也山谷詩有矞<hi>聿</hi>雲龍亦茶名<lb/>
嘉禾志煮茶亭在秀水縣西南湖中景徳寺之東禪堂<lb/>
宋學士蘇軾與文長老嘗三過湖上汲水煮茶後人因<lb/>
建亭以識其勝今遺址尚存<lb/>
<pb n="KR3i0024_WYG_003-82a"/>
名勝志茶仙亭在滁州瑯琊山宋時寺僧為刺史曽肇<lb/>
建蓋取杜牧池州茶山病不飲酒詩誰知病太守猶得<lb/>
作茶仙之句子開詩云山僧獨好事為我結茒茨茶仙<lb/>
榜草聖頗宗樊川詩蓋紹聖二年肇知是州也<lb/>
陳眉公珍珠船蔡君謨謂范文正曰公採茶歌云黄金<lb/>
碾畔緑塵飛碧玉甌中翠濤起今茶絶品其色甚白翠<lb/>
緑乃下者耳欲改為玉塵飛素濤起如何希文曰善<lb/>
又蔡君謨嗜茶老病不能飲但把玩而已<lb/>
<pb n="KR3i0024_WYG_003-82b"/>
潛確類書宋紹興中少卿曺戩之母喜茗飲山初無<lb/>
井戩乃齋戒祝天斵地纔尺而清泉溢湧因名孝感泉<lb/>
大理徐恪建人也見貽鄉信鋌子茶茶面印文曰玉蟬<lb/>
膏一種曰清風使<lb/>
蔡君謨善别茶建安能仁院有茶生石縫間蓋精品也<lb/>
寺僧採造得八餅號石巖白以四餅遺君謨以四餅密<lb/>
遣人走京師遺王内翰禹玉嵗餘君謨被召還闕過訪<lb/>
禹玉禹玉命子弟於茶筒中選精品碾以待蔡蔡捧甌<lb/>
<pb n="KR3i0024_WYG_003-83a"/>
未嘗輒曰此極似能仁寺石巖白公何以得之禹玉未<lb/>
信索帖騐之乃服<lb/>
月令廣義蜀之雅州名山縣蒙山有五峯峯頂有茶園<lb/>
中頂最髙處曰上清峯産甘露茶昔有僧病冷且久嘗<lb/>
遇老父詢其病僧具告之父曰何不飲茶僧曰本以茶<lb/>
冷豈能止乎父曰是非常茶仙家有所謂雷鳴者而亦<lb/>
聞乎僧曰未也父曰蒙之中頂有茶當以春分前後多<lb/>
搆人力俟雷之發聲併手採摘以多為貴至三日乃止<lb/>
<pb n="KR3i0024_WYG_003-83b"/>
若獲一兩以本處水煎服能袪宿疾服二兩終身無病<lb/>
服三兩可以換骨服四兩即為地仙但精潔治之無不<lb/>
效者僧因之中頂築室以俟及期獲一兩餘服未竟而<lb/>
病瘥惜不能久住博求而精健至八十餘嵗氣力不衰<lb/>
時到城市觀其貌若年三十餘者眉髮紺緑後入青城<lb/>
山不知所終今四頂茶園不廢惟中頂草木繁茂重雲<lb/>
積霧蔽虧日月鷙獸時出人跡罕到矣<lb/>
太平清話張文規以吳興白苧白蘋洲明月峽中茶為<lb/>
<pb n="KR3i0024_WYG_003-84a"/>
三絶文規好學有文藻蘇子由孔武仲何正臣諸公皆<lb/>
與之游<lb/>
夏茂卿茶董劉煜字子儀嘗與劉筠飲茶問左右湯滚<lb/>
也未衆曰已滚筠云僉曰鯀哉煜應聲曰吾與㸃也<lb/>
黄魯直以小龍團半鋌題詩贈晁無咎有云曲几蒲團<lb/>
聴煮湯煎成車聲繞羊腸雞蘇胡麻留渴羗不應亂我<lb/>
官焙香東坡見之曰黄九恁地怎得不窮<lb/>
陳詩教灌園史杭妓周韶有詩名好蓄竒茗嘗與蔡公<lb/>
<pb n="KR3i0024_WYG_003-84b"/>
君謨鬭勝題品風味君謨屈焉<lb/>
江參字貫道江南人形貌清癯嗜香茶以為生<lb/>
博學彚書司馬温公與子瞻論茶墨云茶與墨二者正<lb/>
相反茶欲白墨欲黑茶欲重墨欲輕茶欲新墨欲陳蘇<lb/>
曰上茶妙墨俱香是其徳同也皆堅是其操同也公嘆<lb/>
以為然<lb/>
元耶律楚材詩在西域作茶㑹值雪有髙人恵我嶺南<lb/>
茶爛賞飛花雪没車之句<lb/>
<pb n="KR3i0024_WYG_003-85a"/>
雲林遺事光福徐達左搆養賢樓於鄧尉山中一時名<lb/>
士多集於此元鎮為尤數焉嘗使童子入山擔七寳泉<lb/>
以前桶煎茶以後桶濯足人不解其意或問之曰前者<lb/>
無觸故用煎茶後者或為泄氣所穢故以為濯足之用<lb/>
其潔癖如此<lb/>
陳繼儒妮古録至正辛丑九月三日與陳徴君同宿愚<lb/>
菴師房焚香煮茗圖石梁秋瀑翛然有出塵之趣黄鶴<lb/>
山人王蒙題畫<lb/>
<pb n="KR3i0024_WYG_003-85b"/>
周叙遊嵩山記見㑹善寺中有元雪菴頭陀茶榜石刻<lb/>
字徑三寸遒偉可觀<lb/>
鍾嗣成録鬼簿王實甫有蘇小郎夜月販茶船傳竒<lb/>
吳興掌故録明太祖喜顧渚茶定制嵗貢止三十二觔<lb/>
於清明前二日縣官親詣採茶進南京奉先殿焚香而<lb/>
已未嘗别有上供<lb/>
七脩彚藁明洪武二十四年詔天下産茶之地嵗有定<lb/>
額以建寧為上聴茶户採進勿預有司茶名有四探春<lb/>
<pb n="KR3i0024_WYG_003-86a"/>
先春次春紫筍不得碾揉為大小龍團<lb/>
楊維楨煮茶夢記鐵崖道人卧石牀移二更月微明及<lb/>
紙帳梅影亦及半忩鶴孤立不鳴命小芸童汲白蓮泉<lb/>
燃槁湘竹授以凌霄芽為飲供乃遊心太虚恍兮入夢<lb/>
陸樹聲茶寮記園居敞小寮於嘯軒埤垣之西中設茶<lb/>
竈凡瓢汲罌注濯拂之具咸庀擇一人稍通茗事者主<lb/>
之一人佐炊汲客至則茶烟隠隠起竹外其禪客過從<lb/>
予者與余相對結跏趺坐啜茗汁舉無生話時杪秋既<lb/>
<pb n="KR3i0024_WYG_003-86b"/>
望適園無諍居士與五臺僧演鎮終南僧明亮同試天<lb/>
池茶於茶寮中漫記<lb/>
墨娥小録千里茶細茶一兩五錢孩兒茶一兩柿霜一<lb/>
兩粉草末六錢薄荷葉三錢右為細末調勻煉蜜丸如<lb/>
白豆大可以代茶便於行逺<lb/>
湯臨川題飲茶録陶學士謂湯者茶之司命此言最得<lb/>
三昧馮祭酒精於茶政手自料滌然後飲客客有笑者<lb/>
余戲解之云此正如羙人又如古法書名畫度可着俗<lb/>
<pb n="KR3i0024_WYG_003-87a"/>
漢手否<lb/>
陸釴病逸漫記東宫出講必使左右迎請講官講畢則<lb/>
語東宫官云先生吃茶<lb/>
玉堂叢語愧齋陳公性寛坦在翰林時夫人嘗試之㑹<lb/>
客至公呼茶夫人曰未煮公曰也罷又呼曰乾茶夫人<lb/>
曰未買公曰也罷客為捧腹時號陳也罷<lb/>
沈周客坐新聞吳僧大機所居古屋三四間潔淨不容<lb/>
唾善瀹茗有古井清冽為稱客至出一甌為供飲之有<lb/>
<pb n="KR3i0024_WYG_003-87b"/>
滌腸湔胃之爽先公與交甚乆亦嗜茶每入城必至其<lb/>
所<lb/>
沈周書岕茶别論後自古名山留以待羈人遷客而茶<lb/>
以資髙士蓋造物有深意而周慶叔者為岕茶别論以<lb/>
行之天下度銅山金穴中無此福又恐仰屠門而大嚼<lb/>
者未必領此味慶叔隠居長興所至載茶具邀余素鷗<lb/>
黄葉間共相欣賞恨鴻漸君謨不見慶叔耳為之覆茶<lb/>
三嘆<lb/>
<pb n="KR3i0024_WYG_003-88a"/>
馮夢禎快雪堂漫録李于鱗為吾浙按察副使徐子與<lb/>
以岕茶之最精餉之比看子與於昭慶寺問及則已賞<lb/>
皁役矣蓋岕茶葉大梗多于鱗北士不遇宜也紀之以<lb/>
發一笑<lb/>
閔元衡玉壺氷良宵燕坐篝燈煮茗萬籟俱寂疏鐘時<lb/>
聞當此情景對簡編而忘疲徹衾枕而不御一樂也<lb/>
甌江逸志永嘉嵗進茶芽十觔樂清茶芽五觔瑞安平<lb/>
陽嵗進亦如之<lb/>
<pb n="KR3i0024_WYG_003-88b"/>
雁山五珍龍湫茶觀音竹金星草山樂官香魚也茶即<lb/>
明茶紫色而香者名𤣥茶其味皆似天池而稍薄<lb/>
王世懋二酉委譚余性不耐冠帶暑月尤甚豫章天氣<lb/>
蚤熱而今嵗尤甚春三月十七日觴客於滕王閣日出<lb/>
如火流汗接踵頭涔涔㡬不知所措歸而煩悶婦為具<lb/>
湯沭便科頭裸身赴之時西山雲霧新茗初至張右伯<lb/>
適以見遺茶色白大作荳子香㡬與虎邱埓余時浴出<lb/>
露坐明月下亟命侍兒汲新水烹嘗之覺沆瀣入咽兩<lb/>
<pb n="KR3i0024_WYG_003-89a"/>
腋風生念此境味都非宦路所有琳泉蔡先生老而嗜<lb/>
茶尤甚於余時已就寢不可邀之共啜晨起復烹遺之<lb/>
然已作第二義矣追憶夜來風味書一通以贈先生<lb/>
湧幢小品王璡昌邑人洪武初為寧波知府有給事來<lb/>
謁具茶給事為客居間公大呼撤去給事慚而退因號<lb/>
撤茶太守<lb/>
臨安志棲霞洞内有水洞深不可測水極甘冽魏公嘗<lb/>
調以瀹茗<lb/>
<pb n="KR3i0024_WYG_003-89b"/>
西湖志餘杭州先年有酒館而無茶坊然富家燕㑹猶<lb/>
有專供茶事之人謂之茶博士<lb/>
潘子真詩話葉濤詩極不工而喜賦咏嘗有試茶詩云<lb/>
碾成天上龍兼鳯煮出人間蟹與蝦好事者戯云此非<lb/>
試茶乃碾玉匠人嘗南食也<lb/>
董其昌容臺集蔡忠恵公進小團茶至為蘇文忠公所<lb/>
譏謂與錢思公進姚黄花同失士氣然宋時君臣之際<lb/>
情意藹然猶見於此且君謨未嘗以貢茶干寵第㸃綴<lb/>
<pb n="KR3i0024_WYG_003-90a"/>
太平世界一段清事而已東坡書歐陽公滁州二記知<lb/>
其不肯書茶録余以蘇法書之為公懴悔否則蟄龍詩<lb/>
句㡬臨湯火有何罪過凡持論不大逺人情可也<lb/>
金陵春卿署中時有以松蘿茗相貽者平平耳歸來山<lb/>
館得啜尤物詢知為閔汶水所蓄汶水家在金陵與余<lb/>
相及海上之鷗舞而不下葢知希為貴鮮遊大人者昔<lb/>
陸羽以精茗事為貴人所侮作毁茶論如汶水者知其<lb/>
終不作此論矣<lb/>
<pb n="KR3i0024_WYG_003-90b"/>
李日華六研齋筆記攝山棲霞寺有茶坪茶生榛莽中<lb/>
非經人剪植者唐陸羽入山采之皇甫冉作詩送之<lb/>
紫桃軒雜綴泰山無茶茗山中人摘青桐芽㸃飲號女<lb/>
兒茶又有松苔極饒奇韻<lb/>
鍾伯敬集茶訊詩云猶得年年一度行嗣音幸借采茶<lb/>
名伯敬與徐波元歎交厚吳楚風烟相隔數千里以買<lb/>
茶為名一年通一訊遂成佳話謂之茶訊<lb/>
嘗見茶供説云婁江逸人朱汝圭精於茶事將以茶隠<lb/>
<pb n="KR3i0024_WYG_003-91a"/>
　欲求為之記愿嵗嵗採渚山青芽為余作供余觀楞嚴<lb/>
　壇中設供取白牛乳砂糖純蜜之類西方沙門婆羅門<lb/>
　以葡萄甘蔗漿為上供未有以茶供者鴻漸長於苾蒭<lb/>
　者也杼山禪伯也而鴻漸茶經杼山茶歌俱不云供佛<lb/>
　西土以貫花燃香供佛不以茶供斯亦供養之缺典也<lb/>
　汝圭益精心治辦茶事金芽素瓷清淨供佛他生受報<lb/>
　往生香國以諸妙香而作佛事豈但如丹丘羽人飲茶<lb/>
　生羽翼而已哉余不敢當汝圭之茶供請以茶供佛後<lb/>
<pb n="KR3i0024_WYG_003-91b"/>
　之精於茶道者以採茶供佛為佛事則自余之諗汝圭<lb/>
　始爰作茶供説以贈<lb/>
　五燈㑹元摩突羅國有一青林枝葉茂盛地名曰優留<lb/>
　茶<lb/>
　僧問如寳禪師曰如何是和尚家風師曰飯後三碗茶<lb/>
　僧問谷泉禪師曰未審客來如何祗待師曰雲門胡餅<lb/>
　趙州茶<lb/>
淵鑒類函鄭愚茶詩嫩芽香且靈吾謂草中英夜臼和煙<lb/>
<pb n="KR3i0024_WYG_003-92a"/>
　搗寒爐對雪烹因謂茶曰草中英<lb/>
　素馨花曰禆茗陳白沙素馨記以其能少禆於茗耳一<lb/>
　名那悉茗花<lb/>
佩文韻府元好問詩注唐人以茶為小女羙稱<lb/>
　黔南行紀陸羽茶經紀黄牛峽茶可飲因令舟人求之<lb/>
　有媪賣新茶一籠與草葉無異山中無好事者故耳<lb/>
　初余在峽州問士大夫黄陵茶皆云觕澀不可飲試問<lb/>
　小吏云唯僧茶味善令求之得十餅價甚平也擕至黄牛<lb/>
<pb n="KR3i0024_WYG_003-92b"/>
　峽置風爐清樾間身自候湯手㧫得味既以享黄牛神<lb/>
　且酌元明堯夫云不減江南茶味也乃知夷陵士大夫<lb/>
　以貌取之耳<lb/>
　九華山録至化城寺謁金地藏㙮僧祖瑛獻土産茶味<lb/>
　可敵北苑<lb/>
　馮時可茶録松郡佘山亦有茶與天池無異顧採造不<lb/>
　如近有比邱來以虎邱法製之味與松蘿等老衲亟逐<lb/>
　之曰毋為此山開羶徑而置火坑<lb/>
<pb n="KR3i0024_WYG_003-93a"/>
冒巢民岕茶彚鈔憶四十七年前有吴人柯姓者熟於<lb/>
陽羡茶山毎桐初露白之際為余入岕篛籠携來十餘<lb/>
種其最精妙者不過斤許數兩耳味老香深具芝蘭金<lb/>
石之性十五年以為恒後宛姬從吳門歸余則岕片必<lb/>
需半塘顧子兼黄熟香必金平叔茶香雙妙更入精微<lb/>
然顧金茶香之供毎嵗必先虞山栁夫人吾邑隴西之<lb/>
舊姬與余共宛姬而後他及<lb/>
金沙于象明携岕茶來絶妙金沙之于精鑒賞甲於江<lb/>
<pb n="KR3i0024_WYG_003-93b"/>
南而岕山之棋盤頂乆歸于家毎嵗其尊人必躬往採<lb/>
製今夏㩦來廟後棋頂漲沙本山諸種各有差等然道<lb/>
地之極真極妙二十年所無又辨水候火與手自洗烹<lb/>
之細潔使茶之色香性情從文人之奇嗜異好一一淋<lb/>
漓而出誠如丹丘羽人所謂飲茶生羽翼者真衰年稱<lb/>
心樂事也<lb/>
吳門七十四老人朱汝圭㩦茶過訪與象明頗同多花<lb/>
香一種汝圭之嗜茶自㓜如世人之結齋於胎年十四<lb/>
<pb n="KR3i0024_WYG_003-94a"/>
入岕迄今春夏不渝者百二十番奪食色以好之有子<lb/>
孫為名諸生老不受其養謂不嗜茶為不似阿翁毎竦骨<lb/>
入山卧遊虎虺負籠入肆嘯傲甌香晨夕滌甆洗葉啜<lb/>
弄無休指爪齒頰與語言激揚讚頌之津津恒有喜神<lb/>
妙氣與茶相長養真奇癖也<lb/>
嶺南雜記潮州燈節飾姣童為採茶女毎隊十二人或<lb/>
八人手挈花籃迭進而歌俯仰抑揚備極妖妍又以少<lb/>
長者二人為隊首擎綵燈綴以扶桑茉莉諸花采女進<lb/>
<pb n="KR3i0024_WYG_003-94b"/>
退作止皆視隊首至各衙門或巨室唱歌賚以銀錢酒<lb/>
果自十三夕起至十八夕而止余録其歌數首頗有前<lb/>
溪子夜之遺<lb/>
郎瑛七修類稿歙人閔汶水居桃葉渡上予往品茶其<lb/>
家見其水火皆自任以小酒盞酌客頗極烹飲態正如<lb/>
徳山擔青龍鈔髙自矜許而已不足異也秣陵好事者<lb/>
嘗誚閩無茶謂閩客得閩茶咸製為羅囊佩而嗅之以<lb/>
代㫋檀實則閩不重汶水也閩客游秣陵者宋比玉洪<lb/>
<pb n="KR3i0024_WYG_003-95a"/>
仲章輩類依附吳兒強作解事賤家雞而貴野鶩宜為<lb/>
其所誚歟三山薛老亦秦淮汶水也薛嘗言汶水假他<lb/>
味作蘭香究使茶之真味盡失汶水而在聞此亦當色<lb/>
沮薛嘗住屴崱自為剪焙遂欲駕汶水上余謂茶難以<lb/>
香名况以蘭定茶乃咫尺見也頗以薛老論為善<lb/>
延邵人呼製茶人為碧豎富沙陷後碧豎盡在緑林中<lb/>
矣<lb/>
蔡忠恵茶録石刻在甌寧邑庠壁間予五年前搨數紙<lb/>
<pb n="KR3i0024_WYG_003-95b"/>
寄所知今漫漶不如前矣<lb/>
閩酒數郡如一茶亦類是今年予得茶甚夥學坡公義<lb/>
酒事盡合為一然與未合無異也<lb/>
李仙根安南雜記交趾稱其貴人曰翁茶翁茶者大官<lb/>
也<lb/>
虎邱茶經補注徐天全自金齒謫囬毎春末夏初入虎<lb/>
邱開茶社<lb/>
羅光璽作虎邱茶記嘲山僧有替身茶<lb/>
<pb n="KR3i0024_WYG_003-96a"/>
吳匏菴與沈石田遊虎邱采茶手煎對啜自言有茶癖<lb/>
漁洋詩話林確齋者亡其名江右人居冠石率子孫種<lb/>
茶躬親畚<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>負擔夜則課讀毛詩離騷過冠石者見三<lb/>
四少年頭着一幅布赤脚揮鋤琅然歌出金石竊嘆以<lb/>
為古圖畫中人<lb/>
尤西堂集有戲册茶為不夜侯制<lb/>
朱彛尊日下舊聞上已後三日新茶從馬上至至之日<lb/>
宫價五十金外價二三十金不一二日即二三金矣見<lb/>
<pb n="KR3i0024_WYG_003-96b"/>
北京嵗華記<lb/>
曝書亭集錫山聴松菴僧性海製竹火爐王舍人過而<lb/>
愛之為作山水横幅并題以詩嵗乆爐壊盛太常因而<lb/>
更製流傳都下羣公多為吟咏顧梁汾典籍仿其遺式<lb/>
製爐及來京師成容若侍衛以舊圖贈之丙寅之秋梁<lb/>
汾㩦爐及卷過余海波寺寓適姜西溟周青士孫愷似<lb/>
三子亦至坐青藤下燒爐試武夷茶相與聨句成四十<lb/>
韻用書於册以示好事之君子<lb/>
<pb n="KR3i0024_WYG_003-97a"/>
蔡方炳増訂廣輿記湖廣長沙府攸縣古蹟有茶王城<lb/>
即漢茶陵城也<lb/>
葛萬里清異録倪元鎮飲茶用果按者名清泉白石非<lb/>
佳客不供有客請見命進此茶客渴再及而盡倪意大<lb/>
悔放盞入内<lb/>
黄周星九烟夢讀採茶賦只記一句云施凌雲以翠歩<lb/>
别號録宋曽機吾甫别號茶山明許應元子春别號茗<lb/>
山<lb/>
<pb n="KR3i0024_WYG_003-97b"/>
隨見録武夷五曲朱文公書院内有茶一株葉有臭蟲<lb/>
氣及焙製出時香逾他樹名曰臭葉香茶又有老樹數<lb/>
株云係文公手值名曰宋樹<lb/>
<hi>補</hi>西湖遊覽志立夏之日人家各烹新茗配以諸色細<lb/>
果餽送親戚比隣謂之七家茶<lb/>
南屏謙師妙於茶事自云得心應手非可以言𫝊學到<lb/>
者<lb/>
劉士亨有謝璘上人恵桂花茶詩云金粟金芽出焙篝<lb/>
<pb n="KR3i0024_WYG_003-98a"/>
　鶴邊小試兎絲甌葉含雷信三春雨花帶天香八月秋<lb/>
　味羙絶勝陽羡種神清如在廣寒遊玉川句好無才續<lb/>
　我欲逃禪問趙州<lb/>
　李世熊寒支集新城之山有異鳥其音若簫遂名曰簫<lb/>
　曲山山産佳茗亦名簫曲茶因作歌紀事<lb/>
　禪元顯教編徐道人居廬山天池寺不食者九年矣畜<lb/>
　一墨羽鶴嘗採山中新茗令鶴銜松枝烹之遇道流輒<lb/>
　相與飲㡬椀<lb/>
<pb n="KR3i0024_WYG_003-98b"/>
　張鵬翀抑齋集有<lb/>
御賜鄭宅茶賦云青雲幸接於後塵白日捧歸乎深殿從<lb/>
　容歩緩膏芬齊出螭頭肅穆神凝乳滴將開蠟面用以<lb/>
　濡毫可嫓文章之草將之比徳勉為精白之臣<lb/>
　<lb/>
　<lb/>
　<lb/>
　　續茶經巻下之三<lb/>
<pb n="KR3i0024_WYG_003-99a"/>
欽定四庫全書<lb/>
　續茶經卷下之四<lb/>
　　　　　　　　　　　候補主事陳廷燦撰<lb/>
　　八茶之出<lb/>
國史補風俗貴茶其名品益衆南劍有蒙頂石花或小<lb/>
方散芽號為第一湖州顧渚之紫筍東川有神泉小團<lb/>
緑昌明獸目峽州有小江園碧澗寮明月房茱萸寮福<lb/>
州有栢巖方山露芽婺州有東白舉巖碧貌建安有青<lb/>
<pb n="KR3i0024_WYG_003-99b"/>
鳯髄䕫州有香山江陵有楠木湖南有衡山睦州有鳩<lb/>
坑洪州有西山之白露夀州有霍山之黄芽綿州之松<lb/>
嶺雅州之露芽南康之雲居彭州之仙崖石花渠江之<lb/>
薄片卭州之火井思安黔陽之都濡髙株瀘川之納溪<lb/>
梅嶺義興之陽羡春池陽鳯嶺皆品第之最著者也<lb/>
文獻通考片茶之出於建州者有龍鳯石乳的乳白乳<lb/>
頭金蠟面頭骨次骨末骨麄骨山挺十二等以充嵗貢<lb/>
及邦國之用洎本路食茶餘州片茶有進寳雙勝寳山<lb/>
<pb n="KR3i0024_WYG_003-100a"/>
兩府出興國軍仙芝嫩蕊福合禄合運合脂合出饒池<lb/>
州泥片出䖍州緑英金片出袁州玉津出臨江軍靈川<lb/>
出福州先春早春華英來泉勝金出歙州獨行靈草緑<lb/>
芽片金金茗出潭州大拓枕出江陵大小巴陵開勝開<lb/>
棬小棬生黄翎毛出岳州雙上緑牙大小方出岳辰澧<lb/>
州東首淺山薄側出光州總二十六名其兩浙及宣江<lb/>
鼎州止以上中下或第一至第五為號其散茶則有太<lb/>
湖龍溪次號末號出淮南岳麓草子楊樹雨前雨後出<lb/>
<pb n="KR3i0024_WYG_003-100b"/>
荆湖清口出歸州茗子出江南總十一名<lb/>
葉夢得避暑録話北苑茶正所産為曽坑謂之正焙非<lb/>
曽坑為沙溪謂之外焙二地相去不逺而茶種懸絶沙<lb/>
溪色白過於曽坑但味短而微澀識者一啜如别涇渭<lb/>
也余始疑地氣土宜不應頓異如此及來山中毎開闢<lb/>
徑路刳治巖竇有尋丈之間土色各殊肥瘠𦂳緩燥潤<lb/>
亦從而不同並植兩木於數歩之間封培灌溉畧等而<lb/>
生死豐悴如二物者然後知事不經見不可必信也草<lb/>
<pb n="KR3i0024_WYG_003-101a"/>
茶極品惟雙井顧渚亦不過各有數畝雙井在分寧縣<lb/>
其地屬黄氏魯直家也元祐間魯直力推賞於京師族<lb/>
人交致之然嵗僅得一二觔爾顧渚在長興縣所謂吉<lb/>
祥寺也其半為今劉侍郎希范家所有兩地所産嵗亦<lb/>
止五六觔近嵗寺僧求之者多不暇精擇不及劉氏逺<lb/>
甚余嵗求於劉氏過半觔則不復佳蓋茶味雖均其精<lb/>
者在嫩芽取其初萌如雀舌者謂之槍稍敷而為葉者<lb/>
謂之旗旗非所貴不得已取一槍一旗猶可過是則老<lb/>
<pb n="KR3i0024_WYG_003-101b"/>
矣此所以為難得也<lb/>
歸田録臘茶出於劍建草茶盛於兩浙兩浙之品日注<lb/>
為第一自景祐以後洪州雙井白芽漸盛近嵗製作尤<lb/>
精囊以紅紗不過一二兩以常茶十數斤養之用辟暑<lb/>
濕之氣其品逺出日注上遂為草茶第一<lb/>
雲麓漫鈔茶出浙西湖州為上江南常州次之湖州出<lb/>
長興顧渚山中常州出義興君山懸脚嶺北岸下等處<lb/>
蔡寛夫詩話玉川子謝孟諫議寄新茶詩有手閲月團<lb/>
<pb n="KR3i0024_WYG_003-102a"/>
三百片及天子須嘗陽羡茶之句則孟所寄乃陽羡茶<lb/>
也<lb/>
楊文公談苑蠟茶出建州陸羽茶經尚未知之但言福<lb/>
建等州未詳往往得之其味極佳江左近日方有蠟面<lb/>
之號丁謂北苑茶録云剏造之始莫有知者質之三館<lb/>
檢討杜鎬亦曰在江左日始記有研膏茶歐陽公歸田<lb/>
録亦云出福建而不言所起按唐氏諸家説中往往有<lb/>
蠟面茶之語則是自唐有之也<lb/>
<pb n="KR3i0024_WYG_003-102b"/>
事物記原江左李氏别令取茶之乳作片或號京鋌的<lb/>
乳及骨子等是則京鋌之品自南唐始也苑録云的乳<lb/>
以降以下品雜鍊售之唯京師去者至真不雜意由此<lb/>
得名或曰自開寳來方有此茶當時識者云金陵僣國<lb/>
唯曰都下而以朝廷為京師今忽有此名其將歸京師<lb/>
乎<lb/>
羅廩茶解按唐時産茶地僅僅如季疵所稱而今之虎<lb/>
邱羅岕天池顧渚松羅龍井鴈宕武夷靈川大盤日鑄<lb/>
<pb n="KR3i0024_WYG_003-103a"/>
朱溪諸名茶無一與焉乃知靈草在在有之但培植不<lb/>
嘉或疎於採製耳<lb/>
潛確類書茶譜袁州之界橋其名甚著不若湖州之研<lb/>
膏紫筍烹之有緑脚垂下又婺州有舉巖茶片片方細<lb/>
所出雖少味極甘芳煎之如碧玉之乳也<lb/>
農政全書玉壘闗外寳唐山有茶樹産懸崖筍長三寸<lb/>
五寸方有一葉兩葉涪州出三般茶最上賔化其次白<lb/>
馬最下涪陵<lb/>
<pb n="KR3i0024_WYG_003-103b"/>
煮泉小品茶自浙以北皆較勝惟閩廣以南不惟水不<lb/>
可輕飲而茶亦當慎之昔鴻漸未詳嶺南諸茶但云往<lb/>
往得之其味極佳余見其地多瘴癘之氣染着水草北<lb/>
人食之多致成疾故謂人當慎之也<lb/>
茶譜通考岳陽之含膏冷劍南之緑昌明蘄門之團黄<lb/>
蜀川之雀舌巴東之真香夷陵之壓磚龍安之騎火<lb/>
江南通志蘇州府吳縣西山産茶榖雨前采焙極細者<lb/>
販於市爭先騰價以雨前為貴也<lb/>
<pb n="KR3i0024_WYG_003-104a"/>
吳郡虎邱志虎邱茶僧房皆植名聞天下榖雨前摘細<lb/>
芽焙而烹之其色如月下白其味如荳花香近因官司<lb/>
征以饋逺山僧供茶一觔費用銀數錢是以苦於賫送<lb/>
樹不修葺甚至刈斫之因以絶少<lb/>
米襄陽志林蘇州穹窿山下有海雲菴菴中有二茶樹<lb/>
其二株皆連理葢二百餘年矣<lb/>
姑蘇志虎邱寺西産茶朱安雅云今二山門西偏本名<lb/>
茶嶺<lb/>
<pb n="KR3i0024_WYG_003-104b"/>
陳眉公太平清話洞庭中西盡處有仙人茶乃樹上之<lb/>
苔蘚也四皓采以為茶<lb/>
圖經續記洞庭小青山塢出茶唐宋入貢下有水月寺<lb/>
因名水月茶<lb/>
古今名山記支硎山茶塢多種茶<lb/>
隨見録洞庭山有茶微似岕而細味甚甘香俗呼為嚇<lb/>
殺人産碧螺峰者尤佳名碧螺春<lb/>
松江府志佘山在府城北舊有佘姓者修道於此故名<lb/>
<pb n="KR3i0024_WYG_003-105a"/>
山産茶與笋並羙有蘭花香味故陳眉公云余鄉佘山茶<lb/>
與虎邱相伯仲<lb/>
常州府志武進縣章山麓有茶巢嶺唐陸龜蒙嘗種茶<lb/>
於此<lb/>
天下名勝志南岳古名陽羡山即君山北麓孫皓既封<lb/>
國後遂禪此山為岳故名唐時産茶充貢即所云南岳<lb/>
貢茶也<lb/>
常州宜興縣東南别有茶山唐時造茶入貢又名唐貢<lb/>
<pb n="KR3i0024_WYG_003-105b"/>
山在縣東南三十五里均山鄉<lb/>
武進縣志茶山路在廣化門外十里之内大墩小墩連<lb/>
綿簇擁有山之形唐代湖常二守㑹陽羡造茶修貢由<lb/>
此往返故名<lb/>
檀几叢書茗山在宜興縣西南五十里永豐鄉皇甫曽<lb/>
有送羽南山采茶詩可見唐時貢茶在茗山矣<lb/>
唐李栖筠守常州日山僧獻陽羡茶陸羽品為芬芳冠<lb/>
世産可供上方遂置茶舍於洞靈觀嵗造萬兩入貢後<lb/>
<pb n="KR3i0024_WYG_003-106a"/>
韋夏卿徙於無錫縣罨畫溪上去湖汊一里所許有榖<lb/>
詩云陸羽名荒舊茶舍却教陽羡置郵忙是也<lb/>
義興南岳寺唐天寳中有白蛇銜茶子墜寺前寺僧種<lb/>
之菴側由此滋蔓茶味倍佳號曰蛇種土人重之每嵗<lb/>
爭先餉遺官司需索修貢不絶迨今方春采茶清明日<lb/>
縣令躬享白蛇於卓錫泉亭隆厥典也後來檄取山農<lb/>
苦之故袁髙有隂嶺茶未吐使者牒已頻之句郭三益<lb/>
詩官符星火催春焙却使山僧怨白蛇盧仝茶歌安知<lb/>
<pb n="KR3i0024_WYG_003-106b"/>
百萬億蒼生命墜顛崖受辛苦可見貢茶之累民亦自<lb/>
古然矣<lb/>
洞山茶系羅岕去宜興而南踰八九十里浙直分界只<lb/>
一山岡岡南即長興山兩峯相阻介就夷曠者人呼為<lb/>
岕云履其地始知古人制字有意今字書岕字但注云<lb/>
山名耳有八十八處前横大磵水泉清駛潄潤茶根洩<lb/>
山土之肥澤故洞山為諸岕之最自西氿㴑漲渚而入<lb/>
取道茗嶺甚險惡<hi>縣西南八十里</hi>自東氿㴑湖汊而入取道瀍<lb/>
<pb n="KR3i0024_WYG_003-107a"/>
嶺稍夷才通車騎所出之茶厥有四品<lb/>
第一品老廟後廟祀山之土神者瑞草叢鬰殆比茶星<lb/>
肸蠁矣地不下二三畝苕溪姚象先與婿分有之茶皆<lb/>
古本每年産不過二十觔色淡黄不緑葉筋淡白而厚<lb/>
製成梗絶少入湯色柔白如玉露味甘芳香藏味中空<lb/>
濛深永啜之愈出致在有無之外<lb/>
第二品新廟後棋盤頂紗㡌頂手巾條姚八房及吳江<lb/>
周氏地産茶亦不能多香幽色白味冷<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>與老廟不甚<lb/>
<pb n="KR3i0024_WYG_003-107b"/>
别啜之差覺其薄耳此皆洞頂岕也總之岕品至此清<lb/>
如孤竹和如栁下並入聖矣今人以色濃香烈為岕茶<lb/>
真耳食而眯其似也<lb/>
第三品廟後漲沙大袁頭姚洞羅洞王洞范洞白石<lb/>
第四品下漲沙梧桐洞余洞石場丫頭岕留青岕黄龍<lb/>
巖竈龍池此皆平洞本岕也<lb/>
外山之長潮青口箵莊顧渚茅山岕俱不入品<lb/>
岕茶彚鈔洞山茶之下者香清葉嫩着水香消棋盤頂<lb/>
<pb n="KR3i0024_WYG_003-108a"/>
紗帽頂雄鵞頭茗嶺皆産茶地諸地有老柯嫩柯惟老<lb/>
廟後無二梗葉叢宻香不外散稱為上品也<lb/>
鎮江府志潤州之茶傲山為佳<lb/>
寰宇記揚州江都縣蜀岡有茶園茶甘㫖如蒙頂蒙頂<lb/>
在蜀故以名岡上有時㑹堂春貢亭皆造茶所今廢見<lb/>
毛文錫茶譜<lb/>
宋史食貨志散茶出淮南有龍溪雨前雨後之類<lb/>
安慶府志六邑俱産茶以桐之龍山潛之閔山者為最<lb/>
<pb n="KR3i0024_WYG_003-108b"/>
蒔茶源在潛山縣香茗山在太湖縣大小茗山在望江縣<lb/>
隨見録宿松縣産茶嘗之頗有佳種但製不得法倘别<lb/>
其地辨其等製以能手品不在六安下<lb/>
徽州志茶産於松蘿而松蘿茶乃絶少其名則有勝金<lb/>
嫩桑仙芝來泉先春運合華英之品其不及號者為片<lb/>
茶八種近嵗茶名細者有雀舌蓮心金芽次者為芽下<lb/>
白為走林為羅公又其次者為開園為軟枝為大方製<lb/>
名號多端皆松蘿種也<lb/>
<pb n="KR3i0024_WYG_003-109a"/>
吳從先茗説松蘿子土産也色如梨花香如荳蘂飲如<lb/>
嚼雪種愈佳則色愈白即經宿無茶痕固足美也秋露<lb/>
白片子更輕清若空但香大惹人難乆貯非富家不能<lb/>
藏耳真者其妙若此畧溷他地一片色遂作惡不可觀<lb/>
矣然松蘿地如掌所産㡬許而求者四方雲至安得不<lb/>
以他溷耶<lb/>
黄山志蓮花菴旁就石縫養茶多輕香冷韻襲人齗齶<lb/>
昭代叢書張潮云吾鄉天都有抹山茶茶生石間非人<lb/>
<pb n="KR3i0024_WYG_003-109b"/>
力所能培植味淡香清足稱仙品採之甚難不可多得<lb/>
隨見録松蘿茶近稱紫霞山者為佳又有南源北源名<lb/>
色其松蘿真品殊不易得黄山絶頂有雲霧茶别有風<lb/>
味超出松蘿之外<lb/>
通志寧國府屬宣涇寧旌太諸縣各山俱産松蘿<lb/>
名勝志寧國縣鵶山在文脊山北産茶充貢茶經云味<lb/>
與蘄州同宋梅詢有茶煮鵶山雪滿甌之句今不可復<lb/>
得矣<lb/>
<pb n="KR3i0024_WYG_003-110a"/>
農政全書宣城縣有丫山形如小方餅横鋪茗芽産其<lb/>
上其山東為朝日所燭號曰陽坡其茶最勝太守薦之<lb/>
京洛人士題曰丫山陽坡横文茶一名瑞草魁<lb/>
華夷花木考宛陵茗池源茶根株頗碩生於隂谷春夏<lb/>
之交方發萌芽莖條雖長旗槍不展乍紫乍緑天聖初<lb/>
郡守李虚巳仝太史梅詢嘗試之品以為建溪顧渚不<lb/>
如也<lb/>
隨見録宣城有緑雪芽亦松蘿一類又有翠屏等名色<lb/>
<pb n="KR3i0024_WYG_003-110b"/>
其涇川涂茶芽細色白味香為<lb/>
上供之物<lb/>
通志池州府屬青陽石埭建徳俱産茶貴池亦有之九<lb/>
華山閔公墓茶四方稱之<lb/>
九華山志金地茶西域僧金地藏所植今傳枝梗空筒<lb/>
者是大抵烟霞雲霧之中氣常温潤與地上者不同味<lb/>
自異也<lb/>
通志廬州府屬六安霍山並産名茶其最著惟白茅貢<lb/>
<pb n="KR3i0024_WYG_003-111a"/>
尖即茶芽也毎嵗茶出知州具本恭　進<lb/>
六安州有小峴山出茶名小峴春為六安極品霍山有<lb/>
梅花片乃黄梅時摘製色香兩兼而味稍薄又有銀針<lb/>
丁香松蘿等名色<lb/>
紫桃軒雜綴余生平慕六安茶適一門生作彼中守寄<lb/>
書託求數兩竟不可得殆絶意乎<lb/>
陳眉公筆記雲桑茶出瑯琊山茶類桑葉而小山僧焙<lb/>
而藏之其味甚清<lb/>
<pb n="KR3i0024_WYG_003-111b"/>
廣徳州建平縣雅山出茶色香味俱羙<lb/>
浙江通志杭州錢塘富陽及餘杭徑山多産茶<lb/>
天中記杭州寳雲山出者名寳雲茶下天竺香林洞者<lb/>
名香林茶上天竺白雲峯者名白雲茶<lb/>
田子藝云龍泓今稱龍井因其深也郡志稱有龍居之<lb/>
非也葢武林之山皆發源天目有龍飛鳯舞之䜟故西<lb/>
湖之山以龍名者多非真有龍居之也有龍則泉不可<lb/>
食矣泓上之閣亟宜去之浣花諸池尤所當浚<lb/>
<pb n="KR3i0024_WYG_003-112a"/>
湖壖雜記龍井産茶作荳花香與香林寳雲石人塢垂<lb/>
雲亭者絶異采於榖雨前者尤佳啜之淡然似乎無味<lb/>
飲過後覺有一種太和之氣瀰淪於齒頰之間此無味<lb/>
之味乃至味也為益於人不淺故能療疾其貴如珍不<lb/>
可多得<lb/>
坡仙食飲録寳嚴院垂雲亭亦産茶僧怡然以垂雲茶<lb/>
見餉坡報以大龍團<lb/>
陶榖清異録開寳中竇儀以新茶餉予味極羙奩面標<lb/>
<pb n="KR3i0024_WYG_003-112b"/>
云龍陂山子茶龍陂是顧渚山之别境<lb/>
吳興掌故顧渚左右有大小官山皆為茶園明月峽在<lb/>
顧渚側絶壁削立大澗中流亂石飛走茶生其間尤為<lb/>
絶品張文規詩所謂明月峽中茶始生是也<lb/>
顧渚山相𫝊以為吳王夫差於此顧望原隰可為城邑<lb/>
故名唐時其左右大小官山皆為茶園造茶充貢故其<lb/>
下有貢茶院<lb/>
蔡寛夫詩話湖州紫筍茶出顧渚在常湖二郡之間以<lb/>
<pb n="KR3i0024_WYG_003-113a"/>
其萌茁紫而似筍也毎嵗入貢以清明日到先薦宗廟<lb/>
後賜近臣<lb/>
馮可賓岕茶牋環長興境産茶者曰羅嶰曰白巖曰烏<lb/>
瞻曰青東曰顧渚曰篠浦不可指數獨羅嶰最勝環嶰<lb/>
境十里而遙為嶰者亦不可指數嶰而曰岕兩山之介<lb/>
也羅隠隠此故名在小秦王廟後所以稱廟後羅岕也<lb/>
洞山之岕南面陽光朝旭夕輝雲滃霧浡所以味逈别<lb/>
也<lb/>
<pb n="KR3i0024_WYG_003-113b"/>
名勝志茗山在蕭山縣西三里以山中出佳茗也又上<lb/>
虞縣後山茶亦佳<lb/>
方輿覽勝㑹稽有日鑄嶺嶺下有寺名資夀其陽坡名<lb/>
油車朝暮常有日茶産其地絶奇歐陽文忠云兩浙草<lb/>
茶日鑄第一<lb/>
紫桃軒雜綴普陀老僧貽余小白巖茶一裹葉有白茸<lb/>
瀹之無色徐引覺凉透心腑僧云本巖嵗止五六觔專<lb/>
供大士僧得啜者寡矣<lb/>
<pb n="KR3i0024_WYG_003-114a"/>
普陀山志茶以白華巖頂者為佳<lb/>
天台記丹邱出大茗服之生羽翼<lb/>
桑莊茹芝續譜天台茶有三品紫凝魏嶺小溪是也今<lb/>
諸處並無出産而土人所需多來自西坑東陽黄坑等<lb/>
處石橋諸山近亦種茶味甚清甘不讓他郡葢出自名<lb/>
山霧中宜其多液而全厚也但山中多寒萌發較遲兼<lb/>
之做法不佳以此不得取勝又所産不多僅足供山居<lb/>
而已<lb/>
<pb n="KR3i0024_WYG_003-114b"/>
天台山志葛仙翁茶圃在華頂峯上<lb/>
郡芳譜安吉州茶亦名紫筍<lb/>
通志茶山在金華府蘭溪縣<lb/>
廣輿記鳩坑茶出嚴州府淳安縣方山茶出衢州府龍<lb/>
游縣<lb/>
勞大與甌江逸志浙東多茶品雁宕山稱第一毎嵗榖<lb/>
雨前三日採摘茶芽進貢一槍兩旗而白毛者名曰明<lb/>
茶榖雨日採者名雨茶一種紫茶其色紅紫其味尤佳<lb/>
<pb n="KR3i0024_WYG_003-115a"/>
香氣尤清又名𤣥茶其味皆似天池而稍薄難種薄収<lb/>
土人厭人求索園圃中少種間有之亦為識者取去按<lb/>
盧仝茶經云温州無好茶天台瀑布水甌水味薄唯雁<lb/>
宕山水為佳此茶亦為第一曰去腥膩除煩惱却昏散<lb/>
消積食但以錫瓶貯者得清香味不以錫瓶貯者其色<lb/>
雖不堪觀而滋味且佳同陽羡山岕茶無二無别採摘<lb/>
近夏不宜早炒做宜熟不宜生如法可貯二三年愈佳<lb/>
愈能消宿食醒酒此為最者<lb/>
<pb n="KR3i0024_WYG_003-115b"/>
王草堂茶説温州中<graphic n="KR1245" url="https://raw.githubusercontent.com/kanripo/KR-Gaiji/master/images/KR1245.png" mimeType="image/png"/>及漈上茶皆有名性不寒不熱<lb/>
屠粹忠三才藻異舉巖婺茶也片片方細煎如碧乳<lb/>
江西通志茶山在廣信府城北陸羽嘗居此<lb/>
洪州西山白露鶴嶺號絶品以紫清香城者為最及雙<lb/>
井茶芽即歐陽公所云石上生茶如鳯爪者也又羅漢<lb/>
茶如荳苗因靈觀尊者自西山持至故名<lb/>
南昌府志新建縣鵞岡西有鶴嶺雲物鮮羙草木秀潤<lb/>
産名茶異於他山<lb/>
<pb n="KR3i0024_WYG_003-116a"/>
通志瑞州府出茶芽廖暹十咏呼為雀舌香焙云其餘<lb/>
臨江南安等府俱出茶廬山亦産茶<lb/>
袁州府界橋出茶今稱仰山稠平木平者佳稠平者尤<lb/>
妙<lb/>
贑州府寧都縣出林岕乃一林姓者以長指甲炒之采<lb/>
製得法香味獨絶因之得名<lb/>
名勝志茶山寺在上饒縣城北三里按圖經即廣教寺<lb/>
中有茶園數畝陸羽泉一勺羽性嗜茶環居皆植之烹<lb/>
<pb n="KR3i0024_WYG_003-116b"/>
以是泉後人遂以廣教寺為茶山寺云宋有茶山居士<lb/>
曽吉甫名㡬以兄開忤秦檜奉祠僑居此寺凡七年杜<lb/>
門不問世故<lb/>
丹霞洞天志建昌府麻姑山産茶惟山中之茶為上家<lb/>
園植者次之<lb/>
饒州府志浮梁縣陽府山冬無積雪凡物早成而茶尤<lb/>
殊異金君卿詩云聞雷已薦雞鳴笋未雨先嘗雀舌茶<lb/>
以其地暖故也<lb/>
<pb n="KR3i0024_WYG_003-117a"/>
通志南康府出匡茶香味可愛茶品之最上者<lb/>
九江府彭澤縣九都山出茶其味畧似六安<lb/>
廣輿記徳化茶出九江府又崇義縣多産茶<lb/>
吉安府志龍泉縣匡山有苦齋章溢所居四面峭壁其<lb/>
下多白雲上多北風植物之味皆苦野蜂巢其間采花<lb/>
蘂作蜜味亦苦其茶苦於常茶<lb/>
羣芳譜太和山騫林茶初泡極苦澀至三四泡清香特<lb/>
異人以為茶寳<lb/>
<pb n="KR3i0024_WYG_003-117b"/>
福建通志福州泉州建寧延平興化汀州邵武諸府俱<lb/>
産茶<lb/>
合璧事類建州出大片方山之芽如紫筍片大極硬須<lb/>
湯浸之方可碾治頭痛江東老人多服之<lb/>
天下名山記鼔山半巖茶色香風味當為閩中第一<lb/>
不讓虎邱龍井也雨前者毎兩僅十錢其價亷甚一云<lb/>
前朝毎嵗進貢至楊文敏當國始奏罷之然近來官取<lb/>
其擾甚於進貢矣<lb/>
<pb n="KR3i0024_WYG_003-118a"/>
栢巖福州茶也巖即栢梁臺<lb/>
興化府志仙遊縣出鄭宅茶真者無㡬大都以贋者雜<lb/>
之雖香而味薄<lb/>
陳懋仁泉南雜志清源山茶青翠芳馨超軼天池之上<lb/>
南安縣英山茶精者可亞虎邱惜所産不若清源之多<lb/>
也閩地氣暖桃李冬花故茶較吳中差早<lb/>
延平府志㯶毛茶出南平縣半巖者佳<lb/>
建寧府志北苑在郡城東先是建州貢茶首稱北苑龍<lb/>
<pb n="KR3i0024_WYG_003-118b"/>
團而武夷石乳之名未著至元時設塲於武夷遂與北<lb/>
苑並稱今則但知有武夷不知有北苑矣吴越間人頗<lb/>
不足閩茶而甚艶北苑之名不知北苑實在閩也<lb/>
宋無名氏北苑别録建安之東三十里有山曰鳯凰其下<lb/>
直北苑旁聨諸焙厥土赤壤厥茶惟上上太平興國中<lb/>
初為御焙嵗模龍鳯以羞貢篚葢表珍異慶厯中漕臺<lb/>
益重其事品數日増制度日精厥今茶自北苑上者獨<lb/>
冠天下非人間所可得也方其春蟲震蟄羣夫雷動一<lb/>
<pb n="KR3i0024_WYG_003-119a"/>
時之盛誠為大觀故建人謂至建安而不詣北苑與不<lb/>
至者同僕因攝事得研究其始末姑摭其大概修為十<lb/>
餘類目曰北苑别録云<lb/>
　　御園<lb/>
　　　九窠十二隴　麥窠　　　　　壤園<lb/>
　　　龍游窠　　　小苦竹　　　　苦竹裏<lb/>
　　　雞藪窠　　　苦竹　　　　　苦竹源<lb/>
　　　鼯䑕窠　　　教練隴　　　　鳯凰山<lb/>
<pb n="KR3i0024_WYG_003-119b"/>
　　　大小焊　　　横坑　　　　　猿游隴<lb/>
　　　張坑　　　　帶園　　　　　焙東<lb/>
　　　中歴　　　　東際　　　　　西際<lb/>
　　　官平　　　　石碎窠　　　　上下官坑<lb/>
　　　虎膝窠　　　樓隴　　　　　蕉窠<lb/>
　　　新園　　　　天樓基　　　　院坑<lb/>
　　　曽坑　　　　黄際　　　　　馬安山<lb/>
　　　林園　　　　和尚園　　　　黄淡窠<lb/>
<pb n="KR3i0024_WYG_003-120a"/>
　　　吴彦山　　　羅漢山　　　　水桑窠<lb/>
　　　銅塲　　　　師如園　　　　靈滋<lb/>
　　　苑馬園　　　髙畬　　　　　大窠頭<lb/>
　　　小山<lb/>
　　　　右四十六所廣袤三十餘里自官平而上為<lb/>
　　　　内園官坑而下為外園方春靈芽萌拆先民<lb/>
　　　　焙十餘日如九窠十二隴龍游窠小苦竹張<lb/>
　　　　坑西際又為禁園之先也<lb/>
<pb n="KR3i0024_WYG_003-120b"/>
東溪試茶録舊記建安郡官焙三十有八丁氏舊録云<lb/>
官私之焙千三百三十有六而獨記官焙三十二東山<lb/>
之焙十有四北苑龍焙一乳橘内焙二乳橘外焙三重<lb/>
院四壑嶺五渭源六范源七蘇口八東宫九石坑十連<lb/>
溪十一香口十二火梨十三開山十四南溪之焙十有<lb/>
二下瞿一濛洲東二汾東三南溪四斯源五小香六際<lb/>
㑹七謝坑八沙龍九南香十中瞿十一黄熟十二西溪<lb/>
之焙四慈善西一慈善東二慈恵三船坑四北山之焙<lb/>
<pb n="KR3i0024_WYG_003-121a"/>
二慈善東一豐樂二　外有曽坑石坑壑源葉源佛嶺<lb/>
沙溪等處惟壑源之茶甘香特勝<lb/>
茶之名有七一曰白茶民間大重出於近嵗園焙時有<lb/>
之地不以山川逺近發不以社之先後芽葉如紙民間<lb/>
以為茶瑞取其第一者為鬭茶次曰柑葉茶樹髙丈餘<lb/>
徑頭七八寸葉厚而圓狀如柑橘之葉其芽發即肥乳<lb/>
長二寸許為食茶之上品三曰早茶亦類柑葉發常先<lb/>
春民間採製為試焙者四曰細葉茶葉比柑葉細薄樹<lb/>
<pb n="KR3i0024_WYG_003-121b"/>
髙者五六尺芽短而不肥乳今生沙溪山中葢土薄而<lb/>
不茂也五曰稽茶葉細而厚宻芽晚而青黄六曰晚茶<lb/>
蓋稽茶之類發比諸茶較晚生於社後七曰叢茶亦曰<lb/>
叢生茶髙不數尺一嵗之間發者數四貧民取以為利<lb/>
品茶要録壑源沙溪其地相背而中隔一嶺其去無數<lb/>
里之遙然茶産頓殊有能出力移裁植之亦為風土所<lb/>
化竊嘗怪茶之為草一物耳其勢必猶得地而後異豈<lb/>
水絡地脉偏鍾粹於壑源而御焙占此大岡巍隴神物<lb/>
<pb n="KR3i0024_WYG_003-122a"/>
伏䕶得其餘䕃耶何其甘芳精至而羙擅天下也觀夫<lb/>
春雷一鳴筠籠纔起售者已擔簦挈槖於其門或先期<lb/>
而散留金錢或茶纔入笪而爭酬所直故壑源之茶常<lb/>
不足容所求其有桀猾之園民隂取沙溪茶葉雜就家<lb/>
棬而製之人耳其名睨其規模之相若不能原其實者<lb/>
葢有之矣凡壑源之茶售以十則沙溪之茶售以五其<lb/>
直大率倣此然沙溪之園民亦勇於覔利或雜以松黄<lb/>
飾其首面凡肉理怯薄體輕而色黄者試時鮮白不能<lb/>
<pb n="KR3i0024_WYG_003-122b"/>
久泛香薄而味短者沙溪之品也凡肉理實厚質體堅<lb/>
而色紫試時泛盞凝久香滑而味長者壑源之品也<lb/>
潛確類書歴代貢茶以建寧為上有龍團鳯團石乳滴<lb/>
乳緑昌明頭骨次骨末骨鹿骨山挺等名而宻雲龍最<lb/>
髙皆碾屑作餅至國朝始用芽茶曰探春曰先春曰次<lb/>
春曰紫筍而龍鳯團皆廢矣<lb/>
名勝志北苑茶園屬甌寧縣舊經云偽閩龍啓中里人<lb/>
張暉以所居北苑地宜茶悉獻之官其名始著<lb/>
<pb n="KR3i0024_WYG_003-123a"/>
三才藻異石巖白建安能仁寺茶也生石縫間<lb/>
建寧府屬浦城縣江郎山出茶即名江郎茶<lb/>
武夷山志前朝不貴閩茶即貢者亦只備宫中涴濯甌<lb/>
盞之需貢使類以價貨京師所有者納之間有採辦皆<lb/>
劍津廖地産非武夷也黄冠毎市山下茶登山貿之人<lb/>
莫能辨<lb/>
茶洞在接笋峯側洞門甚隘内境夷曠四週皆穹崖壁<lb/>
立土人種茶視他處為最盛<lb/>
<pb n="KR3i0024_WYG_003-123b"/>
崇安殷令招黄山僧以松蘿法製建茶真堪並駕人甚<lb/>
珍之時有武夷松蘿之目<lb/>
王梓茶説武夷山週迴百二十里皆可種茶茶性他産<lb/>
多寒此獨性温其品有二在山者為巖茶上品在地者<lb/>
為洲茶次之香清濁不同且泡時巖茶湯白洲茶湯紅<lb/>
以此為别雨前者為頭春稍後為二春再後為三春又<lb/>
有秋中採者為秋露白最香須種植採摘烘焙得宜則<lb/>
香味兩絶然武夷本石山峯巒載土者寥寥故所産無<lb/>
<pb n="KR3i0024_WYG_003-124a"/>
㡬若洲茶所在皆是即隣邑近多栽植運至山中及星<lb/>
村墟市賈售皆冐充武夷更有安溪所産尤為不堪或<lb/>
品嘗其味不甚貴重者皆以假亂真誤之也至於蓮子<lb/>
心白毫皆洲茶或以木蘭花熏成欺人不及巖茶逺矣<lb/>
張大復梅花筆談經云嶺南生福州建州今武夷所産<lb/>
其味極佳葢以諸峯拔立正陸羽所云茶上者生爛石<lb/>
中者耶<lb/>
草堂雜録武夷山有三味茶苦酸甜也别是一種飲之<lb/>
<pb n="KR3i0024_WYG_003-124b"/>
味果屢變相傳能解酲消脹然采製甚少售者亦稀<lb/>
隨見録武夷茶在山上者為巖茶水邊者為洲茶巖茶<lb/>
為上洲茶次之巖茶北山者為上南山者次之南北兩<lb/>
山又以所産之巖名為名其最佳者名曰工夫茶工夫<lb/>
之上又有小種則以樹名為名毎株不過數兩不可多<lb/>
得洲茶名色有蓮子心白毫紫毫龍鬚鳯尾花香蘭香<lb/>
清香奧香選芽漳芽等類<lb/>
廣輿記泰寧茶出邵武府<lb/>
<pb n="KR3i0024_WYG_003-125a"/>
福寧州大姥山出茶名緑雪芽<lb/>
湖廣通志武昌茶出通山者上崇陽蒲圻者次之<lb/>
廣輿記崇陽縣龍泉山周二百里山有洞好事者持炬<lb/>
而入行數十歩許坦平如室可容千百衆石渠流泉清<lb/>
冽鄉人號曰魯溪巖産茶甚甘羙<lb/>
天下名勝志湖廣江夏縣洪山舊名東山茶譜云鄂州<lb/>
東山出茶黒色如韭食之已頭痛<lb/>
武昌郡志茗山在蒲圻縣北十五里産茶又大冶縣亦<lb/>
<pb n="KR3i0024_WYG_003-125b"/>
有茗山<lb/>
荆州土地記武陵七縣通出茶最好<lb/>
岳陽風土記㴩湖諸山舊出茶謂之㴩湖茶李肇所謂<lb/>
岳州㴩湖之含膏是也唐人極重之見於篇什今人不<lb/>
甚種植惟白鶴僧園有千餘本土地頗類北苑所出茶<lb/>
一嵗不過一二十觔土人謂之白鶴茶味極甘香非他<lb/>
處草茶可比並茶園地色亦相類但土人不甚植爾<lb/>
通志長沙茶陵州以地居茶山之隂因名昔炎帝葬於<lb/>
<pb n="KR3i0024_WYG_003-126a"/>
茶山之野茶山即雲陽山其陵谷間多生茶茗故也<lb/>
長沙府出茶名安化茶辰州茶出溆浦彬州亦出茶<lb/>
類林新咏長沙之石楠葉摘芽為茶名欒茶可治頭風<lb/>
湘人以四月四日摘楊桐草搗其汁拌米而蒸猶餻糜<lb/>
之類必啜此茶乃去風也<lb/>
合璧事類潭郡之間有渠江中出茶而多毒蛇猛獸鄉<lb/>
人每年采擷不過十五六觔其色如鐵而芳香異常烹<lb/>
之無脚<lb/>
<pb n="KR3i0024_WYG_003-126b"/>
湘潭茶味畧似普洱土人名曰芙蓉茶<lb/>
茶事拾遺潭州有鐵色夷陵有壓磚<lb/>
通志靖州出茶油蘄水有茶山産茶<lb/>
河南通志羅山茶出河南汝寧府信陽州<lb/>
桐柏山志瀑布山一名紫凝山産大葉茶<lb/>
山東通志兖州府費縣蒙山石巔有花如茶土人取而<lb/>
製之其味清香逈異他茶貢茶之異品也<lb/>
輿志蒙山一名東山上有白雲巖産茶亦稱蒙頂<hi>王草堂云</hi>
<pb n="KR3i0024_WYG_003-127a"/>
<hi>乃石上之苔為之非茶類也</hi>
廣東通志廣州韶州南雄肇慶各府及羅定州俱産茶<lb/>
西樵山在郡城西一百二十里峰巒七十有二唐末詩<lb/>
人曹松移植顧渚茶於此居人遂以茶為生業<lb/>
韶州府曲江縣曹溪茶嵗可三四採其味清甘<lb/>
潮州大埔縣肇慶恩平縣俱有茶山徳慶州有茗山欽<lb/>
州靈山縣亦有茶山<lb/>
吳陳琰曠園雜志端州白雲山出雲獨奇山故蒔茶在<lb/>
<pb n="KR3i0024_WYG_003-127b"/>
絶壁嵗不過得一石許價可至百金<lb/>
王草堂雜録粤東珠江之南産茶曰河南茶潮陽有鳯<lb/>
山茶樂昌有毛茶長樂有石茗瓊州有靈茶烏藥茶云<lb/>
嶺南雜記廣南出苦䔲茶俗呼為苦丁非茶也茶大如<lb/>
掌一片入壺其味極苦少則反有甘味噙嚥利咽喉之<lb/>
症功並山豆根<lb/>
化州有琉璃茶出琉璃菴其産不多香與峒岕相似僧<lb/>
人奉客不及一兩<lb/>
<pb n="KR3i0024_WYG_003-128a"/>
羅浮有茶産於山頂石上剥之如蒙山之石茶其香倍<lb/>
於廣岕不可多得<lb/>
南越志龍川縣出臯盧味苦澀南海謂之過盧<lb/>
陜西通志漢中府興安州等處産茶如金州石泉漢隂<lb/>
平利西鄉諸縣各有茶園他郡則無<lb/>
四川通志四川産茶州縣凡二十九處成都府之資陽<lb/>
安縣灌縣石泉崇慶等重慶府之南川黔江鄷都武隆<lb/>
彭水等䕫州府之建始開縣等及保寧府遵義府嘉定<lb/>
<pb n="KR3i0024_WYG_003-128b"/>
州瀘州雅州烏蒙等處<lb/>
東川茶有神泉獸目卭州茶曰火井<lb/>
華陽國志涪陵無蠶桑惟出茶丹漆蜜蠟<lb/>
華夷花木考蒙頂茶受陽氣全故芳香唐李徳裕入蜀<lb/>
得蒙餅以沃於湯瓶之上移時盡化乃騐其真蒙頂又<lb/>
有五花茶其片作五出<lb/>
毛文錫茶譜蜀州晉原洞口横原珠江青城有横芽雀舌<lb/>
鳥觜麥顆葢取其嫩芽所造以形似之也又有片甲蟬<lb/>
<pb n="KR3i0024_WYG_003-129a"/>
翼之異片甲者早春黄芽其葉相抱如片甲也蟬翼者<lb/>
其葉嫩薄如蟬翼也皆散茶之最上者<lb/>
東齋紀事蜀雅州蒙頂産茶最佳其生最晚每至春夏<lb/>
之交始出常有雲霧覆其上若有神物䕶持之<lb/>
羣芳譜峽州茶有小江園碧磵<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>明月房茱萸<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>等<lb/>
陸平泉茶寮記事蜀雅州蒙頂上有火前茶最好謂禁<lb/>
火以前採者後者謂之火後茶有露芽榖芽之名<lb/>
述異記巴東有真香茗其花白色如薔薇煎服令人不<lb/>
<pb n="KR3i0024_WYG_003-129b"/>
眠能誦無忘<lb/>
廣輿記峩嵋山茶其味初苦而終甘又瀘州茶可療風<lb/>
疾又有一種烏茶出天全六畨招討使司境内<lb/>
王新城隴蜀餘聞蒙山在名山縣西十五里有五峯最<lb/>
髙者曰上清峯其巔一石大如數間屋有茶七株生石<lb/>
上無縫罅云是甘露大師手植毎茶時葉生智炬寺僧<lb/>
輒報有司往視籍記其葉之多少采製纔得數錢許明<lb/>
時貢京師僅一錢有奇環石别有數十株曰陪茶則供<lb/>
<pb n="KR3i0024_WYG_003-130a"/>
藩府諸司之用而已其旁有泉恒用石覆之味清妙在<lb/>
恵泉之上<lb/>
雲南記名山縣出茶有山曰蒙山聨延數十里在西南<lb/>
按拾遺志尚書所謂蔡蒙旅平者蒙山也在雅州凡蜀<lb/>
茶盡在此<lb/>
雲南通志茶山在元江府城西北普洱界太華山在雲<lb/>
南府西産茶色似松蘿名曰太華茶<lb/>
普洱茶出元江府普洱山性温味香兒茶出永昌府俱<lb/>
<pb n="KR3i0024_WYG_003-130b"/>
作團又感通茶出大理府㸃蒼山感通寺<lb/>
續博物志威逺州即唐南詔銀生府之地諸山出茶收<lb/>
採無時雜椒薑烹而飲之<lb/>
廣輿記雲南廣西府出茶又灣甸州出茶其境内孟通<lb/>
山所産亦類陽羡茶榖雨前採者香<lb/>
曲靖府出茶子叢生單葉子可作油<lb/>
許鶴沙滇行紀程滇中陽山茶絶類松蘿<lb/>
天中記容州黄家洞出竹茶其葉如嫩竹土人採以作<lb/>
<pb n="KR3i0024_WYG_003-131a"/>
飲甚甘羙<hi>廣西容縣唐容州</hi>
貴州通志貴陽府産茶出龍里東苗坡及陽寳山土人<lb/>
製之無法味不佳近亦有採芽以造者稍可供啜威寧<lb/>
府茶出平逺産巖間以法製之味亦佳<lb/>
地圖綜要貴州新添軍民衛産茶平越軍民衛亦出茶<lb/>
研北雜志交趾出茶如緑苔味辛烈名曰登北人重譯<lb/>
名茶曰釵<lb/>
　<lb/>
<pb n="KR3i0024_WYG_003-131b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續茶經卷下之四<lb/>
<pb n="KR3i0024_WYG_003-132a"/>
欽定四庫全書<lb/>
　續茶經卷下之五<lb/>
　　　　　　　　　　　候補主事陸廷燦撰<lb/>
　　九茶之畧<lb/>
茶事著述名目<lb/>
　　茶經三巻　　　　唐太子文學陸羽撰<lb/>
　　茶記三卷　　　　　前人<hi>見國史經籍志</hi>
　　顧渚山記二卷　　　前人<lb/>
<pb n="KR3i0024_WYG_003-132b"/>
　煎茶水記一卷　　　江州刺史張又新撰<lb/>
　采茶録三卷　　　　温庭筠撰<lb/>
　補茶事　　　　　　太原温從雲　武威叚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之<lb/>
　茶訣三卷　　　　　釋皎然撰<lb/>
　茶述　　　　　　　裴汶<lb/>
　茶譜一卷　　　　　偽蜀毛文錫<lb/>
　大觀茶論二十篇　　宋徽宗撰<lb/>
　建安茶録三卷　　　丁謂撰<lb/>
<pb n="KR3i0024_WYG_003-133a"/>
　試茶録二卷　　　　蔡襄撰<lb/>
　進茶録一卷　　　　　前人<lb/>
　品茶要録一巻　　　建安黄儒撰<lb/>
　建安茶記一卷　　　吕惠卿撰<lb/>
　北苑拾遺一卷　　　劉异撰<lb/>
　北苑煎茶法　　　　　前人<lb/>
　東溪試茶録　　　　宋子安集一作朱子安<lb/>
　補茶經一卷　　　　周絳撰<lb/>
<pb n="KR3i0024_WYG_003-133b"/>
　又一卷　　　　　　　前人<lb/>
　北苑總録十二卷　　曾伉録<lb/>
　茶山節對一卷　　　攝衢州長史蔡宗顔撰<lb/>
　茶譜遺事一卷　　　　前人<lb/>
　宣和北苑貢茶録　　建陽熊蕃撰<lb/>
　宋朝茶法　　　　　沈括<lb/>
　茶論　　　　　　　　前人<lb/>
　北苑别録一卷　　　趙汝礪撰<lb/>
<pb n="KR3i0024_WYG_003-134a"/>
　北苑别録　　　　　無名氏<lb/>
　造茶雜録　　　　　張文規<lb/>
　茶雜文一卷　　　　集古今詩及茶者<lb/>
　壑源茶録一卷　　　章炳文<lb/>
　北苑别録　　　　　熊克<lb/>
　龍焙美成茶録　　　范逵<lb/>
　茶法易覽十卷　　　沈立<lb/>
　建茶論　　　　　　羅大經<lb/>
<pb n="KR3i0024_WYG_003-134b"/>
　煮茶泉品　　　　　葉清臣<lb/>
　十友譜茶譜　　　　失名<lb/>
　品茶一篇　　　　　陸魯山<lb/>
　續茶譜　　　　　　桑莊茹芝<lb/>
　茶録　　　　　　　張源<lb/>
　煎茶七類　　　　　徐渭<lb/>
　茶寮記　　　　　　陸樹聲<lb/>
　茶譜　　　　　　　顧元慶<lb/>
<pb n="KR3i0024_WYG_003-135a"/>
　茶具圖一卷　　　　前人<lb/>
　茗笈　　　　　　　屠本畯<lb/>
　茶録　　　　　　　馮時可<lb/>
　岕山茶記　　　　　熊明遇<lb/>
　茶疏　　　　　　　許次杼<lb/>
　八牋茶譜　　　　　髙濓<lb/>
　煮泉小品　　　　　田藝衡<lb/>
　茶牋　　　　　　　屠隆<lb/>
<pb n="KR3i0024_WYG_003-135b"/>
　岕茶牋　　　　　　馮可賔<lb/>
　峒山茶系　　　　　周髙起伯髙<lb/>
　水品　　　　　　　徐獻忠<lb/>
　竹嬾茶衡　　　　　李日華<lb/>
　茶觧　　　　　　　羅廪<lb/>
　松寮茗政　　　　　卜萬祺<lb/>
　茶譜　　　　　　　錢友蘭翁<lb/>
　茶集一卷　　　　　胡文煥<lb/>
<pb n="KR3i0024_WYG_003-136a"/>
　　茶記　　　　　　吕仲吉<lb/>
　　茶箋　　　　　　聞龍<lb/>
　　岕茶别論　　　　周慶叔<lb/>
　　茶董　　　　　　夏茂卿<lb/>
　　茶説　　　　　　邢士襄<lb/>
　　茶史　　　　　　趙長白<lb/>
　　茶説　　　　　　吳從先<lb/>
　　武夷茶説　　　　𠂻仲儒<lb/>
<pb n="KR3i0024_WYG_003-136b"/>
　　茶譜　　　　　　朱碩儒<hi>見黄與堅集</hi>
　　岕茶彚鈔　　　　冐襄<lb/>
　　茶考　　　　　　徐<graphic n="KR0958" url="https://raw.githubusercontent.com/kanripo/KR-Gaiji/master/images/KR0958.png" mimeType="image/png"/>
　　羣芳譜茶譜　　　王象晉<lb/>
佩文齋廣羣芳譜茶譜<lb/>
　詩文名目<lb/>
　　杜毓荈賦<lb/>
　　顧况茶賦<lb/>
<pb n="KR3i0024_WYG_003-137a"/>
　吳淑茶賦<lb/>
　李文簡茗賦<lb/>
　梅堯臣南有佳茗賦<lb/>
　黄庭堅煎茶賦<lb/>
　程宣子茶銘<lb/>
　曹暉茶銘<lb/>
　蘇<graphic n="KR1771" url="https://raw.githubusercontent.com/kanripo/KR-Gaiji/master/images/KR1771.png" mimeType="image/png"/>仙芽傳<lb/>
　湯悦森伯傳<lb/>
<pb n="KR3i0024_WYG_003-137b"/>
　蘇軾葉嘉傳<lb/>
　支廷訓湯藴之傳<lb/>
　徐巖泉六安州茶居士傳<lb/>
　吕温三月三日茶晏序<lb/>
　熊禾北苑茶焙記<lb/>
　趙孟熧武夷山茶塲記<lb/>
　暗都剌喊山臺記<lb/>
　文德翼廬山免給茶引記<lb/>
<pb n="KR3i0024_WYG_003-138a"/>
　茅一相茶譜序<lb/>
　清虛子茶論<lb/>
　何恭茶議<lb/>
　汪可立茶經後序<lb/>
　吳旦茶經跋<lb/>
　童承叙論茶經書<lb/>
　趙觀煑泉小品序<lb/>
詩文摘句<lb/>
<pb n="KR3i0024_WYG_003-138b"/>
合璧事類龍溪除起宗制有云必能為我講摘山之制<lb/>
得充厩之良<lb/>
胡文恭行孫諮制有云領算商車典領茗軸<lb/>
唐武元衡有謝賜新火及新茶表劉禹錫栁宗元有代<lb/>
武中承謝賜新茶表<lb/>
韓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>為田神玉謝賜茶表有味足蠲邪助其正直香堪<lb/>
愈疾沃以勤勞吳主禮賢方聞置茗晉臣愛客纔有分<lb/>
茶之句<lb/>
<pb n="KR3i0024_WYG_003-139a"/>
宋史李稷重秋葉黄花之禁<lb/>
宋通商茶法詔乃歐陽修筆代福建提舉茶事謝上表<lb/>
乃洪邁筆<lb/>
謝宗謝茶啓比丹丘之仙芽勝烏程之御荈不止味同<lb/>
露液白况霜華豈可為酪蒼頭便應代酒從事<lb/>
茶榜雀舌初調玉盌分時茶思徤龍團搥碎金渠碾處<lb/>
睡魔降<lb/>
劉言史與孟郊洛北野泉上煎茶有詩<lb/>
<pb n="KR3i0024_WYG_003-139b"/>
僧皎然尋陸羽不遇有詩<lb/>
白居易有睡後茶興憶楊同州詩<lb/>
皇甫曽有送陸羽採茶詩<lb/>
劉禹錫石園蘭若試茶歌有云欲知花乳清冷味湏是<lb/>
眠雲跂石人<lb/>
鄭谷峽中嘗茶詩入座半甌輕泛緑開緘數片淺含黄<lb/>
杜牧茶山詩山實東南秀茶稱瑞草魁<lb/>
施肩吾詩茶為滌煩子酒為忘憂君<lb/>
<pb n="KR3i0024_WYG_003-140a"/>
秦韜玉有採茶歌<lb/>
顔真卿有月夜啜茶聨句詩<lb/>
司空圖詩碾盡明昌幾角茶<lb/>
李羣玉詩客有衡山隠遺余石廪茶<lb/>
李郢酬友人春暮寄枳花茶詩<lb/>
蔡襄有北苑茶壟採茶造茶試茶詩五首<lb/>
朱熹集香茶供飬黄栢長老悟公塔有詩<lb/>
文公茶坂詩㩦籝北嶺西採葉供茗飲一啜夜窻寒跏<lb/>
<pb n="KR3i0024_WYG_003-140b"/>
趺謝衾枕<lb/>
蘇軾有和錢安道寄惠建茶詩<lb/>
坡仙食飲録有問大冶長老乞桃花茶栽詩<lb/>
韓駒集謝人送鳯團茶詩白髪前朝舊史官風爐煑茗<lb/>
暮江寒蒼龍不復從天下拭淚看君小鳯團<lb/>
蘇轍有咏茶花詩二首有云細嚼花鬚味亦長新芽一<lb/>
粟葉間藏<lb/>
孔平仲夢錫惠墨答以蜀茶有詩<lb/>
<pb n="KR3i0024_WYG_003-141a"/>
岳珂茶花盛放滿山詩有潔躬淡薄隠君子苦口森嚴<lb/>
大丈夫之句<lb/>
趙抃集次謝許少卿寄卧龍山茶詩有越芽逺寄入都<lb/>
時詶唱争誇互見詩之句<lb/>
文彦博詩舊譜最稱蒙頂味露芽雲液勝醍醐<lb/>
張文規詩明月峽中茶始生明月峽與顧渚聫屬茶生<lb/>
其間者尤為絶品<lb/>
孫覿有飲修仁茶詩<lb/>
<pb n="KR3i0024_WYG_003-141b"/>
韋處厚茶嶺詩顧渚吳霜絶蒙山蜀信稀千叢因此始<lb/>
含露紫茸肥<lb/>
周必大集胡邦衡生日以詩送北苑八銙日注二瓶賀<lb/>
客稱觴滿冠霞懸知酒渴正思茶尚書八餅分閩焙主<lb/>
簿䨇瓶揀越芽又有次韻王少府送焦坑茶詩<lb/>
陸放翁詩寒泉自換菖蒲水活火閒煎橄欖茶又村舍<lb/>
雜書東山石上茶鷹爪初脱韝雪落紅絲磑香動銀毫<lb/>
甌爽如聞至言餘味終日留不知葉家白亦復有此否<lb/>
<pb n="KR3i0024_WYG_003-142a"/>
劉詵詩鸚鵡茶香堪供客荼䕷酒熟足娛親<lb/>
王禹偁茶園詩茂育知天意甄收荷主恩沃心同直諫<lb/>
苦口類嘉言<lb/>
梅堯臣集宋著作寄鳯茶詩團為蒼玉璧隠起雙飛鳯<lb/>
獨應近日頒豈得常寮共又李求仲寄建溪洪井茶七<lb/>
品云忽有西山使始遺七品茶末品無水暈六品無沉<lb/>
柤五品散雲脚四品浮粟花三品若瓊乳二品罕所加<lb/>
絶品不可議甘香焉等差又答宣城梅主簿遺鴉山茶<lb/>
<pb n="KR3i0024_WYG_003-142b"/>
詩云昔觀唐人詩茶咏鴉山嘉鴉啣茶子生遂同山名鴉<lb/>
又有七寳茶詩云七物甘香雜蕊茶浮花泛緑亂於霞<lb/>
啜之始覺君恩重休作尋常一等誇又吳正仲餉新茶<lb/>
沙門頴公遺碧霄峯茗俱有吟咏<lb/>
戴復古謝史石窻送酒并茶詩曰遺來二物應時須客<lb/>
子行厨用有餘午困政需茶料理春愁全仗酒消除<lb/>
費氏宫詞近被宫中知了事每來隨駕使煎茶<lb/>
楊廷秀有謝木舍人送講筵茶詩<lb/>
<pb n="KR3i0024_WYG_003-143a"/>
葉適有寄謝王文叔送真日鑄茶詩云誰知真苦澁黯<lb/>
淡發竒光<lb/>
杜本武夷茶詩春從天上來噓咈通寰海納納此中藏<lb/>
萬斛珠蓓蕾<lb/>
劉秉忠嘗雲芝茶詩云鐵色皺皮帶老霜含英咀美入<lb/>
詩腸<lb/>
髙啓有月團茶歌又有茶軒詩<lb/>
楊慎有和章水部沙坪茶歌沙坪茶出玉壘闗外實唐<lb/>
<pb n="KR3i0024_WYG_003-143b"/>
山<lb/>
董其昌贈煎茶僧詩怪石與枯槎相將度嵗華鳯團雖<lb/>
貯好只吃趙州茶<lb/>
婁堅有花朝醉後為女郎題品泉圖詩<lb/>
程嘉燧有虎丘僧房夏夜試茶歌<lb/>
南宋雜事詩云六一泉烹雙井茶<lb/>
朱隗虎丘竹枝詞官封茶地雨前開皂𨽻衙官攪似雷<lb/>
近日正堂偏體貼監茶不遣掾曹來<lb/>
<pb n="KR3i0024_WYG_003-144a"/>
綿津山人漫堂咏物有大食索耳茶盃詩云粤香泛永<lb/>
夜詩思來悠然<hi>注武夷有粤香茶</hi>
薛熙依歸集有朱新菴今茶譜序<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-144b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續茶經卷下之五<lb/>
<pb n="KR3i0024_WYG_003-145a"/>
欽定四庫全書<lb/>
　續茶經卷下之六<lb/>
　　　　　　　　　　　候補主事陸廷燦撰<lb/>
　　十茶之圖<lb/>
歴代圖畵名目<lb/>
　唐張萱有烹茶士女圖見宣和畵譜<lb/>
　唐周昉寓意丹青馳譽當代宣和御府所藏有烹茶<lb/>
　　圖一<lb/>
<pb n="KR3i0024_WYG_003-145b"/>
　五代陸滉烹茶圖一宋中興館閣儲藏<lb/>
　宋周文矩有火龍烹茶圖四煎茶圖一<lb/>
　宋李龍眠有虎阜采茶圖見題跋<lb/>
　宋劉松年絹畵盧仝煑茶圖一卷有元人跋十餘家<lb/>
　　范司理龍石藏<lb/>
　王齊翰有陸羽煎茶圖見王世懋澹園畫品<lb/>
　董逌陸羽㸃茶圖有跋<lb/>
　元錢舜舉畵陶學士雪夜煑茶圖在焦山道士郭苐<lb/>
<pb n="KR3i0024_WYG_003-146a"/>
　　　處見詹景鳯東岡𤣥覽<lb/>
　　史石窗名文卿有煑茶圖袁桷作煑茶圖詩序<lb/>
　　馮璧有東坡海南烹茶圖并詩<lb/>
　　嚴氏書畵記有杜檉居茶經圖<lb/>
　　汪珂玉珊瑚網載盧仝烹茶圖<lb/>
　　明文徴明有烹茶圖<lb/>
　　沈石田有醉茗圖題云酒邊風月與誰同陽羡春雷<lb/>
　　醉耳聾七椀便堪酬酩酊任渠髙枕夢周公<lb/>
<pb n="KR3i0024_WYG_003-146b"/>
　　沈石田有為吳匏庵寫虎丘對茶坐雨圖<lb/>
淵鑒齋書畫譜陸包山治有烹茶圖<lb/>
　<hi>補</hi>元趙松雪有宫女啜茗圖見漁洋詩話劉孔和詩<lb/>
<pb n="KR3i0024_WYG_003-147a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-147b"/>
茶具十二圖<lb/>
　韋鴻臚<lb/>
贊曰祝融司夏萬物焦爍火炎昆岡玉石俱焚爾無與<lb/>
焉乃若不使山谷之英<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>於塗炭子與有力矣上卿之<lb/>
號頗著㣲稱<lb/>
<pb n="KR3i0024_WYG_003-148a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-148b"/>
　木待制<lb/>
上應列宿萬民以濟禀性剛直摧折彊梗使隨方逐圓<lb/>
之徒不能保其身善則善矣然非佐以法曹資之樞宻<lb/>
亦莫能成厥功<lb/>
<pb n="KR3i0024_WYG_003-149a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-149b"/>
　金法曹<lb/>
柔亦不茹剛亦不吐圓機運用一皆有法使强梗者不<lb/>
得殊軌亂轍豈不韙與<lb/>
<pb n="KR3i0024_WYG_003-150a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-150b"/>
　石轉運<lb/>
抱堅質懐直心嚌嚅英華周行不怠斡摘山之利操漕<lb/>
權之重循環自常不舍正而適他雖沒齒無怨言<lb/>
<pb n="KR3i0024_WYG_003-151a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-151b"/>
　胡員外<lb/>
周旋中規而不逾其間動静有常而性苦其卓鬱結之<lb/>
患悉能破之雖中無所有而外能研究其精㣲不足以<lb/>
望圓機之士<lb/>
<pb n="KR3i0024_WYG_003-152a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-152b"/>
　羅樞宻<lb/>
機事不宻則害成今髙者抑之下者揚之使精粗不致<lb/>
於混殽人其難諸柰何矜細行而事諠譁惜之<lb/>
<pb n="KR3i0024_WYG_003-153a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-153b"/>
　宗從事<lb/>
孔門髙弟當灑掃應對事之末者亦所不棄又况能萃<lb/>
其既散拾其已遺運寸毫而使邊塵不飛功亦善哉<lb/>
<pb n="KR3i0024_WYG_003-154a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-154b"/>
　漆雕秘閣<lb/>
危而不持顛而不扶則吾斯之未能信以其弭執熱之<lb/>
患無㘭堂之覆故宜輔以寳文而親近君子<lb/>
<pb n="KR3i0024_WYG_003-155a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-155b"/>
　陶寶文<lb/>
出河濵而無苦窳經緯之象剛柔之理炳其弸中虛己<lb/>
待物不飾外貎休髙秘閣宜無愧焉<lb/>
<pb n="KR3i0024_WYG_003-156a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-156b"/>
　湯提㸃<lb/>
飬浩然之氣發沸騰之聲以執中之能輔成湯之德斟<lb/>
酌賔主間功邁仲叔圉然未免外爍之憂復有内熱之<lb/>
患柰何<lb/>
<pb n="KR3i0024_WYG_003-157a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-157b"/>
　竺副帥<lb/>
首陽餓夫毅諌於兵沸之時方今鼎揚湯能探其沸者<lb/>
幾希子之清節獨以身試非臨難不顧者疇見爾<lb/>
<pb n="KR3i0024_WYG_003-158a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-158b"/>
　司職方<lb/>
互鄉童子聖人猶與其進况端方質素經緯有理終身<lb/>
湼而不緇者此孔子所以與潔也<lb/>
<pb n="KR3i0024_WYG_003-159a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-159b"/>
竹爐并分封茶具六事<lb/>
　苦節君<lb/>
銘曰肖形天地匪冶匪陶心存活火聲帶湘濤一滴甘<lb/>
露滌我詩腸清風兩腋洞然八荒<lb/>
<pb n="KR3i0024_WYG_003-160a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-160b"/>
　苦節君行省<lb/>
茶具六事分封悉貯於此侍從苦節君於泉石山齋亭<lb/>
館間執事者故以行省名之陸鴻漸所謂都籃者此其<lb/>
是與<lb/>
<pb n="KR3i0024_WYG_003-161a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-161b"/>
　建城<lb/>
茶宜宻裹故以篛籠盛之今稱建城按茶録云建安民<lb/>
間以茶為尚故據地以城封之<lb/>
<pb n="KR3i0024_WYG_003-162a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-162b"/>
　雲屯<lb/>
泉汲於雲根取其潔也今名雲屯盖雲即泉也貯得其<lb/>
所雖與列職諸君同事而獨屯於斯豈不清髙絶俗而<lb/>
自貴哉<lb/>
<pb n="KR3i0024_WYG_003-163a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-163b"/>
　烏府<lb/>
炭之為物貎𤣥性剛遇火則威靈氣燄赫然可畏苦節<lb/>
君得此甚利於用也况其别號烏銀故特表章其所藏<lb/>
之具曰烏府不亦宜哉<lb/>
<pb n="KR3i0024_WYG_003-164a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-164b"/>
　水曹<lb/>
茶之真味藴諸旗鎗之中必浣之以水而後發也凡器<lb/>
物用事之餘未免殘瀝㣲垢皆賴水沃盥因名其器曰<lb/>
水曹<lb/>
<pb n="KR3i0024_WYG_003-165a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-165b"/>
　器局<lb/>
一應茶具收貯於器局供役苦節君者故立名管之<lb/>
<pb n="KR3i0024_WYG_003-166a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-166b"/>
　品司<lb/>
茶欲啜時入以笋欖𤓰仁芹蒿之屬則清而且佳因命<lb/>
湘君設司檢束<lb/>
<pb n="KR3i0024_WYG_003-167a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-167b"/>
羅先登續文房圖贊<lb/>
　玉川先生<lb/>
毓秀蒙頂蜚英玉川搜攪胸中書傳五千儒素家風清<lb/>
淡滋味君子之交其淡如水<lb/>
<pb n="KR3i0024_WYG_003-168a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_003-168b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續茶經卷下之六<lb/>
</p>
<p>
</p>
  </div>
</body>
</text>
</TEI>
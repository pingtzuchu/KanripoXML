<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>續茶經附録</head> <lb/>
    <p>
<pb n="KR3i0024_WYG_004-1a"/>
欽定四庫全書<lb/>
　續茶經附録<lb/>
　　　　　　　　　　　候補主事陸廷燦撰<lb/>
　　茶法<lb/>
唐書德宗納户部侍郎趙贊議税天下茶漆竹木十取<lb/>
一以為常平本錢及出奉天乃悼悔下詔亟罷之及朱<lb/>
泚平佞臣希意興利者益進貞元八年以水災减税明<lb/>
年諸道鹽鐵使張滂奏出茶州縣若山及商人要路以<lb/>
<pb n="KR3i0024_WYG_004-1b"/>
三等定估十税其一自是嵗得錢四十萬緡穆宗即位<lb/>
鹽鐵使王播圖寵以自幸乃增天下茶税率百錢增五<lb/>
十天下茶加斤至二十兩播又奏加取焉右拾遺李珏<lb/>
上疏謂𣙜率本濟軍興而税茶自貞元以來方有之天<lb/>
下無事忽厚歛以傷國體一不可茗為人飲鹽粟同資<lb/>
若重税之售必髙其弊先及貧下二不可山澤之産無<lb/>
定數程斤論税以售多為利若騰價則市者寡其税幾<lb/>
何三不可其後王涯判二使置㩁茶使徙民茶樹于官<lb/>
<pb n="KR3i0024_WYG_004-2a"/>
塲焚其舊積者天下大怨令狐楚代為鹽鐵使兼摧茶<lb/>
使復令納㩁加價而已李石為相以茶税皆歸鹽鐵復<lb/>
貞元之制武宗即位崔珙又增江淮茶税是時茶商所<lb/>
過州縣有重税或奪掠舟車露積雨中諸道置邸以收<lb/>
税謂之踏地錢大中初轉運使裴休著條約私鬻如法<lb/>
論罪天下税茶増倍貞元江淮茶為大模一斤至五十<lb/>
兩諸道鹽鐵使于悰每斤增税錢五謂之剩茶錢自是<lb/>
斤兩復舊<lb/>
<pb n="KR3i0024_WYG_004-2b"/>
元和十四年歸光州茶園于百姓從刺史房克讓之請<lb/>
也<lb/>
裴休領諸道鹽鐵轉運使立税茶十二法人以為便<lb/>
藩鎮劉仁恭禁南方茶自擷山為茶號山曰大恩以邀<lb/>
利<lb/>
何易于為益昌令鹽鐵官㩁取茶利詔下所司毋敢隠<lb/>
易于視詔曰益昌人不征茶且不可活矧厚賦毒之乎<lb/>
命吏閣詔吏曰天子詔何敢拒吏坐死公得免竄耶易<lb/>
<pb n="KR3i0024_WYG_004-3a"/>
于曰吾敢愛一身移暴于民乎亦不使罪及爾曹即自<lb/>
焚之觀察使素賢之不劾也<lb/>
陸贄為宰相以賦役煩重上疏云天災流行四方代有<lb/>
税茶錢積户部者宜計諸道户口均之<lb/>
五代史楊行宻字化源議出鹽茗俾民輸帛幕府髙朂<lb/>
曰創破之餘不可以加歛且帑貲何患不足若悉我所<lb/>
有以易四鄰所無不積財而自有餘矣行宻納之<lb/>
宋史𣙜茶之制擇要㑹之地曰江陵府曰真州曰海州<lb/>
<pb n="KR3i0024_WYG_004-3b"/>
曰漢陽軍曰無為軍曰蘄之蘄口為𣙜貨務六初京城<lb/>
建安襄復州皆有務後建安襄復之務廢京城務雖存<lb/>
但㑹給交鈔徃還而不積茶貨在淮南則蘄黄廬舒光<lb/>
夀六州官自為塲置吏總謂之山塲者十三六州採茶<lb/>
之民皆𨽻焉謂之園戸嵗課作茶輸租餘則官悉市之<lb/>
總為嵗課八百六十五萬餘斤其出鬻者皆就本塲在<lb/>
江南則宣歙江池饒信洪撫筠袁十州廣德興國臨江<lb/>
建昌南康五軍兩浙則杭蘇明越婺處温台湖常衢睦<lb/>
<pb n="KR3i0024_WYG_004-4a"/>
十二州荆湖則江陵府潭灃鼎鄂岳歸峽七州荆門軍<lb/>
福建則建劍二州嵗如山塲輸租折税緫為嵗課江南<lb/>
百二十七萬餘斤兩浙百二十七萬九千餘斤荆湖二<lb/>
百四十七萬餘斤福建三十九萬三千餘斤悉從六𣙜<lb/>
貨務鬻之茶有二類曰片茶曰散茶片茶蒸造實棬模<lb/>
中串之唯建劍則既蒸而研編竹為格置焙室中最為<lb/>
精潔他處不能造有龍鳯石乳白乳之類十二等以充<lb/>
嵗貢及邦國之用其出䖍袁饒池光歙潭岳辰灃州江<lb/>
<pb n="KR3i0024_WYG_004-4b"/>
陵府興國臨江軍有仙芝玉津先春緑芽之類二十六<lb/>
等兩浙及宣江鼎州又以上中下或苐一至苐五為號<lb/>
散茶出淮南歸州江南荆湖有龍溪雨前雨後之類十<lb/>
一等江浙又有上中下或苐一等至苐五為號者民之<lb/>
欲茶者售於官給其食用者謂之食茶出境者則給劵<lb/>
商賈貿易入錢若金帛京師𣙜貨務以射六務十三塲<lb/>
願就東南入錢若金帛者聼凡民茶匿不送官及私販<lb/>
鬻者沒入之計其直論罪園戸輙毁敗茶樹者計所出<lb/>
<pb n="KR3i0024_WYG_004-5a"/>
茶論如法民造温桑為茶比犯真茶計直十分論二分<lb/>
之罪主吏私以官茶貿易及一貫五百者死自後定法<lb/>
務從輕减太平興國二年主吏盗官茶販鬻錢三貫以<lb/>
上黥靣送闕下淳化三年論直十貫以上黥靣配本州<lb/>
牢城廵防卒私販茶依舊條加一等論凡結徒持仗販<lb/>
易私茶遇官司擒捕抵拒者皆死太平興國四年詔鬻<lb/>
偽茶一斤杖一百二十斤以上棄市<hi>厥後更改不一載全史</hi>
陳恕為三司使將立茶法召茶商數十人俾條陳利害<lb/>
<pb n="KR3i0024_WYG_004-5b"/>
第為三等具奏太祖曰吾視上等之説取利太深此可<lb/>
行于商賈不可行于朝廷下等之説固滅裂無取惟中<lb/>
等之説公私皆濟吾裁損之可以經乆行之數年公用<lb/>
足而民富實<lb/>
太祖開寶七年有司以湖南新茶異于常嵗請髙其價<lb/>
以鬻之太祖曰道則善毋乃重困吾民乎即詔苐復舊<lb/>
制勿増價值<lb/>
煕寧三年熙河運使以嵗計不足乞以官茶博糴每茶<lb/>
<pb n="KR3i0024_WYG_004-6a"/>
三斤易粟一斛其利甚溥朝廷謂茶馬司本以博馬不<lb/>
可以博糴于茶馬司嵗額外增買川茶兩倍朝廷别出<lb/>
錢二萬給之令提刑司封樁又令茶馬官程之邵兼轉<lb/>
運使由是數嵗邊用粗足<lb/>
神宗熙寧七年幹當公事李杞入蜀經畫買茶秦鳯熙<lb/>
河博馬王上韶言西人頗以善馬至邊交易所嗜惟茶<lb/>
自熙豐以來舊博馬皆以粗茶乾道之未始以細茶遺<lb/>
之成都利州路十二州産茶二千一百二萬斤茶馬司<lb/>
<pb n="KR3i0024_WYG_004-6b"/>
所收大較若此<lb/>
茶利嘉祐間禁𣙜時取一年中數計一百九萬四千九<lb/>
十三貫八百八十五錢治平間通商後計取數一百一<lb/>
十七萬五千一百四貫九百一十九錢<lb/>
瓊山丘氏曰後世以茶易馬始見於此盖自唐世回紇<lb/>
入貢先已以馬易茶則西北之嗜茶有自來矣<lb/>
蘇轍論蜀茶狀園户例收晩茶謂之秋老黄茶不限早<lb/>
晩隨時即賣<lb/>
<pb n="KR3i0024_WYG_004-7a"/>
沈括夢溪筆談乾德二年始詔在京建州漢陽蘄口各<lb/>
置𣙜貨務五年始禁私賣茶從不應為情理重太平<lb/>
興國二年刪定禁法條貫始立等科罪淳化二年令商<lb/>
賈就園戸買茶公於官塲貼射始行貼射法淳化四年<lb/>
初行交引罷貼射法西北入粟給交引自通利軍始是<lb/>
嵗罷諸處𣙜貨務尋復依舊至咸平元年茶利錢以一<lb/>
百三十九萬二千一百一十九貫為額至嘉祐三年凡<lb/>
六十一年用此額官本雜費皆在内中間時有增虧嵗<lb/>
<pb n="KR3i0024_WYG_004-7b"/>
入不常咸平五年三司使王嗣宗始立三分法以十分<lb/>
茶價四分給香藥三分犀象三分茶引六年又改支六<lb/>
分香藥犀象四分茶引景德二年許人入中錢帛金銀<lb/>
謂之三説至祥符九年茶引益輕用知秦州曹瑋議就<lb/>
永興鳯翔以官錢收買客引以救引價前此累增加饒<lb/>
錢至天祐二年鎮戎軍納大麥一斗本價通加饒共支<lb/>
錢一貫二百五十四乾興元年改二分法支茶引三分<lb/>
東南見錢二分半香藥四分半天聖元年復行貼射法<lb/>
<pb n="KR3i0024_WYG_004-8a"/>
行之三年茶利盡歸大商官塲但得黄晩惡茶乃詔孫<lb/>
奭重議罷貼射法明年推治元議省吏計覆官旬獻官<lb/>
皆决配沙門島元詳定樞宻副使張鄧公參知政事吕<lb/>
許公魯肅簡各罰俸一月御史中丞劉筠入内内侍省<lb/>
副都知周文賈西上閣門使薛招廊三部副使各罰銅<lb/>
二十斤前三司使李諮落樞密直學士依舊知洪州皇<lb/>
祐三年算茶依舊只用見錢至嘉祐四年二月五日降<lb/>
勅罷茶禁<lb/>
<pb n="KR3i0024_WYG_004-8b"/>
洪邁容齊隨筆蜀茶税額總三十萬熙寧七年遣三司<lb/>
幹當公事李杞經畫買茶以蒲宗閔同領其事剏設官<lb/>
塲增為四十萬後李杞以疾去都官郎中劉佐繼之蜀<lb/>
茶盡𣙜民始病矣知彭州吕陶言天下茶法既通蜀中<lb/>
獨行禁𣙜杞佐宗閔作為弊法以困西南生聚佐雖罷<lb/>
去以國子博士李稷代之陶亦得罪侍御史周尹復極<lb/>
論𣙜茶為害罷為河北提㸃刑獄利路漕臣張宗諤張<lb/>
升卿復建議廢茶塲司依舊通商皆為稷劾坐貶茶塲<lb/>
<pb n="KR3i0024_WYG_004-9a"/>
司行劄子督綿州彰明知縣宋大章繳奏以為非所當<lb/>
用又為稷詆坐衝替一嵗之間通課利及息耗至七十<lb/>
六萬緡有竒<lb/>
熊蕃宣和北苑貢茶録陸羽茶經裴汶茶述皆不第建<lb/>
品説者但謂二子未嘗至閩而不知物之發也固自有<lb/>
時盖昔者山川尚閟靈芽未露至於唐末然後北苑出<lb/>
為之最時偽蜀詞臣毛文錫作茶譜亦第言建有紫筍<lb/>
而蠟靣乃產於福五代之季建屬南唐嵗率諸縣民采<lb/>
<pb n="KR3i0024_WYG_004-9b"/>
茶北苑初造研膏繼造蠟靣既又製其佳者號曰京挺<lb/>
本朝開寳末下南唐太平興國二年特置龍鳯模遣使<lb/>
即北苑造團茶以别庶飲龍鳯茶盖始於此又一種茶<lb/>
叢生石崖枝葉尤茂至道初有詔造之别號石乳又一<lb/>
種號的乳又一種號白乳此四種出而臘靣斯下矣真宗<lb/>
咸平中丁謂為福建漕監御茶進龍鳯團始載之於茶<lb/>
録仁宗慶厯中蔡襄為漕改剏小龍團以進甚見珍惜<lb/>
㫖令嵗貢而龍鳯遂為次矣神宗元豐間有㫖造密雲<lb/>
<pb n="KR3i0024_WYG_004-10a"/>
龍其品又加於小龍團之上哲宗紹聖中又改為瑞雲<lb/>
翔龍至徽宗大觀初親製茶論二十篇以白茶自為一<lb/>
種與他茶不同其條敷闡其葉瑩薄崖林之間偶然生<lb/>
出非人力可致正焙之有者不過四五家家不過四五<lb/>
株所造止於二三銙而已淺焙亦有之但品格不及於<lb/>
是白茶遂為第一既又製三色細芽及試新銙貢新銙<lb/>
自三色細芽出而瑞雲翔龍又下矣凡茶芽數品最上<lb/>
曰小芽如雀舌鷹爪以其勁直纎挺故號芽茶次曰揀<lb/>
<pb n="KR3i0024_WYG_004-10b"/>
芽乃一芽帶一葉者號一鎗一旗次曰中芽乃一芽帶<lb/>
兩葉號一鎗兩旗其帶三葉四葉者漸老矣芽茶早春<lb/>
極少景德中建守周絳為補茶經言芽茶只作早茶馳<lb/>
奉萬乘嘗之可矣如一鎗一旗可謂竒茶也故一鎗一<lb/>
旗號揀芽最為挺特光正舒王送人閩中詩云新茗齋<lb/>
中試一旗謂揀芽也或者謂茶芽未展為鎗已展為旗<lb/>
指舒王此詩為誤盖不知有所謂揀芽也夫揀芽猶貴<lb/>
重如此而况芽茶以供天子之新嘗者乎夫芽茶絶矣<lb/>
<pb n="KR3i0024_WYG_004-11a"/>
至於水芽則曠古未之聞也宣和庚子嵗漕臣鄭可簡<lb/>
始創為銀絲水芽盖將已揀熟芽再為剔去祗取其心<lb/>
一縷用珍器貯清泉漬之光明瑩潔如銀絲然以制方<lb/>
寸新銙有小龍蜿蜒其上號龍團勝雪又廢白的石乳<lb/>
鼎造花銙二十餘色初貢茶皆入龍腦至是慮奪真味<lb/>
始不用焉盖茶之妙至勝雪極矣故合為首冠然猶在<lb/>
白茶之次者以白茶上之所好也異時郡人黄儒撰品<lb/>
茶要録極稱當時靈芽之富謂使陸羽數子見之必爽<lb/>
<pb n="KR3i0024_WYG_004-11b"/>
然自失蕃亦謂使黄君而閲今日之品則前此者未足<lb/>
詫焉然龍焙初興貢數殊少累増至於元符以斤計者<lb/>
一萬八千視初已加數倍而猶未盛今則為四萬七千<lb/>
一百斤有竒矣<hi>此數見范逵所著龍焙美成茶録逵茶官也</hi>白茶勝雪以次<lb/>
厥名實繁今列於左使好事者得以觀焉<lb/>
　　貢新銙<hi>大觀二年造</hi>試新銙<hi>政和/年造</hi>　白茶<hi>宣和年造</hi>
　　龍團勝雪<hi>宣和二年</hi>御苑玉芽<hi>大觀/二年</hi>萬夀龍芽<hi>大觀二年</hi>
　　上林第一<hi>宣和二年</hi>乙夜清供　　承平雅玩<lb/>
<pb n="KR3i0024_WYG_004-12a"/>
　　龍鳯英華　　玉除清賞　　啓沃承恩<lb/>
　　雪英　　　　雲葉　　　　蜀葵<lb/>
　　金錢<hi>宣和三年</hi>　　玉華<hi>宣和/二年</hi>　　寸金<hi>宣和三年</hi>
　　無比夀芽<hi>大觀四年</hi>萬春銀葉<hi>宣和二年</hi>宜年寶玉<lb/>
　　玉清慶雲　　無疆夀龍　　玉葉長春<hi>宣和四年</hi>
　　瑞雲翔龍<hi>紹聖二年</hi>長夀玉圭<hi>政和二年</hi>興國岩銙<lb/>
　　香口焙銙　　上品揀芽<hi>紹興二年</hi>新收揀芽<lb/>
　　太平嘉瑞<hi>政和二年</hi>龍苑報春<hi>宣和四年</hi>南山應瑞<lb/>
<pb n="KR3i0024_WYG_004-12b"/>
　　興國岩揀芽　興國岩小龍　興國岩小鳯<lb/>
　　<hi>以上號細色</hi>　　　揀芽　　　　小龍<lb/>
　　小鳯　　　　大龍　　　　大鳯<hi>以上號粗色</hi>
　又有瓊林毓料浴雪呈祥壑源供重篚推先價倍南<lb/>
　金暘谷先春夀岩却勝延平石乳清白可鑒風韻甚<lb/>
　髙凡十色皆宣和二年所製越五嵗省去<lb/>
右茶嵗分十餘綱惟白茶與勝雪自驚蟄前興役浹日<lb/>
乃成飛騎疾馳不出仲春已至京師號為頭綱玉芽以<lb/>
<pb n="KR3i0024_WYG_004-13a"/>
下即先後以次發逮貢足時夏過半矣歐陽公詩云建<lb/>
安三千五百里京師三月嘗新茶盖異時如此以今較<lb/>
昔又為最早因念草木之㣲有瓌竒卓異亦必逢時而<lb/>
後出而况為士者哉昔昌黎感二鳥之蒙采擢而自悼<lb/>
其不如今蕃於是茶也焉敢效昌黎之感姑務自警而<lb/>
堅其守以待時而已<lb/>
　外焙<lb/>
　　　石門　乳吉　香口<lb/>
<pb n="KR3i0024_WYG_004-13b"/>
　　右三焙常後北苑五七日興工毎日采茶蒸榨以<lb/>
　　其黄悉送北苑併造<lb/>
北苑别録先人作茶録當貢品極勝之時凡有四十餘<lb/>
色紹興戊寅嵗克攝事北苑閲近所貢皆仍舊其先後<lb/>
之序亦同惟躋龍團勝雪於白茶之上及無興國岩小龍小<lb/>
鳯盖建炎南渡有㫖罷貢三之一而省去之也先人但<lb/>
著其名號克今更寫其形製庶覽之無遺恨焉先是任<lb/>
子春漕司再攝茶政越十三載乃復舊額且用政和故<lb/>
<pb n="KR3i0024_WYG_004-14a"/>
事補種茶二萬株<hi>政和周曹種三萬株</hi>此年益䖍貢職遂有創增<lb/>
之目仍改京挺為大龍團由是大龍多於大鳯之數凡<lb/>
此皆近事或者猶未之知也三月初吉男克北苑寓舍<lb/>
書<lb/>
　　貢新銙<hi>竹圈銀模</hi>　方一寸二分　試新銙<hi>仝上</hi>
　　龍團勝雪<hi>仝上</hi>白茶<hi>銀圈銀模</hi>　　徑一寸五分<lb/>
　　御苑玉芽<hi>銀圈銀模</hi>徑一寸五分　萬夀龍芽<hi>仝上</hi>
　　上林第一　　方一寸二分　乙夜清供<hi>竹圈</hi>
<pb n="KR3i0024_WYG_004-14b"/>
　　承平雅玩　　龍鳯英華　　玉除清賞<lb/>
　　啓沃承恩<hi>俱仝上</hi>雪英　　　　横長一寸五分<lb/>
　　雲葉　　<hi>仝上</hi>蜀葵　　　　徑一寸五分<lb/>
　　金錢<hi>銀模</hi>　<hi>仝上/</hi>玉華<hi>銀模</hi>　　　横長一寸五分<lb/>
　　寸金<hi>竹圈</hi>方一寸二分　無比夀芽<hi>銀模/竹圈</hi>　<hi>仝上</hi>
　　萬春銀葉<hi>銀模銀圈</hi>兩尖徑二寸二分<lb/>
　　宜年寳玉<hi>銀圈銀模</hi>直長三寸<lb/>
　　玉清慶雲　　方一寸八分<lb/>
<pb n="KR3i0024_WYG_004-15a"/>
　　無疆夀龍<hi>銀模竹圈</hi>直長一寸<lb/>
　　玉葉長春<hi>竹圈</hi>　直長三寸六分<lb/>
　　瑞雲翔龍<hi>銀模銀圈</hi>徑二寸五分<lb/>
　　長夀玉圭<hi>銀模</hi>　直長三寸<lb/>
　　興國岩銙<hi>竹圈</hi>　方一寸二分　香口焙銙<hi>仝上</hi>
　　上品揀芽<hi>銀模銀圈</hi>新收揀芽<hi>銀模/銀圈</hi>　<hi>俱仝上</hi>
　　太平嘉瑞<hi>銀圈</hi>　徑一寸五分<lb/>
　　龍苑報春　　徑一寸七分<lb/>
<pb n="KR3i0024_WYG_004-15b"/>
　　南山應瑞<hi>銀模銀圈</hi>方一寸八分<lb/>
　　興國岩揀芽<hi>銀模</hi>徑三寸　　　小龍<lb/>
　　小鳯　　　　大龍　　　　大鳯<hi>俱仝上</hi>
北苑貢茶最盛然前軰所録止於慶厯以上自元豐後<lb/>
瑞龍相繼挺出制精於舊而未有好事者記焉但於詩<lb/>
人句中及大觀以來增創新銙亦猶用揀芽盖水芽至<lb/>
宣和始名顧龍團勝雪與白茶角立嵗元首貢自御苑<lb/>
玉芽以下厥名實繁先子觀見時事悉能記之成編具<lb/>
<pb n="KR3i0024_WYG_004-16a"/>
存今閩中漕臺所刋茶録未備此書庶幾補其闕云淳<lb/>
熙九年冬十二月四日朝散郎行祕書郎國史編修官<lb/>
學士院權直熊克謹記<lb/>
北苑貢茶綱次<lb/>
　細色第一綱<lb/>
　　龍焙貢新　　水芽　十二水　十㝛火<lb/>
　　　正貢三十銙　創添二十銙<lb/>
　細色第二綱<lb/>
<pb n="KR3i0024_WYG_004-16b"/>
　　龍焙試新　　水芽　十二水　十㝛火<lb/>
　　　正貢一百銙　創添五十銙<lb/>
　細色第三綱<lb/>
　　龍團勝雪　　水芽　十六水　十二宿火<lb/>
　　　正貢三十銙　續添二十銙　創添二十銙<lb/>
　　白茶　　　　水芽　十六水　七宿火<lb/>
　　　正貢三十銙　續添五十銙　創添八十銙<lb/>
　　御苑玉芽<lb/>
<pb n="KR3i0024_WYG_004-17a"/>
　　　小芽　十二水　八㝛火　正貢一百斤<lb/>
　　萬夀龍芽<lb/>
　　　小芽　十二水　八㝛火　正貢一百斤<lb/>
　　上林第一<lb/>
　　　小芽　十二水　十㝛火　正貢一百銙<lb/>
　　乙夜清供<lb/>
　　　小芽　十二火　十㝛火　正貢一百錢<lb/>
　　承平雅玩<lb/>
<pb n="KR3i0024_WYG_004-17b"/>
　　　小芽　十二水　十㝛火　正貢一百銙<lb/>
　　龍鳯英華<lb/>
　　　小芽　十二水　十㝛火　正貢一百銙<lb/>
　　玉除清賞<lb/>
　　　小芽　十二水　十㝛火　正貢一百銙<lb/>
　　啓沃承恩<lb/>
　　　小芽　十二水　十㝛火　正貢一百銙<lb/>
　　雪英<lb/>
<pb n="KR3i0024_WYG_004-18a"/>
　　　小芽　十二水　七㝛火　正貢一百銙<lb/>
　　雲葉<lb/>
　　　小芽　十二水　七㝛火　正貢一百片<lb/>
　　蜀葵<lb/>
　　　小芽　十二水　七㝛火　正貢一百片<lb/>
　　金錢<lb/>
　　　小芽　十二水　七㝛火　正貢一百片<lb/>
　　寸金<lb/>
<pb n="KR3i0024_WYG_004-18b"/>
　　　小芽　十二水　七㝛火　正貢一百銙<lb/>
　細色第四綱<lb/>
　　龍團勝雪　　見前　　正貢一百五十銙<lb/>
　　無比夀芽　小芽　十二水　十五㝛火<lb/>
　　　正貢五十銙　　創添五十銙<lb/>
　　萬夀銀葉　小芽　十二水　十㝛火<lb/>
　　　正貢四十片　　創添六十片<lb/>
　　宜年寳玉　小芽　十二水　十㝛火<lb/>
<pb n="KR3i0024_WYG_004-19a"/>
　　　正貢四十片　　創添六十片<lb/>
　　玉清慶雲　小芽　十二水　十五㝛火<lb/>
　　　正貢四十片　　創添六十片<lb/>
　　無疆夀龍　小芽　十二水　十五㝛火<lb/>
　　　正貢四十片　　創添六十片<lb/>
　　玉葉長春　小芽　十二水　七㝛火<lb/>
　　　正貢一百片<lb/>
　　瑞雲翔龍　小芽　十二水　九㝛火<lb/>
<pb n="KR3i0024_WYG_004-19b"/>
　　　正貢一百片<lb/>
　　長夀玉圭　小芽　十二水　九㝛火<lb/>
　　　正貢二百片<lb/>
　　興國岩銙　中芽　十二水　十㝛火<lb/>
　　　正貢一百七十銙<lb/>
　　香口焙銙　中芽　十二水　十㝛火<lb/>
　　　正貢五十銙<lb/>
　　上品揀芽　小芽　十二水　十㝛火<lb/>
<pb n="KR3i0024_WYG_004-20a"/>
　　　正貢一百片<lb/>
　　新收揀芽　中芽　十二水　十㝛火<lb/>
　　　正貢六百片<lb/>
　細色第五綱<lb/>
　　太平嘉瑞　小芽　十二水　九㝛火<lb/>
　　　正貢三百片<lb/>
　　龍苑報春　小芽　十二水　九宿火<lb/>
　　　正貢六十片　　創添六十片<lb/>
<pb n="KR3i0024_WYG_004-20b"/>
　　南山應瑞　小芽　十二水　十五宿火<lb/>
　　　正貢六十銙　　創添六十銙<lb/>
　　興國岩揀芽　　中芽　　十二水<lb/>
　　　十㝛火　　　正貢五百十片<lb/>
　　興國岩小龍　　中芽　　十二水<lb/>
　　　十五㝛火　　正貢七百五片<lb/>
　　興國岩小鳯　　中芽　　十二水<lb/>
　　　十五㝛火　　正貢五十片<lb/>
<pb n="KR3i0024_WYG_004-21a"/>
　　先春雨色<lb/>
　　太平嘉瑞　　　仝前　　正貢二百片<lb/>
　　長夀玉圭　　　仝前　　正貢一百片<lb/>
　續入額四色<lb/>
　　御苑玉芽　　　仝前　　正貢一百片<lb/>
　　萬夀龍芽　　　仝前　　正貢一百片<lb/>
　　無比夀芽　　　仝前　　正貢一百片<lb/>
　　瑞雲翔龍　　　仝前　　正貢一百片<lb/>
<pb n="KR3i0024_WYG_004-21b"/>
　麤色第一綱<lb/>
　　正貢<lb/>
　　　不入腦子上品揀芽小龍一千二百片六水十<lb/>
　　　㝛火<lb/>
　　　入腦子小龍七百片四水十五㝛火<lb/>
　　增添<lb/>
　　　不入腦子上品揀芽小龍一千二百片<lb/>
　　　入腦子小龍七百片<lb/>
<pb n="KR3i0024_WYG_004-22a"/>
　　建寧府附發小龍茶八百四十片<lb/>
　麤色第二綱<lb/>
　　正貢<lb/>
　　　不入腦子上品㨂芽小龍六百四十斤<lb/>
　　　入腦子小龍六百七十二片<lb/>
　　　入腦子小鳯一千三百四十片四水十五㝛火<lb/>
　　　入腦子大龍七百二十片二水十五㝛火<lb/>
　　　入腦子大鳯七百二十片二水十五㝛火<lb/>
<pb n="KR3i0024_WYG_004-22b"/>
　　增添<lb/>
　　　不入腦子上品揀芽小龍一千二百片<lb/>
　　　入腦子小龍七百片<lb/>
　　建寧府附發小鳯茶一千三百片<lb/>
　麤色第三綱<lb/>
　　正貢<lb/>
　　　不入腦子上品揀芽小龍六百四十片<lb/>
　　　入腦子小龍六百四十片<lb/>
<pb n="KR3i0024_WYG_004-23a"/>
　　　入腦子小鳯六百七十二斤<lb/>
　　　入腦子大龍一千八百片<lb/>
　　　入腦子大鳯一千八百片<lb/>
　　增添<lb/>
　　　不入腦子上品揀芽小龍一千二百片<lb/>
　　　入腦子小龍七百片<lb/>
　　建寧府附發大龍茶四百片大鳯茶四百片<lb/>
　麤色第四綱<lb/>
<pb n="KR3i0024_WYG_004-23b"/>
　　正貢<lb/>
　　　不入腦子上品㨂芽小龍六百片<lb/>
　　　入腦子小龍三百三十六片<lb/>
　　　入腦子小鳯三百三十六片<lb/>
　　　入腦子大龍一千二百四十片<lb/>
　　　入腦子大鳯一千二百四十片<lb/>
　　建寧府附發大龍茶四百片大鳯茶四百片<lb/>
　麤色第五綱<lb/>
<pb n="KR3i0024_WYG_004-24a"/>
　　正貢<lb/>
　　　入腦子大龍一千三百六十八片<lb/>
　　　入腦子大鳯一千三百六十八片<lb/>
　　　京鋌改造大龍一千六百片<lb/>
　　建寧府附發大龍茶八百片大鳯茶八百片<lb/>
　麤色第六綱<lb/>
　　正貢<lb/>
　　　入腦子大龍一千三百六十片<lb/>
<pb n="KR3i0024_WYG_004-24b"/>
　　　入腦子大鳯一千三百六十片<lb/>
　　　京鋌改造大龍一千六百片<lb/>
　　建寧府附發大龍茶八百片大鳯茶八百片又京<lb/>
　　鋌改造大龍一千二百片<lb/>
　麤色第七綱<lb/>
　　正貢<lb/>
　　　入腦子大龍一千二百四十片<lb/>
　　　入腦子大鳯一千二百四十片<lb/>
<pb n="KR3i0024_WYG_004-25a"/>
　　　京鋌改造大龍二千三百二十片<lb/>
　　建寧府附發大龍茶二百四十片大鳯茶二百四<lb/>
　　十片又京鋌改造大龍四百八十片<lb/>
　細色五綱<lb/>
　　貢新為最上後開焙十日入貢龍團為最精而建<lb/>
　　人有直四萬錢之語夫茶之入貢圈以箬葉内以<lb/>
　　黄斗盛以花箱䕶以重篚花箱内外又有黄羅羃<lb/>
　　之可謂什襲之珍矣<lb/>
<pb n="KR3i0024_WYG_004-25b"/>
　麤色七綱<lb/>
　　揀芽以四十餅為角小龍鳯以二十餅為角大龍<lb/>
　　鳯以八餅為角圈以箬葉束以紅縷包以紅紙緘<lb/>
　　以舊綾惟揀芽俱以黄焉<lb/>
金史茶自宋人嵗供之外皆貿易於宋界之𣙜塲世宗<lb/>
大定十六年以多私販乃定香茶罪賞格章宗承安三<lb/>
年命設官製之以尚書省令史徃河南視官造者不嘗<lb/>
其味但採民言謂為温桑實非茶也還即白上以為不<lb/>
<pb n="KR3i0024_WYG_004-26a"/>
幹杖七十罷之四年三月於淄密寧海蔡州各置一坊<lb/>
造茶照南方例每斤為袋直六百文後令每袋减三百<lb/>
文五年春罷造茶之坊六年河南茶樹槁者命補植之<lb/>
十一月尚書省奏禁茶遂命七品以上官其家方許食<lb/>
茶仍不得賣及饋獻七年更定食茶制八年言事者以<lb/>
止可以鹽易茶省臣以為所易不廣兼以雜物博易宣<lb/>
宗元光二年省臣以茶非飲食之急今河南陜西凡五<lb/>
十餘都郡日食茶率二十袋直銀二兩是一嵗之中妄<lb/>
<pb n="KR3i0024_WYG_004-26b"/>
費民間三十餘萬也奈何以吾有用之貨而資敵乎乃<lb/>
制親王公主及現任五品以上官素蓄存者存之禁不<lb/>
得買餽餘人並禁之犯者徒五年告者賞寶泉一萬貫<lb/>
元史本朝茶課由約而博大率因宋之舊而為之制焉<lb/>
至元六年始以興元交鈔同知運使白賡言初𣙜成都<lb/>
茶課十三年江南平左丞吕文煥首以主茶税為言以<lb/>
宋㑹五十貫凖中統鈔一貫次年定長引短引是嵗征<lb/>
一千二百餘錠泰定十七年置㩁茶都轉運使司於江<lb/>
<pb n="KR3i0024_WYG_004-27a"/>
州路總江淮荆湖福廣之税而遂除長引專用短引二<lb/>
十一年免食茶税以益正税二十三年以李起南言增<lb/>
引税為五貢二十六年丞相桑哥增為一十貫延祐五<lb/>
年用江西茶運副法忽魯丁言減引添錢每引再增為<lb/>
一十二兩五錢次年課額遂增為二十八萬九千二百<lb/>
一十一錠矣天厯己巳罷𣙜司而歸諸州縣其嵗徴之<lb/>
數盖與延祐同至順之後無籍可考他如范殿帥茶西<lb/>
番大葉茶建寧銙茶亦無從知其始末故皆不著<lb/>
<pb n="KR3i0024_WYG_004-27b"/>
明㑹典陜西置茶馬司四河州洮州西寧甘州各司並<lb/>
赴徽州茶引所批騐每嵗差御史一員廵茶馬<lb/>
明洪武間差行人一員齎榜文於行茶所在懸示以肅<lb/>
禁永樂十三年差御史三員廵督茶馬正統十四年停<lb/>
止茶馬金牌遣行人四員廵察景泰二年令川陜布政<lb/>
司各委官廵視罷差行人四年復差行人成化三年奏<lb/>
准每年定差御史一員陜西廵茶十一年令取回御史<lb/>
仍差行人十四年奏准定差御史一員專理茶馬每嵗<lb/>
<pb n="KR3i0024_WYG_004-28a"/>
一代遂為定例𢎞治十六年取回御史凡一應茶法悉<lb/>
聼督理馬政都御史兼理十七年令陜西每年於按察<lb/>
司揀憲臣一員駐洮廵禁私茶一年滿日擇一員交代<lb/>
正德二年仍差廵茶御史一員兼理馬政<lb/>
光禄寺衙門每嵗福建等處觧納茶葉一萬五千斤先<lb/>
春等茶芽三千八百七十八斤收充茶飯等用<lb/>
博物典彚云本朝捐茶利予民而不利其入凡前代所<lb/>
設𣙜務貼射交引茶由諸種名色今皆無之惟於四川<lb/>
<pb n="KR3i0024_WYG_004-28b"/>
置茶馬司四所於闗津要害置數批驗茶引所而已及<lb/>
每年遣行人於行茶地方張挂榜文俾民知禁又於西<lb/>
番入貢為之禁限每人許其順帶有定數所以然者非<lb/>
為私奉盖欲資外國之馬以為邊境之備焉耳<lb/>
洪武五年户部言四川産巴茶凡四百四十七處茶戸<lb/>
三百一十五宜依定制每茶十株官取其一嵗計得茶<lb/>
一萬九千二百八十斤令有司貯候西番易馬從之至<lb/>
三十一年置成都重慶保寧三府及播州宣慰司茶倉<lb/>
<pb n="KR3i0024_WYG_004-29a"/>
四所命四川布政司移文天全六番招討司將嵗收茶<lb/>
課仍收碉門茶課司餘地方就送新倉收貯聼商人交<lb/>
易及與西番易馬茶課嵗額五萬餘斤每百加耗六斤<lb/>
商茶嵗中率八十斤令商運賣官取其半易馬納馬番<lb/>
族洮州三十河州四十三又新附歸德所生番十一西<lb/>
寧十三茶馬司收貯官立金牌信符為驗洪武二十八<lb/>
年駙馬歐陽倫以私販茶撲殺明初茶禁之嚴如此<lb/>
武夷山志茶起自元初至元十六年浙江行省平章髙<lb/>
<pb n="KR3i0024_WYG_004-29b"/>
興過武夷製石乳數斤入獻十九年乃令縣官蒞之嵗<lb/>
貢茶二十斤采摘户凡八十大德五年興之子久住為<lb/>
邵武路總管就近至武夷督造貢茶明年剏焙局稱為<lb/>
御茶園有仁風門第一春殿清神堂諸景又有通仙井<lb/>
覆以龍亭皆極丹雘之盛設塲官二員領其事後嵗額<lb/>
浸廣增戸至二百五十茶三百六十斤製龍團五千餅<lb/>
泰定五年崇安令張端本重加修葺於園之左右各建<lb/>
一坊扁曰茶塲至順三年建寧總管暗都剌於通仙井<lb/>
<pb n="KR3i0024_WYG_004-30a"/>
畔築臺髙五尺方一丈六尺名曰喊山臺其上為喊泉<lb/>
亭因稱井為呼來泉舊志云祭後羣喊而水漸盈造茶<lb/>
畢而遂涸故名迨至正末額凡九百九十斤明初仍之<lb/>
著為令每嵗驚蟄日崇安令具牲醴詣茶塲致祭造茶<lb/>
入貢洪武二十四年詔天下産茶之地嵗有定額以建<lb/>
寧為上聼茶戸采進勿預有司茶名有四探春先春次<lb/>
春紫筍不得碾揉為大小龍團然而祀典貢額猶如故<lb/>
也嘉靖三十六年建寧太守錢嶫因本山茶枯令以嵗<lb/>
<pb n="KR3i0024_WYG_004-30b"/>
編茶夫銀二百兩及水脚銀二十兩齎府造辦自此遂<lb/>
罷茶塲而崇民得以休息御園尋廢惟井尚存井水清<lb/>
甘較他泉迥異仙人張邋遢過此飲之曰不徒茶美亦<lb/>
此水之力也<lb/>
　我<lb/>
朝茶法陜西給番易馬舊設茶馬御史後歸廵撫兼理<lb/>
　各省發引通商止於陜境交界處盤查凡産茶地方<lb/>
　止有茶利而無茶累深山窮谷之民無不沾濡<lb/>
<pb n="KR3i0024_WYG_004-31a"/>
雨露耕田鑿井共樂昇平此又有茶以來希遇之盛也<lb/>
　雍正十二年七月既望陸廷燦識<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3i0024_WYG_004-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　續茶經附録<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0016_SBCK_002-1a"/>
雲仙雜記卷之二<lb/>
　　　田水聲過吾師丈人<lb/>
淵明嘗聞田水聲倚杖久聽歎曰秫稻已秀翠<lb/>
色染人時剖胷襟一洗荆棘此水過吾師丈人<lb/>
矣<hi>淵明别傳</hi>
　　　龍鬚友<lb/>
郄詵射荣苐一再拜其筆曰龍鬚友使我至此<lb/>
後有貴人遺金龜并㧞蘂石簮咸與弟子曰可<lb/>
市筆三百管退而藏之貯以文錦一千年後猶<lb/>
當令子孫以名香禮之<hi>龍鬚志</hi>
<pb n="KR3l0016_SBCK_002-1b"/>
　　　隱士衫<lb/>
成芳隱麥林山剥苧織布為短襴寛袖之衣着<lb/>
以酤酒自稱隱士衫<hi>梁福廬陵記</hi>
　　　俗耳鍼砭詩腸鼓吹<lb/>
戴顒春携雙柑斗酒人問何之曰徃聴黄鸝聲<lb/>
此俗耳鍼砭詩腸鼓吹汝知之乎<hi>高隱外書</hi>
　　　半月履<lb/>
趙廷芝安成人作半月履裁千紋布為之托以<lb/>
精銀縝以絳蠟唐輔明過之奪取以貯酒已乃<lb/>
自飲廷芝問之荅曰公器皿太微此履有滄海<lb/>
<pb n="KR3l0016_SBCK_002-2a"/>
之積耳<hi>妙豐居士安成記</hi>
　　　菱角巾<lb/>
王鄰隱西山頂菱角巾又嘗就人買菱脱頂巾<lb/>
貯之嘗未遇而歎曰此巾名實相副矣<hi>董慎續</hi>
<hi>豫章記</hi>
　　　大鯉五色<lb/>
孫願夜行横塘見池中大魚映月吸水移時不<lb/>
去池外數歩有一小坎正涵北斗有蝦蟇數十<lb/>
共来飲啜願異之明日汰池中惟有一大鯉身<lb/>
已五色復来坎所訪求蝦蟇得三足者數十<hi>馮</hi>
<pb n="KR3l0016_SBCK_002-2b"/>
<hi>王雲金溪記</hi>
　　　烟姿玉骨<lb/>
袁豐居宅後有六株梅開時為鄰屋烟氣所爍<lb/>
屋乃貧人所寄豐即圖泥塞竈張幕蔽風久之<lb/>
拆去其屋歎曰烟姿玉骨世外佳人但恨無傾<lb/>
城笑耳即使妓秋蟾出比之乃云可與比驅争<lb/>
先然脂粉之徒正當在浚<hi>張洞林桂林志</hi>
　　　日精<lb/>
陸展郎中見楊梅嘆曰此果恐是日精然若無<lb/>
蜂兒採香誰勝難和之味即以竹絲籃貯千枚<lb/>
<pb n="KR3l0016_SBCK_002-3a"/>
并茶花蜜送衡山道士<hi>常奉真湘潭記</hi>
　　　火筯如両儀<lb/>
朱符謂火筯如両儀成變化不可缺一本明大<lb/>
師在坐曰當以玉為之貴能不熱<hi>記李眀之衡山</hi>
　　　羔羊揮淚<lb/>
程皓以鐵床熁肉肥膏見火則油焰淋漓皓戯<lb/>
言曰羔羊揮淚矣又云我以三十萬錢償鐵匠<lb/>
而得此奉養豈不太過<hi>方徳逺金陵記</hi>
　　　屋龍更衣<lb/>
饒子卿隱廬山康王谷無瓦屋代以茅茨每年<lb/>
<pb n="KR3l0016_SBCK_002-3b"/>
一易茅謂之屋龍更衣或時雨濕致漏則以油<lb/>
幄承梁坐於其下初不愁歎<hi>記十三賢共注廬山</hi>
　　　掌有卧蛇文<lb/>
傅咸掌有卧蛇文指甲上隱起花草如雕刻是<lb/>
以文章過人<hi>逍遥公南康記</hi>
　　　栗木為闗<lb/>
凡門以栗木為闗者夜可以逺盗<hi>從容録</hi>
　　　九華半臂<lb/>
關文衍為散騎常侍畵九華山圖於白綾半臂<lb/>
號九華半臂自云令吾此身常在雲泉之内<hi>時</hi>
<pb n="KR3l0016_SBCK_002-4a"/>
<hi>逄青陽記</hi>
　　　遷官靣長額有光氣<lb/>
郭汾陽每遷官則靣長二寸額有光氣事巳乃<lb/>
復<hi>隴王書</hi>
　　　壺中景<lb/>
石崇砌上就苔蘚刻成百花餙以金玉曰壺中<lb/>
之景不過如是<hi>耕桑偶記</hi>
　　　辨琴秦楚聲<lb/>
李龜年至岐王宅聞琴聲曰此秦聲良乆又曰<lb/>
此楚聲主人入問之則前弹者隴西沈妍也後<lb/>
<pb n="KR3l0016_SBCK_002-4b"/>
彈者楊州薛滿二妓大服乃贈之破紅綃蟾酥<lb/>
麨龜年自負强取妍秦音琵琶捍撥而去<hi>辨音</hi>
<hi>集</hi>
　　　臨光宴<lb/>
正月十五夜元宗於常春殿張臨光宴白鷺轉<lb/>
花黄龍吐水金鳬銀燕浮光洞攅星閣皆燈也<lb/>
奏月分光曲又撒閩江錦茘支千萬顆令宫人<lb/>
争拾多者賞以紅圏帔緑暈衫<hi>影燈記</hi>
　　　水松牌<lb/>
李白遊慈㤙寺寺僧用水松牌刷以吳膠粉捧<lb/>
<pb n="KR3l0016_SBCK_002-5a"/>
乞新詩白為題訖僧獻玄沙鉢緑英梅檀香茟<lb/>
格蘭縑袴紫瓊霜<hi>海墨微言</hi>
　　　泛春渠<lb/>
汝陽王璡取雲夢石甃泛春渠以蓄酒作金銀<lb/>
龜魚浮沉其中為酌酒具自稱釀王兼麴部尚<lb/>
書<hi>醉仙圖記</hi>
　　　百花獅子<lb/>
曲江貴家遊賞則剪百花装成獅子相送遺獅<lb/>
子有小連環欲送則以蜀錦流酥牽之唱曰春<lb/>
光且莫去留與醉人㸔<hi>曲江春宴録</hi>
<pb n="KR3l0016_SBCK_002-5b"/>
　　　桃花紙<lb/>
楊炎在中書後閣糊窻用桃花紙塗以氷油取<lb/>
其明甚<hi>鳯池編</hi>
　　　酒器九品<lb/>
李適之有酒器九品蓬莱盞海川螺舞仙盞瓠<lb/>
子巵㡢捲荷金蕉葉玉蟾兒醉劉伶東𬈑様蓬<lb/>
莱盞上有山象三島注酒以山沒為限舞仙盞<lb/>
有闗捩酒滿則仙人出舞瑞香毬子落盞外<hi>逄</hi>
<hi>原記</hi>
　　　暖香滿室如春<lb/>
<pb n="KR3l0016_SBCK_002-6a"/>
寳雲溪有僧舎盛冬若客至則燃薪火暖香一<lb/>
炷滿室如春人㱕更取餘燼<hi>雲林異景志</hi>
　　　啼猿生蕨<lb/>
猿啼之地蕨乃多有每啼一聲遽生萬莖<hi>窮幽</hi>
<hi>記</hi>
　　　買春錢<lb/>
進士不苐者親知供酒肉費號買春錢<hi>承<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>舊</hi>
<hi>纂</hi>
　　　苦吟<lb/>
孟浩然眉毫<hi>一作毛</hi>盡落裴祐袖手衣袖至穿<lb/>
<pb n="KR3l0016_SBCK_002-6b"/>
王維至走入醋甕皆苦吟者也<hi>詩源指訣</hi>
　　　蛻龍牙<lb/>
取蛻龍牙一枚手握之臨局自然機變横出<hi>手</hi>
<hi>參棊訣</hi>
　　　碎金面棋盤<lb/>
蘇尚書八十猶㕘禪大溈訪之以手拍碎金面<lb/>
棊盤尚書尋有悟觧<hi>舊相禅學録</hi>
　　　琴價與武庫争先<lb/>
嵇康抱琴訪山濤濤醉𣣔剖琴曰吾賣東陽舊<lb/>
業以得琴乞尚書令河輪珮玉截為徽貨所衣<lb/>
<pb n="KR3l0016_SBCK_002-7a"/>
玉簾中單買縮絲爲囊論其價與武庫争先汝<lb/>
欲剖之吾從死矣<hi>金徽變化萹</hi>
　　　圍棊奪造化<lb/>
王勃圍棊率下四子成一首詩勃猶詫之向人<lb/>
曰吾材奪造化雖一時之間百用亦可<hi>棊天洞</hi>
<hi>覽</hi>
　　　墨紋如履皮<lb/>
墨紋如履皮磨之有油暈者一両可染三萬茟<lb/>
<hi>成老伯墨經</hi>
　　　換茶醒酒<lb/>
<pb n="KR3l0016_SBCK_002-7b"/>
樂天方入闗齊禹錫正病酒禹錫乃餽菊苖韲<lb/>
蘆菔鮓換取樂天六班茶二囊以醒酒<hi>蠻甌志</hi>
　　　腸胃文章映日<lb/>
元稹為翰林丞㫖朝退行鐘廊時初日映九英<lb/>
梅隙光射稹有氣勃勃然百僚望之曰豈腸胃<lb/>
文章映日可見乎<hi>常朝録</hi>
　　　天峰煤與綾文刺孰勝<lb/>
盧𣏌與馮盛相遇於道各携一囊𣏌發盛囊有<lb/>
墨一枚𣏌大笑盛正色曰天峰煤和針魚腦入<lb/>
金溪子手中録離騷古本比公日提綾文刺三<lb/>
<pb n="KR3l0016_SBCK_002-8a"/>
百為名利奴顧當孰勝已而捜𣏌囊果是三百<lb/>
刺<hi>大唐龍髓記</hi>
　　　粥飼鳩<lb/>
藺先生坐琴莊食蘭香粥有鳩至堦上先生以<lb/>
匙擲飼之漸進至肩遂盡此粥後日鳩以千百<lb/>
至先生皆飼之<hi>琴荘美事</hi>
　　　花簪壓損㡌簷<lb/>
梁緒梨花時折花簮之壓損㡌簷至頭不能舉<lb/>
<hi>祥雪志</hi>
　　　翡翠指環<lb/>
<pb n="KR3l0016_SBCK_002-8b"/>
何充妓於後閣以翡翠指環換刺繡筆充知嘆<lb/>
曰此物洞仙與吾欲保長年之好乃令蒼頭急<lb/>
以蜻蜓㡌贖之<hi>粧樓記</hi>
　　　赤將軍<lb/>
哥舒翰有馬曰赤將軍翰愛之甚常以朝章加<lb/>
其背曰過吾北林兒逺矣此駿材也<hi>馬癖記</hi>
　　　地脂<lb/>
髙展為幷門判官一日見砌間沫出以手撮之<lb/>
試塗一老吏面上皺皮頓改如少年色展以謂<lb/>
必神藥問承天道士荅曰此名地脂食之不死<lb/>
<pb n="KR3l0016_SBCK_002-9a"/>
展乃發甎已無所覩<hi>方鎮編年</hi>
　　　胡麻啖犬<lb/>
以胡麻麨啖犬則光黒而駿使獵必大獲狐兎<lb/>
又可得三十歲<hi>好事集</hi>
　　　得意田<lb/>
雲陽叚氏値豐年則盡取金錢埋之九里皆滿<lb/>
曰有得意田遂可棄無用金<hi>豊年録</hi>
<pb n="KR3l0016_SBCK_002-9b"/>
</p>
<p>
雲仙雜記卷之二<lb/>
</p>
<p>
</p>
  </div>
</body>
</text>
</TEI>
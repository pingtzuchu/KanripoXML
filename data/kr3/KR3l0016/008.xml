<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3l0016_SBCK_008-1a"/>
雲仙雜記卷之八<lb/>
　　　八角玉升<lb/>
宣帝時西夷怛陁國貢八角玉升夏以水澆之<lb/>
則無暑冬以火迫之無寒異事甚衆<hi>逄夏記</hi>
　　　失去周字知唐必興<lb/>
則天初稱周方具告天冊文有吏人見大周字<lb/>
上有両仙童長二三寸執刀剗削斯須視之失<lb/>
去周字人知唐必復興<hi>鳳池編</hi>
　　　曲江春游<lb/>
曲江春游之家以脂粉作紅餤竿上成雙挑掛<lb/>
<pb n="KR3l0016_SBCK_008-1b"/>
夾雜畫帶前引車馬<hi>曲江春逰錄</hi>
　　　毛詩卷染油代燭<lb/>
倪芳飲後必有狂恠恬然不耻或以毛詩卷染<lb/>
油代燭醉遊徹曉<hi>醉仙圖記</hi>
　　　睂睫間常化佛<lb/>
清涼僧海豐苦行二十餘年人見其眉睫間常<lb/>
化佛千百大如黍米徃来遊行已不覺也<hi>清凉</hi>
<hi>僧海</hi>
　　　好李花致富<lb/>
終南及廬岳出好李花両市貴侯富民以千金<lb/>
<pb n="KR3l0016_SBCK_008-2a"/>
買種終廬有致富者<hi>耕桑偶記</hi>
　　　一物如人眼睛<lb/>
蕭餘上元夜於宣陽里酒盤下得一物如人眼<lb/>
睛其體類美石光彩射人餘夜遊市肆閑置掌<lb/>
中每行黑闇衢巷隨身光明三尺毫末可鑒後<lb/>
因而飛出<hi>影燈記</hi>
　　　造笙<lb/>
初造笙每管中入荻根細沙一豆許遇吹時飛<lb/>
沙於中激揚聲愈清徹近世樂工未有知者惜<lb/>
夫<hi>辨音集</hi>
<pb n="KR3l0016_SBCK_008-2b"/>
　　　喬敷嗜魚<lb/>
喬敷嗜魚而貧日向漁人貸食漁人送魚一斤<lb/>
則以白堊標門記之後日償價年律一終白堊<lb/>
盈門<hi>壠上書</hi>
　　　浮陽筍<lb/>
九華小民浚池得物状類竹根旁有一銘曰浮<lb/>
陽筍太古孕舉投醬缶三年不盡民不識字使<lb/>
人讀之試以豆一斗造醬投物其中果三年不<lb/>
减<hi>時逄道士青陽記</hi>
　　　瓜甲間皆出雲煙<lb/>
<pb n="KR3l0016_SBCK_008-3a"/>
魏郡開成中大旱徧禱山岳或言西沈陸先生<lb/>
道行精明請之必驗太守以下乃携杏酒青羊<lb/>
以備牲醪告于山中先生受禮訖對太守呼吸<lb/>
數過五指連拂之瓜甲間皆出雲烟之氣惟中<lb/>
指氣象甚盛先生曰郡中雨淂足諸縣皆獲八<lb/>
分亦可小稔已而其說不誣<hi>從容錄</hi>
　　　石魚<lb/>
南康有狂人周可大見魚必置數十頭食餘棄<lb/>
于几上人謂隨即臭腐可大以手摩之皆為石<lb/>
魚後年餘友人訪之見其紙裹石魚煨以啖客<lb/>
<pb n="KR3l0016_SBCK_008-3b"/>
新香不異常魚<hi>逍遥公南康記</hi>
　　　王母惜黄中李過蟠桃<lb/>
西王母居龍月城城中產黄中李花開則三影<lb/>
結實則九影花實上皆有黄中二字王母惜之<lb/>
過於蟠桃与紫陽真官博戲則以一二百枚遞<lb/>
分勝負<hi>集真記</hi>
　　　重黎盞酌水<lb/>
宣武判官洪子昇延嵩山鍊師在宅值大雨堦<lb/>
庭彌滿欲上堂户子昇有憂色鍊師取懷中重<lb/>
黎盞酌水不滿盃而庭砌隨已乾矣<hi>宣武盛事</hi>
<pb n="KR3l0016_SBCK_008-4a"/>
　　　時元亨錬真<lb/>
方山道人時元亨錬真厭世三十餘年精唾涕<lb/>
淚俱惜之七十髮不白走如奔馬宋先生曰吾<lb/>
以小術令此子三日即死乃於酒中以羊豕腦<lb/>
一拌啖之元亨不覺也飲罷便苦頭痛下痢明<lb/>
日便出如剥浄鷄頭肉者二三升許又明日元<lb/>
亨果卒<hi>河中記</hi>
　　　孫逢年好酒色老不衰<lb/>
長安孫逢年日一醉無虛席妓妾曵綺羅者二<lb/>
百餘人晚年衰憊齒皆蚛齲空虗如樓閣而舊<lb/>
<pb n="KR3l0016_SBCK_008-4b"/>
好不衰<hi>長安後記</hi>
　　　王維居輞川地不容塵<lb/>
王維居輞川宅宇既廣山林亦逺而性好温潔<lb/>
地不容浮塵日有十數掃<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>者使兩童專掌縛<lb/>
帚而有時不給<hi>洛都要記</hi>
　　　磁石益眼<lb/>
益眼者無如磁石以為盆枕可老而不昬寜王<lb/>
宫中多用之<hi>豊寧傳</hi>
　　　魚喜鹿胎香<lb/>
楊州太守閭丘惠㑹僚友于轉沙亭集境内漁<lb/>
<pb n="KR3l0016_SBCK_008-5a"/>
户令曰所得魚多者有金帛之賞有一漁人以<lb/>
肉物作塊散懸於網上取魚倍衆力凡十網得<lb/>
魚三千六百無甚小者衆慙而退太守詢之曰<lb/>
魚喜鹿胎之香適散懸者乃此物也下網召之<lb/>
萬魚畢聚矣<hi>楊州事迩</hi>
　　　降魔寺僧以名召魚<lb/>
東川降魔寺僧吉祥魁梧多力受飯五鉢日夜<lb/>
誦經九凾池中魚知其數以名召之背出水面<lb/>
使去即没<hi>蜀普錄</hi>
　　　并代人喜嗜麫<lb/>
<pb n="KR3l0016_SBCK_008-5b"/>
并代人喜嗜麫切以吳刀淘以洛酒漆斗貯之<lb/>
擊鼔集老㓜自以多寡取之至飽<hi>河東備錄</hi>
　　　鶴識字<lb/>
衛濟川養六鶴日以粥飲啖之三年識字濟川<lb/>
檢書皆使鶴衘取之無差<hi>金城記</hi>
　　　洗心糖<lb/>
茅地經冬燒去枝梗至春取土中餘根白如玉<lb/>
者搗汁煎之至甘可為洗心糖<hi>幽燕異記</hi>
　　　桃花絲<lb/>
青齊間有一種桃花盛開時垂絲至二三尺採<lb/>
<pb n="KR3l0016_SBCK_008-6a"/>
之練以松脂遞相纏結織成鞋履寄徃都下人<lb/>
皆不辨何物<hi>青州雜記</hi>
　　　秘密泉<lb/>
甘塘社有一水方丈瑩潔春夏不竭旱則禱之<lb/>
應時雨下然牛馬猪羊飲之肥澤鷄鴨鵝鴈飲<lb/>
之必死郷民縁可以救旱號秘密泉<hi>鄴郡名錄</hi>
　　　怯夜幡<lb/>
胡陽白壇寺幡刹日中有影月中無影不知何<lb/>
故因號怯夜幡<hi>金臺記</hi>
　　　魚鼈隨世安危<lb/>
<pb n="KR3l0016_SBCK_008-6b"/>
大禹治水功成令江淮河海神曰魚鼈衰盛隨<lb/>
世安危自此之後年必小减使其價遞増以食<lb/>
晚末之民應天意也<hi>禹功記</hi>
　　　書冊以竹漆為糊<lb/>
凡書冊以竹漆為糊逐葉微攤之不惟可以久<lb/>
存字畫兼紙不生毛百年如新此宮中法也<hi>白</hi>
<hi>氏金鎖</hi>
　　　真脫絲布<lb/>
人之為文語意踈慢者真脫絲布文士之病莫<lb/>
大乎此<hi>鍾嵘句眼</hi>
<pb n="KR3l0016_SBCK_008-7a"/>
　　　入酒中沐浴使毛髮識味<lb/>
石裕方明造酒數斛忽觧衣入其中恣沐浴而<lb/>
出告子弟曰吾平生飲酒恨毛髮未識其味今<lb/>
曰聊以設之庶無厚薄<hi>酒中玄</hi>
　　　龍口渠<lb/>
翰林有龍口渠通内苑大雨之後必飄諸花蕋<lb/>
經由而出有百種香色名不可盡春月尤妙<hi>金</hi>
<hi>鑾宻記</hi>
　　　口中現五色牙齒<lb/>
孔戣好術藝延接方士多所傳授能口中現五<lb/>
<pb n="KR3l0016_SBCK_008-7b"/>
色牙齒彩色光絢一瞬即改<hi>止戈集</hi>
　　　李有九標<lb/>
蕭瑀陳叔逹於龍昌寺㸔李花相與<lb/>
　　香雅細淡潔密宜月夜宜緑髩宜白酒<lb/>
<hi>承<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>舊纂</hi>
　　　斗盆燒乳頭香<lb/>
曹務光見趙州以斗盆燒乳頭香十斤曰財易<lb/>
得佛難求<hi>舊相禅學錄</hi>
　　　鼠精李<lb/>
王侍中家堂前有鼠從地出其穴即生李樹花<lb/>
<pb n="KR3l0016_SBCK_008-8a"/>
實俱好此鼠精李也<hi>好事集</hi>
　　　猪肝中有䜟書<lb/>
白浦民割猪肝肝中有一紙大如手色如新書<lb/>
云煙　蒼蒼明年無粮次年巢冦起州郡多荒<lb/>
<hi>纂異記</hi>
　　　酒魔<lb/>
常元載不飲羣僚百種强之辭以鼻聞酒氣已<lb/>
醉其中一人謂可用術治之即取針挑元載鼻<lb/>
尖出一青䖝如小蛇曰此酒魔也聞酒即畏之<lb/>
去此何患元載是日已飲一斗五日倍是<hi>玄山</hi>
<pb n="KR3l0016_SBCK_008-8b"/>
<hi>記</hi>
　　　糠市<lb/>
洛陽振徳坊皆貧民例享糟糠之薄賀知章目<lb/>
為糠市<hi>從容錄</hi>
　　　品物互徵古事<lb/>
房璘至人家凡閱四筵摘其品物互徵古事一<lb/>
一切當<hi>河中記</hi>
雲仙雜記卷之八<lb/>
</p>
<p>
</p>
  </div>
</body>
</text>
</TEI>
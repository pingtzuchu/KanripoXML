<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畫彚考卷三十六</head> <lb/>
    <p>
<pb n="KR3h0068_WYG_036-1a"/>
欽定四庫全書<lb/>
　書畫彚考卷三十六<lb/>
　　　　　　　　　　刑部左侍郎卞永譽撰<lb/>
　　畫六<lb/>
明獨冊<lb/>
　王　履<lb/>
　王安道游華山圖并記詩序冊<hi>内小字俱自注詩記字句疑者訛者依原</hi>
　<hi>鈔本俟訪善本訂正</hi>
<pb n="KR3h0068_WYG_036-1b"/>
　　遊華山圖記詩序<lb/>
圖傳神記志事詩道性情此三者所以不能已於太華<lb/>
之遊也太華天下名山之冠也故古人以得遊為快以<lb/>
不得遊為恨余也恨於昔而快於今可無圖歟無記歟<lb/>
無詩歟僃三者矣叙焉者誰耶夫叙叙其實也文而弗<lb/>
遊將以余為誕遊而弗文異乎吾之所得故復自叙以<lb/>
待其人志山者曰山高五千仞直上四十里余之登也<lb/>
但知喘息隨之數步一息而已安能計其幾仞幾里又<lb/>
<pb n="KR3h0068_WYG_036-2a"/>
曰凡峯巖洞谷池潭臺殿井壇之屬之著名者踰百余<lb/>
之覽也當世逺事殊地荒人散之後知名不靣見靣迷<lb/>
名又安能盡挹其勝以全其所快雖然神㑹心得固不<lb/>
在於無遺也故秀而不可不圖者圖之不以無名而棄<lb/>
常而可以不圖者已之不以有名而取夫然其不謂之<lb/>
神㑹心得矣夫余今年五十有二嵗矣惰與老俱至氣<lb/>
與病相靡一遊已不勝其難况再嗣而徃首越北轅耳<lb/>
然則是圖是記是詩其可離乎故笥之左右以玩於乎<lb/>
<pb n="KR3h0068_WYG_036-2b"/>
文且遊者其何人乎哉洪武十六年嵗次癸亥秋九月<lb/>
十有二日畸叟<lb/>
　　始入山至西峯記<lb/>
寓長安之踰年新豐丘丈來偶談登華山所得且從臾<lb/>
余遂諾焉時暑溽期秋初偕余再登七月十又八日至<lb/>
丘丈所而丈適病餘尚困命其外孫沈生相余騎驢行<lb/>
并以日夜二十日暮抵華陰遞運所託宿焉大使黃某<lb/>
具酒肴待因以所登難易為問曰官此六年去山僅數<lb/>
<pb n="KR3h0068_WYG_036-3a"/>
里懼弗勝興作隨止聞遊者及靑柯平仰瞻多有沮而<lb/>
退以故卒不敢往遣其僕慣登者二人予導翌日早食<lb/>
業行近山口泉聲琅然稍入殿角出灌木中僕曰此玉<lb/>
泉院也至院外觀希夷先生塑像熟睡如生立淸樾中<lb/>
風泠泠來髩鬚動搖而塵垢之靣如濯諸道士出迎具<lb/>
茶果言縁險難甚草木交㦸不可以禮服贈余一杖謂<lb/>
扶到青柯平而止以上則不可杖矣於是冠履外服等<lb/>
悉留院中惟幅巾短衣行縢草屨而已沈生健善步跣<lb/>
<pb n="KR3h0068_WYG_036-3b"/>
以行二僕前導傍山對開神意飛動未遽行且攬其槩<lb/>
於時宿雲在巔羣峭未出餘烟自旁山上褰朝陽射其<lb/>
端壁立之妙荏苒可得風觸壁一鳴翏翏焉而徃調調<lb/>
焉而不知其所窮余善畫相契特深遂凝立四人已及<lb/>
逺呼余且趣急登而安知余之所得不在急也地多樲<lb/>
棘且翳薈不見路二僕余離輒誤岐之他槸相錯稍不<lb/>
謹視則觸靣罥髪跼且蹐杖攀以進予素不善步驟登<lb/>
纍息不能制必竢定始行余時以紙筆自隨遇勝則貌<lb/>
<pb n="KR3h0068_WYG_036-4a"/>
故行視四人愈遲四人常先若猶豫然然沈生知予閒<lb/>
予䇿余憩亦憩予僮雖不解畫頗解吾癖遇竒樹竒石<lb/>
即報亦頗慧貌不能盡者俾記之及澗而斧斤聲雜蟬<lb/>
鳴鳥哢中出輟策聴之謌伐木丁丁鳥鳴嚶嚶詩以過<lb/>
泉淙淙然如琴如筑如珮環不少休其停匯處澄澈如<lb/>
鏡微漣動搖日影上壁中多紅白礫余盥頮淸寒透骨<lb/>
試嘗焉甚甘美憶鄉年飲吾鄉陽山泉不知去此幾十<lb/>
倍澗北絶徑處實如柚者下垂僮以為橘越險而擷之<lb/>
<pb n="KR3h0068_WYG_036-4b"/>
蜇口畧不可食棄去峛崺西轉至小口洞洞外平石如<lb/>
枰中可參坐恨不攜本道輩絃琴於兹以寫幽抱既而<lb/>
坐枰上書所賦詩而東巖方洞適與之對意靈詭内濳<lb/>
遂相率以入僕曰此希夷匣爾葢其塟處也棘梗道不<lb/>
得近因疑匣為函恐指所盛蜕者而俗謂之匣歟辰巳<lb/>
許及上方峰峰直立鐵鏁下垂望峰端漫不辨何似但<lb/>
峰腰雜樹倒懸斜倚而幽意可人鏁兩畔多小坎從下<lb/>
達上深可二寸僅容履端葢登則縁鏁以託足者僕曰<lb/>
<pb n="KR3h0068_WYG_036-5a"/>
上有道士王友巖居之不下峯葢玉泉一二道士時裹<lb/>
糧往鏁盡處乃石罅號西𤣥門此峯蓋唐𤣥宗妹金仙<lb/>
公主駕鶴昇仙之地而門則𤣥宗覓金仙以鑿焉者也<lb/>
從門入屈曲以上盤折數峰頂始及友巖所居南望連山<lb/>
不知止於何所上無雜草惟細辛一方不多産余雖搖<lb/>
中而怗荼勿敢進坐峯根桫羅樹下瞻悵者久之由峰<lb/>
根北折度狹徑容僅一人徑外則壑谷類也地不生草<lb/>
皆敗葉所覆行葉上不知窊隆躡空輒仆余誤躡徑側<lb/>
<pb n="KR3h0068_WYG_036-5b"/>
一失脚幾墮崖下偊旅中跡幽翳中古藤蟠屈可畏正<lb/>
躡樹根進葉卒然鳴疑以為蛇也注視三樵人適從上<lb/>
來余問青柯平逺近不對唯放歌唱答而去出樹外大<lb/>
石突立中豁若斧劈然僕曰此第一闗也鄉兵亂時民<lb/>
逃入山疊石絶此遂全余視闗内尚亂石旁聚無數闗<lb/>
右二黑石虎踞因坐摹之忽不知四人所在厲聲呼不<lb/>
應跡之半里所則皆坐澗邊投石子澗中以戲此處水<lb/>
深路絶當驀澗賴澗石參錯不逺躐過既過回視其澴<lb/>
<pb n="KR3h0068_WYG_036-6a"/>
瀯衍漾砅衝之態而吾意適永不能以遽釋幾失吾主<lb/>
澗外瀑布正懸南崖端下激樹幹飛沫成雨㸃因風容<lb/>
與久而復墜又伯餘步則第二闗也類天作亦似人為<lb/>
視第一闗壯雖不逮而險則過之闗中陰風勁甚不可<lb/>
留促歩出返顧所來則一靑靄爾復登頓㝠宻以行詰<lb/>
屈數百折見平緑藹然林端旣至乃青柯平也山恰半<lb/>
從入山來悉﨑崟側塞夷者惟此草長過人岡之上有<lb/>
神祠焉礎餘瓦缺像設多壞祠旁小室中敝竈猶存知<lb/>
<pb n="KR3h0068_WYG_036-6b"/>
舊有所主也日平午少饑初擬假㸑於此不意荒寂若<lb/>
是幸持𤓰果餅脯分食之汲祠畔井止渴日漸熱足軟<lb/>
不可支卧祠前石堦上適二道士自上下問焉葢玉泉<lb/>
之侶從西峯還也與之語雖無所竒亦善遺世者自山<lb/>
口至此其石之奔突倚伏出林翳樹者殊形詭觀殆不<lb/>
能以物擬祠西南則始攀鏁處也置杖草間聞松風飀<lb/>
然此以下皆雜木無松以上則純松矣蟬鳥遂絶詩人<lb/>
謂山深無鳥聲信然鏁曵危石上僕先進余亦攀過路<lb/>
<pb n="KR3h0068_WYG_036-7a"/>
縈紆並石根極隘瑟縮以行路斷接以木行則搖少選<lb/>
一峰前障不甚峻上大下小所謂巘也無草樹黒黃白<lb/>
相間上有赤白二圓形僕曰日月巖也豈生成者歟復<lb/>
行餘二百步直崖嶄立有短橛閣崖罅為級如梯鏁旁<lb/>
垂問之乃百尺撞也<hi>撞直絳切自下突上之義蓋聞之山中道士云</hi>級每腐或<lb/>
缺由級以上先登躡試之然後寘足過此又有類是而<lb/>
愈長者千尺撞也缺腐亦然縱僕輩欲援何以為力旣<lb/>
上凡石之如嶠如扈如巋如岊者眩視不可數抵前崖<lb/>
<pb n="KR3h0068_WYG_036-7b"/>
逕忽斷崖峻削無可為徑者即崖腹綴小木如彴當絶<lb/>
谷之上凡三接始及徑鏁亦横綴崖腹余目焉跡未及<lb/>
而先痿矣遣四人前度慮逼吾後以振也余趦趄握鏁<lb/>
寸進之閉聴壹視步歇半木伊軋鳴東野登閣尚稱脚<lb/>
脚踏墜魂吾今何稱哉因自咎以親肢履此險其孝安<lb/>
在昌黎慟哭遺書以訣者即此非歟半時許乃得過問<lb/>
諸僕僕曰老君離垢也信仙凡之隔如是復斗折道松<lb/>
林中翳不見日毛髪為之聳然沈生謁山神祠有禱懼<lb/>
<pb n="KR3h0068_WYG_036-8a"/>
蒼龍嶺之迅風也旣至老木赤立惟東南一枝僅存微<lb/>
有葉根亂布石上若萬小蛇攢綴蝡動余駭焉貌其大<lb/>
較因思平日畫樹雖搜竒獵怪致巧寜得似此所謂畫<lb/>
不神於所倣而神於所遇也然而望蜿蜒入雲勢未知<lb/>
何以處此嘗聞登者言度嶺慎勿旁視視則惡風至危<lb/>
不可度嶺凡兩折中突旁殺如背色正黒鏁當背上並<lb/>
鏁皆小坎亦猶上方峯所託足者二僕先<hi>句</hi>示所以登<lb/>
余匍匐踵其後以式大喘不自禁因四布伏嶺背竊窺<lb/>
<pb n="KR3h0068_WYG_036-8b"/>
其旁則深不見底安知其幾千仞但松頭濈濈出沒蒼<lb/>
煙中萬峯羅拱向背高低斜正起伏若翠浪洶涌相後<lb/>
先秀不可狀風䬃爾有聲衆籟齊作沓盪奔激逺近胥<lb/>
應憶登者言遂膽掉股栗不能動去上折無幾視若天<lb/>
淵然風稍止尋進而僕已過上折矣余强勉盡一折日<lb/>
少昃愈熱余裸上體猶流汗不止行上折覺稍便漸熟<lb/>
故也自嶺下仰觀將謂頂絶無復過此及嶺端則峯頭<lb/>
揷雲尚不知有幾里由是筋骨如脱喘促弗暇出一語<lb/>
<pb n="KR3h0068_WYG_036-9a"/>
倚樹息四人則相語角健若賈勇於余者時雲方滃然<lb/>
進退開合若相與若相背往來四峯端悠揚不已余神<lb/>
凝其間忘所以事事者僕輩弗是喻促以西峯尚逺勿<lb/>
稽遂作以行至此則少土皆徑於石鏁縱横䍐無鏁者<lb/>
又越五六險始及鎮嶽宫宫在西峯頂東諸神列坐不<lb/>
辨何誰松罅間金碧參差與日争炫者嶽帝廟也廟後<lb/>
松極森邃風一振之掩苒之形紆徐之韻由松端倐爾<lb/>
東騖接之既泯忽又如在余行遲常殿四人已及廟笑<lb/>
<pb n="KR3h0068_WYG_036-9b"/>
語未竟而曼聲速余至則烹茶熟矣道士王老師欵坐<lb/>
廟之前則其居也四壁蕭然余意其以一身而處於荒<lb/>
冷僻絶之區無所畏無所悔者非有得其能爾耶茶罷<lb/>
徐叩所有則平平焉耳迺知其不得於見道而得於寡<lb/>
欲者窓在西壁<hi>句</hi>隙有光開窓而其居則<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>之懸崖之<lb/>
上俯瞰浚谷不見所極惟松頂麻萃斜踞窓二丈許峯<lb/>
壁峻抜自浚谷直上霄外略無突䧟真所謂削成者壁<lb/>
上一松寄之璺間根直下如懸死蛇枝梢正拂窓手可<lb/>
<pb n="KR3h0068_WYG_036-10a"/>
接松實纍纍余提以斷甓弗中墜<hi>句</hi>下觸石且墜且觸<lb/>
聲如從甕中來良久始息至是則頺陽向微霞彩漸發<lb/>
倚窓望西北平田無際荒烟莽然中有渭水委蛇如龍<lb/>
日光射水中金閃爍不敢正視居之南乃大岡頗類龜<lb/>
背色黒如粗澁岡下羣峯如攅劍如束筍無一渾然者<lb/>
予將摹之而嵐靄迷漫弗果東望玉女峯殿正在峰頂<lb/>
雪壁爍日殿旁有物似人非人往還松樹間逺不可辨<lb/>
岡稍南大跡一岡上深可三寸長四尺餘旁鐫巨靈足<lb/>
<pb n="KR3h0068_WYG_036-10b"/>
三字竊謂力能擘山其足跡僅如此得微不能載其形<lb/>
乎且東峰掌形自峰端達峰底假使所𫝊果然則如彼<lb/>
之大手而配以如此之小足有是理耶東則東峰玉女<lb/>
峰昆季相倚惟南峰嶻焉獨出姪視三峰薄暮不及往<lb/>
遂宿焉風怒號御裌猶冷視蒼龍嶺裸體其寒暑之異<lb/>
乃爾哉<lb/>
　　上南峰記<lb/>
拂旦起王道士出華山記相示自峯崖洞谷池潭外其<lb/>
<pb n="KR3h0068_WYG_036-11a"/>
宫觀古跡等不可計道士雖老而兵餘湮毁不甚識又<lb/>
龍鍾弗能余偕故無以為考食已纎雲不痕旭日初吐<lb/>
露未晞具行縢草屨以敵南岡外皆松林也裁入笙簧<lb/>
盈耳既不見天寜復有露但葉聲隨足僁屑可聴屈<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>
行林中迤邐漸高境意交至弗暇接將謂地升恍不記<lb/>
自西峰來也松皆合抱森若筍擢葢以險而存非如他<lb/>
木之得全於擁腫也寒不生陵苕惟蘿薜靑靑以與松<lb/>
永神則有之而樵斤不及余感其得所悽焉於吾中乆<lb/>
<pb n="KR3h0068_WYG_036-11b"/>
依依不能去行二三里稍疲坐松根養力而四人已在<lb/>
石梁外高唱曰南峰至矣起而前僕曰此希夷避詔巖<lb/>
也余行凡以目昏不敢流盼竟不知已逹巖底因仰首<lb/>
怪狀可愕巖上覆如屋似蜂窠然頗類太湖石或類濤波<lb/>
蕩潏所為淡黒津津焉余坐觀不厭自謂不世竒逢細貌<lb/>
之僅得彷彿西南角一罅明透可側身入余命僮掖入<lb/>
之及罅半見罅外樹梢動搖日影流罅中闇稍分上滴<lb/>
<graphic n="KR0377" url="https://raw.githubusercontent.com/kanripo/KR-Gaiji/master/images/KR0377.png" mimeType="image/png"/>如雨陰氣挾罅風撲人巾服皆潤下濕不敢進僮曰<lb/>
<pb n="KR3h0068_WYG_036-12a"/>
壁有鐫字四行不識字不辨余眊亦弗之識俄罅外喧<lb/>
聲意游者相與僕曰吾之伴三人也僮因呼其名答在<lb/>
朝元洞待由是自巖底北旋嶢兀中度小𣙜又度架枝<lb/>
代𣙜者三若波舟之所搖蕩古松一根抜卧巖上閼道<lb/>
勃窣踰松上過得真武祠遂入謁龜蛇在前記晦翁謂<lb/>
其本北方𤣥武宿非實有此神葢其教中設為形像以<lb/>
神之耳余謂乾魚朽木題以大王居士便能威福此何<lb/>
足怪從祠畔上磴挾石闌轉峰角皆石版布道闌外臨<lb/>
<pb n="KR3h0068_WYG_036-12b"/>
絶谷試微瞰怵然神<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>凚瘁不可當閉目低首倚壁始<lb/>
定峰南面上下壁削亘東西皆闌也異焉伏石版下覘<lb/>
葢鑱壁成崿以疊石置闌靣之中窽石以入則所謂朝<lb/>
元洞也深可四丈廣近之高又倍焉純白如雪中設三<lb/>
淸像諸神旁䕶凡供奉之具咸備余問故於主者岳師<lb/>
師曰昔賀老師營此四十年雖鑿焉而不敢碎石下墜<lb/>
墜則雷動龍潜故也自爾且鑿且運不勝其勞功未就<lb/>
而師亡繼以其徒甫就洞外西數歩師又穴石版鏁以<lb/>
<pb n="KR3h0068_WYG_036-13a"/>
下達西轉則師之避静處也沈生等躍然往予不敢從<lb/>
倚闌待二時許還生曰穴之下則鏁雙垂鏁盡則版道<lb/>
也穴道相距不知幾十丈石杙插壁以當其中縋鏁下<lb/>
至石杙少息復縋至版道又少息然後攀鏁西行數十<lb/>
步漸高又數十步始及避静處回視版道則載之銅杙<lb/>
之上而銅杙則插之峻壁之中外雖有闌木久多腐以<lb/>
鏁是頼掩其振搖石杙一銅杙十七竟不知作時於何<lb/>
所置足闌之外下見松頂如灌莽在杳𡨕中師去此幾<lb/>
<pb n="KR3h0068_WYG_036-13b"/>
時其室其㸑所猶在然非慿土慿於塊石之突崖耳室<lb/>
畔石窪不深水則滿豈師藉是以食飲者歟室又西則<lb/>
别巖也巖類俯首形遙覆室上上鐫全真巖三大字赤<lb/>
色以實之雖知人所為然上不可下下不可上其履虛<lb/>
而作之耶何其神也吾版道之初躡也知有版道而已<lb/>
奚暇他及旣至而得其所以危是心也始不知止於何<lb/>
地我輩壯年恃力不少怯今精奪於此矣去洞沿故路<lb/>
東行降八九折縁磴復升巨石錯峙石分處如甈下視<lb/>
<pb n="KR3h0068_WYG_036-14a"/>
類井底䵝不見物然兩木倚石可下問之僕僕曰安真<lb/>
人肉身所沈生率三人下觀余坐石上及還談真人坐<lb/>
石盒不壊具衣履如生人抑坐逝處耶躋石以望見峰<lb/>
頂羣松如沃峰背類覆盂麄皵如礪可縱步四人争先<lb/>
若飛余至此已攰甚足不吾許殆見巔憩龍潭傍掬潭<lb/>
水頮靣潭有三深淺不等深者不過二三尺僕言雖大<lb/>
旱此弗枯竊意龍潜深淵恐未必在此然神物固不可<lb/>
以常理推也志雖稱頂有池生千葉蓮覔之不見不知<lb/>
<pb n="KR3h0068_WYG_036-14b"/>
當時騎茅龍天飛者其由此非歟最高處一松孑立余<lb/>
倚松望信乎諸峰羅列似兒孫矣雲適生從玉女峰東<lb/>
峰兩間出倚風作嬾態歘突然北涌似顛崖狀既而復<lb/>
還漸幔於松巔不動如憩而山北所見皆漫漶不可識<lb/>
意彼或仰瞻吾固在雲表也靑蓮居士謂呼吸氣相通<lb/>
帝座非此而何尼父登泰山小天下彼果及此耶既下<lb/>
又東行至龍神祠祠之外小碑一辭翰具美有道渙而<lb/>
為氣氣運而為精精變而為神神化而為靈等語因愛<lb/>
<pb n="KR3h0068_WYG_036-15a"/>
而再誦忽祠畔二小鳥下上峰壁不鳴靑灰色頗類脊<lb/>
令尾稍短不知其何名岳師曰此鳥相與久矣飯熟則<lb/>
乞食於我食已即去或寘粟掌中亦躍以就啄師年八<lb/>
十五矣兩目俱昩然往來祠洞兩間陟降如睹非有道<lb/>
者歟不然安得人鳥相忘如此<lb/>
　　過東峰記<lb/>
由祠北降而東取道松間忽有物行松上大如䑕尾芃<lb/>
芃然聞人聲瞿視不復動僕輩拊掌激之越樹去行二<lb/>
<pb n="KR3h0068_WYG_036-15b"/>
里所至祠山祠入觀焉山水畫滿壁頗似范寛家法而<lb/>
渾不及化余笑曰此中著此畫作者固無足責命之者<lb/>
誰歟老君殿中居楊師迓予謁之予再拜因思吾夫子<lb/>
謂見之猶龍口張而不能嗋吾安敢不拜師出果茗松<lb/>
花粉供余并以萬年松數十本為贈葢卷栢之屬而不<lb/>
屈者雖有松栢名不過石上小草耳卷栢亦以萬嵗見<lb/>
稱於本草則知二物固皆槁而不死者矣大松蔽峰頂<lb/>
淸悄幽闃殆不可為情然過靑柯平來松弗他雜惟白<lb/>
<pb n="KR3h0068_WYG_036-16a"/>
楊一二間之每風韻松林楊葉作策䇿聲如按如節彼<lb/>
吹竹彈絲敲金擊石者其近歟余偃仰是間意風味未<lb/>
減貞白殿之東則東峰盡處也下望平野襟懐洒然逺<lb/>
近諸山相闖於烟蕪雲樹之表黃河隠顯東迤如帶潼<lb/>
闗岡壟積蘇於河濱遐覽未周雲倐隂漸黒平野交晦<lb/>
予疑雨東向立風䬃然自西南來萬松皆鳴松實交墜<lb/>
日斜透雲罅出雲影漸北逝遂㪚余與沈生磔松實啖<lb/>
之索苦茗於師以助其勝俄林中有聲若隕物然予怪<lb/>
<pb n="KR3h0068_WYG_036-16b"/>
而覘之僕輩乃在松杪摘實以亂擲也於是俾沈生囊<lb/>
頓以備騎驢疲困之用稍南一煬突出松底下磴迹之<lb/>
得石室焉曠朗可容四五十人都竈湢所等舉不敝迺<lb/>
知居者固盛於昔今惟一人者荒凉無養故爾禽聲不<lb/>
上青柯平雖因於高寒而亦因於無養也聞是峰可翫<lb/>
日於天下未明之際而糧少不敢居惟問師仙掌何在<lb/>
師指在峰側而玉女峰可迫觀於是别去<lb/>
　　宿玉女峰記<lb/>
<pb n="KR3h0068_WYG_036-17a"/>
降而西可二里許東折漸上時正午稍熱渴且飢遂團<lb/>
坐松陰中食所攜新棗至是無磴多倚木於石代之危<lb/>
且弗固因枝痕為級皮脱滑不可登五人相與援推以<lb/>
進凡二十餘處既盡則玉女峰頂也嘗聞女冠楊氏名<lb/>
妓也少年入山今耄矣初食松皮八年始火食或絶火<lb/>
則枵腹坐偶大雪不粒者七日亦無恙竟日夜弗卧余<lb/>
心敬焉因訪之石室中尸坐如寐見予起相見具客主<lb/>
禮笑曰此山䍐聞人聲或聞之林中則指以為異君何<lb/>
<pb n="KR3h0068_WYG_036-17b"/>
來之異耶余以所癖所偶為對就問其入山時則三十<lb/>
有七嵗也今已七十有二矣自云一生無疾觀其顔雖<lb/>
非丹而精神燦然步甚健固知其有所飬也初見未敢<lb/>
扣引余步松間風適來激峰壁直下如箭尋穿於林中<lb/>
松葉皆沸鳴度壑而去相與立隒端目送其披靡者因<lb/>
指西峰東靣窊隆如蓮花謂余曰此正所謂西嶽蓮花<lb/>
峰也安有峰頭池井之産予疑焉未之决至玉女殿道<lb/>
玉女所由觀洗頭盆葢石上一圓坎爾水紺碧不乾集<lb/>
<pb n="KR3h0068_WYG_036-18a"/>
仙録稱有五石臼不知何據之殿右觀韓姑姑遺蜕遣<lb/>
僮撤所障亂甓啟棺葢窺之卧棺中如初歿者楊氏曰<lb/>
歿幾三十年矣惟槁不腐以杖摘其足亦不僵有道者<lb/>
乃如是葢楊氏師也大石如龜殿正坐龜上而楊氏石<lb/>
室則藉龜腹為之覆余問以昨之所不能辨迺楊氏采<lb/>
薪以虞雨雪之或及也由殿前踰石梁北眺崇岡廓然<lb/>
然貍豸不能進岡半有大璺焉楊氏曰唐𤣥宗禱雨抛<lb/>
簡處也下通黃河雖未必果然恐或有自復旋至石室<lb/>
<pb n="KR3h0068_WYG_036-18b"/>
前指以迫觀仙掌所在余與四人循東峰北行斯須林<lb/>
斷豁然乃東峰之西北壁而玉女峰之東北巖也巖西<lb/>
努如鳥喙距東峰不逺上豐下縮瞰即魄褫努處小松<lb/>
一生附巖側不見根<hi>句</hi>出巖上者三之二中無鱗而光<lb/>
僕曰此捨身樹也游者抱樹轉數匝則獲福予僮聞即<lb/>
抱之轉不休峻遏乃止巖正當仙掌可察遂坐憶王涯<lb/>
仙掌辨謂峰有五崖比壑破巖而列自下逺望偶為掌<lb/>
形俗𫝊則曰巨靈擘剖掌迹猶存余因思之涯之所辨<lb/>
<pb n="KR3h0068_WYG_036-19a"/>
又似得於𫝊聞使果見之寜作是語不然則亦逺望而<lb/>
已未甞如吾之廹觀也殊不知膏出於璺溜以漸淡黃<lb/>
微白間之黒壁中上則五岐下則片屬岐者如指屬者<lb/>
如掌復有細溜無數雜五岐間逺望之則片屬岐大者<lb/>
故五岐如指耳寜有五崖比壑破巖而列哉由此觀之<lb/>
俗𫝊故非涯辨亦未得為是且膏所溜處比比皆有豈<lb/>
惟此掌為然山石本黒其或淡黃微白者皆膏之所溜<lb/>
使然也此掌外惟日月巖最多其次則東峰西壁近於<lb/>
<pb n="KR3h0068_WYG_036-19b"/>
楊氏之石室者其色其狀與此掌溜痕絶無少殊但彼<lb/>
不類物形故不以為異而不稱耳雖厯代碩儒其詩賦<lb/>
等作舉同然一辭於巨靈之擘而不之究何也然則天<lb/>
下古今貴耳賤日訛以承訛者安知其幾多耶將暮假<lb/>
榻楊氏石室中坐定微請所有則畣以待盡而已再請<lb/>
亦然余知其弗襮不三歘有光如燈度室前松林中僕<lb/>
輩驚指楊氏徐掩其户曰與爾何預豈記所謂昭明者<lb/>
歟此亦可見楊氏之定力矣北牖漸明余出望月然隠<lb/>
<pb n="KR3h0068_WYG_036-20a"/>
於東峰未之見乃與沈生步殿前以待之二更許光射<lb/>
萬松中碎影滿地風颸颸然自歴三峰來松聲外絶無<lb/>
他音淸固不勝寂亦難處因退寢夜若半大聲疊陣如<lb/>
濤雷然孔隙皆唱喁明處寖黒知雲風欲釀雨也然僅<lb/>
㩗三日糧遂懼數視聴竟不得翕目殆曉風幸息曙光<lb/>
復來趣具飯下山至都土地祠僕還指南峰端如練者<lb/>
曰水簾洞也以昨之弗知小立祠畔以聴杳不得所聞<lb/>
誦徐凝惡詩一噱而去午及靑柯平覔所置杖亡矣然<lb/>
<pb n="KR3h0068_WYG_036-20b"/>
降比登頗易步可與四人敵因思宫殿林木得全於上<lb/>
者險是頼耳然<hi>闕</hi>不知鐵鏁之所經始路何以識人何<lb/>
以登鬼歟仙歟皆不可測已余學畫餘三十年不過紙<lb/>
絹者展轉相成指為某家數某家數以剽其一二以襲夫<lb/>
畫者之名安知紙絹之外其神化有如此者始悟筆墨<lb/>
之不足以盡其形丹碧之不足以盡其色然是遊也亦<lb/>
非紙絹相承之故吾矣箕踞石上若久客還家而不能<lb/>
以遽出也三步回頭五步坐迺於我乎見之雖知毛女<lb/>
<pb n="KR3h0068_WYG_036-21a"/>
峰鄰於上方而不識其處僕言王刁三洞山外之西及<lb/>
玉泉院時日已在西南隅矣弗果往午飯已熱如炙假<lb/>
籧篨臥院前亭上繞亭皆泉聲咫尺不辨人語因憊竟<lb/>
睡去二時許始醒諸道士索留題爰口占書希夷像之<lb/>
壁間以出嗚呼生太華之方由太華之側古及今安知<lb/>
幾許然愛焉者亦每以艱險自畫而不之遂雖少陵枕<lb/>
藉闗中亦望焉而止耳天下竒絶處固有係乎縁之偶<lb/>
不偶也郗詵謂山行洗盡五年塵土腸胃吾塵土五十<lb/>
<pb n="KR3h0068_WYG_036-21b"/>
年不意中得此行雖遘一遺十而秀抜之神雄特之觀<lb/>
亦足以暢夫一生之拳跼矣昔人言會心處不必在逺<lb/>
竊意未得至此恐未可謂之會心余子平之累已向畢<lb/>
而遐蹈未能者以母氏之頽暮故也掇其大都以志竒<lb/>
遇<lb/>
　　重為華山圖序<lb/>
畫雖狀形主乎意意不足謂之非形可也雖然意在形<lb/>
舍形何所求意故得其形者意溢乎形失其形者形乎<lb/>
<pb n="KR3h0068_WYG_036-22a"/>
哉畫物欲似物豈可不識其靣古之人之名世果得於<lb/>
暗中摸索耶彼務於轉摹者多以紙素之識是足而不<lb/>
之外故愈逺愈譌形尚失之况意茍非華山之我余余<lb/>
其我耶既圖矣意猶未乎滿由是存乎静室存乎行路<lb/>
存乎牀枕存乎飲食存乎外物存乎聴音存乎應接之<lb/>
隙存乎文章之中一日燕居聞鼓吹過門怵然而作曰<lb/>
得之矣夫遂麾舊而重圖之斯時也但知法在華山竟<lb/>
不悟平日之所謂家數者何在夫家數因人而立名既<lb/>
<pb n="KR3h0068_WYG_036-22b"/>
因於人吾獨非人乎夫憲章乎既徃之迹者謂之宗宗<lb/>
也者從也其一於從而止乎可從從從也可違違亦從<lb/>
也違果為從乎時當違理可違吾斯違矣吾雖違理其<lb/>
違哉時當從理可從吾斯從矣從其在吾乎亦理是從<lb/>
而已焉耳謂吾有宗歟不局局於專門之固守謂吾無<lb/>
宗歟又不大逺於前人之軌轍然則余也其葢處夫宗<lb/>
與不宗之間乎且夫山之為山也不一其狀大而高焉<lb/>
嵩小而高焉岑狹而高焉巒卑而大焉扈鋭而高焉嶠<lb/>
<pb n="KR3h0068_WYG_036-23a"/>
小而衆焉巋形如堂焉宻兩相向焉嶔陬隅高焉岊上<lb/>
大下小焉巘邊焉崖崖之高焉巖上秀焉峰此皆常之<lb/>
常焉者也不純乎嵩不純乎岑不純乎巒不純乎扈不<lb/>
純乎嶠不純乎巋不純乎宻不純乎嶔不純乎岊不<lb/>
純乎巘不純乎崖不純乎巖不純乎峰此皆常之變焉<lb/>
者也至於非嵩非岑非巒非扈非嶠非巋非宻非嶔非<lb/>
岊非巘非崖非巖非峰一不可以名命此豈非變之變<lb/>
焉者乎彼既出於變之變吾可以常之常者待之哉吾<lb/>
<pb n="KR3h0068_WYG_036-23b"/>
故不得不去故而就新也雖然是亦不過得其彷彿爾<lb/>
若夫神秀之極固非文房之具所能致也然自是而後<lb/>
步趨奔逸漸覺已制不屑屑瞠若乎後塵每虛堂神定<lb/>
嘿以對之意之來也自不可以言喻余也安敢故背前<lb/>
人然不能不立於前人之外俗情喜同不喜異藏諸家<lb/>
或偶見焉以為乖於諸體也怪問何師余應之曰吾師<lb/>
心心師目目師華山<lb/>
　　披圖喜甚復戲賦此<lb/>
<pb n="KR3h0068_WYG_036-24a"/>
山林天地間豈獨棲百靈許作欲海岸而乃落落星我<lb/>
生素蟠霞外情廣斥萬結千復縈但聞喧豗噴激動地<lb/>
之怒霆不逢巃嵸旁魄插天之翠屛塌翼鎩翮蒿鷃幷<lb/>
從它九萬趨南溟斷蓬一旦挽我伴遐征翕忽迸落北<lb/>
斗城招拒宛似宿有盟期吾氣達靑雲之上京勇賈未<lb/>
數腰帶鞓何必直躡鳳凰翎乃知不待龍嶠經羽人幽<lb/>
子紛相迎烹芝采薇敞巖扄未暇雲惚恍泉瓏玲存㝠<lb/>
注險抉至精步不在趾意以行五十二年滓穢羶且醒<lb/>
<pb n="KR3h0068_WYG_036-24b"/>
電飛泡滅霜葉零誰為擁腫木誰為浮游萍左招呼子<lb/>
先右招衛叔卿茅龍白鹿羽葢霓旌南峰上頭如幔亭<lb/>
須臾泮㪚入杳㝠萬松擁翠風泠泠歸尋故吾了無形<lb/>
惟見攢巒叢崿偪塞絳宫之虛明深青淺靑秀難名彼<lb/>
承此接不可勝擬煩夸娥二子未敢以使令醉呼元鋭<lb/>
處晦及陶泓相與舁送楮先生<lb/>
圖未滿意時欲重為之而精神為病所奪欲弗為之而<lb/>
筆力過前逺甚二者戰之胸中久不决弟立道謂此古<lb/>
<pb n="KR3h0068_WYG_036-25a"/>
今竒事不宜沮力激之由是就卧起中强其所不能者<lb/>
稍運數筆昏眩併至即閉目歛神卧以養之少焉復起<lb/>
運數筆昏眩同之又即卧養如是者日數次勞且瘁不<lb/>
可言幾半年幸完嗚呼意於是乎滿矣然傅色將半忽<lb/>
精神頓弊甚欲畢焉而掖與推舉不足用思滿城風雨<lb/>
近重陽一句尚可寄人况此乎遂罷弟立道兒子緒皆<lb/>
酷好畫惜不暇習吾心思目力已竭於此矣再可强耶<lb/>
因授焉以慰其所酷好既授矣珍之亦可忽之亦可私<lb/>
<pb n="KR3h0068_WYG_036-25b"/>
之亦可公之亦可用為睹物思人之具亦可視為手澤<lb/>
使後子孫相與慎惜亦可貽諸好事亦可吾不能效平<lb/>
泉石為身後計也<lb/>
詩<lb/>
　　入山<lb/>
廬山秀在外華山秀在裡要識真靣目即彼鐵鏁是鐵<lb/>
鏁懸當雲上頭縱橫曲直是誰謀吾今判著浮生去不<lb/>
見神竒不罷休<lb/>
<pb n="KR3h0068_WYG_036-26a"/>
　　玉泉院<lb/>
百道泉回靣靣幽琮琤音韻寄㝠搜兵餘道士渾隨俗<lb/>
火後堂基獨占秋塵跡未縁幽磵轉野情先繞上峰流<lb/>
院前洞有扶搖在笑問如今得睡不<lb/>
　　瀑布<lb/>
白練銀河與白龍競搜幽語鬭新工我心要鬭無搜處<lb/>
移入玲瓏窈眇中<lb/>
　　鏡泉<lb/>
<pb n="KR3h0068_WYG_036-26b"/>
微漣不動見容成忘却蟬鳴與鳥鳴忽有小風輕颭過<lb/>
暗移靑影上巖屛<lb/>
　　石闗<hi>即第一闗</hi>
裂石為闗似洞門天慳神秀此相分不曾臨澗先眠石<lb/>
未暇登峰且看雲鳥哢只從中界斷松聲專許上方聞<lb/>
誰人更似周徴士不怕中山孔氏文<lb/>
　　上方峰<lb/>
鐡鏁高懸直壁青上方形勝杳冥冥西去空通隔世路<lb/>
<pb n="KR3h0068_WYG_036-27a"/>
金仙已跨摩雲翎觱沸音中悵年晩娑羅影裏問誰經<lb/>
愛河未上超然岸只到峰根看畫屛<lb/>
　　靑柯平<lb/>
不識靑柯義﨑崟獨此平正當攀鏁處微覺有松聲古<lb/>
殿雲來往遊人鳥送迎神祇香火斷連我困腸鳴<lb/>
　　日月巖<lb/>
何年鬼斧鑿雙形雖不流光却有名忽悟此身渾曠在<lb/>
帶將幽愧上岧嵉<lb/>
<pb n="KR3h0068_WYG_036-27b"/>
　　千尺撞百尺撞<lb/>
千尺亭亭百尺連祇縁竒觀在層巔敧斜朽級難為步<lb/>
飄忽飛魂只看天雲谷可探神未許松風宜聴耳無權<lb/>
老夫敢向危中過不是真仙也近仙<lb/>
　　老君離垢<lb/>
綴木懸崖作徑通下臨無底翠朦朧丹元未上靑琳舘<lb/>
龍曜先離紫極宫下界紅塵終在地上方淸氣却隨風<lb/>
嶮巇難斷慿陵輩驚得幽人滿靣紅<lb/>
<pb n="KR3h0068_WYG_036-28a"/>
　　蒼龍嶺<lb/>
嶺下望嶺上夭嶠婉蜒飛背無一仞闊旁有萬丈垂循<lb/>
背匍匐行視敢縱橫施驚魄及墜魂徃徃隨風吹午日<lb/>
晒石熱手腹過蒸炊大喘不可當况乃言語為心急足<lb/>
自縛偷眼羣峰低烟烘浪掩掩日走金離離松頭宻如<lb/>
麻明滅無斷期誰知萬險中得此希世竒真勇是韓愈<lb/>
乃作兒女啼<lb/>
　　鎮嶽宫<lb/>
<pb n="KR3h0068_WYG_036-28b"/>
萬松深處敞彤扉繞殿笙簧步嬾移忽見滿庭金𤨏碎<lb/>
一齊忘却聴聲時<lb/>
　　西峰<lb/>
渭水載殘日金蛇爛西遊分光到巖阿我在巖之幽平<lb/>
田豁萬里紫烟日邊浮參差野人居明滅蘆花州複嶺<lb/>
下迴抱攢峰上森稠大松紛仰干數至幾萬休崇岡草<lb/>
一無鼇背闊且脩扶藜立背端烈烈長風遒鬱勃當此<lb/>
時尚待隨風流壯觀不可言何山敢同仇西方金屈蟠<lb/>
<pb n="KR3h0068_WYG_036-29a"/>
氣發難自收化作神秀區厭低四嶽頭吾今幸何深頓<lb/>
愜半世謀明當過南峰今宵且夷猶尋詩志所歴一毛<lb/>
於九牛<lb/>
　　西嶽宫<lb/>
東嶽行宫每每分金方元氣秖孤尊千秋像設嚴誰瀆<lb/>
萬刦兵殘巋自存肅肅陰風秋倍早沈沈雲樹日長昏<lb/>
杜陵老子何多累空憶真源只漫論<lb/>
　　巨靈跡<lb/>
<pb n="KR3h0068_WYG_036-29b"/>
掌形雖謬自天成足跡鐫來益可憎真妄惱人禁不得<lb/>
步將林裏聴松聲<lb/>
　　避詔巖<lb/>
希夷先生愛睡者睡去那知有晨夜胡為留跡與留聲<lb/>
惹得丹靑到林下到時却避無乃遲聲迹既留能致之<lb/>
然非賣畚捫蝨漢解識九五真龍飛真龍未飛良有以<lb/>
元元之依竟誰是笑聲忽動墮驢時徑入深山白雲裏<lb/>
安期固是神仙倫預項干鎦能忘秦未忍乗龍自長徃<lb/>
<pb n="KR3h0068_WYG_036-30a"/>
閒將瓜棗試時人<lb/>
　　朝元洞<lb/>
石壁天所成洞以人力制平處豈不多取難非取易老<lb/>
師若常侣安得有此異不知經營時頓足在何地工搜<lb/>
鬼神僻妙磔造化祕既非茍且為知厯幾百世設使容<lb/>
易隳再有誰可繼我來覔幽勝乃得理外意䦨慿無底<lb/>
谷丈尺豈可計松頭亂<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>壁脚插翠氣扶䦨試小瞰<lb/>
神宅歘鼎沸只為定力微惹彼林磵愧古訓衡不騎我<lb/>
<pb n="KR3h0068_WYG_036-30b"/>
却自買畏閉眼待神歸從容問何味<lb/>
　　賀師避静處<lb/>
竅石石䦨裡縋鏁索險極鑿崖種銅橛載板以西適置<lb/>
屋何所慿慿向突壁石雖曰恃鏁過朽板未我惜上視<lb/>
不敢伸下視不敢息滿山皆静處何故作此癖師去今<lb/>
幾年猶餘損神跡我怯固不徃聞言也心惕託彼毛文<lb/>
峰定作半靣識<lb/>
　　安真人肉身<lb/>
<pb n="KR3h0068_WYG_036-31a"/>
塊石中分瞰底深欒欒遺槁坐巖隂如何不似子先輩<lb/>
風淡月明無處尋<lb/>
　　龍神祠旁二鳥<lb/>
祠邊兩小鳥相依道人室㕑中炊飯香即至不一失啄<lb/>
粟就掌内了無猜與栗嵗月知幾何相忘祇如一乃知<lb/>
啄魚信固自我所出幽幽入静極籟盡山空虛我輩若<lb/>
不來鳥外其誰歟形性本不同形性本不異回首看流<lb/>
雲悠然似吾意<lb/>
<pb n="KR3h0068_WYG_036-31b"/>
　　南峰頂<lb/>
搔首問靑天曾聞李謫仙頓歸貪静客飛上最高巔氣<lb/>
吐鴻濛外神超太極先茅龍如可借直到五城邊<lb/>
　　龍潭<lb/>
二三淺坎在松根𫝊説濳龍或上雲直到虎頭來戰汝<lb/>
蚤從南畆看飛塵<lb/>
　　水簾洞<lb/>
隠在南峰背如嫌世俗知偶從靑蔭裏微見白光垂飛<lb/>
<pb n="KR3h0068_WYG_036-32a"/>
濺隨風逺琮琤上谷遲衆仙閒出洞可有在鈎時<lb/>
　　東峰<lb/>
此峰佳勝減三峰不斷幽期只有松拜罷老君無託處<lb/>
卷將餘意坐峰東<lb/>
　　仙掌<lb/>
崖璺泣膏脂俄然掌似之不窮親到實那識舊𫝊疑巖<lb/>
壁何曾破河流本自馳是非無盡極搔首看風枝<lb/>
　　捨身樹<lb/>
<pb n="KR3h0068_WYG_036-32b"/>
絶谷抽巖直透雲小松倚壁寄危根要吾也似輕生輩<lb/>
待取它年問伯昏<lb/>
　　抛簡處<lb/>
大地焦枯雨澤空往曾抛簡震潭龍只今無限焦枯地<lb/>
汝却昏昏詐耳聾<lb/>
　　洗頭盆<lb/>
窪水含淸照面光不妨陽亢與風狂遊人若待仙人杖<lb/>
先覔長生不死方<lb/>
<pb n="KR3h0068_WYG_036-33a"/>
　　宿玉女峰<lb/>
假榻玉女峰主人有深意𤣥談出無語妙悟入不計澄<lb/>
明縱橫發沕潏左右至不言求生難但曰待死易色境<lb/>
透闗過總是平穏地優游卅五年何曾有顛躓隨時烟<lb/>
火食無即行坐憩既識上山真寜迷下山偽顔雖不桃<lb/>
花亦不霜草悴要之非矯亢只是不出位我生日竒蹇<lb/>
未覺久自棄一雨悟無學恇然莽無寄松林延幽風倐<lb/>
忽天樂沸如此有餘中肯作希夷睡<lb/>
<pb n="KR3h0068_WYG_036-33b"/>
　　玉女峰待月<lb/>
萬松林裏夜蕭蕭月影來時轉寂寥試看影從何處起<lb/>
正東峰上水波摇<lb/>
　　月下觀諸峰<lb/>
月下看山夜色多剖藏無奈月明何精神正在微茫内<lb/>
不道龍蛇滿眼過<lb/>
　　枝梯<lb/>
如此為梯也可猜不施工巧故危哉知師擬判仙凡路<lb/>
<pb n="KR3h0068_WYG_036-34a"/>
已過蒼龍嶺上來<lb/>
　　玉女殿<lb/>
太極總仙天明星入道𤣥玉漿含羽翰璇葢蕩雲烟龍<lb/>
馬真隨化神龜也得仙滿庭松蔭好匡坐聴風絃<lb/>
　　石龜<lb/>
巴西宴後幾春秋宴裏張鋋見汝不豈怕子明饒舌輩<lb/>
閉精行氣上山頭<lb/>
　　韓姑姑遺蜕<lb/>
<pb n="KR3h0068_WYG_036-34b"/>
雲窓霧閣幔重重靑鳥丁寜是浪通未是淸風連蜕在<lb/>
百千年後滿函中<lb/>
　　西峰東面蓮花形<lb/>
玉井十丈花欺我亦已久巔池千葉蓮尋池復何有果<lb/>
是蓮峰望或開記者之辭又爲謬𫝊聞不足信託意不<lb/>
足慿窊隆偶爾如花形便謂此山縁此名我來覓勝勝<lb/>
已盈誰真誰偽何須徴世間圖牒多耳聴未如吾眼真<lb/>
搜㝠我詩通我懐不為稽考作且看鱗甲動山來化作<lb/>
<pb n="KR3h0068_WYG_036-35a"/>
笙鐘滿林壑<lb/>
　　女道士室前夜見流火<lb/>
光明儼如燐流過松林間神乎鬼乎那可知睢盱睒睗<lb/>
驚僕眠東坡定力人胡乃空茫然我雖未至見道邊固<lb/>
知神與人非懸存亡本常事已付於不言女冠掩户何<lb/>
爰爰脱略之語復誰肩此或搖其中安能塊獨三十年<lb/>
　　入夜聞聲疑風雨大作不敢睡<lb/>
松底踏碎月過淸寒不支窈哉石室深矮榻聊自宜大<lb/>
<pb n="KR3h0068_WYG_036-35b"/>
聲忽怒濤拉此窓與扉初疑雷雨交挾以羣龍飛又疑<lb/>
度朔輩夜半窟宅移蘚磴儻霡霂那識吾是誰止持三<lb/>
日糧有計安能施輾轉不可當兩目無合時所頼窓底<lb/>
明未受烟霧欺久之聲漸吞喜報幽田知魄妖方擬過<lb/>
壁隙光陸離起視東峰端日色已滿枝布襪靑行纒尚<lb/>
可迂闊為趣飯謝主人厄陳聞仲尼七日枵腹坐更有<lb/>
誰能之<lb/>
　　都土地祠<lb/>
<pb n="KR3h0068_WYG_036-36a"/>
香火蕭然棟宇卑滿山松樹送靈吹虛名止占都祠在<lb/>
酹酒刲羊讓與誰<lb/>
　　坐松聲中了無它音<lb/>
一味松風外何曾寄雜聴空聞歸淡漠𤣥悟透沈㝠雷<lb/>
豈坤餘轉萌非臘後靑有詩持換<hi>闕</hi>來製白雲亭<lb/>
　　鐵鏁<lb/>
不似區區子午間長教虞吏斷登攀伯梁度世無尋處<lb/>
卷取松風獨自還<lb/>
<pb n="KR3h0068_WYG_036-36b"/>
　　凡鐵鏁乃鑿石為竅種大釘綴鏁其上故能久而<lb/>
　　無朽然或間有綴於木橛者回思始來葢掩於不<lb/>
　　知而不慄耳<lb/>
目力在雲表見金不見人入齊流沫地何處索形君<lb/>
　　林中遙見白物如獸上下跳逸從者疑是野羊余<lb/>
　　因記韓衆衛叔卿之流皆常乗白鹿寄跡是山此<lb/>
　　或然歟<lb/>
有鹿無仙鹿自奔似騎黃鶴上秋旻何當快與劉根約<lb/>
<pb n="KR3h0068_WYG_036-37a"/>
白玉牀前看紫雲<lb/>
　　下山及蒼龍嶺囘瞻四峰端視始上時雖無雲然<lb/>
　　不能優劣也<lb/>
四峰參差兄弟相保有雲固佳無雲亦好其中妙意愜<lb/>
我懐抱來雖匆匆去不草草眷戀難舍似得至寳天台<lb/>
鴈蕩僅可輿皁豈料不意惠此幽討丹靑摹之寜合天<lb/>
造謝朓詩雄固是竒藻吾今𫝊神未怕壓倒擕雙淸還<lb/>
於以終老<lb/>
<pb n="KR3h0068_WYG_036-37b"/>
　　嶺下枯木<lb/>
赤立已如神東南一枝緑名稱未能辨竒怪不可讀繁<lb/>
根萬蛇擁石為何罪束曾無九方歅駐彼遺外目只欵<lb/>
夜雷風竄入天飛族濡毫狀彷彿偹一百不足持向畫<lb/>
家流休誇閉門獨<lb/>
　　嶺以上絶無鳥音寂閴不可勝既下忽聞喜而有<lb/>
　　作<lb/>
相命相求萬緑中如何不敢過蒼龍闗闗一進兠𤣥國<lb/>
<pb n="KR3h0068_WYG_036-38a"/>
便有雙柑斗酒風<lb/>
　　初至嶺下時沈生預禱山神祠及還憩祠畔其侮<lb/>
　　心形於動静間以此譏之<lb/>
行抵蒼龍頓怯心殷勤祠裡致辭深如今裸袒當門卧<lb/>
止見靑松滿地陰<lb/>
　　近日月巖處有大石如蒸餅狀無突陷可頓足然<lb/>
　　鑿石上為小坎託足端恃鏁降登疑衆經始時不<lb/>
　　知何法先登以製坎鏁<lb/>
<pb n="KR3h0068_WYG_036-38b"/>
半規盂覆斷攀援林底林端接翠烟莫向鏁中尋混敦<lb/>
崇墉高處有㝠筌<lb/>
　　下山近靑柯平<lb/>
竒秀掩巑岏休論五十盤半生貪偃蹇從此解媻跚一<lb/>
澗破秋寂萬松噓晝寒自知淸太重不敢再囘看<lb/>
　　至靑柯平覔來所置杖已失去<lb/>
不是江心蟠石種何縁無水也通神只愁徳裕真齡見<lb/>
談著方兄與鐵君<lb/>
<pb n="KR3h0068_WYG_036-39a"/>
　　靑柯平祠旁井<lb/>
與山俱生天所造伯益前身此中老雲安熱惱正紛紛<lb/>
寥落寒淸閉秋草<lb/>
　　路斷處以小枝橫閣危石上接過<lb/>
長有木彴懼况此枝橋艱目走﨑崟外神沈杳靄間玉<lb/>
漿寜易許熊果未輕頒儻然虀粉去何物尚浮環<lb/>
　　第二闗其中風烈太甚不少息<lb/>
陰風一何勁箭發無停機陽光雖回環不敢闗内窺豈<lb/>
<pb n="KR3h0068_WYG_036-39b"/>
以塵躅來俗塵與之飛吾今洗心入飽貯羣淸歸入既<lb/>
不我嫌歸胡尚餘威老懐亦自堅未伏十八姨披襟掃<lb/>
苔卧故待秋陽西<lb/>
　　第一闗所儲亂石<lb/>
陰氣滿深谷未聞松栝枯有誰曾擺落規此小成都<lb/>
　　闗下林中二石如虎竒不可狀於是悟畫之所以<lb/>
　　然<lb/>
描貌三十年接摺紙絹裡槃礴謝斑寅微風走秋水<lb/>
<pb n="KR3h0068_WYG_036-40a"/>
　　初上山時過上方峰逢樵子余問靑柯平尚懸幾<lb/>
　　里唯放歌去不吾對及吾下山至石闗而數樵過<lb/>
　　樵問余來處曾見伐木者否余亦笑而不答戲賦<lb/>
　　六言詩高唱而下<lb/>
昨問靑柯逺近長歌一笑無聞欲驗朋從何處請君自<lb/>
上重雲<lb/>
　　逢雲歸可愛<lb/>
一朶歸雲静徘徊正好看匆匆恐驚散不敢上林端<lb/>
<pb n="KR3h0068_WYG_036-40b"/>
　　因樹木翳宻不能冠巾但科頭上下然時被罥髪<lb/>
如此頭顱已自休但知疎嬾送春秋聊曾章甫趨南越<lb/>
依舊華陽老故丘暴露不愁蕭詧見鉤牽還動管寜羞<lb/>
明朝試問盧蒲嫳也過名山樹下不<lb/>
　　適一峰在衆峰中特秀然不識其名<lb/>
物不自名名於人有名何似無名真此峰偶爾忘主賓<lb/>
桓伊吹笛王猷聞我今别汝汝不語却肯相隨與相處<lb/>
儻然有客問何名請上山頭自尋去<lb/>
<pb n="KR3h0068_WYG_036-41a"/>
　　經昨所驀之澗反有怯不自勝之意<lb/>
礧礧布泓渟琤潺四靣幷試尋來處熟忽動老心驚石<lb/>
勢熊渠虎風聲永固兵自憐人我雜無語看雲行<lb/>
　　隔林泉聲隨風出不得見<lb/>
窈窕鏘鳴不見形兩情相倚進無聲閒雲忽似神交意<lb/>
行到聲邊再不行<lb/>
　　古藤疑為蛇惕然<lb/>
神傷山行深杜子豈欺我古藤屈蟠處欲進還不可李<lb/>
<pb n="KR3h0068_WYG_036-41b"/>
廣石飲鏃於兹見么麽絳宫一方寸天淵復冰火可係<lb/>
竟何時含羞澗邊坐<lb/>
　　山中無竹<lb/>
乾坤淸氣浩莫主團入兹山秀如許淸中猶帶鏡泉寒<lb/>
無乃虛心苦難處渭川川上隙地多龍飛一夜風雷過<lb/>
微形餘跡了不見聞我武公淇澳歌<lb/>
　　山口神祠不知誰氏將出山辭以謝之<lb/>
香烟與燈焰棼然咽昏曉豈其威靈深能致愚民禱胡<lb/>
<pb n="KR3h0068_WYG_036-42a"/>
為都土地凄凉閉山表同方不同福誰謂神為少縁非<lb/>
偶爾得未閒幽明道吾生濟勝具不似許掾好將非神<lb/>
我資一洗寰區擾未暇與民同題詩謝幽𦕈<lb/>
　　聞王刁三洞在山外西崖上中藏古書甚多然無<lb/>
　　由至<lb/>
幽經祕籙弱水外何以得到兹山中儻逢叔夜能相許<lb/>
㑹伴長休學御風<lb/>
　　出至山口别山<lb/>
<pb n="KR3h0068_WYG_036-42b"/>
出山何如入山時得則歡喜失則悲既非長徃胡不歸<lb/>
有形雖逺無形隨同行之伴各有宜故吾未辨今吾誰<lb/>
圖中索驥徒爾為驪黃牝牡神持機旁人不信微乎微<lb/>
丹靑咏歌還相知不詩與圖形乃遺詩之圖之形非迷<lb/>
自賞未已復自嗤欲言不言忽忘之五十二嵗氣日羸<lb/>
今當與爾長别離西風蕭蕭吹征衣<lb/>
　　玉泉院前亭上睡覺將治行而黃翁已遣僮以驢<lb/>
　　相候就宿其家戲題此於壁謝之<lb/>
<pb n="KR3h0068_WYG_036-43a"/>
虛亭夢初斷落日在林杪行縢草屨正經營山口宏聲<lb/>
遞空杳亭邊引領感相慰君意何多世何少掀髯岸幘<lb/>
掉鞅出淡淡荒烟送歸鳥玉川喫茶尚生兩腋之淸風<lb/>
何况吾胷滿貯三峰之大好不妨吐出與君看但恐君<lb/>
家容不了<lb/>
　　黃翁置酒問所見<lb/>
六年官此怕登峰雖與山隣似不逢一讓老夫判死去<lb/>
却探吾趣酒杯中<lb/>
<pb n="KR3h0068_WYG_036-43b"/>
　　初擬下山謁華陰廟歸興急不果<lb/>
東靣神飛西靣還一心雙繫𣺌茫間却隨驢子長鳴去<lb/>
竟是真閒是假閒<lb/>
　　華陰駐馬橋見泉而思其源自山中出<lb/>
一派泉過駐馬橋意中尋到華山椒明朝背汝西邊去<lb/>
莫放潺湲恨裏遥<lb/>
　　騎驢行食所攜松實桃棗以適<lb/>
灞橋風雪㝷詩處可似攜清啖果時説與小僮渾未識<lb/>
<pb n="KR3h0068_WYG_036-44a"/>
徐徐分付與斜暉<lb/>
　　華山西北夾路皆荷花望不知其頃之為幾大石<lb/>
　　小石錯雜乎中邊詢之塗人有老者云此地本山<lb/>
　　址昔因崩而下陷故水聚荷生<lb/>
池蓮井蓮俱無徴上峰下峰空復靑山崩地陷忽露形<lb/>
爛漫化作千娉婷水晶之宫秋𦕈㝠緑娟紅膩琉璃屛<lb/>
俊驢健僕風泠泠欲行不行杳難名漢皋洛浦方合幷<lb/>
野人觧唱江南聲<lb/>
<pb n="KR3h0068_WYG_036-44b"/>
　　至羅紋橋賣酒家作早食所正與少華相對<lb/>
二華兄弟行弟能如乃兄與兄金蘭采見弟寜無情今<lb/>
將總相背欲説誰解聼僕夫往晨炊孤立難自勝高樹<lb/>
方掩冉幽泉亦瓏玲攜之乃西還雲盡秋㝠㝠<lb/>
　　就華州市民家造飯靣少華而食<lb/>
對山湌飯也風流錯認雲端是舊遊一陣野風塵捲地<lb/>
却疑相近庾公樓<lb/>
　　過郭汾陽廟入觀<lb/>
<pb n="KR3h0068_WYG_036-45a"/>
幽淸涵虛懷山陰轉長道穹碑逺烟外忽墮靑林表<hi>闕文</hi>
外門戚戚復依依遥指南山雲西風忽東馳直至滄海<lb/>
濱雲東有西日見汝將何辰斜陽射車中秋色含逺村<lb/>
茫然謝君去杳杳輪音聞<lb/>
　　過渭南<lb/>
掛冠尋竹渭南村那識無人與有人但怪此心籠不住<lb/>
時時飛上華山雲<lb/>
　　羅紋橋少憩<lb/>
<pb n="KR3h0068_WYG_036-45b"/>
行到羅紋兩華昏似憐重見故披雲驚風忽自知吾意<lb/>
拔取微靑却袂分<lb/>
　　白團鋪對少華<lb/>
風勁白團郵高楊滿樹秋趣從危葉墮心與斷雲流自<lb/>
判終南<hi>闕</hi>
　　初來穿林誤躡狹徑旁幾墮崖去及還見之作此<lb/>
　　自慰<lb/>
覆舟無伯夷禍及向誰咎重經蹉跌處翕忽神不守除<lb/>
<pb n="KR3h0068_WYG_036-46a"/>
却夏侯公誰復閉目走垂堂豈無識其奈搖中久安知<lb/>
如芸夫蚩蚩老南畆為眼不計脚聊隨簡齋後探幽非<lb/>
離羣契妙似獨有淵乎真竒逢可謂不吾負神交自兹<lb/>
往盟作忘年友何必强求仙直要騎茅狗所困良匪薄<lb/>
所驚亦復厚持以問東坡河豚此同否<lb/>
　　希夷匣棘梗不得入<lb/>
攢棘攔人不許親豈嫌吾迹帶囂塵張超儻與誅茅地<lb/>
突破門前五色雲<lb/>
<pb n="KR3h0068_WYG_036-46b"/>
　　石棊局<lb/>
奕仙何處石枰空細細松陰婉婉風豈為商山難固蔕<lb/>
共呼風雨上飛龍<lb/>
　　摘澗上似橘者於上山之時然酸苦不可食有感<lb/>
　　於中下山重逢復摘之以翫因賦<lb/>
似橘未挾霜靑靑照泉水長安不相見觸下寜不喜如<lb/>
何洞庭實忽吐兹山裡平生笑汝陽涎流於麴車乃知<lb/>
老饕心不掩閒中跨踞石覬大嚼慰我燥且渴童子擷<lb/>
<pb n="KR3h0068_WYG_036-47a"/>
得來竟為蜇慘遏取貌失子羽信言迷宰予把之行且<lb/>
看於以懲其餘<lb/>
　　樵聲蟬聲相雜<lb/>
悠颺樵聲窅窱中似將律吕與蟬通出山一片皆平地<lb/>
尚待朝南暮北風<lb/>
　　小棘匝地掩徑挽衣歩不得少縱<lb/>
縱橫攢叢如短莎高低迎風搖翠波摳衣蹐步猶我拕<lb/>
探幽欲急反蹉跎爾胡不去吳王宫裡伴蓬科又何不<lb/>
<pb n="KR3h0068_WYG_036-47b"/>
去洛陽城内埋銅駝豈來此山牽制畸人野客之經過<lb/>
我生之餘知幾何一到不再從爾多儻或考槃為爾當<lb/>
和丁丁歌<lb/>
　　覔毛女峰不見<lb/>
不見其峰見别峰于喁呼恨滿山風因思珠翠逃秦日<lb/>
拄扙看雲自熱中<lb/>
　　曾尋落鴈峰不知所在疑即南峰異名至此見峰<lb/>
　　因而思峰<lb/>
<pb n="KR3h0068_WYG_036-48a"/>
呼吸通帝座峰指落鴈尊我已極其高不見南峰隣南<lb/>
峰之上天可捫淸都有無吾未聞忽逢征鴈急縹緲注<lb/>
目送入南峰雲<lb/>
　　老君煉丹爐志雖載而不見<lb/>
朱雀河車入道梯聃翁何故也為之暮年豈有筌蹄累<lb/>
付與剛風一陣飛<lb/>
　　始至玉泉院時從院外西轉將上因目擊動中稍<lb/>
　　立以挹其槩欲賦詩未暇今還至所立之地却賦<lb/>
<pb n="KR3h0068_WYG_036-48b"/>
　　此以補之<lb/>
昨轉希夷洞傍山兩畫屛宿雲團滃白微峭吐寒靑初<lb/>
晰雄噓彩餘烟小遯形勁風𫝊逺勢連樹報繁聴苔徑<lb/>
陰長澾雲闗窅不扄氣從當夏肅葉趂未秋零𤣥化韜<lb/>
空曲神機注𦕈㝠地闗才小試靈景頓孤醒真祕懷招<lb/>
拒浮辭忽巨靈茅龍將幾化船藕是何齡𦕈麽醯中蠓<lb/>
浮游水面萍未麾兒女戀那得鳳凰翎一任懸危鏁須<lb/>
當到絶陘只今酧願畢詩以記曾經<lb/>
<pb n="KR3h0068_WYG_036-49a"/>
　　玉泉院中謁老子像<lb/>
呼馬呼牛只舊情我來不借仲尼聲懸知苦厭支離説<lb/>
安敢重繙十二經<lb/>
　　玉泉道士攜遊果園<lb/>
淸曠滿虛襟飄飄正不任道人初未曉邀看棗桃林幽<lb/>
鳥窺紅顆冷風進緑陰匆匆難大嚼雙袖似囊深<lb/>
　　道士汲泉烹茶摘胡桃以供<lb/>
淸泉鮮果醉仙風活火旗槍韻裏通坐久忽驚吾䘮我<lb/>
<pb n="KR3h0068_WYG_036-49b"/>
安知何處是方蓬<lb/>
　　小峰當玉泉院前道士云此白鶴峰也昔金仙公<lb/>
　　主始居於此因𤣥宗跡之遂跨鶴飛上上方峰故<lb/>
　　名<lb/>
金仙曾此棲必有竒勝處我初入山口意向三峰注還<lb/>
時氣蕭䬃只可亭中住神凝目力聚併上峰頭去流雲<lb/>
忽相知油然滿峰樹<lb/>
　　贈玉泉道士<lb/>
<pb n="KR3h0068_WYG_036-50a"/>
五十餘年擾擾間每逢山處似無山嵌巖窟裏尋三昩<lb/>
神秀叢中見一斑既解梯飈乗猛進何須咋齒悔狂攀<lb/>
它年儻許重相見㑹向師前問九還<lb/>
　　卧玉泉院前亭上<lb/>
危石戴脩亭流泉面面聲便從深樾底閒趁好風淸支<lb/>
體雖攢聚精神正杳㝠籧篨知此意陪到日西傾<lb/>
　　書希夷卧像洞壁<lb/>
四百餘年睡未蘇得非忘我更忘吾近來片石蓑衣上<lb/>
<pb n="KR3h0068_WYG_036-50b"/>
還想張良范蠡無<lb/>
　　示沈生時生將還餘姚<lb/>
不及爾健歩可知我㑹心儻非援䇿便那極閉藏深百<lb/>
語寜真契無言是至音故鄉歸去也何處憶蓍簮<lb/>
　　余僮張一頗慧聞余有登山之謀力勸行及入山<lb/>
　　乃能體吾愛畫之癖當摹冩時每索竒石怪樹以<lb/>
　　報逮余還家為圖間有忘者又能以其所記裨余<lb/>
　　余喜其勿俗也為絶句以賞其異<lb/>
<pb n="KR3h0068_WYG_036-51a"/>
只道余成解析薪豈知清思也能分子淵雖是吾宗族<lb/>
斷不依他製約文<lb/>
　　遊華淸池<lb/>
胏浮山與華山隣不敢同淸却占春擬傍石蓮花畔浴<lb/>
只疑猶帶范陽塵<lb/>
　　丘丈云灞橋東村墅陳用彬吾故人且愛客好事<lb/>
　　可一訪以資午食及欵門通姓竟託病弗接<lb/>
堅忍黃腸虛灞橋訪仁軌斜陽欲墮地門閉睡不起囊<lb/>
<pb n="KR3h0068_WYG_036-51b"/>
空去家逺魚待西江水嘗聞字難煑豈意今在已無邊<lb/>
華嶽秀總聚襟懷裏如此又同人宜乎澗林恥<lb/>
　　還入長安城東門<lb/>
峨峨長安城落日遊子入東風卷淸氣欲進還自立行<lb/>
人不相知競逐短影急紆餘松聲窅泱漭嵐氣濕歸贏<lb/>
紙窓明拈毫以収拾<lb/>
　　至家以山中所得松實萬年松分遺友人翌日皆<lb/>
　　見過請談所遇<lb/>
<pb n="KR3h0068_WYG_036-52a"/>
偶攜山物饋諸公明日都來問所逄心口未曾期吐露<lb/>
圖詩先已解形容玎玲環珮高低澗縹緲笙簧逺近松<lb/>
正御風將還白鶴忽隨雲又上蒼龍當門攢秀靑巉絶<lb/>
繞屋流陰素疊重豈念頺齡蟠䑕思故將竒遇送萍蹤<lb/>
雖難似我飄翩步還可平君芥帶胸語罷忽通南郭子<lb/>
不知賓主更何從<lb/>
　　余從山回友人王橘洲以鵞酒見餉期共飲問所<lb/>
　　得詩以酬之<lb/>
<pb n="KR3h0068_WYG_036-52b"/>
我自登山看白雲鵞羣何事特相分此襟不許肥羶汙<lb/>
明日淸茶説與聞<lb/>
　　鄉人徐仲瑜見訪談其曾至上方峰所見之詳因<lb/>
　　有失機之憾<lb/>
直壁無因鏁厭人𤣥宫佳勝似迷津不知商嶺真忘漢<lb/>
將謂桃源獨避秦逺樹搖情低野甸斷雲攜恨卷秋旻<lb/>
從今要我如君勇待伴韋郎過兩塵<lb/>
　　嘗見石刻本華山圖以為形似不過如此及旣登<lb/>
<pb n="KR3h0068_WYG_036-53a"/>
　　而還重見於姜月心家不覺失笑因書此於其上<lb/>
世間丹粉競紛紛若個能知偽裡真但使初心隨眼轉<lb/>
不妨延夀冩昭君<lb/>
　　余作華山圖未完蒼黃中竟失去訪之乃為某所<lb/>
　　得及余登車東下忽持以見歸<lb/>
處晦文峰攬勝回好懐知白正同開武陵一旦都邀去<lb/>
待我東還却送來<lb/>
　　後東行過驪山<lb/>
<pb n="KR3h0068_WYG_036-53b"/>
蓮峰登罷弄溫泉風腋飄飄欲上天舊意不隨新事改<lb/>
暗中陪我過山前<lb/>
　　至新峰丘丈寓所期與理舊情而吐今意不料已<lb/>
　　先我東還矣不勝悵然因為是詩竢便寄與<lb/>
太華天下特故作四嶽冠深深括神秀眼到不忍換卷<lb/>
命付鐵鏁墜魄化白汗險極豈不知其奈癖未斷㑹心<lb/>
難措辭静處自把玩厚哉丘丈徳遺此靑玉案我若圖<lb/>
報之豈可錦繡段拾遺老闗陜祇得平地看乃知希世<lb/>
<pb n="KR3h0068_WYG_036-54a"/>
縁不在計與算古今多少慕徃往交臂散吾縁獨何深<lb/>
乃願在一旦歸鄉五千里日夕方寸亂嵯峨仙掌巖縹<lb/>
緲雲䑓觀㑹訪扶搖公與我分一半<lb/>
　　東峰楊道士所惠萬年松置之篋中時一玩之以<lb/>
　　寄遐想<lb/>
間氣何私汝無人見死期可憐王景略心在慕容垂<lb/>
　　時伺病隙完未完之圖而樓閣無縁僅規規然於<lb/>
　　僑居小草廬分積薪之半以屑就之<lb/>
<pb n="KR3h0068_WYG_036-54b"/>
才非顧愷流那敢建層樓不貴元君賞寜分立本羞小<lb/>
窓嫌送目低宇禁擡頭幸與毛元鋭時時過白州<lb/>
　　圖成戲作此自慶<lb/>
昌黎曾到不能畫摩詰能畫不曾到萬秀千竒不出山<lb/>
祕作深深鬼神奥海濱野客一何幸直抵峰尖問蒼昊<lb/>
笑呼二子看我盤礴於其間石劍泉紳積翠連天無乃<lb/>
未了此山之精妙何如野客負匱揭篋擔囊趨一任山<lb/>
英指為盗貧兒暴富喜難説時借長歌寫幽抱不求沈<lb/>
<pb n="KR3h0068_WYG_036-55a"/>
<hi>闕三字</hi>不用皇甫謐序草閣蓬窓且結忘形好有人問<lb/>
道學誰家待我尋思却回報<lb/>
　　帙成戲作此自譏<lb/>
為圖為記復為詩畢弋罝罘也是癡何似酒徒渾爛醉<lb/>
不知天地與吾誰<lb/>
余自少喜畫山模擬四五家餘卅年常以不得逼真為<lb/>
恨及登華山見竒秀天出非模擬者可模擬於是屛去<lb/>
舊習以意匠就天則出之雖未能造微然天出之妙或<lb/>
<pb n="KR3h0068_WYG_036-55b"/>
不為諸家畦徑所束雖然李思訓果孰授歟有病余不合<lb/>
家數者則對曰只可自怡不堪持贈畸叟書<lb/>
昌黎南山詩二百四句鋪叙詳文采贍議者謂其似上<lb/>
林子虛賦才力小者不能到是固然矣然余竊觀之其<lb/>
吾聞京城南兹維羣山囿東西兩際海西南雄太白突<lb/>
起莫間簉藩都配徳運分宅占丁戊逍遥越坤位詆訐<lb/>
陷乾竇昆明大池北前尋徑杜墅坌蔽畢原陋初從藍<lb/>
田入等十餘句可以施之於終南外此則凡大山皆有<lb/>
<pb n="KR3h0068_WYG_036-56a"/>
之皆可當不獨終南也移此以指他山誰曰不可况又<lb/>
每有梗韻生意使文辭牽綴而義理不得通暢者固才<lb/>
力小者不能到但恐非終南之本色耳故先正謂文章<lb/>
當使移易不動慎勿與馬首之絡相似竊謂縱不宜規<lb/>
規然𫝊神寫照亦豈宜泛泛然駕虛立空非駕虛立空<lb/>
雖不足以成文然終無一主十客之理務駕虛立空以<lb/>
夸其多不亦雖多亦奚以為乎少陵則不然其自秦入<lb/>
蜀詩二十餘篇皆攬實事實景以入乎華藻之中既不<lb/>
<pb n="KR3h0068_WYG_036-56b"/>
𫝊神冩照又不駕虛立空是故高出人表而不失乎文<lb/>
章之所以然也余平生讀之未始不起夫倣之之心然<lb/>
跡囿一隅竟不得騁心縱目於所<hi>闕</hi>之勝而止今也幸<lb/>
於兹遊故得以償其昔之所欲而不能遂者然余也安<lb/>
敢自謂軼昌黎而配少陵哉不過庶免乎馬首之絡之<lb/>
弊而已雖然神秀無匹如此未始遊者得微亦以余為<lb/>
駕虛立空而近於誣人哉畸叟又書<lb/>
自離長安後所賦詩間有與華山相闗者即掇置於是<lb/>
<pb n="KR3h0068_WYG_036-57a"/>
非唯見我神交之不泯又以見吾癖之不鑠於傾覆流<lb/>
離而得自適也畸叟三書<lb/>
旣登山回即為是圖甫十有四日敓於故不得訖工九<lb/>
月𫝊送中就船作記作叙嵗暮所敓者已越明年圖成<lb/>
又明年帙成吁此非誠正脩齊之事何繾綣若是泉石<lb/>
之心城市之跡故也左足既痿廢雖舟車重許亦不過<lb/>
引領平地而已俗縁撓中姑寄諸此因題之曰宣鬱云<lb/>
然不知古今人登是山亦有繾綣似余者否畸叟四書<lb/>
<pb n="KR3h0068_WYG_036-57b"/>
　　山外<lb/>
此嶽獨靈異勿向草木指跡不險與深寜免復信耳山<lb/>
陰雲際峰翕忽未易擬得形於前軰得神於自己縠也<lb/>
趂微風文吾一池水<lb/>
　　玉泉院<lb/>
棄瓢者厭喧聴松者嫌静兩翁總多事未到相忘境與<lb/>
物同委蛇妙於無所期此泉如此人不齊道士弗愛我<lb/>
愛之我欲賦詩泉上題道士笑云泉不知<lb/>
<pb n="KR3h0068_WYG_036-58a"/>
　　題闕<lb/>
武飈含怒挾幽陰只道鄒陽也上尋緩撫緑苔通野意<lb/>
此身長在白雲深<lb/>
　　鏡泉<lb/>
圓虛有餘碧分置泓渟幽閒雲倚微風明滅玻瓈秋我<lb/>
纓縱多埃留向灞滻流意者百東坡未若吾寡儔<lb/>
　　摘木實如柚者<lb/>
十年不見洞庭實豈意遇此巖之隂呼童滿貯曹奎袖<lb/>
<pb n="KR3h0068_WYG_036-58b"/>
慰我長懸鄭灼心道傍李在意固泄軍中梅虛功亦深<lb/>
貧人買瓜只取大從渠利口譏楊愔<lb/>
　　上方峰<lb/>
金仙不可覔徙倚娑羅陰壁底野情重峰端烟樹深暗<lb/>
慿縣鏁處遙寄上雲心待念飛黃子忘形却試尋<lb/>
　　由上方峰根北轉遇三樵人<lb/>
尋常笑欵客病自杯弓始敗葉卒一鳴攝吾縣藤裏冷<lb/>
風分翏翏送過回巒趾三樵適相遇問去靑柯幾含笑<lb/>
<pb n="KR3h0068_WYG_036-59a"/>
了無言飄然自歌起<lb/>
　　第一闗<lb/>
飛柯擬折周顒輪不如此闗能絶人稚圭也是難著身<lb/>
縱欲用移那暇文幽風遲遲摇白雲偏與老懷情最親<lb/>
既非稚圭周顒倫不怕許劭閒鼓唇且攜壯心學終軍<lb/>
　　希夷匣<lb/>
不澌乃仙澌非仙子獨似此胡為然豈與𨼆逸狡獪玩<lb/>
世而周旋白驢之騎何如眠<lb/>
<pb n="KR3h0068_WYG_036-59b"/>
　　近靑柯平轉處<lb/>
林端見平岡已與憩者通低頭轉崖角忽墮丹靑中𤣥<lb/>
機濳敗墻鑠作慿虛公葛三不須見自有毛女峰<lb/>
　　卧祠前石階上<lb/>
砥平一片緑窅閉叢薄裏上山下山困未數重茵美松<lb/>
風雖余促且待一覺起正擬借神庖香爐冷於水<lb/>
　　日月巖<lb/>
天眼巖上知由誰興將名其形抑形其名豈偽難掩扶<lb/>
<pb n="KR3h0068_WYG_036-60a"/>
同巨靈是非固然何苦勞情且據蔑靣以丹以青<lb/>
　　百尺撞千尺撞<lb/>
猛卷百尺撞倂作千尺裏但知身為雲忘却我是己回<lb/>
思却流客歘作燒尾鯉松聲鄭莊厚特地發宫徴紛紛<lb/>
小呼召容在歸時理謝屐儻此逢其將去何齒<lb/>
　　老君離垢<lb/>
據彼僻外僻以險棲其身索𨼆行怪心豈為山多人避<lb/>
静何所期期在寜吾神龍邊虀粉窟乃却移作鄰松頂<lb/>
<pb n="KR3h0068_WYG_036-60b"/>
翠暗谷峰頭寒插雲寜神在兩間無乃徒空聞尚待䦨<lb/>
楯過伯昏元未親飲食非自供或帶山下塵吾軀縱可<lb/>
捐不入七試門同遊既輕生㑹遣窓龍分慿䦨一吐氣<lb/>
目斷天池濆<lb/>
　　蒼龍嶺下叚<lb/>
聞名正怗苶忽此承顔時只疑呼子先茅狗靑天飛鍜<lb/>
鍊足力來自擬百戰兒凶飈怒一拂化作噫噓嚱乃知<lb/>
任文公祇與平地宜虎子在虎穴大險藏大竒半生抱<lb/>
<pb n="KR3h0068_WYG_036-61a"/>
幽恨舍此將安之<lb/>
　　鎮嶽宮<lb/>
帝廟是鄰封光芒縹殿通趣含危鏁内秋在暗松中幽<lb/>
蘚重門窅殘暉四壁空我無滕閣㑹不待一帆風<lb/>
　　題闕<lb/>
松裏明星殿杳㝠故承頺景送光晶固知汝有催詩意<lb/>
也付明朝説與聴<lb/>
　　巨靈跡<lb/>
<pb n="KR3h0068_WYG_036-61b"/>
大武鐫成擬掩聰古今齊墮魄妖中流雲似厭遲遲看<lb/>
引取瞳人過别峰<lb/>
　　南峰東靣<lb/>
避詔巖底不外見神竒忽泄巖東根百千萬狀已如此<lb/>
南西北方何可論想於同流得衆仰肯向無佛稱孤尊<lb/>
誰人為語蘇和仲獨對山陰自倚門<lb/>
　　自避詔巖轉東至真武祠<lb/>
金帝儼尊崇高寒壓故宫路回秋蘚碧門閉夕陽紅畫<lb/>
<pb n="KR3h0068_WYG_036-62a"/>
壁埋蓬塊珠櫳宿網蟲腐牀留璲瑀古帳失虬龍有几<lb/>
承虛供無碑表舊蹤爐烟聊縹緲簷鐸自玲瓏正好通<lb/>
威仰胡如祗麗農蟻臣難内謁韻語託先容仲甫將終<lb/>
倚元方何尚從賽牛卑庾老擲珓怪韓公禱乆知無過<lb/>
辭忘懼瀆聰但諳無褻是那識足㳟中勝具雖儀鳳塵<lb/>
腸亦斷蓬買憂還自訟出望更誰同東失天孫壯西忘<lb/>
太白雄大千驚聚掌方寸快填空郊島能持滿闗荆敢<lb/>
合從未甘捫井手不數盪雲胸索價元譏彼纓情豈在<lb/>
<pb n="KR3h0068_WYG_036-62b"/>
儂淸芳排暑鬱秀已泄春融靈氣蟠幽壑冷風吐暗松<lb/>
衆堆分峛崺羣峭上攢叢漲緑迷深淺凝靑䕶疊重侣<lb/>
吁三十洞嶕喜二千弓道士雲含岫畸人鳥脱籠便當<lb/>
稱白石何必待靑童榻曠從伸脚菴低且鞠躬危燈𫝊<lb/>
寳賁閟水割非蒙計飯懲過飽窺糧怕倐窮無眠憂曀<lb/>
雨頻起看西東暗霧層層豁寒星㸃㸃通明朝攜往識<lb/>
分與滿山風<lb/>
　　百尺撞<lb/>
<pb n="KR3h0068_WYG_036-63a"/>
撞義未能搜風裾不少留罅延孤客步級伴墮魂愁杳<lb/>
樹披雲動幽泉學璺流自嗤如此險閒處也還偷<lb/>
　　坐安真人肉身所之外望南峰端<lb/>
真人留皮囊深在石罅底雖然不臭腐何似無囊美飛<lb/>
昇尸解流未見曾聞名吁嗟風馬牛同行不同情看雲<lb/>
與看人君我吾卿卿<lb/>
　　龍神祠<lb/>
神物既不測亦有司屬風深淵無處無胡在茲山中㝠<lb/>
<pb n="KR3h0068_WYG_036-63b"/>
㝠吐暗壁肅肅流陰松斜光透虛簷詭狀呈朱櫳新豐<lb/>
五色石今閟誰之宫惜哉驚人碑不逢裴晉公<lb/>
　　東峰頂見黃河潼闗<lb/>
雙松陰底故臨邊要見東維萬里天山下有人停步武<lb/>
望中疑我是神仙地通荒楚延秋色河借斜陽透野烟<lb/>
敢問鬱華離垢後有誰張口下層巔<lb/>
　　南峰頂<lb/>
滿山淸氣蟠心下待向茅堂慢傾冩翩翩飛步轉雲岡<lb/>
<pb n="KR3h0068_WYG_036-64a"/>
雖不如禽也如馬土神欵我看竒物指㸃南峰有光者<lb/>
適然得此亦自好休問簾真與簾假半山之上悄無泉<lb/>
不道曲終猶奏雅<lb/>
　　龍潭<lb/>
去天尺五碧雲從中下陰我超鴻濛巔相與何其深燕<lb/>
坐龍潭旁細聼風松吟何如蘇門客祇聞鸞鳳音<lb/>
　　仙人掌<lb/>
偶因脂滲掌為形便向形中造巨靈又有王涯能寱語<lb/>
<pb n="KR3h0068_WYG_036-64b"/>
暗移人眼付丹靑<lb/>
　　題闕<lb/>
淤泥不染蓮世濁何脱屣影響未盡滅縱險能孤止和<lb/>
光與同塵言之者誰氏<lb/>
　　玉女峰頂唐𤣥宗抛簡處<lb/>
寳殿鬱璘珣明王玉女尊不期承唾面得照洗頭盆雲<lb/>
氣秋無路松聲晝掩門漫因抛簡處遥眷恤民恩<lb/>
　　玉女峰後<lb/>
<pb n="KR3h0068_WYG_036-65a"/>
枝梯重疊不易上似欲拒斷人間蹤豈知貪勝之老迂<lb/>
到此已近猿猱風洞𤣥先生既㝠通老迂那忍違其衷<lb/>
比之思扶之怯翁誰言未是雄中雄可惜涓濁梁無由<lb/>
以相從<lb/>
　　西峰東望玉女殿背<lb/>
峰難一人供敢許陳遵止不釀乃釀具夢裏期浮蟻蠨<lb/>
蛸一雄據知閲寒暑幾吾糧可三日忽盡將誰恃主此<lb/>
問何人西山伯夷是<lb/>
<pb n="KR3h0068_WYG_036-65b"/>
　　玉女峰頂望西峰東面蓮花形<lb/>
誌裏知名久何縁復異聞且將疑似聽閒與杳㝠分忘<lb/>
險權留步隨風也送雲要詮真偽辨待訪蓐収君<lb/>
　　題闕<lb/>
爾吾䘮我我隨吾睡與醒時果有無留待轉來相問訊<lb/>
且衝幽氣上淸都<lb/>
　　避詔巖<lb/>
貪看萬松好不覺到巖底海波胡為來作此大竒偉光<lb/>
<pb n="KR3h0068_WYG_036-66a"/>
藏不早決犢棄洗耳水使詔知所在避亦太晩矣可是<lb/>
龍與雲不能載其體<lb/>
　　真武祠<lb/>
𫝊聞䥫杵解藏針今古文章羽翼深擬欵重闗問消息<lb/>
守靈已過白雲林<lb/>
　　蒼龍嶺上段<lb/>
絳府凝冰一焦火竒觀相留試微坐東西南北盡流看<lb/>
逺近高低無不可蒲服未稱况䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>分付飄翩且収褁<lb/>
<pb n="KR3h0068_WYG_036-66b"/>
卷衣作氣再一鼔陷陣先登都在我回頭忽見半險滅<lb/>
便覺驚心上垂鎖儻然吾輩似劉臻那識彼時盤礴臝<lb/>
　　題闕<lb/>
雲䕶萬松秋波瀾滿上頭任他纒鏹物騎鶴上揚州試<lb/>
看遺書輩還吾第一流莫將天下冠錯比仲宣樓<lb/>
　　題闕<lb/>
浪擬孫陽冀北空萬松陰裏步秋風無心忽見沙丘牝<lb/>
解伴天機獻穆公<lb/>
<pb n="KR3h0068_WYG_036-67a"/>
　　畫楷叙<lb/>
余壯年好畫好故求求故蓄蓄故多多而不厭猶謂未<lb/>
足也復模之習之以充其所願欲者噫是非癖歟惟其<lb/>
癖也故不知為無用而獨視為有用視為有用故人或<lb/>
予懲弗聴也人或予毁弗較也人或予需弗與也孜孜<lb/>
焉惟是之從與誠正脩齊之道幾半於乎癖之深也乃<lb/>
至此乎夫畫多種也而山水之畫為予珍畫家多人也<lb/>
而馬逺馬逵馬驎及二夏圭之作為予珍何也以言山<lb/>
<pb n="KR3h0068_WYG_036-67b"/>
水歟則天文地理人事與夫禽蟲草木器用之屬之不<lb/>
能無形者皆於此乎具以此視諸畫風斯在下矣以言<lb/>
五子之作歟則麄也而不失於俗細也而不流於媚有<lb/>
淸曠超凡之逺韻無猥闇蒙塵之鄙格圖不盈咫而窮<lb/>
幽極遐之勝已充然矣故余之珍非珍乎溺也珍乎其<lb/>
所足珍而不能以不珍耳其鍛與蠟屐之云哉且余也<lb/>
泉石之姿也而市塵是囿猨鶴之為無用耶固亦精神<lb/>
心術之所寓與其瓿覆熟若全之以不失夫踦屨偕還<lb/>
<pb n="KR3h0068_WYG_036-68a"/>
之心於是焉補苴整比離為二帙目之曰畫楷云嗟乎<lb/>
熟處難忘有道君子亦或不免况余乎是知克己之事<lb/>
甚不可易易言也雖然忩明几浄時一披之則神遊虛<lb/>
無悟入恍惚自有不可與冰氏之流道者當是時也視<lb/>
向之僕僕然模擬於含毫吮墨之間其所得也反若過<lb/>
之惟輟於目昏故巧為拙奴之累不及而自怡不贈之<lb/>
趣益深也雖誠正脩齊之中無地可以置此然聖賢亦<lb/>
未始廢乎游息也此縱無用豈非游息之一端也耶因<lb/>
<pb n="KR3h0068_WYG_036-68b"/>
賦詩曰吟詩冩字何妨道何况規規畫苑中只為癖深<lb/>
消不得故教幽思且相通或曰既知其癖胡不蘄夫治<lb/>
之之䇿乎余曰癖天下古今之通病也不癖於此必癖<lb/>
於彼果惟預之𫝊濟之馬嶠之錢而已乎哉雖然設治<lb/>
癖者過君幸以相告抱獨老人叙<lb/>
　外録<lb/>
　　鐵網珊瑚云右華山圖一冊前後序記跋語凡十<lb/>
　　二通雜體長短詩共一百五十首内詩闕題者七<lb/>
<pb n="KR3h0068_WYG_036-69a"/>
　　闕文者二乃崑山王履安道所作也安道國初人<lb/>
　　有文學通於醫著醫説累百卷行於世世多以醫<lb/>
　　稱之而遺其文與繪事也然不知兹二事尤其所<lb/>
　　長及觀其好遊之心名山勝跡徴於此圖豈非竒<lb/>
　　士也哉因過沈維時有竹莊出示之圖僅盈尺許<lb/>
　　筆意縱放出自繩墨之外若詩若文皆蠅頭小字<lb/>
　　書滿鼇簮然其天真之妙爛然可挹不待誦其言<lb/>
　　則於一覽間知其用心良苦也維時以所録副墨<lb/>
<pb n="KR3h0068_WYG_036-69b"/>
　　相假以歸見録於此凡四十二翻圖尚聞藏於太<lb/>
　　倉城中人家<lb/>
　　又云此冊正徳己卯予在太倉武指揮家見之今<lb/>
　　冊尚藏武氏<lb/>
　<lb/>
　<lb/>
　<lb/>
　書畫彚考卷三十六<lb/>
</p>
<p>
</p>
  </div>
</body>
</text>
</TEI>
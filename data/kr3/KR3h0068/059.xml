<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畵彚考卷五十九</head> <lb/>
    <p>
<pb n="KR3h0068_WYG_059-1a"/>
欽定四庫全書<lb/>
　書畵彚考卷五十九<lb/>
　　　　　　　　　　刑部左侍郎卞永譽撰<lb/>
　　畵二十九<lb/>
明<lb/>
　陳　淳<lb/>
　陳道復烟巒叠嶂圖并題卷<lb/>
人恒謂畵曰丹青必將設色而後爲專門而米氏父子<lb/>
<pb n="KR3h0068_WYG_059-1b"/>
戱弄水墨遂垂名後世石田先生嘗作水墨花枝亦云<lb/>
當求我於形骸之外畵亦不可例論歟道復漫書<lb/>
　　予嘗見米南宫父子雲山特臻𤣥妙而倣之者如<lb/>
　　元之方壺國初時錢塘戴進雖各底極方特具體<lb/>
　　而㣲戴聊窺其一斑耳未之擬也如我白陽陳先<lb/>
　　生用筆瀟灑覽如汗漫無統而波瀾有緒識者云<lb/>
　　縱横二米之間者此卷也予以爲然不知鍳者亦<lb/>
　　與之否江夏黄學曽<lb/>
<pb n="KR3h0068_WYG_059-2a"/>
　外録<lb/>
　　珊瑚網云余有白陽大幅石塘圖設色工緻全學<lb/>
　　趙松雪不獨縱横二米間也<lb/>
　陳復甫山水并題<lb/>
何䖏尋髙隠雲山入望賖水邉林闕裏茆屋是誰家<lb/>
烟迷山下寺雲動樹中山一片朦朧景相看未擬還<lb/>
共歩緑橋畔放懐同和吟誰知白頭叟來結野雲心<lb/>
雨過小猶滴嵐光翠不分繁烟起深樹縹緲接歸雲<lb/>
<pb n="KR3h0068_WYG_059-2b"/>
　陳白陽倣大癡筆并題<hi>淺色山水</hi>
樹色揺空翠泉聲落寒玉朅來肆幽討中夜自秉燭陳<lb/>
淳<lb/>
　道復山水并題<hi>著色</hi>
緑樹藏烟靄靄青山過雨娟娟一幅蒲㠶髙掛十里荷<lb/>
花徑穿<lb/>
　道復山水并題<hi>水墨</hi>
幽人去泛五湖船湖上青山隔暮烟紅樹白蘋秋滿目<lb/>
<pb n="KR3h0068_WYG_059-3a"/>
詩家生意迥無邊<lb/>
獨坐船頭理釣絲水清無䖏覔鰲魚不如歸向茅亭裡<lb/>
下個工夫飽讀書<lb/>
　陳復甫老圃秋容圖并題<hi>淺色大幅汪氏鍳藏</hi>
嘉靖乙酉春仲望後恒齋以此紙索圖談及石田先生<lb/>
嘗作老圃秋容葢欲余彷彿之也圖畢漫記白陽山人<lb/>
陳淳<hi>孹窠書欵</hi>
　白陽山水<lb/>
<pb n="KR3h0068_WYG_059-3b"/>
　　出門大江横銀濤數千頃仙子御輕颷環佩摇虚<lb/>
　　影中宵月無光天地氷壺靜輕盈何所之飛夢西<lb/>
　　湖冷王延陵題<lb/>
　道復杏花雙燕圖并題<lb/>
杏花經雨濕燕子逐風斜一段江南景幽人自念家<lb/>
　白陽山人菊花竹石圖并題<hi>中幅</hi>
近水人家覺倍清籬邊花竹甚分明筆牀茶竈却闗情<lb/>
堪嘆光隂真倐忽任敎人事儘縱横往來榮辱底須驚<lb/>
<pb n="KR3h0068_WYG_059-4a"/>
右調浣溪沙<lb/>
　陳白陽折枝花圖并題卷<lb/>
與造物㳺<hi>書卷首</hi>
興慶池東艶沈香亭北妝清平有佳調永夜奉君王<hi>牡丹</hi>
東風破嬌靨紅雨濕開花春滿秦川棹漁郎嫌路賖<hi>桃花</hi>
花事已零落辛夷獨盛開紫苞含玉瓣翠葉帶新開<hi>木筆</hi>
紫肉破新粉青綬有餘馥美人何飄颻迢遞出楚谷<hi>幽蘭</hi>
晝永睡方足起來花照人朱纓蹙綘縠節事又重新<hi>海棠</hi>
<pb n="KR3h0068_WYG_059-4b"/>
玉質稱禪友脂膏比衞姜月中疑有影風際賸聞香<hi>薝蔔</hi>
沙河春雪盡海使忽西來帶得名花種香生紫玉環<hi>玫瑰</hi>
北堂無雜植幽砌著幽花翠葉翻羅帶金莖結綺霞<hi>萱花</hi>
秋風吹宿草白露浥嬌花滴滴朱顔在相看亦自賖<hi>秋棠</hi>
一入長門裏秋衣只淡妝丹心應自許日夕向朝陽<hi>秋葵</hi>
翠葉翦湘縠幽葩抽玉簮一枝對書幌坐久淨塵心<hi>玉簮</hi>
老桂含秋色天香散玉墀姮娥觧人意折贈最髙枝<hi>桂花</hi>
葉舒犀甲厚花吐鶴頭丹不逐東風艶偏冝帶雪看<hi>山茶</hi>
<pb n="KR3h0068_WYG_059-5a"/>
不見姑射久驚看緑蕚華雪消春未老獨立粉墻斜<hi>緑蕚</hi>
白陽山人陳道復寫<lb/>
　道復梅圖并題<lb/>
竹籬巴外野梅香帶雪分來入醉鄉紙帳獨眠春自在<lb/>
漫勞車馬笑人忙<lb/>
梅花得意先羣芳雪後追尋笑我忙折取一枝懸竹杖<lb/>
歸來隨路有清香<lb/>
　陳復甫桃枝圖并題<lb/>
<pb n="KR3h0068_WYG_059-5b"/>
紅粉低垂玉一枝佳人倚醉曲欄時春來有待消殘恨<lb/>
慿仗東風莫浪吹白陽山人陳淳<lb/>
　陳白陽玫瑰圖并題<lb/>
暖風吹酒玉顔酡宛轉輕柔壓繡羅一笑嫣然真自擬<lb/>
太真扶醉欲如何<lb/>
簇樹朱花鬭曉妝滿庭龍麝一時香佳人睡起渾無事<lb/>
折得繁英叠綵囊<lb/>
春盡沙河雪未迴一枝紅玉意徘徊漢家已進榴花艶<lb/>
<pb n="KR3h0068_WYG_059-6a"/>
此種新從番使來　道復畫并題<lb/>
　復甫秋海棠圖并題<lb/>
翠葉紛披花滿枝風前裊裊學低垂墻根昨夜開無數<lb/>
誰説秋來少艶姿道復作于五湖田舍<lb/>
　陳白陽薜茘園圖<lb/>
　　深讀太傅王公志震澤稱兩洞庭之勝往嵗舉進<lb/>
　　士與今侍讀徐先生子容爲同年先生西洞庭人<lb/>
　　也太傅公之言曰西山之起甲科實自子容始夫<lb/>
<pb n="KR3h0068_WYG_059-6b"/>
　　山水之勝洩之乎人髙賢之以聲光垂世也建置<lb/>
　　經位心目之所及則山益髙水益深景益清逺造<lb/>
　　化之巧所不能與者又托之乎人若徐氏之於洞<lb/>
　　庭洞庭之有薜茘園是園之廣凡數畆地產薜茘<lb/>
　　因以名園云園之景凡十有三曰思樂堂曰石假<lb/>
　　山曰荷池曰水鑑樓曰風竹軒曰蕉石亭曰觀耕<lb/>
　　臺曰薔薇洞曰栢屏曰留月峰曰通泠橋曰花源<lb/>
　　四時朝暮之變態無窮而髙下離立足以當欣賞<lb/>
<pb n="KR3h0068_WYG_059-7a"/>
　　而㳺髙明可謂勝矣正徳十二年十月之吉賜進<lb/>
　　士出身翰林院編脩文林郎經筵國史官上海陸<lb/>
　　深謹記<hi>按後題十三景内所謂釣磯者記中誤失之徐子容名縉</hi>
　　薜茘園辭<hi>内亦遺栢屏</hi>
　　爲山兮既仞爲池亦尋宛水石兮斯在昔之人兮<lb/>
　　此心水汪汪兮石磊磊嗟伊人兮不待堂既構兮像<lb/>
　　懸我山嶽兮池海　思樂堂<lb/>
　　屹有峰兮湖之中水石際兮叢叢彼日夕兮浪以<lb/>
<pb n="KR3h0068_WYG_059-7b"/>
　　風於我石兮撞舂倚兹望兮南東維此池兮此峯<lb/>
　　峰之下兮湖通盍往觀兮焉從善齊物兮若翁<lb/>
　　假山<lb/>
　　樓吾俯兮清流流之涯兮幽幽日徘徊兮延佇將<lb/>
　　舍此兮焉求　水鑑樓<lb/>
　　庭翛翛兮踈竹迴巖風兮鳴玉軒我倚兮無言羌<lb/>
　　獨歌兮淇澳　風竹軒<lb/>
　　蕉披披兮石矗矗紛滿亭兮芳菉芳菉兮柰何懐<lb/>
<pb n="KR3h0068_WYG_059-8a"/>
　　佳人兮蹉跎　蕉石亭<lb/>
　　臺登登兮山上田畇畇兮山下穡日力兮君欣君<lb/>
　　復閔兮農之苦　觀耕臺<lb/>
　　菉葉兮朱英洞窈窕兮若房悵青春兮遲暮猶有<lb/>
　　寄兮餘芳　薔薇洞<lb/>
　　采采兮荷花西之渚兮東涯水天風兮香逺淹中<lb/>
　　洲兮日斜　荷池<lb/>
　　月明兮峰景既東兮復西指佳期兮夕騁扣環竇<lb/>
<pb n="KR3h0068_WYG_059-8b"/>
　　兮栖栖　留月峰<lb/>
　　澗将斷兮有石下潺湲兮玉聲歩既度兮返顧予<lb/>
　　焉知兮何情　通泠橋<lb/>
　　武陵胡然兮震澤隈花與水兮沿復洄悵尋源兮<lb/>
　　不見見水流兮花開　花源<lb/>
　　有石兮水濵俯幽藻兮青蘋魚鱗鱗兮迎予夢烟<lb/>
　　月兮千春　釣磯<lb/>
　　正徳己卯九月望後五日二泉邵寳書于惠山之<lb/>
<pb n="KR3h0068_WYG_059-9a"/>
　　松風閣<lb/>
　　咏薜茘園<lb/>
　　　思樂堂<lb/>
　　肯堂欽古訓修祀報前功酌泂歌行潦采蘋遵召<lb/>
　　風<lb/>
　　　假山<lb/>
　　磊竒成我山雲氣遽裊裊尺水即溟渤拳石是蓬<lb/>
　　島<lb/>
<pb n="KR3h0068_WYG_059-9b"/>
　　　水鑑樓<lb/>
　　風吹池萍開天空水如鏡幽人時凭闌下看行雲<lb/>
　　影<lb/>
　　　風竹軒<lb/>
　　吾軒自有竹暑月常寒聲山静無風時滿林空翠<lb/>
　　生<lb/>
　　　蕉石亭<lb/>
　　看石忽有詩攀蕉書其上夜來雨打葉驚聞金石<lb/>
<pb n="KR3h0068_WYG_059-10a"/>
　　響<lb/>
　　　觀耕臺<lb/>
　　洞庭有興雲太湖無落波登臺問農者不勤将謂<lb/>
　　何<lb/>
　　　薔薇洞<lb/>
　　洞口薔薇宻石花壓雲濕曉采枝上露不知鶴飛<lb/>
　　出<lb/>
　　　荷池<lb/>
<pb n="KR3h0068_WYG_059-10b"/>
　　山風吹水香脱巾池上坐盈盈千嵗龜飛上荷葉<lb/>
　　卧<lb/>
　　　栢屏<lb/>
　　堂堂千尺材爲屏忽屈曲終抱凌雲情不改嵗寒<lb/>
　　緑<lb/>
　　　留月峰<lb/>
　　峰竒自成竅似月非有心月來爾何意徘徊光與<lb/>
　　深<lb/>
<pb n="KR3h0068_WYG_059-11a"/>
　　　通泠橋<lb/>
　　雨通厓水響石梁裊山磵晴天挂一虹溪斷雲不<lb/>
　　斷<lb/>
　　　花源<lb/>
　　落英泛流水㸃㸃如飄霞爲有問津者不敢種桃<lb/>
　　花<lb/>
　　　釣磯<lb/>
　　磯根浸寒水細草緑如髮夜魚不受餌石上坐秋<lb/>
<pb n="KR3h0068_WYG_059-11b"/>
　　月<lb/>
　　北郡李夢陽<lb/>
　　抗楹臨清池䟽牗面層島几筵列俎豆周除藝花<lb/>
　　草賢哉肯堂嗣緬彼作室考　思樂堂<lb/>
　　采石湖中央爲山湖上曲雲生牕裏岫竹覆階下<lb/>
　　谷萬壑空盪胸九仞迥在目　假山<lb/>
　　池開影層榭裊裊千尺映鑒止百物停澄思萬感<lb/>
　　定何必尋匡廬照膽扳石鏡　水鑑樓<lb/>
<pb n="KR3h0068_WYG_059-12a"/>
　　叢竹羅軒中迴風一蕭森緑水貯瑶彩青岑流玉<lb/>
　　音娟娟翠䄂女泠泠朱絃琴　風竹軒<lb/>
　　種蕉覆山石幽意助遐敞風院落夏隂雨簷送秋<lb/>
　　響迷鹿悟真夢書葉豈虚奨　蕉石亭<lb/>
　　亭亭山上臺阪阪山下田緑蓑屯宿雨春犂破新<lb/>
　　烟勞勞車馬客安知沮溺賢　觀耕臺<lb/>
　　薔薇繞薜洞丹葩結青蔓縈烟翠亂裊泫露紅逾<lb/>
　　爛懽讌忘日夕娱逰在春旦　薔薇洞<lb/>
<pb n="KR3h0068_WYG_059-12b"/>
　　覆水荷葉暗出水菡萏長風翻翠葢倚日照雲錦<lb/>
　　張齊聲江南弄獨和淥水章　荷池<lb/>
　　結栢爲門屏盤條翠如織蒼然烟霧裡詎改風霜<lb/>
　　色日夕不垂帷嵗寒未相識　栢屏<lb/>
　　雲賽像月窟始識中峰竒團圓掛蟾影<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏映蛾<lb/>
　　眉傾崖光不側長攀叢桂枝　留月峰<lb/>
　　山根坼斷崖獨石裊垂梁泉源㵼嗚雨波瀾遡風<lb/>
　　揚炎天拂枕簟觸石聆笙簧　通泠橋<lb/>
<pb n="KR3h0068_WYG_059-13a"/>
　　盤盤垂釣石宛宛<hi>闕</hi>池隅翳荷窺浴鷺牽藻引逰<lb/>
　　魚試詢淵上嘆何似臨池娱　釣磯<lb/>
　　池源通中湖流水浮飄花窈窕汎朝日潺湲弄明<lb/>
　　霞倘逢漁舟入得訪秦人家　花源　汝南何景<lb/>
　　明<lb/>
　　　思樂堂<lb/>
　　久家湖山上觧攬湖山竒先君奉親地堂構開洪<lb/>
　　基慨昔未盡樂貽今無窮思傷心夜臺日不照春<lb/>
<pb n="KR3h0068_WYG_059-13b"/>
　　園枝<lb/>
　　　假山<lb/>
　　湖山七十二朶朶青芙蓉詎意山中園盡納湖上<lb/>
　　峰雕鎪脱鬼斧撇捩騰蛟龍方蓬路縹緲俗子焉<lb/>
　　能從<lb/>
　　　水鑑樓<lb/>
　　清池若明鏡照見池上樓開簾對秋月影動紫綺<lb/>
　　裘海中金銀闕毛骨寒凝秋莫作彈劍舞夜久驚<lb/>
<pb n="KR3h0068_WYG_059-14a"/>
　　潜虬<lb/>
　　　風竹軒<lb/>
　　幽軒繞叢竹四壁風凄清端居不出戸日夕聞秋<lb/>
　　聲炎火灑氷雪虚谷張韶英塵氛自相逺獨醒非<lb/>
　　我情<lb/>
　　　蕉石亭<lb/>
　　怪石如筆格上植蕉葉清黯然太古色得爾増娉<lb/>
　　婷欲携一斗墨葉底書黄庭拂石更盤薄風雨秋<lb/>
<pb n="KR3h0068_WYG_059-14b"/>
　　㝠𡨕<lb/>
　　　觀耕臺<lb/>
　　㣲雨開青春田家事東作曉起臨平臺遂就農父<lb/>
　　約鞭牛莫鞭腹束草莫觧縛腹裂傷神明草散滋<lb/>
　　蔓惡<lb/>
　　　薔薇洞<lb/>
　　百丈薔薇枝繚繞成洞房宻葉翠帷重穠花紅錦<lb/>
　　張對坐覽六博不知朱夏長香雲落衣袂一月留<lb/>
<pb n="KR3h0068_WYG_059-15a"/>
　　餘芳<lb/>
　　　荷池<lb/>
　　紅蓮日相鮮白蓮色如故穠花多改移澹泊蠲外<lb/>
　　慕衆人愛顔色君子樂貞素蕩舟古池隂日暮獨<lb/>
　　延佇<lb/>
　　　栢屏<lb/>
　　壁立青玉屏下見古栢根乃知嵗寒葉鬱作蒼雲<lb/>
　　屯貞姿洗霜雪老氣横乾坤名園非此種誰可當<lb/>
<pb n="KR3h0068_WYG_059-15b"/>
　　君門<lb/>
　　　留月峰<lb/>
　　明月出海底掛向珊瑚枝玉鏡飛不去中宵光陸<lb/>
　　離滿持洞庭酒長歌謫仙辭風吹桂花影歴亂飜<lb/>
　　金巵<lb/>
　　　通泠橋<lb/>
　　横溪斷山麓危梁駕雲徑飛雨鳴寒泉泠泠落清<lb/>
　　聽荘生濠上逰孫老天台興無勞千里求即此托<lb/>
<pb n="KR3h0068_WYG_059-16a"/>
　　相贈<lb/>
　　　花源<lb/>
　　靈源出山逺曲流通溪斜春波自何來往往浮桃<lb/>
　　花我聞林屋巖中隱古洪厓遡流一相見共爾希<lb/>
　　飡霞<lb/>
　　　釣磯<lb/>
　　子陵隠嚴瀬吕望棲磻溪龍潜抱雲霧虎變揚虹<lb/>
　　霓徐君一片石乃在震澤西功成拂衣去名與二<lb/>
<pb n="KR3h0068_WYG_059-16b"/>
　　公齊<lb/>
　　　姑蘇顧璘<lb/>
　　　思樂堂<lb/>
　　百年行樂地基構得文孫未覺風流逺居然謦咳<lb/>
　　存寒暉衰草色春雨舊苔㾗手種雙槐樹清隂已<lb/>
　　覆門<lb/>
　　　假山<lb/>
　　近割包山巧冥搜笠澤竒晴忩通玉女小石自仇<lb/>
<pb n="KR3h0068_WYG_059-17a"/>
　　池不假湍沙水聊歌桂樹枝百年行樂地春雨起<lb/>
　　遐思<lb/>
　　　水鑑樓<lb/>
　　髙樓凌萬象正俯曲池端畫棟浮晴藻風簾瀉急<lb/>
　　湍秋容千丈碧天影一規寒落日相涵照依依十<lb/>
　　二欄<lb/>
　　　風竹軒<lb/>
　　清真子猷室觸目總琳瑯隠几四簷雨開樽五月<lb/>
<pb n="KR3h0068_WYG_059-17b"/>
　　凉瑣忩晴送影金粉細吟香楚調無人㑹鳴簫引<lb/>
　　鳯凰<lb/>
　　　蕉石亭<lb/>
　　春苔封白石風葉展寒蕉院靜浮蒼島忩虚拂翠<lb/>
　　翹空山歌細細踈雨聽蕭蕭尊酒𤣥亭上相看獨<lb/>
　　逺囂<lb/>
　　　觀耕臺<lb/>
　　築臺臨野外髙䖏見畊耘春煖一犂雨秋成萬頃<lb/>
<pb n="KR3h0068_WYG_059-18a"/>
　　雲閒能歌嵗稔靜足念農勤陶令非能稼相看意<lb/>
　　自欣<lb/>
　　　薔薇洞<lb/>
　　天台何䖏是近不出家庭春盡花爭發山深洞不<lb/>
　　扃晴褰紫絲帳煖壓錦雲屏閒吟謫仙句祗覺思<lb/>
　　冥冥<lb/>
　　　荷池<lb/>
　　緑冒小池平凉雲萬葢傾細香浮露氣踈雨占秋<lb/>
<pb n="KR3h0068_WYG_059-18b"/>
　　聲巢葉龜真戯凌隂魚自驚芙蓉濯秋水欲折已<lb/>
　　愁生<lb/>
　　　留月峰<lb/>
　　誰穴仇池石分明片月蒼虚涵萬象影常占九秋<lb/>
　　光玉女懐寒鏡蒼龍吐夜芒金風日夕至桂子靜<lb/>
　　吟香<lb/>
　　　栢屏<lb/>
　　古栢難爲用蒼龍且屈蟠稍從人束縛不逐世摧<lb/>
<pb n="KR3h0068_WYG_059-19a"/>
　　殘勁節冝籓屏深盟有嵗寒固應霜雪後不復羡<lb/>
　　花欄<lb/>
　　　通泠橋<lb/>
　　斷岸水融融飛橋絶水中不容方軌度潜與五湖<lb/>
　　通踈雨響璚珮漱瀾卧玉虹使君真長者小試濟<lb/>
　　川功<lb/>
　　　花源<lb/>
　　何䖏碧桃雨飛花渺去津山中自流水物外有長<lb/>
<pb n="KR3h0068_WYG_059-19b"/>
　　春路轉纔通棹雲深不見人洞天曽不逺或有避<lb/>
　　秦民<lb/>
　　　釣磯<lb/>
　　髙士投竿䖏臨清有釣磯寒潮洗塵蹟春雨上苔<lb/>
　　衣靜與鳥相狎坐看雲不歸閒遯有佳意不爲鱖<lb/>
　　魚肥<lb/>
　　　長洲文徵明<lb/>
　　　思樂堂<lb/>
<pb n="KR3h0068_WYG_059-20a"/>
　　勝絶存朱拱因懐令徳遺開堂祗杖屨入室想光<lb/>
　　儀圖史貽謀逺湖山發興竒落成非不亟留待後<lb/>
　　人爲<lb/>
　　　石假山<lb/>
　　震澤殘山外嶙峋爾亦竒雲根移不斷蘚壁去常<lb/>
　　辭短竹煩相媚交藤恐見欺大觀寰宇足幽賞一<lb/>
　　拳宜<lb/>
　　　水鑑樓<lb/>
<pb n="KR3h0068_WYG_059-20b"/>
　　樓居臨沼沚情景兩悠然俯鑒一泓水中涵萬象<lb/>
　　天魚行朱檻下人立碧波前可是玉堂署能追剡<lb/>
　　曲川<lb/>
　　　風竹軒<lb/>
　　鳯鳥棲不定琳瑯時一鳴披忩殘帙亂灑石素琴<lb/>
　　清世外煩襟滌林間暑氣平昔賢多曠逹千古剰<lb/>
　　髙名<lb/>
　　　蕉石亭<lb/>
<pb n="KR3h0068_WYG_059-21a"/>
　　怪石崚嶒白山蕉緑更翩盤根深共結入罅巧相<lb/>
　　妍夢覺清隂覆書成翠色鮮寸心猶未展雅素獨<lb/>
　　君憐<lb/>
　　　觀耕堂<lb/>
　　園亭意不極逺興忽然開沃野晴多曠春風綠又<lb/>
　　回老翁分耦去小婦荷鋤來爲爾懐沮溺因憐濟<lb/>
　　世才<lb/>
　　　薔薇洞<lb/>
<pb n="KR3h0068_WYG_059-21b"/>
　　旭日繁朝景星葩粲曉英閒神紛莫辨流態絶多<lb/>
　　情隂洞呈顔色芳春藉寵榮相憐惟謝朓風蕋寄<lb/>
　　新聲<lb/>
　　　荷池<lb/>
　　水榭㣲薫動清香暗自通娟娟欣並蒂歴歴間深<lb/>
　　叢楚客留新製呉姬妒冶容雨㣲方日夕瀟灑玉<lb/>
　　池中<lb/>
　　　栢屏<lb/>
<pb n="KR3h0068_WYG_059-22a"/>
　　古栢層霄立寒屏捧露開坐看青障合時見綠雲<lb/>
　　迴宻幹風霜注重隂鸛鶴來生憐蒼翠好持此謝<lb/>
　　寒梅<lb/>
　　　留月峰<lb/>
　　中峰竒絶䖏竇月突然留谷響聲先應巖虚白自<lb/>
　　浮影斜如望滿光射若探幽莫漫驚神女探珠夜<lb/>
　　出逰<lb/>
　　　通泠橋<lb/>
<pb n="KR3h0068_WYG_059-22b"/>
　　曲澗鳴寒玉涓涓雨後聞細流縈碧藻逺注濕青<lb/>
　　雲逕轉沿花出溪迴觸石分澄心無俗慮洗耳淨<lb/>
　　塵氛<lb/>
　　　花源<lb/>
　　出澤凝香逺浮堦決溜遲不須穿虎豹徑可汲清<lb/>
　　漪勝地開靈脉浸滛泛曲池纎纎餘宿潤黙黙助<lb/>
　　春姿<lb/>
　　　釣磯<lb/>
<pb n="KR3h0068_WYG_059-23a"/>
　　釣石平如掌臨淵意有餘藻含香餌潤波泛碧綸<lb/>
　　舒逺意聊觀物閒情豈羨魚因懐渭濵叟富貴有<lb/>
　　先書<lb/>
　　　維楊朱應登<lb/>
　　　思樂堂<lb/>
　　徂謝迫遄期悠邈成今昔平生行樂地徬徨覩遺<lb/>
　　蹟寒颷起危舘曙露依幽石象設常如存神逰眇<lb/>
　　安適<lb/>
<pb n="KR3h0068_WYG_059-23b"/>
　　　石假山<lb/>
　　君家洞庭畔猶嫌去山逺園隈搆石岫林際開雲<lb/>
　　巘迤邐帶華池﨑嶇入層苑不載扁舟來臨流詎<lb/>
　　能返<lb/>
　　　水鑑樓<lb/>
　　可憐池上樓俯映池中水㸃綴畫難成分明鏡相<lb/>
　　似雲移芰荷下魚戯房櫳裡素景一披離知有薇<lb/>
　　風起<lb/>
<pb n="KR3h0068_WYG_059-24a"/>
　　　風竹軒<lb/>
　　琅玕倚易折翠羽紛難拾幽人最惆悵攬衣空佇<lb/>
　　立綠竹自便娟復值㣲風集暝色颯将寒秋聲輟<lb/>
　　還急<lb/>
　　　蕉石亭<lb/>
　　芳草如翠幄亭亭冒巖阿丹梯承晚映碧澗寫秋<lb/>
　　柯日入烟霧滿夜來風雨多預愁霜霰至爲樂恐<lb/>
　　蹉跎<lb/>
<pb n="KR3h0068_WYG_059-24b"/>
　　　觀耕臺<lb/>
　　東菑及農節髙臺試登陟町畽路逶迤陂塘水紆<lb/>
　　直歴歴原上耕依依隴間食雖無耒耜勞端居增<lb/>
　　歎息<lb/>
　　　薔薇洞<lb/>
　　洞口薔薇樹春來冉冉紅停舟綠水曲携酒綵雲<lb/>
　　中穿林入窈窕牽葉望玲瓏祗謂躋攀盡去去轉<lb/>
　　難窮<lb/>
<pb n="KR3h0068_WYG_059-25a"/>
　　　荷池<lb/>
　　臨池放蘭枻䖏處花相屬霞水互參差香風時斷<lb/>
　　續上著繡羽亂下睇文魚逐日莫未歸來聊就舟<lb/>
　　中宿<lb/>
　　　栢屏<lb/>
　　何時别陵上移根來後庭柔條寫峰勢總葉學山<lb/>
　　形白雪不改綠綵雲相對青無勞六嶺側凌虚摶<lb/>
　　翠屏<lb/>
<pb n="KR3h0068_WYG_059-25b"/>
　　　留月峰<lb/>
　　隂崖抱嵌竇側景如明月玉氣夜逾妍珠光朝未<lb/>
　　滅雲歸暈正滿霧上輪初缺西園讌客䖏臨玩情<lb/>
　　無輟<lb/>
　　　通泠橋<lb/>
　　隔崦聞秋籟行尋窺碧山雨過沙岸曲泉吐石渠<lb/>
　　間雲深乍淅瀝風起更潺湲縁源興無極日夕未<lb/>
　　能還<lb/>
<pb n="KR3h0068_WYG_059-26a"/>
　　　花源<lb/>
　　曲水寫珍池盈盈送紅蕚朝來湖上雨吹此繁花<lb/>
　　落旖旎縈魚藻徘徊逗蘭薄含凄眺芳渚坐歎春<lb/>
　　銷鑠<lb/>
　　　釣磯<lb/>
　　釣磯上斗折偃臥俯石瀨曽雲來目眥清波鑒衣<lb/>
　　帶捫葛聊爲綸持荷還作葢髙情豈羨魚逍遥在<lb/>
　　塵外<lb/>
<pb n="KR3h0068_WYG_059-26b"/>
　　　譙郡薛蕙<lb/>
　　思樂堂前饒景色仙郎行處即清虚怪來觸石飜<lb/>
　　成恨信有當年徐仲車　思樂堂<lb/>
　　竒石何年出水濵峰巒結構儼如真尋常瞻拜非<lb/>
　　無意爲憶當時逺致人　石假山<lb/>
　　積水秋來一鏡平凴闌倒影太分明秪應宦轍多<lb/>
　　南北添得霜華兩鬢生　水鑑樓<lb/>
　　坐上吟詩増逸思簷前命酒動髙情知君對此意<lb/>
<pb n="KR3h0068_WYG_059-27a"/>
　　何限不獨蕭蕭十畆聲　風竹軒<lb/>
　　怪石成峰堪閣筆青蕉似紙更宜書幽人習靜心<lb/>
　　無累長日臨池興有餘　蕉石亭<lb/>
　　湖上青山山外田仙家種玉自年年登臺試看開<lb/>
　　雲力却愛烏犍不受鞭　觀耕臺<lb/>
　　薔薇洞口花如織洞裏神仙天上還人世于今仰<lb/>
　　安石莫敎長自卧東山　薔薇洞<lb/>
　　荷花能紅更能白荷葉如葢復如錢郎君欲聽採<lb/>
<pb n="KR3h0068_WYG_059-27b"/>
　　蓮曲試向西池夕照邉　荷池<lb/>
　　山林種栢自幽事仙家結屏尤可憐何時携酒共<lb/>
　　深酌應得飛花到綺筵　栢屏<lb/>
　　道州月巖天下竒君家月竇未應私他年共飲秋<lb/>
　　峰下乞與清光照酒巵　留月峰<lb/>
　　天台石梁跨烟起鴈蕩飛泉遶磵鳴雨餘䇿杖獨<lb/>
　　行䖏試聽泠泠琴瑟聲　通泠橋<lb/>
　　石磵泠泠流碧水桃花片片泛青春漁郎莫信放<lb/>
<pb n="KR3h0068_WYG_059-28a"/>
　　舟入此地元非世上人　花源<lb/>
　　山脚磯頭日日來閒情真對水雲開持竿不是求<lb/>
　　魚者寄語沙鷗莫浪猜　釣磯　白沙景暘<lb/>
　　七十二峰浮五湖崦西山水賽蓬壺輞川金谷聞<lb/>
　　人說薜茘園中即畫圖　薜茘園<lb/>
　　髙棟層軒勢若飛夜臺冥漠掩泉扉昔人行樂今<lb/>
　　人憶秪有空梁舊燕歸　思樂堂<lb/>
　　山生花石石成山幻出峰巒几牖間不是五丁神<lb/>
<pb n="KR3h0068_WYG_059-28b"/>
　　斧鑿何縁三島便躋攀　石假山<lb/>
　　空明池水映朱樓秦女吹簫在上頭夜半素娥開<lb/>
　　寳匣一輪明月掛中秋　水鑑樓<lb/>
　　仙家軒舘極清幽踈竹千竿翠欲流自有冷風驅<lb/>
　　鬱暑翻疑長夏似深秋　風竹軒<lb/>
　　太湖花石玉玲瓏更愛芭蕉弄晚風坐久一亭雲<lb/>
　　影亂綠隂浮動酒杯中　蕉石亭<lb/>
　　綠墅風和暑氣清東菑農作喜新晴食力豈慙徐<lb/>
<pb n="KR3h0068_WYG_059-29a"/>
　　孺子登臺親課隴頭耕　觀耕臺<lb/>
　　宻葉繁枝結洞房萬紅千紫鬭春妝莫敎一日無<lb/>
　　歌舞錦繡叢中醉幾塲　薔薇洞<lb/>
　　草閣隂隂俯碧沙清池綠水出蓮花風欹翠葢飜<lb/>
　　珠露日射紅衣暈綵霞　荷池<lb/>
　　編蓬爲戸栢爲屏黛色蒼蒼四序清蔣逕不除無<lb/>
　　客到閉門終日草𤣥經　栢屏<lb/>
　　峰形如月影參差霧縠氷輪隠半規不用班姬将<lb/>
<pb n="KR3h0068_WYG_059-29b"/>
　　扇比秪疑張尹畫蛾眉　留月峰<lb/>
　　泠泠山磵響松風絶壑雲深一徑通此去赤城知<lb/>
　　不逺石梁天上掛飛虹　通泠橋<lb/>
　　春盡清溪泛落花中湖别自有烟霞武陵未必如<lb/>
　　西崦鷄犬桑麻邑萬家　花源<lb/>
　　片石湖心作釣磯投竿終日坐忘歸得魚沽酒磯<lb/>
　　頭醉卧看青天白鷺飛　釣磯　後學袁袠謹書<lb/>
　　於逍遥逰<lb/>
<pb n="KR3h0068_WYG_059-30a"/>
　陸師道<lb/>
　陸子傳松林髙士圖并題<hi>紙本小挂幅</hi>
清風松下來泠然充兩耳安坐不爲動明月凉如水白<lb/>
雲杳無聲萬籟從此起師道<lb/>
　　愛此青松間遺音尋太古惜無知音人空林誰與<lb/>
　　伍携琴坐松下不彈自揮麈文嘉題<lb/>
　　五粒松含萬壑聲青山隠隠日初沈那知今古興<lb/>
　　亡事盡入幽人手底琴顧徳育<lb/>
<pb n="KR3h0068_WYG_059-30b"/>
　　晚風初起颯如秋千尺長松翠欲流紗帽葛衣凉<lb/>
　　似水不須箕踞與科頭徐士義題<lb/>
　陸五湖秋山携卷圖并題<hi>挂幅嘉禾汪氏藏</hi>
紅塵擾擾滿人間十日應無一日閒羨却茂林蒼壁下<lb/>
獨携書卷對青山嘉靖甲辰臘日師道作<lb/>
　陸尚寳雲松圖并題<lb/>
寫松青雲裏佳色藹成暮松作不老枝人比長年數<lb/>
　孫克𢎞<lb/>
<pb n="KR3h0068_WYG_059-31a"/>
　孫雪居竹圖并題<lb/>
一片瀟湘翠若浮數竿蕭瑟倚寒流何人覔得西忩下<lb/>
六月閒聽風雨秋爲懐荆汪丈寫雪居孫克𢎞<lb/>
　外録<lb/>
　　珊瑚網云此贈余大父者又有椿萱芝石圖爲夀<lb/>
　陸　治<lb/>
　陸叔平天香書屋圖并題<lb/>
五領秋青瘴欲消尉陀城外瑣岧嶤金鵝油暖花争發<lb/>
<pb n="KR3h0068_WYG_059-31b"/>
玉兎宫寒葉未凋明月自吹靈隠粟白雲誰誦小山謡<lb/>
天香莫怪誇君采曽躡仙人上漢橋陸治<lb/>
　陸包山雪後贈友圖并題<lb/>
雪深一尺强堂階盡埋没赤脚踏層氷誅茅覆庭植笑<lb/>
殺竈下儂耽竒甚成僻　雪後作此爲友人易薪覆花<lb/>
漫題俚語陸治<lb/>
　叔平山水并題<hi>二幅</hi>
萬宇結青蓮一柱三江合日月先到扉烟霞遲明發變<lb/>
<pb n="KR3h0068_WYG_059-32a"/>
化生雨雲恍惚見開合泠然覺𤣥理顧問不能答陽城<lb/>
陸治<lb/>
林卧忽經載相隨惟白雲芳隂閒度影馴鳥狎成羣擕<lb/>
席山仍合裁杯月自分何能同調者相與弄天文包山子<lb/>
　包山子春城疊嶂圖并題<lb/>
西來疊嶂擁春城出郭徐看島嶼明極目遐瞻青未了<lb/>
側身髙俯綠初平晴巒雲淨空潭影長谷風踈散鳥聲<lb/>
笑拂當年題勝䖏青山留得飲中名嘉靖壬子仲夏包<lb/>
<pb n="KR3h0068_WYG_059-32b"/>
山陸治<lb/>
　陸叔平疎林峰谷圖并題<lb/>
天朗秋髙風氣清虚疑逺籟動疎林凭闌極目俯千里<lb/>
把酒澄懐時一吟淡暎逺峰冝落日倦依長谷想歸禽<lb/>
圖南正好搏雙翼脱骨逍遥違素心陸治<lb/>
　叔平倣大癡山水并題<lb/>
鷄聲茆屋午靄靄墟烟白市散人跡稀山空翠猶滴<lb/>
　陸包山春意圖并題<lb/>
<pb n="KR3h0068_WYG_059-33a"/>
駿馬繡障泥紅塵撲四蹄歸時何太急日照杏花西<lb/>
　包山秋思圖并題<lb/>
千山秋寂寂萬木葉蕭蕭詩思誰能領歸鞭人過橋<lb/>
　陸叔平石湖雪圖并題<lb/>
石湖一夜雪朱扉暎玉開無人賦黄竹惟見越王臺<lb/>
　叔平烹茶圖并題<lb/>
茗碗月團新破竹爐活火初燃門外全無酒債山中惟<lb/>
有茶烟陸治<lb/>
<pb n="KR3h0068_WYG_059-33b"/>
　陸包山天池仙舘圖并題<hi>汪氏鑒藏</hi>
采真瑶島學餐霞洗髓天池煉嵗華還指西峰青可攬<lb/>
彩雲和露擁仙家<lb/>
　叔平杏花白頭翁圖并題<hi>汪氏鍳藏</hi>
翠幕羈狂性聞儔每獨驚風雲徒長翼霄漢正懸情不<lb/>
識上林好還同出谷鳴翛翛頭上羽疑是伴愁生　右<lb/>
壬午在陳湖舘中作回首已五十二年矣陸治<lb/>
　　山禽只恐春狼藉恨向東風愁白頭壬申秋仲陳<lb/>
<pb n="KR3h0068_WYG_059-34a"/>
　　柱題<lb/>
　包山沙暖睡鴛鴦圖并題<lb/>
匹鳥本來雙交棲情自香日髙春正暖天逺晝偏長懶<lb/>
性迷花醉驚魂逐絮狂不知憨態劇烟水逝茫茫<lb/>
　陸叔平錦浪鸂鶒圖并題<lb/>
池上交花鏡裏妝韶華輝暎彩鴛鴦風前湛露濛濛濕<lb/>
濺入儀毛錦浪香包山陸治<lb/>
　包山松枝喜鵲圖并題<lb/>
<pb n="KR3h0068_WYG_059-34b"/>
春風海屋開華宴手縛蒼龍到席前乗子西池問王母<lb/>
桑田滄海定何年包山陸治<lb/>
　包山子粉紅茶花練雀圖并題<lb/>
舌冷風前鳥心香雨後花美人初睡起含笑隔忩紗<lb/>
　叔平雛黄花影圖并題<hi>汪氏鑒藏</hi>
風掉紫薇落雨催青蕨齊山忩春夢熟囑爾莫輕啼<lb/>
　包山子畫并題<hi>凡十二幅</hi>
繡壁摩空落日低遥攀木末聽天鷄奔流觸石飛晴雪<lb/>
<pb n="KR3h0068_WYG_059-35a"/>
倒掛懸崕萬仞梯<lb/>
踈林暎雪見江峰萬疊横奔走玉龍況是晴光開晚照<lb/>
落霞酣葉錦玲瓏<lb/>
雪積溪橋行路難蔽天樓閣鎖重巒長途日暮西風急<lb/>
猶爲梅花勒馬看<lb/>
松下寒泉落翠隂坐來長日澹𤣥心溪頭定是仙源路<lb/>
開遍桃花正可尋嘉靖戊申八月既望包山陸治<lb/>
花邊何䖏酒家邨竹閣沈隂半掩雲滿地夕陽山徑仄<lb/>
<pb n="KR3h0068_WYG_059-35b"/>
樵歌隔塢水中聞<lb/>
疊翠岧嶤倚碧空青娥髙髻出瑶宫㣲風忽動前溪影<lb/>
山舘盤雲舞鏡中<lb/>
一川落影明霞色萬里蒼茫錯錦紅鏡裏乾坤乍明滅<lb/>
疎林遥島盡秋空<lb/>
翠壁飛泉下急湍谿亭草閣鏡中懸楓林如錦凭欄外<lb/>
一片晴峰鏁澹烟<lb/>
匝塢連坡十里濃緑隂深䖏小橋通平岡宛轉仙家近<lb/>
<pb n="KR3h0068_WYG_059-36a"/>
雲複山重何處逢<lb/>
緑樹敷隂翠荇香扁舟十里下横塘白鷗飛去青山暮<lb/>
落日唱歌烟水長<lb/>
山齋髙控懸蒼壁自有芳雲時卷舒百尺水簾遮不斷<lb/>
月明空負夜牕虚<lb/>
晴嵐雲淨空潭影長谷風疎散鳥聲笑拂當年醉題處<lb/>
青山留得飲中名<lb/>
　包山山水并題<lb/>
<pb n="KR3h0068_WYG_059-36b"/>
慿江絶地芙蓉起飛閣攅空玉蝀斜席上山河虚萬里<lb/>
掌中指㸃十洲花包山陸治畫并題<lb/>
　　緑樹沈沈翠藹浮遥山雨過白雲收江深草閣銷<lb/>
　　煩暑靜倚虚欄聽急流錢榖題<lb/>
　叔平畫并題<lb/>
離離楓色動髙秋逺黛横空一抹浮我欲揚舲任超忽<lb/>
浩歌沿月臥滄洲包山居士<lb/>
　　罷釣吹蘆管江風裊髩絲此聲人不解惟有白鷗<lb/>
<pb n="KR3h0068_WYG_059-37a"/>
　　知西村題<lb/>
　陸叔平桃源圖并題<lb/>
樹樹桃花春雨香武陵何䖏問漁郎湖山表裏如圖畫<lb/>
洞口烟霞天一方<lb/>
　包山子贈筠如畫并題<lb/>
淇上琅玕落䕃清影消墨礙萬縁輕他時五藴俱亡後<lb/>
赤脚風梢頂上行包山陸治爲筠如禪師作<lb/>
　陸包山紅白牡丹圖并題<lb/>
<pb n="KR3h0068_WYG_059-37b"/>
芳園爛熳百花枝白白紅紅各有時冶葉娼條均造化<lb/>
和風甘雨入華滋老夫觀物逍遥地小筆分春竊弄私<lb/>
日日不妨偷展卷擾人蜂蝶竟何如<lb/>
　包山緑牡丹圖并題<hi>汪氏鑒藏</hi>
新裁魯縞竊青藍幻出宫妝别様看髩妥湘雲渾莫辨<lb/>
脂凝猗竹映姿寒若從帝子當華讌好向秦樓並倚闌<lb/>
縱有龜年新協律誰将清調曲中彈<lb/>
　叔平西府海棠圖并題<lb/>
<pb n="KR3h0068_WYG_059-38a"/>
翠羽朱鈿虢國妝曉來新沐露華香何如馬上東風面<lb/>
蹴踘歸來帝子旁包山陸治<lb/>
　　東風吹墮胭脂淚散作妖花一樹丹可柰五更清<lb/>
　　夢斷杜鵑聲歇雨絲寒陳履端題<lb/>
　　錦城二月剪春霞斜倚東風酒力賖舞罷昭陽人<lb/>
　　不見新妝輕嚲碧蟬紗顧聞題<lb/>
　包山梅花圖并題<lb/>
夢轉羅浮月二更夜寒風力損花神不禁羌笛鄰家起<lb/>
<pb n="KR3h0068_WYG_059-38b"/>
吹落庭前幾片春<lb/>
　陸叔平海棠圖并題<lb/>
明妃扶醉打毬囬斜倚東風笑未開仙仗欲臨魚鑰啓<lb/>
六宫齊擁綘紗來<lb/>
　叔平蛺蝶花圖并題<lb/>
蛺蝶枝頭逢蛺蝶相看應是此花身金屏合舞俱迷酒<lb/>
錦拍吹香總近人<lb/>
　陸包山黄薔薇圖并題<lb/>
<pb n="KR3h0068_WYG_059-39a"/>
輕韶和露染新黄醉日含風暗度香最是月明新雨後<lb/>
一番膏沐一番妝<lb/>
　叔平玫瑰花圖并題<lb/>
翠羽成叢玉作花露杯香㵼紫流霞只愁一笑傾陽蔡<lb/>
况説相逢衞玠車<lb/>
　陸叔平芙蓉圖并題<lb/>
交頸鴛鴦並蒂花碧江相映錦成霞天南水盡雲無際<lb/>
管領秋光一鴈斜<lb/>
<pb n="KR3h0068_WYG_059-39b"/>
　包山玉簮花圖并題<lb/>
碧葉團隂約素英何如寳髻玉釵横當年化作雙飛燕<lb/>
猶是釵兒未死情<lb/>
　叔平葡萄圖并題<lb/>
一架琅玕翠蔓長秋風吹露壓銀牀珠影光寒凝玉液<lb/>
氷盤香細綻瑶漿<lb/>
　陸包山丫蘭圖并題<lb/>
客有贈我丫蘭開有竒花與凭虚無日不賞酒次隨其<lb/>
<pb n="KR3h0068_WYG_059-40a"/>
品質㑹意處乃即賦之積成八絶因圖以爲贈嘉靖甲<lb/>
子七夕包山治<lb/>
嘗聞東海仙崖種若個分携西畹香細數花枝參造化<lb/>
却因竒偶辨隂陽　其花出自廣南兩义一花各成竒<lb/>
偶<lb/>
不與秋蘭並九英仙葩二八自天成祗縁無力禁香重<lb/>
幻作䯒支駕玉莖　毎莖十六花花各一义<lb/>
新裁魯縞袗秋衣肌骨氷瑛酒暈㣲獨立嫣然風自舉<lb/>
<pb n="KR3h0068_WYG_059-40b"/>
低迴翻學舞容璣　心帶㣲紅迎風舞動<lb/>
亭亭浴露立西清淡薄秋容幻態輕獨有檀心禁不得<lb/>
一庭香思動蜂嬰　直幹玉立露下猶香<lb/>
玉㦸稜稜應節分枝枝柔玉紉香雲凝妝擬待三更月<lb/>
露染生綃六幅裙　花枝應節六葉叢生<lb/>
方宜輕翼竊青黄製得霓裳稱淡妝香抱幽懐嬌不語<lb/>
含情渾欲待迎将　瓣若輕綃㣲帶青黄<lb/>
瓊幹氷义蘂玉容緗枝香魄引玲瓏分明月下歸環珮<lb/>
<pb n="KR3h0068_WYG_059-41a"/>
恍似羅浮夢裏逢　弱帶下垂花英若佩<lb/>
三尺丰標髙髻妝兩行釵玉一匳香朝朝擬待烟屏展<lb/>
徐攬輕羅上畫堂　葉過三尺花多曉發左右平分<lb/>
　外録<lb/>
　　珊瑚網云余初得一幅細入者是此復得一幅冩<lb/>
　　意者詩只六首起句云廣東梁中舍遺我<lb/>
　陸叔平爲事茗寫夀圖<lb/>
　外録<lb/>
<pb n="KR3h0068_WYG_059-41b"/>
　　書畫舫云叔平曽爲亊茗冩夀圖布景尤異落筆<lb/>
　　精㣲以較生平漫興之作真天淵矣此本今在陳<lb/>
　　氏<lb/>
　陸包山茗外幽賞圖并題<hi>絹夲小挂幅青緑雲山澗泉奔㵼林間逸士瀹茗髙</hi>
　　<hi>論</hi>
茗外寄幽賞琴中饒濮音一音灑毛骨萬象開靈襟蚓<lb/>
竅戰水火月團破璆琳餘音與遺味優矣澹𤣥心包山<lb/>
陸治<lb/>
<pb n="KR3h0068_WYG_059-42a"/>
草緑江南興已催月團今復試新裁知君再著春山屐<lb/>
虎阜岡頭帶雨來　嘉靖壬子友人携琴過訪試雨前<lb/>
茶作此後二十三年早春復與同試陸羽泉重題乃萬<lb/>
厯乙亥三月三日也而余已八丙七辰矣書此以紀嵗<lb/>
月陸治識<lb/>
　陸叔平春和衆芳圖并題<hi>絹夲中挂幅淡色丘壑靜嘉花樹明媚山樓松逕人</hi>
　　<hi>物悠然洞口停舟髣髴桃源之境</hi>
春和衆芳啓風塵復靖嘉華景與時㑹歡悰情彌加心<lb/>
<pb n="KR3h0068_WYG_059-42b"/>
逺地亦偏邱園賁幽遐閒門閉白日中有桃源花清時<lb/>
謝簮組朱顔注丹砂豳風啓春筵庭除茁蘭芽白華藹<lb/>
玉樹緑酒傾流霞素心多至人觴詠成天葩欵欵繼晨<lb/>
夕悠悠邁年華道在惟所敦期頤安有涯嘉靖丁巳元<lb/>
旦後學陸治題上陽湖先生<lb/>
　錢　榖<lb/>
　錢磬室梅花鍾馗圖<lb/>
<hi>款書</hi>庚午臘月廿又四日冩錢榖<lb/>
<pb n="KR3h0068_WYG_059-43a"/>
　　英風葢世正氣近真民間柱石先朝直臣虹飛寳<lb/>
　　劍邪不敢臨百千妖厲化爲空塵悟因弟子賛<lb/>
　錢叔寳樊川詩意圖并題<hi>入細青綠山水汪氏鑒藏</hi>
南陵水面漫悠悠風緊雲輕欲變秋正是客心孤迥䖏<lb/>
誰家紅袖倚髙樓己丑冬十一月既望寫樊川詩意錢<lb/>
榖<lb/>
　　右樊川詩意宋顧大中曽於南陵廵捕司舫子臥<lb/>
　　屏上畫此詩意而人不知其名未甚賞譽後爲人<lb/>
<pb n="KR3h0068_WYG_059-43b"/>
　　具眼者竊去乃更歎息磬室因倣其意作此遂爲<lb/>
　　精絶天啓辛酉春湯玉林共文氏萬壑松風持來<lb/>
　　俱有顧硯山印記余家玉鑲椰盂亦鐫硯山山房<lb/>
　　愚父子遂得二畫與盂供一室恍身在顧氏玉泓<lb/>
　　舘不獨樊川詩意也汪砢玉識<lb/>
　磬室蠶桑圖<hi>汪氏鑒藏</hi>
<hi>款書</hi>甲寅二月十日冩錢穀<lb/>
　　夜被深功藏蠢動碧筐火煖起眠時題詩勸爾加<lb/>
<pb n="KR3h0068_WYG_059-44a"/>
　　餐葉四月呉民要買絲文嘉<lb/>
　　春到柔桑葉漸肥傾筐髙叠露華歸金刀切罷蠶<lb/>
　　眠起翹首迎人似訴饑彭年<lb/>
　錢叔寳秋山髙隠圖<hi>紙夲水墨小幅</hi>
　　之罘先生與先君子交最久最昵此畫在蕩口舟<lb/>
　　中所作忘記嵗月欵識今先生仲君養誠兄携以<lb/>
　　示余乞識其真余小子敢於佛頭上著糞耶此畫<lb/>
　　細宻初非潦草思致深逺歩武衡翁全非本色第<lb/>
<pb n="KR3h0068_WYG_059-44b"/>
　　今耳學輩動以無款爲歉百方覔彷彿贋書者補<lb/>
　　其名真本有之大爲之㸃汙政不知唐宋名筆何<lb/>
　　嘗有款南宋馬逺父子於竹根石隙細書小字俾<lb/>
　　快覩者一時不可得至於松雪大癡始濫觴云耳<lb/>
　　即先君子此畫模索可知即無款将屬之何人哉<lb/>
　　養誠兄幸善藏之勿輕示耳學俗子可也萬厯庚<lb/>
　　申仲秋廿二日允治題<lb/>
　　呉門顧元方氏家藏<lb/>
<pb n="KR3h0068_WYG_059-45a"/>
　項元汴<lb/>
　項子京荆筠圖并題卷<lb/>
　　荆筠圖　乙丑秋七月王穉登書<lb/>
入林聼擊竹選地靜班荆　龍淵慧空上人持素索余<lb/>
繪荆筠圖爲友人世賢汪君而徴其别號者遂併題一<lb/>
聮以呈手眼云墨林項元汴寫于攖寧菴<lb/>
　　余家季父畫蘭竹樹石頗妙絶至山水間亦佳勝<lb/>
　　然求完璧甚難惟此卷墨氣筆法俱自有神當入<lb/>
<pb n="KR3h0068_WYG_059-45b"/>
　　元鎮孟端堂奥矣是或縁慧空上人之請而荆筠<lb/>
　　翩翩典雅足可重之謂耶荆筠其寳之萬厯癸巳<lb/>
　　八月朔日項徳裕識<lb/>
　　芳洲一水長種竹繞滄浪不雨朝常暝非烟夏亦<lb/>
　　凉采枝爲杖紫裁籜置冠黄試待花成實青冥下<lb/>
　　鳯凰伯榖王穉登<lb/>
　　憐君㸃筆寄滄洲烟雨瀟瀟滿紙秋何日當擕葛<lb/>
　　陂杖御風還作渭川逰凌虚張鳯翼<lb/>
<pb n="KR3h0068_WYG_059-46a"/>
　　翠葆揺風鳯尾分秋聲萬斛隔忩聞庭除石友兼<lb/>
　　花客日日相看對此君呉門周善繼<lb/>
　　蕭蕭風雨滿滄洲帝子凌霄玉佩秋雲散楚天今<lb/>
　　夜月田君好共此君逰神卿蔣元龍<lb/>
　　一派湖州畫裏詩娟娟風篠兩三枝今朝汶水㠶<lb/>
　　前雨正是龍孫長籜時董其昌<hi>此詩見白陽畫冊今朝作朝來</hi>
　　先子愛荆字世賢别號荆筠山人弱冠時與慧空<lb/>
　　慧鑑大洲竹堂定湖諸方外逰同識子京公是卷<lb/>
<pb n="KR3h0068_WYG_059-46b"/>
　　其初購之者也後更求子京作愛荆圖倣趙伯駒<lb/>
　　成青綠山水款云墨林子項元汴爲孝友汪君寫<lb/>
　　不知者俱疑非子京本色焉萬厯丁未夏華亭蔣<lb/>
　　神卿過訪留款三宿臨别次伯起韻題卷至丁巳<lb/>
　　春董太史𤣥宰來吾家鑒賞書畫亦題卷後數十<lb/>
　　年間得諸名流爲先子増重誠快亊也不意崇禎<lb/>
　　戊辰春遭内外艱營殯事典質古玩是卷并周服<lb/>
　　卿號圖被友人强作媵物愛荆圖爲盛氏所覩竟<lb/>
<pb n="KR3h0068_WYG_059-47a"/>
　　蹈前轍未幾余力索兹軸歸歴癸未初夏凡十六<lb/>
　　載矣此友忽持二卷來欲易余唐六如山水姚雲<lb/>
　　東畫菜及六几雙繡帨余與兒淵惟其意而莫違<lb/>
　　遂復還舊觀庻不致平泉失守遺憾千古㝠㝠中<lb/>
　　或亦禪寂諸老宿之力歟龍惕子汪砢玉識於韻<lb/>
　　石齋<lb/>
　墨林畵并題<lb/>
磴轉懸崖石松聲雜澗淙<lb/>
<pb n="KR3h0068_WYG_059-47b"/>
　香嚴居士畫并題<lb/>
石路少經過山雲自來去爲問髙人居更在幽深䖏<lb/>
　外録<lb/>
　　珊瑚網云二幅久在凝霞閣先君與項氏蘭臺暨<lb/>
　　長公酉山相善并倣梅道人洞庭漁父墨荷蘭石<lb/>
　　及所書髙士傳俱遺之餘爲友人乞去者不少<lb/>
　項德新<lb/>
　項又新倣大癡山水并題<lb/>
<pb n="KR3h0068_WYG_059-48a"/>
雲過釣䖏峰疑吐石瞰桐江水自灣信手拈來竟誰是<lb/>
神游子久富春山倣大癡筆項徳新<lb/>
　復初墨竹圖并題<lb/>
桐隂洗硯墨生香又道清閒又道忙忙裏閒情人不識<lb/>
一枝風篠破愁腸爲玉水兄寫徳新<lb/>
　又新竹圖并題<hi>汪氏鑒藏</hi>
興到不知風起䖏自有秋聲湊筆來<lb/>
　項復初墨梅圖并題詞<lb/>
<pb n="KR3h0068_WYG_059-48b"/>
憶昔黄昏一枝清瘦有懐如隔但覻寒梢仍標凍蕋慣<lb/>
曽相識　去年折損低枝尚兀自敎人憐惜鶴氅尋踪<lb/>
蹇驢踏雪何須金勒　右未開<lb/>
明珠斛量粉肥紅綻欲試新妝晴日初烘多情含態漏<lb/>
洩馨香　一春消息難藏掩芳唇欲吐衷腸未許蜂知<lb/>
還嫌月缺倚遍迴廊　右将開<lb/>
瓊脂勻搭酒暈香肌韶華一霎皎皎庭前低低墻外疎<lb/>
狂遶匝　曉牕對鏡慵妝見翠羽嘈嘈輕壓纎手簮花<lb/>
<pb n="KR3h0068_WYG_059-49a"/>
折枝驚起池塘睡鴨　右盛開<lb/>
凋謝南枝雨凄風緊毎恨來遲水驛烟波夀陽嬌頞一<lb/>
任紛披　還愁青子催期又早是羌笛聲悲待等和羹<lb/>
萬花俱後纔信逢時　右開殘<lb/>
補之有梅花卷上有栁梢青四詞予作此枝追和其韻<lb/>
似玉水兄郢正弟徳新<lb/>
　項又新墨荷圖并題<hi>焦墨濃淡成花葉是冩生中最得意之筆</hi>
嬌花迎露發翠葢逐風狂短櫂菱歌䖏清溪水殿香<lb/>
<pb n="KR3h0068_WYG_059-49b"/>
　　無痕秋水映簾櫳翠葢輕柔弄曉風誰道江清能<lb/>
　　醒酒碧波終日照㣲紅日華題又新畫<lb/>
　外録<lb/>
　　珊瑚網云項君復初爲墨林公第三子博雅好古<lb/>
　　翩翩文墨閒與余契厚有年毎過余齋頭或趺梅<lb/>
　　根話月或躋松巔語風或移燈寫石影或剪燭辨<lb/>
　　花色揮毫染素忘倦余亦時詣其讀易堂出所藏<lb/>
　　書畫玩好鑒賞不休意甚洽也不意癸亥冬日余<lb/>
<pb n="KR3h0068_WYG_059-50a"/>
　　自北還項君已謝人間世矣爲繹韻唁之云斗酒<lb/>
　　無從共論文廿年雅誼付斜曛黄金臺去空還我<lb/>
　　白玉樓成竟召君詩卷曾題梅上月畫圖猶帶竹<lb/>
　　邊雲堂留讀易看多構莫嘆人琴不再聞時展其<lb/>
　　小阮孔彰爲余作鴛社圖念斯際正欲補繪未盡<lb/>
　　景致恨不即促之與墨荷諸幅俱留不朽佳蹟可<lb/>
　　勝山陽之感<lb/>
　宋　旭<lb/>
<pb n="KR3h0068_WYG_059-50b"/>
　宋石門西方三聖逰戯園林圖并題<lb/>
無量夀佛勢至觀音衆生慈父誓願𢎞深應機廣度悲<lb/>
智同心或逰池沼或戯園林隨順根器善誘規箴上智<lb/>
了逹中下沈吟再喻再攝咸使歸欽一即一切萬象森<lb/>
森一切即一互顯互臨長河酥酪大地黄金惟心惟佛<lb/>
過去來今天池髮僧祖𤣥<hi>即宋旭</hi>
　景西居士天台圖<hi>小幅</hi>
<hi>款書</hi>萬厯壬午腊月八日宋旭作<lb/>
<pb n="KR3h0068_WYG_059-51a"/>
　　夢游同汝坐莓苔瀑布懸崖萬丈來夢裏瀑聲還<lb/>
　　撼夢不知真個到天台　送編通逰天台作陳繼<lb/>
　　儒<lb/>
　徐　渭<lb/>
　徐文長寫生十二圖并題卷<hi>紙夲髙九寸長一丈六尺水墨寫生十二段筆</hi>
　　<hi>氣俊逸墨光鮮潔如見握管大呼時</hi>
漱老墨謔<hi>横書紙夲引首</hi>鵬飛處人<lb/>
　　一段墨牡丹飛白竹<lb/>
<pb n="KR3h0068_WYG_059-51b"/>
墨㸃嬌姿小綘勻箋中亦足賞青春長安醉客鞾爲<graphic n="KR1090" url="https://raw.githubusercontent.com/kanripo/KR-Gaiji/master/images/KR1090.png" mimeType="image/png"/>
去踏沈香亭上塵<lb/>
　　一段杏花<lb/>
道人懶爲著色物偶施小茜作嬉㳺人言杏花可摘賣<lb/>
挂向街頭試買不<lb/>
　　一段荷花<lb/>
肥甘座上不須查濃醴筵中可少茶鵝鴨街頭差免俗<lb/>
鏡湖大葉數莖花<lb/>
<pb n="KR3h0068_WYG_059-52a"/>
　　一段玉簮<lb/>
老夫一掃秋園卉六片尖尖雪色流盡用邢州沙萬斛<lb/>
未便琢出此搔頭<lb/>
　　一段菊花<lb/>
身世渾如拍海舟闗門累月不梳頭東籬粉蝶閒來往<lb/>
看冩黄花過一秋<lb/>
　　一段芙蓉<lb/>
荒沼芙蓉寫一枝即令憔悴不勝姿文君賣酒成都日<lb/>
<pb n="KR3h0068_WYG_059-52b"/>
獨立壚頭無侍兒<lb/>
　　一段芭蕉<lb/>
種芭元愛淥漪漪誰解将蕉染墨池我却胸中無五色<lb/>
肯令心手便相欺<lb/>
　　一段墨石水仙<lb/>
自從生長到如今烟火何曽著一分湘水湘波接巫峽<lb/>
肯從峰上作行雲<lb/>
　　一段梅花<lb/>
<pb n="KR3h0068_WYG_059-53a"/>
曽聞餓倒王元章米換梅花照絹量花手雖低貧過爾<lb/>
絹量今到老文長<lb/>
　　一段玫瑰<lb/>
灑墨爲花醉小樓甜香已覺入清喉何因摘向金陵去<lb/>
短橛長丁泛茗甌<lb/>
　　一段山茶<lb/>
聞道昆明池水東四時都賞寳珠紅世味長穠不長久<lb/>
所貴鶴頂紅雪中<lb/>
<pb n="KR3h0068_WYG_059-53b"/>
　　一段螺殻蒲草<lb/>
真珠螺肉殻僊藥虎鬚蒲<lb/>
　　文長徐山人不特中郎以爲有明一人也當日沈<lb/>
　　青霞君曰自某某以後若干年不見有此人武進<lb/>
　　唐先生亦謂殆輩吾後今去山人八十八年矣山<lb/>
　　人嘗自言吾書第一詩二文三畵四則花草竹石<lb/>
　　其旁溢者然余見三集逸稿及手鈔散帙動多題<lb/>
　　句所云世間無事無三昧老來戲謔塗花卉又云<lb/>
<pb n="KR3h0068_WYG_059-54a"/>
　　不求形似求生趣根撥皆吾五指栽豈固如登州<lb/>
　　蜃樓邪此卷杏花玉簮菊水僊蘭玫瑰花載三集<lb/>
　　荷獨朶芙蓉淺色牡丹詩載逸稿餘若梅花用元<lb/>
　　章換米事茶花用昆明事畧與集同而另爲一首<lb/>
　　芭蕉句差減於集虎鬚蒲止五言二句見鈔本而<lb/>
　　集中有賦客强余畫十六種花者有賦余作花十<lb/>
　　二種者皆七言古詩又有賦畫百華卷與史甥題<lb/>
　　曰漱老謔墨者兹則冩十二種各題之而標以漱<lb/>
<pb n="KR3h0068_WYG_059-54b"/>
　　老墨謔别爲一卷而玉簮詩老人作老夫玫瑰詩<lb/>
　　畫裏看花不下樓作灑墨爲花醉小樓無因作何<lb/>
　　因小有同異文人渉筆往多類是於是書與詩與畫<lb/>
　　具此矣文則備已未梓本行事詳於自銘畸譜及<lb/>
　　陶袁兩傳宜考鑑也辛酉書示勝吉於漱藤阿重<lb/>
　　山瑒<hi>紙夲裴卷後</hi>
　王　問<lb/>
　王仲山聽秋圖并題<hi>汪氏鑒蔵</hi>
<pb n="KR3h0068_WYG_059-55a"/>
萬木森森起翠濤一道懸泉如瀑布小橋盡日聽秋聲<lb/>
忘歸迷却來時路仲山王問寫<lb/>
　子裕山水并題<hi>小挂幅</hi>
幽泉未出山潜與元氣結凄霏散爲雲谷口薜衣濕<lb/>
　王僉事俸鶴圖并記<lb/>
嘉靖戊申王仲子疏歸寳界山閒居十四年矣一日偶<lb/>
坐松下忽有孤鶴從西南來集松頂鳴舞終日乃去諦<lb/>
視之乃予向所俸鶴哀其窮而縱之者予惟天地間物<lb/>
<pb n="KR3h0068_WYG_059-55b"/>
各欲自遂其性予昔俸之雖甚寳惜終非其性兹處海<lb/>
嶠上下寥廓飛翔自如已無復人間世矣來集松頂豈<lb/>
有意故墟哉因圖此書俸鶴田記于左俸鶴田舊名<lb/>
爰居處於魯東門祀以太牢祀以鐘鼔而爰居弗樂何<lb/>
也以己養飬之也然則鶴可俸乎有官則有俸鶴有官<lb/>
乎禮曰考其弓弩以上下其食鶴有職事乎其食可上<lb/>
下乎鶴産于青田翔于紫葢啄東海之鱗食鉅野之粟<lb/>
時乗雲氣逰太虚凌倒景逍遥鳴舞於無何有之鄉将<lb/>
<pb n="KR3h0068_WYG_059-56a"/>
偕鳯毛而獻瑞齊鵬運以圖南也今鎩其羽内之欄中<lb/>
儲田粟日給數合盛以甁盎漉以清泉而食之食則得<lb/>
矣吾見其循墻而走不勝悲也命童子縱之三月翅成<lb/>
鶴飛去仲山王問識<lb/>
　仲山木筆花圖并題<lb/>
中郎宅裏花滿庭辛夷花發玉分明素色幽香比君子<lb/>
謝家珍樹何如此主人愛花世莫論酌酒邀賓夜未已<lb/>
十二欄干清露漙此花猶稱月中看僊姝淡掃蛾眉細<lb/>
<pb n="KR3h0068_WYG_059-56b"/>
聽徹玉簫騎白鸞歸剔銀燈寫花影龍尾鳯翰幽事并<lb/>
髹几横披白霧綃春睡朦朧喚花醒仲山王問寫於崇<lb/>
文舘<lb/>
　沈士蘭<lb/>
　沈士蘭凝霞閣圖<lb/>
<hi>款書</hi>甲午夏日爲愛荆先生寫<lb/>
　　城南髙閣枕湖頭繡栭文璫映碧流石榻漫陳霞<lb/>
　　作幙湘簾半捲月爲鈎敲詩午夜驚牛斗對客花<lb/>
<pb n="KR3h0068_WYG_059-57a"/>
　　朝罄鸕鷗不必然藜竒夢醒一聲長嘯落滄洲梅<lb/>
　　癡道人周履靖<lb/>
　　日照君家近水樓層櫨曲折宿烟收天香桂子當<lb/>
　　忩落霞影蘭蓀倒檻流壁上畫圖皆晉宋牀頭彝<lb/>
　　鼎盡商周懸知閒夜茗鐺煖岸幘端爲看月留元<lb/>
　　雅髙松聲<lb/>
　　莫謂幽棲逺市㕓知君心逸地應偏臺空夕照禽<lb/>
　　聲洽簾捲朝陽樹色鮮四顧雲霄新氣象一屏圖<lb/>
<pb n="KR3h0068_WYG_059-57b"/>
　　畫舊山川翻嫌作賦悲王粲只合賡歌大有年野<lb/>
　　濱王復元<lb/>
　　倔佹雲起五湖東稽古幽歡曲檻中毎弄翠樽先<lb/>
　　月上暫拈碧篆忽霞蒙春城楊栁屏閒緑秋水芙<lb/>
　　蓉鏡裏紅更有髙齋得清賞品題竒石興無窮澄<lb/>
　　甫沈瀚<lb/>
　　聞君髙閣市南頭畫棟朱甍曲檻幽晝信春風吹<lb/>
　　簡帙夜容明月上簾鈎仲宣此日空懐賦庾亮當<lb/>
<pb n="KR3h0068_WYG_059-58a"/>
　　年漫倚樓肯許一樽同笑傲貧家亦典驌驦裘存<lb/>
　　素葉應時<lb/>
　　聞君饒逸興依水築岑樓簾捲朝霞勝牕披夜月<lb/>
　　幽登臨無俗駕詞賦盡名流余愧繩樞子閒時許<lb/>
　　暫逰耕巖散人王淑民<lb/>
　　石隠稱髙尚岑居逺俗氛簷前兩湖水牕裏一床<lb/>
　　雲滿壁惟圖畫充梁亦典墳只應詩酒客可與閣<lb/>
　　霞羣秋潭智舷<lb/>
<pb n="KR3h0068_WYG_059-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書畫彚考卷五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畵彚考卷四十三</head> <lb/>
    <p>
<pb n="KR3h0068_WYG_043-1a"/>
欽定四庫全書<lb/>
　書畵彚考卷四十三<lb/>
　　　　　　　　　　刑部左侍郎卞永譽撰<lb/>
　　畵十三<lb/>
宋<lb/>
　趙令穰<lb/>
　趙大年秋塘圖<hi>絹本</hi>
<hi>款書</hi>大年<lb/>
<pb n="KR3h0068_WYG_043-1b"/>
　　王孫愛寫秋塘景髣髴苕溪秋意圖白鴈青鳬亂<lb/>
　　沙渚荻花裊裊帶平蕪　余少閱宣和畵譜每慕<lb/>
　　諸名士畵而未獲見恒恐嵗久鮮有存者今觀秋<lb/>
　　塘圖乃宋王孫趙大年之筆也其殘沙斷岸落鴈<lb/>
　　飛鳬荻花衰草摹寫逼真自有神妙秋塘云乎哉<lb/>
　　吁畵之若此者能有幾乎世之竒物蔵者當寳之<lb/>
　　黄鶴潭鑒定并詩䟦<lb/>
　　塞雲飛碧天初爽八月江南鴈正過寒雨散羣迷<lb/>
<pb n="KR3h0068_WYG_043-2a"/>
　　晚渚夕陽分影落晴波苕花秋早香猶淡菰米霜<lb/>
　　微熟未多髙起聯翩飛不下溪頭繒<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>奈渠何練<lb/>
　　溪大祐<lb/>
　　溪上風生八月秋苕花如雪滿汀洲數行鴈影横<lb/>
　　霄漢萬頃波光浸斗牛埜鶴唳殘山月上洞簫吹<lb/>
　　徹海雲收何如赤壁扁舟夜人事雖殊景物侔㑹<lb/>
　　稽張九功<lb/>
　　苕溪水落秋澄碧烟樹微茫露沙磧一行飛鴈下<lb/>
<pb n="KR3h0068_WYG_043-2b"/>
　　晴空疑有嚴親繫書帛嚴親白髮白於雪影落苕<lb/>
　　溪秋一色八月西風落藕花逰子何為尚行役圖<lb/>
　　中此景知何處太湖湖上烟水暮吳興畵手今已<lb/>
　　無對此令人重毫素昔曾弭節來湖洲苕霅二川<lb/>
　　看白鷗今日南宫展圖畵令我因之懷舊逰曲江<lb/>
　　張伯恭<lb/>
　　一片秋光淡復濃黄蘆獵獵起羣鴻大年小筆天<lb/>
　　機妙寫入鵞溪咫尺中學古道人<lb/>
<pb n="KR3h0068_WYG_043-3a"/>
　趙榮公江干雪霽圖卷<lb/>
　　右趙大年摹王右丞江干雪霽圖一卷上有宋緝<lb/>
　　熈殿寳賈秋壑米南宫趙仲穆私記顧仲瑛俞石<lb/>
　　澗題盖思陵御府之物經諸家收蔵賞鑒灼然希<lb/>
　　世之珍也大年本王孫而水墨丹青清森古澹無<lb/>
　　寳玦珊瑚紈綺豪貴之習可謂蟬蛻汚泥皭然髙<lb/>
　　暎者矣宜其遺賞千秋重若璆琳乎太原王穉登<lb/>
　　昔人評趙大年畵謂得胸中千卷書更竒古又大<lb/>
<pb n="KR3h0068_WYG_043-3b"/>
　　年以宗室不得逺逰每朝陵回得胸中丘壑不行<lb/>
　　萬里船不讀萬卷書欲作畵祖其可得乎此在吾<lb/>
　　曹勉之無望庸史矣董其昌<lb/>
　外録<lb/>
　　書畵舫云趙大年平逺寫湖天淼茫之景極不俗<lb/>
　　然不奈多皴雖云學王維而維畵正有細皴者乃<lb/>
　　于重山疊嶂有之趙未能盡其法也<lb/>
　趙大年墨鴈圖<lb/>
<pb n="KR3h0068_WYG_043-4a"/>
　外録<lb/>
　　松雪齋集題大年墨鴈圖為王子慶所藏詩云鴻<lb/>
　　鴈栖栖遵渚黄蘆索索鳴秋羡殺承平公子筆端<lb/>
　　萬里滄洲<lb/>
　　畵繼云光州防禦使令穰字大年雅有美才髙行<lb/>
　　讀書能文少年因誦杜甫詩見唐人畢宏韋偃志<lb/>
　　求其跡師而寫之不嵗月間便能逼真時賢稱嘆<lb/>
　　以謂貴人天質自異意所專習度越流俗也其所<lb/>
<pb n="KR3h0068_WYG_043-4b"/>
　　作多小軸甚清麗雪景類世所收王維筆汀渚水<lb/>
　　鳥有江湖意又學東坡作小山叢竹思致甚佳但<lb/>
　　覺筆意柔嫰實年少好竒耳若稍加豪壯及有餘<lb/>
　　味當不在小李將軍下也每就一圖必出新意人<lb/>
　　或戯之曰此必朝陵一番回矣盖譏其不能逺適<lb/>
　　所見止京洛間不出五百里内故也大年既得名<lb/>
　　誅求其跡無少暇時擲筆大嘅然曰藝之役人如<lb/>
　　此然業已得名無可奈何山谷嘗詠其蘆鴈云揮<lb/>
<pb n="KR3h0068_WYG_043-5a"/>
　　毫不作小池塘蘆荻江邨雁落行雖有珠簾巢翡<lb/>
　　翠不忘烟雨罩鴛鴦然初䟦其畵謂更屏聲色裘<lb/>
　　馬使身中有數百卷書當不愧文與可盖見其少<lb/>
　　作耳自今觀之其亦有宋之江都王滕王耶<lb/>
　趙榮公雪景<lb/>
　外録<lb/>
　　吳原博家蔵集為李賔之題趙大年雪景云故縑<lb/>
　　斷裂如刻鏤上有雪圖世希有墨㾗隠隠題名存<lb/>
<pb n="KR3h0068_WYG_043-5b"/>
　　熟視始知元祐手疊嶂崇巒失翠微髙原淡淡留<lb/>
　　斜暉嵗云暮矣北風急樵舍漁莊俱掩扉疎林寂<lb/>
　　厯寒鴉返意中不覺西涯逺海子橋西柳巷深歇<lb/>
　　馬何時步魚堰<lb/>
　　山谷題䟦云大年兒戯所謂書窓涴壁不能嗔者<lb/>
　　也今其得意遂與李小將軍爭衡耶<lb/>
　張擇端<lb/>
　張翰林清明上河圖卷<hi>徽宗標題</hi>
<pb n="KR3h0068_WYG_043-6a"/>
　　翰林張擇端字正道東武人也幼讀書逰學於京<lb/>
　　師後習繪事本工其界畫尤嗜于舟車市橋郭徑<lb/>
　　别成家數也按向氏評論圖畵記云西湖爭標圖<lb/>
　　清明上河圖選入神品蔵者宜寳之大定丙午清<lb/>
　　明後一日燕山張著䟦<lb/>
　　右故宋翰林張擇端所畵清明上河圖一卷金大<lb/>
　　定間燕山張著䟦云向氏圖畵記所謂選入神品<lb/>
　　者是也我元之至正辛卯準寓薊日久稍訪求古<lb/>
<pb n="KR3h0068_WYG_043-6b"/>
　　今名筆以新耳目㑹有以兹圖見喻者且云圖初<lb/>
　　留祕府後為官匠裝池者以似本易去而售于貴<lb/>
　　官某氏某後守真定主藏者復私之以鬻于武林<lb/>
　　陳某陳得之且數年坐它事稍窘急又聞守且歸<lb/>
　　恐遂速禍怨思欲宻付諸賢士君子準聞語即傾<lb/>
　　橐購之盖平生癖好在是也卷前有徽廟標題後<lb/>
　　有亡金諸老詩若干首私印之雜識于詩後者若<lb/>
　　干枚其位置若城郭市橋屋廬之逺近髙下草樹<lb/>
<pb n="KR3h0068_WYG_043-7a"/>
　　馬牛驢駝之小大出汲以及居者行者舟車之往<lb/>
　　還先後皆曲盡其意態而莫可數計盖汴京盛時<lb/>
　　偉觀也汴自朱梁來消耗極矣至宋列聖休養百<lb/>
　　年始獲臻此甚盛其君相之勤勞廬井之豐庶俗<lb/>
　　尚之茂美皆可按圖想其萬一吾知畵者之意盖<lb/>
　　將以觀當時而夸後代也不然則厄于時而思殫<lb/>
　　其技以傑然自異于衆史也何其精能之至而毫<lb/>
　　髮無遺恨歟此豈一朝一夕所能就者其用心亦<lb/>
<pb n="KR3h0068_WYG_043-7b"/>
　　良苦矣夫何京攸父子以權奸柄國使萬姓愁痛<lb/>
　　强<hi>闕</hi>桀驁而汴之受禍有不忍言者意是圖脫稿<lb/>
　　曾㡬何時而向之承平故態已索然荒烟野草之<lb/>
　　不勝其感矣當是時城外内之金帛珍玩恨殆盡<lb/>
　　而是圖獨淪落動合踰二百年而未甚弊壞豈有<lb/>
　　數耶自時厥後其地遂終不覩漢官而困于戰爭<lb/>
　　且日甚雖欲求卷中所圖彷彿又安可得矣烏乎<lb/>
　　都邑廢興雖係運數而人謀弗臧盖各有自天津<lb/>
<pb n="KR3h0068_WYG_043-8a"/>
　　聞鵑之歎崇宣秉政之虐謂非基于熈寧大臣之<lb/>
　　繆誤可乎其所以致汴之陸沈而不可復振者亦<lb/>
　　必有任其責者矣今天下一家前代故都咸沐聖<lb/>
　　化其生聚浩穰宜不減昔惜吾未得一一躬造其<lb/>
　　地以覽觀其盛故于是卷既嘉其筆墨之工而又<lb/>
　　因以識予之感慨云至正壬辰九月望日西昌玉<lb/>
　　華素士楊準䟦<lb/>
　外録<lb/>
<pb n="KR3h0068_WYG_043-8b"/>
　　容臺集云張擇端清明上河圖皆南宋時追摹汴<lb/>
　　京景物有西方美人之思筆法纎細亦近李昭道<lb/>
　　惜骨力乏耳<lb/>
　蘇　軾<lb/>
　蘇子瞻竹枝圖并題<lb/>
雲陽友舊最善墨竹與僕别㡬嵗月矣余在錢塘邀于<lb/>
長青閣小飲作此竹枝奉贈不知雲陽以為何如也<lb/>
　　輕翻雪浪煖低挹露珠圓萬籟夜俱寂清風盈耳<lb/>
<pb n="KR3h0068_WYG_043-9a"/>
　　邊郁文澤題<lb/>
　　曾逰赤壁誦遺文又向禪房見此君一段湘娥廟<lb/>
　　前意淋漓秋水與秋雲　癸未秋七月<hi>闕</hi>日過以<lb/>
　　中上人方丈出示坡仙竹枝賦此吳郡張雨<lb/>
　　老幹翛然舞新枝丹鳯棲後凋並松栢不受雪霜<lb/>
　　欺周貢題<lb/>
　　君不見昔日眉山草木枯儒宗毓秀生三蘇坡翁<lb/>
　　文藝更瀟洒興來畵竹世所殊一枝一葉有生意<lb/>
<pb n="KR3h0068_WYG_043-9b"/>
　　虛簷鳥雀驚相呼風晴落落疑戞玉雨潤將將欲<lb/>
　　流酥相去於今二百載宛然遺墨懸座隅况乃忠<lb/>
　　惠舊藏物珍寳直與天壤俱袁桷題<lb/>
　東坡松圖并題<lb/>
人間斤斧日創夷果見龍蛇百尺姿不是溪山曾獨往<lb/>
何人解作掛猿枝<lb/>
野水參差落漲痕疎林敧倒出霜根浩歌一棹歸何處<lb/>
家在江南黄葉村<hi>此詩已見題李世南畵</hi>
<pb n="KR3h0068_WYG_043-10a"/>
　蘇端明斷山叢篠圖卷<lb/>
　外録<lb/>
　　書畵舫云東坡居士斷山叢篠真蹟水墨短卷士<lb/>
　　氣逼人上有開封趙與懃印及齊齋之印蘭坡趙都<lb/>
　　承所蔵蘇畵之一也今在陳湖陸氏他如平岸古<lb/>
　　木蘭竹蒼厓竟成亡是公矣為之怊悵不能己巳<lb/>
　蘇文忠偃松圖并題卷<lb/>
　外録<lb/>
<pb n="KR3h0068_WYG_043-10b"/>
　　書畵舫云東坡自題偃松圖紙本短卷乃其謫惠<lb/>
　　州時示兒過者今在浙西人家怪怪竒竒盖是描<lb/>
　　寫胸中磊落不平之氣以玩世者也<lb/>
　雪堂居士萬竿烟雨圖<lb/>
<hi>款書</hi>睂山蘇軾<lb/>
　外録<lb/>
　　書畵舫云東坡萬竿烟雨小幀絹本精細款云眉<lb/>
　　山蘇軾下有飛白坡石兼逺景烟靄極精上方文<lb/>
<pb n="KR3h0068_WYG_043-11a"/>
　　徵仲詩䟦稱許娓娓可誦也<lb/>
　　米氏畵史云蘇軾子瞻作墨竹從地起一直至頂<lb/>
　　余問何不逐節分曰竹生時何嘗逐節生運思清<lb/>
　　㧞出于文仝與可自謂與文拈一瓣香以墨深為<lb/>
　　靣淡為背自與可始也作成林竹甚精子瞻作枯<lb/>
　　木枝幹虬屈無端石皴硬亦怪怪竒竒無端如其<lb/>
　　胸中盤鬱也吾自湖南從事過黄州初見公酒酣<lb/>
　　曰君貼此紙壁上觀音紙也即起作兩枝竹一枯<lb/>
<pb n="KR3h0068_WYG_043-11b"/>
　　樹一怪石見與後晉卿借去不還<lb/>
　東坡古木疎篁圖<lb/>
　外録<lb/>
　　書畵舫云東坡古木疎篁在項氏前元人有䟦<lb/>
　　又云蘇過善寫山水尤工行草有斜川集行世東<lb/>
　　坡所謂老可能為竹寫真小坡解與竹𫝊神者是<lb/>
　　也其山水屋木並以焦墨成之大竒大竒<lb/>
　子瞻竹篠怪石圖<lb/>
<pb n="KR3h0068_WYG_043-12a"/>
　外録<lb/>
　　山谷題䟦云子瞻嘗為趙景仁作竹篠怪石一紙<lb/>
　　余贊之曰趙景仁守宗祐㳺軒冕在丘壑彈鳴琴<lb/>
　　撫歸鶴蘇仙翁留醉墨<lb/>
　東坡木石圖<lb/>
　外録<lb/>
　　山谷題䟦云東坡墨戯水活石潤與今草書三昩<lb/>
　　所謂閉門造車出門合轍<lb/>
<pb n="KR3h0068_WYG_043-12b"/>
　蘇雪堂枯木并拳石叢篠二圖<lb/>
　外録<lb/>
　　春渚紀聞云先生戯筆所作枯株竹石雖出一時<lb/>
　　取適而絶去古今畵格自我作古薳家所蔵枯木<lb/>
　　并拳石叢篠二紙連手帖一幅乃是在黄州與章<lb/>
　　質夫莊敏公者帖云某近者百事廢懶惟作墨木<lb/>
　　頗精奉寄一紙思我當一展觀也後又書云本只<lb/>
　　作墨木餘興未已更作竹石一紙同往前者未有<lb/>
<pb n="KR3h0068_WYG_043-13a"/>
　　此體也是公亦欲使後人知之耳<lb/>
　子瞻樂工圖<lb/>
　外録<lb/>
　　春渚紀聞云薳于揚州得先生手畵一樂工復作<lb/>
　　樂語云桃園未必無杏銀鑛終須有鉛荇帶豈能<lb/>
　　攔浪藕花却解留連其後又作漢𨽻書子瞻禹功<lb/>
　　同觀真三絶也<lb/>
　蘇長公自畵背靣圖并贊<hi>作舉扇障面小像</hi>
<pb n="KR3h0068_WYG_043-13b"/>
元祐罪人寫影示邁<lb/>
　　元祐罪人東坡居士靣有何羞作此舉止疾走避<lb/>
　　影息隂則已胡蓋而彰猶書邁子楊廷秀䟦<lb/>
　蘇東坡篔簹圖并題卷<hi>絹本髙七寸長五尺</hi>
石室先生清興動落筆縱横飛小鳯借君妙意寫篔簹<lb/>
留與詩人發吟咏　石室先生戱墨蘇軾臨是日試廷<lb/>
珪墨元祐元年十月廿三日<lb/>
　　東坡天資超邁故其所作輒與人殊不獨詩文為<lb/>
<pb n="KR3h0068_WYG_043-14a"/>
　　然其墨竹之在人間如至珍也觀此卷風韻可見<lb/>
　　矣攻媿樓鑰<lb/>
　　墨竹儒者所以㳺戯寄興者然而造妙者不多見<lb/>
　　唐王右丞維皋平石本既經重刻甚不足觀而文<lb/>
　　石室獨能超絶今古東坡謂此枝乃推廣其意者<lb/>
　　雖曰推廣或者過之後有樓米二公䟦語益可重<lb/>
　　矣余生也後恨不得趨函丈試問其訣也<hi>闕款頗似趙文</hi>
　　<hi>敏書</hi>
<pb n="KR3h0068_WYG_043-14b"/>
　米　芾<lb/>
　米南宫壯觀圖并賦卷<lb/>
<hi>款書</hi>芾<lb/>
壯觀賦<lb/>
米元章登北山之宇徘徊四顧慨然而嘆曰壯哉江山<lb/>
之觀也開闢夐古逖哉邈矣帝德所被北幽南趾王功<lb/>
未宣六合阻異明翳視其消長來叛從而閒起去石無<lb/>
草水濵莫委比世可悼晉裂漢耄披榛芟莽且代且盜<lb/>
<pb n="KR3h0068_WYG_043-15a"/>
豈地具而天設特資獪而附暴者乎乃物偶然而人乗<lb/>
以智巧爾若夫真符秉中萬𣲖朝宗稽顙納質不黷兵<lb/>
鋒版圖入而地合氛祲朗其大同逺琛近賈千里不風<lb/>
鑑湛一色折葦可通其或弱吹砌鱗疾焱湧山九地出<lb/>
沒千峰上攢如領並亘連雲俱還長鯨齒巨天吳腹斑<lb/>
閏運未既生民道艱宜乎曹郎託詞以按甲怫鬱而永<lb/>
嘆也吾每登是宇攬是土當日杲天清嵐開練布邀太<lb/>
平君子引吳醇舞越女破千嵗之長憂擲森然之萬古<lb/>
<pb n="KR3h0068_WYG_043-15b"/>
有杞初登由儀再旅至甚醉而乃去也<lb/>
壯觀<hi>在真州城北原上</hi>
臨南山猗陟北岵撫壯勢猗遺萬古漫漫蒼蒼穹無所<lb/>
奕奕嶪嶪縱竒度逶迤猗前征盤礴猗後駐奮迅猗奔<lb/>
駛却約猗畔顧環旋猗抱卷引申猗就旋霧釋猗離掩雲<lb/>
乗猗呼舉瞭瞭猗蟾輝悒悒猗蒸雨鬱鬱猗陽春莽莽<lb/>
猗玉露爚爚猗午停翳翳猗酉去領吾儕猗並輿步却<lb/>
飛仙猗不遐慕癯其形猗久何苦便莫便猗遵坦路適<lb/>
<pb n="KR3h0068_WYG_043-16a"/>
莫適猗破心阻樂莫樂猗頻㑹過莫莞藤猗擷芳藇元<lb/>
符己卯莫春十日海岱樓中書<lb/>
　外録<lb/>
　　書畵舫云古今書畵之彦求其父子濟羙者莫過<lb/>
　　逸少子敬思訓昭道徽廟思陵元章元暉四名家<lb/>
　　然皆不能企及而翁此非淵源之無自其絶詣固<lb/>
　　難為繼也如王李趙不必言即大米壯觀圖并詩<lb/>
　　賦一卷敷文悉力步趨尚覺有堂室之隔餘可知<lb/>
<pb n="KR3h0068_WYG_043-16b"/>
　　矣此本原係雲間顧氏珍祕今在錫山華氏原係<lb/>
　　趙蘭坡故物足稱閒世竒琛耳<lb/>
　米南宫雲山草筆並題<hi>掛幅</hi>
芾岷江還舟至海應寺國祥老友過談舟間無事因索<lb/>
畵遂爾草筆為之不在工拙論也<lb/>
　　漠漠雲林小小山誰家茅屋隠松間石橋雨過天<lb/>
　　台逺采藥仙人去未還魏了翁<lb/>
　　余昔年得米畵一幅雲山明滅烟樹霏微竹間茅<lb/>
<pb n="KR3h0068_WYG_043-17a"/>
　　屋數椽蕭然自異與此圖正相似此時有五色鸚<lb/>
　　鵡在花前學語聲聲呌顛絶也玉水記<lb/>
　米家山圖<lb/>
　　雨過石生五色雲過山餘數層時有炊烟出樹中<lb/>
　　多隠士髙僧<hi>元章用王洽之潑墨參以破墨積墨焦墨故融厚有味闕款元人題</hi>
　老米雲山圖卷<lb/>
　　襄陽松瀋未曾乾十里瀟湘五尺寛樵徑不禁苔<lb/>
　　露滑漁蓑長帶水雲寒澄澄僧眼連天碧澹澹蛾<lb/>
<pb n="KR3h0068_WYG_043-17b"/>
　　眉隔霧看恐為醉翁當日寫平山堂上雨中觀<lb/>
　　宋人洞天清録云米南宫多逰江浙間每卜居必<lb/>
　　擇山水明秀處其初本不能作畵後以目所見日<lb/>
　　漸模放之遂得天趣其作墨戱不専用筆或以紙<lb/>
　　筋子或以蔗滓或以蓮房皆可為畵畵紙不用膠<lb/>
　　礬不肯于絹上壁上作一筆今所見米畵用絹者<lb/>
　　皆後人偽作米父子不如此祝允明題<lb/>
　元章自寫真卷<lb/>
<pb n="KR3h0068_WYG_043-18a"/>
　外録<lb/>
　　海岳遺事云米公自寫真世有數本一本服古衣<lb/>
　　冠曾入紹興内府有其子友仁審定贊䟦云先子<lb/>
　　昔手寫晉唐間忠臣義士像數十本張于壁齋一<lb/>
　　時好古博雅移摹流𫝊甚多至今尚有蔵之者此<lb/>
　　卷自寫真也一本蘇養直題云米禮部人物蕭散<lb/>
　　有舉扇西風之興一本唐裝據案執論十七帖者<lb/>
　　上有篆書淮陽外史米元章像八字及元章自書<lb/>
<pb n="KR3h0068_WYG_043-18b"/>
　　棐几延毛子明窓舘墨卿功名皆一戱未覺負平<lb/>
　　生之句<lb/>
　　又畵史云李公麟病右手三年余始畵以李嘗師<lb/>
　　吳生終不能去其氣余乃取顧髙古不使一筆入<lb/>
　　吳生又李筆神彩不髙余以目睛靣文髗骨本自<lb/>
　　天性非師而能以俟識者唯作古忠賢像也<lb/>
　　畵繼云米元章云伯時病臂三年予始畵雖似推<lb/>
　　避伯時然自謂學顧髙古不使一筆入吳生専為<lb/>
<pb n="KR3h0068_WYG_043-19a"/>
　　古忠賢像其木强之氣亦不容在伯時下矣<lb/>
　海嶽外史淨名齋圖并記<lb/>
　　淨名齋記<hi>原文不録</hi>
<hi>款書</hi>元符元年八月望日漣漪郡嘉瑞堂書<lb/>
　米南宫山林圖卷<hi>右圖見書畵舫按下三詩為敷文自題大姚村圖今署此稱謂不合</hi>
　　<hi>年月雷同疑為凑集并䟦或皆贋本姑存俟考</hi>
　　廣文當日官雖冷可奈才名振世何它日君家須<lb/>
　　炙手而今聊復雀堪羅<lb/>
<pb n="KR3h0068_WYG_043-19b"/>
　　老來尚喜管城子更愛好山江上青武林秋髙晚<lb/>
　　欲雨正若此畵雲㝠㝠<lb/>
　　三茅别有洞中天我欲山居屏世緣累行積功多<lb/>
　　蛻舉玉晨欣有地行仙　紹興戊午季春十一日<lb/>
　　書于五湖田舍元暉<lb/>
　　米元暉畵卷以瀟湘圖為最余曾收之若元章卷<lb/>
　　世絶少亦未之見見此本耳觀其縱横潑墨師友<lb/>
　　造化脱去畵史亷纎如達磨宗下之臨濟誠為古<lb/>
<pb n="KR3h0068_WYG_043-20a"/>
　　今之冠董其昌觀因題<lb/>
　米海嶽拜石圖<lb/>
　外録<lb/>
　　雲林詩集題米南宫拜石圖云元章愛硯復愛石<lb/>
　　探瑰抉竒久為癖石兄足拜自寫圖乃知顛名不<lb/>
　　虚得<lb/>
　米老自畵東山朝陽巖海嶽菴圖<hi>王介石虎臣所蔵</hi>
　外録<lb/>
<pb n="KR3h0068_WYG_043-20b"/>
　　雲烟過眼録云米老自畵東山朝陽巖海嶽菴圖<lb/>
　　率意而寫極有天趣<hi>海嶽菴靣朝陽巖背焦山其側有早來堂</hi>後有自<lb/>
　　書海嶽菴賦并五詩筆意竒絶誠佳物也至正癸<lb/>
　　卯正月廿九日文璧與士文觀于張松谷家松谷<lb/>
　　乃士文泰山故予得一見<lb/>
　　元人手簡云植頓首再拜雲林徵君侍史比辱逺<lb/>
　　賁荒寂所謂空谷聞跫然之音能不憙耶仙舟行<lb/>
　　疾弗獲款奉為愧别來極馳思兹承手誨展讀良<lb/>
<pb n="KR3h0068_WYG_043-21a"/>
　　慰具審文候清謐見假米南宫海嶽菴圖謹授山<lb/>
　　甫盧君轉達此圖拙古俗眼罕識前輩嘗評其畵<lb/>
　　云大米造妙入無言雲林胸次清曠筆意蕭逺當<lb/>
　　咄咄逼真矣暇日能寄小立軸一紙否耶山房時<lb/>
　　展觀如對可人率略具復几格末由良晤唯冀順<lb/>
　　序盡消息理不備植頓首再拜<lb/>
　　洞天清録云畵無筆跡非謂其墨淡模糊而無分<lb/>
　　曉也正如善書者蔵筆鋒如錐畫沙印印泥耳書<lb/>
<pb n="KR3h0068_WYG_043-21b"/>
　　之蔵鋒在乎執筆沈著痛快人能知善書執筆之<lb/>
　　法則知名畵無筆跡之説故古人如孫太古今人<lb/>
　　如米元章善書必能畵善畵必能書書畵其實一<lb/>
　　事<lb/>
　米海嶽雲山圖并題卷<hi>此圖按自䟦非海嶽語又見敷文贈李振叔雲山圖中且</hi>
　　<hi>海嶽卒于大觀則紹興紀年尤屬乖譌似出後人摭拾敷文之蹟署為海嶽復贋諸䟦以為證據耳</hi>
紹興乙卯初夏十九日自溧陽來逰苕川忽見此卷於<lb/>
李振叔家實余兒戯得意作也世人知余喜畵竸欲得<lb/>
<pb n="KR3h0068_WYG_043-22a"/>
之尠有曉余所以為畵者非具頂門上慧眼者不足以<lb/>
識不可以古今畵家者流畵求之老境於世海中一毛<lb/>
髮事泊然無著染每靜室僧趺忘懷萬慮與碧虛寥廓<lb/>
同其流蕩焚生事折腰為米大非得已此卷慎勿與人<lb/>
　　元章早年涉學既多晚迺則法鍾王此元祐初作<lb/>
　　也風神蕭散所謂天成者非世間墨工槧人之可<lb/>
　　髣髴伯玉出以相示因書其後紹興壬午仲冬晦<lb/>
　　日平丘曾覿純父<lb/>
<pb n="KR3h0068_WYG_043-22b"/>
　　洪武五年嵗壬子九月十四日東魯兀顔思敬拜<lb/>
　　觀<lb/>
　　雲山烟樹總模糊此是南宫鶻突圖自笑頂門無<lb/>
　　慧眼臨窓墨迹澹如無　米老此圖初蔵于苕川<lb/>
　　李振叔後入嚴尚書府今宫保閔公得之蓋嚴與<lb/>
　　李同郡而宫保為尚書外孫流𫝊有自而收蓄得<lb/>
　　所此老亦無所恨矣𢎞治癸亥九月既望長洲吳<lb/>
　　寛書<lb/>
<pb n="KR3h0068_WYG_043-23a"/>
　　米南宫於畵深自祕惜世不多有余平生所見咫<lb/>
　　尺小幅紙弊墨渝者亦無幾焉而此卷長八尺烟<lb/>
　　雲變滅氣象晦㝠正與敷文瀟湘圖同一機杼紙<lb/>
　　墨如新真祕寳也墨林子項元汴<lb/>
　元章陽朔山圖<lb/>
　外録<lb/>
　　襄陽志林云北夢瑣言載蘧曾至嶺外見陽朔荔<lb/>
　　浦山水愛之談不容口嘗謂王讚曰侍郎曾見陽<lb/>
<pb n="KR3h0068_WYG_043-23b"/>
　　朔山水乎王笑曰讚未嘗打人唇綻齒折那得見<lb/>
　　之蓋非貶不去也倦逰録亦云桂州左右山皆平<lb/>
　　地㧞起竹木茂鬱石如黛染陽朔縣尤竒四靣峯<lb/>
　　巒駢立近見錢塘人家有元章畵陽朔山圖真是<lb/>
　　合作<lb/>
　　又畵史云余少收畵圖見竒巧皆不録以為不應<lb/>
　　如是及長官于桂見陽朔山始知有筆力不能到<lb/>
　　者向所不録翻恨不巧矣因知范至能所謂平地<lb/>
<pb n="KR3h0068_WYG_043-24a"/>
　　蒼玉崛起為天下偉觀第一者真非虛語也<lb/>
　米南宫畵本<lb/>
　外録<lb/>
　　格古要論云張靜居題米南宫畵本云古之畵法<lb/>
　　不復見六朝人物留遺譜後來山水出新意二李<lb/>
　　三王差可覩洪谷之後有荆關營丘渾雄獨造古<lb/>
　　華原處士志竒崛餘子紛紛何足數郭熈平逺疑<lb/>
　　有神北苑爛熳皆天真畵院宣和衆史集俗手姿<lb/>
<pb n="KR3h0068_WYG_043-24b"/>
　　媚非吾倫豈知南宫迥不羣一掃千古丹青塵神<lb/>
　　閒筆簡意自足窈窕青山行白雲黄侯黄侯安得<lb/>
　　此元氣淋漓猶滿紙晴窓拂拭對髙秋恍惚神逰<lb/>
　　華山裏生平畵癖奈此何為子試作雲山歌珍蔵<lb/>
　　什襲子須記世間名畵今無多　米芾字元章山<lb/>
　　水學董源天真發露怪怪竒竒子元暉略變父法<lb/>
　　自成一家烘鎖㸃綴草草而成不失天真也畵紙<lb/>
　　不用膠礬不肯于絹上畵臨摹古畵有用絹者<lb/>
<pb n="KR3h0068_WYG_043-25a"/>
　　書畵舫云杜東原集題米元章畵鮫人水底織氷<lb/>
　　蠶移入元章海嶽菴醉裏揮毫人不見覺來山色<lb/>
　　滿江南觀此詩則元章無絹畵之說恐不然也<lb/>
　　藝苑巵言云畵家中目無前輩髙自標樹毋如米<lb/>
　　元章此君雖有氣韻不過一端之學半日之功耳<lb/>
　　然不免推尊顧陸恐是好名未必真合友仁不失<lb/>
　　虎頭吳仲圭差有工力仲圭是從北苑巨然來<lb/>
　海嶽外史雲烟疊嶂圖卷<lb/>
<pb n="KR3h0068_WYG_043-25b"/>
　外録<lb/>
　　元詩鈔劉夢吉題米元章雲烟疊嶂圖云筆勢咸<lb/>
　　𫝊是阿章短屏山影露微茫苦心只辦雲烟好不<lb/>
　　教人呼作米狂<lb/>
　　書畵舫云紹興中有趙芾者居鎮江之北固畵亦<lb/>
　　有神韻署名多不著姓後人得其畵本往往誤稱<lb/>
　　米南宫云文休承嚴氏書畵記載芾江山萬里圖<lb/>
　　一卷是其證也<lb/>
<pb n="KR3h0068_WYG_043-26a"/>
　米元章雲山圖<hi>絹本大掛幅用花青調墨雲樹蒼茫瀑泉飛灑危峯上插霄漢構景既竒</hi>
　　<hi>濡墨盡致葢顛翁參北苑家法云</hi>
　外録<lb/>
　　米氏畵史云余嘗與李伯時分布次第作子敬書<lb/>
　　練裙圖圖成乃歸權要余又嘗作支許王謝山水<lb/>
　　間行自掛齋室以山水古今相師少有出塵格因<lb/>
　　信筆作之多烟雲掩映樹石不取工細意似便已<lb/>
　　更不作大圖無一筆李成闗仝俗氣<hi>此實開勝國逸筆為黄癡</hi>
<pb n="KR3h0068_WYG_043-26b"/>
　　<hi>倪迂之祖</hi>
　米友仁<lb/>
　米敷文楚山清曉圖卷<hi>小簡附</hi>
友仁承録示文字深荷勤意併俟靣謝友仁悚息再拜<lb/>
　　老樹筆間生竒石筆下出濃淡髙低逺近山隂晴<lb/>
　　一半雲烟没　漠漠江天杳杳空不勞施力自然<lb/>
　　中便于沙際尋歸路却憶霜林葉不紅子昻<lb/>
　　㝠㝠濛濛方寸天不知所以然而然無根老槎濕<lb/>
<pb n="KR3h0068_WYG_043-27a"/>
　　風烟霾雲懜懂栖蒼𤣥晴囱開卷作三叫看得米<lb/>
　　家神氣小濃蘭塗墨幻東西汚我瀟湘山色曉海<lb/>
　　粟老人<lb/>
　　楚山清曉畵圖成㸃滴煙雲不亂真被遇光堯名<lb/>
　　愈震宣和到此㡬經春永嘉吳沂夫題<lb/>
　　吳融賦曉人服其妙元暉作清曉圖吾知其難况<lb/>
　　復有楚山耶過庭出此卷狼山五峰蛾眉六合隠<lb/>
　　見雲靄中晨光熹微人行鳥飛不足以盡其形容<lb/>
<pb n="KR3h0068_WYG_043-27b"/>
　　故詠歌之當與李咸熈嵐烟晚晴許道寧秋山詩<lb/>
　　意同入能品小山<lb/>
　　濛濛烟樹楚江湄寂寞漁村䕶短籬雲夢舟中春<lb/>
　　睡足醉餘猶記牧之詩鄧文原<lb/>
　　綵筆悠悠閱嵗華白頭人競㡬塵沙夕陽過盡春<lb/>
　　風老空使吟箋說舊家<hi>春風作悲風</hi>觀復老叟八十八<lb/>
　　嵗書<lb/>
　　丙寅季秋七日李夀裝<lb/>
<pb n="KR3h0068_WYG_043-28a"/>
　外録<lb/>
　　畵鑒云宋髙宗毎搜訪至書畵必命米友仁鑒定<lb/>
　　題䟦往往有一時附㑹迎合上意者嘗見畵數卷<lb/>
　　頗未佳而題識甚真鑒者不可不知也<lb/>
　　畵繼云米友仁元章之子也幼年山谷贈詩曰我<lb/>
　　有元暉古印章印刓不忍與諸郎虎兒筆力能扛<lb/>
　　鼎教字元暉繼阿章遂字元暉元章當置畵學之<lb/>
　　初召為博士便殿賜對因上友仁楚山清曉圖既<lb/>
<pb n="KR3h0068_WYG_043-28b"/>
　　退賜御書畵各一軸友仁宣和中為大名少尹天<lb/>
　　機超逸不奈繩墨其所作山水㸃綴烟雲草草而<lb/>
　　成不失天真風氣肖乃翁也每自題其畵曰墨戯<lb/>
　　被遇光堯官至工部侍郎敷文閣直學士日奉清<lb/>
　　閒之燕方其未遇時士夫往往可得其筆既貴甚<lb/>
　　自祕重雖親舊間亦無緣得之衆嘲謔曰解作無<lb/>
　　根樹能描濛<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>雲如今供御也不肯與閒人後享<lb/>
　　年八十神明如少壯時無疾而逝<lb/>
<pb n="KR3h0068_WYG_043-29a"/>
　米元暉瀟湘竒觀圖并題卷<hi>繭紙本髙尺餘水墨畵山峯</hi>
先公居鎮江四十年作菴于城之東髙岡上以海岳命<lb/>
名一時國士皆賦詩不能記翰林承㫖翟公詩楚米仙<lb/>
人好樓居植桐崇岡結精廬下瞰赤縣賔蟾烏東西跳<lb/>
丸天馳驅腹蔵萬卷胸垂胡論<hi>闕</hi>　河決九渠掀髯送<lb/>
目<hi>闕</hi>八區欲呌虞舜<hi>闕</hi>蒼梧云云餘不能記也卷乃菴<lb/>
上所見山大抵山<hi>闕</hi>竒觀變態萬層<hi>闕</hi>在晨晴晦雨間<lb/>
世人鮮復知此余生平熟瀟湘竒觀每於登臨佳處輒<lb/>
<pb n="KR3h0068_WYG_043-29b"/>
復寫其真趣<hi>闕</hi>卷以悅之目<hi>闕</hi>　　　使為之此豈悦<lb/>
他人物者乎此紙滲墨本不可運筆仲謀勤請不容辭<lb/>
故為戱作紹興<hi>闕</hi>　　孟春建康<hi>闕</hi>　官舍友仁題羊<lb/>
毫作字正如此紙作畵耳<lb/>
　　右將仕郎米友仁畵瀟湘竒觀一卷且自識之蓋<lb/>
　　其父元章為禮部員外郎先居太原後徙襄陽過<lb/>
　　潤州羡山川佳麗于是結菴于城東號曰海嶽宣<lb/>
　　和間嘗進友仁所畵楚江清曉圖上悦因得名當<lb/>
<pb n="KR3h0068_WYG_043-30a"/>
　　世然其筆意大率圖與竒觀相似却無畵工習故<lb/>
　　士大夫寳之嗟乎一門清適自家薦許亦可以見<lb/>
　　其父子之能矣上清外史薛羲題<lb/>
　　米家父子書畵擅當世是卷沈著痛快字如其圖<lb/>
　　尤合作也臨川葛元喆題<lb/>
　　米家父子最風流㸃染毫端滿紙秋海岳菴前天<lb/>
　　欲曙瓜洲渡口望滄洲吳匏碩<lb/>
　　晉安曾環敬觀<lb/>
<pb n="KR3h0068_WYG_043-30b"/>
　　沛郡朱希文觀于鄭氏愚樂齋<lb/>
　　甬東邊猛生拜觀于鄭氏飛雲樓<lb/>
　　江南竒觀在北固諸山而北固竒觀在東岡海岳<lb/>
　　晴雨晦明中執筆描寫非其人胸中先有千巖萬<lb/>
　　壑者孰能神融意適收景象于毫芒咫尺之間哉<lb/>
　　米家父子何奪天巧之多也宣城貢師泰題<lb/>
　　此卷友仁真蹟無疑山川浮紙煙雲滿前脱去唐<lb/>
　　宋習氣别是一天胷次可謂自渠作祖當共知者<lb/>
<pb n="KR3h0068_WYG_043-31a"/>
　　論至正癸卯立夏後五日劉守中書于三山之枕<lb/>
　　肱行軒<lb/>
　　細觀米友仁瀟湘竒觀筆墨温粹㸃染渾成信夫<lb/>
　　鍾山川之秀而復發其秀于山川者也其後䟦語<lb/>
　　若貢公泰甫葛公元喆劉公守中言之盡矣至于<lb/>
　　上清外史薛公𤣥卿素與吳興趙松雪評論書畵<lb/>
　　尤為精到且知其父元章宣和間嘗進友仁所畵<lb/>
　　楚江清曉圖為當時稱賞况竒觀者尤晚年之作<lb/>
<pb n="KR3h0068_WYG_043-31b"/>
　　也居貞其寳之雪鶴山人鄧宇志<lb/>
　　余家蔵倪迂遺集有與陳叔方書云海岳菴圖旦<lb/>
　　晚臨畢即全璧以歸而集中復附載陳書云海岳<lb/>
　　菴圖謹授山甫盧君以達雲林胷次清曠筆意蕭逺<lb/>
　　當咄咄逼真矣暇日能寄小幅如對可人也因展<lb/>
　　觀録之　小米墨戯余所見瀟湘白雲圖沈啟南<lb/>
　　䟦云三十年耳聞求一見而主人靳不出晚嵗始<lb/>
　　得觀則無及也其尊重如此此卷亦瀟湘之流亞<lb/>
<pb n="KR3h0068_WYG_043-32a"/>
　　也壬寅至日董其昌書<lb/>
　　瀟湘圖與此卷今皆為余有携以自隨今日舟行<lb/>
　　洞庭湖中正是瀟湘竒境輒出展觀覺情景俱勝<lb/>
　　也乙巳五月十九日董其昌<lb/>
　　不知倪雲林所臨安在定當佳𤣥宰<lb/>
　外録<lb/>
　　張青甫墨皇齋即事詩云用拙經營少居閒興趣<lb/>
　　長閱書宗海嶽展畵得瀟湘玩世歌漁父陶情付<lb/>
<pb n="KR3h0068_WYG_043-32b"/>
　　索郎向平婚嫁畢白首杖恍榔<lb/>
　米敷文瀟湘圖并題長卷<hi>三紙連屬計一丈二尺</hi>
<hi>款書</hi>元暉戱作<hi>書圖上</hi>
夜雨欲霽曉烟既泮則其狀類此余蓋戯為瀟湘寫千<lb/>
變萬化不可名神竒之趣非古今畵家者流畵<hi>一本無畵字</hi>
也惟是京口翟伯夀余生平至交昨豪奪余自祕著色<lb/>
袖卷盟於天而後不復力取歸往嵗掛冠神武門居京<lb/>
口舊廬以白雪詞寄之世所謂念奴嬌也<lb/>
<pb n="KR3h0068_WYG_043-33a"/>
洞天晝永正中和時候凉飈初起羽扇綸巾雩詠<hi>一作雲流</hi>
處水遶山重雲委好雨新晴綺霞明麗全是丹青戱豪<lb/>
攘横卷誓天應解深祕　留滯字學書林折腰緣為米<lb/>
無機涉世投組歸來欣自肆目仰雲霄醒醉論少卑之<lb/>
家聲接武月旦評吾子憑髙臨望桂輪徒共千里　昨<lb/>
與吳傅朋蜀冷金箋上戱作一幅比與達功相遇知亦<lb/>
為此郎奪因追省此詞䟦于小卷後舊曾寫寄蔡天任<lb/>
以白雪易其名舊名可謂惡甚懶拙老<hi>一作道</hi>人元暉<lb/>
<pb n="KR3h0068_WYG_043-33b"/>
　　米元暉作逺山長雲出沒萬變古未有輩安得匹<lb/>
　　紙以盡其筆勢之妙乎至林麓近而雄深岡巒逺<lb/>
　　而挺㧞木露幹而想髙茂水見涯而知渺瀰皆發<lb/>
　　於筆墨之外此常人所難元暉之所易也達功它<lb/>
　　日以此示之儻以為知言則當得山川之勝臥以<lb/>
　　逰之紹興五年七月二十日㑹稽闗注書<lb/>
　　達功下第後便有放浪山水意米元暉作招隠之<lb/>
　　圖僕以為此公<hi>一作君</hi>未宜置丘壑中也謝伋伯思<lb/>
<pb n="KR3h0068_WYG_043-34a"/>
　　父<lb/>
　　頃在京師時方允迪嘗示僕以和人求米元暉畵<lb/>
　　楚山清曉圖詩恨未見其畵也今觀元暉此紙自<lb/>
　　云夜雨初霽曉烟既泮其狀類此豈其所為瀟湘<lb/>
　　千變萬化久落人間亦楚山圖中之一也㑹稽韓<lb/>
　　滸懋遵書<lb/>
　　畵手自髙前輩雲山已<hi>一作盡</hi>屬吾曹若㑹瀟湘物<lb/>
　　色便合醉讀離騷籛後人端禮處和<lb/>
<pb n="KR3h0068_WYG_043-34b"/>
　　丘壑之士久寂寞則起朝市之念朝市之士久喧<lb/>
　　囂則懷丘壑之放古今之理也予贊治丹丘雖環<lb/>
　　郛皆山可以拄頰而霞城雲嶼亦得駕言窮覽然<lb/>
　　塵纓之所羈束<hi>一作塵纓冗牘所羈束</hi>終不能瑩心而醒目<lb/>
　　米西清所作瀟湘圖曲盡林阜烟波之勝遐想鷗<lb/>
　　鳥之樂良不可及紹興十七年三月廿二日鄱陽<lb/>
　　洪适書<lb/>
　　元暉戯作横幅直造巨然北苑妙處開卷恍然如<lb/>
<pb n="KR3h0068_WYG_043-35a"/>
　　行下蜀棲霞烟雨中益增<hi>一作重</hi>土思之念紹興丁<lb/>
　　卯三月壬午南豐曾惇題<lb/>
　　僕十五年前見此畵把玩不能去手今復開卷恍<lb/>
　　如夢寐不知老之將至云爾錢端禮書于東陽郡<lb/>
　　齋紹興五月十有四日<lb/>
　　紹興庚午十一月二十日姑蘇曾筠觀于平江余<lb/>
　　氏之西園<lb/>
　　昔陶隠居詩云山中何所有嶺上多白雲但可自<lb/>
<pb n="KR3h0068_WYG_043-35b"/>
　　怡悅不能持寄君余深愛此詩屢用其韻䟦與人<lb/>
　　袖卷漫書一二于此其一山氣最佳處卷舒晴晦<lb/>
　　雲心潜帝鄉者願作桑波君其一與翟伯夀横披<lb/>
　　書其上云山中宰相有仙骨獨愛嶺頭生白雲壁<lb/>
　　張此畵定驚倒先請喚人扶著君紹興辛酉嵗孟<lb/>
　　秋初八日過嘉禾獲再觀懶拙老人米元暉書<lb/>
　　憶年十六時識達功於檇李後七年得詞場名第<lb/>
　　行卷贄謝諸公米老為兵部侍郎謁之之明日親<lb/>
<pb n="KR3h0068_WYG_043-36a"/>
　　袖啟扣旅舍立須子出乃肯去轉眼三<hi>一本三下有四字</hi>
　　十年二君久歸山丘余亦老矣觀此使人太息淳<lb/>
　　熈己亥夏四月七日番陽洪邁景盧<lb/>
　　蔡天啟作米襄陽墓志言元符初進其子所畵萬<lb/>
　　里長江圖時元暉年尚少其小筆已知名當世矣<lb/>
　　方此老無恙時諸公貴人求索者日填門不勝厭<lb/>
　　苦往往多令門下士倣作而親識元暉二字于後<lb/>
　　嘗自言遇合作處渾然天成薦為之不復相似此<lb/>
<pb n="KR3h0068_WYG_043-36b"/>
　　卷寂寞簡短不過數筆而淺深濃淡姿態横生使<lb/>
　　人應接不暇蓋是其得意筆自其云亡畵益難得<lb/>
　　矧題識皆一時名勝之士終日把翫不能去手也<lb/>
　　淳熈辛丑二月中休梁谿尤袤題<lb/>
　　水際天低岸逺上腰霧卷雲鋪擬喚松江小艇歸<lb/>
　　來好趁蓴鱸建袁説友起巖書于池陽郡齋<lb/>
　　太湖水入霅溪寒疊嶂連山㡬萬般此景古今無<lb/>
　　盡蔵總歸懶拙一毫端籛後人聞詩書<lb/>
<pb n="KR3h0068_WYG_043-37a"/>
　　僕昔嵗<hi>一作荆</hi>南逰繫舟黄陵廟下適江山風雨歎<lb/>
　　古今詩人不能賦今觀米公山水覺瀟湘舊逰隠<lb/>
　　然似夢紹興乙丑清明後兩日洛陽朱敦儒題<lb/>
　　淳熈己亥中夏<hi>一作仲夏廿八日</hi>新安朱熹觀于江東道<lb/>
　　院<lb/>
　　元暉作字作畵深得南宫筆法非特能繼其家聲<lb/>
　　亦不負山谷兩詩也紹興丁卯三月壬午南豐曾<lb/>
　　惇觀于丹丘郡齋<lb/>
<pb n="KR3h0068_WYG_043-37b"/>
　　余嘗客毘陵一葦太湖舊矣去之六年風朝月夕<lb/>
　　每思怒濤裂山澄漪見雲夢寐間時一往焉觀此<lb/>
　　恍然所謂逃空谷而喜聞足音者紹興十七年<hi>一本</hi>
　　<hi>多三月字</hi>廿二日鄱陽洪适書<lb/>
　　此畵今為中朝第一誠可寳而愛也己巳中夏錢<lb/>
　　端禮書<lb/>
　　元暉寫山水真態出人意表觀之者如登髙臨逺<lb/>
　　有超出塵外之想紹興庚午十一月中澣日姑溪<lb/>
<pb n="KR3h0068_WYG_043-38a"/>
　　曹筠䟦<lb/>
　　米元章品題諸家山水得其妙處意謂皆未離筆<lb/>
　　墨畦逕晚乃出新意寫林巒間烟雲霧雨隂晴之<lb/>
　　變以為横披元暉蓋傳家法也温革叔皮父<lb/>
　　此軸紙墨俱不甚精而造微入妙乃爾使得妙<hi>一作</hi>
　　<hi>好</hi>墨佳楮固當益竒善御者羊腸九折亦中鸞和<lb/>
　　之音端非虛語紹興丙子春仲三山林仰書<lb/>
　　東坡云論畵以形似見與兒童隣觀元暉此軸則<lb/>
<pb n="KR3h0068_WYG_043-38b"/>
　　此已<hi>一作可以</hi>參公活句之妙處和父<lb/>
　　予理圃於番城之西所謂蠙洲者江山横前烟雲<lb/>
　　吐吞晴隂朝暮千變萬態有口不能説也誰能起<lb/>
　　懶拙老人於九原為我寫貎耶淳熈六年四月七<lb/>
　　日野處洪邁景盧書<lb/>
　　建陽崇安之間有大山横出峰巒特秀余嘗結茆<lb/>
　　其顛小平處每當晴晝白雲坌入牕牖間輒咫尺<lb/>
　　不可辨嘗題小詩云閒雲無四時散漫此山谷幸<lb/>
<pb n="KR3h0068_WYG_043-39a"/>
　　乏霖雨姿何妨媚幽獨下山累月每竊諷此詩未<lb/>
　　嘗不悵然自失今觀米公所為左侯戯作横卷隠<lb/>
　　隠舊題詩處似已在第三四峰間也又得并覽諸<lb/>
　　名勝舊題想像其人益深歎息淳熈己亥中夏廿<lb/>
　　九日新安朱熹仲晦父書于江東道院<lb/>
　　萬里江天杳靄一村烟樹微茫只欠孤篷聽雨恍<lb/>
　　如身在瀟湘<lb/>
　　淡淡曉山横霧茫茫逺水平沙安得緑蓑青笠往<lb/>
<pb n="KR3h0068_WYG_043-39b"/>
　　來泛宅浮家　淳熈辛丑中春十八日<hi>一作仲夏十六日</hi>
　　梁谿尤袤觀于秋浦<lb/>
　　余讀賈誼度湘水賦其言造託湘流之意悲矣恨<lb/>
　　未身到也今觀米公横卷而吊原思賈使人興懷<lb/>
　　愧無健筆以賦之淳熈辛丑三月上巳日建袁說<lb/>
　　友起巖甫書于池陽清靜寮<hi>隷書</hi>
　　雨山晴山畵者易狀唯晴欲雨雨欲霽宿霧曉烟<lb/>
　　既泮復合景物昩昩時一出沒於有無間難狀也<lb/>
<pb n="KR3h0068_WYG_043-40a"/>
　　此非墨妙天下意超物表者斷不能到故侍郎米<lb/>
　　公或得之必寳玩珍愛靳不與人與人而又戒其<lb/>
　　勿它與也淳熈辛丑秋八月吉籛後人聞詩子言<lb/>
　　書<lb/>
　　淳熈丁未旻天季月重陽前一日洙泗時佐季雄<lb/>
　　獲觀于蘄春郡齋<hi>𨽻古</hi>
　　齊郡張紳觀于陳氏春草堂<lb/>
　　瀟湘圖考<lb/>
<pb n="KR3h0068_WYG_043-40b"/>
　　故宋兵部侍郎襄陽米公友仁元暉所畵瀟湘圖<lb/>
　　一巻其自題識凡兩見南渡後諸名勝䟦語凡若<lb/>
　　干人而文公朱夫子手澤又先後出也此圖之末<lb/>
　　自署曰元暉戯作且有印文曰元暉其上一字與<lb/>
　　其父禮部公之字皆從此者蓋豫章黄太史嘗得<lb/>
　　此古玉印因命為侍郎字而以授之且作二絶句<lb/>
　　贈禮部以述此意今見山谷集中圖末有别紙侍<lb/>
　　郎前題自謂夜雨初霽曉烟既泮其狀類此蓋戯<lb/>
<pb n="KR3h0068_WYG_043-41a"/>
　　為瀟湘寫變化神竒之妙而不言其題為何名或<lb/>
　　曰是即所謂楚山清曉圖者然卷内韓懋遵云元<lb/>
　　暉楚山清曉圖恨未見今觀此紙亦楚山圖中之<lb/>
　　一則自别有楚山清曉圖矣而洪文惠直書此卷<lb/>
　　曰米西清所作瀟湘圖則此固自為瀟湘圖也又<lb/>
　　侍郎自謂京口翟伯夀昨豪奪余自祕著色袖卷<lb/>
　　盟於天而後不復力取歸者别巻也又自謂昨與<lb/>
　　吳傅朋蜀冷金箋作一幅比與達功遇知亦為伯<lb/>
<pb n="KR3h0068_WYG_043-41b"/>
　　夀奪去者又别卷也後題自謂用陶隠居韻作白<lb/>
　　雲詩其一與翟伯夀横披書其上者又别卷也前<lb/>
　　題不知年後題紹興辛酉過嘉禾再觀則紹興十<lb/>
　　一年赴召為兵部侍郎至十五年以敷文閣待制<lb/>
　　提舉神祐觀奉朝請盖髙宗好米禮部書而侍郎<lb/>
　　得其家法故眷遇之厚如此伯夀名耆年參政汝<lb/>
　　文之子而邢恕外孫也此其人姓字在前後題屢<lb/>
　　見葢知畵者哉傅朋名說其外大父王逢原逢原<lb/>
<pb n="KR3h0068_WYG_043-42a"/>
　　妻吳氏王荆公妻之女弟也逢原早死吳不嫁有<lb/>
　　遺腹女嫁吳思禮而生説即傅朋也以書名當世<lb/>
　　而元暉乃以古書法作畵傅朋固知之矣然此卷<lb/>
　　不言為何人作乃曰比與達功相遇諸䟦語多言<lb/>
　　達功至朱夫子燭云米公所為左侯戯作横卷則<lb/>
　　其人蓋姓左氏而字達功也卷内謝伯思云達功<lb/>
　　下第後元暉作招隠圖洪文惠亦云憶年十六時<lb/>
　　識達功後七年得詞場名則達功固名進士矣凡<lb/>
<pb n="KR3h0068_WYG_043-42b"/>
　　諸䟦語其人大抵皆可攷見<lb/>
　　闗注字子東㑹稽人一曰錢唐人嘗為太學博士<lb/>
　　此題紹興五年則其登進士第時也<lb/>
　　謝伋字伯思一字景思上蔡人參政克家之子以<lb/>
　　文名嘗為太常少卿<lb/>
　　錢端禮字處和嘗為婺州守此凡三題故其一云<lb/>
　　書于東陽郡齋其一特書紹興己巳則十九年也<lb/>
　　洪适字景伯鄱陽人忠宣公皓之長子乾道元年<lb/>
<pb n="KR3h0068_WYG_043-43a"/>
　　為左僕射諡文惠兩題皆在紹興十七年三月其<lb/>
　　一作十五年盖七字已損或妄填寫作五字耳是<lb/>
　　時通判台州至十一月以言者罷去<lb/>
　　曾惇字谹父南豐人右僕射布之孫也兩題皆紹<lb/>
　　興丁卯則十七年惇之台州與洪文惠不相能而<lb/>
　　文惠罷去時也惇嘗上詩秦檜稱為聖相故有台<lb/>
　　州之命<lb/>
　　朱敦儒字希真洛陽人以詩名此紹興乙丑則十<lb/>
<pb n="KR3h0068_WYG_043-43b"/>
　　五年也嘗仕為舘職矣既告老去至二十五年秦<lb/>
　　檜孫塤欲學詩因薦以為鴻臚少卿<lb/>
　　曹筠姑熟人紹興廿五年殿中侍御史湯鵬舉言<lb/>
　　筠因檜薦為臺臣凡有所陳盡出于檜詔奪職罷<lb/>
　　祠此題紹興庚午則二十年也<lb/>
　　洪邁字景盧文惠弟也以博學宏辭賜第仕至翰<lb/>
　　林學士諡文敏兩題皆淳熈六年己亥是時閒居<lb/>
　　鄱城其一自署其姓名上曰野處者孝宗御書以<lb/>
<pb n="KR3h0068_WYG_043-44a"/>
　　賜者也<lb/>
　　尤袤字延之無錫人嘗侍光宗春坊官至禮部尚<lb/>
　　書諡文簡此凡兩題皆淳熈辛丑二月時通判池<lb/>
　　州故其一觀于秋浦辛丑八年也<lb/>
　　袁説友字起巖建安人嘉泰三年由同知樞宻為<lb/>
　　參知政事凡兩題其一書尤文簡辛丑題後云書<lb/>
　　于池陽郡齋其一云淳熈辛丑書于池陽清靜寮<lb/>
　　則自平江守赴召後為池守時也<lb/>
<pb n="KR3h0068_WYG_043-44b"/>
　　錢聞詩字子言此不書姓字但云籛後人者固錢<lb/>
　　氏也成都人嘗知南康軍與朱夫子交此兩題皆<lb/>
　　在淳熈辛丑是嵗三月朱夫子自南康東歸而此<lb/>
　　題在八月則子言已上任矣卷内錢端禮亦或書<lb/>
　　籛後人者子言弟也<lb/>
　　時佐者字季雄魯人嘗為蘄州守此淳熈丁未書<lb/>
　　于蘄春郡齋則十四年也<lb/>
　　又有韓滸者字懋遵㑹稽人林仰者三山人其字<lb/>
<pb n="KR3h0068_WYG_043-45a"/>
　　未聞温革<hi>一作萃</hi>者字叔皮不知何郡人云<lb/>
　　惟朱夫子手澤傑然特出為百世所尊仰前題但<lb/>
　　云淳熈己亥中夏廿八日新安朱熹觀于江東道<lb/>
　　院後題則自述其建安結茆處雲山之勝因記其<lb/>
　　舊題云閒雲無四時散漫此山谷幸乏霖雨姿何<lb/>
　　妨媚幽獨且言今見此卷隠隠舊題詩處似已在<lb/>
　　第三四峯間其末所書年月姓名及所在書處皆<lb/>
　　與前題同但此為廿九日而姓名下有仲晦父三<lb/>
<pb n="KR3h0068_WYG_043-45b"/>
　　字以雲谷記考之則其地葢即雲谷而結茆處即<lb/>
　　晦菴也己亥為淳熈六年自去嵗差知南康軍辭<lb/>
　　不允是嵗三月到任此題皆在五月乃到任後其<lb/>
　　曰書子江東道院者姑熟有郡齋曰江東道院而<lb/>
　　此自在南康也<lb/>
　　蓋嘗歴觀卷内年月紹興五年者趙忠簡張忠獻<lb/>
　　並相方欲恢復中原而岳武穆建功時也十一年<lb/>
　　者秦檜主和議搆害<hi>一本有岳字</hi>武穆時也自是十數<lb/>
<pb n="KR3h0068_WYG_043-46a"/>
　　年間皆秦檜用事而國勢止於東南矣淳熈以來<lb/>
　　則在湯思退和議既成之後於是東南勢定而不<lb/>
　　復有志於中原矣又厯觀卷内人姓名曾惇曹筠<lb/>
　　皆諂事秦檜者固不足道而朱希真亦不免為檜<lb/>
　　所起洪氏兄弟雖皆一時重望而亦嘗為湯思退<lb/>
　　門客不免沮張忠獻配享髙廟之議若袁説友之<lb/>
　　參大政乃在韓侂胄禁偽學之日則其<hi>已下闕文</hi>
　　此考為王彝宗常先生叙列先生居崐山又徙嘉<lb/>
<pb n="KR3h0068_WYG_043-46b"/>
　　定少貧讀書天台山中目楊銕崖為文妖後與髙<lb/>
　　太史啟同坐魏觀事卒時稱其為文精嚴縝宻於<lb/>
　　此攷見之矣惜乎失去後一紙不害其為闕文也<lb/>
　　<hi>闕款</hi>
　　小米瀟湘圖卷再題自稱珍僕從少時稍知慕為<lb/>
　　杭張氏所蓄髙價而錮吝人罕獲見後逰杭兩度<lb/>
　　仲孚亦辱往來但啟齒借閱便唯唯而終弗果今<lb/>
　　七十五年矣意餘生與此圖斷為欠緣亦歎仲孚<lb/>
<pb n="KR3h0068_WYG_043-47a"/>
　　忍為拂人意事兹廷貴忽爾携至猶景星鳯皇為<lb/>
　　之熏沐者再得一快覩忽然三湘九疑瀰漫尺楮<lb/>
　　如朱夫子之題象内見畵錢子言畵表求象斯圖<lb/>
　　之妙盡括於二作矣又有王宗常先生一一論疏<lb/>
　　諸名勝出處之迹無餘辭誠為翰墨之寳設使著<lb/>
　　色袖卷楚山清曉冷金蜀牋等筆尚在恐亦無此<lb/>
　　爛熳之題信乎仲孚之知重亦可謂之不俗矣後<lb/>
　　學沈周<lb/>
<pb n="KR3h0068_WYG_043-47b"/>
　海嶽後人烟巒曉景圖<lb/>
　　昔兄嘗赴吳江宰同寮語曰陳叔達善作烟巒雲<lb/>
　　巖之意吾子友仁亦能奪其善昨晚出局過伯新<lb/>
　　家出近景烟雲之狀友仁得其意耳襄陽老人米<lb/>
　　元章題<lb/>
　　襄陽米友仁作畵但畵意須臾筆研間淋漓走元<lb/>
　　氣雷門唐珙温如父題<lb/>
　　不見廬山五老峰九江秀色繞雲松微茫欲識圖<lb/>
<pb n="KR3h0068_WYG_043-48a"/>
　　中意疊巘層巒翠萬重㑹稽夏泰亨<lb/>
　　昔米芾嘗謁見宋帝於宣和殿帝乃從容顧芾問<lb/>
　　曰聞卿子復工畫然乎否乎芾適置米友仁所筆楚<lb/>
　　山清曉圖在懷袖間因即出以獻御覽則稱善今<lb/>
　　元章墨帖謂吳江宰同寮語陳叔達善作烟巒雲<lb/>
　　巖吾子友仁亦能奪其善駉遂知元章沈痼于譽<lb/>
　　兒癖矣至正十五年青龍乙未八月十又二日東<lb/>
　　原申屠駉敬書子越州寓邸之戒得齋<lb/>
<pb n="KR3h0068_WYG_043-48b"/>
　　昔時米南宫父子同畵癖油然烟雨態千里入盈<lb/>
　　尺近代宋尚書筆意妙欲逼置之几格間新舊莫<lb/>
　　辨識應是前後身神㑹造化迹鴻濛迷日月澒洞<lb/>
　　飛霹靂蒼崖晦中斷天闕杳髙隔洪瀾漲無際龍<lb/>
　　虎移窟宅農夫恐昏墊樵牧絶行迹破屋兩三家<lb/>
　　揺撼已傾側得非杜少陵無乃陶彭澤簷茅委泥<lb/>
　　濘籬菊沒狼藉空江無舟檝汗漫安所適披圖瞻<lb/>
　　青㝠惆悵坐終夕伯温<hi>劉誠意基也詩内髙尚書作宋未詳</hi>
<pb n="KR3h0068_WYG_043-49a"/>
　　一曲溪山類輞川何人筆意澹風烟月明鏡水秋<lb/>
　　無影照見長虹貫客船浚儀趙友藺書于㑹稽山<lb/>
　　隂之蘭亭<lb/>
　　江上亂峰生暮烟隔江遥望水雲連西風戰艦今<lb/>
　　無數不見米家書畵船錢用壬<lb/>
　　二王書法翰林所宗米友仁畵見稱于南宫老子<lb/>
　　皆得夫家傳之妙者也南宫書不下二王米家書<lb/>
　　畵此卷兼有之具眼者當知所寳矣嚴陵汪汝懋<lb/>
<pb n="KR3h0068_WYG_043-49b"/>
　　過雲含雨濕層巒江樹和烟曉色寒何似清秋凌<lb/>
　　絶頂山青雲白望長安<lb/>
　　米家父子擅名流一紙千金未足酬本與蘇黄為<lb/>
　　後進豈知章蔡是同逰京兆宇文公諒<lb/>
　米元暉雲山圖卷<hi>水墨</hi>
　　前山既層疊後山復嶻嶭髙低逺近分好景參差<lb/>
　　樹林樾見深檝<hi>上文疑有闕</hi>若人隠者徒遁世逺車轍<lb/>
　　或耕谷口雲或釣溪頭月了知造物長虚幻彈指<lb/>
<pb n="KR3h0068_WYG_043-50a"/>
　　生成隨起滅元暉自是三昧手吮墨金壺足怡悦<lb/>
　　公去人間㡬百載遺跡猶存世竒絶玉函錦囊出<lb/>
　　斯圖頓使山林清興發匡廬武夷彷彿似妙趣經<lb/>
　　營在毫末東南山水我粗覽過眼烟雲慨丘垤何<lb/>
　　當一上最髙頂笑御冷風碧瑶闕素心道人<lb/>
　　倪瓚曾覽<lb/>
　　海岳山川秀不羣乾坤變態㡬氤氲向來家寓石<lb/>
　　門近日日軒窓見白雲沂陽董復<lb/>
<pb n="KR3h0068_WYG_043-50b"/>
　　首楞嚴經云不知色身外泊山河虚空大地咸是<lb/>
　　妙明心中之物由是則知畵工以毫端三昩寫出<lb/>
　　自己江山耳不然何曲盡其妙也耶觀此圖者當<lb/>
　　作如是觀可也玉芝巖老人題<lb/>
　　米元暉自稱有設色袖珍卷為生平第一當時已<lb/>
　　為翟伯夀所豪奪此卷在水墨逰戱中深入北苑<lb/>
　　三昩可稱神品矣董其昌題<lb/>
　米元暉雲山圖為佑之䟦短卷<lb/>
<pb n="KR3h0068_WYG_043-51a"/>
所至之地為人迫作片幅莫知其㡬千萬億在諸好事<lb/>
家矣此幅為佑之何處得出示索䟦元暉<lb/>
　　芳草孤舟渡幽居一徑通江湖春雨外墟里暮烟<lb/>
　　中機息鷗先下花飛水自東臨流無限意畵史若<lb/>
　　為工巴陵鄧文原<lb/>
　　米元暉自言所至為人墨戱㡬千萬億今𫝊世寥<lb/>
　　寥如星鳯余所蔵瀟湘白雲差為爛熳沈啟南借<lb/>
　　觀七十五年不可得晚而見之自嘆無益畵道如<lb/>
<pb n="KR3h0068_WYG_043-51b"/>
　　晚進然其重如此因觀此圖及之董其昌<lb/>
　米西清雲山墨戱小卷<lb/>
余墨戱氣韻頗不凡他日未易量也元暉書<lb/>
　　蘭隠　至樂軒畵卷　妙品第一　劉珍　庭玉<lb/>
　外録<lb/>
　　珊瑚網云宋裱畵在澄心堂紙上長丈餘雲山細<lb/>
　　潤逈出諸卷卷首一圓印朱文芝山二字周敏仲<lb/>
　　從新安汪景純家得之崇禎丙子四月望後二日<lb/>
<pb n="KR3h0068_WYG_043-52a"/>
　　觀于舟次<lb/>
　　書畵舫云古今畵流不相及處其布景用筆不必<lb/>
　　言即如傅色積墨之法後人亦不能到細檢唐宋<lb/>
　　大著色畵髙米水墨雲山皆是數十百次積累而<lb/>
　　成故能丹碧緋映墨彩晶瑩鑒家自當窮究底裏<lb/>
　　方見良工苦心慎毋與率易㸃染淡妝濃抹者同<lb/>
　　類而視之也<lb/>
　小米雲山圖卷<lb/>
<pb n="KR3h0068_WYG_043-52b"/>
　　芳草孤舟渡幽居一徑雲江湖春雨外墟里暮煙<lb/>
　　分機息鷗先下花飛水亦芬氤氲無限意畵裏識<lb/>
　　敷文巴陵鄧文原<hi>詩較雲山短卷小異</hi>
　外録<lb/>
　　竹懶云米元暉潑墨妙處在作樹株向背取態與<lb/>
　　山勢相映然後濃淡積染分出層數其連雲合霧<lb/>
　　洶湧興沒一任其自然而為之所以有髙山大川<lb/>
　　之象若夫布置段落視營丘摩詰輩入細之作更<lb/>
<pb n="KR3h0068_WYG_043-53a"/>
　　嚴也譬之祝公妙八風舞旋轉如鬼物而按其耳<lb/>
　　目鼻口與人不差分毫也今人効之類推而納之<lb/>
　　荒煙鬱勃中豈復有米法哉<lb/>
　米敷文贈蔣仲友畵并題卷<lb/>
子雲以字為心畫非窮理者其語不能至是畵之為説<lb/>
亦心畫也上古莫非一世之英乃悉為此豈市井庸工<lb/>
所能曉開闢以來漢與六朝作山水者不復見于世惟<lb/>
右丞王摩詰古今獨步僕舊祕蔵甚多既自悟丹青妙<lb/>
<pb n="KR3h0068_WYG_043-53b"/>
處觀其筆意但付一笑耳霄壤間所有瀟湘竒觀葢如<lb/>
是也自古文人才士無不為世所<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>擠毁下石無足怪<lb/>
者百世之下方自有公論僕己酉嵗避兵火於金壇繼<lb/>
至新昌隠君子蔣仲友舘僕於邨舍者七閱月此畵非<lb/>
大貴人可得亦非大貴者可求實一世之所共知因戱<lb/>
作小詩於畵云亂山深處是烟霞雨暗晴暉日夕佳要<lb/>
識先生曾到此故留戱筆在君家庚戌仲秋建炎紀嵗<lb/>
初七日元暉<lb/>
<pb n="KR3h0068_WYG_043-54a"/>
　外録<lb/>
　　書畵舫云丙申禊日有客携示米敷文畵一卷後<lb/>
　　有元人國初䟦弗及録亦項氏物也<lb/>
　　松雪集題米元暉山水云卧逰渺萬里楚天清曉<lb/>
　　秋初日江上出白雲山際浮蒼莽迷烟樹隠約見<lb/>
　　孤舟丹青不可作思子徒離憂<lb/>
　　又子昻題米元暉山水云澄江漾旭日青嶂擁晴<lb/>
　　雲孤舟彼誰子應得離人羣<lb/>
<pb n="KR3h0068_WYG_043-54b"/>
　米元暉贈李振叔雲山圖并題卷<hi>紙本水墨</hi>
紹興乙卯初夏十九日自溧陽來逰苕川忽見此卷於<lb/>
李振叔家實余兒戱得意作也世人知余善畵競欲得<lb/>
之尠有曉余所以為畵者非具頂門上慧眼者不足以<lb/>
識不可以古今畵家者流畵求之老境於世海中一毛<lb/>
髪事泊然無著染每靜室僧趺忘懷萬慮與碧虛寥廓<lb/>
同其流蕩焚生事折腰為米大非得已此卷慎勿與人<lb/>
元暉<lb/>
<pb n="KR3h0068_WYG_043-55a"/>
　　雲山烟樹總模糊此是南宫鶻突圖自笑頂門無<lb/>
　　慧眼臨窓墨迹淡如無　右米氏此圖初蔵于苕<lb/>
　　川李振叔後入嚴尚書府今宫保閔公得之葢嚴<lb/>
　　與李同郡而宫保為尚書外孫流𫝊有自而收蓄<lb/>
　　得所此老亦無所恨矣𢎞治癸亥長洲吳寛書<lb/>
　外録<lb/>
　　書畵舫云米友仁一名尹仁陶九成書史㑹要並<lb/>
　　列之以友仁為尹仁兄葢悞<lb/>
<pb n="KR3h0068_WYG_043-55b"/>
　米元暉大姚村圖并題卷<lb/>
廣文當日官雖冷可奈才名振世何他日君家須炙手<lb/>
而今聊復雀堪羅<lb/>
老年尚喜管城子更愛好山江上青武林秋髙曉欲雨<lb/>
正若此畵雲㝠㝠<lb/>
三茅别有洞中天我欲山居屏世緣累行積功多蜕舉<lb/>
玉宸欣有地行仙　紹興戊午季春十一日書于大姚<lb/>
五湖田舍元暉<lb/>
<pb n="KR3h0068_WYG_043-56a"/>
　　大姚去姑蘇城東南三十里臨諸江湖江則吳淞<lb/>
　　江姚城江白蜆江小龍江湖則有陳湖葉宅湖車<lb/>
　　坊漾獨墅淹是也大姚地可百畆浮諸水之間有<lb/>
　　小山髙不滿數丈上有古刹依山之巔曰文殊院<lb/>
　　正殿有文殊坐獅子像甚竒古周圍有深渠數匝<lb/>
　　乃誦經行道之跡也唐宋名公留題甚多皆刻諸<lb/>
　　石以寘于壁間米南宫弟兄嘗居于其地舊址猶<lb/>
　　可考予别業數椽在笠澤姚城江之北與大姚隔<lb/>
<pb n="KR3h0068_WYG_043-56b"/>
　　小龍江相望咫尺時復往來焉至正甲申予在燕<lb/>
　　京忽得此卷因拾以歸吳丙申<hi>鐵網珊瑚多之變二字</hi>予避<lb/>
　　地入閩丁酉歸家業一空而此卷僅存戊申中吳<lb/>
　　復兵燹予亦流離濠梁己酉復歸田里故居焚蕩<lb/>
　　荒榛瓦礫不堪舉目又復得此卷于野人家事物<lb/>
　　之遇豈偶然哉辛亥秋七月暇日展卷太息因識<lb/>
　　于後以記嵗月云耳雲浦道人<lb/>
　　喟然㸃也宜吾與不利虞兮奈若何鴻鴈欲來風<lb/>
<pb n="KR3h0068_WYG_043-57a"/>
　　嫋嫋庭前樹子落桫羅<lb/>
　　吳淞江只葡萄緑金井峰仍縹緲青説與弋人何<lb/>
　　慕我髙飛鴻鵠杳㝠㝠<lb/>
　　大姚湖水生白烟長物都除絶世緣笙鶴不為歸<lb/>
　　鶴怨王仙真是勝丁僊　雲浦老人亂後復得此<lb/>
　　卷感慨今昔觀其題字可見辛亥八月十五日來<lb/>
　　謁雲浦出以見示戱筆追和米公三詩以寫懷云<lb/>
　　倪瓚<lb/>
<pb n="KR3h0068_WYG_043-57b"/>
　　米敷文既㳺清都遺跡之在人間者日少至若貎<lb/>
　　江山之勝概發詞藻之精英翰墨淋漓同為卷軸<lb/>
　　者則又加少矣此卷其易得耶王雲浦再失而再<lb/>
　　獲之所以為至喜耳然萬物有無常竟又歸諸沈<lb/>
　　氏沈氏代為良醫而日章尤知玩古常締予交今<lb/>
　　亡矣子𤣥出以徵題見之令人凄斷洪武庚午二<lb/>
　　月澹如王行<lb/>
　外録<lb/>
<pb n="KR3h0068_WYG_043-58a"/>
　　書畵舫云小米大姚邨圖真本舊蔵村中陳氏今<lb/>
　　在顧仲方中翰家亦見嚴氏書畵記云此卷白石<lb/>
　　翁嘗臨摹之赭石甚紅葢異製也<lb/>
　　又云元章實出友仁友智友仁葢字元暉雲浦䟦<lb/>
　　云南宫弟兄謬甚矣<lb/>
　小米山水<lb/>
　外録<lb/>
　　寓意編云小米山水横幅在陳湖陳大理家上題<lb/>
<pb n="KR3h0068_WYG_043-58b"/>
　　云霄壤千千萬萬山東南勝地熟躋攀古人作語<lb/>
　　詠不得我寓無聲縑楮間紹興己未除守瑯琊待<lb/>
　　次平江寓居大姚邨妹家戱作嬾拙翁元暉城中<lb/>
　　沈氏嘗有大姚江圖亦小米筆成化壬寅為中官<lb/>
　　取去按米氏襄陽人而宋史以為吳人觀海岳撰<lb/>
　　樂圃墓表云予昔居郡與先生逰今觀畵䟦則米<lb/>
　　老父子皆嘗居吳故其女嫁大姚其實非吳産也<lb/>
　米元暉湖山烟雨圖并題卷<lb/>
<pb n="KR3h0068_WYG_043-59a"/>
先子只一同胞姊適大丞相文正李公曾孫黎州使君<lb/>
吾苐九女第復以嫁姑之夫前室子李坦何處得此澄<lb/>
心半匹古紙與女弟因覩與人作字管城氏在手請作<lb/>
戱墨愛此紙今未易得乃乘興為一揮湖山烟雨當自<lb/>
祕之勿使它人豪奪老嬾日趨於無思無為清淨寂寞<lb/>
之域是為沖適妙存自得可樂處豈更復有童心也哉<lb/>
紹興改元十一月九日流寓建康府溧陽縣新昌村書<lb/>
海岳後人時予除守莆陽言者輒以資淺為説罷自改<lb/>
<pb n="KR3h0068_WYG_043-59b"/>
官後已六經堂除矣其資尚淺乎兩歴貳車與大名少<lb/>
尹又書局書學也<lb/>
　　江南舊物澄心紙百數十年誰得此揮毫無復老<lb/>
　　元章付與承家大兒子展開素幅作湖山㸃染興<lb/>
　　入蒼烟間偶然墨雲起霮䨴風雨偃林生莫寒筆<lb/>
　　端奮迅有疾急雨氣淋漓紙猶濕世人蔵畵尚精<lb/>
　　微到此精微下風立流寓東南誰與鄰傾懷付與<lb/>
　　李家親忽因繳駁論資格紙上數峰微笑人　湖<lb/>
<pb n="KR3h0068_WYG_043-60a"/>
　　山烟雨圖初裝即作此詩久而未寫病後眵昏聊<lb/>
　　試目力嵗攝提格秋暮廬山黄石翁<lb/>
　　米元暉眼中閣烟雨胸次有丘壑故含毫和墨即<lb/>
　　澄心堂紙為此圖四明袁文清公居舘閣時所嘗<lb/>
　　收蓄者也後為郡人夏叔宜家所得叔宜兄弟爭<lb/>
　　相寳祕每袖以相誇秦割十五城以求璧而荆山<lb/>
　　之人則用之而抵鵲豈非物以䍐見為貴世固無<lb/>
　　定情耶文清久逰京國厭飫富貴之餘思欲一覩<lb/>
<pb n="KR3h0068_WYG_043-60b"/>
　　家山而不可得見夫畵笥所有而收蓄之宜矣叔<lb/>
　　宜兄弟居江山勝處一開戸牖則千崖萬壑不呼<lb/>
　　而登几格其於是圖亦收蓄而寳祕之如此何乃<lb/>
　　兼人之所好哉九靈山人題<lb/>
　外録<lb/>
　　書畵舫云米元暉髙自稱許畵品凌跨而翁向見<lb/>
　　湖山烟雨圖卷縱横變幻神化無窮有元暉自題<lb/>
　　黄松瀑戴九靈詩䟦原係袁戒卿蔵本即寓意編<lb/>
<pb n="KR3h0068_WYG_043-61a"/>
　　所載也元暉又有新昌戱筆圖<lb/>
　海岳後人苕溪春曉圖卷<lb/>
　　米家名畵可誰倫愛此苕溪春曉村五色昔經虹<lb/>
　　下貫百年俄與氣俱昏酒香春葉文魚出歌起滄<lb/>
　　浪白鳥喧料得意行隨逺近展圖思憩樹隂繁山<lb/>
　　隂胡隆成<lb/>
　　碧瀾堂下看漚波曾記蘭舟向曉過滿寺白雲春<lb/>
　　樹少兩溪微雨落花多蒲光暖泛烟光濕草氣濃<lb/>
<pb n="KR3h0068_WYG_043-61b"/>
　　兼水氣和欲向畵圖尋舊跡老懷無計奈愁何東<lb/>
　　吳楊基<lb/>
　　渺渺烟蕪漾曉波餘不叨禄每曾過揚帆估客凌<lb/>
　　晨少擊榜漁舟出浦多山寺雨晴雲氣黯溪亭風<lb/>
　　暖鳥聲和披圖好似蒼茫意景想前人奈逺何彭<lb/>
　　城劉敏次韻<lb/>
　　扁舟昔過江南道兩槳吳歌弄春曉野水蘭苕月<lb/>
　　欲低滄洲白蘋風不悄閣晴水氣盡㝠㝠破暝鷄<lb/>
<pb n="KR3h0068_WYG_043-62a"/>
　　聲殊草草人烟蒼莽隔朝墟鷗夢微茫墮湖島輕<lb/>
　　花吹送客櫓遥羣烏驚飜曙鐘早初陽忽露何處<lb/>
　　村曲折青林山寺小見圖歴歴舊所逰白髪摩挲<lb/>
　　媿幽討前身恐是杜牧之題詩解寫江南好陳川<lb/>
　　銕冠峨峨霜滿靣留得當時舊題卷畵圖猶見白<lb/>
　　虹垂詩句鸞翔共蛟篆不到吳興已十年夢魂長<lb/>
　　憶苕溪船好山好水寫不盡强似宣和十様箋晴<lb/>
　　波蘸碧瑶峰小翡翠䨇飛魚在藻漚波亭上帶微<lb/>
<pb n="KR3h0068_WYG_043-62b"/>
　　醺只合身從此中老晴窓展玩憶當時恨不楊郎<lb/>
　　同見之興來且盡一杯酒坐上相看知是誰　僕<lb/>
　　之不到吳興者十年于兹矣忽一日繼中先生以<lb/>
　　米元暉所作苕溪春曉圖見示而孟載楊公嘗題<lb/>
　　一律于左詞工氣逸讀之不覺悵然也㑹乩馬弓<lb/>
　　亦效顰云<lb/>
　　夜聽溪上雨曉看溪上山雨歇山更佳尚在空濛<lb/>
　　間白雲掩疎鐘緑樹迷逺島居人想未起隔屋自<lb/>
<pb n="KR3h0068_WYG_043-63a"/>
　　啼鳥采菊寄遐趣拄笏遺世情悠然昔時意萬古<lb/>
　　同佳盟淡淡水容淨㝠㝠花氣多而此清絶境忽<lb/>
　　聞漁者歌予亦慕隠淪巖栖夙云尚展圖因卧逰<lb/>
　　翹思碧蘿嶂龍泉生<lb/>
　　南宫米虎生朱方馳名畵史妙莫當墨雲翻空太<lb/>
　　隂黑功奪造化開微茫酒酣放筆情爛熳愛寫長<lb/>
　　林帶溪岸昆侖移來豪芒間數㸃浮青落天半鴨<lb/>
　　觜灘頭沙浦通鯉魚浪颭苕花風山腰路險不可<lb/>
<pb n="KR3h0068_WYG_043-63b"/>
　　屐飛瀑倒掛青天虹我憶東逰遡湘沔七十二峰<lb/>
　　長對面赤壁天髙看洞庭一道澄波瀉秋練人生<lb/>
　　誰無丘壑懷可奈塵土羈長材子陵不遇劉文叔<lb/>
　　釣臺未必髙雲臺展圖頗識舊行處彷彿微鐘隔<lb/>
　　烟樹荒盡菱租老未歸寄書欲問沙頭鷺　繼忠<lb/>
　　示予畵卷謂米南宫筆也余誦舊所題南宫雲山<lb/>
　　圖一詩繼忠喜之俾書于圖左詩雖與畵意不合<lb/>
　　然畵亦可以形似求之哉因録于别紙以答繼忠<lb/>
<pb n="KR3h0068_WYG_043-64a"/>
　　之請云豫章蒲菴來復<lb/>
　　海岳庵前真鳯鶵寫此春曉苕溪圖筆精墨妙淡<lb/>
　　無迹但見一幅雲模糊千舒萬卷紙欲毛人家彷<lb/>
　　彿臨江皋市逺不知更㡬㸃村深似覺雞三號苕<lb/>
　　華流盡餘不月何處烟中棹歌發初疑咫尺天蒼<lb/>
　　凉又道微茫水空闊鳯凰山下錢王孫載書泛宅<lb/>
　　來吳門題詩看畵足賔客長篇短章星斗繁百年<lb/>
　　耆舊竟淪落此圖去作他人物寳劍誰將土花蝕<lb/>
<pb n="KR3h0068_WYG_043-64b"/>
　　光射女牛寒不沒飛墮王郎杏花圃開户得之喜<lb/>
　　欲舞卷中半是三吳人詩畵一時皆入神却笑桐<lb/>
　　村老迂牧匍匐後塵追絶躅吁嗟王郎且珍襲不<lb/>
　　拜猶當下長揖米家石丈誠難遇牧也徒狂惜無<lb/>
　　補五色天葩雨吾雨欲起元暉與之語　右一卷<lb/>
　　皆國初諸老為錢繼中作粤百載而見之于王惟<lb/>
　　顒杏圃亭上為續貂者鼎也鼎生也晚慨前轍之<lb/>
　　不可追豈草草者所能逐逐其萬一哉惟顒新裝<lb/>
<pb n="KR3h0068_WYG_043-65a"/>
　　而餘紙瑩潔可愛聊為填空成化乙巳暮春朔桐<lb/>
　　村周鼎<lb/>
　　聞著米圖忙促展楮墨依微却難辨皴膚斷理慨<lb/>
　　塵番渙跡漓蹤認餘剪想從潘谷試烟華惜法曾<lb/>
　　聞用之淺况是澄心體玉疏好事何時不舒卷流<lb/>
　　𫝊人代多輾轉物豈能同嵗相衍請驗周宣告獵<lb/>
　　辭刻石恃存存尚鮮繼燭殘生九死後得見似人<lb/>
　　懽且勉或云標題少芾芾紹興條識朱猶湎君王<lb/>
<pb n="KR3h0068_WYG_043-65b"/>
　　法眼賞惟精此筆敢當當不㥏烟耶雲耶樹色暝<lb/>
　　洲兮渚兮水光泫眼中未足許清苕平峴衡沙或<lb/>
　　湘沔翠霓冉冉天蒼凉旗影迷空恍逰輦海岳遺<lb/>
　　靈已列仙我欲招之愧辭謇長洲沈周<lb/>
　　古今畵法凡幾變顧陸以來宜有𫝊紛紛衆史後<lb/>
　　何多丹青㸃染徒相絢澹然水墨誰所為直以霜<lb/>
　　毫付星硯謝家林下有清風虢國馬前還素靣閒<lb/>
　　情逸韻覺翛翛豈似長安水邊見只今破紙蟬翼<lb/>
<pb n="KR3h0068_WYG_043-66a"/>
　　如一疋猶勝好東絹楚山清曉别有圖當時曾入<lb/>
　　宣和殿惜哉畵譜棄斯人正坐涪翁黨遭譴吁嗟<lb/>
　　此事亦區區姓名得失何須辨吳中故物存幾何<lb/>
　　近嵗人家豪奪徧王郎乃獨能保斯寄我數回看<lb/>
　　不倦水逺真從天目山烟深難辨烏程縣恍然載<lb/>
　　我江南逰案頭喜有春雲便吳寛<lb/>
　米元暉五洲圖卷<hi>推篷紙本長丈餘髙三寸䟦髙七寸用北苑筆法水墨雲山烟樹具</hi>
　　<hi>超超千里之勢</hi>
<pb n="KR3h0068_WYG_043-66b"/>
　　米虎兒居京口因想楚山逺天長雲與瀟湘絶類<lb/>
　　當時有瀟湘白雲卷海岳庵圖卷與此五洲圖並<lb/>
　　墨戱之烜赫有名者此卷獨不用本家筆皴染用<lb/>
　　吾家北苑法尤可寳也本黄美之所蔵收蔵賞鑒<lb/>
　　為一時最董其昌觀因題<hi>蔵經紙本裝圖前</hi>
　　數筆元暉水墨痕眼前厯厯五州村雲山烟樹糢<lb/>
　　糊裏魂夢經行古石門海陵堯岳<lb/>
　　曉窓白髪戰西風一笑青雲往事空惟有南山是<lb/>
<pb n="KR3h0068_WYG_043-67a"/>
　　知己相逢多在畵圖中汾亭石巖<hi>𨽻書</hi>
　　山林佳處屢幽尋畵卷重披意更深莫訝行人少<lb/>
　　歸跡白雲縱出亦何心汝南趙仲仁<lb/>
　　千里雲山一水長迢迢烟樹共微茫董源僊去何<lb/>
　　人在信有元暉繼阿章懶逸張孝思<lb/>
　　雨過郊原曙色分亂山元氣碧氤氲白雲滿案從<lb/>
　　舒卷誰道不堪持寄君京口俞希魯<lb/>
　　羣山出沒白雲中烟樹參差淡又濃筆意無窮看<lb/>
<pb n="KR3h0068_WYG_043-67b"/>
　　不厭天邊更有兩三峰<lb/>
　　山勢西來萬馬奔岷江一道瀉乾坤扁舟更得長<lb/>
　　風便我欲東逰看海門南宫磻<lb/>
　　青山如逰龍雲氣常隠見下有東逝波奔騰疾於<lb/>
　　箭水流既不返浮雲無定姿悠悠山中人耿耿令<lb/>
　　我思顧觀<lb/>
　　元暉翰墨妙天下裒卷沅湘世所𫝊百折江從銀<lb/>
　　漢落萬重山作翠屏連漁村屋傍雲中樹春水帆<lb/>
<pb n="KR3h0068_WYG_043-68a"/>
　　移天上船我亦久成書畵癖問君欲假筆如椽楊<lb/>
　　遵<lb/>
　　鶻突烟樹外水逺山更長天地有如許扁舟何處<lb/>
　　蔵胡為小逰戱尚欲繼阿章當時水賊繁不見此<lb/>
　　夜光百年乃亡恙懷袖行可將我亦流落者此况<lb/>
　　慣所嘗誰寫岷峨雪坐我于其旁　此元暉紹興<lb/>
　　辛亥避江淮兵時所作今歸之韓竹坡多難餘生<lb/>
　　攬之凄然因題其後山谷詩教字元暉繼阿章故<lb/>
<pb n="KR3h0068_WYG_043-68b"/>
　　云陵陽牟獻之　鶻突亦畵家品題<lb/>
　　坐對晴窓憶壯逰參差烟樹五湖秋白雲流水知<lb/>
　　多少不見鴟夷一葉舟三吳張澤之<lb/>
　小米戱墨卷<hi>紙本長二尺二寸髙五寸水墨雲山烟樹靉靆淋漓真以筆墨為戱者</hi>
　　山氣輕浮千疊雲空中欲雨翠紛紛髙人不到清<lb/>
　　谿上深掩茅堂校祕文曲江錢惟善<lb/>
　　羽翼功成别故山開圖惟是憶商顔秋風漢輦無<lb/>
　　消息三十六峰烟雨間宗夏<lb/>
<pb n="KR3h0068_WYG_043-69a"/>
　　石林雲氣晝隂隂山下幽人逺俗情恐似讀書長<lb/>
　　白寺秋風窓户暗泉鳴費恂<hi>右三詩俱小行楷書本身圖尾</hi>
　　寒雲何黯淡老樹更婆娑寂寞山村外柴門掩薜<lb/>
　　蘿太白此軒平石題小米墨戯<lb/>
　　山色過新雨樹隂生逺烟襄陽親父子徒爾姓名<lb/>
　　𫝊無夢<lb/>
　　山氣鬱巃嵸流雲漲林谷乞我茆三間讀書貧亦<lb/>
　　足　余幼嘗記蜀僧北磵題元暉墨戯有曰毫素<lb/>
<pb n="KR3h0068_WYG_043-69b"/>
　　𫝊衣翛然名家髣髴樹杪㝠濛水涯吾不知山蔵<lb/>
　　雲耶雲蔵山耶至正丁酉十二月廿日夜宿慧明<lb/>
　　精舍為楚山題此因記北磵之語山耶雲耶逺莫<lb/>
　　知烟空雲㪚山依然楚山以為何如為我下一轉<lb/>
　　語宇文公諒<hi>右三䟦俱行書</hi>
　晁補之<lb/>
　晁無咎自畵留春堂山水大屏<lb/>
　外録<lb/>
<pb n="KR3h0068_WYG_043-70a"/>
　　畵繼云晁補之字無咎濟北人元祐中為吏部郎<lb/>
　　中紹聖末謫監信州稅流落久之張天覺當國起<lb/>
　　知泗州不累月下世有自畵山水留春堂大屏上<lb/>
　　題云胸中正可吞雲夢盞裏何妨對聖賢有意清<lb/>
　　秋入衡霍為君無盡寫江天又題自畵山水寄人<lb/>
　　云虎觀他年青汗手白頭田畆未能閒自嫌麥隴<lb/>
　　無佳思戱作南齋百里山陳無已獨愛重其蹟亦<lb/>
　　嘗詠其畵扇云前身阮始平今代王摩詰偃屈盖<lb/>
<pb n="KR3h0068_WYG_043-70b"/>
　　代氣百萬入咫尺無咎又嘗增添蓮社圖様自以<lb/>
　　意先為山石位置向背作粉本以授畵史孟仲寧<lb/>
　　令𫝊模之菩薩倣侯翌天王倣吳道𤣥雲氣松石<lb/>
　　倣闗仝堂殿草樹倣周昉界畫樓閣倣郭忠恕卧<lb/>
　　槎垂藤倣李成巖壁瘦木倣許道寧湍流山嶺倣<lb/>
　　董源騎從鞬服倣衛賢馬似韓幹虎似包鼎猿猴<lb/>
　　兔鹿似易元吉𤣥鶴白鷴鳥鼠似崔白集彼衆長<lb/>
　　共成勝事今人家往往臨摹其本以𫝊世者多矣<lb/>
<pb n="KR3h0068_WYG_043-71a"/>
　周　曾<lb/>
　周曾秋塘圖卷<lb/>
　　秋秋瀟洒清幽人靜處水邊頭波紋細細風色颼<lb/>
　　颼鷗鷺情相狎鳬鷖樂自由疎葦敗荷池沼白蘋<lb/>
　　紅蓼汀洲㡬竿漁釣去已盡一叚晚雲寒不收<lb/>
　　右一字至七字觀周曾秋塘圖有作瑯琊聖與<lb/>
　　傍水芙蓉照晚妝溪禽沙鳥滿秋塘枯荷折葦蒹<lb/>
　　葭外不著黄花噴晚香集賢大學士趙世延敬題<lb/>
<pb n="KR3h0068_WYG_043-71b"/>
　　芙蓉滿意陂湖秋枯荷折葦林塘幽沙鳬野鴨浮<lb/>
　　清流霜中鳴鴈寒汀洲黄蘆紅蓼葉尚抽水石懶<lb/>
　　倦不自由大年小景方綢繆能事更費千金收瀟<lb/>
　　湘之南買一丘併與夢澤長唱醻前集賢待制馮<lb/>
　　子振奉皇姊大長公主命題<lb/>
　　家在東南雲錦鄉心魂元是水花香哦詩想入秋<lb/>
　　塘境鴛鷺驚飛一夕忙<lb/>
　　鮫人初息露香機花覆龍梭鳥自飛莫向西湖問<lb/>
<pb n="KR3h0068_WYG_043-72a"/>
　　烟水夜凉風露濕荷衣　至治三年季春廿有三<lb/>
　　日監脩國史長史李泂奉皇姊大長公主教拜手<lb/>
　　稽首敬書<lb/>
　　慘澹枯荷折葦間夫容秋水轉碕灣鳴鴻飛度江<lb/>
　　南北却羡溪禽滿意閒集賢直學士鄧文原敬題<lb/>
　　泛泛澄波緑滿池横塘風景四時宜鴛鴦鸂鶒貪<lb/>
　　嬉戱春去秋來總不知集賢大學士王約謹題<lb/>
　　禽鳥雖非性禀全知㡬猶得氣之先鴈鴻有信攙<lb/>
<pb n="KR3h0068_WYG_043-72b"/>
　　霜去鷗鷺無心狎我眼集賢學士中奉大夫致仕<lb/>
　　魏必復題<lb/>
　　荷枯葦折淡秋塘岸側芙蓉鏡裏妝水宿雲飛禽<lb/>
　　共樂不須别處覔瀟湘中書平章政事張珪敬題<lb/>
　　蘆荻蕭蕭秋水清拒霜迎日鬭紅英鵁鶄屬玉休<lb/>
　　驚訝嵗晚江天得共行翰林直學士袁桷敬題<lb/>
　　水禽容與滿晴溪折葦枯荷澹夕暉安得扁舟江<lb/>
　　上去烟波相對兩忘機翰林侍讀學士李源道敬<lb/>
<pb n="KR3h0068_WYG_043-73a"/>
　　題<lb/>
　　兩兩幽禽渺渺陂蒹葭荷葉澹相依只愁夜半秋<lb/>
　　聲起滿耳西風吹夢歸御史中丞王毅敬題<lb/>
　　沙鳥飛鳴晚未休棹歌聲在白蘋洲題詩每恨無<lb/>
　　佳句欲剪横塘一片秋翰林直學士曹元用敬題<lb/>
　　興入林塘翠未收錦鴛雪鴈自沈浮敧蘆折葦荷<lb/>
　　香減寫作西湖暮雨秋趙巖<lb/>
　　枯荷容與澹相依蘆荻花香拂釣磯一段秋光成<lb/>
<pb n="KR3h0068_WYG_043-73b"/>
　　霽景何人鷗鷺自忘機翰林國史院編脩官杜禧<lb/>
　　敬題<lb/>
　外録<lb/>
　　繪鑑云周曾不知何許人與馬賁同時差髙於賁<lb/>
　　尤長山水而賁為宣和待詔畵人物花鳥山水工<lb/>
　　小景<lb/>
　趙士雷<lb/>
　趙公震湘鄉圖卷<lb/>
<pb n="KR3h0068_WYG_043-74a"/>
　　宗室士雷湘鄉小景<hi>宋徽宗題</hi>
　　趙士雷官至襄州觀察使此圖為宣和祕府所蔵<lb/>
　　之一也卷髙一尺八寸長八尺有竒畵法二李汀<lb/>
　　沙樹石金碧映帶鵁鶄鸂鶒計十二種迴塘曲渚<lb/>
　　各臻其妙真佳品也墨林山人<lb/>
　劉履中<lb/>
　劉坦然採藥仙子圖<hi>絹本中挂幅長三尺八寸闊二尺四寸著色仙女二各戴雲冠</hi>
　　<hi>繋環珮負花籃右手各執藥鋤左手一執石榴一執䨇桃芝葢一羽葢一孔雀一</hi>
<pb n="KR3h0068_WYG_043-74b"/>
　釋巨然<lb/>
　釋巨然山寺圖<hi>一名治平寺圖</hi>
　　禪林閟清景雲門作重闗幽人不可求邈然在髙<lb/>
　　山古路何迢迢前塵接人寰雖有樓觀髙飛泉望<lb/>
　　潺湲誰為飛行身踐踏紫翠間野渡具舟楫有待<lb/>
　　終日閒空令垂釣客薄莫聽鐘還虞集題巨然山<lb/>
　　寺圖<lb/>
　　老巨三昩筆脱紙作荆闗僧中有此郎宜水復宜<lb/>
<pb n="KR3h0068_WYG_043-75a"/>
　　山層巒當靣起雲氣隔塵寰松濤響林谷曲澗雜<lb/>
　　潺湲風將貝多葉亂落夕陽間老禪不可尋雲去<lb/>
　　山自閒空中聞杖錫應與鶴俱還鐵道人在雲間<lb/>
　　七者寮試劉士元經貢墨書<lb/>
　　髙人造化筆竒槩每相闗羣峰獻萬狀一壑分兩<lb/>
　　山恍疑景外景迴出寰中寰胡麻堆紫緑瀑布下<lb/>
　　潺湲逺碧茸天際晴雲眠樹間卓哉青城樵沖襟<lb/>
　　寫幽閒手招銕笛仙一去何時還後學錢鼒在交<lb/>
<pb n="KR3h0068_WYG_043-75b"/>
　　翠軒寫時年七十嵗<lb/>
　　疎林逗晚照際水開柴闗中有方丈室翠納千重<lb/>
　　山山路多白雲滃然隔塵寰倚笻望崷崪展席聽<lb/>
　　潺湲願邀巨然老置我水石間忘歸飽清暉從此<lb/>
　　終日閒層巒結暝色不逐樵夫還<lb/>
　　野岸<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟楫登登扣禪闗木杪望飛閣半依茶磨<lb/>
　　山翻嫌棟宇髙隔林見人寰石湖分一曲殿脚臨<lb/>
　　潺湲老僧閱梵語趺坐寒雲間不知城中人暫到<lb/>
<pb n="KR3h0068_WYG_043-76a"/>
　　非長閒棹歌答空谷沿流月中還　成化丁酉嵗<lb/>
　　仲冬廿六日予謁先墓還經治平入門寂然盖寺<lb/>
　　僧皆出而長老琬公閲經室中不知予之至也予<lb/>
　　既題名壁間而去明日琬公來謝過且挾巨然畵<lb/>
　　卷求題因為次虞邵菴先生韵復之别作一首以<lb/>
　　記昔日之意葢巨然此圖摹寫山寺景物殆預為<lb/>
　　治平設也戊戌正月十六日書子脩竹書舘吳寛<lb/>
　　此卷在梁谿華氏家余求之數載不得一觀今為<lb/>
<pb n="KR3h0068_WYG_043-76b"/>
　　公甫所有得展玩竟日其墨法筆法似右丞范寛<lb/>
　　與巨然平日淡墨輕烟少異葢唐宋人畵派如出<lb/>
　　一家不可以格數輒校量也卷末諸名手論之備<lb/>
　　矣余何容贊甲辰六月三日過南湖觀因題董其<lb/>
　　昌<lb/>
　外録<lb/>
　　珊瑚網云吾鄉吳太學功甫謝世後諸珍祕散出<lb/>
　　時先君得是圖又唐鐫靈壁石名列翠者及他書<lb/>
<pb n="KR3h0068_WYG_043-77a"/>
　　畵玩好無何為鬻古輩先後賺去復得無款山水<lb/>
　　一軸竹懶翁見而題之曰骨格沈古秀鬱芊綿的<lb/>
　　是北宋董巨之筆或云夏禹玉已屬貎相矧更引<lb/>
　　而下乎具眼者自得之懶翁時過嘆賞謂即巨然<lb/>
　　山寺圖矣<lb/>
　　書畵舫云巨然山寺圖絹本細山水所謂淡墨輕<lb/>
　　嵐自為一體者乎後有虞集楊維楨錢鼒吳寛沈<lb/>
　　周陳蒙文徴明詩馬愈陳淳同觀舊藏治平寺中<lb/>
<pb n="KR3h0068_WYG_043-77b"/>
　　今歸太倉周氏余屢見之<lb/>
　巨然秋山漁艇圖卷<lb/>
　　秋鱸春鱖足杯羮萬頃烟波兩棹横就使直鈎隨<lb/>
　　分曲不將浮世釣浮名大德辛丑九月望日漁陽<lb/>
　　困學民題于寳婺之寓舘<lb/>
　　湘江霜冷鴈初飛雲滿君山樹影稀秋色天涯元<lb/>
　　不盡扁舟何事不知歸吳興趙孟頫書<lb/>
　　晚烟横樹轉溪灣何事漁舟罷釣還門外秋風吹<lb/>
<pb n="KR3h0068_WYG_043-78a"/>
　　葉老幽人閒看巨然山虞集<lb/>
　　巨然運筆如龍變墨氣長為雨氣酣未讓右丞圖<lb/>
　　輞口其猶北苑寫江南鳥衝舴艋歸秋浦樹擁屠<lb/>
　　蘇起夕嵐三老留題成四絶晚生有賦不知慙<lb/>
　　董北苑多畵江南山水得其要領者惟巨然一人<lb/>
　　耳故其筆意深逺積墨深潤㸃染之間只尺千里<lb/>
　　正如幽人逸士登髙覽逺境接心㑹與之俱化者<lb/>
　　豈泥于丹青之流所可同日語哉虞閣老詩云幽<lb/>
<pb n="KR3h0068_WYG_043-78b"/>
　　人閒看巨然山豈浪許乎此卷縑素縝宻收藏得<lb/>
　　地故精神具在尤可寳尚也因賦詩以寓嘆賞云<lb/>
　　洪武乙亥三月既望後學易恒志<lb/>
　外録<lb/>
　　書畵舫云巨然秋山漁艇在王氏或云即江山盪<lb/>
　　槳或云江山晚興真蹟神品上上今轉屬董𤣥宰<lb/>
　　太史家矣<lb/>
　巨然夏山深翠圖<lb/>
<pb n="KR3h0068_WYG_043-79a"/>
　外録<lb/>
　　書畵舫云雲道人藏巨然夏山深翠圖直幅絹本<lb/>
　　淺絳色迫塞滿紙蓊鬱幽深為真無疑款識留石<lb/>
　　脉間神品也<lb/>
　巨然僧蕭翼賺蘭亭圖<lb/>
　外録<lb/>
　　書畵舫云丙子陽月望前二日余同朝延世兄訪<lb/>
　　吳能逺氏話間承示宋裱巨然絹本蕭翼賺蘭亭<lb/>
<pb n="KR3h0068_WYG_043-79b"/>
　　立軸上有宣文閣印紹興小璽紀察司印其畵山<lb/>
　　水林木滿幅皆用水墨兼行法止人物屋宇稍為<lb/>
　　設色筆法竒古漸開元人門户故是甲觀<lb/>
　釋巨然海野圖<lb/>
　　江郊海野坡陀闊林逺烟疎淡天末枰分蓁町暮<lb/>
　　潮發星列漁鄉夜梁湁荆闗大圖矜秀㧞取巧施<lb/>
　　工亦真絶意全萬象無不活維摩老筆巨然奪橋<lb/>
　　防忽覺來人物接籬肯更圖牛羯淵亭浪洑開龍<lb/>
<pb n="KR3h0068_WYG_043-80a"/>
　　閲汨入瀣翻下鯨决楠盤疑是少陵宅蘆深恐有<lb/>
　　詹何客黄塵蔽天歸興結時向虛齋一開滌楚國<lb/>
　　米芾書<lb/>
　巨然雪屋㑹琴圖卷<lb/>
　　右巨然畵雪屋㑹琴圖金源氏諸老手題皆可寳<lb/>
　　藏秉文乃趙秉文字周臣號閒閒大定二十五年<lb/>
　　進士泰和二年翰林脩譔貞祐四年侍講學士明<lb/>
　　年轉侍讀興定中拜禮部尚書同修國史知集賢<lb/>
<pb n="KR3h0068_WYG_043-80b"/>
　　院公奕字季𢎞大定廿八年進士累遷著作郎翰<lb/>
　　林修譔同知集賢院以直學士致仕思文字廷玉<lb/>
　　明昌五年進士貞祐中歴虢州刺史汝州防禦使<lb/>
　　金安集慶兩軍節度使召拜禮部尚書金南遷以<lb/>
　　後楊吏部子文楊吏部之美趙禮部周臣陳司諌<lb/>
　　正叔與廷玉皆完人終始無玷缺者戊午清明雲<lb/>
　　門山老樵齊郡張紳題<lb/>
　外録<lb/>
<pb n="KR3h0068_WYG_043-81a"/>
　　書畵舫云劉僉憲廷美蔵僧巨然赤壁雪屋會琴<lb/>
　　二圖筆法秀潤亦復幽深其㑹琴卷有金趙閒閒<lb/>
　　諸人詩元張雲門䟦尾並屬真蹟極可玩<lb/>
　巨然寒山逺眺圖<hi>硬黄紙本小挂幅淡色重巒疊嶂浮屠古寺二客立松磴間顧語逺</hi>
　　<hi>眺水碓急流茅堂轉壑童子携酒度板橋山石俱用解索皴法</hi>
　　巨然寒山逺眺<hi>宋髙宗書圖右角上</hi>
　巨然闊浦遥山圖<hi>紙本大挂幅水墨層山複水烟靄微茫中間左右山居不一由右遡</hi>
　　<hi>左石梁横駕携具將度者二人由左達中板橋遥通于林薄此其景也舟船行者二泊浦溆者三運</hi>
<pb n="KR3h0068_WYG_043-81b"/>
　　<hi>筆清曠温潤絶塵的是巨僧上乘不落第二</hi>
　女艶艶<lb/>
　豔豔春山圖卷<hi>著色</hi>
<hi>款書</hi>艶艶<lb/>
　　庚子榖日偶從金昌常賣舖中獲小袖卷上作著<lb/>
　　色春山雖氣骨尋常而筆蹟秀潤清逺可喜諦視<lb/>
　　之見石間有艶艶二字莫曉所謂然辨其絹素實<lb/>
　　宋世物也越數日檢閲畵譜始知艶艶為任才仲<lb/>
<pb n="KR3h0068_WYG_043-82a"/>
　　妾有殊色工真行書善青緑山水因念才仲北宋<lb/>
　　名士艶艶又閨秀也為之命工重裝以備藝林一<lb/>
　　種雅製云亭亭山人張丑識<lb/>
　外録<lb/>
　　宋畵録云任才仲妾艶艶本良家子有絶色工真<lb/>
　　行書善著色山水河南邵澤民侍郎家藏其瀟湘<lb/>
　　八景一冊細潤清逺真足名世也才仲<hi>闕</hi>鍾賊之<lb/>
　　難不知所在<lb/>
<pb n="KR3h0068_WYG_043-82b"/>
　　書畵舫云任誼字才仲宋迪之甥善畵山水竹石<lb/>
　　髣髴籠淡極其清逸可喜艶艶葢學其家才仲云<lb/>
　　古來閨秀工丹青者例乏丰姿若李易安管道昇<lb/>
　　之竹石艶艶阿環之山水無忝于士氣也<lb/>
　　又云余向購藏艶艶春山圖短卷秀潤精緻當與<lb/>
　　項氏吳彩鸞唐韻同趣尋為好事家餅金收去<lb/>
　<lb/>
　書畵彚考卷四十三<lb/>
</p>
<p>
</p>
  </div>
</body>
</text>
</TEI>
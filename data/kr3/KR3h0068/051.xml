<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畫彚考卷五十一</head> <lb/>
    <p>
<pb n="KR3h0068_WYG_051-1a"/>
欽定四庫全書<lb/>
　書畫彚考卷五十一<lb/>
　　　　　　　　　　刑部左侍郎卞永譽撰<lb/>
　　畫二十一<lb/>
元<lb/>
　王　蒙<lb/>
　王叔明天真上士像并題<hi>單條</hi>
至人遺庶類建道開鴻濛雲銷纖翳盡廓如太虚空微<lb/>
<pb n="KR3h0068_WYG_051-1b"/>
笑舉世人盡為塵所蒙髙山安可仰欲追杳無踪千春<lb/>
桃花巖宴坐誰與同<lb/>
山中有一士白髪垂兩肩手㺯石上雲黙坐無一言泉<lb/>
響茅屋下花落石巖前衆人汨頽波彼獨全其天騎鸞<lb/>
霧中客胡乃稱神仙　黄鶴山中樵者王蒙畫并詩<lb/>
　　能空一切有為法可斷百年無了緣一喝一棒贏<lb/>
　　得機先不立文字却用贊詮要識天真真面目分<lb/>
　　眀只在未生前蘭雪坡劉易<lb/>
<pb n="KR3h0068_WYG_051-2a"/>
　　海門有大士其名曰天真未離世間相不曽生一<lb/>
　　塵至正乙巳夏午日沈叔野拜<lb/>
　　大士蚤聞道拔足出凡塵被髪過雨耳貌若鴻荒<lb/>
　　人解屨坐苔石松隂庇其身沈黙寡言説於焉養<lb/>
　　天真樸素堅自守孰得為緇磷世人徒耽慕繪寫<lb/>
　　想形神何由往相覯同樂萬古春環中老人鮑恂<lb/>
　　海隅藴秀異靈譽妙無蹤陽輝散空花潮音震祥<lb/>
　　風慧識啓荒寂慈喻拯罷癃永言贊宏化揆道將<lb/>
<pb n="KR3h0068_WYG_051-2b"/>
　　無同張翨<lb/>
　　山中説法者天上講經來欲補髙僧傳慚無太史<lb/>
　　才山隂胡隆成<lb/>
　　叔眀圖天真像筆力精到非天真莫能致叔眀非<lb/>
　　叔眀莫能圖天真誠所謂一代人傑也石門山人<lb/>
　　明秀拜觀<lb/>
　外録<lb/>
　　珊瑚網云右畫在宋楮上左有大松二枝偃盖下<lb/>
<pb n="KR3h0068_WYG_051-3a"/>
　　一頭陀盤膝坐石上石下有流泉一派此幅純用<lb/>
　　焦墨而蒼莽閒雅動人叔眀得意筆也<lb/>
　黄鶴山樵太白圖卷<lb/>
　　搰搰追三月極儗加精緻便欲無此卷後輩豈可<lb/>
　　易右題王叔眀太白圖沈周<lb/>
　王叔眀稚川移居圖并識<lb/>
葛稚川移居圖<hi>分隷自書圖首</hi>
蒙昔年與日章畫此圖已數年矣今重觀之始題其上<lb/>
<pb n="KR3h0068_WYG_051-3b"/>
王叔眀識<lb/>
　外録<lb/>
　　珊瑚網云稚川執杖左攜一鹿後老妻騎牛抱一<lb/>
　　小兒二童隨之重山複嶺秀潤之筆非㝷常潦草<lb/>
　　者比<lb/>
　黄鶴山人石梁秋瀑圖并題<lb/>
至正辛丑九月三日與陳徵君同宿愚庵師房㷊香烹<lb/>
茗圖石梁秋瀑翛然有出塵之趣黄鶴山人王蒙寫其<lb/>
<pb n="KR3h0068_WYG_051-4a"/>
逸態云<lb/>
　　梁挂飛泉遥噴雪山間疎樹靜含香幽人自愛清<lb/>
　　秋景閒坐虛牕對夕陽周伯昂<lb/>
　　一道飛湍萬壑流平林如織錦光浮山翁獨坐有<lb/>
　　何事洗耳端來笑許由耕雲題<lb/>
　　林際飛泉銀漢長水邊細草紫蘅香奔流峽底雲<lb/>
　　雷起疑在匡山瀑布傍陸有恒<lb/>
　黄鶴山樵洞天清曉圖并題<lb/>
<pb n="KR3h0068_WYG_051-4b"/>
霧閣雲忩縹緲間丹崖玉樹絶躋攀桃源只尺無人識<lb/>
海上徐生漫往還黄鶴山樵<lb/>
　　一生居士精神健此筆前生應畫師南郭子綦今<lb/>
　　䘮我東方曼倩不逢時澗溪巖岫絶幽逺草樹雲<lb/>
　　烟相蔽虧亦欲求翁寫東絹祇慚投老買山遲河<lb/>
　　東張翥<lb/>
　　山上出雲山下雨樹杪飛泉千丈吐何人結屋雲<lb/>
　　泉間滿地松隂如太古丹溪老仙性愛山芒鞋竹<lb/>
<pb n="KR3h0068_WYG_051-5a"/>
　　杖不放閒江湖安得具小舟挂冠來與此老逰金<lb/>
　　谿金霖<lb/>
　　千巖萬山白雲心自閒結屋萬山深處也分得雲<lb/>
　　半間　人生良鮮歡世事紛紛行路難早處同㝷<lb/>
　　瑶草莫把當畫圖看壺中<lb/>
　　金澗飛來晴雨蓮峯倒插丹霄蘂仙樓閣隠岧嶤<lb/>
　　幾樹碧桃開了　醉後豈知天地月寒莫辨瓊瑶<lb/>
　　一聲鶴呌萬山髙畫出洞天清曉筠庵<lb/>
<pb n="KR3h0068_WYG_051-5b"/>
　黄鶴山人喬松絶壑圖并題<hi>一本作至正十三年二月晦日倪瓚寫題詩與</hi>
　　<hi>此同</hi>
蕭蕭風雨麥秋寒把筆臨摹强自寛幸賴俞君相慰藉<lb/>
松肪笋脯勸加餐　甲寅四月廿三日風雨中達侯茂<lb/>
異相訪於晚節軒中因為寫喬松絶壑圖并賦題黄鶴<lb/>
山樵王蒙<lb/>
　　黄鶴山樵倣右丞筆其昌<lb/>
　　此王伯榖家蔵曽見於南有堂今復與𤣥宰同鑒<lb/>
<pb n="KR3h0068_WYG_051-6a"/>
　　如見社中人繼儒<lb/>
　叔眀千山春霽圖<lb/>
　　大峯巑巑碧烟起小峯戢戢樹如薺人家住在澗<lb/>
　　之阿面面軒忩翠微裏我曽採藥巖西東石門路<lb/>
　　滑花濛濛行看野雉雊朝日坐聽閒鳥啼春風可<lb/>
　　惜别來時節改地變山傾三十載只今雖苦混泥<lb/>
　　塗見此崔嵬興長在嗚呼安得倚空之梯九千尺<lb/>
　　獨上其顛絶聲跡林下野人<lb/>
<pb n="KR3h0068_WYG_051-6b"/>
　　髙林藹春霽野水浸平沙山脊浮雲合巖腰細路<lb/>
　　斜攜琴向江寺沽酒到漁家歸去幽居晚山僮掃<lb/>
　　落花立菴<lb/>
　　萬壑千巖裏蕭然獨掩門何當從杖履半日共琴<lb/>
　　樽江隂卞榮<lb/>
　　萬疊千峰凝翡翠一溪新水漲蒲萄仙翁際此風<lb/>
　　光好䇿杖攜琴步野橋吳僧肅嘉<lb/>
　王叔眀倣米海嶽山水<lb/>
<pb n="KR3h0068_WYG_051-7a"/>
　　王郎筆力追前輩海嶽新圖入卧遊獨鶴眠松猶<lb/>
　　警露孤猿挂樹忽驚秋陶潛宅畔五株栁范蠡湖<lb/>
　　中一葉舟同煑茯苓期嵗暮殘生此外更何求瓚<lb/>
　叔眀倣巨然山水<lb/>
　　余見山樵畫多矣無不規摹古人遂足掩抑古人<lb/>
　　者雲林所謂五百年來無此君不虛也然諸格中<lb/>
　　以倣董巨為最此幅倣巨然又叔眀平生第一得<lb/>
　　意筆<lb/>
<pb n="KR3h0068_WYG_051-7b"/>
　　畫家以皴法為第一義皴法中以破網解索為難<lb/>
　　惟趙吳興得董巨正傳要用此皴法脱盡畫院庸<lb/>
　　史習氣叔眀是承㫖甥故猶似舅此幅置吳興畫<lb/>
　　中不復可辨也其昌<lb/>
　黄鶴山樵清渰垂釣圖并題<lb/>
君家清渰上垂釣綠隂中露濕芙蓉月香銷菡萏風移<lb/>
舟入烟渚横笛坐花叢自識忘機客無心問塞翁黄鶴<lb/>
山中人王叔眀畫并題<lb/>
<pb n="KR3h0068_WYG_051-8a"/>
　　畫法摹書法求之董巨中宋朝輸米老五代有楊<lb/>
　　風暮景烟霞窟秋山桂樹叢惜哉黄鶴者已作雪<lb/>
　　眉翁延陵山樵遂初題<lb/>
　　茅屋烟霞裏乘閒理釣絲披圖無限意書此慰相<lb/>
　　思文江鄧九淵<lb/>
　外録<lb/>
　　珊瑚網云此圖為姑蘇寒山趙氏家藏其女孫字<lb/>
　　子恵者於癸未菊月攜過禾中尚有宋人西母像<lb/>
<pb n="KR3h0068_WYG_051-8b"/>
　　冠服殊古雅元顧定之墨竹瀟洒多出塵之致趙<lb/>
　　仲穆畫美人題箋得蘇漢臣姿態而錦文絶非庸<lb/>
　　筆可到周東村武王夢卜圖疑是周官白描仇實<lb/>
　　父作鍾馗䇿蹇雖贋乃後隨鬼卒肩一大筐筐内<lb/>
　　縛諸魑魅有數小足掙筐外幻甚又子惠寫生種<lb/>
　　種是没骨設色纖艶若移香影不下其母端卿也<lb/>
　　余時得其過墻紅杏便面及絹素花石題蝴蝶花<lb/>
　　間蝴蝶舞款書扶風馬昭徳𨼆戲墨更許補右丞<lb/>
<pb n="KR3h0068_WYG_051-9a"/>
　　詩意云<lb/>
　王叔明溪山深秀圖卷<lb/>
溪山深秀　黄鶴山人王蒙<lb/>
　　秋風動巖樹歸鳥何其翩我思巖中人可以樂忘<lb/>
　　年夫君本詞客畫手故作妍吳中圖畫藪肯為時<lb/>
　　好遷上巖雲積雪下巖水鳴絃展卷纔數尺坐對<lb/>
　　兩忘言句曲外史張雨題<lb/>
　　王叔明為文敏外孫而其畫法自立門户别具一<lb/>
<pb n="KR3h0068_WYG_051-9b"/>
　　種姿態與文敏無一筆相似其品格不下文敏宜<lb/>
　　矣髙啓<lb/>
　　黄鶴山樵精於繪事為古今獨步故此卷不越㝷<lb/>
　　丈而山川掩映溪谷縈紆杯木森茂屋宇參差儼<lb/>
　　然有千里綿延之勢而且用筆遒媚神采爛然倪<lb/>
　　雲林稱其筆力能扛鼎五百年來無此君觀此豈<lb/>
　　不益信臨川危素<lb/>
　叔眀樂琴書所圖<lb/>
<pb n="KR3h0068_WYG_051-10a"/>
　　清河張公有秩蚤以眀經登第為天子耳目官退<lb/>
　　食之餘不忘琴書之適故顏其燕息處曰樂琴書<lb/>
　　所而叔眀為圖之洪武念三年十月望益齋王彦<lb/>
　　文跋<lb/>
　黄鶴山人溪山髙隠圖并題<lb/>
我於白雲中未嘗忘青山城府吾奇觀知往不知還往<lb/>
者不可勸來者又誰闗卧看飛鳥還山青雲自閒至正<lb/>
十八年三月廿七日吳興王叔明為仲賢畫<lb/>
<pb n="KR3h0068_WYG_051-10b"/>
　叔眀谿山高逸圖<lb/>
<hi>款書</hi>黄鶴山人王蒙叔銘畫<lb/>
　外録<lb/>
　　書畫舫云吳能逺示予黄鶴谿山高逸圖係晚年<lb/>
　　筆款楷行楚楚畫更悠然<lb/>
　王叔明花溪漁隠圖并題<hi>紙本</hi>
禦兒西畔霅溪頭兩岸桃花綠水流東老共酣千日酒<lb/>
西施同泛五湖舟少年豪俠知誰在白髮烟波得自由<lb/>
<pb n="KR3h0068_WYG_051-11a"/>
萬古榮華如一夢笑將青眼對沙鷗黄鶴山中樵者王<lb/>
蒙為玉泉尊舅畫并賦詩于上<lb/>
　　終日垂竿古渡頭時人誰識舊風流暫依此處種<lb/>
　　桃者還憶當年載藥舟對景使人懐角綺入山容<lb/>
　　我問巢由得魚沽酒共妻飲一醉忘機笑狎鷗邥<lb/>
　　良次韻<lb/>
　外録<lb/>
　　珊瑚網云此圖有二其在吾里項氏者筆氣髙縱<lb/>
<pb n="KR3h0068_WYG_051-11b"/>
　　意態蒼逺有邥良和詩較勝新安王氏所藏而余<lb/>
　　有文五峰臨幅自題云漫蹟為漁已息機青山綠<lb/>
　　水日相依一年好景惟春晝栁絮桃花燕子飛<lb/>
　黄鶴樵者長林話古圖并題<lb/>
長林話古圖<hi>分隷自書畫首</hi>
鐵篴道人從山隂來余值之有餘清齋云其處丘壑幽<lb/>
䆳喬木秀鬱僧磬雲埋邨炊霧雜古趾猶存典刑髙人<lb/>
多於寄傲聽罷神悦老鐵復約余秋深偕遊焉作此以<lb/>
<pb n="KR3h0068_WYG_051-12a"/>
訂未來因緣至正八年春二月四日黄鶴樵者王子蒙<lb/>
　　草樹離離落照間清言輸與兩翁閒就中消受無<lb/>
　　人㑹滿耳清泉滿眼山文璧題<lb/>
　王叔明龜山蕭寺圖并題<hi>紙本單條</hi>
獨立風前認去鴻阮生何用哭途窮空江水急寒潮上<lb/>
大野風來落日紅木葉亂飛蕭帝寺雲情偏䕶楚王宫<lb/>
酬恩千里懐孤劍行李闗河慘淡中<lb/>
邉城鼓角怨清秋起坐遥生闗塞愁露氣下垂羣樹白<lb/>
<pb n="KR3h0068_WYG_051-12b"/>
星光亂㸃大江流百年南北人空老萬井升沉世若浮<lb/>
不為五湖歸興急要登嵩華看神州　黄鶴山樵王蒙<lb/>
叔眀詩畫<lb/>
　外録<lb/>
　　珊瑚網云叔明又有蕭寺風雨圖卷為華谿叟沈<lb/>
　　良跋俞焯題于都城寓舎雲間張逺識<lb/>
　黄鶴樵者魯男子閉户圖卷<hi>著色人物</hi>
　　雨傾風吼黑漫漫半死花枝失檻欄肉顫不禁珠<lb/>
<pb n="KR3h0068_WYG_051-13a"/>
　　淚迸全無惻隠不相看<lb/>
　　嫂溺手援尚可為坐懐不亂是吾師顏家叔子亦<lb/>
　　魯產難媍相依執燭慈　銕笛道人題<lb/>
　王叔明南邨草堂圖<hi>紙本淺著色</hi>
　　南邨賦并序<hi>賦内小字自注</hi>
　　南邨九成陶先生别稱也先生世家天台幼岐嶷<lb/>
　　十嵗父兄口授以伏生書即成誦二十有志于科<lb/>
　　名執筆論當世事主者忌之即拂衣去將返乎天<lb/>
<pb n="KR3h0068_WYG_051-13b"/>
　　台守先壟適寇砦於鄉歸弗克遂宿留乎雲間因<lb/>
　　籍焉樹㙯往來不離乎九峰之南人皆以南邨先<lb/>
　　生稱之年已七十餘矣著書累十萬言不自知其<lb/>
　　勤也立身之潔終始弗渝真天下節義之士哉陳<lb/>
　　留張樞同乎先生之出處合乎先生之心志年相<lb/>
　　若也又相知為最深故特為之賦以道先生之髙<lb/>
　　情云<lb/>
　　予將行乎行何居<hi>音基</hi>乎思取友於遐陬慨名節之<lb/>
<pb n="KR3h0068_WYG_051-14a"/>
　　不立兮將何徵乎儒流飾時妝以競好兮曽弗赧<lb/>
　　夫前修索瓊茅以筳篿兮藐四海之焉求靈氛盱<lb/>
　　衡以告予兮道無法而不週爾何瞀瞀於所從兮<lb/>
　　務因之以逺遊諒前聖之可徵兮斯焉豈無君子<lb/>
　　推古道以諮詢兮固殷周之多士山嵗寒以落木<lb/>
　　兮鬱蒼蒼乎松栢鳳飛舞而綷䌨兮粲雲章之五<lb/>
　　色爾何遺乎美好兮棄荆璞而弗識望隠處之嵯<lb/>
　　峨兮泣平睪之廣衍紛衆樹之蓊薆兮羃文華以<lb/>
<pb n="KR3h0068_WYG_051-14b"/>
　　芳絢彼美人之修嫮兮眷行藏于婉娩被慶雲以<lb/>
　　為衣兮濯甘泉以自潔覽甕牖於朝光兮聽天鷄<lb/>
　　之啁唽表諤諤以無磷緇兮矧規旋而矩折挽芳<lb/>
　　馨以彌章兮函荾荴<hi>上音雖下音敷</hi>以俟風也矯中立曽<lb/>
　　弗倚兮又何疑乎屢空也亂曰南有村兮雲間烟<lb/>
　　九㸃兮倚似青山星東璧兮曄煜江西流兮潺湲<lb/>
　　草生兮書帶風轉蕙兮汎崇蘭披汗竹兮霜斑斑<lb/>
　　菊晚節兮桂花丹鳶飛兮魚躍波動盪兮天寒雲<lb/>
<pb n="KR3h0068_WYG_051-15a"/>
　　間非夫人吾誰與兮又何妨遺逸乎商顔<lb/>
　　桑柘村深泗水南居民耕織力田蠶草堂燈火書<lb/>
　　聲起錦里杯盤野興酣抱負久知經濟用棲遲惟<lb/>
　　恐利名淹扁舟來往鷗波裏時與髙人共盍簪泰<lb/>
　　窩道人吳興錢雲<lb/>
　　南村老人清且癯閉户十年工著書諸生解問揚<lb/>
　　雄字使者空求顏闔居推忩山在夕陽野掃逕栁<lb/>
　　垂春水渠卜鄰若得遂吾願日日抱琴無日虚吳<lb/>
<pb n="KR3h0068_WYG_051-15b"/>
　　郡張洙<lb/>
　　南邨草堂記<lb/>
　　南邨草堂者陶君九成先生隠居之所也先生性<lb/>
　　沖澹不樂仕進厭囂塵湫隘遂徙家南邨焉邨之<lb/>
　　俗悉事農桑溝洫經正禾麻横從鷄犬聲相聞桑<lb/>
　　梓之隂蔽野當古蹊曲水喬木童童若車盖而秀<lb/>
　　鬱者又不可以名狀也俗尚淳龎詭行異服者屛<lb/>
　　不與處而田叟野老知古今非法言不道率子弟<lb/>
<pb n="KR3h0068_WYG_051-16a"/>
　　之趨事赴功者弗後期暇則相與飲勞歲時伏臘<lb/>
　　有加焉以故先生樂其里俗之美願為終老也鉉<lb/>
　　齒少且賤承交於先生者有年矣不自意終嵗竟<lb/>
　　生浮湛而所謂南邨草堂者嘗一接于夢寐間也<lb/>
　　衰老荒落焉能以文為哉竊惟爾祖陶處士為晉<lb/>
　　一代偉人方其居南邨也必曰聞多素心人迺往<lb/>
　　居其宅當時交際者豈無名公鉅卿而髙堂數仭<lb/>
　　丹楹藻棁者何欲而不得而獨圜堵蕭然介然不<lb/>
<pb n="KR3h0068_WYG_051-16b"/>
　　與世狎其懽悰暢洽乃見於田舎數人由其素心<lb/>
　　暴白以此而感彼不以一毫有累于其中千載之<lb/>
　　下聞風而企慕况在其子孫心同氣應者乎詩曰<lb/>
　　惟其有之是以似之是為記沈鉉譔<lb/>
　　晨旭兮熹微宿露兮凄其君子履兹兮惕焉孝思<lb/>
　　追先徳于久逺兮敬厥祀而弗遺　春露祠<lb/>
　　江沙兮如雪野竹兮森列眷言故友兮綢繆話别<lb/>
　　啓柴扉以循步兮見衣上之明月　月色柴門<lb/>
<pb n="KR3h0068_WYG_051-17a"/>
　　厥居兮髙明秋爽兮氣清簡編舒卷兮對此韓檠<lb/>
　　羌伊吾之不絶兮惟聖賢之是程　秋聲館<lb/>
　　西疇兮春及東作兮靡忒戴星而耕兮冐雨而息<lb/>
　　彼冕紱之雖貴兮寧易予之襏襫　襏襫所　吳<lb/>
　　郡顧禄謹中譔<lb/>
　　南村記<lb/>
　　横泖去吳淞不五十里自泖而支於東南者曰泗<lb/>
　　又東而水勢益險峻曰蒲潮汐往來折入于海西<lb/>
<pb n="KR3h0068_WYG_051-17b"/>
　　睇九山若鳳翥馳犇雲卧中伏烟雨霽蒼翠落几<lb/>
　　案並横泖而聚者為村民俗尚古吾友陶九成先<lb/>
　　生築草堂以居焉先生讀書養素得其趣則曳杖<lb/>
　　於松蹊菊圃之間疲則箕踞于平坡磐石之上或<lb/>
　　登髙眺逺則九山之秀與目謀泗水之清與心謀<lb/>
　　林木之蔚茂者與神謀也號曰南村盖有得夫晉<lb/>
　　庾亮登南樓于清秋之際陶處士見南山于采菊<lb/>
　　之時矣記未獲來徵余言余曰亮本晉清談之流<lb/>
<pb n="KR3h0068_WYG_051-18a"/>
　　闇于識而短于才駐師武昌未聞有所規畧至末<lb/>
　　路之窮乃乘月南樓與浩輩坐談以為興復不淺<lb/>
　　竟無補于中州之多故吁亦疎矣若處士則悠然<lb/>
　　南山其澹泊深逺之情憂思感慨之狀付之忘言<lb/>
　　視亮之談詠光景豈不霄壤哉今先生所居之村<lb/>
　　平林逺岫拱立離嚮闢其門則知宇宙之恢廓敞<lb/>
　　其軒則知雲烟之聚㪚鑿其牖則烏兔之飛走者<lb/>
　　在乎目之一瞩也此南村之所以為南盖本于南<lb/>
<pb n="KR3h0068_WYG_051-18b"/>
　　山悠然之趣而南樓之賞不足以喻夫南山之勝<lb/>
　　南山之勝即先生南村之勝信可知也他日予舟<lb/>
　　南歸當攜琴訪先生于南村坐南村以鼓南風之<lb/>
　　操斯又一時佳興云洪武甲子冬十月十日東吳<lb/>
　　全節譔并書<lb/>
　　草堂結構溪南村南極夜照如朝暾南村老人應<lb/>
　　星象北山徒著移山文鈎簾看雲自怡悦銀蟾飛<lb/>
　　上青山缺烏皮曉坐凌秋空金碧九朶開芙蓉東<lb/>
<pb n="KR3h0068_WYG_051-19a"/>
　　村撾鼓迎春社西村育蠶盛桑柘甘霖既敷停桔<lb/>
　　槔禾黍秋深接農舎老人此時心炯然滄霞潄玉<lb/>
　　希神仙長生豈無石間髓洗耳更有山中泉爬羅<lb/>
　　剔抉藏奇古草堂又作圖書府析分穗書精鳥書<lb/>
　　陳倉親鑒宣王鼔浣花溪頭花自春浣花老翁徒<lb/>
　　苦辛亂離奔走皮肉皴何如栗里羲皇人羲皇人<lb/>
　　豈求仕八十餘日縛塵市一朝解印賦歸來木落<lb/>
　　南村避徵使南村五老居赤城赤城繞屋烟霞明<lb/>
<pb n="KR3h0068_WYG_051-19b"/>
　　壯年東遊不歸去袖挾寶劍雙龍精厥祖移家金<lb/>
　　積上山中避人呼宰相雪斑老鹿駕輕車路入桃<lb/>
　　花隔封壤子孫蔓延多隠居眼方獨授丹臺書草<lb/>
　　堂昨夜燒丹竈丹光一道飛虹蜺嗟我塵寰苦煩<lb/>
　　擾仰視南村若三島欲攜鐵杖叩髙堂引訪安期<lb/>
　　索𤓰棗陳留張璧識<lb/>
　外録<lb/>
　　書畫舫云叔明南村草堂圖一軸為陶九成作紙<lb/>
<pb n="KR3h0068_WYG_051-20a"/>
　　本淺絳色脱盡畫家蹊徑純以逸趣發之品在林<lb/>
　　泉清賞之上今在項氏<lb/>
　王叔明蘿薜山居圖并識卷<hi>小卷紙本</hi>
綠蘿蔓蒼壁花香散春雲松房孤定回袈裟留夕曛山<lb/>
髙蘿月白獨立霜滿巾迴風振曽巔崖雪洒餘芬昔在<lb/>
淨名室雨花不霑身心空諸觀寂漏盡本無因孰與幽<lb/>
境㑹賞竟去纖塵心期後來者矯首空嶙峋　余在龍<lb/>
河濟𤣥津持此卷求余畫蘿壁圖并賦此詩老全室一<lb/>
<pb n="KR3h0068_WYG_051-20b"/>
見頷之而微笑是夜余閉户熟睡夜深扣户甚急起觀<lb/>
之乃全室也口誦前詩數迴相與唫笑至五鼓方去及<lb/>
旦遂題於卷首香光居士王蒙叔明識<lb/>
　　石壁挂青蘿禪房在其下松枝裁作扉茅覆不用<lb/>
　　瓦若人百念忘襟懐自瀟洒行看塢雲生坐聽巖<lb/>
　　泉瀉怡然朝復曛在境無取舎於中亦不存何有<lb/>
　　空與假一從入山來見山不見野寒拾千載人誰<lb/>
　　是同流者壬戌秋全室叟宗泐識<lb/>
<pb n="KR3h0068_WYG_051-21a"/>
　　開士棲禪蘿壁下茒舎纔堪庇風雨堦前只尺生<lb/>
　　白雲檐底㝷常卧馴虎一念情忘萬境融印心不<lb/>
　　用楞伽句饑有松華渇有泉屋破自牽蘿薜補媿<lb/>
　　我移居山不深又著袈裟聨鷺序聖恩念老賜還<lb/>
　　山濯足靈源訪支許㑹稽具庵如玘<lb/>
　　青山多綠蘿綿綿掛石壁秀色無春冬佳氣連朝<lb/>
　　夕中有坐禪房巖扉窅而寂日出芝草香烟消琪<lb/>
　　樹碧心空境亦忘居安身自適不學解空人天花<lb/>
<pb n="KR3h0068_WYG_051-21b"/>
　　繞其席洪武十七年四月一日南屏山人同菴彝<lb/>
　　簡記<lb/>
　　縣崖薜茘接雲長政愛幽居在上方凉月紛紛秋<lb/>
　　弄景晴隂冉冉畫生香故依青壁置蘭若差勝翠<lb/>
　　微開竹房况是千巖揺落後盤空秀色更蒼蒼中<lb/>
　　吳𢎞道<lb/>
　　蘿壁非常玩髙僧獨愛之蒼松同夀色老石借春<lb/>
　　姿引蔓斜連屋垂花直下池茶筵賓客散坐到月<lb/>
<pb n="KR3h0068_WYG_051-22a"/>
　　來時錢塘沙門徳祥<lb/>
　　青蘿壁下一僧房長日惟燒一炷香風在竹欄人<lb/>
　　在定鳥啣紅柿落柴牀　余侍先師於南屏時見<lb/>
　　題此卷意不盡復述一絶迨今四十八年矣西宗<lb/>
　　意藏更出示故書于後前中峰守彝書<lb/>
　　蘿壁山房記<lb/>
　　山房以蘿壁名者乃昔濟上人禪息之所也上人<lb/>
　　字𤣥津性純粹清雅以解吟工書鳴于禪林當時<lb/>
<pb n="KR3h0068_WYG_051-22b"/>
　　名公多重之者王君叔明為繪山房圖題詩識之<lb/>
　　全室存翁具菴同菴止菴諸老師皆聲詩咏美𤣥<lb/>
　　津既殁餘五十年詩卷今為西宗意藏主所有予<lb/>
　　來南屏一日西宗出卷示予且曰意生也晚志慕<lb/>
　　古人當宗門全盛時諸老宿以道學相傾意以是<lb/>
　　時不得身侍巾舄于其間為歉巖居谷處草座麻<lb/>
　　衣世慮澹如獨慕古之心時往來於懐也忽交與<lb/>
　　有好事者以蘿壁山房詩卷見遺展玩欣然如親<lb/>
<pb n="KR3h0068_WYG_051-23a"/>
　　接對古老顔色因自喜以所居山房就名蘿壁其<lb/>
　　圖與詩如予素有而復歸於予者也夫道目擊耳<lb/>
　　聞無乎不在顧力行何如耳豈不聞靈雲師之於<lb/>
　　桃花孚上座之於畫角聞擊竹聲見弄師子皆足<lb/>
　　以發明向上一著子慕古人志在古道盍以靈雲<lb/>
　　輩自任豈求於彼而不察乎此必俟得古道於古<lb/>
　　人耶子其朂諸若乃山房名實今昔不二諸老師<lb/>
　　所賦詩見之矣是為記宣徳五年秋九月初吉淨<lb/>
<pb n="KR3h0068_WYG_051-23b"/>
　　慈住山天台沙門釋正需書<lb/>
　　蒼珉逗纖根翠蔓鬱盤結葉宻珠瓔懸枝斷釵股<lb/>
　　折悠悠罏篆銷寂寂啼鳥歇味禪坐深更虬髯弄<lb/>
　　明月前普福住山大振<lb/>
　叔明靈石草堂圖<hi>紙本水墨挂幅</hi>
　　草堂之靈鍾山下靈石山中有草堂堂前森列皆<lb/>
　　石友具服再拜庸何妨晴嵐入簾凝研席暖芸吹<lb/>
　　香撲書帙客來無物款清談旋束荆薪煮靈石夢<lb/>
<pb n="KR3h0068_WYG_051-24a"/>
　　菴<lb/>
　　坐深殘醉醒簾捲草堂開擁座千峯出横空一鶴<lb/>
　　來晚風松落子時雨石生苔却憶山中客披圖日<lb/>
　　幾迴彭城劉鉉<lb/>
　　山中靈石碧嵯峨髙士茅堂住澗阿幾樹松隂當<lb/>
　　户宻四時嵐氣入簾多依依猿鶴常相近寂寂親<lb/>
　　朋逺不過遥望西巖皋落處臨風時詠考槃謌吳<lb/>
　　人錢紳<lb/>
<pb n="KR3h0068_WYG_051-24b"/>
　黄鶴山人芝蘭室圖并記<lb/>
寶石泉壑　王蒙畫<hi>篆書</hi>
　　苾蒭香草也西土以名僧言其芳薌逺被薰襲羣<lb/>
　　草氣變形隨亦由僧之化俗使其改惡從善也楚<lb/>
　　騷以蕙荃比君子蕭艾喻小人舉世皆愛蕙荃而<lb/>
　　惡蕭艾古今人情之所同固無間於遐邇也薰蕕<lb/>
　　不可以錯糅言君子小人不可以同處也靈均辭<lb/>
　　微而㫖逺至如采三秀於山間紉秋蘭以為佩言<lb/>
<pb n="KR3h0068_WYG_051-25a"/>
　　善人君子終身親近不可逺也古諺有之與善人<lb/>
　　交如入芝蘭之室久而與之俱化夫芝瑞草也一<lb/>
　　莖五色三秀九岐菌生嵩華丹屋之上食之者千<lb/>
　　嵗不老蘭香草也綠葉紫莖丹葩玉菡越山楚澤<lb/>
　　幽芳襲人此二物草中之瑞而香者也集而為室<lb/>
　　壇壁楣橑無非芝蘭雖以菉葹之滋蔓荼蕕之苦<lb/>
　　臭淹漬既久安得不漸其瑞而染其香哉今以剛<lb/>
　　愎之資柔佞之質得與聖賢久處服其衣冠聽其<lb/>
<pb n="KR3h0068_WYG_051-25b"/>
　　言辭周旋禮樂左右規矩惡得不與之均化哉逺<lb/>
　　而西土近而中國聖賢之教人每取喻於草木盖<lb/>
　　此之易曉而樂於從善也錢唐有大苾蒭曰古林<lb/>
　　昌公幼祝髮於寶石山律戒精嚴智慧明了金函<lb/>
　　祕典日誦萬言於是分淨慈之半席主法㑹之坐<lb/>
　　元暮年築室於城之東偏繪塑大覺金身圓通素<lb/>
　　像歌唄讚誦不舎晝夜乃闢西清離立奇石移植<lb/>
　　紫藟樹列蘭蓀倚檻則清心濯目馮軒則衣芳佩<lb/>
<pb n="KR3h0068_WYG_051-26a"/>
　　馨光淪日月香動徹飈古林於時宴坐室中招諸<lb/>
　　徒立廡下語其法嗣善福曰樹以芝蘭所以集善<lb/>
　　友也芝蘭名室所以成就於己也從香起觀因義<lb/>
　　了心推一義而窮萬義窮萬法而歸一法理事既<lb/>
　　除法塵俱淨此覺皇之教也汝能因芝蘭之香瑞<lb/>
　　纚類㝷源當為優鉢羅芬陀利乃天人愛見之奇<lb/>
　　華無盡根剛陀羅樹為救世清凉之妙藥茍能如<lb/>
　　是返觀從起實因芝蘭之室有以啓之也弟子再<lb/>
<pb n="KR3h0068_WYG_051-26b"/>
　　拜曰唯余聞而嘆曰是苾蒭者可謂善教人者矣<lb/>
　　因香草之澌流也而知芝蘭可以化質復馴致乎<lb/>
　　悦世救人及其至也則此心之芳香不假外物無<lb/>
　　復形穢將普薰一切世界矣奚止事一室哉王蒙<lb/>
　　於是乎記俞和書<lb/>
　　不著維摩獅子床芝蘭為友產清香商巖采到蓮<lb/>
　　莖瑞楚畹𫝊來奕葉光春雨苾蒭還並秀曉風薝<lb/>
　　蔔每同芳也知臭味通𤣥化物我㝠觀與世忘豫<lb/>
<pb n="KR3h0068_WYG_051-27a"/>
　　章蒲菴來復<lb/>
　　築室古城曲樹此蘭與芝異芳間奇石宛有山林<lb/>
　　姿芝蘭日長茂離披滿前墀綠葉泫朝露五色含<lb/>
　　晴暉道人方燕坐境寂神不馳色香了無取眼鼻<lb/>
　　忽若遺嗟予老京洛無地結茅茨浩歌望江水白<lb/>
　　雲有餘思臨川危素<lb/>
　　不以芝療饑豈用蘭為佩芝秀蘭自馨植此一室<lb/>
　　内道人結習盡與物了無礙白晝敞禪扉羣峯逺<lb/>
<pb n="KR3h0068_WYG_051-27b"/>
　　相對南屏山人彝簡<lb/>
　　草中惟有芝蘭好不數宜男指佞賢近喜亦從蕭<lb/>
　　寺種誰云獨許謝庭専㝷常道氣留君子窈窕風<lb/>
　　姿媚佛天何用㫋檀林下住只將瀟洒度年年始<lb/>
　　豐徐一䕫<lb/>
　　芝蘭百本遶階墀曄曄璚英間玉㽔楚畹光風揺<lb/>
　　綠葉漢庭春雨長銅池香飄衣袂堪紉佩味入齋<lb/>
　　厨足療饑謝氏芳華歸寶石封胡羯末宛同時白<lb/>
<pb n="KR3h0068_WYG_051-28a"/>
　　雲峯如蘭<lb/>
　　禪扃閟幽寂石室生清芬奇葩雜芳樹藹然祗園<lb/>
　　春如何尋丈間迥與人寰分聲聞已知妄色相元<lb/>
　　非真元以甘露枝淨洒濁世塵餘芳倘可即相從<lb/>
　　問正因錢唐白笵<lb/>
　　紫芝采為食幽蘭紉作佩聊復助熏脩庶㡬堪傲<lb/>
　　世一室靜生香諸塵自融㑹蒲團禪燕餘經卷了<lb/>
　　空外㗳然吾我忘誰云有三際𤣥兆宇文公諒<lb/>
<pb n="KR3h0068_WYG_051-28b"/>
　　禪居結蓮社地僻無人聲瑶草穿堦綠幽蘭入夢<lb/>
　　清吟詩憐楚澤分坐憶南屏色映千華偈香同九<lb/>
　　畹英何當風月下相對説無生金華宋璲<lb/>
　黄鶴樵者泉石閒齋圖并題<hi>挂幅</hi>
沖懐淡如水萬境猶虚空忽聞還山詔喜入衰顏紅山<lb/>
中何所有手種石上松茅屋閴無人恒有雲氣封清鐙<lb/>
照佛龕罏烟裊松風砯崖噴飛泉赴壑如撞鐘羣響自<lb/>
起滅聞心本無窮塵銷諸念寂夢覺非有蹤九旬談一<lb/>
<pb n="KR3h0068_WYG_051-29a"/>
妙政爾開肓聾孰持去來影觀作真實同去隨流水逺<lb/>
歸與雲相從無心任𤣥化泊然齊始終秋風動江漢波<lb/>
浪皆朝宗雲帆掛海月渺渺五湖東黄鶴山中樵者王<lb/>
蒙畫并題<lb/>
　　天竺日章法師得㫖還山王侯叔明作泉石閒齋<lb/>
　　圖予乃題詩并為贈行<lb/>
　　奉詔還故山江船復東下獨颿如蜚鴻秋日照平<lb/>
　　野王侯贈新圖山水儼幽雅石厓天際髙茒屋長<lb/>
<pb n="KR3h0068_WYG_051-29b"/>
　　松下清香散佛龕妙觀了空假白雲席上生碧溜<lb/>
　　階前瀉神清境自閒所適無取舍佳趣政在兹健<lb/>
　　筆老能寫乃知遺世情獨有還山者安得添我身<lb/>
　　閒齋共瀟洒洪武乙夘秋龍河宗泐書<hi>隷古書</hi>
　　三年京國住奉詔得還山猿鶴驚猶識雲松故自<lb/>
　　閒銅瓶瓜蜕綠筍坐豹遺斑莫爇龍香鉢留將在<lb/>
　　世間東皋妙聲書<lb/>
　王叔明坦齋圖并題<hi>圖下有慎獨清賞四字嘉禾汪氏鑒藏</hi>
<pb n="KR3h0068_WYG_051-30a"/>
老來自覺筆頭迂寫畫如同寫隷書老鶴一聲山館靜<lb/>
道人正是午餐餘　坦齋老師出宋羅文紙命作泉石<lb/>
老年自覺不同作此應命不記月黄鶴山人書于坦齋<lb/>
仙館<lb/>
　叔明阜齋圖卷<hi>與太平清話所載異</hi>
　　此圖彷彿竹裏館茅茨翛然傍川水倚床張冊白<lb/>
　　日長復有松桐置髹几沈周<lb/>
　外録<lb/>
<pb n="KR3h0068_WYG_051-30b"/>
　　書畫舫云瑯琊王氏舊藏叔明阜齋圖卷計兩幅<lb/>
　　布景一正一背皴法簡澹落筆尤古沈啓南題以<lb/>
　　長歌元美翁故物也今在陳仲醇家<lb/>
　叔明聽雨樓圖并題卷<hi>紙本圖卷</hi>
　　聽雨樓<hi>篆書卷首</hi>玉雪坡<lb/>
至正廿五年四月廿七日黃鶴山人王叔明於盧生聽<lb/>
雨樓中畫生名恒字士恒時東海雲林生同在此樓<lb/>
　　雨中市井迷烟霧樓底雨聲無著處不知雨到耳<lb/>
<pb n="KR3h0068_WYG_051-31a"/>
　　根來還是耳根隨雨去好將此語問風幡聞見何<lb/>
　　時得暫間鐘動雞鳴雨還作依然布被擁春寒樵<lb/>
　　人張雨為盧山甫題至正八年二月十一日<lb/>
　　河濶樓低雨如洗祇疑身宿孤篷底清晨倚檻看<lb/>
　　新晴依舊山光青滿几聽雨憐君隠市中我憂徭<lb/>
　　役苦為農田間那得風波險朝朝愁雨又愁風荆<lb/>
　　蠻民倪瓚<lb/>
　　虚牖濛濛含宿霧瀑流磵響來何處江湖近向枕<lb/>
<pb n="KR3h0068_WYG_051-31b"/>
　　邊鳴林風又送簷前去挾水隨雲自往還根塵不<lb/>
　　染性安閒多情一種嬌兒女淚滴天明翠被寒<lb/>
　　至正廿五年嵗在乙巳盧士恒攜至綠綺軒見示<lb/>
　　輒走筆次韻貞居外史諸詩以寄意云陶篷寄亭<lb/>
　　中人暨諸名勝當不黙然也後十又八年四月九<lb/>
　　日瓚記<lb/>
　　擬張外史倪隱君聽雨樓詩韻<lb/>
　　湘簾蹙浪縈香霧幽人髙卧雲深處月明叢桂小<lb/>
<pb n="KR3h0068_WYG_051-32a"/>
　　山空疎烟白鳥滄江去浮沈里社樂蕭閒大隠何<lb/>
　　妨市井間抛却喧啾清洗耳草樓六月雨聲寒<lb/>
　　易五六韻語前後乃協<lb/>
　　塵生兩耳何由洗喜聽雨聲茅屋底灑然心地自<lb/>
　　清凉靜對爐薫時隠几乾坤納納懸壺中書田霑<lb/>
　　潤稱書農也勝江湖風浪惡客舟飄泊怨秋風<lb/>
　　西磵老樵蘓大年<hi>隷古書</hi>
　　倪隠君索和張外史聽雨樓詩走筆二首答之<lb/>
<pb n="KR3h0068_WYG_051-32b"/>
　　海氣雜嵐霧聽雨宜髙處風雨無時無倐來復倐<lb/>
　　去摇摇心懸旛胡為不自閒老人曽聽雨無被不<lb/>
　　知寒<lb/>
　　頭面都不洗聽雨重屋底兩耳任喧聒坐隠烏皮<lb/>
　　几筆耕墨畦中自適如老農二仙隔今古神交在<lb/>
　　閬風　堅白老人書於素行精舍<lb/>
　　一榻春聲雨滿樓杏梢微濕五更頭東風更綠江<lb/>
　　南岸賣劍家家盡買牛<lb/>
<pb n="KR3h0068_WYG_051-33a"/>
　　荷氣香飄竹外樓雨聲滴碎采菱舟南風一夜生<lb/>
　　新漲魚鳥還知此樂不<lb/>
　　積雨生凉轉蓐收碧梧初霣滿城秋鄰家不識予<lb/>
　　心樂也愛書聲在小樓<lb/>
　　天地嚴凝萬壑冰不堪寒雨灑孤燈一樓清氣尤<lb/>
　　宜雪紙帳生春睡未能　曲江錢惟善<lb/>
　　城市不著耳江湖留此心樓髙人更靜惟有夜懐<lb/>
　　深醉翁<lb/>
<pb n="KR3h0068_WYG_051-33b"/>
　　春雲靄江郭鳩鳴朝夢餘樓中雨颯至煩抱澹云<lb/>
　　除歴歴樹聲亂蕭蕭忩影虚如何門外客泥潦復<lb/>
　　行車渤海髙啟題<lb/>
　　山忩聽春雨冷氣襲病膚鋪牀閉齋閣衣被薰香<lb/>
　　爐風鐙苦屢挑夜茗亦再呼煩囂悉屏逐妙理在<lb/>
　　跏趺憶子草樓底兹情還有無齊郡張紳<lb/>
　　承平時貞居張道師與雲林倪徵君並以翰墨風<lb/>
　　致齊名吳中二人者亦雅相引重先君子與貞居<lb/>
<pb n="KR3h0068_WYG_051-34a"/>
　　㳺最蚤余時以童子侍坐隅尚能記其丰采今先<lb/>
　　君久已棄諸孤貞居亦化去天下多故而余始得<lb/>
　　從雲林君游至正乙巳季夏之九日余謁君於盧<lb/>
　　士恒氏之聽雨樓獲觀近製詩若畫沖襟雅論令<lb/>
　　人塵慮灑然既而士恒出此卷徵題二君之作具<lb/>
　　在因賦存殁口號附於卷末以寓感慨之思云<lb/>
　　華陽洞裏烟霞閟靈石山中草樹荒惟有小樓曽<lb/>
　　宿處年年春雨滿滄浪<lb/>
<pb n="KR3h0068_WYG_051-34b"/>
　　黄冠野服神逾王畫筆詩篇老更奇白首故人無<lb/>
　　在者小忩殘燭雨來時　㝷陽張附鳳<lb/>
　　江雨飛來夜氣澄小樓髙處冷於冰聲留蕉葉頻<lb/>
　　敧枕影亂簷花獨對燈逺客異鄉生白髮故人今<lb/>
　　夕擁青綾致君堯舜慙無術思入湖天睡未能淮<lb/>
　　南馬玉麟<lb/>
　　草樓聽夜雨春鐙隔重簾瓶中新茗煑奩裏舊香<lb/>
　　添風珮潛歸浦雲璈亂綴簷乍驚來湛湛更覺去<lb/>
<pb n="KR3h0068_WYG_051-35a"/>
　　纖纖頗被風相妬還疑雪與兼喜隨漁艇泊愁怕<lb/>
　　客忩淹頭白盧徵士髙情苦未厭雲門山人張紳<lb/>
　　重題<lb/>
　　山風滿樓來雨脚耳底蕭蕭生逺情還丹化鶴度<lb/>
　　句曲破屋無人住洛城酒停深夜蒼鐙在簾近餘<lb/>
　　寒濕葉鳴板上漆書空爪迹繞簷依舊落春聲<lb/>
　　觀外史所題山甫盧隠君聽雨樓詩詞翰瀟洒令<lb/>
　　人有超然之想噫故物也士恒其慎藏之四月七<lb/>
<pb n="KR3h0068_WYG_051-35b"/>
　　日王謙寫於客居<lb/>
　　更深樓外何蕭瑟半帶滄江逺樹風疑是千林霜<lb/>
　　葉下坐殘一穗燭光紅斯人雅致今安在此夕幽<lb/>
　　懐孰與同老我題詩成感嘅雨聲有盡思無窮<lb/>
　　吳郡盧君山甫舊有聽雨樓山甫殁殆二十年而<lb/>
　　斯樓尚存余抵吳惜不得見其人今其子士恒攜<lb/>
　　張外史所題詩來示余余覽之不勝感慨遂為賦<lb/>
　　此至正廿又五年四月一日檇李鮑恂書<lb/>
<pb n="KR3h0068_WYG_051-36a"/>
　　奉題聽雨樓<lb/>
　　飛樓何凝隂雨氣正含霧瀟洒集羣霤淅瀝散髙<lb/>
　　樹聲懸長風外坐想當瀑布習喧久漸息靜聽乃<lb/>
　　真趣隂晴造化意年芳暗中度白髪如散絲凴君<lb/>
　　寫幽素開封鄭元<lb/>
　　雲林夜澄寂有雨彌更佳漠漠著樹穏霏霏度簷<lb/>
　　斜入靜意所便爭喧競浮誇弛張任橐籥細大無<lb/>
　　根芽妙運出𤣥造至理忘紛拏變化本因妄聲聞<lb/>
<pb n="KR3h0068_WYG_051-36b"/>
　　耳生瑕不如且置之攝心靜無譁危坐不須寐呼<lb/>
　　童剪鐙花卧龍山民王宥<lb/>
　　勝國之季兵變之餘前輩翰墨存者無幾間或獲<lb/>
　　一見如遇蜼彝兕敦不由不使人忻艶也聽雨樓<lb/>
　　詩句曲外史及一時名流所作詞翰兼美亦希世<lb/>
　　之寶也吳中盧士恒父蔵於篋中一日出示於余<lb/>
　　余展卷觀之卷中作者多余故友兹覩其詞翰儼<lb/>
　　若覿彼風度而不忍釋手也士恒宜珍藏於家慎<lb/>
<pb n="KR3h0068_WYG_051-37a"/>
　　勿輕示於人焉洪武二年春二月初二日吳僧道<lb/>
　　衍書<lb/>
　　層檐集飛霤深砌走鳴瀑餘聲殷天籟清風入林<lb/>
　　屋風波任喧洶燕坐瞑雙目寘身得蕭爽洗耳絶<lb/>
　　塵俗香穟鬱水沈簾花映湘竹篝燈動春酌剪韭<lb/>
　　留夜宿與客對牀眠清談未云足金陵嚴瑄<lb/>
　　幽人愛樓居燕坐風雨夕髙簷瀉飛湍空除墮殘<lb/>
　　滴傾耳疑枕流屏喧時岸幘江聲晚蕭蕭樹葉寒<lb/>
<pb n="KR3h0068_WYG_051-37b"/>
　　<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>境絶迹更佳趣澹情自適霽曉愜凭欄春深<lb/>
　　杏花色浚儀趙淑<lb/>
　　一年過京口帆飛疾如走半江疎雨隔篷聽瀉下<lb/>
　　驪珠三百斗一年過漢陽雪山翻怒瀧黄鶴磯頭<lb/>
　　泊船住醉聽秋雨眠西江一年過東海急雨亂洒<lb/>
　　船忩外洞庭帝子鳴鈞天蓬萊仙人鏘玉佩今年<lb/>
　　過長洲故人邀宿聽雨樓玉山顛倒恍然醉一笑<lb/>
　　使我消離愁公本拏雲夫我亦聽雨客明朝大晴<lb/>
<pb n="KR3h0068_WYG_051-38a"/>
　　當奮飛萬里天風振鵬翼淞上釣鼇生書于百花<lb/>
　　洲上<lb/>
　　少年聽雨歌樓上銀燭昏羅帳壯年聽雨客舟中<lb/>
　　天濶雲低斷鴈呌西風　而今聽雨僧廬下鬢已<lb/>
　　星星也悲歡離合總無情一任空階㸃滴到天明<lb/>
　　　右竹山先生所賦之詞今偶獲觀此卷因舉是<lb/>
　　詞成甫俾書於卷末夫聽雨一也而詞中所云不<lb/>
　　同如此盖同者耳也不同者心也心之所發情也<lb/>
<pb n="KR3h0068_WYG_051-38b"/>
　　情之遇於景接於物其感有不同耳成甫中年人<lb/>
　　有樓聽雨吾意其與在僧廬之下者同其情成甫<lb/>
　　乃曰吾聽雨吾知在吾之樓而已遂書竹山姓蔣<lb/>
　　名捷字勝慾義興人卷中諸先輩之先輩詞之腔<lb/>
　　虞美人也韓奕<lb/>
　　聽雨樓諸賢記<lb/>
　　張雨字伯雨號句曲外史武林人學道三茅峰而<lb/>
　　才名滿天下若虞文靖公黄文獻公咸推重焉先<lb/>
<pb n="KR3h0068_WYG_051-39a"/>
　　生妙於書人得片紙以為寶至今好事之家多蓄<lb/>
　　之客至則相與為玩先生詩法黄太史清新高邁<lb/>
　　不流於衆雖元氏翰林諸公皆以為不逮也<lb/>
　　倪瓚字元鎮號雲林生無錫人家最饒而先生脱<lb/>
　　畧紈綺一事於翰墨作為詩章妙絶一世人欲不<lb/>
　　服自不能不服也虞文靖公張外史伯雨深相契<lb/>
　　焉然先生性癖傲物多忤於時元末棄家泛舟五<lb/>
　　湖三<graphic n="KR0873" url="https://raw.githubusercontent.com/kanripo/KR-Gaiji/master/images/KR0873.png" mimeType="image/png"/>間興至則捉筆寫烟林小景或竹枝偶流<lb/>
<pb n="KR3h0068_WYG_051-39b"/>
　　於市好事者爭貿之雖千金不靳也<lb/>
　　王蒙字叔明吳興人號黃鶴山人趙松雪之外孫<lb/>
　　也素好畫得外氏法然不求妍於時惟假筆意以<lb/>
　　寓其天機之妙為文章不尚矩度頃刻數千言可<lb/>
　　就君子咸以豪士目之<lb/>
　　蘇大年字昌齡楊州人元之翰林編脩天下亂寓<lb/>
　　姑蘓為文章有氣不喜衰颯江海襟懐亦人中之<lb/>
　　豪也<lb/>
<pb n="KR3h0068_WYG_051-40a"/>
　　饒介之號醉翁江西人元末寓姑蘇以跌宕自任<lb/>
　　工於書君子評之者謂渠不減懐素至今人家多<lb/>
　　有之<lb/>
　　周伯温號玉雪坡饒州人為人慎重為元氏左丞<lb/>
　　天下亂流寓胥臺而無所就然妙於古篆得趙文<lb/>
　　敏公遺意字頗肥而玉潤可愛士君子至今寶之<lb/>
　　錢惟善字思復松江人元末進士精於詩得杜子<lb/>
　　美法不茍作作必臻其妙<lb/>
<pb n="KR3h0068_WYG_051-40b"/>
　　張紳字仲紳濟南人慷慨激烈不瑣瑣於世事作<lb/>
　　為詩文雖不經意而自成一家能議論終日亹亹<lb/>
　　不能休盖北方豪傑之士為本朝浙江布政<lb/>
　　馬玉麟髙郵人為元長洲縣尹有政聲括蒼鄭明<lb/>
　　徳先生有碑卒於偽吳<lb/>
　　鮑恂字仲孚嘉禾人元氏乙亥科易經進士為本<lb/>
　　朝文淵閣學士為人慎重不可狎而學行名天下<lb/>
　　有學易舉隅行於世後以事累卒於外<lb/>
<pb n="KR3h0068_WYG_051-41a"/>
　　趙淑字本初紹興人元氏乙亥科書經進士龍馬<lb/>
　　賦為時所重稱然性耿介不易與人交交必久為<lb/>
　　本朝太學博士而殁<lb/>
　　張羽字來儀一名附鳳與髙啟行輩也治易攻於<lb/>
　　文文學歐陽子縝宻宛轉可愛雖前輩皆自謂不<lb/>
　　及也本潯陽人避亂寓湖州為本朝太常博士而<lb/>
　　終<lb/>
　　道衍字斯道姓姚氏姑蘇人𢎞才茂思為時所稱<lb/>
<pb n="KR3h0068_WYG_051-41b"/>
　　與張來儀髙季迪輩皆以文字相頡頏而澡神浴<lb/>
　　徳則非諸君所能及故天下皆以參寥子潛目之<lb/>
　　皇上龍興以贊佐功封少師賜名廣孝盖又以元<lb/>
　　之劉秉忠並稱云<lb/>
　　髙啟字季迪姑胥人身長七尺而妙於詩得唐人<lb/>
　　體裁語精意圓句穏情暢前輩有所不及為本朝<lb/>
　　編修歸家以事卒<lb/>
　　王謙字鳴吉姑胥人以春秋學為府學教授<lb/>
<pb n="KR3h0068_WYG_051-42a"/>
　　王宥字敬助與髙啟㳺能文<lb/>
　　陶振吳江人有詩才然性不羈人或易之<lb/>
　　韓奕字公望吳之良醫也好與名僧逰所云蔣竹<lb/>
　　山則義興蔣氏也以詞章名世其清新雅麗雖周<lb/>
　　美成張玉田不能過焉<lb/>
　　右聽雨樓詩卷其間所載皆一世名士誠可寶也<lb/>
　　然余觀卷中人品有三其至髙者聞而知之其次<lb/>
　　者事而知之其又次者交而知之若伯雨張公元<lb/>
<pb n="KR3h0068_WYG_051-42b"/>
　　鎮倪公其殆最髙聞而知之者歟自叔明先生以<lb/>
　　下余髫年曽事之自來儀以下余少年曽交之總<lb/>
　　若干人皆能以文章名世者也然自衍公外多乾<lb/>
　　没無聞至如伯雨元鎮二先生若精金美玉不可<lb/>
　　泯滅况其負超邁之才遺世獨立髙潔無累周覽<lb/>
　　六合盡大觀而無遺乎余幼在鄉里時嘗聞吳城<lb/>
　　盧士恒家存此卷欲一見不可得見者無不愛惜<lb/>
　　今吾友沈誠甫得之良可賀也誠甫寄至京索題<lb/>
<pb n="KR3h0068_WYG_051-43a"/>
　　始得焚香展卷清風凛然毛骨頓爽予復何言姑<lb/>
　　述卷中作者諸先輩出處大畧以為諸賢之記誠<lb/>
　　甫姓沈名睿號存耕有才識善吟與士大夫游予<lb/>
　　之布衣交觀斯卷者當仰其清風素範益厲其徳<lb/>
　　哉勿以吾言為謬永樂五年嵗丁亥二月初吉翰<lb/>
　　林侍讀學士奉訓大夫錫山後學王達識<lb/>
　　右聽雨樓詩畫一卷元季及國初諸名公為吾蘇<lb/>
　　盧山甫父子之所作也永樂間流落錫山沈誠甫<lb/>
<pb n="KR3h0068_WYG_051-43b"/>
　　氏誠甫嘗求王内翰達善記卷中諸公出處之大<lb/>
　　畧藏之以為至寶中念淳熬擣珍非遇易牙不足<lb/>
　　以知其味之美雲門韶濩非遇師曠不足以知其<lb/>
　　音之妙使後或非其人不視為篋中之故紙而覆<lb/>
　　諸醬瓿者鮮矣聞吾相城沈翁孟淵博雅好古其<lb/>
　　子若孫多賢而才必能鑒賞乎此可以寶藏于永<lb/>
　　乆不逺百里特以奉翁翁一見之喜迺以厚禮答<lb/>
　　之既而即瀕溪小樓扁以聽雨置卷坐右暇日輒<lb/>
<pb n="KR3h0068_WYG_051-44a"/>
　　游玩諷詠恍若接諸公之光儀而聆其謦欬也一<lb/>
　　時名人勝士登斯樓披斯卷未嘗不心醉神怡斯<lb/>
　　樓之名遂擅勝於東南是雖翁之髙致所就然亦<lb/>
　　豈不以斯卷之所在乎或曰諸公無恙日翁多親<lb/>
　　炙之者惜乎此卷不為翁作而為盧氏故物也余<lb/>
　　謂不然夏后氏之璜封父之繁弱豈為魯國而制<lb/>
　　耶魯之先公所得分器子孫世守之以為至寶斯<lb/>
　　卷也其璜也其繁弱也翁之子孫寶而守之又奚<lb/>
<pb n="KR3h0068_WYG_051-44b"/>
　　知其為盧氏物耶翁之孫啟南出以示余僭贅於<lb/>
　　左方云成化庚子清明日長洲陳頎識<lb/>
　王叔明舫閣圖并題<hi>汪氏鑒藏</hi>
逺山晴翠潑空來浮閣虚牕面面開檢理殘經無一事<lb/>
㷊香啜茗話天台黄鶴山中人王蒙為九成髙士作<lb/>
　　溪流清急石盤紆虚閣深藏閬苑如神矣香光閒<lb/>
　　灑墨一林松色䕃幽居臨川危素<lb/>
　王叔明巖居髙士圖<lb/>
<pb n="KR3h0068_WYG_051-45a"/>
　　臨池學書王右軍澄懐觀道宗少文王侯筆力能<lb/>
　　扛鼎五百年中無此君題王叔明巖居髙士圖倪<lb/>
　　瓚<lb/>
　　琴聲相繼讀書聲坐覺乾坤氣獨清一曲髙山流<lb/>
　　水逺千編深雪小牕明音非妙指安能發學必通<lb/>
　　經可得成富貴人生俱有道韓公何論短長檠方<lb/>
　　外彝簡題<lb/>
　外録<lb/>
<pb n="KR3h0068_WYG_051-45b"/>
　　珊瑚網云後有陳留張璧長干沙門子仁靈谷沙<lb/>
　　門清源天竺沙門溥洽諸詩失録<lb/>
　叔明為陳惟寅畫巖居髙士圖<lb/>
巖居髙士　黄鶴山人王蒙為雅宜山中陳惟寅畫<hi>書圖</hi>
　<hi>首</hi>
　外録<lb/>
　　書畫舫云叔明小畫一幀筆法秀雅積墨清潤㸃<lb/>
　　染之間只尺千里自非胸襟灑落心手和調斷斷<lb/>
<pb n="KR3h0068_WYG_051-46a"/>
　　不能成斯圖益知名下無虚士觀此真蹟殊覺偽<lb/>
　　者甚可笑也同時倪鄭二公各有詩題額云幼輿<lb/>
　　丘壑未忘情萬疊青山照眼明儗向畫圖深處住<lb/>
　　一簷鼂日聽松聲遂昌尚左生筆精墨妙王右軍<lb/>
　　澄懐卧遊宗少文叔明絶力能扛鼎五百年來無<lb/>
　　此君倪瓚其後叔明自題選體一首斷續不可以<lb/>
　　句惜無王集參補附此今圖尚藏陳公雲仍處第<lb/>
　　恨紙敝墨殘粗存梗概正猶隔霧看花惟想像神<lb/>
<pb n="KR3h0068_WYG_051-46b"/>
　　妙耳信乎畫法之工也<lb/>
　黄鶴山樵銕網珊瑚圖并題<hi>綠絲錦邊紙本小挂幅水墨泉石間枯木二本</hi>
　　<hi>修竹數竿墨氣妍滋對之有投竿滄海之思</hi>
銕網網得珊瑚枝寄與東吳范髙士翠鳳飛來毛羽寒<lb/>
石化青羊叱不起金鼎夜煉天地根閉門不識桃花春<lb/>
吳烟拂草瀛洲綠鳥啼花落空愁人百壺美酒恣傾倒<lb/>
銷盡春愁人不老却從鶴背看塵寰四海如杯嵩華小<lb/>
黄鶴山中樵者王叔眀畫并題<lb/>
<pb n="KR3h0068_WYG_051-47a"/>
　　天上仙人王子喬由來眼空天下士黄鶴山中卧<lb/>
　　白雲使者三徵那肯起崑崙樹老盤金根青鸞對<lb/>
　　舞瑶臺春昨朝贈我神錦段謂我九老仙都人閬<lb/>
　　苑花前因醉倒謫下人間容易老百花樓中作酒<lb/>
　　狂一聲銕篴乾坤小玉崖生范立奉和<lb/>
　　王公獨得天然趣揮毫不效丹青士澹墨銀箋掃<lb/>
　　畫圖琅玕屈鐵參差起碧苔暗水流石根深山花<lb/>
　　落黄鸝春琴書几杖白晝靜何因致我塵埃人髙<lb/>
<pb n="KR3h0068_WYG_051-47b"/>
　　平之仙非潦倒醉後狂歌不知老有約盧敖賦逺<lb/>
　　遊九㸃齊烟望中小豫章胡儼次韻<lb/>
　　叔中文兄示及叔明王公所寄詩畫命僕品題之<lb/>
　　僕隨口和韻叔中歎賞既久即命書以冠其顛云<lb/>
　　珊瑚千年生海底至寶終當遇奇士黄鶴仙人狡<lb/>
　　獪徒笑踏靈鼇輕掣起波濤洗盡泥沙根元氣尚<lb/>
　　帶龍宫春褁藏什襲贈知已長生范老非常人明<lb/>
　　忩玩之驚絶倒世間一任韶華老釣竿猶記拂長<lb/>
<pb n="KR3h0068_WYG_051-48a"/>
　　柯三㸃神山眼中小顧禄奉題<lb/>
　　王公外家襲金紫不比㝷常韋布士一時結納多<lb/>
　　譽髦早嵗聲華倐然起閒移翠竹當雲根更有古<lb/>
　　樹枝頭春自云珊瑚出鐵網投贈豈與塵中人范<lb/>
　　君相見即傾倒喜盍朋簮成二老玉壺滿泛紫流<lb/>
　　霞痛飲狂歌天地小益齋王彥文奉和前韻<lb/>
　　黄鶴山人多意氣真是髙亭老仙士揮毫髣髴如<lb/>
　　有神怪石嶙峋筆端起琅玕玉樹生雲根畫圖奪<lb/>
<pb n="KR3h0068_WYG_051-48b"/>
　　得江南春邇來遨逰東海上持贈玉崖之髙人兩<lb/>
　　翁相逢遂傾倒醉裏不知天地老持竿共結滄洲<lb/>
　　期一釣猶嫌六鰲小奉和黄鶴山樵贈范玉崖詩<lb/>
　　韻東蒙李仁<lb/>
　　黄鶴山中名畫史自昔才華冠多士淋漓醉墨寫<lb/>
　　幽篁翠旓摇摇拂雲起古樹槎牙鐵石根虬枝糾<lb/>
　　結江南春苕華空繞外家宅玉堂仙去今何人清<lb/>
　　尊却憶花前倒憂樂只應懐范老畫圖難寄相思<lb/>
<pb n="KR3h0068_WYG_051-49a"/>
　　心滄溟浩𣺌珊瑚小安湖老人王士顯武韻<lb/>
　　廷珪墨掃金花紙知是香光老居士鳳向髙岡時<lb/>
　　一鳴龍從碧海雙飛起紫苔碧蘚㸃雲根占盡湖<lb/>
　　山無限春上題詩句添藻麗逺贈高平英偉人此<lb/>
　　圖當世俱壓倒我亦倡酬繼諸老髙堂落筆風雨<lb/>
　　驚不覺氣吞雲夢小沈瑜奉和<lb/>
　　玉崖先生命和前韻謹賦詩曰山骨嶙峋浸秋水<lb/>
　　虎視眈眈如胄士青鸞三五閬風來下立瑶階不<lb/>
<pb n="KR3h0068_WYG_051-49b"/>
　　飛起坡頭有樹蟠虬根上凌霄漢中含春只疑老<lb/>
　　蛟出海底化作千嵗之神人眼觀此圖歎絶倒飛<lb/>
　　上香爐㝷五老一尊試酹湘江仙望望君山隔雲<lb/>
　　小諸生張禮<lb/>
　　僕既題詩於上興猶未已再賦一首贅於下方尚<lb/>
　　希玉崖文兄清覽云<lb/>
　　鶴山老樵列仙徒玉崖先生名世士一時傾盖兩<lb/>
　　相逢作畫賦詩髙興起欣然為寫竹數根傍有古<lb/>
<pb n="KR3h0068_WYG_051-50a"/>
　　樹回陽春蛟龍盤拏鳳鸞舞清氣自然能逼人金<lb/>
　　壺墨汁徒傾倒壓盡蘇公并米老須臾更著石嶙<lb/>
　　峋海上移來蓬股小<hi>隷書</hi>
　　黄鶴仙翁寄余詩畫兩學賢友俱有和章明忩展<lb/>
　　玩珠明玉潤照耀後先其修篁古木清趣不減在<lb/>
　　於崑閬間也喜不自已余初效顰之後復續此詩<lb/>
　　以謝諸公之佳貺云爾<lb/>
　　黄鶴仙翁有詩寄非比㝷常書畫士天入丹山鸞<lb/>
<pb n="KR3h0068_WYG_051-50b"/>
　　鳳飛雷驚陸地蛟龍起人生如寄萍無根相逢意<lb/>
　　氣皆如春東吳文學最瀟洒二王尤是風流人長<lb/>
　　仙醉來玉山倒散盡黄金數東老更期李白共湌<lb/>
　　霞誰謂壺中天地小錢唐范立<lb/>
　外録<lb/>
　　珊瑚網云圖作兩枯樹古榦嶙峋儼然積翠池所<lb/>
　　植後見宋人網魚圖愛其景色幽妍而售畫者欲<lb/>
　　余此幅遂舉以相易未幾網魚圖又歸之盛彥修<lb/>
<pb n="KR3h0068_WYG_051-51a"/>
　　矣烟雲過眼可勝三嘆<lb/>
　王叔明雙松圖并題<lb/>
一個釣船千頃月兩株松樹滿山秋如今老作江南客<lb/>
水國漁鄉處處留王蒙畫并題<lb/>
　　碧眼支郎耳更聰軒楹占斷白雲中有聲聽到無<lb/>
　　聲處錯認長松是老龍丹丘柯九思<lb/>
　黄鶴山樵聽松圖<lb/>
　　聽松圖　八十三翁馬士英書<lb/>
<pb n="KR3h0068_WYG_051-51b"/>
<hi>款書</hi>叔明為古松禪師寫<lb/>
　　年去年來年復年長松亂立南軒前綠隂遮却半<lb/>
　　天日聲氣欲驚山虎眠老僧時倚闌干聽聽之有<lb/>
　　動還無靜風擊風敲朝暮聲飄然不礙芙蓉鏡松<lb/>
　　梢掛月月放光一白倒浸莓苔蒼濤聲響於彈八<lb/>
　　琅隔忩洶洶形體忘我亦乾坤清氣者十年埋没<lb/>
　　紅塵下踏遍東阡與南陌幾欲投閒閒未得聽松<lb/>
　　軒人年已大兩耳松聲幾經夏平生愛入青松軒<lb/>
<pb n="KR3h0068_WYG_051-52a"/>
　　耳聽不厭松聲繁他日東林結蓮社再招陶令來<lb/>
　　祇園<lb/>
　　聽松禪客耳能聰著個幽軒萬木中風捲翠濤聲<lb/>
　　急處海門飛出老虬龍廣信呉元善<lb/>
　黄鶴樵叟竹石<lb/>
　　凌雲髙節鳯毛疎錯落霜根老不枯仙子已乗黄鶴<lb/>
　　去玉笙吹月向蓬壺題黄鶴樵叟竹石莊谿張輅<lb/>
　　菉竹猗猗白石齒齒紫萌紛填翠實甘美鳳兮鳳<lb/>
<pb n="KR3h0068_WYG_051-52b"/>
　　兮當來鳴而棲止方泉金彦禎<lb/>
　　風落湘江秋正波重瞳消息竟如何竹間猶有斑<lb/>
　　斑淚應是英皇恨更多五雲生<lb/>
　王叔明竹趣圖<lb/>
<hi>款書</hi>王蒙為怡雲上人寫<lb/>
　　蟄龍翻空翠濤響玉虹吐雨秋波爽天風吹出讀<lb/>
　　書聲時有幽人自來往錢唐王羽<lb/>
　　<hi>闕</hi>　書聲雜澗聲一簾山色雨初晴蕭蕭翠竹<hi>闕</hi>
<pb n="KR3h0068_WYG_051-53a"/>
　　　趣更有琴樽趣又清　竹本無趣人自得竹之<lb/>
　　趣猶淵明之得園趣耳畫者題者其亦得竹之趣<lb/>
　　乎文中藏之亦同得此趣者矣丁丑嵗十月望日<lb/>
　　浚儀張肎識<lb/>
　　我昔曽遊黄鶴山山人留我閉松闗山中風雨經<lb/>
　　十日萬壑千巖空翠間别來浪跡遊湖海嵗月茫<lb/>
　　茫不相待囘首東南頻夢飛山空鶴去人何在畫<lb/>
　　裏依稀記往年水光山色自依然㝷遊尚有山中<lb/>
<pb n="KR3h0068_WYG_051-53b"/>
　　客揮手誰招鶴上仙竹隂深鎖秋忩曙疑是山人<lb/>
　　吟嘯處人生行樂付東流萬事浮雲總何許我欲<lb/>
　　山中訪舊遊酒船横渡洞庭秋長歌黄鶴歸來曲<lb/>
　　盡洗胸中今古愁青城山人王汝玉<lb/>
　　澗底茅茨六月寒清風遶榻翠檀欒此君别有何<lb/>
　　情趣卷幔令人不厭看謝縉<lb/>
　　雲嶂參天列翠屏石泉飛雪洒巖扃竹聲琴趣清<lb/>
　　如許塵世誰能洗耳聽義陽偶桓<lb/>
<pb n="KR3h0068_WYG_051-54a"/>
　王叔明漁父圖并題<lb/>
虎鬬龍爭萬事休五湖明月一扁舟綠蓑衣上雪颼颼<lb/>
雪月光中垂釣鈎釣得鱸魚春酒熟仙娃酒酣嬌睡足<lb/>
彫胡炊飯斫鱸羹一縷青烟然楚竹蓬忩曉對洞庭山<lb/>
七十二峯青似玉<lb/>
　王黄鶴林泉讀書圖并題<lb/>
調髙世寡和材疎自無羣種玉閟奇術還丹隠𤣥文披<lb/>
裘負薪士拾金世所聞雖無箕潁節亦不慕髙勲石田<lb/>
<pb n="KR3h0068_WYG_051-54b"/>
長芝草暮春自耕耘曲肱抱耒耜長歌至日曛所樂良<lb/>
在兹没嵗復何云<lb/>
　王叔明南村真逸圖卷<lb/>
　　南村先生傳　江隂孫作次知譔<lb/>
　　先生名宗儀字九成姓陶氏其先由閩之長溪徙<lb/>
　　永嘉陶山再徙台之黄巖黄巖之族二曰赤山曰<lb/>
　　陶夏陶夏諱泰和者宋皇祐裏溪都巡檢也復徙<lb/>
　　湫水是謂先生之始祖曽大父居安太府寺簿大<lb/>
<pb n="KR3h0068_WYG_051-55a"/>
　　父應雷太學録父煜贈承事郎福建江西等處行<lb/>
　　樞宻院都事先生沖襟粹質洒然不凡少舉進士<lb/>
　　第一不中即棄去務古學無所不窺出遊浙東西<lb/>
　　師潞國張公翥永嘉李孝光京兆杜本<hi>欵闕</hi>問文章<lb/>
　　為事故其繩檢家法過人逺甚尤刻志字學工舅<lb/>
　　氏趙集賢雍篆筆家甚貧抵淞教授弟子遇人無<lb/>
　　夷險佞直一接以誠平居寡言笑至論古今人物<lb/>
　　上下數千年竟日不倦至正末浙帥台哈布哈南臺<lb/>
<pb n="KR3h0068_WYG_051-55b"/>
　　御史丑閭辟舉行人校官皆不就未幾太尉淮東<lb/>
　　張士誠開閫姑胥數郡之士畢至其部帥議以軍<lb/>
　　諮屈先生亦謝不往入職方洪武辛亥詔取天下<lb/>
　　士癸丑命守令舉人才又以病免或誚讓之曰黄<lb/>
　　金白璧重利也駟馬髙盖榮勢也天下之士孰不<lb/>
　　靡然嚮風而子矯矯若是先生嘆曰捧檄而喜所<lb/>
　　以為親禄不逮養適増悲耳况今賢良軰出草莽<lb/>
　　之臣老死太平幸莫大矣踰分之榮其敢覬乎藝<lb/>
<pb n="KR3h0068_WYG_051-56a"/>
　　圃一區果蔬薯芋度給賓祭已餘悉種菊栽接溉<lb/>
　　壅身自為之間遇勝日引觴獨酌歌所自為詩撫<lb/>
　　掌大噱人莫測也先生崎嶇亂離幾二十年䘮塟<lb/>
　　祭禮備盡其力人以孝稱由避兵家淞城之北泗<lb/>
　　水之南諸生買地結廬遂居以老晚益閉門著書<lb/>
　　世所共傳説郛一百卷輟耕録三十卷書史㑹要<lb/>
　　九卷四書備遺二卷其未脱藁者不與焉贊曰古<lb/>
　　云雖無老成人尚有典型老成邈矣得見典型者<lb/>
<pb n="KR3h0068_WYG_051-56b"/>
　　斯可矣憶余幼侍先君子採宋故實至走杭之遺<lb/>
　　老年八九十者録而傳焉言極必流涕太息曠四<lb/>
　　十餘年世無其人久矣不自意文獻之徵猶有如<lb/>
　　輟耕録者在然不百年吾恐不知是書之為寶也<lb/>
　　使知為寶則南村心術之微雖無余文有不傳耶<lb/>
　　贈南村先生序<lb/>
　　君子進退出處孰非其道者哉茍非其道則有不<lb/>
　　可得而為之者矣世之人徒見夫癖烟霞而山林<lb/>
<pb n="KR3h0068_WYG_051-57a"/>
　　也偘禽魚而江湖也遂以其薄富貴而專髙尚夫<lb/>
　　南陽卧龍一起而復漢為心若鹿門子孫遺之以<lb/>
　　安不已足乎白衣山人屢出而佐唐為任若槃谷<lb/>
　　耕漁以樂天命不已足乎易曰時行則行時止則<lb/>
　　止南村先生盖達於此者歟先生陶姓宗儀名台<lb/>
　　之黄巖巨族由避亂家淞城之北泗水之南有田<lb/>
　　數畆屋數楹種藝暇講授生徒其志愉愉也秋稼<lb/>
　　既登天曠日晶或跨青犍步穏于馬縱其所之川<lb/>
<pb n="KR3h0068_WYG_051-57b"/>
　　原上下溽雨新霽汀樹叢翠或跣白足濯于清波<lb/>
　　仰視飛鷗載笑載歌好事者每見之輒圖狀相傳<lb/>
　　莫不慕其高致先生自是益韜真養素閉户著述<lb/>
　　淹歴嵗久其成書曰四書備遺曰説郛曰輟耕録<lb/>
　　曰書史㑹要共若干卷當至正中浙帥台哈布哈辟<lb/>
　　行人南臺御史丑閭舉校官太尉張士誠開藩中<lb/>
　　吳其部將屈以軍諮皆不就洎洪武屢年來取多<lb/>
　　士詔郡邑薦賢良亦以病辭於戯先生果逃斯世<lb/>
<pb n="KR3h0068_WYG_051-58a"/>
　　者哉其進也其止也亦必以其道也先生晳質而<lb/>
　　長身風神灑然嘗師潞國張公翥永嘉李孝光京<lb/>
　　兆杜本務古學無所不覽尤工篆得舅氏趙集賢<lb/>
　　雍筆法其所以度越庸常者信所由來也逺矣江<lb/>
　　隂王掖序<lb/>
　　南村草堂記<lb/>
　　堂以草名志儉也其曰南村者何居村之南也村<lb/>
　　之南多田夫野叟之舍而獨名其堂者何曰道不<lb/>
<pb n="KR3h0068_WYG_051-58b"/>
　　同也曷為而道不同歟曰南陽之野非獨孔明之<lb/>
　　居而孔明之草廬獨稱浣花之谿非獨少陵之卜<lb/>
　　而少陵之草堂獨著也武侯子美之堂廬特表暴<lb/>
　　於後世今堂之自耀者何歟曰地以人而勝烏知<lb/>
　　其後日之不名邪然則居斯堂可樂乎曰樂其樂<lb/>
　　奈何曰非樂斯堂也不以堂而廢其樂也不以堂<lb/>
　　而廢其樂樂何居曰在埜之稼穡在几之琴書白<lb/>
　　石清泉竹月松風皆可樂也皆可樂然則逸世之<lb/>
<pb n="KR3h0068_WYG_051-59a"/>
　　徒歟曰非也將以逸其心也逸其心奈何不趨奔<lb/>
　　于塵勞不淪胥于枯落靜而翕動而闢飽而嬉爾<lb/>
　　飽而嬉者何誦其詩讀其書而不知老之至也不<lb/>
　　知老之至其亦有利乎曰居其鄉而子弟化之也<lb/>
　　子弟化之孰與行義達道者曰固不得以彼而少<lb/>
　　此也不得以彼而少此抑將樂夫天命者歟曰然<lb/>
　　然則有慕于歸田之叟歟曰未嘗出無事于歸也<lb/>
　　未嘗出無事於歸或者南村之處士歟曰庶幾焉<lb/>
<pb n="KR3h0068_WYG_051-59b"/>
　　爾處士誰歟陶姓九成字天台人也洪武癸酉春三<lb/>
　　月丙午豫章胡儼述<lb/>
　　書南村先生傳後<lb/>
　　士君子有譽于世以地稱而不名若北郭先生之<lb/>
　　於楚東郭先生之於漢西郊草堂先生之于唐東<lb/>
　　坡西山北溪先生之於宋不特一時所慕到於今<lb/>
　　稱之夫郊郭溪山衆地也先生尊稱也郊郭之廣<lb/>
　　非一廛溪山之勝非一人而數君子者獨得専美<lb/>
<pb n="KR3h0068_WYG_051-60a"/>
　　而尊稱焉非徳業聞望著于一鄉一國者不能况<lb/>
　　天下後世稱道之乎九成陶先生辟地淞北之南<lb/>
　　村築草堂以居人稱之曰南村先生前司業大雅<lb/>
　　孫公為之傳士大夫又表章之聨為大軸多則分<lb/>
　　為别卷其有譽乎世見慕于人可知矣南村性沖<lb/>
　　澹端靜和易與物無<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>平居恂恂似不能言至廣<lb/>
　　坐正論則辭氣有餘淮東張士誠據中吳以軍諮<lb/>
　　屈先生不往閉門著書教授弟子員將終身焉大<lb/>
<pb n="KR3h0068_WYG_051-60b"/>
　　明一海内選用儒雅召至公車以例免歸家甚貧<lb/>
　　力田藝圃以自給時乘小舟往來山水間雖老耄<lb/>
　　童豎識與不識皆知尊慕之一則曰南村先生二<lb/>
　　則曰南村先生此豈與古人異邪雖然北郭不受<lb/>
　　楚聘過為髙潔東郭履行雪中流于滑稽一國之<lb/>
　　士也姑舍是西郊忠義感憤以詩名東坡西山北<lb/>
　　溪以文章道學鳴天下之士也尚友古人當益其<lb/>
　　徳業俾後世稱慕如西郊東坡西山北溪數君子<lb/>
<pb n="KR3h0068_WYG_051-61a"/>
　　斯可矣南村以為然乎曰然遂書之九山歸樵金<lb/>
　　聲<lb/>
　　右元髙士王蒙叔明南村真逸圖一卷萬厯戊午<lb/>
　　春日觀于長洲吳氏原博太史故物也<hi>卷中原博太史三印</hi>
　　<hi>具存</hi>後有孫王胡金四公傳記序跋並出名手乃是<lb/>
　　投贈天台陶九成者九成名宗儀勝國老宿博雅<lb/>
　　有文嘗著輟耕録卅卷説郛百卷行世而南村則<lb/>
　　其晚年棲息之地因以自號云維時叔明與九成<lb/>
<pb n="KR3h0068_WYG_051-61b"/>
　　為中表兄弟素善畫得外家趙文敏公遺法而縱<lb/>
　　逸過之然不求妍於時惟筆意以寓其天機之趣<lb/>
　　故倪瓚元鎮有詩題其畫云筆精墨妙王右軍澄<lb/>
　　懐卧游宗少文叔明絶力能扛鼎五百年來無此<lb/>
　　君持論如此斯其畫品從可知矣叔明每過九成<lb/>
　　隠居動輙流連日月遇興酣落筆以寫所為南村<lb/>
　　者穠郁深至又能一掃丹青故習有非松峯聽雨<lb/>
　　樓琴鶴軒諸卷所可彷彿焉真絶詣也憶在髫稚<lb/>
<pb n="KR3h0068_WYG_051-62a"/>
　　此卷屢經賞閲尚有南村真逸篆署引於卷端亦<lb/>
　　為叔明手書不知何時失去豈前人䕶衛不謹敝<lb/>
　　帚視之而使至寶永失其傳歟良足慨已嗚呼九<lb/>
　　原如可作也自當喚起叔明走筆續此一段奇趣<lb/>
　　爰述贊曰猗南村比璵璠在丘園叔明子<hi>叶</hi>曁四<lb/>
　　老贈國寶三百年墨尚鮮永流傳清河張丑記<hi>記中</hi>
　　<hi>小字自註</hi>
　　次温飛卿更漏子韻題王叔明南村真逸圖卷<lb/>
<pb n="KR3h0068_WYG_051-62b"/>
　　鳥驚心花濺淚偏助王陶愁思罹霧露訴凋殘鳴<lb/>
　　琴朱夏寒　山根水松上雨畫出良工獨苦堂習<lb/>
　　聽谷傳聲丹青照眼明張丑書于米菴之西序<lb/>
　外録<lb/>
　　書畫舫云品畫以元人為最而元人中尤以子昻<lb/>
　　子久叔明為得其神如彥敬仲珪元鎮輩今世餅<lb/>
　　金懸購然余詳觀熟玩有獨詣無全能也第子昻<lb/>
　　子久之蹟流傳絶少所見指不多屈叔明約見廿<lb/>
<pb n="KR3h0068_WYG_051-63a"/>
　　餘本雖稱種種動人求其落筆精微布景超妙設<lb/>
　　色古雅烘鎖活潑殆未有過吳氏南村真逸卷者<lb/>
　　也每一展閲恍疑身在畫圖中與王陶二公相揖<lb/>
　　讓聽琴聨句䕃長林坐奇石忘却人間名利韁鎖<lb/>
　　翩翩自得不啻元章之遇咸熈矣<lb/>
　王叔明憶秦娥詞意圖卷<lb/>
余觀邵氏聞見録宋南渡後汴京故老呼妓于廢圃中<lb/>
飲歌太白秦樓月一闋坐中皆悲感莫能仰視良由此<lb/>
<pb n="KR3h0068_WYG_051-63b"/>
詞乃北方懐古故遺老易垂泣也余亦嘗填憶秦娥一<lb/>
闋以道南方懐古之意花如雪東風夜掃蘇隄月蘇隄<lb/>
月香銷南國幾迥圓缺錢塘江上潮聲歇江邉楊栁誰<lb/>
攀折誰攀折西陵渡口古今離别自太白創此曲之後<lb/>
繼踵者甚衆不過花間月下男女悲歡之情就中能道<lb/>
者惟有花溪側秦樓夜訪金釵客金釵客江梅風韻海<lb/>
棠顔色尊前醉倒君休惜去後空相憶空相憶山長水<lb/>
逺幾時來得自完顏蒞中土其歌曲皆淫哇喋躞之音<lb/>
<pb n="KR3h0068_WYG_051-64a"/>
能歌憶秦娥者甚少有能歌者求余畫故為畫此詞之<lb/>
意王蒙<lb/>
　外録<lb/>
　　書畫舫云此卷近獲展玩樂甚奈其人索價太髙<lb/>
　　割愛完璧反増一番煩惱矣書畫成魔所當懺悔<lb/>
　　者也<lb/>
　王叔明琴鶴軒圖卷<lb/>
　　琴鶴<hi>篆書引首</hi>　中書舍人四明楊尹銘篆<lb/>
<pb n="KR3h0068_WYG_051-64b"/>
琴鶴軒圖　叔明為以良畫<lb/>
　　琴鶴軒記<lb/>
　　音樂之至古者莫如琴羽族之至清者莫如鶴之<lb/>
　　二物者形質不相似也動植不相侔也而其聲音<lb/>
　　之感嘗流通乎上下者何哉是故虞廷搏拊而鳥<lb/>
　　獸率舞瓠巴鼓瑟而游魚出聽伯牙鼔琴而六馬<lb/>
　　仰秣此琴所以為聖人之雅樂鶴所以為神仙之<lb/>
　　騏驥信乎聲音感通之妙有如是焉予嘗假館于<lb/>
<pb n="KR3h0068_WYG_051-65a"/>
　　錢塘城東之湯鎮彼有學者錢以良人品清修好<lb/>
　　讀書能臨晉人帖又善鼓琴其父仲仁氏扁其軒<lb/>
　　曰琴鶴嘗令其子求文為記予嘗諾之而老懶不<lb/>
　　能即應其請一旦與以良同客城府時初秋餘暑<lb/>
　　未退復同舟還館所行未數里雷雨大作稍焉風<lb/>
　　止雨休隂雲解散明月在天清風襲人灑然有秋<lb/>
　　意舟至岸下以良邀予入室張燈啜茶取琴彈之<lb/>
　　初操宫羽曲鍧然若奔湍之落髙岡也再操商角<lb/>
<pb n="KR3h0068_WYG_051-65b"/>
　　調飄然若栁絮之御微風也餘響未終有戛然長<lb/>
　　鳴若自海南而來者嘹嘹然若奏鈞天于帝所焉<lb/>
　　鏘鏘焉若舞霓裳于桂宫焉吾琴彈于下鶴聲應<lb/>
　　于上將翺將翔將止將起若雄倡而雌從也母呼<lb/>
　　而子應也盤旋乎吾屋之上久之而不去時夜將<lb/>
　　二鼓燭亦將滅鶴聲漸逺吾琴亦歇以良請作歌<lb/>
　　返之歌曰大音寥寥兮聽者其誰新聲哇淫兮我<lb/>
　　心傷悲琴兮琴兮微斯人吾誰與歸再歌曰有鶴<lb/>
<pb n="KR3h0068_WYG_051-66a"/>
　　兮髙飛聲泠泠兮來海湄感琴聲而來下嗟吾人<lb/>
　　兮曽不如一羽之微歌畢以良乃下榻西齋扶予<lb/>
　　入偃息予乃陶然一覺不知東方明矣以良給筆<lb/>
　　札請書之為琴鶴軒記時洪武十五年嵗在壬戌<lb/>
　　秋七月下澣吳興華溪沈夢麟𤣥昭甫識<lb/>
　　仙鶴久不見披圖成慨慷清音發指端霜翮驚翺<lb/>
　　翔古松不改色嵗寒寧蒼蒼　丁夘年十一月廿<lb/>
　　二日承以良髙士出黄鶴老人手蹟因閲而有感<lb/>
<pb n="KR3h0068_WYG_051-66b"/>
　　賦之北禪舊住山福震<lb/>
　　錢塘城東之安溪曰錢以良氏好讀書博古大夫<lb/>
　　士喜與之游命其軒曰琴鶴累徵鄙詩予嘉其志<lb/>
　　之不凡為賦唐律一首若求文章吾不能也吳興<lb/>
　　沈夢麟橋梓隂隂綠滿林每緣琴鶴叙朋簪五音<lb/>
　　誰和南風曲一羽猶懐萬里心栁絮雲浮春澹澹<lb/>
　　仙衣露濕夜沈沈西忩剪燭相期久一洗哇淫為<lb/>
　　子吟<lb/>
<pb n="KR3h0068_WYG_051-67a"/>
　　琴鶴軒亭事事幽塵氛逺隔松隂稠髙風邁古豈<lb/>
　　易及清氣逼人殊未休綠綺梅花三弄月玉田芝<lb/>
　　草九皋秋焚香供客更煮茗汎此野航溪上頭野<lb/>
　　齋道人董存<lb/>
　　一軒松障靜琴鶴最相宜月下攜將處風前㺯撫<lb/>
　　時清彈發宫徵妙舞按歌辭好是神仙宅幽深世<lb/>
　　絶奇上虞沙門永隆<lb/>
　　秋宵月色朗照在軒宇中階前宛如晝長松颯颯<lb/>
<pb n="KR3h0068_WYG_051-67b"/>
　　生清風風清月朗有餘興焚香斂衽盤雙脛對月<lb/>
　　長歌撫雅琴琴聲美善來仙禽霜翮翩翩倐然舞<lb/>
　　七絃鏗鏘時再鼔宫音相宣徵音度商音嘹亮羽<lb/>
　　音苦林深竊聽者妖精辟易逺遁潛其形抽絃促<lb/>
　　準變古調太始音希真要眇香銷月落興亦闌松<lb/>
　　梢露濕鶴羽寒戛戛長鳴欲髙舉雄雌相應還相<lb/>
　　與物情感應自何如瓠巴鼔瑟聞游魚古來物理<lb/>
　　有如此琴鶴依然意豈殊山隂陸溥源<lb/>
<pb n="KR3h0068_WYG_051-68a"/>
　　披襟敞南軒少選檐楹月白鶴海上來毛衣妬蘭<lb/>
　　雪抽琴命善手願寫中懐結三疊寄徽音澄虛自<lb/>
　　怡悦費良弼<lb/>
　　幽居琴鶴以怡情童子何知預我清羽翼如傳兩<lb/>
　　階舞徽絃為和九皋鳴山林在昔多迂士畫史何<lb/>
　　人有重名好託丹青留後日莫忘清獻舊家聲廬<lb/>
　　陵張光弼<lb/>
　　三尺孤琴鶴一隻幽居絶似畫圖中朱絃度曲徽<lb/>
<pb n="KR3h0068_WYG_051-68b"/>
　　音逺雪羽承歡舞袖空長夏薰風香蕙草清秋凉<lb/>
　　月影梧桐何當挂錫蒼松上旦夕相過樂事同括<lb/>
　　蒼僧宗珂<lb/>
　　幽人賦白駒卜築超山岡髙軒月初昇抱琴坐其<lb/>
　　旁一彈舞𤣥鶴再彈相低昂性靜物亦純彼此形<lb/>
　　相忘永懐南風操浩浩情何長撫卷三嘆息此道<lb/>
　　昭遐荒吳興沙門至顯<lb/>
　　公子弄瑶軫仙禽振雪翎舞時風過席彈處月當<lb/>
<pb n="KR3h0068_WYG_051-69a"/>
　　庭叔夜傳無譜浮丘相有經髙懐似清獻千古足<lb/>
　　儀刑方泉金彥禎<lb/>
　外録<lb/>
　　書畫舫得琴鶴軒名卷志喜詩云休文字句推敲<lb/>
　　穏摩詰丹青投贈新山色江光寄深逺琴聲鶴韻<lb/>
　　總清真<lb/>
　　又更小軒曰琴鶴解嘲詩云真晉齋居已六齡軒<lb/>
　　名琴鶴足千春奪胎換骨我何有借景生情師古<lb/>
<pb n="KR3h0068_WYG_051-69b"/>
　　人<hi>沈繭菴得叔明聽雨樓卷創臨水樓居因取為名故有此結</hi>
　王叔銘𤣥武修真圖<lb/>
<hi>款書</hi>黄鶴山中王蒙畫<lb/>
　外録<lb/>
　　書畫舫云王蒙畫宗李昇品在子昻子久之間近<lb/>
　　見顧氏著色𤣥武修真一軸落筆精微林深石潤<lb/>
　　足稱用意之作與絹本天香書屋紙本仙山修道<lb/>
　　一律逺勝雲道人藏松峯圖也道人尚有水墨山<lb/>
<pb n="KR3h0068_WYG_051-70a"/>
　　水一幀雖草草勾斫而天趣滿紙題云黄鶴山中<lb/>
　　樵者王蒙為聽雪舟主者畫其篆文兩行亦瀟洒<lb/>
　　可喜<lb/>
　王子蒙黄鶴山居圖<lb/>
　外録<lb/>
　　書畫舫云王子蒙黄鶴山居圖真蹟落筆奇偉層<lb/>
　　疊無窮青城山人王璲題以長謌亦甚可喜不讓<lb/>
　　雲林小隠圖也此本今在項氏<lb/>
<pb n="KR3h0068_WYG_051-70b"/>
　叔明松谿髙逸松下温琴二圖<lb/>
　外録<lb/>
　　書畫舫云項氏藏叔明松谿髙逸松下温琴二幀<lb/>
　　紙本淺絳極佳第前幀水亭中人物雜沓後幀山<lb/>
　　頭似屬平平畫難全美如此<lb/>
　王叔明惠麓小隠圖卷<lb/>
　外録<lb/>
　　書畫舫云王叔明惠麓小隠圖卷是晚嵗筆後人<lb/>
<pb n="KR3h0068_WYG_051-71a"/>
　　中分為兩其前半圖上有叔明字款及重題詩畫<lb/>
　　法極古惜後名人題詠並一手𨽻古録附于後其<lb/>
　　名人原寫詩篇却在後半圖卷二本雖屬真筆而<lb/>
　　各有缺䧟詳觀題識盖為孟叔敬作也今前半圖<lb/>
　　卷尚藏太原王氏予曽再閲第後半圖卷不知流<lb/>
　　落何所當留心細訪以㑹其全亦勝事也<lb/>
　王叔明岱宗宻雪圖<lb/>
　外録<lb/>
<pb n="KR3h0068_WYG_051-71b"/>
　　都𤣥敬談纂云王叔明洪武初為泰安知州泰安<lb/>
　　㕔事後有樓三間正對泰山叔明畫泰山之勝張<lb/>
　　絹素于壁每興至輒一舉筆凡三年而畫成傅色<lb/>
　　都了時陳惟允為濟南經歴與叔明皆妙于畫且<lb/>
　　相契厚一日胥㑹值大雪山景愈妙叔明謂惟允<lb/>
　　曰改此畫為雪景可乎惟允曰如傅色何叔明曰<lb/>
　　我姑試之以筆塗粉色殊不活惟允沈思良久曰<lb/>
　　我得之矣為小弓夾粉筆張滿彈之粉落絹上儼<lb/>
<pb n="KR3h0068_WYG_051-72a"/>
　　如飛舞之勢皆相顧以為神奇叔明就題其上曰<lb/>
　　岱宗宻雪圖自誇以為無一俗筆後惟允固欲得<lb/>
　　之叔明因掇以贈陳氏寶此圖百年非賞鑒家不<lb/>
　　出松江張學政廷采好奇之士亦善丹青聞陳氏<lb/>
　　蓄是圖往觀之卧其下兩日不去以為斯世不復<lb/>
　　有是筆也徐武功尤愛之嘗謂客曰予昔親登泰<lb/>
　　山是以知斯圖之妙諸君未嘗登其妙處不盡知<lb/>
　　也後以三十千歸嘉興姚御史公綬未幾姚氏火<lb/>
<pb n="KR3h0068_WYG_051-72b"/>
　　作此畫亦付煨燼惜哉<lb/>
　黄鶴山樵湖山勝逰圖卷<lb/>
　外録<lb/>
　　書畫舫云王叔明湖山勝游卷按欵為後山先生<lb/>
　　作絹本髙頭淺絳色畫格與公天香書屋一類勾<lb/>
　　染整整而逸趣少減前有張弼題署後有邵亨貞<lb/>
　　張樞王掖張璧趙同魯文徵明七跋堪與髙彥敬<lb/>
　　秋山暮靄卷作配<lb/>
<pb n="KR3h0068_WYG_051-73a"/>
　王叔明焚笛圖卷<lb/>
　外録<lb/>
　　書畫舫云王叔明焚笛圖卷畫奇事又奇<lb/>
　　又云黄鶴山樵林泉清賞江山勝游黄鶴山居喬<lb/>
　　岳初秋惠麓小隠丹山瀛海石梁秋瀑南村草堂<lb/>
　　計八圖前後所見皆真蹟而筆意各有不同真大<lb/>
　　家名筆<lb/>
　　又云王蒙畫本更有叔銘題名者盖蚤嵗筆也<lb/>
<pb n="KR3h0068_WYG_051-73b"/>
　　又云輓近世談畫例推元人為第一流殊不知元<lb/>
　　人畫學無不從唐宋名賢發源者但唐宋畫本真<lb/>
　　蹟䍐有好事家多見臨本往往從而輕易之殊非<lb/>
　　尚友真賞之道也試舉一隅言之如王蒙山水其<lb/>
　　人物草樹烟雲烘鎖一一倣傚李昇止皴法為稍<lb/>
　　異耳項氏藏昇髙賢圖卷且在熟觀細閲足可印<lb/>
　　正舉世忽而不察有愧昔人祭水先河後海之義<lb/>
　　矣<lb/>
<pb n="KR3h0068_WYG_051-74a"/>
　叔明修竹逺山圖并題<hi>小挂幅紙本水墨山坳茅亭一人獨坐童子抱琴將至晴</hi>
　　<hi>峯髙竹蔚然深逺</hi>
修竹逺山<hi>篆書</hi>
昔文湖州作暮靄看横宋思陵題識卷首觀其筆力不<lb/>
在郭熈之下於樹石間寫藂竹乃自其肺腑中流出又<lb/>
不可以筆墨蹊逕觀也子文廣文出紙求畫脩竹逺山<lb/>
惜乎僕之筆力不能似郭寫竹又敢彷彿湖州也哉至<lb/>
若拙朴鄙野縱意塗抹聊可以寫一時之趣姑塞廣文<lb/>
<pb n="KR3h0068_WYG_051-74b"/>
之雅意云黄鶴山中人王蒙書<hi>書右角上</hi>
　　黄鶴山人脩竹逺山圖余以二十千購得於徐大<lb/>
　　受大受又出子錢十二取去今歸能嬰當時悔不<lb/>
　　能留能嬰與余同好楚弓楚得意始釋然太原王<lb/>
　　穉登記事<hi>書圖左綾邉</hi>
　叔明鸞影蕭蕭圖并題<hi>小挂幅紙本墨竹三竿坡間泉石逸韻蕭閒</hi>
九鳳齊鳴律吕嬌乘鸞月夜影蕭蕭無端瘦盡冰霜節<lb/>
留得皇英涙不消黄鶴山樵畫并題<hi>書圖左</hi>
<pb n="KR3h0068_WYG_051-75a"/>
　王叔明青溪書樓圖并題卷<hi>紙本髙一尺長六尺淺著色秋山衆木蕭疎盤</hi>
　　<hi>紆林中屋宇結勝板橋採芝二客一童子抱琴踵後逺岡小樹令人作世外想</hi>
九天鸐響千峰靜逺近聲傳巖谷應神颷起處泬寥澄<lb/>
羣壑松濤滿清聽日光曈曈射仙臺綺閣璚樓相映開<lb/>
洞府髙虛通閬苑烟霞縹緲接蓬萊蓬萊閬苑春如海<lb/>
琪花瑶草長年在自是山中嵗月長不信人間寒暑改<lb/>
皓首龎眉物外人巾屨逍遥不受塵手把紫芝攜玉笈<lb/>
散步長吟清澗濱其間一叟曽相識憶與摩挲看銅狄<lb/>
<pb n="KR3h0068_WYG_051-75b"/>
何當拂袖更相從寰宇山川重游歴峕辛亥孟冬望日<lb/>
黄鶴山人蒙為文璧良友寫于青溪書樓并詩<hi>倒寫圖後</hi>
　黄鶴山人湖山清曉圖卷<hi>宋錦邉綾本髙八寸長五尺餘著色湖山掩映清暉</hi>
　　<hi>樓觀參差漁舟上下倣右丞著色法非元以後人蹊徑</hi>
　　湖山清曉<hi>綾本隷書引首</hi>
湖山清曉<hi>楷書圖首</hi>
　　題王叔明湖山清曉圖<lb/>
　　湖光山色逺相連正是韶華淑景天紫燕微茫衝<lb/>
<pb n="KR3h0068_WYG_051-76a"/>
　　曉霧漁舟依約帶晴煙優游樹底㝷蘭若蕭散山<lb/>
　　前俯碧湲卻憶西湖歌舞地千家院落起秋千㑹<lb/>
　　稽吕中立<lb/>
　　武威將軍出示湖山清曉圖命以雪月字為韻賦<lb/>
　　七言詩一首勉成鄙句綴於左方<lb/>
　　武威將軍萬人傑走馬龍沙蹋冰雪看山却憶江<lb/>
　　南游愛此攀蘿弄明月畫圖入手一忻然宛似挂<lb/>
　　帆吳與越龍香浮硯彩毫新命我題詩繼三絶素<lb/>
<pb n="KR3h0068_WYG_051-76b"/>
　　綾織就蜀花紋山色波光互凝結朶朶芙蓉鏡裏<lb/>
　　開層層翡翠如屏列髙閣簷交棲鶴巢小舟網簇<lb/>
　　潛魚穴冰柱為亭納晚風虹梁作橋連斷碣犬牙<lb/>
　　石亂草根抽鴨頭水綠蒲芽茁行人不去弄晴暉<lb/>
　　野客頻留䕃清樾海東炯炯金鴉飛昏霧殘烟掃<lb/>
　　俱滅卧近風林耳聞籟行覩江霞眼生纈飛泉定<lb/>
　　與銀河通勝景寧非𤣥圃裂蒼苔不印謝公履白<lb/>
　　雲永謝周王轍我昔東游天姥峯峯頭落葉清猿<lb/>
<pb n="KR3h0068_WYG_051-77a"/>
　　咽歸來杖䇿六橋西鳳舞龍飛青嵽嵲而今迢遞<lb/>
　　蹟俱陳翫此清幽心已折何處滄浪好濯纓更憶<lb/>
　　東風採薇蕨將軍勲業在凌烟環珮追趨地清切<lb/>
　　三生合在水晶宫五雲日近蓬萊闕更上天山早<lb/>
　　挂弓此圖未足深怡悦鄭䖍空嘆髩如絲慚汗留<lb/>
　　題詞鄙拙吳郡鄒奕<lb/>
　　梅雪公命以畔半字為韻題湖山清曉圖<lb/>
　　青山屏列水涯畔白雲練繞山腰半分明曉色澄<lb/>
<pb n="KR3h0068_WYG_051-77b"/>
　　素秋顛倒湖光接銀漢江霞滅盡海暾生巴雪銷<lb/>
　　多沔氷泮岌嶪巔崖髙莫梯囘合源泉淨堪盥天<lb/>
　　逺匡廬秋杳㝠雨足沅湘春瀚漫濃於藍汁可染<lb/>
　　衣赭若童顛未加冠盤谷繚通百折深緱嶺危撑<lb/>
　　半空斷磵橋䕃合踏新凉渚閣香凝坐平旦短屐<lb/>
　　扶藜野興濃輕舠聚網波紋散南灣農鄰猶閉關<lb/>
　　西崦人家未炊㸑僧寺樓臺松滿林漁屋軒忩栁<lb/>
　　遮岸陶令秫田誰為耕邵侯瓜地親將灌種桃莫<lb/>
<pb n="KR3h0068_WYG_051-78a"/>
　　問武陵津採芝偶得商於伴書封鴈帛感蘇卿鱠<lb/>
　　斫鱸絲羨張翰濯纓欲待滄浪清挽衣空歌白石<lb/>
　　爛樹樹巖花嵐霧重葉葉汀蒲水風亂蛺蝶暖依<lb/>
　　芳草飛鷓鴣晴入叢篁喚荇藻翻容避釣魚杉柟<lb/>
　　不借㝷巢鸛壁帙芸枯粉螙生岫幌藤穿蒼鼠竄<lb/>
　　翠墮梧桐借剪圭羃結絲蘿愛垂幔米家尚存書<lb/>
　　畫船吳綾不減錦繡段人來西北淹壯遊地擁東<lb/>
　　南隔奇觀標靈顯秀環故居汎影浮暉在吟案誰<lb/>
<pb n="KR3h0068_WYG_051-78b"/>
　　能高深故不兢我為登臨每無憚當時對景真彷<lb/>
　　彿遶次圍䦨舊凝翫丹青物色眼停瞬鐵石心腸<lb/>
　　顏為汗蹤跡頓忘今昔非記憶方驚嵗年換半生<lb/>
　　自笑不歸去兩足其如有羈絆泉石膏肓百慮増<lb/>
　　塵土心胸一朝澣湖山如此慰相思天地茫然寄<lb/>
　　長嘆洪武三十年丁丑嵗春三月清明節日吳興<lb/>
　　莫士安書於甘泉校書之室<lb/>
　　誰損吳綾寫蕭瑟細看無乃王摩詰即非摩詰或<lb/>
<pb n="KR3h0068_WYG_051-79a"/>
　　思訓敢謂黄鶴樵人筆黄鶴夜半不肯眠欲換凡<lb/>
　　翼求真筌吸將三斛碧沆瀣吐作八尺青嬋娟空<lb/>
　　青濛碧猶未已似有天雞喚山起零露枝枝瓔絡<lb/>
　　珠初陽處處葡萄綺問余展卷胡留連欲言不言<lb/>
　　心惘然市朝少選車馬急方信此中殊有天　叔<lb/>
　　明承文敏公宅相故於丹青獨妙冠一時余所見<lb/>
　　多矣其向背出没皴㸃分理小不無䖍禮之恨獨<lb/>
　　此卷最為超絶曉色初動湖翠山紫直撲人眼睫<lb/>
<pb n="KR3h0068_WYG_051-79b"/>
　　間其樹皆作白蓮社中法尤見古雅非近峰數拳<lb/>
　　斷以為摩詰否則公麟矣歎賞之不足故歌之而<lb/>
　　仍題其後丁丑七夕吳郡王世貞書<lb/>
　　每讀謝康樂昏旦變氣候山水含清暉及栁栁州<lb/>
　　日出霧露餘青松如膏沐語便如此身在佳山水<lb/>
　　間當林居川觀時取二語髙詠之覺山氣林容益<lb/>
　　増秀色及展此卷咫尺生綃幻出林壑曉露若滴<lb/>
　　翠色可餐令人恍不知其為詩歌為丹青為真境<lb/>
<pb n="KR3h0068_WYG_051-80a"/>
　　乃知清寧造化終不隔人文敏畫染擅絶藝黄鶴<lb/>
　　老亦遂有外家風弇州公不乏謝栁兩家語而余<lb/>
　　材兒為弇州公孫甥故房仲叔文舉以見贈勉之<lb/>
　　毋獨賞黄鶴老酷似文敏也時萬厯壬辰中秋廿<lb/>
　　日道時甫嚴澍識<lb/>
　　叔明以甥吳興乃得其似舅之意而巨然筆墨青<lb/>
　　以藍彰觀此圖墨法秀潤㸃染工力絶非思議所<lb/>
　　及盖余所見巨僧不多而幾欲以此超而上之我<lb/>
<pb n="KR3h0068_WYG_051-80b"/>
　　鄉先輩文五峰獨精其意時謂再見叔明而實以<lb/>
　　譽文則可貌王則不可不恒似時似耳叔明何可<lb/>
　　以假人馬瑶草先生藏此卷余得敬觀妄綴數語<lb/>
　　於大賞鑒家之後時崇禎七年四月十八日中江<lb/>
　　劉若宰謹書<lb/>
　王叔明層巒疊翠圖<lb/>
層巒疊翠圖<hi>篆書</hi>大徳四年春王蒙<lb/>
　　髙山矗萬仞野木隨上天眇眇古招提更出羣木<lb/>
<pb n="KR3h0068_WYG_051-81a"/>
　　巔觚棱槩星漢牕闥雲霞鮮鐘魚有遺音下自冷<lb/>
　　風傳神仙詫拔宅方兹未茫然我但怪飛磴但與<lb/>
　　世夤緣張附鳳<lb/>
　王叔明破忩風兩圖并題卷<hi>一作元人王立中畫</hi>
　　破忩風雨<hi>卷首隷書四大字</hi>古田<lb/>
紙忩風破雨泠泠十載山中對短檠老矣江湖歸未遂<lb/>
畫間如聽讀書聲　劉君性初以破忩風雨自居諸公<lb/>
賦詩成卷因作此圖併題絶句於左時至正廿六年嵗<lb/>
<pb n="KR3h0068_WYG_051-81b"/>
在丙午暮春之初王蒙<lb/>
　　環堵篝燈夜閴寥欺人風雨更瀟瀟詩成驚落鷄<lb/>
　　忩筆夢破湏來馬鬛瓢萬里浪開看異日連床屋<lb/>
　　漏耿今宵丈夫莫袖為霖手欲沃人間九土焦雲<lb/>
　　松陸居仁<lb/>
　　楊維楨破忩風雨記<lb/>
　　李繹破忩風雨記<lb/>
　　東海濱艾納老友錢鼒叙<lb/>
<pb n="KR3h0068_WYG_051-82a"/>
　　武夷山樵者錢惟善詩<hi>右俱見立中卷不録</hi>
　　劉郎讀書如學仙朝不出户夜不眠時聞破忩風<lb/>
　　雨夜正是澂心對聖賢苕溪王子圖景象敬亭山<lb/>
　　色青連天執經念子最清苦亹亹論道心相傳鷄<lb/>
　　鳴喈喈天欲曙疏櫺蕭颯寒聲度庭前漂麥總不<lb/>
　　知屋上捲芽寧復顧人生窮達那可知玉堂金馬<lb/>
　　自有期青藜他日夜相訪却憶破忩風雨時宇文<lb/>
　　公諒<hi>此詩立中卷題名韓元璧詩亦小異</hi>
<pb n="KR3h0068_WYG_051-82b"/>
　　金盖山人錢岳詩<hi>見立中卷不録首句山色作山下年月上多時字</hi>
　　三衢徐汝霖詩<hi>見立中卷不録</hi>
　　王叔明畫卷有聽雨樓與此卷絶類但此圖更清<lb/>
　　潤有趙吳興法尤可寶也跋者十餘人皆名士銕<lb/>
　　崖語甚奇惜不傳於遺集董其昌觀於金閶官舫<lb/>
　　因題丙寅仲春望<lb/>
　黄鶴山人夏山髙隠圖<hi>白絹本長四尺四寸闊一尺八寸挂幅淡設色</hi>
夏山髙隠　至正二十五年四月十七日黄鶴山人王<lb/>
<pb n="KR3h0068_WYG_051-83a"/>
蒙為彥明徵士畫於吳門之寓舍<hi>楷書題左方</hi>
　叔明夏日山居圖<hi>紙本小挂幅長三尺八寸闊尺餘</hi>
夏日山居　戊申二月黄鶴山人王叔明為同𤣥髙士<lb/>
畫於青邨陶氏之嘉樹軒<lb/>
　　黄鶴山人標格清胸中丘壑何縱横興來捉筆一<lb/>
　　揮洒蒼崖翠石烟雲生人家住在山之麓隠映門<lb/>
　　墻蔽林木横經讀罷鼓瑶琴薰風微動忩前竹司<lb/>
　　業先生最愛山無緣長得青山看時張此圖向髙<lb/>
<pb n="KR3h0068_WYG_051-83b"/>
　　壁彷彿楊子江天寛　三山林瀚為少司成費先<lb/>
　　生題<lb/>
　王叔明湖山清曉圖<hi>紙本小挂幅長三尺六寸闊一尺四寸淡色山水松亭髙逸對</hi>
　　<hi>語逺山蕭寺磴道盤紆兩人迤邐而上丹壁隠見蒼翠欲流</hi>
湖山清曉圖　至正三年七月八日畫於白蓮精舍黄<lb/>
鶴山樵王蒙<hi>行楷書圖左角上</hi>
　<lb/>
　書畫彚考卷五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畵彚考卷四十七</head> <lb/>
    <p>
<pb n="KR3h0068_WYG_047-1a"/>
欽定四庫全書<lb/>
　書畵彚考卷四十七<lb/>
　　　　　　　　　　刑部左侍郎卞永譽撰<lb/>
　　畫十七<lb/>
元<lb/>
　錢　選<lb/>
　錢舜舉浮玉山居圖并題卷<hi>小卷長二尺水墨淺色</hi>
　　浮玉山居圖　直文華殿四明金湜篆首<lb/>
<pb n="KR3h0068_WYG_047-1b"/>
瞻彼南山岑白雲何翩翩下有幽棲人嘯歌樂徂年藂<lb/>
石映清泚嘉木澹芳妍日月無終極陵谷從變遷神襟<lb/>
軼寥廓興寄揮五絃塵彯一以絶招隐奚足言　右題<lb/>
余自畫山居圖吴興錢選舜舉<lb/>
　　吴興公早嵗得畫法于舜舉舜舉多寫人物花鳥<lb/>
　　故所圖山水當世罕傳此卷盖其自寫山居景趣<lb/>
　　既髙筆墨精妙尤為合作詩亦雅麗非近人語僕<lb/>
　　以戊子秋七月得于書肆如獲古圖史云因次韻<lb/>
<pb n="KR3h0068_WYG_047-2a"/>
　　識嵗月于后<lb/>
　　秋風動巖樹歸鳥何其翩我思巖中人何以樂忘<lb/>
　　年夫君乃詞客畫手故作妍吴興圖畵藪詎隨時<lb/>
　　好遷上巖雲積雪下巖水鳴絃展卷纔尺許坐對<lb/>
　　兩無言山澤臞者張雨題于開元静舍之浴鵠灣<lb/>
　　霅溪翁吴興碩學其於經史貫串於胸中時人莫<lb/>
　　之知也獨與敖君善講明酬酢咸詣理奥而趙文<lb/>
　　敏公嘗師之不特師其畵至於古今事物之外又<lb/>
<pb n="KR3h0068_WYG_047-2b"/>
　　深于音律之學其人品之髙如此而世間往往以<lb/>
　　畵史稱之是特其游戯而遂掩其所學今觀貞居<lb/>
　　所藏此卷并題詩其上詩與畵稱知詩者乃知其<lb/>
　　畵至正八年九月八日大癡學人黄公望稽首敬<lb/>
　　題時年八袠<lb/>
　　無官落得一身閒置我當於丘壑間便欲松根結<lb/>
　　茅屋清秋採菊看南山顧阿瑛<lb/>
　　餘不之水浮玉山仙人來往乎其間珪璋藻思發<lb/>
<pb n="KR3h0068_WYG_047-3a"/>
　　天巧粉墨絹楮留人間錢翁山居窈綿宻深潤山<lb/>
　　林閟白日翁去而今能幾年舊游一變成荒烟惟<lb/>
　　有墨蹟長不泯夜夜白虹光滿天遂昌鄭元祐<lb/>
　　舜舉偏工著色山如斯水墨畵尤難蒼茫樹石烟<lb/>
　　霞外合作營丘老筆看楚石道人題<lb/>
　　何山西上道塲山山自白雲僧自閒至人不與物<lb/>
　　俱化往往超出乎兩間洗心觀妙退藏宻閲世千<lb/>
　　年如一日翁今仙去未百年人民城郭俱飛烟嚢<lb/>
<pb n="KR3h0068_WYG_047-3b"/>
　　楮題詩留粉墨劍瘞豐城光在天倪瓚次韻遂昌<lb/>
　　翁所賦庚戌<lb/>
　　錦城方天瑞𤣥英先生後人得白雲山居圖彷彿<lb/>
　　桐廬山中隐所錢舜舉真蹟别是一種風致漫系<lb/>
　　以詩山村老人仇逺<lb/>
　　翼翼山千朶蕭蕭屋數間石崖不可渡門逕幾曾<lb/>
　　關緑樹經秋在白雲終日閒依稀鏡湖曲西到水<lb/>
　　迴環延祐四年九月書於杭城北橋<lb/>
<pb n="KR3h0068_WYG_047-4a"/>
　　題山居圖後<lb/>
　　卅年前余閲錢舜舉山居圖于璜溪沈悦梅宅生<lb/>
　　紙用筆得王右丞家法緑淺墨深細膩清潤真與<lb/>
　　唐人争衡圖為張貞居伯雨所得和詩一篇詞旨<lb/>
　　甚逺書法精妙殆非時製余初學貞居書以悦梅<lb/>
　　為吾壻張訓舅氏從其乞得之置古墨林卷中書<lb/>
　　雖存而圖則缺每有神劍異處之嘆成化癸卯二<lb/>
　　月四日悦梅之子志行以義新授承事郎載酒往<lb/>
<pb n="KR3h0068_WYG_047-4b"/>
　　賀出圖贈余兼得黄子乆鄭明德琦楚石倪元鎮<lb/>
　　仇仁近諸作展誦之餘不忍釋手篝燈滄江虹月<lb/>
　　舟中且閲且和得凡四首惟志所喜罔知形穢不<lb/>
　　可與古並也雖然古今人未必不可相及故韓退<lb/>
　　之送楊巨源嘗一言之余可無言以附尾耶神劍<lb/>
　　合并豈非係之天也余之後人尚保勿失後學姚<lb/>
　　綬記<lb/>
　　右第一跋初得之為虹月舟物也故志喜以云然<lb/>
<pb n="KR3h0068_WYG_047-5a"/>
　　為物於虹月知第幾哉余又初見之於今之日焉<lb/>
　　仲夏二日鼎<lb/>
　　追次諸作附<lb/>
　　霅溪迴羣山山勢相聨翩霅翁搆山居往來已多<lb/>
　　年得趣自寫圖林壑秀且妍起處與歌歗於此無<lb/>
　　播遷外有白板扉中有朱絲絃貞居事品藻亮為<lb/>
　　知者言　右張貞居先生韻<lb/>
　　展圖不獨可娱閒妙絶當求古作間長願眼明如<lb/>
<pb n="KR3h0068_WYG_047-5b"/>
　　此日短篷隨地看佳山　右玉山顧阿瑛韻<lb/>
　　客常笑我不買山我愛水竹村幽閒石梁平坦行<lb/>
　　可度吠犬鳴雞鄰舍間昔人養性藏身宻懶出戸<lb/>
　　庭消永日花開花落罔知年補屋牽動蒼蘿烟錢<lb/>
　　公畫圖好山樹一綠交暎如春天　右遂昌鄭明<lb/>
　　德韻<lb/>
　　山麓沿溪上山居入樹間雨香泉決決風細鳥關<lb/>
　　關僻地真堪住新圖不等閒一時諸作手價重玉<lb/>
<pb n="KR3h0068_WYG_047-6a"/>
　　連環　右山村仇近仁韻　東海倪元鎮之作乃<lb/>
　　鄭遂昌韻故不次耳綬記<lb/>
　　霅錢之竒墨非句曲玉山遂昌雲林山村諸大老<lb/>
　　不能以有聲之畫相為竒也非吾雲東逸史又安<lb/>
　　能繼諸老後塵其不為虹月舟聚竒也耶鼎題<lb/>
　　山居辭<lb/>
　　溪有山兮山有居山中之人兮樂何如朝開忩兮<lb/>
　　雲合暮開忩兮雲舒水循除兮宛轉樹繞巷兮扶<lb/>
<pb n="KR3h0068_WYG_047-6b"/>
　　疎䕃前簷兮髙柳摘南園兮佳蔬社祈年兮飲酒<lb/>
　　客乗月兮驅車田屢登兮新榖架盈插兮舊書或<lb/>
　　托友兮麋鹿或混迹兮樵漁咏衡門兮翳翳忘夏<lb/>
　　屋兮渠渠既理亂兮不知曷庸心兮毁譽山中之<lb/>
　　人兮樂有餘故吾薄世味兮早歸歟<lb/>
　　吾適所安兮維其朝暮吾知止足兮庶幾無過山<lb/>
　　居兮伊何可抱元兮養素啓戸牖兮見彼南山居<lb/>
　　之安兮意髙閒仁者樂兮在静日自落兮雲還猗<lb/>
<pb n="KR3h0068_WYG_047-7a"/>
　　中山兮有猿有鶴四時之交兮良不惡起處食息<lb/>
　　兮於斯難以告人兮吾心之樂<lb/>
　　考槃磵阿兮碩人之軸獨寤歌兮獨寤宿瞻菉竹<lb/>
　　兮淇園嘆白駒兮空谷彼寫圖兮人斯髙世之士<lb/>
　　兮係以詩百年文物兮予得之覩其物兮𣺌予思<lb/>
　　　三月十又九日逸史重題<lb/>
　　錢舜舉畫品甚髙人以花鳥見稱盖未嘗多見其<lb/>
　　山水故也觀此山居圖七分用墨三分設色筆法<lb/>
<pb n="KR3h0068_WYG_047-7b"/>
　　絶類輞川復入顧愷之之域趙松雪素所師資豈<lb/>
　　真阿私所好哉况貞居于書肆中一見此圖而賞<lb/>
　　識之復和其詩語意沖淡字畫清逸無慙是翁大<lb/>
　　癡云知詩者乃知其畫亦名言耶故予大書特書<lb/>
　　不一書而足也是日綬過石雲橋記<lb/>
　　深墨寫山石淺緑敷樹林人家足亭榭魚鳥相浮<lb/>
　　沈古渡嵐霏合平橋野色侵日月塵中客於焉肯<lb/>
　　幽尋吾乎辦此志清世早投簪佳境若真有時攜<lb/>
<pb n="KR3h0068_WYG_047-8a"/>
　　孤桐琴一寫山林樂允契千古心　古人得佳畵<lb/>
　　不限於大小幅或横卷縑楮仙佛古賢花鳥樹石<lb/>
　　龍水之類米芾畫史首載晉人顧愷之戴逵不二<lb/>
　　三幅筆彩生動為不易得比及六朝有唐附以五<lb/>
　　代如張僧繇王維者蓋不多得其人古今一揆余<lb/>
　　得舜舉山居圖佳甚何在長幅大軸耶更越數百<lb/>
　　年即舜舉之筆何可得也政猶米芾之於顧愷之<lb/>
　　王維輩是已貞居謂如得古圖史者誠哉是言越<lb/>
<pb n="KR3h0068_WYG_047-8b"/>
　　三日甲寅過鴛鴦湖書<lb/>
　　水閣新展卷山居舊寫圖樹陰紛若有嵐氣逺還無<lb/>
　　上下峰巒互東西浦溆孤藍田莊子上單袷可風乎<lb/>
　　我欲侈清霅沿流借好山塵飛隠几外趣在卜居間<lb/>
　　新水遊魚動斜陽倦鳥還輕肥五陵内能得幾時閒<lb/>
　　展卷復展卷賦詩還賦詩鳥啼山葉晝人坐野花時<lb/>
　　暫輟任公釣重𤣥墨子絲風流千古事今日𣺌予思<lb/>
　　白裏貞居者摛詞類古人書當北海妙句逼杜陵眞<lb/>
<pb n="KR3h0068_WYG_047-9a"/>
　　握筆銷清夜開圖對好春都將眼前水洗盡半生塵<lb/>
　　挑燈論書法尚友重文章夜色自爛漫歌聲方抑揚<lb/>
　　茅峰僊夢逺霅水墨波長二百年餘物來登逸史堂<lb/>
　　展閱生新喜吟哦結舊知燈花紅靡靡劍鍔白差差<lb/>
　　品藻當居上斯文合在兹鄰翁笑予老樂此不為疲<lb/>
　　　晡時書于西麗橋下<lb/>
　　跋後又和韻四首自為韻騷體三首唐選一首<lb/>
　　五言律六首喜甚而不已於詞由乎物之佳甚<lb/>
<pb n="KR3h0068_WYG_047-9b"/>
　　而不厭心目口手故也予耄矣心目之不厭聊<lb/>
　　彷彿吾丹丘一二口手之倦甚則虹月之一冗<lb/>
　　客况鄭倪仇顧可丹丘主人曠世相友豈桐邨<lb/>
　　牧可穢厠耶八十三翁桐邨周鼎書于武唐舟<lb/>
　　次<lb/>
　　山居圖歌<lb/>
　　吾地水竹有獨恨青山逺今得山居圖詩篇喜盈<lb/>
　　卷此圖何人作乃是霅翁選霅翁山水落墨强畵<lb/>
<pb n="KR3h0068_WYG_047-10a"/>
　　法駸駸乎晉唐矮屋不類緑野堂怪石絶似黄茅<lb/>
　　岡白雲去來書滿床主人偃仰清晝長東菑西瀼<lb/>
　　無遺老樹外小橋迷碧草展圗不復得此翁松雪<lb/>
　　齋中昔為好齋中盡是搗玉塵等閒不許天風掃<lb/>
　　人雖已矣卷長留人得文章纔夀考吁嗟得圖難<lb/>
　　攜上歩虚壇毛骨盡森爽滚滚零露寒零露寒悄<lb/>
　　無語若山對面相爾汝今年借居擬避暑蔚然深<lb/>
　　秀閟行旅朝開暮闔窮烟霏誰能來此行采薇願<lb/>
<pb n="KR3h0068_WYG_047-10b"/>
　　圖幻出一拳石千巖萬壑争光輝美哉僊伯貞居<lb/>
　　子得圗賦詩有如此百年遺吾勝百朋二老之神<lb/>
　　何日死貞居霅翁生同時時有先後云誰思水竹<lb/>
　　仙村永為寶星斗射虹光陸離落花茫茫絮漠漠<lb/>
　　一度披圗一歡樂我尚攜登天禄閣　右歌張燈<lb/>
　　時始於分鄉舖成於本覺寺明日𨽻古于皂林石<lb/>
　　門之間非欲夸有惟志愛之無已焉耳三月廿三<lb/>
　　立夏日逸史綬題記<lb/>
<pb n="KR3h0068_WYG_047-11a"/>
　　舟中賴此能消日半匹溪藤意趣多霅叟畫圖凌<lb/>
　　晉宋貞居詩語逼隂何山迴樹繞門空設雨過風<lb/>
　　輕水不波誰個躋攀窮險阻一聲長嘯出烟蘿<lb/>
　　過語兒溪賦<lb/>
　　七平長律十七韻<lb/>
　　蒼茫涳濛還分明諸峰盤迴如天成遥看津頭浮<lb/>
　　虹船徐<hi>闕</hi>空中擎金莖探幽窮竒相攀緣乗凉披<lb/>
　　紛聊征行東塗西皴殊連延髙張低垂皆輕盈簷<lb/>
<pb n="KR3h0068_WYG_047-11b"/>
　　阿翬飛凌層霄䦨干蛇紆圍孤坪逶迤分岐村園<lb/>
　　深依稀穿雲橋梁平滄洲汪洋微風吹交疏空虚<lb/>
　　斜陽横丹青何時消餘閒乾坤斯翁留其名藍田<lb/>
　　人亡遐吾思茅山仙來増詩情臨池揮毫千軍摧<lb/>
　　開圖游心雙眸清馳驅将追前脩蹤咿嚅尤慙羣<lb/>
　　賢聲駑駘惡乎超神駒鷦鷯胡然儕遷鶯書題聨<lb/>
　　翩雖誇多揄揚優柔難求精孤懐悠悠清輝堂長<lb/>
　　波湯湯吴興城并刀裁淞誰之盟餘光當分吾諸<lb/>
<pb n="KR3h0068_WYG_047-12a"/>
　　生　是月廿五日余因訪韋菴廉訪使假榻于古<lb/>
　　杭靈芝寺之碧鳯堂對雨無聊捉筆書此逸史記<lb/>
　　三日不展卷何異隔三秋今日一展之頓然銷百<lb/>
　　憂片紙與隻字古人尚見収矧兹美圖史契我山<lb/>
　　居幽林鳥當我啼石瀨當我流寄傲倚南忩濯足<lb/>
　　弄扁舟回視五陵内輕肥乃浮漚吾生保此卷頫<lb/>
　　仰盡優游　在碧鳯堂人來索了清逋日紛如也<lb/>
　　比夜則饑蚊惱懐遂徹燈火無暇展卷四月二日<lb/>
<pb n="KR3h0068_WYG_047-12b"/>
　　早飯罷題<lb/>
　　余自辭官來忽忽十五年餘有志世外真樂凡於<lb/>
　　古人圖畫翰墨有關乎此者輒收蓄之今年春既<lb/>
　　得錢舜舉山居圖其上有張貞居和章脱去塵土<lb/>
　　深愜所志不閲月又得羽客惠松雪學士遺扇一<lb/>
　　握絹素絶不剝爛手書七言四句云古墨輕磨滿<lb/>
　　几香研池新浴照人光北牕時有凉風至閒寫黄<lb/>
　　庭一兩章於志又復愜之何幸疊得吴興二妙竝<lb/>
<pb n="KR3h0068_WYG_047-13a"/>
　　皆珍重乃兼記耳<lb/>
　　我能山中行未能山中居他日故園裏跂望空躊<lb/>
　　蹰黛色干雲霄相去百里餘誰開依林忩誰鈔種<lb/>
　　樹書無山有水竹聊将襟抱舒况得山居圖詩什<lb/>
　　深起予願言住西湖既樵而復漁　方伯劉閻諸<lb/>
　　公邀予游吴山之紫陽菴飲至酣暢因得以窮山<lb/>
　　水之樂明日大参韓公復邀予泛西湖登讌于靈<lb/>
　　隐寺山行凡兩日感而賦之逸史記<lb/>
<pb n="KR3h0068_WYG_047-13b"/>
　　人見余題山居圖太多或者笑之或者知余懸懸<lb/>
　　此圖餘二十年一旦得之譬諸與一交好者别乆<lb/>
　　乍見必傾倒不自知言之重且複也此則知余者<lb/>
　　也士信於知已屈於不知已從古為然何足異哉<lb/>
　　是月三日西湖書院飲歸燈下記此<lb/>
　　中叚長句二首一三月廿三日舟至本覺寺作一<lb/>
　　廿五日抵靈芝寺作又七言律一首語溪舟中葢<lb/>
　　廿四日也五言選二一則四月二日在靈芝一在<lb/>
<pb n="KR3h0068_WYG_047-14a"/>
　　靈隐不日最後一跋署是月三日則靈隐之作于<lb/>
　　是日跋于是夕前後凡二十餘首亦自訟其太多<lb/>
　　貽或者笑又自解曰士屈於不知己信於知己予<lb/>
　　固非真知己者不笑其多愛其敏而瞻也特笑其<lb/>
　　嗜古成癖有自溺以刦蔡太保之顛欲巧為之解<lb/>
　　得乎既而強予續貂予欲强分此卷為二物移虹<lb/>
　　月于桐村上也則怖予以米之顛自許分則死不<lb/>
　　許焉予亦以其所怖予者怖之坐客<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙哄然一<lb/>
<pb n="KR3h0068_WYG_047-14b"/>
　　噱曰古今癡絶代不乏賢端陽前三日周鼎書<lb/>
　　前輩風流不可得得見風流在遺墨無聲詩數霅<lb/>
　　溪翁妙句尤能淡無迹黄篾樓中寶藏乆題品曽<lb/>
　　煩并西叟迂倪跛鄭相後先唾落珠璣欲盈斗𤣥<lb/>
　　英有孫白雲房又解轉藏人所藏回首桐廬好山<lb/>
　　色也曽仇覽棲鸞凰翩翩鶴背羣仙去環珮餘音<lb/>
　　𣺌何許神光吹不散罡風斗畔時時夜吐虹雲東<lb/>
　　逸史獬豸衣嗜古急忙如渴饑等閒光怪手可招<lb/>
<pb n="KR3h0068_WYG_047-15a"/>
　　筆底竒珍皆我歸銀海波寒盪明月玉池秋水暖<lb/>
　　生肥對此不覺融心神吐詞連連如轉機古人今<lb/>
　　人曠百世前身後身無乃是卷舒舒卷兩相忘猶<lb/>
　　自不能忘夢寐謾将華鳥評吾霅一紙青山落屏<lb/>
　　几衮衮篇章題未盡癡黄言其學有本苦為詩畵<lb/>
　　掩其名自古美才天所恡歸來乎雲東子所逸所<lb/>
　　勞者何事答言一掬硯池春儘力工夫了於此門<lb/>
　　外冗塵閒自起方自揮毫掃生紙苕霅二溪同一<lb/>
<pb n="KR3h0068_WYG_047-15b"/>
　　水安知溪上山峩弁不在鴛湖鏡光裏明年甲辰<lb/>
　　春正月乙卯書于雲東仙舘時年八十有四鼎識<lb/>
　　奉次前韻<lb/>
　　畫法師心者難得手與心融脱䋲墨政如老霅山<lb/>
　　居圖宛宛猶疑見行跡此居依山往來久又如五<lb/>
　　一置一叟但能容膝自然佳豈怪人嘲小於斗水<lb/>
　　竹村有吾堂房頃得此圖吾寶藏先朝諸老遺賦<lb/>
　　咏句曲衆中孤鳯凰霅溪流水湯湯去併入苕溪<lb/>
<pb n="KR3h0068_WYG_047-16a"/>
　　知幾許詩語長留天地間雜沓春山暖雲吐嗟余<lb/>
　　早製芰荷衣濯足滄浪毎樂饑有時散歩夕陽裏<lb/>
　　芳草野橋隨意歸桃花柳花次第落萬緑繞簷隂<lb/>
　　自肥漁童聨翩出泛艇織婦伊軋鳴當機我思古<lb/>
　　人雖異世畫絶癡絶今亦是考槃在磵復在阿永<lb/>
　　矢弗諼於寤寐桐邨老牧光前作展卷大書横棐<lb/>
　　几乾坤清氣流不盡倡和連篇乃張本閴寥短章<lb/>
　　余附尾才如襪線非余恡便欲招起𤣥真子橛頭<lb/>
<pb n="KR3h0068_WYG_047-16b"/>
　　細雨同其事明月太虚今古心擲却浮名皆似此<lb/>
　　如吾老牧不吝作牛腰之軸還添紙尚伺傾倒三<lb/>
　　峽水洗盡徐寧塵萬斛不使飛來吾社裏是嵗二<lb/>
　　月朔姚綬書于白雲枕書窩<lb/>
　　卷初到卷末文采何翩翩糢糊山水留一紙餘百<lb/>
　　年寘藏雲東舘披乗風日妍仙翁愛惜重至老心<lb/>
　　不遷新題時舉筆白雲在朱絃嗟余亦何者亦尾<lb/>
　　古人言楊循吉拜觀并題<lb/>
<pb n="KR3h0068_WYG_047-17a"/>
　　錢霅川畫山居圖詠元諸名公品題詞翰姚侍御<lb/>
　　丹丘公墨妙装潢成卷項少溪主人授弟墨林子<lb/>
　　珍祕<lb/>
　錢玉潭桃源圖并題<lb/>
始信桃源隔幾秦後來無復問津人武陵不是花開晚<lb/>
流到人間却暮春吴興錢舜舉<lb/>
　　千古仙源境界真桃花别有洞中春桑麻處處隂<lb/>
　　連野鷄犬家家住接隣不識衣冠詩禮晉但知狂<lb/>
<pb n="KR3h0068_WYG_047-17b"/>
　　暴虎狼秦漁郎忽見驚相問共説還為避世人豊<lb/>
　　城孫而安<lb/>
　霅川翁山水并題卷<hi>金碧山水</hi>
目窮千里筆不到自是餘生坐太凡一日興來何可遏<lb/>
開牕寫出碧嵓嵓<lb/>
江南北苑出竒才千里溪山筆底回不管六朝興廢事<lb/>
一樽且向畫圖開<lb/>
烟雲出沒有無間半在空虚半在山我亦閒中消日月<lb/>
<pb n="KR3h0068_WYG_047-18a"/>
幽林深處聽潺湲<lb/>
胸中得酒出孱顔木葉森森嵗暮殘落墨不隨嵐氣暝<lb/>
幾重山色幾重瀾吳興錢舜舉畫并題<lb/>
　錢玉潭五星形神圖卷<lb/>
　　五星贊<hi>趙子昻篆書原文不錄</hi>
　　錢公筆妙天下無寫出五星形神圗五星形神不<lb/>
　　可測趙公書能具其實趙書錢畫多絶竒如今世<lb/>
　　上稱難得陳君重價購此卷襲入文房如拱璧閒<lb/>
<pb n="KR3h0068_WYG_047-18b"/>
　　時開卷一展玩祇覺神明還舊觀余生何幸得一<lb/>
　　覽耀我雙眸光似電一天風雲愁凄凄四壁圖書<lb/>
　　翻飛飛忙呼陳公陳公急掩卷形圖恐欲昇霄漢<lb/>
　　九龍山人王孟端題<lb/>
　錢舜舉臨龍眠九歌圖<lb/>
　　右九歌圖乃龍眠居士李伯時之筆而元吴興錢<lb/>
　　舜舉所摹然不必計也但楮素潔白而用筆精妙<lb/>
　　有可愛玩雖然求龍眠而不得得舜舉斯可矣其<lb/>
<pb n="KR3h0068_WYG_047-19a"/>
　　上𨽻古且是虞學士伯生所書盖當時虞公以𨽻<lb/>
　　法名天下宜其書於此也萬厯戊寅四月六日茂<lb/>
　　苑文嘉<lb/>
　習懶翁洪崖先生像并題卷<lb/>
神駕馭景飈太虚時總轡𤣥道不可分直悟天人際羣<lb/>
從皆成仙玩世不計年何當事神游許我笑拍肩吴興<lb/>
錢選舜舉畫并題<lb/>
　　洪崖先生住西山移宅深宻逃人寰幅巾烏靴腰<lb/>
<pb n="KR3h0068_WYG_047-19b"/>
　　角帶闊袖袍色濃嵐斑一笻九節相攜慣矮相家<lb/>
　　僮蕉扇攀﨑嶇歩武轉蹣跚皂服輕袪行用辦一<lb/>
　　僮肩躶鞭白騾俊駛難馭馳坡陀後鞦側畔蹺足<lb/>
　　勢奈爾決驟奔傾何藍衫隻手操鞭逐席帽背擎<lb/>
　　無世俗一僮扶了一僮催髙束文書赤雙足一僮<lb/>
　　綠袂麻作履臂挑荘叟大瓠壺先生家具即是此<lb/>
　　焉用檢校隨身符豫章穹嶺鑰幽谷雨捲雲飛霧<lb/>
　　如沐神仙狡獪踪跡竒寫到吴興錢氏屋誰傳畫<lb/>
<pb n="KR3h0068_WYG_047-20a"/>
　　卷秦淮邊妙意恰得希徴憐贈以菊徑歸田篇玉<lb/>
　　禾自熟犁鋤廢黄犢烏犍有餘地却後千年丹發<lb/>
　　櫃　右洪都西山有洪崖居古刻此吴興錢舜舉<lb/>
　　臨成一卷余輒為語書之徴明<lb/>
　錢玉潭竹林七賢圖并題卷<lb/>
昔人好沈酣人事不復理但進杯中物應世聊爾爾悠<lb/>
悠天地間媮樂本無媿諸賢各有心流俗毋輕議　右<lb/>
余用唐丞相閻立本法作晉七賢圖吴興錢舜舉選畫<lb/>
<pb n="KR3h0068_WYG_047-20b"/>
并題<lb/>
　　吴興錢舜舉作七賢圖輕毫淡墨不假丹青之飾<lb/>
　　似有取於晉代衣冠雅素之美想其儀形摹其樂<lb/>
　　趣觀嵇康之友六人或歌或飲或書或琴仰天席<lb/>
　　地優游自得吁曲肱飲水浴沂舞雩豈外是哉珍<lb/>
　　藏之哲馬魯丁載拜<lb/>
　　叔夜致憎因傲物嗣宗白眼視人間雖逃於酒終<lb/>
　　揚已争似劉伶善閉關<lb/>
<pb n="KR3h0068_WYG_047-21a"/>
　　濬仲公服駕軺車偶過黄公賣酒壚邈若山河忽<lb/>
　　興歎竹林還憶舊朋徒牟應龍題<lb/>
　　林下晉賢凡七人山王猶謂不足云老錢定有筆<lb/>
　　外意所畫如何無此君<lb/>
　　癡兒毎以形似論如此風致殊蕭然此圖直可見<lb/>
　　妙手自是胸中有七賢夏溥題<lb/>
　　三對一乃獨籍始咸以終荷鍤事已逹揮絃意何<lb/>
　　窮感此聞笛友嗤彼障簏翁筆端有啓事猶累吾<lb/>
<pb n="KR3h0068_WYG_047-21b"/>
　　山公吴暾朝陽題<lb/>
　　門巷寡轍跡静對溪南竹溪水淨堪染竹色與分<lb/>
　　綠有時澹相向襟抱如瑩玉安得萬蒼筤遮植青<lb/>
　　溪曲豈無嵇阮輩遁世尊往躅浩歌日酣燕逹生<lb/>
　　亦云足　往嵗居建康青溪第一曲與蒼筤谷相<lb/>
　　對憶竹林衆君子故有此作今觀是圖遂書于後<lb/>
　　湘中劉致<lb/>
　　七賢游竹林趣向太孤絶山王偶然貴何物遂見<lb/>
<pb n="KR3h0068_WYG_047-22a"/>
　　黜金谿徐霖<lb/>
　錢霅川醉女仙圖卷<hi>絹本重著色人物在山水間</hi>
　　右舜舉繪諸醉女仙其鴉鬢宫妝者約是玉源夫<lb/>
　　人輩其披髮卉服者殆是華隂宫人輩其炫晳暴<lb/>
　　膩者或是女儿宛若輩至頽首舜姿而袍而束而<lb/>
　　纎靴露其股殊不可解豈天魔舞遺艶耶故相與<lb/>
　　沈酣紅翠耶抑玉潭臨摹舊本耶此畫正如仙花<lb/>
　　示幻觀者應作蒲團水月觀錦窩老人題<lb/>
<pb n="KR3h0068_WYG_047-22b"/>
　外錄<lb/>
　　珊瑚網云余又有宋人作毛女四幅識之者曰此<lb/>
　　亦錢舜舉筆也女形甚偉貌多豊艶或披翠羽或<lb/>
　　遮錦褌或編瑶草或掛瓊葉五彩爛然有絡鞮者<lb/>
　　有靳角者有兩兩踹駢趾者手各有執為鏟為筐<lb/>
　　為畫卷為雲母肩各有負為琴為扇為書帙為藥<lb/>
　　物為花果又各有所隨為鶴為鹿為猿為貍逸致<lb/>
　　洒洒焉供之一室中欲行欲止欲笑欲語欲分餐<lb/>
<pb n="KR3h0068_WYG_047-23a"/>
　　欲贈句宛然軟絲幛上南岳夫人也癸酉春效米<lb/>
　　家書畫船訪舊於玉峰婁水間回值鬻古者示方<lb/>
　　鼎色如翡翠意欲得此四圖并名筆妙箑十幄成<lb/>
　　窑五色盤盂及珀玉種種遂舉易之未幾嚢空将<lb/>
　　鼎共宋畫百冊質姚尚書岱之處意若有所失然<lb/>
　　四圖幸有臨本在<lb/>
　錢舜舉宫姬戯嬰圖并題<hi>紙本髙七寸餘長三尺綠蕉墨石一美人抱兒在杌</hi>
　　<hi>上手執花一枝一侍女擎紈扇傍立有項氏藏印乂字編號</hi>
<pb n="KR3h0068_WYG_047-23b"/>
殿閣森森氣自清不知人世有蓬瀛日長無事宫中樂<lb/>
閒與諸姬伴戯嬰吴興錢舜舉筆<lb/>
　　綵扇風生月殿秋内家新様玉搔頭侍兒折得宫<lb/>
　　花看笑弄嬌雛不自由林伯恭<lb/>
　　小殿南薫扇影凉鳯雛嬌語倚新妝手中折得宜<lb/>
　　男草雨露深恩到北堂林伯庸<lb/>
　　金屋春閒午漏遲寧王玉笛罷愁吹嬰兒還自可<lb/>
　　人意索乳看花嬌更癡匡山李潤<lb/>
<pb n="KR3h0068_WYG_047-24a"/>
　　日長别院停針線瑜珥瑶環引一雙風静綠蕉交<lb/>
　　鳯尾新凉分得到紗忩王渙<lb/>
　錢霅川竹深荷淨圖卷<lb/>
　　李睎古樹石李龍眠人物畫史中俱列妙品只此<lb/>
　　圖能兼三絶真錢玉潭得意筆也鄧文原題<lb/>
　　予家有玉潭翁三仙對奕圖毎明忩浄几輒與友<lb/>
　　人展玩覺有生氣勃勃兹于民瞻齋中更得覩此<lb/>
　　恍若置虚舟于渭川澤畔清風習習自澗谷中來<lb/>
<pb n="KR3h0068_WYG_047-24b"/>
　　也直令人有遺世之想陸輔之<lb/>
　　吴興錢舜舉畫種種臻妙獨是卷寫少陵詩句務<lb/>
　　脱鉛華歸之沖澹竹樹扶疎冠裳嘯咏而當時一<lb/>
　　叚納凉景色宛具筆端誠佳品也昔人謂王右丞<lb/>
　　畫中有詩吾于舜舉亦云雲間沈粲<lb/>
　錢舜舉碩鼠圖并題<lb/>
爾形可憎無牙穿屋貍奴當前終難飽腹霅川翁錢選<lb/>
舜舉筆<lb/>
<pb n="KR3h0068_WYG_047-25a"/>
　　老穗纍纍落燒烟不堪嚼嚙汙殘涎玉堂學士存<lb/>
　　深戒為爾重歌碩鼠篇中書禮部員外郎元永貞<lb/>
　　翻盆觸鼎勢紛拏姦黠㫿盱類不殊暫放田間㝷<lb/>
　　野穗絶勝官廪作穿窬儒學提舉陳庭實<lb/>
　　黠吻工饞恣陸梁粟初黄候未登塲君看一穗填<lb/>
　　渠腹可信年年盗太倉前集賢待制馮子振奉皇<lb/>
　　姊大長公主命題<lb/>
　　炎日催黄一穗雲田間饑鼠已嘗新翳行竊歩安<lb/>
<pb n="KR3h0068_WYG_047-25b"/>
　　能飽紅腐倉中粟正陳趙巖<lb/>
　　古者大蜡迎貓為其食田鼠也禀質於隂竊民食<lb/>
　　以茍生猶惡而除之彼何人斯剝民肌髓以自奉<lb/>
　　尤可惡之甚者不抉其黨而盡去之民之害不息<lb/>
　　也噫蔡文淵歛袵敬書<lb/>
　　七尺長身愧負多清時空食幾困禾營營蒼鼠纔<lb/>
　　分寸不奈詩人總譴訶翰林直學士袁桷敬題<lb/>
　　禾黍連雲待嵗功爾曹竊食素飱同平生貪黠終<lb/>
<pb n="KR3h0068_WYG_047-26a"/>
　　何用看取人間五技窮集賢直學士鄧文原敬題<lb/>
　　六月汗如雨誰信農家苦一粒未沾唇先飽田間<lb/>
　　鼠集賢學士王約<lb/>
　　華黍如雲已報豊止憂鼠穴未能空土風纔及迎<lb/>
　　貓祭想得今年八蜡通國子博士栁貫<lb/>
　　苦盡穀纔黄将収欲上塲農家未到口田鼠已盈<lb/>
　　倉直賢大學士陳顥<lb/>
　　詩人連類等丘山著意尤深一粟間九鼎雲雷富<lb/>
<pb n="KR3h0068_WYG_047-26b"/>
　　魑魅也應川澤破神姦監修國史長史李泂<lb/>
　　嘗謂李斯稱碩鼠相因紅腐豈云多畫工不作貍<lb/>
　　奴捕猶繪㝠㝠盗一禾翰林國史杜禧<lb/>
　錢舜舉草蟲圖卷<hi>詩多集唐不録</hi>
　　右霅川翁草蟲一卷精工絶倫即徐熙易元吉不<lb/>
　　過以細巧得名不若是之奕奕生動纎纎悉備其<lb/>
　　殆畫筆而兼化工者與滎陽鄭彝<lb/>
　錢玉潭瓜蔓圖<lb/>
<pb n="KR3h0068_WYG_047-27a"/>
　　嗟予憶昔少年日仗劍束書隨處適一朝遊至青<lb/>
　　門東赤日炎炎何太炙枮腸渴吻難留題眼底幡<lb/>
　　然遇生客問之不肯言姓名乃是秦侯之子息勤<lb/>
　　勤拉我臨家庭淨掃蒼苔頻拂席冰盤托獻家園<lb/>
　　瓜始信東陵有遺迹不比江南荔子漿無限清涼<lb/>
　　透胸臆曾将家譜求新題還把中書掃香墨别來<lb/>
　　已及三十年欲覔他方無處摘今來作客來儒林<lb/>
　　偶見此圖深太息錢公舜舉非常倫好把珍藏莫<lb/>
<pb n="KR3h0068_WYG_047-27b"/>
　　輕擲髙門積德如海深天錫此圖寧易得花英簇<lb/>
　　簇攢金錢瓞蔓綿綿添翠色子孫繁衍如此圖萬<lb/>
　　古流芳延世澤携來索我題長歌不管胸中才略<lb/>
　　窄興來但覺毛骨輕筆陣縱横風雨疾雲西梅屋<lb/>
　　秋風展蔓熟平原翠葉金花宻更妍憶昔邵平侯<lb/>
　　去後青門聲譽至今傳三山陳士竒<lb/>
　　吴興畫史擅良能筆底生春寫八稜寒嚼水晶思<lb/>
　　老杜味過崖蜜感東陵秋風落刃清殘暑夏日和<lb/>
<pb n="KR3h0068_WYG_047-28a"/>
　　冰解鬱蒸𤓰瓞綿綿多賦咏子孫宜爾世相承嚴<lb/>
　　瀨王瓊<lb/>
　　簇簇青枝似錦鋪東陵傳種入天廚畫工寫作丹<lb/>
　　青巧煩暑猶堪賽酪奴蜀山人虞集題<lb/>
　　東陵遺舊業千古播圖看耿耿金花簇綿綿翠瓞<lb/>
　　攢刃分瓊液潤齒嚼水晶寒陽節均能守流芳永<lb/>
　　世安雲西蔡瓛<lb/>
　外錄<lb/>
<pb n="KR3h0068_WYG_047-28b"/>
　　珊瑚網云𤓰蔓圖為王敬美所藏甲寅秋王得之<lb/>
　　婁友云<lb/>
　錢舜舉臨陸探微金粟如來像幷題卷<lb/>
維摩像　舜舉<lb/>
我本太乙之精化身為維摩公真天人也與我有夙契<lb/>
可圖吾像選敬承教而圖之大德四年六月朢日清曜<lb/>
老人錢選舜舉謹識<lb/>
　外錄<lb/>
<pb n="KR3h0068_WYG_047-29a"/>
　　書畫舫云錢舜舉維摩像紙本重著色面相如生<lb/>
　　舜舉自跋其後當為而翁畫本第一此卷亦在韓<lb/>
　　氏當與王徵君百谷家子昻畫如來相伯仲也卷<lb/>
　　為猶子誕嘉所購全學陸探微<lb/>
　清曜老人弁山雪望圖卷<lb/>
　外錄<lb/>
　　書畫舫云舜舉畫山當以弁山雪望卷為最後有潘<lb/>
　　嚞等四跋佳品也其小本歸去來圖則真而不逮矣<lb/>
<pb n="KR3h0068_WYG_047-29b"/>
　霅川翁唐三學士圖幷題卷<lb/>
唐三學士粲三英挺挺人才藝術精無事圍碁春晝永<lb/>
至今畫筆上傳名吳興錢選舜舉<lb/>
　　唐朝内相極淸華出入黄扉掌白麻承詔歸來無<lb/>
　　一事閒尋碁局到昏鴉不二心老人<lb/>
　　唐三學士卷題辭<lb/>
　　右此卷錢舜舉所圖唐三學士吾里好事者譚繼<lb/>
　　先傳心得之前進士李一初希蘧先生題之也先<lb/>
<pb n="KR3h0068_WYG_047-30a"/>
　　生登元統癸酉李齊榜進士第始参議張公起巖<lb/>
　　尚書宋公誠夫監丞揭公曼碩讀其廷對䇿擬甲<lb/>
　　是科啓緘乃南士遂改次李齊公平會齊病上表<lb/>
　　謝恩則先生也城西龍湖乾之記驗矣初授文林<lb/>
　　郎應奉翰林文字未上過家拜重慶鄉邦榮之已<lb/>
　　而連丁内外艱改同知婺原州事興學教民士子<lb/>
　　駸駸知所向方轉儒林郎江浙儒學副提舉同寅<lb/>
　　班公彦功以善書鳴詞翰兼工班讓能焉既還鄉<lb/>
<pb n="KR3h0068_WYG_047-30b"/>
　　值亂離用廣西憲臣薦入風紀僉湖南憲道梗未<lb/>
　　任養晦里中諸義壘轉徙禾川諸詩禮大家争迎<lb/>
　　致之雖在艱危不忘忠愛時紓思乎吟咏文字之<lb/>
　　間兵燹後所存惟雲陽集而已先生人品髙尚胸<lb/>
　　次廓然無城府故其為文不事剞劂而縆幅自然<lb/>
　　詩亦如之評者謂有舘閣氣象嗚呼已矣九京不<lb/>
　　可作矣今覩此畫此詩宛然鸞停鵠峙之在目也<lb/>
　　繼先什襲惟謹念遺響寥寥不逺湖江數千里介<lb/>
<pb n="KR3h0068_WYG_047-31a"/>
　　其子以和装池成幅懇識其後意恐先生地下笑<lb/>
　　里中人為爾寂寂也厚哉繼先之用心也余於是<lb/>
　　益有感矣天之将䘮斯文吾里也吾不得而知也<lb/>
　　胡為使先生以垂絶之音聲諸阜山之義壘天之<lb/>
　　未䘮斯文吾里也吾不得而知也胡為俾後死者<lb/>
　　獲嗣其遺響于今大明朝玉堂之瓊署其亦有數<lb/>
　　也夫其亦有數也夫言之不足載詠歌之其詩曰<lb/>
　　老錢設色工寫真圖此學士祗三人其時大開天<lb/>
<pb n="KR3h0068_WYG_047-31b"/>
　　冊府人中妙選皆鳯麟更番無事各退坐華舘方<lb/>
　　牀錦繡茵手書不看著棋子何以得此逍遙身流<lb/>
　　傳幸得譚隐士題品不用餘縉紳前朝學士李應<lb/>
　　奉綵筆落紙如有神今朝翰林劉學士紫薇泚露<lb/>
　　當清晨李則已矣邈遺響捧心之後難為顰工顰<lb/>
　　效顰不用辨且看梅花報小春時洪武二十一年<lb/>
　　蒼龍戊辰良月既望翰林學士奉議大夫兼左春<lb/>
　　坊左贊善里中老契家劉三吾坦坦翁書<lb/>
<pb n="KR3h0068_WYG_047-32a"/>
　舜舉觀梅圖并題卷<lb/>
不見西湖處士星儼然風月為誰明當時寂寞孤山下<lb/>
兩句詩成萬古名吴興錢舜舉畫于習懶齋并題<lb/>
　　癡童臞鶴冷相隨笑指南枝傍小溪到處一般香<lb/>
　　影色孤山只在斷橋西　右題和靖先生觀梅圖<lb/>
　　無懐上人徴予作愧弗稱也至治元年春西湖村<lb/>
　　民仇逺書<lb/>
　錢玉潭五君詠圖并書卷<hi>白描</hi>
<pb n="KR3h0068_WYG_047-32b"/>
五君詠<lb/>
　　阮籍<lb/>
阮公雖淪跡識宻鑒亦洞沈醉似埋照寓辭類託諷長<lb/>
嘯若懐人越禮自驚衆物故不可論途窮能無慟<lb/>
　　嵇康<lb/>
中散不偶世本自餐霞人形解念黙仙吐論如凝神立<lb/>
俗迕流議㝷山洽隐淪鸞翮有時鎩龍性誰能馴<lb/>
　　劉伶<lb/>
<pb n="KR3h0068_WYG_047-33a"/>
劉伶善閉關懐情滅聞見鼓鐘不足歡榮色豈能眩韜<lb/>
精日沈飲誰知非荒宴頌酒雖短章深衷自此見<lb/>
　　阮咸<lb/>
仲容青雲器實禀生民秀逹音何用深識㣲在金奏郭<lb/>
奕已心醉山公非虚覯屢薦不入官一麾乃出守<lb/>
　　向秀<lb/>
向秀甘淡薄深心託豪素探道好淵𤣥觀書鄙章句交<lb/>
呂既鴻軒攀嵇亦鳯舉流連河裡遊惻愴山陽賦　魏<lb/>
<pb n="KR3h0068_WYG_047-33b"/>
嘉平中阮籍嗣宗嵇康叔夜山濤巨源劉伶伯倫阮咸<lb/>
仲容向秀子期王戎濬冲並居河内山陽縣其為竹林<lb/>
之遊世號竹林七賢顔延年作五君詠乃黜山濤王戎<lb/>
以其貴顯有負初志也余因作五君詠圖且書延年詩<lb/>
於卷後清曜老人錢選舜舉<lb/>
　外錄<lb/>
　　書畫舫云吴興八俊趙王孫稱首而錢舜舉與焉<lb/>
　　至元間子昻被薦入朝諸公皆相附取官爵獨舜<lb/>
<pb n="KR3h0068_WYG_047-34a"/>
　　舉齟齬不合流連詩畵以終其身傳聞所畵五君<lb/>
　　詠學周文矩王蒙跋極推轂之而公寄意亦髙雅<lb/>
　　又見公仙奕圖和靖觀梅二卷一臨楊光庭筆一<lb/>
　　倣李公麟作後有自書詩跋文采風流可挹也<lb/>
　習懶翁列女圖<lb/>
　　錢舜舉年少時嗜酒好音聲善畵髙者至與古人<lb/>
　　無辨嘗借人白鷹圖夜臨摹装池翼日以所臨本<lb/>
　　歸之主人弗覺也今老矣其畫益不可得湖之人<lb/>
<pb n="KR3h0068_WYG_047-34b"/>
　　經舜舉指授類皆以能畫稱然而舜舉髙矣此三<lb/>
　　圖舜舉所臨誠古名本劉向書序記古之列女多<lb/>
　　矣古人因之以為之圖此獨取鄧曼許穆夫人括<lb/>
　　母豈非以其識微知逺也耶婦人之於父母夫若<lb/>
　　子之間不失孝貞亦已多矣今楚魏趙之事未見<lb/>
　　幾㣲三人者固已言之其言之讎無毫末差若符<lb/>
　　合谷應淵澄而日出凡於形聲之内舉不能以自<lb/>
　　遁則三人者之明其於婦人獨不甚賢也哉大德<lb/>
<pb n="KR3h0068_WYG_047-35a"/>
　　四年龍集庚子七月望金華胡長孺書<lb/>
　錢舜舉秋茄圖并題卷<hi>紙本髙一尺長二尺六寸淡色秋茄一本二花三實秀色</hi>
　　<hi>可飡老圃生涯撩人抱甕之思</hi>
　　老圃秋芳<hi>引首横書</hi>原博<hi>黄箋本</hi>
憶昔毗山愛寫生𤓰茄任我筆縱橫自憐老去翻成拙<lb/>
學圃今猶學不成呉興錢選舜舉<lb/>
　　短短樹疎疎花西風籬落畔生意自無涯纍纍結<lb/>
　　就紫金實曉露凝華耀晴日苕溪貌得畫圖看一<lb/>
<pb n="KR3h0068_WYG_047-35b"/>
　　片秋光落神筆雲間錢博<lb/>
　　紫苞凉沁露香新十畆秋光一望勻莫厭此中滋<lb/>
　　味薄東陵亦是種𤓰人東吳陸㫤<lb/>
　　林下新開老圃堂繁花不種種秋芳柔枝細簇珊瑚<lb/>
　　樹嫩葉低垂紫錦囊七月金風吹不老五更甘露濕<lb/>
　　猶香紛紛甲第誇粱肉淡薄誰知滋味長姚江吳節<lb/>
　　紫葉低垂紫實新粉痕含蒂露輕勻苕溪後筆能<lb/>
　　神妙老去翻憐學圃人　錢吳興畫入神品當時<lb/>
<pb n="KR3h0068_WYG_047-36a"/>
　　工史多假公名故公晩年之作必自題識其後以<lb/>
　　别之此圖係以絶句亦公晚年筆也仁和夏時正<lb/>
　　落蘇和露煑來新味與羊肪太不勻却愛忘機秋<lb/>
　　圃裏逺遺榮辱漢隂人滎陽潘暄和<lb/>
　　珊瑚枝綴玉苞新露葉紛敷紫翠勻老圃拚飡滋<lb/>
　　味足只愁無酒可邀人古并周瑄次季爵韻為㢘<lb/>
　　夫書<lb/>
　　雨畦芳樹若雲稠實結纍垂紫錦毬愛殺老錢三<lb/>
<pb n="KR3h0068_WYG_047-36b"/>
　　昩手分明寫我故園秋淮陽史敏<lb/>
　　老圃秋風裏疎花獨自芳葉稠初覆緑子嫩未成<lb/>
　　黄香積山僧供茅茨野客嘗江南多此味見畫憶<lb/>
　　家鄉安丘袁凱<lb/>
　　紫苞青蒂葉微黄老圃秋深浥露香自是憲臺清<lb/>
　　似水澹中滋味較來長　古今名物可寶者多但<lb/>
　　其顯晦之間亦若有數存者不遇其人雖昌黎之<lb/>
　　文終為頽壁敗篋中物耳况乎楮穎餘墨哉是圖<lb/>
<pb n="KR3h0068_WYG_047-37a"/>
　　雖粉黛非故而名卿大夫愛重如此非得其人則<lb/>
　　亦求汝於醤瓿上爾豈能有是顯耶然則今日之<lb/>
　　吐竒抽祕競為稱掦亦此畫之遭也嘉興伍方識<lb/>
　錢舜舉山居圖<hi>紙本髙八寸長三尺六寸設色粉雲丹樹翠岫蒼苔水面有人行舟翩翩</hi>
　　<hi>逸致</hi>
山居圖<lb/>
　　江上嵐光滴翠微江波浩渺蕩晴暉石林霜老丹<lb/>
　　楓樹茅屋雲深白板扉鏡裡一天飛鳥盡槎頭三<lb/>
<pb n="KR3h0068_WYG_047-37b"/>
　　尺釣絲歸展圖無限滄洲興愧我黄塵未拂衣紀<lb/>
　　儀<lb/>
　　桃源起新徴芝岩亦科税剰水殘山無寸遺白雲<lb/>
　　夢斷歸來地晴忩忽見古畫圖眼中突兀開仙都<lb/>
　　𤣥圃滄洲宛相似不知塵世皆泥塗芙蓉峰髙眩<lb/>
　　金璧海霞掩映成五色茅堂深開白板扉漁磯隂<lb/>
　　䕶青苔石江天鏡闊波不驚野樹錦列秋無聲扁<lb/>
　　舟載客向何去日暮還㝷鷗鷺盟如此髙情復誰<lb/>
<pb n="KR3h0068_WYG_047-38a"/>
　　有烟雲空落丹青手卷圖三嘆意茫然凄風颯颯<lb/>
　　生林藪紀堂<lb/>
　錢舜舉秋江待渡圖并題<hi>紙本髙八寸長三尺餘著色</hi>
山色空濛翠欲流長江清澈一天秋茅茨落日寒烟外<lb/>
久立行人待渡舟吴興錢選舜舉畫并題<lb/>
　　暝色生津樹船開莫放遲白頭何處客沙上立多<lb/>
　　時慈谿陳恭<hi>烏絲四行八分書</hi>
　　芙蓉插天金陸離白波倒影搖参差江南西風渡<lb/>
<pb n="KR3h0068_WYG_047-38b"/>
　　船小山下落日行人遲楓林遥起漢陽思茒屋久<lb/>
　　負滄洲期漁竿老我底須老歸待白髮歸何時會<lb/>
　　稽胡惟仁<lb/>
　　四山回合暝雲多嫋嫋秋風吹白波猶有江頭未<lb/>
　　歸客荒凉落日奈愁何蛟川朱庸<lb/>
　　青山植圭璧崇崖耀金紫澄江静無波明霞爛如<lb/>
　　綺歸人望茒茨獨立江之渚杖挈來何遲暮色已<lb/>
　　如此豈不念安居無乃天所俾薄田入幾何科差<lb/>
<pb n="KR3h0068_WYG_047-39a"/>
　　殊未已懐哉鹿門翁足不履城市胡敦<lb/>
　　山路幽深日易西有人持盖欲何之眼前渺𣺌秋<lb/>
　　江闊隔岸扁舟發棹遲倪可與<lb/>
　　野日欲低江樹寒洪濤捲風吹白菅魚龍掀舞小<lb/>
　　舟逺行人目斷東南山東南自是神仙窟紫翠含<lb/>
　　輝凍山骨璚華瑶草長䦨干翠羽金衣共飄忽土<lb/>
　　嚢深處開白扉溪流照席寒光微正宜八月粳稻<lb/>
　　熟豈可一㸃埃塵飛少待夜深風浪息五色綵霞<lb/>
<pb n="KR3h0068_WYG_047-39b"/>
　　團曉色從容歸去主雲林歌激清㝠卧磐石至正<lb/>
　　二十六年冬十二月既望烏斯道題<lb/>
　　江上青山如一髮宛轉林巒翠光滑幾家茅屋未<lb/>
　　開門野渡扁舟遲明發蕭蕭木葉動秋颸隔江有<lb/>
　　人歌竹枝江天空闊波浪惡也應待渡來多時正<lb/>
　　如獨客螺江上身作孤雲心浩蕩擬從雙闕覲清<lb/>
　　光路梗蓬萊不能往倪君置我白玉壺篝燈促迫<lb/>
　　題畫圖眼中見此三太息却憶榕忩聞鷓鴣　予<lb/>
<pb n="KR3h0068_WYG_047-40a"/>
　　自閩浮海為阻風還抵四明倪君有助出示此卷<lb/>
　　索予陪春草先生同賦因得以寓其意焉臨安劉<lb/>
　　中<lb/>
　　神仙洞府何清寒芝蘭長處無茅菅燦爛烟霞隔<lb/>
　　風雨四明遥映天台山滄浪隐現潛龍窟六鰲戴<lb/>
　　空山作骨方壺員嶠自相通一見心親非倐忽朝<lb/>
　　京曽覲黄金扉雙闕岧嶤雲影㣲萬里歸來海風<lb/>
　　健片帆一路天南飛江梅已報春消息空翠沾衣<lb/>
<pb n="KR3h0068_WYG_047-40b"/>
　　舊山色渡頭吟客待多時還坐林間蒼蘚石　余<lb/>
　　自京師南還航海至鄞倪君有助以秋江待渡圖<lb/>
　　見示因有所感就次繼善烏先生韻以見意云時<lb/>
　　至正丁未春月臨沂王魯<lb/>
　　秋江已平秋葉黄有客待渡秋水長停橈切莫歌<lb/>
　　白苧白苧歌成秋露凉鴻飛㝠㝠白日晚客心茫<lb/>
　　茫愁欲斷微波咫尺不可通何况精靈隔霄漢臨<lb/>
　　川逸民鄧宇<lb/>
<pb n="KR3h0068_WYG_047-41a"/>
　　将軍有名畫愛之如璆琳越羅重襲象為首一展<lb/>
　　滿目秋蕭森羣峰如鸞舞霄漢無奈金碧迷寒林<lb/>
　　長江流波𣺌千頃湛澈獨喜同吾心移舟數叟不<lb/>
　　足惜偶爾遇濟江之潯沖閒把釣者誰子永謝塵<lb/>
　　俗忘纓簪幾間茅棟隔潨塢欲與此輩來幽㝷<lb/>
　　戴将軍竒瑛所藏錢舜舉丹青索子題余見卷中<lb/>
　　前輩諸作皆遒麗新竒如金聲玉應非後進竊窮<lb/>
　　櫩寸晷之功而可以比雖間有一二不快人意盖<lb/>
<pb n="KR3h0068_WYG_047-41b"/>
　　無鍾離春之醜則不足以成西施之美質也洪武<lb/>
　　癸酉夏四月晦日西河池貞書<lb/>
　　大江東西路南北輕舟日送勞生客汀沙薄暮風<lb/>
　　滿林未渡支笻看山色山色無古今行人幾來往<lb/>
　　錢公妙筆咫尺間寫盡江天足幽賞青華子<lb/>
　　丹楓映江潮落早斜陽影裏鳬鷖小白雲飛盡碧<lb/>
　　天空江鴻一聲波渺𣺌行人悵望來沙頭歸心如<lb/>
　　箭不少留眼前幸爾風浪静舟渡遲遲且莫愁潁<lb/>
<pb n="KR3h0068_WYG_047-42a"/>
　　川陳琳<lb/>
　　大江微茫天未曉散綺餘霞出雲表亂山滴翠露<lb/>
　　華寒隔樹人家茅屋小行人欲發待渡舟垂綸獨<lb/>
　　釣磯上頭感時撫卷寄遺意蘆花楓葉瀟瀟秋昌<lb/>
　　節察伋<lb/>
　　開卷羣峰擁金碧萬木失翠凝秋色風波競渡往<lb/>
　　來人誰似蘆花釣魚客吴山雲林叟人<lb/>
　　秋林日将下秋江水方深舟子不待招似識還家<lb/>
<pb n="KR3h0068_WYG_047-42b"/>
　　心鴉背見青山遥遥生夕隂浩然賦歸去利濟吾<lb/>
　　當任吴門龔輔<lb/>
　　芙蓉花落飛紅雨楊栁條疎見碧波莫謂到家天<lb/>
　　欲暮濟川舟在夕陽多長洲謝表<lb/>
　劉貫道<lb/>
　劉仲賢應真像卷<lb/>
　　中山劉貫道畫悉宗晉唐故其於應真人物變化<lb/>
　　態度<hi>闕</hi>雅一展玩間恍然置身入五臺國與阿羅<lb/>
<pb n="KR3h0068_WYG_047-43a"/>
　　漢對語眉睫鼻孔皆動真神筆也雖吴道子王維<lb/>
　　亦當無忝矣茂苑文嘉題<lb/>
　髙克恭<lb/>
　髙彥敬倣老米雲山圖并題卷<hi>青綠</hi>
青山半晴雨遙現行雲底佛髻欲爭妍政恐勤梳洗房<lb/>
山髙彥敬作於雲巖精舎<lb/>
　　空山兮寂歴石氣蒸兮蘢葱人家兮木末望雞犬<lb/>
　　兮雲中水流花謝淹冬春兮無窮江亭兮石瀨靄<lb/>
<pb n="KR3h0068_WYG_047-43b"/>
　　靄兮深松山中人兮歸來䬃長嘯兮天風　彥敬<lb/>
　　尚書弄襄陽墨戯作此圖沙彌老人倣招仙之辭<lb/>
　　作此贊白日寒氷手皴龜拆雲川居士應笑我多<lb/>
　　事饒舌至正戊子正月<lb/>
　髙房山烟嶺雲林圖<lb/>
　　西村元不隔西泠未晚人家戸半扃要覔巢居新<lb/>
　　閣處試從烟雨喚樵青句曲外史張雨<lb/>
　　江蘺漠漠水泠泠林下幽人户未扃熟睡不知春<lb/>
<pb n="KR3h0068_WYG_047-44a"/>
　　雨過起來雲外數峰青徐賁次韻<lb/>
　　一個茅堂何處小橋古木溪灣但見山青雲白不<lb/>
　　知天上人間奕<lb/>
　　漠漠層巒障曉嵐参差沙樹似江南眼明見此房<lb/>
　　山筆不減當年海岳菴逃虚子<lb/>
　　尚書生長燕臺下慣識風沙草漫野何由得見山<lb/>
　　水鄉烟嶺雲林逺能寫平時四海作宦遊髙興最<lb/>
　　愛江南秋霅溪清曉剡溪晚閒解征轡㝷扁舟此<lb/>
<pb n="KR3h0068_WYG_047-44b"/>
　　中謝屐曽經處半是啼鴉棲鶴樹斷橋旗下問農<lb/>
　　歸逺寺鐘邊訪僧去風流一沒嵗未遥坐覽遺迹<lb/>
　　成前朝何當徧覔畫中景聖恩已許作漁樵　髙<lb/>
　　君彥敬號房山官拜尚書公畫山水無不佳者未<lb/>
　　若此幅大有米家意趣静菴張别駕持此圖索余<lb/>
　　拙作故賦一篇以塞請耳然余老草不工可笑旹<lb/>
　　洪武庚戌嵗三月五日渤海髙啓題<lb/>
　　梅之紅其色也海棠之香其韻致也畫之濃深其<lb/>
<pb n="KR3h0068_WYG_047-45a"/>
　　神彩也髙尚書潑墨濃淡成山林烟雲靈幻神彩<lb/>
　　飛動其上苑朱梅昌州香海棠乎真散聖安禪自<lb/>
　　能竒逸萬厯丙辰小春初度日西吴汪砢玉題於<lb/>
　　自韻齋<lb/>
　　丁巳春余以髙彥敬烟嶺雲林與趙文敏杏花書<lb/>
　　屋倪元鎮翠竹喬柯王叔明鐵網珊瑚及王元章<lb/>
　　墨梅同供一室時董𤣥宰太史過齋頭見之因評<lb/>
　　房山云此幅墨氣絶佳其竒爽過南宫猶唐詩之<lb/>
<pb n="KR3h0068_WYG_047-45b"/>
　　於文選也余請即題是語會諸客踵至未果後為<lb/>
　　姑溪友人賺去不憚千里追索不啻珠還合浦也<lb/>
　　砢玉記於江村<lb/>
　髙尚書秋山暮靄圖并題卷<lb/>
　　傍溪草舍隔林中望際雲山翠幾重長憶雨餘閒<lb/>
　　信馬輕鞭遙指兩三峰鄧文原<lb/>
　　蘆汀動江色山翠䕶雲衣如何千載後再有米元<lb/>
　　暉孟頫<lb/>
<pb n="KR3h0068_WYG_047-46a"/>
　　青山半晴雨色現行雲底佛髻欲争妍政恐勤梳<lb/>
　　洗<hi>房山自題</hi>
　　三代以來推盛世九州之外有斯人君看筆底生<lb/>
　　秋色盡在瀟瀟楚水濱丹丘柯九思賦<lb/>
　　去年弭楫香爐下烟雨漫天失圖畫只今見畫似<lb/>
　　成癡紙上匡廬美無價晴雲戀雨凝不飛蘆邊鴈<lb/>
　　影秋離離聨檣髙下森列槊茅屋参差紛置碁㝠<lb/>
　　蒙缺處忽見樹翠峰直下疑無路栗里先生杳莫<lb/>
<pb n="KR3h0068_WYG_047-46b"/>
　　㝷香山居士今何處桑落渚五老峰勝境常存夢<lb/>
　　寐中慿誰喚起髙八座短棹枯笻著此翁檇李李<lb/>
　　國蕃<lb/>
　　晴巒掩靄雲容薄逺樹微茫水氣秋如此江山亦<lb/>
　　竒絶若為著我釣魚舟文志仁題<lb/>
　　長江萬里流滔滔風平如席静不濤老楓疎栁澹<lb/>
　　雲影攲岸側島明秋毫紅塵一㸃飛不到何人結<lb/>
　　屋江之臯霜清水落沙嶼出蘆葉瑟瑟鴻南翺一<lb/>
<pb n="KR3h0068_WYG_047-47a"/>
　　峰崒嵂聳峩髻俯視培塿如兒曹晴嵐朝爽滴空<lb/>
　　翠樹林露沐滋流膏心融造化意慘淡筆挾風雨<lb/>
　　聲蕭騷淋漓元氣猶帶濕收入萬象無能逃扶輿<lb/>
　　清淑聚胸次固應獨擅人間豪未容小米詫能事<lb/>
　　千古且説文昌髙世間神物不易得牙籖玉軸歸<lb/>
　　時髦我來坐忩疲不遨展卷頓覺舒鬱陶何煩蠟<lb/>
　　屐躋攀勞崦西小紅㝷野桃郭麟孫題<lb/>
　　層巒疊嶂堆青髻薄霧輕雲罨疎木髙侯胸次清<lb/>
<pb n="KR3h0068_WYG_047-47b"/>
　　絶塵開卷令人觀不足陳䢍<lb/>
　　逺樹含空烟羣峰緘積翠離離鴈外檣落日來天<lb/>
　　際髙侯丘壑心㸃墨悟三昩我欲傲滄洲晝長枕<lb/>
　　篷睡郭畀<lb/>
　　房山髙尚書以清介絶俗之標而和同光塵之内<lb/>
　　盖千載人也僦居餘杭暇日䇿杖攜酒壺詩冊坐<lb/>
　　錢塘江濱望越中諸山岡隴之起伏雲烟之出沒<lb/>
　　若有得于中也其政事文章之餘用以作畫亦以<lb/>
<pb n="KR3h0068_WYG_047-48a"/>
　　寫其胸次之磊磊者歟因閲允同文學所藏著色<lb/>
　　山水一卷後有黙菴賦詩展詠永日遂記尚書公<lb/>
　　之一二并次韻黙菴詩題畫上云倪瓚<lb/>
　　白雲孤鶴暮知還船泊錢塘看越山珍重今朝重<lb/>
　　展卷吟詩作賦北忩間己亥六月十八日也<lb/>
　　髙侯筆法妙天下貌得江南雨後山都是乾坤清<lb/>
　　淑氣興來移入畫圖間沈右<lb/>
　　雲山海上千里烟雨江南幾村元氣渾淪誰化尚<lb/>
<pb n="KR3h0068_WYG_047-48b"/>
　　書醉墨無痕辛酉嵗秋八月十有九日馬治<lb/>
　　淮南春夜風兼雨空堂蕭蕭雜人語户曹好客無<lb/>
　　與娱故展横圖慰羇旅大山矗矗如覆釡小山歴<lb/>
　　歴還聚黍人家隔岸見衡茅艇子隨潮知浦溆眼<lb/>
　　昏莫辨雲中樹據案呼童執髙炬千里悠悠亦逺<lb/>
　　游卻喜意行無險阻闔閭城中為我家俗事到門<lb/>
　　多峻拒平生惟有山水緣招我登臨無不許憶昨<lb/>
　　離家始浹旬此物依然入東楚乃知髙侯畫有神<lb/>
<pb n="KR3h0068_WYG_047-49a"/>
　　未讓道寧與僧巨願君從兹慎藏弆對棋寧賭淮<lb/>
　　南墅　予北上道經淮南過宿故人邵文敬公署<lb/>
　　承示房山此卷愛而題之成化十五年三月廿八<lb/>
　　日吴寛<lb/>
　　春雲離離浮紙膚翠攢百疊山糢糊山空雲斷得<lb/>
　　流水咫尺萬里開江湖依然灌莽帶茆屋亦復斷<lb/>
　　渚迷菰蒲岡巒出沒互隐見明晦隂晴日千變平<lb/>
　　生未省識匡廬玉削芙蓉正當面宛轉香爐森紫<lb/>
<pb n="KR3h0068_WYG_047-49b"/>
　　烟依稀夢澤分秋練未遂扁舟夢裏游酒醒獨展<lb/>
　　燈前卷問誰能事奪天工前元畫法推髙公已應<lb/>
　　氣槩吞北苑未合胸次饒南宫南宫已矣北苑死<lb/>
　　百年惟有房山爾祇今遺墨已無多忩前把卷重<lb/>
　　摩挲世間吮筆争么麽掃滅畦徑奈爾髙公何徴<lb/>
　　明為子儋題<lb/>
　外錄<lb/>
　　書畫舫云古今寫山水者流傳幾及千人惟二米<lb/>
<pb n="KR3h0068_WYG_047-50a"/>
　　髙倪之蹟簡淡超逸至使人不可摹真竒絶也近<lb/>
　　見項氏祕藏秋山暮靄圖卷幽澹自然掃盡畫工<lb/>
　　蹊逕的為彥敬絶品得而藏之足可眼空一世矣<lb/>
　　何必王維李成哉<lb/>
　髙文簡山村隐居圖卷<lb/>
　　彥敬所作山水真杜子美所謂元氣淋漓者耶仁<lb/>
　　近得之可謂平生壮觀也孟頫<lb/>
　　大德初元九月十九日清河張淵甫貳車會髙彥<lb/>
<pb n="KR3h0068_WYG_047-50b"/>
　　敬御史于月泉精舍酒半為予作山邨隐居圖頃<lb/>
　　刻而成元氣淋漓天真爛漫脱去畫工筆墨畦町<lb/>
　　予方栖遲塵土無山可耕展玩此圖為之悵然而<lb/>
　　已南陽仇逺仁近<lb/>
　　我家仇山陽昔有數椽屋誤落城市間讀書學干<lb/>
　　祿井枮竈烟絶况復問松菊如此五十年一出不<lb/>
　　可復髙侯丘壑胸知我志幽獨為寫隐居圖寒溪<lb/>
　　入空谷蒼崖壓危構白雲養喬木向來仇池夢歴<lb/>
<pb n="KR3h0068_WYG_047-51a"/>
　　歴在我目何哉草堂資政爾飯不足視吾舌尚存<lb/>
　　吾居有時卜<lb/>
　　我昔游七閩百嶺爭嶻嶪白雲漲川原深谷如積<lb/>
　　雪又游天姥岑幽磴緣曲折長林翳寒日十里行<lb/>
　　落葉轉頭五十年遐想正愁絶開圖意忽動戃怳<lb/>
　　生内熱何當駕松广分我翠一疉弁陽我所廬見<lb/>
　　謂山水穴漂零愧楸檟嵗月老薇蕨平生既遥集<lb/>
　　足痺屐齒折何當賦歸田初志遂所愜懐哉復懐<lb/>
<pb n="KR3h0068_WYG_047-51b"/>
　　哉清夢繞林樾弁陽老人周宻<lb/>
　　南陽先生列仙癯奮往仇山雲一隅平生廣文官<lb/>
　　既冷投老故村田已無唯留詩卷在天地清名正<lb/>
　　似孤山逋我時總角山之徒毎操杖几從宴娱百<lb/>
　　年豈獨前輩盡而我今亦形容枯栖霞嶺空悲拱<lb/>
　　木泉月菴廢愁寒蕪忽披遺墨重再拜想見五老<lb/>
　　風流俱人生有情况多感坐念往昔睫欲濡白鷗<lb/>
　　浩蕩不復返黄鶴一舉安能呼髙侯筆力安所如<lb/>
<pb n="KR3h0068_WYG_047-52a"/>
　　前身朱方老於菟故能胸次吐巖壑但怪滿紙風<lb/>
　　烟麤安得好手為一摹著我中間茅屋孤君其寶<lb/>
　　之勿輕出便是米家驚倒圖　右山村圖卷故尚<lb/>
　　書髙克恭彥敬為御史時為仇先生作于月泉精<lb/>
　　舎精舎乃故宋漳州僉判張逄源淵甫之墳庵淵<lb/>
　　甫即句曲外史伯雨之大父也先生一為溧陽教<lb/>
　　授即不仕仇山在餘杭溪上因號山村民栖霞嶺<lb/>
　　在西湖北山先生墓焉弁陽則草窓周公謹之别<lb/>
<pb n="KR3h0068_WYG_047-52b"/>
　　號弁山在武康溪上先生翥師也大德初元年甫<lb/>
　　十有一常從先生出入諸公間今逾再世矣景寧<lb/>
　　尚書得此卷以属題傷年運之既邁感事物之非<lb/>
　　昔愴然于懐以序卷末庶幾覽者知三四君子文<lb/>
　　獻之可徴也至正昭陽赤奮若夏五之望河東張<lb/>
　　翥謹書于京師所寓<hi>闕</hi>虚游軒<lb/>
　　古燕尚書山澤癯風采照耀南天隅平生畫筆入<lb/>
　　神品千金匹練人間無當時求者遍都邑冠盖填<lb/>
<pb n="KR3h0068_WYG_047-53a"/>
　　門如索逋仇池先生列仙徒握手一見相懽娱醉<lb/>
　　磨濃墨寫丘壑老樹幻作蛟龍枯西湖北山莽空<lb/>
　　闊蒼烟白鳥迷秋蕪披圖感物念疇昔乾坤孰與<lb/>
　　斯人俱弁陽讀書仍博古後來膏馥多沾濡蜕庵<lb/>
　　虚游老京國峩冠不受山人呼詩窮半世聲赫赫<lb/>
　　西馳白霫東𤣥菟吴興舊是宋宗室奚以丹墨論<lb/>
　　精麤嗟哉諸公勿復作清賞未覺雲泉孤豈無好<lb/>
　　事掃空翠為我添入廬山圖　右髙尚書所畫山<lb/>
<pb n="KR3h0068_WYG_047-53b"/>
　　邨圖卷蜕庵張承㫖題識甚詳崆峒外史王溥得<lb/>
　　之攜以見示慟傷前輩凋謝不能無感今懐昔之<lb/>
　　私蜕庵予故人也遂次其韻附于卷末不足言詩<lb/>
　　聊記嵗月云耳洪武丙辰長至後五日豫章蒲庵<lb/>
　　來復題<lb/>
　　右髙文簡公畫趙文敏公題識仇山村周草忩詩<lb/>
　　皆絶無而僅有者河東張承㫖嘗為賦詩吾友蒲<lb/>
　　庵復和之余欲效顰老病未能也姑書此以識吾<lb/>
<pb n="KR3h0068_WYG_047-54a"/>
　　愧金華宋濓題<lb/>
　　仇山有遺老白首慕林屋塵途謝簪組雅志不為<lb/>
　　禄誰将西湖水去灌南陽菊舊藏房山圖幽意時<lb/>
　　往復人皆愛毫素此興渠所獨新聲世亦少遺響<lb/>
　　在空谷蕭條異代間不獨悲草木嗟予亦何心對<lb/>
　　此還駐目平生不識畫賞此一詩足兹山幸吾鄰<lb/>
　　老矣願終卜　舜臣殿講藏山水圖云髙尚書為<lb/>
　　仇山村作者仇詩在焉予愛而和之予嘗為舜臣<lb/>
<pb n="KR3h0068_WYG_047-54b"/>
　　題畫有與子坐結東西鄰之句不一年果協鄰卜<lb/>
　　殆亦非偶然者故于此詩并致意云成化乙巳春<lb/>
　　三月既望翰林侍講學士長沙李東陽書于懐麓<lb/>
　　堂<lb/>
　　雲氣濛濛繞澗浮眼明誰辨數峰頭深林茅屋依<lb/>
　　然見應是前村雨脚収<lb/>
　　邨居隐隐却通舟中有山人舊姓仇二百年來遺<lb/>
　　墨在令人欲作武林游　元仇仁近先生自號山<lb/>
<pb n="KR3h0068_WYG_047-55a"/>
　　村髙房山尚書因為作此圗今吾僚友尹君舜臣<lb/>
　　得之以示予為題其後而識之嵗癸卯七月廿二<lb/>
　　日長洲吴寛書<lb/>
　　春山擁春雲蓊然失茅屋下有幽貞士㝠心謝榮<lb/>
　　祿卓哉淵明志夫豈在叢菊李愿盤中居居深繚<lb/>
　　而復亦有杜陵翁長鑱斸黄獨豈無終南逕不博<lb/>
　　王官谷仇山在何許邨居迷灌木乃令千載下開<lb/>
　　圖見天目青山臥有餘白雲看不足願言往從之<lb/>
<pb n="KR3h0068_WYG_047-55b"/>
　　不疑我何卜　仇仁近名逺錢塘人前元老儒也<lb/>
　　號山村居士髙尚書為作山村隐居圖仁近自題<lb/>
　　其後頗示不遂隐居之意然易世之後此圖遂傳<lb/>
　　為故事則亦何恨哉自大德初元丁酉抵今嘉靖<lb/>
　　壬寅二百四十五年矣企仰雅懐因追次其韻長<lb/>
　　洲文徴明<lb/>
　彥敬秋山過雨圖<lb/>
　外錄<lb/>
<pb n="KR3h0068_WYG_047-56a"/>
　　書畫舫云彥敬小幅近見秋山過雨紙本淺絳色<lb/>
　　烘鎻活脱林木森練竒絶竒絶<lb/>
　髙尚書夜山圖并題卷<lb/>
萬松嶺畔中秋夜况是樓居最上方一片江山果竒絶<lb/>
却看明月似㝷常髙克恭為公略作<lb/>
　　敬題彥敬郎中為公略年兄所作夜山圖<lb/>
　　髙侯胸中有秋月能照山川盡豪髪戯拈小筆寫<lb/>
　　微茫咫尺分明見吴越樓中美人列仙臞愛之自<lb/>
<pb n="KR3h0068_WYG_047-56b"/>
　　言天下無西忩雨暗政愁絶鐙前還作夜山圖吴<lb/>
　　興趙孟頫<lb/>
　　吴越蒼茫咫尺間尚書能畵夜看山塵銷海市露<lb/>
　　初下雪積江山潮始還坐上賦詩誰絶唱夢中化<lb/>
　　鶴或臨關髙情久逐年華盡秋樹寒波愧妙顔虞<lb/>
　　集<lb/>
　　善畫尚書髙彦敬能詩學士趙子昻兩翁秋興江<lb/>
　　海動一尺夜山吴越蒼雲松霧塔参差見野水寒<lb/>
<pb n="KR3h0068_WYG_047-57a"/>
　　沙𣺌漭長山忩撫卷應惆悵却憶東坡賦雪堂林<lb/>
　　泉生<lb/>
　　静夜江山吴越中髙侯筆力壓晴空雲開海<hi>闕</hi>波<lb/>
　　濤壯月照城池氣象雄髙閣有人<hi>闕</hi>北極平林落<lb/>
　　木<hi>闕</hi>西風誰知墨妙留塵世<hi>闕</hi>老風流萬古同臨<lb/>
　　川漕山雄覺<lb/>
　　彥敬郎中髙君讀書窮理外留心繪事所謂吴装<lb/>
　　山水者尤得意焉左右司秩滿之後閒居武林不<lb/>
<pb n="KR3h0068_WYG_047-57b"/>
　　求仕宦日從事於畵心愈好而技愈進雖專門名<lb/>
　　家有弗逮也行省照磨李君公略性沖澹樂山水<lb/>
　　寓居吴山之顛南嚮開小閣俯瞰錢唐江及淛東<lb/>
　　諸山歴歴可數如几案間物彥敬毎相過未嘗不<lb/>
　　留連徙倚以展清眺公略謂夜起登此閣月下看<lb/>
　　山尤覺殊勝彥敬聞之躍躍以喜遂援筆而為是<lb/>
　　圖公略持以示予且請著語因賦錢唐夜山圖歌<lb/>
　　一篇書之左方聊為道其梗槩云<lb/>
<pb n="KR3h0068_WYG_047-58a"/>
　　常人畫山皆晝山青天白日摹何難郎中畫山作<lb/>
　　夜景沆瀣滿空生筆端雲散月皎皎山長江漫漫<lb/>
　　近山龍虎踞逺山眉黛彎江南與江北碧玉飛孱<lb/>
　　顏千崖無人萬壑静只有謫仙之裔獨坐臨飛欄<lb/>
　　幅巾不畏風露冷得句杳在蒼茫間會稽秦望道<lb/>
　　塗近鴈蕩金華天地寛穹林羅叢祠曲暗鬼所寰<lb/>
　　涴涴燈火收唯見烟中竿佛塔如巨靈被甲峨寶<lb/>
　　冠巍然拄天立威猛恭而安相對兀不語色竝星<lb/>
<pb n="KR3h0068_WYG_047-58b"/>
　　芒寒似憐騷人孤詎為非類千日入慝将作特來<lb/>
　　衛詩壇遂覺嵌嵓魑魅魍魎走皆盡攝衣縱歩危<lb/>
　　巢更可棲鶻攀不知中郎何從得是本祇因曽向<lb/>
　　吴山小閣忍睡觀更䦨天下江山有如此杭州城<lb/>
　　中人得看人得看知者少競利争名昏復曉豪家<lb/>
　　翕翕志歌歡下戸營營急温飽萬象横陳棄若遺<lb/>
　　東門俎豆鶢鶋鳥若非髙李相與拈出付後來暴<lb/>
　　殄天物誠堪哀至元甲午陽月望日徐琰子方父<lb/>
<pb n="KR3h0068_WYG_047-59a"/>
　　跋于武林官舍之方潤堂<hi>號容齋</hi>
　　世人看山在山下李侯看山向絶頂世人畫山畫<lb/>
　　白日髙侯畫山摹夜景絶頂看山山更竒夜景摹<lb/>
　　出人少知逺山蒼蒼近山黑巖樹歴歴汀樹微天<lb/>
　　髙露下暮潮息月明一片寒江遲藏深樂淵潛驚<lb/>
　　定安林栖耳絶城市喧心息聲利機古人無因駐<lb/>
　　清景髙侯有筆能奪移容翁復作有聲畫㝠搜天<lb/>
　　巧為補遺後來知有李侯之德髙侯畫千年人誦<lb/>
<pb n="KR3h0068_WYG_047-59b"/>
　　容公詩鮮于樞<hi>漁陽人至元渡江始學書字伯機號困學齋</hi>
　　錢唐城中吴山髙右背湖水前江濤江南江北山<lb/>
　　週遭隐若廢堞緣空壕山椒樓居湖海豪晝趨省<lb/>
　　垣坐郎曹夜歸凭欄呼濁醪維時江月明秋毫群<lb/>
　　動一息沈譁囂山如聚米樹如蒿刹竿離離如桔<lb/>
　　橰江流無聲夜滔滔風帆何處藏千艘下窺萬垤<lb/>
　　埋腥臊政夢膏火相煎熬攝身便擬虚空逃東将<lb/>
　　入海凌鯨鰲昔年采石披錦袍蕩兀未免隨輕舠<lb/>
<pb n="KR3h0068_WYG_047-60a"/>
　　近者觀潮蹋江臯却恨管鑰重門牢何如坐忩寂<lb/>
　　不遨一覽不費躋扳勞兔蟾西飛首重搔寫留尚<lb/>
　　賴中山毛鉅公賦詠追風騷江山動色矜衮褒野<lb/>
　　客嗜山逾老饕展卷物色分殘膏快剪已具并州<lb/>
　　刀不須汗漫期盧敖虎林盛彪<hi>嘗授教官舘于伯機太常家清介可</hi>
　　<hi>重</hi>
　　人知麗日江山竒月中更竒人不知古今畵手不<lb/>
　　能畵髙侯能畵兼能詩風流文采乃如此筆意所<lb/>
<pb n="KR3h0068_WYG_047-60b"/>
　　到神莫窺琉璃宇宙入萬象清寒周匝天四垂羣<lb/>
　　鴉已息溥露下一鴈不度行雲遲龍飛鳯舞又千<lb/>
　　里一起一伏相追隨潮來不見江吸海但見夜壑<lb/>
　　寂寂舟無遺廢宫隐約認孤塔長竿髙下標叢祠<lb/>
　　俯觀下界萬屋如鱗次其間醉夢覺者誰金城樹<lb/>
　　老嵗月往昆明刦盡天地移匆匆吴越已陳迹丹<lb/>
　　青先寫興亡悲虞山禹穴會稽路蒼蒼凉凉隔烟<lb/>
　　霧平生慣向圖中游老我卧游無勝具昏花疑是<lb/>
<pb n="KR3h0068_WYG_047-61a"/>
　　雪欲晴剡溪直在無山處何人説與李将軍太清<lb/>
　　豈必留微雲豪端巽二肯一掃清光應更餘幾分<lb/>
　　天然人境兩相值樓頭白也思不羣胸中雲夢可<lb/>
　　八九呼吸沆瀣歸雄文虎頭著我坐巖壑書忩半<lb/>
　　席一詣君舟中不須覔謝尚詩成三誦君當聞北<lb/>
　　村民湯炳龍頓首<hi>淮人居杭授同知以文學名</hi>
　　越山蒼蒼秋月白江水無聲羣動息此時此景天<lb/>
　　下無縹緲飛樓人獨立昔人清賞政爾同苦道丹<lb/>
<pb n="KR3h0068_WYG_047-61b"/>
　　青摹不得請看此紙如何長卷取素縑三百尺吴<lb/>
　　興姚式題<lb/>
　　李侯登樓見明月清景曾持向人説髙侯忻然為<lb/>
　　作圖剡藤半紙吞吴越西風八月天氣凉白露亂<lb/>
　　下濃如霜萬井鱗鱗閟蟻穴羣峰㸃㸃陳鴈行鳯<lb/>
　　凰翺翔貙虎踞斗牛光射潛蛟怒方驚畫色辨羽<lb/>
　　毛尚覺逺林帶烟霧嵯峨孤塔撐雲霄坐令旺氣<lb/>
　　東南銷玉宇璚樓在何許髙低草樹寒蕭蕭隂陽<lb/>
<pb n="KR3h0068_WYG_047-62a"/>
　　剖割太樸散天地悠悠昏復旦江山千古月千古<lb/>
　　中秋看月人幾換丹青之筆何代無此夜此山應<lb/>
　　難摹侯能胸次發新意傾泄造化皆無餘二公生<lb/>
　　來不同地燕魯相望各千里偶然一笑吴山巔城<lb/>
　　中明日傳清事清事城中人得知造化妙處神莫<lb/>
　　窺唐人兼重廣文畫輞川况有摩詰詩李侯李侯<lb/>
　　君寶之錢唐屠約再拜<hi>字存博號月汀杭人嘗作教授以詩名</hi>
　　郎潛暇日多㝠搜夜深獨上千尺樓天回海立月<lb/>
<pb n="KR3h0068_WYG_047-62b"/>
　　政濕風起雲湧山疑浮縈青繚白互變滅浮嵐飛<lb/>
　　露寒颼飀潛虬栖鶻聲磔磔山鬼木客鳴呦呦城<lb/>
　　中癡兒方囈語有夢不到千山幽遥岑寸碧目力<lb/>
　　逺欲遡汗漫凌風游髙侯落筆萬象泣寫出千古<lb/>
　　蒼茫愁無聲詩與有聲畫一夕異事傳南州玉琴<lb/>
　　在膝酒在手欲寫天籟無荘周慿誰為問華表鶴<lb/>
　　城郭人民今是否弁陽周宻頓首<lb/>
　　樓據吴山背倚髙寒塵飛不到越山相對老月騰<lb/>
<pb n="KR3h0068_WYG_047-63a"/>
　　輝羣動息獨坐清分沆瀣更滿潮聲澎湃醉裏詩<lb/>
　　成神鬼泣景蒼凉又在新詩外　慿誰妙筆能圖<lb/>
　　繪羡中郎前身摩詰宛然心會拈出清宵無限意<lb/>
　　半幅溪藤光怪方信有人間仙界雲淡天低竒絶<lb/>
　　處笑僧殊未識丹青在留此軸誇千載廬陵李震<lb/>
　　敬題<lb/>
　　吴山靣滄江中秋氣颯爽樓居謫仙後公退謝塵<lb/>
　　鞅孤月出海上髙懐一俛仰佳哉髙侯畵得意超<lb/>
<pb n="KR3h0068_WYG_047-63b"/>
　　象罔我來秋向晩月色寒莽蒼山逺落木淨風髙<lb/>
　　怒潮響奔騰萬雲氣忽駕蒼虬上平湖雨翻江渺<lb/>
　　渺波蕩槳回思圖畵時嵗月儵已往山川更晦明<lb/>
　　隂陽遞消長人生何獨勞局促老穹壌我将乗倒<lb/>
　　景千載縱清賞松喬遺世人一笑凌烟像巴西鄧<lb/>
　　文原題<lb/>
　　絶愛樓居卧看山照人秋月入樓寒祇今此景那<lb/>
　　能得時展新圖對月看大梁趙孟籲書<hi>字子俊松雪親弟官</hi>
<pb n="KR3h0068_WYG_047-64a"/>
　　<hi>至提舉</hi>
　　等閒吴越在豪端疉巘微茫月影寒一曲危欄人<lb/>
　　獨倚江山渾在夢中看山隂修竹王英孫<hi>前宋端明殿學</hi>
　　<hi>士之子仕至監簿</hi>
　　畫山晝易工畫山夜難状髙侯江海姿落筆勢雄<lb/>
　　放毫芒見神功超忽移物象越岡遞起伏浙水尤<lb/>
　　滉瀁初看浪如山却訝山似浪簸蕩烟月間未數<lb/>
　　溟島壮兹圖歘流傳披展神為王何當就謫仙一<lb/>
<pb n="KR3h0068_WYG_047-64b"/>
　　醉秋閣上南譙張復亨<hi>張剛父先生仕教授趙松雪之友居吴興</hi>
　　月底江山如晝好樓中几席與秋清剡藤不到髙<lb/>
　　人手一段風流可得成<lb/>
　　江行山立月盤桓有客無言樓上看清興肯隨城<lb/>
　　漏盡夜深風露恐髙寒漢東孟淳<lb/>
　　風露百尺樓湖海兩竒士山空宵月滿寥落非城<lb/>
　　市明月浙河西宛宛毫素裡德人與天游恢廓應<lb/>
　　如此會稽戴錫<hi>戴祖禹山長居杭負俊聲與余友甚宻丙寅生丁未嵗卒時年四十</hi>
<pb n="KR3h0068_WYG_047-65a"/>
　　<hi>有二</hi>
　　地位清髙眼界寛盡收風景入毫端廢宫臺榭和<lb/>
　　烟鎻隔岸江山對月看一水中分吴越近層樓低<lb/>
　　接斗牛寒有聲畫意吟難了更把瑶琴膝上彈錢<lb/>
　　唐張逄源<hi>張泉月府判海昌人伯雨之祖</hi>
　　萬籟無聲夜氣清江山一片月華明倚樓誰在髙<lb/>
　　寒處一笑披圖白髮生<hi>一片作如此</hi>大德改元嵗在丁<lb/>
　　酉四月中澣信筆題于新居之淺山濟南張謙頓<lb/>
<pb n="KR3h0068_WYG_047-65b"/>
　　首<hi>張受益先生時仕江浙行省檢校號古齋博學鑒古</hi>
　　僕異時嘗中秋夜醉坐吴山絶頂觀月四無人蹤<lb/>
　　飄飄然江湖髙爽處也去之三十年想念此樂如<lb/>
　　新李公略坐中示髙郎中畫圖援筆為賦<lb/>
　　君不見浙江中秋中夜潮凌空斗起如銀橋又不<lb/>
　　見西湖中秋中夜月滿眼玲瓏散氷雪紅塵車馬<lb/>
　　曉爭門畫船歌鼓晩相聞誰知須臾人事息祕玩<lb/>
　　棄在荒涼村吳山山人氣清放窮居縱逰隨所往<lb/>
<pb n="KR3h0068_WYG_047-66a"/>
　　千門夜泬少人行獨上山椒看蒼莽蒼鸞彩鳯從<lb/>
　　何來凉風簸鼔天關開空光水影相晃眩坐見千<lb/>
　　里無纎埃當時少年輕世故兩腋飄飄欲生羽浮<lb/>
　　槎已似水中仙吹簫更㝷雲外侣陳迹荒來三十<lb/>
　　年逄人再説無由緣開編忽得中郎畫意趣皆是<lb/>
　　心茫然山中李侯亦瀟洒却燭捲筵風露下更深<lb/>
　　百怪弄清妍一一樽前供黙寫髙林低岫來平平<lb/>
　　浮圖窣堵参差生想當含毫意将决山精海若同<lb/>
<pb n="KR3h0068_WYG_047-66b"/>
　　經營袁宏扁舟何足道庾亮南樓只秋草何似如<lb/>
　　今緗素中明月長圓意長好月明山空誰往還沙<lb/>
　　鷗野鶴亦歡顏還有飄零舊時客白頭夜夜夢吴<lb/>
　　山剡原戴表元再拜<hi>率初杭人前宋國學登第歴監官慶元奉化人至元間信</hi>
　　<hi>州路教授</hi>
　　凭髙宜晚更宜秋下馬歸來即倚樓納納乾坤雙<lb/>
　　老眼滔滔江海一扁舟滿城明月空吴苑隔岸青<lb/>
　　山認越州李白酒豪髙適筆當時人物總風流考<lb/>
<pb n="KR3h0068_WYG_047-67a"/>
　　城仇逺<hi>山村先生杭人仕教官杭州知事致仕當時以詩得名</hi>
　　髙李風流仕西浙共倚危樓望吴越吴越江山千<lb/>
　　萬里髙侯畫對中秋月生紙經營入董源朦朧烟<lb/>
　　樹迷宫闕玉樹沈沈四泬寥潮聲已息簫聲咽不<lb/>
　　寫思陵全盛時空遺白塔堪愁絶君不見王子猷<lb/>
　　亦向山隂弄雪舟誰拈秃筆掃清遊古今嘉致總<lb/>
　　悠悠上清外史薛羲占<lb/>
　　君不見謝公臨江佳興發牛渚磯頭汎秋月舫中<lb/>
<pb n="KR3h0068_WYG_047-67b"/>
　　乃有臨汝郎詠史清音振林樾又不見子猷夜吟<lb/>
　　招隐闋開尊四望山隂雪彷徨忽作安道思郊邑<lb/>
　　寒光正飄瞥江山勝蹟何代無往往因人見竒崛<lb/>
　　錢唐信美東南會山勢衡從紛嵽嵲李侯開軒當<lb/>
　　上方坐駕蒼螭了吳越是時月上三秋中飛鏡懸<lb/>
　　空萬塵沒海門縹緲江吞天宛在三山白銀闕落<lb/>
　　木寒生烏雀枝回潮光射蛟鼉窟西陵襟帶連山<lb/>
　　開秦望遙岑青一髮慿虚金氣騰星躔白露林端<lb/>
<pb n="KR3h0068_WYG_047-68a"/>
　　洒髙潔鷫鷞裘上霑清華鸚鵡杯中湛芳洌参横<lb/>
　　斗轉天鷄鳴城鼔填填角幽咽夜來風景非人間<lb/>
　　圖畫天開為君設平明跨馬趨省垣公退往就髙<lb/>
　　侯説髙侯前身定摩詰此畫此詩俱妙絶看君寧<lb/>
　　久此淹留乗傳行當擁三節吴山越水尺素間舒<lb/>
　　卷還如向西浙吴興陳康祖<lb/>
　　髙侯妙筆生夜光李侯正倚斗牛傍凄凉看盡吴<lb/>
　　山月玉鏡臺前翠鳯凰山隂王易簡<lb/>
<pb n="KR3h0068_WYG_047-68b"/>
　　我昔絶江看吴山朝光正落山水間金波逺自海<lb/>
　　門入翠嵐髙插扶桑殷安知璚樓有夜景明月蒼<lb/>
　　茫墮清影李侯勝賞髙侯筆展卷一時如夢醒濟<lb/>
　　南吕同老<lb/>
　　觚稜昔枕萬松嶺金碧青紅縹緲間萬家環之宻<lb/>
　　如櫛只見樓臺不見山九街車馬何填咽隐隐轟<lb/>
　　轟夜不絶市聲未散朝馬嘶只見燈火不見月祇<lb/>
　　今山上居民稀岡巒盡露青逶迤昏鼓鼕鼕人跡<lb/>
<pb n="KR3h0068_WYG_047-69a"/>
　　絶山空月明景更竒謫仙把酒看不足摩詰收之<lb/>
　　入横幅要令赤日黄埃中翠色冷光常在目就中<lb/>
　　何處最愁予刹竿髙矗白塔孤綵筆昔曽干氣象<lb/>
　　短髮搔斷空踟蹰世間萬事何不有雍門悲凉百<lb/>
　　年後惟有明月與青山古往今來鎮如舊陵陽牟<lb/>
　　應龍<hi>成甫先生西蜀龍州人前宋登第存齋参政之孫獻之提刑之子仕至上元主簿</hi>
　　危樓遥夜倚髙㝠落木蒼烟認逺汀潮上海門連<lb/>
　　月白山來<hi>闕</hi>浦徹雲青畫中絶筆空秋思句裏羣<lb/>
<pb n="KR3h0068_WYG_047-69b"/>
　　賢已曉星勝槩只今誰復寫卜居應愧草堂靈<lb/>
　　昔在童子時得以筆硯侍諸先生俛仰五十年彥<lb/>
　　方出示夜山圖卷中作者皆翥所嚴事風流盡矣<lb/>
　　典刑故在慨然久之不敏小子輙題以識嵗月所<lb/>
　　未識者李震也張翥<lb/>
　　予自丙寅嵗來桐城識信齋萬戸衆仲陳先生在<lb/>
　　西席至正丁亥奉省檄來首謁彥方摠管又識復<lb/>
　　禮李先生因出示髙尚書此圖追憶少時受學於<lb/>
<pb n="KR3h0068_WYG_047-70a"/>
　　容齋公時主憲事在西浙一時南北名士大夫皆<lb/>
　　得朝夕相與瞻奉今於卷中翰墨使予慨嘆不已<lb/>
　　復禮珍祕之予復書其邑里爵位標其上云金華<lb/>
　　吴福孫書<lb/>
　外錄<lb/>
　　書畫舫云髙尚書彥敬畫宗董巨中嵗專師二米<lb/>
　　損益别自成家評者至有真逸品之目而其遺蹟<lb/>
　　日少得者自當重如拱璧世傳夜山圖小本為李<lb/>
<pb n="KR3h0068_WYG_047-70b"/>
　　公略作同時題詠者三十人竝稱國士允為藝林<lb/>
　　神逸嚴分宜當國勤購始得之至籍沒時失其圖<lb/>
　　引僅存詩跋一卷丑意此等名蹟皆有神物䕶持<lb/>
　　異日必為延津之合也記此以俟<lb/>
　髙房山青山白雲圖<lb/>
　　髙尚書字彥敬西域人早仕省郎有能名出為江<lb/>
　　浙省左右司郎中能畫山水詩甚有唐人意度作<lb/>
　　樂府止記得兩句曰吴山青越山青兩岸青山相<lb/>
<pb n="KR3h0068_WYG_047-71a"/>
　　送迎又記得絶句曰無限飛紅隨馬足春光更比<lb/>
　　路人忙其作山水人家多有之珍藏什襲其價甚<lb/>
　　髙為大元能畫者第一青山白雲甚有逺致業儒<lb/>
　　瀟洒戴包巾著長袍為刑部尚書其言子不得證<lb/>
　　父妻不得證夫奴不得訐主此乃綱常正道也至<lb/>
　　今著為令格真乃國家養成傳之千古今見青山<lb/>
　　白雲一軸士熙晚生後輩延祐四年封贈尚書士<lb/>
　　熙實當筆後為浙東廉使其子名桓為紹興路同<lb/>
<pb n="KR3h0068_WYG_047-71b"/>
　　知以尚書文集請予作序催取為南臺侍御行急<lb/>
　　不曽作得序文髙同知今在何處其人病弱不能<lb/>
　　世其家可歎也哉<lb/>
　　吴山重疊粉團髙有客晨興洒墨毫百兩真珠難<lb/>
　　買得越峰壓倒湧金濤中奉大夫江南諸道行御<lb/>
　　史臺侍御史東平王士熙頓首謹題<lb/>
　　省臺勲舊五朝臣此老初非以畫聞游戯未忘塵<lb/>
　　外相兩間茅屋萬山雲<lb/>
<pb n="KR3h0068_WYG_047-72a"/>
　　月射陽岡玉樹林山齋猶在白雲深牢藏秋月壺<lb/>
　　中稿滄海驪珠不易㝷<hi>髙尚書墳今在房山羊頭岡下</hi>西岩老人<lb/>
　　姚庸拜手<lb/>
　　房山居士髙使君系出西域才超羣中原文獻紹<lb/>
　　遺緒藝苑書畵當清芬辭官巴蜀讓僚友此事今<lb/>
　　無古或聞北遊易水訪陳迹但感宿草迷荒墳霜<lb/>
　　臺執法老元勲貽我青山之白雲<hi>闕</hi>　風色樂吞<lb/>
　　吐絶壁雨氣何氤氲奉常休沐掃塵軌耽翫忽驚<lb/>
<pb n="KR3h0068_WYG_047-72b"/>
　　西日曛天台匡廬多勝地南紀晝夜纒妖氛掛冠<lb/>
　　神武定何日寤寐耿耿心如焚臨川危素<lb/>
　　雨後溪流抱岸迴人稀野徑滿蒼苔樹隂古屋無<lb/>
　　多住岩際歸雲一半開老筆精神如米虎此山秀<lb/>
　　色敵天台因何借得仙人杖直到雲霞最上來河<lb/>
　　東張翥<lb/>
　　西域才人畵似詩雲山髙下墨淋漓前身吴越詩<lb/>
　　中伯文采風流照一時<lb/>
<pb n="KR3h0068_WYG_047-73a"/>
　　岩空谷迥野雲深路繞溪橋岸繞林何處幽人專<lb/>
　　一壑數間茅屋對山隂　大中大夫監察御史周<lb/>
　　伯琦題<lb/>
　髙尚書滄洲石林圖<lb/>
　　髙秋木落天宇寛洞庭瀟湘生暮寒劍氣横空月<lb/>
　　在地老蛟夜䕶仙都壇老鐵<lb/>
　　渴龍飲海海水寛鐵網下截珊瑚寒道人醉卧呌<lb/>
　　寒玉金粉亂落松花壇金粟道人顧阿瑛<lb/>
<pb n="KR3h0068_WYG_047-73b"/>
　　老龍吹笛海波寛一夜湘君白髮寒只恐驚飛雙<lb/>
　　鐵影長留明月䕶天壇扶風馬庸<lb/>
　　房山雲擁硯坳寛鐵使氷甌滌筆寒海上仙人應<lb/>
　　拔宅却飛林影落詩壇　鐵厓先生在雲間時朝<lb/>
　　陽薛真人偕玉峰顧仲瑛氏載酒見之流連於草<lb/>
　　𤣥閣酒半先生為真人題舊藏髙尚書滄洲石林<lb/>
　　圖誠墨妙絶筆得者當永寶之以名物遇之有自<lb/>
　　遂亦奉和併致景仰云雲間周谷賓<lb/>
<pb n="KR3h0068_WYG_047-74a"/>
　房山墨竹圖<lb/>
　　房山髙尚書墨竹世已罕得宜寶藏之至正十年<lb/>
　　七月初十日趙雍題<lb/>
　　智老能師杜拾遺雪舟不忝浣花溪過人為有才<lb/>
　　如錦好客常拚醉似泥早嵗傳經曽玉殿暮年通<lb/>
　　籍必金閨禪房夜咏袈裟薄十月燕山憶馬蹄<lb/>
　　至正己丑友人李宗表偕予往訪雪舟是日酌酒<lb/>
　　談詩宗表且以詩題畵意甚適暮歸而宗表復得<lb/>
<pb n="KR3h0068_WYG_047-74b"/>
　　此詩寄雪舟越五日師攜此畫示予乃房山髙尚<lb/>
　　書真蹟因談及宗表詩請書其上十月廿有七日<lb/>
　　也吴郡羅元寫記<lb/>
　髙尚書春雲曉靄圖<hi>紙本髙四尺闊一尺八寸掛幅</hi>
<hi>款書</hi>嵗在庚子九月廿日為伯圭畫春雲曉靄圖房山<lb/>
道人<lb/>
　髙房山墨竹坡石圖<hi>紙本髙三尺闊一尺二寸</hi>
<hi>款書</hi>克恭為子敬作<lb/>
<pb n="KR3h0068_WYG_047-75a"/>
　　髙侯落筆有生意玉立兩竿烟雨中天下幾人能<lb/>
　　解此蕭蕭寒碧起秋風子昻題<lb/>
　髙房山墨竹圖并題卷<hi>紙本髙一尺餘長三尺餘前作風竹一枝後作雨竹一枝</hi>
紫陽仙生無心君子寫竹郎中長生不死<lb/>
　　淨業清風披洒老竿元氣淋浪要竝墨君髙節唯<lb/>
　　許房山侍郎句曲外史張天雨謹題<hi>詩三行題隔水綾上</hi>
　　墨君堂記<hi>原文不錄</hi>
　　僕至元間為郎兵曹秩滿彥敬與僕為代情好至<lb/>
<pb n="KR3h0068_WYG_047-75b"/>
　　篤是時猶未甚作畵後乃愛米氏山水專意模倣<lb/>
　　久而自成一家遂能名世傳後盖其人品髙胸次<lb/>
　　磊落故其見於筆墨間者亦異於流俗耳至於墨<lb/>
　　竹樹石又其游戯不經意者因見此二紙使人𬗟<lb/>
　　想不能已已書東坡墨君堂記於其後至治元年<lb/>
　　六月二日吴興趙孟頫書<lb/>
　　人纔有我難忘物畫到無心恰見工欲識髙侯三<lb/>
　　昩手都緣意與此君同鄧文原<lb/>
<pb n="KR3h0068_WYG_047-76a"/>
　　僕嘗與彥敬遊愛其所作山水竹石雖法米元暉<lb/>
　　文與可而又有出於胸次之妙者今觀此紙𬗟懐<lb/>
　　其人不能不興感慨也至治元年九月望日薊丘<lb/>
　　廉希貢書<lb/>
　　吴郡陸友曾覽<hi>八分書</hi>
　　兩賢自是神仙侣冰雪襟懐鐵石腸坡可當時正<lb/>
　　如此千年風致墨君堂曲江錢惟善<lb/>
　　大名之下無虚士便似洋州授雪堂甚欲一顰愧<lb/>
<pb n="KR3h0068_WYG_047-76b"/>
　　鄰女謾将醉墨學吴妝後學班惟志頓首書<lb/>
　　庚寅上已後二日吴郡姚廣孝敬觀於夀椿堂<lb/>
　　輞川昔畫鐵鉤鎖滿幅縱横鳯毛墮澄心初作金<lb/>
　　錯刀烟梢數葉風蕭蕭房山挺出文蘇後近代誰<lb/>
　　能出其右綵毫揮成玉兩枝弄晴帶雨清猗猗此<lb/>
　　君真遇寫神手宛然空谷相逄時吴興洒翰飛霜<lb/>
　　雪名畫名書稱二絶風流一代屬伊家什襲珍藏<lb/>
　　宜飽閲青城山人王汝玉<lb/>
<pb n="KR3h0068_WYG_047-77a"/>
　　房山寫竹真無敵松雪為書妙入神二美合成希<lb/>
　　世寶萬年光彩照青春華亭沈度<lb/>
　　烟梢初長拂雲端露葉髙垂不可攀遺墨未乾人<lb/>
　　去逺獨留清節在人間葵丘謝縉<lb/>
　　古人作字用八法而寫竹亦用八法能然始造精<lb/>
　　妙不能此則畫沙之字傳神之竹耳今觀房山之<lb/>
　　竹松雪之書咸得八法之妙世所艱得矧一卷而<lb/>
　　具二美尤世之所艱得者<hi>闕</hi>　氏其寳諸浚儀張<lb/>
<pb n="KR3h0068_WYG_047-77b"/>
　　肯<lb/>
　　房山寫山水多宗米元暉而清潤過之其墨竹尤<lb/>
　　絶倫此作雖不經意葉葉瀟灑自有天然生意盖<lb/>
　　其人品之髙故得天趣之妙如此時松雪翁復以<lb/>
　　墨君堂記書之於後一代之法書名畵猶隋珠趙<lb/>
　　璧聨映光粲為世之希者今為<hi>闕</hi>　所藏宜其寶<lb/>
　　之也永樂辛卯清明前一日錫山王孟端題<lb/>
　　昔文湖州以書法寫竹元祐諸老若長公涪翁咸<lb/>
<pb n="KR3h0068_WYG_047-78a"/>
　　謂其用筆甚妙深加賞識迄今僅三百年而其遺<lb/>
　　蹟已不多見獨幸墨君之名因長公文以傳不朽<lb/>
　　則後世欲求君於湖州者不待見諸豪素讀公之<lb/>
　　文亦可以想見其妙矣松雪翁才識超卓特書兹<lb/>
　　文於房山墨竹後豈非能繼武湖州者其在房山<lb/>
　　歟不然模寫之功比之武事其文可以奪槊矣吴<lb/>
　　郡金問書於鳯城官舍時永樂壬辰正月八日也<lb/>
　　隆慶己巳四月廿又一日吴郡王穉登觀於談氏<lb/>
<pb n="KR3h0068_WYG_047-78b"/>
　　平林館<lb/>
　　萬厯己丑九日新都汪道㑹謝陞汪一渭吴門戚<lb/>
　　伯堅同觀於金陵鷲峰寺<lb/>
　<lb/>
　<lb/>
　<lb/>
　<lb/>
　書畵彚考卷四十七<lb/>
</p>
<p>
</p>
  </div>
</body>
</text>
</TEI>
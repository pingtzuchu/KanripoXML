<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畵彚考卷十</head> <lb/>
    <p>
<pb n="KR3h0068_WYG_010-1a"/>
欽定四庫全書<lb/>
　書畵彚考卷十<lb/>
　　　　　　　　　　刑部左侍郎卞永譽撰<lb/>
　　書十<lb/>
宋<lb/>
　蔡　襄<lb/>
　蔡忠惠公謝賜御書詩表卷<hi>行楷書紙本</hi>
臣襄伏蒙陛下特遣中使賜臣御書一軸其文曰御筆<lb/>
<pb n="KR3h0068_WYG_010-1b"/>
賜字君謨者臣孤賤逺人無大材蓺陛下親灑宸翰推<lb/>
著經義俾臣佩誦以盡謀謨之道事高前古恩出非常<lb/>
臣感懼以還謹撰成古詩一首以叙遭遇干冒聖慈臣<lb/>
無任荷戴兢榮之至　朝奉郎起居舍人知制誥權同<lb/>
判吏部流内銓上騎都尉賜紫金魚袋臣蔡襄上進<hi>官銜</hi>
<hi>一行小楷書</hi>
皇華使者臨清晨手開寶軸香煤新㳂名與字發深㫖<lb/>
宸毫灑落奎鈎文精神高逺照日月勢力雄健生風雲<lb/>
<pb n="KR3h0068_WYG_010-2a"/>
混然器質不可寫乃知學到非天真緘藏自語價希代<lb/>
誰顧四壁嗟空貧臣聞帝舜優聖域臯陶大禹為其隣<lb/>
吁俞敕戒成典要垂覆後世如穹旻陛下仁明加舜禹<lb/>
豪英進用司鴻鈞臣襄材智最駑下豈有志業通經綸<lb/>
獨是丹誠抱忠朴常欲贊奏上古珍又聞孔子春秋法<lb/>
片言褒貶賢愚分考經内省莫能稱但思至理書諸紳<lb/>
乾坤大施入洪化將圖報効無緣因誓心願竭謀謨義<lb/>
庶裨萬一唐虞君<lb/>
<pb n="KR3h0068_WYG_010-2b"/>
　　芾於舊翰林院曽觀石刻今四十年於大丞相天<lb/>
　　水公府始覩真跡書學博士米芾<lb/>
　　大觀三年仲冬上休日青社郡舍之簡政堂觀河<lb/>
　　南文及甫書<hi>行書</hi>
　　昔人謂公書三公衣衮冕立赤墀之上今觀此帖<lb/>
　　使人肅然増敬固應與顔柳同年而語不可祕藏<lb/>
　　耶甲寅六月上休日三吳禪客<lb/>
　　姨弟趙徳夫昔年屢以相示今下世未㡬已不能<lb/>
<pb n="KR3h0068_WYG_010-3a"/>
　　葆有之覽之悽然汝南謝克家癸丑九月十一日<lb/>
　　臨安法慧寺<lb/>
　　舅家物藏之久矣今得觀於檇李良可嘆也乙丑<lb/>
　　四月三日崧謹識<hi>行楷書</hi>
　　蔡忠惠公書為趙宋法書第一此玉局老語也今<lb/>
　　觀此帖藹然忠敬之意見於聲畫不可與茶錄牡<lb/>
　　丹譜同日言也鮮于樞獲觀謹題<hi>行書</hi>
　　僕來杭多獲觀前代名公法書此卷法度嚴密無<lb/>
<pb n="KR3h0068_WYG_010-3b"/>
　　一毫放縱意於此可見古人用筆不苟也吳興趙<lb/>
　　孟籲謹書<lb/>
　　余嘗在祕府讀君謨文集閱其所上謝賜御書歎<lb/>
　　其君臣相遇之盛也及觀所書茘枝譜字畫臻妙<lb/>
　　每與同列難其博物之精而又惜其與武夷粟粒<lb/>
　　同一用心之勤耳雖然君謨嘗自珍愛其書謂有<lb/>
　　翔龍舞鳯之勢觀此書其言當不虛也識者解之<lb/>
　　豫章胡儼<lb/>
<pb n="KR3h0068_WYG_010-4a"/>
　　廌嘗讀蔡端明集載所上謝賜御書詩一首并答<lb/>
　　詔有云卿詞令根於温厚筆力極於深妙遵臯陶<lb/>
　　之謨而懋其稽古述帝舜之事而思其底績宣明<lb/>
　　順美良深嘉歎其君臣之義文字之美皆不待言<lb/>
　　而可知也詔當在其家類集者故并得之今此詩<lb/>
　　真跡當在宋祕府不知何時復流落人間考其上<lb/>
　　嵗實仁宗皇祐四年壬辰距今永樂四年丙戌春<lb/>
　　秋三百五十有五年矣中間宋叔季四方之亂極<lb/>
<pb n="KR3h0068_WYG_010-4b"/>
　　矣鼎遷社屋海潰山移而一紙之書世傳寶之翰<lb/>
　　墨騰騫光輝如在夫豈獨以其書之善也哉侍郎<lb/>
　　黄公請余題識為作詩二首<lb/>
　　汴水東流宋鼎移中郎名字日星垂精神翰墨猶<lb/>
　　生氣想見彤庭諫諍時<lb/>
　　端明書法繼鍾王珮玉瓊琚在廟堂見說當時推<lb/>
　　第一米家應自愧疎狂　翰林學士兼春坊大學<lb/>
　　士廬陵解縉書<lb/>
<pb n="KR3h0068_WYG_010-5a"/>
　　書以羲之蘭亭為盡善蓋等閒文雅也觀忠惠公<lb/>
　　真跡非獨筆法精妙玩其詞一代明良相契告戒<lb/>
　　謹敕忠厚視等閒文雅不可同年而語明矣公虞<lb/>
　　得而祕藏之其能以忠惠公之心為心又明矣洪<lb/>
　　武壬午嵗至後九日新安吳牧書<lb/>
　　蔡忠惠公書名重當時上嘗令寫大臣碑誌則以<lb/>
　　例有資利辭曰此待詔職也與待詔爭利可乎力<lb/>
　　不從竟已其人品如此其書之莊重凡落筆皆然<lb/>
<pb n="KR3h0068_WYG_010-5b"/>
　　豈以御前表疏始不苟耶謙齋宫傅先生得此甚<lb/>
　　加珍惜蓋非特重其書重其人也長洲吳寛題<hi>行書</hi>
　外錄<lb/>
　　書畫舫云趙定宇祭酒藏蔡忠惠公中楷謝賜御<lb/>
　　書詩表字大如指頂結構謹嚴後有文同米芾等<lb/>
　　跋堪與韓存良太史家蘇文忠公元祐二年宜春<lb/>
　　帖子墨蹟作對其題識多至十餘人悉出宋元名<lb/>
　　手也<lb/>
<pb n="KR3h0068_WYG_010-6a"/>
　　又云此帖祭酒沒後流傳至長兄伯含處故丑得<lb/>
　　時時見之當為蔡書第一<hi>尚有㑹稽宋洵劉真尹昌龍浦江趙友同夏元</hi>
　　<hi>吉跋不錄</hi>
　蔡端明書寒蟬賦并序<hi>楷書</hi>
昔人稱鷄有五徳而作者賦焉至於寒蟬才齊其美獨<lb/>
未之思而莫斯述夫頭上有緌則其文也含氣飲露則<lb/>
其清也黍稷不食則其廉也處不巢居則其儉也應候<lb/>
守節即其信也加冠冕取其容君子則其操可以事君<lb/>
<pb n="KR3h0068_WYG_010-6b"/>
可以立身豈非至徳之蟲哉且扳木寒鳴賢才所以空<lb/>
歎余也僑處切有感焉興賦云爾<lb/>
伊寒蟬之感運近嘉時以游征含二儀之和氣稟乾元<lb/>
之清靈體真精之淑質吐崢嶸之哀聲希慶雲以優游<lb/>
遁太隂以自寧於是靈岳幽峻長林參差爰蟬集止輕<lb/>
羽涉池清激徵激徳音孔嘉承南風以軒景附高松之<lb/>
二華黍稷維馨而匪享竦身希陽乎靈和唳乎其音翩<lb/>
乎其翔容麗蜩螗聲美宫商飄如飛鴻之遭驚風眇如輕<lb/>
<pb n="KR3h0068_WYG_010-7a"/>
雲之麗太陽華靈鳯之羽儀覩皇都乎上京跨天路於<lb/>
萬里豈蒼蠅之尋常爾乃振修緌以表首舒輕翅以迅<lb/>
翰吸朝華之墜露含煙煴以夕餐望北林以鸞飛集樛<lb/>
木以龍蟠彰淵信於嚴時稟清誠乎自然翩眇微妙緜<lb/>
蠻其形翔林附木一枝不盈豈黄鳥之敢希唯鴻毛其<lb/>
猶輕憑綠葉之餘光哀秋華之方零思鳯居以翹竦仰<lb/>
竚立而哀鳴若夫嵗聿云暮上天其涼感運悲聲貧士<lb/>
含傷或歌我行永久或咏之子無裳原思嘆於蓬室孤<lb/>
<pb n="KR3h0068_WYG_010-7b"/>
竹吟於首陽不銜子以穢身不勤身以營巢志高於鳴<lb/>
鳩節妙乎鴟鴞附枯枝以永處倚瓊林之迥條惟雨雪<lb/>
之霏霏哀北風之飄飄既乃彫以金采圖我嘉容珍景<lb/>
曜爛暐曄華豐竒侔黼黻艷比衮龍清和明潔羣動希<lb/>
蹤爾乃綴以𤣥冕増成首飾纓𬎼翩紛九旒容翼映華<lb/>
蟲於朱衮表馨香於明徳於是公侯常伯乃紆紫黻執<lb/>
龍淵俯鳴珮玉仰撫貂蟬<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黄廬之多士先帝皇之侍<lb/>
人既騰儀像於雲闥望景曜乎通天邁休聲之五徳豈<lb/>
<pb n="KR3h0068_WYG_010-8a"/>
鳴鷄之獨珍聊振思於翰藻闡令問以長存於是貧居<lb/>
之士喟爾相與而俱嘆曰寒蟬哀唱其聲也悲四時云<lb/>
暮臨河裴徊感北門之憂殷嘆卒嵗之無衣望泰清之<lb/>
巍峩思希光而無階簡嘉蹤於皇心冠神景乎紫微詠<lb/>
清風以慨慷發哀歌以慰懐蔡襄書<lb/>
　　右蔡君謨書寒蟬賦真蹟觀其大似褚河南筆法<lb/>
　　乃御府收藏之物也先朝評書者稱蘇子瞻蔡君<lb/>
　　謨黄魯直米元章為四大家并馳海内縱横於夷<lb/>
<pb n="KR3h0068_WYG_010-8b"/>
　　島之間隻字片楮而不易得今閱此帖楷法咸精<lb/>
　　殆高駕三公而優入於神誠翰墨中之至寶也京<lb/>
　　兆宇文公諒<lb/>
　　楊宗道云先朝蔡君謨楷書最可為師端勁高古<lb/>
　　落筆如削鐵此書中龍也張彦逺法書要錄有云<lb/>
　　唐太宗購二王書右軍艸書有千紙取其迹類相<lb/>
　　從率一丈二尺為卷臨學遂得右軍筆也余友黄<lb/>
　　聖儀好讀異書馳心翰墨家藏此帖為師然于楷<lb/>
<pb n="KR3h0068_WYG_010-9a"/>
　　法大得其神韻耳近世君謨楷書絶少然已歸内<lb/>
　　府民間亦不復可得也善藏之善藏之廣信吳元<lb/>
　　善書<lb/>
　蔡莆陽雜體詩卷<lb/>
可笑夭桃耐雪風山家牆外見疎紅為君持酒一相向<lb/>
生意雖殊寂寞同　南劍州芋陽鋪見臘月桃花<lb/>
長岡隆雄來北邊勢到舍下方迴旋三世白士猶醉眠<lb/>
山翁作善天應憐如彼發源今流泉兒孫何數鷹馬然<lb/>
<pb n="KR3h0068_WYG_010-9b"/>
有起家者出其間願翁壽考无窮年　書戴處士屋壁<lb/>
山僧九十五行是百年人焚香猶夜起憙酒見天真生<lb/>
平持戒定老大有精神那知不變者却減故時新　右<lb/>
題龍紀僧居室<hi>歐陽文忠公題其傍云此一篇極有古人風格</hi>
雙溪為一流新構横鮮赭浮居紫霄傍臥影澄川下峽<lb/>
深風力豪石峭湍聲瀉古劍蟄神龍商帆來陣馬晴光<lb/>
轉羣山翠色看萬瓦汀洲生芳艸香樹自閑冶生郡黄<lb/>
士安高文勇扳賈顧我久疎悴霜髭漸盈把臨津張廣<lb/>
<pb n="KR3h0068_WYG_010-10a"/>
筵窮晝傳清斚舞鼙驚浪翻歌扇嬌雲惹驩餘適晩霽<lb/>
望外迷空野曽是倦游人意慮亦瀟灑　右題南劍州<lb/>
延平閣<lb/>
大雪壓空野驅車猶逺行乾坤初一色晝夜忽通明有<lb/>
物皆遷白無塵頓覺清只看流水在却喜亂山平逐絮<lb/>
飄飄起投花㸃㸃輕玉樓天上出銀闕海中生舞極<hi>闕</hi>
溶態聞餘淅瀝聲客爐何暇煖官酤未能酲薄吹消春<lb/>
凍新陽破曉晴更登分界嶺南望不勝情　自漁梁驛<lb/>
<pb n="KR3h0068_WYG_010-10b"/>
至衢州大雪有懐<lb/>
寧越門前路歸鞍駐石梁西山氣色好晩日正相當<lb/>
右福州寧越門外石橋看西山晩照<lb/>
吉祥亭下萬千枝看盡將開欲落時却是雙紅有深意<lb/>
故留春色綴人思<lb/>
烘簾微照自生光吹面輕風與送香誰把金刀收絶艷<lb/>
醉紅深淺上釵梁<lb/>
的的名花對酒尊欄邊沈醉月黄昏今朝關外尋蘭蕙<lb/>
<pb n="KR3h0068_WYG_010-11a"/>
忽見孤芳欲㫁魂　杭州臨平精巖寺西軒見芍藥滿<lb/>
枝追想吉祥院賞花慨然有感書呈蘇才翁四月七日<lb/>
夙昔神都别于今湘水遭故情彌望切佳月事追遨太<lb/>
守才賢重清明土俗豪犀珠來戍削鉦鼓去啾嘈湖樹<lb/>
涵天闊船旗罥日高醉中春渺渺秋外日陶陶新曲尋<lb/>
聲倚名花逐種褒吟亭披越岫夢枕覺胥濤論議刀矛<lb/>
快心懐鐵石牢淹留趨海角分散念霜毛鱸鱠紅隨筯<lb/>
<hi>予之吳江</hi>瀧波綠滿篙<hi>君往巖瀧</hi>試思南北路燈暗雨蕭騷　崇<lb/>
<pb n="KR3h0068_WYG_010-11b"/>
徳夜泊寄福建提刑章屯田思錢塘春月并遊<hi>小字自注</hi>
盡道瑶池瓊樹新仙源尋到不逢人陳王也作驚鴻賦<lb/>
未必當時見洛神　嘉禾郡偶書<lb/>
輕瀾還故潯墜軫无遺音好在池邊竹猶存虛直心往<lb/>
還二十年每見唯清吟覺性既自如世味隨浮沈琅琅<lb/>
孤雲姿悵望空山岑豈不悟至理悲來難獨任　無錫<lb/>
縣弔浮屠日開<lb/>
此泉何以珍適與真茶遇在物兩清絶於予獨得趣鮮<lb/>
<pb n="KR3h0068_WYG_010-12a"/>
香筯下雲甘滑杯中露當能變俗骨豈特湔塵慮晝靜<lb/>
清風生飄蕭入庭樹中含古人意來者庶㝠悟　汲惠<lb/>
山泉煮茶<lb/>
紫綬金章被寵榮筆牀茶竈伴參苓只知江海能行道<lb/>
未識朝廷舊有名笑我病𤣥相<hi>闕</hi>　圭刀小試即春生<lb/>
瘡痍未復君知否國手于今數老成　莆陽蔡襄<lb/>
　外錄<lb/>
　　珊瑚網云道山清話予頃時於陜府道間舍於逆<lb/>
<pb n="KR3h0068_WYG_010-12b"/>
　　旅因步行田間有村學究教授二三小兒間與之<lb/>
　　語言皆无倫次忽見案間有小兒書卷其背乃蔡<lb/>
　　襄寫洛神賦已截為兩段其一塗汙已不可識問<lb/>
　　其何所自得曰吾家敗籠中物也問更有别紙可<lb/>
　　見否乃從壁間書夾中取二三十紙大半是襄書<lb/>
　　簡亦有李西臺川牋所寫詩數紙因以隨行白紙<lb/>
　　百餘幅易之欣然見授問其家世曰吾家祖亦常<lb/>
　　為大官吾父罷官歸死于此吾時年幼養於近村<lb/>
<pb n="KR3h0068_WYG_010-13a"/>
　　學究家今從而李姓然吾祖官稱姓名皆不可得<lb/>
　　而知頃時如此紙甚多皆與小兒作書卷及糊窓<lb/>
　　用耳㑹日已暮乃歸旅舍明日天未明即登塗不<lb/>
　　及再往至今為恨也詮次至此偶憶是附入<lb/>
　蔡忠惠公二帖<lb/>
　　富陽帖<lb/>
襄泣血言逆惡深重扶䕶南歸死亡無日不可循常禮<lb/>
不通誠意于左右今至富陽平安明日登舟或雨水少<lb/>
<pb n="KR3h0068_WYG_010-13b"/>
増當舟行至三衢也襄素多病遭此荼毒就令不死足<lb/>
膝日甚氣力日衰亦為廢人豈復相見耶辱君知愛之<lb/>
心不殊兄弟一念哀痛哽塞何言哽塞何言在道程頓<lb/>
官員勾當齊整無一闕乏感惕感惕襄叩頭子發郎中<lb/>
足下十三日<lb/>
　　逺承帖<lb/>
襄啓逺承惠問厚意所存益有感著知日來體氣佳勝<lb/>
殊為慰也近被命尹治日以穰劇居不得暇移書致謝<lb/>
<pb n="KR3h0068_WYG_010-14a"/>
不盡縷縷惟眠食自重不宣襄拜手長官足下八月廿<lb/>
一日<lb/>
　蔡君謨十帖<hi>裝為横卷</hi>
　　陶生帖<lb/>
襄啓示及新記當非陶生手然亦可佳筆頗精河南公<lb/>
書非散卓不可為昔嘗惠兩管者大佳物今尚使之也<lb/>
耿子純遂物故殊可痛懐人之不可期也如此僕子直<lb/>
須還草草奉意疎畧正月十一日襄頓首　家屬並安<lb/>
<pb n="KR3h0068_WYG_010-14b"/>
楚掾旦夕行<lb/>
　　入春帖<lb/>
襄啓入春以來屬少人便不得馳書上問唯深瞻想日<lb/>
來氣候隂晴之不齊計安適否貴屬亦平寧襄舉室吉<lb/>
安去冬大寒出入感冒<hi>闕</hi>勞百病交攻難可支持雖入<lb/>
文字力求丐祠今又蒙恩復供舊職恐知專以為信前<lb/>
者銅雀臺瓦研十三兄欲得之可望寄與旦夕别端石<lb/>
奉送也正月十八日襄頓首公綽仁弟足下<lb/>
<pb n="KR3h0068_WYG_010-15a"/>
　　思詠帖<lb/>
襄得足下書極思詠之懐在杭留兩月今方得出關厯<lb/>
賞劇醉不可勝計亦一春之盛事也知官下與郡侯情<lb/>
意相通此固可樂唐侯言王白今嵗為游閏所勝吁可<lb/>
怪也初夏時景清和願君侯自壽為佳襄頓首通理當<lb/>
世屯田足下　大餅極珍物青甌微粗臨行悤悤致意<lb/>
不周悉<hi>已上三帖草書</hi>
　　縣君帖<lb/>
<pb n="KR3h0068_WYG_010-15b"/>
襄再拜伏承縣君吉葬有日襄以行路并亡男齋僧赴<lb/>
期不及謹遣州校少持菲禮聊以伸親戚之好殊非豐<lb/>
腆深自為愧謹奉手狀啓聞旦夕前行此不一一襄上<lb/>
郎中七兄左右廿七日早<lb/>
　　京居帖<lb/>
襄啓去徳于今蓋已洊嵗京居鮮暇無因致書第増馳<lb/>
系州校逺來特承手牘兼貽楮幅感戢之極海瀕多暑<lb/>
秋氣未清君侯動靖若何眠食自重以慰遐想使還専<lb/>
<pb n="KR3h0068_WYG_010-16a"/>
此為謝不一不一襄頓首知郡中舍足下謹空九月八<lb/>
日<lb/>
　　謝郎帖<lb/>
謝郎春初將領大娘以下永安年下朱長官亦來泉州<lb/>
諗候今見服藥日覺瘦倦至於人事都置之不復關意<lb/>
眼昏不作書然少賓客省出入如此情悰可知也不一<lb/>
一襄送正月十日<lb/>
　　中間帖<lb/>
<pb n="KR3h0068_WYG_010-16b"/>
襄啓中間承勞紆問適㑹疾未平殊不從容示書兩通<lb/>
知煩指幹新第有未備且與鐍鑰却候别作一番併了<lb/>
之四人園子只與門下每人一間園中地分與四人分<lb/>
種要他栽種也不一一襄奉書五日<hi>已上四帖皆行草書</hi>
　　大研帖<hi>小字自注</hi>
襄啓大研盈尺風韻異常齋中之華繇是而至花盆亦<lb/>
佳品感荷厚意以珪易邽若用商於六里則可真則趙<lb/>
璧難舍尚未決之更須面議也襄上彦猷足下廿一日<lb/>
<pb n="KR3h0068_WYG_010-17a"/>
<hi>甲辰閏月</hi>
　　山堂書帖<lb/>
　　丙午三月十二日晩<lb/>
欲尋軒檻倒清樽江上煙雲向晚昏須倩東風吹散雨<lb/>
明朝却待入花園<lb/>
　　十三日吉祥院探花<lb/>
花未全開月未圓看花待月思依然明知花月無情物<lb/>
若使多情更可憐　十五日山堂書<lb/>
<pb n="KR3h0068_WYG_010-17b"/>
　　蒙惠帖<lb/>
蒙惠水林檎花多感天氣暄和體履佳安襄上公謹太<lb/>
尉左右<hi>已上三帖皆真行書</hi>
　　蔡公書法真有六朝唐人風粹然如琢玉米老雖<lb/>
　　追蹤晉人絶軌其氣象怒張如子路未見夫子時<lb/>
　　難與比倫也辛亥三月九日倪瓉題<hi>行楷書</hi>
　　洪武己未四月雲間袁凱觀於蕭谿<hi>行書</hi>
　　在宋號善書者蘇黄米蔡為首俗評以君謨居三<lb/>
<pb n="KR3h0068_WYG_010-18a"/>
　　公之末殊不知君謨用筆有前代意優劣自可判<lb/>
　　也己未四月陳文東拜觀<hi>行草書</hi>
　　後學陳迪觀<hi>行楷書右四跋一紙</hi>
　外錄<lb/>
　　珊瑚網云崇禎四年三月廿四日獲觀此帖及米<lb/>
　　海嶽九帖張長史京中帖趙承㫖臨周文矩畫羲<lb/>
　　獻像梁趙巖神駿圖宋思陵題馬麟亭臺圖續觀<lb/>
　　蘭亭東垣楷書萬應方蔡忠惠四帖及十帖種種<lb/>
<pb n="KR3h0068_WYG_010-18b"/>
　　具體尤多效右軍内第九帖軒檻二絶差減墨妙<lb/>
　　𤣥宰睂公皆鑒此一帖為雙鉤廓填餘九幅並好<lb/>
　蔡端明賓客七兄帖<lb/>
襄啓前蒙惠書伏審尊候萬福<hi>闕</hi>　　入京都即休政<lb/>
此士君子所以自處始終也甚善甚善公綽數日前見<lb/>
訪<hi>闕</hi>齋道話終夕近日保養之<hi>闕</hi>頗見門戸然且能自<lb/>
保涓<hi>闕</hi>　　　久當得力州下更肅靜如前時可自遣<lb/>
也舟船必恐無用目下<hi>闕</hi>闕遣人勾還謹奉手狀問起<lb/>
<pb n="KR3h0068_WYG_010-19a"/>
居不宣襄上賓客七兄足下正月廿五日<lb/>
　蔡君謨茶錄并序<lb/>
茶錄<lb/>
　　序<lb/>
臣前因奏事伏蒙陛下諭臣先任福建轉運使日所進<lb/>
上品龍茶最為精好臣退念草木之微首辱陛下知鑒<lb/>
若處之得地則能盡其材昔陸羽茶經不第建安之品<lb/>
丁謂茶圖獨論採造之本至於烹試曽未有聞臣輒條<lb/>
<pb n="KR3h0068_WYG_010-19b"/>
數事簡而易明勒成二篇名曰茶錄伏惟清閒之宴或<lb/>
賜觀采臣不勝惶懼榮幸之至謹序<lb/>
　　上篇論茶色<lb/>
茶色貴白而餅茶多以珍膏油其面故有青黄紫黒之<lb/>
異善别茶者正如相工之視人氣色也隠然察之於内<lb/>
以肉理潤者為上既已末之黄白者受水昏重青白者<lb/>
受水鮮明故建安人鬭試以青白勝黄白<lb/>
　　香<lb/>
<pb n="KR3h0068_WYG_010-20a"/>
茶有真香而入貢者微以龍腦和膏欲助其香建安民<lb/>
間試茶皆不入香恐奪其真若烹㸃之際又雜珍果香<lb/>
草其奪益甚正當不用<lb/>
　　味<lb/>
茶味主於甘滑唯北苑鳯凰山連屬諸焙所産者味佳<lb/>
隔溪諸山雖及時加意製作色味皆重莫能及也又有<lb/>
水泉不甘能損茶味前世之論水品者以此<lb/>
　　藏茶<lb/>
<pb n="KR3h0068_WYG_010-20b"/>
茶宜蒻葉而畏香藥喜温燥而忌濕冷故收藏之家以<lb/>
蒻葉封裹入焙中兩三日一次用火常如人體温温以<lb/>
禦濕潤若火多則茶焦不可食<lb/>
　　炙茶<lb/>
茶或經年則香色味皆陳於淨器中以沸湯漬之刮去<lb/>
膏油一兩重乃止以鈐箝之微火炙乾然後碎碾若當<lb/>
年新茶則不用此說<lb/>
　　碾茶<lb/>
<pb n="KR3h0068_WYG_010-21a"/>
碾茶先以淨紙密裹椎碎然後熟碾其大要旋碾則色<lb/>
白或經宿則色已昏矣<lb/>
　　羅茶<lb/>
羅細則茶浮麤則沫浮<lb/>
　　候湯<lb/>
候湯最難未熟則沫浮過熟則茶沈前世謂之蠏眼者<lb/>
過熟湯也況瓶中煮之不可辨故曰候湯最難<lb/>
　　熁盞<lb/>
<pb n="KR3h0068_WYG_010-21b"/>
凡欲㸃茶須先熁盞令熱冷則茶不浮<lb/>
　　㸃茶<lb/>
茶少湯多則雲脚散湯少茶多則粥面聚鈔茶一錢匕<lb/>
先注湯調令極勻又添注入環回擊拂湯上盞可四分<lb/>
則止眂其面色鮮白著盞無水㾗為絶佳建安鬭試以<lb/>
水㾗先者為負耐久者為勝故較勝負之說曰相去一<lb/>
水兩水<lb/>
　　下篇論茶器<lb/>
<pb n="KR3h0068_WYG_010-22a"/>
　　茶焙<lb/>
茶焙編竹為之裹以蒻葉蓋其上以收火也隔其中以<lb/>
有容也納火其下去葉尺許常温温然所以養茶色香<lb/>
味也<lb/>
　　茶籠<lb/>
茶不入焙者宜密封裹以蒻籠盛之置高處不近濕氣<lb/>
　　砧椎<lb/>
砧椎蓋以碎茶砧以木為之椎或金或鐵取於便用<lb/>
<pb n="KR3h0068_WYG_010-22b"/>
　　茶鈐<lb/>
茶鈐屈金鐵為之用以炙茶<lb/>
　　茶碾<lb/>
茶碾以銀或鐵為之黄金性柔銅及鍮石皆能生鉎不<lb/>
入用<lb/>
　　茶羅<lb/>
茶羅以絶細為佳羅底用蜀東川鵞溪畫絹之密者投<lb/>
湯中揉洗以羃之<lb/>
<pb n="KR3h0068_WYG_010-23a"/>
　　茶盞<lb/>
茶色白宜黒盞建安所造者紺黒紋如兔毫其坯微厚<lb/>
熁之久熱難冷最為要用出他處者或薄或色紫皆不<lb/>
及也其青白盞鬭試家自不用<lb/>
　　茶匙<lb/>
茶匙要重擊有力黄金為上人間以銀鐵為之竹者輕<lb/>
建茶不取<lb/>
　　湯瓶<lb/>
<pb n="KR3h0068_WYG_010-23b"/>
瓶要小者易候湯又㸃茶注湯有準黄金為上人間以<lb/>
銀鐵或甆石為之<lb/>
　　後序<lb/>
臣皇祐中脩起居注奏事仁宗皇帝屢承天問以建安<lb/>
貢茶并所以試茶之狀臣謂論茶雖禁中語無事於密<lb/>
造茶錄二篇上進後知福州為掌書記竊去藏藁不復<lb/>
能記知懐安縣樊紀購得之遂以刋勒行於好事者然<lb/>
多舛謬臣追念先帝顧遇之恩攬本流涕輒加正定書<lb/>
<pb n="KR3h0068_WYG_010-24a"/>
之於石以永其傳治平元年五月二十六日三司使給<lb/>
事中臣蔡襄謹記<lb/>
　外錄<lb/>
　　歐陽文忠公集云善為書者以真楷為難而真楷<lb/>
　　又以小字為難羲獻以來遺跡見于今者多矣小<lb/>
　　楷惟樂毅論一篇而已今世俗所傳出故高紳學<lb/>
　　士家最為真本而㫁裂之餘僅存百餘字爾此外<lb/>
　　吾家率更所書温彦博墓銘亦為絶筆率更書世<lb/>
<pb n="KR3h0068_WYG_010-24b"/>
　　固不少而小字亦止此而已以此見前人于小楷<lb/>
　　難工而傳于世者少而難得也君謨小字新出而<lb/>
　　傳者二集古錄目序横逸飄發而茶錄勁實端嚴<lb/>
　　為體雖殊而各極其妙蓋學之至者意之所到必<lb/>
　　造其精予非知書者以接君謨之論久故亦粗識<lb/>
　　其一二焉治平甲辰<lb/>
　　文徵仲跋龍茶錄考云蔡端明書評者謂其行草<lb/>
　　第一正書第二然宣和書譜載御府所藏獨有正<lb/>
<pb n="KR3h0068_WYG_010-25a"/>
　　書三種豈不足于行草邪歐公云前人于小楷難<lb/>
　　工故傳于世者少而難得君謨小字新而傳者二<lb/>
　　謂集古錄序及龍茶錄也端明亦云古之善書者<lb/>
　　必先楷法漸至行草某近年粗知其意而力已不<lb/>
　　及觀此則其行草雖工而行楷尤為難得當時御<lb/>
　　府所收僅有三種而茶錄在焉蓋此書尤當時所<lb/>
　　貴嘗刻石傳世數百年來石本已不易得況真蹟<lb/>
　　乎侍御王君敬止不知何緣得此間以示余蓋希<lb/>
<pb n="KR3h0068_WYG_010-25b"/>
　　代之寶也按公以慶厯四年為福建轉運進小龍<lb/>
　　茶時年三十有四後三年為皇祐三年入修起居<lb/>
　　注選進此錄後知福州失去藏藁懐安令樊紀購<lb/>
　　得刋行當是至和二年再知福州時至治平元年<lb/>
　　始定正重書相距皇祐又十餘年公年五十有三<lb/>
　　遂卒晦菴評蔡書謂嵗有蚤暮力有深淺公書至<lb/>
　　是蓋無遺法矣元人盧貴純跋云歐公最愛公書<lb/>
　　而此書晩出惜不及見余按歐公云集古錄序横<lb/>
<pb n="KR3h0068_WYG_010-26a"/>
　　逸飄發而茶錄勁實端嚴結體雖殊各極其妙則<lb/>
　　此書必嘗入其品題矣且後題治平甲辰即元年<lb/>
　　重書之嵗也又按劉後村云茶錄凡見數本則當<lb/>
　　時所書宜不止此此帖南渡後嘗為蔡脩齋所藏<lb/>
　　脩齋永嘉人名範字遵甫幼學尚書之子仕終吏<lb/>
　　部侍郎嘗官閩中與端明家通譜因得此帖不知<lb/>
　　即御府藏本或後村所見諸本今不可考矣元人<lb/>
　　題語二十餘皆記脩齋之孫宗文授受收藏之故<lb/>
<pb n="KR3h0068_WYG_010-26b"/>
　　而不及書之本末余因疏其大畧如右其詳則俟<lb/>
　　博雅君子<lb/>
　　書畫舫云蔡君謨茶錄真蹟一卷原係王敬止故<lb/>
　　物後入嚴分宜家小楷真謹紙墨如新故文徵仲<lb/>
　　太史極稱賞之北宋四名家書法君謨稱首此真<lb/>
　　可寶者矣丑按歐陽公墓銘君謨享年五十有六<lb/>
　　以治平四年卒徵仲跋語並誤<lb/>
　蔡端明暑熱帖<hi>行書紙本</hi>
<pb n="KR3h0068_WYG_010-27a"/>
襄啟暑熱不及通謁所苦想已平復日夕風日酷煩無<lb/>
處可避人生韁鎖如此可歎可歎精茶數片不一襄上<lb/>
公謹左右　牯犀作子一副可直㡬何欲託一觀賣者<lb/>
要百五十千<lb/>
　蔡忠惠離都帖<hi>行草書紙本</hi>
襄啓自離都至南京長子勻感傷寒七日遂不起此疾<lb/>
南歸殊為榮幸不意災禍如此動息感念哀痛何可言<lb/>
也承示及書并永平信益用悽惻旦夕度江不及相見<lb/>
<pb n="KR3h0068_WYG_010-27b"/>
依詠之極謹奉手啓為謝不一襄頓首杜君長官足下<lb/>
七月十三日　貴眷各佳安老兒以下無恙永平已曽<lb/>
於遞中馳信報之<lb/>
　蔡莆陽連日山中帖<hi>行書紙本</hi>
襄連日山中從容至<hi>闕文</hi>所無也遽别益用懐企是晚亦<lb/>
復下山方念走訊而専帖已墜前矣河豚甚富甚鮮甚<lb/>
鮮與諸人大嚼無不贊美市賈甚窮為帑人費為有媿<lb/>
耳香餅已巴脯方糖霜餅範皆遣去幸視至宰座處極<lb/>
<pb n="KR3h0068_WYG_010-28a"/>
荷重言亦已從郡中投詞以應之矣見鏹頓有隨即無<lb/>
之苦于庵中固嘗言乏矣大儒欠道世務未易救療為<lb/>
可惜耳一事目屬心至達其中無曲折云襄上一哥制<lb/>
幹　新班賢甥承奉不别簡前日謝過訪未須行答<lb/>
　蔡忠惠茘支譜<hi>楷書凡七篇譜内小字自注</hi>
茘支譜<lb/>
　　第一<lb/>
茘支之於天下唯閩粤南粤巴蜀有之漢初南粤王尉<lb/>
<pb n="KR3h0068_WYG_010-28b"/>
佗以之備方物於是始通中國司馬相如賦上林云答<lb/>
遝茘支蓋夸言之無有是也東京交趾七郡貢生茘支<lb/>
十里一置五里一候晝夜奔騰有毒蟲猛獸之害臨武長<lb/>
唐羌上書言狀和帝詔大官省之魏文宗有西域葡萄<lb/>
之比世譏其謬論豈當時南北㫁隔所擬出于傳聞耶<lb/>
唐天寶中妃子尤愛嗜涪州嵗命驛置時之詞人多所<lb/>
稱詠張九齡賦之託意白居易刺忠州既形于詩又圖<lb/>
而序之雖髣髴其顔色而甘滋之勝莫能著也洛陽取<lb/>
<pb n="KR3h0068_WYG_010-29a"/>
於嶺南長安來於巴蜀雖曰鮮獻而傳置之速腐爛之<lb/>
餘色香味之存者亡㡬矣是生茘支中國未始見之也<lb/>
九齡居易雖見新實騐今之廣南州郡與䕫梓之間所<lb/>
出大率早熟肌肉薄而味甘酸其精好者僅比東閩之<lb/>
下等是二人者亦未始遇夫真茘支者也閩中唯四郡<lb/>
有之福州最多而興化軍最為奇特泉漳時亦知名列<lb/>
品雖高而寥寥無紀將尤異之物昔所未有乎蓋亦有<lb/>
之而未始遇乎人也予家莆陽再臨泉福二郡十年往<lb/>
<pb n="KR3h0068_WYG_010-29b"/>
還道由鄉國每得其尤者命工寫生稡集既多因而題<lb/>
目以為倡始夫以一木之實生於海濱巖險之逺而能<lb/>
名徹上京外被夷狄重於當世是亦有足貴者其於果<lb/>
品卓然第一然性畏高寒不堪移植而又道里遼絶曽<lb/>
不得班於盧橘江橙之右少發光采此所以為之嘆惜<lb/>
而不可不述也<lb/>
　　第二<lb/>
興化軍風俗園池勝處惟種茘支當其熟時雖有他果<lb/>
<pb n="KR3h0068_WYG_010-30a"/>
不復見省尤重陳紫富室大家嵗或不嘗雖列品千計<lb/>
不為滿意陳氏欲採摘必先閉戸隔牆入錢度錢與之<lb/>
得者自以為幸不敢較其直之多少也今列陳紫之所<lb/>
長以例衆品其樹晚熟其實廣上而圓下大可徑寸有<lb/>
五分香氣清逺色澤鮮紫殻薄而平瓤厚而瑩膜如桃<lb/>
花紅核如丁香母剝之凝如水晶食之消如絳雪其味<lb/>
之至不可得而狀也茘支以甘為味雖百千樹莫有同<lb/>
者過甘與淡失味之中維陳紫之於色香味自拔其類<lb/>
<pb n="KR3h0068_WYG_010-30b"/>
此所以為天下第一也凡荔支皮膜形色一有類陳紫<lb/>
則已為中品若夫厚皮尖刺肌理黄色附核而赤食之<lb/>
有查食已而澀雖無酢味自亦下等矣<lb/>
　　第三<lb/>
福州種殖最多延貤原野洪塘水西尤其盛處一家之<lb/>
有至於萬株城中越山當州署之北鬱為林麓暑雨初<lb/>
霽晩日照耀絳囊翠葉鮮明蔽映數里之間焜如星火<lb/>
非名畫之可得而精思之可述觀攬之勝無與為比初<lb/>
<pb n="KR3h0068_WYG_010-31a"/>
著花時商人計林㫁之以立券若後豐寡商人知之不<lb/>
計美惡悉為紅鹽<hi>去聲</hi>者水浮陸轉以入京師外至北戎<lb/>
西夏其東南舟行新羅日本琉球大食之屬莫不愛好<lb/>
重利以醻之故商人販益廣而鄉人種益多一嵗之出<lb/>
不知㡬千萬億而鄉人得飫食者蓋鮮以其㫁林鬻之<lb/>
也品目至衆唯江家綠為州之第一<lb/>
　　第四<lb/>
茘支食之有益於人列仙傳稱有食其華實為茘支仙<lb/>
<pb n="KR3h0068_WYG_010-31b"/>
人本草亦列其功葛洪云蠲渴補髓所以唐羌疏曰未<lb/>
必延年益壽蓋云雖有其傳豈果能哉亦諫止之詞也<lb/>
或以其性熱人有日噉千顆未嘗為疾即少覺熱以蜜<lb/>
漿解之其木堅理難老今有三百嵗者枝葉繁茂生結<lb/>
不息此亦其驗也<lb/>
　　第五<lb/>
初種畏寒方五七年深冬覆之以䕶霜霰福州之西三<lb/>
舍曰水口地少加寒已不可殖大畧其花春生蔌蔌然<lb/>
<pb n="KR3h0068_WYG_010-32a"/>
白色其實多少在風雨時與不時也有閒嵗生者謂之<lb/>
歇枝有仍嵗生者半生半歇也春花之際傍生新葉其<lb/>
色紅白六七月時色已變綠此明年開花者也今年實<lb/>
者明年歇枝也最忌麝香或遇之花實盡落其熟未更<lb/>
採摘蟲鳥皆不敢近或已取之蝙蝠蜂蟻爭來蠧食園<lb/>
家有名樹旁植四柱小樓夜棲其上以警盜者又破竹<lb/>
五七尺揺之答答然以逐蝙蝠之屬<lb/>
　　第六<lb/>
<pb n="KR3h0068_WYG_010-32b"/>
紅鹽之法民間以鹽梅滷浸佛桑花為紅漿投茘支漬<lb/>
之曝乾色紅而甘酸可三四年不蟲<hi>去聲</hi>修貢與商人皆<lb/>
便之然絶無正味白晒者正爾烈日乾之以核堅為止<lb/>
畜之甕中密封百日謂之出汗去<hi>去聲</hi>汗耐久不然踰嵗<lb/>
壞矣福州舊貢紅鹽蜜煎二種慶厯初大官間嵗進之<lb/>
狀知州事沈邈以道逺不可致減紅鹽之數而増白晒<lb/>
者兼令漳泉三郡亦均貢焉蜜煎剥生茘支笮去其漿<lb/>
然後蜜煮之予前知福州用晒及半乾者為煎色黄白<lb/>
<pb n="KR3h0068_WYG_010-33a"/>
而味美可愛其費茘支減常嵗十之六七然修貢者皆<lb/>
取於民後之主吏利其多取以責賂晒煎之法不行矣<lb/>
　　第七<hi>陳紫已下十二品有等次</hi>
陳紫因治居第平窊坎而樹之或云厥土肥沃之致今<lb/>
傳其種子者皆擇善壤終莫能及是亦賦生之異也<lb/>
江綠大較類陳紫而差大獨香薄而味少淡故以次之<lb/>
其樹已賣葉氏而民間猶以為江家綠云<lb/>
方家紅可徑二寸色味俱美言茘支之大者皆莫敢擬<lb/>
<pb n="KR3h0068_WYG_010-33b"/>
嵗生一二百顆人罕得之方氏子名蓁今為大理寺丞<lb/>
游家紫出名十年種自陳紫實大過之<lb/>
小陳紫其樹去陳紫數十步初一家并種之及其成也<lb/>
差小又時有<graphic n="KR2510" url="https://raw.githubusercontent.com/kanripo/KR-Gaiji/master/images/KR2510.png" mimeType="image/png"/>核者因而得名其家别居二紫亦分屬<lb/>
東西陳焉<lb/>
宋公茘支樹極高大實如陳紫而小甘美無異或云陳<lb/>
紫種出宋氏世傳其樹已三百嵗舊屬王氏黄巢兵過<lb/>
欲斧薪之王氏媪抱樹號泣求與樹偕死賊憐之不伐<lb/>
<pb n="KR3h0068_WYG_010-34a"/>
宋公名諴公者老人之稱年餘八十子孫皆仕宦<lb/>
藍家紅泉州為第一藍氏兄弟圭為太常博士丞為尚<lb/>
書都官員外郎<lb/>
周家紅獨立興化軍三十年後生益奇聲名乃損然亦<lb/>
不失為上等<lb/>
何家紅出漳州何氏世為牙校嘗有郡將全樹買之樹<lb/>
在舍後將熟其子日領卒數十人穿其堂房乃至樹所<lb/>
其來無時舉家伏藏欲即伐去而不忍今猶存焉<lb/>
<pb n="KR3h0068_WYG_010-34b"/>
法石白出泉州法石院色青白其大次於藍家紅<lb/>
綠核頗類江綠色丹而小茘支皆紫核此以綠見異出<lb/>
福州<lb/>
圓丁香丁香茘支皆旁<hi>去聲</hi>蔕大而下銳此種體圓與味<lb/>
皆勝<lb/>
　　<hi>虎皮已下二十品無等次</hi>
虎皮者紅色絶大繞腹有青紋正類虎斑嘗於福州東<lb/>
山大乗寺見之不知其出處<lb/>
<pb n="KR3h0068_WYG_010-35a"/>
牛心者以狀言之長二寸餘皮厚肉澀福州惟有一株<lb/>
每嵗貢乾茘支皆調於民主吏常以牛心為準民倍直<lb/>
購之以輸予嘗黜而不用<lb/>
玳瑁紅茘支上有黒㸃疎密如玳瑁斑福州城東有之<lb/>
硫黄顔色正黄而刺微紅亦小茘支以色名之也<lb/>
朱柹色如柹紅而扁大亦云朴柹出福州<lb/>
蒲桃茘支穗生一朶至一二百將熟多破裂凡荔支每<lb/>
顆一梗長三五寸附於枝此等附枝而生樂天所謂朶<lb/>
<pb n="KR3h0068_WYG_010-35b"/>
如蒲桃者正謂是也其品殊下<lb/>
蚶殻者殻為深渠如瓦屋焉<lb/>
龍牙者茘支之變怪者其殻紅可長三四寸彎曲如爪<lb/>
牙而無瓤核全樹弗變非常有也興化軍轉運司聽事<lb/>
之西嘗見之<lb/>
水茘支漿多而淡食之蠲渴茘支宜依山或平陸有近<lb/>
水田者清泉流溉其味遂爾出興化軍<lb/>
蜜茘支純甘如蜜是謂過甘失味之中<lb/>
<pb n="KR3h0068_WYG_010-36a"/>
丁香茘支核如小丁香樹病或有之亦謂之<graphic n="KR2510" url="https://raw.githubusercontent.com/kanripo/KR-Gaiji/master/images/KR2510.png" mimeType="image/png"/>核皆小<lb/>
實也<lb/>
大丁香出福州天慶觀厚殻紫色瓤多而味微澀<lb/>
雙髻小茘支每朶數十皆竝蔕雙頭因以目之<lb/>
真珠剖之純瓤圓白如珠茘支之小止於此<lb/>
十八娘茘支色深紅而細長時人以少女比之俚傳閩<lb/>
王王氏有女第十八好噉此品因而得名其家今在城<lb/>
東報國院家旁猶有此樹云<lb/>
<pb n="KR3h0068_WYG_010-36b"/>
將軍茘支五代間有為此官者種之後人以其官號其<lb/>
樹而失其姓名之傳出福州<lb/>
釵頭顆紅而小可間婦人女子簪翹之側故特貴之<lb/>
粉紅者茘支多深紅而色淺者為異謂如傅朱粉之飾<lb/>
故曰<lb/>
中元紅茘支將絶纔熟以晩重於時予嘗七月廿四日<lb/>
得之<lb/>
火山本出廣南四月熟味甘酸而肉薄穗生梗如枇杷<lb/>
<pb n="KR3h0068_WYG_010-37a"/>
閩中近亦有之<hi>出于梧州</hi>
　右三十二品言姓氏尤其著者也言州郡紀所出也<lb/>
　不言姓氏州郡四郡或皆有也嘉祐四年嵗次己亥<lb/>
　秋八月廿日莆陽蔡襄述<lb/>
　外錄<lb/>
　　君謨語錄云古之善書者必先楷法漸而至于行<lb/>
　　草亦不離乎楷正張芝與旭變怪不常出乎筆墨<lb/>
　　蹊徑之外神逸有餘而與羲獻異矣襄近年粗知<lb/>
<pb n="KR3h0068_WYG_010-37b"/>
　　其意而力已不及烏足道哉<lb/>
　蘇氏一門諸帖冊<hi>俱行書紙本冊内吳氏李氏印不錄</hi>
　　蘇老泉臨顧帖<lb/>
洵頓首前辱臨顧未由詣謝承惠教祗増愧悚晴暖尊<lb/>
體佳勝旦夕走前次人還且此布謝不宣洵再拜君懿<lb/>
郎中仁兄閤下　錢已如數領訖何用忙也<lb/>
　　蘇東坡作書帖<lb/>
尊丈不及作書近以中婦喪亡公私紛冗殊無聊也且<lb/>
<pb n="KR3h0068_WYG_010-38a"/>
為達此懇軾又白<lb/>
　　東坡京酒帖<lb/>
京酒一壺送上孟堅近晩必更佳軾上道源兄十四日<lb/>
　　東坡寶月帖<lb/>
大人令致懇為催了禮書事冗未及上問昨日得寶月<lb/>
書書背承批問也令子監簿必安勝未及脩染軾頓首<lb/>
　　東坡啜茶帖<lb/>
道源無事只今可能枉顧啜茶否有少事須至面白孟<lb/>
<pb n="KR3h0068_WYG_010-38b"/>
堅必已好安也軾上恕草草<lb/>
　　東坡令子帖<lb/>
令子所示專在意來日相見即達之但未必有益也輒<lb/>
送十緡省為一奠之用難患<hi>原蹟難患乙轉</hi>流落中深愧不能<lb/>
展毫末也不罪不罪軾手啓<lb/>
　　蘇潁濱雪甚帖<lb/>
轍啟雪甚可喜宴居應有獨酌之樂區區書不能盡轍<lb/>
頓首定國承議使君廿三日<lb/>
<pb n="KR3h0068_WYG_010-39a"/>
　　潁濱惠教帖<lb/>
承惠教兒子相次上謁轍上定國閤下<lb/>
　　潁濱晴寒帖<lb/>
轍啟晴寒履况清安今晚有暇一貺甚幸不一轍頓<lb/>
首定國使君仁弟廿七日<lb/>
　　潁濱文字帖<lb/>
安君文字今日已晩來日督之次海即催之改中無復<lb/>
義理可為太息<lb/>
<pb n="KR3h0068_WYG_010-39b"/>
　　蘇伯達台眷帖<lb/>
邁拜問台眷一一萬福别紙所悉尚容細處之他委勿<lb/>
鄙邁拜問<lb/>
　　蘇叔黨試後四詩帖<lb/>
　　過録呈金陵上吳開府兩絶句<lb/>
時平無事清吟好衞霍貪功未是奇爭似一篇人膾炙<lb/>
四方傳誦臥龍詩　開府帥襄陽時嘗游隆中為諸葛<lb/>
孔明賦詩有翻覆看俱好之句為世稱誦故云<lb/>
<pb n="KR3h0068_WYG_010-40a"/>
廟堂陶鑄人材盡流落江淮老病身又踏槐花隨舉子<lb/>
思量鄧禹是何人<lb/>
　　再游儀真呈張使君<lb/>
江淮冠蓋閙如林求一已知何處尋風月欲談嫌許事<lb/>
山川不險似人心使君徳量如天逺舉子科名自陸沈<lb/>
秋氣未悲先淚下黄花雖好不曽簪<lb/>
　　寄如臯葉尉<lb/>
借馬石莊去天寒曉出門亂岡行兔窟數㸃入鴉村欲<lb/>
<pb n="KR3h0068_WYG_010-40b"/>
醉酒力薄如迷海氣昏客游無限事端的向誰言<lb/>
　　唐弼杜氏自其曽大父四世與睂山三蘇游書帖<lb/>
　　具存紹興癸丑中秋安中過惠州登白鶴峰拜東<lb/>
　　坡像觀壁間所刻詩文則皆後人追書求公翰墨<lb/>
　　已不可得後十二日邂逅唐弼于潮陽出此卷相<lb/>
　　示一翁兩孺千載不沒之氣凜凜在目猶恨獨無<lb/>
　　叔黨字畫方求類於舊門顧小坡之不在龍駒已<lb/>
　　逝駿骨萬金亦可為歎息也中山王安中題<hi>行楷書紙</hi>
<pb n="KR3h0068_WYG_010-41a"/>
　　<hi>本</hi>
　　杜唐弼出睂山蘇公父子與其先書十一帖以示<lb/>
　　予君懿於唐弼曽大父也明允友君懿而兄事之<lb/>
　　道源以父任薄其官有子孟堅踐世科道源優遊<lb/>
　　侍旁時過子舍孟堅官於黄子瞻適謫居道源過<lb/>
　　之遊相好也孟堅金陵丁外艱子瞻赴英州阻風<lb/>
　　石頭唐弼方少往見從容累日所謂求哀挽者子<lb/>
　　瞻接杜氏四世觀其書可以識其年晩與孟堅江<lb/>
<pb n="KR3h0068_WYG_010-41b"/>
　　上帖筆勢敧傾而神氣横溢蓋似其暮嵗之文然<lb/>
　　不數月而病且死矣唐弼材而賢是能世其家者<lb/>
　　建炎己酉閏月庚辰魏郡吳幵跋<hi>行書紙本</hi>
　　老蘇先生書世罕見之今始獲觀筆法歐陽公云<lb/>
　　蘇氏文章遂擅天下夫豈特文哉翰墨固為近世<lb/>
　　第一矣杜君唐弼出以相示且請題其後己酉閏<lb/>
　　八月三日長沙何行中東都趙子崧同閱于凌江<lb/>
　　物不遷齋<hi>行書紙本</hi>
<pb n="KR3h0068_WYG_010-42a"/>
　　右蘇氏一門真蹟柬杜氏祖孫四世者意高筆古<lb/>
　　而老泉尤勝然皆駸駸乎登晉唐之席矣尾有王<lb/>
　　安中吳幵趙子崧三跋余購之吳門舊家子但原<lb/>
　　本十版止老泉東坡潁濱三人而無叔黨故王左<lb/>
　　丞履道有龍駒已逝駿骨萬金之歎兹余既得叔<lb/>
　　黨詩牋且得伯達手簡亟命重裝合成一冊夫以<lb/>
　　三世之遺墨越數百年之久而珠聯璧合于一旦<lb/>
　　豈非造物者為睂山巧作因緣也耶髮僧上振跋<lb/>
<pb n="KR3h0068_WYG_010-42b"/>
　蘇　軾<lb/>
　蘇文忠公書蔡詩天際烏雲卷<hi>中行草書白粉箋本</hi>
天際烏雲含雨重樓前紅日照山明嵩陽居士今何在<lb/>
青眼看人萬里情此蔡君謨夢中詩也僕在錢塘一日<lb/>
謁陳述古邀余飲堂前小閣中壁上小書一絶君謨真<lb/>
迹也綽約新嬌生眼底侵尋舊事上睂尖問君别後愁<lb/>
多少得似春潮夜夜添又有人和云長垂玉筯殘妝臉<lb/>
肯為金釵露指尖萬斛閒愁何日盡一分真態更難添<lb/>
<pb n="KR3h0068_WYG_010-43a"/>
二詩皆可觀後詩不知誰作也<lb/>
杭州營籍周韶多蓄奇茗常與君謨鬭勝之韶又知作<lb/>
詩子容過杭述古飲之韶泣求落籍子容曰可作一絶<lb/>
韶援筆立成曰隴上巢空嵗月驚忍看回首自梳翎開<lb/>
籠若放雪衣女長念觀音般若經韶時有服衣白一坐<lb/>
嗟嘆遂落籍同輩皆有詩送之二人者最善胡楚云澹<lb/>
妝輕素鶴翎紅移入朱欄便不同應笑西園舊桃李强<lb/>
勻顔色待東風龍靚云桃花流水本無塵一落人間㡬<lb/>
<pb n="KR3h0068_WYG_010-43b"/>
度春解佩暫酬交甫意濯纓還作武陵人固知杭人多<lb/>
慧也<lb/>
　　祇今誰是錢塘守頗解湖中宿畫船曉起鬭茶龍<lb/>
　　井上花開陌上載嬋娟<hi>白樂天蔡君謨陳述古蘇子瞻皆杭守也</hi>
　　老却睂山長帽翁茶煙輕颺鬢絲風錦囊舊賜龍<lb/>
　　團在誰為分泉落月中<lb/>
　　三生石上舊精魂邂逅相逢莫重論縱有繡囊留<lb/>
　　别恨已無明鏡著啼痕<lb/>
<pb n="KR3h0068_WYG_010-44a"/>
　　能言學得妙蓮花贏得春風對客誇乞食衲衣渾<lb/>
　　未老為題靈塔向金沙　丹丘柯敬仲多蓄魏晉<lb/>
　　法書至宋人書殆百十函隨以與人弗留也他日<lb/>
　　獨見此軸在几格間甚怪之及取觀則吾坡翁書<lb/>
　　蔡君謨夢中詩及守居閣中舊題也第三詩以為<lb/>
　　不知何人作其軒轅彌明之流歟陳太守放營妓<lb/>
　　三詩亦辱翁翰墨流傳至今信亦有緣耶卷後多<lb/>
　　佳紙敬仲求集作詩識其後賦此四首是日試郭<lb/>
<pb n="KR3h0068_WYG_010-44b"/>
　　玘墨但目疾轉深不復能作字又不知年嵗後雖<lb/>
　　若此者亦尚能作否臨楮慨然至順辛未二月望<lb/>
　　日蜀人虞集書<lb/>
　　山中覆鹿拾蕉葉眼底生花二月明不道人生俱<lb/>
　　夢裏新詩猶話夢中情<lb/>
　　綠窓度曲初含笑銀甲彈箏不露尖人生莫待頭<lb/>
　　如雪華屋春宵酒屢添<lb/>
　　雲中初下勢如驚白鳯蹁躚雪色翎多少舊游歌<lb/>
<pb n="KR3h0068_WYG_010-45a"/>
　　舞地不堪回首又重經<lb/>
　　桃花扇底露唇紅不復梳妝與衆同一曲山香春<lb/>
　　去也荼<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>無語謝東風<lb/>
　　一顆摩尼不染塵瑶池𤣥圃度千春昭陽殿裏雲<lb/>
　　深處誰是當時解珮人<lb/>
　　三月旌旗幸玉泉牙檣錦纜御龍船千官車騎如<lb/>
　　雲湧楊栁梢頭月色娟<lb/>
　　長憶睂山鶴髮翁舊時阿閣贊皇風如今流落那<lb/>
<pb n="KR3h0068_WYG_010-45b"/>
　　堪說黼黻文章似夢中<lb/>
　　鼓瑟湘靈欲㫁魂洞庭風浪不堪論遥知舊賜宫<lb/>
　　袍錦雙袖龍鍾總淚痕<hi>風浪一作波浪</hi>
　　興聖宫中坐落花詩成應制每相誇廬山面目秋<lb/>
　　來好自杖青藜歩白沙　此卷天厯間得之都下<lb/>
　　予愛坡翁所書之字俊拔而清麗令人持玩不忍<lb/>
　　釋手故侍書學士虞公見而題之予擕歸江南會<lb/>
　　荆溪王子明同予所好擕之而去他日再閱於環<lb/>
<pb n="KR3h0068_WYG_010-46a"/>
　　慶堂俛仰今昔為之慨然因走筆盡和卷中之詩<lb/>
　　以舒其悒鬱之氣傍觀者子明之兄徳齋淮南潘<lb/>
　　純金壇張經長安莫浩至正三年夏五月丹丘柯<lb/>
　　九思書<lb/>
　　日將公事湖中了醉入重城列炬明自古天藩財<lb/>
　　賦地古人偏得賦閒情<lb/>
　　謝女嬌吟雪比鹽北臺馬耳見雙尖衲衣政索歌<lb/>
　　姬笑不道春寒繡被添<lb/>
<pb n="KR3h0068_WYG_010-46b"/>
　　寫韻軒中塵不驚與誰同躡鳯凰翎采鸞可惜情<lb/>
　　緣重祗合清齋寫道經<lb/>
　　釵頭新綠茘支紅那與江珧色味同聞道端明新<lb/>
　　進譜一時殿閣起薰風<lb/>
　　香辟春寒玉辟塵流蘇斗悵醉和春一雙明月都<lb/>
　　無價寂寞人間第二人<lb/>
　　江南在處煙波好浪迹先生不上船近就闔閭城<lb/>
　　外宿可憐霜月夜娟娟<lb/>
<pb n="KR3h0068_WYG_010-47a"/>
　　青城樵者一衰翁寫罷烏絲滿袖風消得玉堂金<lb/>
　　研匣至今傳入畫圖中<lb/>
　　聽碾龍團怯醉魂分茶故事待誰論纖纖玉腕親<lb/>
　　曽見祗有春衫舊酒痕<lb/>
　　白公種竹蘇公栁談笑功名後世誇依舊葑雲三<lb/>
　　萬丈㫁橋誰與築堤沙　奉同柯丹丘前後用韻<lb/>
　　凡九章言無倫次且有廣平媚語之罪信識法者<lb/>
　　懼也癸未冬十一月九日吳郡張雨為子明王君<lb/>
<pb n="KR3h0068_WYG_010-47b"/>
　　寫<lb/>
　　盈盈秋水眼波平脉脉逺山螺翠横西北風帆江<lb/>
　　路永片雲不度若為情<lb/>
　　雨挾江潮來浦口霜彫木葉見山尖寒波曽照飛<lb/>
　　鴻影髭雪朝朝與恨添<lb/>
　　風雨翻江夢裏驚忽思風馭絳霄翎世間安得麻<lb/>
　　姑爪癢處爬搔憶蔡經<lb/>
　　湖邊窓戸倚青紅此日應非舊日同太守與賓行<lb/>
<pb n="KR3h0068_WYG_010-48a"/>
　　樂地㫁碑荒蘚臥秋風<lb/>
　　奎章閣下掌絲綸清淺蓬萊又㡬春三十六宫秋<lb/>
　　寂寂金盤零露泣仙人　戊申十月十七日瓚<lb/>
　　蔡公閩嶠雙龍璧蘇子儋州萬里船何事歸田虞<lb/>
　　閣老醉吟清浦月娟娟<hi>清浦一作清夜</hi>
　　嗜酒狂吟秃鬢翁華陽壇館百花風晩年傳得登<lb/>
　　真訣歸臥南山磵谷中　十九日又追和虞奎章<lb/>
　　韻<lb/>
<pb n="KR3h0068_WYG_010-48b"/>
　　東閣小書詩夢破後堂殘醉燭花明春風客散茶<lb/>
　　香在寂寞人間萬古情<lb/>
　　紅入兩顴春意滿翠籠雙袖曉寒尖雖知别後情<lb/>
　　難減也覺愁中醉易添<lb/>
　　彩筆詩成舉坐驚素衣新剪鶴毛翎多生應是蓮<lb/>
　　花女留得銀箏金字經<hi>鶴毛一作鳯毛</hi>
　　透海丹砂一粟紅前身宜與後身同就中只換神<lb/>
　　僊骨塵業何由到素風<lb/>
<pb n="KR3h0068_WYG_010-49a"/>
　　滄海桑田復㡬塵東風惟見落花春須知剰水殘<lb/>
　　山外氷雪肌膚别有人<lb/>
　　蜀人文彩相先後多在西湖載酒船腸㫁至今湖<lb/>
　　上栁空殘睂翠簇連娟<lb/>
　　三百年來此兩翁詩人情性道人風醉中還似毘<lb/>
　　耶老花雨紛紛一笑中<lb/>
　　梅花香冷返氷魂往事茫茫迹未論寶劍已隨龍<lb/>
　　化去誰憐水上刻舟痕<lb/>
<pb n="KR3h0068_WYG_010-49b"/>
　　賦罷仙人萼綠華金聲玉色衆中誇歸來世上空<lb/>
　　塵土雲白江清月滿沙　洪武十四年嵗在辛酉<lb/>
　　秋九月朔義興馬治<lb/>
　外錄<lb/>
　　珊瑚網云此卷向在項又新處余嘗獲觀今為越<lb/>
　　石售去<lb/>
　坡翁四詩卷<hi>行書紙本</hi>
蟹眼已過魚眼生颼颼欲作松風鳴蒙茸出磨細珠落<lb/>
<pb n="KR3h0068_WYG_010-50a"/>
旋轉繞甌飛雪輕銀缾瀉湯誇第二未識古人煎水意<lb/>
君不見昔時李生好客手自煎貴從活火發新泉君不<lb/>
見今時潞公煎茶學西蜀定州花甆琢紅玉我今貧病<lb/>
長苦饑分無玉盌捧蛾睂且學公家作茗飲甎罏石罀<lb/>
長相隨不願撐腸拄腹文字五千卷但願一甌長及睡<lb/>
足日高時　煎茶<lb/>
大絃春温和且平小絃廉折亮以清平生未識宫與角<lb/>
但聞牛鳴盎中雉登木門前剝啄誰扣門山僧未閒君<lb/>
<pb n="KR3h0068_WYG_010-50b"/>
莫瞋歸家且覔千斛水淨洗從前箏笛耳　聽賢師定<lb/>
慧琴<lb/>
云何見祖師為識本來面亭亭塔中人問我何所見可<lb/>
憐明上人萬法了一電飲水能自知指月無復眩我本<lb/>
脩行人三世積精練中間一念錯受此百年譴摳衣禮<lb/>
真相感動淚雨霰借師缾錫泉洗我綺語研　過南華<lb/>
寺<lb/>
我欲乗輕舟東訪赤松子蓬萊不可到弱水三萬里不<lb/>
<pb n="KR3h0068_WYG_010-51a"/>
如金山去清風半帆耳中有妙高臺雲峰自孤起仰觀<lb/>
初無路誰信平如砥臺中老比丘碧眼照窓几巉巉玉<lb/>
為骨凜凜霜入齒機鋒不可觸千偈如翻水何須尋徳<lb/>
雲即此比丘是長生未暇學請學長不死　妙高臺<lb/>
子瞻<lb/>
　　煮茗聽琴而神游于南華妙高臺之上真蓬萊瀛<lb/>
　　洲方丈謫仙人也就爇龍麝作嬰香供巳時夜將<lb/>
　　半月出房心間風露浩然曲肱就睡夢與先生遇<lb/>
<pb n="KR3h0068_WYG_010-51b"/>
　　且賜余犧樽二義墨一鼠鬚筆三雪繭紙三十六<lb/>
　　曰汝往哉後二年五月當喚汝于集英龍池汝勿<lb/>
　　怖東嘉石樓後學徐龍友善大識<lb/>
　　文天祥陳文龍□觀至　拜謹書<hi>篆書</hi>
　　戊辰三月初七蒙二先生留名此卷二百餘年流<lb/>
　　傳之自其詳已載張果老卷中<hi>此文山先生書惜不識名并嵗月</hi>
　　陳懋欽堯俞鄭文實仲登同三山林文覺彦修拜<lb/>
　　觀壬申冬至日謹誌<lb/>
<pb n="KR3h0068_WYG_010-52a"/>
　　東海宗斗以南宗魯以禮宗文以道宗裕以仁同<lb/>
　　觀于跳珠軒怡怡如也立春後一日仝謹誌<lb/>
　　熙寧五年壬子先生在杭八月監試進士試院煎<lb/>
　　茶七年甲寅先生同於潛毛令方尉游西菩提聽<lb/>
　　賢師琴元豐八年乙丑七月自常赴登題金山妙<lb/>
　　高臺紹聖元年甲戌冬十月抵南過南華寺合四<lb/>
　　詩而觀相去二十三年事何緣一時迸在紙上山<lb/>
　　谷云東坡極不惜書遇紙無精麄書遍乃已坡亦<lb/>
<pb n="KR3h0068_WYG_010-52b"/>
　　自言春蚓秋蛇隨意畫往往一時隨意隨寫又安<lb/>
　　知好事者寶藏傳為萬古美觀哉雖然此紙既錄<lb/>
　　題南華詩却是過海後書有風濤洶湧之氣龍友<lb/>
　　蘇文忠公文章字畫妙天下㸃墨落人間例能褁<lb/>
　　去為榮僕游京師三十年乃獨未之見兹非恨與<lb/>
　　甲戌暮春於蜀人王君見公惠州帖二越翼日又<lb/>
　　得見公四詩於石樓君家惠帖乃信筆書詩乃公<lb/>
　　作意書也流麗婀娜之態皆具顧思壯嵗誦公之<lb/>
<pb n="KR3h0068_WYG_010-53a"/>
　　文景慕公平生大節願為執鞭豎而不可得一旦<lb/>
　　獲覩翰墨遺芳於二百載之下世所謂洞心駭目<lb/>
　　之觀有踰是耶始知連城白璧未足為寶後學耦<lb/>
　　耕子王夢高敬附賤姓名於下方<lb/>
　　先生居海外尚以了論語書易謂是措大餘業今<lb/>
　　後學辟世東海之濱雖食無肉病無藥出無友冬<lb/>
　　無炭正先生所謂大率皆無爾然亦一意書册間<lb/>
　　以志先生之志者勿忘也丁丑良月朔書于容膝<lb/>
<pb n="KR3h0068_WYG_010-53b"/>
　　所<hi>闕欵</hi>
　　黎埏雜居無復人理置之不足道此先生鐵石處<lb/>
　　變之夙心也今夏<hi>闕</hi>患孔殷腥羶泥潦亦汙及于<lb/>
　　香翰意先生以素患難之心處之又豈為之變色<lb/>
　　動容哉飛馭九霄度必有取於愚言戊寅冬至作<lb/>
　　皇象書後學龍友謹識<lb/>
　　右四詩毫采飛動真遇羽衣道士乃得孤鶴横江<lb/>
　　蹁躚之勢後五百餘年得獲展玩累日是何多幸<lb/>
<pb n="KR3h0068_WYG_010-54a"/>
　　敬仰敬仰墨林項元汴<lb/>
　蘇長公寄王文父子辨兄弟二詩帖<hi>行書</hi>
江上愁心千疊山浮空積翠如雲煙山耶雲耶逺莫知<lb/>
煙空雲散山依然但見兩崖蒼蒼暗絶谷中有百道飛<lb/>
來泉縈林絡石隠復見下赴谷口為奔川川平山開林<lb/>
麓㫁小橋野店依山前行人稍渡喬木外漁舟一葉江<lb/>
吞天使君何從得此本㸃綴毫末分清妍不知人間何<lb/>
處有此境徑欲往買二頃田君不見武昌樊口幽絶處<lb/>
<pb n="KR3h0068_WYG_010-54b"/>
東坡先生留五年春風揺江天漠漠暮雲卷雨山娟娟<lb/>
丹楓翻鴉伴水宿長松落雪驚醉眠桃花流水在人世<lb/>
武陵豈必皆神仙江山清空我塵土雖有去路尋無緣<lb/>
還君此畫三嘆息山中故人應有招我歸來篇　書王<lb/>
定國所藏王晉卿煙江疊嶂圖一首<lb/>
東坡先生未歸時自種來禽與青李五年不踏青塵路<lb/>
夢逐東風泛蘋芷江梅山杏為誰容獨笑依依臨野水<lb/>
此間風物君未識花浪翻天雪相激明年我復在江湖<lb/>
<pb n="KR3h0068_WYG_010-55a"/>
知君對花三歎息　次韻王晉卿送梅花一首<lb/>
僕去黄州五周嵗矣飲食夢寐未嘗忘之方請江湖一<lb/>
郡書此二詩寄王文父子辨兄弟亦請一示李樂道也<lb/>
元祐四年三月十日<lb/>
　　行狎書四傳而至逸少七百年後始得的孫中豈<lb/>
　　無人歐虞褚薛諸公顧得其韻度標格耳筆諫公<lb/>
　　雖知此妙頗覺强勉獨東坡老人操甚鋭筆一㸃<lb/>
　　一畫鋒藏不露而右軍神氣骨力如合左契世不<lb/>
<pb n="KR3h0068_WYG_010-55b"/>
　　知入木之妙久矣僕特妄言之又不審孰能妄聽<lb/>
　　之旃蒙作噩九芝山道士書于雲莊時二月八日<lb/>
　　辛亥<lb/>
　　酉之星夕曝於交游風月堂西偏<lb/>
　蘇子瞻書武昌西山贈鄧聖求詩蹟<lb/>
春江綠漲蒲萄醅武昌官栁知誰栽憶從樊口載春酒<lb/>
步上西山尋野梅西山一上十五里風駕兩腋飛崔嵬<lb/>
同遊困臥九曲嶺褰衣獨到吳王臺中原北望在何許<lb/>
<pb n="KR3h0068_WYG_010-56a"/>
但見落日低黄埃歸來解劒亭前路蒼崖半入雲濤堆<lb/>
浪翁醉處今尚在石臼抔飲無樽罍爾來古意誰復嗣<lb/>
君有妙語留山隈至今好事除草棘常恐野火燒蒼苔<lb/>
當時相望不可見玉堂正對金鑾開豈知白首同夜直<lb/>
臥看椽燭高花摧江邊曉夢勿驚㫁銅環玉鎖鳴春雷<lb/>
山人悵空猿鶴怨江湖水生鴻鴈來願君作詩寄父老<lb/>
往和萬壑松風哀　右武昌西山贈鄧聖求一首<lb/>
　　子瞻内翰昔竄謫黄岡游武昌西山觀聖求所題<lb/>
<pb n="KR3h0068_WYG_010-56b"/>
　　墨迹時聖求己貴處北扉而子瞻方誤時逺放流<lb/>
　　落窮困不二年遂與聖求對掌誥命並驅朝門同<lb/>
　　優游笑語於清切之禁在常人固足感嘆有文而<lb/>
　　賦於情者宜何如哉此前詩之所以作也元祐丁<lb/>
　　夘二月因會飲子功侍郎宅子瞻為予筆此遂記<lb/>
　　而藏之江陵岑象求巖起跋<lb/>
　　西山詩碑止有坡谷張右史三篇近嵗鄧公裔孫<lb/>
　　曽以前輩和篇數十首相示輒不揣次韻附見於<lb/>
<pb n="KR3h0068_WYG_010-57a"/>
　　後恃在翰苑仍效周益公用印章蓋南渡以來官<lb/>
　　府印多更鑄惟翰林院猶用承平舊印鑄於景徳<lb/>
　　二年蘇鄧二公俱曽用此也<lb/>
　　黨論一興誰可回賢路荆棘爭先栽竄留多能擅<lb/>
　　筆墨囚拘或可為鹽梅雪堂先生萬人傑論議磊<lb/>
　　落心崔嵬向來羅織脱一死至今詩話存烏臺馮<lb/>
　　高望逺相宏放眼界四海空無埃黄岡踏遍興未<lb/>
　　盡絶江浪破琉璃堆鄧郎神交信如在石為窊樽<lb/>
<pb n="KR3h0068_WYG_010-57b"/>
　　勝金罍鄧侯先曽訪遺迹銘文深刻山之隈山空<lb/>
　　地僻分埋沒二公前後搜莓苔元祐一洗人間怨<lb/>
　　天地清寧公道開玉堂同念舊游勝筆端萬物挫<lb/>
　　欲摧時哉難得復易失弟兄逺過崖與雷北歸天<lb/>
　　涯望陽羨買田不及歸去來我為長歌弔此老慟<lb/>
　　哭未抵長歌哀嘉定四年重陽日四明樓鑰書于<lb/>
　　攻媿齋<lb/>
　　有松自作山中醅有橘欲向江東栽未畫東坡滿<lb/>
<pb n="KR3h0068_WYG_010-58a"/>
　　堂雪且賞西山千樹梅探竒覽勝遍吳楚直從浩<lb/>
　　渺登崔嵬偶然此地騁遐矚風景不論凌虛臺酒<lb/>
　　酣一吸漢江水淨洗萬斛胸中埃神交逺到玉堂<lb/>
　　署歸夢忽驚金粟堆揮毫日對掌綸綍話舊夜共<lb/>
　　開尊罍遺篇㫁墨半流落不在山巔還水隈何人<lb/>
　　傳襲得此本幸免石壁漫蒼苔因懐故鄉訪舊蹟<lb/>
　　使我一見心神開人才絶代可指數仕路觸眼多<lb/>
　　傾摧誰令青蠅㸃白璧已聽夜蟄鳴春雷終為列<lb/>
<pb n="KR3h0068_WYG_010-58b"/>
　　星天上去或化孤鶴横江來文章氣節兩不朽安<lb/>
　　用弔古生悲哀宫保都憲陸君全卿得坡翁此<lb/>
　　詩乃為岑象求書贈鄧聖求者岑跋云子瞻謫黄<lb/>
　　岡游西山觀聖求墨迹時聖求己處北扉不二年<lb/>
　　對掌誥命作詩感嘆樓大防和章并及元次山遺<lb/>
　　迹有二公先後搜訪同念舊遊之語今坡集載此<lb/>
　　詩序云嘉祐中聖求為武昌令居黄相望常往來<lb/>
　　溪山間元祐元年十一月會宿玉堂偶話舊事而<lb/>
<pb n="KR3h0068_WYG_010-59a"/>
　　其詩乃有金鑾相望不可見之句意者聖求先入<lb/>
　　坡亦隨召其題武昌西山者則賦舊事為贈非山<lb/>
　　遊時作也集又載次韻一首序云和者三十餘人<lb/>
　　今皆不復見樓詩乃出其後而坡亦不之見矣聖<lb/>
　　求名璧其在翰林為學士承㫖云正徳八年七月<lb/>
　　四日長沙李東陽書<lb/>
　東坡端硯詩卷<hi>行草書宋楮本小横卷</hi>
披雲離北巖度嶺入中夏重藉剪楚茅方函斵英檟騷<lb/>
<pb n="KR3h0068_WYG_010-59b"/>
壇意莫逆匠石語<hi>闕</hi>奓匪堊勞運斤如帶防毁銙礪<hi>闕</hi>
　　　觀隅整同厦津津剖馬肝索索模羊觟氣逼松<lb/>
滋豪姻聯雪濤姹登堂却蹣跚飲水何<graphic n="KR1766" url="https://raw.githubusercontent.com/kanripo/KR-Gaiji/master/images/KR1766.png" mimeType="image/png"/>閜守墨面豈<lb/>
黥含貞<hi>闕</hi>終啞靜惟有壽焉玷尚可磨也魯史記獲麟<lb/>
晉帖題裹鮓供給到唐文䕶持等商斚睂形空愛纖風<lb/>
字仍嫌哆載觀七八評咸本六一寫退然敢摩肩信矣<lb/>
俱出跨始知尹公他不媚王孫賈銘詩與器傳篆刻當<lb/>
碑打巖韻拾子遺微才任聊且軾<lb/>
<pb n="KR3h0068_WYG_010-60a"/>
端硯聯句既成暮歸復拾餘韻别賦一首附錄卷後<lb/>
　　書法大抵拘則取俗縱則失度蘇長公深知此法<lb/>
　　上進秦漢次造晉唐宋元以來稱為諸名家班首<lb/>
　　今觀所書端硯銘帖尤勝于平昔他書宜傳後也<lb/>
　　至正三年二月望日吳興唐棣謹題<lb/>
　坡仙虛飄飄詞蹟<lb/>
虛飄飄畫簷蛛結網銀漢雀成橋塵漬雨桐葉霜飛風<lb/>
柳條露凝殘㸃見紅日星曳餘光横碧霄虛飄飄比浮<lb/>
<pb n="KR3h0068_WYG_010-60b"/>
名利猶堅牢<lb/>
虛飄飄花飛不到地虹起漫成橋入夢雲千疊游空絲<lb/>
萬條蜃樓百尺横滄海鴈字一行書絳霄虛飄飄比人<lb/>
身世猶堅牢<lb/>
虛飄飄風寒吹細浪春水暖氷橋勢緩霜垂霰聲乾葉<lb/>
下條雨中漚㸃隨流水風裏綵雲横碧霄虛飄飄比時<lb/>
富貴猶堅牢　東坡居士<lb/>
　　虛飄飄飛絮風中捲游絲空外遙浮雲欲歸岫别<lb/>
<pb n="KR3h0068_WYG_010-61a"/>
　　葉下辭條殘雪舞空風漸暖碧烟凝樹日將高虛<lb/>
　　飄飄比浮名利猶堅牢<lb/>
　　虛飄飄莊周夢裡蝶蘇武節中旄五色慶雲現百<lb/>
　　匝月華交宫中野馬隙駒過海上樓臺蜃氣消虛<lb/>
　　飄飄比浮名利猶堅牢　文嘉和<hi>又見衡山筆</hi>
　外錄<lb/>
　　珊瑚網云此玉幼時所錄致失題跋不免遺珠之<lb/>
　　嘆<lb/>
<pb n="KR3h0068_WYG_010-61b"/>
　蘇玉局養老篇卷<lb/>
軟蒸飯爛煮肉温美湯厚氊褥少飲酒惺惺宿緩緩行<lb/>
雙拳曲虛其心實其腹喪其耳忘其目久久行金丹熟<lb/>
　　坡翁此卷筆意似徐季海尤覺天真爛漫也癸丑<lb/>
　　中同王學耕觀於徐良夫之耕漁軒倪瓚<lb/>
　蘇端明書天慶觀乳泉賦并柬<lb/>
　　乳泉賦<hi>原文不録</hi>
<hi>欵書</hi>庚辰嵗七月十二日書<lb/>
<pb n="KR3h0068_WYG_010-62a"/>
軾數日病痢不果往謁想起居佳勝餞行詩輒跋尾匹<lb/>
紙亦作數百字餘皆馳納不一一軾再拜晦夫推官閣<lb/>
下七月十三日　乳泉賦切勿示人切切懇懇<lb/>
　　趙京兆所藏此軸奇偉特甚以嵗月騐之蓋蘇公<lb/>
　　元符北歸所書也時方厄于章蔡之餘而人之貴<lb/>
　　重如此豈待百年而後定耶若夫筆老墨秀挾海<lb/>
　　上風濤之氣以平生所見論之當為海内蘇書第<lb/>
　　一紹定癸巳嵗九月七日陵陽李心傳謹書<lb/>
<pb n="KR3h0068_WYG_010-62b"/>
　　天一生兮上浮羽人竢兮丹丘遡儋耳兮東注夾<lb/>
　　崑崙兮倒流嘉熙三年四月旦王遂題<lb/>
　　尤焴劉厚南蔡抗林希逸王璞趙時煥高斯得徐<lb/>
　　霖同觀于道山堂淳祐丙午季夏望日<lb/>
　　此卷舊藏霅川向澤民家澤民以遺施武子甲戌<lb/>
　　嵗同醉白記歸三桂晦夫姓歐陽梅聖俞嘗有詩<lb/>
　　贈之作八分體東坡跋數語於後今亦藏向氏云<lb/>
　　端平丙申暮春朔錫麓尤煓<lb/>
<pb n="KR3h0068_WYG_010-63a"/>
　　蘇公早聞道文章乃其戲乳泉出重海作賦聊記<lb/>
　　異玉池嚥中夜挈瓶非小智氣者水之生此語可<lb/>
　　深味淳祐甲辰孟夏朔峴山王亞夫書于西湖孤<lb/>
　　山之陽<lb/>
　　坡翁謫海上人傳已仙去道逢章子厚遄復返塵<lb/>
　　路至言想世驚猶閟乳泉賦遥憐嵩山丘千古不<lb/>
　　可駐是日僊居陳仁玉同書後<lb/>
　　萬籟既寂一氣孔神吸彼沆瀣沃此肺膺至陽之<lb/>
<pb n="KR3h0068_WYG_010-63b"/>
　　精天一所生欽哉此詞展也大成煓<lb/>
　　乳泉賦不待多贊特恨此軸尚有餘紙安得起坡<lb/>
　　翁書滿卷後耶天台謝奕修書于西湖淳祐甲辰<lb/>
　　首夏望後二日<lb/>
　　腥波暗天濁浪翻日蛟蜃黿鼉之所出沒有屹其<lb/>
　　島清泉中發靜涵太虛寒浸孤月汲之無窮元氣<lb/>
　　所泄古今正理不可泯滅抑斯泉也為斯人設會<lb/>
　　稽孫子秀書<lb/>
<pb n="KR3h0068_WYG_010-64a"/>
　　蘇長公以紹聖四年丁丑二月責授瓊州别駕安<lb/>
　　置儋州六月渡海七月十三日至儋僑寓城南鄰<lb/>
　　於天慶觀觀有乳泉故公為援筆賦此元符三年<lb/>
　　庚辰公居儋已四年㑹正月祐陵登極大赦天下<lb/>
　　五月移公廉州六月還瓊復渡海至廉七月又以<lb/>
　　皇長子生國有大慶遷舒州團練副使重移永州<lb/>
　　八月終方自廉治行賦後題云庚辰七月十三日<lb/>
　　書則正在廉時也十一月行至英州又復朝奉郎<lb/>
<pb n="KR3h0068_WYG_010-64b"/>
　　提舉成都府玉局觀任便而居公遂度嶺南還明<lb/>
　　年為建中靖國元年辛巳五月至毘陵六月因疾<lb/>
　　告老以本官致仕十月廿八日遂薨公之書是賦<lb/>
　　年已六十有五距其薨僅隔一嵗實為晩年之筆<lb/>
　　李侍郎微之謂其筆老墨秀挾海上風濤之氣當<lb/>
　　為海内蘇書第一誠知言也哉濂嘗見漳水酈元<lb/>
　　輿跋公睂子石硯頭四十五字㫁簡謂日百閱而<lb/>
　　弗之厭使其見此吾知其日百拜而不止也然公<lb/>
<pb n="KR3h0068_WYG_010-65a"/>
　　之薨未㡬辭翰皆為世大禁而狗鼠之徒如霍漢<lb/>
　　英輩猶鳴吠不已磨剗焚燬無所不用其極而斯<lb/>
　　卷無纖毫不完豈公妙墨所在誠有鬼物呵䕶之<lb/>
　　耶金華宋濂謹書<lb/>
　蘇文忠公與韓舍人勤禪師二帖<hi>原文不錄</hi>
　　右蘇長公二帖其一與韓舍人議論切當合乎經<lb/>
　　傳筆勢翩翩若行雲流水畧不介意千載之下想<lb/>
　　見其風采使人起敬起慕其一與勤禪師雖病中<lb/>
<pb n="KR3h0068_WYG_010-65b"/>
　　信筆而書亦不易得子固題道場二詩附于後詩<lb/>
　　律字體别有一種風韻亦自可觀顒上人持以見<lb/>
　　示俾題於左方展讀數四勉書以歸之時永樂七<lb/>
　　年己丑秋姑蘇釋得完識<hi>子固二詩已見本帖不錄</hi>
　外錄<lb/>
　　珊瑚網云崇禎甲戌秋杪王越石持此帖并東方<lb/>
　　朔像贊洛神賦二帖觀於細種諸名菊間<lb/>
　東坡病眼帖<lb/>
<pb n="KR3h0068_WYG_010-66a"/>
軾春時病眼不能開睂黄夢軒舊事露足下想已知之<lb/>
葛明塘添情告府昨求于僕此事不知錢君錫肯為一<lb/>
解不若果庶不難耳日來園中桃李顔色無塵同輩應<lb/>
移坐雪堂前可作一絶强支嵗月何如僕夜夢中有一<lb/>
杭人多惠龍團㡬斛盡皆一時飲之請解意何也昨周<lb/>
澹閑見訪送二水底余遂書落花詩二首暫酬軾上得<lb/>
之三月十六日<lb/>
　　昔山谷老人云蜀人極不能書而東坡獨以翰墨<lb/>
<pb n="KR3h0068_WYG_010-66b"/>
　　妙天下觀其字畫已無塵埃氣蓋其天資所發此<lb/>
　　豈與今世翰墨爭衡哉如是翁周景逺書<lb/>
　　蘇長公居黄州自號東坡居士在城南築一白雪<lb/>
　　堂四百三十步前有桃李林泉後有菓菜堂大冶<lb/>
　　長老往還惟徐得之陳季常張懐民參寥子乾明<lb/>
　　寺中菴可為莫逆餘者皆先輩也此札在黄州與<lb/>
　　徐得之者公為人風流𢎞暢日以詩酒騁雄所謂<lb/>
　　强支嵗月者是也又夢中杭人多惠龍團盡食復<lb/>
<pb n="KR3h0068_WYG_010-67a"/>
　　守杭龍團作記蓋其驗云甲辰二月既望梁山高<lb/>
　　殿識<lb/>
　　東坡先生在當時諸公間第一品人也余每于人<lb/>
　　家見尺牘片紙未嘗不愛賞得其遺迹猶可想其<lb/>
　　風度況筆精墨妙耶紫芝生俞和<lb/>
　東坡近人帖<lb/>
軾啓近人回奉狀必達比日履兹春候豈弟之化想已<lb/>
信服吏民坐歗之樂豈有涯哉無緣陪接但深馳仰尚<lb/>
<pb n="KR3h0068_WYG_010-67b"/>
冀若時保練少慰區區不宣軾再拜質翁朝散使君老<lb/>
兄閣下正月廿四日<lb/>
　蘇子瞻書離騷九辯卷<hi>原文不錄</hi>
　　東坡先生中年愛用宣城諸葛豐雞毛筆故字畫<lb/>
　　稍加肥壯晩嵗自儋州回挾大海風濤之氣作字<lb/>
　　如古槎怪石如怒龍噴浪奇鬼搏人書家不可及<lb/>
　　也郭畀拜觀于靈濟寺<lb/>
　　山谷云坡書中年圓勁而有韻大似徐會稽至於<lb/>
<pb n="KR3h0068_WYG_010-68a"/>
　　老大精神可與顔魯公楊少師方駕觀此帖者當<lb/>
　　有味其言云泰定丁卯端陽日高郵龔璛子敬甫<lb/>
　　書于甫里書堂之西序<lb/>
　　右坡翁所書九辨觀其字畫精緻紙墨若新真奇<lb/>
　　寶也余雖鄙野所見不多亦嘗見數十帖皆莊重<lb/>
　　有餘而逸韻或減此冊可謂兼得之矣況已有勝<lb/>
　　國二名公品題于前蓋二公以書名家其言足信<lb/>
　　余復贅此不過識吾所見之嵗月而已嘉靖壬寅<lb/>
<pb n="KR3h0068_WYG_010-68b"/>
　　重陽後道復書于婁江道中<lb/>
　　自悲哉秋之為氣也蕭瑟兮起止憑鬱鬱其何極<lb/>
　　凡五篇字大於折二錢紙墨精神詳二跋語子京<lb/>
　外錄<lb/>
　　書畫舫云東坡行書九辨帖筆意妙絶而無款識<lb/>
　　豈遭元祐黨人之禍當時收藏者削去之耶然書<lb/>
　　法古雅字字皆有題名在内政不須耳其後跋語<lb/>
　　三章皆出名手錄之以為閒中勝覽<lb/>
<pb n="KR3h0068_WYG_010-69a"/>
　坡翁書離騷九歌卷<hi>原文不錄</hi>
　　東坡先生書楚詞乃黄州時書世人多購晩年書<lb/>
　　先生晩年字畫老勁雄放元豐中作字華麗工妙<lb/>
　　後生不見前作往往便謂<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>本先生昔與猶子書<lb/>
　　論作文教其師法應制時文章且曰至于書字亦<lb/>
　　然也松年自蚤嵗尊慕先生家藏先生之文甚富<lb/>
　　近年購先生之書尤多獨此乃先生舊所書耳信<lb/>
　　可寶也宣和四年二月初八日劉沔書<lb/>
<pb n="KR3h0068_WYG_010-69b"/>
　　先生每論楚辭下風雅一等至鮮于子駿所作且<lb/>
　　嘆稱之況九歌九辨乎筆墨之咏歌之尚何疑晉<lb/>
　　國張珗<lb/>
　　淵於書不識真<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>獨識此書為先生真蹟三歎三<lb/>
　　歎<lb/>
　　倪嘗借觀於永康得助堂二月中澣日倪書<lb/>
　　右九歌與前九辨蓋先生一時書也迭宕超軼殆<lb/>
　　若神駿翩翩不可控御惜亡去大司命東君河伯<lb/>
<pb n="KR3h0068_WYG_010-70a"/>
　　國殤禮魂等五章字大於錢紙墨如新何緣遺逸<lb/>
　　不害為墨寶也元汴<lb/>
　外錄<lb/>
　　書畫舫云檇李項氏藏蘇長公行書九歌一卷止<lb/>
　　錄文選中所載六章蓋宋人無不精熟文選者末<lb/>
　　題元祐三年八月廿九日錄軾筆意清峭紙墨如<lb/>
　　新希世之寶也<lb/>
　東坡先生書陶靖節飲酒詩卷<hi>大楷書原文不錄</hi>
<pb n="KR3h0068_WYG_010-70b"/>
<hi>款書</hi>紹聖乙亥中元日書淵明飲酒詩一首<lb/>
　　右坡翁大字書淵明飲酒詩一卷乃過海後北歸<lb/>
　　時所作已駸駸絶筆矣曩昔醉翁亭記等書皆當<lb/>
　　退舍第𤣥黄牝牡能令凡目生華願武卿珍藏什<lb/>
　　襲以俟九方臯勿輕出以貽俗子嗤也紹熙改元<lb/>
　　良月上澣尹猷識<lb/>
　蘇文忠公書唐方干詩卷<hi>小真行書内涵碧亭詩題下小字公自注</hi>
　　東溪别業寄段郎中<lb/>
<pb n="KR3h0068_WYG_010-71a"/>
前山含逺翠羅列在窓中盡日人不到一尊誰與同涼<lb/>
隨蓮葉雨暑避栁條風豈分長岑寂明時有至公<lb/>
　　寄李頻<lb/>
衆木又揺落望君還不還軒車在何處雨雪滿前山思<lb/>
苦文星動鄉遥釣渚閒明年見名姓唯我獨何顔<lb/>
　　懐州客舍<lb/>
誤飲覃懐酒誰知滯去程朝昏太行色坐臥沁河聲白<lb/>
道穿秦甸嚴鼙似戍城隣雞莫相促游子自晨征<lb/>
<pb n="KR3h0068_WYG_010-71b"/>
　　中路寄喻鳬<lb/>
求名如未遂白首亦難歸送我尊前酒典君身上衣寒<lb/>
蕪隨楚盡<hi>一作闊</hi>落葉渡淮稀莫笑干時晩前心豈便非<lb/>
　　送趙明夫還北<lb/>
故國路不住<hi>國一作林</hi>劍鶴在扁舟盡室無餘俸還家得白<lb/>
頭鐘催吳岫曉<hi>一作晩</hi>月送<hi>一作照</hi>渭河流曽是棲安邑恩<lb/>
期異日酬<lb/>
　　過朱協律故山<lb/>
<pb n="KR3h0068_WYG_010-72a"/>
地下無餘恨人間得盛名殘篇續大雅稚子托諸生度<lb/>
日山空暮緣溪鶴自鳴難收故交意寒笛一聲聲<lb/>
　　途中寄劉沆<lb/>
登車誤相逺談笑與何因路入瀟湘樹書隨巴蜀人斂<lb/>
衣寒犯雪傾篋病看春莫負髫年志清朝作獻臣<lb/>
　　送班主簿入謁荆南韋常侍<lb/>
束書成逺去還計莫經春倒篋惟求醉登船自笑貧波<lb/>
移彭蠡月樹沒漢陵人試吏曽趨府旌幢自可親<lb/>
<pb n="KR3h0068_WYG_010-72b"/>
　　夏日登靈隠寺後峰<lb/>
絶頂無煩暑登臨三伏中深蘿難透日喬木更含風山<lb/>
疊雲霞際川傾世界東那知兹夕興不與古人同<lb/>
　　聽新蟬寄張晝<lb/>
細聲頻㫁續審聽亦難分彷彿應移處從容却不聞蘭<lb/>
棲朝咽露樹隠暝吟雲莫遣鄉愁起吾懐只似君<lb/>
　　送喻垣之下第還江東<lb/>
文戰偶未勝無令移壯心風塵辭帝里舟楫到家林過<lb/>
<pb n="KR3h0068_WYG_010-73a"/>
楚寒方盡浮淮月正沈持盃語來日不聽洞庭砧<lb/>
　　送姚舒下第還蜀<lb/>
蜀路何迢遞憐君獨去游風煙連北塞山水似<hi>一作勝</hi>東<lb/>
甌九折盤荒坂重江逺漢州臨卭一壺酒能遣<hi>一作浣</hi>長<lb/>
卿愁<lb/>
　　旅次錢塘<lb/>
此地似鄉國堪為朝夕吟雲藏吳相廟樹引越山禽潮<lb/>
落海人散鐘遲秋寺深我來無舊識誰見寂寥心<lb/>
<pb n="KR3h0068_WYG_010-73b"/>
　　别喻鳬<lb/>
知心似古人嵗久分彌親離别波濤闊留連槐栁新蟇<lb/>
陵寒貰酒漁浦夜垂綸自此星居後音書豈厭頻<lb/>
　　送相里燭<lb/>
相逢未作期相送定何之不得長年少那堪逺别離泛<lb/>
湖乗月蚤踏雪過山遲水望多時立翻如在夢思<lb/>
　　君不來<lb/>
閒花未零落心緒已紛紛久客無人見新禽何處聞舟<lb/>
<pb n="KR3h0068_WYG_010-74a"/>
隨一水逺路出萬山分夜月生愁望孤光必照君<lb/>
　　將謁商州吕郎中出楚中留獻章中丞<lb/>
江流盤復直浮棹出家林商洛路猶逺山陽春已深青<lb/>
雲應可望白髮未相侵才小知難薦終勞許郭心<lb/>
　　金州客舍<lb/>
逺泊羣峰暮蕭條未掩關江流嶓冢雨路入漢家山落<lb/>
葉敧眠後孤砧倚望間此情偏耐醉難遣酒罍閒<lb/>
　　途中逢孫輅因得李頻消息<lb/>
<pb n="KR3h0068_WYG_010-74b"/>
灞上寒仍在柔條亦自新山河雖渡臘雨雪未知春正<lb/>
憶同袍者堪逢共國人銜盃益無語與爾轉相親<lb/>
　　送從兄郜<lb/>
道路本無限又應何處逢流年莫虛擲華髮不相容野<lb/>
渡波摇月空城雨翳鐘此心隨去馬迢遞過千峰<lb/>
　　送許渾<lb/>
壯嵗分冞功少年心即同當聞千里去難遣一尊空翳<lb/>
燭蒹葭雨吹帆橘柚風明年見親族盡集在懐中<lb/>
<pb n="KR3h0068_WYG_010-75a"/>
　　鏡中别業二首<lb/>
寒山壓鏡心此處是家林梁燕窺春醉巖猿學夜吟雲<lb/>
連平地起月向白波沈猶自聞鐘角棲身可在深<lb/>
世人如不容吾自縱天慵落葉憑風掃香秔倩水舂花<lb/>
朝連郭霧雪夜隔湖鐘身外無能事頭宜白此峰<lb/>
　　經周處士故居<lb/>
愁吟與獨行何事不傷情久立釣魚處惟聞啼鳥聲山<lb/>
蔬和草嫰海樹入籬生吾在兹溪上懐君恨不平<lb/>
<pb n="KR3h0068_WYG_010-75b"/>
　　贈喻鳬<lb/>
所得非衆語衆人那得知才吟五字句又白㡬莖髭月<lb/>
閣敧眠夜霜軒正坐時沈思心更苦恐作滿頭絲<lb/>
　　蚤發洞庭<lb/>
長天接廣澤二氣共含秋舉目無平地何心戀直鉤孤<lb/>
鐘鳴大岸片月落中流却憶鴟夷子當時此泛舟<lb/>
　　貽錢塘縣路明府<lb/>
志業<hi>一作志學</hi>不得力至今猶苦吟吟成五字句用破一生<lb/>
<pb n="KR3h0068_WYG_010-76a"/>
心世路屈聲逺寒溪怨氣深前賢多晩達莫怕鬢霜侵<lb/>
　　湖上言事寄長城喻明府<lb/>
吟霜與臥雲此興亦甘貧吹箭落翠羽垂絲牽錦鱗<hi>一作</hi>
<hi>爇葦蒸菰米垂絲釣錦鱗</hi>滿湖風撼月半日雨藏春却笑縈簪組勞<lb/>
心字逺人<lb/>
　　涵碧亭<hi>洋州于中丞宰東陽日置</hi>
高低竹雜松積翠復留風路極隂溪裏寒生暑氣中閒<lb/>
雲低覆艸片水靜涵空方見洋源牧心侔造化工<lb/>
<pb n="KR3h0068_WYG_010-76b"/>
　　山中寄吳磻十韻<lb/>
莫問終休否林中事已成盤飱憐火種嵗計付刀耕掬<lb/>
水皆花氣聽松似雨聲書空翹足臥避險側身行果傍<lb/>
閒軒落蒲連濕岸生禪僧知見理妻子笑無名更擬教<lb/>
詩苦何曽待酒清石溪魚不大月樹雀多驚砌下通樵<lb/>
路窓間見縣城雲山任重疊難隔故交情<lb/>
　　贈許牘山人<lb/>
才子醉更逸一吟傾一觴支頤忽有得摇筆便成章王<lb/>
<pb n="KR3h0068_WYG_010-77a"/>
粲實可重禰衡爭不狂何時應㑹面夢裏是瀟湘<lb/>
　　贈功成將<lb/>
定難在明畧何曽勞戰爭飛書諭强寇計日下重城深<lb/>
雪移軍夜寒笳出塞情苦心殊易老新髮早年生<lb/>
　　白艾原客<lb/>
原上桑柘瘦再來還見貧滄洲㡬年𨼆白髮一莖新敗<lb/>
葉平空塹殘陽滿近隣閒言說知己半是學禪人<lb/>
　　朔管<lb/>
<pb n="KR3h0068_WYG_010-77b"/>
寥寥落何處一夜過遥天送苦秋風外吹愁白髮邊望<lb/>
鄉皆下淚久戍盡休眠寂寞空沙曉開眸片月懸<lb/>
　　憶故山<lb/>
舊山長繫念終日臥邊亭道路知已逺夢魂空再經秋<lb/>
泉涼好引乳鶴靜宜聽獨上高樓望蓬身且未寧<lb/>
　　冬夜泊僧舍<lb/>
江東寒近臘野寺水天昏無酒能消夜隨僧早閉門照<lb/>
牆燈燄細著瓦雨聲繁漂泊仍千里清吟欲㫁魂<lb/>
<pb n="KR3h0068_WYG_010-78a"/>
　　新秋獨夜寄戴叔倫<lb/>
遥夜獨不臥寂寥庭戸中河明五陵上月滿九門東萬<lb/>
里親朋散故園滄海空歸懐正南望此夕起秋風<lb/>
　　送沛縣司馬丞之任<lb/>
舉酒一相勸逢春聊盡歡羇游故交少逺别後期難路<lb/>
上野花發雨中青草寒悠悠兩都夢小沛與長安<lb/>
　　送盧評事東歸<lb/>
萬里楊栁色出關隨故人輕煙覆流水落日照行塵積<lb/>
<pb n="KR3h0068_WYG_010-78b"/>
夢江湖闊憶家兄弟貧徘徊灞亭上不語共傷春<lb/>
　　清明日送鄧芮還鄉<lb/>
鐘鼓喧離室車徒促夜裝曉榆新變火輕栁暗飛霜轉<lb/>
鏡看華髮傳杯語故鄉每嫌兒女淚今日自沾裳<lb/>
　　送崔拾遺出使江東<lb/>
九門思諫諍萬里采風謡關外逢秋月天涯過晩潮鴈<lb/>
飛雲杳杳木落浦蕭蕭空怨他鄉别迴舟莫寂寥<lb/>
　　重陽日送洛陽李丞之任<lb/>
<pb n="KR3h0068_WYG_010-79a"/>
為文通絶境從宦及良辰洛下知名蚤腰邊細綬新且<lb/>
傾浮菊酒聊拂染衣塵獨恨滄洲侣愁來别故人<lb/>
　　江州送李侍御歸東洛<lb/>
獨乗驄馬去不並旅人還中外名卿貴田園高步閒暮<lb/>
春經楚縣新月上淮山道路空瞻望軒居不敢攀<lb/>
　　送郭太祝歸江東<lb/>
鄉人去欲盡北鴈又南飛京洛風塵久江淮音信稀舊<lb/>
山知獨往一醉莫相違未得解羇旅無勞問是非<lb/>
<pb n="KR3h0068_WYG_010-79b"/>
　　送李恬及第後還具州<lb/>
成名年少日就業聖人書擢桂誰相比籝金已不如東<lb/>
城送歸客秋日待征車若列清潭畔儒風變里閭<lb/>
　　收兩京後還上都兼訪一二親故<lb/>
離堂千里客歸騎五陵人路轉函關晩煙開上苑新天<lb/>
涯將野服闕下見鄉親問得存亡事裁詩寄海濱<lb/>
　　送汶上王明府之任<lb/>
何時到故鄉歸去佩銅章親友移家盡閭閻百戰傷背<lb/>
<pb n="KR3h0068_WYG_010-80a"/>
關餘草木出塞足風霜遺老應相賀知君不下堂<lb/>
　　湖南使院遣情送江夏賀侍郎<lb/>
雲雨一消散悠悠關復河俱從泛舟役遂隔洞庭波楚<lb/>
水去不盡秋風今更過無由得相見却恨寄書多<lb/>
　　過申州作<lb/>
萬人曽戰死㡬戸免刀兵井邑初安堵兒童未長成涼<lb/>
風吹古木野火燒殘營寥落千餘里山空水復清<lb/>
　　汝南過訪田評事<lb/>
<pb n="KR3h0068_WYG_010-80b"/>
移家近漢隂不復問華簪買酒宜城逺燒田夢澤深暮<lb/>
山逢鳥入寒水見魚沈與物皆為累終年愜本心<lb/>
　　送道上人遊方<lb/>
律儀通外學詩思入𤣥關煙景隨人别風姿與物閒貰<lb/>
花留靜室呪水渡空山誰識浮雲意悠悠天地間<lb/>
　　送王翁登科後歸江東<lb/>
南行無俗侣秋鴈與寒雲野性自心愜鄉名人共聞吳<lb/>
山中路㫁浙水半江分此地登臨慣含情一送君<lb/>
<pb n="KR3h0068_WYG_010-81a"/>
　　送饒州王法司之任兼寄朱處士<lb/>
莫辭還作吏且喜速回車留醉悲殘嵗含情寄逺書共<lb/>
看衰老近轉覺宦名虛遥想清溪畔幽人得自如<lb/>
　　詹碏山居<lb/>
愛此棲心靜風塵路已賒十餘莖野竹一兩樹山花遶<lb/>
石開泉細穿蘿引徑斜無人㑹幽意來往在煙霞<lb/>
　　曉角<lb/>
畫角吹殘月寒聲發戍樓立霜嘶馬怨攅磧泣兵愁燕<lb/>
<pb n="KR3h0068_WYG_010-81b"/>
鴈鳴雲畔胡風冷草頭罷聞三㑹後天迥曉星流<lb/>
　　冬日<lb/>
燒火掩關坐窮居客訪稀凍雲愁暮色寒日淡斜暉穿<lb/>
牖竹風滿遶庭雲葉飛已嗟周一嵗羇寓尚何依<lb/>
　　殘秋送友<lb/>
蚤為千里别況復是秋殘木葉愁先老江雲怨暮寒交<lb/>
情如水淡離酒泛盃寛料想還家後休吟行路難<lb/>
　　客行<lb/>
<pb n="KR3h0068_WYG_010-82a"/>
藕葉綴為衣東西泣路岐鄉心日落後身計酒醒時觸<lb/>
目多添感凝情足所思羇愁難盡遣行坐一低睂<lb/>
　　山中即事<lb/>
趨世非身事山中適野情野花多異色幽鳥少凡聲樹<lb/>
影搜涼臥苔光破碧行閒尋采藥處仙路漸分明<lb/>
　　秋夜<lb/>
度鴻驚睡醒敧枕已三更夢破寂寥思燈殘零落明空<lb/>
窓閒月色幽壁靜蟲聲況是離都久依然無限情<lb/>
<pb n="KR3h0068_WYG_010-82b"/>
　　新月<lb/>
入夜天西見蛾睂冷素光潭魚驚釣落雲鴈怯弓張隠<lb/>
隠臨珠箔微微上粉牆更憐三五夕仙桂滿輪芳<lb/>
　　嘉興縣内池閣<lb/>
指畫應心成周迴氣象清牀前沙鳥語案下錦鱗驚細<lb/>
栁風吹旋新荷露壓傾微芳緣岸落迸笋入波生舴艋<lb/>
舟中醉莓苔徑上行高人莫歸去此處勝蓬瀛<lb/>
　　鏡湖西島言事寄陶校書<lb/>
<pb n="KR3h0068_WYG_010-83a"/>
樵獵兩三戸凋疎是近隣風雷前壑雨花木後巖春文<lb/>
字不得力桑麻難救貧山禽欺稚子夜犬吠漁人未必<lb/>
聖明代長將雲水親知音不延薦何路出泥塵<lb/>
　　此宋學士蘇文忠公手書唐方干詩也干在咸通<lb/>
　　乾符廣明中和間為詩家工匠江之南未有及者<lb/>
　　五代人評其詩為高堅峻拔故坡公手書六十餘<lb/>
　　章為趙子固家藏舊物今為仇清父所得余在京<lb/>
　　時嘗見此卷或有議公書太肥而公自云短長肥<lb/>
<pb n="KR3h0068_WYG_010-83b"/>
　　瘦各有度玉環飛燕誰敢憎又云余書如綿裹鐵<lb/>
　　今觀此書雖肥而無墨猪之狀外柔内剛真所謂<lb/>
　　綿裹鐵也清父其寶之元貞三年五月一日水晶<lb/>
　　宫道人題<lb/>
　　蘇文忠公早師顔魯公大書醉翁亭袁州學記不<lb/>
　　改魯公家法晩喜李北海則稍去圭角今觀公手<lb/>
　　書唐𤣥英先生方干詩變為圓熟舊時方剛筆仗<lb/>
　　不能盡脱故小字難于寛綽有餘此書俊逸神雅<lb/>
<pb n="KR3h0068_WYG_010-84a"/>
　　顔李交雜趙文敏跋為綿裹鐵信然洪武辛亥夏<lb/>
　　五月十日李善長<lb/>
　　右蘇長公真行小字方干詩有趙文敏李學士鑒<lb/>
　　定真蹟無疑然小字筆畫艱于疎爽此卷全類九<lb/>
　　歌楚頌筆法余昔年見小字前後赤壁賦於錫山<lb/>
　　華氏與此卷相似而内多糢糊字想在當時有所<lb/>
　　避諱也後學文徵明跋<lb/>
　　蘇端明小楷錄方干詩一卷癸亥長至次日觀其<lb/>
<pb n="KR3h0068_WYG_010-84b"/>
　　昌<lb/>
　　余刻晚香堂蘇帖恨得此最晩坡公有赤壁歸去<lb/>
　　來辭皆精楷異常方干隠于嚴州范文正祀之於<lb/>
　　客星間宜老坡手錄其詩無一字放過也睂公<lb/>
　　晁無咎言蘇公少時手抄經史皆一通每一書成<lb/>
　　輒變一體卒之學成而後已乃知筆下變化皆自<lb/>
　　端楷中來爾不端其本而欺以求售吾知書中孟<lb/>
　　嘉自可㸃識也萬厯辛亥季秋望後長洲後學張<lb/>
<pb n="KR3h0068_WYG_010-85a"/>
　　丑跋<lb/>
　外錄<lb/>
　　珊瑚網云天啟癸亥初夏獲觀是卷及漢玉天熊<lb/>
　　為王越石物余時匆匆北征以方詩無刋錄而返<lb/>
　　之不及細玩蘇書後又見子昂跋公記蹟與此題<lb/>
　　語大同小異殊可怪也姑兩存之以俟鑒别焉<lb/>
　　又云崇禎癸未夏社友屠用明為鹽官胡赤城刋<lb/>
　　唐詩統籖隻句必錄因丐𤣥英卷並趙書杜子美<lb/>
<pb n="KR3h0068_WYG_010-85b"/>
　　神駿歌及韋泌諸詩去<lb/>
　東坡書醉翁亭記卷<hi>原文不錄</hi>
　　此宋學士蘇公東坡之筆趙子固家藏舊物也今<lb/>
　　為伯田馮先生所得余在京時嘗見此卷於高仁<lb/>
　　卿家前後有子固印識今業亡之想為俗工裁去<lb/>
　　詎謂神物而灾亦見侵如是然而字畫未損猶幸<lb/>
　　甚耳或者議坡公書太肥而公却自云短長肥瘦<lb/>
　　各有度玉環飛燕誰敢憎又云余書如綿裹鐵余<lb/>
<pb n="KR3h0068_WYG_010-86a"/>
　　觀此帖瀟灑縱横雖肥而無墨猪之狀外柔内剛<lb/>
　　真所謂綿裹鐵也夫有志于法書者心力已竭而<lb/>
　　不能進見古名書則長一倍余見此豈止一倍而<lb/>
　　已不識伯田之所自得又㡬何元貞二年四月一<lb/>
　　日持來求跋聊為書之吳興趙孟頫<lb/>
　蘇東坡書楚頌並菩薩蠻滿庭芳詞卷<lb/>
吾來陽羨船入荆溪意思豁然如愜平生之欲逝將歸<lb/>
老殆是前緣王逸少云我卒當以樂死殆非虛言吾性<lb/>
<pb n="KR3h0068_WYG_010-86b"/>
好種植能手自接果木尤好栽橘陽羨在洞庭上柑橘<lb/>
栽至易得當買一小園種柑橘三百本屈原作橘頌吾<lb/>
園若成當作一亭名之曰楚頌元豐七年十月二日書<lb/>
　　蘇文忠公以元豐七年量移汝海四月離黄州五<lb/>
　　月訪文定公於筠七八月之交留連金陵度九月<lb/>
　　間抵宜興而十月二日寫此帖聞通真觀側郭知<lb/>
　　訓提舉宅即公所館不知凡留㡬日也已而至泗<lb/>
　　州遇嵗除八年正月四日乃行道中上書乞歸常<lb/>
<pb n="KR3h0068_WYG_010-87a"/>
　　州三月六日在南京被㫖從所請回次維揚有歸<lb/>
　　宜興留題竹西三絶蓋五月一日也同孟震遊常<lb/>
　　州僧舍又有湛湛清池五月寒之句而謝表云今<lb/>
　　月二十二日到常州訖疑即五月也是月復朝奉<lb/>
　　郎起守文登次韻賈耘老云東來六月井無水仰<lb/>
　　看古堰横奔牛七月二十五日與杜介遇於潤之<lb/>
　　金山贈以古詩皆赴登時所作其冬到郡五日而<lb/>
　　召自此出入侍從以及南遷逮靖國辛巳北歸竟<lb/>
<pb n="KR3h0068_WYG_010-87b"/>
　　薨於常集中班班可考種橘之約遂墮渺茫矣此<lb/>
　　帖今藏寓客董伯球家董氏世為東秦名儒曽祖<lb/>
　　暨大父在高皇時繼掌外制士林榮之伯球亦篤<lb/>
　　學嗜古能濟其美者也<lb/>
　　公熙寧中倅杭沿檄常潤間賦詩云惠泉山下土<lb/>
　　如濡陽羨溪頭米勝珠又有買牛欲老地偏俗儉<lb/>
　　之語卜居權輿於此元祐八年五月十九日任禮<lb/>
　　部尚書辨御史黄慶基論買田事云責黄州日買<lb/>
<pb n="KR3h0068_WYG_010-88a"/>
　　得宜興姓曹人一契田段因其爭訟無理轉運司<lb/>
　　已差官㫁遣不欲與小人爭利許其將原價收贖<lb/>
　　今公孫曽猶食此田豈曹氏理屈不復可贖耶抑<lb/>
　　當時所置不止此也<lb/>
　　菩薩蠻<lb/>
買田陽羨吾將老從初只為溪山好來往一虛舟聊從<lb/>
造物游　有書仍懶著且謾歌歸去筋力不辭詩要須<lb/>
風雨時<lb/>
<pb n="KR3h0068_WYG_010-88b"/>
　　滿庭芳<hi>並序</hi>
予居黄五年將赴臨汝作滿庭芳一篇别黄州既至南<lb/>
都蒙恩放歸陽羨復作一篇<lb/>
歸去來兮清溪無底上有千仞嵳峩畫樓東畔天逺夕<lb/>
陽多老去君恩未報空回首彈鋏悲歌船頭轉長風萬<lb/>
里歸馬注平坡　無何何處是銀潢盡處天女停梭問<lb/>
何事人間久戲風波顧謂同來穉子應爛汝腰下長柯<lb/>
青山破羣仙笑我千縷掛煙蓑<lb/>
<pb n="KR3h0068_WYG_010-89a"/>
　　後詞作於元豐八年初許自便之時公雖以五月<lb/>
　　到常州尋赴登守未必再至陽羨也軍中謂壯士<lb/>
　　馳駿馬下峻坂為注坡其云船頭轉長風萬里歸<lb/>
　　馬注平坡蓋喻歸興之快如此印本誤以注為駛<lb/>
　　耳今邑中大族邵氏園臨水有天逺堂最為奇觀<lb/>
　　取名於此詞云主簿朱冠卿<lb/>
　　宜興續編圖經四事<lb/>
　　黄土去縣五十五里東坡與單秀才步田至焉地<lb/>
<pb n="KR3h0068_WYG_010-89b"/>
　　主以酒見餉謂坡曰此紅友也坡言此人知有紅<lb/>
　　友而不知有黄封真快活人邑人舊傳此帖今亡<lb/>
　　長橋元豐元年火焚四年邑宰褚理復立榜曰欣<lb/>
　　濟未㡬東坡過邑為書曰漢周孝侯斬蛟之橋刻<lb/>
　　石道傍崇寧禁錮沈石水中<lb/>
　　東坡初買田黄土村田主有曹姓者已鬻而造訟<lb/>
　　有司已察而斥之東坡移牒以田歸之<lb/>
　　邑人慕容輝嗜酒好吟不務進取家于城南所居<lb/>
<pb n="KR3h0068_WYG_010-90a"/>
　　有雙楠並植如蓋東坡訪之目為雙楠居士王平<lb/>
　　甫亦寄以詩<lb/>
　　予自紹興癸酉迄淳熙己酉三十七年之間凡六<lb/>
　　至宜興屢欲考東坡在此月日而未暇也今者避<lb/>
　　暑杜門因覩兹帖畧裒遺迹如右其詳則俟博物<lb/>
　　之君子七月二日東里周必大題<lb/>
　　坡老墨跡三尺童子亦知敬之重之不待贅語惟<lb/>
　　其處羇困流落之餘而泰然不以窮達得喪累其<lb/>
<pb n="KR3h0068_WYG_010-90b"/>
　　心此坡老之所以深可敬重者予故表而出之壬<lb/>
　　戌季夏中澣清源曽從龍君錫書<lb/>
　　謝太傅東山之志始末不渝逼於委寄悵然自失<lb/>
　　李文正公辭榮鼎軸便欲為洛中九老之㑹竟以<lb/>
　　事奪蘇文忠公亦欲買田陽羨種橘荆溪南歸及<lb/>
　　門齎志以沒士大夫出為時用雖致位通顯皆有<lb/>
　　歸營菟裘之心然係縻於君恩推葺於私愛獲遂<lb/>
　　其初志者㡬人余蒙同官董掾出示先世所藏楚<lb/>
<pb n="KR3h0068_WYG_010-91a"/>
　　頌帖三復而有感焉敬書其末嘉定辛未閏月七<lb/>
　　日温陵莊夏子體書于江寧館<lb/>
　　東坡公欲買園種橘於荆溪之上然志竟不遂豈<lb/>
　　造物者尚有所靳耶而楚頌一帖傳之後世為不<lb/>
　　朽則又非造物者所能靳也孟頫題<lb/>
　　歐公家潁川坡老田陽羨是皆非吾土而乃此留<lb/>
　　戀種橘知何時何時歸去兮歸而謀之婦惜無李<lb/>
　　衡妻滕斌<lb/>
<pb n="KR3h0068_WYG_010-91b"/>
　　坡仙足跡遍天下到處即視為傳舍作冷泉主蒜<lb/>
　　山房客海北天南九萬里風何時果能<hi>闕</hi>駕晩歸<lb/>
　　陽羨將卜居逍遥遊乎田野楚頌之謀未成楚些<lb/>
　　作矣惜也南陽仇逺與古涪文心之新城羅云叔<lb/>
　　同觀于西湖之東<lb/>
　　南荒九死幸生還種樹書成手自刪赤壁夢難同<lb/>
　　楚頌洞庭樂不減商山人生墮地少如意老子對<lb/>
　　天無媿顔千古菟裘有遺恨㫁圭殘璧自人間錢<lb/>
<pb n="KR3h0068_WYG_010-92a"/>
　　塘白珽<lb/>
　　楚國大夫曽頌橘睂山仙子欲求田荷衣千古秋<lb/>
　　風急底用臨文更惘然丹丘柯九思題<lb/>
　　泰定二年乙丑四月十五日京口郭畀張監陵陽<lb/>
　　牟必勝同觀于宜晩樓<lb/>
　　人生到處知何似却似飛鴻踏雪泥泥上偶然留<lb/>
　　指爪鴻飛那復計東西此蘇長公詩也弼嘗謂非<lb/>
　　東西南北人未必深領其意而此帖亦一指爪也<lb/>
<pb n="KR3h0068_WYG_010-92b"/>
　　九思謂臨文更惘然信哉張弼識<lb/>
　　坡公楚頌帖予舊藏其石刻而缺其後二行頗以<lb/>
　　為恨蓋其石已亡也吾友李舍人應禎乃得其真<lb/>
　　跡來示覽之躍然蓋當宋嘉祐初公登進士第與<lb/>
　　同年蔣之奇聯宴席談及陽羨山水之勝約終老<lb/>
　　此地後竟買田其間為定居之圖今觀周益公題<lb/>
　　此帖以公自海外歸薨種橘之約遂墮渺茫若為<lb/>
　　公深惜者嗚呼公之志大矣所欲為於天下而未<lb/>
<pb n="KR3h0068_WYG_010-93a"/>
　　遂者特區區一園亭之間三百木奴而已乎吳寛<lb/>
　　謹題<lb/>
　東坡惠州帖<lb/>
蘇州定惠院學佛者卓契順謂邁曰子何憂之甚惠州<lb/>
不在天上行即到耳當為子持書問之紹聖二年三月<lb/>
二日契順涉江度嶺徒行露宿僵仆瘴霧黧面繭足以<lb/>
至惠州得書徑還予問其所求答曰契順惟無所求故<lb/>
來惠州若有求者當走都下矣苦問不已乃曰昔蔡明<lb/>
<pb n="KR3h0068_WYG_010-93b"/>
逺鄱陽一校耳顔魯公絶糧江淮之間明逺載米周之<lb/>
魯公憐其意遺以尺書天下至今知有明逺也今契順<lb/>
雖無米與公然區區萬里之勤倘可以援明逺例得數<lb/>
字乎予欣然許之獨媿名節之重字畫之妙不逮魯公<lb/>
故為書淵明歸去來辭以遺之庶㡬契順托此文以不<lb/>
朽也東坡居士題<lb/>
　　東坡書雖自成一家然其用筆一一皆出古人故<lb/>
　　能名世傳後耳若率意師心自以為盡善盡美其<lb/>
<pb n="KR3h0068_WYG_010-94a"/>
　　誰肯從我也耶<hi>闕款</hi>
　　東坡先生飽喫惠州飯雖患難流落而忠義之氣<lb/>
　　終不可屈折故字畫視平生為尤偉叔黨嘗謂先<lb/>
　　生筆法師顔魯公而潘延之語潁濱亦然此帖實<lb/>
　　援蔡明逺例豈獨其事之偶同所謂字畫之妙名<lb/>
　　節之重蓋於公無媿焉陵陽牟巘書<lb/>
　　清風不逺一萬里古墨至今三百年為予寄語雪<lb/>
　　堂老相逢已卜歸來篇南陽徐天翼<lb/>
<pb n="KR3h0068_WYG_010-94b"/>
　　契順南行志亦堅惠州墨蹟尚依然臨文已識坡<lb/>
　　仙意不必淵明第一篇齊東劉九萬<lb/>
　　坡仙氣節文學冠冕百世下至樵夫漁父皆知其<lb/>
　　名而當時權倖媢疾<hi>闕</hi>憎反眼切齒必欲寘之死<lb/>
　　地不知公薑桂之性到老愈辣雖放浪嶺海而浩<lb/>
　　然之氣嶤然之節以詩文自娛曽不少挫契順一<lb/>
　　緇衲耳乃能不逺數千里持書問亡恙至舉顔魯<lb/>
　　公以字遺蔡明逺為請擬人必以其倫順亦賢矣<lb/>
<pb n="KR3h0068_WYG_010-95a"/>
　　縉紳之士聞其風者能不有愧也哉梅泉叟王方<lb/>
　　叔書<lb/>
　東坡恕察帖<lb/>
令弟不及别幅惟恕察見舍弟幸為道無恙也浙中有<lb/>
幹示諭軾再啓<lb/>
　　右宋文忠公蘇翰林恕察帖真跡言簡而意足忠<lb/>
　　厚之氣藹然奎章閣學士院鑒書博士柯九思跋<lb/>
　　觀文忠公恕察帖辭簡意真猶有晉宋間風流餘<lb/>
<pb n="KR3h0068_WYG_010-95b"/>
　　意豈若宋末年繁文陋書為可厭哉遂昌鄭元祐<lb/>
　　敬觀<lb/>
　東坡琴操帖<lb/>
琅琊幽谷山水奇麗泉鳴空澗若中音㑹醉翁喜之把<lb/>
酒臨聽輒欣然忘歸既去十餘年而好竒之士沈遵聞<lb/>
之往遊以琴寫其聲曰醉翁操節奏疎宕音指華暢知<lb/>
琴者以為絶倫然有其聲而無其辭翁雖為作歌而與<lb/>
琴聲不合又作楚辭作醉翁引好事者亦倚其辭以製<lb/>
<pb n="KR3h0068_WYG_010-96a"/>
其曲雖粗合均度而琴聲為辭所繩約非天成也後三<lb/>
十餘年翁既捐館舍遵亦沒久矣有廬山玉澗道人崔<lb/>
閑特妙於琴恨此曲之無詞乃譜其聲而請於東坡居<lb/>
士為補之云<lb/>
琅然清圜誰彈響空山無言惟翁醉中知其天月明風<lb/>
露娟娟人未眠荷蕢過山前曰有心也哉此賢醉翁嘯<lb/>
咏聲和流泉醉翁去後空有朝吟夜怨山有時而童巔<lb/>
水有時而囘川思翁無嵗年翁今為飛仙此意在人間<lb/>
<pb n="KR3h0068_WYG_010-96b"/>
試聽徽外三兩絃　二水同器有不相入二琴同手有<lb/>
不相應今沈君信手彈琴而與泉合居士縱筆作詞而<lb/>
與琴㑹此必有真同者矣本覺法真禪師沈君之子也<lb/>
故書以寄之願師宴坐靜室自以為琴而以學者為琴<lb/>
工有能不謀而同三令無際者願師取之元祐七年四<lb/>
月廿四日蘇軾書<lb/>
　　荷蕢過山前曰有心也哉此賢志士仁人<hi>闕</hi>
　　　之心千古一轍也故曰思翁無嵗年又曰此意<lb/>
<pb n="KR3h0068_WYG_010-97a"/>
　　在人間蘇公可謂不孤後學矣紹熙壬<hi>闕</hi>　　州<lb/>
　　尹江陵項安世書<lb/>
　　予嘗得坡翁此紙紙尾八印爛然莫知為何人所<lb/>
　　藏也一日偶閱虞邵菴文集至李梅亭續類藁字<lb/>
　　謂梅亭為宋中書舍人直學士院寶章閤待制臨<lb/>
　　川李公劉字公甫而備述其入蜀厯守崇睂進總<lb/>
　　漕事並總蜀帥成都守本路憲四川都大賣茶買<lb/>
　　馬等司凡八印且謂公平日所得圖書輒以八印<lb/>
<pb n="KR3h0068_WYG_010-97b"/>
　　識之予因出此紙視其印文皆合乃知嘗為李公<lb/>
　　所藏無疑邵菴又言公圖書近時或散失民間猶<lb/>
　　及見什百於一二安知此紙非及見者耶然類稿<lb/>
　　序邵菴為其孫積而作去公未逺且其子孫知好<lb/>
　　文事已有散失之語而予乃欲聚而得之不亦愚<lb/>
　　耶坡翁翰墨尚俟博雅君子品評未暇論予特喜<lb/>
　　知其所自出而尤有可歎息者在故題之成化庚<lb/>
　　子二月壬戌寛書<lb/>
<pb n="KR3h0068_WYG_010-98a"/>
　　東坡書師法顔魯公其行書類楊凝式維摩經書<lb/>
　　吾友原博書又宗坡翁䇿勲翰墨間則太師真傳<lb/>
　　在鹿場居士矣此醉翁操曽經李梅亭八印所識<lb/>
　　知為至寶第細玩其轉折之間滯而不勁不能無<lb/>
　　鐵石之疑然其紙似嘗入水豈為蛟龍所吞吐而<lb/>
　　然歟大雅云雖無老成人尚有典刑此豈特典刑<lb/>
　　而已庚子年五月丙午崑山陸釴題<lb/>
　坡翁村醪帖<lb/>
<pb n="KR3h0068_WYG_010-98b"/>
　　村醪二尊獻張平陽<lb/>
萬戸春濃酒似油想須百甕列床頭主人日飲三千客<lb/>
應笑窮官送督郵<lb/>
詩裏將軍已築壇後來裨將欲登難已驚老健蘇梅在<lb/>
更作風流王謝看<hi>闕</hi>出定知書滿腹瘦生應為語雕肝<lb/>
<hi>闕</hi>　灑落江山外留與人間激懦官<lb/>
張公高躅不可到我欲挽肩纔覺難事業已歸前輩錄<lb/>
典刑留與後人看詩如琢雪清牙頰身覲飛龍吐膽肝<lb/>
<pb n="KR3h0068_WYG_010-99a"/>
少負清名晩方用白鬚翁竟作<hi>闕</hi>官<lb/>
　　東坡先生一時翰墨衣被天下雖中更禁絶而流<lb/>
　　傳猶多以集之寡陋所見何啻百十雖老少工拙<lb/>
　　不同要是天下風致非凡俗所可知也仙井虞集<lb/>
　　書<lb/>
　　古人不可見所可見者紙上之遺文耳故誦其詩<lb/>
　　律者如聞其言觀其書法者如對其人公所以為<lb/>
　　百世士者詎非此耶惟具眼者知之陳復<lb/>
<pb n="KR3h0068_WYG_010-99b"/>
　　張宣公云坡公結字穏密姿態横生一字落紙固<lb/>
　　可寶玩而況其平生大節如此忠義之氣未嘗不<lb/>
　　蔚然見於筆墨間也真可畏而仰哉此詩字畫雖<lb/>
　　出於一時率然之作以南軒之言求之信可寶也<lb/>
　　龜蒙後學孔濤題<lb/>
　　右東坡先生詩凡六首集中皆闕不載他日好事<lb/>
　　者或為之補遺尚有取也至順元年九月二十日<lb/>
　　後學東陽黄溍書<lb/>
<pb n="KR3h0068_WYG_010-100a"/>
　　甘露滅謂歐陽文忠公不喜肥字而誇杜子美獨<lb/>
　　貴瘦硬東坡先生作詩曰杜陵論書貴瘦硬此論<lb/>
　　未公吾不平豐妍瘦硬各有態玉環飛燕誰敢憎<lb/>
　　今觀此卷筆畫秀整可謂豐妍者也況是六詩皆<lb/>
　　集中所失載良夫得之遂幽軒中與士君子一時<lb/>
　　賞鑒溪山佳氣不翅頓増十倍噫前古名賢翰墨<lb/>
　　不幸淪落浮俗富家十襲寶祕卒為蠧魚窟宅與<lb/>
　　塵壒同盡者比比有之聞良夫之風亦當少媿西<lb/>
<pb n="KR3h0068_WYG_010-100b"/>
　　麓山人智及<lb/>
　　東坡先生詩筆高妙今古豈俟予言之而此卷固<lb/>
　　不可得也况仙井虞公芝巖陳公山東孔公東陽<lb/>
　　黄公四君子之賛詞翰又絶世尤不可得也以二<lb/>
　　不可得而言之非寶而何洪武辛亥春馬生持此<lb/>
　　卷來余深愛之以置諸左右又一年壬子秋八月<lb/>
　　既望又六日中吳徐達左謹書<lb/>
　　坡翁此卷筆意似徐季海尤覺天真爛漫也癸丑<lb/>
<pb n="KR3h0068_WYG_010-101a"/>
　　中秋同王季耕觀於徐良夫之耕漁軒倪瓚<lb/>
　　東坡先生世所罕有其墨跡之真者良夫今藏此<lb/>
　　卷豈易得哉吳郡張常明<lb/>
　　此卷舊藏光福徐良夫教授家據東陽黄文獻公<lb/>
　　題識詩凡六首今耕學翁得之已亡其半可惜也<lb/>
　　然吾聞良夫所藏高編大冊一字不存者頗多則<lb/>
　　此卷雖脱落為幸甚矣且徐皆出偃王春秋時徐<lb/>
　　子章羽被執子孫散處揚徐間今耕學與良夫同<lb/>
<pb n="KR3h0068_WYG_010-101b"/>
　　姓且同里此卷之在耕學猶在良夫也為幸益甚<lb/>
　　嗚呼楚人得失孔子鄙之吾恐故家子孫得以藉<lb/>
　　口也故拘拘於徐云若夫坡老聲畫之妙前輩論<lb/>
　　之詳矣區區末學何足以知此成化戊戌嵗春二<lb/>
　　月癸夘延陵吳寛題<lb/>
　　後十年再觀于葑門錢氏為之慨然寛<lb/>
　東坡泛舟詩并簡<hi>草書</hi>
　　與頓起孫勉泛舟探韻得來字<hi>詩闕</hi>
<pb n="KR3h0068_WYG_010-102a"/>
余謫居黄州州通判承議郎孟震字<hi>闕</hi>之頗與予相善<lb/>
光州太守曹九章以書遺予<hi>闕</hi>朝中士大夫謂之孟君<lb/>
子予徐察之真不忝此名也震鄆及進士第無他才能<lb/>
然方京東狂人孔直温以謀反下獄事連石介守道之<lb/>
子一旦捕去且四出捕人不已震與守道雅故素不識<lb/>
韓魏公以書抵公具言直温狂人無能為而守道以直<lb/>
道死其故家流風決非與狂人通謀者魏公感歎即為<lb/>
上<hi>闕</hi>震如言以故直温獄<hi>闕/</hi>慶其所全活者甚衆震<hi>闕</hi>
<pb n="KR3h0068_WYG_010-102b"/>
宇中有一泉甚清大旱不<hi>闕</hi>余因名之君子泉而子由<lb/>
為之記元豐六年十一月七日記<lb/>
　　蘭池虞堪謹觀<lb/>
　　右蘇文忠公真跡一卷公之書縱横斜直雖率意<lb/>
　　而成無不如意深賞識其妙者惟涪翁一人圜活<lb/>
　　遒媚或似顔魯公或似徐季海蓋其才徳文章溢<lb/>
　　而為此故絪緼鬱勃之氣暎日奕奕耳若陸柬之<lb/>
　　孫䖍禮周越王著非不善書寘之顔魯公楊少師<lb/>
<pb n="KR3h0068_WYG_010-103a"/>
　　蘇文忠公之列則如神巫之見壺丘子矣癸丑八<lb/>
　　月八日倪瓚<lb/>
　　古人之墨跡雖更千百載愈久而人愈重者何哉<lb/>
　　非惟重其字蓋敬其人也坡翁之名貫於今古樵<lb/>
　　夫孺子皆知之矧學其為人而為其法者能不敬<lb/>
　　慕之歟此卷前者得於種福僧舍後字得之馬生<lb/>
　　洪武壬子秋九月東海徐達左整而題<lb/>
　　癸丑八月八日固始王畹觀於徐良夫氏之耕漁<lb/>
<pb n="KR3h0068_WYG_010-103b"/>
　　軒是日雨氣作涼庭無來跡展翫再四因得窺見<lb/>
　　筆意<lb/>
　　東坡先生文章氣節震耀一世因孟君子之行事<lb/>
　　特為之記使頑懦之夫有以奮激扶直世道之盛<lb/>
　　心也豈特翰墨之妙而已哉良夫宜葆之南昌盧<lb/>
　　熊記<lb/>
　　東坡先生文章忠義為一代偉人於書法波磔之<lb/>
　　工固不待論也臨學之士當自思之庚戌三月望<lb/>
<pb n="KR3h0068_WYG_010-104a"/>
　　日吳興楊勉<lb/>
　　石徂徠之徳孟承議之功蘇黄州之真跡三者皆<lb/>
　　足以並傳不朽敬仰敬仰四明陳敬宗拜書<lb/>
　　成化戊戌嵗五月廿六日長洲吳寛與吳江史鑑<lb/>
　　遊銅阬山觀于下崦舟中<lb/>
　蘇雪堂千文卷<hi>草書原文不錄</hi>
　外錄<lb/>
　　書畫舫云又見俞氏東坡黄蠟箋上千文一卷字<lb/>
<pb n="KR3h0068_WYG_010-104b"/>
　　大如錢許全法藏真筆意後有漫題三段係連幅<lb/>
　　則翁本色書也右帖筆如游龍墨如凝漆原屬劉<lb/>
　　完菴故物近質伯兄以繩處左方啟南原博𤣥宰<lb/>
　　三跋尾極推許之好奇者謂為王逸老書非也<hi>逸老</hi>
　　<hi>王升之字</hi>
　東坡書養生論<lb/>
　　養生論<lb/>
世或有謂神仙可以學得不死可以力致者或云上壽<lb/>
<pb n="KR3h0068_WYG_010-105a"/>
百二十古今所同過此以往莫非夭妄者此皆兩失其<lb/>
情試粗論之夫神仙雖不目見記籍所載前史所傳較<lb/>
而論之其必有矣似特受異氣稟之自然非積學所能<lb/>
致也至於導養得理以盡性命上獲千餘嵗下可數百<lb/>
年可有之耳而世皆不精故莫能得之何以言之夫服<lb/>
藥求汗或有弗獲而愧情一集渙然流離終朝未飡則<lb/>
枵然思饑而曽子銜哀七日不食夜分而坐則低迷思寢<lb/>
内懐殷憂則達旦不瞑勁刷理鬢醇醴發顔僅乃得之<lb/>
<pb n="KR3h0068_WYG_010-105b"/>
壯士之怒赫然殊觀植髮衝冠由此言之精神之於形骸<lb/>
猶國之有君也神躁於中而形喪於外猶君昏於上國<lb/>
亂於下也夫為稼於湯世偏有一溉之功者雖終歸於<lb/>
焦爛必一溉者後枯然則一溉之益固不可誣也而世<lb/>
常謂一怒不足以侵性一哀不足以傷身輕而肆之是<lb/>
猶不識一溉之益而望嘉穀於旱苗者也是以君子知<lb/>
形恃神以立神須形以存悟生理之易失知一過之害<lb/>
生故脩性以保神安心以全身愛憎不棲於情憂喜不<lb/>
<pb n="KR3h0068_WYG_010-106a"/>
留於意泊然無感而體氣和平又呼吸吐納服食養身<lb/>
使形神相親表裏俱濟也夫田種者一畝十斛謂之良<lb/>
田此天下通稱也不知區種可百餘斛田種一也至於<lb/>
樹養不同則功收相懸謂商無十倍之價農無百斛之<lb/>
望此守常而不變者也且豆令人重榆令人瞑合歡蠲<lb/>
忿萱草忘憂愚智所知也薫辛害目豚魚不養常世所<lb/>
識也蝨處頭而黒麝食柏而香頸處嶮而癭齒居晉而<lb/>
黄推此而言凡所食之氣烝性染身莫不相應豈惟烝<lb/>
<pb n="KR3h0068_WYG_010-106b"/>
之使重而無使輕害之使暗而無使明薰之使黄而無<lb/>
使堅芬之使香而無使延哉故神農曰上藥養命中藥<lb/>
養性者誠知性命之理因輔養以通也而世人不察惟<lb/>
五穀是見聲色是耽目惑𤣥黄耳務淫哇滋味煎其端<lb/>
好醴醪煮其腸胃香芳腐其骨髓喜怒悖其正氣思慮<lb/>
燒其精神哀樂殃其平粹夫以蕞爾之軀攻之者非一<lb/>
途易竭之身而外内受敵身非木石其能久乎其自用<lb/>
甚者飲食不節以生百病好色不倦以致乏絶風寒所<lb/>
<pb n="KR3h0068_WYG_010-107a"/>
菑百毒所傷中道夭於衆難世皆知笑悼謂之不善持<lb/>
生也至於措身失理亡之於微積微成損積損成衰從<lb/>
衰得白從白得老從老得終閟若無端中智以下謂之<lb/>
自然縱少覺悟咸歎恨於所遇之初而不知慎衆嶮於<lb/>
未兆是猶桓侯抱將死之疾而怒扁鵲之先見以覺痛<lb/>
之日為受病之始也害成於微而救之於著故有無功<lb/>
之理馳騁常人之域故有一切之壽仰觀俯察莫不皆<lb/>
然以多自證以同自慰謂天地之理盡此而已矣縱聞<lb/>
<pb n="KR3h0068_WYG_010-107b"/>
養生之事則㫁以所見謂之不然其次狐疑雖少庶㡬<lb/>
莫知所由其次自力服藥半年一年勞而未驗志已厭<lb/>
衰中路復廢或益之以畎澮而泄之以尾閭而欲坐望<lb/>
顯報或抑情忍欲割棄榮願而嗜好常在耳目之前所<lb/>
希在數十年之後又恐兩失内懐猶豫心戰於内物誘<lb/>
於外交勝相傾如此復敗者夫至物微妙可以理知難<lb/>
以目識譬猶豫章生七年然後可覺耳今以躁競之心<lb/>
涉希靜之途意速而事遲望近而應逺故莫能相終夫<lb/>
<pb n="KR3h0068_WYG_010-108a"/>
悠悠者既未效不求而求者以不專喪業偏恃者以不<lb/>
兼無功追術者以小道自溺凡若此類故欲之者萬無<lb/>
一能成也善養生者則不然矣清虚靜泰少私寡欲知<lb/>
名位之傷徳故忽而不營非欲而彊禁也識厚味之害<lb/>
性故棄而弗顧非貪而後抑也外物以累心不存神氣<lb/>
以醇泊獨著曠然無憂患寂然無思慮又守之以一養<lb/>
之以和二理日濟同乎大順然後烝以靈芝潤以醴泉<lb/>
晞以朝陽綏以五絃無為自得體妙心𤣥忘歡而後樂<lb/>
<pb n="KR3h0068_WYG_010-108b"/>
足遺生而後身存若此以往庶可與羨門比壽王喬爭<lb/>
年何為其無有哉<lb/>
東坡居士以桑榆之末景憂患之餘生而後學道雖為<lb/>
達者所笑然猶賢乎已也以嵇叔夜養生論頗中予病<lb/>
故手寫數本其一以贈羅浮鄧道師紹聖二年四月八<lb/>
日書<lb/>
　蘇文忠公乞居常州奏狀卷<hi>小楷書</hi>
汝州團練副使本州安置不得簽書公事騎都尉臣蘇<lb/>
<pb n="KR3h0068_WYG_010-109a"/>
軾右臣向以狂妄得罪伏蒙聖恩賜以餘生處之善地<lb/>
嵗月未㡬又蒙收錄量移近郡再生之賜萬死難酬臣<lb/>
以家貧累重須至乗船赴安置所自離黄州風濤驚恐<lb/>
舉家重病幼子喪亡今雖已至揚州而貲用罄竭無以<lb/>
出陸又汝州别無田業可以為生犬馬之憂饑寒為急<lb/>
竊謂朝廷至仁既已全其性命必亦憐其失所臣先有<lb/>
薄田在常州宜興縣粗給饘粥欲望聖慈特許于常州<lb/>
居住若罪戾之餘稍獲全濟則捐軀論報有死不回臣<lb/>
<pb n="KR3h0068_WYG_010-109b"/>
今來不敢住滯一面前去至南京以來聽候指揮干犯<lb/>
天威臣無任俯伏待罪戰恐之至謹錄奏聞伏候勅㫖<lb/>
元豐七年十月十九日汝州團練副使本州安置不得<lb/>
簽書公事騎都尉臣蘇軾狀奏<lb/>
　　東坡乞常州居住奏狀不知何緣流落人間公之<lb/>
　　名節文章豈待贊嘆今觀其詞翰凜然不可迫視<lb/>
　　豈以窮達得喪動其心者哉文集中亦有此一奏<lb/>
　　藁其詞加詳意者以此狀為簡略不足以動君父<lb/>
<pb n="KR3h0068_WYG_010-110a"/>
　　之聽故改用加詳者不然即先上此奏未能從欲<lb/>
　　而再用文集所載者俱未可知也當時玉音竟俞<lb/>
　　其請天地之大徳君臣之大義盡矣後之閱斯文<lb/>
　　者想例以為不祥之金不復留字僕生也晩不揆<lb/>
　　固陋輒疥卷末云嘉定庚午中秋天台謝采伯元<lb/>
　　若書于四明貢院<lb/>
　　按年譜先生年四十九嵗有量移汝州之命在筠<lb/>
　　州留十日有與葉致逺唱和詩又有送沈逵赴廣<lb/>
<pb n="KR3h0068_WYG_010-110b"/>
　　詩云我方北渡脫重江君復南行輕萬里今此奏<lb/>
　　狀則正其時也今其真蹟乃出於宜興徐文靖公<lb/>
　　家而筆力遒勁體格雄傑髣髴有黄庭樂毅等法<lb/>
　　不知何事散落人間今梁谿華中甫欲壽之堅珉<lb/>
　　以垂不朽庶㡬文忠公之忠節文章與詞翰均得<lb/>
　　照灼人耳目詎非勝事哉而中甫亦與永永無斁<lb/>
　　矣成化癸夘春三月望後長沙李東陽題<lb/>
　　蘇文忠嘗云我來陽羨船入荆谿意思豁然似慊<lb/>
<pb n="KR3h0068_WYG_010-111a"/>
　　平生之願今此奏牘乃因量移汝州而遂有乞住<lb/>
　　常州之請正其向來所蓄素心也且此本字迹既<lb/>
　　䟽秀朗潤有晉人風而骨力結搆又極勁健信為<lb/>
　　真筆華中甫欲鐫之以與好事者共宜矣時𢎞治<lb/>
　　二年十月十八日沈周敬書于東禪精舍<lb/>
　　昔歐陽公嘗云學書勿浪書事有可記者他日便<lb/>
　　為故事且謂古之人皆能書惟其人之賢者傳使<lb/>
　　顔公書不佳見之者必寶也今蘇文忠公所書乞<lb/>
<pb n="KR3h0068_WYG_010-111b"/>
　　常州狀僅二百六十餘字而傳之數百年不與紙<lb/>
　　墨俱泯其見寶于人固有出于故事之上者耶梁<lb/>
　　谿華氏得此帖㡬及百年一日過余請題漫書歐<lb/>
　　公語于後此帖當為華氏世守之珍可也嘉靖二<lb/>
　　十八年己酉秋八月晦日後學文徵明書<lb/>
　　東坡先生書山谷評為宋朝第一謂其醖釀深厚<lb/>
　　兼徐季海顔清臣李泰和之長而挾以文章妙古<lb/>
　　今忠義貫日月之氣然行書雖多鮮有楷法此表<lb/>
<pb n="KR3h0068_WYG_010-112a"/>
　　一一規摹晉人又出于臨唐賢名蹟之外又文章<lb/>
　　忠義皆具見于此尤可寶也董其昌敬題<lb/>
　　右蘇文忠公乞居常州奏狀寶帖故徐文靖公藏<lb/>
　　本即都𤣥敬先生寓意編所載也後歸梁谿華氏<lb/>
　　同時跋者四人皆知名雅士萬厯改元十月之望<lb/>
　　帖從華氏至予家書凡二百六十四字輕清峭拔<lb/>
　　絶不類坡仙想進御謹嚴下筆如有神助先輩評<lb/>
　　定謂與陳湖陸氏米楷寶章錄同妙信天下第一<lb/>
<pb n="KR3h0068_WYG_010-112b"/>
　　帖也跋尾題名謝采伯者乃義興宰奕脩之父蓋<lb/>
　　天台名士云古今印跋完備有傳授之緒何殊寶<lb/>
　　晉齋中王略帖耶應文肅觀日久愛莫能助擬古<lb/>
　　卦名詩以志之其詞曰否困咸需訟暌離姤蠱蒙<lb/>
　　解頤履蹇遯旅晉豫恒豐<hi>右一</hi>臨觀革小過師比震<lb/>
　　同人大有隨屯賁中孚益漸升<hi>右二</hi>是嵗嘉平八日<lb/>
　　後學清河張應文彝齋竹窓手裝并記<lb/>
　外錄<lb/>
<pb n="KR3h0068_WYG_010-113a"/>
　　書畫舫云先子累嵗購求書法僅得東坡小楷乞<lb/>
　　居帖真蹟至以蘇菴顔其居珍祕不減米老王謝<lb/>
　　帖後因出示一惡客為其借閱不還雖酬價三倍<lb/>
　　而使佳人永屬沙吒利可謂殺風景之極矣幸手<lb/>
　　書跋藁尚存聊附石刻左方云丑志<lb/>
　東坡書蓮華經<hi>正書原文不錄</hi>
　外錄<lb/>
　　書畫舫云蓮池師之說法雲棲也一鑒古者以東<lb/>
<pb n="KR3h0068_WYG_010-113b"/>
　　坡正書妙法蓮華經捨入叢林師恐後世或有貪<lb/>
　　冒妄取者反為山門之玷却而不納其介如此按<lb/>
　　年譜熙寧己酉公年三十有四為王詵寫詩賦及<lb/>
　　蓮華經即此本也<lb/>
　東坡春帖子詞卷<hi>行楷書粉牋本</hi>
春帖子詞<lb/>
　翰林學士臣蘇軾進<lb/>
　　皇帝閤<lb/>
<pb n="KR3h0068_WYG_010-114a"/>
藹藹龍旂色琅琅木鐸音數行寛大詔四海發生心<lb/>
𤾉谷賓初日清臺告協風願如風有信長與日俱中<lb/>
草木漸知春萌芽處處新從今八千嵗合抱是靈椿<lb/>
　　皇太后閤<lb/>
寶冊瓊瑶重新庭松桂香雪消春未動碧瓦麗朝陽<lb/>
瑞日明天仗僊雲擁壽山猗蘭春晝永金母在人間<lb/>
朝罷金鋪掩人閒寶瑟塵欲知慈儉徳書史樂青春<lb/>
仙家日月本長閒送臘迎春豈亦然翠管銀罌傳故事<lb/>
<pb n="KR3h0068_WYG_010-114b"/>
金花綵勝作新年<lb/>
彤史年來不絶書三朝徳化婦承姑宫中侍女減珠翠<lb/>
雪裡貧民得袴襦<lb/>
邊庭無事羽書稀閒遣辭臣進小詩共助至尊歌喜事<lb/>
今年春日得春衣<lb/>
　　皇太妃閤<lb/>
葦桃猶在戸椒柏已稱觴嵗美風先應朝囘日漸長<lb/>
甲觀開千柱飛樓擢九層雪殘烏鵲喜翔舞下觚稜<lb/>
<pb n="KR3h0068_WYG_010-115a"/>
九門挂月未催班清禁風和玉漏閒崇慶早朝銀燭下<lb/>
珮環聲在五雲間<lb/>
東風弱栁萬絲垂的皪殘梅尚一枝繭館乍欣蠶浴後<lb/>
禖壇猶記燕來時<lb/>
　　夫人閤<lb/>
綵勝鏤新語酥槃滴小詩升平多樂事應許外廷知<lb/>
細雨曉風柔春聲入御溝已漂新荇沒猶帶㫁冰流<lb/>
扶桑初日映簾昇已覺銅缾暖不冰七種共挑人日菜<lb/>
<pb n="KR3h0068_WYG_010-115b"/>
千枝先剪上元燈<lb/>
雪消鴛瓦已流凘風暖犀盤尚鎮帷縹緲紫簫明月下<lb/>
璧門桂影夜參差　元祐二年十二月五日翰林學士<lb/>
臣蘇軾進<lb/>
　　元祐文忠任詞職毅色正言古遺直農占蠶兆九<lb/>
　　處三宫壼春吟存楮墨周公惻怛陳艱難無逸豳<lb/>
　　風但耕織豐鎬瀍澗遥相望八百卜年終不忒陳<lb/>
　　橋推戴出俄頃安得絫積同先稷愛人忍詬戢兵<lb/>
<pb n="KR3h0068_WYG_010-116a"/>
　　端舍己崇儉優民力弭菑銷變壹以誠三百年餘<lb/>
　　傳玉食卿材相業富賢良講席諫垣多道徳通都<lb/>
　　達宦固廉貞逺縣小官尤謹飭君子皓首畢典墳<lb/>
　　野人黄馘常稼穡祗今真蹟落世間象軸鸞褾嚴<lb/>
　　設飾先正已逺不可追空使故臣淚垂臆永康胡<lb/>
　　長孺<hi>行書</hi>
　　殿閤位次春帖自歐公涑水之後惟有坡老因頌<lb/>
　　寓規不但求工樂府而已坡老欲以秦郎供帖子<lb/>
<pb n="KR3h0068_WYG_010-116b"/>
　　豈非以其才調宜用於此耶少游不厯此官莫知<lb/>
　　工拙周美成亦有才思者代内制春帖子卅首率<lb/>
　　平平無奇及讀楊廷秀詩云玉堂著句轉春風諸<lb/>
　　老從前亦寓忠誰為君王供帖子丁寧綺語不須<lb/>
　　工劉潛夫嘗充儤直恨不得當筆措詞以續古人<lb/>
　　使果楊劉為之又不知能如坡否若徒緝綺麗諛<lb/>
　　說之詞則在太白清平樂王建和凝宫詞下風矣<lb/>
　　予曩年在道宫見一本文雖完而字頗肥不及此<lb/>
<pb n="KR3h0068_WYG_010-117a"/>
　　軸逺甚噫元祐往矣咸淳而後不見春帖者四五<lb/>
　　十年矣黄金臺下白玉堂中今揮翰手代不乏人<lb/>
　　太平典故行當拭目錢塘淳祐遺民仇逺謹書時<lb/>
　　與四明臧仁長僧本暢同觀<hi>行書</hi>
　　好學神孫類祖宗又安知他日紹聖之誤乎今觀<lb/>
　　春帖却思宣仁社飯語至今使人悲此卷乃税巽<lb/>
　　父家物巽父學于鶴山先生魏文靖公有師友雅<lb/>
　　言行於世併記諸此云延祐丁巳季春廿三日高<lb/>
<pb n="KR3h0068_WYG_010-117b"/>
　　郵龔璛書<hi>行書連胡仇跋一紙</hi>
　　蘇文忠公文章翰墨稱妙天下今觀此卷光采動<lb/>
　　人儼然一段承平古意諸公題品在前真希世寶<lb/>
　　也夫復何言延祐丁巳季冬廿三日錢塘馬臻謹<lb/>
　　書<hi>行書紙本</hi>
　　東坡風流儒雅照暎當代流落人間者不過文章<lb/>
　　字畫之妙耳然世所寶玩愈久愈珍往年曽見此<lb/>
　　帖使人咨嗟敬嘆不意今日得觀親蹟可謂平生<lb/>
<pb n="KR3h0068_WYG_010-118a"/>
　　幸遇也方今朝廷崇文重道賢士彚征必有人才<lb/>
　　間出若此老寘之玉堂中則其忠懇切至見諸文<lb/>
　　章亦餘事也延祐四年季冬二十三日杭郡孫衍<lb/>
　　敬書<hi>行書紙本</hi>
　坡翁寒食詩<hi>草書</hi>
自我來黄州已過三寒食年年欲惜春春去不容惜今<lb/>
年又苦雨兩月秋蕭瑟臥聞海棠花泥汙燕支雪闇中<lb/>
偷負去夜半真有力何殊<hi>原蹟旁註病字</hi>少年子<hi>原蹟子字㸃去</hi>病起<lb/>
<pb n="KR3h0068_WYG_010-118b"/>
頭已白<lb/>
春江欲入戸雨勢來不已雨<hi>原蹟雨字㸃去</hi>小屋如漁舟濛濛<lb/>
水雲裏空庖煮寒菜破竈燒濕葦那知是寒食但見烏<lb/>
銜紙君門深九重墳墓在萬里也擬哭塗窮死灰吹不<lb/>
起　右黄州寒食二首<lb/>
　　東坡此詩似李太白猶恐太白有未到處此書兼<lb/>
　　顔魯公楊少師李西臺筆意試使東坡復為之未<lb/>
　　必及此他日東坡或見此書應笑我於無佛處稱<lb/>
<pb n="KR3h0068_WYG_010-119a"/>
　　尊也<hi>山谷跋</hi>
　外錄<lb/>
　　書畫舫云東坡草書寒食詩當屬最勝後有黄山<lb/>
　　谷跋今在檇李項氏行書烟江疊嶂歌在倉東王<lb/>
　　長公家又見行書禱雨帖亦屬真本乃是寫與錢<lb/>
　　濟明者今在金壇于氏又長公琴操帖村醪詩並<lb/>
　　是名跡<lb/>
　蘇東坡東武帖<hi>行草書紙本</hi>
<pb n="KR3h0068_WYG_010-119b"/>
東武小邦不煩牛刀實無可以上助萬一者非不盡也<lb/>
雖隔數政猶望掩惡耳真州房緡已令子由面白悚息<lb/>
悚息軾又上<lb/>
　　一之<lb/>
　　孟頫<lb/>
　　南陽仇逺家藏<hi>右題名三本身紙尾</hi>
　　坡公雖草草數字能使人敬愛非他書比也廬山<lb/>
　　黄石翁觀<hi>行書</hi>
<pb n="KR3h0068_WYG_010-120a"/>
　　巴西鄧文原拜觀<hi>行書連黄跋一紙</hi>
　坡翁自書八賦<hi>原文不錄</hi>
　外錄<lb/>
　　曲洧舊聞云東坡在儋耳謂子邁曰吾嘗告汝我<lb/>
　　決不為海外人近日頗覺有還中州氣象乃滌硯<lb/>
　　索紙筆焚香曰果如吾言寫吾平生所作八賦當<lb/>
　　不脫誤一字既寫畢讀之大喜曰吾歸無疑矣後<lb/>
　　數日而廉州之命至八賦墨蹟始在梁師成家或<lb/>
<pb n="KR3h0068_WYG_010-120b"/>
　　云入禁中矣<lb/>
　東坡芙蓉城詩并序<lb/>
世傳王迥子高與仙人周瑶英游芙蓉城元豐元年三<lb/>
月余始識子高問之信然乃作此詩極其情而歸之正<lb/>
亦變風止乎禮義之意也<lb/>
芙蓉城中花㝠㝠誰其主者石與丁珠簾玉案翡翠屏<lb/>
雲舒霞卷千娉婷中有一人長睂青往來三世空鍊形<lb/>
竟坐誤讀黄庭經天門夜開飛爽靈無復白日乗雲軿<lb/>
<pb n="KR3h0068_WYG_010-121a"/>
俗緣千刼磨不盡翠被冷落凄餘馨因過緱山朝帝庭<lb/>
夜聞笙簫弭節聽飄然而來誰使令皎如明月入窓櫺<lb/>
忽然而去不可執寒衾虚幌風泠泠仙宫洞房本不扃<lb/>
夢中同躡鳯凰翎徑度萬里如奔霆玉樓浮空聳亭亭<lb/>
天書雲篆誰所銘遶樓飛步高竛竮仙風鏘然韻流鈴<lb/>
蘧蘧形開如酒醒芳卿寄謝空丁寧一朝覆水不返瓶<lb/>
羅巾别泪空熒熒春風花開秋葉零偶然相值兩浮萍<lb/>
願君收視觀三庭勿與佳穀生蝗螟從渠一念三千齡<lb/>
<pb n="KR3h0068_WYG_010-121b"/>
下作人間尹與邢<lb/>
　　都下高僉事家藏東坡哀江頭小楷比此差小而<lb/>
　　結體稍疎不若此書縝密也至元壬辰鮮于樞記<lb/>
　　坡翁書大小真草得意率然無不入妙字形或似<lb/>
　　顔魯公或似徐季海此卷絶有黄庭神韻為尤難<lb/>
　　得也辛亥三月九日延陵倪瓚觀<lb/>
　　袁登觀<lb/>
　　嘗見秦太虚與坡帖云素紙一軸敢冀醉後書近<lb/>
<pb n="KR3h0068_WYG_010-122a"/>
　　文及芙蓉城詩恨不見其真蹟今觀此卷非醉時<lb/>
　　筆亦不知為太虚書者否耶結體有遺教經楷法<lb/>
　　鑒者當自知之己未四月谷陽陳文東題<lb/>
　　陳迪敬觀<lb/>
　　僕平生最愛蘇文忠公書遨游四方凡數載獲觀<lb/>
　　公遺蹟不下百數十幅至于整齊縝密無如此紙<lb/>
　　况芙蓉城詩又文忠公平生大得意之作也世有<lb/>
　　覽此者當具如西方大阿羅漢正法眼觀之呵呵<lb/>
<pb n="KR3h0068_WYG_010-122b"/>
　　吳郡醉生顧祿隨筆讚嘆<lb/>
　文忠公水陸贊<hi>原文不錄</hi>
　　東坡此書圓勁成就所謂怒猊抉石渴驥奔泉恐<lb/>
　　不在會稽之筆而在東坡之手矣此數十行又兼<lb/>
　　董孝子碣禹廟詩之妙處士大夫多譏東坡用筆<lb/>
　　不合古法彼蓋不知古法從何出爾杜周云三尺<lb/>
　　安在哉前王所是以為律後王所是以為令予嘗<lb/>
　　以此論書而東坡絶倒也往時栁子厚劉禹錫譏<lb/>
<pb n="KR3h0068_WYG_010-123a"/>
　　評韓退之平淮西碑當時道聽塗說者亦多以為<lb/>
　　然今日觀之果何如耶或云東坡作戈多成病筆<lb/>
　　又腕著而筆臥故左秀而右枯此又見其管中窺<lb/>
　　豹不識大體殊不知西施捧心而顰雖其病處乃<lb/>
　　自成妍今人未解愛敬此書逺付百年公論自出<lb/>
　　但恨封徳彝輩無如許壽及見之耳余書自不工<lb/>
　　而喜論書雖不能如經生輩左規右矩形容王氏<lb/>
　　獨得其義味曠百世而與之友故作決定論耳<hi>山谷</hi>
<pb n="KR3h0068_WYG_010-123b"/>
　　<hi>跋</hi>
　蘇東坡一夜帖<hi>行書紙本左右項氏諸印不錄</hi>
一夜尋黄居寀龍不獲方悟半月前是曹光州借去摹<lb/>
搨更須一兩月方取得恐王君疑是翻悔且告子細說<lb/>
與纔取得即納去也却寄團茶一餅與之旌其好事也<lb/>
軾白季常廿三日<lb/>
　蘇長公耳聾詩帖<hi>行書紙本</hi>
君不見詩人借車無可載留得一錢何足賴晩年更似<lb/>
<pb n="KR3h0068_WYG_010-124a"/>
杜陵翁右臂雖存耳先聵人將蟻動作牛鬭我覺風雷<lb/>
真一噫聞塵掃盡根性空不須更枕清流派大朴初散<lb/>
失混沌六鑿相攘更勝壊眼花亂墜酒生風口業不停<lb/>
詩有債君知五藴皆是賊人生一病今先差但恐此心<lb/>
終未了不見不聞還是礙今君疑我特佯聾故作嘲詩<lb/>
窮險怪須防額痒出三耳莫放筆端風雨快　次韻秦<lb/>
太虚見戲耳聾<lb/>
　蘇東坡書劉錫勅<hi>行書紙本</hi>
<pb n="KR3h0068_WYG_010-124b"/>
宣徳郎劉錫元年一百四嵗可承事郎詔臣上勅承事<lb/>
郎劉錫尚齒教民三代之義咨爾百年之故老乃吾六<lb/>
世之遺民自非吉人莫享上壽張蒼事秦柱下而至漢<lb/>
孝景思邈生隋開皇而及唐永淳古有其人乃今親見<lb/>
何愛一命慰其子孫特進爾階故兹詔示想宜知悉<lb/>
　蘇雪堂次傳道遊廬山詩帖<lb/>
　　軾謹次傳道先生遊廬山高韻<lb/>
塵容已似服轅駒野性猶同縱壑魚出入巖巒千仞表<lb/>
<pb n="KR3h0068_WYG_010-125a"/>
較量筋力十年初雖<hi>闕</hi>窈窕驅前<hi>闕</hi>幸有鴟夷掛後車<lb/>
莫笑吟詩淡生活當令阿買為收書　閱訖幸即付去<lb/>
人送公弼郎中禹功太傅明叔教授各乞一首軾上<lb/>
　東坡書阿育王塔銘<hi>行楷書原文不錄</hi>
　外錄<lb/>
　　書畫舫云東坡行楷阿育王塔銘聞在陳季白家<lb/>
　　未及見之<lb/>
　坡翁畫記卷<hi>行書紙本</hi>
<pb n="KR3h0068_WYG_010-125b"/>
　　形理論<lb/>
余嘗論畫以為人禽宫室器用皆有常形至於山石竹<lb/>
木水波煙雲雖無常形而有常理常形之失人皆知之<lb/>
常理之不當雖曉畫者有不知故凡可以欺世而取名<lb/>
者必托於無常形者也雖然常形之失止於所失而不<lb/>
能並其全若常理之不當則舉廢之矣以其形之無常<lb/>
是以其理不可不謹也世之工人或能曲盡其形而至<lb/>
於其理非博士逸才不能辨與可之於竹石枯木真可<lb/>
<pb n="KR3h0068_WYG_010-126a"/>
謂得其理者矣如是而生如是而死如是而攣拳瘠蹙<lb/>
如是而條達遂茂根莖節葉牙角脉縷千變萬化未始<lb/>
相襲而各當其處合於天造厭於人意蓋達士之所寓<lb/>
也歟昔嵗嘗畫兩叢竹於淨因之方丈其後出守陵陽<lb/>
而西也余與之偕别長老道臻師又畫兩竹梢一枯木<lb/>
於其東齋臻方治四壁於法堂而請與可與可既許之<lb/>
矣故余并為記之必有明於理而深觀之者然後知言<lb/>
之不妄元豐三年端陽月八日睂山蘇軾于淨因方丈<lb/>
<pb n="KR3h0068_WYG_010-126b"/>
書之<lb/>
　　東坡先生以雄文直節高一代而其英偉秀傑之<lb/>
　　氣發為翰墨者姿態横生鋒穎遒勁尤非時人之<lb/>
　　所能及此帖文簡意足不易得也好事者宜寶藏<lb/>
　　之至正十九年龍集己亥四月既望後學雙流宇<lb/>
　　文公諒謹題<lb/>
　　急雨苕溪小繫船手披翰墨憶坡仙故家文物今<lb/>
　　煨燼撫卷題詩一慨然吳成龍<lb/>
<pb n="KR3h0068_WYG_010-127a"/>
　　文忠公畫記有形理之說真能發古人未言之微<lb/>
　　惜湖州公竹枝不與俱傳俾今之畫家不得觀其<lb/>
　　自惜哉然文忠公此記之妙似不専于畫書家亦<lb/>
　　然㸃畫肥瘦者形也結構圓融者理也形具而顯<lb/>
　　理隠而微形非理弗備猶文非理弗宣今作畫之<lb/>
　　求於形似且不能况理乎書亦惟于形又鮮得其<lb/>
　　似若語於理無不懵然以為誕矣文忠書本二王<lb/>
　　帖中來故機軸成家學者罕到中間妙處理形相<lb/>
<pb n="KR3h0068_WYG_010-127b"/>
　　傳非漫然塗抹已也此卷姑置畫而重其書自當<lb/>
　　與文忠公並稱宇内神物矣丙戌冬日張靜題<lb/>
　東坡與朱康叔簡<lb/>
閣名久思未獲佳者更乞詳閣之所向及側近故事迹<lb/>
為幸董義夫相聚多日甚歡未嘗一日不談公之美也<lb/>
舊好誦陶潛歸去來常患其不入音律近輒微加増損<lb/>
作般涉調哨遍雖微改其詞而不改其意請以文選及<lb/>
本傳考之方知字字皆非創入也謹小楷一本寄上却<lb/>
<pb n="KR3h0068_WYG_010-128a"/>
求為書抛磚之謂也亦請錄一本與元弼為病倦不及<lb/>
别作書也數日前飲醉後作頑石亂篠一紙私甚惜之<lb/>
念公篤好故以奉獻幸檢至<lb/>
　東坡文與可飛白贊<lb/>
嗚呼哀哉與可豈其多好好奇也歟抑其不試故藝也<lb/>
始余見其詩與文又得見其行草篆隷也以為止此矣<lb/>
既沒不可得而復見其飛白美哉多乎其盡萬物之態<lb/>
也霏霏乎其若輕雲之蔽月翻翻乎其若長風之卷斾<lb/>
<pb n="KR3h0068_WYG_010-128b"/>
也猗猗乎其若游絲之縈柳絮褭褭乎其若流水之舞<lb/>
荇帶也離離乎其逺而相屬縮縮乎其近而不隘也其<lb/>
工至于如此而余乃今知之則余之知與可者固無㡬<lb/>
而其所不知者蓋不可勝計也嗚呼哀哉<lb/>
　蘇長公雜書琴事卷<hi>原文不錄跋内倪瓚王畹吳寛三跋與上  東坡泛舟詩簡同</hi>
元豐四年六月廿三日陳季常處士自岐亭來訪予擕<lb/>
精筆佳紙妙墨求予書㑹客有善琴者求所蓄寶琴彈<lb/>
之故所書皆琴事軾<lb/>
<pb n="KR3h0068_WYG_010-129a"/>
　　右蘇文忠公真跡一卷公之書雖縱横斜直率意<lb/>
　　而成無不合榘度深賞識其妙者惟涪翁一人圜<lb/>
　　活明媚或似顔魯公或似徐季海蓋其才徳文章<lb/>
　　溢而為此故絪緼鬱勃之氣暎日奕奕耳若陸柬<lb/>
　　之孫䖍禮周越王著非不善書寘之顔魯公楊少<lb/>
　　師蘇文忠公之列則如神巫之見壺丘子矣癸丑<lb/>
　　八月八日倪瓚<lb/>
　　癸丑八月既望固始王畹觀于徐氏之耕漁軒是<lb/>
<pb n="KR3h0068_WYG_010-129b"/>
　　日雨氣作涼夜無來迹展玩再四因得窺見筆意<lb/>
　　胡儼若思<lb/>
　　坡翁此卷似徐季海尤覺天真爛漫也四明陳敬<lb/>
　　宗拜書<lb/>
　　成化戊戌嵗五月廿六日長洲吳寛與吳江史鑑<lb/>
　　遊銅阬山觀于下崦舟中<lb/>
　　右卷在都城隍廟吳<hi>闕</hi>　家<lb/>
　蘇文忠公書杜工部榿木詩卷<hi>行書紙本</hi>
<pb n="KR3h0068_WYG_010-130a"/>
背郭堂成䕃白茒緣江路熟俯青郊榿林礙日吟風葉<lb/>
籠竹和煙滴露梢暫下飛烏將數子頻來語燕定新巢<lb/>
旁人錯比揚雄宅懶惰無心作解嘲　蜀中多榿木讀<lb/>
如敧仄之敧散材也獨中薪耳然易長三年乃拱故子<lb/>
美詩云飽聞榿木三年大為致溪邊十畝隂凡木所芘<lb/>
其地則瘠惟榿不然葉落泥<hi>原蹟泥字旁注</hi>水中輒腐能肥田<lb/>
甚於糞壤故田家喜種之得風葉聲發發如白楊也吟<lb/>
風之句尤為紀實云籠竹亦蜀中竹名也<lb/>
<pb n="KR3h0068_WYG_010-130b"/>
　　金華胡長孺淮隂湯炳龍鄜州劉鉉睂山程郇龍<lb/>
　　泉陳象祖廬山連璧富春潘夢得大徳辛丑立冬<lb/>
　　日同觀於胡氏顔樂齋<hi>行書紙本</hi>
　　此蘇太師真翰也仲徳先生其寶藏之大名後進<lb/>
　　王執謙拜觀大徳丁未十月朔日<hi>行書紙本</hi>
　　山翁之孫庚白擕以見示獲寓目焉至順癸酉春<lb/>
　　正月既望莆陽黄玭敬書于海寧寓舍<hi>行書</hi>
　　翥童子時師事南陽先生時從舒君和父與先師<lb/>
<pb n="KR3h0068_WYG_010-131a"/>
　　嗣伯壽父同觀今四十餘年矣至正三年三月至<lb/>
　　長安鎮過先師甥舘之孫懋出示斯卷歎息之餘<lb/>
　　不啻晨夕敬書于后用以識存殁嵗月云河東張<lb/>
　　翥<lb/>
　　至正六年夏四月濮陽吳叡捧觀于長安章氏棣<lb/>
　　華堂<hi>篆書</hi>
　　文忠公墨蹟多散落人世然此卷題識觀玩者亦<lb/>
　　多先輩皆物故殆盡今存者特張君仲舉官至侍<lb/>
<pb n="KR3h0068_WYG_010-131b"/>
　　講蓋侍講嘗學於仇仁近先生而此卷則先生舊<lb/>
　　藏也展卷之際感念存殁為之慨然至正二十一<lb/>
　　年冬十有一月遂昌鄭元祐識<hi>行書</hi>
　　臨川危素同四明袁士元拜觀<hi>楷書</hi>
　　昔先生嘗贊美杜子美詩顔魯公書此求之於聲<lb/>
　　律㸃畫之外今觀先生書杜詩後千百年宛然若<lb/>
　　日昨揮灑者蓋寓精神於翰墨而材品所自到爾<lb/>
　　倘拘以宇宙之得而論之是未可同賞妙也宜自<lb/>
<pb n="KR3h0068_WYG_010-132a"/>
　　襲藏寳玩為尚洪武己巳八月六日嚴陵金冕志<lb/>
　　<hi>行楷紙本</hi>
　　坡翁書大槩骨撐肉肉沒骨自出新意亦一快哉<lb/>
　　今觀此書其字畫更圓熟遒勁可愛與余舊所見<lb/>
　　諸帖夐别文幹當寶愛以傳諸子孫於無窮也永<lb/>
　　樂己丑春三月望日吳郡姚廣孝識<hi>行書</hi>
　　此卷鄉衮尚寶卿葛公所藏唐思房得之公字文<lb/>
　　幹思房之母公之女孫也成化丁亥予于濟南太<lb/>
<pb n="KR3h0068_WYG_010-132b"/>
　　守楊君必貴處見東坡所書醉翁亭記字徑二寸<lb/>
　　今又見此并前元名卿碩儒觀者題名是日也兼<lb/>
　　得拜瞻東坡小影于其裔足以洗塵心而償夙念<lb/>
　　觀者題名欲一一疏之第註易未暇也尚有俟焉<lb/>
　　希世之珍思房宜祕之虞有力之婪人可也癸夘<lb/>
　　嵗月正壬戌日姑孰謝理一卿跋<hi>小行楷書</hi>
　東坡贈黎侯千文卷<hi>草書九紙原文不錄</hi>
登臨覽觀之樂山川風物之美將歸老於故丘布衣幅<lb/>
<pb n="KR3h0068_WYG_010-133a"/>
巾從邦君于其上酒酣樂作援筆而賦之以黎侯之遺<lb/>
愛尚未晩也軾<lb/>
承要墨戲須醉乃作今已㫁酒矣然數百幅間只擇得<lb/>
一二得意者續當轉求為贈軾啓<lb/>
苦霧收殘文豹别怒濤驚起老龍蟠<lb/>
　　此東坡先生真蹟千文全卷實余内家南野堂中<lb/>
　　妙品也南野先為劉氏物今轉于文元所贈知吳<lb/>
　　中繼孟張先生流至南野繼孟號博古謂是書妙<lb/>
<pb n="KR3h0068_WYG_010-133b"/>
　　臻藏真筆法可謂賞識至矣然世寶東坡片簡數<lb/>
　　行不惜重購況此千文爛漫奇崛後又有漫書三<lb/>
　　篇不一而足豈公神暢筆放必在未㫁酒時興意<lb/>
　　有得彌卷不然何能如此流快哉後學沈周<lb/>
　　𢎞治丁巳四月二十八日觀于石田舟中吳寛<lb/>
　　東坡先生千文學懐素筆法古宕可愛嘗見黄山<lb/>
　　谷放筆不類平生書乃不知東坡亦爾蓋宋時學<lb/>
　　書皆出于長沙時一為之不至爛漫政欲守古人<lb/>
<pb n="KR3h0068_WYG_010-134a"/>
　　法度多尚行押體又如禮法從容畧一作醉客耳<lb/>
　　董其昌觀并題<lb/>
　外錄<lb/>
　　書畫舫云雪堂草聖千文計共九紙按跋蓋為儋<lb/>
　　州黎子雲作筆勢奕奕動人而公啓中甚不自滿<lb/>
　　至有轉乞草聖以贈等語抑何過自貶也又云借<lb/>
　　酒助氣自是旭素遺風非深于書學者不能道耳<lb/>
　　吳郡後學張丑獲觀東坡先生草書千文竟謹按<lb/>
<pb n="KR3h0068_WYG_010-134b"/>
　　王宗稷年譜云元符改元先生在儋州時年六十<lb/>
　　餘矣食芋飲水著書以自樂且又謙沖下士日與<lb/>
　　諸黎游無間也亦嘗偕軍使張中同訪黎子雲作<lb/>
　　詩投贈今千文自跋稱述黎侯盛徳兼叙山川奇<lb/>
　　勝定為子雲所作無疑筆法如古槎怪石如怒龍<lb/>
　　噴浪奇鬼搏人非挾大海風濤之氣以酒助其豪<lb/>
　　放胡能有此奇特耶百世之下先生英姿勁節真<lb/>
　　可想見于筆札間耳丁巳修禊日雨窓走墨記<lb/>
<pb n="KR3h0068_WYG_010-135a"/>
　蘇文忠公詩帖小冊<hi>小行書白粉宋紙本</hi>
别君二十嵗坐失兩鬢青吾道雖艱難斯文終典型屢<lb/>
作退飛鷁羞看乾死螢一落戎馬間五見霜葉零夜談<lb/>
空說劒春夢猶横經新科復舊貫童子方乞靈須煩凌<lb/>
雲手去作一蜀星蒼苔高朕室古栢文翁庭初聞編簡<lb/>
香始覺鋒鏑腥岷峨有雛鳯桐竹養修翎鳴呼應嶰律<lb/>
飛舞集虞廷吾儕便歸老亦足慰餘齡　送家友國教<lb/>
授成都<lb/>
<pb n="KR3h0068_WYG_010-135b"/>
　　黄太史有言東坡居士立朝而意在東山今觀所<lb/>
　　賦郭熙平逺則有聲句中可以想見惟公之生睂<lb/>
　　山草木衣被聲光盛矣況家中之才子兼資文武<lb/>
　　著緒縉紳偉然于元祐碑中蓋其筮仕之初也已<lb/>
　　蒙文忠印正則知公之所以範模後進於家氏之<lb/>
　　所以步趨前修有以増岷峨之高浚錦江之清矣<lb/>
　　三復敬嘆乃書至元辛巳秋分石磵陳有宗<hi>後有中方</hi>
　　<hi>印三</hi>
<pb n="KR3h0068_WYG_010-136a"/>
　蘇東坡虎跑泉詩卷<hi>行書白紙本高七寸七分長一尺一寸共七行前後緝熙殿寶</hi>
　　遊虎跑泉　軾<lb/>
紫李黄瓜村路香烏紗白葛道衣裳<hi>裳字原蹟㸃去</hi>涼閉門野<lb/>
寺松隂轉敧枕風軒客夢長因病得閒殊不惡心安是<lb/>
藥更無方道人不惜堦前水借與匏樽自在嘗<lb/>
　　右蘇文忠公真蹟此詩不載集中虎跑泉一在丹<lb/>
　　陽一在錢塘公嘗通判杭州則此泉蓋在錢塘也<lb/>
　　至正元年二月壬寅多爾濟巴勒跋<lb/>
<pb n="KR3h0068_WYG_010-136b"/>
　　至正元年四月晦揭傒斯觀<lb/>
　　張翥同觀<lb/>
　　余往來戍蜀西因迿鎮過峨<graphic n="KR1453" url="https://raw.githubusercontent.com/kanripo/KR-Gaiji/master/images/KR1453.png" mimeType="image/png"/>謁三蘇堂于蘇氏<lb/>
　　族人處幸獲拜觀老泉東坡妙墨乃知此帖非贋<lb/>
　　也至正辛巳臯月尚急日述律鐸爾道書<lb/>
　　至正元年端陽日兵部侍郎揭思謙崇文少監杜<lb/>
　　秉彝祕書太監别多喇卜丹太常博士成遵禮部侍<lb/>
　　郎台哈布哈同觀于寛簡堂<hi>以上篆書</hi>
<pb n="KR3h0068_WYG_010-137a"/>
　　余嘗從事海南憲府按行儋耳獲覩東坡先生墨<lb/>
　　蹟多矣今又得覩虎跑泉詩翰墨無異前所見者<lb/>
　　集中不載是詩意編緝者遺失抑何害乎是帖也<lb/>
　　耶吾師寶之幸幸能鼎臣再拜謹跋<lb/>
　　至正改元六月望日看雲老人吳全節觀<lb/>
　　至正元年閏月望東平王士㸃拜觀<lb/>
　　余嘗見林和靖手書所為詩一巨軸多集中所不<lb/>
　　載坡翁所作視和靖尤富一時不見于集中固無<lb/>
<pb n="KR3h0068_WYG_010-137b"/>
　　怪其然蓋古人之文亦有自刪去者此則坡翁得<lb/>
　　意之作必非自刪或編錄者未之見耳至正二年<lb/>
　　七月廿八日黄溍書<lb/>
　　雪堂老咳唾笑罵皆成文章則其揮翰如雲霞攬<lb/>
　　結豈獨此詩也哉而龍翔之灑染尤得皮得髓則<lb/>
　　其高第弟子所收其為定本無疑矣杜本觀<lb/>
　　蘇長公題虎跑泉詩卷至正二年益友菴自燕都<lb/>
　　擕歸龍河予得見之洪武九年再見於梓北山處<lb/>
<pb n="KR3h0068_WYG_010-138a"/>
　　十八年虎跑戒師定巖使其徒擕來槎峰又見之<lb/>
　　噫四十四年之間凡三見此卷自兵革後天下法<lb/>
　　書名畫零落殆盡何此卷流傳南北獨無恙如此<lb/>
　　豈有神物呵䕶之耶既復還虎跑是猶璧完歸趙<lb/>
　　當刻之石以為山中故事宗泐識<lb/>
　　右東坡手書七言律詩一首題云遊虎跑泉文集<lb/>
　　是詩則題云病中遊祖塔院按傳燈錄唐元和十<lb/>
　　二年大慈中禪師創寺於杭州南山長慶元年賜<lb/>
<pb n="KR3h0068_WYG_010-138b"/>
　　額大慈咸通二年師入滅開成二年其徒欽山請<lb/>
　　於朝易名法雲宋太平興國六年以南泉臨濟趙<lb/>
　　州雪峰諸人皆常至此故又名祖塔院東坡來遊<lb/>
　　止據寺名而書此詩時又偶作虎跑泉蓋一詩而<lb/>
　　有二名觀者以為集中不載一時未暇詳考耳此<lb/>
　　寺山川環秀郡中為勝郡誌又言南渡後史彌逺<lb/>
　　卜葬其地民謡不吉而止乃即寺駐兵寺廢不治<lb/>
　　者百年嵗甲子戒師定巖始重作佛殿僧居宏麗<lb/>
<pb n="KR3h0068_WYG_010-139a"/>
　　殆可與靈隠三竺甲乙又訪得東坡是詩墨蹟購<lb/>
　　求前輩名文章家叙論已成巨軸間以示予噫佛<lb/>
　　氏之說有所謂因緣者是書洊更兵燹失而復得<lb/>
　　豈亦有緣耶戒師常汲泉水送予以之煮茶香冽<lb/>
　　比蜀井宜有異傳也乙丑十二月十有五日雲門<lb/>
　　山道人齊郡張紳識<lb/>
　　按蘇公子瞻通判杭州在宋熙寧四年而守杭在<lb/>
　　元祐四年詩蓋作於此二時距今洪武十有九年<lb/>
<pb n="KR3h0068_WYG_010-139b"/>
　　已三百餘年矣此卷流落人間不知㡬易其傳今<lb/>
　　虎跑住山定巖戒師而以重購還之山中予見夫<lb/>
　　世之大家巨室有好蓄法書名畫者曽不一二世<lb/>
　　其子孫有貨之而以為食者今定巖乃能不忘前<lb/>
　　賢品詠重購而還之於三百年後噫其亦賢于世<lb/>
　　之人也逺矣天台沙門清濬<lb/>
　　嘗聞蘇子瞻為五祖戒禪師後身其然乎哉所以<lb/>
　　平生喜與僧交好游名山蓋宿習也守杭時至西<lb/>
<pb n="KR3h0068_WYG_010-140a"/>
　　湖壽星寺有詩云前身想已到杭州纔到名山即<lb/>
　　舊游及游南山虎跑泉凡作二詩其一已鐫於石<lb/>
　　其一集中題云病中游祖塔院人不知即為虎跑<lb/>
　　泉也定巖戒公訪求墨蹟亦欲鐫之噫物之於人<lb/>
　　或離而復合人之於物或去而還來亦時緣之所<lb/>
　　繫也然則定巖焉知其非前後身耶時洪武十有<lb/>
　　九年丙寅夏四月中吳釋宏道<lb/>
　蘇東坡書子由夢中詩蹟<hi>行書紙本</hi>
<pb n="KR3h0068_WYG_010-140b"/>
元豐八年正月旦日子由夢李士寧草草為具夢中贈<lb/>
一絶句云先生惠然肯見客旋買鷄豚旋烹炙人間飲<lb/>
酒未須嫌歸去蓬萊卻無喫明年閏二月六日為予道<lb/>
之書以遺過子坡翁<lb/>
　蘇子瞻獨鶴南飛詩蹟<hi>行書長方紙本</hi>
獨鶴南飛送好音山中喬梓共成隂深衣傴僂如初命<lb/>
巵酒從容向晩斟城裡誰家開壽域堂東多士作儒林<lb/>
清霜未落黄華在笑折高枝繞髩簪蘇軾<lb/>
<pb n="KR3h0068_WYG_010-141a"/>
　蘇文忠公書李太白詩卷<hi>砑花箋本高尺許長三尺餘凡二幅字各十行</hi>
朝披夢澤雲笠釣清茫茫尋絲得雙鯉中<hi>中字原蹟㸃去</hi>内有<lb/>
三元章篆字若丹虵逸勢如飛翔還家問天老奥義不<lb/>
可量金刀割青素靈文爛煌煌嚥服十二環奄見仙人<lb/>
房莫跨紫鱗去海氣侵肌涼龍子善變化化作梅花妝<lb/>
贈我纍纍珠靡靡明月光勸我穿絳縷繫作裙間璫挹<lb/>
子以攜去談笑聞遺香<lb/>
人生燭上花光滅巧妍盡春風繞樹頭日與化工進只<lb/>
<pb n="KR3h0068_WYG_010-141b"/>
知雨露貪不聞零落近我昔飛骨時慘見當塗墳青松<lb/>
靄朝霞縹緲山下村既死明月魄無復玻瓈魂念此一<lb/>
脱灑長嘯登崑崙醉著鸞皇衣星斗俯可捫　元祐八<lb/>
年七月十日丹元復傳此二詩<lb/>
　　老坡平生多與異人遇此詩帖云傳於丹元丹元<lb/>
　　者道人姚安世自號也先生將赴定武前兩月與<lb/>
　　姚相㑹於京師出南岳典寶東華李真人像及所<lb/>
　　作二詩言近有人於海上見之蓋太白云雖事涉<lb/>
<pb n="KR3h0068_WYG_010-142a"/>
　　荒怪然法非烟火食肉人所能贋作嗟夫二公未遺<lb/>
　　世時世皆以謫仙目之今當相從於閬風弱水之<lb/>
　　上醉笑調歌靈音相答皆九霞空洞中語衆不可<lb/>
　　蓋後復有神游八表者傳誦而來洗空萬古俗氣<lb/>
　　吾老矣尚或見之正隆四年閏六月西山蔡松年<lb/>
　　題<hi>以下跋紙六幅長九尺餘</hi>
　　頌太白此語則人間無詩觀東坡此筆則人間無<lb/>
　　字今有丞相蔡衞公所題則人間無所啟其喙縱<lb/>
<pb n="KR3h0068_WYG_010-142b"/>
　　復妄發適為滓穢清虛此卷當有神物䕶持自非<lb/>
　　夙緣留名十洲三島者未易得見矧擅有而藏之<lb/>
　　者豈陸行人哉二公仙去已久衞公且謂復有傳<lb/>
　　九霞空洞中語而來僕敢言蕭閑住世今此身是<lb/>
　　何謂尚或見之耶施宜生謹書<lb/>
　　孔子作春秋游夏不能措一辭此帖清奇超妙蔡<lb/>
　　衞公首發明之施先生繼品題之顧如晩進安敢<lb/>
　　措辭於其後哉姑記姓名以見榮觀之幸焉劉沂<lb/>
<pb n="KR3h0068_WYG_010-143a"/>
　　謹書<lb/>
　　太白清奇出塵之詩老泉飄逸絶倫之字非衞公<lb/>
　　品題無以發明施老以謂二公仙去已久蕭閑今<lb/>
　　此身是誠非虛語正隆己夘立秋前一日高衎題<lb/>
　　玉局傳東華之詩蕭閑題玉局之字三住老仙發<lb/>
　　揚之金闕侍郎祕藏之雖至寶所在有物䕶持終<lb/>
　　恐六丁持去如珪輩薄福之人或不得時見之也<lb/>
　　此所以捧玩再四遲遲其還是月中休日蔡珪謹<lb/>
<pb n="KR3h0068_WYG_010-143b"/>
　　書<lb/>
　　此東坡書李太白詩金相蔡松年跋之詳矣正隆<lb/>
　　乃金主逆亮年號施宜生即桯史所記奔金使宋<lb/>
　　洩機而被戮者松年而下用筆皆稍似蘇者當時<lb/>
　　程學行於南蘇學行於北金之尊蘇與孔子並故<lb/>
　　習其餘風皆有類耳宜生輩於松年辭極推重書<lb/>
　　必提頭此當時諛佞之風也然而由此亦可以觀<lb/>
　　其人覘國之脈矣松年與宋京卞同姓同時又云<lb/>
<pb n="KR3h0068_WYG_010-144a"/>
　　西山故觀者誤以為宋人非京卞鼠輩即季通諸<lb/>
　　大君子故不敢輕議也然其言之當雖京卞輩亦<lb/>
　　不以人廢言松年雖略過稱其所見以是為的耳<lb/>
　　何怪哉鄉貢進士南海梁克載得而珍藏之吾三<lb/>
　　兒宏至與之同舟來南安因出觀之遂書以復大<lb/>
　　明成化十九年癸卯八月晦華亭張弼在南安郡<lb/>
　　之唫風弄月臺書<lb/>
　蘇文忠公後赤壁賦卷<hi>行書紙本高一尺餘長六尺原文不錄</hi>
<pb n="KR3h0068_WYG_010-144b"/>
　　右赤壁後賦東坡真蹟舊傳吳匏翁家物前王晉<lb/>
　　卿圖後宋元人題跋甚多今皆不存豈轉徙散失<lb/>
　　故耶東坡文筆固無容議惟因此展玩殊深慨歎<lb/>
　　後之收藏者尤宜保惜萬厯改元春三月後進文<lb/>
　　伯仁書<lb/>
　　東坡赤壁余所見凡三本與此而四矣一在嘉禾<lb/>
　　黄參政又元家一在江西廬陵楊少師家一在楚<lb/>
　　中何鴻臚仁仲家皆東坡本色書此卷又類黄魯<lb/>
<pb n="KR3h0068_WYG_010-145a"/>
　　直或謂蘇公不當學黄書非也蘇黄同學楊景度<lb/>
　　故令人難識别耳文徳承又謂此卷前有王晉卿<lb/>
　　畫若得合并不為延津之劒耶用卿且藏此以俟<lb/>
　　甲辰六月觀於西湖上因題董其昌書<lb/>
　　辛丑陽月朔越人邵發僧忍得觀稀世之寶拜手<lb/>
　　記之<lb/>
　外錄<lb/>
　　蘇公遺事云崇寧大觀間蔡京等用事以黨籍禁<lb/>
<pb n="KR3h0068_WYG_010-145b"/>
　　蘇黄文詞并墨蹟而毁之政和改元忽弛其禁詔<lb/>
　　求軾墨蹟甚急世人莫知其由或傳徽宗寶籙宫<lb/>
　　醮筵嘗親臨之一日啓醮道士至醮壇拜章伏地<lb/>
　　久之方起上詰其故答曰適至上帝所值奎宿奏<lb/>
　　事良久方畢始能上其章故也上嘆訝之問曰奎<lb/>
　　宿何人所奏何事對曰所奏不可得知然此宿者<lb/>
　　乃本朝之臣蘇軾也上大驚不惟弛其禁且欲翫<lb/>
　　其文辭墨蹟矣<lb/>
<pb n="KR3h0068_WYG_010-146a"/>
　　東坡題跋云吾醉後能作大草醒後自以為不及<lb/>
　　然醉中亦能作小楷此乃為奇耳江右僧寶索靖<lb/>
　　七月二十日帖僕亦以是日醉書五紙細觀筆蹟<lb/>
　　與二妙為三每紙皆記年月是嵗熙寧十年也<lb/>
　　方秋崖雜錄云東坡先生臨錢塘日有陳訴負綾<lb/>
　　絹錢二萬不償者公呼至詢之云某家以製扇為<lb/>
　　業適父死而又自今春已來連雨天寒所製不售<lb/>
　　非故負之也公熟視久之曰姑取汝所製扇來吾<lb/>
<pb n="KR3h0068_WYG_010-146b"/>
　　當為汝發市也須臾扇至公取白團夾絹二十扇<lb/>
　　就判筆作行書草聖及枯木竹石頃刻而盡即以<lb/>
　　付之曰出外速償所負也其人抱扇泣謝而出始<lb/>
　　踰府門而好事者爭以千錢取一扇所持立盡後<lb/>
　　至而不得者懊恨不勝而去遂盡償所逋一郡稱<lb/>
　　嗟至有泣下者<lb/>
　　書系云東坡一帖云王十六秀才遺拍板一串意<lb/>
　　余有歌人不知其無也然亦有用陪傳大士唱金<lb/>
<pb n="KR3h0068_WYG_010-147a"/>
　　剛經耳字畫奇逸如欲飛動魯直作小楷書其下<lb/>
　　此拍板以遺朝雲使歌公所作滿庭芳亦不惡也<lb/>
　　然朝雲今為惠州土矣<lb/>
　　春渚紀聞載何薳云先生翰墨之妙既經崇寧大<lb/>
　　觀焚毁之餘人間所藏蓋一二數也至宣和間内<lb/>
　　府復加搜訪一紙定直萬錢而梁師成以三百千<lb/>
　　取吾族人英州石橋銘譚稹以五萬錢掇沈元弼<lb/>
　　月林堂榜名三字至于幽人釋子所藏寸紙皆為<lb/>
<pb n="KR3h0068_WYG_010-147b"/>
　　利誘盡歸諸貴近及大卷軸輸積夫上丙午年金<lb/>
　　人犯闕輸運而往疑南州無一字之餘也而紹興<lb/>
　　之初余于中貴任源家見其所藏㡬三百軸最佳<lb/>
　　者有徑寸字書宸奎閣記行書南遷乞乗舟表與<lb/>
　　酒子賦又于先生諸孫處見海外五賦字皆如醉<lb/>
　　翁亭記而加老放畢少董處見自<hi>闕</hi>中還得責吕<lb/>
　　惠卿詞于王信仲家人針篋中續仲永處見海外<lb/>
　　祭妹徳化縣君文與余世寶東坡先生無一錢詩<lb/>
<pb n="KR3h0068_WYG_010-148a"/>
　　醉草十紙龍蛇飛動皆非前後石刻所見者則徳<lb/>
　　麟趙丈嘗跋公書後有翰墨稽天發手妙定之語<lb/>
　　為不虛也<lb/>
　蘇　轍<lb/>
　蘇子由車馬帖<hi>行書紙本左右多項氏李氏印不錄</hi>
轍啓頃承車馬按部獲少奉談笑殊慰傾瞻奉違未㡬<lb/>
即日不審起居何如轍幸此解罷免於敗闕皆出餘庇<lb/>
感戴實深未遑走謝左右惶悚可量也酷暑千萬為時<lb/>
<pb n="KR3h0068_WYG_010-148b"/>
珍重謹奉手啓不宣轍再拜提刑國博執事六月九日<lb/>
　蘇潁濱喜雪詩帖<lb/>
　　轍謹賦喜雪一首奉權府運使司封郎中一笑<lb/>
發函寛大一封書臥閣雍容三日餘旋見雪花投<hi>闕</hi>落<lb/>
未應天意與人疎瓦乾淅淅知鳴<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>畦潤漸漸想没鋤<lb/>
高㑹梁園遺跡在早知詞賦似相如<lb/>
　蘇黄門再賦喜雪帖<lb/>
　　再用書字韻賦喜雪一首<lb/>
<pb n="KR3h0068_WYG_010-149a"/>
春秋無麥似當書况復秋田水潦餘一雪耑來救焦槁<lb/>
千箱乞與等親疎消殘温癘曽非藥蝕遍陳根不用鋤<lb/>
猶恐逺村沾未足更呼農圃問何如轍上<lb/>
　二蘇諸帖<lb/>
　　蘇東坡質翁帖<hi>闕文</hi>
　　蘇子瞻南至帖<hi>闕文</hi>
　　東坡寄米帖<hi>闕文</hi>
　　蘇長公書陶靖節清晨叩門詩一首<lb/>
<pb n="KR3h0068_WYG_010-149b"/>
清晨聞叩門倒裳往自開問子為誰歟田父有好懐壺<lb/>
漿逺見候疑我與時乖繿縷茒簷下未足為高棲一世<lb/>
皆尚同願君汨其泥深感父老言稟氣寡所諧紆轡誠<lb/>
可學違已詎非迷且共歡此飲吾駕不可囘　元符庚<lb/>
辰九月廿五日東坡先生醉書<lb/>
　　蘇潁濱詩帖<lb/>
朝議戴公遊宦蜀中愛其風物遂卜居成都方未能歸<lb/>
因其西還為短篇送之睂山蘇轍上<lb/>
<pb n="KR3h0068_WYG_010-150a"/>
岷山招我早歸來劒閣横空未許迴北叟忽驚鶗鴂晚<lb/>
西轅欲及海棠開避仇賦客親耕耒因亂詩翁著酒杯<lb/>
但愛江山無一事為言父老莫相猜<lb/>
　　李北海學王而飄逸者也東坡學顔而飄逸者也<lb/>
　　戒庵老人漫筆<lb/>
　　兩蘇公帖平生多見之蓋真贋相半也從季所藏<lb/>
　　如淵明詩一紙雖擲棄瓦礫當自有神光發見乾<lb/>
　　道七年十一月廿九日洪邁書<lb/>
<pb n="KR3h0068_WYG_010-150b"/>
　　坡寫淵明詩藍縷苑簷下豈無㫖哉銓案欒武子<lb/>
　　云若敖蚡冒蓽路藍縷以啓山林杜預云藍縷敝<lb/>
　　衣言勤儉以啓土然則坡老之㫖微矣乾道改元<lb/>
　　四月中浣廬陵胡銓識<lb/>
　　二蘇兄弟行如氷雪足以下照百世望如九鼎足<lb/>
　　以坐銷羣奸學士大夫得其片文隻字輒藏弆以<lb/>
　　為榮蓋非特取其華藻也質翁帖是中年書南至<lb/>
　　帖疑叔黨輩代作寄米帖淵明詩遒媚秀傑晩年<lb/>
<pb n="KR3h0068_WYG_010-151a"/>
　　精妙蓋如此黄門嘗贊其兄云人言吾兄我曰吾<lb/>
　　師讀戴公詩便知斯言為實錄乾道乙酉五月一<lb/>
　　日東里周必大書<lb/>
　　兩蘇公碎墨㫁藁不自愛惜求者輒予往時士大<lb/>
　　夫多有之近嵗有力者喜奪人所好藏書者至不<lb/>
　　敢示人趙從季所藏甚富何以能然蓋所謂廉者<lb/>
　　不求貪者不與能如是所以得久存也乾道乙酉<lb/>
　　冬至後二日盧溪王庭珪書<lb/>
<pb n="KR3h0068_WYG_010-151b"/>
　　我思古人起于峨岷瑞我昭代鳴鳯儀麟揮毫落<lb/>
　　紙天葩吐芬端拜拭目我思古人乾道三年冬至<lb/>
　　後二日樂備書<lb/>
　　葉少由來過告其季父恭叔死矣且出其所藏坡<lb/>
　　帖二紙相示余欲留之諦玩而愴然感舊不暇也<lb/>
　　姑識嵗月於卷末而歸之庶他日冀復覽焉嘉定<lb/>
　　辛未中秋節後八日趙汝談<lb/>
　　睂山二蘇先生文章氣節光曜典冊後世獲見其<lb/>
<pb n="KR3h0068_WYG_010-152a"/>
　　書翰如親侍焉安敢妄言以取不自量之譏乾道<lb/>
　　諸公墨蹟亦不易得況洪内翰周益公之確論藏<lb/>
　　者寶惜之東平周泰識<lb/>
　　兩蘇翰墨貫文章瑞鳯祥麟奕世昌什襲珍藏傳<lb/>
　　不朽一天星斗燦光芒崧叟王敬力題<lb/>
　　蘇長公兄弟祭黄㡬道文<hi>原文不錄</hi>
　　坡老兄弟祭黄㡬道文一通傳襲至錫山華尚古<lb/>
　　氏福偕弟祚得伏覩之知非坡老不能及也㡬道<lb/>
<pb n="KR3h0068_WYG_010-152b"/>
　　未能悉其為人而坡老稱許至謂天實愧之當自<lb/>
　　有見嘗稱潁濱黄樓賦稍振勵人輒謂其代作要<lb/>
　　亦自知有辨福讀古史頗覺其議論不合處與吾<lb/>
　　弟評訂之兹同見此乃書以歸尚古𢎞治辛酉九<lb/>
　　月三日華亭後學錢福敬識<lb/>
　蘇　邁<lb/>
　蘇伯達辱書愈勤帖<hi>行草書紙本</hi>
邁頓首再拜主管學士坐下辱書愈勤感不勝道即日<lb/>
<pb n="KR3h0068_WYG_010-153a"/>
庚暑伏惟台候萬福兹承叙遷崇秩想惟慶慰未即瞻<lb/>
近切㡬精立保理以前異渥不宣邁頓首再拜主管學<lb/>
士坐下<lb/>
　蘇　過<lb/>
　蘇叔黨試後四詩帖<hi>已見蘇氏一門真蹟</hi>
　<lb/>
　<lb/>
　<lb/>
<pb n="KR3h0068_WYG_010-153b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書畵彚考卷十<lb/>
</p>
<p>
</p>
  </div>
</body>
</text>
</TEI>
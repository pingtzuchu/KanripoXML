<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畵彚考卷十五</head> <lb/>
    <p>
<pb n="KR3h0068_WYG_015-1a"/>
欽定四庫全書<lb/>
　書畵彚考卷十五<lb/>
　　　　　　　　　　刑部左侍郎卞永譽撰<lb/>
　　書十五<lb/>
南宋<lb/>
　樓　鑰<lb/>
　樓大防梅天雨潤帖<hi>行書紙本</hi>
鑰泣血再拜上啟叔清宣教親契兄坐前梅天雨潤伏<lb/>
<pb n="KR3h0068_WYG_015-1b"/>
惟堊室有相孝履支福鑰區區哀訴之悃已列前牘不<lb/>
復重陳母氏之䘮比者蒙頒奠之渥且勤臨慰偶以負<lb/>
土山間不及號訴歸見弟輩言之方欲尋便修謝忽又<lb/>
被專書心慰心感益増不敏之媿况門下遭艱無由一<lb/>
拜繐帷乃荷周緻如此尤見崇篤之誼鑰老矣去歳積<lb/>
病之餘繼以大禍去死一髮茍延視息以圖大事已卜<lb/>
臘八舉葬得了此段則此身必不久於世遂將相尋於<lb/>
九京不敢自期於再見馮紙悲哽惟冀節宣以時前迓<lb/>
<pb n="KR3h0068_WYG_015-2a"/>
亨翥抉力不次鑰泣血再拜上啟叔清宣教親契兄坐<lb/>
前<lb/>
　眞徳秀<lb/>
　眞西山與王周卿手簡<lb/>
徳秀鄰墻久疎請見第切傾渴伏辱教汙深仞不彼第<lb/>
未承約束之前以宋令君為莆田簿求憲臺書致關陞<lb/>
之請已為作之矣今未可以再用是不果遵命非敢靳<lb/>
也先著作文集跋語旦夕顓得納呈併兹布及伏幾台<lb/>
<pb n="KR3h0068_WYG_015-2b"/>
照徳秀頓首再拜上覆周卿學士座右　<hi>劄子拜上縣尉學士</hi>王<lb/>
　降授朝奉大夫眞徳秀謹封<lb/>
　　周卿諱徳文吾鄉王氏之先也仕宋雖不甚顯然<lb/>
　　其學實出於其曽祖信伯先生帖中所謂先著作<lb/>
　　是也故西山眞先生特與之游他如魏參政了翁<lb/>
　　游丞相似杜丞相範王侍制遂亦嘗舉薦陵陽李<lb/>
　　侍郎心傳因謂其所交皆天下正人然則此帖豈<lb/>
　　非其一左驗也哉惟顒其善藏之吳寛謹題<lb/>
<pb n="KR3h0068_WYG_015-3a"/>
　　西山先生書似草草作諦觀之乃非草草者雖不<lb/>
　　用晉人筆法而亦不出於法之外豈胸次高故落<lb/>
　　筆便自不同邪然南渡諸公如魏鶴山李心傳兄<lb/>
　　弟書亦往往相類豈亦習尚使然耶宋之書法至<lb/>
　　是又一變也王鏊<lb/>
　洪咨䕫<lb/>
　洪舜俞道場詩并札卷<hi>行書紙本</hi>
　　　　　　　　　　的<hi>項氏編號卷内項氏諸印不具録鈐縫有沈周半印</hi>
<pb n="KR3h0068_WYG_015-3b"/>
何山如幽人道場如大家穰穰衲子脚剌剌騷翁牙挾<lb/>
雋控寒飈披光躡晨霞危顚矯窣堵平疇略汙邪巖泉<lb/>
跑虎湧徑松髯龍挐鐘梵破深寂金碧開芬葩脩廊步<lb/>
履峻傑閤望眼賒山勢珮玦矗湖光鏡奩谺清節杳靄<lb/>
入古弁空濛遮列翠不可唾羣籟無敢譁坐我㫋檀林<lb/>
酌之鎗旗茶宇定岫出雲語妙天雨花吾生久堕甑昔<lb/>
遊慣乗槎夷猶廬阜陽宿留岷江涯高曽留嶠棧卑或<lb/>
搜崖窪舊夢難歴省此行足雄誇老親八十健閒儔二<lb/>
<pb n="KR3h0068_WYG_015-4a"/>
三佳拍浮一葉渺收覽萬景奢富貴上蔡犬貧賤東陵<lb/>
瓜未須笑落鐸誰能苦<graphic n="KR2156" url="https://raw.githubusercontent.com/kanripo/KR-Gaiji/master/images/KR2156.png" mimeType="image/png"/>沙侯門占噪鵲旋橈趁歸鴉<lb/>
奇事恐沒沒舉詩屬僧伽端平甲午秋九月庚申追記<lb/>
壬辰小雪前奉親游道場詩書以遺住山舟老古潛洪<lb/>
咨䕫舜俞<lb/>
咨䕫别後無日不病抱病應酬病愈甚猿鶴入夢屢矣<lb/>
手帖來前雲氣猶濕恍然分半席㫋檀林之下慰浣可<lb/>
量舊詩入石呈醜為多跋語非所敢當承朝家願移瓶<lb/>
<pb n="KR3h0068_WYG_015-4b"/>
錫於茂苑隨處結縁有何不可而力辭近時衲子謀窠<lb/>
座與干差遣同安知青菜根通天下只一般滋味靜退<lb/>
高風可勝欽仰盤陀花竹無恙大衆安隠六月八日咨<lb/>
䕫皇恐上記舟公堂頭禪師　佳茗多感香杏仁一包<lb/>
試參之咨䕫<lb/>
　　法舟昨枉國史中書直院判部侍郎頃載登山佳<lb/>
　　什敬雪手圭復誠負暗投之愧竊謂蘇文忠公昔<lb/>
　　遊有詩以贈華老學士壽之堅珉山倚詩重法舟<lb/>
<pb n="KR3h0068_WYG_015-5a"/>
　　蕞爾寒緇兹亦何幸獲此寵遺得與雲鬟爭翠謹<lb/>
　　礱石山中作雲峰蘇洪帖云端平乙未維夏住山<lb/>
　　傳法法舟書<lb/>
　　平齋先生洪公宋南渡後大手筆也孟頫弱冠以<lb/>
　　愛讀文集恨生晩不得拜下風先生五世孫為僧<lb/>
　　於天目師子寺名智俊過溪上出此示僕三復之<lb/>
　　餘既歎詩律之深及觀所與安撫書又見公於國<lb/>
　　事用心如此撫卷起敬輙書其後孟頫<lb/>
<pb n="KR3h0068_WYG_015-5b"/>
　　天目洪忠文公遊道場何山詩與眉山蘇文忠諸<lb/>
　　作先後相映眞若所謂山倚詩重者矣忠文此詩<lb/>
　　當時已摹勒入石自端平甲午迨今已一百二十<lb/>
　　二年而眞跡宛然猶在誠可寶也至正十五年乙<lb/>
　　未五月十日金華黄溍觀於中天竺因書其後識<lb/>
　　歳月<lb/>
　　右侍郎洪公奉其親少師公游道場何山遺住山<lb/>
　　舟公别浦禪師詩也今歸之即中常上人常往年<lb/>
<pb n="KR3h0068_WYG_015-6a"/>
　　侍其師竺逺源禪師住吳山時見其六世孫大拙<lb/>
　　用公以是遺墨獻於禪師常因珍襲而寶愛之兹<lb/>
　　來歸源蘭若焚香敬觀惜不得見所與安撫書耳<lb/>
　　然山中舊石刻洊更兵燹不復存矣故翰林承旨<lb/>
　　趙公學士黄公跋語在前惟善何敢著筆輙綴數<lb/>
　　語於後以識俯仰今昔文物陵替山林彫謝無復<lb/>
　　舊觀之感慨云至正二十六年歳丙午佛誕日曲<lb/>
　　江居士錢惟善謹書<lb/>
<pb n="KR3h0068_WYG_015-6b"/>
　　洪忠文詩謂道場何山為大家幽人此葢發坡翁<lb/>
　　之遺蘊譬如為二人寫眞文忠已極其神觀意度<lb/>
　　矣而忠文乃直指自出其姓名與字是可貴也詩<lb/>
　　法一本韓與舟老書尤見前輩激昂意思己酉十<lb/>
　　月九日義興馬治風涇寓舍題<lb/>
　　平齋洪公在宋季趙山臺真西山魏鶴山皆參大<lb/>
　　政位貌徳業相表裏而嚴重過之舟别浦主瑶席<lb/>
　　軒公奉八十慈親漫遊兩山題詩紀勝句法追躡<lb/>
<pb n="KR3h0068_WYG_015-7a"/>
　　歐公自蘇玉局題惟公詩出色刻諸琬琰何愧然神<lb/>
　　物顯晦有時會當三刻兹山墨蹟三獻即中其善<lb/>
　　藏之時龍躡丹虺瞻依𤣥菟林屋山樵人法膺擇<lb/>
　　中跋<lb/>
　魏了翁<lb/>
　魏鶴山遺陳深父子<lb/>
陳深父子服事遷客久而益厪陳深事主未竟而卒陳<lb/>
恪能承父志自靖之荆自荆之蜀奔走服役於風濤冦<lb/>
<pb n="KR3h0068_WYG_015-7b"/>
盗之衝頗賴其力今念母暫歸書此以記其勞亦可以<lb/>
愧士大夫之隨時冷煖者廿八日押　仍特支紫衫一<lb/>
領<lb/>
　　昔蕭穎士有老臧事之十年不去穎士性慘刻笞<lb/>
　　楚不少貸或勸臧他之臧曰非不能愛其才耳夫<lb/>
　　穎士以操觚弄翰尚足以懷其奴𨽻而不忍舍今<lb/>
　　陳深父子之事鶴山也服役勞苦於寂寞之濱趨<lb/>
　　走辛勤於風波之險七年之久儼如一日此非其<lb/>
<pb n="KR3h0068_WYG_015-8a"/>
　　主有以懷而信之疇能爾耶及主人自靖歸蜀始<lb/>
　　以念母翻然告歸且願還而盡此身以事主夫於<lb/>
　　事主既能盡忠則於事親必能盡孝視蕭氏奴殆<lb/>
　　有過焉余曩偕鶴山外舅久處渠陽始終目擊其<lb/>
　　事今觀鶴山所書慨然有感因筆以贈之紹定五<lb/>
　　年冬十月書於心逺堂虞兟<lb/>
　魏華父昭代親友帖<hi>行草書二紙闕第一行</hi>
提刑提舉親家尊眷丈所<hi>闕文</hi>昭代親友兄弟間咸以諱<lb/>
<pb n="KR3h0068_WYG_015-8b"/>
音來赴謂久痢所致謂八月四日午時又謂七月廿七<lb/>
日得了翁書猶於枕間臥誦也吁何遽至此中興勲徳<lb/>
之家令子賢孫相繼零謝况於事變錯出人物眇然之<lb/>
時而善人云亡關係匪淺豈惟一家之私諒惟孝思追<lb/>
慕柴瘠弗任或又云九月廿四日臥䘮車朝祖十月十<lb/>
五日即窆了翁荷提刑知予愛憐誼均骨肉而疾不得<lb/>
候問死不及憑棺葬不及請役五谿之瀕伶俜弔影逬<lb/>
涕交揮孰知此心也邇來親友道䘮死䘮不相赴始聞<lb/>
<pb n="KR3h0068_WYG_015-9a"/>
不審故審而後拜此亦未知伯仲自離荼毒體力何如<lb/>
心之憂乎靡所限極更惟彊飯節哀以終大事一門眷<lb/>
聚各計勝䘮蓬州聞已開府石泉恐留江上或在東山<lb/>
亦坐不聞赴音之詳失於弔唁也妻孥附致問禮偶逄<lb/>
簡佗便就以薄奠侑之誄文並見别緘乞為薦陳不宣<lb/>
謹狀了翁頓首再拜狀上機宜大孝賢伯仲姻兄服次<lb/>
十一月十七日<lb/>
　喬行簡<lb/>
<pb n="KR3h0068_WYG_015-9b"/>
　喬壽朋恐勤帖<hi>行書紙本</hi>
行簡恐勤染報不敢覼縷少意拜稟女夫王太社儀今<lb/>
亡矣有少田土乃典物為人昏賴事已結斷乃復興訟<lb/>
據其幹人小人之姦詐欺孤如此望為詳酌而分明之<lb/>
小女亦不存無人照管仍乞免追其幹人是幸瑣細干<lb/>
括愧甚切幾台照　右謹具呈十一月　日少傅平章<lb/>
軍國重事益國公喬行簡劄子<lb/>
　方　岳<lb/>
<pb n="KR3h0068_WYG_015-10a"/>
　方秋厓濫塵札<lb/>
岳皇恐端拜申稟岳濫塵府行矣解舟齋閣邃嚴莫下<lb/>
違離之拜端奉琅題重增翹企跋語非岳淺學者所敢<lb/>
僭下問如此當於舟中寫寄耳略此酧稟餘俟嗣音兹<lb/>
乞紆鑒　右謹具申呈三月　日文林郎新差主管尚<lb/>
書刑工部架閣文字方岳劄子　<hi>劄子申呈判院舍人</hi>王　文林<lb/>
郎新差主管尚書刑工部架閣文字方岳謹封<lb/>
　杜　範<lb/>
<pb n="KR3h0068_WYG_015-10b"/>
　杜丞相薦勤帖<lb/>
範已辱來翰前日奉答薦勤珍染示以先錄乃知程門<lb/>
師授學問淵源所以開悟後來者多矣讀之起敬來意<lb/>
良厚何可忘耶印厯已批但恨未瞻識耳略此奉復伏<lb/>
幾台照　右謹具申呈三月　日朝奉郎右文殿脩撰<lb/>
知寧國軍府事杜範劄子　<hi>劄子拜上判院舍人</hi>朝奉郎右文殿<lb/>
脩撰知寧國軍府事杜範謹封<lb/>
　吳文英<lb/>
<pb n="KR3h0068_WYG_015-11a"/>
　吳夢窓詞稿<lb/>
新詞藁文英皇懼百拜<lb/>
　　瑞鶴仙癸卯歳為先生壽<lb/>
轆轤秋又轉記旋草新詞江頭憑鴈乗槎上銀漢想車<lb/>
塵纔踏東華紅輭何時賜見漏聲移凉宫夜半問蓴鱸<lb/>
今幾西風未覺歳華遲晩　一片丹心白髮滴露研朱<lb/>
雅陪清燕班囘栁院蒲團底小禪觀望罘罳明月初圓<lb/>
午夜應共嬋娟茂苑願年年玉兔長生聳秋井幹<lb/>
<pb n="KR3h0068_WYG_015-11b"/>
　　沁園春冰漕鑿方泉賓客請以名齋邀賦此解<lb/>
澄碧西湖輭紅南陌銀河地穿見華星浮影僊棋局靜<lb/>
清風行處瑞玉圭寒斜谷山深望春樓逺無此崢嶸小<lb/>
渭川一泓地解不波不涸獨障狂瀾　老蘇而後坡仙<lb/>
繼菊井嘉名相與傳試摩挲勁石無令角折丁寧明月<lb/>
莫涴規圓謾結鷗盟那知魚樂心止中流别有天無塵<lb/>
夜聴吾伊正在秋水䦨干<lb/>
　　玉漏遲瓜涇度中秋夕賦<lb/>
<pb n="KR3h0068_WYG_015-12a"/>
鴈邊風訊小飛瓊望杳碧雲先晚露冷䦨干定怯藕絲<lb/>
冰腕淨洗浮空片玉勝花影春燈相亂秦鏡滿素娥未<lb/>
肯分秋一半　每圓處即良宵甚此夕偏饒對歌臨怨<lb/>
共一嬋娟幾許霧屏雲縵孤兔凄凉臨水曉風起銀河<lb/>
西轉摩淚眼瑶臺夢囘人逺<lb/>
　　古香慢自度腔夷則商犯無射宫賦滄浪看桂<lb/>
怨蛾墜栁離佩搖葓霜訊南圃謾撞槁扉倚竹袖寒日<lb/>
暮還問月中游夢飛過金風翠羽把殘雲剰水萬頃暗<lb/>
<pb n="KR3h0068_WYG_015-12b"/>
熏冷麝凄苦　漸浩渺凌山高處秋澹無光殘照誰主<lb/>
露粟侵肌夜約羽林輕誤剪碎惜秋心更腸斷珠塵蘚<lb/>
路怕重陽又催近滿城細雨<lb/>
　　齊天慢毗陵兩别駕招飲丁園索賦<lb/>
竹深不放斜陽入横披澹墨林沼斷莽平煙殘荷剰水<lb/>
宜得秋深纔好<hi>脫後補足</hi>正著酒寒輕弄花春小障錦西風<lb/>
半圍歌袖半吟草　獨游清興易懶景饒人未勝樂事<lb/>
長少柳下停車尊前㟁幘同撫雲根一笑秋香未老漸<lb/>
<pb n="KR3h0068_WYG_015-13a"/>
風雨西城暗欺客㡌背川移舟亂鵶溪樹曉<hi>自註荒亭旋掃四字</hi>
<hi>按譜為前段第六句補遺</hi>
　　思嘉客賦閏中秋<lb/>
丹桂花開第二番東籬展却宴期寛人間寶鏡離還合<lb/>
海上仙槎去復還　分不盡半凉天可憐閒剰此嬋娟<lb/>
素娥未隔三秋夢贏得今宵又倚䦨<lb/>
　　蘇武慢賦芙蓉文英百拜<lb/>
藻閣凄迷麴瀾澄映怨入粉烟藍霧香籠麝水膩漲紅<lb/>
<pb n="KR3h0068_WYG_015-13b"/>
波一鏡萬妝爭妬湘女歸魂珮環玉冷無聲凝情誰愬<lb/>
又江空月墮凌波塵起繡鵷愁舞　還暗憶鈿合蘭橈<lb/>
絲牽瓊腕見的更憐心苦玲瓏翠屋輕薄冰綃穏稱錦<lb/>
雲留住生怕哀<hi>闕</hi>暗驚秋被紅衰啼珠零露能<hi>去聲</hi>西風<lb/>
老盡羞趁東風嫁與<lb/>
　　八聲甘州和施知言姑蘇臺韻<lb/>
步晴霞倒影洗閒愁深桮灔風漪望越來清淺吳歈杳<lb/>
靄江鴈初飛輦路凌空粉冷濯妝池歌舞烟霄頂樂景<lb/>
<pb n="KR3h0068_WYG_015-14a"/>
沈暉　别是新紅䦨檻對女墻山色碧淡宫眉問姑蘇<lb/>
游鹿應笑古臺非有誰招扁舟漁隠但賦情西子却題<lb/>
詩閒風月闇消磨盡浪打鷗磯<lb/>
　　自度腔高平探芳新賦元日能仁寺薄遊<lb/>
九街頭正軟塵潤酥雪消殘溜禊賞祗園花艶雲隂籠<lb/>
晝層梯峭空麝散擁凌波縈翠袖歎年端連環轉爛漫<lb/>
游人如繡　腸斷迴廊竚久便寫意濺波傳愁蹙岫漸<lb/>
没飄鴻空惹閒情春瘦椒桮香乾醉醒怕西窓人散後<lb/>
<pb n="KR3h0068_WYG_015-14b"/>
莫寒深遲迴處自攀庭柳<lb/>
　　自度腔小石江南春賦張葯翁杜蘅山莊<lb/>
風響牙籖雲昏古研芳銘猶在棠笏秋牀聽雨妙謝庭<lb/>
春草吟筆城市喧鳴徹清溪上小山秀㓗便向此搜松<lb/>
訪石葺屋營花紅塵逺避風月　瞿塘路隨漢節記羽<lb/>
扇綸巾氣凌諸葛青天萬里料謾憶蓴絲鱸雪車馬没<lb/>
休歇榮辱事醉歌耳熱天與此翁芳芷嘉名紉佩分瓊<lb/>
玦<lb/>
<pb n="KR3h0068_WYG_015-15a"/>
　　水龍吟賦惠山泉<lb/>
艶陽不到青山淡烟冷翠成秋苑吳娃㸃黛江妃擁髻<lb/>
空濛遮斷樹宻藏溪草深迷市峭雲一片二十年舊夢<lb/>
輕鷗素約霜絲亂朱顔變　龍吻春霏玉濺煑銀瓶羊<lb/>
腸車轉臨泉照影清寒沁骨客塵都浣鴻漸重來夜深<lb/>
華表露零鶴怨把閒愁換與樓前晚色棹滄波逺<lb/>
　　姜石帚以盆蓮百餘本移置中庭讌客同賞賦拜<lb/>
　　星月文英百拜<lb/>
<pb n="KR3h0068_WYG_015-15b"/>
絳雪生凉碧霞籠夜小立中庭蕪地昨夢西湖老扁舟<lb/>
身世歎飄蕩暫賞吟花酌露尊爼冷玉紅香罍洗眼眩<lb/>
魂迷古陶洲千里　翠參差澹月平芳砌甎花滉細浪<lb/>
魚鱗起霧盎洗障青羅洗湘娥春膩蕩蘭烟麝馥濃侵<lb/>
酒吹不散繡屋重門閉怕便綠減西風泫秋檠燭外<lb/>
　　過西湖先賢堂傷今感昔泫然出涕賦西平樂文<lb/>
　　英<lb/>
岸壓郵亭路敧華表隄樹舊色依依紅索新晴翠隂寒<lb/>
<pb n="KR3h0068_WYG_015-16a"/>
食天涯客又重歸歎廢綠平烟帶苑幽渚塵香蕩晩當<lb/>
時燕子無言對立斜暉追念唫風賞月十載事夢惹綠<lb/>
楊絲　畫船為市夭妝艶水日落雲沈人換春移誰更<lb/>
與苔根洗石匊井招魂謾省隨車載酒立馬臨花猶認<lb/>
嫣紅傍路枝歌斷讌䦨榮華露草零落山丘過此西湖<lb/>
恨擬西州羊曇淚落沾衣<lb/>
　　丁香結賦小春海棠<lb/>
香嫋紅霏影髙銀燭曾縱夜游濃醉正錦溫瓊膩被燕<lb/>
<pb n="KR3h0068_WYG_015-16b"/>
蹋暖雪驚翻庭砌馬嘶人散後秋風換故園夢裏吳霜<lb/>
融曉陡頓闇動偷春花意　還似海霧冷僊山喚覺環<lb/>
兒半睡淺薄朱唇嬌羞艶色自傷時背簾外掛淡月向<lb/>
立秋千地懷春情不斷猶帶相思舊字<lb/>
　　花犯郭希道送水仙索賦<lb/>
小娉婷清鉛素靨蜂黄暗偷暈翠翹敧髩昨夜冷中庭<lb/>
月下相認睡濃更苦凄風緊驚囘心未穩送曉色一壺<lb/>
葱蒨財如花夢準　湘妃化作此幽芳凌波路古岸雲<lb/>
<pb n="KR3h0068_WYG_015-17a"/>
沙遺恨臨砌影寒香亂凍梅藏韻熏爐畔旋移傍枕還<lb/>
又見玉人垂紺鬒料喚賞清華池畹臺桮須滿引<lb/>
　　友人汎湖命樂工以箏笙琵琶方響迭奏賦還京<lb/>
　　樂文英<lb/>
宴蘭溆促奏絲縈筦裂飛繁響似漢宫人去夜深獨語<lb/>
<hi>闕</hi>沙凄哽對鴈斜玫柱瓊瓊弄月臨秋影鳯吹逺河漢<lb/>
去褭夭風飄冷　汎清商竟轉銅壺敲漏瑶牀二八青<lb/>
娥環珮再整菱歌四碧無聲變須臾翠翳紅暝歎梨園<lb/>
<pb n="KR3h0068_WYG_015-17b"/>
今調絶音希愁深未醒桂檝輕如翼歸霞時㸃青鏡<lb/>
　張即之<lb/>
　張樗寮書遺志覺上人金剛經并跋<hi>正書經文不錄</hi>
樗寮即之七十八嵗喜再逄佛誕以天台教主印講主<lb/>
所校本敬寫此經遺天竺靈山志覺上人受持讀誦我<lb/>
願有情不作常觀般若六如覺性永眀共悟實相本體<lb/>
流通利益均及有情時景定四年嵗次癸亥<lb/>
　　昔吳關外門有駐節字大可二尺許古雅遒勁極<lb/>
<pb n="KR3h0068_WYG_015-18a"/>
　　得大書之體余少時見而愛之先主事都水公曰<lb/>
　　此張即之筆也後於一統志和州下載即之特善<lb/>
　　大書以是知先君葢有所見云若細書則未之聞<lb/>
　　也兹偶見此經大不過指尤俊健不凡乃知樗寮<lb/>
　　不獨善大書已也書史㑹要記樗寮歴陽人歴陽<lb/>
　　𨽻和州即今含山明隆慶庚午春三月吳下陳鎏<lb/>
　　識<lb/>
　　弟子項元汴焚香捧持於天籟閣萬厯二年孟秋<lb/>
<pb n="KR3h0068_WYG_015-18b"/>
　　朔得於吳趨陸氏<lb/>
　張溫夫為母夫人書金剛經并跋<lb/>
寶祐元年七月十八日張即之奉為顯妣楚國夫人韓<lb/>
氏五九娘子逺忌以天台教僧宗印所校本親寫此經<lb/>
施僧看轉以資㝠福即之謹題時年六十八嵗<lb/>
　外錄<lb/>
　　珊瑚網云此本為項子長憲副所藏與子京本紙<lb/>
　　墨筆法不爽毫髮<lb/>
<pb n="KR3h0068_WYG_015-19a"/>
　張溫夫書酒僊詩卷<lb/>
　　酒僊詩<lb/>
癡兀兀兀兀癡落花流水自依依酒飽摩娑箇肚皮儂<lb/>
家元是林公兒<lb/>
金斚又聞泛玉山還報頽莫教更漏促趁取月明迴<lb/>
門前綠樹無啼鳥林下蒼苔有落花聊與東風論箇事<lb/>
十分春色屬誰家<lb/>
楊子江頭浪最深行人到此盡沈吟他時若到無波處<lb/>
<pb n="KR3h0068_WYG_015-19b"/>
還似有波時用心<lb/>
秋至山寒水泠春來樹綠桃紅一㸃動隨萬變江村烟<lb/>
雨濛濛有不有空不空笊籬撈取西北風<lb/>
一六二六其事已足一九二九我要喫酒長伸兩腳眠<lb/>
一忽起來天地還依舊<lb/>
貴買朱砂畫月等米<hi>闕</hi>用工夫醉卧綠楊隂下起來强<lb/>
說眞如泥神再三叮囑莫教失却衣珠<lb/>
綠水紅桃花前街後巷走百餘遭張三也識我李四也<lb/>
<pb n="KR3h0068_WYG_015-20a"/>
識我我我我不識我兩箇拳頭那箇大兩箇之中一箇<lb/>
大曽把虚空一戳破摩娑令教却恁麽拈取須彌枕頭<lb/>
卧<lb/>
醒也街裏走醉也街裏走無錢買酒乞來噇昏昏惶惶<lb/>
忘前失後開張兩眼見北斗拈得斗柄酌海水望空直<lb/>
拔瀉入口悞呷火龍歸五臟自午夜半大哮吼隨我來<lb/>
隨我來與你安身法上竿子打筋斗<lb/>
生在閻浮世界人情幾般愛惡只要喫箇酒子所以倒<lb/>
<pb n="KR3h0068_WYG_015-20b"/>
街卧路死後只産娑婆不願超生淨土何以故西方淨<lb/>
土無酒得酤<lb/>
　　右吳中東禪林酒僊語歴陽張即之為寺僧惟一<lb/>
　　書歴陽上官必昌命工刻石淳祐八年嵗在戊申<lb/>
　　六月一日<lb/>
　　酒僊名遇賢俗姓林氏在宋為蘇城東禪寺僧人<lb/>
　　傳其事甚異至號聖僧以其嗜酒故又號酒僊此<lb/>
　　卷皆其所作詩也詩意有高絶處若寒山子之流<lb/>
<pb n="KR3h0068_WYG_015-21a"/>
　　故張即之特書以刻石其石已亡寺之東林房獨<lb/>
　　藏此本夫寒山子之詩雖晦庵朱夫子亦賞之此<lb/>
　　酒僊之言所以不可廢也吳寛書<lb/>
　張溫夫從者來歸帖<hi>行草書花牋本</hi>
即之適間伏聞從者來歸喜欲起舞想見太夫人慈顔<lb/>
之喜可掬也野衣黄冠擁嬾殘煨芋之火不能亟謁已<lb/>
拜墜染將比南珍行李甫息肩眷軫首及尫劣顧何以<lb/>
稱之敬須待謝次令弟賜翰已領即之拜稟殿元學士<lb/>
<pb n="KR3h0068_WYG_015-21b"/>
尊親契兄台坐染物甚佳<lb/>
　張樗寮棐茗帖<hi>行書紙本</hi>
棐茗皆山中珍品拜况感銘二文欲累以惡札冞佩此<lb/>
意筆凍手龜恐未能即承命也即之和南大歇和尚老<lb/>
禪師侍者<lb/>
　張樗寮引年得謝帖<hi>行書紙本</hi>
即之引年得謝不負初心私竊自幸寓直中祕此朝家<lb/>
優老之恩以華晩節即之何者一旦得之恍不知其所<lb/>
<pb n="KR3h0068_WYG_015-22a"/>
自連日驚悸未寜也慶語首題非愛念之深何以有此<lb/>
感激感激即之叨承門䕃一生狷僻狷僻方始結局此<lb/>
身得以自由矣老兄知我者想亦為慶快也李三洲盛<lb/>
稱令弟律已<hi>少數字</hi>人多能言之但平日欠束斂謹重而<lb/>
或者不察其形而視其影耳<hi>少數字</hi>想未能即過我瞻企<lb/>
瞻企素餡甚佳即之再拜上覆致政朝奉老契坐右<lb/>
刻工沈生在邑中否去令其來家醞四掇二色手甘三<lb/>
十真洞庭橘四十鱘魚鮓四缶金鋌褁烝一籃奉寄恐<lb/>
<pb n="KR3h0068_WYG_015-22b"/>
可供一酌即之<lb/>
　張溫夫溪莊帖<hi>行草書紙本</hi>
即之少意思溪莊幹去年納和糴米為平江攬納人侵<lb/>
盜已荷吾弟為之主盟更冀終恵事目見别紙即之致<lb/>
廿二弟知縣承議郎新除<lb/>
　趙孟堅<lb/>
　趙子固題道場詩<hi>行書</hi>
重到招提十七年吟題墨色又成嫣蟠虬老檜枝垂舞<lb/>
<pb n="KR3h0068_WYG_015-23a"/>
刻像前碑石載鐫留賦縱然常滿壁𤣥機竟莫悟枯禪<lb/>
道場法子藂居盛奚復蘆花施釣船　子固戊申載題<lb/>
道場已題壁素更留照師以傳永逺<lb/>
秋泊禪扉夜清吟入興頻風生水鱗甲雲放月精神禪<lb/>
有機𤣥祕詩無句法新舊題尋不見吹遍壁間塵　此<lb/>
壬辰嵗子固漫題也照師不以為謬戊申重來請書與<lb/>
重題共存每不自知愧耳孟堅再拜<lb/>
　宋趙彝齋梅竹譜卷<hi>行書紙本高一尺餘長一丈</hi>
<pb n="KR3h0068_WYG_015-23b"/>
　　　　　　　　　　　　　潔<hi>項氏編號卷中項氏俞氏印不録</hi>
　　里中康節菴畫墨梅求詩因述本末以示之子固<lb/>
逃禪祖花光得其韻度之清麗閒菴紹逃禪得其瀟散<lb/>
之布置囘觀玉面而鼠鬚已自工夫較精緻枝枝例作<lb/>
鹿角曲生意由來端若爾所傳正統諒末節捨此的傳<lb/>
皆偽耳僧定花工枝則粗夢良<hi>原蹟良字旁注下有貴字㸃去</hi>意到工<lb/>
則未女<hi>下有兒字㸃去</hi>中卻有鮑夫人能守師繩不輕墜可憐<lb/>
聞名未識面云有江西畢公濟季衡醜粗惡拙祖弊到<lb/>
<pb n="KR3h0068_WYG_015-24a"/>
雪<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>觴濫矣所恨二王無臣法多少東鄰擬西子是中<lb/>
有趣豈不傳要以眼力求其旨踢鬚止七蕚則三㸃眼<lb/>
名椒梢鼠尾枝分三疊墨濃澹花有正背多般蕊夫君<lb/>
固已悟筌蹄重說偈言吾亦贅誰家屏障得君畫更以<lb/>
吾詩疏其底<lb/>
　　康不領此詩又有許梅谷者仍求又賦長律<lb/>
濃寫花枝淡寫梢鱗皴老幹墨微燋筆分三踢攢成瓣<lb/>
珠暈一圓工㸃椒糝綴蜂鬚凝笑靨穏拖鼠尾施長條<lb/>
<pb n="KR3h0068_WYG_015-24b"/>
盡吹心側風初急猶把枝埋雪半銷松竹襯時明掩映<lb/>
水波浮處見飄颻黄昏時候朧眀月深淺谿山長短橋<lb/>
閙裏相挨如有意靜中背立見無聊筆端的瀝眀非畫<lb/>
軸上縱横不是描頓覺坐成春盎盎因思行過雨瀟瀟<lb/>
從頭總是揚湯法拚下工夫豈一朝<lb/>
　　王翠巖寫竹求詩亦與<lb/>
古畫畫物無定形隨物賦形皆廹真其次祖述有師繩<lb/>
如印印泥隨前人尚疑屋下重作屋參以新意意乃足<lb/>
<pb n="KR3h0068_WYG_015-25a"/>
晉魏而來幾百年羲獻斷弦誰解續何况高束李杜編<lb/>
江湖競買新詩讀願君種取渭川一千畆飽飯逍遥步<lb/>
捫腹風晴烟雨盡入君心胸吐出毫端自森肅員大夫<lb/>
來子章何碌碌<lb/>
三詩葢梅竹譜也然胸中無詩者見之捍格翠巖得詩<lb/>
後數月忽問余曰所求畫竹詩耳乃及李杜編何也余<lb/>
笑曰非君不解世無人為君言耳作詩必此詩定非能<lb/>
詩人不聞此語耶皇甫表工學於斯聞余詩欣然求書<lb/>
<pb n="KR3h0068_WYG_015-25b"/>
正恐胸中無詩種又捍格也識者為余一撥余老不事<lb/>
多言云景定元䙫良月六日所寓邸乃鹽橋王氏家二<lb/>
鼓燭下書諸王孫趙孟堅子固彝齋居士記<lb/>
　　僕與子固交最蚤得子固詩章畫墨尤夥寶祐丙<lb/>
　　辰子固與正翁校書法累數十紙僕把玩不釋手<lb/>
　　於是篝燈摹搨一夕而竟厥眀子固驚喜援筆成<lb/>
　　跋幾二千言兵後所藏散失而二君亦已矣一日<lb/>
　　皇甫子昌訪僕山隂袖出子固景定庚申所贈梅<lb/>
<pb n="KR3h0068_WYG_015-26a"/>
　　竹詩譜及正翁跋語三復之餘如見顔色子昌實<lb/>
　　子固中表正翁實僕内兄弟見似人而喜於焉乃<lb/>
　　重為感慨云後二十九年戊子仲夏汴陽錢應孫<lb/>
　　定之父書<lb/>
　　畫謂之無聲詩乃賢哲之寄興有神品有能品神<lb/>
　　者才識清高揮毫自逸生而知之者也能者源流<lb/>
　　傳授下筆有法學而知之者也伯氏彝齋天姿頴<lb/>
　　悟人品旣高以其文章書法之緒餘游戲翰墨為<lb/>
<pb n="KR3h0068_WYG_015-26b"/>
　　衆芳寫生運筆如飛氣韻清拔生動造妙其入神<lb/>
　　品者乎乙卯春子昌至自毘陵彝齋留侍筆硯欽<lb/>
　　慕師事口授筆傳摹倣弗釋是秋彝齋遊壑翁閫<lb/>
　　幕子昌改館於高文長之烟雨優游閑雅時而習<lb/>
　　之心得手應漸入佳趣後數年彝齋奬之曰工於<lb/>
　　斯傳子固之餘芳者其子昌乎彝齋已矣子昌之<lb/>
　　筆日進見似之者而喜子昌袖彝齋畫法詩卷求<lb/>
　　余著語余深嘉其志之篤欲勉其藝之精超乎能<lb/>
<pb n="KR3h0068_WYG_015-27a"/>
　　品援山谷先生題宗室大年畫卷云大年學東坡<lb/>
　　作竹石殊有思致筆意覺柔年少故耳使大年耆<lb/>
　　老自當十倍於今精義入神子昌勉諸咸淳戊辰<lb/>
　　中秋趙孟濚題<lb/>
　　昔李伯時表弟喬仲常親授筆法遂入能品今喬<lb/>
　　筆世甚罕有其貴重殆不減龍眠用志不分乃凝<lb/>
　　於神子昌勉之哉子昌年少志銳深造而自得之<lb/>
　　自成一家可也李喬之事又何足尚云咸淳戊辰<lb/>
<pb n="KR3h0068_WYG_015-27b"/>
　　良月天台董楷識<lb/>
　　余幼年侍彝齋兄遊見其得逃禪小軸及閒菴横<lb/>
　　卷卷舒坐卧未嘗去手是以盡得揚湯之妙先兄<lb/>
　　好學耽書每作一事不造其精處則不已也平生<lb/>
　　留意翰墨之外他無一毫世俗好志之專必功<hi>旁改</hi>
　　<hi>工字</hi>功必精此豈晩學之所能哉予作此君彝齋兄<lb/>
　　每亦許之雖法文蘇然筆意之傳實自彝齋兄皇<lb/>
　　甫表昔侍彝齋遊所作葢有源流先兄已矣君其<lb/>
<pb n="KR3h0068_WYG_015-28a"/>
　　勉之咸淳戊辰小暑日書於清逺樓竹所趙孟淳<lb/>
　　子眞<lb/>
　　吾友趙子固以諸王孫負晉宋間標韻少游戲翰<lb/>
　　墨愛作蕙蘭酒邊花下率以筆硯自隨人求畫與<lb/>
　　無靳色往往得之易藏之多人亦未之寶也晩年<lb/>
　　步驟逃禪工梅竹咄咄逼眞予自江右歸頗悟逃<lb/>
　　禪筆意將與之是正而子固死矣鄉人云子固近<lb/>
　　日聲價頓偉片紙可値百千予未敢謂信一日鬻<lb/>
<pb n="KR3h0068_WYG_015-28b"/>
　　書者攜數紙來少室果印所聞豈人情不貴於所<lb/>
　　有而貴於所無耶皇甫君步驟子固者也出子固<lb/>
　　論畫眞蹟一卷及其所自作蕙蘭躍然而觀感慨<lb/>
　　係之吁子固不可作矣得彷彿子固者斯可矣皇<lb/>
　　甫君其勉之咸淳丁夘五月晦日隆禮書於春詠<lb/>
　　堂<lb/>
　　余兒時在鄉里斛峰先生齋中見墨蘭數本筆法<lb/>
　　飄逸可愛知有浙右趙子固名矣所恨其時未知<lb/>
<pb n="KR3h0068_WYG_015-29a"/>
　　此趣不能鑒賞及長大宦遊四方於江西士友間<lb/>
　　多見揚逃禪畢公濟墨蹟游戲天眞清絶令人意<lb/>
　　消及來禾興知子固為邦人深切自喜首問其喬<lb/>
　　木故家則渺然<hi>原蹟然字旁注</hi>無處詢訪禾興為郡為浙<lb/>
　　右最陋邦以財雄酒色相尚而好古博雅者絶無<lb/>
　　其人抱璞荆山至寶横道可重太息賴有别駕息<lb/>
　　齋李侯中原毓秀為方今天下名人公餘得遊從<lb/>
　　論書畫足以破除塵俗然侯止留心於竹不甚及<lb/>
<pb n="KR3h0068_WYG_015-29b"/>
　　他品為悵一日有皇甫秀才相過形神骯髒語言<lb/>
　　如泉絶不類秀人自言能畫水仙梅蘭問知為子<lb/>
　　固表弟毘陵寓客也得子固親傳妙處往往過之<lb/>
　　青出於藍與余論畫中三昧無不中的因出子固<lb/>
　　傳授詩翰一卷示余咄咄逼人豈鄭䖍三絶足以<lb/>
　　並其有自來矣是可寶之借觀餘旬不忍去手余<lb/>
　　謂子固不特畫蘭水仙為古今第一若書若詩皆<lb/>
　　入能品豈學力可到耶噫吾雖不飲酒知酒莫如<lb/>
<pb n="KR3h0068_WYG_015-30a"/>
　　我也余嘗同皇甫君遊俱徒步市中但見其精彩<lb/>
　　皪人步履如飛問其年曰七十有三矍鑠哉是翁<lb/>
　　也抑眞水仙中人乎喜之不足特為書相見本末<lb/>
　　於卷尾以還他時瀛洲㑹上水晶宫中婆娑政坐<lb/>
　　諸君耳邂逅拈起此叚公案亦足以相顧一笑也<lb/>
　　大徳五年嵗在辛<hi>下有卯字㸃去</hi>丑月建卯鄱陽吳亮采<lb/>
　　熈載書於嘉興官寓之集雅堂<lb/>
　　大嶽太和山淨樂宫提㸃竹隠趙公博雅好古藏<lb/>
<pb n="KR3h0068_WYG_015-30b"/>
　　其宗中之長者故元趙子固子眞子瀠及句曲天<lb/>
　　雨張外史淛之名士董楷輩所作戲墨詩跋一卷<lb/>
　　予時奉旨使本宫竹隠求為識之展玩屢日不欲<lb/>
　　去手惟宋文運最興而子固諸昆皆承宗室孟字<lb/>
　　傳號之裔與元松雪趙文敏公同派悉能一屏侈<lb/>
　　習或作為翰墨或發為詩章則清妙絶塵自有一<lb/>
　　種王孫意氣金玉標姿豈世俗所可企及也今竹<lb/>
　　隠為方外士猶能守其家世善珍襲之抑賢矣哉<lb/>
<pb n="KR3h0068_WYG_015-31a"/>
　　故書以復其請云時永樂廿二年甲辰嵗七月朔<lb/>
　　日正一嗣教清虚沖素光祖演道眞人領道教事<lb/>
　　四十四代天師西璧翁張罕清書　予與竹隠同<lb/>
　　庚時年皆六十一矣而予目𤯝手顫不能成書因<lb/>
　　筆及之<lb/>
　　子固書清逸俊發覽之使人忘在大暑中矣時在<lb/>
　　𢎞治元年六月二日題於史先生之綠水堂楊循<lb/>
　　吉<lb/>
<pb n="KR3h0068_WYG_015-31b"/>
　　循吉既稱史先生為先生蒙堅辭不受固令削去<lb/>
　　之易稱字切謂先生以耆徳隠居吳中又長加於<lb/>
　　循吉者二十四年雖稱先生何愧也若以稱子固<lb/>
　　在前為辭據則古今之間自有不同在古人宜得<lb/>
　　有稱字者在今人豈皆例得稱字耶今為禮無他<lb/>
　　但使於<hi>原蹟於字旁注</hi>人情無不安者乃是耳稱字於長<lb/>
　　者自是不安則可見决不可行也古人雖皆前輩<lb/>
　　然未嘗與之游接茍其人非大名公則雖稱字亦<lb/>
<pb n="KR3h0068_WYG_015-32a"/>
　　於人情<hi>原蹟人情旁注</hi>無甚不通者至於今人之長者生<lb/>
　　與吾接以後生而遽字之恐斷無此理口稱之既<lb/>
　　不可則手書之亦必不可也然先生之稱亦豈得<lb/>
　　輕加於人若先生則固宜直當之無辭不可易<hi>以上</hi>
　　<hi>諸跋俱行書紙本</hi>
　　宋宗室趙孟堅字子固號彝齋行書梅竹譜名族<lb/>
　　題識項元汴真賞時嘉靖卅六年中秋裝池原價<lb/>
　　肆拾貳兩購於吳江史明古孫<lb/>
<pb n="KR3h0068_WYG_015-32b"/>
　張叔夏<hi>珊瑚網作南宋人</hi>
　張叔夏過韓平原慶樂園賦高陽臺詞蹟<lb/>
古木迷鴉虚堂起燕歡遊轉眼驚心南圃東窻酸風掃<lb/>
盡芳塵鬢貂飛入平原草最可憐渾是秋隂夜沈沈不<lb/>
信歸魂不到花深　吹簫踏葉幽尋去任船依斷石袖<lb/>
褁寒雲老桂懸香珊瑚碎擊無聲故園已是愁如許撫<lb/>
殘碑又却傷今更關情秋水人家斜照西林<lb/>
　蕭迂民<lb/>
<pb n="KR3h0068_WYG_015-33a"/>
　蕭迂民與先之劄子<hi>行草紙本高一尺長二尺餘内項氏屠氏諸印不録</hi>
先之省狀元鄉相迂民下辱臨顧獲奉從容方此懷人<lb/>
忽沐教墨開讀忻快跌折之苦幸喜勿藥蒙諭極荷不<lb/>
外且拜觀團酌高作審知門下有子如此可敬可喜但<lb/>
族間事力優裕者得至兩位如兩神童則自相琢磨不<lb/>
煩師資妙吉父昆仲則子弟皆幼且習他經至若螺溪<lb/>
諸周彼自芸人之田者也度未有可推輓處莫妨多為<lb/>
之圖他有所聞首及賢徳政不在諄囑舊楮百千謾爾<lb/>
<pb n="KR3h0068_WYG_015-33b"/>
統上聊為湯藥之助輕鮮皇恐切冀笑留匆遽占復崖<lb/>
約是愧并希台亮　右謹具申呈十月朝奉大夫主管<lb/>
萬壽道觀蕭迂民劄子<lb/>
　杜良臣<lb/>
　杜良臣勤顧帖<hi>行楷書蠟牋本</hi>
　　　　　　　　　　　　　五<hi>項氏編號帖内項氏李氏諸印不録</hi>
良臣連日荷勤顧老親昨日暑中令閤嫂嫂仍勞逺出<lb/>
尤感感專介至詢問醫者蓋猶未至也媽媽今日却已<lb/>
<pb n="KR3h0068_WYG_015-34a"/>
不甚熱然不敢投藥且喫粥糜今日且不勞見過候柴<lb/>
醫却相聞同商議投藥欲得中興登科記最後一冊檢<lb/>
朝貴家諱發劄子幸即檢付去僕一示餘容面對以究<lb/>
草草希友亮良臣啟仲一哥新恩内除賢弟<lb/>
　陸秀夫<lb/>
　陸君實羣玉帖<hi>行草書蠟牋本</hi>
秀夫拜覆義山尊兄長坐前秀夫比僭就羣玉府借至<lb/>
英光帖一本久留皇愧專此歸納切幸眎至深居詩帖<lb/>
<pb n="KR3h0068_WYG_015-34b"/>
久欲臨寫數紙而未能敢乞暫借數日常所用副墨之<lb/>
子姓某氏不煩候旨其來將有所委之也草草拜字他<lb/>
存侍竟不宣秀夫拜覆義山尊兄長坐前　蠲糨紙就<lb/>
覔一幅欲作籖題干煩皇恐秀夫<lb/>
　　長孺三十二年前溫陵舟中與君實甫分悽然有<lb/>
　　惜别意又明年二月死海上原員之節葢有所不<lb/>
　　及君實貌容無絶異於人氣沖語溫所立固如此<lb/>
　　北固郭元徳裒其尺牘若干紙為四卷今其家無<lb/>
<pb n="KR3h0068_WYG_015-35a"/>
　　有遺孤故人念之至如此元徳之視榮附瘁捐者<lb/>
　　有間哉長孺題<hi>行書紙本</hi>
　　士大夫預人國家事當以節義功名為本徒以區<lb/>
　　區翰墨傳後抑末矣予曩在餘英沈則正處見洺<lb/>
　　水李清卿一帖清江羅壽可處見文山文宋瑞一<lb/>
　　帖今於京口郭元徳處見此帖眞成三絶忠烈之<lb/>
　　氣奕奕浮動紙上百世之下使人感憤錢塘仇逺<lb/>
　　頓首敬書<hi>行書紙本</hi>
<pb n="KR3h0068_WYG_015-35b"/>
　文天祥<lb/>
　文信國諸劄<hi>横卷</hi>
一唐信臣不測有申述宜速應之或渠得章貢捷劄宜<lb/>
即率二謝兵馳入城與之共守却欲報行<hi>闕</hi>萬兵即下<lb/>
<hi>闕</hi>又在目矣<lb/>
一諸處取到物色已有幾無對證無數證者固是難理<lb/>
<hi>闕</hi>　如優令所共如前此項下有數目者即與爰行根<lb/>
行根究須斬犯法者數人然後取得起若肯納還者又<lb/>
<pb n="KR3h0068_WYG_015-36a"/>
可稍寛其刑如平素省劄如印紙他們收得亦何用此<lb/>
納誥之人誥在其手則省劄印紙勅黄皆在焉<lb/>
一徐嬭同柳娘在劉千户下傅佺已親之但<hi>闕</hi>榜不載<lb/>
想徐嬭托以為别人女不直指為吾女也徐嬭有夫可<lb/>
託其夫往贖幸圖之<lb/>
一環娘十歳<hi>闕</hi>中既無名想亦在民間此項須遍劄永<lb/>
丰諸隅物色方有出場<lb/>
一在此無片楮可用費力費力全靠使司取些物色來<lb/>
<pb n="KR3h0068_WYG_015-36b"/>
靠舍弟與民章來有些少攜帶此外無䇿無䇿<lb/>
一黄州周都統死於瑞金可惜可惜<lb/>
一在瑞金時賤體一病甚可憂入汀以來幸已勿藥<lb/>
一合家書與舍弟又一書達民章又一書達<hi>闕</hi>撫千户<lb/>
道達天祥皇恐拜筆十月八日發<lb/>
　　嗚呼此文山先生眞蹟也詳玩此書乃空坑之敗<lb/>
　　之後遺其所知者之書蓋是時天阨甫脫勁敵在<lb/>
　　後流離顛沛之際荒迷不次之秋也而其筆意乃<lb/>
<pb n="KR3h0068_WYG_015-37a"/>
　　雍容閒雅無一毫驚懼荒迫之狀如此然非素存<lb/>
　　素養之熟能如是乎毛氏幸得此書今讀其辭想<lb/>
　　其事令人心膽奮揚精神凜冽有不勝其感激者<lb/>
　　焉因泣下而謂夫後世之為人者其立心操行亦<lb/>
　　當何如耶一峰<lb/>
　文丞相途中三詩并簡卷<lb/>
收柳女信痛割腸胃人誰無妻兒骨肉之情但今日事<lb/>
到這裏於義當死乃是命也奈何奈何途中有三詩今<lb/>
<pb n="KR3h0068_WYG_015-37b"/>
錄至言至於此淚下如雨<lb/>
　　邳州哭母小祥<hi>九月七日</hi>
我有母聖善鸞飛星一周去年哭海上今年哭邳州遙<lb/>
想仲季間木主布筵几我躬已不閱祀事付支子使我<lb/>
早淪落如此終天何及今畢親䘮於分亦已多母嘗教<lb/>
我忠我不違母志及泉會相見鬼神共歡喜<lb/>
　　過淮<lb/>
北征垂半年依依只南土今晨渡淮河始覺非故宇故<lb/>
<pb n="KR3h0068_WYG_015-38a"/>
鄉已無家三年一羇旅龍朔在何方乃我妻子所昔也<lb/>
無奈何忽已置念慮今行日云近使我淚如雨我為綱<lb/>
常謀有身不得顧妻兮莫望夫子兮莫望父天長與地<lb/>
久此恨極千古來生業緣在骨肉當如故<lb/>
　　亂離歌六首<lb/>
有妻有妻出糟糠自少結髪不下堂亂離中道逄虎狼<lb/>
鳳飛翩翩失其凰將雛二三去何方何虞國破家又亡<lb/>
不忍舍君羅襦裳天長地久逺茫茫牛女夜夜遙相望<lb/>
<pb n="KR3h0068_WYG_015-38b"/>
嗚呼一歌兮歌正長悲風北來起彷徨<lb/>
有妹有妹家流離良人去後攜諸兒北風吹沙塞草萋<lb/>
窮猿慘澹將安歸去年哭母南海湄三男一女同歔欷<lb/>
惟汝不在割我肌汝家零落母不知母知豈有瞑目時<lb/>
嗚呼再歌兮歌恐悲脊鴒在原我何為<lb/>
有女有女婉清揚大者帖學臨鍾王小者讀字聲琅琅<lb/>
朔風吹衣白日黄一雙素璧委道傍鴈兒鴈兒秋無粱<lb/>
隨母北去誰人將嗚呼三歌兮歌愈傷非為兒女哭淋<lb/>
<pb n="KR3h0068_WYG_015-39a"/>
浪<lb/>
有子有子風骨殊釋氏抱送徐卿雛四月八日摩尼珠<lb/>
榴花犀錢落繡襦蘭湯百沸香似酥歘隨飛藿飄泥塗<lb/>
汝兄十三騎鯨魚汝今三歳知在無嗚呼四歌兮歌以<lb/>
吁燈前老影明月孤<lb/>
有妾有妾今何如大者手將玉蟾蜍次者親抱汗血駒<lb/>
晨妝靚服臨西湖英英鴈蕩飄璚琚風花亂墜鳥鳴呼<lb/>
金莖沆瀣浮汙渠天摧地裂龍虎徂美人塵土何代無<lb/>
<pb n="KR3h0068_WYG_015-39b"/>
嗚呼五歌兮歌鬱紆為爾迎風立斯須<lb/>
我生我生何不辰孤根不識桃李春天寒日短空愁人<lb/>
北風吹隨鐵馬塵初憐骨肉鍾奇禍如今骨肉更憐我<lb/>
汝在空能嬰我懷我死誰當收我骸人生百年何醜好<lb/>
黄粱得䘮俱草草嗚呼六歌兮勿復道出門一笑天地<lb/>
老<lb/>
一讀此三詩便見老兄悲痛眞切之情事至於此為之<lb/>
奈何凡事只待千二哥至造物自有安排<lb/>
<pb n="KR3h0068_WYG_015-40a"/>
一可將此詩呈嫂氏歸之天命仍語靚妝璚英不曽周<lb/>
旋得毋怨毋怨徐嬭以下皆可道達吾此意當此天翻<lb/>
地亂人人流落天數奈何奈何<lb/>
一可令柳女環女好做人爹爹管不得淚下哽咽哽咽<lb/>
一此詩本仍可納之千二哥兄天祥家書達百五賢妹<lb/>
　　右已上詩八首宋丞相文信公之所作也公諱天<lb/>
　　祥字履善廬陵人穆陵之丙辰狀元也遭宋末造<lb/>
　　間關萬死卒以自獻使後聖有作安知不與三仁<lb/>
<pb n="KR3h0068_WYG_015-40b"/>
　　並稱淮隂龔開嘗錄公大概而議其不當出使然<lb/>
　　公豈不知自惜遣他官祈請特當是時國亡在咫<lb/>
　　尺茍可以存社稷保斯民雖死亦不暇顧又烏計<lb/>
　　尋常瑣瑣禮儀哉八詩雖皆載公指南錄千載之<lb/>
　　下讀之輙使人流涕不休則其増夫三綱五常之<lb/>
　　重然後知詩之有裨益於世教者多矣淮南劉安<lb/>
　　於楚辭有曰推此志也雖與日月爭光可也嗚呼<lb/>
　　豈獨楚辭哉至順四年四月戊寅京口陳方拜書<lb/>
<pb n="KR3h0068_WYG_015-41a"/>
　　右文信公遺墨前參知政事本齋王公所藏公殁<lb/>
　　已久家人理筐篋書尺叢積顧是紙損爛將裂以<lb/>
　　拭巵匜公之子季境適至識為信公書咄唶驚異<lb/>
　　亟命裝池以完嗚呼豈非有神物守䕶之歟不然<lb/>
　　英靈之氣不泯而致之歟是詩之作念國家之覆<lb/>
　　敗痛骨肉之離絶其情切其辭哀使人至不忍讀<lb/>
　　然其竭孤忠於所事付一死於素定其志決其氣<lb/>
　　壯聞者為之興起可謂仁至而義盡矣先賢尺牘<lb/>
<pb n="KR3h0068_WYG_015-41b"/>
　　人尚皆藏弆之矧信公之精忠偉然震輝古今翰<lb/>
　　墨光芒垂示臣子者乎不惟王氏寶之百世而下<lb/>
　　固夫人之所同寶也史官河東張翥書<lb/>
　　公既變姓名詭蹤跡間關萬死然後由揚子江入<lb/>
　　蘇州洋展轉四明天台以至於永嘉其瀕於死者<lb/>
　　一日夕之間不知其幾也方是時公於一死既已<lb/>
　　素定故能於一話一言之際從衡顛倒不失所謂<lb/>
　　忠與義嗚呼宋有天下幾四百祀其亡也仗節死<lb/>
<pb n="KR3h0068_WYG_015-42a"/>
　　義者多矣然皆不若公更萬死而不少屈至竟而<lb/>
　　後歸於一死妻妾子女在所鍾情故其辭為尤痛<lb/>
　　云遂昌鄭元祐拜書<lb/>
　　文信公當國朝至元戊寅歳厓山事潰被拘北行<lb/>
　　此卷諸詩即是歳道中所作後五年為至元壬午<lb/>
　　遂執節以死嗚呼自古人臣遭國家䘮亡能秉志<lb/>
　　不遷從容就義為天下後世所嚮屬未有盛於公<lb/>
　　者也觀此諸詩則知公之所以處死生之際者可<lb/>
<pb n="KR3h0068_WYG_015-42b"/>
　　謂審矣嗚呼百世之下讀其詩而有不為之感激<lb/>
　　流涕者尚為有人心也哉至正十年歳在庚寅五<lb/>
　　月甲子布衣金華王禕謹書<lb/>
　　語有之嘻笑之忿甚於裂眥長歌之哀過於慟哭<lb/>
　　文信公之忠肝義膽炳白當世正不在柴市忼慨<lb/>
　　就死之日實在夫弟妹輸寫無聊之時其衷抱精<lb/>
　　神死别痛苦固天壤之大不幸而為古今無敵之<lb/>
　　盛名要不待後之人極口贊說予嘗怪戰國之士<lb/>
<pb n="KR3h0068_WYG_015-43a"/>
　　若侯嬴田光輩自負奇節卒不過以一死為人為<lb/>
　　長技噫市井小夫感恩酧利之際區區所謂泰山<lb/>
　　之重鴻毛之輕殆無足言者以信公之慷慨於弟<lb/>
　　妹子女下至婢妾從容慰藉於垂死之際顧若辭<lb/>
　　禍而不可得者然後眞能以義處死蓋蹈義難蹈<lb/>
　　白刃非難人獨鮮能知耳吳下陳謙謹書<lb/>
　　予每讀公指南錄至其為母夫人小祥并懷弟妹<lb/>
　　妻妾子女諸詩未嘗不為之流涕太息也今於王<lb/>
<pb n="KR3h0068_WYG_015-43b"/>
　　君季境家獲觀公所作諸詩眞蹟忠義之氣藹然<lb/>
　　於紙墨之間直與日月爭光予雖從浮圖學槁木<lb/>
　　死灰之人亦不能不為之感動使章甫逄掖有國<lb/>
　　有家覽之當何如哉當何如哉洪武十三年秋七<lb/>
　　月吳郡沙門道衍<lb/>
　　信國文公忠義志業炳著指南錄此眞蹟詩歌八<lb/>
　　首元季諸君子題贊備至然中可疑者陳方子貞<lb/>
　　云淮隂龔開議公不當出使時國亡在咫尺焉計<lb/>
<pb n="KR3h0068_WYG_015-44a"/>
　　尋常禮儀哉龔開者字聖與同陸秀夫君實在李<lb/>
　　庭芝祥甫幕府國亡晦跡作信公及秀夫傳金華<lb/>
　　吳萊立夫稱其志節孤峻論議高古二傳文類遷<lb/>
　　固竊考出使一事信公亦嘗自悔有詩曰老馬翻<lb/>
　　迷路羝羊竟觸藩是則子貞非獨不知聖與而亦<lb/>
　　弗考指南錄之詩也次則張翥仲舉元末任翰林<lb/>
　　承旨封潞國公逆臣博囉矯制令草詔力拒之曰<lb/>
　　臂可斷筆不能操國瀕亡憂憤而死次則王禕子<lb/>
<pb n="KR3h0068_WYG_015-44b"/>
　　充入國朝官至翰林待制洪武壬子持詔諭雲南<lb/>
　　梁王把都忼慨弗屈次年被害没謚忠文次則陳<lb/>
　　謙子平夙尚孝弟篤學力行兄訓任江浙省照磨<lb/>
　　謁告還吳適張士誠兵至謂謙曰汝無官守宜自<lb/>
　　為計子平曰兄在吾何所之城陷兵入脅訓不屈<lb/>
　　遂刃其胸子平奮前蔽兄因并遇害又其次則鄭<lb/>
　　元祐明徳元季名士官至儒學提舉而終嗚呼忠<lb/>
　　義者人極賴之以立亘萬世弗泯也卷中題䟦者<lb/>
<pb n="KR3h0068_WYG_015-45a"/>
　　五而仲舉子充子平俱克捐生蹈義誠無愧信公<lb/>
　　矣獨惜當時執國柄守封疆者多賣國生降茍存<lb/>
　　視息未久漸滅甚則死於盗賊兵刃貽臭千古迨<lb/>
　　其後裔聞信公事未有不以前人為愧也此卷出<lb/>
　　王積翁子都中家今歸同邑陳符原錫嗚呼仲舉<lb/>
　　不云乎豈獨王氏寶之百世之下固夫人之所同<lb/>
　　寶也嗚呼悕矣信公死節後一百六十三年是為<lb/>
　　皇明正統九年甲子歳海虞吳訥識<lb/>
<pb n="KR3h0068_WYG_015-45b"/>
　　文信公之死偉矣其危急流離之際亦惟其能以<lb/>
　　詩發之故信公之有詩如屈原之有騷皆善明其<lb/>
　　死者也錢公世恒以家藏三詩示予葢出公親書<lb/>
　　以寄其妹氏此又原之女嬃也乎其詩今載指南<lb/>
　　錄中而此則系以與其妻妾子女決絶之言嗚呼<lb/>
　　淚下如雨讀者猶然而西臺慟哭如公門下客者<lb/>
　　未必其涕之無從也吳寛<lb/>
　文履善瑞陽帖<hi>小行草書紙本横卷</hi>
<pb n="KR3h0068_WYG_015-46a"/>
　　　　　　　　　　　　　詩<hi>項氏編號内項氏諸印不録</hi>
天祥皇懼頓首<hi>糢糊數字</hi>申侍讀尚書宏齋先生台坐前天<lb/>
祥在瑞陽時嘗以一介人往候先生盤所先生錫之書<lb/>
教之以聖賢向上之學若天祥者雖非其人先生不鄙之<lb/>
葢亦竊自啟發而不敢自為暴棄者也山林之日長學<lb/>
問之功深味前輩此語疑吏事妨吾學郡未一考被召<lb/>
除郎即丐香火以歸不從反得鄉節辭又不獲請不得<lb/>
已任事往時臬司所職者才刑獄一項獨去春新有秤<lb/>
<pb n="KR3h0068_WYG_015-46b"/>
提又適值冦氛不靖添此二事而任大責重矣天祥以<lb/>
楮為本職第一事日夜劘切利病詳悉開諭百姓惟恐<lb/>
拂戾大概只以血忱至公風動境内未嘗專事刑威楮<lb/>
功之所以垂成也贑冦猖獗血江閩廣三路十數年於<lb/>
此天祥白手用兵丁萬人聲罪致討首尾三月冦難以平<lb/>
未幾天祥以先人本生母之䘮即解印歸里里之羣不<lb/>
逞結為一黨喧動京師天祥遂因秤提得威虐之劾未<lb/>
幾又謗天祥討捕之敗又謗天祥𨼆匿重服又裝㸃墻<lb/>
<pb n="KR3h0068_WYG_015-47a"/>
壁數其貪私不值一錢然後知鄉部之甚難而父母之<lb/>
國不可以行政也昔者吾宏齋先生葢嘗為鄉漕矣其<lb/>
所以能鎮服一路者葢出於宿徳重望若天祥小生乍<lb/>
出其以召罵賈禍也固宜往議論澒洞之初縉紳之號<lb/>
為知己者亦皆為紛紛所動不復見察訛以傳訛宜其<lb/>
成閧特先生當其時適在綠野凡天祥一時所行事先<lb/>
生得之閭閻耳目之近果如人言之泰甚乎噫任事之<lb/>
難尚矣真實體國以政事自見乃謂之生事謂之妄作<lb/>
<pb n="KR3h0068_WYG_015-47b"/>
而虚虚徐徐相招祿仕百事廢弛一切不問反竊愛根<lb/>
本卹人心之美名曽不思根本在楮人心在物價無財<lb/>
用何以聚人無政事何以立國奈何其是非顛倒之甚<lb/>
邪先生忠忱愛國者也憤世疾邪者也區區肺肝安得<lb/>
從先生一日傾倒求一語以自信兹者伏聞先生以新<lb/>
天子蒲輪束帛之勤為時一出自大司寇進長六卿典<lb/>
事樞顓政柄使衛武公之爵之徳之齒千有餘載之下<lb/>
焕然重光僕何幸身親見之天祥頓首為國賀為世道<lb/>
<pb n="KR3h0068_WYG_015-48a"/>
賀不獨為先生賀也天祥謗毁之餘賴君相保全無大<lb/>
督過束禮書入深林溫理故讀為吾所為葢自是浩然<lb/>
方外之想矣先生即日膏澤六合僕也簑笠太平與受<lb/>
公賜臨書馳仰神爽欲飛伏乞台照　右謹具申正月<lb/>
某日承心制文天祥劄子<lb/>
　　右宋丞相文信公劄子一幅葢賀包公宏父遷官<lb/>
　　時書也其中言在瑞陽時嘗遣一介人往候先生<lb/>
　　者葢公為刑部郎官上疏論董宋臣之惡不報束<lb/>
<pb n="KR3h0068_WYG_015-48b"/>
　　裝將出闗時相遣人謂其不可差知瑞州故公在<lb/>
　　瑞州與宏父通問也其曰郡未一考被召除郎即<lb/>
　　丐香火以歸不從反得鄉節者葢公以癸亥為瑞<lb/>
　　州甲子十月召赴行在除禮部郎十一月除江西<lb/>
　　提刑也其曰以先人本生母之䘮解印歸里者葢<lb/>
　　公甲子為提刑乙丑伯祖母梁夫人没實公尊府<lb/>
　　本生母也其曰宏齋先生嘗為鄉漕者葢宏父嘗<lb/>
　　<hi>原蹟嘗父乙轉</hi>知隆興府兼江西轉運也其曰先生當是<lb/>
<pb n="KR3h0068_WYG_015-49a"/>
　　時適在綠野者葢宏父為刑部侍郎知平江府以<lb/>
　　言事召赴闕辭改知紹興又辭疑是時<hi>原蹟時字旁注</hi>罷<lb/>
　　歸正在景定<hi>原蹟定字旁注</hi>末年公解印時也其曰先生<lb/>
　　以新天子蒲輪束帛之勤為時一出進長六卿典<lb/>
　　事樞者葢度宗初即位召宏父為刑部尚書簽書<lb/>
　　樞宻院事封南城縣侯故公賀以此書也其曰謗<lb/>
　　毁之餘賴君相保全無大督過束禮書入深林溫<lb/>
　　理故讀自是浩然方外之想者葢是時臺臣黄萬<lb/>
<pb n="KR3h0068_WYG_015-49b"/>
　　石以公不職論罷之公於是闢文山築居第為山<lb/>
　　水之㳺故云然也反覆觀之其忠正之氣凜然見<lb/>
　　於言辭之間俛仰慨慕之餘若將見之况當時親<lb/>
　　炙之者能不感激發奮也歟是書今建陽縣尹張<lb/>
　　君光啟所家藏者葢光啟之五世從祖父日中宏<lb/>
　　父之館甥也倅守興化起兵應丞相恢復閩廣後<lb/>
　　抗節以死是書之傳也有自光啟裝潢以示予留<lb/>
　　玩累日敬書於後以歸之宣徳六年秋七月望日<lb/>
<pb n="KR3h0068_WYG_015-50a"/>
　　後學李時勉拜手敬書<hi>行楷紙本</hi>
　信國書小青口詩卷<lb/>
乍見秋胡婦相憐遇楚兵北來鴻鴈宻南去駱駝輕芳<lb/>
草平原路斜陽故國情明朝五十里錯做武陵行　己<lb/>
卯八月三日宿小青口五十里至桃源縣文山<lb/>
　外錄<lb/>
　　書畫舫云信國手書過小青口詩一卷後有原博<lb/>
　　濟之二跋乃徵仲故物也<lb/>
<pb n="KR3h0068_WYG_015-50b"/>
　于　謨<lb/>
　于謨兩兵帖<hi>行草書紙本</hi>
于謨頓首兩兵還<hi>闕</hi>　想已達多日矣比建安使來方<lb/>
得八月間所留一書亦足少慰老情即日冬晴緬惟佐<lb/>
政之暇所履勝常衰朽自春徂冬脾病不能入食形骨<lb/>
癯<hi>闕</hi>服藥無效今一切罷去安之以命亦自厭其餘生<lb/>
矣元素弟當能道曲折疲憊不復覼縷可細問之未由<lb/>
占晤千萬以時自厚不宣于謨頓首顯道通守朝奉友<lb/>
<pb n="KR3h0068_WYG_015-51a"/>
契<lb/>
　<hi>闕</hi>　讀<lb/>
　<hi>闕</hi>讀賤息失教帖<hi>草書紙本</hi>
讀悚恐再啟賤息失教先生肯幸臨灑掃延几杖豈宜<lb/>
少緩而迺爾悠悠眞罪人比來屬老親為穿窬所擾尤<lb/>
更煎熬正擬揆日造請安海之召宜豈<hi>原蹟宜豈乙轉</hi>捨我以<lb/>
殉切願勿渝夙諾今日雖岑寂未填溝壑尚冀有以効<lb/>
區區也來日得暇一紆顧幸甚幸甚讀再拜<lb/>
<pb n="KR3h0068_WYG_015-51b"/>
　無名氏<lb/>
　宋人史記寫本<hi>小楷書</hi>
　　太史公文冠千古非蘭臺令史所可企及顧後世<lb/>
　　之讀史者爭言漢書誤矣此宋人寫本十帙不知<lb/>
　　的出誰手而筆法精勁校讎不茍殆典午氏之忠<lb/>
　　臣歟余為購而藏之以當識荆若夫紙墨之精收<lb/>
　　藏之善特餘事耳時大徳改元嘉平八日吳興趙<lb/>
　　孟頫題<lb/>
<pb n="KR3h0068_WYG_015-52a"/>
　外錄<lb/>
　　書畫舫云王氏舊藏宋人小楷史記眞本一部原<lb/>
　　是松雪翁物計十帙紙高四寸字類半黍不惟筆<lb/>
　　精墨妙中間絶無譌謬<hi>宋紙於明望之無簾痕每帙用舊學史氏及碧沚二</hi>
　　<hi>印帖尾有趙松雪楷書題跋</hi>予鐫史記時悉取以證今本之誤<lb/>
　　乃知昔人所記匏史之異良非虚語也碧沚字印<lb/>
　　宋通直郎史定之所用定之越國公浩孫禮部侍<lb/>
　　郎彌大子衛王彌逺之姪仕終朝奉大夫中年避<lb/>
<pb n="KR3h0068_WYG_015-52b"/>
　　世逺嫌退處月湖與慈湖諸公講肄為樂寜宗御<lb/>
　　書碧沚二字賜之葢清修好古之士也<lb/>
　虞提刑尚書父子詞翰二帖<lb/>
　虞提刑送子就試帖<lb/>
　　用子和韻送㠭西歸就試㠭屢勸予早還家因一<lb/>
　　致意<lb/>
兒有掌中杯但把歸期苦苦催奕世衣冠仍上第公台<lb/>
元自詩書裏面來秋色為渠開先我梁山馬首囘猿鶴<lb/>
<pb n="KR3h0068_WYG_015-53a"/>
莫輕窺蕙帳驚猜苔步歸休亦樂哉嘉定元年秋七月<lb/>
丁丑漢中澤物堂書<lb/>
　尚書虞㠭寶唐帖<lb/>
　　寶唐秋半十四夕浮雲破處月華倍明閒中得此<lb/>
　　凉天佳景其視紛紛夸奪而履危機者何如哉賦<lb/>
　　五十六言即事敬呈語使户部大監兼柬諸親友<lb/>
　　㠭頓首再拜<lb/>
<hi>闕</hi>　　　未滿看虚庭小飲勝憑䦨浮雲盡捲堂堂見<lb/>
<pb n="KR3h0068_WYG_015-53b"/>
清影將圓處處歡一㸃神光千里在三秋佳景四并難<lb/>
人生幾度逢今夕更覺閒中天地寛<lb/>
　　和退翁賦梅為壽韻<lb/>
憔悴朔家種零落雪邊枝淡妝素艶無桃笑面柳眉低<lb/>
懶向深宫㸃額甘與孤山結社照影水之湄不怨風霜<lb/>
虐我本歳寒姿謝東君開冷蕊弄斜暉强顔紅紫同<hi>闕</hi>
皎潔性難移祇好竹籬茅舍若話玉堂金鼎老恐負心<lb/>
期歌罷飲心賜殘月墮深巵寶祐第一癸丑歳書於宛<lb/>
<pb n="KR3h0068_WYG_015-54a"/>
陵道院<hi>闕款</hi>
　南宋諸公跋王信伯遺稿合卷<lb/>
　　著作遺稿跋<lb/>
程門諸賢多不著書大抵要於涵養持守處用工葢二<lb/>
程夫子教人之法如是也明道嘗云若不能存養只是<lb/>
說話伊川因尹和靖說易曰且更涵養莫要輕說及答<lb/>
横渠所論亦欲其全養思慮涵泳義理他日自當條暢<lb/>
今觀著作王先生遺稿奏篇僅存十餘他文不過數則<lb/>
<pb n="KR3h0068_WYG_015-54b"/>
讀之皆溫醇平實沈潜蘊藉藹然有餘味眞得程氏之<lb/>
傳矣楊龜山每言同門後來成就莫踰吾信伯胡文定<lb/>
亦謂其學有師承識通世務二公非輕於許與者知先<lb/>
生葢深矣予故表而出之以識先生師友淵源之學寶<lb/>
祐四年重陽前三日資中袁萬頃書<lb/>
孟子既没聖學絶講本朝河南二程夫子生於千載之<lb/>
後獨得往聖精微之緒而斯文日以緝熈著作君早登<lb/>
河南之門學聚問辨得所就正充廣涵養其徳粹然高<lb/>
<pb n="KR3h0068_WYG_015-55a"/>
宗皇帝中興趙忠簡公為相懲荆舒而主伊洛於是河<lb/>
南之門如尹公朱公輩人相繼召用而君以布衣特召<lb/>
首論親征之舉民情欣說得民心則格天心三王之治<lb/>
也又論帝王之學將以措諸事業非從事章句之末而<lb/>
已及舉小雅宣王諸詩以為内修政事者乃所以外攘<lb/>
<hi>闕</hi>　謂正心誠意而辨其君子小人人主之先務也凡<lb/>
此皆其師門所素講深造義理之賾可舉而底績者也<lb/>
思陵一見以為起草萊而議論如素宦則其踐履純熟<lb/>
<pb n="KR3h0068_WYG_015-55b"/>
足以動寤人主者又可見矣遺言逸事絶無僅有而玩<lb/>
其議論想其辭氣雍容切當自有奕奕昭暎編簡者則<lb/>
其學豈章句言語而已哉門人記君貌肅而氣和言簡<lb/>
而義明望之可敬即之可慕可謂不阿也慤之先曽大<lb/>
父文定公曾僚於趙忠簡公而講習於著作君陳齊之<lb/>
亦先友也今幸睹遺帙不勝降嘆僭識卷末寶祐嵗在<lb/>
壽星立冬日後學玉山汪慤書<lb/>
紹興六年趙忠簡公免相陳公輔上疏乞禁伊川學朱<lb/>
<pb n="KR3h0068_WYG_015-56a"/>
内翰在經筵不敢諌胡文定奉祀居衡嶽獨上疏乞封<lb/>
爵邵張二程先生貼黄實薦著作王公與和靖尹公皆<lb/>
伊川門人乞以二程遺書委二公校正中興以來程門<lb/>
後凋之松柏獨胡公尹公與著作公而已雖然著作公<lb/>
晩際思陵固未能昌其所學然遺名遁世在崇寧不與<lb/>
於屏逐學徒之時潔身事道在紹興又不與於禁黜<hi>闕</hi>
門之日公之學力蘊蓄始終全節可謂不負師門矣觀<lb/>
其奏篇論汲黯宇文士及之忠佞牛李朋黨之成破至<lb/>
<pb n="KR3h0068_WYG_015-56b"/>
哉斯言雖千百年可為龜鑑思陵以通儒稱之信哉寶<lb/>
祐丁巳立夏前六日雝國虞兟書<lb/>
鼎幼從父師之訓已知和靖先生以程門之學高宗皇<lb/>
帝由布衣擢置經筵鼎今幸備洒掃書堂之學流風遺<lb/>
教鼎與諸生拜賜無斁已而復知此邦有王公是時亦<lb/>
以程門之學召入著作庭猶恨未知公學問言論之詳<lb/>
居數月公之孫思文攜文集見過伏讀數四繼以愾歎<lb/>
不能自已噫嘻炎精寶祚程氏之學廢而幾熄程氏之<lb/>
<pb n="KR3h0068_WYG_015-57a"/>
學興而復然不特歎二先生能守其師之學抑以嘆高<lb/>
宗之所以再造國家與吾儒所以闗涉於國家者其學<lb/>
如此之大云景定辛酉至節後十日柯山後學徐鼎謹<lb/>
書<lb/>
自馬上得之之說行君則曰事干戈之時也道學乎何<lb/>
庸臣則曰執干戈之時也道學者何言嗚呼曷不視此<lb/>
哉崎嶇金華一聞守臣之薦則惟有道者是信是使不<lb/>
曰徐議其任也懇切奏疏一惟師學之明必欲以道而<lb/>
<pb n="KR3h0068_WYG_015-57b"/>
立政立事不曰姑舍所學也是誠明良之盛際修攘之<lb/>
大原兹炎興所以祀夏配天而衍萬億年之休歟咸淳<lb/>
丙寅七月既望天台後學毛鼎<lb/>
南渡以來囘洛學之春二三君子力也著作王公為後<lb/>
凋之松柏實最其間今睹遺稿醇實雅度如弁冕秉圭<lb/>
於廟堂之上使人一見斂袵而敬心生焉以蕪辭述聖<lb/>
徳則奚其敢咸淳甲戌永嘉後學朱子昌敬書<lb/>
有一貫曰唯之後羣弟子各以其親傳之學仕列國厥<lb/>
<pb n="KR3h0068_WYG_015-58a"/>
後罔有聞知亞聖繼興闡揚斯道垂絶復續寥寥千載<lb/>
天啟炎宋五星聚奎諸儒間出背項相望一時聲稱日<lb/>
光玉潔跨漢軼唐文治與道學由此而盛中間不幸各<lb/>
立門户相勝相非於議論之間致使士習風靡或歸於<lb/>
朔或附於川或從於洛支分派别不復㑹歸於皇極之<lb/>
源小人乗間抵巇大倡偽學之謗荏苒歳月貽禍國家<lb/>
幸而天不閟道二程門人尚存胡尹暨著作王先生蘋<lb/>
者落落晨星理學流委僅存一綫使王公不遇思陵未<lb/>
<pb n="KR3h0068_WYG_015-58b"/>
免埋光晦彩終其身幾與草木同腐豈不重可惜哉愚<lb/>
也生於叔世萍寓吳門毎恨生晚不及游先生之門且<lb/>
聞先生之為人又知先生之所學嘗味其功名富貴道<lb/>
徳性命皆不足樂之語且與曾顔氣象相似可以振薄<lb/>
俗可以樂士心惜乎道不傳於後文不著於世雖獲用<lb/>
於一時在公亦姑云爾吁天邪人邪愚不得而知邪時<lb/>
戊寅仲春三日眉山後學黄大有拜手謹書<lb/>
　書畵彚考卷十五<lb/>
</p>
<p>
</p>
  </div>
</body>
</text>
</TEI>
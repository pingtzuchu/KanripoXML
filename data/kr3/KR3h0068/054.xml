<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畵彚考卷五十四</head> <lb/>
    <p>
<pb n="KR3h0068_WYG_054-1a"/>
欽定四庫全書<lb/>
　書畵彚考卷五十四<lb/>
　　　　　　　　　　　刑部左侍郎卞永譽撰<lb/>
　　畵二十四<lb/>
明<lb/>
　憲宗<lb/>
　明憲宗御畫并題<hi>中作白地圑扇餘地填以墨泥金書詩及年月用二小璽</hi>
曉晴色染上林紅陣陣寒鴉喜弄風雲斂碧空秋意盡<lb/>
<pb n="KR3h0068_WYG_054-1b"/>
山横野店畫橋東成化己巳孟春吉日<lb/>
　　圖繪寳鑑云皇明宣廟御筆有山水有人物有花<lb/>
　　果翎毛草蟲憲廟孝廟御筆皆神像及金瓶金盤<lb/>
　　牡丹蘭菊梅竹之類今觀此山水小景瀟灑出塵<lb/>
　　宛然勝國氣韵盖聖能天縱自各極其妙也臣砢玉<lb/>
　　謹識<lb/>
　朱芝垝<lb/>
　三城王折枝桃花圖<hi>著色小挂幅</hi>
<pb n="KR3h0068_WYG_054-2a"/>
　　癡懶道人折枝桃花　萬歴丙戌二月三日重裝<lb/>
　　<hi>王百穀題簽</hi>
<hi>款書</hi>癡懶老人筆<lb/>
　　王孫好文謝裘馬日影宫牆照彤瓦鈴齋晏坐春<lb/>
　　融融過牆小桃新可寫牆頭斜亞一梢紅纎毫<hi>闕</hi>
　　春天無功露華半濕嬌靨笑金母西来呈木公沈<lb/>
　　周為鳴歧題<lb/>
　　冶芳作春春不語海潑生情浩無主半梢小出天<lb/>
<pb n="KR3h0068_WYG_054-2b"/>
　　池間萬本千條靣如土粉含醉痕無賴紅倚嬌相<lb/>
　　擁嫁東風幽香返魂妃子活恨銷不盡還重重祝<lb/>
　　允明<lb/>
　　新桃倚牆青破萼白日深宫春漠漠纎毫聊為發<lb/>
　　丰姝隔簾小枝顔色薄深朱借耀粉借姿露靨含<lb/>
　　嬌額半垂宫娃捧硯驚奢艶羞對東風還自悲徐<lb/>
　　禎卿<lb/>
　　彤宫雨晴春婉婉妍華不隔深庭院試拈丹粉弄<lb/>
<pb n="KR3h0068_WYG_054-3a"/>
　　春韶淡痕已破東風靣醉肌暈碧曉生光脉脉閒<lb/>
　　情睂斂黄不従徐史争新格自有湛然宫様妝<hi>世謂</hi>
　　<hi>滕王元嬰善畫花鳥蛱蝶而董逌獨以為滕王湛然未知孰是</hi>衡山文璧<lb/>
　　停書水涸龍池硯㸃染霞光開小殿宫娃緑鬢摇<lb/>
　　金屏豪奪花神與春戰一枝婀娜出宫牆照影驚<lb/>
　　鴻瞥然見疑引滕王蛱蝶飛玉闌斜倚消春倦鶯<lb/>
　　腸啼斷怕春歸留春那許東風扇仙裙零亂晝紅<lb/>
　　酣何物惱人囘半靣黄雲<lb/>
<pb n="KR3h0068_WYG_054-3b"/>
　　英英緑殿春雲起桃花笑暎金池水王孫瀟灑花<lb/>
　　中仙周還不獨河間醴二月珠宫錦日明一枝丹<lb/>
　　霧毫端生紅妝嫣然媚君側瑶階窈窕聞流鶯周<lb/>
　　山顧聞<hi>右詩俱書絹池上下</hi>
　宋　克<lb/>
　宋仲温萬玉荘圖卷<lb/>
　　宋先生克字仲温長洲南宫里人書學急就章得<lb/>
　　古人之妙尤善畫竹此圖雖寸岡尺塹而千篁萬<lb/>
<pb n="KR3h0068_WYG_054-4a"/>
　　玉雨疊烟森蕭然無塵俗之氣允為世珍也龍惕<lb/>
　　子識<lb/>
　宋南宫篔簹圖并識<lb/>
予舊與野亭君作鷄栖石圖後七年復觀于松江之客<lb/>
樓嗟歳月之易度慨人事之不齊為之撫圖悽惻野亭<lb/>
君謂予耿耿者在豪邁之氣非復曩時酒酣出紙徵畫<lb/>
為寫篔簹圖筆意従逸不計工拙然自謂差强於曩作<lb/>
要知水到渠成顛瀾駭浪自有静時野亭君當示雲林<lb/>
<pb n="KR3h0068_WYG_054-4b"/>
髙士同一賞識也庚戌九月朔東吳宋克識<lb/>
　朱　芾<lb/>
　朱孟辨蘆洲聚鴈圖并記<lb/>
夜窓剪燭聽雨偶閲叔升錢君所畫古木寒鴉小景不<lb/>
覺技癢因寫蘆洲聚鴈以妃之適友人黄徳謙在座曰<lb/>
似瀟湘水雲景也昔年過二妃廟今復觀此圖怳若重<lb/>
游但少苦竹翳深耳予遂添叢篠中其間殊有天趣併<lb/>
賦詩一絶云<lb/>
<pb n="KR3h0068_WYG_054-5a"/>
夜窓聽雨話巴山又入瀟湘水竹間湘浦㝠鴻誰得似<lb/>
碧天飛去又飛還甲寅春三月修禊日朱孟辨在西掖<lb/>
記<lb/>
　朱中舎恵麓秋晴圖并題<lb/>
恵麓秋晴圖<hi>篆書</hi>
第二泉頭坐晚晴滿林松籟襍谿聲滌煩老去盧鴻一<lb/>
謝俗歸来衛叔卿未必茶經隨火化擬尋茅屋待春耕<lb/>
臥游畵裡違清賞裹茗他年石上烹甲寅秋立冬日雲<lb/>
<pb n="KR3h0068_WYG_054-5b"/>
間朱孟辨為志學聘君并書詩于建業之青谿一曲<hi>𨽻書</hi>
　　澤國霜晴過鴈天翠㣲秋色浄無烟歸来好記登<lb/>
　　臨處苜蓿盤香第二泉牛諒<lb/>
　　恵山泉石幽深處秋日南宫畫作圖此地何年得<lb/>
　　同隠濁醪應可為君沽東齋生劉仙客<lb/>
　　積翠擁寒雲流泉噴飛雪細讀煮茶經松根待明<lb/>
　　月豫章朱夢炎<lb/>
　　湖上羣山幻九龍泉頭一客坐雙松定知别去還<lb/>
<pb n="KR3h0068_WYG_054-6a"/>
　　相憶夢入秋雲第㡬重鄉人張籌<lb/>
　　壯遊曾飲恵山泉客裏披圖思惘然尚憶信安祠<lb/>
　　外栁蕭條猶帶汴隄烟海門瞿荘<lb/>
　　碧樹隂分雲外出清泉影落石間流山人獨坐西<lb/>
　　風裏正值南天過雨秋臨川吳伯宗<lb/>
　滕　逺<lb/>
　滕遠安分軒圖并題卷<lb/>
　　安分<hi>篆書</hi>南陽滕權<lb/>
<pb n="KR3h0068_WYG_054-6b"/>
安分者何全吾性之所固有盡吾職之所當為耳固有<lb/>
者仁義禮智信是也當為者則以五常施於父子兄弟<lb/>
夫婦朋友君臣也故君子求在我而不求乎人所謂安<lb/>
分也吳人朱景春氏名其所居之軒曰安分其亦慕夫<lb/>
君子者歟噫性也天之所以命乎人也知命知天則知<lb/>
修身以立命焉富貴利達固従外至而不可以力致矣<lb/>
景春勉乎哉嵗在辛酉九月吳郡滕遠畫并題<lb/>
　　安分軒銘<hi>并序</hi>
<pb n="KR3h0068_WYG_054-7a"/>
　　姑蘇朱景春謁予於金陵言其居之有軒也名之<lb/>
　　為安分焉且曰乗堅䇿肥非吾分也吾知安吾徒<lb/>
　　步斯已爾酣醲飫鱻非吾分也吾知安吾藜藿斯<lb/>
　　已爾連榱甍接棟宇又非吾分也葺茅茨蔽風雨<lb/>
　　吾知安焉斯已爾衆之所趨吾行也迂衆之所拘<lb/>
　　吾行也舒願先生有以銘吾軒將始終乎朂之而<lb/>
　　弗渝也予嘗讀无妄之易有曰不耕穫不菑畬則<lb/>
　　利有攸往葢以無所為於先無所冀於後安其分<lb/>
<pb n="KR3h0068_WYG_054-7b"/>
　　者之為之也且安非勉强之謂推而上之雖聖若<lb/>
　　賢也亦不過安其分而已借如子之於徒步也不<lb/>
　　得其適不安也子之於藜藿也不致其甘不安也<lb/>
　　子之於茅茨也不視之若髙明廣大而樂焉亦不<lb/>
　　安也夫恬澹寂寞安之常也寛裕優游安之地也<lb/>
　　子之於是數者能適也能甘以樂也則予謂其能<lb/>
　　善學者矣雖然此謂處貧賤之分也茍知其分則<lb/>
　　夫富貴之分豈有不品節限制哉是故知貧賤之<lb/>
<pb n="KR3h0068_WYG_054-8a"/>
　　有分則安於命而不可求知富貴之有分則安於<lb/>
　　命而不敢越通貧賤富貴一安其分焉爾予故願<lb/>
　　子之識之無所往而不安也抑予于是又有告焉<lb/>
　　天下之分有所當安焉者貧賤富貴命分之謂也<lb/>
　　有所當盡焉者仁義禮智性分之謂也要必盡其性<lb/>
　　分之極而後能安其命分之正然則景春之欲安<lb/>
　　分宜自盡其分始也盡而安焉而後可與論无妄<lb/>
　　之易矣為作銘曰土之埏器量則有數絲之成帛幅<lb/>
<pb n="KR3h0068_WYG_054-8b"/>
　　則有度欲踰其數量也斯剟欲廣其度幅也斯裂<lb/>
　　繄嗟命分盖亦宜然衆人弗知競欲而遷我思安<lb/>
　　之分實在我弗競弗求有永其綏无妄而行聖亦<lb/>
　　有言勉旃企及質諸銘軒龍門山人金文徴製<lb/>
　　安分身無辱知㡬心自閒雖居人世上却是出人<lb/>
　　間　右二十字河南邵子安分吟也世人能安其<lb/>
　　分者盖鮮矣昔者程子見牆壁間有六字曰依本分<lb/>
　　無煩惱程子深有取焉吁貴賤各有定分人能自知<lb/>
<pb n="KR3h0068_WYG_054-9a"/>
　　其分而不為物欲動其中則富好禮而貧亦樂矣<lb/>
　　蘇人朱景春氏題其軒居曰安分可謂務本者乎<lb/>
　　凡人奔走塵土中而汨沒於聲利者皆不知定分<lb/>
　　故也若依本分則視富貴貧賤為身外一付之於<lb/>
　　天矣又何羨慕與憂悶乎茍此心溺於貧富而不<lb/>
　　能守是不能安其分今邵子云安分身無辱吾見<lb/>
　　其不知分而受辱者多矣禮莫大於分不知分則<lb/>
　　越禮妄為矣越禮妄為焉得不受辱耶所為依本<lb/>
<pb n="KR3h0068_WYG_054-9b"/>
　　分無煩惱者其安分者歟知㡬心自閒且知㡬則<lb/>
　　心清絶無羨慕憂悶矣何事可入其中澹然心自<lb/>
　　閒矣其樂可勝言哉能知安分者有無窮之樂則<lb/>
　　知不安分者有無窮之苦矣所謂雖居人世上却<lb/>
　　是出人間斯豈可與俗人言耶因景春求題遂寫<lb/>
　　邵子之吟并疏斯語於後包山樵者俞貞木<lb/>
　　凡安分者知其分之所有而其心安於是也夫粢<lb/>
　　糲之不及粱肉遠矣而皆可以飽裋褐之不及狐<lb/>
<pb n="KR3h0068_WYG_054-10a"/>
　　貉遠矣而皆可以適體盖其心安於是則無不足<lb/>
　　茍不安其分而過求焉則雖窮極侈麗而亦不足<lb/>
　　矣吳郡朱景春為屋於所居之左以為燕娱之所<lb/>
　　而扁曰安分其言曰吾少勤苦幸能有立今衣食<lb/>
　　屋室與凡養生之具粗給無憂故思佚吾之老時<lb/>
　　與族親朋儕飲酒集會于此至遇幽華佳日則清<lb/>
　　坐徐行欣然適意自謂人生天地間其樂不過如<lb/>
　　此吾又何求且人大小髙下至不同也而樂亦無<lb/>
<pb n="KR3h0068_WYG_054-10b"/>
　　不同故食則方丈坐則重茵出則結駟以彼視我我<lb/>
　　實不足而彼有餘然我自視則亦有餘而樂不見<lb/>
　　其不足也吾又何求故以安分名焉夫口體之奉<lb/>
　　貲産之計官爵之謀衆人所役役而不知止者今<lb/>
　　君異乎衆人盖知分之所有而心安於是也其樂<lb/>
　　可勝道是亦可謂達也洪武壬戌三月望扶風魯<lb/>
　　希學題<lb/>
　　一軒安分過心事淡於秋賣藥不二價讀書忘百<lb/>
<pb n="KR3h0068_WYG_054-11a"/>
　　憂麻衣従所好玉食尚何謀不學蘇秦術風霜惜<lb/>
　　敝裘天台老衲宗泐<lb/>
　　明時敦素履舊業守青氊窮達惟存道行藏只任<lb/>
　　天山林忘俗累風月賴吟篇佩有先賢訓囊無不<lb/>
　　義錢但能存樂地何苦問良四飲啄知前定遭逢<lb/>
　　信宿縁萬鍾非所願隨意度閒年豫章蒲菴来復<lb/>
　　結駟非我志避寵寜灌園陋巷一何堪屢空忘執<lb/>
　　鞭偉兹陳仲子飽聞先哲言謝榮養沖素辭辱遠<lb/>
<pb n="KR3h0068_WYG_054-11b"/>
　　囂諠髙栖吳苑側長嘯蘇門前心清地轉幽環堵<lb/>
　　殊蕭然白茅䕃桑樞緑蕪際層軒不圖甔石儲自<lb/>
　　保形神全飯牛或漫歌懸鶉聊永年孰曰甑多塵<lb/>
　　匪慙銼無烟富貴信有造貧賤理難捐庻息炎涼<lb/>
　　趨爰居契方圓吁嗟鹿門謡肥遯見遺安所以藜<lb/>
　　莧腸敢云饕腥鮮了觀萬物表守道極㣲𤣥逍遥<lb/>
　　臨劒池曵杖歌飛鳶靈飈吹素裳浮嵐洒囘轅肯<lb/>
　　放濁酒杯載和歸田篇勞役恥虛心劇談笑騰騫<lb/>
<pb n="KR3h0068_WYG_054-12a"/>
　　美哉漆園傲乾坤譽流傳茹芝誠匪耀採蕨或為<lb/>
　　賢緬彼欹器銘昭徳日月懸遵養戒罔作潛形屏<lb/>
　　尤愆豫章外史何操<lb/>
　　人生有定分安分固其宜安之亦有術在慎所當<lb/>
　　為彼美景春氏端居方在兹朝餐美藜藿夕坐誦<lb/>
　　詩書内顧良已足知命復奚疑樂哉東郭外保此<lb/>
　　黄髮期氣與嵩潁合心將珪組辭寄云未達者庻<lb/>
　　用此道推東臯釋妙聲<lb/>
<pb n="KR3h0068_WYG_054-12b"/>
　　卜築向郊坰幽軒傍篠汀晴禽哢虚牖春草滿閒<lb/>
　　庭家有簞瓢樂門無車馬停應縁人事少終日掩<lb/>
　　柴扄隴西李勤<lb/>
　　一室瀟瀟萬慮忘幽棲真似斛斯莊春晴野澗多<lb/>
　　藜藿秋晚山田足稻粱待富却慙居易拙送窮應<lb/>
　　笑退之狂看君已在羲皇上老去従教白髮長四<lb/>
　　明田子貞<lb/>
　　髙人養素總忘憂卜築蘇門寄息游自愛遺經期<lb/>
<pb n="KR3h0068_WYG_054-13a"/>
　　教子每慚種橘擬封侯秋風門巷蠨蛸滿春雨池<lb/>
　　塘草樹幽不減當年龎處士至今流譽滿南洲晉<lb/>
　　昌唐鎬<lb/>
　　麻衣雪色新忘賤復忘貧種秫纔供酒尋梅稍出<lb/>
　　村政期敦古道忽喜見斯人我亦悠悠者何時遂卜<lb/>
　　鄰淮南石光霽<lb/>
　　黄家村深茅結廬薄田數畝桑百株罷蠶小姑事<lb/>
　　紡績帶經有子躬耕鋤黄鷄正肥白酒熟東鄰相<lb/>
<pb n="KR3h0068_WYG_054-13b"/>
　　招西舎呼但期輸官租賦足衣食豈願長年餘止<lb/>
　　菴<lb/>
　　一自幽栖白板扉畧無塵夢到輕肥摩挲老眼臨<lb/>
　　書卷抖擻閒身稱布衣風竹聲迴琴響近雨苔青<lb/>
　　滿屐痕稀客来况說雲山好處處春苗長蕨薇錢<lb/>
　　唐陳潛夫<lb/>
　　安分軒中安分人素居應得樂閒身平生不慕陶<lb/>
　　朱富終嵗寜甘原憲貧雨霽帶經鋤隴上天寒鼓<lb/>
<pb n="KR3h0068_WYG_054-14a"/>
　　枻釣溪濵固窮自是書生事亦欲移家共作鄰吳<lb/>
　　郡黄載<lb/>
　　古有黔婁子千載稱其賢問之此何因貧窶在當<lb/>
　　年榮華豈其厭命分知固然我居既足蔽我衣亦<lb/>
　　茍全念兹先民訓服膺敢棄捐大鈞無私運萬有<lb/>
　　均陶甄惟人最為貴參兩相周旋我生幸得之寜<lb/>
　　復不勉旃紛紛世間務於我猶雲烟願言安所如<lb/>
　　為樂難具宣蜀人王璲<lb/>
<pb n="KR3h0068_WYG_054-14b"/>
　　林壑浄囂塵端居絶四鄰青山對幽户緑樹繞通<lb/>
　　津泉石多佳趣交游少故人怡然心澹泊安分復<lb/>
　　安貧婁江釋維信<lb/>
　　翛然一布衣真與世相違林下行應徧城中蹟每<lb/>
　　稀固能守素<hi>闕</hi>安肯羨輕肥却笑陶彭澤之官始<lb/>
　　賦歸蛟龍漁隠<lb/>
　　登山不知髙涉水不知深山水本非險履險由人<lb/>
　　心貧窮固為謟富貴良易淫擾擾争奔趨自古恒<lb/>
<pb n="KR3h0068_WYG_054-15a"/>
　　至今偉矣朱氏子構軒東城隂端居不妄作省已<lb/>
　　能自箴食充藜藿腸口詠金玉音旣無簪纓慕終<lb/>
　　免刑禍侵由来髙棲鳥不作籠中禽由来知命夫<lb/>
　　不顧鋤間金題詩美安分安分人當欽燕山曾烜<lb/>
　　士農各有業貴賤各有命民生隨所遇順受乃為<lb/>
　　正若人純朴姿於斯能自信介然知限量有餘奚<lb/>
　　敢盡藝禾并種桑甘與下民並衣食不願餘麄糲<lb/>
　　儘自慶一室野田中竹樹森相映簡易恒自居心<lb/>
<pb n="KR3h0068_WYG_054-15b"/>
　　安身所分斯民三代間民志各有定上下無相侵<lb/>
　　生物遂其性政化日既弛衆情日滋競何由兵訟<lb/>
　　息家國永嘉靖吁嗟聞斯人不覺發吾咏韓奕<lb/>
　　先生結屋尹山前安分銘軒勉自賢蔬食曲肱思<lb/>
　　孔子簞瓢樂道仰顔淵浴沂雩舞春風裹曵杖商<lb/>
　　歌夕照邊慨彼長安名利客蟻蜂塵海競紛然延<lb/>
　　陵錢芹<lb/>
　　一室古城邊居安日澹然窮通原定命出處總由<lb/>
<pb n="KR3h0068_WYG_054-16a"/>
　　天心静無愁事躬耕有薄田却嗟趨利者碌碌自<lb/>
　　長年彭城生<lb/>
　　富貴非可求貧賤當所安外物既無累寵辱非我<lb/>
　　干藜藿充我腸枲著衣我寒軒居不盈丈泰然天<lb/>
　　地寛視彼趨競徒擾擾何足歎何如守斯分俯仰<lb/>
　　有餘歡周傅<lb/>
　　平生隨遇只幽棲半畝雲林構一廬存道偶偕夫<lb/>
　　婦老甘貧翻賴子孫愚朝耕隴上身無辱暮釣溪<lb/>
<pb n="KR3h0068_WYG_054-16b"/>
　　邊樂有餘舉世妄求名利者孰知安分不争趨瞿<lb/>
　　緒<lb/>
　　衰年屏跡樂閒居環堵蕭然不願餘隨分豈生麟<lb/>
　　閣夢遺安仍荷鹿門鋤採樵觀奕真忘世種栁成<lb/>
　　林嬾著書聞道五湖煙景好扁舟亦欲賦歸與文<lb/>
　　山蒲璧<lb/>
　　知君近構竹間房牆下新栽㡬樹桑採藥不辭沾<lb/>
　　雨露禦寒聊欲足衣裳春深門外車無迹秋晚籬<lb/>
<pb n="KR3h0068_WYG_054-17a"/>
　邊菊有香我亦林泉安分者相尋時過小池塘<lb/>
　敬觀諸大老所題安分軒佳什理趣宏深文義浩博韓子<lb/>
　所謂光燄萬丈長是也因知景春髙士固能安其分矣非<lb/>
　至尊好何能致多如是耶雖然未有無名而有其實者<lb/>
　也抑未有有名而無其實者也景春可謂名實克符<lb/>
　矣諸大老所言亦不虚美矣眇予小子執筆題贊增<lb/>
　毫芒於泰山未免取大方之誚吴釋辨才題<lb/>
　安分軒賦<hi>并序</hi>
<pb n="KR3h0068_WYG_054-17b"/>
　余閒居作此賦以自道適朱景春持安分軒卷請予書之<lb/>
予不知景春之安分與吾之不違分者為何如然景春喜予<lb/>
　此賦其志亦必有所歸者因不靳而書之廬山陳繼<lb/>
　嗟余生之失怙兮嵗始方周賴母氏之聖善兮鞠育良<lb/>
　優長適有知兮教勿愉偷俾植恒性兮他匪為謀殫<lb/>
　心講習兮古訓探搜爰得大道兮行敢莫由攀前靈<lb/>
　之逸駕兮恐吾歩之蹶趥覽宗世之蕙茝兮懼惟吾<lb/>
　而為蕕持戰兢之不遑兮靡宵晝而昧修顧勞而後<lb/>
<pb n="KR3h0068_WYG_054-18a"/>
　　食之人兮吾既取以為儔耕東臯之春風兮釣西溪之濁<lb/>
　　流朝樵蘇而暮㸑兮採蕨薇以成羞在彼之不堪<lb/>
　　處兮於吾樂而何尤詎青紫之不可拾兮念吾材<lb/>
　　之輪樛矧清世之<hi>闕</hi>賢兮濟巨川而列舟上堯君<lb/>
　　而下夔臣兮聞康衢於童謳吾生於斯兮遂息遂遊<lb/>
　　不違吾分兮吾無所憂吾舍耕兮吾其將焉求<lb/>
　周　砥<lb/>
　周履道銅官秋色圖卷<lb/>
<pb n="KR3h0068_WYG_054-18b"/>
　外錄<lb/>
　　書畫舫云吾家周砥銅官秋色畫卷後元人題咏<lb/>
　　極多今為嚴道普氏購去矣<lb/>
　張　羽<lb/>
　張來儀懐友詩畫合卷<lb/>
　　懐友<hi>𨽻書</hi>文彭<hi>蔵經紙本装畫首</hi>
　山水小幅<hi>紙本髙六寸長尺餘水墨逺岫空江疎林水榭淡逺中居然大觀</hi>
懐友詩并序<lb/>
<pb n="KR3h0068_WYG_054-19a"/>
同道方殷猶歌伐木陶情無慕尚賦停雲况屬時艱久<lb/>
乖朋好欲攄契闊實藉篇章自牛文學而下得廿三首<lb/>
因懐成詠不以爵齒為序餘需續賦用繼末篇<lb/>
　　牛文學諒<lb/>
北人南住久學苦不求知多難居家少無媒擇婦遲名<lb/>
髙登第後俸歇喪親時離合雖常有今成異國悲<lb/>
　　馮明府允實<lb/>
單騎之山縣留家傍海居政諳因久仕禄薄似前除井<lb/>
<pb n="KR3h0068_WYG_054-19b"/>
税重科外公田宿澇餘亂離無處問斜日下烟墟<lb/>
　　王主簿欽<lb/>
官小常拘格家貧未稱閒好吟攻近體避謗喜清班積<lb/>
雨平湖浪殘陽遶郭山傷心舊遊地併在亂離間<lb/>
　　韓徵君相<lb/>
念君多苦節亂後竟悠悠古巷青衿散空闈白髪愁近<lb/>
書無片紙舊業有扁舟最憶相尋處柴門獨樹秋<lb/>
　　莘孝廉野<lb/>
<pb n="KR3h0068_WYG_054-20a"/>
破宅臨湖住閒身過鶴長逢人矜侠氣遇難恥儒装有<lb/>
婦頻修藥無兒解捧觴従来多遠志今日在何鄉<lb/>
　　周先輩復<lb/>
辭鄉懐薄禄失意却空囘暮雨留琴别秋風寄帛来前<lb/>
程唯信命後進獨稱才憶爾何由見荒城起暮埃<lb/>
　　陳茂才恂<lb/>
記誦通三傳科名行輩期早孤能育弟自學豈勞師問<lb/>
字尋村逺收書出郭遲可憐逢亂日名姓少人知<lb/>
<pb n="KR3h0068_WYG_054-20b"/>
　　陳進士堯咨<lb/>
憶得前春裏尋君晚墅烟短橋青舫外疎栁白門前詩<lb/>
禮由先世科名及少年従来風骨痩亂裏定誰憐<lb/>
　　莫秀才世安<lb/>
蚤嵗無知已儒宫作掾来兼精唯律學漸富見詩材白<lb/>
日書中盡青年鏡裏催平時猶闕養遭亂倍堪哀<lb/>
　　方曹長彞<lb/>
作吏風塵際長懷隠遁情偷閒頻謁苦厭俗擬歸耕月<lb/>
<pb n="KR3h0068_WYG_054-21a"/>
幌留賔卧花宫請客行舊書空滿箧欲覽怕沾纓<lb/>
　　牟記室魯<lb/>
蜀人吳郡住文彩擅儒林漫赴諸侯辟時操本土音空<lb/>
談通外學薄禄愧初心憶爾添惆悵令人欲解簪<lb/>
　　葉校書廣居<lb/>
載筆趨戎幕風塵折壮懐相如才本富方朔語多諧覆<lb/>
井安書榻開垣建藥齋痩妻并弱子亂處可能偕<lb/>
　　唐助教肅<lb/>
<pb n="KR3h0068_WYG_054-21b"/>
送别記初春書来報哭親干戈方滿目衰墨未離身文<lb/>
體髙如命官程拙似人曾聞舊徒説懐徳易沾巾<lb/>
　　安文學處善<lb/>
南中游宦熟異習漸能除不學旁行字曾偕上計書婦<lb/>
賢貧有饌官冷出無車聞説華亭去人傳尚恐虛<lb/>
　　朱記室武<lb/>
青年獨好游馬跡遍諸州書記才堪取将軍意未酬停<lb/>
盃知曲譜卓筆擅詩籌料得思親苦逢人涙不收<lb/>
<pb n="KR3h0068_WYG_054-22a"/>
　　宇文從事材<lb/>
解綬秋風裏髙堂掩繐帷省曹驚報状門客製埋辭吊<lb/>
服緘来日生芻致奠時何言従此别消息兩難知<lb/>
　　董聘君在<lb/>
遠道終難去歸来理舊編文章流輩許意氣衆人憐一<lb/>
子成童日雙親迫暮年不知逃難日漂泊向誰前<lb/>
　　倪山人瓚<lb/>
洒掃空齋住渾忘應世情身閒成道性家散剰詩名古<lb/>
<pb n="KR3h0068_WYG_054-22b"/>
器邀人玩新圖揀客呈最憐山水興垂老失時平<lb/>
　　沙門懐渭<lb/>
曾住潛龍地逢人話昔縁行髙生俗敬法勝悟師傳沙<lb/>
鳥聽朝梵<hi>闕</hi>奴伴夜禪未應愁末刦塵想自成憐<lb/>
　　沈茂宰夢麟<lb/>
命合閒中老誰令有宦情政廉官長忌賦拙吏人輕故<lb/>
疾愁来發新詩假裹成何縁知在處落日閉曾城<lb/>
　　胡參政鉉<lb/>
<pb n="KR3h0068_WYG_054-23a"/>
聲譽遍時流塵沙慘敝裘泛交通侠士長揖説諸侯夜<lb/>
雨菱湖舘秋風剡水舟従来為客慣漂泊可無愁<lb/>
　　潘茂異牧<lb/>
後生多好武子獨好文章出贅因秦俗行歌效楚狂愁<lb/>
来悲世短衆裏喜身長料得寜親去留家寄海鄉<lb/>
　　李逸人訥<lb/>
風骨多儒相為師不嘆貧買書髙著價避酒屢辭巡經<lb/>
學傳門弟緦衣𦵏里人懐君桑梓舊寜比異鄉親　至<lb/>
<pb n="KR3h0068_WYG_054-23b"/>
正丁未六月一日苔軒髙士過予命書鄙作懐友詩時<lb/>
天氣鬱暑時事紛紛極無歡悰姑此塞命稍暇當别繕<lb/>
寫尋陽張羽頓首苔軒髙士先生<hi>紙本裝畫後</hi>
　　嘉靖壬午存餘堂重装<lb/>
　　題張来儀懐友詩後<lb/>
　　亂前草草别相知亂後風光不盡思惟我與君今<lb/>
　　日見不堪多讀卷中詩<lb/>
　　重讀潯陽懐友詩衆中多是我相知秋風落木鄉<lb/>
<pb n="KR3h0068_WYG_054-24a"/>
　　園外可有人能為我思　　徐賁幼文撰　文彭夀<lb/>
　　承書<hi>𨽻書</hi>
　　萬厯庚辰七夕觀于借樹軒周祖<lb/>
　　萬厯甲午秋日雲蘿舘重閲顧大典<lb/>
　　先冋卿六研齋筆記中有云元張来儀不獨能詩<lb/>
　　兼亦能畫曾臨髙房山小幅感而作歌有云我縦<lb/>
　　有心嗟欲老又云乾坤浩蕩江湖闊縦我執筆嗟<lb/>
　　何従盖深心於是者特遺跡難睹耳今此卷前小<lb/>
<pb n="KR3h0068_WYG_054-24b"/>
　　圖烟沙野閣中二老對談似有感嘆疇昔之意安<lb/>
　　知非来儀自寫懐友圖偶不叙款耶然予觀宋以<lb/>
　　前佳畫往往不著名姓使觀者見其筆意自可定<lb/>
　　為某人至元則自為題咏又復倩人題咏多至淋漓<lb/>
　　滿楮亦是一時習尚使然来儀獨能超然學古盖<lb/>
　　益徵其賢矣崇禎甲申嵗禁烟前三日醉鷗李肇<lb/>
　　亨題<lb/>
　徐達左<lb/>
<pb n="KR3h0068_WYG_054-25a"/>
　徐良夫武夷九曲櫂歌圖并記卷<lb/>
武夷九曲櫂歌圖<lb/>
　第一曲<lb/>
　　幔亭峯　三姑石　大王峯　真昇洞　仙畫鶴<lb/>
　　投龍洞　換骨巖　漢祀壇　獅子峯<lb/>
武夷山上有仙靈山下流泉曲曲清欲識箇中竒絶處<lb/>
棹歌閒聽兩三聲<hi>晦菴先生</hi>
一曲溪邊上釣船幔亭峯影蘸晴川虹橋一斷無消息<lb/>
<pb n="KR3h0068_WYG_054-25b"/>
萬壑千巖鎖翠煙<hi>同上</hi>
桃花認得釣魚船醉著歸来月滿川山鬼已磨蒼玉壁<lb/>
更留名字與風煙<hi>方秋厓</hi>
一曲初篙上水船翠峯蒼壁挟洄川綵幢幔屋今何在<lb/>
空有丹爐石鼎烟<hi>留元剛</hi>
山上風吹笙鶴聲山前人望翠雲屏蓬莱枉覔瑤池路<lb/>
不道人間有幔亭<hi>辛稼軒</hi>
幔亭峯下汎仙船洞口璚華鎖翠烟一自魏王歸絳闕<lb/>
<pb n="KR3h0068_WYG_054-26a"/>
至今哀怨嶺頭猿<hi>白玉蟾</hi>
　第二曲<lb/>
　　觀音巖　車錢巖　煉丹爐　虎嘯巖　玉女峯<lb/>
　　三杯石<lb/>
二曲亭亭玉女峯插花臨水為誰容道人不作陽臺夢<lb/>
興入前山翠㡬重<hi>晦菴</hi>
家在青溪第一峯誰牽薜茘採芙蓉漁歌未斷忽歸去<lb/>
翠壁一重雲一重<hi>秋崖</hi>
<pb n="KR3h0068_WYG_054-26b"/>
二曲崚嶒三石峯當時秦女採芙蓉至今湯沐臨清泚<lb/>
不作巫陽十二重<hi>元剛</hi>
玉女峯前一擢歌烟鬟霧髻動清波遊人去後楓林夜<lb/>
月滿空山可奈何<hi>稼軒</hi>
山下于今㡬代孫當時簫鼓寂無聞丹爐復爾生春草<lb/>
玉女峯前空白雲<hi>玉蟾</hi>
昔年彫虎嘯幽巖十里清風皺碧潭虎去巖空風自逺<lb/>
一林花雨落毿毿<hi>李綱</hi>
<pb n="KR3h0068_WYG_054-27a"/>
　第三曲<lb/>
　　架壑船　試劒石<lb/>
三曲君看架壑船不知停櫂㡬何年桑田海水今如許<lb/>
泡沬風燈敢自憐<hi>晦菴</hi>
仙人曾此醉觥船插向蒼厓不計年蕙帳夜寒聞鶴語<lb/>
人民城郭自堪憐<hi>秋厓</hi>
三曲懸崖插匭船春秋八百又千年不知天地黄心木<lb/>
控鶴仙人肯汝憐<hi>元剛</hi>
<pb n="KR3h0068_WYG_054-27b"/>
聞道仙人舊避秦愛隨流水一溪雲千崖萬壑無尋處<lb/>
時有漁樵却見君<hi>稼軒</hi>
仙船停擢架巖頭黄鶴歸来今㡬秋滿洞桃花人不見<lb/>
一溪緑水為誰流<hi>玉蟾</hi>
　第四曲<lb/>
　　大藏巖　金雞巖　題詩巖<lb/>
四曲東西兩石巖巖花垂露碧㲯毿金雞呌罷無人見<lb/>
月滿山山水滿潭<hi>晦菴</hi>
<pb n="KR3h0068_WYG_054-28a"/>
宿雨畱雲被半巖晴光飄散雪毿毿沾衣不濕骨毛冷<lb/>
下有老龍無底潭<hi>秋厓</hi>
千丈<hi>闕</hi>天翠壁髙定誰狡獪插遺樵神仙萬里乗風去<lb/>
更渡槎枒箇様橋<hi>稼軒</hi>
萬頃秋光無著處滿潭清水瑩青銅金雞呌落山頭月<lb/>
漠漠寒烟䬃䬃風<hi>玉蟾</hi>
四曲遊人款乃歌舊磯千古老漁蓑題詩巖下人来往<lb/>
春雨年年長緑莎<hi>蔡九峰</hi>
<pb n="KR3h0068_WYG_054-28b"/>
　第五曲<lb/>
　　鐵笛亭　晚對亭　精舎　　隠求齋　止宿寮<lb/>
　　寒栖舘　石門塢　仁知堂　觀善齋　釣磯<lb/>
　　茶竈　　大隠屏<lb/>
五曲山髙雲氣深長時烟雨暗平林林間有客無人見<lb/>
款乃聲中萬古心<hi>晦菴</hi>
五曲雲厓有許深石門書屋著修林堂堂不泯清風在<lb/>
一片寒潭印我心<hi>元剛</hi>
<pb n="KR3h0068_WYG_054-29a"/>
五曲溪流深復深數椽茅屋舊書林市朝山澤皆堪隠<lb/>
誰識先生出處心<hi>傅雍</hi>
山頭有路接紅塵欲覔王孫試問津瞥向蒼厓髙處見<lb/>
三三兩兩<hi>闕</hi>　人<hi>稼軒</hi>
聞道誰吹鐵笛聲石厓轟裂老龍驚當年人已服丹去<lb/>
千古荒亭秋草生<hi>玉蟾</hi>
　第六曲<lb/>
　　天柱峯　仙掌峯　仙浴堂　山門　　響聲巖<lb/>
<pb n="KR3h0068_WYG_054-29b"/>
　　瀑布　　陷石堂　仙跡巖<lb/>
六曲蒼屏遶碧灣茅茨終日掩柴闗客来倚棹巖花落<lb/>
猿鳥不驚春意間<hi>晦菴</hi>
宛宛溪流疊九灣山猿時下鳥間闗釣磯茶竈山中樂<lb/>
大隠屏邊日月閒<hi>韓元吉</hi>
巨石亭亭缺齧多懸知千載也消磨人間正覔擎天柱<lb/>
無奈風吹雨打何<hi>稼軒</hi>
仙掌峯前仙子家客来活水煮新茶主人遥指青烟裏<lb/>
<pb n="KR3h0068_WYG_054-30a"/>
瀑布懸崖剪雪花<hi>玉蟾</hi>
危峯孤峭與天通猶有當時羽化踪仙馭自隨鸞鶴去<lb/>
玉樓金鎖白雲封<hi>李綱</hi>
　第七曲<lb/>
　　鑄錢巖　觀山亭　石梯　　石臺　　水澗<lb/>
　　漁艇　　一線天　遊仙溪<lb/>
七曲移舟上碧灘隠屏仙掌更囘看却憐昨夜峯頭雨<lb/>
添得飛泉㡬道寒<hi>晦菴</hi>
<pb n="KR3h0068_WYG_054-30b"/>
雲氣藏山雪捲灘地靈不與俗人看一篙畧借秋厓便<lb/>
九曲欲窮山雨寒<hi>秋厓</hi>
七曲催船快上灘好山留與漫郎看經行雪瀑仙屏下<lb/>
怳記齊雲夜帳寒<hi>元剛</hi>
自有山来㡬許年千竒萬怪只依然試従精舎先生問<lb/>
定在包犧八卦前<hi>稼軒</hi>
寂寂秋烟鎖碧灣往年此地有禪闗水神移入龍宫去<lb/>
一夜風雷吼萬山<hi>玉蟾</hi>
<pb n="KR3h0068_WYG_054-31a"/>
　第八曲<lb/>
　　三層峯　鼔樓巖　廩石　　鐘模石　鼓子峯<lb/>
　　石棊盤<lb/>
八曲風烟勢欲開鼓樓巖下水縈迴莫言此處無佳景<lb/>
自是遊人不上来<hi>晦菴</hi>
莫説水窮山勢開匆匆急櫂酒船囘溪山欲盡興無盡<lb/>
撐入白雲深處来<hi>秋厓</hi>
八曲山雲斂復開長年倚櫂立裵徊俄然聽得林間語<lb/>
<pb n="KR3h0068_WYG_054-31b"/>
知道新邨貰酒来<hi>元剛</hi>
山中有客帝王師日月吟詩在釣磯費得烟霞供不足<lb/>
㡬時西伯載將歸<hi>稼軒</hi>
㡬㸃沙鷗泛碧流蘆花兩岸暮雲愁鼓樓巖下一聲笛<lb/>
驚起梧桐飛起秋<hi>玉蟾</hi>
　第九曲<lb/>
　　星村市　齊雲峯　毛竹洞<lb/>
九曲將窮眼豁然桑麻雨露見平川漁郎更覔桃源路<lb/>
<pb n="KR3h0068_WYG_054-32a"/>
除是人間别有天<hi>晦菴</hi>
興窮九折更悠然櫂轉船頭障去川留取洞中無盡意<lb/>
桃花水暖鱖魚天<hi>葉西澗</hi>
九曲遥岑更鬱然板橋漁市引長川喚囘白馬賔雲夢<lb/>
来看桑麻萬里天<hi>元剛</hi>
行盡桑麻九曲天更尋佳處可留連如今歸櫂疾如箭<lb/>
不似来時上水船<hi>稼軒</hi>
山市晴嵐天打圍一村雞犬正殘暉稻田髙下如棊局<lb/>
<pb n="KR3h0068_WYG_054-32b"/>
㡬㸃鴉飛與鷺飛<hi>玉蟾</hi>
　　遊武夷九曲記<lb/>
天下山川之名勝崖壑水石之秀而清竒者曰洞天凡<lb/>
三十又六而武夷九曲為之首予居林屋洞天之上故<lb/>
少好登涉嘗慕乎武夷之勝適元季兵起寰宇割裂者<lb/>
二十餘載故未遑如願皇明統一宿留嵗月又二十又<lb/>
二年予始戴白曵杖入閩闗遊九曲時洪武己巳冬十<lb/>
月也即其景信天下之竒觀世間之絶景宜神仙隠者<lb/>
<pb n="KR3h0068_WYG_054-33a"/>
之所居朱子蔡氏之所愛也於是攜仙流倩篙人泛舟<lb/>
泝流酌酒詠擢歌左瞻右眺而風景滿目中峯之雄偉<lb/>
上方而四垂者曰慢亭陡絶而險峻上舒而下斂者曰<lb/>
大王樓閣參差臺殿髙下而金碧相映曰㑹仙觀此水<lb/>
之第一曲也觀音雲髻之昂霄玉女簪華而臨水二曲<lb/>
也舟駕懸厓試劒斷石三曲也夾水石壁金雞鳴晨大<lb/>
小二峯若佛藏之凌空四曲也山髙雲深平林烟雨峯<lb/>
回而水轉鐵笛對景二亭之清麗精舎寒棲二舘遺址<lb/>
<pb n="KR3h0068_WYG_054-33b"/>
釣磯茶竈界乎其中山至此而愈秀水至此而愈竒宜<lb/>
朱子所愛而卜築焉五曲也天柱仙掌突兀而立瀑布<lb/>
濺沬天姥留踪六曲也石梯石臺天開一線游仙之溪<lb/>
在焉七曲也鼓樓巖髙三層峯起八曲也山勢兩開平<lb/>
川桑麻新村市齊雲峯清㣲宫乗駟橋咸在烟嵐中九<lb/>
曲也曲曲之間峭壁絶壑懸崖層巒飛嶠危磴磷磷然<lb/>
如罨畫如屏嶂竒峯怪石幽岑崇岡森森然若瑶簮若<lb/>
玉笋態状不一然皆蒼翠蓊鬱清潤秀拔古木藤蘿野<lb/>
<pb n="KR3h0068_WYG_054-34a"/>
花山卉雜出其間水源自西来至此則縈迴屈曲盤旋<lb/>
轉折衝崖激石湛然其清琅然其聲望之或山合而水<lb/>
斷即之則崖開而水注九曲之間深則停淺則奔寛則<lb/>
瀦狭則注水従峡而行峯夹水而峙山水之中仙踪聖<lb/>
跡清風幽景莫能殫記既而夕陽在山篙人返櫂予與<lb/>
仙流亦皆㣲醉天風泠然而月上東山之樹乃従而歌<lb/>
之曰山九折兮森球琳水九折兮調瑶琴兩儀秀結兮<lb/>
自開闢五行秀鍾兮古迨今幔為亭兮綵為屋雲裀霞<lb/>
<pb n="KR3h0068_WYG_054-34b"/>
褥兮月流金鶴鳴松端兮萬籟息清風泠然兮和玉音<lb/>
雲車龍駕兮青鸞導玉皇天姥兮来登臨宴曾孫於良<lb/>
夜虹橋現兮秋隂彼神仙之美景予試遊兮幽尋與仙<lb/>
流兮同醉樂世外之閒心<lb/>
又二年辛未冬十月既望又十日徐達左書于樵陽官舎<lb/>
　　建武夷山奠北東大王天柱最髙峯三姑屹立疑<lb/>
　　瓊樹九曲長流宛玉虹瑶草琪花風雨外丹崖碧<lb/>
　　石霧烟中虎龍夜氣浮丹鼎鸞鶴春聲繞絳宫船<lb/>
<pb n="KR3h0068_WYG_054-35a"/>
　　駕壑来仙久蜕幔為亭處世無踪洞天深廣従開<lb/>
　　闢喬嶽孤危接混融豈似桃源人跡絶由来花島<lb/>
　　客航通周王馳駿行應及宋氏題宫事已隆觴咏<lb/>
　　好邀𤣥度共櫂歌誰繼紫陽翁神仙境域非塵界<lb/>
　　圖畫蒼茫興未窮臨川劉廉<lb/>
　　亭亭大王峰壁立何嶄絶昔聞武夷君於兹蜕真<lb/>
　　骨鳳駕杳不還虹橋彩雲沒惟餘巖際松年年挂<lb/>
　　秋月西甌馮回景淵<lb/>
<pb n="KR3h0068_WYG_054-35b"/>
　　我昔武夷山下過好山多向馬前看晴雲墮地晚<lb/>
　　不濕翠壁插天秋正寒巖下豈無仙子宅洞中亦<lb/>
　　有老龍蟠即今便欲歸林壑與子相逢别更難三<lb/>
　　山周<hi>闕</hi>
　　高節懐耿介芳情喜尋幽久作吴門隠今為武夷<lb/>
　　遊嶔崟羣峯出汨潏九曲流傾觴對瀟洒撥棹任<lb/>
　　夷猶風髙隠屏冷木落平林秋慨彼絃誦地曠哉<lb/>
　　榛荞丘覽勝得仙迹景仰在前修沿洄興未已山<lb/>
<pb n="KR3h0068_WYG_054-36a"/>
　　月照蘭舟浚儀趙友士至道<lb/>
　　經年不到武夷山風物依稀夢寐間仙樂漫聞空<lb/>
　　外奏酒船誰向月中灣琪花萬樹閒開落雲氣千<lb/>
　　峯自往還官舎題詩先奉寄相期他日共躋攀建<lb/>
　　安楊惎<lb/>
　　憶昔扁舟訪武夷水光山石過峨睂寒流地轉三<lb/>
　　三曲翠岫天開六六竒勝槩丹青描不得仙靈今<lb/>
　　古孰周知隠君欲識無窮興細誦文公九曲詩建<lb/>
<pb n="KR3h0068_WYG_054-36b"/>
　　安葉季原<lb/>
　　武夷山下萬年宫九曲溪頭一櫂通流水落花尋<lb/>
　　古道平林過雨見羣峯幔亭人去雲連壑華表仙<lb/>
　　歸月滿松正好相期問丹訣天風午夜客船東甌<lb/>
　　寜葉俊<lb/>
　　生平酷愛真山水老去凊遊入武夷托迹雲厓元<lb/>
　　有約重来猿鶴莫相疑建安蘇垶伯厚<lb/>
　　南州高士愛清竒倚櫂翩然入武夷雨過洞天龍<lb/>
<pb n="KR3h0068_WYG_054-37a"/>
　　出早雲生松表鶴歸遲虹橋駕壑通蓬島瑶草垂<lb/>
　　花拂翠㣲今日披圖增感慨何當載酒共追隨括<lb/>
　　蒼張思齊<lb/>
　　曾孫宴罷幔亭空清碧溪山入畫中攜酒㡬囘遊<lb/>
　　九曲櫂歌猶説紫陽翁建安葉銘<lb/>
　　徐君江海人雅有山林想遠遊賦幽尋徘徊税征<lb/>
　　鞅長揖虹橋仙飄飄欲偕往牽舟泝岸迴著屐縁<lb/>
　　厓上萬壑風泉清層巖土花長綵鸞載玉笙隠隠<lb/>
<pb n="KR3h0068_WYG_054-37b"/>
　　遺清響幻跡杳難窮真源豁而敞永懐紫陽翁訢<lb/>
　　然契心賞隴西李鐸振道<lb/>
　　七閩神仙之奥區武夷山水真絶竒層巒疊巘千<lb/>
　　萬狀波瀠九曲寒生輝扁舟蕩漾放歌去異境森<lb/>
　　列蓬莱墟當時曾𤣥付遺蜕虹橋捲霧迎朝曦囘<lb/>
　　翔上下幔亭鶴雲松髙處巢南枝樓臺逺近煥金<lb/>
　　碧巖崖瀑布飛無涯上界真人樂居此嶔崟峭絶<lb/>
　　嘗躋之考亭朱子曠世哲讀書卜築来於斯清時<lb/>
<pb n="KR3h0068_WYG_054-38a"/>
　　大才樂幽隠千古尚得留芳譽姑蘇徐君此行樂<lb/>
　　繪素紀咏同襟期杖藜俛首賦歸去相逢建水江<lb/>
　　之湄我亦欲借麻姑鵬招邀猿鶴来相依乗風縹<lb/>
　　渺視寥廓月明夜過仙人居龍虎山人梁鵠<lb/>
　　武夷竒絶名天下詩客登臨感興多石壁雲霞開<lb/>
　　紫錦玉清樓觀倚星河幔亭不復聞仙樂九曲誰<lb/>
　　能繼櫂歌猶有紫陽遺構在蒼屏千古立嵯峨鉅<lb/>
　　鹿林熙仲雍<lb/>
<pb n="KR3h0068_WYG_054-38b"/>
　　武夷勝槩自籛鏗疊嶂層巒積翠烟古徑﨑嶇緣<lb/>
　　絶壁小涇盤折入通川大王山背松應老玉女峯<lb/>
　　頭花欲然丹竈臨流存古跡仙舟架壑是何年遊<lb/>
　　人醉坐三杯石神力搖開一線天藜杖鶡冠行樂<lb/>
　　處復疑九曲有逰仙樵川蕭子和<lb/>
　　九曲谿頭發櫂歌青山環碧擁嵯峨洞中人去留<lb/>
　　丹竈雲外仙還振玉珂載酒幔亭秋興逸維舟盤<lb/>
　　石野情多畫圖遥想當時趣準擬重来訪薜蘿隴<lb/>
<pb n="KR3h0068_WYG_054-39a"/>
　　右李裕彦容<lb/>
　　仙境由来異溪流九曲清水従天上落舟向石間<lb/>
　　行瀟灑一時興風流二子情翻思舊遊處彷彿櫂<lb/>
　　歌聲樵士龍伯章<lb/>
　　幔亭仙境隔塵踪九曲峯巒縹緲中瑤草種雲翻<lb/>
　　夜月瓊花吹雪散秋風欲依樓閣經遊處疑是蓬<lb/>
　　莱第一宫為喜南州徐孺子畫圖傳寫意無窮諸<lb/>
　　生葉勝<lb/>
<pb n="KR3h0068_WYG_054-39b"/>
　　曾向幔亭居隠處當忩山色碧崚嶒四時嵐氣晴<lb/>
　　不捲九曲溪流秋更澄峭壁月明林鶴唳石潭雲<lb/>
　　沍雨龍興重遊還憶知何日一度披圖感慨增學<lb/>
　　生李佑<lb/>
　　一曲溪流一櫂歌㡬回開卷㡬吟哦幔亭月夜羣<lb/>
　　仙下玉洞春晴有客過巖畔丹爐猶伏火林端瀑<lb/>
　　布似懸河何時了却公家事竹杖芒鞋躡薜蘿徐<lb/>
　　濟<lb/>
<pb n="KR3h0068_WYG_054-40a"/>
　　曾聞武夷景未向武夷遊清溪凡九曲曲曲是瀛<lb/>
　　洲昔賢有遺宅喬木春森寂千古仰髙風百年存<lb/>
　　故跡我欲往追尋烟花㡬轉深櫂歌何處發山水<lb/>
　　答清音青城山中人全璲<lb/>
　徐　賁<lb/>
　徐幼文獅子林圖卷<hi>涼風堂珍藏</hi>
　　踞地似揚威昂藏渾欲吼猛虎見還猜妖狐寜敢<lb/>
　　走<lb/>
<pb n="KR3h0068_WYG_054-40b"/>
　　　右獅子峯<lb/>
　　林端斂夕霏泉石閟清景澹然娛人心相看忘日<lb/>
　　永<lb/>
　　　右含暉峯<lb/>
　　空山無宿雲月起當殘夜漸出一峯間分光到林<lb/>
　　下<lb/>
　　　右吐月峯<lb/>
　　不雨自横空低垂疑飲澗樵子過還驚神僧度應<lb/>
<pb n="KR3h0068_WYG_054-41a"/>
　　慣<lb/>
　　　右小飛虹<lb/>
　　扃鐍總忘機魔外自難入虚圓日夜明一塵元不<lb/>
　　立<lb/>
　　　右禪窩<lb/>
　　萬竹雲朝合孤亭月夜明鳳来縁覽徳非為玉簫<lb/>
　　聲<lb/>
　　　右竹谷<lb/>
<pb n="KR3h0068_WYG_054-41b"/>
　　夜静起山深隨風舒片影漠漠覆紫床獨臥衣裳<lb/>
　　冷<lb/>
　　　右臥雲堂<lb/>
　　兀立夜迢迢松堂篆靄銷安心了無法徒受雪齊<lb/>
　　腰<lb/>
　　　右立雪堂<lb/>
　　蒼蒼庭前柏明明西来意禪翁指示人又在第二<lb/>
　　義<lb/>
<pb n="KR3h0068_WYG_054-42a"/>
　　　右指松軒<lb/>
　　雪中疎蘂開不知闇香發幽人試問時政值黄昏<lb/>
　　月<lb/>
　　　右問梅閣<lb/>
　　疏鑿傍雲根虛寒深百尺時汲煑春芽為待參𤣥<lb/>
　　客<lb/>
　　　右冰壺井<lb/>
　　非假琢磨功泓澄似鑑同朝来蓮葉盡波動覺秋<lb/>
<pb n="KR3h0068_WYG_054-42b"/>
　　風<lb/>
　　　右玉鑑池<lb/>
　　余友徐賁幼文洪武間為獅林如海師作此十二<lb/>
　　景極為精妙余嘗題其上逮今四十餘年矣今黙<lb/>
　　菴上人繼獅林之席今年春来京師過余出示此<lb/>
　　卷觀之真若隔世事幼文如海皆已謝世余髦獨<lb/>
　　存不能不興感于懐也上人復徵余識其後故書<lb/>
　　此以紀歳月云時永樂十五年蒼龍丁酉春三月<lb/>
<pb n="KR3h0068_WYG_054-43a"/>
　　望日太子少師吳郡姚廣孝識<lb/>
　　跋獅子林圖咏<lb/>
　　此卷獅子林圖徐幼文作凡十二段有題名篆𨽻<lb/>
　　寫之獨損缺其一按圖當是雪堂云各係以五言<lb/>
　　詩凡十二首不書名氏詞翰皆簡健後有少師榮<lb/>
　　公跋尾榮公稱余友幼文為獅子林如海作十二<lb/>
　　景極為精妙予嘗題其上則卷中詩當是榮公手<lb/>
　　蹟郡志之所宜有也幼文名賁仕至河南左布政<lb/>
<pb n="KR3h0068_WYG_054-43b"/>
　　攻詩能畫吳門四傑其一也獅子林在蘇城東北<lb/>
　　隅本元僧維則之道塲最號竒勝則好聚竒石類<lb/>
　　狻㹸故取佛氏語名一石題獅子峯者是矣或云<lb/>
　　則得法于本中峯本時住天目之獅子巖盖以識<lb/>
　　授受之源也姑蘇新志維則字天如姓譚氏至正<lb/>
　　初人跋尾稱如海師豈即其人歟但榮公跋于永<lb/>
　　樂丁酉似為其徒攜至京師而作故有四十餘年<lb/>
　　之嘆而興感於幼文如海之没世矣嘗聞榮公以<lb/>
<pb n="KR3h0068_WYG_054-44a"/>
　　少師還吳訪其師于獅子林至夜漏深㣲服往後<lb/>
　　門求見有僧暝目端坐止以手捫其頂曰和尚撇<lb/>
　　下自巳事却去管别人事恁麽榮公憮然而去可<lb/>
　　謂本教中之喝棒豈即維則歟又聞榮公法名道<lb/>
　　衍嘗學于相城之靈應觀道士盡得其兵法機事<lb/>
　　執弟子禮豈遂其所見又應真耶顧風㫖巖峻糠<lb/>
　　粃事功異學中自有之不必深求其人亦可也暇<lb/>
　　日偶閲此卷因重装之聊紀于此若獅子林之題<lb/>
<pb n="KR3h0068_WYG_054-44b"/>
　　咏尚多而幼文亦自有作天如詩尤可誦乃致㡬<lb/>
　　卷以資閒中一覽嘉靖癸卯六月望儼山陸深書<lb/>
　北郭居士竹窓風雨圖并題<lb/>
欲暝投僧舎風將雨忽来愁腸與詩思都被竹聲催東<lb/>
海徐賁畫并題<lb/>
　　風雨南禪夜那堪聽竹聲燈前同酒客但有感懐<lb/>
　　情　啟與幼文晚過南禪寺信上人留宿適風雨<lb/>
　　灑玉竹聲摇戛深感于懐而幼文寫竹賦詩啟不<lb/>
<pb n="KR3h0068_WYG_054-45a"/>
　　能無言故詩以識之渤海髙啟<lb/>
　　人去詩存竹更妍我當吳下想當年春風只在乾<lb/>
　　坤裏閒向珠璣掩世賢宋濓<lb/>
　　寫竹題詩贈老禪夜窓聽雨夢金蓮百年留得清<lb/>
　　風在三絶令人仰大賢　東吳高季迪徐幼文乃國<lb/>
　　朝洪武初名臣于未遇時寓僧舎值風雨夜忩寫<lb/>
　　竹賦詩曲罄懐抱到今百有餘年而遺墨如新可<lb/>
　　愛况學士宋公復為題志可謂三絶也敬書此以<lb/>
<pb n="KR3h0068_WYG_054-45b"/>
　　見尊重云安城劉宣<hi>成化間翰林</hi>
　徐布政古山蕭寺圖并題<lb/>
一塔髙標百嶂前窗扉掩暎緑蘿烟登臨不覺傷懐抱閒<lb/>
與山僧説世縁癸丑三月三日徐賁畫<lb/>
　幼文補快雪時晴圖<lb/>
<hi>款書</hi>東海徐賁為之圖<lb/>
　　趙公展快雪時晴為大書與昔人促蘭亭同一機<lb/>
　　括如畫龍者胸中先有全龍則或小或大隨時變<lb/>
<pb n="KR3h0068_WYG_054-46a"/>
　　化在我矣此四字公為黄君子久作子久以遺莫<lb/>
　　君景行遂以名其齋云至正五年九月二十日黄<lb/>
　　溍觀<lb/>
　　右軍張侯帖唐人硬黄所臨米南宫定為神品并<lb/>
　　叙其傳者本末而字多朽闕趙文敏公為書于後<lb/>
　　帖中快雪時晴一語最為佳絶復展書之筆勢結<lb/>
　　宻咄咄逼真使南宫復起見當斂袵二者俱藏景<lb/>
　　行氏嗟乎徑寸之珠盈尺之璧小大或殊皆至寳<lb/>
<pb n="KR3h0068_WYG_054-46b"/>
　　也得而合之是豈偶然也耶河南張翥敬題於武<lb/>
　　林史局<lb/>
　　文敏公大書右軍帖字余以遺景行當與真蹟并<lb/>
　　行也黄公望敬題<lb/>
　　晉尚清言雖片言隻字亦清快雪帖首尾廿四字<lb/>
　　耳字字非後人所能道右軍之髙風雅致豈専於<lb/>
　　書耶趙文敏公以松雪名齋特表章首四字而大<lb/>
　　書之亦豈無謂歟此幅可與帖並傳天地間散落<lb/>
<pb n="KR3h0068_WYG_054-47a"/>
　　異處何幸而合於莫君寳之寳之汴段天祐<lb/>
　　晉人為書每能徑丈一字方寸千言葢其胸中自<lb/>
　　得全牛故或大或小皆有游刃之地若趙文敏書<lb/>
　　法雖特起今代而其所造詣實追晉人及觀快雪<lb/>
　　時晴四字信乎與右軍帖髙致無異想當其運筆<lb/>
　　之時意合手従亦不自知有今昔大小之間故能<lb/>
　　得其神趣之妙使苐以形骸索諸古人惡足以及<lb/>
　　是哉藁城倪中敬書于武林安國里之和陶軒<lb/>
<pb n="KR3h0068_WYG_054-47b"/>
　　古人臨帖妙在得其意度不特規規于形似而已<lb/>
　　趙文敏公臨右軍帖為尤多余家藏快雪帖久矣<lb/>
　　公反覆題識於上可見其珍重之深也又摘此四<lb/>
　　字展書之雖大小形似之或殊其意度則得之矣<lb/>
　　遂掲之齋中以并傳其不朽云南屛隠者莫昌識<lb/>
　外録<lb/>
　　珊瑚網云趙文敏為子久書快雪時晴四大字幼<lb/>
　　文補水墨雪景倣郭熙上以硃砂作一日遂覺晴<lb/>
<pb n="KR3h0068_WYG_054-48a"/>
　　景煥發<lb/>
　徐幼文贈吕髙士醉中圖并題<lb/>
三月廿五日夜風雨中予與吕髙士對酌于蜀山書舎<lb/>
行觴之次邀予作畫醉中圖此政自不知醜惡也徐賁<lb/>
　　是日宿于悟澹齋連榻話舊酒半作此圖明一日<lb/>
　　南仲雅友意欲得之予豈凝滯于物者邪遂割愛<lb/>
　　贈之也南仲字曾改為伯南云時洪武六年春也<lb/>
　　志學記<lb/>
<pb n="KR3h0068_WYG_054-48b"/>
　　㡬疊蜀山雲秋林半夕曛畫中藜杖者相見只疑<lb/>
　　君　久不見幼文偶於佛慧精舎觀其所畫小圖<lb/>
　　悵然思之遂題啟<lb/>
　　霜葉覆亭幽相宜最是秋蜀山雖在望無處問青<lb/>
　　丘　甲寅秋九月與江邊叟過佛慧精舎因觀幼<lb/>
　　文所畫小圖季迪有詩于上時幼文仕於朝季迪<lb/>
　　已入鬼録觀圖賦詩其悵惘當何如耶題畢不覺<lb/>
　　出涕焉衍識<lb/>
<pb n="KR3h0068_WYG_054-49a"/>
　　雲鎖蜀山秋重来佛慧遊含毫得詩句題入畫中<lb/>
　　愁　幼文寫此圖余得之轉與伯南髙季迪賦詩<lb/>
　　于上衍師兄亦有追感之句噫幼文季迪伯南皆<lb/>
　　物故衍師之北平國師余獨守職無錫冷署嘆所<lb/>
　　没者已矣所存者猶復離居也追古感今聊識此<lb/>
　　云時丁卯五月廿二日重題無碍居士志學<lb/>
　徐北郭贈道機長老恵山圖<lb/>
　　天寒華表鶴歸遲隔世令人起遠思偶見漪瀾堂<lb/>
<pb n="KR3h0068_WYG_054-49b"/>
　　上畫猶看悟澹卷中詩　徐幼文居姑蘇北郭時<lb/>
　　稱十才子幼文其一也詩書文章妙冠一時畫則<lb/>
　　餘事耳今見為道機長老寫恵山圖肆筆遒麗清<lb/>
　　潤而帶書法幼文已矣而畫獨存道機徵題感嘆<lb/>
　　賦此幼文所製樂府詩文若干卷籖題悟澹集漪<lb/>
　　瀾即恵山堂扁也無錫縣庠吕志學題實洪武庚<lb/>
　　申七月也<lb/>
　徐幼文一竿風月圖并題<hi>紙本小挂幅水墨寒林野水艤棹垂竿鴈影聮翩秋</hi>
<pb n="KR3h0068_WYG_054-50a"/>
　　<hi>光隠躍筆外</hi>
一竿風月一蓑烟雨家傍釣臺西住賣魚生怕近城門<lb/>
况肯到紅塵深處　潮生解纜潮平鼓枻潮落放歌歸<lb/>
去時人錯認嚴光自是無名漁父剡郡徐賁<hi>書圖左角上</hi>
　徐幼文石磵書隠圖卷<hi>紙本水墨髙八寸長三尺</hi>
<hi>款書</hi>洪武二十六年四月二日徐賁補圖<lb/>
　　僕往過採蓮里石磵書隠瞻拜俞先生遺像曾賦<lb/>
　　五言詩一首有丘校書見示陳子平先生所作記<lb/>
<pb n="KR3h0068_WYG_054-50b"/>
　　文謹再拜書于後里生孟頫頓首<lb/>
　　清秋風日好一往南園廬穿紆愛深宻躡曲歴幽<lb/>
　　虛羣木既羅户流泉亦通渠締搆繚芳蘅灌溉成<lb/>
　　佳蔬著述懐昔人所樂山林居子孫繼先志復築<lb/>
　　此丘墟升堂拜遺像入室讀其書先生里中賢安<lb/>
　　敢有稱譽恨靡従杖履承訓理荒疎采菊薦秋水<lb/>
　　肅敬歴階除徳澤諒不泯霑潤有其餘<lb/>
　　題俞先生讀易處石磵書隠<lb/>
<pb n="KR3h0068_WYG_054-51a"/>
　　先生註易隠西城激石松風答磵聲式玉式金王<lb/>
　　度在一寒一暑歳功成要參未畫須心悟洞釋羣<lb/>
　　疑貴理明蔀屋見星元是晝寰瀛捩柂可無程義<lb/>
　　精詎忍辭捫舌樂大何妨枕曲肱雨露每滋庭草<lb/>
　　緑雲霞不碍晚山横成林詎捨千章木求友難忘<lb/>
　　百囀鶯歳月推遷陳跡在啟蒙長憶酒同傾至正<lb/>
　　二十四年甲辰夏四月十七日遂昌鄭元祐謹題<lb/>
　　漸来中吳聞宋石磵俞先生著易説藏于家心甚<lb/>
<pb n="KR3h0068_WYG_054-51b"/>
　　慕之及永嘉陳君文昭以易講授吳下暇日過陳<lb/>
　　君所見先生之孫楨復以易受業陳君為弟子因<lb/>
　　得謁先生之子子玉父于石磵書隠子玉色温而<lb/>
　　貌腴粹然古君子也書隠在城西偏蕭散夷曠居<lb/>
　　城市而有山林之趣然後知先生之傳有在是能<lb/>
　　世其家者也昔种明逸以易學名其子孫以名将<lb/>
　　顯先達謂其有専于易者葢易無所不備善用易<lb/>
　　者惟其時而已种氏顯于時故其用行子玉遯于<lb/>
<pb n="KR3h0068_WYG_054-52a"/>
　　世故其跡隠其致一也夫孝莫大于繼志述事若<lb/>
　　子玉之賢父子可謂善繼述矣易以消息盈虚為<lb/>
　　道觀先生之學詘于前安知不信於後者乎後十<lb/>
　　有五年楨以亡友子平陳君所為記徵予言噫文<lb/>
　　昭以易經入官而終致明夷之傷子平以易道自<lb/>
　　晦而卒遇无妄之過獨子玉當四海無虞利禄不<lb/>
　　以入于心及天下多事世故不以煩其慮益知賢<lb/>
　　父子之於易得處困之道矣仰先躅之髙風感故<lb/>
<pb n="KR3h0068_WYG_054-52b"/>
　　舊之淪謝因識卷末以致其景慕之意云元年秋<lb/>
　　九月會稽姜漸書<lb/>
　　西山讀易人何處堂構而今重有兒最喜採蓮還<lb/>
　　舊里尤憐薦藻樹新祠華邊拂石春垂釣竹下焚<lb/>
　　香晝奕棊總説傳家風致盛梧桐隂滿鳳凰枝番<lb/>
　　陽董朝宗<hi>八分書</hi>
　　此圖圖石磵書隠讀易處盖徐幼文筆也幼文在<lb/>
　　國初以詩名與髙楊張三君稱四大家不以畵稱<lb/>
<pb n="KR3h0068_WYG_054-53a"/>
　　而其畵特秀潤古雅今亦不多見此乃因趙文敏<lb/>
　　鄭明徳諸詩而補作者故尤為用意計當時更有<lb/>
　　陳子平記惜無従考之不得名筆為補書也長洲<lb/>
　　張鳳翼識<lb/>
　　徐幼文以詩名勝國之季與高太史諸君齊名所<lb/>
　　謂髙楊張徐者也徐張皆善畫而徐尤出張右此<lb/>
　　圖俞石磵讀易處也用筆清森鬱茂當與王叔明<lb/>
　　陸天游二三君稱鴈行非趙善長諸人所得夢見<lb/>
<pb n="KR3h0068_WYG_054-53b"/>
　　也石磵先生世善易若漢韋氏之于詩今其遺墟<lb/>
　　漫不可識猶幸趙承㫖鄭明徳之咏歌與徐君之<lb/>
　　繪事流傳人間庻㡬俞先生髙風尚可想見耳太<lb/>
　　原王穉登<lb/>
　徐幼文天香深處圖<hi>紙本小挂幅長三尺三寸闊一尺水墨峯巒髙峙溪橋低列林</hi>
　　<hi>木蔽虧之問人家籬落鱗鱗周疊想其深處直有天香筆意髣髴大癡</hi>
天香深處<hi>篆書</hi>　癸丑九月三日蜀山人徐賁畵<hi>楷書圖左角上</hi>
叢桂擅幽妍隂隂邃館連種分仙斧後花發羽衣前涼影<lb/>
<pb n="KR3h0068_WYG_054-54a"/>
敷瑤月秋香絡<hi>墨跡㸃去</hi>絡翠烟栽培今已久髙折看君先<lb/>
余既為遜學畫天香深處圖後七日復賦此詩蜀山人<lb/>
徐賁<hi>行楷書圖右角上</hi>
　陳汝言<lb/>
　陳惟允荆溪圖<lb/>
　　東坡先生嘗曰一入荆溪便覺意思豁然欲買田<lb/>
　　其間種橘作小亭名曰楚頌卒不遂其志杜樊川<lb/>
　　作水榭正當荆溪之上其遺址僧結庵以居至今<lb/>
<pb n="KR3h0068_WYG_054-54b"/>
　　歴歴可考見盖荆溪山水之勝善權離墨銅棺諸<lb/>
　　山岡隴之起伏雲霞之吞吐具區匯于其左苕霅<lb/>
　　引于其前凡仙佛之所宫髙人逸流之所宅殆不<lb/>
　　可以計數也覺軒王先生韞真潜徳於其間修天<lb/>
　　爵以恒貴去人欲以求仁垂子若孫皆循循雅飭<lb/>
　　弗違先生志也其曾孫允同静而有智簡而能文<lb/>
　　與予為姻契故予知義方之訓有自来矣河之始<lb/>
　　達也才濫觴焉楩楠松柏千尺之材出於萌蘖之<lb/>
<pb n="KR3h0068_WYG_054-55a"/>
　　㣲由其源長而本深耳允同命予友陳君惟允繪<lb/>
　　為荆溪圖以示不忘鄉都之意他日指圖而嘆曰<lb/>
　　某樹也吾祖之所封植也某丘也吾父之所遊登<lb/>
　　也寜無惕然有感于中乎若允同一舉足話言而<lb/>
　　不敢忘其祖若父者非教之有素而能然哉吾固<lb/>
　　<hi>闕</hi>其中多隠君子既樂善於一世又能使其将来<lb/>
　　之未艾盖亦山川之鍾秀粹美而致然乎歳己亥<lb/>
　　五月十三日東海倪瓉漫書<lb/>
<pb n="KR3h0068_WYG_054-55b"/>
　　荆溪山水昔曾遊離墨銅棺嵐翠浮任昉亭臺好<lb/>
　　垂釣張公洞口不容舟緑蘿搖雨花飛急白鳥衝<lb/>
　　烟浪未休今日披圖一惆悵王君住處憶風流句<lb/>
　　吳周砥<lb/>
　　荆溪溪上首重迴豈意人間化刦灰只有斬蛟橋<lb/>
　　下水可曾寫入畫圖来遂昌鄭元祐<lb/>
　　好山都在太湖西滿路風烟棘刺迷華屋燕飛今<lb/>
　　在不市橋官栁不勝題雍虞堪<lb/>
<pb n="KR3h0068_WYG_054-56a"/>
　　斬蛟橋下王樞府髙榭連雲第一家欲向新圖問<lb/>
　　何處客窗風雨對梨花張監<lb/>
　　太湖西畔樹離離故國溪山入夢思遼鶴未歸人<lb/>
　　世換歳時誰祭斬蛟祠吳興王蒙<lb/>
　　王家宅子荆溪上回首風埃一惘然怕説當年行<lb/>
　　樂事臥遊圖裏見山川陸大本<lb/>
　　邵家樓子百花明袁令祠堂一水平俯仰經行春<lb/>
　　夢破披圖能不重闗情張經<lb/>
<pb n="KR3h0068_WYG_054-56b"/>
　　環慶遺家三百年書林喜得子孫賢惟餘圖畵仍<lb/>
　　依舊一壑風煙思惘然王光大<lb/>
　　荆南山水照清輝客裏時時夢見之風塵澒洞歸<lb/>
　　未得每展新圖慰我思陳植<lb/>
　　人家緑樹繞孤城溪上風波落日明三害祠存人<lb/>
　　已去只今豺虎却縦横張田<lb/>
　　殺虎祠前雲尚黑斬蛟橋下水猶腥十年湖海為<lb/>
　　羇旅夜夜相思入枕屏荆南樵人<lb/>
<pb n="KR3h0068_WYG_054-57a"/>
　陳秋水慈母手中線圖<lb/>
　外録<lb/>
　　書畵舫云欽生示余陳惟允慈母手中線小幅全<lb/>
　　學馬和之上有倪元鎮書極佳即妮古録所載者<lb/>
　陳經歴溪山秋霽圖卷<lb/>
　外録<lb/>
　　書畵舫云陳惟允溪山秋霽卷全學董巨題咏極<lb/>
　　多最後文徵仲一跋尤推轂之<lb/>
<pb n="KR3h0068_WYG_054-57b"/>
　張　觀<lb/>
　張可觀西清菴圖<hi>絹本界畫桂花處所一人月下撫弦盖庵中即事圖也</hi>
<hi>款書</hi>張觀<hi>細楷樹間</hi>
　　西清庵冬日桂花盛開<lb/>
　　桂叢何自舞傳葩驚怪𤣥冬見此花月窟再開金<lb/>
　　粟影天香重降玉皇家攀枝楚客歌招隠耐冷嫦<lb/>
　　娥起散花况有清霜辟蟫蠧従兹不老是生涯遂<lb/>
　　昌鄭元祐<lb/>
<pb n="KR3h0068_WYG_054-58a"/>
　盛　著<lb/>
　盛叔章畫<lb/>
　　春波門前水如酒十里竹西歌吹迴蓮葉筩深香<lb/>
　　霧卷桃花扇小綵雲開九朶芙蓉當靣立一雙鸂<lb/>
　　鶒近人来老夫于此興不淺玉篴時吹鷃濫堆楊<lb/>
　　維楨<lb/>
　　草堂只在南湖上山色水光相與清鷗鳥不来魚<lb/>
　　不起落花風颺讀書聲王璋<lb/>
<pb n="KR3h0068_WYG_054-58b"/>
　　山空禽鳥樂地僻松竹秀茅屋是誰家柴門掩春<lb/>
　　晝果育老人題<lb/>
　　記得天台鴈蕩歸滿山松露濕人衣十年眼底無<lb/>
　　林壑今日畫圖看翠㣲素軒鄭洪<lb/>
　　烟濕空林翠颯飄渚華汀草共蕭蕭仙家應在雲<lb/>
　　深處祗許人間到石橋仲孚<lb/>
　　十峯繞溪嫌地迮桃源路迷尋不得應疑何處出<lb/>
　　人間青天遙遙白雲白淵明寓言吾已知賢者辟<lb/>
<pb n="KR3h0068_WYG_054-59a"/>
　　世夫何為太平之民總朝市猿鶴山中空怨咨邾<lb/>
　　經<lb/>
　　盛郎落魄已成仙畫手于今孰象賢放筆當年應<lb/>
　　漫爾披圖此日重凄然一區白屋疎林下數㸃青<lb/>
　　山落照邊便欲天台尋此境振衣飛上翠峯顛雙<lb/>
　　湖䱷者沈文<lb/>
　外録<lb/>
　　珊瑚網云盛子昭之姪名著字叔章能全補圖畫<lb/>
<pb n="KR3h0068_WYG_054-59b"/>
　　運筆著色與古不殊洪武中供事内府髙皇帝異<lb/>
　　之製盛叔章畫記<lb/>
　馬　琬<lb/>
　馬文璧倣巨然秋巒烟樹圖<lb/>
<hi>款書</hi>文璧為彞齋作<lb/>
　　樹沈沈兮獨古山靄靄兮相雄思石梁兮徑度恍<lb/>
　　隂磵兮多風　雪泉先生出此畫徵題時朱旦方<lb/>
　　有執熱之嘆故云馬治壬戌夏五月廿又五日<lb/>
<pb n="KR3h0068_WYG_054-60a"/>
　　泉潺潺兮作壑嵐霏霏兮欲雨望江南兮嘆歸與<lb/>
　　悵美人兮何許　時亨李進士以馬孝常先生題<lb/>
　　畫詞徵和為年九十三年後甲午乃成化十年也<lb/>
　　閏六月十一日亦執熱而書云後學張弼<lb/>
　魯鈍生瀛海圖<lb/>
　　山頭朱閣與雲連山下長江浪接天若待桃花春<lb/>
　　水漲美人天上坐樓船抱遺叟<lb/>
　朱　朴<lb/>
<pb n="KR3h0068_WYG_054-60b"/>
　朱西邨山水并題<hi>著色畫</hi>
松吹涼生錦籜冠鳥還雲出坐中看勾谿數畝清泠水<lb/>
更著何人竝釣竿西村朱朴畫并題時年七十有八<lb/>
　華希賢<lb/>
　華以愚臥雲山居圖<lb/>
<hi>款書</hi>東湖叟為景彰寫臥雲山居圖<lb/>
　　幽人髙臥白雲窩聞説分明是華佗嵐氣濕衣山<lb/>
　　住近苔痕上榻雨来多身疑太華峯頭宿神向南<lb/>
<pb n="KR3h0068_WYG_054-61a"/>
　　柯郡裏過况復傅霖人望久従龍未卜意如何延<lb/>
　　陵吳彞<lb/>
　　髙人愛向山中住野服幽然忘俗慮門連翠巘成<lb/>
　　比鄰席對長松作賔主石梁苔合少行踪落花滿<lb/>
　　地扄幽户萬竿修竹森如束一道寒泉漱寒玉白<lb/>
　　雲来往本無心却就君家簷下宿君家有軒堪偃<lb/>
　　仰夜深雲臥衣裳冷滿窗雲影夢初囘政值山頭<lb/>
　　明月上榻前雲山中月與君髙興皆清絶従今只<lb/>
<pb n="KR3h0068_WYG_054-61b"/>
　　合在山中一室閒眠自怡悦朱昇<lb/>
　　幽人構新居卜築山之陽長松翳深澗白雲藹巖<lb/>
　　房逍遥臥其下與雲兩相忘白雲本無心卷舒奚<lb/>
　　有常而以雲為邊於焉自徜徉披圖慕華躅願言<lb/>
　　挹清光梁溪修學<lb/>
　　巖阿有一士考槃逺囂氛衡門鎮長扄門外多白<lb/>
　　雲頽然卧其間夢遊湘江濆寒生紾絺綌影落羲<lb/>
　　皇墳無風自卷舒帶雨常絪緼收之歸肺肝吐出五<lb/>
<pb n="KR3h0068_WYG_054-62a"/>
　　色文野心同盟久一笑忘憂勤醉呼扶搖子稽首<lb/>
　　雲中君梁谿王亨<lb/>
　　山雲来往潔如綿多在松扉竹逕邊雨釀曉寒侵<lb/>
　　鶴帳月移秋影落琹絃一官奔走予將老長歳棲<lb/>
　　遲爾獨賢便欲操觚遠相訪氤氲惟恐隔前川梅<lb/>
　　里吕敏文題<lb/>
　　白鸞不掃翠蘿深静宿簷端伴獨吟寂寂枕書聊<lb/>
　　適興英英出岫信無心長年自悦便清夢萬里遙<lb/>
<pb n="KR3h0068_WYG_054-62b"/>
　　瞻識舊林只恐内江歸覲後也従龍去作甘霖東<lb/>
　　湖叟<lb/>
　　黄<hi>闕</hi>有屋千萬間兵革由来俱瓦礫梅里有田十<lb/>
　　萬頃惟剰家儲書五車敎得兒郎成令徳大兒學<lb/>
　　成作官去為政成都大稱職小兒幹蠱能克家可<lb/>
　　見而翁有隂隲尊翁亦作南省郎繡衣駿馬黄金<lb/>
　　勒誰能翻笑濯紈綺隠居别業梁谿側怡然自號<lb/>
　　臥雲叟大榜高書在幽室雲出似乎其宦游雲歸<lb/>
<pb n="KR3h0068_WYG_054-63a"/>
　　似乎其屏迹天雲出入本無心人亦如雲皆幻質<lb/>
　　㣲茫起乎膚寸間倐忽變化皆充溢乃知體物存<lb/>
　　妙理蒸成為菌樂虚出雲飛既動歸復静心系虛<lb/>
　　靈有喧寂翁因臥雲復自號妙理充和更綿宻今<lb/>
　　日翻翻来泮池索我題詩竟何益六十衰頽老病<lb/>
　　餘枯硯殘篇已狼籍見善無言豈故情聊為長言<lb/>
　　一援筆吳下吕志學<lb/>
　　臥雲記<lb/>
<pb n="KR3h0068_WYG_054-63b"/>
　　士之處世有篤志于學能明一經取功名如拾芥<lb/>
　　有隠居樂善不求聞達視富貴如浮雲由其立志<lb/>
　　不同故其立身亦異也勾吳華景彰氏别業於梁<lb/>
　　谿之東津當其兵燹中廢為蓬蒿瓦礫所存僅餘<lb/>
　　數楹尚可為也乃搆草堂于其南剪除荆蕪種花<lb/>
　　藝竹眼界廓然可游可憩因晩年號為臥雲遂以<lb/>
　　為扁于焉逍遙以終衰朽来求文以記之予以老<lb/>
　　拙固辭請之至再勉為之説曰凡山川之氣聚而<lb/>
<pb n="KR3h0068_WYG_054-64a"/>
　　成雲雲之為言運也觸石而起憑虛游衍象囘轉<lb/>
　　形也或従龍而行雨或無心而出岫變化萬狀舒<lb/>
　　卷莫測非神仙者流豈能臥於其中哉臥之云者<lb/>
　　偃休之也昔袁安臥雪以著廉士之名王祥臥冰<lb/>
　　以全孝子之行子之臥雲將安為乎非少陵雲臥<lb/>
　　衣裳冷之詩乎必也爵禄不及乎心榮辱不聞乎<lb/>
　　耳髙臥一室惟息之安青山在于目前白雲宿於<lb/>
　　簷下油然而生始為白衣飄然而升化為蒼狗歘<lb/>
<pb n="KR3h0068_WYG_054-64b"/>
　　然而散則隨風浩蕩杳莫知其所之焉嗟夫人果<lb/>
　　能知此可謂善達觀矣既知世態如雲知人生如<lb/>
　　夢何役役為身後計哉然則臥雲之義乃非玩春<lb/>
　　花延秋月聊寓意于雲耳自前朝至今百年之間<lb/>
　　岸為陵谷海為桑田者有之惟君家子孫相承基<lb/>
　　業不墜盖由祖宗積徳之隆式克至于今日嘗考<lb/>
　　之華氏大族本齊孝子之後髙曾以來貲産巨萬<lb/>
　　至玉溪翁尤疎財仗義志獨出羣凡交游皆得時<lb/>
<pb n="KR3h0068_WYG_054-65a"/>
　　縉紳名公故鄉先生陸子方曾為文以美之事見<lb/>
　　牆東集觀其文可以知其人矣若是者豈非積徳<lb/>
　　之報在子孫乎景彰長子約得過庭之訓出仕成<lb/>
　　都内江簿仲子勤於治生復善幹蠱庻㡬燕息雲<lb/>
　　間睥睨物表優哉優哉藏以待老又安知蘧蘧然<lb/>
　　莊周夢蝴蝶乎栩栩然蝴蝶為莊周乎引而伸之<lb/>
　　書以為記洪武己未春正月既望前中憲大夫順<lb/>
　　徳知府徐績<lb/>
<pb n="KR3h0068_WYG_054-65b"/>
　夏　㫤<lb/>
　夏仲昭竹圖<lb/>
　外録<lb/>
　　珊瑚網云仲昭竹二幅一晴一雨晴者曰三逕清<lb/>
　　風雨者曰林塘過雨濃疎偃仰各得其宜時姚友<lb/>
　　叔祥為先君作夀叙及像贊因共宋榻黄庭經遺<lb/>
　　之昶繇科甲歴官太常卿楷書畫竹為當時第一<lb/>
　　番<hi>闕</hi>海國兼金購求故有夏卿一箇竹西凉十錠<lb/>
<pb n="KR3h0068_WYG_054-66a"/>
　　金之謠即一時寳惜可知已<lb/>
　夏太常湘江風雨竹并題卷<hi>紙本髙一尺四寸餘長三丈三尺餘</hi>
錢唐戴君文進博雅之士也善寫山水與余有舊好持<lb/>
紙一卷求寫湘江風雨奈余人事紛擾久未能復一日<lb/>
小酌之後頗有餘興遂作此圖殊覺粗俗可媿觀者幸<lb/>
勿誚余之狂而恕其醉也般門弄斧之議其能免乎正<lb/>
統元年六月望後東吳夏㫤識<lb/>
　　題湘江風雨圖<lb/>
<pb n="KR3h0068_WYG_054-66b"/>
　　天下之竹莫多于湘江而極竹之所以為情態者<lb/>
　　則莫越乎風雨時也問之湘江之人其知愛而加<lb/>
　　玩以適夫趣者盖少焉然而古今之言竹者必曰<lb/>
　　湘江至于善寫竹者亦必作風雨然後有以盡其<lb/>
　　妙也夫以古今之言竹者必曰湘江而湘江之人<lb/>
　　不知所愛豈不以其多乎風雨之態生乎毫端見<lb/>
　　者恍然耳有聞乎錦瑟之音鷓鴣之啼聲猶能興<lb/>
　　夫感今懐古之思而湘江之人不知有此豈不以<lb/>
<pb n="KR3h0068_WYG_054-67a"/>
　　其熟于目乎輕於多而忽于熟者豈徒湘江之人<lb/>
　　之於竹哉夫玉世之所共寳也居崑山者以之抵<lb/>
　　鵲物固不足論也士之猶夫是者深可慨哉吏部<lb/>
　　考功主事玉峯夏公仲昭每當退食之暇輒事揮<lb/>
　　灑其法盖得之于中書舎人錫山王先生孟端在<lb/>
　　今獨歩而錢唐戴君文進乃為修飾之士其于圖<lb/>
　　繪偏得昔人所長仲昭雅推重之為寫此卷而題<lb/>
　　之曰湘江風雨觀其水石聨延駢梢挺節遠近相<lb/>
<pb n="KR3h0068_WYG_054-67b"/>
　　映帶爽氣蕭然襲人巾袂而竹之情態極于此矣<lb/>
　　竹予所愛之物而仲昭文進則予所愛之人也兹<lb/>
　　因文進以卷出示而請題焉因書此以復然予又<lb/>
　　愛文進之獨異夫湘江之人也耶時正統二年龍<lb/>
　　集丁巳夏五月望前一日進士文林郎大理寺左<lb/>
　　評事兼修國史姑蘇張益題并書<lb/>
　　湘江風雨竹一卷乃太常少卿東吳夏公仲昭所<lb/>
　　作者也以贈錢唐畵史戴君文進學士張先生士<lb/>
<pb n="KR3h0068_WYG_054-68a"/>
　　謙嘗為序之文進復以贈同邑髙隠瞿君徳宣徳<lb/>
　　宣復囑予題其後盖仲昭永樂乙未進士素工書<lb/>
　　被選在綸閣太宗皇帝甚重其書以餘力師中書<lb/>
　　錫山王君孟端寫竹盡得其妙孟端沒仲昭之竹<lb/>
　　遂獨歩當世四方之人得其一筆莫不寳愛之仲<lb/>
　　昭作是時為吏部考功主事正其中年得意筆也<lb/>
　　説者謂書與畫一法耳工書者必工畫其信然哉<lb/>
　　予觀其平昔所作或直幅或横披不過三五竿而<lb/>
<pb n="KR3h0068_WYG_054-68b"/>
　　止耳十數竿而止耳未見有至若干尺多至數百<lb/>
　　竿若是卷之富者也誠以文進一代良畫史也山<lb/>
　　水人物翎毛花卉無不臻妙是以仲昭曲盡其能<lb/>
　　以示之以文進為具眼也文進見之能不撫卷而<lb/>
　　愛羨之乎使其未造精妙文進名手顧肯求之予<lb/>
　　以是知是卷之不易得也且竹之為態得水則格<lb/>
　　益幽清得風雨則姿益活潤况湘江乃多竹之地<lb/>
　　仲昭抽毫運思狀其景于目前鷺灘鷗渚縈迴曲<lb/>
<pb n="KR3h0068_WYG_054-69a"/>
　　折清流激湍潺湲溶漾而叢篁宻篠掩映於兩岸<lb/>
　　之間㣲風搖動疎雨淋漓其幽清活潤蓋有無窮<lb/>
　　之趣焉一開卷間真若接蒼梧暝烟而駐重華之<lb/>
　　霓旌也真若弄瀟湘水雲而鼓江妃之瑶瑟也真<lb/>
　　若翠羽毰毸而鳳来巢也真若長身交亞而龍欲<lb/>
　　化也真若風淒雨霏枝翹節勁山長水遠而望不<lb/>
　　極也竹之妙信無以加于此者矣昔白樂天作畫<lb/>
　　竹歌贈蕭協律有云蕭郎蕭郎老可惜手戰眼昏<lb/>
<pb n="KR3h0068_WYG_054-69b"/>
　　頭雪色自言便是絶筆時従今此竹尤難得今仲<lb/>
　　昭年已八十餘雖欲復為此必若蕭郎之不能矣<lb/>
　　則斯卷也得不為世寳哉徳宣博雅好古君子也<lb/>
　　文進持所愛為之贈其重徳宣亦至矣予故道其<lb/>
　　為難得俾益知珍襲焉成化四年戊子歳秋七月<lb/>
　　既望賜進士及第禮部侍郎致仕前翰林學士左<lb/>
　　春坊大學士侍文華殿講讀直東閣兼修國史同<lb/>
　　　邑倪謙書於静存軒<lb/>
<pb n="KR3h0068_WYG_054-70a"/>
　　物有可賞之竒必遇鑒賞之人而後其名益稱爽<lb/>
　　所遇矣徒多其有實之併喪名孰稱揚物之遭逢<lb/>
　　從會信有幸與不幸歟夏太常之墨竹蔣儀曹之<lb/>
　　題署張倪二學士之髙文皆一世之竒也所謂物<lb/>
　　華天寶人孰得而掩之文進畫妙空當時藝苑故<lb/>
　　太常為盡心焉其寄情髙山<hi>闕</hi>水邈乎其聽於子<lb/>
　　期矣文進不有其有持贈徳宣徳宣博雅者也豈<lb/>
　　有按劒夜光盼無因而至前耶庻矣其竒遇而萃<lb/>
<pb n="KR3h0068_WYG_054-70b"/>
　　諸鑒賞也其是卷之稱揚而名後世無疑余心若<lb/>
　　有感也天下之竒有需于遭逢従會者豈獨物而<lb/>
　　已哉書以歸於徳宣俾永保之以誌予心所感後<lb/>
　　之觀者應得夫鑒賞之竒乎南京大理寺卿致仕<lb/>
　　仁和夏時正書于北郭白蕩僑居時年六十又二<lb/>
　　古云與可之竹妙而不真息齋之竹真而不妙其<lb/>
　　於竹理㣲矣三百年以来而有仲昭真具寫生妙<lb/>
　　手神光奕奕每對其手澤便如荘服見天帝然未<lb/>
<pb n="KR3h0068_WYG_054-71a"/>
　　有若此卷之神妙者一縦一横大山長水咫尺萬<lb/>
　　里矣吉甫先生篤誠髙雅神物遂歸之此亦類聚<lb/>
　　之義也展閲間不覺驚嘆天啟乙丑鹿城歸昌世<lb/>
　　識<lb/>
　<lb/>
　<lb/>
　<lb/>
　<lb/>
<pb n="KR3h0068_WYG_054-71b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書畵彚考卷五十四<lb/>
</p>
<p>
</p>
  </div>
</body>
</text>
</TEI>
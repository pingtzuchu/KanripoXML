<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畵彚考卷四十五</head> <lb/>
    <p>
<pb n="KR3h0068_WYG_045-1a"/>
欽定四庫全書<lb/>
　書畵彚考卷四十五<lb/>
　　　　　　　　　　刑部左侍郎卞永譽撰<lb/>
　　畵十五<lb/>
南宋<lb/>
　李　嵩<lb/>
　李嵩服用圖前卷<hi>絹本重著色凡十二段</hi>
　　浸種云谿頭夜雨足門外春水生竹籃浸<hi>闕</hi>碧嘉<lb/>
<pb n="KR3h0068_WYG_045-1b"/>
　　榖抽新萌西疇将有事耒耜隨晨興隻雞祭勾芒<lb/>
　　再拜祈秋成<lb/>
　　耕云東臯一犁雨布榖初催耕緑野暗春曉烏犍<lb/>
　　苦肩頳我䘖勸農字杖策東郊行永懐歴山下法<lb/>
　　事闗聖情<lb/>
　　杷耨云雨笠冒宿霧風蓑擁春寒破塊得甘霪齧<lb/>
　　塍浸微瀾泥深四蹄重日莫兩股酸謂彼牛後人<lb/>
　　著鞭無作難<lb/>
<pb n="KR3h0068_WYG_045-2a"/>
　　耖云脱袴下田中盎漿著塍尾廵行遍畦畛扶耖<lb/>
　　均泥滓遲遲春日斜稍稍樵歌起薄莫佩牛歸共<lb/>
　　浴前溪水<lb/>
　　碌碡云力田巧機事利器由心造翩翩轉圜樞衮<lb/>
　　衮鳴翠浪三春欲盡頭萬頃平如掌漸暄牛已喘<lb/>
　　長懷丙丞相<lb/>
　　布秧云舊榖發新頴梅黄雨生肥下田初播殖郤<lb/>
　　行手奮揮明朝望平疇緑鍼刺風漪審此一寸根<lb/>
<pb n="KR3h0068_WYG_045-2b"/>
　　行作合穗期<lb/>
　　淤䕃云殺草聞吳兒灑灰傳自祖田田皆沃壤泫<lb/>
　　泫流膏乳塍頭烏啄泥谷口鳩喚雨敢望稼如雲<lb/>
　　工夫葢如許<lb/>
　　拔秧云新秧初出水渺渺翠毯齊清晨且拔擢父<lb/>
　　子爭提携既沐青滿握再櫛根無泥及時趂芒種<lb/>
　　散著畦東西<lb/>
　　插秧云晨雨麥秋潤午風槐夏凉谿南與谿北嘯<lb/>
<pb n="KR3h0068_WYG_045-3a"/>
　　歌插新秧抛擲不停手左右無亂行我将敎秧馬<lb/>
　　代勞民莫㤀<lb/>
　　一耘云時雨既已降良苖日懷新去草如去惡務<lb/>
　　令盡塵根泥蟠任犢鼻䣛行生浪紋眷惟聖天子<lb/>
　　儻亦思鳥耘<lb/>
　　二耘云解衣日炙背戴笠汗濡首敢辭冒炎蒸但<lb/>
　　欲去莨莠壺漿與簞食亭午來餉婦要兒知稼穡<lb/>
　　豈曰事携幼<lb/>
<pb n="KR3h0068_WYG_045-3b"/>
　　三耘云農田亦甚劬三復事耘耔經年苦艱食喜<lb/>
　　見芸薿薿老農念一飽對此生饞水願天均雨暘<lb/>
　　滿野如雲委<hi>宋髙宗御題</hi>
　外録<lb/>
　　書畵舫云項氏藏李嵩服田圖卷係宋御府装池<lb/>
　　前後凡十二段每段有思陵楷書詩題識以紹興<lb/>
　　小璽畵上識以乾卦圖書井井可玩<hi>詩中凡云耘雲等字皆缺</hi>
　　<hi>其㸃未詳係何廟諱</hi>其卷通幅長絹以墨界斷末有李嵩畵<lb/>
<pb n="KR3h0068_WYG_045-4a"/>
　　三字題名按思陵雖係偏安之主而能畱心農事<lb/>
　　亦可謂之賢矣<lb/>
　　珊瑚網云斯卷止此則耘後成闕典矣崇禎己卯<lb/>
　　夏予至姑谿楊友翼真招飲山樓出書畵鑒賞其<lb/>
　　一卷為韓太沖田家風俗圖余諦審之故是李嵩<lb/>
　　服田圖後半而髙宗御題與前卷無異其跋俱偽<lb/>
　　筆也因録諸詩如左以成全題云<lb/>
　李嵩服田圖後卷<hi>凡九段</hi>
<pb n="KR3h0068_WYG_045-4b"/>
　　灌溉云揠苖鄙宋人抱罋慙<hi>闕</hi>　何如䘖烏鴉倒<lb/>
　　流竭池塘䆉稏舞翠浪蘧䕃<hi>闕</hi>晝凉斜陽耿衰栁<lb/>
　　笑歌閒女郎<lb/>
　　收刈云田家刈穫時腰鎌競倉卒霜濃手龜<graphic n="KR2050" url="https://raw.githubusercontent.com/kanripo/KR-Gaiji/master/images/KR2050.png" mimeType="image/png"/>日<lb/>
　　永身罄折兒童行拾穗風色凌裋褐歡呼荷担歸<lb/>
　　望望屋中月<lb/>
　　登塲云禾黍已登塲稍覺農事優黄雲滿髙架白<lb/>
　　水空西疇用此可卒嵗願言免防秋太平本無象<lb/>
<pb n="KR3h0068_WYG_045-5a"/>
　　村舍炊煙浮<lb/>
　　持穗云霜時天氣佳風勁木葉脱持穗及此時連<lb/>
　　枷聲亂發黄鷄啄遺粒烏鳥喜聒聒歸家抖塵埃<lb/>
　　夜窟燒榾柮<lb/>
　　簸揚云臨風細揚簸糠粃零風前傾瀉雨聲碎把<lb/>
　　玩玉粒圓短帬箕帚婦收拾亦已專豈圖較升斗<lb/>
　　未㤀歌凶年<lb/>
　　礱云推挽人摩肩展轉石礪齒殷床作春雷旋風<lb/>
<pb n="KR3h0068_WYG_045-5b"/>
　　落雲子有如布山川部婁勢相峙前時斗量珠滿<lb/>
　　眼俄有此<lb/>
　　舂碓云娟娟月過墻<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>風吹葉田家當此時村<lb/>
　　舂響相荅行聞炊玉香㑹見流匙滑更須水轉輪<lb/>
　　地碓勞蹴蹋<lb/>
　　籭云茅簷閒杵臼竹屋細籭簸照人珠琲光奮臂<lb/>
　　風雨過計功初不淺飽食良自賀西隣華屋兒醉<lb/>
　　飽正髙卧<lb/>
<pb n="KR3h0068_WYG_045-6a"/>
　　入倉云天寒牛在牢嵗暮粟入庾田父有餘樂炙<lb/>
　　背卧檐廡却愁催賦租胥吏來旁午輸官王事了<lb/>
　　索飯兒呌怒<hi>宋髙宗御題</hi>
　李待詔錢塘江望潮圖<hi>絹本細入小景</hi>
　　神鰌怒決滄溟水浪沸波騰亘天起巨靈劈山山<lb/>
　　為開玉龍捲雪從東來腥風撼地坤輿剖長江萬<lb/>
　　鼓雷霆吼雄威欲吞吳越軍强弩三千皆縮手金<lb/>
　　隄既成事已非錢塘江上開皇畿雕䦨玉檻照東<lb/>
<pb n="KR3h0068_WYG_045-6b"/>
　　海貪看秋潮㤀黍離中原不復民易主百萬貔貅<lb/>
　　宿沙渚倚樓望潮潮不來六帝同歸一坵土人間<lb/>
　　廢興何代無誰能耽樂思艱虞良工不解寫無逸<lb/>
　　丹青却作觀潮圖張仁近如心<lb/>
　　君不見十五湖上月十八江上潮君王連日醉伐<lb/>
　　鼓更吹簫簫聲忽如天上落大内臨江起飛閣繡<lb/>
　　戸珠楹十二簾嬪娥嵗嵗觀潮樂潮水信可定日<lb/>
　　夕來朝宗人心獨不如而不思兩宫兩宫未雪恥<lb/>
<pb n="KR3h0068_WYG_045-7a"/>
　　屢下班師㫖白馬素車神何不令天吳磔食大奸<lb/>
　　髓奸䯝不可食國恥不可滌嗟爾江上潮雖雄亦<lb/>
　　何益潮無益於人看潮徒損神横江鐵騎來三日<lb/>
　　飛埃塵歴數固有歸爾潮胡不仁致令鸞鳯雛戚<lb/>
　　戚悲殘春春光浩無主華落隨暮雨回首幾秋風<lb/>
　　旌旗又如許又如許君勿悲古來在德不在險一<lb/>
　　杯之潮安足奇嘉陵楊基<lb/>
　李嵩堯民撃壤圖卷<hi>絹本著色人物</hi>
<pb n="KR3h0068_WYG_045-7b"/>
　　堯民撃壤<hi>𨽻書卷首</hi>中書舍人程洛書<lb/>
　　右堯民撃壤圖相傳韓滉本為南宋李嵩所摹嵩<lb/>
　　在畵院最善界畫昔人謂其折算無遺今觀其人<lb/>
　　物各盡態度儼然太平氣象信乎非滉不能作非<lb/>
　　嵩不能模也文徵明題<hi>後有豐道生篆書跋失録</hi>
　趙孟堅<lb/>
　趙子固水仙圖幷題長卷<hi>水墨雙鈎</hi>
余乆不作此又方病目未愈子用徵索宿諾良急强起<lb/>
<pb n="KR3h0068_WYG_045-8a"/>
描寫轉益拙俗觀者求於形似之外可爾<lb/>
　　元貞二年正月廿五日鮮于樞同餘杭盛元仁三<lb/>
　　衢鄭君舉觀于困學齋之水軒時将赴淛東僕夫<lb/>
　　束擔以雨小畱<lb/>
　　吾自少好畵水仙日數十紙皆不能臻其極葢業<lb/>
　　有專工而吾意所寓輒欲寫其似若水仙樹石以<lb/>
　　至人物馬牛蟲魚肖翹之類欲盡得其妙豈可得<lb/>
　　哉今觀吾宗子固所作墨花于紛披側塞中各就<lb/>
<pb n="KR3h0068_WYG_045-8b"/>
　　條理亦一難也雖我亦自謂不能過之子昻<lb/>
　　玉潤金明記曲屏小几剪葉移根經年後人重見<lb/>
　　瘦影娉婷雨帶風襟零亂歩雲冷鵞筦吹春相逢<lb/>
　　舊京洛素靨塵緇僊掌霜凝　國香流落恨正氷<lb/>
　　銷翠薄誰念遺簪水空天逺應想礬弟梅兄渺渺<lb/>
　　魚波望極五十絃愁滿湘雲凄凉耿無語夢入東<lb/>
　　風雪盡江清商調夷則商國香慢弁陽老人周宻<lb/>
　　至正十二年三月晦日瓉同陳惟允觀于快雪齋<lb/>
<pb n="KR3h0068_WYG_045-9a"/>
　　氷薄沙昏短草枯采香人逺隔湘湖誰畱夜月神<lb/>
　　仙佩絶勝秋飌九畹圖白粲銅盤傾沆瀣青明寳<lb/>
　　玦碎珊瑚却憐不得同蘭蕙一識清醒楚大夫西<lb/>
　　湖仇逺<lb/>
　　仙子凌波珮陸離文魚先乗殿馮夷斵氷積雪揚<lb/>
　　靈夜鼔瑟吹竽㑹舞時海上瑶池春不斷人間金<lb/>
　　盌事堪疑天寒日暮花無語清淺蓬萊當問誰巴<lb/>
　　陵鄧文原<lb/>
<pb n="KR3h0068_WYG_045-9b"/>
　　翠䄂氷姿隔暮雲凌波微歩襪生塵江空嵗晩情<lb/>
　　無奈笑把明璫解贈人西秦張楧戯題<lb/>
　　子固為宋宗室精於花卉平生畵水仙極得意自<lb/>
　　謂飄然欲仙今觀此卷筆墨飛動真不虚語蘭雪<lb/>
　　坡劉笏<lb/>
　　歌水仙者曰凌波仙子言輕盈縹緲可凌波也子<lb/>
　　固此畵庻幾為花傳神矣叔野<lb/>
　　水仙花前人畵者罕見嘗見平原公子之筆清而<lb/>
<pb n="KR3h0068_WYG_045-10a"/>
　　踈甚可愛也今此卷繁而不俗尤覺可觀葢踈則<lb/>
　　易清繁則易俗然則此作其可草草觀耶東吳林<lb/>
　　鍾<lb/>
　　水精宫闕夜不閉仙子出遊凌素波何事低頭弄<lb/>
　　明月不知零露濕衣多天台李至剛<lb/>
　　裙長帶裊寒偏耐玉質金相宻更奇見畵如花花<lb/>
　　似畵西興渡口晚晴時嘉興張伯淳<lb/>
　趙彞齋墨繪水仙花圖卷<hi>卷長丈餘後詩並見霞上寳玩子固水仙圖冊按汪</hi>
<pb n="KR3h0068_WYG_045-10b"/>
　　<hi>玉水自記係挂幅截冊復詳録此卷謂長丈餘且多孟堅款子固彞齋二印是一是二或出臨摹俱</hi>
　　<hi>未可定並存俟考</hi>
<hi>款書</hi>孟堅<hi>書圖後</hi>
　　氷肌玉骨照清波瑟瑟塵生襪底羅自是仙娥招<lb/>
　　不得滿江風雨夜如何孟載<lb/>
　　避風無語歩凌波翠壓輕綃鬰綺羅江上醉歸環<lb/>
　　珮重玉英香褪粉痕多鄭升<lb/>
　　良工筆意奪天工寫出天葩玉一叢窈窕凌波何<lb/>
<pb n="KR3h0068_WYG_045-11a"/>
　　處去却将餘種媚冬風玉阜性閑<lb/>
　　幾日東風雨乍晴獨騎官馬繞湖行詩成酒力都<lb/>
　　消盡人與仙花一様清松軒<lb/>
　　玉骨氷肌不染塵霜風凛凛倍精神凌波翠䄂輕<lb/>
　　移歩彷彿桃源洞裏人金溪陳安<lb/>
　　翠帶懸璫重凌波歩歩輕春深不成怨錦瑟夜無<lb/>
　　聲翠屏道人<lb/>
　　翠䄂金鈿白玉姿芳心無奈雨雲時陳王不作襄<lb/>
<pb n="KR3h0068_WYG_045-11b"/>
　　王夢解佩江頭欲贈誰<lb/>
　　盈盈羅襪凌波静淡白光含月色新香散蘂珠春<lb/>
　　寂寂却疑姑射是前身　徐賁<lb/>
　　淡墨輕風玉露香水中仙子素羅裳雲鬟霧鬢無<lb/>
　　纒束不是人間富貴妆歴山老人<lb/>
　　金鈿玉質緑羅衣素襪凌波月下歸解道仙人誰<lb/>
　　可伴水晶瓊樹兩依依倪輔<lb/>
　彝齋居士水仙蘭石圖<lb/>
<pb n="KR3h0068_WYG_045-12a"/>
　　五七年前吳興人持趙子固畵蘭一卷來其中雜<lb/>
　　以竹石草棘清絶而生意勃然詩翰亦脱塵閱幾<lb/>
　　夜分竟至忘寝以所直較乃弗之售為其人携去<lb/>
　　迄今往來於懷常恨余家無子固墨蹟成化壬寅<lb/>
　　蜡月念又六日鄰家子手一軸以進展觀乃子固<lb/>
　　筆也蘭與水仙皆花掩映於石葢必冬春之交石<lb/>
　　奇而草茂種種臻妙殊起余觀按米芾畫史有曰<lb/>
　　趙孟堅字子固宋太祖十一世孫仕至郡守寓居<lb/>
<pb n="KR3h0068_WYG_045-12b"/>
　　嘉興之海鹽好古愽雅工畵水墨蘭蕙竹梅水仙<lb/>
　　逺勝著色可謂善於寫生芾於書畵自晉唐以下<lb/>
　　弗取其許子固不為輕矣此圖乃小横幅幅不過<lb/>
　　二三尺其詩有云盆中之花開謝頻更圖中之花<lb/>
　　不開不謝乆存如見伊人則子固之平生可槩想<lb/>
　　焉展閲之餘蘭若有光風汎叢之佳水仙若有凌<lb/>
　　波歩月之態翛然林下韻度與塵埃眯目者可聨<lb/>
　　席語哉既得乎此則吳興之卷雖不得釋然矣因<lb/>
<pb n="KR3h0068_WYG_045-13a"/>
　　索楚騷及涪翁之作歌之併記嵗月俾余後人知<lb/>
　　所得之由如此姚綬書于雲東之仙村亭<lb/>
　趙子固墨蘭圖并題卷<hi>紙本長二尺五寸髙一尺淡墨蘭二本一本二花一本二</hi>
　　<hi>花一蘂本各十餘葉葉葉清瘦飛動多左向根植平坡叢草間純以書法作畫法者</hi>
六月衡湘暑氣蒸幽香一噴氷人清曽将移入浙西種<lb/>
一嵗纔華一兩莖彞齋趙子固仍賦<hi>行書圖後中間</hi>
　　國香誰信非凡草自是苕溪一種春此日王孫在<lb/>
　　何處烏號尚憶鼎湖臣灌園翁顧敬<hi>行楷書圖右角上</hi>
<pb n="KR3h0068_WYG_045-13b"/>
　　髙風無復趙彞齋楚畹湘江爛熳開千古江南芳<lb/>
　　草怨王孫一去不歸來　彝齋為宋王孫髙風雅<lb/>
　　致當時推重比之米南宫其畫蘭亦一時絶藝云<lb/>
　　癸丑臘月徵明題<hi>行書装圖後</hi>
　　水仙曾見彞齋筆又向圖中見墨蘭似有光風時<lb/>
　　汎葉如聞香氣吐毫端　趙彝齋善畫水仙花余<lb/>
　　嘗見其長卷精妙可愛今復覩此蘭尤清真雅逸<lb/>
　　天趣活潑信非韻度出塵者不能作展閲欣賞不<lb/>
<pb n="KR3h0068_WYG_045-14a"/>
　　忍釋手<hi>原蹟落手字補注</hi>聊題短句見意嘉靖乙卯六月<lb/>
　　既望榖祥<hi>行書</hi>
　　鄭所南寫蘭不著土人扣其故曰土被<hi>闕</hi>子搶去<lb/>
　　予意寫蘭正不須著土觀子固下筆自有塵外之<lb/>
　　韻著土則著相矣維摩詰所謂盡舍利佛力去此<lb/>
　　天所散華不得也壽承以為何如丙辰小至射陂<lb/>
　　朱曰藩書安福邸舍<hi>小行書按圖中枯筆平陂非不著土也</hi>
　　素葩垂露香堪挹勁葉含風翠不凋瞥向圖中見<lb/>
<pb n="KR3h0068_WYG_045-14b"/>
　　清影每於塵外想髙標　昔人謂作蘭竹須用書<lb/>
　　家八法始得臻妙故善寫生者多不能此彞齋髙<lb/>
　　致載籍中常有之葢不獨以繪事名者觀文伯子<lb/>
　　壽承所藏墨蘭亦槩見矣伯子賞隲古今法書名<lb/>
　　畫稱具法眼而於此卷珍重之殆以是與周天球<lb/>
　　識<hi>行書</hi>
　　萬厯三年二月六日在都門李伯玉氏覽華樓中<lb/>
　　重觀時在坐者江隂董復生毘陵吳幼元檇李倪<lb/>
<pb n="KR3h0068_WYG_045-15a"/>
　　時臣長洲楊士進暨叔玉吳門周天球記<hi>小行書</hi>
　　奕葉英英吐國香披圖彷彿到衡湘王孫風骨超<lb/>
　　凡俗筆底春生玉樹芳彭年<hi>楷書</hi>
　　題文子壽承所藏趙子固墨蘭二絶<lb/>
　　昔賞彞齋畵水仙花枝盈卷爛雲煙風流已去多<lb/>
　　珍襲又見蘭㽔造墨𤣥<lb/>
　　子固當年稱畵師黍離宗國不勝悲寜<hi>原蹟㸃去寜字下注</hi>
　　<hi>滕字</hi>滕王蛺蝶圖還在墨吐幽香賦楚纍　嘉靖乙<lb/>
<pb n="KR3h0068_WYG_045-15b"/>
　　卯七夕前二日汝南袁褧書于城寓之花谷<hi>行書</hi>
　　髙人逸士多能以書法緒餘作墨戯若文石室與<lb/>
　　可趙彞齋松雪二王孫僧溫仲言皆超逸絶塵望<lb/>
　　之可知為神品其餘以春蚓筆作風中栁雖工如<lb/>
　　崔白趙昌逹人不賞也往於衡山先生處見湖州<lb/>
　　集賢竹枝日觀葡萄先生指示筆法率與篆籒草<lb/>
　　書合今復於壽承所觀子固墨蘭行筆破墨若出<lb/>
　　一軌益知書畵無二源也先生父子書各冠一代<lb/>
<pb n="KR3h0068_WYG_045-16a"/>
　　豈非山谷所謂能以畵法作書者耶八月六日陸<lb/>
　　師道題<hi>草書</hi>
　子固蘭蕙圖并題卷<lb/>
春濃露重地暖草生山深日長人靜透香子固云<lb/>
宣城有宗叔居水陽亦以此得名可容小姪在鴈行否<lb/>
翔齋試寫寓土略之<lb/>
　　寫蘭以左筆為難此圖筆筆皆向左香風一夕從<lb/>
　　西來數片湘雲忽吹墮天真滿前呈爛熳晴烟低<lb/>
<pb n="KR3h0068_WYG_045-16b"/>
　　葉分妸娜紫莖縹緲散曾華翠帶交加藏側朶初<lb/>
　　觀駭目若零亂諦視凝神還帖妥想翁落筆風雨<lb/>
　　疾不待解衣盤薄臝但覺書紙如書空唯知有蘭<lb/>
　　那有我胸中所在皆衆芳變化縱横無不可他人<lb/>
　　一二已云多翁今能事一何夥嗟予作畵雖不能<lb/>
　　知蘭之趣亦頗頗再觀品題驚絶倒照眼驪珠十<lb/>
　　六顆清氣襲人肌骨寒手之不置行與坐陶君珍<lb/>
　　重秘藏之玉軸牙籖善封褁吳郡郭麟孫謹書<lb/>
<pb n="KR3h0068_WYG_045-17a"/>
　　王孫心機精下筆多雅製坐令湘楚華墨香滿天<lb/>
　　地李皓<lb/>
　　生意苦不繁託根那計畹只憐君子花西風亦相<lb/>
　　偃百畆不同調數花常自春風流髙韻在優孟是<lb/>
　　何人彭城錢良右<lb/>
　　子固宋室宗臣當南風不競時衆芳揺落者殆盡<lb/>
　　其悲愁鬱結之心無可與道者故發而為蘭蕙蘭<lb/>
　　蕙草中之芳其托興與三閭比世不知者僅以善<lb/>
<pb n="KR3h0068_WYG_045-17b"/>
　　畵稱子固子固是圖葢有騷經之遺意在蔡一鶚<lb/>
　　風葉不自持幽花粲可數獨醒豈無人遺恨湘江<lb/>
　　雨朱梓滎<lb/>
　　泛蘭轉蕙光風春靈均妙與花寫神胸中九畹無<lb/>
　　纖塵摹寫形容方逼真彞齋作畵詩興寓寄齋作<lb/>
　　詩知畵趣意匠經營托毫素心手縱横生態度紫<lb/>
　　莖緑葉墨淡濃湘魂澧魄香融融後來三絶松雪<lb/>
　　翁心讓此花能品中長沙湯彌昌<lb/>
<pb n="KR3h0068_WYG_045-18a"/>
　　無人自芳伊誰同徳楚之三閭殷則二墨龔璛<lb/>
　　西風散亂待誰紉几淨忩閒見似人收拾遺香好<lb/>
　　封褁向來門巷不容春京口陳大有<lb/>
　　光風泛泛透晴沙見此萎㽔一寸花可是湘濱髙<lb/>
　　數尺不将墨汁代春芽京口陳方<lb/>
　　雪消雲静墨池方愛殺忩前葉葉長祗為朝東春<lb/>
　　得早風吹一夜紫苞香<hi>右蘭</hi>
　　無數花開一兩枝更栽百畆亦相宜江南三月春<lb/>
<pb n="KR3h0068_WYG_045-18b"/>
　　如酒惱亂蜂兒總不知<hi>右蕙</hi>　陳方再題<lb/>
　　靈均楚同姓子固宋宗臣秋色凄九畹墨香垂百<lb/>
　　春蕭閒入神品爛熳見天真此趣誰能㑹烟霞物<lb/>
　　外人嘉禾蔡景𫝊<lb/>
　　王孫書畵出天姿痛憶承平髩欲絲長借墨光寄<lb/>
　　幽興至今葉葉向南吹錢逵<lb/>
　　鶗鴂聲中花亂飛王孫離思正依依東風緑遍沅<lb/>
　　湘草何事而今尚未歸<lb/>
<pb n="KR3h0068_WYG_045-19a"/>
　　南州白髪老宗臣長日行吟湘水濱曽托芳蘭寄<lb/>
　　幽思至今遺墨澹生春　廣陵姚翥<lb/>
　　光風卷裏動清芬遺質如飄白練裙七澤霜寒悲<lb/>
　　楚客九疑雲盡望湘君猗猗溪上香猶在渺渺江<lb/>
　　邊佩見分一自騎鯨去滄海人間消息絶無聞湘<lb/>
　　源唐升<lb/>
　　山窈窕兮崇深水縈紆兮清泚若有人兮巖阿姱<lb/>
　　好脩兮獨處山氣鬱拂兮山石嶔<graphic n="KR2404" url="https://raw.githubusercontent.com/kanripo/KR-Gaiji/master/images/KR2404.png" mimeType="image/png"/>麏麚晝竄兮<lb/>
<pb n="KR3h0068_WYG_045-19b"/>
　　猿狖夜啼風瀏瀏兮吹佩露湛湛兮沾衣薋蓬茅<lb/>
　　兮靡靡遺馨香兮若委望夫君兮未來紉芳纕兮<lb/>
　　纚纚嵗既晏兮時已央雖萎絶兮乆彌光睇湘君<lb/>
　　兮南浦懷若人兮不㤀　楚芳辭為彦良處士題<lb/>
　　趙彞齋蘭蕙墨卷張適<lb/>
　　彞齋趙公墨蘭皆寫其天真無一毫俗筆卷中品<lb/>
　　題皆一時諸老彦良其寳玩之<hi>闕欵</hi>
　　宋南渡時多作者風致何殊晉江左若人每懷宗<lb/>
<pb n="KR3h0068_WYG_045-20a"/>
　　國憂歸卧林泉傾白墮學書遠慕鍾元常蘭蕙寫<lb/>
　　生春嫋娜筆陳翩然倒䪥文墨星飛來五雲朶霓<lb/>
　　旌雨帶低復卬鳯泊鸞飄斜更妥屈平自解賦離<lb/>
　　騷柳惠何曾譏袒羸流芳竹素香不渝此心千古<lb/>
　　應知我文苑棲遲獨髙潔太史評論當許可二王<lb/>
　　草聖憶同驅百畆湘潭恨徒夥誰云書畵分兩途<lb/>
　　拙目鑒裁今亦頗飽聞清賞嗜蘭亭况復哦詩憐<lb/>
　　飯顆江軒把卷喜欲狂追感存亡驚四坐金題玉<lb/>
<pb n="KR3h0068_WYG_045-20b"/>
　　躞未全貧尉子凄凉飯應裹　追次郭祥卿先生<lb/>
　　韻為彥良髙士題趙彞齋寫生蘭蕙時洪武甲寅<lb/>
　　二月盧熊書<lb/>
　　雜花已垂盡幽草何葳㽔風來一飄泛莖葉不自<lb/>
　　持賴有芳心在含香終未移<lb/>
　　脩葉亂紛敷幽花藹鮮澤雖非百畆繁孤馨自朝<lb/>
　　夕撫卷動遐思悠然長太息　浦陽趙友同敬題<lb/>
　　緑葉兮菁菁紫莖兮亭亭美紛芳兮揺曳春露滋<lb/>
<pb n="KR3h0068_WYG_045-21a"/>
　　兮繁英風之來兮楚之畹過吾庭兮香甚遠維荃<lb/>
　　蕙之可與偕豈蕭艾之得為混若有人兮湘之濱<lb/>
　　志獨醒兮世誰倫思一攬其珮兮竟無因渺湘江<lb/>
　　之無際兮湘水沄沄善住本中<lb/>
　彞齋水仙圖并題<lb/>
自欣分得櫧山邑地近錢清易買花堆案文書雖鞅掌<lb/>
簪缾金玉且奢華酒邊已愛香風度燭下猶憐舞景斜<lb/>
礬弟梅兄來次第攙春熱閙令君家　愛閒叔曾為子<lb/>
<pb n="KR3h0068_WYG_045-21b"/>
固姪言方此未老筆力尚勤宜為諸父供畫藝更老倦<lb/>
将無取才也此約已三載矣己酉良月下旬孟堅識<lb/>
　　朱房生漢畤紫蕚吐湘皋臭味元相似同心合定<lb/>
　　交<hi>篆書闕款</hi>
　趙子固四薌圖卷<hi>紙本髙九寸許長六尺水墨蘭杏水仙梅花四種墨氣清潤水仙側</hi>
　　<hi>襯野卉一枝嫣然為羣芳之媵</hi>
<hi>款書</hi>丁巳仲冬望日子固畵<hi>書圖尾</hi>
　　魯菴尊師以彞齋白描四薌命作韻語云山村老<lb/>
<pb n="KR3h0068_WYG_045-22a"/>
　　夫仇遠<lb/>
　　淡墨英英妙寫真一花一葉一精神繁香曾入廬<lb/>
　　山夢遺佩如行湘水春小白凝珠還勝雪輕黄承<lb/>
　　襪不生塵老僧懶作浮華想空谷猶疑見似人延<lb/>
　　祐丙辰花朝書於北橋之舫齋<lb/>
　　一紙四花爭秀依稀香霧相和老眼不妨緃賞江<lb/>
　　南春色何多西秦張楧<lb/>
　　四種生香混一雲近來無鼻為君聞不如閉目知<lb/>
<pb n="KR3h0068_WYG_045-22b"/>
　　花態清與吾心表裏分酸齋<lb/>
　　皇慶癸丑予居山隂十峰雙澗之振宗堂越明年<lb/>
　　友人以子固所作四香為遺又明年携歸于杭辱<lb/>
　　三君子之品題予雖不敏亦捜枯以殿其後錢塘<lb/>
　　釋普㑹<lb/>
　　中山毛穎絶狡獪幻出四種迷眼界尋常鼻觀何<lb/>
　　曾知只有老禪心領㑹讁仙已作騎鯨遊遺墨零<lb/>
　　落今幾秋當時離騷失兼收深林無人幽谷幽黄<lb/>
<pb n="KR3h0068_WYG_045-23a"/>
　　山李鳴鳳<lb/>
　　造化𡨕驅妙入神天然㸃墨直千金維城志略今<lb/>
　　何有四種清芬一片心友人吳迪為書<lb/>
　　宋名人花卉大都以設色為精工獨趙孟堅不施<lb/>
　　脂粉為能於象外摹神此卷四薌種種鈎勒種種<lb/>
　　脱化秀雅清超絶無畫家濃艶氣真奇珍也卷尾<lb/>
　　題咏皆出元季名流尤足愛玩展覽之餘不忍釋<lb/>
　　手漫識數語於後嘉靖壬辰十月二日文徵明書<lb/>
<pb n="KR3h0068_WYG_045-23b"/>
　牟　益<lb/>
　牟德新搗衣圖卷<hi>紙本髙七寸長一丈四尺餘共六紙水墨長楹曲檻踈槐叢菊秋蟲</hi>
　　<hi>飛鳴其間葢授衣時也銀燈掩映夜景凄清凡女伴三十有二人有踞林裁素者有俯身手按者有</hi>
　　<hi>盤膝紉鍼者有熨者有擎噀水者有立侍者有持素者有右手秉尺左執帶者有捧成衣者有啓笥</hi>
　　<hi>者有端坐文椅監視者有欹坐旁觀者有慿肩垂盼者有倚屏半窺者有招携者有行庭際者有携</hi>
　　<hi>文綺後隨者有遶闌行者有秉燭前𨗳者至若舉杵者一人置杵拭汗理鬢者一人則圖所由名也</hi>
　　<hi>人物間雅類周昉筆意秀勁類伯時可謂惠連詩中有畫德新畫中有詩</hi>
　　謝惠連搗衣詩<lb/>
<pb n="KR3h0068_WYG_045-24a"/>
　　衡紀無淹度晷運倐如催白露滋園菊秋風落庭<lb/>
　　槐蕭蕭莎雞羽烈烈寒螿啼夕隂結空幕宵月皓<lb/>
　　中閨美人戒裳服端飾相招携簪玉出北房鳴金<lb/>
　　歩南階欄髙砧響發楹長杵聲哀微芳起兩䄂輕<lb/>
　　汗染雙題紈素既已成君子行未歸裁用笥中刀<lb/>
　　縫為萬里衣盈篋自余手幽緘候君開腰帶准疇<lb/>
　　昔不知今是非史書<hi>小楷八行書圖後</hi>
右謝惠連搗衣詩五言十二韻曲盡閨闈婉□動息矉<lb/>
<pb n="KR3h0068_WYG_045-24b"/>
伸之態意韻萬千妙在言外咏嘆不已因取周昉美人<lb/>
稍加位置畫為横卷思短筆拙雖不足以形容謝詩妙<lb/>
處若曰模章寫句亦自謂得其彷彿顧年踰耳順之三<lb/>
疲弊精神尚爾兒戱良可憫笑志之所好自㤀其勞不<lb/>
知視苦身疾作務積而不能用與夫夜以繼日思慮善<lb/>
否者其為樂果何如得失果惡乎在寓目者毋徒議筆<lb/>
墨之工拙試與共商確之嘉熙庚子良月既望蜀客牟<lb/>
益德新書<lb/>
<pb n="KR3h0068_WYG_045-25a"/>
戊戌春寓番易安國僧舍嘗作此圖積日月而後成雖<lb/>
不自以為奇念為之勤非知音不妄出後二年携至豫<lb/>
章遂歸連帥文昌吳公是嵗秋舘於東湖董良史圃中<lb/>
復為此紙視前増人十樹四砧杵之上又加屋焉始題<lb/>
數語於後聊披閲以自娛良史既見有欲得之色而不<lb/>
言僕曰子欲之乎曰是所願而不敢請僕曰子以我為<lb/>
難乎嬉戯鄙事取之於己而不竭者於朋友又何難遂<lb/>
舉以遺之良史好古博雅藏書萬卷古玩名帖羅列几<lb/>
<pb n="KR3h0068_WYG_045-25b"/>
格乃欲以此圖錯置其間猶肆筵設席水陸畢陳而山<lb/>
肴野蔌尚所不棄竊喜小道獨有所偶於是載書<lb/>
　　蟲聲日夜戒衣裘<hi>山谷</hi>鐵馬追風塞草秋<hi>東坡</hi>黙黙此<lb/>
　　時誰㑹得<hi>荆公</hi>畫成應遣一生愁<hi>司馬公</hi>右集句一首<lb/>
　　　閒中<lb/>
　　隙月漏微光凉聲入衣早銀漢迴碧波白露下秋<lb/>
　　草深閨美人思流年感此㷀㷀那得眠鳴環緩歩<lb/>
　　踏幽影畫欄斜倚雙嬋娟鶴闗音信經年絶帶綰<lb/>
<pb n="KR3h0068_WYG_045-26a"/>
　　同心向誰説并刀旋剪製寒衣數尺纖書淚成血<lb/>
　　良工善得詩家情筆端描寫逾丹青至今流落在<lb/>
　　人手展玩尤為人所稱嗟哉男兒有身當報國共<lb/>
　　期百嵗全<hi>闕</hi>　功成名就歡相逢莫謂搗衣空嘆<lb/>
　　息曽鼎<lb/>
　　佳人何事搗寒衣和淚裁縫欲寄誰惆悵愁隨霜<lb/>
　　葉墜丁東聲雜草蛩悲九秋風露難成夢萬里闗<lb/>
　　山有所思一段閒情誰解得凄凉都付畫兼詩<lb/>
<pb n="KR3h0068_WYG_045-26b"/>
　　唐王右丞能詩善畫東坡謂其詩中有畫畫中有<lb/>
　　詩然而世不多見惟輞川圖陽闗圖有之千百年<lb/>
　　來士大夫學詩畫者多倣其意惜乎知此者不知<lb/>
　　彼知彼者不知此得於此者失於彼得於彼者失<lb/>
　　於此求其兼美者百不得一二吁此無他能得詩<lb/>
　　畫三昧者乃可與言也今觀牟祈德新所繪搗衣<lb/>
　　圖葢摹江左謝惠連詩意其風簷月席烟露草蟲<lb/>
　　之情閨房簪珥之態皆含蓄在圖内非特描寫形<lb/>
<pb n="KR3h0068_WYG_045-27a"/>
　　容以為工者其謂畫中有詩也使小謝復生而見<lb/>
　　之必賞其能為傳神云内弟子昌自其聶氏故居<lb/>
　　擕歸城東别舘葢藏其家已三世矣後人宜寳之<lb/>
　　黄榘<lb/>
　　余平生愛古人畫追憶先人所藏悉燬於壬辰之<lb/>
　　變可痛惜哉兵定之後余思有以述前志又值困<lb/>
　　頓之餘弗盡如願雖間得二三殊無絶筆獨此卷<lb/>
　　得之豫章夏氏之三友堂前太守曹公仲修嘗撫<lb/>
<pb n="KR3h0068_WYG_045-27b"/>
　　卷翫嘆而謂余曰慎勿視其簡淡而輕棄焉畫史<lb/>
　　猶工于詩文者也觀其摹章寫句曲盡閨情幽態<lb/>
　　亦已至矣想當下筆之初心融神㑹用意豈淺淺<lb/>
　　哉時洪武初元中秋日良識<lb/>
　　履道藏其父仲善跋搗衣圖未書於卷而謫居遼<lb/>
　　東履道珍藏不敢失墜余在泮求為書之余嘉其<lb/>
　　志故特書于卷後若履道可謂知所愛矣洪武辛<lb/>
　　未夏六月黄慶書<lb/>
<pb n="KR3h0068_WYG_045-28a"/>
　　妙畫又善文自王右丞蘇内翰來寥寥矣此牟祈<lb/>
　　畫又識語甚佳其人大宋一奇士無大名位為可<lb/>
　　惜此畫則王蘇不如矣是可寳也視公麟七月圖<lb/>
　　比此可彷彿哉縉紳書<lb/>
　　池塘春水已生魚門外飛花㸃石渠惆悵近來無<lb/>
　　過鴈一簾香雨搗衣圖奉議大夫兵部郎中廬陵<lb/>
　　習韶書<lb/>
　　落葉蕭蕭風露凉深閨感此搗衣裳三邊夢斷雲<lb/>
<pb n="KR3h0068_WYG_045-28b"/>
　　連海雙杵敲殘月滿牀聲雜候蟲秋慘切愁隨更<lb/>
　　漏夜添長縫成不怕關山阻惆悵慿誰逺寄將<lb/>
　　右搗衣圖一卷乃牟祈德新所畫曲盡閨房簪珥<lb/>
　　之態皆妙絶一時信名筆也昔藏于城南聶履道<lb/>
　　之家當時以為至寳至其子子昌與益勤善乃以<lb/>
　　此卷贈之暇日俾余題識余觀此圖妙在意外固<lb/>
　　不容論而又復覩諸先逹之雄文巨篇播之咏歌<lb/>
　　發揮之至矣奚用贅辭因其請之數固不容黙喙<lb/>
<pb n="KR3h0068_WYG_045-29a"/>
　　而已也遂拾陳腐執筆惶悚所謂持布鼓過雷門<lb/>
　　正此謂也時永樂廿年龍集壬辰秋七月中元日<lb/>
　　後學秀峰張峻識并書<lb/>
　何　澄<lb/>
　何祕監歸荘圖卷<hi>紙本髙一尺餘長二丈四尺凡七紙水墨</hi>
<hi>款書</hi>大中大夫何祕監筆<hi>題紙尾</hi>
　　歸去來辭并序<hi>原文不録字大寸餘摹宋髙宗書法紙本長一丈一尺凡六紙</hi>
　　至大己酉夏疇齋書<lb/>
<pb n="KR3h0068_WYG_045-29b"/>
　　疇齋之書出李北海而韻勝過之其云于歸來詞<lb/>
　　每與人書是公不言人亦自知何也以疇名齋已<lb/>
　　取農人告及春語耳至大己酉姚燧觀於神州寓<lb/>
　　舍<hi>草書</hi>
　　圖畫總管燕人何澄年九十作此卷人物樹石一<lb/>
　　一皆趣京師甚愛重其跡又得承旨張公書淵明<lb/>
　　歸去來於後遂成二絶延祐乙卯九月七日吳興<lb/>
　　趙孟頫書<lb/>
<pb n="KR3h0068_WYG_045-30a"/>
　　昔賢出處皆真不為矯情淵明歸去來叙引可見<lb/>
　　疇齋承㫖喜書此以與人亦有感也夫至大己酉<lb/>
　　八月一日古涪鄧文原書<lb/>
　　京師人貴重何翁當其在時每一卷出不惜千金<lb/>
　　爭售之官昭文舘大學士年九十餘而終其畫益<lb/>
　　貴數倍張疇齋自尊重其書多藏古帖親見前朝<lb/>
　　内府故事所用研墨紙筆一一上品如法乃書官<lb/>
　　翰林學士承㫖年幾八十而終姚牧菴先生意氣<lb/>
<pb n="KR3h0068_WYG_045-30b"/>
　　魁岸而樂道人善吳興趙松雪公鑒裁精嚴而不<lb/>
　　與物忤今皆不可復見獨鄧祭酒巋然書翰之美<lb/>
　　今惟此耳可不慨然泰定乙丑二月既望虞集書<lb/>
　　疇齋題辭復謂東坡先生嘗集歸去來辭意作五<lb/>
　　言詩十首殊知坡翁和陶詩外亦有和歸去來兮<lb/>
　　一篇及子由謫居海外子瞻以和辭要潁濱同賦<lb/>
　　且謂淵明之放與子瞻之辨非人所及坡翁追和<lb/>
　　時乃謫居昌化所作也葢以無何有之鄉為家雖<lb/>
<pb n="KR3h0068_WYG_045-31a"/>
　　在海外未嘗不歸云爾今書和篇與淵明作對<hi>蘇詞</hi>
　　<hi>不録</hi>
　　己酉中秋日南岳老人菊里劉必大拜手謹書<lb/>
　　右淵明歸去來圖及辭一卷乃何昭文畫張承㫖<lb/>
　　書何昭文畫在當時即為人所愛重至今京師之<lb/>
　　人猶然張承㫖書自謂當與趙吳興鴈行然當時<lb/>
　　求之中貴之中已莫能及以趙吳興書畫皆當為<lb/>
　　天下第一二絶之評足為此書此畫之重李士𢎞<lb/>
<pb n="KR3h0068_WYG_045-31b"/>
　　平生好寫竹臨帖每作一紙必自求趙公跋然後<lb/>
　　與人政欲託不朽也况他人乎因并記于此至元<lb/>
　　二年嵗丙子九月廿七日夜揭傒斯跋<lb/>
　　靖節樂天知命文章閒雅此其去彭澤之辭也中<lb/>
　　朝名士圖而書之其亦可尚也夫太𤣥子<lb/>
　　何祕監以畫稱於北方張承㫖以書自負於當時<lb/>
　　姚文公趙文敏公尤長者長者豈欺我哉惟有把<lb/>
　　玩健羡不已丹丘柯九思題<lb/>
<pb n="KR3h0068_WYG_045-32a"/>
　　僕至京師何昭文張中貴皆不及見得覩其翰墨<lb/>
　　遺跡於五十餘年之後為之欣幸何敢置評議於<lb/>
　　其間哉至正廿四年八月甲寅臨川危素識國子<lb/>
　　博士武君孝隆同觀<lb/>
　　至正二十有三年嵗在癸卯十一月甲子國學諭<lb/>
　　立武起宗張士明胡益王章岳信同觀<lb/>
　　十乂一月六日辛未豫章王武聞而來觀于吳長<lb/>
　　史紹謙發祥里寓舍之學古齋<lb/>
<pb n="KR3h0068_WYG_045-32b"/>
　　歸去來圖作者甚多惟何祕監作此取捨萬殊動<lb/>
　　定不一非他所可比也因嘆美之遂成一絶云<lb/>
　　彭澤休官未足奇文章千載去來辭寄奴横劒清<lb/>
　　夷夏惟有陶潛醉不知吳勉題<lb/>
　鄭思肖<lb/>
　所南老子推篷竹圖并題卷<hi>紙本髙三寸跋髙七寸長四尺</hi>
清曉清風吹過後露出青青一罅天一似推篷偷看見<lb/>
竹林半抹古蒼烟所南老子<hi>題竹葉間</hi>
<pb n="KR3h0068_WYG_045-33a"/>
　　昔與此君曾半面短篷今日試重推葉聲冷瀉銀<lb/>
　　床露野鶴幾畨驚夢回吳郡蒋堂<lb/>
　　墨胎之墨死不化固應此君長入畫雨裏推篷略<lb/>
　　見來至今風節傳天下遂昌鄭元祐<lb/>
　　鄭老寜非老畫師筆端瀟洒發天機披圖葉葉清<lb/>
　　人骨似帶秋聲出翠微周維新<lb/>
　　南翁髙卧似淵明不種黄花種竹君掛起北窓長<lb/>
　　見此蒼烟一抹帶斜曛錢良佑奉題<lb/>
<pb n="KR3h0068_WYG_045-33b"/>
　　雅操端如金鐵幾度凌霜傲雪風前畧露烟梢未<lb/>
　　許人窺全節藏六翁書<lb/>
　　淡烟古墨縱横寫出此君半面不須日報平安髙<lb/>
　　節嵗寒曾見汪遂良<lb/>
　　須溪劉先生嘗題墨竹長卷云摩訶池上龍千年<lb/>
　　化為匹練横曳烟我見其面何必全詩與畫適相<lb/>
　　類此故為書之吳江湖南野逸張淵<lb/>
　　所南翁吾鄉老先生也殘筆賸墨流落人間為世<lb/>
<pb n="KR3h0068_WYG_045-34a"/>
　　珍美時或蒼烟半抹斜月數竿超出意外姑蘇徐<lb/>
　　君彦周果好事者傾嚢贖而表出之當代賢豪具<lb/>
　　有題跋予忝桑梓之末敢不貂續數語涕泗感激<lb/>
　　為徐君謝云丙子八月十六日三山王廷噐頓首<lb/>
　　敬書<lb/>
　　蕭郎絶筆後墨竹不世有間生所南翁獨擅無雙<lb/>
　　手虚心抱直節逄人好呈醜横斜兩三莖絶勝一<lb/>
　　千畆想渠欲畫時自有神扶肘想渠欲題時自有<lb/>
<pb n="KR3h0068_WYG_045-34b"/>
　　鬼擘口時或風雷怒宛似蛟龍吼翁兮惜淪喪百<lb/>
　　世名不朽半抹古蒼烟寂寞歳愈久具眼今為誰千<lb/>
　　金買敝帚寳愛等性命起敬若父母再拜謝徐君<lb/>
　　停雲屢矯首<lb/>
　　横空飛珮珊珊翰墨散落人間瞻望清風髙節管<lb/>
　　中時見一斑　所南先生貞節之士有夷齊之風<lb/>
　　書畫散落人間政自不少雖片紙不盈數寸或蘭<lb/>
　　或竹必有題咏然其用意深宻非髙識韻士豈容<lb/>
<pb n="KR3h0068_WYG_045-35a"/>
　　易窺見哉予自童稚至壮時得承顔接辭而先生<lb/>
　　去世幾二十載今獲觀小軸如在其右展卷懸情<lb/>
　　慨想甫里陸行直書于壺中天<lb/>
　　碧雲午夏楚山冷白雨六月湘江寒南翁筆底得<lb/>
　　佳趣瀟瀟半壁青琅玕烈哲<lb/>
　　筆㡳琅玕入骨清松煤染葉帶微馨閒忩展玩髙<lb/>
　　風别人説先生眼自青仁仲葛壽孫<lb/>
　　試觀所南之墨竹中有深意固不俗未肯全泄造<lb/>
<pb n="KR3h0068_WYG_045-35b"/>
　　化機聊露一斑於片幅隠其全體顯一罅知此理<lb/>
　　者機在目能將隠顯同一觀明月清風皆自足此<lb/>
　　翁談𤣥亦如然微露一機與人參舉一不以三隅<lb/>
　　反扣其餘藴終莫宣如悟厥理本一致斯明畫竹<lb/>
　　之意焉　所南鄭翁先考之益友也深於𤣥學善<lb/>
　　畫蘭竹求則不與不求或與一枝半朶片言隻字<lb/>
　　乗興而作興盡則止流布人間多矣然大槩用意<lb/>
　　叵測舉其始而不肯要其終談其粗而不肯言其<lb/>
<pb n="KR3h0068_WYG_045-36a"/>
　　精將由言者不足以語之耶或知者不言而言者<lb/>
　　不知耶雖畫亦然將由求者不足以與之而吝與<lb/>
　　之耶不求者或可以與之而固與之耶今觀遺稿<lb/>
　　不覺感慨敬書數語以識其本懷云耳識者㚔恕<lb/>
　　其僭時至元五年嵗次己卯季春朔吳門靜山周<lb/>
　　壽孫書于小隠齋<lb/>
　　竹之與筍葢草木中殊名親屬一物則根葉茂而<lb/>
　　堅其莖心空而直其枝背戾而裊其葉玲瓏而繁<lb/>
<pb n="KR3h0068_WYG_045-36b"/>
　　貞而不剛柔而不屈居天下大端貫四時而不易<lb/>
　　葉葢得氣之本也是故君子愛之壯者謂之竹弱<lb/>
　　者謂之筍厥譬母子焉少慕長焉言其濟人之利<lb/>
　　溥矣　所南畫竹機杼自别雖片楮斷軸咸意出<lb/>
　　塵表此卷寫掀篷見竹尤為瑰奇因書竹事短句<lb/>
　　洪武五年夏月陸居仁書<lb/>
　　髙節南翁世所優當時遺墨竟誰收嚴陵公子多<lb/>
　　清致畱得湘江一段秋<lb/>
<pb n="KR3h0068_WYG_045-37a"/>
　　按所南名思肖字所南福州人深於𤣥學工畫墨<lb/>
　　竹墨蘭嘗以畫墨蘭一卷高可五寸許天真爛熳<lb/>
　　超出物表題云純是君子絶無小人此卷僅髙三<lb/>
　　寸大作竹枝飄瞥離披情景俱異題跋十有四人<lb/>
　　悉元名士壬辰冬日得之拾遺入手且易頗自喜<lb/>
　　苐鐵網中具載諸人題跋尚有所南自製一詩六<lb/>
　　人跋語是必為狡獪之徒分成兩卷不稱完壁為<lb/>
　　深惜耳諸詩悉有佳致詳録之左方且為異日合<lb/>
<pb n="KR3h0068_WYG_045-37b"/>
　　劍張本是嵗臘月廿有五日嚴㴻書於滋蘭室中<lb/>
　　萬頃琅玕壓碧雲清風幽興渺無垠當時首肯説<lb/>
　　不得不意相知有此君所南<lb/>
　　翰墨不到處凛然氷雪姿分明圖畫見何似倚篷<lb/>
　　時樗叟善住<lb/>
　　要寫秋光寫不成愁凝苦竹淡烟横葉間尚有湘<lb/>
　　妃淚滴作江南夜雨聲翠寒<lb/>
　　孤竹君家元姓墨墨君消息要深參詩人莫作推<lb/>
<pb n="KR3h0068_WYG_045-38a"/>
　　篷看認取南枝見所南越來子俞焯<lb/>
　　我身坐船中竹自在沙渚靜觀不推篷固已識全<lb/>
　　體喜來踏破漆桶底小作此君聊戯耳此君徹上<lb/>
　　徹下㫖相逢無言只彈指春山車馬東風前荒深<lb/>
　　一脉秋花天百年斯文誰為傳欲弔是翁吾亦顛<lb/>
　　至元二載中春既望吳人陳昱題<lb/>
　　偶爾推篷聊看竹却非坐井小觀天先生多少清<lb/>
　　髙趣不許時人識得全叔淵<lb/>
<pb n="KR3h0068_WYG_045-38b"/>
　　空雲影外汎孤舟向曉乗風遍十洲驀地推篷得<lb/>
　　看見蒼烟翠竹弄清秋至正改元嵗次辛巳閏五<lb/>
　　月十有九日虚室生白居士王育書于讀書精舍<lb/>
　　薜荔窓前<lb/>
　鄭所南蘭卷<lb/>
　外録<lb/>
　　書畫舫云鄭所南蘭卷為沈潤卿藏本本身上有<lb/>
　　陳清全一詩及元賢跋語固是甲觀<lb/>
<pb n="KR3h0068_WYG_045-39a"/>
　龔　開<lb/>
　龔聖予中山出游圖幷記卷<lb/>
髯君家本住中山駕言出游安所適謂為小獵無鷹犬<lb/>
以為意行有家室阿妺韶容見靚妆五色臙脂最宜黑<lb/>
道逢驛舍須少憇古屋無人供酒食赤幘烏衫固可嘉<lb/>
美人清血終難得不如歸飲中山釀一醉三年萬縁息<lb/>
却愁有物覻髙明八姨豪買他人宅侍<hi>闕</hi>君醒為掃除<lb/>
馬嵬金䭾去無迹　人言墨鬼為戱筆是大不然此乃<lb/>
<pb n="KR3h0068_WYG_045-39b"/>
書家之草聖也豈有不善真書而能作草者在昔善畫<lb/>
墨鬼有姒頤真趙千里千里丁香鬼誠為奇特所惜去<lb/>
人物科太遠故人得以戱筆目之頤真鬼雖甚工然其<lb/>
用意猥近甚者作髯君野溷一豪猪即之妺子持杖披<lb/>
襟趕逐此何為者耶僕今作中山出游圖葢欲一洒頤<lb/>
真之陋庻不廢翰墨清玩譬之書猶真行之間也鍾馗<lb/>
事絶少僕前後為詩未免重用今即他事成篇聊出新<lb/>
意焉耳淮隂龔開記<hi>八分書</hi>
<pb n="KR3h0068_WYG_045-40a"/>
　　小<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>欺人亦可憎鬼翁怒縛敢馮陵莫言怪状元<lb/>
　　無有老眼髯龔見屢曾<hi>闕款</hi>
　　鄷都山黑隂雨秋羣鬼聚哭寒啾啾老馗豐髯古<lb/>
　　幞頭耳聞鬼聲饞涎流鬼奴輿馗夜出游兩魑劒<lb/>
　　笠逐輿後槁形蓬首枯骸瘦妹也黔靣被裳繡老<lb/>
　　馗回觀四目鬬料亦不嫌馗醜陋後驅鬼雌荷衾<lb/>
　　枕想馗倦行欲安寝挑壺抱甕寒凛凛毋乃榨鬼<lb/>
　　作酒飲令我能言口為噤執縛罔兩血洒骻毋乃<lb/>
<pb n="KR3h0068_WYG_045-40b"/>
　　刴鬼作鬼䱹令我有手不能把神閒意定元是假<lb/>
　　始信吟翁筆揮洒翠巖道人心事平胡為識此鬼<lb/>
　　物情看來下筆衆鬼驚詩成應聞鬼泣聲至今卷<lb/>
　　上隂風生老馗氏族何處人託言唐宫曽見身當<lb/>
　　時聲色相沈淪阿瞞夢寐何曽真宫妖已踐馬嵬<lb/>
　　塵倐忽青天飛霹靂千妖萬怪遭誅撃鄷都山摧<lb/>
　　見白日老馗忍饑無鬼喫冷落人間守門壁翠寒<lb/>
　　宋无<lb/>
<pb n="KR3h0068_WYG_045-41a"/>
　　堪笑龔侯戯鬼神毫端寫出逼天真我貧不敢披<lb/>
　　圖看恐作耶揄來笑人劉洪<lb/>
　　鍾叟蒼髯妺漆膚前驅後擁兩肩輿能今五鬼非<lb/>
　　吾患免使奴星結柳車孫元臣<lb/>
　　老夫書倦眼模糊睡魔麾去復來不受驅故人偶<lb/>
　　過蓬蒿居授我一卷牛腰墨戯圖午忩拭眥試展<lb/>
　　玩使我三<graphic n="KR1127" url="https://raw.githubusercontent.com/kanripo/KR-Gaiji/master/images/KR1127.png" mimeType="image/png"/>還長吁人間何處有此境衆鬼雜遝<lb/>
　　相奔趨一翁烏帽袍鞾<hi>闕</hi>兩鬼共舉藤輿出怒瞠<lb/>
<pb n="KR3h0068_WYG_045-41b"/>
　　兩目髯舒㦸阿妹雙臉無脂鉛只調松煤塗抹色<lb/>
　　如漆前呵後役皆鬼徒亦有横挑直挑之鬼物又<lb/>
　　有獰鬼數十軰相隨各執役隂風凄凄寒起𬒮道<lb/>
　　是九首山人出游中山捕諸鬼三郎聰明晚何謬<lb/>
　　玉環狐媚不悟禄兒醜當年曾偷寜王玉笛吹豈<lb/>
　　信此徒亦復效顰來肆欺馗也詎能一一盡擒捉<lb/>
　　舉世滔滔定復誰知覺我欲呼髯扣其術人言箇<lb/>
　　是翠巖老子游戯筆却憶漁陽鐵騎來如雲騎騾<lb/>
<pb n="KR3h0068_WYG_045-42a"/>
　　倉皇了無策錦襪游魂竟弗歸方士排空御氣無<lb/>
　　從覔老巖去我乆九京難再作遺墨敗楮空零落<lb/>
　　安得江波化作蒲萄之新醅畫鼓四面轟春雷叱<lb/>
　　去羣魅不復顧大笑滿傾三百杯黄山樵叟<lb/>
　　百鬼紛紛擾士民明皇選得夢中身前呵後擁中<lb/>
　　山道翻與羣妖作主人吕元規<lb/>
　　月黑山空聚嘯聲捜神志怪寫狰獰老馗疾惡風<lb/>
　　霜面泉壤千年不隔生湯時懋<lb/>
<pb n="KR3h0068_WYG_045-42b"/>
　　嵗云莫矣索鬼神九首山人生怒嗔取獵羣妖如<lb/>
　　獵兔驅儺歸去作新春高郵龔璛<lb/>
　　長嘯空林百草秋蒼髯煤臉也風流當時竊得三<lb/>
　　郎夢却向中山學夜游金源王時<lb/>
　　老馗怒目髯奮㦸阿妹新妆臉塗漆兩輿先後將<lb/>
　　何之往往徒御皆骨立開元天子人事廢清宫欲<lb/>
　　藉鬼雄力楚龔無乃好幽怪醜状奇形尚遺迹古<lb/>
　　并王肖翁<lb/>
<pb n="KR3h0068_WYG_045-43a"/>
　　是為伯强為璚狂睢盱鬼伯髯怒張空山無人日<lb/>
　　昏黄迴風隂火隨幽篁辟邪作字魏迄唐殿前吹<lb/>
　　笛行踉蹡飛來武士藍衣裳夢境胡為在縑緗中<lb/>
　　山九首彌荒唐猶可為人祓不祥是心畫師誰能<lb/>
　　量筆端正爾分毫芒清都紫府昭回光三十六帝<lb/>
　　參翺翔隂氣慘澹熈春陽謂君閣筆試兩㤀一念<lb/>
　　往復如康荘安陽韓性<lb/>
　　楚龔胸中墨如水零落江南髮垂耳文章汗馬兩<lb/>
<pb n="KR3h0068_WYG_045-43b"/>
　　無功痛哭乾坤遽如此恨翁不到天子傍隂風颯<lb/>
　　颯無輝光翁也有筆同干將貌取羣怪驅不祥是<lb/>
　　心頗與馗相似故遣麾斥如翁意不然異状吾所<lb/>
　　憎區區白日胡為至嗟哉咸淳人不識夜夜宫中<lb/>
　　吹玉笛谷陽陳方<lb/>
　　老髯見鬼喜不嗔出游夜醉中山春髯身自是鬼<lb/>
　　龍者况乃前後皆非人楚龔老死無知己生不事<lb/>
　　人焉事鬼吁嗟神鼎世莫窺此圖流傳當寳之釋<lb/>
<pb n="KR3h0068_WYG_045-44a"/>
　　宗衍<lb/>
　　何處張弧鬼一車中山曾見夜蒐圖棼棼眼底朱<lb/>
　　成碧後乗鍾家有此姝栖霞居士白珽<lb/>
　　中山出游圖凡一展玩見者莫不驚訝世之奇形<lb/>
　　異状暴戾譎詭彊弱吞啗變詐百出甚於妖魅者<lb/>
　　不少人不以為怪而何葢耳聞目接乆而與之俱<lb/>
　　化故眎為常也吁髯翁之畫深有㫖哉以鍾馗事<lb/>
　　祗見明皇夢中為疑予謂往古來今星流電掣烜<lb/>
<pb n="KR3h0068_WYG_045-44b"/>
　　赫凄凉<graphic n="KR0818" url="https://raw.githubusercontent.com/kanripo/KR-Gaiji/master/images/KR0818.png" mimeType="image/png"/>生漚滅何事非夢獨於是疑焉今贅數<lb/>
　　語于卷又豈非夢中説夢耶東湖襏襫翁題<lb/>
　　翠巖龔先生負荆楚雄俊才不為世用故其胸中<lb/>
　　磊磊落落者發為怪怪奇奇在毫端游戱氣韻筆<lb/>
　　法非俗工所可知然多作汗血老驥伏櫪態度若<lb/>
　　生葢志在千里也寫中山出游圖髯君顧盼氣吞<lb/>
　　萬夫輿從詭異雜遝魑魅束縛以待烹使剛正者<lb/>
　　覩之心快姦佞者見之膽落故知先生之志在掃<lb/>
<pb n="KR3h0068_WYG_045-45a"/>
　　盪兇邪耳豈徒以清玩目之噫先生已矣至今耿<lb/>
　　光逼人後學象山周耘識<lb/>
　外録<lb/>
　　書畫舫云龔開字聖予其號翠巖淮隂人工詩文<lb/>
　　尤長於書畫所製中山出游圖後有親書八分詩<lb/>
　　跋極自負也左方元人跋極多今藏韓太史家或<lb/>
　　以畫符比之過矣<lb/>
　龔翠巖天馬圖并題<lb/>
<pb n="KR3h0068_WYG_045-45b"/>
往余見姜白石詩一卷有絶句作小草尤佳云道人野<lb/>
性如天馬欲擺青絲出帝閑甚愛此詩第恨不通畫不<lb/>
能使無聲詩有聲畫相表見此為欠事因戱作前馬既<lb/>
又念此句此馬終無出路復成後紙去冬有瘦馬一匹<lb/>
寄天台僧存書記鶴臞亦以書來取畫乆之未報今得<lb/>
此歸丈室如有數也天隨言凡物惟散者為得二馬得<lb/>
失何如白石不可作析而辨之其在鶴臞有知道能言<lb/>
者併幸惠教楚龔開<lb/>
<pb n="KR3h0068_WYG_045-46a"/>
　　人間能有幾天馬試問來從西極者二十萬衆從<lb/>
　　貳師攻破大宛僅得之執驅校尉奏妙選帝閑自<lb/>
　　此收權奇未央宫門銅作式矯矯如此龍八尺絆<lb/>
　　者自絆逸者逸不是老龔誰貌得泰定丁卯夏廿<lb/>
　　又四日龔璛<lb/>
　　髯龔畫馬師曹覇想見開元天寳年水滿曲江春<lb/>
　　草碧何知蜀棧上青天郭畀<lb/>
　龔侯玉豹圖并詩卷<lb/>
<pb n="KR3h0068_WYG_045-46b"/>
　　龔侯之先楚兩龔遠孫挺挺有祖風五鼎食肉不<lb/>
　　掛意萬卷讀書曾用功草字𨽻字各神妙古詩律<lb/>
　　詩俱豪雄雖有一癖好畫馬不比人間凡畫工颯<lb/>
　　爽脩髯雪三尺長安市上無人識等閒幅紙寫驊<lb/>
　　驑或者終身求不得我未嘗求忽得之䄂出玉花<lb/>
　　騘一疋開卷如聞嘶風聲蹴踏青天砲霹靂曹覇<lb/>
　　昔遇唐明皇畫出此馬真龍驤黄金拜賜南薰殿<lb/>
　　赫奕門户生輝光昇平難保金易散晚嵗奔波逃<lb/>
<pb n="KR3h0068_WYG_045-47a"/>
　　戰塲却得少陵詩一首名撐宇宙相悠長龔侯不<lb/>
　　干萬乗主但欲追尋窮杜甫老筆一洗韓幹肉天<lb/>
　　閑至寳落環堵詩非杜甫畫勝曹無乃心神漫勞<lb/>
　　苦龔侯此筆游戯耳别有文章垂萬古　龜城叟<lb/>
　　為作玉豹圖敬長歌識之虚谷翁方回<lb/>
　　南山有雄豹隠霧成變化奇姿驚世人毛物亦增<lb/>
　　價天上房星浥瑞光孕成白馬而黑章為誰容易<lb/>
　　來中國風雪天山道路長頭為王欲得方目為相<lb/>
<pb n="KR3h0068_WYG_045-47b"/>
　　欲得明脊為將軍欲得彊腹為城郭欲得張絶憐<lb/>
　　此馬皆具足十五肋中包腎腸嗟予老去有馬癖<lb/>
　　豈但障泥知愛惜千金市駿已無人秃筆松煤聊<lb/>
　　自得君侯昔如汗血駒名塲萬馬曾先驅山林鐘<lb/>
　　鼎今何有嵗晚江湖託著書白雲未信仙鄉遠黄<lb/>
　　髮鬖鬖健有餘飲酒百川猶一吸吟詩何嫌萬夫<lb/>
　　敵我持此馬将安歸投之君侯如獻璧君侯作詩<lb/>
　　凛馳騖八荒滿盈動雷雨定知此馬知此意獨欠<lb/>
<pb n="KR3h0068_WYG_045-48a"/>
　　老奚通馬語曹将軍杜工部各有一心存萬古其<lb/>
　　傳非畫亦非詩要在我輩之襟期君侯君侯知不<lb/>
　　知　僕為虚谷先生作玉豹馬先生有詩見詶極<lb/>
　　筆勢之馳騁乃以此詩報謝淮隂龔開<lb/>
　龔制司人馬圖并記<lb/>
雪巘禇先生為士友戴祖禹<hi>闕</hi>馬謂得一翹舉者為佳<lb/>
因憶敖噐之評曹孟德詩云如幽燕老将氣韻沈雄此<lb/>
語若施之畫馬尤為至當雖不翹舉亦可此藁一年前<lb/>
<pb n="KR3h0068_WYG_045-48b"/>
手定未嘗示人今以先生之言用詶來意又似不偶然<lb/>
也至元壬辰八月九日淮隂龔開記<lb/>
　　老龔謫世房星精愛畫先皇照夜真霹靂一聲天<lb/>
　　上落鼎湖飛浪白如銀楊維楨<lb/>
　　開元四十九萬馬逝電追風莫可蹤不是畫師題<lb/>
　　品出誰知一疋是真龍李構<lb/>
　　八坊隊隊馬如雲曾向開元奉聖君今日飛龍仙<lb/>
　　駕遠千金駿骨世空聞秦約<lb/>
<pb n="KR3h0068_WYG_045-49a"/>
　李永<lb/>
　李永桃花三兔圖<hi>絹本設色髙八寸餘濶二尺五寸前有天厯之寳</hi>
<hi>款書</hi>營丘李永<hi>蠅頭小楷書圖左角下永為營丘人非北宋李成</hi>
　　營丘深得㤀歸趣直向崔徐妙處參三窟為謀太<lb/>
　　狂狡思量彞甫謾清談明昌乙卯正月廿六日磐<lb/>
　　溪隠士題<lb/>
　　宫華蔌蔌宫庭暮東風蝴蝶飛無數褐衣老頴眼<lb/>
　　迷離獨卧華隂戯雙兔<lb/>
<pb n="KR3h0068_WYG_045-49b"/>
　　八月燕山沙草枯栁林鷹犬醉相呼明昌天厯須<lb/>
　　臾事空對桃花看畫圖海雪居士題<lb/>
　　春入輕風緑尚斑二鶵相倚思安閒畫師想亦便<lb/>
　　丘壑寫出長林豐草間抑菴<lb/>
　　絶憐雌兔眼幽離芳草春眠對兩兒誰道姮娥曽<lb/>
　　作伴廣寒孤宿已多時槎軒<lb/>
　　玉杵無聲桂宫冷老蟾夜泣餘孤影𤣥霜不自脱<lb/>
　　塵胎一墮白雲雙目炯<lb/>
<pb n="KR3h0068_WYG_045-50a"/>
　　龍沙廢苑草如烟故物金源二百年令人追憶當<lb/>
　　時事雙兔花隂傍母眠東山樵者<lb/>
　　不從東郭困韓盧亦任田中笑守株千載獨傳毛<lb/>
　　穎傳常畱姓氏與人呼　李營丘筆力絶髙而寫<lb/>
　　生更少觀尺素間具見動植之態宜前賢之樂為<lb/>
　　題詠也展玩乆之率爾續貂庻得附驥云長洲張<lb/>
　　鳯翼<lb/>
　　玉兎將鶵下廣寒畫師名手借毫端姮娥杵就長<lb/>
<pb n="KR3h0068_WYG_045-50b"/>
　　生藥乞與人間一兩丸　李營丘以畫山水擅名<lb/>
　　為宋畫院第一出其餘技時寫生便覺風神髙逸<lb/>
　　非李迪諸人所得齊驅也前代名流篇咏奕奕故<lb/>
　　知珍寳之士不妄許可太原王穉登<lb/>
　巖叟<lb/>
　巖叟梅花圖并詩卷<hi>卷中尚有探梅觀梅嚼梅夢梅畫梅折梅落梅諸作失録</hi>
香滿羅幃凝不消篴聲吹斷夜迢迢霜蜚月落無尋處<lb/>
欲倩青衣使者招　右梅魂<lb/>
<pb n="KR3h0068_WYG_045-51a"/>
玉頰寒<hi>闕</hi>强對人今年清瘦不勝春相知只有窓前月<lb/>
摹寫春風水上身　右梅影<lb/>
　無名氏<lb/>
　宋中興四將像<lb/>
　　書宋中興四將畫像後<lb/>
　　右宋中興四將世稱張韓劉岳自王公大夫下至<lb/>
　　牛童馬走妾婦稗官之口無不稱道其武勇忠義<lb/>
　　君子恥没世而無聞焉寜不思景仰乎然以其平<lb/>
<pb n="KR3h0068_WYG_045-51b"/>
　　生大節校之則未免使人有慕有憾自建炎初至<lb/>
　　紹興十二年其戰陣之勇英謀偉畧功冠三軍及<lb/>
　　其晚節末路先是劉武僖罷兵為萬壽觀使實紹<lb/>
　　興十二年六月也至八月岳鄂王亦為萬壽觀使<lb/>
　　韓蘄王尋亦罷為醴泉觀使繼而鄂王没至十二<lb/>
　　年十一月張循王始以罪免充醴泉觀使嗚呼建<lb/>
　　炎紹興之際諸將竭忠與金人力戰十有餘年之<lb/>
　　間幾復大業卒為秦檜所困使紹興二年秦檜既<lb/>
<pb n="KR3h0068_WYG_045-52a"/>
　　免榜其罪於朝堂示不復用自是而屏之遠方諸<lb/>
　　將戮力恢復可圖矣繼而再用檜終以誤國悲夫<lb/>
　　然世稱四将齊名不復論其優劣得無憾焉今以<lb/>
　　信史考之蘄王性戅直勇敢忠義事關廟社必流<lb/>
　　涕極言嗜義輕財與士卒同甘苦深以和議為不<lb/>
　　然抗䟽極言檜誤國之罪既罷遂杜門以終鄂王<lb/>
　　事親孝家無姬侍吳玠嘗飾名姝遺之乃辭曰主<lb/>
　　上宵旰豈大将安樂時耶却而不受帝欲為之營<lb/>
<pb n="KR3h0068_WYG_045-52b"/>
　　第辭曰敵人未滅何以家為或問天下何時太平<lb/>
　　答曰文臣不愛錢武臣不惜死天下太平矣循王<lb/>
　　嘗問其用兵之術答曰知信仁勇嚴缺一不可其<lb/>
　　忠憤激烈論議持正卒以得禍循王初贊檜成和<lb/>
　　議約盡罷諸将獨以兵權歸已及諸将已罷和議<lb/>
　　已定而居位無求去意及江邈有言乃求去吁循<lb/>
　　王握兵最早屢立戰功惜乎附檜殺鄂王為世所<lb/>
　　鄙薄矣劉公在諸将為先進然而律身不嚴馭軍<lb/>
<pb n="KR3h0068_WYG_045-53a"/>
　　無法不能任事方之韓岳不逮遠矣嗚呼世稱四<lb/>
　　将齊名而優劣若此不容不為之辨論今指揮中<lb/>
　　齋蔡公得其畫像慕其忠武俾貞木識於左方貞<lb/>
　　木窮鄉晚進安敢輕議謹攷事蹟輙䟽於後中齋<lb/>
　　好賢禮士博覽古今其得是像宜寳藏之洪武庚<lb/>
　　午八月秋日包山俞貞木敬書<lb/>
　蘇若蘭織錦圖臨本<hi>絹本耿信公家藏</hi>
　　孔子叙易以咸為下經之首而列夫婦於父子君<lb/>
<pb n="KR3h0068_WYG_045-53b"/>
　　臣之上故舜之歴試觀於二女文王之德刑于寡<lb/>
　　妻況常人乎世衰道微風俗媮弊牽媵妾之愛㤀<lb/>
　　伉儷之重長柄短轅見笑於當時生致墓中貽酷<lb/>
　　於身從心知其非而不能自克如滔者可謂過而<lb/>
　　能改者也賢於晉二子遠矣大觀庚寅十二月少<lb/>
　　華孫奇書<lb/>
　睢陽五老圖卷<hi>諸詩與刻本異疑字依原鈔本</hi>
　　五老圖序<lb/>
<pb n="KR3h0068_WYG_045-54a"/>
　　夫蹈榮名而保終吉都貴勢而躋遐耉白首一節<lb/>
　　人生所難今致仕官師相國杜公雅度敏識圭璋<lb/>
　　巖廟清德令望龜準當世功成自引得謝君門視<lb/>
　　所難得者則安享之謂所難行者則恬居之燕申<lb/>
　　睢陽與太原王公故衞尉河東畢卿兵部沛國朱<lb/>
　　公駕部始平馮公咸以耆年掛冠優游鄉梓暇日<lb/>
　　宴集為五老㑹賦詩酬唱怡然相得宋人形於繪<lb/>
　　事以紀其盛昔唐白樂天居洛陽為九老㑹于今<lb/>
<pb n="KR3h0068_WYG_045-54b"/>
　　圖識傳以為勝事距兹數百年無能紹者以今況<lb/>
　　昔則休烈鉅美過之明逸游公之門乆矣以鄉閭<lb/>
　　世契倍厚常品今假守畱鑰日登翹舘因得圖像<lb/>
　　占述序引以代鄉校詠謠之萬一至和丙申中秋<lb/>
　　日錢明逸<lb/>
　　五老㑹詩<lb/>
　　　太子太師致仕祁國公杜衍八十嵗<lb/>
　　五人四百有餘嵗俱稱分曹與掛冠天地至仁難<lb/>
<pb n="KR3h0068_WYG_045-55a"/>
　　補報林泉幽致許盤桓花朝月夕隨時樂雪鬂霜<lb/>
　　髯滿坐寒若也睢陽為故事何妨别向畫圖看<lb/>
　　　禮部侍郎致仕王渙九十嵗<lb/>
　　分曹歸政飬耆年李下何由更整冠賢相賦詩同<lb/>
　　笑傲聖君優詔許盤桓龐眉老叟俱稱壽凌雪喬<lb/>
　　松豈畏寒屈指五人齊享福鄉人須作二䟽看<lb/>
　　　司農卿致仕畢世長九十四嵗<lb/>
　　非才最忝預髙年分務由來近掛冠敢造鉅賢論<lb/>
<pb n="KR3h0068_WYG_045-55b"/>
　　軌躅幸依都府得盤桓篇章捧和慙風雅眷待優<lb/>
　　隆荷嵗寒倘許衰容參盛列欲慿繪事永傳看<lb/>
　　　兵部郎中致仕朱貫八十八嵗<lb/>
　　各還朝政遇堯年鶴髪俱宜預道冠乍到林泉能<lb/>
　　放曠全抛簪紱尚盤桓君恩至重如天覆相座時<lb/>
　　親畏地寒九老且無元老貴莫将西洛一般看<lb/>
　　　駕部郎中致仕馮平八十五嵗<lb/>
　　詔恩分務許優閒肎借畱都獬豸冠名宦倘來空<lb/>
<pb n="KR3h0068_WYG_045-56a"/>
　　擾攘丘園歸去且盤桓醉游春圃烟霞暖吟聼秋<lb/>
　　潭水石寒退傅況兼為隠伴紅塵那復舉頭看<lb/>
　　脫遺軒冕就安閒笑傲丘園縱倒冠白髪憂民雖<lb/>
　　種種丹心許國尚桓桓鴻𡨕得路髙難慕松老無<lb/>
　　風韻自寒聞説優游多唱和新篇何惜畫圖看歐<lb/>
　　陽脩次韻<lb/>
　　道明回詔樂清閒便向中朝脱冕冠百日秉樞登<lb/>
　　相府千年青史表旌桓泰運正隆嫌氣熱乾綱初<lb/>
<pb n="KR3h0068_WYG_045-56b"/>
　　整畏氷寒逍遥倡和多髙致儀象霜風俾後看晏<lb/>
　　殊奉和<lb/>
　　德政調元向道閒天朝詔許實辭冠丹心耿耿懸<lb/>
　　象魏青史昭昭照玉桓晚節友賢陽鳯暖老年憂<lb/>
　　世谷駒寒太平猶自存龜鍳後進儀刑仰慕看張<lb/>
　　商英肅奉嚴韻<lb/>
　　聖君錫詔享榮閒髙壽龜朋老脫冠道似臯陶垂<lb/>
　　德惠政如傅説起圭桓惟宜宴樂凌風烈最勝安<lb/>
<pb n="KR3h0068_WYG_045-57a"/>
　　居越嵗寒景行願從優學致懇誠膺服拜瞻看范<lb/>
　　仲淹賡和<lb/>
　　休官致政老年閒廟堂嘗享著𫀆冠調和鼎鼐施<lb/>
　　霖雨爕理隂陽佐武桓念國不㤀先世烈歸鄉豈<lb/>
　　念舊廬寒我輩若從親炙授儀容如在使人看富<lb/>
　　弼克奉清響<lb/>
　　治道剛明老始閒禮儀曾著一朝冠勸農省嵗知<lb/>
　　民瘼退冦安邦建夏桓法駕六龍親善御吟游五<lb/>
<pb n="KR3h0068_WYG_045-57b"/>
　　老薄時寒清名邁古今人慕稷契餘風後學看韓<lb/>
　　琦綴前韻<lb/>
　　始同優列晚同閒五福俱全戴角冠典午山河遵<lb/>
　　大道調元宗社對穹桓<hi>闕</hi>　誰敢窺中夏朝士猜<lb/>
　　疑畏嵗寒股肱賡歌遺韻在惟吾後進祗膺看胡<lb/>
　　瑗敬瞻拜和<lb/>
　　歸休謝事樂時閒衣鉢承𫝊宰輔冠感德舊曾親<lb/>
　　善政霑恩新賜立危桓堂堂嚴貌依龍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>粲粲文<lb/>
<pb n="KR3h0068_WYG_045-58a"/>
　　星荷月寒直筆當時修國史英豪邁古後來㸔蘇<lb/>
　　頌<lb/>
　　政事渾如春夢閒人情囂薄惡儒冠四朝遺烈承<lb/>
　　平日兩世觀風樹大桓經濟安民心不晦保全傳<lb/>
　　嗣骨無寒乾元恰似諸公意符節還同一揆㸔邵<lb/>
　　雍致韻<lb/>
　　輔政何時退省閒清平告老謝簪冠兩朝耆宿真<lb/>
　　英武一代謀謨實柱桓太史尚瞻星有烈小民猶<lb/>
<pb n="KR3h0068_WYG_045-58b"/>
　　念德無寒誰知我輩登樞要嚴貌氷威祗肅㸔文<lb/>
　　彥博嗣響<lb/>
　　圖謀已就樂時閒晚向田園喜脫冠心志不灰猶<lb/>
　　有策星辰還在尚無桓朝陽鳴鳯身輕暖赴壑剛<lb/>
　　蛇齒健寒儀表珍藏傳不朽每於清士敬持㸔司<lb/>
　　馬光踵武髙韻<lb/>
　　太平氣象飬髙閒宴賞諸公老致冠朝野已聞親<lb/>
　　相業廟堂曾覩漆丹桓形容傑出新圖粲德澤雄<lb/>
<pb n="KR3h0068_WYG_045-59a"/>
　　霑舊俗寒一片忠心涵國史桑田雖變迥謨㸔張<lb/>
　　載祖次餘音<lb/>
　　大道剛明孰肯閒拳拳心志尚遺冠飯𬞞飲水時<lb/>
　　行樂定禮刪詩國建桓終身戀闕存忠厚薄味供<lb/>
　　先表蹇寒鴻鈞幸得循清運餘烈伻人仔細㸔程<lb/>
　　顥恭竢清致<lb/>
　　天朝罷命錫歸閒富壽康寜老稅冠國史標名知<lb/>
　　骨鯁邦人圖像勝楹桓龍飛天上時還暖魚躍波<lb/>
<pb n="KR3h0068_WYG_045-59b"/>
　　心氣未寒惟我潛心於易理備知先哲應時㸔程<lb/>
　　頤效顰遺武<lb/>
　　國老安榮心自閒紫袍金帶舊簪冠星騎箕簸揚<lb/>
　　糠粃斗掌權衡表漢桓冬有愆陽嫌薄熱夏多沴<lb/>
　　氣畏輕寒頼得五賢清雅出俾人敬慕肅容㸔蘇<lb/>
　　軾敬歩嚴韻<lb/>
　　五老天然一㑹閒太平時節振儒冠相君於理回<lb/>
　　天詔輔國驅<hi>闕</hi>立塞桓天術圖奸梁　壞黨碑雷<lb/>
<pb n="KR3h0068_WYG_045-60a"/>
　　震雹氷寒丹心忠厚來安泰惠澤垂流仰止㸔黄<lb/>
　　庭堅<lb/>
　　賢才冠世得優閒克向金門老贅冠頌德華名盈<lb/>
　　滿軸規章文獻表穹桓官家有道生忠烈夷夏初<lb/>
　　寜諫齒寒正是紫微垣裏客如今列上畫圖㸔蘇<lb/>
　　轍<lb/>
　　榮名雅望退休閒聲譽清髙已納冠匡國多方聞<lb/>
　　五老齊名有道列雙桓耆英後㑹成威烈相貌前<lb/>
<pb n="KR3h0068_WYG_045-60b"/>
　　圖壯世寒我道欲如公道立百年藻鑑動人㸔范<lb/>
　　純仁克瞻拜韻<lb/>
　　紹興以來諸跋　黄纓觀<lb/>
　　大夫七十而致事見於禮經脩已安人既得謝矣<lb/>
　　徜徉州里以逸吾老使後來者有所矜式近世那<lb/>
　　復見耶覽觀以還重有慨歎閥閲之光畢氏有之<lb/>
　　紹興乙卯十月望蔣璨題<lb/>
　　伯祖丞相出守兖州嵗六十有九明年得請於朝<lb/>
<pb n="KR3h0068_WYG_045-61a"/>
　　退居睢陽優游林泉凡十五載偕諸公燕處當世<lb/>
　　慕之頃嘗閲世圖于錢氏家今復開卷伏瞻貌像<lb/>
　　不覺涕泗之横集也紹興丙辰重午前二日第三<lb/>
　　孫杜綰謹書<lb/>
　　紹興戊午春被命治具淮上燕餞北行過盱眙太<lb/>
　　守畢名重語次獲觀所謂睢陽五老圖者先曾伯<lb/>
　　祖侍讀為之序引具載一時之盛考其圖中而畢<lb/>
　　公最為長年其操心行已宜有大過人者至於引<lb/>
<pb n="KR3h0068_WYG_045-61b"/>
　　年告老初心不殆乃獨一事耳仁者壽賢者必有<lb/>
　　後豈虚言哉慶流後昆有以夫吳越錢端禮書<lb/>
　　自我朝太祖皇帝定天下以來天運已還君臣同<lb/>
　　心人文昭著治厯律以明時考文制禮作樂衣冠<lb/>
　　制度以欽貫徹堯舜治韶之理則四時順序五星<lb/>
　　聚奎可法於後世傳之無窮也逮夫太宗皇帝華<lb/>
　　夷一統天下太平幾三代以來尚矣幸遇真宗皇<lb/>
　　帝之世倐有北<hi>闕</hi>侵擾葢冦萊公朱兵部首舉澶<lb/>
<pb n="KR3h0068_WYG_045-62a"/>
　　淵之役請以不殺為仁得降人悉皆宥之故北<hi>闕</hi>
　　潛地遁去百餘年間不敢南向牧馬窺竊中夏惟<lb/>
　　二公之力也遭時之晦君臣垂違小人王欽若諂<lb/>
　　曲之心日勝所以冦萊公貶雷州而卒而朱兵部<lb/>
　　得以茍免以全飬老至夫仁宗皇帝臨朝以杜正<lb/>
　　獻公為丞相數囘内詔而不得乆居相位纔九十<lb/>
　　日而黜之兖州後來得以引年告老致政偕其僚<lb/>
　　友為五老㑹宴賞優游吟詩唱和以樂餘齒俱飬<lb/>
<pb n="KR3h0068_WYG_045-62b"/>
　　髙年實為五福之人也有古君子之髙風餘韻以<lb/>
　　啓後人形為繪事錢翰林為之序歐陽文忠輩諸<lb/>
　　名公鉅賢卿大夫士為之唱和其來百有餘年宗<lb/>
　　尚其事表出於人間範模天下後世拜瞻其圖像<lb/>
　　使人興仁據德立禮得斯臯陶益稷契䕫龍伊傅<lb/>
　　周召之為臣子之餘烈迨夫聞其風而知其德吾<lb/>
　　非親炙于斯人之時幸聞斯人之道忠心與國柱<lb/>
　　石之要重于當世以垂鑒於昭代可無老成人以<lb/>
<pb n="KR3h0068_WYG_045-63a"/>
　　安天下太平之治也且夫諸公興立中國塞垣華<lb/>
　　夏之干櫓人世之太常鮮<hi>闕</hi>　曷敢窺圖而南向<lb/>
　　側目而侵疆却乃遭乎時君之猜忌貶黜忠良遂<lb/>
　　使小人乗勢竊弄威權隠惡揚善前有吕惠卿王<lb/>
　　荆公之蠧政害民後有蔡京童貫容誘<hi>闕</hi>㓂隂霾<lb/>
　　禍心斵喪神器蕩析中朝幸天運之未絶寳祚之<lb/>
　　未亡人民之心誠仰戴之未棄天下百姓民庻念<lb/>
　　沾我皇上之恩澤固深克遷江南播擾不一實頼<lb/>
<pb n="KR3h0068_WYG_045-63b"/>
　　賢臣忠將傑出遂得中興于南渡天宇再造邦國<lb/>
　　復暢以開我大宋無疆之運繼承大統北定中原<lb/>
　　以敺亂㓂大討以<hi>闕</hi>滑夏之罪茍得政平臣服葢<lb/>
　　春秋之時賊臣接踵雖孔子猶不能去今之奸臣<lb/>
　　奚能去之吾方將以春秋之心為心以正亂華斆<lb/>
　　夫孔子之筆也斯諸大老身雖去世而名聲道德<lb/>
　　昭昭列於世矣使其子孫寳珍而藏之與經史之<lb/>
　　鑒世同孚天壤之不朽永康其大道以起忠臣烈<lb/>
<pb n="KR3h0068_WYG_045-64a"/>
　　士之心得拜觀圖像與夫誦詠詩章文翰警世之<lb/>
　　意云後學建安胡安國拜書<lb/>
　　拜瞻五老圖像儼然儀刑當代以來遇時否塞遭<lb/>
　　家多故支同𣲖别遷播不一南北之溷其來尚矣<lb/>
　　得其畢氏之傳再見於江南豈勝幸哉使人企仰<lb/>
　　以續將來非獨表大宋隆德興盛之時實起後世<lb/>
　　為人臣子孫亘古永錫無替之昭鑒垂不朽云爾<lb/>
　　以踵其祖韻而已矣後學朱熹拜手敬題<lb/>
<pb n="KR3h0068_WYG_045-64b"/>
　　同支派别胄遥遥南渡衣冠尚北朝千載畫圖文<lb/>
　　獻在兩朝開濟政明昭公卿倡和遵皇運嗣子傳<lb/>
　　家念祖饒幸得慶源流自逺匡扶人世釋塵囂<lb/>
　　道贊皇猷德守先哲禮樂䕫龍文物稷契種徳臯<lb/>
　　陶對揚傅説邦國之捍疆場之設圖謀既定奸邪<lb/>
　　弄舌忠良貶黜柱石毁折金湯苦口氷蘗心熱誘<lb/>
　　<hi>闕</hi>亂華宫車不轍宗社播遷烝嘗顛撤載瞻是容<lb/>
　　表世之烈風雲際㑹星霜凛烈榮襲圭組名門閥<lb/>
<pb n="KR3h0068_WYG_045-65a"/>
　　閱一代之豪萬古之傑五公優游百姓欣悦纂繼<lb/>
　　力微復起大孽天運中興景仰民揭東萊吕祖謙<lb/>
　　拜贊<lb/>
　　銍伏聞祖宗之世既斬刈四方之蓬蒿以文治天<lb/>
　　下矣是時畢文簡公繼李文靖公為相兩公皆以<lb/>
　　忠厚仁恕為心既同㓂萊公成澶淵之舉惟力贊<lb/>
　　許盟罷兵以安萬世其清淨為治如曹參於漢也<lb/>
　　故褒語有清德君子之稱今台州舊治有君子堂<lb/>
<pb n="KR3h0068_WYG_045-65b"/>
　　存焉公之子孫蕃衍而多壽考亦天之報施然與<lb/>
　　睢陽五老之㑹傳天下觀其巾褐遺像翛然逹人<lb/>
　　軒冕塵世功名初何有也況得杜正獻之預游歐<lb/>
　　陽子之賦詩則斯㑹也與天壤相始終矣紹興十<lb/>
　　三年小雪汝隂老民王銍謹書<lb/>
　　魯之僖頌曰三壽作朋如岡如陵繼是而稱壽凡<lb/>
　　六十壽人之所欲惟有德者得之乃可歌也五老<lb/>
　　人一時名流于逹尊咸有焉披圖誦詩恨不及操<lb/>
<pb n="KR3h0068_WYG_045-66a"/>
　　几杖從其後賢矣哉乾道三年夏六月大司農公<lb/>
　　四世希文為徽司幕再装褫以示予因書卷末縉<lb/>
　　雲李南壽<lb/>
　　昔人謂積金莫如積徳求富貴於子孫不若求賢<lb/>
　　才為嗣信矣哉我朝初平江南惟曹武惠王彬不<lb/>
　　妄誅一命歸舟惟載圖籍冦萊公成澶淵之役朱<lb/>
　　兵部貫首以不殺為請得降人皆宥之時朱公以<lb/>
　　俺屬從行及旋遷駕部轉兵部即退老睢陽訓戒<lb/>
<pb n="KR3h0068_WYG_045-66b"/>
　　子孫惟讀書勿居髙官與賈魏公世為姻聨曹氏<lb/>
　　為親婭今諸公子孫俱登朝列以清白傳家不其<lb/>
　　偉歟葢亦天之報施者不偶也觀五老人翛然逹<lb/>
　　人儼然德容真後世儀表賢矣哉淮南舊治有堂<lb/>
　　存焉縉雲謝覿<lb/>
　　仁義之人其言藹如道德之人其容穆如觀此圖<lb/>
　　肖象雖甚細人寜有不肅拜歛袵者大司農卿壽<lb/>
　　至九十有四又于五公為最髙真畢公孫矣淳熈<lb/>
<pb n="KR3h0068_WYG_045-67a"/>
　　四年七月六日鄱陽洪邁敬書<lb/>
　　駟馬鮮能容白髪萬釘終不潤黄罏烏靴席帽紅<lb/>
　　塵裏幻出睢陽五老圖縉雲張貴謨敬題<lb/>
　　先師晦翁嘗謂人生惟富貴福澤壽考所以厚吾<lb/>
　　之生也惟至誠純厚者多享其實彦明曾大父舊<lb/>
　　居睢陽與朱公閭里相望慶弔相助今信齊南遷<lb/>
　　<hi>闕</hi>世而雍容樂易有先人之遺風焉予于是知朱<lb/>
　　氏之孫得所歸矣初賈公相慶厯與朱氏出處相<lb/>
<pb n="KR3h0068_WYG_045-67b"/>
　　踵觀是不能無感云游彦明<lb/>
　　退休就閒士君子皆能之惟耆耋康寜所謂五福<lb/>
　　則天之所畀也後生當勉已之所能以待天之所<lb/>
　　畀庻乎希蹤壽域云淳熙甲辰仲冬朔歴陽龔敦<lb/>
　　頤携此卷相示敬識其末吳郡范成大書<lb/>
　　厚德良多積善根賢才他日在兒孫當知相里非<lb/>
　　凡壻豈有陳平乆席門五老繪圖千載譽羣公詩<lb/>
　　禮百年存慿君挾取傳家學青史賢良有後昆紹<lb/>
<pb n="KR3h0068_WYG_045-68a"/>
　　熙壬子歐陽希遜題<lb/>
　　睢陽五老圖初藏畢公孫家紹熙辛亥兵部朱公<lb/>
　　孫信庵以故宅餘地易歸日夕拜瞻祖像蓋信庵<lb/>
　　垂髫時以金兵迫逐渡江少孤飬於史氏一日携<lb/>
　　以詣适請語信庵端嚴謹慤讀書尚志朱氏之後<lb/>
　　其可涯哉鄱陽洪适敬書<lb/>
　　黄纓觀<lb/>
　　謝如晦拜手<lb/>
<pb n="KR3h0068_WYG_045-68b"/>
　　紹熙辛亥除夕前一日廬陵楊萬里觀於金陵籌<lb/>
　　思堂<lb/>
　　紹熙壬子季春望信安俞端禮敬觀于玉麟堂<lb/>
　　元豐間耆英之㑹自富公而下十三人鄭奐繪像<lb/>
　　堂中為洛陽盛事然富公享年八十是時已七十<lb/>
　　九也惟文潞公如是者十五年而後即世至司馬<lb/>
　　温公則以晚進與㑹葢不及七十矣遐壽清福其<lb/>
　　難如此今睢陽五老圖畢公最為髙年至和中錢<lb/>
<pb n="KR3h0068_WYG_045-69a"/>
　　翰林為之序四老皆無恙而畢獨書故衛尉河東<lb/>
　　畢卿則於時又為前輩行洛陽風俗以齒不以官<lb/>
　　考錢翰林之叙次不能無議云丁巳三月中澣臨<lb/>
　　川何異書於明清堂<lb/>
　　子榮六嵗時值金兵逐掠附舟柁得渡江飬於姑<lb/>
　　蘇史氏家常念父母日隔痛不能自勝一日畢公<lb/>
　　孫示子榮曾祖兵部畫像葢睢陽五老人天下共<lb/>
　　知其賢明年請以餘地易歸奉祀畢氏再圖其完<lb/>
<pb n="KR3h0068_WYG_045-69b"/>
　　以舊本俾子榮敢不夙夜祗懼以承先誡凡我宗<lb/>
　　人及其子孫尚敬之哉嵗乙丑仲春<lb/>
　　元人<lb/>
　　五老遺像儀刑儼然觀之使人肅然起敬朱氏子<lb/>
　　孫而能保之真盛事也吳興趙孟頫題<lb/>
　　歐陽公次韻謝偕觀五老詩云脱遺軒冕就安閒<lb/>
　　笑傲丘園縱倒冠白髪憂民雖種種丹心許國尚<lb/>
　　桓桓鴻冥得路髙難慕松老無風韻自寒聞説優<lb/>
<pb n="KR3h0068_WYG_045-70a"/>
　　游多倡和新詩寜惜畫圖㸔當時君子其敬愛想<lb/>
　　慕固已如此况二百數十年之後併得拜瞻五公<lb/>
　　遺像於一日豈勝幸願乎想見其髙節盛德參合<lb/>
　　於治安極盛之日三代之下不亦鮮乎卷尾諸公<lb/>
　　所跋皆南渡名卿賢士大夫觀其書而思其人則<lb/>
　　有慷慨係之者矣按跋語淳熙以前在畢氏紹興<lb/>
　　以後在朱氏今幾二百年仍於朱氏之曾孫德潤<lb/>
　　見之信乎有德者必有後也歟㤗定乙丑十月一<lb/>
<pb n="KR3h0068_WYG_045-70b"/>
　　日蜀郡虞集書<lb/>
　　古之賢人君子不能觀其顔色則将覽其行事以<lb/>
　　想見其為人今觀睢陽五老圖典刑重厚皆具宋<lb/>
　　太平氣象而行事則在公叙跋間其為人葢可想<lb/>
　　見亦足慰千古之思矣吁何其幸歟致和改元六<lb/>
　　月廿日吳興李道坦頓首書<lb/>
　　廣平程鉅夫拜觀<lb/>
　　姚燧　馬煦　元明善<lb/>
<pb n="KR3h0068_WYG_045-71a"/>
　　致和改元八月晦河東劉致天台周仁榮宛平曹<lb/>
　　鑒蠡吾鄧巨川同觀于吳福孫樂善齋氷襟乆之<lb/>
　　謹識<lb/>
　　早同憂勤老同逸樂士君子協力當世者鮮不慕<lb/>
　　之然壽考在天莫可同也幸或能同而邑居異處<lb/>
　　遲莫耿耿不得時見以接故舊之歡雖耆耋奚樂<lb/>
　　焉五老志同道同出處同享年同而里閈又同葢<lb/>
　　兼古今所難同者而有之其樂為何如耶佳時令<lb/>
<pb n="KR3h0068_WYG_045-71b"/>
　　節從容巾履清風髙致瀟洒澄瑩數世之下覽卷<lb/>
　　肅然如在其左右噫盛矣哉戊辰嵗九月廿有六<lb/>
　　日汴段天祐頓首書<lb/>
　　後學王守誠拜手<lb/>
　　汶上曹元用<lb/>
　　馬祖常拜手敬觀<lb/>
　　嘗讀睢陽五老詩喜從遺像見光儀青雲事業俱<lb/>
　　休謝白首衣冠各耄期喬木故家今尚在髙山景<lb/>
<pb n="KR3h0068_WYG_045-72a"/>
　　行有餘思千秋萬古丹青暗珍重仍孫為刻碑晉<lb/>
　　寜張翥奉題<lb/>
　　五老衣冠圖盛事丹青未數尚凌烟典刑如在八<lb/>
　　九十宴賞以來三百年珍重當時人物論風流在<lb/>
　　世子孫傳悠悠幾度東門市耆徳令人敬儼然俞<lb/>
　　焯拜題<lb/>
　　天厯己巳清明日濟陽韓鏞拜觀于分司之弼教<lb/>
　　堂<lb/>
<pb n="KR3h0068_WYG_045-72b"/>
　　至順三年四月十有二日宛丘趙期頤拜觀於鄭<lb/>
　　明德之書堂<lb/>
　　元統甲戌四月廿四日朱方晚學郭畀同毘陵錢<lb/>
　　璚拜觀<lb/>
　　至元六年後庚辰嵗夏幹玉倫徒拜觀<lb/>
　　至元七年後辛己嵗春二月八日白野泰不華觀<lb/>
　　于吳郡朱德潤之集古齋<lb/>
　　睢陽五老圖今藏姑蘇朱氏朱氏故兵部郎中致<lb/>
<pb n="KR3h0068_WYG_045-73a"/>
　　仕諱貫之裔葢郎中在五老中其次四繪圖時年<lb/>
　　八十八其孫後以金兵廹逐渡江僑居姑蘇間畢<lb/>
　　氏世傳此圖遂以地入畢氏而易得之圖為朱氏<lb/>
　　物數世尚寳藏無恙而其曾孫德潤復以藝文游<lb/>
　　縉紳大夫間世澤之滋于是乎在自兩河失守棄<lb/>
　　家南徙是不一姓問其系緒且吃吃莫能道況望<lb/>
　　其寳有先正遺像而尚論其世如吾朱氏者哉瞻<lb/>
　　仰儀刑為之肅然東陽柳貫題<lb/>
<pb n="KR3h0068_WYG_045-73b"/>
　　右太子太師致仕祁國杜公八十嵗禮部侍郎致<lb/>
　　仕王公九十嵗司農卿致仕畢公九十四嵗兵部<lb/>
　　郎中致仕朱公八十八嵗駕部郎中致仕馮公八<lb/>
　　十七嵗以髙年盛德見于詩詠足可想像太平隆<lb/>
　　治之世數百年所希有宜乎諸君子之歆慕無已<lb/>
　　也嘗思拜觀圖像而未能來吳中乃獲瞻拜於朱<lb/>
　　公之孫德潤文房豈不榮幸哉詩云淑人君子其<lb/>
　　儀不忒正是四國其有鑒乎杜本敬題<lb/>
<pb n="KR3h0068_WYG_045-74a"/>
　　睢陽五老並虚邪近代衣冠總不如千載髙山存<lb/>
　　景仰憶從湓浦望匡廬至正九年嵗在己丑春正<lb/>
　　月望湘人李祁書於范氏之義荘<lb/>
　　右宋睢陽五老小像一卷當昭陵盛治之時人物<lb/>
　　不減三代五老髙年雅望告老燕居適同里閈遂<lb/>
　　為嘉㑹圖而歌之以為衣冠盛事距今三百餘年<lb/>
　　儼然如生陵谷變興獨吳中朱公之曾孫德潤能<lb/>
　　寳藏之德潤嘗以才學選為提學官時出此卷於<lb/>
<pb n="KR3h0068_WYG_045-74b"/>
　　縉紳間因以自厲余分省中吳𫉬拜觀焉嗚呼文<lb/>
　　獻逺矣朱氏子孫其永保之至正壬寅夏五日番<lb/>
　　陽周伯琦書<lb/>
　　洪武戊辰姑蘇朱復吉将自西夏歸出其先世睢<lb/>
　　陽五老圖請記於遜葢五老者在宋仁宗朝以年<lb/>
　　德致仕相與鄉里燕集倡酬以樂餘齒時人慕之<lb/>
　　為作圖像又為書其官爵姓氏壽年曰太子太師<lb/>
　　致仕祁國公杜衍八十嵗禮部侍郎致仕王渙九<lb/>
<pb n="KR3h0068_WYG_045-75a"/>
　　十嵗司農卿致仕畢世長九十四嵗兵部郎中致<lb/>
　　仕朱貫八十八嵗駕部郎中致仕馮平八十七嵗<lb/>
　　葢貫者復吉十世祖也真宗澶淵之役所得降人<lb/>
　　貫請㓂準不殺而悉宥之以所書官爵視前諸老<lb/>
　　固有不逮而種德之多則有在矣觀所圖像若杜<lb/>
　　之大耳魁頰王之伏犀豐下畢之長靣升唇朱之<lb/>
　　秀睂美髯馮之廣額圓首五老之中峩冠圓領而<lb/>
　　束帶者杜與王也餘則角巾方𫀆也服色皆𤣥也<lb/>
<pb n="KR3h0068_WYG_045-75b"/>
　　履色皆素也其皆生于文明之世故其状貌清古<lb/>
　　奇而盛儀威重使後世瞻拜者莫不斂袵起敬猗<lb/>
　　歟盛哉然不知圖像之作將在無恙之時乎抑在<lb/>
　　既没之後乎為讀錢明逸之序獨於畢曰故衛尉<lb/>
　　河東畢卿與所書不同以序為至和三年按是年<lb/>
　　九月改嘉祐元年其明年而杜薨則知圖像之作<lb/>
　　在於畢没之後諸老無恙之時明矣又不知所書<lb/>
　　壽嵗果何時耶於畢固無他説不應諸老無恙而<lb/>
<pb n="KR3h0068_WYG_045-76a"/>
　　與畢俱書也及讀杜之從孫綰跋曰伯祖丞相出<lb/>
　　知兖州嵗六十九明年致仕凡十五年與諸老宴<lb/>
　　集按慶厯四年杜為相至五年正月纔百二十日<lb/>
　　罷知兖州七年致仕至嘉祐二年正月薨適嵗八<lb/>
　　十與諸老宴集者僅十年耳而綰曰明年凡十五<lb/>
　　年皆誤也用是則知所書壽嵗在於錢明逸之後<lb/>
　　無疑也自至和三年至今戊辰凡三百三十三年<lb/>
　　其間宋元名臣為之叙跋若詩與題名者自錢以<lb/>
<pb n="KR3h0068_WYG_045-76b"/>
　　下凡得四十有三人而綰銍子榮乃三氏諸孫不<lb/>
　　與是數焉以李南壽之跋云此卷再装於乾道三<lb/>
　　年知在畢氏以洪适跋在紹熙間子榮始以地入<lb/>
　　畢氏而易得之知在朱氏矣及考蔣璨錢端禮跋<lb/>
　　於紹興年皆專美於畢氏若謝覿洪邁游彦明范<lb/>
　　成大跋於淳熙者皆兼美於朱氏豈以子滎能慎<lb/>
　　承哉至誦張貴謨詩知其果為異論也在寜宗朝<lb/>
　　指論太極圖説之非今詩云駟馬鮮能容白髪萬<lb/>
<pb n="KR3h0068_WYG_045-77a"/>
　　釘終不潤黄罏烏靴席帽紅塵裏幻出睢陽五老<lb/>
　　圖非異論何哉若歐陽希遜之詩則有美勵之意<lb/>
　　焉何異之跋以畢髙年有以齒不以官之論而譏<lb/>
　　於錢序其得逹尊之道者歟又若黄纓謝如晦之<lb/>
　　觀於紹興楊萬里俞端禮之觀於紹熙皆幸掛名<lb/>
　　於此卷者非有慕其身德故哉故子榮既得此卷<lb/>
　　之十五年又跋以傳其後可謂能慎承矣子榮傳<lb/>
　　太學録大有大有傳秘書省檢閲文字應得應得<lb/>
<pb n="KR3h0068_WYG_045-77b"/>
　　傳瓊為元長洲縣儒學教諭教諭傳中書省儒學<lb/>
　　提舉德潤德潤復吉父也德潤當延祐間用趙孟<lb/>
　　頫薦召見玉德殿命為應奉翰林文字同知制誥<lb/>
　　兼國史院編修官英宗嗣位太尉瀋王表授是官<lb/>
　　故此卷至德潤之世所得趙孟頫虞集柳貫杜本<lb/>
　　李道坦周伯琦之跋若張翥俞焯李祁之詩與程<lb/>
　　鉅夫姚燧馬煦元明善曹元用馬祖常王守誠趙<lb/>
　　期頤泰不華韓鏞劉致周仁榮鄧巨川曹鑒郭畀<lb/>
<pb n="KR3h0068_WYG_045-78a"/>
　　錢瓊幹玉倫徒之題名視子榮之世益多焉今傳<lb/>
　　在復吉求遜為記竊惟子榮以傳復吉凡六世而<lb/>
　　一伯九十八年其子孫亦能慎承若此哉矧復吉<lb/>
　　壮嵗繇科舉為湖州學録入皇朝官翰林二子珪<lb/>
　　璠皆從遜學以兵部種德之厚於是乎在乃悉所<lb/>
　　述俾傳悠乆云金華王遜記<lb/>
　廬陵五先生像<lb/>
　　右廬陵文忠歐陽公忠襄楊公忠簡胡公文忠周<lb/>
<pb n="KR3h0068_WYG_045-78b"/>
　　公文節楊公畫像後學牛泰來端拜敬觀且言曰<lb/>
　　士君子立身事君之大本莫先于忠節文學次之<lb/>
　　五先生之易名必以忠節議者咸以為當推原其<lb/>
　　所植立表表愈偉猶五岳之峥嶸宇宙間確乎不<lb/>
　　可㧞豈惟廬陵之盛乃邦家之光也精神風采百<lb/>
　　世之下聞者猶為之興起而況生是邦拜是像者<lb/>
　　後來繼今洗濯磨礪以五公為準則有不至焉不<lb/>
　　失為君子咸淳丙寅重陽日謹題<lb/>
<pb n="KR3h0068_WYG_045-79a"/>
　　疾風知勁草板蕩識忠臣以忠襄忠簡正紀綱於<lb/>
　　征戰之秋忠也禮樂太師旦文章衛武公以歐文<lb/>
　　忠周文忠楊文節宣黼藻於晏粲之盛亦忠也或<lb/>
　　者見忠於有事而不見忠於無事政猶魏鄭公願<lb/>
　　為良臣不願為忠臣豈真知忠也哉故嘗為之説<lb/>
　　曰五賢相望迪民彞盡以忠文冠聖時自古吉人<lb/>
　　吉其吉王多藹藹詠周詩丙寅咸淳良月初七日<lb/>
　　後學劉元剛敬書<lb/>
<pb n="KR3h0068_WYG_045-79b"/>
　　古今忠臣節士多矣而斯文二三大老皆以文章<lb/>
　　鳴當世而能與國家終始葢前古所未有也良由<lb/>
　　君臣際㑹朝野承平故布衣敢言之氣忠誠懇款<lb/>
　　無不動悟生榮死諡千載不朽當時豈無元勲宿<lb/>
　　將肝腦塗地之餘雖聲名赫赫見於時竹帛昭昭<lb/>
　　傳於後終未有畫史圖之前珠後璧若此圖之盛<lb/>
　　者由今言之孰非諸老之福哉三百年間廬陵之<lb/>
　　忠節聞天下後之徴文獻者必於此獨不知扶輿<lb/>
<pb n="KR3h0068_WYG_045-80a"/>
　　回合之氣猶有似此者乎抑觀此<hi>闕</hi>也丙申十一<lb/>
　　月廬陵劉辰翁書于鴻濛海<lb/>
　　宋以文章為天下之宗者自廬陵歐陽公始廬陵<lb/>
　　以忠節為天下勸者自楊忠襄邦乂始忠簡胡公<lb/>
　　文忠周公文節楊公繼之甚矣賢者之有關于氣<lb/>
　　運也當天下全盛時發明正學排斥異端唐昌黎<lb/>
　　韓子以來文章功烈煥映簡策卓乎不多見者歐<lb/>
　　陽公也當天下患難時國統未振忠襄以區區通<lb/>
<pb n="KR3h0068_WYG_045-80b"/>
　　判之職氣吞强<hi>闕</hi>刺血衣裾從容就義精忠報効<lb/>
　　為南渡第一同時編修忠簡抗䟽乞斬姦臣檜竿<lb/>
　　之槀街有與蹈東海而死同意紫陽朱先生亟稱<lb/>
　　中興奏議可與日月爭光忠簡之後周文忠公在<lb/>
　　相位汲引善類首以紫陽為薦庻幾君子彚進國<lb/>
　　統奠安其知人之明與安邦之義葢可想見然紫<lb/>
　　陽當忠簡在位時嘗薦之光堯曾不一至京師及<lb/>
　　周文忠公薦之乃幡然而起則以天下無不可為<lb/>
<pb n="KR3h0068_WYG_045-81a"/>
　　之時而感知己之遇又可見矣文節承四賢之後<lb/>
　　著書立言嗣承先哲振江西詩派開示來學其居<lb/>
　　官臨民事業炳烺亦卓卓有偉嗚呼歐陽尚矣忠<lb/>
　　簡忠襄聲望絶人而周文忠楊文節二公振之然<lb/>
　　文節於忠襄有同姓之誼有師友之分同姓也忠<lb/>
　　節著焉師友也文學振焉廬陵忠節表表愈偉豈<lb/>
　　無自哉或謂信國文公大忠節乃不與五公同列<lb/>
　　殆不然也信國死節收宋三百年飬士之效炳著<lb/>
<pb n="KR3h0068_WYG_045-81b"/>
　　國史雖事有先後其揆一也何必同今如川胡氏<lb/>
　　為忠簡諸孫獨能寳藏五公遺像徵言當道繼諸<lb/>
　　賢卷末其用心勞矣其企慕至矣故具述五公之<lb/>
　　所以有關於氣運有益於名教者将千萬世不泯<lb/>
　　後之景慕而立功立業者又安知其将來不如五<lb/>
　　公之當日乎是不惟區區之私念亦五公在天之<lb/>
　　靈之所屬望也洪武十六年癸亥正月元宵日里<lb/>
　　後學王沂子與敬書于三槐堂上<lb/>
<pb n="KR3h0068_WYG_045-82a"/>
　　右伏覩廬陵五公忠節遺像作而歎曰大哉宋之<lb/>
　　為君也能以人才為治天下之本故其作興鼔舞<lb/>
　　飬育成就莫不有以遂其性而竭其才以有益於<lb/>
　　國家而垂名於後世方宋之全盛歐陽文忠上接<lb/>
　　孔子以古文發明二帝三王之道為天下萬世修<lb/>
　　齊平治之計與唐韓愈並驅不可及矣及宋之中<lb/>
　　微周文忠歴相三朝為政以得人為先故當時進<lb/>
　　用賢才克臻至治號稱良相至若楊忠襄通守建<lb/>
<pb n="KR3h0068_WYG_045-82b"/>
　　康刺血書裾視死如歸氣折强<hi>闕</hi>胡文簡以秦檜<lb/>
　　誤國特上封事乞斬其首懸之藁街以謝天下逮<lb/>
　　夫楊文節遭時否屯著書自見庻幾知進退之道<lb/>
　　是五公者雖廬陵清淑磅礴之氣有所鍾然化成<lb/>
　　之効實基於宋之道德仁義故能與宋三百年君<lb/>
　　臣之間保全終始惜乎髙宗不用忠簡之言失於<lb/>
　　恢復遂使小人肆志而君子扼腕焉俛首今昔忠<lb/>
　　簡之裔如川氏獨能寳藏五公之像若五星聨輝<lb/>
<pb n="KR3h0068_WYG_045-83a"/>
　　生氣猶在嗚呼五公之文章事業載諸史傳僃矣<lb/>
　　予将撮其大要俾後之覩遺像者則思其為人思<lb/>
　　其為人則考其行事考其行事則即此而觀必有<lb/>
　　神交心㑹感發而興起者顧上之人有所造就以<lb/>
　　為世道計者何如也洪武癸亥正月里後學王子<lb/>
　　啓書於佞翠軒<lb/>
　不棄圖<hi>方絹本小掛幅著色羽毛鱗介草蟲花果噐飾玩物之屬雖殘缺叢積而傅色象形一一</hi>
　　<hi>可辨真精微之筆也</hi>
<pb n="KR3h0068_WYG_045-83b"/>
　宋刻絲<lb/>
　雲山髙逸圖<hi>小掛幅織成青山白雲平坡雙樹髙士枕棹中流曠然俯仰以刻絲而具六法</hi>
　　<hi>非朱克柔不能作也</hi>
　釋法常<lb/>
　僧牧谿花果翎毛圖長卷<hi>紙本</hi>
<hi>款書</hi>咸淳改元牧谿<lb/>
　　右宋僧法常别號牧谿喜畫龍虎猿鶴蘆鴈山水<lb/>
　　樹石人物皆隨筆㸃墨而成意思簡當不假妝飾<lb/>
<pb n="KR3h0068_WYG_045-84a"/>
　　余僅得墨戱花卉蔬果翎毛巨卷其状物寫生殆<lb/>
　　出天巧不惟肖似形類併得其意象愛不忍置因<lb/>
　　述其本末以僃參考墨林項元汴書於天籟閣<lb/>
　　這僧筆尖上具眼流出威音那邊鳥鵲花卉㸔者<lb/>
　　莫作眼見亦不離眼思之徑山千指菴圓信<lb/>
　釋梵隆<lb/>
　茂宗十六羅漢圖卷<hi>絹本髙七寸長七尺水墨前角宋方印一後角元印三</hi>
　　僧梵隆字茂宗居吳興之菁山善畫山水人物髙<lb/>
<pb n="KR3h0068_WYG_045-84b"/>
　　宗雅愛之因得名于時此卷乃茂宗筆觀其經營<lb/>
　　位置作羅漢渡水状者或扶或倚深則厲淺則揭<lb/>
　　回視顧盼無不畢僃此茂宗之所以過於人者予<lb/>
　　甚羡之吳興錢選舜舉書<lb/>
　　已渡未渡皆得渡菩薩現前開正路同登彼岸免<lb/>
　　沈淪牢把脚跟須正歩蜀庸居叟馮恪為説偈言<lb/>
　　無學無為得自由十方刹土遍遨遊觀空想已明<lb/>
　　心竟過水還應濕脚否曾向靈山承佛記更為苦<lb/>
<pb n="KR3h0068_WYG_045-85a"/>
　　海渡人舟世間勝地堪畱迹鬼虎龍蛇絶外憂嵗<lb/>
　　在戊寅冬十月下浣白雲堂如蘭拜<lb/>
　　行可所藏渡水羅漢圖葢宋茂宗隆公筆也朝野<lb/>
　　名公贊之如右靈石山主復説偈　十六應真同<lb/>
　　住世中流揭厲誘迷儔靈山記莂無餘事游戱神<lb/>
　　通卒未休洪武壬子秋七月七日如玘<lb/>
　　梵隆羅漢余一見之于元美先生家此卷又再見<lb/>
　　於遂林上人山寮筆法解脱設布奇險真貫休勁<lb/>
<pb n="KR3h0068_WYG_045-85b"/>
　　敵也余嘗題渡海羅漢云世外之人豈有風波示<lb/>
　　相宰官公無渡河陳繼儒題<lb/>
　釋子温<lb/>
　溫日觀葡萄圖并題卷<hi>紙本髙八寸闊三尺禪師之三字下有宋印一方</hi>
舉世只知嗟逝水無人微解悟空花此一聨乃大唐貫<lb/>
休禪師之佳句皇宋溫日觀為書之為後人策勵之<lb/>
端仍為寫龍鬚于後癸巳年三月三十日扁舟至天佛<lb/>
院晴窓晚興有見副堂寳之<hi>以上書于畫前此後寫葡萄一幀</hi>
<pb n="KR3h0068_WYG_045-86a"/>
紙長宜以好詩書之為後之名勝笑覽詩云<lb/>
明月清風宗炳社夕陽秋色庾公樓修心未到無心地<lb/>
萬種千般逐水流日觀<hi>以上題于畫後</hi>
　　吳綃蜀繭筆底墨雲飛一片㸃㸃秋腴收得驪龍<lb/>
　　頷下珠　興來一掃惜處有時慳似寶露葉烟條<lb/>
　　幾度西風吹不凋山陽曽寅孫奉題<lb/>
　　昔年添竹延秋蔓露葉離披馬乳寒今日天涯忽<lb/>
　　開卷還如架底夜凉看<lb/>
<pb n="KR3h0068_WYG_045-86b"/>
　　一片秋雲江上影老禪收拾入葡萄小忩剰有詩<lb/>
　　為伴不博凉州意自髙鄱陽仲輿葉衡題<lb/>
　　就借日觀韻奉題上饒程鳯飛<lb/>
　　老僧妙墨遍中州好事擕将萬里游要識色空同<lb/>
　　不朽龍鬚馬乳等浮漚<lb/>
　　日觀墨葡萄<lb/>
　　濃淡纍纍半幅披却疑月架影參差慿君問取乗<lb/>
　　槎使還似宛西舊折枝蜀益川張夢應敬題至元<lb/>
<pb n="KR3h0068_WYG_045-87a"/>
　　壬辰維夏書于雲間寓舍<lb/>
　　敬題日觀手卷後明瑞頓首<lb/>
　　墨浪黏天潑一枝纍纍數顆綴雲衣南風吹到燕<lb/>
　　山外帶得幽薌巢底歸辛卯<lb/>
　　㑹稽王斗祥觀于武川吳氏明逺樓<lb/>
　　題溫日貫葡萄<lb/>
　　滿筐圓實驪珠滑入口甘香氷玉寒若使文園知<lb/>
　　此渴露華應不乞金盤鄧文源<lb/>
<pb n="KR3h0068_WYG_045-87b"/>
　　金谷風露凉緑珠酒初醒錦帳不成眠月明墮清<lb/>
　　影虞集<lb/>
　　馬乳垂垂實龍鬚細細柔摘來堪釀酒不去博凉<lb/>
　　州彭城錢鼐<lb/>
　　溫日觀華亭人寓西湖瑪瑙寺寫葡萄如破袈裟<lb/>
　　松雪極重之其書法師楊凝式晚年專修淨土道<lb/>
　　行髙卓不獨書畫勝也崇禎壬申五月十六日題<lb/>
　　于余山頑仙廬同觀者王景暉睂道人陳繼儒<lb/>
<pb n="KR3h0068_WYG_045-88a"/>
　外録<lb/>
　　珊瑚網云子溫字仲言號日觀又號知非子華亭<lb/>
　　人宋季元初萍浮四方止杭之瑪瑙寺善草書喜<lb/>
　　畫葡萄鬚梗枝葉皆草書法也世號溫葡萄時貴<lb/>
　　慕其畫贄金求之一筆不與逢佳士遽命紙筆雅<lb/>
　　好著恢帽短衣嚢錢果猖翔街陌探嚢投市中兒<lb/>
　　問識溫相公否由是進止輒擁小兒呼溫相公時<lb/>
　　有賓肖羅漢醉則維筆竿杪草聖芬媚詩人遂有<lb/>
<pb n="KR3h0068_WYG_045-88b"/>
　　長竿醉草賓羅漢短褐佯狂溫相公之句溫性嗜<lb/>
　　酒然楊總統飲之酒不一霑脣每見則曰掘墳賊<lb/>
　　掘墳賊云<lb/>
　釋子溫折枝葡萄并題卷<hi>紙本長三尺餘髙八寸水墨葡萄一枝粗葉宻子枝</hi>
　　<hi>柔而勁具見筆力</hi>
　　大唐時詩人贈髙僧居深山谷<lb/>
饑<hi>下有入字㸃去</hi>拾松花渴飲泉偶從山後到山前陽坡軟草<lb/>
厚如織因與鹿麋相伴眠日觀書并畫<hi>行書圖前</hi>
<pb n="KR3h0068_WYG_045-89a"/>
己酉年九月初<hi>闕</hi>旦<hi>行書</hi>
　　溫日觀葡萄極得草書三昧法評者謂其似破袈<lb/>
　　裟俗兒不能望其一㸃一畫也陳繼儒<lb/>
宋人合卷<lb/>
　米元暉司馬端衡詩意圖合卷<hi>每幅有宋印鈐記</hi>
山稠隘石泉<hi>杜句題圖右</hi>
宻宻萬山重一派哀湍瀉此志入瑶琴當有知音者<hi>元暉</hi>
<hi>詩題圖左</hi>
<pb n="KR3h0068_WYG_045-89b"/>
潺潺石澗澑<hi>杜句題圖右</hi>
峰迴石路轉足可娛瞻聽其中如有屋便是醉翁亭<hi>端衡</hi>
<hi>詩題圖左</hi>
　　萬頃長江水接天中有峰巒聳蒼緑清宵影蘸白<lb/>
　　蟾蜍浩浩澄波晃寒玉少陵詩名冠古今一生苦<lb/>
　　吟吟不足端衡寫作無聲詩畱與拙堂伴幽獨<lb/>
　　司馬君實米元章德行文采皆本朝第一等人恨<lb/>
　　余生晚不見前輩今觀二公墨妙追想終日為之<lb/>
<pb n="KR3h0068_WYG_045-90a"/>
　　慨然二公非畫師何迺精絶至是豈鳯雛驥子其<lb/>
　　天資超詣種種自不同乎癡叟田如鼇書于紹興<lb/>
　　十八年九月廿六日<lb/>
　　端叔集少陵詩句已自可喜又摘其可畫者為圖<lb/>
　　得元暉端衡墨妙朝夕展玩其胸中丘壑定自不<lb/>
　　凡夢山王珉中玉書<lb/>
　　紹興己巳秋九月十有九日金華王與道觀于宜<lb/>
　　春郡齋<lb/>
<pb n="KR3h0068_WYG_045-90b"/>
　　米元暉馬端衡二畫如王謝子弟别有一種風流<lb/>
　　少陵詩句超軼絶塵非後人可及二公墨妙洒落<lb/>
　　不羣非碌碌者能辦亦可謂三絶也汾陽愚叟富<lb/>
　　元衡獲觀于富春郡齋<lb/>
　　右米元暉司馬端衡隨意命筆黙以神㑹然元暉<lb/>
　　自成一家云宋景陽<hi>俱宋人後有董宗伯王百谷跋未録</hi>
宋元人合卷<lb/>
　宋楊補之徐禹功元吳瑩之吳仲圭四梅圖合卷<lb/>
<pb n="KR3h0068_WYG_045-91a"/>
　　第一段補之墨梅并題詞<hi>絹本髙一尺長三尺潑墨梅一株鉄質珠英斜</hi>
　　<hi>映泉石一空作家氣習</hi>
傲雪凌霜愛他梅蕋攙借春光步繞西湖興餘東閣可<lb/>
奈詩腸　娟娟月轉迴廊悄無處安排暗香一夜相思<lb/>
幾枝踈影落在寒忩<lb/>
雪艶烟痕又邀春色來到芳樽憶昨年時月移清影人<lb/>
立黄昏　一番幽思誰論但永夜空迷夢魂遶遍江南<lb/>
繚墻深院水郭山村<lb/>
<pb n="KR3h0068_WYG_045-91b"/>
茅舍踈籬半飄殘雪斜卧低枝可更相宜烟藏修竹月<lb/>
在寒谿　寜寜竚立移時判瘦捐無妨為伊誰賦才情<lb/>
寫成幽思畫入新詩<hi>原蹟末二句寫字畫字旁著小圈</hi>
月墮霜飛隔忩踈瘦微見横枝不道寒香解隨羌管吹<lb/>
到簾幃　箇中風味誰知睡乍起烏雲任欹嚼蕋挼英<lb/>
淺顰低笑酒半醒時<lb/>
月轉墻東幾枝寒影一㸃香風清不成眠醉慿詩興起<lb/>
繞珍叢　平生祇箇情鍾漸老矣無愁可供最是難㤀<lb/>
<pb n="KR3h0068_WYG_045-92a"/>
倚樓人在横笛聲中<lb/>
玉骨氷肌為誰偏好特地相宜一段風流廣平休賦和<lb/>
靖無詩　倚忩睡起春遲困無力菱花笑窺嚼蕋吹香<lb/>
睂心㸃字髩伴簪時<lb/>
為愛氷姿畫看不足吟看不足已恨春催可堪雪裏飛<lb/>
英相逐　祗應標格孤髙似羞對妖紅媚緑藏白收香<lb/>
放他桃李漫山麤俗<lb/>
水曲山傍寒梢冷蕋隠映修篁細細吹香踈踈沈影澁<lb/>
<pb n="KR3h0068_WYG_045-92b"/>
斷迴腸　為駐馬横塘漫立盡烟村夕陽空裊吟鞭幾<lb/>
多詩句不入思量<lb/>
天賦風流想時宜稱著處清幽雪月光中烟溪影裏松<lb/>
竹梢頭　生憎人在髙樓羌笛怨驚催鬢秋不道明朝<lb/>
半隨風逺半逐波流<lb/>
屋角墻隅占寛閒處種兩三株淡月微雲嫩寒清曉香<lb/>
徹庭除　羣芳欲比何如臞儒豈膏梁共途因事順心<lb/>
為花修史須紀中書　右柳梢青十首平生與梅有縁<lb/>
<pb n="KR3h0068_WYG_045-93a"/>
既畫之又賦之自樂如此不知觀者以為如何也然老<lb/>
境對花時一歌之豈欲投他人耳目非知音不可以示<lb/>
也無咎<hi>右十詞一跋並行書紙本装後</hi>
　　第二段禹功墨梅<hi>絹本髙一尺餘長四尺側出梅枝得帶雪横斜佳致不讓補之</hi>
　　<hi>更瀆墨竹三竿以相映帶</hi>
<hi>款書</hi>辛酉人禹功作<hi>小楷書竹幹下</hi>
　　余數年前因康節菴作墨梅曾題長句曰逃禪祖<lb/>
　　花光得其韻致之清麗閒菴紹逃禪得其蕭散之<lb/>
<pb n="KR3h0068_WYG_045-93b"/>
　　布置回觀玉回而鼠鬚已自工夫欠精緻枝枝例<lb/>
　　作鹿角曲生意由來端若爾第傳正印有由自捨<lb/>
　　此的傳皆妄耳僧定花工枝則粗夢良意到花則<lb/>
　　未女中却有鮑夫人能守師繩不輕墜可憐聞名<lb/>
　　未識靣更有江西畢公濟季衡醜俗惡札祖弊到<lb/>
　　雪篷濫觴矣所恨二王無臣法多少東鄰效西子<lb/>
　　此中有閟豈莫傳要以眼力求其旨枝分三疉墨<lb/>
　　濃淡<hi>原蹟三疉下有踢攢蕋則三㸃眼名椒䑕梢尾攢成瓣十五字乙去</hi>花有正背<lb/>
<pb n="KR3h0068_WYG_045-94a"/>
　　多般蕋鬚飛七出蒂則三㸃眼名椒梢䑕尾夫君<lb/>
　　已自悟筌蹄曾説偈言吾亦贅誰家屏障得君畫<lb/>
　　更以吾詩䟽其底此詩之作謂學梅江西止爾初<lb/>
　　不知禹功之能也今觀悟悅賾師所藏徐君禹功<lb/>
　　之作葢於諸人之外最得逃禪之體者惜余前未<lb/>
　　聞知後人吟更清豈可少之然禹功不自標名氏<lb/>
　　第曰辛酉人不知淳熈前辛酉或是慶元後辛酉<lb/>
　　也逃禪生於紹聖之丁丑殁於乾道之己丑禹功<lb/>
<pb n="KR3h0068_WYG_045-94b"/>
　　云得之靣授受法其淳熙辛酉人歟及逃禪之終<lb/>
　　已年廿八嵗矣何五六十年間愛尚如予未之知<lb/>
　　若人哉信古今人物名氏不得彰聞者有矣片楮<lb/>
　　尺繒儻未敗腐知音者存於是矣加三歎慧辯清<lb/>
　　對茶罷短燭未殘為書此寶祐丁巳孟夏甲子趙<lb/>
　　孟堅子固書於善住方丈之西室<lb/>
　　自識禹功所畫其年冬又識江右譚季蕭花韻畫<lb/>
　　如鮑安人亦工枝梢不清暢耳逺勝劉夢良也劉<lb/>
<pb n="KR3h0068_WYG_045-95a"/>
　　有名流落江湖間禹功季蕭得罕聞雖予前曾以<lb/>
　　詩述逃禪宗派未及二君世間有藝學不得聞於<lb/>
　　人者何既哉丁巳仲冬望日子固又記<lb/>
　　面目冰霜逃禪正派只讓華光怪底徐卿為渠描<lb/>
　　貌縈損柔腸　有誰步屧長廊更折竹聲中吹細<lb/>
　　香酒半醒時雪晴寒夜月上西窓　大元至正己<lb/>
　　丑後學張雨謹次首篇栁梢青韻<hi>書紙本装禹功圖後</hi>
　　第三段瑩之梅竹并題詞<hi>紙本髙一尺長二尺有半水墨梅花小枝下倚</hi>
<pb n="KR3h0068_WYG_045-95b"/>
　　<hi>竹葉</hi>
墻角孤根株身纖小嬌羞無力蟹眼微紅粉容未露不<lb/>
禁春色　待東君汨没芳姿漸迤邐檀心半拆緩步迴<lb/>
廊黄昬月淡那時相得　至正戊子孟冬竹荘梅已蓓<lb/>
蕾因賦柳梢青詞而明逺適來索予作故寫梅就書之<lb/>
瓘<lb/>
<hi>款書</hi>竹荘人<hi>書圖後</hi>
　　籬根玉瘦兩三枝百遶吟香夜不歸安得宻林千<lb/>
<pb n="KR3h0068_WYG_045-96a"/>
　　畆月仰眠吹笛㸔花飛澹齋髙儀甫作<lb/>
　　梅花易寫極難精全在胷中一片清香恐風前真<lb/>
　　奮發影嫌月下未分明自從仁老初為祖更説楊<lb/>
　　家後有甥鬢與梅花俱白盡它時之子可無名<lb/>
　　此江山月贈寫梅許梅谷詩余喜其頸聨屬對既<lb/>
　　切而巧每於詩人知畫梅之來歴者舉似之無不<lb/>
　　擊節甲子季秋因筆偶書虞集<lb/>
　　第四段仲圭老梅并題<hi>紙本髙一尺長四尺有半水墨老幹一枝三花玉綴</hi>
<pb n="KR3h0068_WYG_045-96b"/>
墨戯之作葢士大夫詞翰之餘適一時之興趣與夫評<lb/>
畫之流大有寥廓寫梅脚竹自石室先生花光大士發<lb/>
揚妙用時所宗尚者衆獨逃禪老人變墨為白自成一<lb/>
家後人雖云祖述巧以形似流連㤀返漸近評畫寫生<lb/>
務求逼真嘗覩陳簡齋墨梅詩云意足不求顔色似前<lb/>
身相馬九方臯此真知畫者也歴百年後惟彝齋先生<lb/>
有題已作云逃禪一派流入浙西惟趙子固繼而嗣之<lb/>
又題云試欲自由又愆法度及守繩規齷齪無取武林<lb/>
<pb n="KR3h0068_WYG_045-97a"/>
唐明逺持禹功梅來聨子固題識詩中僃詳家數信乎<lb/>
古人之作命意豈茍然哉吾鄉逹竹荘老人得逃禪鼎<lb/>
中一臠咀之嚼之饜之飫之深有所得寫竹外一枝索<lb/>
拙作繼和余自弱嵗游於硯池嗜好成癖至老無倦年<lb/>
入從心極力不能追前人驥尾之萬一自笑東鄰之顰<lb/>
醜矣哉荘子曰朝菌不知晦朔蟪蛄不知春秋豈可執<lb/>
寒氷而語夏蟲者哉後之覽者得無誚焉至正八年冬<lb/>
十月梅花道人吳鎮頓首<lb/>
<pb n="KR3h0068_WYG_045-97b"/>
　　余之作梅聊自吟嘯豈在悦人心目適明逺求所<lb/>
　　作寫一枝以贈今置之禹功卷後何堪依附古人<lb/>
　　且云欲道其出處而圭翁已自序之何用贅疣故<lb/>
　　一詩以復題之吳瓘瑩之<lb/>
　　逃禪親授寫梅法二百年來徐禹功竹外一枝清<lb/>
　　絶處孤山風雪夜濛濛瓘<lb/>
　　寫盡南枝又北枝山林冰雪共襟期誰能好事尋<lb/>
　　梅祖更著花光與補之吳寛為戒卿題<lb/>
<pb n="KR3h0068_WYG_045-98a"/>
　　補之梅已為烏有其門人徐禹功又能使孫叔敖<lb/>
　　復生亦善幻哉若其抵掌笑談不俟假服而具者<lb/>
　　則十詞有焉子固二跋其書如勁弓之遇勇士發<lb/>
　　發破的信乎為松雪之家兄也得者寳之勿等閒<lb/>
　　視也𢎞治七年六月望日吳郡楊循吉題<lb/>
　　逃禪老人深入梅花三昧鑄辭置象象逐雲化徐<lb/>
　　禹功追摹之游戯得自在者趙彝齋吳仲圭頓悟<lb/>
　　超領言言相證雪月風神想見於千載之下乙卯<lb/>
<pb n="KR3h0068_WYG_045-98b"/>
　　嵗冬十月昆山黄雲敬書<hi>右俱書紙本装卷末</hi>
　　宋人寫梅以補之為最予向藏徐禹功一卷流覽<lb/>
　　趙彞齋詩跋知禹功出補之之門靣授師承彝齋<lb/>
　　俯仰諸家歎為始見每開卷於補之畫梅十詞張<lb/>
　　伯雨一和詞未嘗不悠然心動卷末吳瑩之梅道<lb/>
　　人各一幅瑩之和前詞一闋髙澹齋虞伯生跋於<lb/>
　　尾仲圭則老榦數花作長歌説寫梅法并有瑩之<lb/>
　　詩而吳原愽楊君謙黄應龍諸公系跋焉梅花書<lb/>
<pb n="KR3h0068_WYG_045-99a"/>
　　畫即纚纚具觀予藍本之思終未去懷最後竟獲<lb/>
　　補之此幅繁花晻靄爛熳天真於是翰墨因縁合<lb/>
　　并意外題詞墨蹟頓還舊觀暇日装潢成卷聊娛<lb/>
　　心目披對羣賢挹其髙潔羅浮孤山不足侈予矣<lb/>
　　髪僧上振識<lb/>
　金顯宗<lb/>
　金顯宗墨竹圖卷<lb/>
帶雨　承華殿大定戊子十一月十二日夜戯寫<lb/>
<pb n="KR3h0068_WYG_045-99b"/>
　　顯宗去東坡與可未遠自得汴後漸染文物典章<lb/>
　　之道所以金之初政濟濟可觀但游于藝者非帝<lb/>
　　王所學獨不念宣政之失耶耳目所聞見且不知<lb/>
　　鑒尚何能取信于方策雖然猶勝于般樂怠傲流<lb/>
　　連荒亡之行也此大德十年春閏月旦日所題顯<lb/>
　　宗竹卷也閲十有一年君在湯氏愛予此跋偶見<lb/>
　　此卷欣然市之復俾予書之後予嘉君在之好事<lb/>
　　故為之書焉時延祐丙辰春正月望日疇齋張仲<lb/>
<pb n="KR3h0068_WYG_045-100a"/>
　　壽謹識<lb/>
　王庭筠<lb/>
　王子端飛泉出峽圖<lb/>
　外録<lb/>
　　書畫舫云震澤王氏家藏王庭筠飛泉出峽圖小<lb/>
　　幅妙甚未及見之庭筠字子端大定中進士官至<lb/>
　　翰林修撰<lb/>
　　畫鑒云金人王庭筠字子端畫枯木竹石山水往<lb/>
<pb n="KR3h0068_WYG_045-100b"/>
　　往見之獨京口石民瞻家幽竹枯槎圖武陵劉進<lb/>
　　甫家山林秋晚圖上逼古人胸次不在元章下也<lb/>
　王曼慶<lb/>
　王澹游嵗寒三友圖卷<lb/>
　　黄華山中夜氣清月明風定聞吹笙梅花開向竹<lb/>
　　松裏雪香零亂墨光生　京城好古之家多見澹<lb/>
　　游所作自是髙古無俗氣皆未若此卷天真爛熳<lb/>
　　盡從書法中來絶去筆墨畦逕乃妙品也仲常其<lb/>
<pb n="KR3h0068_WYG_045-101a"/>
　　寶藏之廬陵歐陽𤣥題<lb/>
　　羲獻才情似水清暑窓葵扇與桃笙中州父子黄<lb/>
　　華老信是前賢畏後生　中州人物獨黄華父子<lb/>
　　畫詩書逸出氊裘之表為可尚也觀澹游此卷筆<lb/>
　　意蕭然有蔡天啓風流葢髙尚書之所祖述而能<lb/>
　　氷寒於水者歟卷後有歐陽承旨所賦詩不揆因<lb/>
　　次第其韻至正丙午六月晦日倪瓚<lb/>
　　房山僊人清似水醉倚長松吹玉笙梅花如雪孤<lb/>
<pb n="KR3h0068_WYG_045-101b"/>
　　鳯冷明月丹霄天籟生　澹游舉筆便自天然絶<lb/>
　　無一㸃塵俗態梅花雖不逼真要之北客不見江<lb/>
　　南繁花亂蕋稍生澀耳王蒙<lb/>
　　脩竹風回玉佩清松聲相和紫鸞笙北人不識梅<lb/>
　　兄面難免王蒙説手生　金人書畫兼美者以王<lb/>
　　黄華為最澹游為之子實肖之可方宋之二米也<lb/>
　　此圖世所謂嵗寒三友者葢嘗流入江南故倪元<lb/>
　　鎮王叔明皆次歐陽文公韻題其後足為橘荘中<lb/>
<pb n="KR3h0068_WYG_045-102a"/>
　　佳玩也吳寛書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0068_WYG_045-102b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書畵彚考卷四十五<lb/>
</p>
<p>
</p>
  </div>
</body>
</text>
</TEI>
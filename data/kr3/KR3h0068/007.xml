<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畵彚考卷七</head> <lb/>
    <p>
<pb n="KR3h0068_WYG_007-1a"/>
欽定四庫全書<lb/>
　書畵彚考卷七<lb/>
　　　　　　　　　　刑部左侍郎卞永譽撰<lb/>
　　書七<lb/>
唐<lb/>
　太宗<lb/>
　文皇晩來手勑<lb/>
晩來腫勢漸歇肉色如故體中亦自勝昨日思卿等為<lb/>
<pb n="KR3h0068_WYG_007-1b"/>
憂略此相報勑<lb/>
　　唐文皇手詔贊余以右軍帖於王晉卿家易唐文<lb/>
　　皇手詔因贊之曰龍彩鳯英天開日升亟戡多難<lb/>
　　力致太平雲章每發目動神驚元豐乙丑楚米芾<lb/>
　　書<lb/>
　　唐太宗英睿不羣所學輒便過人計神堯初定四<lb/>
　　海太宗年二十許爾字畫已能如此所以末年詔<lb/>
　　勅有魏晉之風亦是富貴後能不廢學爾崇寜元<lb/>
<pb n="KR3h0068_WYG_007-2a"/>
　　年閏月初六日當塗江口折栁亭中書<hi>山谷題跋</hi>
　外録<lb/>
　　藝苑巵言云唐文皇以天下之力募法書以取天<lb/>
　　下之才習書學而不能脱人主面目元徽亦然智<lb/>
　　永不能脱僧氣歐陽率更不能脱酸饀氣旭素顔<lb/>
　　栁趙吳興不能脱俗氣兩晉宋齊之間可以脱矣<lb/>
　　書畵舫云文皇書法逺接右軍有論筆法一篇文<lb/>
　　論精確後學所當模範者也至以禊序殉𦵏非羮<lb/>
<pb n="KR3h0068_WYG_007-2b"/>
　　墻前哲者不能余近見其晩來手勅真蹟深逺絶<lb/>
　　倫足稱墨池雲仍之盛<lb/>
　　又云唐文皇創業之後留心八法書學自是過人<lb/>
　　其晩來手勅一通用黄麻箋書之今在韓存良太<lb/>
　　史家宋祕府故物也右帖全倣右軍風神散朗品<lb/>
　　在宋思陵上屢欲告假刻石卒未得<lb/>
　𤣥宗<lb/>
　唐明皇御書鶺鴒頌<lb/>
<pb n="KR3h0068_WYG_007-3a"/>
　　鶺鴒頌　俯同魏光乗作<lb/>
朕之兄弟唯有五人比為方伯嵗一朝見雖載崇藩屏<lb/>
而有暌談笑是以輟牧人而各守京職每聼政之後延<lb/>
入宫掖申友于之志詠常棣之詩邕邕如怡怡如展天<lb/>
倫之愛也秋九月辛酉有鶺鴒千數棲集於麟徳之庭<lb/>
樹竟旬焉飛鳴行摇得在原之趣昆季相樂縱目而觀<lb/>
者乆之逼之不懼翔集自若朕以為常鳥無所志懷左<lb/>
清道率府長史魏光乗才雄白鳯辯壯碧鷄以其宏達<lb/>
<pb n="KR3h0068_WYG_007-3b"/>
博識召至軒檻預觀其事以獻其頌夫頌者所以揄揚<lb/>
徳業褒讚成功顧循虛昧誠有負矣美其彬蔚俯同頌<lb/>
云<lb/>
伊我軒宫竒樹青葱藹周廬兮冒霜停雪以茂以恱恣<lb/>
卷舒兮連枝同榮吐緑含英曜春初兮蓐收御節寒露<lb/>
㣲渠兮行摇飛鳴急難有情情有餘兮結氣清虛兮桂<lb/>
宫蘭殿唯所息宴棲雍顧惟德凉夙夜兢惶慙化疎兮<lb/>
上之所教下之所效實在予兮天倫之性魯衛分政親<lb/>
<pb n="KR3h0068_WYG_007-4a"/>
賢居兮爰遊爰處爰笑爰語廵庭除兮觀此翔禽以恱<lb/>
我心良史書兮<lb/>
　勅<hi>押</hi>
　外録<lb/>
　　山谷題跋云唐太宗妙於書故髙宗雖潦倒怕婦<lb/>
　　筆法亦極清勁𤣥宗書班班猶有祖父風此如長<lb/>
　　沙王十世後子孫猶似其祖耳<lb/>
　　書畵舫云唐𤣥宗御書鶺鴒頌白麻紙真蹟結構<lb/>
<pb n="KR3h0068_WYG_007-4b"/>
　　精謹筆法縱横迥出吾家思陵御書之上後有蔡<lb/>
　　京蔡卞二跋亦妙其山谷跋已亡矣近周敏仲購<lb/>
　　得一本乃䨇鉤填墨者至積時不悟良可嘆也<lb/>
　唐天平范氏柱國誥卷<lb/>
將仕郎權知幽州良鄉縣主簿范隋<lb/>
　右可柱國<lb/>
勅朝散大夫尚書水部郎中穆栖梧等渙汗鴻恩必乗<lb/>
其雷雨頒宣爵賞用振其簪纓以爾等列我盛朝累霑<lb/>
<pb n="KR3h0068_WYG_007-5a"/>
需澤各有勞效許其叙録行慶䇿勲於是乎在可依前<lb/>
件<lb/>
咸通二年六月十一日<lb/>
　　檢　校　司　徒　兼　中　書　令　使<lb/>
　　中書侍郎兼工部尚書平章事臣杜審權宣奉<lb/>
　　駕　部　郎　中　知　制　誥　臣　王鐸行<lb/>
奉<lb/>
勅如右牒到奉行<lb/>
<pb n="KR3h0068_WYG_007-5b"/>
咸通二年六月十二日<lb/>
　　檢　校　司　徒　兼　侍　中　使<lb/>
　　左僕射兼門下侍郎平章事悰<lb/>
　　給　　　　　事　　　　　　　中<lb/>
告將仕郎前權知幽州良鄉縣主簿柱國范隋奉<lb/>
勅如右符到奉行<lb/>
　　　　　　　　　　　　　　　主事吳亮<lb/>
　　員外緘　　　　　　　　　　令史楊鴻<lb/>
<pb n="KR3h0068_WYG_007-6a"/>
　　　　　　　　　　　　　　　書令使<lb/>
咸通二年六月　日下<lb/>
　　右六世祖所受懿宗告也先世文書自經䘮亂十<lb/>
　　亡八九此書獨存於三百年干戈之後子孫保之<lb/>
　　當何如耶紹興三年八月朔裝褙於廣州官舍右<lb/>
　　朝奉郎權發遣廣東路轉運判官正國謹書<lb/>
　　積厚者流光積薄者流卑自然之理也范氏自唐<lb/>
　　咸通柱國起家至我宋紹興嵗凡三百年本支六<lb/>
<pb n="KR3h0068_WYG_007-6b"/>
　　世文正忠宣二公繼世將相有功徳於本朝所積<lb/>
　　厚矣流光雲來奕葉未艾後世宜有是似者厥惟<lb/>
　　懋哉新安汪伯彦庭俊題於南粤之衮繡堂紹興<lb/>
　　三年九月一日<lb/>
　　召嗣與觀<lb/>
　　昔者郯子能言其祖君子紀之近世譜學幾絶族<lb/>
　　系弗明重以兵革搶攘士大夫家能保其先世文<lb/>
　　書者尤鮮惟范氏世緒綿逺譜牒著明而子儀又<lb/>
<pb n="KR3h0068_WYG_007-7a"/>
　　能保其六世祖命書斯可尚也吳興章傑謹題<lb/>
　　范氏之先唐則天時位宰相世系甚明咸通柱國<lb/>
　　葢苗裔也文正公祖事錢氏以文章顯其後乃益<lb/>
　　暴耀於皇朝子儀忠宣季子承家濟美當復能光<lb/>
　　昭前人紹興癸丑嵗九月廿六日李璆謹題<lb/>
　　范之保姓受氏固逺矣然敦厚於春秋得文子士<lb/>
　　燮於國朝得文正忠宣焉文子嘗論鍾儀曰稱先<lb/>
　　職不背本也操土風不忘舊也不背本仁也不忘<lb/>
<pb n="KR3h0068_WYG_007-7b"/>
　　舊信也仁以接事信以守之雖大必濟惟文正忠<lb/>
　　宣儲慶羡祉奕葉顯美庭多魏絳之金石室富桓<lb/>
　　榮之車服今子儀郎中廼以尊祖之故保一主簿<lb/>
　　柱國之誥且惟恐子孫或墜逸之可謂不背本不<lb/>
　　忘舊得仁信之盡者况有問學以文之有名譽以<lb/>
　　崇之則踐世官修舊職葢可拱而竢也異時芝房<lb/>
　　之詔閟以十襲其有觀者抑必曰君臣之間乃爾<lb/>
　　耶紹興十五年乙丑五月初二日眉山程敦厚書<lb/>
<pb n="KR3h0068_WYG_007-8a"/>
　　右子儀六世祖柱國告以其時考之檢校司徒兼<lb/>
　　中書令使者白敏中以是官為鳯翔節度使也左<lb/>
　　僕射兼門下侍郎平章事悰者杜相也以檢校司<lb/>
　　徒出使也崔鉉鎮襄陽令狐綯使<hi>闕</hi>中而兼侍郎<lb/>
　　則未之考焉當俟博雅君子紹興已巳三月晦日<lb/>
　　贛川曾幾書<lb/>
　　良鄉公之行事不見於史冊咸通中勲柱國而為<lb/>
　　主簿良鄉以其時考之懿宗之立唐室衰矣及文<lb/>
<pb n="KR3h0068_WYG_007-8b"/>
　　正公之遇慶厯忠宣之遇元祐勲烈名德葢不出<lb/>
　　於偶然者是以論其世也申吕稽中書<lb/>
　　柱國公行事雖不見於史冊然至文正公忠宣公<lb/>
　　裁四世五世耳德業盛大閥閲光華為皇朝望族<lb/>
　　則祖風家範可想而知矣邵武盧奎書<lb/>
　　安中蒙示以唐告元祐書帖臨路獲此竒觀適在<lb/>
　　海山展讀數過頓覺天池收波雲物改色其欣快<lb/>
　　可勝言哉固願各以數字自托門下而筆墨不精<lb/>
<pb n="KR3h0068_WYG_007-9a"/>
　　復困人事且壓以重名殆難措手只欲得一等髙<lb/>
　　下紙四五幅擕去前路納來也預媿不工耳安中<lb/>
　　再拜<lb/>
　　晉范宣子叙其家世自虞夏商周迄晉之主盟保<lb/>
　　姓受氏以為不朽而魯穆叔難之曰太上有立徳<lb/>
　　其次有立功其次有立言是之謂不朽本朝范氏<lb/>
　　如文正忠宣盛德偉烈忠言嘉謨旣卓然不可企<lb/>
　　及而傳系之逺又如此則二子所謂不朽者兼得<lb/>
<pb n="KR3h0068_WYG_007-9b"/>
　　之矣嗚呼盛哉紹興壬戌中元日揭陽劉昉謹題<lb/>
　　漢唐以時用武功爵用散官用勲尚矣唐故事有<lb/>
　　宰相而階將仕郎今良鄉公雖主簿而勲乃柱國<lb/>
　　其踐歴也深矣惜夫史之闕文也紹興廿五年七<lb/>
　　月十八日吳興劉岑書<lb/>
　　范氏以唐載初元年由春官尚書同鳯閣鸞臺平<lb/>
　　章事未幾以直道與魏元同相繼以忠死謂宜有<lb/>
　　後至咸通初裔孫始以丞麗水知名於史此則未<lb/>
<pb n="KR3h0068_WYG_007-10a"/>
　　丞麗水時告也然名位不稱至本朝而後文正忠<lb/>
　　宣始相望而出焉時元臣傳曰公侯之子孫必復<lb/>
　　其始信矣哉給事中渢者王渢也檢校司徒兼侍<lb/>
　　中出使者幽州節度張允伸也豈侍郎曾公偶忘<lb/>
　　之歟隆興元年二月六日崇仁吳曾謹書<lb/>
　　柱國公告史失其姓名治行無所稽考然四世之<lb/>
　　後有文正公五世之後有忠宣公積慶流澤可想<lb/>
　　見其人子儀郎中奉以周旋不敢失墜是能保其<lb/>
<pb n="KR3h0068_WYG_007-10b"/>
　　家者傳之雲仍與王氏寳章較世系之逺近固無<lb/>
　　難也紹興丁卯仲春東郡趙竒謹書<lb/>
　　皇朝輔相如文正公忠宣公天下皆知尊仰今觀<lb/>
　　其上世唐咸通中柱國告又知其世徳之逺也穀<lb/>
　　梁子云徳厚者流光信矣夫紹興十八年正月二<lb/>
　　十五日左承議郎主管台州崇道觀許忻謹題<lb/>
　　惟范氏逺有世序自唐柱國五世而至忠宣公可<lb/>
　　謂禄之大者今湖北漕使忠宣㓜子也一日出示<lb/>
<pb n="KR3h0068_WYG_007-11a"/>
　　咸通柱國之誥則其保姓豈特守宗祊而已哉光<lb/>
　　輔累朝代為興家其祝史陳信於鬼神無媿辭矣<lb/>
　　紹興嵗乙丑月丙戌日丙辰鐡石翁宋瀚書<lb/>
　　君子之澤盡於五世自柱國至文正公四世矣復<lb/>
　　生忠宣公世濟其美百世之後聞其風者皆足以<lb/>
　　興起今湖北運使忠宣公之季子善繼前修有祖<lb/>
　　風烈徳澤之久不知何時而已耶宣子謂世禄為<lb/>
　　不朽穆叔告之以立言若聖宋之范氏其真不朽<lb/>
<pb n="KR3h0068_WYG_007-11b"/>
　　者歟紹興十六年三月望日髙宻周聿書<lb/>
　　歐陽文忠公嘗作家譜序曰自唐末之亂士族亡<lb/>
　　其家譜今雖顯族名家多失其世次譜學由是廢<lb/>
　　絶因知干戈擾攘之際能保其譜系者鮮矣竊觀<lb/>
　　運使公所收六世祖柱國誥命即唐懿宗朝所賜<lb/>
　　珍藏至今傳之子孫俾知世次且欲屬而不絶可<lb/>
　　謂知尊祖者矣歎服之次輒書卷末以贊盛美云<lb/>
　　時紹興十六年嵗次丙寅正月六日滹陽馬居中<lb/>
<pb n="KR3h0068_WYG_007-12a"/>
　　謹題<lb/>
　　靖康亂後人家圖籍亦一厄靡有孑遺良鄉主簿<lb/>
　　命官牒唐咸通中所頒不知幾厄矣而能不失墜<lb/>
　　此范氏之佩筆算囊也如古鼎彛甗鬲宜永寳云<lb/>
　　申吕堅中謹觀<lb/>
　　柱國時為鈎稽時勲已及此而行事無聞於傳記<lb/>
　　數世之後廼有文正公忠宣公為之子孫愚知柱<lb/>
　　國有隠徳矣紹興辛酉中冬八日秦國吳叔之謹<lb/>
<pb n="KR3h0068_WYG_007-12b"/>
　　題<lb/>
　　良鄉府君當唐之末世不可以有為之時不辭小<lb/>
　　官葢有以也文正公參預仁宗大政忠宣公兩相<lb/>
　　元祐致本朝盛治之極孔子曰邦無道富且貴焉<lb/>
　　恥也良鄉以之邦有道貧且賤焉恥也文正忠宣<lb/>
　　以之事雖殊而道實同焉右朝奉大夫主管台州<lb/>
　　崇道觀賜緋魚袋趙戩謹跋<lb/>
　　太守范公出示家藏唐咸通柱國告柱國四世孫<lb/>
<pb n="KR3h0068_WYG_007-13a"/>
　　即文正公也五世孫即忠宣公也二公碩大光明<lb/>
　　厥先以昌何修而克臻此豈非好是正直之效歟<lb/>
　　先都運郎中文正之孫忠宣之子承六世令緒名<lb/>
　　位雖未云究乃克謹守家法以貽後人至公為七<lb/>
　　世於戱盛哉使文正忠宣家法永存雖百世益昌<lb/>
　　可也繼二公者烏知不在公乎淳熈元年三月戊<lb/>
　　子朔譚惟寅敬書<lb/>
　　文正忠宣繼世之美人知起敬今觀柱國唐誥已<lb/>
<pb n="KR3h0068_WYG_007-13b"/>
　　有聞於四世之上諸公又推之載初相系家世久<lb/>
　　逺可謂莫之與京忠宣至春官常伯亦四世正爾<lb/>
　　鼎貴葢未易量也髙士亷志氏族以崔氏居第一<lb/>
　　特以其久故也矧名徳相望者耶嘉定丙子季春<lb/>
　　六日眉山任希彛敬書<lb/>
　　雲津范祕書以先太師文正魏國公五世祖知良<lb/>
　　鄉縣主簿上柱國唐誥見示索詩為賦古吳西樓<lb/>
　　湯仲友頓首<lb/>
<pb n="KR3h0068_WYG_007-14a"/>
　　麗水勾稽兼柱國大唐官制未及詳誥詞歴歴多<lb/>
　　稱美史傳寥寥孰補亡萬里山河從換主一門徳<lb/>
　　澤自流芳地靈會見生人傑不特斯文五世昌<lb/>
　　制詞最為近古秦漢以來廢之至唐而復舉焉兹<lb/>
　　一權良鄉縣主簿而諄切以命之臣下其有不激<lb/>
　　勵者乎抑勲官創於戰國至唐乃為虛名然必加<lb/>
　　於有勞者宜主簿之後嗣永昌也至順三年夏五<lb/>
　　月宛平曹鑑跋<lb/>
<pb n="KR3h0068_WYG_007-14b"/>
　　髙昌偰玉立拜觀<lb/>
　虞世南<lb/>
　虞伯施東觀帖<hi>楷書</hi>
　　太子中舍人行著作郎臣虞世南奉<lb/>
勅撰并書<lb/>
微臣屬書東觀預聞前史若乃知㡬其神惟睿作聖𤣥<lb/>
妙之境希夷不測然則三五迭興典墳斯著神功聖跡<lb/>
可得言焉自肇立書契初分爻象委裘垂拱之風革夏<lb/>
<pb n="KR3h0068_WYG_007-15a"/>
剪商之業雖復質文殊致進讓罕同靡不拜洛觀河膺<lb/>
符受命名居域中之大手握天下之圖象雷電以立威<lb/>
刑法陽春而流惠澤然後化漸八方令行四海未有偃<lb/>
息鄉黨栖遲洙泗不預帝王之録逺跡胥史之儔而徳<lb/>
侔覆載明兼日月道藝微而復顯禮樂施而更張窮理<lb/>
盡性光前絶後垂範百王遺風於萬代猗歟偉與若斯<lb/>
之盛者也夫子膺五緯之精踵千年之聖固天縱以挺<lb/>
質禀生徳而降靈載誕空桒自標河海之狀纔勝逢掖<lb/>
<pb n="KR3h0068_WYG_007-15b"/>
克秀堯禹之姿知微知章可久可大為而不宰合天道<lb/>
於無言感而遂通顯至仁於藏用祖述先聖憲章徃哲<lb/>
夫其道也固以孕育陶均苞含造化豈直席卷八代并<lb/>
吞九丘而已哉雖亞聖鄰幾之智仰之而彌逺亡吳霸<lb/>
越之辯談之而不及於時天厯浸微地維將絶周室大<lb/>
壞魯道日衰永歎時囏實思濡足遂廼降跡中都俯<lb/>
臨司㓂道超三代止乎季孟之間羞論五霸終從大夫<lb/>
之後固知栖遑弗已志在於求仁危遜從時義存於拯<lb/>
<pb n="KR3h0068_WYG_007-16a"/>
溺方且重反淳風一匡末運是以載贄以適諸侯懷寳<lb/>
而遊列國𤣥覽不極應物如響辯飛龜於石函驗集隼<lb/>
於金櫝觸舟既曉專車能對識罔象之在川明商羊之<lb/>
興雨知來藏往一以貫之但否泰有時逹人所以知命<lb/>
卷舒惟道明哲所以周身牖里幽憂方顯姬文之德夏<lb/>
臺羈紲弗累商王之武陳蔡為幸斯之謂歟於是自衛<lb/>
反魯刪書定樂贊易道以測精微修春秋以正褒貶故<lb/>
能使紫微降光丹書表瑞濟濟焉洋洋焉充宇宙而洽<lb/>
<pb n="KR3h0068_WYG_007-16b"/>
幽㝠動風雲而潤江海斯皆紀乎竹素懸諸日月既而<lb/>
仁獸非時鳴鳥弗至哲人云逝峻嶽已隤尚使泗水却<lb/>
流波瀾不息魯堂餘響絲竹猶傳非夫體道窮神至<lb/>
靈知化其孰能與於此乎自時厥後遺芳無絶法被區<lb/>
中道濟天下及金冊斯誤玉弩載驚孔教已焚秦宗亦<lb/>
墜漢之元始永言前烈褒成爰建用光祀典魏之黄初<lb/>
式遵故訓宗聖疎爵允緝舊章金行水惪亦存斯義而<lb/>
晦明匪一屯亨逓有筐筥蘋蘩與時升降靈宇虚廟隨<lb/>
<pb n="KR3h0068_WYG_007-17a"/>
道廢興炎精失御蜂飛蝟起羽檄交馳經籍道息屋壁<lb/>
無存書之所階基絶函丈之容五禮六樂剪焉煨燼重<lb/>
𢎞至教允屬聖期大唐運膺九五基超七百赫矣王猷<lb/>
蒸哉景命鴻名盛烈無得稱焉皇帝欽明睿哲參天兩<lb/>
地廼聖廼神允文允武經綸云始時惟龍戰爰整戎衣<lb/>
用扶興系神謀不測妙筭無遺𢎞濟艱難平壹區宇納<lb/>
蒼生於仁壽致君道於堯舜職兼三相位總六戎𤣥珪<lb/>
乗石之尊朱户渠門之錫禮優往代事踰恒典於是在<lb/>
<pb n="KR3h0068_WYG_007-17b"/>
三睠命吹萬歸仁充隆帝道丕承鴻業明玉鏡以式九<lb/>
圍席蘿圖而御六辯夤奉上𤣥肅恭清廟宵衣昃食視<lb/>
膳之禮無方一日萬機問安之誠彌篤孝治要道於斯<lb/>
為大故能使地平天成風淳俗厚日月所照無思不服<lb/>
憬彼獯戎為患自古周道再興僅得中算漢圖方逺纔<lb/>
聞下冊徒勤六月之戰侵軼無懕空盡貳師之兵憑凌<lb/>
滋甚皇威所被犁興睠納空山盡漠歸命闕庭充仭藁<lb/>
街填委外廐開闢已來未之有也靈臺偃伯玉關虚候<lb/>
<pb n="KR3h0068_WYG_007-18a"/>
江海無波烽燧息警非煙浮漢榮光莫河楛矢東歸白<lb/>
環西入猶且兢懷夕惕馭朽納隍卑宫菲食輕傜薄賦斵<lb/>
琱反樸抵璧藏金革舄垂風綈衣表化歴選列辟旁求<lb/>
遂古克已思治曾何等級於是眇屬聖譽凝心大道以<lb/>
為括羽成器必在膠雍道德潤身皆資學校矧廼入神<lb/>
妙義析理微言厲以四科明其七教懿德髙風垂裕斯<lb/>
逺而棟宇弗修宗祧莫嗣用紆聼覽爰發絲綸武德九<lb/>
年十二月廿九日有詔立隋故紹聖侯孔嗣哲子德綸<lb/>
<pb n="KR3h0068_WYG_007-18b"/>
為褒聖侯乃命經營惟新舊阯萬雉斯建百堵皆興揆<lb/>
日占星式規大壯鳳甍鶱其特起龍桷儼以臨空霞入<lb/>
綺寮日暉丹檻窅窅崇䆳悠悠虚白模形寫狀妙絶人<lb/>
功象設已陳肅焉如在握文履度復見儀形鳳跱龍蹲<lb/>
猶臨咫尺唍爾微笑若聼武城之絃怡然動色似聞簫<lb/>
韶之響襜襜盛服既覩仲由侃侃禮容仍觀衛賜不疾<lb/>
而速神其何逺至於仲春令序時和景淑皎絜璧池圓<lb/>
流若鏡青葱槐市總翠成帷清滌𤣥酒致敬於兹日合<lb/>
<pb n="KR3h0068_WYG_007-19a"/>
舞釋菜無絶於終古皇上以幾覽餘暇遍該羣籍廼製<lb/>
金鏡述一篇永垂鑒戒極聖人之用心𢎞大訓之微旨<lb/>
妙道天文煥乎畢備副君膺上嗣之尊體元良之德降<lb/>
情儒術游心經藝楚詩盛於六義沛易明於九師多士<lb/>
服膺名儒接武四海之内靡然成俗懷經鼓篋攝齋趨<lb/>
奥並鏡雲披俱餐泉涌素絲既染白玉已彫資覆匱以<lb/>
成山導涓流而為海大矣哉然後知逹學之為貴而𢎞<lb/>
道之由人也國子祭酒楊師道等偃𤣥風於聖世聞至<lb/>
<pb n="KR3h0068_WYG_007-19b"/>
道於先師仰彼髙山願宣盛德昔者楚國先賢尚傳風<lb/>
範荆州文學猶鐫哥頌况帝京赤縣之中天街黄道之<lb/>
側聿興壯觀用崇明祀宣文教於六學闡皇風於千載<lb/>
安可不贊述徽猷被之雕篆乃抗表陳奏請勒貞碑爰<lb/>
命庸虚式揚茂實敢陳舞詠廼作銘云<lb/>
景緯垂象川嶽成形挺生聖德實禀英靈神凝氣秀月<lb/>
角珠庭探賾索隱窮幾洞㝠述作爰備丘墳咸紀表正<lb/>
十倫章明四始繫纘羲易書因魯史懿此素王邈焉髙<lb/>
<pb n="KR3h0068_WYG_007-20a"/>
軌三川削弱六國從衡鶉首兵利龍文鼎輕天垂伏鼈<lb/>
海躍長鯨解黻去佩書燼儒坑纂堯中葉追尊大聖乃<lb/>
建褒成膺兹顯命當塗創業亦崇師敬胙土錫圭禮容<lb/>
斯盛有晉崩離維傾柱折禮亡學廢風頽雅缺<hi>闕</hi>夏交<lb/>
馳星分地裂蘋藻莫奠山河已絶隨風不競龜玉淪亡<lb/>
樽爼弗習干戈載揚露霑闕里麥秀鄒鄉修文繼絶期<lb/>
之會昌大唐撫運率繇王道赫赫𤣥功茫茫天造奄有<lb/>
神器光臨大寳比蹤連陸追風炎昊於鑠元后膺圖撥<lb/>
<pb n="KR3h0068_WYG_007-20b"/>
亂天地合德人神攸贊麟鳯為寳光華在旦繼聖崇儒<lb/>
載修輪奐義堂𢎞敞經肆紆縈重欒霧宿洞户風清雲<lb/>
開春牖日隱南榮鏗耾鍾律蠲絜齍明容範既備德音<lb/>
無斁肅肅升堂兟兟讓席獵纓訪道横經請益帝德儒<lb/>
風永宣金石<lb/>
　　虞永興嘗自謂于道字有悟葢於發筆處出鋒如<lb/>
　　抽刀斷水正與顔太史錐畫沙屋漏痕同趣前人<lb/>
　　巧處故應不傳學虞者輒成算子筆陣所訶以此<lb/>
<pb n="KR3h0068_WYG_007-21a"/>
　　余非能書能解之耳其昌<lb/>
　外録<lb/>
　　書畵舫云虞永興墨蹟稀如麟鳳昔在寳晉評書<lb/>
　　已有今好事家一字亦無之歎近聞張脩羽家購<lb/>
　　藏夫子廟堂碑進呈墨本韻致楚楚倘得較閲則<lb/>
　　夫生今之世得見前人所未見何遽少遜古人耶<lb/>
　　又云虞伯施夫子廟堂碑原本字多鋒鍔極得右<lb/>
　　軍遺意宋黄太史詩云孔廟虞書貞觀刻千兩黄<lb/>
<pb n="KR3h0068_WYG_007-21b"/>
　　金那購得指此本也苐其碑旋經火厄搨本罕存<lb/>
　　額書大周孔子廟堂之碑者乃是武后勅相王旦<lb/>
　　翻勒重刻而成便為第一偽本矣較原本不啻星<lb/>
　　淵識者辨之虞永興遺跡詩孔廟遺碑直百千汝<lb/>
　　南枕卧更堪傳空瞻米趙標題語不見前書思惘<lb/>
　　然<lb/>
　虞伯施汝南公主墓誌銘藁<lb/>
大唐故汝南公主墓誌銘并序<lb/>
<pb n="KR3h0068_WYG_007-22a"/>
公主諱字隴西狄道人皇帝之第三女也天潢疏潤圓<lb/>
折浮夜光之采若木分暉穠華<hi>闕</hi>朝陽之色故能聰頴<lb/>
外發閑明内暎訓範生知尚觀箴於女史言容成則尤<lb/>
習禮於公宫至如怡色就飬佩帉晨省敬愛兼極左右<lb/>
無方加以學殫綈素藝兼鞶紩令問芳猷儀形閨閫<lb/>
年　月有詔封汝南郡公主錫重珪瑞禮崇湯沐車服<lb/>
徽章事優前典屬九地絶維四星潛曜毁瘠載形哀號<lb/>
過禮繭纊不襲鹽酪無嗞灰琯亟移陵塋浸逺雖容服<lb/>
<pb n="KR3h0068_WYG_007-22b"/>
外變而沈憂内結不勝孺慕之哀遂成傷生之性天道<lb/>
祐仁奚其㝠漠以今貞觀十年十一月丁亥朔十六日<lb/>
　外録<lb/>
　　米氏書史云虞世南汝南公主銘起草洛陽王䕶<lb/>
　　處見摹本云真蹟在洛陽好事家有古跋後十年<lb/>
　　見真蹟在故相張公孫直清處其後止正觀十年<lb/>
　　十一月丁夘朔十六日旁小字注云赫赫髙門在<lb/>
　　裴丞相家是其銘然此幅文但至半而止行下有<lb/>
<pb n="KR3h0068_WYG_007-23a"/>
　　空白紙約略十一字此葢卒日猶未言葬也闕文尚<lb/>
　　多安得便言赫赫髙門不當後幅却與前幅不相<lb/>
　　連屬也其前標紅綾色如新有名幾𤣥題其標云<lb/>
　　云故祭酒崔十八丈綽嘗與宼章賀拔惎皆以鍳<lb/>
　　賞相尋每稱服膺虞書多歴年所自會昌以來<lb/>
　　時睹斯帖因致其真𨽻有加頃年崔丈每送余兄<lb/>
　　弟下第東歸必云此去獲見汝南帖亦何減于昇<lb/>
　　第耶所惜者闕其銘文耳咸通二年春於存神室<lb/>
<pb n="KR3h0068_WYG_007-23b"/>
　　輒獻子凝良足嗇愛也幾𤣥不知何人也虞帖為<lb/>
　　時所重如此今好事家絶不曾見真蹟摹本枕臥<lb/>
　　積時蚛牙頭風四帖一闗中刻石今法帖所載耳<lb/>
　　世最少者子敬虞帖今好事家一字亦無耳<lb/>
　　書畵舫云虞永興書當以張脩羽家夫子廟堂碑<lb/>
　　真蹟為第一楷未及見其次則汝南公主墓銘稿<lb/>
　　<hi>凡十八行</hi>見米老寳章待訪録後入郭天錫家元章跋<lb/>
　　尾尚存今藏瑯琊王氏敬美奉常故物也頃金壇<lb/>
<pb n="KR3h0068_WYG_007-24a"/>
　　王太史宇泰賞其宛暢為摹入鬱岡齋法帖中矣<lb/>
　　又云此志行筆結字極似海岳翁丑定為米老臨<lb/>
　　寫不識真賞以為何如耳<lb/>
　虞永興枕臥帖<hi>原文不録</hi>
　外録<lb/>
　　趙孟頫與鮮于伯機尺牘云常州張治中有虞永<lb/>
　　興枕臥帖筆意清峭紹興内府故物足為希代之<lb/>
　　寳吾兄伯機不可不知也詞云自公枕臥來七八<lb/>
<pb n="KR3h0068_WYG_007-24b"/>
　　日末云世南呈凡十餘行頃都下四次借閲因不<lb/>
　　肖嗟賞遂爾寳祕不爾亦甚不愛可惜可惜世南<lb/>
　　字漫木不知為何人書苦苦相問不能固拒遂道<lb/>
　　與之由是遂不復出有建業文房之印紹興小璽<lb/>
　　平生僅見此一種虞書耳<lb/>
　虞永興與禇登善書<lb/>
賢兄處見臨樂毅論便是青過於藍欣忭無已數願學<lb/>
耳世南近臂痛廢書不堪覼縷也虞世南呈<lb/>
<pb n="KR3h0068_WYG_007-25a"/>
　歐陽詢<lb/>
　唐歐陽率更夢奠帖<hi>行書</hi>
仲尼夢奠七十有三周王九齡俱不滿百彭祖資以導<lb/>
飬樊重任性裁過盈數終歸㝠滅無有得停住者未有<lb/>
生而不老老而不死形歸丘墓神還所受痛毒辛酸何<lb/>
可熟念善惡報應如影隨形必不差二<lb/>
　　右唐銀青光禄大夫太子率更令渤海郡歐陽詢<lb/>
　　字信本書仲尼夢奠帖七十八字前後御府法書<lb/>
<pb n="KR3h0068_WYG_007-25b"/>
　　二小印後有紹興小印合縫處古印甚多下跋一<lb/>
　　吉字未曉誰氏庚寅十月購於楊中齋家悦生圖<lb/>
　　書亦曾入賈秋壑文府率更初學王逸少書後漸<lb/>
　　變其體筆力險勁為一時之絶人得其尺牘咸以<lb/>
　　為楷範張懷瓘云歐陽真行出於大令自羊薄以<lb/>
　　後略無勍敵獨永師恃兵精練議欲旗鼓相攻歐<lb/>
　　惟猛鋭長驅永則破膽奪氣法書苑亦云性本行<lb/>
　　書蟬聨起伏凝結遒聳裁蕭永之柔懦拉羲獻之<lb/>
<pb n="KR3h0068_WYG_007-26a"/>
　　筋髓比之諸勢出於自得此本勁險刻厲森森然<lb/>
　　若武庫之戈㦸向背轉摺渾得二王風氣世之歐<lb/>
　　行第一書也辛夘二月辛未重裝九日丁丑跋於<lb/>
　　嚴陵官舎金城郭天錫審定真蹟祕玩<lb/>
　　歐陽信本書清勁秀健古今一人米老云莊若對<lb/>
　　越俊若跳躑猶似未知其神竒也向在都下見勸<lb/>
　　學一帖是集賢官庫物後有開元題識俱全筆意<lb/>
　　與此一同但官帖是硬黄紙為異耳至元廿九年<lb/>
<pb n="KR3h0068_WYG_007-26b"/>
　　閏月望為右之兄書呉興趙孟頫<lb/>
　　韋續墨藪歐陽正行書在中上品歐教作書有八<lb/>
　　訣最利初學學者觀古人書必觀墨蹟乃見妙處<lb/>
　　此夢奠七十八字真人間絶無僅有希世寳也葢<lb/>
　　嘗入宋御府矣趙文敏公所題考碑志是三十七<lb/>
　　八嵗筆故與後來特異吾家蓄古墨蹟此為最乆<lb/>
　　正統八年四月六日楊士竒謹書<lb/>
　外録<lb/>
<pb n="KR3h0068_WYG_007-27a"/>
　　書畵舫云檇李項氏祕藏歐陽詢行書夢奠帖清<lb/>
　　勁絶塵乃楮紙真蹟宋末藏郭天錫處有天錫子<lb/>
　　昻二識尾勤有堂故物也其後又入楊東里家有<lb/>
　　東里跋跋今不存右帖授受有緒的是名物陳仲<lb/>
　　醇品定為宋人書豈為後人所淆亂耶<lb/>
　歐陽信本千文<hi>楷書原文不録</hi>
　　右率更令所書千文楊補之家藏本咸淳甲戌嵗<lb/>
　　九月三日錢唐金應桂<lb/>
<pb n="KR3h0068_WYG_007-27b"/>
　　書家以分行布白謂之九宫元人作書經云黄庭<lb/>
　　有六分九宫曹娥有四分九宫是也今觀信本千<lb/>
　　文真有完字具於胷中若搆凌雲臺一一皆衡劑<lb/>
　　而成者米南宫評其真書到内史信矣此本為楊<lb/>
　　補之家藏勒其全文欲學者先定間架然後縱横<lb/>
　　跌宕惟變所適也其昌<lb/>
　歐陽率更度尚庾亮二帖<lb/>
度尚字博平山陽湖陸人少早䘮父事母至孝盡心供<lb/>
<pb n="KR3h0068_WYG_007-28a"/>
飬清潔有文武為上虞治政嚴峻孝女曹娥人莫之表<lb/>
尚出俸粟使吏焦夫改葬樹碑以彰顯之後遭母䘮哀<lb/>
瘠動人遼東太守卒<lb/>
庾亮臨江州聞翟湯之風束𢃄躡屐而詣焉湯見亮備<lb/>
賔主禮甚恭而亮怪曰君髙道世表僕敢忘其恭耶湯<lb/>
曰使君忽敬其枯木朽株耳亮語主簿張𤣥曰此君臥<lb/>
龍不可動也<lb/>
　　右唐𢎞文舘學士兼太子率更令銀青光禄大夫<lb/>
<pb n="KR3h0068_WYG_007-28b"/>
　　渤海縣開國男歐陽詢字信本書度尚帖元豊己<lb/>
　　未余官長沙獲於南昌魏泰庾亮帖壬戌嵗過山<lb/>
　　陽獲於今中散大夫鍾離景伯各著半古印適合<lb/>
　　縫文曰清河圖籍之印乃昔一書也究延平之化<lb/>
　　豈不有神參孔壁之遺孰云致誤元祐庚午冬至<lb/>
　　蕭閒外舎裝贊曰渤海兒怪字亦險絶真到内史<lb/>
　　行自為法莊若對越俊如跳躑後學莫窺遂趣尫<lb/>
　　劣襄陽米芾審定真蹟祕玩<lb/>
<pb n="KR3h0068_WYG_007-29a"/>
　歐陽率更子竒帖<hi>行書</hi>
新序曰子竒年十八齊君使理阿既行齊君悔之遣人<lb/>
追追者返曰子竒必能理阿矣共載者皆白首子竒至<lb/>
即鑄兵以為耕器魏聞童子為君庫無兵倉無粟乃起<lb/>
擊之阿父率子兄率弟以私兵戰之遂敗魏師<lb/>
　　古圯静勝老人劉沐觀<lb/>
　　廬山黄石翁觀<lb/>
　　右唐銀青光禄大夫𢎞文舘學士太子率更令歐<lb/>
<pb n="KR3h0068_WYG_007-29b"/>
　　陽詢字信本書新序子竒帖行書見於淳熈祕閣<lb/>
　　書目御府帖也歐陽平生愛書故事度尚帖子竒<lb/>
　　夢奠帖皆是故事夢奠帖莫年所書紛披老筆殆<lb/>
　　不可攀此帖精謹中嵗書惜不刻石以永其傳也<lb/>
　　乙酉獲於廣陵甲午三月命工重裝於錢塘金城<lb/>
　　郭天錫祐之審定真蹟祕玩<lb/>
　　率更所書夢奠及子竒帖嘗獲觀於祐之郭公山<lb/>
　　房今三十年矣俛仰疇昔為之慨然泰定乙丑十<lb/>
<pb n="KR3h0068_WYG_007-30a"/>
　　二月廿又六日巴西鄧文原書<lb/>
　　古人法書貴墨跡而賤石刻墨蹟具存筆意學者<lb/>
　　葢有考焉此帖歐陽率更所書新序墨色宛然筆<lb/>
　　意具在善書者宜寳之元統改元嵗在癸酉十有<lb/>
　　二月十日番陽呉善題<lb/>
　　率更令歐陽公書法在李唐朝居褚河南薛少保<lb/>
　　右則其妙可知矣拜觀新序一帖其筆力端重遒<lb/>
　　麗足為萬世法程學者烏可以片楮忽諸不特此<lb/>
<pb n="KR3h0068_WYG_007-30b"/>
　　耳呉興趙公書籖巴西鄧先生手跋亦足清玩也<lb/>
　　識者寳之大梁班惟志謹書<lb/>
　歐陽率更書漢史節<hi>原文不録</hi>
　外録<lb/>
　　硏北雜誌云田師孟家有歐陽率更書漢史節<lb/>
　歐陽信本書稽古卷<hi>原文不録</hi>
　外録<lb/>
　　研北雜誌云歐陽率更書稽古在李敉固家末云<lb/>
<pb n="KR3h0068_WYG_007-31a"/>
　　卷絶<lb/>
　　書史會要載歐陽詢八法云丶如髙峰之墜石乀<lb/>
　　似長空之初月丨如萬嵗之枯藤一若千里之陣<lb/>
　　雲乀似勁松倒折落掛石崖<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>如萬鈞之弩發丿<lb/>
　　若利劍截斷犀象之角牙乀則一波常三過筆澄<lb/>
　　神定慮端已正容秉筆思生臨池志逸虚拳實腕<lb/>
　　指齊掌空意在筆前文向思後分間布白勿令偏<lb/>
　　側墨淡則傷神采絶濃必滯鋒豪肥則為鈍瘦則<lb/>
<pb n="KR3h0068_WYG_007-31b"/>
　　露骨勿使傷於軟弱不湏怒降為竒㸃畫調勻上<lb/>
　　下均平遞相顧揖筋骨精神隨其大小不可頭輕<lb/>
　　尾重無令左短右長斜正如人上稱下載東映西<lb/>
　　帶氣宇融和精神洒落省此微言孰為不可也<lb/>
　　廣川書跋董逌書歐陽詢帖云余觀前人論書必<lb/>
　　先擇筆至於動作皆得如意非是未嘗書韋昶善<lb/>
　　書而妙於筆故子敬稱為竒絶然書必托於筆以<lb/>
　　顯則筋骨肉理皆筆之所寄也率更於筆特未嘗<lb/>
<pb n="KR3h0068_WYG_007-32a"/>
　　擇而皆得佳趣故當是絶藝葢其所寄者心耳論<lb/>
　　者論飛白冠絶有龍蛇戰鬭之象雲霧輕飄之勢<lb/>
　　真行出於大令森森焉若武庫矛㦸至使智永奪<lb/>
　　氣信乎書妙至此極者然飛白篆書世不復傳今<lb/>
　　惟真行章草可見略無勁敵非虚語也虞伯施謂<lb/>
　　詢不擇紙筆皆得如意此正紀其實爾宜遂良不<lb/>
　　能及也<lb/>
　　墨池璅録云陳景元評歐陽詢字云世皆知其體<lb/>
<pb n="KR3h0068_WYG_007-32b"/>
　　方而不知其筆圓亦可謂歐之闡幽也<lb/>
　趙　模<lb/>
　趙參軍模晉千文<hi>周天球篆書題</hi>
<hi>款書</hi>太子右監門府鎧曹參軍臣趙模上<hi>行書千文</hi>
　　趙供奉所書千文如謹勅士不敢毫髪自縱在繩<lb/>
　　束外至今見者為之斂袵退歩及觀困學翁跋則<lb/>
　　如神龍天馬殆不可羈其間法度出於自然噫此<lb/>
　　筆亦不可多得矣我輩何敢仰望下風因乗興效<lb/>
<pb n="KR3h0068_WYG_007-33a"/>
　　顰值子玉千文卷録以還延祐庚申夏五玉霄滕<lb/>
　　賔拜手<lb/>
　　吳郡錢佑觀於西湖<lb/>
　　寓吳柏顔觀<lb/>
　　大梁班惟志與仲亨子正敬思同觀<lb/>
　　嚴陵汪鵬升永嘉薛漠同觀<lb/>
　　大德九年吾道觀<hi>吾道一作吾衍</hi>
　　山隂繭紙入昭陵江右空傳瘞鶴銘頼有貞元供<lb/>
<pb n="KR3h0068_WYG_007-33b"/>
　　奉筆硬黄雙勒集儀刑丹丘夏克復<lb/>
　　晉人之書見於今日者大抵石刻耳如趙公者去<lb/>
　　晉未逺其所摹集多予昧於平生者固宜葢褒鄂<lb/>
　　已没庶幾見其英姿飄爽於縑素間者曹將軍之<lb/>
　　功也明古其謹藏之呉寛題<lb/>
　　吳郡楊循吉觀<lb/>
　　七月之望彭年觀於雙娥寺夀承讀書樓<lb/>
　　褚登善有自書聖教序筆法極類右軍後人遂謂<lb/>
<pb n="KR3h0068_WYG_007-34a"/>
　　唐集聖教序非集聚之集乃學習之習也是殆不<lb/>
　　然今觀趙供奉所摹千字文一鈎一畫歩武右軍<lb/>
　　極似聖教序乃知前人所集真蹟而書之者非習<lb/>
　　字書奴明矣千古之疑一朝盡釋快哉此筆今不<lb/>
　　可再得仲宣其寳之勿輕示人也天唘壬戌初夏<lb/>
　　范允臨題<lb/>
　馮承素<lb/>
　馮承素臨本樂毅論<hi>黄麻紙本摺裱原文不録</hi>
<pb n="KR3h0068_WYG_007-34b"/>
　　彦逺家有馮承素蘭亭元和十三年詔取書畵遂<lb/>
　　進入内今有承素樂毅論在竝有太宗手批其後<lb/>
　　張彦逺記<lb/>
　　隆慶三年元旦焚香盥手謹觀文彭夀承父記<lb/>
　　是日有禁不得賀節明窓淨几展玩數日甚樂甚<lb/>
　　樂再觀索㓜安出師頌葢天地間二寳也文彭再<lb/>
　　記<lb/>
　　山谷老人論書要字中有筆此帖近之然非有研<lb/>
<pb n="KR3h0068_WYG_007-35a"/>
　　臼筆簏者不足以知此隆慶己巳春日從三橋寓<lb/>
　　齋携歸諦觀因題其後歸之建業胡汝嘉記事<lb/>
　外録<lb/>
　　褚遂良記云搨本樂毅論是貞觀十二年四月九<lb/>
　　日勅内出樂毅論是王右軍真跡令將仕郎直𢎞<lb/>
　　文舘馮承素模寫賜司空趙國公長孫無忌開府<lb/>
　　儀同三司尚書左僕射梁國公房𤣥齡特進尚書<lb/>
　　左僕射申國公髙士亷吏部尚書侯君集特進鄭<lb/>
<pb n="KR3h0068_WYG_007-35b"/>
　　國公魏徴侍中䕶軍安德郡開國公楊師道等六<lb/>
　　人於是在外乃有六本竝筆勢真妙備盡楷則也<lb/>
　褚遂良<lb/>
　褚河南書唐文皇哀冊<hi>真書</hi>
維貞觀廿三年朔廿六日己巳太宗皇帝<hi>闕</hi>於翠微宫<lb/>
之含風殿旋殯於太極之西階粤八月庚子將遷坐於<lb/>
昭陵禮也鳯紀疑秋龍帷將曙<hi>闕</hi>化同軫綿區縞素哀<lb/>
子嗣皇帝覽風樹而增感攀銅池而拊膺廹宗祧之是<lb/>
<pb n="KR3h0068_WYG_007-36a"/>
寄傷往駕之無憑奠樽盈而悲序促靈景翳而愁雲興<lb/>
去劍滋逺清徽方閟爰詔司存傳芳瓊字其詞曰三微<lb/>
固祉五曜垂文光昭司牧對越唐勛族著𤣥牝家傳縉<lb/>
雲髙祖配天一人有慶大行神武維㡬作聖良書自得<lb/>
髙文成性夙表餘雄先懷反正蒼兕爰發朱旗首令環<lb/>
瀛昏墊關洛荒蕪妖傾地軸盗弄乾樞戎衣光唘霸政<lb/>
宏謩天兵電照月陣風駈蚩尤逓剪猰窳咸誅閏位不<lb/>
䖍餘分興戾先收秦組次焚商袂轉圓上畧容光下濟<lb/>
<pb n="KR3h0068_WYG_007-36b"/>
徙邑垂仁賔門灑惠脩風順軌凝圖奉睿青扆同規𤣥<lb/>
珠叶契發揮三五聲明遐裔泛野休兵靈臺偃革升巖<lb/>
藏銑遵河奉璧學肆徐輪丘園散帛就日攸宜如<hi>闕</hi>在<lb/>
斯刑哀動植化美塤箎樂華曾舉禮葉旁垂沙塲磬翦<lb/>
斗極咸羈狼山入囿瀚渚歸池東旌若木西斾條支龍<lb/>
鄉委賮鳥服來儀大矣乗時悠哉利見文龜浮沼應龍<lb/>
在淀潏露飛甘卿雲呈絢松荑望幸瑶華方薦仙丹斂<lb/>
術星飛告變凝沴氣於升年掩璿暉於離殿嗚呼哀哉<lb/>
<pb n="KR3h0068_WYG_007-37a"/>
商管初飛秋絃罷脩驚川悠緬宫車晏出大隧弗營元<lb/>
龜獻吉展軨効駕羲和司日廹靈心於將餞痛皇情其<lb/>
如失凝清秋於廣路遡悲風於長<hi>闕</hi>經柏梁而徐轉邁<lb/>
蘭池而徙蹕聳輕斾之逶迤動邊笳之蕭瑟嗚呼哀哉<lb/>
周營甫竁漢唘泉闈榖林摇落橋巖變衰平原凄兮白<lb/>
日逺深渚澹兮秋雲飛覽銅爵而興慕傷鼎湖之不歸<lb/>
嗚呼哀哉崤陵𤣥壤隅山窮路虚衛飜英輕池委素羲<lb/>
庭易晚松隂難曙萬方悲而雨泣三靈慘而雲沍嗟厚<lb/>
<pb n="KR3h0068_WYG_007-37b"/>
德之長違仰髙天而攀慕嗚呼哀哉崇基永煥置業方<lb/>
昭遺風餘烈天長地遥想神襟而騰茂縱史筆而揚翹<lb/>
籠嘉聲<hi>闕</hi>日月終有裕於唐堯嗚呼哀哉<lb/>
　　褚遂良書在唐賢諸名世士書中為秀頴得羲之<lb/>
　　法最多者真字有隷法自成一家非諸人可以比<lb/>
　　肩此書葢其晚年紹興丙辰十二月初五日臣友<lb/>
　　仁審定<lb/>
　　褚公初以善書見知文皇後數直諫補益國事殊<lb/>
<pb n="KR3h0068_WYG_007-38a"/>
　　多遂受顧命以大節著為唐名臣卒之書為餘事<lb/>
　　此其書文皇哀冊文藏於呉江史明古氏明古喜<lb/>
　　讀書能陽秋古人不獨貴其書也然於古人知所<lb/>
　　愛則得其模刻之語亦深玩之况其手蹟哉則雖<lb/>
　　謂貴其書亦可也此卷於大行與崩字皆加塗改<lb/>
　　葢嘗有入前代御府者為上諱爾成化戊戌嵗二<lb/>
　　月庚申呉寛題<lb/>
　　唐中書河南公褚登善文學忠讜為貞觀人品第<lb/>
<pb n="KR3h0068_WYG_007-38b"/>
　　一觀其叩頭諫立武氏置笏殿陛乞歸田里不以<lb/>
　　禍福死生動其心古之所謂大臣與回視當時曖<lb/>
　　昧自悦為身謀者特狐䑕耳公書法之妙乃其餘<lb/>
　　事書家况之瑶臺青瑣窅英青春嬋娟美女不<lb/>
　　勝羅綺葢狀其富艶之極文皇哀冊覽之三嘆不<lb/>
　　已書法絶矣世鮮有知者惟米南宫知之米學褚<lb/>
　　最乆知之為最深宜乎虎兒一見即賞鑒也<hi>哀冊初落</hi>
　　<hi>江南深山中且諱避不登御故得脱金燼</hi>著雍敦牂七月望日呉郡陳<lb/>
<pb n="KR3h0068_WYG_007-39a"/>
　　深書<hi>王元美跋見四部稿</hi>
　褚河南書枯樹賦卷<hi>趙松雪補圖</hi>
　　枯樹賦<lb/>
殷仲文風流儒雅海内知名代異時移出為東陽太守<lb/>
常忽忽不樂顧庭槐而嘆曰此樹婆娑生意盡矣至如<lb/>
白鹿貞松青牛文梓根柢盤魄山崖表裏桂何事而銷<lb/>
亡桐何為而半死昔之三河徙殖九畹移根開花建始<lb/>
之殿落實睢陽之園聲含嶰谷曲抱雲門將雛集鳯比<lb/>
<pb n="KR3h0068_WYG_007-39b"/>
翼巢鴛臨風亭而唳鶴對月峽而吟猨乃有拳曲擁腫<lb/>
盤坳反覆熊彪顧盼魚龍起伏節竪山連文横水蹙匠<lb/>
石驚視公輸眩目雕鐫始就剞劂仍加平鱗鏟甲落角<lb/>
推牙重重碎錦片片真花紛披草樹散亂烟霞若夫松<lb/>
子古度平仲君遷森梢百頃槎枿千年秦則大夫受職<lb/>
漢則將軍坐焉莫不苔埋菌壓鳥剥蟲穿低垂於霜露<lb/>
撼頓於風烟東海有白木之廟西河有枯桑之社北陸<lb/>
以楊葉為關南陵以梅根作冶小山則叢桂留人扶風<lb/>
<pb n="KR3h0068_WYG_007-40a"/>
則長松繫馬豈獨城臨細栁之上塞落桃林之下若乃<lb/>
山河阻絶飄零離别拔本垂淚傷根流血火入空心膏<lb/>
流斷節横洞口而敧臥頓山腰而半折文衺者合體俱<lb/>
碎理正者中心直裂戴癭銜瘤藏穿抱穴木魅暘晱山<lb/>
精妖孽况復風雲不感羈旅無歸未能採葛還成食薇<lb/>
沈淪窮巷蕪沒荆扉旣傷摇落彌嗟變衰淮南云木葉<lb/>
落長年悲斯之謂矣乃為歌曰建章三月火黄河千里<lb/>
槎若非金谷滿園樹即是河陽一縣花桓大司馬聞而<lb/>
<pb n="KR3h0068_WYG_007-40b"/>
嘆曰昔年移栁依依漢南今㸔摇落悽愴江潭樹猶如<lb/>
此人何以堪貞觀四年十月八日為燕國公書<lb/>
　　右枯樹賦世皆以壽春魏氏為真丹陽蘓丞相辨<lb/>
　　識之墨帖既藏魏氏今所傳蘓丞相跋尾者亦摹<lb/>
　　勒也至或以雍元直所臨倣為魏本而系蘓跋其<lb/>
　　後余此本得之壻汶陽梁正壽正壽雅好筆墨且<lb/>
　　自精賞魏鄭公嘗云褚河南下筆遒勁甚得逸少<lb/>
　　體資此本皆蘭亭筆法識者寡云開封丁禹錫毘<lb/>
<pb n="KR3h0068_WYG_007-41a"/>
　　陵胡承之以勒石大野晁無咎記乙丑仲冬丙午<lb/>
　　松菊堂<lb/>
　　舊見陳了翁筆法清勁嘗疑其創自為家今乃知<lb/>
　　彷彿出枯樹賦耳豫章金陵所刻何曾有毫髪似<lb/>
　　哉晁補之字僅見此跌宕亦自有意况經前輩鑒<lb/>
　　定重以省印郡記累累無不可考胡氏世家在東<lb/>
　　南為盛世將摹刻又不一所此真蹟尤其所寳故<lb/>
　　所在用意識之歴官大略備焉壬午五月廬陵劉<lb/>
<pb n="KR3h0068_WYG_007-41b"/>
　　辰翁題<hi>以下跋松雪臨本合前共一巻</hi>
　　褚公書擥六朝衆長而成一家于代何獨枯樹賦<lb/>
　　而已子昻後五百年一振豪頃奪其符而代之豈<lb/>
　　規規學褚而能之抑胷中有所謂擥者也謂予不<lb/>
　　信有木居士在錢塘白珽<lb/>
　　褚登善書用隷法結體方嚴枯樹賦稍變廼從容<lb/>
　　於法度之中子昻落筆便得其意所謂不同而同<lb/>
　　者又繪圖於前樹雖枯而潤葢具根本而生意存<lb/>
<pb n="KR3h0068_WYG_007-42a"/>
　　焉其觀此信不徒作矣所感當甚於子山也呉郡<lb/>
　　陳深<lb/>
　　木生天地間為風霜之所夭折不能竟其天年不<lb/>
　　幸甚矣而騷人名士形諸賦詠著之翰墨精采百<lb/>
　　倍垂於無窮實枯中之榮也予老且衰撫卷為重<lb/>
　　一嘅九山人宗古<lb/>
　　褚書此為精妙子昻晚筆最得其意嘗聞賈師憲<lb/>
　　以江上功景定初元拜右相錫宴宣勸内府出金<lb/>
<pb n="KR3h0068_WYG_007-42b"/>
　　寳器賜甚厚中有枯樹賦真蹟似道獨受此卷不<lb/>
　　敢辭今不知流落何所信人間世曾何足以把玩<lb/>
　　哉喜見似人而慨然者係之矣至大二年季春為<lb/>
　　呉門錢翼之題谷陽龔璛書<lb/>
　外録<lb/>
　　周㓜海云褚河南多書枯樹賦猶王子敬多書洛<lb/>
　　神賦褚書僅見為燕公本亦猶王書止傳十三行<lb/>
　　異哉此本舊藏華補菴氏球得諦視之然亦雙鈎<lb/>
<pb n="KR3h0068_WYG_007-43a"/>
　　填廓想出栁誠懸手非褚初筆也其遒勁俊逸大<lb/>
　　都如褉帖臨本聖教碑刻骨立中氣韵自足非易<lb/>
　　窺者趙文敏綜擥晉唐法書舍筏登岸乃能師其<lb/>
　　意不泥其迹按臨本整宻秀潤不少露北海姿態<lb/>
　　亦盡氣為褚敵者若武延秀時有此當亦取續屏<lb/>
　　脚矣王元美邃于書學得褚鈎本屬球鈎趙本合<lb/>
　　刻以傳球乏馮承素之藝多失趙神采尚湏具法<lb/>
　　眼者鑒之隆慶元年夏六月既望吳郡周天球題<lb/>
<pb n="KR3h0068_WYG_007-43b"/>
　　王元美云庾子山枯樹賦有盛聲於江左如小許<lb/>
　　公軰恒習之褚河南書此賦掩映斐亹極有好致<lb/>
　　武延秀集右軍大令墨蹟於屏以此書裝脚其見<lb/>
　　重若此真蹟在無錫華户部處嘗命許元復雙鈎<lb/>
　　垂入石而户部物故真蹟落盗手余所有趙吳興<lb/>
　　臨本亦一時妙品因請於户部之子明伯乞許本<lb/>
　　入石而趙本則周公瑕所鈎也褚書既極秀逸有<lb/>
　　美女嬋姢不勝羅綺之態趙則穏宻端潤往往得<lb/>
<pb n="KR3h0068_WYG_007-44a"/>
　　筆外意俱在山隂堂室間正不當以時代論也元<lb/>
　　復公瑕俱名能臨池者故不啻作定武冢嫡耳王<lb/>
　　世貞<lb/>
　　珊瑚網云崇禎辛酉春仲訪友玉峰婁水間花生<lb/>
　　日與成淵兒過東倉楊棘丞汝邁携遊王氏雜花<lb/>
　　林返飲深栁堂會其舅呉廷堅出墨蹟三卷為褚<lb/>
　　河南書哀冊及枯樹賦子昻書歸去來辭又出古<lb/>
　　佩玦種種内有漢玉天馬羊脂美質沁血縷縷成<lb/>
<pb n="KR3h0068_WYG_007-44b"/>
　　細毛真竒物也然當年屬先君價只五十金今云<lb/>
　　百鎰矣歸蓬偶閲唐語林以褚遂良為太宗哀冊<lb/>
　　文自朝還馬誤入人家而不覺是其摛詞工苦非<lb/>
　　獨書法擅絶也<lb/>
　褚登善兒寛贊卷<hi>原文不録</hi>
　　河南三龕孟法師二刻早年所書房公喬聖教序<lb/>
　　記長安同州本竝晚年書此兒寛贊與房碑記序<lb/>
　　用筆同晚年書也容夷婉暢如得道之士世塵不<lb/>
<pb n="KR3h0068_WYG_007-45a"/>
　　能一毫嬰之觀之自鄙束縛於毫楮間耳諸王孫<lb/>
　　趙孟堅子固書<lb/>
　　羣玉帖中帝京篇<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>迹可笑葢枯且露矣河南晚<lb/>
　　年書雖瘦實腴孟堅又書<lb/>
　　褚河南漢兒寛贊正書三百四十字中刮去𢎞字<lb/>
　　葢宋國諱也河南書豈待贊而顯子固所謂容夷<lb/>
　　婉暢者殆得之矣至順四年閏三月廿四日栁貫<lb/>
　　識<lb/>
<pb n="KR3h0068_WYG_007-45b"/>
　　子固以此贊與三龕孟法師碑用筆不同定為河<lb/>
　　南晚年書碑有嵗月誠可信不疑然石刻視真迹<lb/>
　　自不無少異葢其轉折精神處有非摹勒之巧所<lb/>
　　能盡也至正元年夏四月廿三日黄溍記<lb/>
　　褚河南書清勁峻嶷平生大節葢已見於筆墨之<lb/>
　　間古謂書類其人信哉豫章揭法記<lb/>
　　潛溪宋先生題褚河南書云登善初師虞世南晚<lb/>
　　入右軍之室故唐之能正書者僅二十八人而登善<lb/>
<pb n="KR3h0068_WYG_007-46a"/>
　　居三四之間其温潤似虞結體則法右軍人徒見<lb/>
　　所書或與薛稷類者遂疑之不知先哲有兼人之<lb/>
　　才而作字初不拘一體張顛善草書至其小楷極<lb/>
　　端謹有法傳其學者惟顔真卿得之觀登善者宜<lb/>
　　以是求之此題識唐太宗哀冊文也余長見之此<lb/>
　　所書兒寛贊筆意正同趙子固栁道傳先生黄文<lb/>
　　獻公揭伯防跋語皆真跡但栁先生以刮去𢎞字<lb/>
　　為宋國諱則又見宋以前文字亦諱此不知何也<lb/>
<pb n="KR3h0068_WYG_007-46b"/>
　　此書非深識者不逹其妙又試以余書求之翰林<lb/>
　　學士解縉紳書<lb/>
　　褚河南工隷楷尤為當時所重近世罕見真跡比<lb/>
　　有以枯樹賦墨本示余殊不足以唘人意見其偽<lb/>
　　無疑今觀此書筆勢翩翩神爽超越大勝家姪帖<lb/>
　　諸刻誠可為希世之玩也永樂辛夘春正月庚寅<lb/>
　　廬陵胡廣觀畢拜手謹識<lb/>
　　褚遂良字登善善書與虞齊名世南嘗薦之文皇<lb/>
<pb n="KR3h0068_WYG_007-47a"/>
　　世南死登善獨擅大名當時御府所收右軍真迹<lb/>
　　贋者相半他人不能識登善輒能辨之至纎悉不<lb/>
　　爽後遇有所購必經登善審鑒為定及其自書乃<lb/>
　　獨得右軍微意評者謂其字裏金生行間玉潤變<lb/>
　　化開闔一本右軍其諸帖中西昇經是學黄庭度<lb/>
　　人經學洛神隂符學畵像湖州獨孤府君碑越州<lb/>
　　右軍祠記同州鴈塔兩聖教記是其自家之法世<lb/>
　　傳蘭亭褚本亦與率更不類葢亦多出自家機軸<lb/>
<pb n="KR3h0068_WYG_007-47b"/>
　　故也今觀永新文學鄧仲經甫所藏兒寛贊正與<lb/>
　　蘭亭聖教諸記相似筆意婉美似瘠而腴似柔而<lb/>
　　剛至於三過三折之妙特加之意誠褚法也後有<lb/>
　　趙子固及栁道傳黄晉卿揭伯防諸公跋尾皆信<lb/>
　　而可徴栁公謂中間刮去𢎞字為宋國諱信然宋<lb/>
　　人以𢎞為弘是也<hi>𢎞宣祖諱</hi>永樂辛夘二月獨山王偁<lb/>
　　觀畢書於鍾山書舎<lb/>
　　唐人寫字多用硬黄其次則用槌熟紙葢韓退之<lb/>
<pb n="KR3h0068_WYG_007-48a"/>
　　以為生紙録文為不敏是也烏絲䦨唐界墨而細<lb/>
　　宋人淡墨而理麄此唐界宋界之别惟作方眼格<lb/>
　　子為對待書則自唐始六朝以前無有也米元章<lb/>
　　常病此葢一時之宜云偁又識<lb/>
　　褚河南博雅通識工隷楷初師虞永興晚得右軍<lb/>
　　筆法正書遒勁直班歐虞貞觀中諫議大夫兼起<lb/>
　　居注文皇嘗問曰朕有不善卿亦記耶對曰守道<lb/>
　　不如守官職在載筆君舉必書其為人忠直貞亮<lb/>
<pb n="KR3h0068_WYG_007-48b"/>
　　可知矣觀此書兒寛贊瑶臺青瑣春林羅綺之喻<lb/>
　　不虚也而剛方正直之氣溢於翰墨之間誠類其<lb/>
　　為人也千載之下其流風餘韻即此可想見矣山<lb/>
　　東憲使雲間黄汝申出以見示不勝喜幸杜子美<lb/>
　　詩有云金鐘大鏞在東序氷壺玉磬懸清秋余於<lb/>
　　褚書亦云汝申其寳之正統四年正月丙辰豫章<lb/>
　　胡儼謹題<lb/>
　　此卷舊藏故人鄧宗經所宗經為廬陵永新潛山<lb/>
<pb n="KR3h0068_WYG_007-49a"/>
　　三縣學官携以自隨洪武壬午予獲觀於廬陵永<lb/>
　　樂丁亥又獲觀於永新是時學士解公赴桂林任<lb/>
　　予送至彼解公題此卷深欲效河南筆意題畢自<lb/>
　　謂與平日所書迥異從行有黄生學書於公熟識<lb/>
　　公字公戲以手掩其名召生試觀問為誰書生錯<lb/>
　　愕莫能辨因撫掌大噱後五年辛夘春宗經携至<lb/>
　　南京寓予官舎中翰林諸公俱來就望而檢討王<lb/>
　　公孟陽欣然許題其後且以就望為不足借歸觀<lb/>
<pb n="KR3h0068_WYG_007-49b"/>
　　之往返數四一日大雨中學士胡公肩輿來索而<lb/>
　　卷適留孟陽所亟命院吏二人荷氊衫往取留其<lb/>
　　家二日所題字亦異平日書葢觀此而有以唘其<lb/>
　　新意也今少傅東里楊先生時在春坊以少暇未<lb/>
　　及觀最後始與宗經携卷詣其私第值暮秉燭展<lb/>
　　玩良乆會公冗弗果題識宗經常闕然於懷宣德<lb/>
　　乙巳予至潛山宗經䄂此卷欲以遺予且曰君子<lb/>
　　不留意於物吾老矣付之得人則於此卷無負矣<lb/>
<pb n="KR3h0068_WYG_007-50a"/>
　　余辭以素不善書當求善書者付之庶幾不負今<lb/>
　　年冬予至雲間大參黄公汝申忽出此卷示余自<lb/>
　　言前此兩月過安慶得之於秀才李生生名善嘗<lb/>
　　從宗經遊豈宗經屬以擇人而授生生知黄公好<lb/>
　　古博雅而又長於法書故竟以歸乎黄公然則李<lb/>
　　生亦可謂能知人宗經亦無負於此卷矣展玩之<lb/>
　　餘俛仰今昔非但河南之墨跡足為寳玩而當時<lb/>
　　二三君子之餘韻猶可想見因詳著於卷尾正統<lb/>
<pb n="KR3h0068_WYG_007-50b"/>
　　二年丁巳十一月晦廬陵周忱書於雲間之三陸<lb/>
　　書院<lb/>
　外録<lb/>
　　書畵舫云韓君博示余褚河南兒寛贊是宋世臨<lb/>
　　本後有趙子固等七跋却真按登善倣傚伯施而<lb/>
　　本身字體全出歐陽信本是一證也中間板築飯<lb/>
　　牛之朋朋字誤為明字是二證也又紙質鬆而白<lb/>
　　係宋代精禇唐無此物是三證也近呉原博題為<lb/>
<pb n="KR3h0068_WYG_007-51a"/>
　　夏憲副藏本見之家藏集中不應遺此一跋是四<lb/>
　　證也其卷向藏韓存良太史家存良收蓄褚書千<lb/>
　　文是無上神品而不悟此贊之偽亦食而不知味<lb/>
　　者也近聞得百千歸之虞山嚴氏號曰真褚公筆<lb/>
　　丑定為思陵臨寫無疑登善有靈必以余言為然<lb/>
　　耳或云此帖乃唐宋御府官本故紙質如新中間<lb/>
　　朋誤為明係進呈書不復更定爾容再詳之<lb/>
　褚登善千文卷<hi>楷書黄麻紙本原文不録</hi>
<pb n="KR3h0068_WYG_007-51b"/>
　外録<lb/>
　　書畵舫云褚河南黄麻千文一卷瘦勁絶倫楷書<lb/>
　　真筆上上且宋裱完好後有宋濓題跋今在韓宗<lb/>
　　伯存良家余凡十數閲唐人書法世不多見此真<lb/>
　　絶品可寳者此帖真筆無疑或者以為栁誠懸臨<lb/>
　　褚登善書斯言過矣<lb/>
　　又云韓氏祕藏褚遂良楷書千文一計用黄麻紙<lb/>
　　六末題水徽四年秋八月廿六日中書令褚遂良<lb/>
<pb n="KR3h0068_WYG_007-52a"/>
　　奉為燕公于公書右帖大類所書聖教序疎瘦婉<lb/>
　　暢逸趣翩翩按宋潛溪跋尾云河南真蹟千文如<lb/>
　　鐵線縈結而成即此本也卷中治字全書不可解<lb/>
　　凡淵世民等字皆闕其波畫葢避諱耳<lb/>
　　又云又按晉唐墨妙傳世極少即有之不過數行<lb/>
　　數字耳此千文卷褚書妙絶如千文雲錦而絲理<lb/>
　　秩然當為域中真蹟之冠卷中本字作□遼字作<lb/>
　　□似屬創見<lb/>
<pb n="KR3h0068_WYG_007-52b"/>
　　又云韓朝延樓中見示褚登善楷書千文次韻李<lb/>
　　白菩薩蠻一闋以詠嘆之　河南千字勻如織烟<lb/>
　　華滿紙看成碧瞥見長公樓傾心過莫愁　親朋<lb/>
　　皆起立嘖嘖傳觀急㸃畫具章程何慚東武亭<lb/>
　褚登善臨右軍文賦<lb/>
　　文賦　　陸士衡<lb/>
余毎觀才士之作竊有以得其心夫其放言遣辭良多<lb/>
變矣妍蚩好惡可得而言每自屬文尤見其情恒患意<lb/>
<pb n="KR3h0068_WYG_007-53a"/>
不稱物文不逮意葢非知之難能之難也故作文賦以<lb/>
述先士之盛藻因論作文之利害所由他日殆可謂曲<lb/>
盡其妙至於操斧伐柯雖取則不逺若夫隨手之變良<lb/>
難以辭逐葢所能言者具於此云爾<lb/>
佇中區以𤣥覽頥情志於典墳遵四時以嘆逝瞻萬物<lb/>
而思紛悲落葉於勁秋喜柔條於芳春心懍懍以懷霜<lb/>
志𦕈𦕈而臨雲詠世德之駿烈誦先人之清芬遊文章<lb/>
之林府嘉藻麗之彬彬慨投篇而援筆聊宣之乎斯文<lb/>
<pb n="KR3h0068_WYG_007-53b"/>
其始也皆收視返聼耽思傍訊精騖八極心遊萬仭其<lb/>
致也情曈曨而彌鮮物昭晰而互進傾羣言之瀝液潄<lb/>
六藝之芳潤浮天淵以安流濯下泉而潛浸於是沈辭<lb/>
怫悦若遊魚銜鈎而出重淵之深浮藻聨翩若翰鳥纓<lb/>
繳而墜曾雲之峻收百代之闕文採千載之遺韻謝朝<lb/>
華於已披唘夕秀於未振觀古今於湏臾撫四海於一<lb/>
瞬然後選義按部考辭就班抱景者咸叩懷響者畢弹<lb/>
<hi>上百代原賦作百世</hi>或因枝以振葉或沿波而討源或本隠以末<lb/>
<pb n="KR3h0068_WYG_007-54a"/>
顯或求易而得難或虎變而獸擾或龍見而鳥瀾或妥<lb/>
帖而易施或岨峿而不安罄澄心以凝思眇衆慮而為<lb/>
言籠天地於形内挫萬物於筆端始躑躅於燥吻終<lb/>
流離於濡翰理扶質以立幹文垂條而結繁信情皃之<lb/>
不差故每變而在顔思渉樂其必笑方言哀而已嘆或<lb/>
操觚以率爾或含毫而邈然伊兹事之可樂固聖賢之<lb/>
所欽課虚無以責有叩寂寞而求音函緜邈於尺素吐<lb/>
滂沛乎寸心言恢之而彌廣思按之而愈深播芳㽔之<lb/>
<pb n="KR3h0068_WYG_007-54b"/>
馥馥發清條之森森粲風飛而颷豎鬱雲起乎翰林體<lb/>
有萬殊物無一量紛紜揮霍形難為狀辭程材以效技<lb/>
意司契而為匠在有無而僶俛當淺深而不讓雖離方<lb/>
而遯圓期窮形而盡相故夫誇目者尚奢愜心者貴當<lb/>
言窮者無隘論逹者唯曠詩縁情而綺靡賦體物而瀏<lb/>
亮碑披文以相質誄纒綿而悽愴銘博約而温潤箴頓<lb/>
挫而清壯頌優游以彬蔚論精微而朗暢奏平徹以閑<lb/>
雅説煒曅而譎誑雖區分之在兹亦禁邪而制放要辭<lb/>
<pb n="KR3h0068_WYG_007-55a"/>
逹而理舉故無取乎冗長其為物也多姿其為體也屢<lb/>
遷其會意也尚巧其遣言也貴妍暨音聲之迭代若五<lb/>
色之相宣雖逝止之無常固﨑錡之難便茍逹變而相<lb/>
次猶開流以納泉如失機而後會恒操末以續巔謬𤣥<lb/>
黄之秩序故淟涊而不鮮或仰偪於先條或俯侵於後<lb/>
章或辭害而理比或言順而義妨離之則雙美合之則<lb/>
兩傷考殿最於錙銖定去留於毫芒茍銓衡之所裁固<lb/>
應繩其必當或文繁理富而意不指適極無兩致盡不<lb/>
<pb n="KR3h0068_WYG_007-55b"/>
可益立片言以居要乃一篇之警䇿雖衆辭之有條必<lb/>
待兹而效勣亮功多而累寡故取足而不易或藻思綺<lb/>
合清麗芊眠炳若縟繡悽若繁絃必所擬之不殊乃闇<lb/>
合乎曩篇雖杼軸於予懷怵他人之我先茍傷亷而愆<lb/>
義亦雖愛而必捐或苕發穎豎離衆絶致形不可逐響<lb/>
難為係塊孤立而獨峙非常音之所緯心牢落而無偶<lb/>
意徘徊而不能褫石韞玉而山暉水懷珠而川媚彼榛<lb/>
楛之勿翦亦蒙榮於集翠綴下里於白雪吾亦以濟夫<lb/>
<pb n="KR3h0068_WYG_007-56a"/>
所偉或托言於短韻對窮迹而孤興俯寂寞而無友仰<lb/>
寥廓而莫承譬偏絃之獨張含清唱而靡應或寄辭於<lb/>
瘁音言徒靡而弗華混妍蚩而成體累良質而為瑕象<lb/>
下管之偏疾故雖應而不和或遺理以存異徒尋虚而<lb/>
逐微言寡情而鮮愛辭浮漂而不頤猶絃么而徽急故<lb/>
雖和而不悲或奔放以諧合務嘈囋而妖冶徒悦目而<lb/>
偶俗固聲髙而曲下寤防露與桑間又雖悲而不雅或<lb/>
清虚以婉約每除煩以去濫闕大羹之遺味同朱絃之<lb/>
<pb n="KR3h0068_WYG_007-56b"/>
清氾雖一唱而三嘆固既雅而不豔若夫豐約之裁俯<lb/>
仰之形因宜適變曲有微情或言拙而喻巧或理樸而<lb/>
辭輕或襲故而彌新或沿濁而更清或覽之而必察或<lb/>
研之而後精辟猶舞者赴節以投袂歌者應絃而遣聲<lb/>
是葢輪扁所不得言故非華説之所能精普辭條與文<lb/>
律良余膺之所服練世情之常尤識前脩之所淑雖濬<lb/>
發於巧心或受嗤於拙目彼瓊敷與玉藻若中原之有<lb/>
菽同槖籥之罔窮與天地乎竝育雖紛藹於此世嗟不<lb/>
<pb n="KR3h0068_WYG_007-57a"/>
盈乎予掬患挈瓶之屢空病昌言之難屬故踸踔於短<lb/>
韻放庸音以足曲恒遺恨以終篇豈懷盈而自足懼蒙<lb/>
塵於叩缶顧取笑乎鳴玉若夫應感之會通塞之紀來<lb/>
不可遏去不可止藏若景滅行猶響起方天機之駿利<lb/>
夫何紛而不理思風發於胸臆言泉流於脣齒紛葳㽔<lb/>
以馺遝唯豪素之所擬文徽徽以溢目音泠泠以盈耳<lb/>
及其六情底滯志往神留兀若枯木豁若涸流覽營魂<lb/>
以探頥頓精爽而自求理翳翳而逾伏思軋軋其若抽<lb/>
<pb n="KR3h0068_WYG_007-57b"/>
是以或竭情而多悔或率意而寡尤雖兹物之在我非<lb/>
余力之所戮故時撫空懷而自惋吾未識夫開塞之所<lb/>
由伊兹文之為用固衆理之所因恢萬里使無閡通億<lb/>
載而為津俯貽則於來葉仰觀象乎古人濟文武於將<lb/>
墜宣風聲於不泯塗無逺而不彌理無微而不淪配霑<lb/>
潤於雲雨象變化於鬼神被金石而德廣流管絃而日<lb/>
新<lb/>
　　余在黔南未甚覺字書綿弱及移戎州見舊書多<lb/>
<pb n="KR3h0068_WYG_007-58a"/>
　　可憎大概十字中有三四差可耳今方悟古人沈<lb/>
　　著痛快之語但難為知音爾李翹叟出褚遂良臨<lb/>
　　右軍文賦豪勁清潤真天下之竒書也山谷題<lb/>
　褚河南書西昇經卷<hi>小楷書</hi>
　　老子西昇經<lb/>
經序云老子體自然而然生乎太元之先起乎無因經<lb/>
歴天地終始不可稱載又云開闢以前復下為國師代<lb/>
代不休人莫能知之匠成萬物不言我為𤣥之徳也故<lb/>
<pb n="KR3h0068_WYG_007-58b"/>
衆聖所共尊　𤣥妙經云自開闢以來六天主化三道<lb/>
臨正帝帝為師天皇時為師號曰𤣥元授天皇經地皇<lb/>
時為師號曰皇老授地皇經人皇時為師號曰王父授<lb/>
人皇經化<hi>闕</hi>經云伏羲時為師號曰鬱華子作元陽經<lb/>
神農時為師號曰大成子作太乙九精經祝融時為師<lb/>
號曰陳預子作按摩通精經黄帝時為師號曰廣成子<lb/>
作道成經顓頊時為師號曰元陽子作微言經帝嚳時<lb/>
為師號曰録圖作黄庭經帝堯時為師號曰務成子作<lb/>
<pb n="KR3h0068_WYG_007-59a"/>
政事經帝舜時為師號曰尹壽子作道德經夏王禹時<lb/>
為師號曰季子作德戒經又作元陽經殷王成湯時為<lb/>
師號曰錫壽子作道元經𤣥妙經云自老君生則受太<lb/>
上重任帝帝出為國師至於周興復託神李母因李母<lb/>
晝臥夢大星流光竟天入口中以漸吞盡自覺體重有<lb/>
身七十二年逍遥李樹之下剖左腋而生神光逺照指<lb/>
李樹曰以此為我姓遂為周師即今亳州老君廟是所<lb/>
生之地其地左帶靈溪右環渦水中有九井泉水相通<lb/>
<pb n="KR3h0068_WYG_007-59b"/>
周文王時為柱下史周武王時為守藏史周幽王時三<lb/>
川震岐山崩伯陽父曰周亡矣　及十年經序云時衰<lb/>
大道不行葢此時也於時退仕宅於北邙山上經序云<lb/>
太嵗癸丑五月壬午去周西度關關令尹喜預瞻見紫<lb/>
雲西邁知有道人當度乃齋潔燒香想見道真以其年<lb/>
十二月廿五日老子度關喜迎設禮稱弟子函谷關文<lb/>
始傳云老君乗青牛薄板車徐甲為御關令請老君至<lb/>
宅行弟子禮甲為女人惑亂心生退轉乃索雇錢太𤣥<lb/>
<pb n="KR3h0068_WYG_007-60a"/>
生符從口出即化為枯骨老君愍之以符還生如故喜<lb/>
具為説甲叩頭禮謝尹喜作禮曰願天尊大人為我著<lb/>
書得奉而脩焉老子以廿八日中作道德二篇喜拜受<lb/>
道言畢請從老子曰子千日長齋誦經萬遍於城都市<lb/>
青羊之肆尋吾乃可得矣乃騰空而去尹喜奉教誦經<lb/>
萬遍千日之後身飛行耳洞聼目洞視飲食自然入火<lb/>
不灼蹈水不溺七祖化生蓮花之中魔王官屬承受教<lb/>
命役御飛龍師子俠門守衛喜三年後乃往城都市門<lb/>
<pb n="KR3h0068_WYG_007-60b"/>
青羊肆尋老子經九日見一人買青羊乃問曰子何故<lb/>
日日買青羊人曰吾家有貴客好蓄青羊故使我買之<lb/>
喜曰吾與客有舊期於此子為我逹之喜以珍寳獻使<lb/>
人使人如其言白之老子曰令前老子坐蓮華座問喜<lb/>
曰汝三年讀經何得何失喜拜具以事白老子將喜東<lb/>
遊千乗萬龍躡虚而往將喜觀天池無崖之泉其中蓮<lb/>
花髙十丈四面皆玉樹成行真人遊時各各坐蓮花之<lb/>
上將喜朝太上於玉京𤣥都金城玉闕七寳宫室出諸<lb/>
<pb n="KR3h0068_WYG_007-61a"/>
天上甚杳杳㝠㝠清逺矣喜遥禮闕下四拜太上遣繡<lb/>
衣使者宣命賜菓拜謝辭訖始將喜下化西戎八十一<lb/>
國始自大秦終於罽賔<lb/>
　外録<lb/>
　　書畵舫云褚河南小楷西昇經在新都士人家其<lb/>
　　前閻令畫已不存即米氏畵史所載者近得披閲<lb/>
　　實中唐寫經手然今世亦不易得矣<lb/>
　褚河南書帝京篇卷<lb/>
<pb n="KR3h0068_WYG_007-61b"/>
　　帝京篇<lb/>
今皇帝觀文教於六經閲武功於七徳臺榭取其避燥濕<lb/>
金石尚其諧人神皆節以中和不係之淫放故溝洫可悦<lb/>
何必江海之濵乎麟閣可翫何必羽陵之簡乎忠良可接<lb/>
何必海上神仙乎豐鎬可宴何必瑤池之上乎釋實求華<lb/>
以人従欲亂於大道君子恥之故述帝京篇以明雅志云<lb/>
<hi>闕</hi>
圖金繩披鳯篆韋編㫁方續縹緲舒還卷對此乃淹留<lb/>
<pb n="KR3h0068_WYG_007-62a"/>
敧案觀墳典<hi>其二</hi>
移步出詞林停輿欣武宴琱弓寫明月駿馬疑流電驚<lb/>
雁落虚絃啼猨悲急箭閱賞誠多美於兹乃忘倦<hi>其三</hi>
鳴笳臨樂館眺聴歡芳節急管韻朱絃清歌凝白雪威<lb/>
鳯肅來下𤣥鶴紛成迾去兹鄭衛聲雅音方可悦<hi>其四</hi>
芳辰追逸趣禁菀信多竒橋形通漢上峰勢接雲危煙<lb/>
霞交𨼆映花鳥自參差何如肆轍跡萬里想瑶池<hi>其五</hi>
<hi>闕</hi>
<pb n="KR3h0068_WYG_007-62b"/>
飛盖去芳園<hi>闕</hi>　　　　　蘭橈遊翠渚萍閒尋既往望<lb/>
古茅茨約瞻今蘭殿廣人道惡髙危虚心戒盈蕩奉天竭<lb/>
誠敬臨民思恵養納善察忠訷明科慎刑賞六五誠難繼四三<lb/>
非易仰庻待淳化敷方嗣云亭響<hi>其十</hi>貞觀十九年八月廿三日<lb/>
　外録<lb/>
　法書苑云褚遂良正行全法右軍洛都袁氏家<hi>一云今司徒王</hi>
　<hi>欽若</hi>遂良書帝京篇一卷體裁用筆竊效蘭亭陳氏畫史<lb/>
　云道徳經一卷出相不知何人畫絹本字大小不勻真褚遂<lb/>
<pb n="KR3h0068_WYG_007-63a"/>
　　良書在范相堯夫家與馮京當世家西昇經不同<lb/>
　　雖有裴度栁公權跋非閻令畫褚筆唐人自不鑒爾<lb/>
　　寳晉英光集書法贊云去顔肉增褚骨發天秀助<lb/>
　　神物敢竊議增滑突<lb/>
　陸柬之<lb/>
　陸司議書蘭亭詩卷<hi>行書</hi>
　　五言蘭亭詩　陸柬之書<lb/>
悠悠大象運輪轉無停際陶化非吾因去來非吾制宗<lb/>
<pb n="KR3h0068_WYG_007-63b"/>
統竟安在即順理自泰有心未能悟適足纏利害未若<lb/>
任所遇逍遥良辰會<hi>其一</hi>
三春唘羣品寄暢在所因仰望碧天際俯磐緑水濵寥<lb/>
朗無厓觀寓目理自陳大矣造化功萬殊莫不均羣籟<lb/>
雖參差適我無非新<hi>其二</hi>
猗與二三子莫匪齊所托造真探元根渉世若過客前<lb/>
識非所期虚空是我宅逺想千載外何必謝曩昔相與<lb/>
無相與形骸自脱落<hi>其三</hi>
<pb n="KR3h0068_WYG_007-64a"/>
鑑明去塵垢止則鄙吝生體之固未易三觴解天刑方<lb/>
寸無停主矜伐將自平雖無絲與竹元泉有清聲雖無<lb/>
嘯與歌詠言有餘馨取樂在一朝寄之齊千齡<hi>其四</hi>
合散固其常脩短定無始造新不蹔停一往不再起於<lb/>
今為神竒信宿同塵滓誰能無此慨散之在推理言立<lb/>
同不朽河清非所俟<hi>其五</hi>
　　此卷書法雖宗大王而兼鍾太常謝太傅兩家筆<lb/>
　　意故含蓄有餘宣曜間出非規規於禊帖也本項<lb/>
<pb n="KR3h0068_WYG_007-64b"/>
　　子京物以遺長公元貞質呉伯度余讀書棘隠齋<lb/>
　　朝夕見之已復歸元貞弟復初以歸先師馮具區<lb/>
　　先生先生遺長君權竒權竒暫質余處嵗月洊<lb/>
　　更不覺經十二霜矣今人挈以還權竒權竒將帝<lb/>
　　京游巖廊海岳雲途渺𣺌不知何日何處得重揩<lb/>
　　雙眼一諦視之也為之惘然庚申七月十日李日<lb/>
　　華記<lb/>
　　逸少蘭亭筆法惟褚河南枯樹賦深得三昧今觀<lb/>
<pb n="KR3h0068_WYG_007-65a"/>
　　柬之此卷運腕驅毫力破重繭南宫父子稍堪授<lb/>
　　莂惜囿趙宋風氣不勝縮朒耳頃在吕農部正始<lb/>
　　先生覯止諦觀不忍釋手剪燈磨墨以志妙喜云<lb/>
　　丙戌仲冬呉郡後學沈灝題<lb/>
　　甲辰正月十一日馮開之老師携此卷過無門洞<lb/>
　　與胡仲修同觀門人鄧文明<lb/>
　外録<lb/>
　　戲鴻堂云褚遂良右軍書目永和九年二十八行<lb/>
<pb n="KR3h0068_WYG_007-65b"/>
　　詩二十二行共五十行世所傳者序耳陸與褚同<lb/>
　　時此詩必臨王書也<lb/>
　　書畵舫云陸柬之書法大似乃舅而風氣過之世<lb/>
　　傳蘭亭詩五首今在檇李馮開之家筆法飄縱妍<lb/>
　　媚動人品在李北海顔平原上故米南宫極稱許<lb/>
　　之或云此帖與王維江山雪霽圖李昇瀟湘烟雨<lb/>
　　卷皆太史朝夕展玩者也<lb/>
　　又云陸柬之書李嗣真續書評云如偃葢之松節<lb/>
<pb n="KR3h0068_WYG_007-66a"/>
　　節加勁而米元章云如喬松倚壑野鶴盤空竝狀<lb/>
　　其挺拔之勢耳及觀馮開之家藏蘭亭詩帖則又<lb/>
　　備極飄逸妍媚宛轉和暢之妙挺拔何足以盡之<lb/>
　　哉<lb/>
　唐司議郎陸柬之書頭陀寺碑<hi>齊王簡棲誤原文見趙子昻帖</hi>
　外録<lb/>
　　米氏書史云唐司議郎陸柬之書頭陀寺碑前少<lb/>
　　兩幅獲於呉郡世未有此書内空山字後筆以氏<lb/>
<pb n="KR3h0068_WYG_007-66b"/>
　　族志檢之父名山才遂以為定及王詵處收錢氏<lb/>
　　陸臨蘭亭亦皆空山字王仲孜收蘭亭詩一卷詞<lb/>
　　云悠悠大象運殆是一種分開物余以頭陀碑一<lb/>
　　幅及智永三行帖換宗室令穰歐書語箴一幅與<lb/>
　　薛紹彭分收<lb/>
　　海岳小集云米南宫跋殷令名帖右唐殷令名書<lb/>
　　頭陀寺碑齊王簡棲所撰録於文選令名之子仲<lb/>
　　容官禮部郎據法書要録云仲容奕世工書精妙<lb/>
<pb n="KR3h0068_WYG_007-67a"/>
　　曠古令名嘗書濟度寺額後代程式父開山也武<lb/>
　　德中為尚書故闕山字而李氏諱不及淳旦照基<lb/>
　　誦者正在貞觀永徽間跋尾書惟則者集賢待制<lb/>
　　史惟則小印滉字即唐相晉國忠獻韓公所寳書<lb/>
　　也元祐戊辰集賢林舎人招為苕霅之遊九月二<lb/>
　　日道呉門以王維畵古帝王易於龍圖閣待制俞<lb/>
　　獻可字昌言之孫翌日與丹徒葛藻字季忱檢閲<lb/>
　　審定五日呉江<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟垂虹亭題<lb/>
<pb n="KR3h0068_WYG_007-67b"/>
　　書畵舫云丑按頭陀寺碑米初跋殷令名真跡書<lb/>
　　史續題為陸柬之筆夫南宫精鑒冠絶宋室猶湏<lb/>
　　反覆審定如此吾黨乍遇名蹟自當潛心玩索其<lb/>
　　可以忽乎哉<lb/>
　孫過庭<lb/>
　孫䖍禮千文<hi>草書朱絲䦨硬黄紙本鈐縫有大雅及王升印章二</hi>
　　千字文<hi>原文不録</hi>
<hi>款書</hi>過庭<lb/>
<pb n="KR3h0068_WYG_007-68a"/>
　　永豊歐陽脩<hi>楷書</hi>
　　筆勢精麗真墨寳也殊可愛之牛翁書<hi>草書連歐跋一紙</hi>
　　桐江呉哲錢塘呉説獲觀於開府郡王齋閤紹興<lb/>
　　癸丑長至後一日<hi>行草書紙本</hi>
　　筆墨一時如雨龍蛇千古似飛展卷南窓相對朗<lb/>
　　然月皎星輝陸行直<hi>草書紙本</hi>
　　唐人書都不款如褚之哀冊虞之汝南公主誌徐<lb/>
　　浩之道德經皆爾此卷尾過庭二字亦類續鳬苐<lb/>
<pb n="KR3h0068_WYG_007-68b"/>
　　淵字民字亦不避諱而字形筆法亦在䖍禮之上<lb/>
　　豈懷素書耶世外之人當不知有國諱耳董其昌<lb/>
　　題<hi>行書紙本</hi>
　　孫䖍禮千文真蹟呉謇叔所藏首有乾卦圖印宋<lb/>
　　禁中物中俱趙魏國大雅二字鈐縫又有江表黄<lb/>
　　琳等印葢皆收藏家䖍禮書法有名於唐所傅千<lb/>
　　文書譜石刻而已今觀千文真蹟出入規矩姿態<lb/>
　　横生如蛟龍之不可方物似從右軍大令換骨來<lb/>
<pb n="KR3h0068_WYG_007-69a"/>
　　視宋元人逺隔弱水三千矣内孔懷二字倒切磨<lb/>
　　下缺至承字桓公匡合桓字作齊余素不善草媿<lb/>
　　未嘗學三復此卷見其筆勢飛動有遊刄弄丸之<lb/>
　　妙不覺心折書譜真蹟倘在天壤間又不知終能<lb/>
　　寓目不謇叔名士諤友人康虞之子萬厯乙巳夏<lb/>
　　四月㡬望寓溪南呉氏翠帶樓書檇李馮夢禎開<lb/>
　　之甫<hi>行楷書紙本</hi>
　　過庭書譜真蹟今在孫少宰家余幸一見許以五<lb/>
<pb n="KR3h0068_WYG_007-69b"/>
　　百金相易未果生平自信有翰墨縁或終當為延<lb/>
　　津之合也張篤行識<lb/>
　　王升宋時人嘗見其寫千文一卷墨龍飛舞今印<lb/>
　　章具在想即臨此也石只<hi>兩跋草書紙本</hi>
　孫䖍禮第五本千文<hi>草書白麻紙本原文不録</hi>
<hi>款書</hi>垂拱二年吳郡孫過庭書第五本<lb/>
　　右衛胄曹參軍孫過庭字䖍禮唐垂拱時人草書<lb/>
　　專學二王余初得郭仲微所藏千文一軸筆勢遒<lb/>
<pb n="KR3h0068_WYG_007-70a"/>
　　勁雖覺不甚飄縱然比之永師所作則過庭已為<lb/>
　　奔放矣而竇臮謂過庭之書千紙一類一字萬同<lb/>
　　余固已深疑此語既而復獲此書研窮之乆視其<lb/>
　　興合之作當不減王家父子至其縱任優游之處<lb/>
　　仍造於疎此又非臮之所能知也顔魯公與夫人<lb/>
　　書今亦在吾家皆蘓子由吉祥閣所見因復記之<lb/>
　　　保寧賜第王詵晉卿<lb/>
　孫䖍禮千文<hi>小字原文不録</hi>
<pb n="KR3h0068_WYG_007-70b"/>
　外録<lb/>
　　書畵舫云䖍禮小字千文後有王詵跋尾主帖不<lb/>
　　真似覺跋勝今在項氏<lb/>
　孫䖍禮書譜<lb/>
　　孫過庭撰<lb/>
夫自古之善書者漢魏有鍾張之絶晉末稱二王之妙<lb/>
王羲之云頃尋諸名書鍾張信為絶倫其餘不足觀可<lb/>
謂鍾張云沒而羲獻繼之又云吾書比之鍾張自當抗<lb/>
<pb n="KR3h0068_WYG_007-71a"/>
行或謂過之張草猶當雁行然張精熟池水盡墨假令<lb/>
寡人耽之若此未必謝之此乃推鍾邁張之意也考其<lb/>
專擅雖未果於前規摭以兼通故無慚於即事評者云<lb/>
彼之四賢古今特絶而今不逮古古質而今妍夫質以<lb/>
代興妍因俗易雖書契之作適以記言而淳醨一遷質<lb/>
文三變馳騖沿革物理常然貴能古不乖時今不同弊<lb/>
所謂文質彬彬然後君子何必易雕宫於穴處反玉輅<lb/>
於椎輪者乎又云子敬之不及逸少猶逸少之不及鍾<lb/>
<pb n="KR3h0068_WYG_007-71b"/>
張意者以為評得其綱紀而未詳其始卒也且元常專<lb/>
工於隷書伯英尤精於草體彼之二美而逸少兼之擬<lb/>
草則餘真比真則長草雖專工小劣而博渉多優總其<lb/>
終始匪無乖互謝安素善尺牘而輕子敬之書子敬嘗<lb/>
作佳書與之謂必存録安輒題後答之甚以為恨安嘗<lb/>
問敬卿書何如右軍答曰故當勝安云物論殊不爾子<lb/>
敬又答時人那得知敬雖權以此辭折安所鑑自稱勝<lb/>
父不亦過乎且立身揚名事資尊顯勝母之里曾參不<lb/>
<pb n="KR3h0068_WYG_007-72a"/>
入以子敬之豪翰紹右軍之筆札雖復粗傳楷則實恐<lb/>
未克箕裘况乃假託神仙恥崇家範以斯成學孰愈面<lb/>
墻後羲之往都臨行題壁子敬宻拭除之輒書易其處<lb/>
私為不忝羲之還見乃嘆曰吾去時真大醉也敬乃内<lb/>
慚是知逸少之比鍾張則專博斯别子敬之不及逸少<lb/>
無或疑焉余志學之年留心翰墨味鍾張之餘烈挹羲<lb/>
獻之前規極慮專精時逾二紀有乖入木之術無間臨<lb/>
池之志觀夫懸針垂露之異奔雷墜石之竒鴻飛獸駭<lb/>
<pb n="KR3h0068_WYG_007-72b"/>
之資鸞舞蛇驚之態絶岸頽峰之勢臨危據槁之形或<lb/>
重若崩雲或輕如蟬翼導之則泉注頓之則山安纎纎<lb/>
乎似初月之出天崖落落乎猶衆星之列河漢固自然<lb/>
之妙有非力運之能成信可謂智巧兼優心手雙暢翰<lb/>
不虛動下必有由一畫之間變起伏於峰杪一㸃之内<lb/>
殊衂挫於毫芒况云積其㸃畫乃成其字曾不傍窺尺<lb/>
櫝俯習寸隂引班超以為辭援項籍而自滿任筆為體<lb/>
聚墨成形心昏擬效之方手迷揮運之理求其妍妙不<lb/>
<pb n="KR3h0068_WYG_007-73a"/>
亦謬哉然君子立身務脩其本揚雄謂詩賦小道壯夫<lb/>
不為况復溺思毫釐淪精翰墨者也夫潛神對奕猶標<lb/>
坐隠之名樂志垂綸尚體行藏之趣詎若功定禮樂妙<lb/>
擬神仙猶埏埴之罔窮與工罏而並運好異尚竒之士<lb/>
翫體勢之多方窮微測妙之夫得推移之奥頥著述者<lb/>
假其糟粕藻鑑者挹其菁華固義理之會歸信賢逹之<lb/>
兼善者矣存精寓賞豈徒然與而東晉士人互相陶淬<lb/>
至於王謝之族郗庾之倫縱不盡其神竒咸亦挹其風<lb/>
<pb n="KR3h0068_WYG_007-73b"/>
味去之滋永斯道愈微方復聞疑稱疑得末行末古今<lb/>
阻絶無所質問設有所會緘祕已深遂令學者茫然莫<lb/>
知領要徒見成功之美不悟所致之由或乃就分布於<lb/>
累年向規矩而猶逺圖真不悟習草將迷假令薄解草<lb/>
書粗傳隷法則好溺偏固自闕通規詎知心手會歸若<lb/>
同源而異派轉用之術猶共樹而分條者乎加以趨變<lb/>
適時行書為要題勒方幅真乃居先草不兼真殆於專<lb/>
謹真不通草殊非翰札真以㸃畫為形質使轉為情性<lb/>
<pb n="KR3h0068_WYG_007-74a"/>
草以㸃畫為情性使轉為形質草乖使轉不能成字真<lb/>
虧㸃畫猶可記文廻互雖殊大體相渉故亦傍通二篆<lb/>
俯貫八分包括篇章涵泳飛白若毫釐不察則胡越殊<lb/>
風者焉至如鍾繇𨽻竒張芝草聖此乃專精一體以致<lb/>
絶倫伯英不真而㸃畫狼藉元常不草而使轉縱横自<lb/>
兹已降不能兼善者有所不逮非專精也雖篆𨽻草章<lb/>
用工多變濟成厥美各有攸宜篆尚婉而通𨽻欲精而<lb/>
宻草貴流而暢章務檢而便然後凜之以風神温之以<lb/>
<pb n="KR3h0068_WYG_007-74b"/>
妍潤鼓之以枯勁和之以閑雅故可逹其情性形其哀<lb/>
樂驗燥濕之殊節千古依然體老壯之異時百齡俄頃<lb/>
嗟乎不入其門詎窺其奥者也又一時而書有乖有合<lb/>
合則流媚乖則彫疎畧言其由各有其五神怡務閒一<lb/>
合也感惠狥知二合也時和氣潤三合也紙墨相發四<lb/>
合也偶然欲書五合也心遽體留一乖也意違勢屈二<lb/>
乖也風燥日炎三乖也紙墨不稱四乖也情怠手䦨五<lb/>
乖也乖合之際優劣互差得時不如得器得器不如得<lb/>
<pb n="KR3h0068_WYG_007-75a"/>
志若五乖同萃思遏手蒙五合交臻神融筆暢暢無不<lb/>
適蒙無所從當仁者得意忘言罕陳其要企學者希風<lb/>
叙妙雖述猶疎徒立其工未敷厥旨不揆庸昩輒効所<lb/>
明庶欲𢎞既往之風規導將來之器識除繁去濫覩迹<lb/>
明心者焉代有筆陣圖七行中畫執筆三手圖貌乖舛<lb/>
㸃畫湮訛頃見南北流傳疑是右軍所製雖則未詳真<lb/>
偽尚可唘發童蒙既常俗所存不藉編録至於諸家勢<lb/>
評多渉浮華莫不外狀其形内迷其理今之所撰亦無<lb/>
<pb n="KR3h0068_WYG_007-75b"/>
取焉若乃師宜官之髙名徒彰史牒邯鄲淳之令範空<lb/>
著縑緗暨乎崔杜以來蕭羊已往代祀綿逺名氏滋繁<lb/>
或藉甚不渝人亡業顯或憑附增價身謝道衰加以縻<lb/>
蠧不傳搜祕將盡偶逢緘賞時亦罕窺優劣紛紜殆難<lb/>
覼縷其有顯聞當代遺迹見存無俟抑揚自標先後且<lb/>
六爻之作肇自軒轅八體之興始於嬴正其來尚矣厥<lb/>
周斯𢎞但今古不同妍質懸隔既非所習亦又畧諸復<lb/>
有龍蛇雲露之流龜鶴花英之類乍圖真於率爾或寫<lb/>
<pb n="KR3h0068_WYG_007-76a"/>
瑞於當年巧渉丹青工虧翰墨異夫楷式非所詳焉代<lb/>
傳羲之與子敬筆勢論十章文鄙理踈意乖言拙詳其<lb/>
旨趣殊非右軍且右軍位重才髙調清詞雅聲塵未冺<lb/>
翰牘仍存觀夫致一書陳一事造次之際稽古斯在豈<lb/>
有貽謀令嗣道叶義方章則頓虧一至於此又云與張<lb/>
伯英同學斯乃更彰虚誕若指漢末伯英時代全不相<lb/>
接必有晉人同號史傳何其寂寥非訓非經宜從棄擇<lb/>
夫心之所逹不易盡於名言言之所通尚難形於紙墨<lb/>
<pb n="KR3h0068_WYG_007-76b"/>
粗可彷彿其狀綱紀其詞兾酌希夷取會佳境闕而未<lb/>
逮請俟將來今撰執使用轉之由以祛未悟執謂深淺<lb/>
長短之類是也使謂縱横牽掣之類是也轉謂鈎環盤<lb/>
紆之類是也用謂㸃畫向背之類是也方復會其數法<lb/>
歸於一途編列衆工錯綜羣妙舉前賢之未及唘後學<lb/>
於成規窮其根源析其枝派貴使文約理瞻迹顯心通<lb/>
披卷可明下筆無滯詭辭異説非所詳焉然今之所陳<lb/>
務禆學者但右軍之書代多稱習良可據為宗匠取立<lb/>
<pb n="KR3h0068_WYG_007-77a"/>
指歸豈惟會古通今亦乃情深調合致使摹搨日廣研<lb/>
習嵗滋先後著名多從散落歴代孤紹非其効與試言<lb/>
其由畧陳數意止如樂毅論黄庭經東方朔畵贊太師<lb/>
箴蘭亭集序告誓文斯竝代俗所傳真行絶致者也寫<lb/>
樂毅則情多怫鬱書畵讚則意渉環竒黄庭經則怡懌<lb/>
虚無太師箴又縱横争折暨乎蘭亭興集思逸神超私<lb/>
門誡誓情拘意慘所謂渉樂方笑言哀已嘆豈惟駐想<lb/>
流波將貽嘽喛之奏馳神睢渙方思藻繪之文雖其目<lb/>
<pb n="KR3h0068_WYG_007-77b"/>
擊道存尚或心迷議舛莫不强名為體共習分區豈知<lb/>
情動形言取會風騷之意陽舒隂慘本乎天地之心既<lb/>
失其情理乖其實原夫所致安有體哉夫運用之方雖<lb/>
由已出規模所設信屬目前差之一毫失之千里茍知<lb/>
其微適可兼通心不厭精手不忌熟若運用盡於精熟<lb/>
規矩闇於胸襟自然容與徘徊意先筆後蕭灑流落翰<lb/>
逸神飛亦猶𢎞羊之心預乎無際庖丁之目不見全牛<lb/>
嘗有好事就吾求習吾乃粗舉綱要隨而授之無不心<lb/>
<pb n="KR3h0068_WYG_007-78a"/>
悟手從言忘意得縱未窮於衆妙斷可極於所臨矣若<lb/>
思通楷則少不如老學成規矩老不如少思則老而逾<lb/>
妙學乃少而可勉勉之不已抑有三時時然一變極其<lb/>
分矣至如初學分布但求平正既知平正務追險絶既<lb/>
能險絶復歸平正初謂未及中則過之後乃通會通會<lb/>
之際人書俱老仲尼云五十知命也七十從心故以逹<lb/>
夷險之情體權變之道亦猶謀而後動動不失宜時然<lb/>
後言言必中理矣是以右軍之書末年多妙當縁思慮<lb/>
<pb n="KR3h0068_WYG_007-78b"/>
通審志氣和平不激不厲而風規自逺子敬已下莫不<lb/>
較努為力標置成體豈獨工用不侔亦乃精神逺隔者<lb/>
也或有鄙其所作或乃矜其所運自矜者將窮性域絶<lb/>
於誘進之途自鄙者尚屈情涯必有可通之理嗟乎葢<lb/>
有學而不能未有不學而能者也考之即事斷可明焉<lb/>
然消息多方性情不一乍剛柔以合體忽勞逸而分驅<lb/>
或恬淡雍容内涵筋骨或折挫槎枿外耀峰芒察之者<lb/>
尚精擬之者貴似况擬不能似察不能精分布猶疎形<lb/>
<pb n="KR3h0068_WYG_007-79a"/>
骸未撿擢泉之態未覩其妍窺井之談已聞其醜縱欲<lb/>
搪突羲獻誣罔鍾張安能掩當年之目杜將來之口慕<lb/>
習之輩尤宜慎諸至有未悟淹留偏追勁疾不能迅速<lb/>
翻効遲重夫勁速者超逸之機遲留者賞會之致將反<lb/>
其速行臻會美之方專溺於遲終爽絶倫之妙能速不<lb/>
速所謂淹留因遲就遲詎名賞會非其心閑手敏難以<lb/>
兼通者焉假令衆妙攸歸務存骨氣骨既存矣而遒潤<lb/>
加之亦猶枝幹扶疎凌霜雪而彌勁花葉鮮茂與雲日<lb/>
<pb n="KR3h0068_WYG_007-79b"/>
而相輝如其骨力偏多遒麗葢少則若枯槎架險巨石<lb/>
當路雖妍媚云闕而體質存焉若遒麗居優骨氣將劣<lb/>
譬夫芳林落蕊空照灼而無依蘭沼漂萍徒青翠而奚<lb/>
託是知偏工易就盡善難求雖學宗一家而變成多體<lb/>
莫不隨其性欲便以為姿質直者則俓侹不遒剛狠者<lb/>
又掘强無潤矜斂者弊於拘束脱易者失於規矩温柔<lb/>
者傷於軟緩躁勇者過於剽廹狐疑者溺於滯澀遲重<lb/>
者終於蹇鈍輕瑣者染於俗吏斯皆獨行之士偏翫所<lb/>
<pb n="KR3h0068_WYG_007-80a"/>
乖易曰觀乎天文以察時變觀乎人文以化成天下况<lb/>
書之為妙近取諸身假令運用未周尚虧工於秘奥而<lb/>
波瀾之際已濬發於靈臺必能傍通㸃畫之情博究始<lb/>
終之理鎔鑄蟲篆陶均草𨽻體五材之竝用儀形不極<lb/>
象八音之迭起感會無方至若數畫竝施其形各異衆<lb/>
㸃齊列為體互乖一㸃成一字之規一字乃終篇之准<lb/>
違而不犯和而不同留不常遲遣不恒疾帶燥方潤將<lb/>
濃遂枯泯規矩於方圓遁鈎繩之曲直乍顯乍晦若行<lb/>
<pb n="KR3h0068_WYG_007-80b"/>
若藏窮變態於豪端合情調於紙上無間心手忘懷楷<lb/>
則自可背羲獻而無失違鍾張而尚工譬夫絳樹青琴<lb/>
殊姿共艶隋珠和璧異質同妍何必刻鶴圖龍竟慚真<lb/>
體得魚獲兔猶恡筌蹄聞夫家有南威之客乃可論於<lb/>
淑媛有龍泉之利然後議於斷割語過其分實累樞機<lb/>
吾嘗盡思作書謂為甚合時稱識者輒以引示其中巧<lb/>
麗曾不留目或有誤失翻被嗟賞既昧所見尤喻所聞<lb/>
或以年職自髙輕致陵誚余乃假之以緗縹題之以古<lb/>
<pb n="KR3h0068_WYG_007-81a"/>
目則賢者改觀愚夫繼聲競賞毫末之竒罕議峰端之<lb/>
失猶惠侯之好偽似葉公之懼真是知伯子之息流波<lb/>
葢有由矣夫蔡邕不謬賞孫陽不妄顧者以其𤣥鑒精<lb/>
通故不滯於耳目也向使竒音在㸑庸聼驚其妙響逸<lb/>
足伏櫪凡識知其絶羣則伯喈不足稱良樂未可尚也<lb/>
至若老姥遇題扇初怨而後請門生獲書机父削而子<lb/>
懊知與不知也夫士屈於不知己而申於知己彼不知<lb/>
也曷足怪乎故莊子曰朝菌不知晦朔蟪蛄不知春秋<lb/>
<pb n="KR3h0068_WYG_007-81b"/>
老子云下士聞道大笑之不笑之則不足以為道也豈<lb/>
可執氷而咎夏蟲哉　自漢魏已來論書者多矣妍蚩<lb/>
雜糅條目糾紛或重述舊章了不殊於既往或茍興新<lb/>
説竟無益於將來徒使繁者仍繁闕者仍闕今撰為六<lb/>
篇分成兩卷第其工用名曰書譜庶使一家後進奉以<lb/>
規模四海知音或存觀省緘祕之旨余無取焉垂拱三<lb/>
年寫記<lb/>
　外録<lb/>
<pb n="KR3h0068_WYG_007-82a"/>
　　書畵舫云孫過庭書譜真蹟亦藏韓太史家嚴分<lb/>
　　宜故物也無論言辭精妙尤是筆勢縱横墨法清<lb/>
　　潤極得右軍遺法今世所傳二王帖皆過庭為之<lb/>
　　者前有宋徽宗滲金御題政和宣和等印元初在<lb/>
　　焦逹卿敏中所上下兩卷全今已缺其一<hi>上卷亦不能全</hi>
　　文氏為摹刻停雲舘帖中<hi>此帖宋時已刻入石亦止一卷</hi>
　　又云右孫過庭書譜前半真蹟已亡翻刻入石後<lb/>
　　半真蹟具存勾填入神故停雲舘帖所刻筆氣相<lb/>
<pb n="KR3h0068_WYG_007-82b"/>
　　懸若此<lb/>
　薛　稷<lb/>
　薛嗣通四言詩帖<lb/>
悠悠洛邑眇眇伊瀍屢移寒暑頻經嵗年丹壑幾變陵<lb/>
谷俄遷不覩碑碣空悼風煙<lb/>
　　薛稷為禇河南甥書法似河南三藏聖教序𤣥宰<lb/>
　外録<lb/>
　　集古録云薛稷書刻石者余家集録頗多與墨蹟<lb/>
<pb n="KR3h0068_WYG_007-83a"/>
　　互有不同唐世顔栁諸家刻石者字體時時不類<lb/>
　　謂由模刻人有工拙昨日見楊褒家所藏薛稷書<lb/>
　　君謨以為不類信矣凡世人於事不可一槩有知<lb/>
　　而好者有好而不知者有不好而不知者有不好<lb/>
　　而能知者褒於書畵好而不知者也畵之為物尤<lb/>
　　難識其精麤真偽非一言可逹得者各以其意披<lb/>
　　圖所賞未必得秉筆之意也梅聖俞作詩獨以吾<lb/>
　　為知音吾亦自謂舉世之人知梅詩者莫吾若也<lb/>
<pb n="KR3h0068_WYG_007-83b"/>
　　吾嘗問其最得意處渠誦數句皆非吾賞者以此<lb/>
　　知披圖所賞未必得秉筆之本意也<lb/>
　鍾紹京<lb/>
　唐越國公鍾紹京書千文<hi>原文不録</hi>
　外録<lb/>
　　米氏書史云唐越國公鍾紹京書千文筆勢圓勁<lb/>
　　在丞相恭分孫陳升處今為宗室令穰所購諸貴<lb/>
　　人皆題作智永余驗出唐諱闕筆及以遍學寺碑<lb/>
<pb n="KR3h0068_WYG_007-84a"/>
　　對之更無少異令穰於是盡剪去諸人跋余始跋<lb/>
　　之<lb/>
　鍾可大書靈飛六甲經<hi>小楷書紙本原文不録</hi>
　外録<lb/>
　　嚴氏書畵記云鍾紹京小楷靈飛六甲經楮紙真<lb/>
　　蹟與凖提經呪在董𤣥宰家<lb/>
　張　旭<lb/>
　唐張長史春草帖<hi>草書</hi>
<pb n="KR3h0068_WYG_007-84b"/>
春草青青千里餘邊城落日見離居情知海上三年别<lb/>
不寄雲間一鴈書張旭<lb/>
　　微仲觀於東府之東齋元祐壬申五月初吉<lb/>
　　師朴觀於樞府之前㕔元祐癸酉六月晦日<lb/>
　　器之觀於承旨㕔之東軒元祐癸酉五月二十八<lb/>
　　日<lb/>
　　心畫之妙洞見藴藉河南耿南仲敬書<lb/>
　　叔通觀於城東惠寂寺之山堂靖康丙午三月十<lb/>
<pb n="KR3h0068_WYG_007-85a"/>
　　日<lb/>
　　長史書法昔聞其名今見其字起敬起慕宣和四<lb/>
　　年十月中浣日梅山拙逸題<lb/>
　　叔盎因謁安國獲觀長史真蹟建中靖國元年十<lb/>
　　月壬子<lb/>
　　寫字骨力出於不用力耳漢舉嘗觀紹聖乙亥六<lb/>
　　月初一日題<lb/>
　　事有定分材不可强齊郡張紳拜觀於陳氏春草<lb/>
<pb n="KR3h0068_WYG_007-85b"/>
　　堂<lb/>
　　至正辛丑十月十日伊吾榮曾與河東唐鞏雲間<lb/>
　　邵煥同觀於篔谷<lb/>
　　余嘗見懷素書云鄴下見顔平原曰吾書傳得長<lb/>
　　史八法其平原尚師之而張草之聖則不待言而<lb/>
　　可知矣今春草帖即宣和書譜所載者宋内府收<lb/>
　　附不存及前賢印章數處亦皆磨滅後有元祐以<lb/>
　　降諸公題跋惜乎嵗逺紙損不幸失於䕶持致令<lb/>
<pb n="KR3h0068_WYG_007-86a"/>
　　字畫細微斷裂此可為恨然精妙之神具存誠為<lb/>
　　世寳皇慶改元十二月朔日喬簣成仲山書<lb/>
　　右張長史草書春草帖鋒頴纎悉可尋其源而麻<lb/>
　　紙松煤古意溢目真足為唐人書法之冠晉跡不<lb/>
　　可復見得見此跡亦末世之希世珍乎顔平原書<lb/>
　　家之集大成者猶言杜詩韓文顔法亦出於此也<lb/>
　　因與袁君子英獲觀陳彦亷氏賞歎竟日壬子人<lb/>
　　日倪瓚題<lb/>
<pb n="KR3h0068_WYG_007-86b"/>
　　少陵觀張旭草聖極歎其妙東坡題王逸少帖則<lb/>
　　詆張為書工昌黎石鼓歌又詆王為俗書是三公<lb/>
　　之言何戾耶葢王之於石鼓張之於王其書固不<lb/>
　　可同語然詩人詞氣抑揚不無太過論者遂欲以<lb/>
　　為口實未為知書者也亦未為知詩者也世人不<lb/>
　　以韓言而短王又可以蘓言而少張歟因觀長史<lb/>
　　春草帖偶書洪武紀元渤海髙唘識<lb/>
　　右唐張旭春草帖有宋名臣題識其一微仲觀於<lb/>
<pb n="KR3h0068_WYG_007-87a"/>
　　東府之東齋在元祐壬申其一師朴觀於樞府之<lb/>
　　前㕔其一器之觀於承旨㕔之東軒皆在元祐癸<lb/>
　　酉其餘乃紹聖宣和靖康時人葢壬申癸酉間吕<lb/>
　　公為左相韓公為樞宻劉公為樞宻都承旨一時<lb/>
　　君子在朝共成元祐之治自此嵗後即非復元祐<lb/>
　　矣於是為紹聖為宣和靖康而宋運中圯此帖遂<lb/>
　　隨南渡入張循王家故有臣俊等印然則一紙之<lb/>
　　顯晦與宋之治亂相仍歟披玩之餘不勝歎息時<lb/>
<pb n="KR3h0068_WYG_007-87b"/>
　　洪武壬子之秋稽岳王彛識<lb/>
　　昔人評張長史草書雖竒怪百出而求其源流無<lb/>
　　一㸃畫不該規矩者今觀陳彦亷氏所藏春草帖<lb/>
　　信然彦亷嘗作堂奉其母節婦莊甚孝顔曰春草<lb/>
　　忽得此於他方與名堂之義相符豈因孝感而致<lb/>
　　然歟抑物各有所遇而偶然歟他日有子若孫因<lb/>
　　是帖也而思與堂符名則油然而興夫孝思自不<lb/>
　　能不以此帖為寳藏也後學張適識<lb/>
<pb n="KR3h0068_WYG_007-88a"/>
　外録<lb/>
　　書畵舫云嘉興王庭槐藏張長史春草帖亦在嚴<lb/>
　　分宜家變幻神竒無忝草聖之目右卷白麻真跡<lb/>
　　嘗入宣和祕府宋元人題名竝跋甚多元季藏吾<lb/>
　　鄉陳彦亷家彦亷構春草堂人多詩之而雲林子<lb/>
　　為之圖成化間復歸曾伯祖維慶府君處安里築<lb/>
　　蘭香春草二堂亦紀實也<lb/>
　張伯髙秋深帖<hi>草書原文不録</hi>
<pb n="KR3h0068_WYG_007-88b"/>
　外録<lb/>
　　書畵舫云張伯髙秋深帖今草竒逸詳載寳章待<lb/>
　　訪録中故是第一名跡也趙子昻有臨本董𤣥宰<lb/>
　　摹刻戲鴻堂法帖直云伯髙手筆近始獲觀趙本<lb/>
　　於項氏與石刻筆法不差毫髪英雄欺人類若此<lb/>
　張長史宛陵帖<lb/>
宛陵霜夜聼猿愁去國常如不繫舟獨憐一鴈飛南海<lb/>
郤羡雙溪解北流此朝分下陳蕃榻過客難登謝朓樓<lb/>
<pb n="KR3h0068_WYG_007-89a"/>
　外録<lb/>
　　歸來堂雜説云右李白詩予見張旭真跡刪去十<lb/>
　　四字云髙人屢處别離同落葉朝散敬亭秋詞義<lb/>
　　更覺古雅張在乾元年間書當得其真葢後人以<lb/>
　　詩體似律故妄增之決非謫仙自增也<lb/>
　　書畵舫云張長史真墨宛陵詩李西臺蘓才翁等<lb/>
　　有跋向以瞥見不及録入乃江隂卞華伯故物都<lb/>
　　𤣥敬書評竊疑其非真而韓存良氏較録藏之謂<lb/>
<pb n="KR3h0068_WYG_007-89b"/>
　　出春草詩上兩家持論不同當細辨之<lb/>
　張長史書酒德頌<hi>原文不録</hi>
　外録<lb/>
　　墨池璅録云范成大云古人書法字中有筆筆中<lb/>
　　藏鋒乃為極致宋潛溪跋張旭書酒德頌真蹟云<lb/>
　　出幽入明殆類鬼神雷電余嘗見其千文數字信<lb/>
　　然<lb/>
　張伯髙野舎帖<hi>原文不録</hi>
<pb n="KR3h0068_WYG_007-90a"/>
　外録<lb/>
　　書畵舫云張長史野舎帖絹本真墨宋室名賢有<lb/>
　　跋其裝裱亦出北宋人手元文宗朝鑒書博士柯<lb/>
　　九思進入今在韓氏或云出自懷素臨摹即勤讀<lb/>
　　帖耳未知果否<lb/>
　張伯髙書千文<hi>原文不録</hi>
　外録<lb/>
　　董逌書張旭千文云長史於書天也其假筆墨而<lb/>
<pb n="KR3h0068_WYG_007-90b"/>
　　有見者是得其全<hi>闕</hi>而加手耳豈知曲直法度自<lb/>
　　成斵削間耶觀其書者如九方臯見馬不可留於<lb/>
　　形似之間也方其酒酣興來得於意會時不知筆<lb/>
　　墨之非也忘乎書者也反而内觀龍蛇大小絡絡<lb/>
　　其中暴暴乎乗雲氣而迅起盲風異雨驚靁激電<lb/>
　　變怪雜出氣蒸烟合倐忽萬里則放乎前者皆書<lb/>
　　也豈初有見於豪素哉彼其全於神者也至於風<lb/>
　　止雲息變怪隠藏循視更無徑轍時一豪不得誤<lb/>
<pb n="KR3h0068_WYG_007-91a"/>
　　矣是昔之昭然者已䘮其故耶<lb/>
　　東觀餘論云始觀張旭所書千字文至毋圖隷散<lb/>
　　等字怪逸過甚好事者以長史喜狂書故效其跡<lb/>
　　及反覆徐觀至鴈門雲亭愚蒙瞻仰等字與後題<lb/>
　　日月則雄隠軒舉槎枿絲縷千狀萬變雖左馳右<lb/>
　　騖而不離繩矩之内猶縱風鳶者翔戾於空隨風<lb/>
　　上下而輪常在手擊劍者交光飛刄<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>忽若神而<lb/>
　　器不離身駐目觀之若龍鸞飛騰然後知其真長<lb/>
<pb n="KR3h0068_WYG_007-91b"/>
　　史書而不虚得名矣世人觀之者不知其所以好<lb/>
　　者在此但視其竒怪從而效之失其指矣昔之聖<lb/>
　　人從心而不踰規矩妄行而蹈乎大方亦猶是也<lb/>
　　嘗觀莊周書其自謂謬悠荒唐而無端涯然觀其<lb/>
　　論度數刑名之際大儒宗工有所不及其道之所<lb/>
　　以無為而無不為矣於乎觀旭書尚其怪而不知<lb/>
　　其入規矩讀莊子知其曠而不知其入律皆非二<lb/>
　　子之鍾期也<lb/>
<pb n="KR3h0068_WYG_007-92a"/>
　　董逌題張長史别本云見鐻於山不䘮其天見蜩<lb/>
　　於林不分其神誠能知此可以語書矣嘗見劍器<lb/>
　　渾脱舞鼔吹既作孤蓬自振驚沙坐飛而旭得之<lb/>
　　於書則忘其筆墨而遇其神於頓挫之初矣落紙<lb/>
　　雲烟豈復知也此殆假乎物者神動應於内者天<lb/>
　　馳耶昔崔延伯每臨陣則令田僧超為壯士歌然<lb/>
　　後單馬入陣所向無前至僧超死則不復能戰是<lb/>
　　知以氣勝者氣能葢天下然後可以勝天下矣宜<lb/>
<pb n="KR3h0068_WYG_007-92b"/>
　　純氣之守者萬物不得窺其迹也<lb/>
　張長史濯烟帖<hi>有明昌寳玩御府寳繪羣玉中祕諸印</hi>
濯濯烟條拂地垂城邊樓畔結春思請君細㸔風流意<lb/>
不是靈和殿裏時<lb/>
　外録<lb/>
　　珊瑚網云按明昌有七印其一曰内府葫蘆印其<lb/>
　　二曰羣玉祕珍其三曰明昌寳玩其四曰明昌御<lb/>
　　覽其五曰御府寳繪其六曰明昌中祕其七曰明<lb/>
<pb n="KR3h0068_WYG_007-93a"/>
　　昌御府又宣和天水䨇龍印有方圓二様法書用<lb/>
　　圓名畵用方更宣和明昌二帝題籖法書用墨名<lb/>
　　畵用泥金又髙宗御府手卷畵前上白引縫間用<lb/>
　　乾卦圓印其下用希世藏方印畵卷盡處之下用<lb/>
　　紹興二字印墨蹟不用卷上合縫卦印止用其下<lb/>
　　希世小印其後仍用紹興小璽偶攷印記及此維<lb/>
　　時春雨方霽正顛旭蘭馨動也<lb/>
　張長史四詩帖<hi>草書縑素本</hi>
<pb n="KR3h0068_WYG_007-93b"/>
　　草聖<hi>篆書</hi>長沙李兆蕃<hi>楷書紙本</hi>
　　雜詠<lb/>
既作湖隂客如何更逺遊章江昨夜月送我過揚州<lb/>
　　見逺亭<lb/>
髙亭<hi>闕</hi>可望朝暮對溪山野色軒楹外霞光几席間<lb/>
　　晚過水北<lb/>
寒川消積雪凍浦漸通流日暮人歸盡沙禽上釣舟<lb/>
　　三橋<lb/>
<pb n="KR3h0068_WYG_007-94a"/>
北臨白雲澗南望清風閣出樹見行人隔溪有魚躍<lb/>
　　張顛書法縈廻怳渺中有挽勁飲石之强至不易<lb/>
　　得是顛史書中第一余生平所見無過此帖者展<lb/>
　　玩再三不忍釋手丹丘柯九思題<hi>行書</hi>
　　㸔雲老人呉全節觀於髙仁卿之淛東公署<hi>行書連柯</hi>
　　<hi>跋一紙</hi>
　　張長史縑素四詩帖宣和書譜所載初為蔡忠惠<lb/>
　　公家藏後入御府自裕陵舊觀流離遷徙不知幾<lb/>
<pb n="KR3h0068_WYG_007-94b"/>
　　經兵燹而翰墨無恙信神物之有呵䕶也至其筆<lb/>
　　法縱横跌蕩飛舞即長史自云如飛鳥出林驚蛇<lb/>
　　入草真可謂入神出聖不可方物非學者所能稱<lb/>
　　述也南邨老人陶宗儀識<hi>行書紙本</hi>
　　宣和裝書往往剪去題跋大屬恨事長史真蹟無<lb/>
　　所用跋今得元人三跋尤為增榮益觀曹溶<hi>楷書隔水</hi>
　　<hi>綾上</hi>
　　張長史書在宋已不多見况今時耶余生平所閲<lb/>
<pb n="KR3h0068_WYG_007-95a"/>
　　兩<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>其一濯烟帖在呉江史明古家有沈石田跋<lb/>
　　尾其一春草帖舊為太倉陳彦亷所藏彦亷有春<lb/>
　　草堂以此得名後歸鎮江劉氏今不知所在矣宋<lb/>
　　元人題識尤多然皆不及此四詩怪偉傑特脱去<lb/>
　　筆墨畦徑非後人所能偽為也此帖舊藏長洲金<lb/>
　　氏予數年前嘗與沈石田先生就其家借觀竟不<lb/>
　　肯出今歸王舎人子貞因借留予家數月惜不能<lb/>
　　起石田與之共論其妙也正德十四年己夘七月<lb/>
<pb n="KR3h0068_WYG_007-95b"/>
　　既望衡山文徴明書<hi>隷書烏絲䦨紙本</hi>
　　余居都門錦衣金仲信持此帖相示因憶山谷云<lb/>
　　長史工肥然濯烟春草二帖余皆見之濯烟與此<lb/>
　　固多肥矣若春草則純於瘦豈竒怪百出肥瘦之<lb/>
　　評尚未盡其神妙耶東坡云短長肥瘦各有態玉<lb/>
　　環飛燕誰敢憎二語真得書家三昧書法至得意<lb/>
　　處墨龍飛舞安得肥瘦拘之拜觀之餘聊識此以<lb/>
　　致敬仰之私辛巳冬十有二月既望太原祝允明<lb/>
<pb n="KR3h0068_WYG_007-96a"/>
　　題<hi>行書</hi>
　　東坡論長史草書頽然天放畧有㸃畫意態自足<lb/>
　　山谷謂長史性姿顛逸字字入法度中懷素攻於<lb/>
　　瘦長史攻於肥瘦勁易能肥勁難工持二工之説<lb/>
　　以勘是帖有若符契顛而法肥而勁放而意足其<lb/>
　　為長史真跡無疑况又有君謨之私印可證乎其<lb/>
　　間屋漏痕筆法識者當自知之王鏊題<hi>行書紙本</hi>
　　歴觀古人論書必以草為重怒猊躍龍皆極狀草<lb/>
<pb n="KR3h0068_WYG_007-96b"/>
　　書勢而真行不與焉瑯琊以還家擅臨池工拙互<lb/>
　　換長史出而集其大成余所目遘者春草遊仙二<lb/>
　　帖及此而三飛動大約相同若怪偉驚人以此卷<lb/>
　　為絶世之寳舊謂長史從公孫氏劍器得悟殆是<lb/>
　　戲論不足為解人道也一傳而為藏真髙閒再傳<lb/>
　　而為黄華老人三傳而為解學士所况愈下安得<lb/>
　　挽虞囦之墜景追神駿於天衢也歟拊卷太息檇<lb/>
　　李曹溶倦圃東軒書<hi>行書紙本</hi>
<pb n="KR3h0068_WYG_007-97a"/>
　李　邕<lb/>
　唐李邕永康帖<hi>髙宗題籖</hi>
縉雲狀告得永康探狀明公馬平安至永康已<hi>闕</hi>於州<lb/>
下迎家口訖惟知謹使已使記即百方使通昨夜大雨<lb/>
所料道計不堪矣<lb/>
　　家有李邕永康帖墨蹟米芾故物也審定真蹟等<lb/>
　　印具在芾以模本刻之甚為寳惜而此真本其子<lb/>
　　友仁紹興中進之藏諸祕府今卷首唐李邕永康<lb/>
<pb n="KR3h0068_WYG_007-97b"/>
　　帖六字髙宗御書也宋亡歸於元逮及國初時流<lb/>
　　落於鳯陽某家洪武庚午余里人侯成章得之歿<lb/>
　　後余兄簡約購求以為解氏之寳卷尾題識皆為<lb/>
　　人褫去以售其偽此真者正不須也解縉<lb/>
　外録<lb/>
　　書畵舫載韓朝延云曾於士友處觀李邕雜跡字<lb/>
　　約八千其家號萬金帖後竟以此賈禍語云匹夫<lb/>
　　無罪懷璧其罪信夫<lb/>
<pb n="KR3h0068_WYG_007-98a"/>
　　又云北海太守李邕始變右軍行法其頓挫起伏<lb/>
　　奕奕動人解氏舊藏永康帖一今在呉郡王氏真<lb/>
　　跡神品上上第卷首御題一行定出床頭捉刀人<lb/>
　　手急須去之毋乆溷乃公也<hi>王氏亦云御題已零星失去恐屬後人補</hi>
　　<hi>綴理或然也</hi>
　李北海二帖<lb/>
　　比無近書帖<lb/>
比無近書益用馳仰毒熱惟勝和兒郎無恙也邕粗爾<lb/>
<pb n="KR3h0068_WYG_007-98b"/>
少理張子有家事望<hi>闕</hi>投與遞可不示也謹因馳白不<lb/>
具<lb/>
　　吏部三弟帖<lb/>
吏部三弟改少傅惘惘不已五月廿九日邕諮<lb/>
　李泰和二帖<lb/>
　　勝和帖<lb/>
毒熱比惟勝和邕今日至當塗地邇人逺不及把袂惘<lb/>
惘何如珍重珍重謹馳力不具李邕狀咨六月廿二日<lb/>
<pb n="KR3h0068_WYG_007-99a"/>
申時　致意兒郎等各佳也<lb/>
　　濮王帖<lb/>
即欲迎濮王八郎後來足得未勞急也蒙周至惠鹿欲<lb/>
報適來風水事也少於道左申謝耳因還使馳力不具<lb/>
李邕狀咨二日光八郎記室勞借馬甚堪騎悚息濮王<lb/>
少若問還報驛上安置得不示之<lb/>
　　李北海二帖子昻鑒定<lb/>
　外録<lb/>
<pb n="KR3h0068_WYG_007-99b"/>
　　寳晉英光集云右唐祕書監李邕字太和墨蹟五<lb/>
　　十字易於吕文靖丞相家户部尚書穉卿之孫端<lb/>
　　問有三帖第一帖有張子有字淡墨昏第二帖有<lb/>
　　縉雲字紙揭損此第三帖也精彩動人墨渴筆勁<lb/>
　　想運筆神助丁丑嵗漣漪郡齋手裝<lb/>
　　格古要論云唐蕭誠偽為古帖示李邕曰右軍真<lb/>
　　跡邕欣然曰是真物誠以實告邕復視曰細㸔亦<lb/>
　　未能好以此論之古人墨蹟未易辨也<lb/>
<pb n="KR3h0068_WYG_007-100a"/>
　泰和記刻帖<lb/>
記刻亭上字畫褊淺邕狀<lb/>
亭為恐不能傳逺欲改刻之邕狀<lb/>
　外録<lb/>
　　書畵舫云李之芳鵲湖新亭所刻字畫即吾宗神<lb/>
　　秀篇也泰和專心刻石宜其傳世久而彌光云此<lb/>
　　帖今在項氏<lb/>
　　歐公試筆云余始得李邕書不甚好之然疑邕以<lb/>
<pb n="KR3h0068_WYG_007-100b"/>
　　書名自必有深趣及看之久遂謂他書少及者得<lb/>
　　之最晩好之尤篤譬猶結交其始也難則其合也<lb/>
　　必久余雖因邕書得筆法然為字絶不相類豈得<lb/>
　　其意而忘其形者耶因見邕書追求鍾王以來字<lb/>
　　法皆可以通然邕書未必獨然凡學書者得其一可<lb/>
　　以通其餘余偶從邕書而得之耳嘉祐五年春分<lb/>
　　日雪中西牕試筆<lb/>
　鄭　䖍<lb/>
<pb n="KR3h0068_WYG_007-101a"/>
　鄭弱齊閏情詩帖<hi>白麻紙本</hi>
銀鑰開香閣金臺㸃夜燈長征君自慣獨臥妾何曾䖍<lb/>
呈<hi>右詩亦載本集</hi>
　外録<lb/>
　　書畵舫云右䖍書筆精墨妙紙質如新是唐人詩<lb/>
　　帖中錚錚者今在王氏<lb/>
　李　白<lb/>
　李太白乗興帖<lb/>
<pb n="KR3h0068_WYG_007-101b"/>
乗興踏月西入酒家不覺人物兩忘身在世外<lb/>
　外録<lb/>
　　書系云李白不以書名乃乗興一帖字畫飄逸行<lb/>
　　筆不讓古人展玩敬服<lb/>
　　春渚紀聞趙德麟跋太白帖云雖自九天分派不<lb/>
　　與萬李同林歩處雷驚電繞空餘翰墨窺㝷此趙<lb/>
　　德麟跋薳所藏李太白醉草後其實自謂也<lb/>
　太白醉中帖<lb/>
<pb n="KR3h0068_WYG_007-102a"/>
會自晚愛酒<hi>闕</hi>酒仙<hi>闕/</hi>得何復道渴如勿<hi>闕</hi>求送一斗<lb/>
<hi>闕</hi>醉神為醒者傳太白<lb/>
　　此帖字字有法度自唐五代至本朝能書莫及草<lb/>
　　菴持來京師求跋故書紹定癸巳春三月一日太<lb/>
　　師左丞相兼樞宻使史彌逺書<lb/>
　　右丞相兼樞宻使鄭清之是日與福建制置使兼<lb/>
　　知福州陳德剛在史府同觀<lb/>
　　此帖付還清隠清隠當寳斯紙以為異日一段清<lb/>
<pb n="KR3h0068_WYG_007-102b"/>
　　事孟頫告廿一日<lb/>
　　太白真跡古今罕見今觀此書敢不珍重云華亭<lb/>
　　陳璧題<lb/>
　　太白草聖天下絶筆余仕京華得一拜觀為幸雲<lb/>
　　間沈度<lb/>
　　李謫仙未嘗以書名於時今觀此帖遒勁飄逸而<lb/>
　　從容於法度之中來者不能及矣東呉宋克<lb/>
　　青蓮老人書自阿環捧硯宫婢呵筆後不復見其<lb/>
<pb n="KR3h0068_WYG_007-103a"/>
　　醉放之態此卷才數字要自酒樓中横擲秃管時<lb/>
　　也其後有陳文東宋仲温跋語皆華亭墨池鳯毛<lb/>
　　趙承旨尤具三昧法眼獨史丞相題幸不令青蓮<lb/>
　　見之然賈秋壑平章家藏晋唐法書萬軸即顔褚<lb/>
　　二公手書皆在迺終能収拾古人殘煤楮亦是文<lb/>
　　字中功臣也陳繼儒跋<lb/>
　<lb/>
　<lb/>
<pb n="KR3h0068_WYG_007-103b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書畫彚考卷七<lb/>
</p>
<p>
</p>
  </div>
</body>
</text>
</TEI>
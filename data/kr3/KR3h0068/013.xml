<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畫彚考卷十三</head> <lb/>
    <p>
<pb n="KR3h0068_WYG_013-1a"/>
欽定四庫全書<lb/>
　書畫彚考卷十三<lb/>
　　　　　　　　　　刑部左侍郎卞永譽撰<lb/>
　　書十三<lb/>
南宋<lb/>
　高宗<lb/>
　宋高宗宸翰四詩<hi>行書白宋紙本後述史數則不錄</hi>
入門無平田石路穿細嶺隂風生澗壑古木翳潭井湛<lb/>
<pb n="KR3h0068_WYG_013-1b"/>
盧誰復見秋水光耿耿鐵花秀巖壁殺氣禁蛙黽幽幽<lb/>
生公堂左右立頑礦當年或未信異類服精猛胡為百<lb/>
歳後仙鬼互馳騁窈然留清詩讀者為悲哽東軒有佳<lb/>
致雲水麗千頃熈熈覽生物春意破凄冷我來屬無事<lb/>
暖日相與永喜鵲翻初旦愁鳶蹲落景坐見漁樵還新<lb/>
月溪上影悟彼良自咍歸田行可請<lb/>
高居大士是龍象草堂丈人非熊羆不逢壞衲乞香飯<lb/>
唯見白頭垂釣絲鴛鴦終日愛水鏡菡萏晩風凋舞衣<lb/>
<pb n="KR3h0068_WYG_013-2a"/>
開徑老禪來煑茗還㝷宻竹徑中歸<lb/>
陳留春色撩詩思一日搜腸一百迴鷰子初歸風不定<lb/>
桃花欲動雨頻來人間多待須微禄夢裏相逄記此杯<lb/>
白竹扇前容醉舞煙村渺渺欠高臺<lb/>
種竹不必高搖緑當我楹向來三家墅無此笙簫聲皇<lb/>
天有老眼為閟十日晴䕶我蕭蕭碧偉事隣翁驚同林<lb/>
偶落此相向意甚平何須俟迷日可笑世俗情明年萬<lb/>
丈矯穿地聽雷鳴但恨種竹人南山合歸耕他時夢中<lb/>
<pb n="KR3h0068_WYG_013-2b"/>
路留眼記所更蒼雲屯十里不見陳留城<lb/>
　思陵付岳武穆手勅<hi>楷書紙本</hi>
得卿九日奏已擇定十一日起發往<hi>闕</hi>黄舒州界聞卿<lb/>
見苦寒嗽乃能勉為朕行國爾忘身誰如卿者覽奏再<lb/>
三嘉歎無斁以卿素志殄<hi>闕</hi>常苦諸軍難合今兀术與<lb/>
諸頭領盡在廬州接連南侵張俊楊沂中劉錡等共力<lb/>
攻破其營退却百里之外韓世忠已至濠上出銳師要<lb/>
其歸路劉光世悉其兵力委李顯忠吳錫張琦等奪囘<lb/>
<pb n="KR3h0068_WYG_013-3a"/>
老小孳畜若得卿出舒州與韓世忠張俊等相應可望<lb/>
如卿素志惟貴神速恐彼已為遁計一失機會徒有後<lb/>
時之悔江西漕臣至江州與王良存應副錢糧已如所<lb/>
請委趙伯牛以伯牛舊嘗守官湖外與一軍相諳悉也<lb/>
春深寒暄不常卿宜慎疾以濟國事付此親札卿須體<lb/>
悉十九日二更付岳飛<lb/>
　外録<lb/>
　　書畫舫云宋高宗賜岳武穆手詔舊藏崑山黄應<lb/>
<pb n="KR3h0068_WYG_013-3b"/>
　　龍家後人題詠極多尋為妄人竊去不知流落何<lb/>
　　所矣<lb/>
　高宗書洛神賦<hi>行草書絹本原文不録</hi>
<hi>款書</hi>德壽殿　□<hi>書賦後</hi>
　　花石綱閒四海分西湖日日雨芳春孔明二表無<lb/>
　　人讀德壽宫中寫洛神李嚴<lb/>
　思陵翰墨志九則<lb/>
余自晉魏以來至六朝筆法無不臨摹或蕭散或枯瘦<lb/>
<pb n="KR3h0068_WYG_013-4a"/>
或遒勁而不囘或秀異而特立衆體備於筆下意簡猶<lb/>
存於取舍至若禊帖則測之益深擬之益嚴姿態横生<lb/>
莫造其原詳觀㸃畫以至成誦不少去懷也法書中唐<lb/>
人硬黄自可喜若其餘紙札俱不精乃託名取售然右<lb/>
軍在時已苦小兒輩亂真流傳歴代之久贋本雜出固<lb/>
不一幅鑒定不具眼目所以去真益逺唯識者久於其<lb/>
道當能辨也<lb/>
余每得右軍或數行或數字手之不置初若食蜜喉間<lb/>
<pb n="KR3h0068_WYG_013-4b"/>
少甘則已末則如食橄欖真味久愈在也故尤不忘於<lb/>
心手頃自束髮即喜攬筆作字雖屢易典刑而心所嗜<lb/>
者固有在矣凡五十年間非大利害相妨未始一日捨<lb/>
筆墨故晩年得趣横斜平直隨意所適至作尺餘大字<lb/>
肆筆皆成每不介意至或膚腴瘦硬山林邱壑之氣則<lb/>
酒後頗有佳處古人豈難到也<lb/>
本朝士人自國初至今殊乏以字畫名世縱有不過一<lb/>
二數誠非有唐之比然一祖八宗皆喜翰墨特書大書<lb/>
<pb n="KR3h0068_WYG_013-5a"/>
飛白分𨽻加賜臣下多矣余四十年間每作字因欲鼓<lb/>
動士類為一代操觚之盛以六朝居江左皆南中士大<lb/>
夫而書名顯著非一豈謂今非昔比視書漠然略不為<lb/>
意果時移事異習尚亦與之汙隆不可力囘也<lb/>
前人多能正書而後草書葢二法不可不兼有正則端<lb/>
雅莊重結宻得體若大臣冠劍儼立廊廟草則騰蛟起<lb/>
鳯振迅筆力頴脫豪舉終不失真所以齊高帝與王僧<lb/>
䖍論書謂我書何如卿僧䖍曰臣正書第一草書第三<lb/>
<pb n="KR3h0068_WYG_013-5b"/>
陛下草書第二而正書第三是臣無第二陛下無第一<lb/>
帝大笑故知學書者必知正草二體不當闕一所以鍾<lb/>
王輩皆以此榮名不可不務也<lb/>
士人作字有真行草𨽻篆五體往往篆𨽻各成一家真<lb/>
行草自成一家者以筆意本不同每拘於㸃畫無放意<lb/>
自得之跡故别為户牖若通其變則五者皆在筆端了<lb/>
無閡塞惟在得其道而已非風神頴悟力學不倦至有<lb/>
筆塚研山者似未易語此<lb/>
<pb n="KR3h0068_WYG_013-6a"/>
士人書法必先學正書者以八法皆備不相附麗至側<lb/>
字亦可正讀不渝本體葢𨽻之餘風若楷法既到則肆<lb/>
筆行草間自然於二法臻極煥乎妙體了無缺軼反是<lb/>
則流於塵俗不入識者指目矣吾於次叙得之因筆其<lb/>
梗槩<lb/>
草書之法昔人用以趨急速而務簡易刪難省繁損複<lb/>
為單誠非蒼史之迹但習書之餘以精神之運識思超<lb/>
妙使㸃畫不失真為上故梁武謂赴急書不失倉公鳥<lb/>
<pb n="KR3h0068_WYG_013-6b"/>
跡之意顧豈皂𨽻所能為也又其叙草大略雖趙壹非<lb/>
之似未易重輕其體勢兼昔人自製草書筆悉用長毫<lb/>
以利縱捨之便其為筆法必至於此<lb/>
昔人論草書謂張伯英以一筆書之行斷則再連續蟠<lb/>
屈挐攫飛動自然筋骨心手相應所以率情運用略無<lb/>
留礙故譽者云應指宣事如矢發機霆不暇激電不及<lb/>
飛皆造極而言創始之意也後世或云忙不及草者豈<lb/>
草之本旨哉正須翰動若馳落紙雲煙方佳耳<lb/>
<pb n="KR3h0068_WYG_013-7a"/>
士人於字法若少加臨池之勤則㸃畫便有位置無面<lb/>
墻信手之愧前人作字煥然可觀者以師古而無俗韻<lb/>
其不學臆斷悉掃去之因念字之為用大矣哉於精筆<lb/>
佳紙遣數十言致意千里孰不改觀存嘆賞之心以至<lb/>
竹帛金石傳於後世豈止不泯又為一代文物亦猶今<lb/>
之視昔可不務乎偶試筆書以自識<lb/>
余嘗謂甚哉字法之微妙功均造物迹出窈㝠未易以<lb/>
㸃畫工便為至極倉史始意演幽發為聖蹟勢合卦象<lb/>
<pb n="KR3h0068_WYG_013-7b"/>
德該神明開闔形制化成天下至秦漢而下諸人悉胸<lb/>
次萬象布置模範想見神遊八表道冠一時或帝子神<lb/>
孫廊廟才器稽古入妙用智不分經明行修操尚髙潔<lb/>
故能發為文字照映簡編至若虎視狼顧龍駭獸奔或<lb/>
草聖草賢或絶倫絶世㝠合天矩觸途造極非夫通儒<lb/>
上士詎可語此豈小智自私不學無識者可言也<lb/>
　外錄<lb/>
　　書史會要云高宗諱構徽宗第九子善眞行草書<lb/>
<pb n="KR3h0068_WYG_013-8a"/>
　　天縱其能無不造妙嘗言學書惟視筆法精神朕<lb/>
　　得王獻之洛神賦九行置之几間日閱數十過覺<lb/>
　　於書有所得又云學書必以鍾王為法然後出入<lb/>
　　變化李心傳以謂思陵本斆黄庭堅書後以偽豫<lb/>
　　遣能黄庭堅書者為間改從右軍或云初學芾又<lb/>
　　輔以六朝風骨自成一家<lb/>
　　又云憲聖慈烈皇后吳氏開封人吳宣靖王近之<lb/>
　　女高宗后博習書史妙於翰墨帝常書六經賜國<lb/>
<pb n="KR3h0068_WYG_013-8b"/>
　　子監刋石稍倦即命后續書人莫能辨　劉夫人<lb/>
　　字希號夫人建炎間掌内翰文字及寫宸翰高宗<lb/>
　　甚眷之亦善畫畫上用奉華堂記印<lb/>
　高宗御書樂毅論<hi>原文不錄</hi>
　　臣伏讀高宗皇帝翰墨志云魏晉以來筆法無不<lb/>
　　臨摹又云每得右軍書手之不置初若食蜜少甘<lb/>
　　則已末如橄欖眞味久愈在也故尤不忘於心手<lb/>
　　紹興三四年間嘗臨羲之所書樂毅論以賜樞臣<lb/>
<pb n="KR3h0068_WYG_013-9a"/>
　　韓公蕭胄之世傳高氏石本間節三十餘字得非<lb/>
　　御府别藏真跡自不同邪後六十有三年樞臣之<lb/>
　　孫前韶州守臣亞卿示臣使記歳月恭惟龍鸞飛<lb/>
　　動衆所共窺天日清明臣何敢繪慶元丙辰四月<lb/>
　　二十八日具位臣周必大謹再拜稽首書其後<lb/>
　高宗御製徽宗文集序<hi>原文不錄</hi>
　　右宋高宗御書序文一首前有斷簡後稱臣稱名<lb/>
　　葢御製徽宗御集序也按紹興二十四年九月己<lb/>
<pb n="KR3h0068_WYG_013-9b"/>
　　巳宰臣進呈徽宗皇帝御集凡百卷上自序之權<lb/>
　　奉安於天章閣今序文無歳月豈即當時所上耶<lb/>
　　後有龍舒故吏胡珵跋亦無歳月第云書於袁桷<lb/>
　　清容齋葢元袁文清公伯長所藏伯長自跋亦缺<lb/>
　　其後按伯長生咸淳二年宋亡時才十有四歳胡<lb/>
　　跋葢作於易世之後故不書年觀其書龍舒故吏<lb/>
　　而不稱臣可見矣又云集藏敷文閣而史云天章<lb/>
　　按杭宋内府寶文等十閣並貯諸帝御集而敷文<lb/>
<pb n="KR3h0068_WYG_013-10a"/>
　　實徽宗集所在天章則屬真廟而史云權奉安者<lb/>
　　豈當時敷文未成耶然前此侍臣已有帶敷文學<lb/>
　　士者而當時秦熺實為奉安御集禮儀使鄭重如<lb/>
　　此不應閣尚未成此皆不可曉也惟宋多右文之<lb/>
　　主自真宗而下皆有御集多至數百卷今皆不傳<lb/>
　　而其所以為世輕重實不在此高宗翰墨尤號名<lb/>
　　家此文皆典雅而翰札尤精然胡袁題識皆微致<lb/>
　　不滿之意誠以帝王之學自有所重也文徵仲跋<lb/>
<pb n="KR3h0068_WYG_013-10b"/>
　思陵書杜少陵山水障歌<hi>行書</hi>
堂上不合生楓樹怪底山川<hi>俗本作江山</hi>起煙霧聞君掃却<lb/>
赤縣圖乗興遣畫滄浪趣畫師亦無數好手不可遇對<lb/>
此融心神知君重豪素豈但祁岳與鄭䖍筆力<hi>俗本作跡</hi>逺<lb/>
過楊契丹得非𤣥圃裂無乃瀟湘翻恍<hi>俗本作悄</hi>然坐我天<lb/>
姥下耳邊已似聞清猿反思前夜風雨急乃是蒲<hi>俗本作滿</hi>
城鬼神入元氣淋漓障猶濕眞宰上訴天應泣野亭春<lb/>
還百<hi>俗本作雜</hi>花逺漁翁㝠踏孤舟立滄浪水深青溟闊敧<lb/>
<pb n="KR3h0068_WYG_013-11a"/>
岸側島秋毫末不見湘妃鼓瑟時至今斑竹臨江活劉<lb/>
侯天機精愛畫入骨髓自有兩兒郎揮洒亦莫比大兒<lb/>
聰明到能添老樹巔崖裏小兒心孔開貌得山僧及童<lb/>
子若耶溪雲門寺吾獨奚為在泥滓青鞋布襪從此始<lb/>
　　少陵詩才人莫及下筆便有萬鈞力巍如巉巖千<lb/>
　　仞峯顛崖疊嶂森森立浩如長江風濤驚魚鼈縱<lb/>
　　横蛟鱷出障子一歌歌更奇自是千古黄絹絲遂<lb/>
　　使天下學詩者望風佇立長嗟咨趙宋中葉善揮<lb/>
<pb n="KR3h0068_WYG_013-11b"/>
　　翰筆底龍蛇紙中見嗟余老眼半昏花看字歌詩<lb/>
　　不知倦長歌數過心目舒清風颯颯生坐隅晉宋<lb/>
　　不鳴漢魏逺後世誰敢爭馳驅吳郡朱仲毅<lb/>
　　宋高宗御書杜少陵七言古詩帖神品宸翰其値<lb/>
　　三十金明萬厯十載裝池項元汴敬祕<lb/>
　　平生眞賞紙上龍蛇堪景仰魏晉鍾王世逺文訛<lb/>
　　不易詳　寸心誰許只數唐初虞與褚展閱思陵<lb/>
　　逺接文皇譽日升　調寄減字木蘭花恭題宋高<lb/>
<pb n="KR3h0068_WYG_013-12a"/>
　　宗書杜甫歌行後張丑<lb/>
　外錄<lb/>
　　書畫舫云不腆近購思陵行書子美題奉先劉少<lb/>
　　府新畫山水障歌黄蠟箋真蹟前後用乾卦御書<lb/>
　　内府之印及紹興三璽筆精墨妙神采煥然閱之<lb/>
　　令人形神開爽其源葢出李北海也後有吳郡朱<lb/>
　　仲毅七言古風題咏一紙亦妙<lb/>
　高宗御製損齋記卷<hi>原文不錄</hi>
<pb n="KR3h0068_WYG_013-12b"/>
　外錄<lb/>
　　書畫舫云武林胡氏藏宋高宗御書損齋二字并<lb/>
　　御製損齋記左僕射沈該以下聨名親書表在後<lb/>
　　並屬眞蹟此卷前元時在王子慶處亦見雲烟過<lb/>
　　眼錄也<lb/>
　高宗隨宜飲酒詩卷<hi>草書</hi>
隨宜飲酒聊充腹取次衣裘亦暖身未必得年非瘦薄<lb/>
無防長福是單貧老龜豈羨犧牲飽蟠木寜爭桃李春<lb/>
<pb n="KR3h0068_WYG_013-13a"/>
隨分自安心自斷是非何必問閒人<lb/>
　外錄<lb/>
　　書畫舫云思陵草書一卷其墨蹟藏項𤣥海家每<lb/>
　　行止二字字大如拳押縫有御書之寶印識尾有<lb/>
　　御書瓢印收藏有王濟之圖書及三槐堂印<lb/>
　思陵書黄庭經<hi>小楷書黄素原文不錄</hi>
　外錄<lb/>
　　書畫舫云思陵黄素黄庭經小楷俊逸絶不類吾<lb/>
<pb n="KR3h0068_WYG_013-13b"/>
　　家御製徽宗文集序乃其晚年書也<lb/>
　高宗手書龍王勅<hi>原文不錄</hi>
　外錄<lb/>
　　妮古錄云宋高宗手書龍王勅向在三塔寺寺僧<lb/>
　　信大源質項子京家<lb/>
　高宗書女史箴<hi>原文見畫考顧愷之集不錄</hi>
　外錄<lb/>
　　妮古錄云女史箴余見於吳門向來謂是顧愷之<lb/>
<pb n="KR3h0068_WYG_013-14a"/>
　　其實宋初筆箴乃高宗書非獻之也<lb/>
　思陵書蘇武李陵詩<hi>行書原文不錄</hi>
　外錄<lb/>
　　書畫舫云思陵行書蘇武李陵詩共七首姿媚可<lb/>
　　喜與吾家杜陵詩帖正同今在黄氏<lb/>
　高宗地黄詩帖<hi>行楷書紙本</hi>
地黄飼老馬可使光鑒人吾聞樂天語喻馬施之身我<lb/>
衰正伏櫪垂耳氣不振移栽附沃壤蕃茂爭新春沈水<lb/>
<pb n="KR3h0068_WYG_013-14b"/>
得穉根重湯養陳薪投以東阿清和以北海醇崖蜜助<lb/>
甘泠山薑發芳辛融為寒食餳嚥作瑞露珍丹田自宿<lb/>
火渴肺還生津願餉内熱子一洗胸中塵<lb/>
　外錄<lb/>
　　書畫舫云思陵銳意學書多歴年所故其書楷法<lb/>
　　清逸行草渾成無不臻妙吾家舊藏御書徽宗集<lb/>
　　序一卷前後雖有殘缺而字宗虞褚實為希世奇<lb/>
　　寶先府君博雅好古目力過人生平寶愛三代九<lb/>
<pb n="KR3h0068_WYG_013-15a"/>
　　螭白玉玦及此卷至仙游時以授長兄伯含永為<lb/>
　　傳家清玩<lb/>
　高宗書破邪入正歌冊<hi>楷書朱絲闌六紙摺縫處上寫一破字下編一二三四五</hi>
　　<hi>六字歌詞每行二句上中下空白内脫誤字依原本</hi>
　　破邪入正歌　逍遙子撰<hi>四字小楷</hi>
休信閭簷閒道人摶酥吐翫復吞津河車道引務初學<lb/>
未達希夷謾屈伸房中採御誇奇得不是囘黄竝轉黒<lb/>
泝流訣悞却傾顚卦氣尚應乖法則火毒知時耳必聾<lb/>
<pb n="KR3h0068_WYG_013-15b"/>
無丹空發定招凶少思寡慾元無疾諸術翻推四大空<lb/>
或復停廚經嵗月藥停氣住無暫歇落死根源本不然<lb/>
徹頭五炁須虧訣口中忽吐一朱櫻言是身中内五行<lb/>
不會隂陽成至藥死生依舊屬三彭或要采霞吞二景<lb/>
害目轉睛如影響行炁之人法度多自取風邪人未省<lb/>
或更飛符禁鬼神金丹不遇謾勞形百骸數盡皆歸土<lb/>
一物翻成寃鬼親或論出神脩定觀妙有眞空元未見<lb/>
謾去借舍與投胎四生隨想皆輪轉或朗飡兮或朗<hi>二朗</hi>
<pb n="KR3h0068_WYG_013-16a"/>
<hi>字墨蹟俱作諱筆</hi>盃紅顔語力巨如雷時人嘆有眞仙術自是<lb/>
全陽稟盛來或欺霜雪眠風雨葢是酒力為寒主醒時<lb/>
戰慄一衣單筭來不異常人苦說内丹空假相忘想之<lb/>
人多罔象思婬室女不生兒牝卵之雞無實狀或稱異<lb/>
代永年人劍訣傳來遇洞賔誰知顚狂無識者辰昏杯<lb/>
臠兩相親或言黄白來相識草石萬端生巧惑神仙藥<lb/>
在五行中福行何人消受得如此知人事最多饑寒茍<lb/>
且免蹉跎不知大道眞根蒂老死如麻爭奈何脩仙須<lb/>
<pb n="KR3h0068_WYG_013-16b"/>
是先功行行滿天人傳性命空言慕道不脩心一死葢<lb/>
應心未静要度生死須是丹不在市兮不在山若令神<lb/>
炁常存守五行換過炁形完金丹自得天人受小法傍<lb/>
門凡暫安上天仙訣明傳世三洞四輔誰足記高仙自<lb/>
古出王公偏見凡愚安得際伊子天師遇老君授經千<lb/>
軸降天文葛洪萬卷猶為欠思邈隠居由博文昔人悟<lb/>
道窮文義今人偏惡師貧士智者因文始遇師下士求<lb/>
之應未易古今學者翫參同譬喻無中有異同不識闗<lb/>
<pb n="KR3h0068_WYG_013-17a"/>
遮眞旨處此書到老的朦朧論之内說說爐鼎還似外<lb/>
論之内丹無質生質誰知會參同意旨本分明未遇師<lb/>
傅終自昧泄天𤣥機度有縁逄師語訣認眞鉛眞鉛不<lb/>
産五金内生在杳㝠天地先北方大陽南方月黄金白<lb/>
銀齊二八龍虎戰爭金木交先液後凝膏體滑八十一<lb/>
䇿眞坎離藥同訣異隨所為有時下口問同侣白虎熬<lb/>
樞皆不知黄鍾健迴加太簇眞符直使循星漏戊寅戊<lb/>
申分至程甲子己巳分元候卦火虧盈匝九元黄道黑<lb/>
<pb n="KR3h0068_WYG_013-17b"/>
道相迴環爐中别有一天地寒暑辰昏經甑山造化從<lb/>
來難顯說五行相生更相伐一日之中奪一年一年更<lb/>
牙是一月月行丁上藥低昂此是金來歴火鄉月加丙<lb/>
土還丹伏克伐之中汞性亡子至巳宫陽體足午至亥<lb/>
宫重起復返還消長煉隂陽誰人識取眞金木卯酉從<lb/>
兹辨木金甲庚之體本浮沈周旋卦節三十輻一月推<lb/>
排見轂心二月斗臨西首杓四陽正旺榆花落八月魁<lb/>
臨正酉方薺菱秋芽知木作剝卦丹成却殺人九還來<lb/>
<pb n="KR3h0068_WYG_013-18a"/>
沾便返魂白羊白猪暫亡處此事問君聞不聞餌來世<lb/>
疾般般止遂換骨毛兼肉髓玉肌皓齒返童來化出桃<lb/>
源一仙子刀圭㸃汞化黄金鉛錫沾時色愈深肘後抽<lb/>
之游八極經行山海鬼神欽至藥金丹非有質三卷參<lb/>
同標不一好認日晶並月華分明不是世間物悞者硃<lb/>
砂與水銀更將金石化為眞眞金欲死如灰土從此得<lb/>
名明窓塵我曽隠宻逄師旨即是華池正神水得道憑<lb/>
鉛生自然富有之門誰信此成佛成仙上上機是人有<lb/>
<pb n="KR3h0068_WYG_013-18b"/>
分總皆知無端三毒來為主智惠剛隨妄想欺細認人<lb/>
生天地才三官注定有誰猜物隨否泰來兼去物在杳<lb/>
㝠安在哉世人色相為身累不得逍遙偷煉已浮華萬<lb/>
物本來空贏得一場榮辱死曽棲淡薄已多時經訣傳<lb/>
來始遇師一鼎流硃天上藥蒲桃酒熟海山期天官須<lb/>
選天人學玉圭須用美玉琢上天不懼下愚人良工不<lb/>
採塼瓦璞勸君博覽廣搜尋一箭未能興羽林切須自<lb/>
抱神仙學莫認色袍青布巾<lb/>
<pb n="KR3h0068_WYG_013-19a"/>
逍遥子破邪入正歌終<lb/>
　　按墨蹟朗字月中闕㸃續通鑑眞宗大中祥符五<lb/>
　　年以聖祖趙𤣥朗授天書詔天下避聖祖諱改𤣥<lb/>
　　為元朗為明凡載籍偏犯者各闕其㸃畫此書朗<lb/>
　　字㸃畫故闕也<lb/>
　宋兩朝御札墨本<hi>高宗賜楊沂中孝宗賜楊存中楊倓諸札</hi>
高宗皇帝<lb/>
近降親筆責卿破賊以卿忘身殉國必能體朕此意今<lb/>
<pb n="KR3h0068_WYG_013-19b"/>
聞逆<hi>闕</hi>親統賊衆衝突<hi>闕</hi>　　　以此賊遺朕俾卿首<lb/>
建奇功之時也卿其合軍戮力鼓率將士鏖戰取之酬<lb/>
朕平日恩顧之厚不可失此機㑹併遺後患故兹親筆<lb/>
卿宜知悉<lb/>
付沂中　押<lb/>
連日聞叛賊已從霍丘謀渡若有舟船必亦不多一行<lb/>
軍兵老小想非一日可過料卿軍行之速必能及之若<lb/>
是淮水有淺處可以徒涉而過則王師<hi>闕</hi>可涉過淮追<lb/>
<pb n="KR3h0068_WYG_013-20a"/>
擊出其不意是一機會卿可稟張俊審度事勢併力前<lb/>
進是收大功之日也<lb/>
付沂中　押<lb/>
付沂中　押　封<lb/>
朕昨在哀迷殆無生意勉從羣請姑視政幾觸事亡聊<lb/>
悲傷可述卿朕之腹心義均一體想惟痛憤同切於懷<lb/>
宜思奮揚雪吾大恥故兹親諭所宜悉之<lb/>
付沂中　押<lb/>
<pb n="KR3h0068_WYG_013-20b"/>
近據諸處探報及降<hi>闕</hi>靣奏皆云烏珠與龍虎議定欲<lb/>
誘致王師相近汴都併力一戰卿切須占穏自固同為<lb/>
進止<hi>闕</hi>或時遣輕騎來相誘引但挫其鋒勿貪小利墮<lb/>
其詭計俟有可乗之隙約定期日合力并舉以保萬全<lb/>
廿七日<lb/>
付沂中　押<lb/>
覽卿奏已度江暫駐兵泗州比得韓世忠報提兵往淮<lb/>
陽卿可審度事機若當應援即一面䇿應宜以體國為<lb/>
<pb n="KR3h0068_WYG_013-21a"/>
念勿分彼此岳飛近奏留王貴等在蔡州已過順昌由<lb/>
淮西前來奏事俟有定議即報卿知特遣親札諒宜體<lb/>
悉<lb/>
付沂中　押<lb/>
得岳飛奏措置班師劉錡奏復入順昌已令各且駐軍<lb/>
近便去處報卿同共相度如機㑹可乗即約期並進如<lb/>
未可亦可駐軍相近聲援相接勿致為賊所窺卿可急<lb/>
遣人與飛錡議定卿一軍所向庶幾不失期㑹也<lb/>
<pb n="KR3h0068_WYG_013-21b"/>
付沂中　押<lb/>
張俊初二日發火頭初三日起發前去和州卿可星夜<lb/>
趲程前去會合不可時刻住滯有悞國事具知委奏四<lb/>
日申時<lb/>
付沂中　押<lb/>
得韓世忠初七日奏見駐軍淮陽城下并捉獲淮陽告<lb/>
急天使稱已乞兵東京南京極力來援卿可與世忠期<lb/>
約擇利䇿應毋失機會初遣卿行與岳飛合力今飛方<lb/>
<pb n="KR3h0068_WYG_013-22a"/>
赴行在奏事世忠見已出師國事一也不得輙分彼此<lb/>
遣此親札諒宜體悉<lb/>
付沂中　押<lb/>
覽卿十一日奏前去徐州與韓世忠相為聲援兼欲到<lb/>
徐親見世忠議事深見卿忠純體國徐在淮陽西北<hi>闕</hi>
人來援恐此犯卿切須明逺斥候常為大敵之備仍與<lb/>
世忠勢力相接進退之間預相期約勿各自為前却皆<lb/>
成孤軍已親札付世忠宻告以專遣卿竭力應援<hi>闕</hi>令<lb/>
<pb n="KR3h0068_WYG_013-22b"/>
協和以濟國事再遣親札諒宜體悉<lb/>
付沂中　押<lb/>
烏珠復窺濠州朕已降手詔與韓世忠張俊皆於濠州<lb/>
附近尅期同日出戰卿等各體此意不得前却卿比之<lb/>
他人更宜為朕出力想不待朕言也曹勲想已到軍前<lb/>
也卿家中平安朕<hi>闕</hi>　人照管報卿知十一日<lb/>
付沂中　押<lb/>
比報偽兵節次渡淮已令光世張俊併兵破賊卿等各<lb/>
<pb n="KR3h0068_WYG_013-23a"/>
宜竭力協濟事功副朕平日眷待之意䇿勲第賞朕不<lb/>
敢吝故兹親筆卿可悉之<lb/>
付沂中　押<lb/>
　　押<lb/>
楊名文字二件付卿可仔細看其間曲折令張去為面<lb/>
說卿可熟思合如何處置却合奏來本欲召卿面議恐<lb/>
彰其事所降文字却封來楊名已送大理寺實禁聽候<lb/>
指揮<lb/>
<pb n="KR3h0068_WYG_013-23b"/>
昨日行門來鎭射弓前後箭滿不破體殿侍時通却喝<lb/>
前箭一指後箭三指並破體卿可理會自今後引呈須<lb/>
管實喝如不實殿侍决配取逐人知委付殿司收<lb/>
　　押<lb/>
和州賊遁走已降指揮令李顯忠追襲卿可速遣人去<lb/>
說與顯忠可惜不勦戮縱令自去須是連夜前去追趕<lb/>
若收買堪好可脩作戰船者百姓海舟亦可買二十隻<lb/>
或三十隻<lb/>
<pb n="KR3h0068_WYG_013-24a"/>
造船近人並和雇百姓不須役軍兵<lb/>
可先次計料二十隻物料要在此處江内擺泊若先要<lb/>
錢收買板本便來請<lb/>
每船載甲軍五十人槔梢在外<lb/>
只用可剋敵弓弩<lb/>
可差人於平江府計會蔣璨<hi>闕</hi>如無錢候人囘日别來<lb/>
理會餘貼數錢御前貼請<lb/>
　右武大夫果州團練使殿前司後軍馬潘真於今月<lb/>
<pb n="KR3h0068_WYG_013-24b"/>
　初八日忽患啞中不省人事<lb/>
此是風熱祛風丹卅粒只作兩服用生薑汁少許調成<lb/>
膏用水化下冰水大盞内并藥共半盞來服之看如何<lb/>
若省人事速來道切不可灸<lb/>
已令朱夏卿支銀三萬兩付卿等第支散隨李横出戰<lb/>
傷中人併陣亡人家屬卿可躬親逐一支賜仍子細契<lb/>
勘所失亡人數并鎮江見在人數宻具奏來<lb/>
初九日　付存中<lb/>
<pb n="KR3h0068_WYG_013-25a"/>
卿以心膂之寄盡䕶諸將乃遽形懇避未悉至懷可專<lb/>
意措畫惟委付為務若有不率令者具名以聞復不可<lb/>
顧情容庇也除軍事外不得再有陳請<lb/>
壽皇聖帝<lb/>
朕屈已和戎欲休息軍民而敵情變詐不測侵軼朕以<lb/>
宗社之重敢憚應敵卿其明斥候審彼已無以小利為<lb/>
敵所誘宜堅壁養威斷其糧道使自困弊邊事稍閒當<lb/>
以樞宻使處卿非但虚名正以羣臣知兵者少賴卿居<lb/>
<pb n="KR3h0068_WYG_013-25b"/>
中以佐朕聽決軍政卿益勉之以副朕倚注之眷遣此<lb/>
不多及<lb/>
付楊存中　押<lb/>
付楊存中　押　封<lb/>
朕以湯思退素不知兵又無人望今專以卿為都督軍<lb/>
事一皆仗卿凡事更精審有立功人可除節鉞者今有<lb/>
節度使已下牙牌并空名告宣續差人押付卿凡有事<lb/>
宜頻具奏來<lb/>
<pb n="KR3h0068_WYG_013-26a"/>
付楊存中　押<lb/>
付楊存中　押　封<lb/>
卿總督師旅克壯戎昭折衝所臨敵欲潛遁雪寒増凜<lb/>
忠藎良勞今賜卿金合茶藥鞍馬至可領也<lb/>
付楊存中　押<lb/>
郭振在六合軍孤城小若遇敵人大軍必不能當卿臨<lb/>
時相度今郭振退與王琪合兵控扼先須持重以待敵<lb/>
人之困沿江戰艦可令早辦集王琪奏劄内謂揚州無<lb/>
<pb n="KR3h0068_WYG_013-26b"/>
守禦之具如敵人侵犯亦無城壁可守以此思之豈可<lb/>
須在堅城中坐也兩淮兵力可以抗强敵否卿速具奏<lb/>
來王琪劄子宜付卿<lb/>
付楊存中<lb/>
今諸帥相和互為䇿應皆卿措畫之力劉錡宋受雖在<lb/>
真州郭振在六合緩急須使會合禦敵不可止在眞州<lb/>
六合瓜州眞州二閘緊急亦宜毁拆<lb/>
付楊存中　押　封<lb/>
<pb n="KR3h0068_WYG_013-27a"/>
聞劉寶將軍馬已到寶應縣楚州失守此大係利害不<lb/>
知此段事如何措置可速具奏來洪澤閘已行毁拆未<lb/>
清野事如何施行<lb/>
付楊存中　押　封<lb/>
卿近日莫知敵情虚實否敵人漸深入又不聞<hi>闕</hi>中别<lb/>
増兵今中外皆望卿進兵會合破敵朕未審卿機會如<lb/>
何宜速奏來<lb/>
付楊存中　押　封<lb/>
<pb n="KR3h0068_WYG_013-27b"/>
朕有親札與戚方卿可一面付之縁前降指揮有所未<lb/>
當<lb/>
付楊存中　押<lb/>
付楊存中　押　封<lb/>
真州所屯軍馬可併在揚州可惜分了兵勢宜速疾施<lb/>
行真州閘恐當先次毁拆此一項卿更相度卿可暫來<lb/>
鎮江措置朕亦令王琪合兵捍禦無失機會却具奏來<lb/>
付楊存中　押　封<lb/>
<pb n="KR3h0068_WYG_013-28a"/>
聞劉寶已徹洪澤閘甚為利便但運河能乾涸不復通<lb/>
敵人戰船牌筏否設若相持日久連隂雨雪如何使我<lb/>
軍將士暫囘鎮江建康屋居火食以逸待勞卿宜先作<lb/>
經畫此二事大係利害卿可速奏來<lb/>
卿經畫甚當如敵人兵少未須迎敵恐賊精兵在後以<lb/>
少兵誘我朕已令真州軍馬去併力捍禦<lb/>
付楊存中<lb/>
聞諸軍有向經宿州陣亡之家不加存卹或有迫逐出<lb/>
<pb n="KR3h0068_WYG_013-28b"/>
寨殊非撫卹之意可且令在寨居住依舊按月支給請<lb/>
受以俟贈典全在卿留意以副朕憫將士之懷仍具奏<lb/>
來<lb/>
付楊倓　押　封<lb/>
聞建康糧食極闕乏卿可速具奏來<lb/>
付楊倓　押<lb/>
付楊倓　押　封<lb/>
趙公稱已罷總領朕欲使卿兼之可否奏來<lb/>
<pb n="KR3h0068_WYG_013-29a"/>
付劉源楊倓　押　封<lb/>
卿等所進兵帳甚整齊然有未盡處如馬軍正隊一百<lb/>
人餘合將傔人作不入隊隨正隊馬軍數今冊上不入<lb/>
隊人恐是闕<hi>闕</hi>者當稱說闕馬人候有馬亦係正隊數<lb/>
如歩軍正隊一百人不入隊止破三十人充輜重火頭<lb/>
可别簇隊伍裝成帳冊進來<lb/>
據冊上不入隊人至有正使者豈有國家高官重爵養<lb/>
不入隊人若不堪戰何不揀去此尤當留意<lb/>
<pb n="KR3h0068_WYG_013-29b"/>
付楊倓　押　封<lb/>
朕以荆襄一帶控制上游卿俟到官可與趙樽及襄陽<lb/>
統兵官帥臣等同議軍中事宜繕葺守備以濟國事仍<lb/>
須親往相視凡有利害條具奏來<lb/>
付楊倓　封<lb/>
覽奏詳悉足見留心軍政深副朕意今撥降麻札刀一<lb/>
千口并所乞鐵甲可依數並差人於建康府黄彦節處<lb/>
支請木弩一千枝并弩箭依數並於郭剛處支請其見<lb/>
<pb n="KR3h0068_WYG_013-30a"/>
造鐵甲須令甲葉厚實諸州軍所造軍器亦令堅壯堪<lb/>
好久逺可用更宜勉旃嗣有褒寵中前葉衡造者軍器<lb/>
見於甚處安樁及如法否可具奏來<lb/>
付楊倓　封<lb/>
已降指揮荆南民兵就帥府教閱專委卿提㸃器甲務<lb/>
要足備訓練弓弩手尤須數多及較量斗力勿令淺軟<lb/>
少用槍刀以充隊伍仍當遴選兵官緩急可用以統率<lb/>
者以備不測委用想能深體此意益加勉旃<lb/>
<pb n="KR3h0068_WYG_013-30b"/>
付楊倓<lb/>
付楊倓　封<lb/>
已降指揮荆南府荆門軍襄陽府拘集民兵等各趕赴<lb/>
瓜州教閱日久理宜優卹可令楊倓黄茂材張子顔先<lb/>
次犒設一次每人支錢兩貫文具的實合支錢數一面<lb/>
報本路總領所日下取撥使用令本所却報内藏庫撥<lb/>
還<lb/>
付楊倓<lb/>
<pb n="KR3h0068_WYG_013-31a"/>
付楊倓<lb/>
卿逺拊方面軍民按堵深用嘆嘉目今荆南一路民兵<lb/>
多寡軍用器甲弓弩箭鑿的實數目一一開具奏來<lb/>
付楊倓<lb/>
　　右高宗皇帝御札一十有九壽皇聖帝御札一十<lb/>
　　有二賜臣先大父和王臣存中也壽皇聖帝御札<lb/>
　　有八賜臣先父樞宻臣倓也國家讐恥之痛自建<lb/>
　　炎及隆興天子銳志未始一日不北向也義激於<lb/>
<pb n="KR3h0068_WYG_013-31b"/>
　　心志形於辭此所見者特其大略也開大帥府之<lb/>
　　初大父遭逄簡㧞宏濟艱難期於剋復而后已嗣<lb/>
　　聖龍飛中興老臣惟大父在焉總師旅壯戎昭狂<lb/>
　　<hi>闕</hi>遁讋又將以有為也而大父亡矣先父繼被擢<lb/>
　　用晉位樞庭軍政重寄亦備見於親灑之筆豈茍<lb/>
　　然哉伏讀而嘆兩朝眷倚之異未有如大父之隆<lb/>
　　而先父辱知於壽皇豈止焜燿一時而已哉如徒<lb/>
　　積翫寶笥隐而不見俾聖謨神筭弗克彰顯是臣<lb/>
<pb n="KR3h0068_WYG_013-32a"/>
　　蔽天地之大義没父祖之至寵豈所以侈大貺昭<lb/>
　　令績也用敢采求樂石編次刋上庶幾貽之後代<lb/>
　　永永光明若夫翰墨飛蟠燦然霞綺之映漢炯然<lb/>
　　星辰之下垂顧臣么微安敢廹視臣無任欽戴皇<lb/>
　　懼而已紹熙四年五月旦日朝奉郎直祕閣通判<lb/>
　　臨安軍府兼管内勸農事賜緋魚袋臣楊文皡拜<lb/>
　　手稽首恭書<lb/>
　　君上眷顧之重臣子忠勤之篤可以動天地可以<lb/>
<pb n="KR3h0068_WYG_013-32b"/>
　　感鬼神可以正綱紀昭昭烈烈萬世不能泯也伯<lb/>
　　高楊徵君出示宋高宗付其祖楊和王父子御札<lb/>
　　及病風熱賜祛風丹并切囑不可犯以艾火灸之<lb/>
　　帖於戲分則君臣情逾父子骨肉後之忠臣孝子<lb/>
　　覽斯帖者世雖古今亦感激重有啟於懷也其賣<lb/>
　　國背親之徒見之寧不愧乎至正二十六年歳丙<lb/>
　　午三月十有二日顔思敬跋<lb/>
　　太師武恭楊和王以忠勤淬勵之功扶翼宋室而<lb/>
<pb n="KR3h0068_WYG_013-33a"/>
　　高宗壽皇二帝以眷遇之隆俾之贊畫軍務宻見<lb/>
　　於書翰往答繼而王之子倓出壽皇一知遇之即<lb/>
　　晉位樞庭亦以翰及如故則博平日之所竊聞者<lb/>
　　尚能旦旦興起今獲與王之八世孫翰遊恭覩賢<lb/>
　　父子親承二帝書翰之眞跡其情切而慈其詞謹<lb/>
　　而篤益信嚮之所聞不為徒慕也吁雲龍風虎千<lb/>
　　載一時焉語曰君使臣以禮臣事君以忠觀此豈<lb/>
　　不有夫且諸葛武侯在漢受知於二主人皆以為<lb/>
<pb n="KR3h0068_WYG_013-33b"/>
　　絶無而僅有矧王父子並用於朝沐其恩光寵眷<lb/>
　　則史籍之間昭昭奕奕能不與諸葛異世而同符<lb/>
　　者歟洪武十五年歳壬戌八月既望吳郡周博識<lb/>
　　右宋思陵阜陵賜楊和王存中及其子樞宻副使<lb/>
　　倓御札總三十有九王之孫文皥粹次勒石於今<lb/>
　　二百五年矣八世諸孫翥間以示予觀其論議之<lb/>
　　詳付託之切誠要義激可謂至矣當其時徽欽北<lb/>
　　遷宗社幾覆任武事者非有張韓劉岳及王諸公<lb/>
<pb n="KR3h0068_WYG_013-34a"/>
　　無以成建炎隆興之業觀此固君人者有以得之<lb/>
　　乎然止於建炎隆興而已不能使天下後世無遺<lb/>
　　憾者亦孰之所為哉於戲六月之詩玁狁孔熾我<lb/>
　　是用急南渡其甚矣共武之服以定王國王父子<lb/>
　　同一不忝焉夫惟大雅無念爾祖王子孫尚敬之<lb/>
　　哉洪武丙子夏六月上澣廬陵楊士奇題<lb/>
　　國家有難臣子奮不顧身而赴之乃職分之所當<lb/>
　　為語云君使臣以禮臣事君以忠是也竊惟南渡<lb/>
<pb n="KR3h0068_WYG_013-34b"/>
　　君臣不能恢復中原為社稷計徒能倚辦一二大<lb/>
　　臣與賊轉戰於數千里之外雖然理有定數事有<lb/>
　　未濟安得而强為之今觀和王楊公暨賢嗣樞宻<lb/>
　　公克勤王家提兵敗賊於淮甸之境數蒙宸翰褒<lb/>
　　奬賜予亦已至矣而公父子皆能盡瘁王事忠肝<lb/>
　　義胆感激於君上者昭如日月垂耀於千古而不<lb/>
　　磨勒之琬琰傳之子孫永永可觀八世孫翥能什<lb/>
　　襲珍藏凡見讀書君子輙出示以顯揚先世之殊<lb/>
<pb n="KR3h0068_WYG_013-35a"/>
　　遇可謂繼志述事者也後之為子孫者尚當寶之<lb/>
　　時洪武戊寅陽月晦會稽俞鎔謹識<lb/>
　　右宋高宗賜其將楊沂中御札十有八孝宗所賜<lb/>
　　十有一帖及賜其子倓十帖歴二百餘年之久墨<lb/>
　　蹟如新豈易得哉沂中後賜名存中薨諡和王八<lb/>
　　世孫翥字仲舉持以示予欲得一言贅其後夫存<lb/>
　　中之勲業載在史䇿高孝之書翰稱於古今奚容<lb/>
　　贅語嘗讀公傳紹興十四年請詣太學謁先聖帝<lb/>
<pb n="KR3h0068_WYG_013-35b"/>
　　曰學校既興武人亦知崇尚如漢羽林士皆通孝<lb/>
　　經况其他乎當播遷之時方以攻戰為事而公之<lb/>
　　請及此人豈不以為不急之務且非公所宜言殊<lb/>
　　不知學校之興迺天理存亡之機人心向背之源<lb/>
　　實在於此公之所識有異於庸瑣之將也能以功<lb/>
　　名終豈無所自哉孝宗嘗題其所藏御書之閣曰<lb/>
　　風雲慶㑹若公者足以當之矣計當時風雲慶㑹<lb/>
　　者匪一人而不能保厥君臣之始終則又有可深<lb/>
<pb n="KR3h0068_WYG_013-36a"/>
　　慨者焉閣今廢矣而御札則存也御札之存則賴<lb/>
　　子孫保䕶之也計當時受御札者亦匪一人今則<lb/>
　　不之見而特見之於楊氏抑又有可喜幸者焉仲<lb/>
　　舉好讀書居貧奉母確然有守而獨於此保䕶益<lb/>
　　謹傳曰公侯之子孫必復其始楊氏其將復始乎<lb/>
　　歳己酉冬十有二月廸功郎楚府紀善檇李貝翺<lb/>
　　書<lb/>
　　世有通言恩篤父子義合君臣然恩可不勸而篤<lb/>
<pb n="KR3h0068_WYG_013-36b"/>
　　義未有不孚而合者譬諸齊門之操瑟者焉其不<lb/>
　　至於投棄亦幸矣古之人有抱負利器勇銳騶發<lb/>
　　芥視青紫敏手拾之而卒至於顛頓風塵皓首弗<lb/>
　　遇意氣索然䘮其所恃者李廣是也廣嘗夜行見<lb/>
　　寢石以為伏虎也射之一發而飲其羽就而捫之<lb/>
　　始悟為石載射則矢躍而欲僅勝其<hi>闕</hi>迺撫而嘆<lb/>
　　曰石乎我與<hi>闕</hi>　從事且廿餘年而所及皆膚寸<lb/>
　　之功吾誠知侯之不終封而夙志蝕矣何怪乎吾<lb/>
<pb n="KR3h0068_WYG_013-37a"/>
　　力之不復勝此石也嚱功名之難不其然乎余觀<lb/>
　　趙宋高孝所賜楊和王及王子樞宻公手詔若干<lb/>
　　什而嘆曰宋室南遷亂靡有定王以軍功秉國之<lb/>
　　柄挾震主之威蒙不賞之功指麾三軍以操天下<lb/>
　　之重輕凡在廷臣孰不危之而明良相遭忠義交<lb/>
　　孚論議措畫若出一人褒嘉之重有稱比朕郭子<lb/>
　　儀者而論王之事業無愧辭焉歴宋而明雖百世<lb/>
　　以逺即盈尺之遺墨尚可以想見二代之餘風懿<lb/>
<pb n="KR3h0068_WYG_013-37b"/>
　　哉王父子得君之盛若是抑亦高孝之義有以孚<lb/>
　　其心者耶傳曰忠臣之後世衍益昌王子孫宜則<lb/>
　　之永樂庚寅夏六月初吉前正字四明顔慤敬書<lb/>
　　宋高宗孝宗御札賜其大將和武恭王楊存中及<lb/>
　　其子樞宻倓者凡三十有九王之孫直祕閣文皞<lb/>
　　刻諸樂石今三百年矣其八世孫翥出其墨本示<lb/>
　　予雲章宸眷若前日事於以窺其君臣之際風雲<lb/>
　　慶㑹魚水相資恩禮並隆有非偶然故宋不失舊<lb/>
<pb n="KR3h0068_WYG_013-38a"/>
　　物而王保厥駿功福延後裔有由來矣洎讀王列<lb/>
　　傳觀其請詣太學謁先聖及金人議和請拘其使<lb/>
　　能歸我族屬還我舊壤損歳幣復白溝之界則和<lb/>
　　議可從不然請斬其使亟圖恢復則其輔世經國<lb/>
　　之謀逺矣使其言聽而宗澤岳飛之徒無死則宋<lb/>
　　之天步豈徒局促江介而已哉至其請命於朝俾<lb/>
　　厥祖宗閔厥考震死難之節大白於當世忠介忠<lb/>
　　毅之諡偕下顯忠報忠之廟兩立錫其祭器許祭<lb/>
<pb n="KR3h0068_WYG_013-38b"/>
　　五世其祖母劉流落蜀隴禱祠訪問間闗數千里<lb/>
　　外卒迎歸致養其純孝之感又如此大倫克盡忠<lb/>
　　孝兩有人紀賴焉翥字仲舉居約而有志績學以<lb/>
　　適道其忠敬行於家信義達於友卓乎楊氏之賢<lb/>
　　子孫也天爵之脩人爵之來以復其初則有不期<lb/>
　　然而然者遂識諸末簡云永樂癸巳前浙江分憲<lb/>
　　安成周子冶書<lb/>
　　昔之有天下而以天下繫其心者雖衰亦不至於<lb/>
<pb n="KR3h0068_WYG_013-39a"/>
　　遽亡為人臣能以忠義立大節雖亡其子孫必有<lb/>
　　振發之者距淳熈十二年又九十禩宋亡和王八<lb/>
　　世孫翥以行學為皇明翰林院檢討於乎信哉永<lb/>
　　樂丁未三月初吉翰林五經博士廬山陳繼識<lb/>
　　右宋高宗孝宗璽書皆與和王楊存中父子者觀<lb/>
　　其倚重圖全之意委曲至到而眷愛之情不啻如<lb/>
　　家人父子令人感激思奮於易世之後况身親之<lb/>
　　者乎方是時國步方艱大恥未雪易曰王臣蹇蹇<lb/>
<pb n="KR3h0068_WYG_013-39b"/>
　　匪躬之故存中之謂歟其孫臨安通判文皞勒之<lb/>
　　於石以垂永久八世孫翰林編脩翥間以示予謹<lb/>
　　書此復之宣德壬子孟冬初吉嘉議大夫太常卿<lb/>
　　兼翰林學士南郡楊溥識<lb/>
　孝宗<lb/>
　宋孝宗御書政道帖<hi>行楷書紙本</hi>
張𤣥素召見問以政道對曰隋主好自專庶務不任羣<lb/>
臣羣臣恐懼唯知稟受奉行而已莫之敢違以一人之<lb/>
<pb n="KR3h0068_WYG_013-40a"/>
智決天下之務借使得失相半乖謬已多下<hi>原蹟下字旁注</hi>諛<lb/>
上蔽不亡何待陛下誠能謹擇羣臣而分任以事高拱<lb/>
穆清而考其成敗以施刑賞何憂不治上善其言　賜<lb/>
曾覿<lb/>
　　隆興二年中秋日臣覿等從上詣德壽宫謁見朝<lb/>
　　囘上御内殿語臣等為政恤民之道甚難往者蘇<lb/>
　　湖潦饑發封樁賑濟運綱稽緩出内帑助調小民<lb/>
　　猶有瓊林大盈之言安知吾心哉顧政不勤則荒<lb/>
<pb n="KR3h0068_WYG_013-40b"/>
　　民不卹則怨人心然也吾常戒愼不敢怠忽臣覿<lb/>
　　等拜手稽首謹稱賀曰誠如聖言毋以逸豫為期<lb/>
　　而思海宇之廣邊境之虞必使人物咸若登春臺<lb/>
　　躋壽域而後可同樂也猗歟盛哉上是日閲唐史<lb/>
　　至太宗與張𤣥素語隋主有好專之失親灑宸翰<lb/>
　　以寄其思推廣當時太宗為治之意語臣等曰吾<lb/>
　　行有不逮即時奏毋𨼆故書此以賜卿臣覿謹捧<lb/>
　　領謝無任感激伏書於下八月十六日中大夫祕<lb/>
<pb n="KR3h0068_WYG_013-41a"/>
　　書監丞兼左諫議臣曾覿記<hi>行書紙本</hi>
　寧宗<lb/>
　宋寧宗止盜帖<hi>行楷書紙本</hi>
上與羣臣論止盜或請重法以禁之上哂曰民之所以<lb/>
為盜者由賦繁役重官吏貪求饑寒切身故不暇顧亷<lb/>
恥耳朕當去奢省費輕徭薄賦選用亷吏使民衣食有<lb/>
餘則自不為盜安用重法邪自是數年之後海内昇平<lb/>
路不拾遺外户不閉商旅野宿焉又嘗謂侍臣曰君依<lb/>
<pb n="KR3h0068_WYG_013-41b"/>
於國國依於民刻民以奉君猶割肉以充腹腹飽而身<lb/>
斃君富而國亡故人君之患不自外求常由身出夫欲<lb/>
盛則費廣費廣則賦重賦重則民愁民愁則國亂國亂<lb/>
則君䘮矣朕常以此思之故不敢縱欲也<lb/>
　理宗<lb/>
　宋理宗御書賜鄭丞相<lb/>
　　朕誕節再臨集英錫燕因成一詩<lb/>
菲德承休帝命新青陽闓動御昌辰慶貽虹渚嘉祥衍<lb/>
<pb n="KR3h0068_WYG_013-42a"/>
春滿鼇山景色新鎬燕頌思勤<hi>闕</hi>　靈韶協奏喜横陳<lb/>
在朝從此薰和氣要使驩心萬<hi>闕</hi>均　賜鄭丞相<lb/>
　　右宋御書律詩一首序曰朕誕節再臨集英錫燕<lb/>
　　其後題曰賜鄭丞相識以二璽其一文曰庚戌集<lb/>
　　英杭宋殿名庚戌則淳祐十年也然宋自南遷後<lb/>
　　凡三歴庚戌此何以知之葢建炎四年紹興元年<lb/>
　　皆無鄭丞相有之者淳祐也按宋史鄭清之以端<lb/>
　　平乙未拜左丞相丙申享明堂以灾異免淳祐甲<lb/>
<pb n="KR3h0068_WYG_013-42b"/>
　　辰為少保奉朝請丁未復為右丞己酉轉左賜詩<lb/>
　　葢在明年春又明年封齊國公致仕越六日而卒<lb/>
　　此其證也或者不考指為徽宗詩夫當時雖有鄭<lb/>
　　居中為省長然不名丞相至孝宗朝始改尚書左<lb/>
　　右僕射同中書門下平章事為左右丞相借使用<lb/>
　　古官稱之集英之署不古也况詩有青陽闓動之<lb/>
　　語徽宗則以十月生旦在位二十五年亦無庚戌<lb/>
　　歳此又易辨者若宋君多能書其字畫識者自能<lb/>
<pb n="KR3h0068_WYG_013-43a"/>
　　鑒之又不暇論也故此詩知為理宗錫清之無疑<lb/>
　　夫清之以舊學故致位宰輔既免倐起眷遇益加<lb/>
　　翰墨之賜史家嘗載其顯德謨明閣扁至於詩篇<lb/>
　　徽宗不勝紀録此特流落人間者耳然片紙揮洒<lb/>
　　官而不<hi>闕</hi>名即此足以見當時寵異之恩矣世之<lb/>
　　覽者必將慨然於斯後二百三十七年為皇明成<lb/>
　　化丁酉歳冬十二月己酉史官吳寛書<lb/>
　沈與求<lb/>
<pb n="KR3h0068_WYG_013-43b"/>
　沈必先高秋氣爽帖<hi>行書紙本</hi>
與求頓首上子明知府侍郎親家台席高秋氣爽伏惟<lb/>
台候勝常與求屏居里社未有昭集之期千萬為國保<lb/>
重不宣與求頓首上子明知府侍郎親家台席<lb/>
　胡安國<lb/>
　胡文定與信伯二帖<lb/>
安國頓首頃在行闕奉所多教方欲再造問信已以罪<lb/>
行矣既渡湘水之西山居自省相望數千里無縁復通<lb/>
<pb n="KR3h0068_WYG_013-44a"/>
聲息懷思可量去此見報伏審賜對受知<hi>闕</hi>寘瀛館豈<lb/>
特交遊之私慶也已辱書貺欣承校正多餘徳履増福<lb/>
未期晤集切冀順時為此道自衛不宣安國頓首信伯<lb/>
學士執事<lb/>
安國再啟一别三十年<hi>闕</hi>光既及而學未至囘省初心<lb/>
旦夕自愧每聞徳譽想造養之益深也信伯既親見伊<lb/>
川丈人入其堂奥責任亦不輕矣使斯道遂行邪說不<lb/>
得汨之也直有望於君勉之安國再啟<lb/>
<pb n="KR3h0068_WYG_013-44b"/>
　胡康侯稍疎奉問帖<hi>行書紙本</hi>
安國頓首稍疎奉問但企仰不忘爾辱教伏承尊履之<lb/>
休良用感尉郡久缺雨今日方得少雨不審治下何如<lb/>
劭農之仁所留意者故以奉問也安國此觕自如未有<lb/>
占對之日幸為人自重不宣安國再拜伯高太博尊兄<lb/>
閣下<lb/>
　呂頤浩<lb/>
　呂元直台眷均福帖<hi>行書紅粉牋本</hi>
<pb n="KR3h0068_WYG_013-45a"/>
頤浩再拜台眷均福承奉郎權富陽縣徐端義乃舊同<lb/>
官之弟前為富陽丞諸司嘗奏乞知本縣㑹諸使屢更<lb/>
易辟不成邑人頗安之幸為檢㑹案牘再為奏乞庶惠<lb/>
及百里也頤浩再拜<lb/>
　李　綱<lb/>
　李伯紀近被詔書帖<hi>行書紙本</hi>
綱再拜近被御筆詔書以向條具邊防利害特加見諭<lb/>
上恩隆厚何以克當孤危之跡去國十年間闗險阻無<lb/>
<pb n="KR3h0068_WYG_013-45b"/>
所不至拳拳孤忠今乃見察苐深感泣今錄詔書并謝<lb/>
表劄子去恐不知也綱衰病日加不復堪為世用然靜<lb/>
而謀之則有暇矣近於所寓僧舍之側葺小圃蒔花種<lb/>
藥為經行遊息之戲作上梁文及圃中十二詠輙以拜<lb/>
呈如得妙句為林下之光幸甚幸甚綱再拜<lb/>
　岳　飛<lb/>
　岳武穆題池州翠光亭詩<lb/>
愛此倚欄干誰同寓目閒輕隂弄晴日秀色隠空山島<lb/>
<pb n="KR3h0068_WYG_013-46a"/>
樹蕭騷外征帆杳靄間予雖江上老心羨白雲闗岳飛<lb/>
　劉光世<lb/>
　劉平叔即辰秋思帖<hi>行書紙本</hi>
光世咨目頓首啟上知府侍郎台座即辰秋思寖肅伏<lb/>
惟撫字之暇神贊忠嘉台候動止萬福光世駐軍淮右<lb/>
未緣詹晤伏冀惠時為國保嗇前膺異拜不宣光世咨<lb/>
目頓首啟上知府侍郎台座<lb/>
　尹　焞<lb/>
<pb n="KR3h0068_WYG_013-46b"/>
　尹和靖十帖<lb/>
　　前月帖<lb/>
焞頓首啟前月特蒙寵顧以病軀不得款奉教益為恨<lb/>
繼辱賜書併錄示定夫所撰其叔父墓銘顯道書先生<lb/>
易傳後捧領披讀感愧之心有不勝言專使至承惠翰<lb/>
荷眷予不忘甚幸甚幸焞即此逺依庥庇諸事粗遣腰<lb/>
痛亦减七八不煩過慮曽憲來寓虎丘日獲相見或云<lb/>
可居旬日車馬聞欲來此遂得款聴益論未間尚冀為<lb/>
<pb n="KR3h0068_WYG_013-47a"/>
斯文自重懇切懇切使還專奉啟起居兼謝下情不周<lb/>
焞頓首再拜<lb/>
　　易傳帖<lb/>
錄示易傳差互且據焞所收本寫呈乞檢至更望訂其<lb/>
是非他俟面議焞再拜<lb/>
　　虎丘帖<lb/>
焞再拜啟向寓虎丘時蒙寵顧極荷眷予之勤去秋過<lb/>
高隠辱館待至厚拜别之久日益瞻仰逺承惠問獲聞<lb/>
<pb n="KR3h0068_WYG_013-47b"/>
動靜感慰兼集即日大暑伏惟尊體萬福焞去年冬末<lb/>
來㑹稽凡事安集不敢有煩逺念未由拜㑹惟乞為斯<lb/>
文倍加保重以副願望眞切謹專附手啟上問不周焞<lb/>
頓首再拜六月二十四日謹空<lb/>
　　會稽帖<lb/>
焞再啟自至㑹稽以退閒不脩講人事不遇便人故久<lb/>
不得上問必能深察向承教論語二事今已改正或更<lb/>
有未定處有的便無惜貶諭朋友切磨之道廢而不講<lb/>
<pb n="KR3h0068_WYG_013-48a"/>
正賴吾信伯也萬萬留念顒望顒望貴眷各叶吉慶時<lb/>
暑以保愛為祝小姪墺已受恩今年三月得岳祠亦薄<lb/>
有祿廩僥倖僥倖亦恐知之焞再拜<lb/>
　　教益帖<lb/>
焞頓首啟拜違教益兩見改歳瞻仰之心與日増積仲<lb/>
夏謹時伏惟贊畫之暇尊體萬福焞守拙碌碌隨分而<lb/>
已然則平日所聞不敢不尊衰老日甚幸未昏憒不煩<lb/>
過念未由拜㑹敢冀順時保重前需召除以副友執之<lb/>
<pb n="KR3h0068_WYG_013-48b"/>
願謹專附狀起居不周焞頓首再拜信伯通守學士賢<lb/>
友執事五月十六日謹空<lb/>
　　兩收帖<lb/>
焞再啟近兩收所惠教墨獲聞動靜感慰兼至過荷不<lb/>
忘甚幸甚幸常州往來衝要應接不能不少勞神用在<lb/>
信伯處之必不廢力有暇進道否有學者來講此道否<lb/>
必不倦以告也塊處僻寺向風不勝馳情焞再拜　貴<lb/>
眷各惟上下安裕夏暑敢以保愛為請焞上問賤累特<lb/>
<pb n="KR3h0068_WYG_013-49a"/>
蒙問念感愧之至焞再拜<lb/>
　　久違帖<lb/>
焞頓首拜啟久違益論日増瞻仰專使至特辱貶教伏<lb/>
審即日按察之暇尊體萬福感慰兼集焞居此幸安諸<lb/>
事粗遣不敢煩念慮未有拜㑹之期向風馳情秋暑尚<lb/>
炎伏乞順時保重前需大來以副願望下情豈勝拳拳<lb/>
使還謹奉狀起居兼謝不周焞頓首再拜信伯通守學<lb/>
士友舊執事八月上澣日謹空<lb/>
<pb n="KR3h0068_WYG_013-49b"/>
　　邢壻帖<lb/>
焞再拜啟邢壻以日到府中不敢草率上狀小姪墺近<lb/>
已娶婦只此中人家老拙又且了此一事伏恐知之皆<lb/>
辱流問荷眷與復拜起居禮焞再拜上<lb/>
　　主簿帖<lb/>
時主簿紫芝到任未久不通問陳齊之今赴官未嘗通<lb/>
訊否或訪我存亡盡為告之焞又拜<lb/>
　　貴眷帖<lb/>
<pb n="KR3h0068_WYG_013-50a"/>
焞再拜貴眷各叶吉慶敢以保愛為禱焞上問<lb/>
　　國朝崇重儒學然自布衣聘召者特為難得故侍<lb/>
　　講侍郎尹公著作崇道王公皆伊川先生高弟又<lb/>
　　皆用布衣特召師友輝映縉紳榮之維尹公致位<lb/>
　　通顯德望表表而王公立誠為己仕不求進故知<lb/>
　　之者希然不可以是判優劣也今覩尹公所遺王<lb/>
　　公尺牘一話一言必以尊所聞務講學相期責善<lb/>
　　之誠如此則王公之為人可知已葢嘗以為國家<lb/>
<pb n="KR3h0068_WYG_013-50b"/>
　　之患常由人心之偏詖而邪說暴行之肆熙豐符<lb/>
　　紹所以基靖康之禍也惟儒者則有正人心息邪<lb/>
　　說距詖行放淫辭之功焉紹興初年懲創前轍隆<lb/>
　　儒勸學人主特有意焉尹公以經學納誨所以格<lb/>
　　君心者微矣王公討論史觀破紹聖元符誣謗之<lb/>
　　讒慝明宣仁泰陵慈孝之本心其功亦不細凡此<lb/>
　　皆正人心之偉節也用乂厥辟紹開中興豈偶然<lb/>
　　哉然格心之道難明而遜志之言易孚此世道消<lb/>
<pb n="KR3h0068_WYG_013-51a"/>
　　長所以相推而不已也厥後權姦秉國蠱上志賊<lb/>
　　人心天下泄泄斯道幾墜幸賴乾道淳熙諸公相<lb/>
　　與扶持考其師友淵源則出於河南之門者為多<lb/>
　　信乎功不在禹下也然尹公年譜但載陳公輔之<lb/>
　　見詆而不察其反覆葢自趙忠簡用朱子發范元<lb/>
　　長於資善堂時以為極天下之選朱嘗乞官謝顯<lb/>
　　道之子其奏疏明伊川以為實繼孔孟不傳之緒<lb/>
　　尹之被召命陳之除吏部郎則皆以范薦也陳首<lb/>
<pb n="KR3h0068_WYG_013-51b"/>
　　對論王安石學術之害乞數數禁切且言臣初無<lb/>
　　所知未免從事王氏學既而心知其非毎自感悔<lb/>
　　遂除司諌言又有見今被舉其文學行誼實為可<lb/>
　　稱而尚在逺方遲遲未來者乞下有司多方禮請<lb/>
　　已而忠簡去位所以引用多罷去惟朱以上眷獨<lb/>
　　在公輔復上言廷臣有私意取程某之說謂之伊<lb/>
　　川學者偽為大言謂其實繼孔孟某實何人將見<lb/>
　　淺俗辟學惑亂天下伏望睿斷擇羣臣有為此學<lb/>
<pb n="KR3h0068_WYG_013-52a"/>
　　者皆屏絶之於是朱公亟求去上堅留之尹公亦<lb/>
　　以此辭召命有旨促赴闕陳尋除禮部侍郎既嘗<lb/>
　　上意不能眩則又請明詔多士今次科舉將安石<lb/>
　　三經義與諸儒之說並行以銷去偏黨愚考觀至<lb/>
　　此為之嗟嘆信乎任賢去邪之為不易也或者稽<lb/>
　　韓退之之言謂自古賢者常不遇不賢者比肩青<lb/>
　　紫賢者常無以自存不賢者志得意滿如程門諸<lb/>
　　公宜在高位顧終身連蹇以為造物者好惡與人<lb/>
<pb n="KR3h0068_WYG_013-52b"/>
　　異余謂不然賢者之所得於造物者養其大體者<lb/>
　　也不賢者之所得於造物者養其小體者耳吾既<lb/>
　　得其良貴矣又慕人之所貴已受大又取小其可<lb/>
　　乎彼妾婦之道不能自樹立而以順為正故膏梁<lb/>
　　文繡珠翠脂粉以自寵餙而媚於人大丈夫豈慕<lb/>
　　為之哉古之得志居上位者若堯舜禹湯文武皆<lb/>
　　不敢以天下為己養菲衣惡食逺色賤貨兢兢業<lb/>
　　業不敢自暇自逸凡以儉於小體而崇其大體也<lb/>
<pb n="KR3h0068_WYG_013-53a"/>
　　安富尊榮孰與焉先文定嘗獲講習於著作君其<lb/>
　　曽孫仲可出示尹公帖於是三復有感而書其後<lb/>
　　帖中所謂時紫芝者善厯學先文定嘗薦之謂其<lb/>
　　學問淹貫推究詳宻及陳齊之名長方亦先友也<lb/>
　　寶祐歳在鶉尾小滿日玉山汪慤書<lb/>
　蘇　庠<lb/>
　蘇後湖詩翰<lb/>
　　德友近在只尺乃不相過因成小詩呈庠上<lb/>
<pb n="KR3h0068_WYG_013-53b"/>
十日已吹梅信風絶憐未許一尊同喜君不減習主簿<lb/>
愧我殊非龐德公<lb/>
　　德友求薝蔔花栽戲作小詩代簡庠上<lb/>
問訊雲蘿小隠家剡藤醉墨半敧斜酒餘落筆已殊絶<lb/>
發興不須薝蔔花　前席中席<hi>闕</hi>逸得非有酒餘落筆<lb/>
之興乎呵呵<lb/>
門中伏候萬福妻子輙拜起居之禮必恭已行否或面<lb/>
留告道區區之意山中雖荒索然歸金壇亦便道也儻<lb/>
<pb n="KR3h0068_WYG_013-54a"/>
蒙肯賜屈辱不勝至幸庠再拜<lb/>
庠再拜上問尊夫人共惟壽體益康寧門中上下均休<lb/>
老媳婦輩敢拜起居山中有委萬萬疏示庠再拜<lb/>
　　跋周德友所藏養直帖<lb/>
　　李將軍之霸陵見呵於醉尉陳拾遺居射洪畢命<lb/>
　　於暴宰吏之能辱人也如此澹臺子羽不至言游<lb/>
　　之室閔仲叔以口腹累安邑委而去之士之重所<lb/>
　　就也如此後湖蘇公隠丹徒五召不起其於世何<lb/>
<pb n="KR3h0068_WYG_013-54b"/>
　　如也周君德友親主縣簿願從之游文書往來委<lb/>
　　曲如瑣求諸古人未易一二也<lb/>
　　見松而知柏問蘭而識蕙臭味不殊耳僕從德友<lb/>
　　丈游尚未款觀後湖之所稱道令人意傾也紹興<lb/>
　　庚辰人日建安徐詡書<lb/>
　　後湖先生仙去已久殘章墜藁不為六丁取去流<lb/>
　　落世間者尚或有之未有若吾德友所藏如是之<lb/>
　　多也先生少不就舉老不就徵葢神仙中人非世<lb/>
<pb n="KR3h0068_WYG_013-55a"/>
　　之所能羈紲者故語帶煙霞嚼松風非食烟火人<lb/>
　　所能到此尤可寶也見德友說未經散亡時其家<lb/>
　　所得詞與詩與尺牘堆案盈箱遷徙十亡八九則<lb/>
　　不為世之所見何以寶而藏之者又不可勝計也<lb/>
　　伏讀欽嘆久之紹興庚辰汝隂李壽臣書<lb/>
　　米元章在儀真時謁貴人於舟中見右軍王略帖<lb/>
　　求以他畫易之貴人不可元章因大呼據舷欲墜<lb/>
　　貴人大驚遽以與之後湖先生高風素節照映天<lb/>
<pb n="KR3h0068_WYG_013-55b"/>
　　壤字畫高妙奕奕有晉人風氣先生下世二十餘<lb/>
　　年矣文章翰墨散落士大夫家獨松巒居士所得<lb/>
　　尺牘甚富筆勢俯仰如見其與之抵掌談笑也歎<lb/>
　　愛之餘且祝松巒謹藏之有好奇如米老者松巒<lb/>
　　得無情也邪宋黻題<lb/>
　　後湖先生於吾家契好最舊僕晩生不及見之也<lb/>
　　臨終之歳為叔父中黄翁語羅浮異事知其超然<lb/>
　　𤣥悟不隨化俱盡矣今徳友顧尚刻舟求劍何邪<lb/>
<pb n="KR3h0068_WYG_013-56a"/>
　　然徳友負其所養不少見於世獨置力於斯文真<lb/>
　　能不負所知哉乾道丙戌除日借觀於上饒祥符<lb/>
　　僧舍眉山蘇嶠<lb/>
　　後湖先生以清江曲見賞於東坡今觀此詩帖葢<lb/>
　　有得於東坡者東坡嘗謂延州來季子張子房皆<lb/>
　　不死嶺南之人亦言東坡不死後湖真不死矣德<lb/>
　　友久從之游恬於仕進其文氣老而益健有以夫<lb/>
　　乾道戊子冬至後二日莆田陳稚書<lb/>
<pb n="KR3h0068_WYG_013-56b"/>
　　跋蘇養直詞翰<lb/>
　　慥頃嘗編集本朝名士百家詩選仍為傳引載其<lb/>
　　出處蘇養直亦與焉庠字養直京口人初以病目<lb/>
　　自號𤯝翁後徙居丹陽之後湖更號後湖病民其<lb/>
　　父堅字伯固有詩名養直少而頴發下語輙驚人<lb/>
　　常作清江引東坡筆之且云此詩載太白集中誰<lb/>
　　復疑其非也乃吾宗養直所作平生不事科舉安<lb/>
　　貧守道沈酣詩酒寄傲江湖間雅游故人皆一時<lb/>
<pb n="KR3h0068_WYG_013-57a"/>
　　名士徐師川尤厚善紹興初薦於上召赴在所丁<lb/>
　　寧敦遣養直高卧不肯起搢紳益欽重焉養直事<lb/>
　　佛甚謹深契禪悅清虚恬淡又得養生之術三年<lb/>
　　前盛夏追凉方與客對棊有衣褐者持謁云羅浮<lb/>
　　山道人江觀潮未及起迎道人直造就坐旁若無<lb/>
　　人養直驚愕問所從來答曰羅浮黄眞人以君不<lb/>
　　好世人之好炁母已成令某持丹度公可服之袖<lb/>
　　中出一小合藥黄色而膏融養直遲疑間道人曰<lb/>
<pb n="KR3h0068_WYG_013-57b"/>
　　此丹非金非石乃眞炁煉成疑即且止俟有急服<lb/>
　　之出門徑去俄頃不見養直以丹置佛室後與客<lb/>
　　飲醉後食蜜雪和龍腦一夕暴下而卒所親記道<lb/>
　　人之言亟取丹視其堅如石磨以飲之即甦自是<lb/>
　　康强異常齒落者復生鬚白者再黑眼枯者更明<lb/>
　　紹興十七年歳旦日與家人酌别且告辭鄰里二<lb/>
　　日東方未明披衣曳杖出門行步如飛妻孥僅挽<lb/>
　　其衣則已逝矣黄眞人者石晉時為惠州太守天<lb/>
<pb n="KR3h0068_WYG_013-58a"/>
　　福中棄官入羅浮山今居水簾洞人不得見養直<lb/>
　　命畫工齋潔瞑想以其意為黄眞人像畫畢則宛<lb/>
　　然江道人也識者以為姓江而以夏來即黄眞人<lb/>
　　矣以是知養直之亡豈道家所謂尸解者乎前此<lb/>
　　盡裒所為詩以屬薌林向伯恭慥嘗見其詞翰巨<lb/>
　　軸士大夫多作跋尾慥亦題詩云元祐文章絶代<lb/>
　　無為主盟者眉山蘇舊聞宗匠為詩匠今見東湖<lb/>
　　說後湖寂寞香山老居士浩蕩煙波古釣徒瀾翻<lb/>
<pb n="KR3h0068_WYG_013-58b"/>
　　翰墨驚人眼一段清冰在玉壺<hi>徐師川號東湖居士</hi>今覽徳<lb/>
　　友所藏墨蹟數軸因書傳引附於卷後紹興癸酉<lb/>
　　歳初伏日溫陵曾慥<lb/>
　陳與義<lb/>
　陳簡齋詩蹟<lb/>
耿耿虚堂一榻秋人間高枕幾王侯亂雲未放曉山出<lb/>
片月不隨溪水流檢較一身渾是孏平章千古得無愁<lb/>
湘波見說清人骨恨不移家阿那州　山居<lb/>
<pb n="KR3h0068_WYG_013-59a"/>
水堂長日靜鷗沙便覺京塵隔鬢華夢裡不知凉是雨<lb/>
捲簾微濕在荷花　雨過<lb/>
妾家長千里春慵晏未起花香襲夢囘略略事梳洗妝<lb/>
臺罷闚鏡盛色照江水郎帆十幅輕渾不聞櫓聲曲岸<lb/>
轉掀蓬一見兮目成羞聞媒致辭心許郎深情一牀兩<lb/>
年少相看悔不早酒懽娱藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>園嬉索鬬草含笑盟春<lb/>
風同心以偕老郎行有程期郎知妾未知鷁首生羽翼<lb/>
蛾眉無光輝寄來紙上字不盡心中事問遍相逄人不<lb/>
<pb n="KR3h0068_WYG_013-59b"/>
如自見眞心苦淚更苦滴爛閨中土寄語里中兒莫作<lb/>
商人婦　長干行<lb/>
風雨吳江冷雲天故國賒扶頭呼白酒揩眼認黄花客<lb/>
夢蛬聲歇邊心鴈字斜明年又何處高樹莫啼鴉　九<lb/>
日家中去非<lb/>
　　史稱簡齋河目海口大耳聳峙其出處氣節翰墨<lb/>
　　文章為中興大臣之冠葢匪直詩名出后山之右<lb/>
　　已耳雨舟寶峴樓蓄名賢遺墨甚富此固其甲乙<lb/>
<pb n="KR3h0068_WYG_013-60a"/>
　　品云元嗣漢齡其永寶之嘉靖二十七年中秋日<lb/>
　　石川張寰偕岳子漳餘鑒賞於横山堂距雨舟仙<lb/>
　　逝忽九易春秋矣撫卷悵然者久之石川<lb/>
　范　潔<hi>一作絜</hi>
　范景圭一舟帖<hi>行書黄粉牋</hi>
適聞有一舟自北來未入門已遣介催促前來稍堪即<lb/>
押往閘頭候使艎之騰移也乞悉州中諸幕各有差朱<lb/>
簽謁告獨當勘事勞可知也脩答艸艸幸深照其愚悚<lb/>
<pb n="KR3h0068_WYG_013-60b"/>
愚悚潔啟　五<hi>編號字</hi>
　　春澤帖<hi>行書黄蠟牋</hi>
春澤可喜今有豐年之望也陵事想煩經畫裁費之外<lb/>
必易應副子細孫兄去可悉談也<lb/>
　徐夢莘<lb/>
　徐商老久不上訊帖<hi>行書紙本</hi>
莘頓首區區久不上訊企想不勝<hi>闕</hi>日逓中蒙問伏審<lb/>
公暇履用安裕數日前得勅合部尚未知各在舊治所<lb/>
<pb n="KR3h0068_WYG_013-61a"/>
還㑹於北都矣子正巳自申陳恐已得明文及其他處<lb/>
置行遣並乞示諭但恐廨舍不足當煩為慮久此孤陋<lb/>
再獲款炙喜可知也未間切冀保重不宣莘啟上安國<lb/>
贊善閤下廿日新樂縣燈下<lb/>
　<lb/>
　<lb/>
　<lb/>
　<lb/>
<pb n="KR3h0068_WYG_013-61b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書畫彚考卷十三<lb/>
</p>
<p>
</p>
  </div>
</body>
</text>
</TEI>
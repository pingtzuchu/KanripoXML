<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畵彚考卷二十五</head> <lb/>
    <p>
<pb n="KR3h0068_WYG_025-1a"/>
欽定四庫全書<lb/>
　書畵彚考卷二十五<lb/>
　　　　　　　　　　刑部左侍郎卞永譽撰<lb/>
　書二十五<lb/>
明<lb/>
　朱存理<lb/>
　朱性父賀膚菴詩帖<hi>楷書紙本</hi>
　　奉賀膚菴先生致仕<lb/>
<pb n="KR3h0068_WYG_025-1b"/>
膚翁家近匏翁家二老風流世並誇歸已一人今白髮<lb/>
門無五栁自黄花山林日月爲詩社霄漢星辰逺釣槎<lb/>
莫謂草𤣥終寂寞還来舊雨有侯巴侍生朱存理拜藁<lb/>
　徐禎卿<lb/>
　徐昌穀與惟修札<hi>行楷書紙夲内項氏諸印不録</hi>
自徐州别後消息兩絶始從楚囘乃聞執事領安吉<hi>下有</hi>
<hi>陸字㸃去</hi>相去二百里許不能爲故人具扁舟俗况可知也<lb/>
友人朱存理老詩人也室貧如磬二喪不舉兹来湖欲<lb/>
<pb n="KR3h0068_WYG_025-2a"/>
求一謁徑申小柬以罄區區冬盡趨朝當迎謁道左餘<lb/>
不縷縷年生徐禎卿頓首惟修太守先生下吏四月廿<lb/>
二日柬<lb/>
　徐昌穀與仁渠札<hi>行草書紙夲内項氏諸印不録</hi>
𨽻釋第六冊自廿二卷至廿七卷者不知在君處或在<lb/>
性甫可作柬往取之付叔英抄完極荷令嗣小恙無虞<lb/>
否禎卿頓首仁渠老兄<lb/>
　孫　燧<lb/>
<pb n="KR3h0068_WYG_025-2b"/>
　孫忠烈律詩四首<lb/>
坐對湖山酒一觴醒時歌舞醉時狂丹砂不是千年藥<lb/>
白日難消兩髩霜身後碑銘空自好眼前傀儡爲誰忙<lb/>
要知閒處且爲樂光景無多却散塲<lb/>
醉眼昏迷懶得開自斟自酌且舒懐百千萬事了不得<lb/>
六七十年容易来得一日時過一日遇三杯滿飲三杯<lb/>
世間多少英雄漢南北山頭土一堆<lb/>
懶與時人論富強富強原不是良方石崇金谷今安在<lb/>
<pb n="KR3h0068_WYG_025-3a"/>
韓信琱弓昔已藏産置百年終換主氣横千里總淪亡<lb/>
不如守分存天理錫福兒孫更久長<lb/>
病中守病要心寛調理隄防有幾般強食損脾饑損骨<lb/>
多言傷肺怒傷肝常留腎水消殘火𦂳把鐡衾䕶嵗寒<lb/>
有眼如盲耳如聵一些塵事莫相干<lb/>
　李廷相<lb/>
　李夢弼與鶴松札<hi>行書紙本</hi>
寓南都年生李廷相頓首鶴松張年兄大人先生臺次<lb/>
<pb n="KR3h0068_WYG_025-3b"/>
不肖南行滿擬與年兄一㑹不意不果至今耿耿人来<lb/>
承惠翰教足仞不遺雅愛中間蒙示老父思念不肖一<lb/>
節不肖讀之不覺涕淚交下也盖老父母止有不肖一<lb/>
子不肖又别無一子弟可以侍養南北暌違何日是了<lb/>
以此歸志甚决曾有疏乞身又不蒙允許將奈之何耶<lb/>
恃年兄三十年之愛輒敢布之亮必有以教我也人回<lb/>
草草奉復兼伸鄙悃匆冗不能盡所欲言伏惟照亮不<lb/>
具二月十二日寓南都廷相拜啓　使南稿一帙奉覽<lb/>
<pb n="KR3h0068_WYG_025-4a"/>
　左素<lb/>
　周倫<lb/>
　周貞庵同年燕集詩帖<hi>行楷書紙本</hi>
　　丙辰己未同年燕集一首録上冡宰白川宗丈老<lb/>
　　先生請教<lb/>
卅年前共曲江春六百名来止六人一㑹又將淮海别<lb/>
相看真有弟兄親風雲際合天邉客鬢髪蕭疎夢裏<lb/>
身累疏乞休休未得不知何以報楓宸侍生周倫頓首<lb/>
<pb n="KR3h0068_WYG_025-4b"/>
藁上<lb/>
　唐　寅<lb/>
　唐伯虎詩蹟<lb/>
人生七十古来有處世誰能得長久光隂真是過隙駒<lb/>
緑髩看看成白首積金到斗俱是閒幾人買斷鬼門關<lb/>
白日昇天無此理自古有生還有死眼前富貴一枰棋<lb/>
身後功名半張紙古稱彭祖夀最多八百年後還如何<lb/>
請君聽我歌且舞窮通夀夭皆由他<lb/>
<pb n="KR3h0068_WYG_025-5a"/>
都憑乖黠討便宜我討便宜只是癡把日繋繩終不住<lb/>
待天倚杵是何時隨縁冷暖開懐盞不計輸贏伴手碁<lb/>
七尺形骸一棺土任他評我是和非　漫興<lb/>
措身物外謝時名著眼閒中看世情人算不如天算巧<lb/>
機心爭似道心平思量昨日疑前世睡起今朝是再生<lb/>
說與明人應曉得與愚人說也分明　六如居士<lb/>
席地松隂樂有餘瓦盆盛酒炙枯魚心中洗盡閒名利<lb/>
一派泉聲應讀書<lb/>
<pb n="KR3h0068_WYG_025-5b"/>
一雨江南水接天春山凝翠樹浮烟飽看山水歸来晩<lb/>
隔岸應須買渡船<lb/>
平日春醪賤可賖春来酒價忽然加山村野店如城市<lb/>
都爲遊人賞杏花　晉昌唐寅<lb/>
曲港疎籬野寺邉藍橋重叙舊因緣一宵折盡平生<lb/>
福醉抱仙花月下眠　丁丑十一月望夕夜宿廣福寺<lb/>
前作蘇臺唐寅<lb/>
　唐六如書嘆世詞八闋<hi>前四首巳刻後四首未刻書于一卷因俱録入</hi>
<pb n="KR3h0068_WYG_025-6a"/>
春去春来白頭空自捱花落花開紅顔容易改世事等<lb/>
浮埃光隂如過隙休慕雲臺功名安在哉休想蓬莱神<lb/>
仙真浪猜　清閒兩事錢難買枉把身拘礙人生過百<lb/>
年便是超三界别無閒計策<lb/>
極品隨朝誰似倪宫保萬貫纒腰誰似姚三老富貴不<lb/>
堅牢逹人須自曉蘭蕙蓬蒿算来都是草鸞鳯鴟梟算<lb/>
来都是鳥　北邙路兒人怎逃及早尋懽樂痛飲一萬觴<lb/>
大唱三千套無常到来猶恨少<lb/>
<pb n="KR3h0068_WYG_025-6b"/>
禮拜彌陀也難憑信他懼怕閻羅也難迴避他枉自苦<lb/>
奔波回頭纔自可口是懸河也須牢閉呵手是揮戈也<lb/>
須牢袖呵　越不聰明越快活省了些閒灾禍家私那<lb/>
用多官爵何須大我笑别人人笑我<lb/>
暮鼔晨鐘聽得咱耳聾春燕秋鴻盼得咱眼矇猶記做<lb/>
頑童俄然成老翁休逞姿容難逃青鏡中休使英雄都<lb/>
堆黄土中　算来不如閒打哄枉自把機關弄跳出麵<lb/>
糊盆打破酸虀甕誰是惺惺誰懵懂<lb/>
<pb n="KR3h0068_WYG_025-7a"/>
有酒無花端的爲省酒有妓不佳也難當做有選妓要<lb/>
班頭方纔是對手不論酸甜酒須傾一百斗爛醉酕醄<lb/>
通宵不肯走　老頭兒非是要出醜世事多叅透一朝<lb/>
那話兒来要耍不能勾想人生有幾個到九十九<lb/>
荏苒春光不覺歸去早老朽容顔怎能又還少明月<lb/>
尚可邀昨宵難再找緑蟻紅裙一刻不可少萬事由天<lb/>
何勞空自炒　甜的苦的一般様老甜的多歡樂赴了些<lb/>
有名席睡了些風流覺把一个張揭老兒乾罷了<lb/>
<pb n="KR3h0068_WYG_025-7b"/>
一主一賔一個知心表一味一壺一輪明月皎或把話<lb/>
兒嘲或將琵琶掃只唱新詞舊曲多丢了只論今番往<lb/>
事多勾倒　今年覺比去年老𦂳要著光隂到今日說<lb/>
你忙明日說無鈔問先生那一日纔是個好<lb/>
競短爭長世事何時已富貴貧窮由天不由已七十古<lb/>
来稀而今豈止你風雨憂愁又常多似喜屈指尋思前<lb/>
途能有幾　是㑹的從今日受用起莫爲千年慮對景且<lb/>
開懐有酒須招妓既爲人須索要爲到底　右調對玉<lb/>
<pb n="KR3h0068_WYG_025-8a"/>
環清江引吳郡唐寅書<lb/>
　　樂處酣歌時光容易過苦處奔波早晩偏難渡世<lb/>
　　界號娑婆苦樂平分破佩玉鳴珂生辰不似他戴<lb/>
　　笠披蓑安閒不羡他　别人騎馬我騎驢更有徒<lb/>
　　行個日月疾如梭天地旋如磨也非過意相摧挫<lb/>
　　羙竹幽花便是清凉界淡飯粗茶且共蕭閒話白<lb/>
　　日苦喧嘩有約来良夜網得魚蝦壺傾問酒家筆<lb/>
　　走龍蛇詩成付㑹家　世間禍福亂如麻我也難<lb/>
<pb n="KR3h0068_WYG_025-8b"/>
　　禁架休言鵲與鴉任作牛和馬只教方寸長瀟洒<lb/>
　　覆轍翻舟那個曾回首大劍長矛那個曾丢手無<lb/>
　　數世間愁憑著人承受拜將封侯是英雄釣鈎按<lb/>
　　簿持籌是愚夫枷杻　休題能向死前休更算千<lb/>
　　年後歩歩使機關也要天公凑行年五十曾㕘透<lb/>
　　皂㡌絲縧一第猶難料紫綬緋袍一品猶嫌小量<lb/>
　　盡海波濤人心難忖著翠養翎毛爲誰頭上好豕<lb/>
　　養脂膏爲誰腸内飽　千尋鳥道上雲霄何必都<lb/>
<pb n="KR3h0068_WYG_025-9a"/>
　　經到平地好逍遥高處多顛倒世人只是回頭少<lb/>
　　畵棟雕梁推収紙半張緑髩紅妝消除淚幾行此<lb/>
　　事本尋常謾說多魔障百草芬芳須防秋降霜萬<lb/>
　　木萎黄須逄春再陽　假如傀儡一登塲多少悲<lb/>
　　歡樣旁人費忖量兀自生惆悵不知刋定傳竒上<lb/>
　　百甕黄虀須了今生事一縷紅絲須是前生繋人<lb/>
　　事有推移總是天安置智似靈龜何常脱死期巧<lb/>
　　似蜘蛛何常不忍饑　命通若在四更時夜半猶<lb/>
<pb n="KR3h0068_WYG_025-9b"/>
　　憔悴千年薦福碑九日滕王記勸君且等時辰至<lb/>
　　鐵鎖銅關財寳終須散玉液金丹遲速難違限但<lb/>
　　放此心寛萬事從天斷不坐蒲團西方掉臂還不<lb/>
　　戴蓮冠南華合眼看　人間苦海黒漫漫送盡聰<lb/>
　　明漢饑来粥與饘睡要牀和簟此外不湏多繾綣<lb/>
　　麋鹿山邉終日防弓箭鸚鵡簷前終嵗愁猫犬身<lb/>
　　在畏途間頃刻憂機變恩愛纒綿多因仇恨縁涕<lb/>
　　淚流漣多因歡喜縁　白駒過隙難留轉何苦又<lb/>
<pb n="KR3h0068_WYG_025-10a"/>
　　加鞭靈臺一寸間簇起冰和炭任教世事如電閃<lb/>
　　愁多病多早已髩毛皤恩多寵多轉入是非窩洗<lb/>
　　耳聽漁歌一一多嘲我漫天網羅方被浮名悞三<lb/>
　　載沈疴兒被阿爺悞　只今九表向天呼誓不上<lb/>
　　長安路黄昏夢已徂破衲還堪補聊就人間小結果<lb/>
　　一粒芝蔴救饑也是他一片黄𤓰解渴也是他其<lb/>
　　餘萬事賒到了成虛話纔說西家殺牛與宰馬又<lb/>
　　說東家鑽龜共打瓦　他們圗甚王和霸一任的<lb/>
<pb n="KR3h0068_WYG_025-10b"/>
　　閒搭掛待乗博望槎看過天河界那時碌碌纔干罷<lb/>
　　南陌東疇是兒孫馬牛趙舞秦謳是歡喜寃讐萬<lb/>
　　事總悠悠勞生何所求一簇眉頭算前又算後三<lb/>
　　寸舌頭説強又説醜　饒君一日可千秋空落得<lb/>
　　多僝僽青山夢裡遊𤣥牝空中守羲皇一夢君知否<lb/>
　　你㑹使乖别人也不呆你要錢財前生須𢃄来我<lb/>
　　命非我排自有天公在時該運該人来還你債時<lb/>
　　衰運衰你被他人賣　常言作法可消災怕没福<lb/>
<pb n="KR3h0068_WYG_025-11a"/>
　　難擔戴有酒且開懐見怪何須怪一任桑田變滄海<lb/>
　　　右倣唐六如對玉環帶清江引王錫爵<lb/>
　外録<lb/>
　　珊瑚網云弇州評子畏書軟熟亦不惡此紙更稜<lb/>
　　峭可異乃子畏自稱江南第一風流才子又曰普<lb/>
　　救寺婚姻案主者而太原相業偉如生平不二色<lb/>
　　何嘆世詞相唱和至此兒淵云唐解元狂者也王<lb/>
　　文肅獧者也狂獧迹異而心同宜其相契合乎然<lb/>
<pb n="KR3h0068_WYG_025-11b"/>
　　子畏作風態以逺宸濠未嘗不介然自守耳至詞<lb/>
　　調率意縱横有如巵言伯虎其乞兒唱蓮花落少<lb/>
　　時亦復玉樓金埓故復不惡<lb/>
　唐六如雨花臺詩帖<hi>行楷書紙本</hi>
　　雨花臺感昔<lb/>
雨花烟月此時逄臺殿虚無古寺中莫問六朝何事業<lb/>
萬家砧杵弄秋風友弟唐寅艸上石壁先生吟壇斧政<lb/>
　唐子畏醉璚香詞帖<hi>行楷書紙本</hi>
<pb n="KR3h0068_WYG_025-12a"/>
香閨長日不勝情把春心分付銀箏巧弄十三絃間關<lb/>
花底流鶯寫幽怨緑慘紅驚還記得天寳年中舊曲調<lb/>
促音清且移宫換徵試奏新聲　能彈更羡人如玉玉<lb/>
生香笑語盈盈十指弄纎柔傳芳意款語叮嚀催象板<lb/>
一任他翠鈿零落金鴈縱横恁風流也應未數薛瓊瓊<lb/>
　右醉璚香譜蘇臺唐寅<lb/>
　吳　奕<lb/>
　吳茶鄉東莊小集詩帖<hi>小楷書紙本</hi>
<pb n="KR3h0068_WYG_025-12b"/>
　　人日偶同諸友東莊小集分韻得詩字呈膚菴尊<lb/>
　　丈先生改教<lb/>
小莊閒探早春時有客同游不假期聊謂斯辰循故事<lb/>
漫搜佳句入新詩疎梅隔水香飛逺野鳥投林語到遲<lb/>
晝短還思繼深夜相逄難復是相知契家姪吳奕再拜<lb/>
上<lb/>
　王　鏊<lb/>
　王濟之與礪菴四札<hi>行草書紙本</hi>
<pb n="KR3h0068_WYG_025-13a"/>
鏊頓首自得告還蘇未有一字詗問左右舊患肺疢比<lb/>
復何如故鄉風土宜人當不藥而肥矣甚慰甚慰僕多<lb/>
病早衰近以修書日朝退赴館過午乃歸疲苶不能堪<lb/>
又未能引去奈何奈何聞全卿無事不入城理正當爾<lb/>
然則在家相㑹恐亦甚少也舊歳小兒似貽乃岳之憂<lb/>
今年忽改行且學作文字矣得一嚴師督之寸歩不出<lb/>
門也地逺南北不能以時修敬乃復蒙時賜及甚愧甚<lb/>
愧薄幣一端少布逺懐餘唯倍萬自愛不復具鏊再拜<lb/>
<pb n="KR3h0068_WYG_025-13b"/>
礪菴黄門親家先生閣下<lb/>
得二月十五日書承到官起居佳安眷聚清吉豈勝慰<lb/>
浣僕此百凡粗遣但舊苦脾胃不和日来轉甚人事殆<lb/>
廢故懐仰惟勤啟問殊簡亦惟亮之兒向近頗棄舊弄<lb/>
漸知好學但性魯劣未獲寸進幸時賜督教之庶平生<lb/>
知愛之意南京無朝謁之勞有山水之適髙興所至不<lb/>
惜示及亦足以想見宦署之况若所下問者則平生抱<lb/>
負當必有異於人者僕何足以言之末由瞻奉惟萬萬<lb/>
<pb n="KR3h0068_WYG_025-14a"/>
自愛不具鏊頓首礪菴黄門先生親家執事<lb/>
南来甚煩執事沈才羙還始克裁謝疎懶之過也計考<lb/>
滿不逺不知何日北轅日瞻望也辱手教豈勝慰浣其<lb/>
始末不及知然得通報數語疾讀爲快此亦天下之公<lb/>
義也但人不肯爲耳此後則望少徐之然此非僕所當<lb/>
言也樊京兆之語此僕素行不能信於人甚愧甚愧然<lb/>
僕生平之心執事其以爲何如哉此不敢爲他人道也<lb/>
亦以竢知者耳然浮議不形於下而獨出於勢位之口<lb/>
<pb n="KR3h0068_WYG_025-14b"/>
則僕宜無愧焉耳置之不足道也語及故復爾匏菴進<lb/>
少天官斯文鄉里之光想同之也方震行急燈下作報<lb/>
甚草草懐不能究惟自愛鏊再拜礪菴黄門先生親家<lb/>
閣下<lb/>
有鹿角三四具在此未知修煉之法欲煩盛价過此指<lb/>
㸃頑童不知何日得暇幸撥冗是禱陳久者亦可用否<lb/>
乎鏊再拜礪菴中丞尊親家先生閣下<lb/>
　居　節<lb/>
<pb n="KR3h0068_WYG_025-15a"/>
　居士貞與葦川札<hi>行草書紙本</hi>
頃承過臨慢去媿罪日来滿意<hi>闕</hi>候鳯山因足痛未復<lb/>
兒輩<hi>闕</hi>所者而内外俗事紛擾日無暇時遂爾因仍每<lb/>
或念及未嘗不面赧汗流也因感荷鳯山雅存而未獲<lb/>
少報萬一耳僕固庸碌無一可齒於人繆爲時流推愛<lb/>
而鳯山與僕似有深嬺雖不昌言而心已許之矣連嵗<lb/>
館賓匪曰不良但因豚兒愚戅不承教令人亦何苦而<lb/>
爲僕諄諄雖名爲從學實虚度嵗月也僕之屬意鳯<lb/>
<pb n="KR3h0068_WYG_025-15b"/>
山非一日矣去冬不避誚責輒爾吐辭鳯山慨然許允<lb/>
僕聞語即舉手對天稱慶而交游知者亦爲僕喜此非<lb/>
虚語也詎意愚父子丁時不辰復有今日事體可勝感<lb/>
歎蒙示二帖足多感戴但一帖有微露舍姪之語甚爲<lb/>
之驚駭不識舍姪何以獲罪於鳯山也當詢之負荆兄<lb/>
或知其槩何吝見教若館事必無可解之理若<hi>墨蹟若字㸃去</hi>
脱果舍姪有罪則鳯山今日之辭似非實病矣悠悠者<lb/>
喜爲浮詞望致意鳯山當勉爲僕父子一行也不日當<lb/>
<pb n="KR3h0068_WYG_025-16a"/>
来相見同載往黄村一笑何如餘情種種容靣悉不一<lb/>
一具節弟頓首奉復葦川長兄先生侍史　禹門兄不<lb/>
及另柬同此致聲<lb/>
　毛　澄<lb/>
　毛白齋題也適軒詩帖<hi>草書紙本</hi>
　　奉題也適軒用主人水村先生詠懐之韻<lb/>
煩思劇紛糾閒情澹紆餘逹人有張弛豈以形骸拘聊<lb/>
開屋角圃小構花間廬漪鱗集深藻林羽鳴髙株向来<lb/>
<pb n="KR3h0068_WYG_025-16b"/>
車馬巷忽若瀕海隅石峙勢彌聳雲孤心與俱於焉足<lb/>
遐想所<graphic n="KR2412" url="https://raw.githubusercontent.com/kanripo/KR-Gaiji/master/images/KR2412.png" mimeType="image/png"/>非細娛憂勤贊邦治反覆窺前書詎效古巢<lb/>
許高言藐唐虞列筵㑹真率拊景共踟躇清觴發新詠<lb/>
一使客眉舒習池將在此此老山公如太倉毛澄<lb/>
　祝允明<lb/>
　祝京兆在山記<hi>行書</hi>
號琴者曰在山進善琴者希之爾鍾子期謂伯牙氏曰<lb/>
巍巍然若泰山時牙志果在高山也夫本吾神明所趨<lb/>
<pb n="KR3h0068_WYG_025-17a"/>
髙而有山山而後有指指而後有絃絃而後有音音而<lb/>
後有耳耳而後有吾之音與絃與指與神明焉以有山<lb/>
於其間將山從志乎將志從山乎將山與志皆必從於<lb/>
絃乎將虚乎實乎當其時必有宫角徵商羽半宫半徵<lb/>
之調必有散引操曲之章必有疏急修促起止之度左<lb/>
之於徽右之於絲固不以類吾之思其諸有者則將有<lb/>
之乎將無之乎有則此實矣孰從而出是山無則不知<lb/>
何爲必伺乎嗚嗚而後識也期牙之談妙今古吾妄意<lb/>
<pb n="KR3h0068_WYG_025-17b"/>
其可疑者在此雖然吳札之論列國風尼父之見文王<lb/>
皆爾矣理必有不可破者吾其未臻故云爾意者説藴<lb/>
諸周易乎盖曰形而上者謂之道形而下者謂之噐其<lb/>
妙矣乎吾未能以闚焉張文端能琴因問號號以在山<lb/>
所謂進牙而希之且列是諱俾文端他日進焉則舉其<lb/>
所得以解我𢎞治乙卯重九鄉貢進士蘇臺祝允明記<lb/>
　枝山文選書後<lb/>
自士以經術梯名昭明之選與醬瓿翻久矣然或有以<lb/>
<pb n="KR3h0068_WYG_025-18a"/>
著者必事乎此者也吳中数年来以文競兹編始貴余<lb/>
向畜三五種亦皆舊刻錢秀才髙本尤佳秀才既力文<lb/>
甚競助以佳本尤當増翰藻不可涯爾丁巳祝允明筆<lb/>
門人張靈時侍筆研<lb/>
　　文選自隋唐以来莫不習之余昔遊南都求監本<lb/>
　　率多漏缺不可讀偶閲書肆獲部之半亦非全書<lb/>
　　也其後赴試京師今少宰洞庭王公出其前帙見<lb/>
　　示儼然合璧遂留而成之孔周何從得此精好倍<lb/>
<pb n="KR3h0068_WYG_025-18b"/>
　　余所藏好學之篤又有好書濟其求宜有以慶賞<lb/>
　　楊循吉跋<lb/>
　外録<lb/>
　　珊瑚網云後題徐禎卿觀唐寅披玩余家尚有宋<lb/>
　　板𨽻篆五經左國諸子史漢通鑑文集種種淨拭<lb/>
　　棐几展玩覺古香可愛後苕溪鐫五色硃批各書<lb/>
　　錯陳左右牙籖錦函燦爛相暎奚百城之足云<lb/>
　枝山書怪語録<hi>有上下冊籖俱項子京題</hi>
<pb n="KR3h0068_WYG_025-19a"/>
二編成後久倦筆墨然予固東西南北之人也日溢於<lb/>
耳不期而積閒牕試録倐成十卷或疑事以罕怪今多<lb/>
而速若是曷怪爲曰子不校之耳人生一日耳目渉閲<lb/>
幾許若試常者皆筆此一編殆數日事耳今以四方之<lb/>
衆二紀之永而若此尚何多速之有爲此語以見世之<lb/>
有怪亦理之常乃不足怪且爲洪公解嘲初既稱怪聊<lb/>
仍之以第三正徳戊辰允明叙<lb/>
　　自古才士無不喜怪者是編迺祝希哲所輯昔嘗<lb/>
<pb n="KR3h0068_WYG_025-19b"/>
　　於張士魯舟中閒坐閲之不覺終帙此日士魯索<lb/>
　　跋偶盡一二紙始憶舊讀長夏無事即六經諸子<lb/>
　　豈能與此等書爭勝哉癸卯立秋日夢禎識<lb/>
　外録<lb/>
　　珊瑚網云卷末有守谿太傅筆記正徳間異聞二<lb/>
　　則爲墨林項氏所珍後歸吳功甫太學名顯科者<lb/>
　　功甫去世又歸之愛荆府君時得陸象𤣥作宣和<lb/>
　　裝極精工友輩欲出重價購求愚父子莫許也萬<lb/>
<pb n="KR3h0068_WYG_025-20a"/>
　　厯壬子秋余應試留都得祝子辠知録附志怪五<lb/>
　　卷乃曾孫化甫所鐫云尚有續編失去而余家竟<lb/>
　　獲之可稱合璧也先生前叙以語怪雖不若語常<lb/>
　　之爲益然幽詭之物固宇宙之不能無而變異之<lb/>
　　事亦非亽尋常念慮所及今茍得其實而記之則<lb/>
　　卒然之頃而逄其物值其事者固知所以趨避所<lb/>
　　以勸懲是已不爲無益矣今余既資先生記載之<lb/>
　　益復鑒先生楷法之妙欣幸何如苐未及與全録<lb/>
<pb n="KR3h0068_WYG_025-20b"/>
　　鋟行爲欠事每不去心耳<lb/>
　祝希哲書月賦卷<hi>草書</hi>
陳王初喪應劉端憂多暇緑苔生閣芳塵凝榭悄焉疚<lb/>
懐弗怡中夜乃清蘭路肅桂苑騰吹寒山弭盖秋坂臨<lb/>
濬壑而怨遥登崇岫而傷逺於時斜漢左界北陸南躔<lb/>
白露曖空素月流天沈吟齊章殷勤陳篇抽毫進牘以命<lb/>
仲宣仲宣跪而稱曰臣東鄙幽介長自丘樊昧道懵學<lb/>
孤奉明恩臣聞沈潛既義髙明既經日以陽徳月以隂<lb/>
<pb n="KR3h0068_WYG_025-21a"/>
靈擅扶光於東沼嗣若英於西𡨕引𤣥兔於帝臺集素<lb/>
娥於後庭朒朓警闕朏魄示沖順辰通爥從星澤風増<lb/>
華台室揚彩軒宫委照而吳業昌淪精而漢道融若夫<lb/>
氣霽地表雲歛天末洞庭始波木葉微脱菊散芳於山<lb/>
椒鴈流哀於江瀬升清質之悠悠降澄暉之藹藹列宿<lb/>
掩縟長河韜映柔祗雪凝圓靈水鏡連觀霜縞周除冰<lb/>
淨君王乃厭晨歡樂宵宴収妙舞弛清縣去燭房即月<lb/>
殿芳酒登鳴琴薦若乃凉夜自凄風篁成韻親懿莫從<lb/>
<pb n="KR3h0068_WYG_025-21b"/>
羇孤逓進聆臯禽之夕聞聽朔管之秋引於是絃桐練<lb/>
響音容選和徘徊房露惆悵陽阿聲林虛籟淪池滅波<lb/>
情紆軫其何託愬皓月而長歌歌曰美人邁兮音塵絶<lb/>
隔千里兮共明月臨風歎兮將焉歇川路長兮不可越<lb/>
歌響未終餘景就畢滿堂變容迴遑如失又稱歌曰月<lb/>
既没兮露欲晞歳方晏兮無與歸佳期可以還微霜霑<lb/>
人衣陳王曰善迺命執事獻夀羞璧敬佩玉音服之無<lb/>
斁　九疇酒次鋪宋經箋索書爛漫爲此試莊氏筆甚<lb/>
<pb n="KR3h0068_WYG_025-22a"/>
佳然而舊牋有盡書學此止矣九疇謂何乙酉七月枝山<lb/>
居士六十六歳書<lb/>
　　吾鄉前輩書家稱武功伯徐公次爲太僕少卿李<lb/>
　　公李楷法師歐顔而徐草書出於顛素枝山先生<lb/>
　　武功外孫太僕之壻也早歳楷法精謹實師婦翁<lb/>
　　而草法奔放出於外父盖兼二父之美而自成一<lb/>
　　家者也李公嘗爲余言祝壻書筆嚴整而少姿<lb/>
　　態盖不及見晩年之作耳昔人評張長史書驚蛇<lb/>
<pb n="KR3h0068_WYG_025-22b"/>
　　入草飛鳥出林而郎官壁記乃反嚴整世固無有<lb/>
　　能草書而不能正書者因觀九疇所藏枝山月賦<lb/>
　　爲拈出之徵明題<lb/>
　　祝京兆書法當時無輩而或者評其不出正鋒盖<lb/>
　　謂此老目視短不能懸筆運肘耳此卷藏毛氏不<lb/>
　　克見嘗見其刻本細騐於㸃畫間皆正鋒也丙寅<lb/>
　　冬獲觀手蹟竊謂所鑒不謬因識其末周天球題<lb/>
　　希逸此賦真江左琳琅一時膾炙人口然不無穉語<lb/>
<pb n="KR3h0068_WYG_025-23a"/>
　　希哲生書法波靡時乃能用素師鐵手腕參以雙<lb/>
　　井逸趣超千載而上之尤可貴也余嘗謂希哲如<lb/>
　　王謝門中佳子弟雖偃蹇縱逸而不使人憎跳盪<lb/>
　　健鬭如祭將軍而有雅歌投壺風味識者以爲知<lb/>
　　言此卷爲故毛光禄書光禄嘗刻之石而其家貿<lb/>
　　以供何潁考兩日費今年春與張中丞肖甫閲之<lb/>
　　時陸叔平在坐曰此贋本也真蹟在故毛光禄所<lb/>
　　余笑謂叔平曰子知光禄之有此賦而不知此賦<lb/>
<pb n="KR3h0068_WYG_025-23b"/>
　　之不爲光禄也耶叔平悟乃諦視之而笑嗟乎人<lb/>
　　閲物物亦能閲人聊以寓吾一時目而已萬厯癸<lb/>
　　酉秋日王世貞題<lb/>
　枝山書偕美賦并叙<hi>賦内小字自註檇李汪氏鑒藏</hi>
　　妻子好合如鼓瑟琴<lb/>
錦谷笑仙黄璋秉叔錦衣令公一江之仲氏其配錦叢<lb/>
坐僲童令人小字静娥大宗伯枕肱先生之令息也聯<lb/>
徳嫓年雙璧合一秉叔生以秋仲五日令人後一月其<lb/>
<pb n="KR3h0068_WYG_025-24a"/>
日同秉叔道於予爲綴八韻美而祝之<lb/>
潤玉佳倩玭珠令妻較才華而允匹問日月而仍齊俊<lb/>
傑豪英拔千人於藝苑工容言徳暢四美於蘭閨金烏<lb/>
曜東玉兔望西秋水之芙蓉並蒂春塘之翡翠雙栖𤣥<lb/>
圃藍橋玉杵琤琤而夜搗仙源流水桃花片片以春迷<lb/>
門竝弧帨光連壁奎偕老之篇既賡迭爲遐祝窈窕之<lb/>
章姑闋看此新題<lb/>
温温淑人少保之子宛宛靈修金吾之嗣女也同心兮<lb/>
<pb n="KR3h0068_WYG_025-24b"/>
式穀爾似士也合志兮云胡不喜閨儀幼<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>美有徳而<lb/>
有容華風日騰果何彼而何此追漢津之帝孫逐秦臺<lb/>
之簫史蘭襟婉㜻以相依霞袂連娟而互倚綺閤乃移<lb/>
来之圓嶠鳯舞朝陽洞房有幻出之瀛洲魚遊春水<lb/>
聽爾話言和哉情抱雎鳩偶語於河洲鸞鳯協鳴於蓬<lb/>
島雖或黙或語之際必也雝雝在一嚬一笑之間何嘗<lb/>
草草芳詞出口囀關關春栁之鶯麗語成章掞翠<lb/>
翠秋江之藻助成君子之徳惟善是寳倡隨夫婦之<lb/>
<pb n="KR3h0068_WYG_025-25a"/>
宜永以爲好適逓啟其初辰肆交陳於善禱撫松篁而<lb/>
胥慶百福攸宜捧壺觴以互酬君子偕老<lb/>
人亦有言天作之合試權度其工能信宫商之應答朝<lb/>
爲百賦鏗韶奏之九成暮就七襄粲組文之五雜朱墨<lb/>
交横篇章合沓金聲振相如之館瑶響滿易安之閤吟<lb/>
從㓜課妙傳蛺蝶之瓊詞<hi>宫保自幼日課一詩擬題甚繁其咏春燕等篇尤膾炙人</hi>
<hi>口</hi>秀自少成俊出鳯凰之珠蠟藹五雲兮刺繡陸離綰<lb/>
秋蛇兮札牘紛遝裁霞作性三芝生九竅之香鏤月爲<lb/>
<pb n="KR3h0068_WYG_025-25b"/>
情七寳藉雙纎之合<lb/>
工則爾矣容也何如訝靈鶼之比翼羡文鴛而乗居炯<lb/>
秋冰兮湛壺寒煇宻透粲朝霞之暎日絢彩徐舒三生<lb/>
結合二妙相胥百艶爭竒奪冰蠶五色之錦一清相照<lb/>
涵摩尼九曲之珠春風濯栁夕露籠蕖擷芳蘭之仙佩<lb/>
珥瑶碧之華琚傾國傾城信瓊肌之宜象服如圭如璧<lb/>
當玉帶以挂金魚<lb/>
徵彼足縷藉此斤斧寜惟才貎之兼具實乃襟情之合<lb/>
<pb n="KR3h0068_WYG_025-26a"/>
矩春城紫陌同吟御栁之青烟暮日朱簾共醉桃花之紅<lb/>
雨静几譜雙閒窓格五孟徳曜三時俎案爭道齊眉張京<lb/>
兆一㸃黛㾗競𫝊様嫵時歌彤管之舊章戯續霓裳之新譜<lb/>
賞月峰上追綵鸞以遇文簫乞巧樓頭笑天孫之嫁河鼓<lb/>
惟仙家之雙逸謫人間而妙匹樂只君子宜其家室英英<lb/>
稚齒都未踰花歴之三脉脉芳情尚不忘摽梅之七金舂<lb/>
玉應兮和瑤琴於錦瑟聲應氣求兮投鸞膠於鳳漆載<lb/>
頌淵淵之鶴算五福斯全矧有嶷嶷之麟兒萬事既畢<lb/>
<pb n="KR3h0068_WYG_025-26b"/>
其頌則和後簡有述<lb/>
誕朝聿臨春酒載斟樂而不淫續彦先相贈之句求之既<lb/>
得撫文王舊友之琴為此儷辭相爾一心請祈祉於方<lb/>
来爰徵效而自今徳與位以齊升誥同封而章同服年<lb/>
將情而並久山其髙兮海其深毋嫌綺語式播徽音維<lb/>
皆美之自天温其如玉試一舉而擲地聲必成金　𢎞治<lb/>
十五年壬戌八月一日蘇臺祝允明在秦淮東書院冩<lb/>
　　枝山翁書為當代第一然質性豪爽不耐拘檢故<lb/>
<pb n="KR3h0068_WYG_025-27a"/>
　　其作書多狂草大幀至於小楷則僅一見之此卷<lb/>
　　結構精宻而筆力矯健微測其裏似從衞夫人發<lb/>
　　源真不媿逸少矣嘉靖辛卯春三月六日王寵<lb/>
　外録<lb/>
　　珊瑚網云此卷前繪錦叢坐仙童小影如慧月天<lb/>
　　人坐花隂翠茵凭石几含毫構思一侍兒跽向磨墨<lb/>
　　紅纎倒㸃緑莎設色穠艶而無款後見大軸白描<lb/>
　　黄金吾像枝山書傳其上售者云像亦枝山筆也<lb/>
<pb n="KR3h0068_WYG_025-27b"/>
　　余時匆匆在舟不及細閲復見枝山書異犬記即<lb/>
　　作墨犬於下宛然吠走則静娥之真或先生所寫<lb/>
　　乃丙辰冬是卷與諸玩好入盗手未幾爲松陵汝<lb/>
　　姓者緝至邑尊劉玉受見偕美賦殊嘆賞今仍歸<lb/>
　　烏有矣<lb/>
　祝希哲懐知詩帖<hi>急就小行草書藏經牋本題下有小字者係自注</hi>
懐知詩<lb/>
　　卧病泊然緬懐平生知愛遂各爲一詩少長隠顯<lb/>
<pb n="KR3h0068_WYG_025-28a"/>
　　逺近存没皆非所計祗以心腑之真凡十有八人共<lb/>
　　詩一十九首<lb/>
　嵗寒十人<lb/>
　　顧明府榮夫<lb/>
鷄山燕市每依依此日都抛入洛衣家近鬱林公舊隠<lb/>
門如彭澤令初歸空憐舊社惟君宻却笑無車訪我稀<lb/>
最愛滄浪池水好嵗時同坐一方磯<lb/>
　　錢太常元抑<lb/>
<pb n="KR3h0068_WYG_025-28b"/>
入室芝蘭始見薰也知孤陋合離羣烟霄本自㝠黄鵠<lb/>
城市安能駐白雲震澤晩山青歴歴漕湖秋水碧沄沄<lb/>
相思只借中天月㑹把清輝兩地分<lb/>
　　王文學履吉<hi>二首</hi>
七十看花歳已殘始憐梅蘂照衰顔河清可道遭逄易<lb/>
駕俗深慚㑹合難錦繡<hi>闕</hi>閒藏黼黻驪龍珠抱媚江山<lb/>
欲留光彩無窮事心緒悠悠竹素間<lb/>
我居廛陌子滄洲望隔江城各倚樓共惜賈生違漢室<lb/>
<pb n="KR3h0068_WYG_025-29a"/>
豈知王粲重荆州青雲尚恐終難附白璧空懐未盡投<lb/>
十載三都墻壁滿不堪𤣥晏思悠悠<lb/>
　　葛隠君汝敬<lb/>
獨承華緒振芳塵想見先公氣魄新開口只傳前輩事<lb/>
存心不共此時人城中紫陌藏巢許門外青山是主賔<lb/>
布褐一逄埃土盡誰言叔度賤還貧<lb/>
　　湯徵君文守<lb/>
舞勺歌詩把袂儔白頭俱換舊烏頭深憐武庫豐懐寳<lb/>
<pb n="KR3h0068_WYG_025-29b"/>
却羡名宗獨綴旒撃壤舍君誰作伴看山無我不成遊<lb/>
高吟李白襄陽曲掌上隋珠國已収<lb/>
　　謝處士元和<lb/>
薫茗清談午夜陪詩筒拂旦又飛来應憐去日多来日<lb/>
却見千迴似一迴槐院定酬王祐志蘭庭休起卜商哀<lb/>
紅芳落盡青青在始信松筠是徳材<lb/>
　　表弟蔣允暉<lb/>
風雨牀空坐燭䦨分襟兩見物華殘蕭條鷗鷺江湖迥<lb/>
<pb n="KR3h0068_WYG_025-30a"/>
寂寞宫商草樹寒王謝風流吾子在武功中外老夫單<lb/>
懐君有句君應笑不向滄浪共釣竿<lb/>
　　施侍御聘之<lb/>
行藏蹤迹只雲萍一種神襟爾我形清角痛悲鳴晉鄙<lb/>
黄鍾力挽向虞廷丹山鳯去尼丘歎紫府龍歸霅水靈<lb/>
昨日書来淚盈把南溟心事到東溟<lb/>
　　朱提刑升之<hi>楚州</hi>
渚萍漂泊合江蘺並逐東流更不移曾指松筠能晩節<lb/>
<pb n="KR3h0068_WYG_025-30b"/>
共抛簮紱向明時烟霞草樹春容與河漢星辰夜陸離<lb/>
慙愧逄人説桑梓只如黄卷對光儀<lb/>
　　張秀才天賦<hi>惠州</hi>
文征屢北道空南雲錦才華織女慚宗廟豈能瑚璉舍<lb/>
蛟龍未許土泥弇襟期天合膠投漆光彩神驚玉在函<lb/>
不見書来誦書序相望渾欲淚毿毿<lb/>
　先露八人<lb/>
　　吳文定公<lb/>
<pb n="KR3h0068_WYG_025-31a"/>
穆穆文定淵淵金玉風被四逺譽髦歸淑伊余小子欽<lb/>
承在夙籋雲駿附潛泥蠖伏　詞林銜恤閟息茅廬扣<lb/>
户請益拱肅趨隅教曰朂旃竭景劬書黙爾富獲單辭<lb/>
靡餘　選曹展丘俾書皇綸山房接夕返檝同津永言<lb/>
夙好旁<hi>闕</hi>前聞虛膺祗受充然萬珍　公耆後先三四<lb/>
及門一瞻百益<hi>闕</hi>誦終身望之如日就之如雲大雅既<lb/>
䘮悼霣徒紛<lb/>
　　王文恪公<lb/>
<pb n="KR3h0068_WYG_025-31b"/>
肅肅文恪有嚴我師扣竭空鄙博約兼資片語必法寸<lb/>
履皆規甘雨中含滋浹時熙　屢躓於征靡辭有戚公<lb/>
薦以升黄閣有職援呼晝三導掖漠百嗟予不肖鼎冶<lb/>
負徳　邦作封吏来相予總謂言冢君車迎館奉襄懐<lb/>
報寜公戾上衆往趣成旁誚龎莫誦公聞斯愠命我專<lb/>
統謂守載屬同羣答汹終亦靡克公愾滋勇有矢畢命<lb/>
卒隊茲恐　公歸在堂復傳函丈三變泰如揚休彌暢<lb/>
湖山奠高風霆下上嗟予懦與弗從以往中星載回遄<lb/>
<pb n="KR3h0068_WYG_025-32a"/>
失几杖梁木既壊吾將安放<lb/>
　　韓尚書<lb/>
司徒巖巖四海具瞻孰不歛袵植偃礲頑蒙逖以卑霄<lb/>
麗泥蟠訊之招之令之曰前旭日垂熙温誨孔殷　昔<lb/>
我先公政於晉陽知公於童拔立序庠範之徳行訓之<lb/>
典章古道世用啟迪游揚聲詩書畵亦靡不詳曰爾國<lb/>
器必成用光公曰於乎前徳不忘　乃共之食乃賜之<lb/>
帛嚴威儼恪靖莊允塞拜賜必誠餐徳必實一望弗再<lb/>
<pb n="KR3h0068_WYG_025-32b"/>
有啣以訖<lb/>
　　沈周先生<lb/>
有華東陽曄於吳門古有遺高展也茲存孰爲先生秀<lb/>
降三辰胷集萬寳手揮五雲九淵淑暎千茝齊芬鶴跱<lb/>
霄逵抗首風塵　維予二祖式契且姻親公自髫屬於<lb/>
夕昕齒惟父子視猶季昆聚晤員員援推勤勤謂子良<lb/>
史左丘馬班謂子鵬運直舉横鶱安知乗馬班如迍邅<lb/>
終需於泥以卒嵗年　予既暮矣公猶巋然於何不臧<lb/>
<pb n="KR3h0068_WYG_025-33a"/>
自遐不因一往不復追悔空辛豈念平生我思古人<lb/>
　　本郡使君南海林公<lb/>
昌哉我牧百夫之特瞬洞萬棼平呑四渤經庫儲學智<lb/>
嚢韜識鸞刀一振不截以訖吳材總升胡特我特載笑<lb/>
載言載永以繹有作斯屬慚孤善述𡨕留靈逝奚贖身<lb/>
百九京有知有茹闐臆<lb/>
　　陸冢宰<lb/>
陸締於我好也奕世中丞汪汪視實兄弟翔泳殊然逵<lb/>
<pb n="KR3h0068_WYG_025-33b"/>
磐别致川梁無接鑘鐔遥契南都於遘日以文㑹朂哉<lb/>
進修驩然游藝鷗鷺先盟江湖結氣　公績平冦尚克<lb/>
銘紀首聚須臾夙約載厲迨登掌武爰均四海迹用地<lb/>
隔禮由嫌廢穹淵契闊怳若越世　恩譴公被不才余<lb/>
棄聚散忽再幽明永異終則羣疑始亦何諱丹誠寸積<lb/>
悠悠兩在天吳晝掠鼇波夕沸茫茫大壑魂兮何寄<lb/>
　　朱孝亷性甫<lb/>
秀矣孝亷名駒在吳白玉清冰碧梧翠竹少游諸老孤<lb/>
<pb n="KR3h0068_WYG_025-34a"/>
鶯喬木余家日見匪暝維夙黄庭晉度朱絃漢曲羣公<lb/>
星落長庚爾獨後生更仰離羣昂鵠頽然順化行閲滄<lb/>
陸修年黙逝亦可世哭雅能君斷更莫彼續来英日富<lb/>
風流絶目前修履踐流膏醉馥嗟子勤哉堆箱疊腹繄<lb/>
我與君髧皓相逐今我視衆如君我矚餘霜猶幾三歎<lb/>
不足<lb/>
　　朱文學堯民<lb/>
葑亦多彦哿矣兩朱崑丘連璧嶧陽雙梧子出最後遺<lb/>
<pb n="KR3h0068_WYG_025-34b"/>
風爽如寒泉冬潔菉竹秋癯積百媚學孰儷君劬宵聞<lb/>
片籍屏寐以須先之皇皇獲之愉愉抛裘噴炙投玉捐<lb/>
珠珍香寳茗法繪名書清談晏對日坐仙區愛我維篤<lb/>
棄我亦除悵其邈矣臨風永吁　余既作此詩未及書<lb/>
遺諸君<hi>闕</hi>　首出紙索録遂勉筆歸之他固不能悉然<lb/>
當各寫所贈本篇投之耳允明識<lb/>
　　此京兆祝先生所書懐知詩深得鍾王筆法然停<lb/>
　　雲之思出自心腑之真前輩風流豈特詞翰間已<lb/>
<pb n="KR3h0068_WYG_025-35a"/>
　　也門人黄姬水敬識<lb/>
　外録<lb/>
　　珊瑚網云此卷爲項氏物後識其值二十金購於<lb/>
　　文文水氏嘉靖甲子年重装崇禎初余獲一觀<lb/>
　　録其詩竟失去并逸嵗寒十人名姓先露八人則<lb/>
　　吳文定公寛王文恪公鏊韓襄毅公雍沈先生周<lb/>
　　東郡使君南海林公世逺陸冢宰完朱孝亷性甫<lb/>
　　朱文學堯民<lb/>
<pb n="KR3h0068_WYG_025-35b"/>
　枝山書古詩帖<hi>楷書</hi>
晉陽起唐祚王明紹巢封垂統已如此繼體宜昏風麀<lb/>
聚嬻天倫牝晨司禄凶朝綱一以墜天樞遂崇崇滛毒穢<lb/>
宸極虐熖燔蒼穹向非狄張徒誰辨取日功云胡歐陽<lb/>
子秉筆迷至公唐經亂周紀凡例孰此容侃侃范太史<lb/>
受説伊川翁春秋二三策萬古開羣蒙<lb/>
朱光遍炎宇微隂藐重淵寒威閉九野陽徳昭窮泉文<lb/>
明昧謹獨昏迷百開先幾微諒難忽善端本緜緜掩身<lb/>
<pb n="KR3h0068_WYG_025-36a"/>
事齋戒及此防未然閉關息商旅絶彼柔道牽<lb/>
微月墮西嶺爛然衆星光明河<hi>闕</hi>未落斗柄低復昻感<lb/>
此南北極樞軸遥相當太乙有常居仰瞻獨煌煌中天<lb/>
照四國三辰環侍旁人心要如此寂感無邊方<lb/>
放勲始欽明南面亦恭已大哉精一傳萬世立人紀猗<lb/>
歟歎日躋穆穆歌敬止戒傲光武烈待旦起周禮恭惟<lb/>
千載心秋月照寒水魯叟何常師刪述追聖軌<lb/>
吾聞庖犧氏爰初闢乾坤乾行配天徳坤布協地文仰<lb/>
<pb n="KR3h0068_WYG_025-36b"/>
觀𤣥渾周一息萬里奔頫察方儀静隤然萬象存悟彼<lb/>
立象意契彼入徳門勤行當不息敬守思彌敦<lb/>
大易圖象隠詩書簡編譌禮樂矧交喪春秋魚魯多瑶<lb/>
琴空寳柙絃絶將如何興言理餘韻龍門有遺歌<lb/>
顔生躬四勿曾子日三省中庸首謹獨衣錦思尚絅偉<lb/>
哉鄒孟氏雄辨極馳騁操存一言要爲我挈裘領丹青<lb/>
著明法今古垂煥炳何事千載餘無人踐斯境<lb/>
元亨播羣品利貞固靈根非誠諒無有五性實斯存世<lb/>
<pb n="KR3h0068_WYG_025-37a"/>
人逞私見鑿智道彌昏豈若林居子幽探萬化原　枝<lb/>
山祝允明書<lb/>
　外録<lb/>
　　珊瑚網云本朝名公楷法余家彚成一函首此希<lb/>
　　哲書古詩嗣爲徵仲書阿房宫賦雅宜書唐宫詞<lb/>
　　隆池書紀遊諸帖亦偉觀也徽友程松蘿竟以漢<lb/>
　　玉兕鎮瑪瑙辟邪青緑小鬲易去惜哉<lb/>
　祝京兆書聞絃詩<hi>挂幅</hi>
<pb n="KR3h0068_WYG_025-37b"/>
舟泊衢州城下暮赤脚苦蚊眼欲瞀逡巡就枕忽聞絃<lb/>
已覺再聽還恐誤披衣起見燈影紅柔指鶯喉暗輕度<lb/>
初聞乃是三絃語寂歴空江烟落霧少年慣向醉中聽<lb/>
老大聞之猶起妬須臾演入琵琶絃指撥聲清不似前<lb/>
疑是小璚更大封移宫換羽各争妍斯時夜静絃愈急<lb/>
潛鱗出浴棲羽寒珍珠錯落玉盤浄鐵騎跂東封可懸<lb/>
老夫聽久毛髪竪恐有蛟龍来搏船　右聞絃一首書<lb/>
於虎丘梅花樓枝指道人<hi>中有疑句俟考</hi>
<pb n="KR3h0068_WYG_025-38a"/>
　外録<lb/>
　　珊瑚網云余嘗攜此幅於白下戊午春懸三山草<lb/>
　　堂小集諸工音律者爲關中姜還樸七絃婁水張<lb/>
　　聘夫三絃蘇臺徐賀世二絃及陳玉素四絃東曲<lb/>
　　大小雪二十五絃一時聲傳九陌余因歩祝韻紀<lb/>
　　之及追憶猶自盈耳<lb/>
　枝山詩草<lb/>
長安昔日在關中洛陽浙右亦相同江東自古帝王宅<lb/>
<pb n="KR3h0068_WYG_025-38b"/>
周秦已見氣葱葱長安石城如虎踞長道鍾阜似蟠龍<lb/>
千年王氣浮天表一日真人建法宫天府天開天闕起<lb/>
五門三殿當中峙五鳯樓前栁似烟奉天門外天如水<lb/>
金陵金闕勝金城玉陛連天接玉京星散羽林霜氣肅<lb/>
天臨華盖日華明十二飛樓石門繚百萬豼貅屯八表<lb/>
寳刹天花和月飛郊壇神樂穿雲霄<hi>叶</hi>御史當街百<lb/>
騎驄將軍納陛羅霜鋒五侯甲第遥迷霧七貴前驅響<lb/>
鬭風鳯凰臺上鳯凰遊𤣥武湖中水似油萬户鶯啼花裏<lb/>
<pb n="KR3h0068_WYG_025-39a"/>
晚千家砧搗月中秋會同館外白雉多包茅楛矢交經過<lb/>
重譯来賓醉卉服輕烟淡粉列青蛾六樓六館鬭倡妍<lb/>
日日新聲沸管絃狹市斜街迷錯絡曲房洞户暗鈎連<lb/>
吳下書生好逺遊抱書来看帝王州那知髙卧西風邸<lb/>
蓬眉蕭颯長安秋　右余所賦長安秋一首爲希百書<lb/>
之允明<lb/>
東南大澤名具區中有洞庭相對峙七十二峰湖上浮<lb/>
萬頃汪洋五湖水仙人隠士住髙峰青天羅列金芙蓉<lb/>
<pb n="KR3h0068_WYG_025-39b"/>
巖窟巉岏蹲虎豹渚宫幽閴潛蛟龍山人茅屋翠微裏<lb/>
鷄犬聲遥白雲起昔聞綺皓留此山今日高風亦相似<lb/>
湖山横黛畵中開湖水浮藍鏡中止還疑海上駕蓬瀛<lb/>
豈識人間有朝市朗然吟嘯入烟霞山中萬樹開桃花<lb/>
問津那許漁郎到伐木不知漁父家時見青崕麋鹿走<lb/>
朝出爲羣暮爲友我欲共君歌紫芝借問山中何所有<lb/>
　贈洞庭張山人允明<lb/>
獨愛無人處幽棲不用名竹雞啼午寂松鼠落枝輕芳<lb/>
<pb n="KR3h0068_WYG_025-40a"/>
草初平路春深欲上城蕭然吾亦得擾擾自勞生　右<lb/>
題畵一首枝山<lb/>
西望崚嶒擁國門秣陵秋氣動乾坤清江故有蛟龍窟<lb/>
白日元疑虎豹蹲日滿荒城生野色雲来别渚浸山村<lb/>
莫愁玉質歸黄土遮莫輕招月下魂允明<lb/>
春山雨新沐掩靄結濃緑一葉金芙蓉粲粲迎朝旭<lb/>
江亭小於艇松子落滿頂盡日無人来流水抱虛影<lb/>
右二首題子昻畵允明<lb/>
<pb n="KR3h0068_WYG_025-40b"/>
白雲媚蒼山寂寂太古春窅靄林薄中一區宅無鄰<lb/>
揚子並清淨閉門了𤣥文兩生勿輕過惟通問字人<lb/>
客子欲何歸中林猶獨歩幸有蒼蒼松爲辨去来路<lb/>
季冬雪裏積十日竒寒沍啁啾閴不聞葱蒨失其故<lb/>
梧桐滴夜雨客鄉秋可憐盡是離人淚聲聲落枕邊<lb/>
右五首題畵幅枝山<lb/>
落日採薇歸蕭蕭兩布衣邇来人採少春雨長頑肥<lb/>
吳巗好箇景鑿得不成山人自要頭白山頭也㑹斑<lb/>
<pb n="KR3h0068_WYG_025-41a"/>
右雜作二首枝山<lb/>
閒雲寂寂鎖龍宫萬頃春湖洗碧空惟有白猿聴講後<lb/>
向人長嘯月明中　呼猿洞作支山<lb/>
吟詩寫畵似叅禪不向他人被裏眠生公堂前㸃頭石<lb/>
天平山上白雲泉<lb/>
秋浸具區天地寒老崖垂脚怒龍蟠仙人夜半騎鶴去<lb/>
木客潛窺古竈丹<lb/>
雲母薄梳青石髪水花肥㸃碧荷錢樹根一坐空山老<lb/>
<pb n="KR3h0068_WYG_025-41b"/>
不許時人問嵗年<lb/>
寒光交逗眼蒼然半夜人間别有天想得非仙亦非鬼<lb/>
四山風雨擁孤眠<lb/>
滿地松隂六月凉採芹歸去擔頭香相逄夕照誰家子<lb/>
倚樹喃喃話正長<lb/>
身在雲西夢想間松頭鶴影枕屏間一聲隠隠啼花雉<lb/>
信手推窓滿眼山<lb/>
朝雲乍起千峰冷暮雨初収萬壑鳴此地烟霞誰領畧<lb/>
<pb n="KR3h0068_WYG_025-42a"/>
却輸痴老筆縱横<lb/>
腰刀帕首報君恩初事將軍出鴈門無限家門兒女念<lb/>
秋風吹上五陵原<lb/>
費却青錢換戲資世人多道小兒痴不知世事誰非戲<lb/>
爭得長年作小兒　右九首題畵支山<lb/>
扇功本在驅炎上不似屏風只好看算得題詩真拙計<lb/>
郤供雙眼失清寒　題箑允明<lb/>
　外錄<lb/>
<pb n="KR3h0068_WYG_025-42b"/>
　　珊瑚網云本朝法書首推希哲其狂草有不可<lb/>
　　以素旭擬者項又新嘗過余煑霜鱸夜話索所<lb/>
　　藏扇冊展玩見祝書身在雲西一首運筆如烟雲<lb/>
　　變幻莫測越明又新復過余云思竟夕得之矣出<lb/>
　　手録片紙對之相與撫掌叫絶又先君每撫松撃<lb/>
　　竹哦枝山句客香秋可憐想得非仙亦非鬼松濤<lb/>
　　竹籟答響清冷不復知有人間俗務今思之恍如<lb/>
　　隔世可勝浩歎<lb/>
<pb n="KR3h0068_WYG_025-43a"/>
　祝京兆詞蹟<lb/>
燈火三更把筭籌風沙萬里覔封侯蠶兒作繭生難罷<lb/>
蛾子親燈死却休　身外苦夢中忙渾無些子爲吾謀<lb/>
世間富貴真何物賺得英雄白了頭　調鷓鴣天<lb/>
南阜小亭臺薄有山花取次開寄與多情熊少府晴也<lb/>
須来雨也須来　隨意且啣杯莫惜春衣坐緑苔若待<lb/>
明朝風雨後人在天涯春在天涯　調一剪梅<lb/>
　祝枝山臨黄庭經冊<hi>烏絲闌紙本</hi>
<pb n="KR3h0068_WYG_025-43b"/>
黄庭經<hi>原文不録</hi>
<hi>款書</hi>正徳庚午八月二日雨窓孤坐戲臨一過枝山祝<lb/>
允明<lb/>
　祝希哲臨黄庭經并記<hi>宋黄蠟箋本原文不録</hi>
崑山魏誠甫逺謁乞書黄庭此非抱病老人所辦也誠<lb/>
甫意極懇且欲坐守急回遂以六十七嵗久病初閒却<lb/>
藥執筆半日間了千三百餘言可謂老人多兒態矣自<lb/>
亦不堪屬目以狥愛情而已覽者若以作字視之尚大<lb/>
<pb n="KR3h0068_WYG_025-44a"/>
笑况謂臨帖乎丙戌十月枝山老樵祝允明記<lb/>
　　予嘗見趙文敏所臨黄庭經刻本雖時一露嫵媚<lb/>
　　而右軍堂室已稱優入盖不啻爲叔敖之優孟中<lb/>
　　郎之虎賁而已此卷爲祝京兆晩年所書不必㸃<lb/>
　　畫惟肖而結構疎宻轉運遒逸神韻俱足要非得<lb/>
　　書家三昧者不能苐令右軍復起且當頷之矣豈<lb/>
　　獨追蹤文敏哉設有好事儒者摹勒登石以嗣<lb/>
　　王趙二帖即以搨本一紙易一鵞誰曰不可萬厯<lb/>
<pb n="KR3h0068_WYG_025-44b"/>
　　甲辰孟冬八日張鳯翼跋峕年七十有八<lb/>
　　古今臨黄庭者不下數十家然皆泥於㸃畫形似<lb/>
　　鈎環戈磔之間而已昔賢所以有脱墼之譏也枝<lb/>
　　指公獨能於榘矱繩墨之中而具豪縱奔逸之氣<lb/>
　　如豐肌妃子著霓裳羽衣在翠盤中舞而驚鴻游<lb/>
　　龍徊翔自若信是書家絶技也大原王穉登書於<lb/>
　　快雪亭上<lb/>
　祝枝山書莊子逍遙游<hi>行書</hi>
<pb n="KR3h0068_WYG_025-45a"/>
惠子謂莊子曰魏王貽我大瓠之種我樹之成而實五<lb/>
石以盛水漿其堅不能自舉也剖之以爲瓢則瓠落無<lb/>
所容非不呺然大也吾爲其無用而掊之莊子曰夫子<lb/>
固拙於用大矣宋人有善爲不龜手之藥者世世以洴<lb/>
澼絖爲事客聞之請買其方百金聚族而謀曰我世世<lb/>
爲洴澼絖不過數金今一朝而鬻技百金請與之客得<lb/>
之以説吳王越有難吳王使之將冬與越人水戰大敗<lb/>
越人裂地而封之能不龜手一也或以封或不免於洴<lb/>
<pb n="KR3h0068_WYG_025-45b"/>
澼絖則所用之異也今子有五石之瓠何不慮以爲大<lb/>
樽而浮乎江湖而憂其瓠落無所容則夫子猶有蓬之<lb/>
心也夫<lb/>
惠子謂莊子曰吾有大樹人謂之樗其大本擁腫而不<lb/>
中繩墨其小枝卷曲而不中規矩立之塗匠者不顧今<lb/>
子之言大而無用衆所同去也莊子曰子獨不見狸狌<lb/>
乎卑身而伏以候敖者東西跳梁不避高下中於機辟<lb/>
死於罔罟今夫斄牛其大若垂天之雲此能爲大矣而<lb/>
<pb n="KR3h0068_WYG_025-46a"/>
不能執鼠今子有大樹患其無用何不樹之於無何有<lb/>
之鄉廣莫之野彷徨乎無爲其側逍遙乎寢卧其下不<lb/>
夭斤斧物無害者無所可用安所困苦哉　嘉靖改元<lb/>
初夏五日枝山祝允明在寒緑堂寫<lb/>
　　讀莊子逍遙游二首<lb/>
　　惠施五石瓠彌大彌無當呺然莫與京不任盛水<lb/>
　　漿掊棄誰顧惜胡由效所長幸遇漆園叟昌言爲<lb/>
　　闡揚大樽堪取材江湖一葦杭浩蕩凌萬頃寥廓<lb/>
<pb n="KR3h0068_WYG_025-46b"/>
　　共徜徉平生誦此篇心曠超八荒樂哉逍遥游千<lb/>
　　古仰蒙莊於今所見殊却笑予更狂璠璵韞在璞<lb/>
　　奚必爲珪璋儵忽鑿渾沌報徳反致戕試問不龜<lb/>
　　手何如袖手康澼絖裂地封臧穀均亡羊欲識大<lb/>
　　瓠真請從最初詳弗剖天質全塊處神自王惟大<lb/>
　　似不肖老氏言孔彰鎮以無名樸樸散器始張有<lb/>
　　用以爲用錐刀競夭傷無用以爲用伎倆未盡忘<lb/>
　　寜如竟勿用藏用孰可量我願寳斯種藝之寂寞<lb/>
<pb n="KR3h0068_WYG_025-47a"/>
　　塲瓠成復何事畵前問羲皇<lb/>
　　樗大苦不材匠石過弗視樹彼無何鄉彷徨無所事<lb/>
　　頗疑夢蝶翁與世太相避曳尾泥中龜豈希留骨貴<lb/>
　　吾觀閩有榕一籌蔑可試祗垂廣長䕃亭亭毎匝地<lb/>
　　既為居人依復為行人施暍者頼以凉憊者頼以憩<lb/>
　　本無心利物物乃蒙其利借令中繩規斧斤早應被<lb/>
　　焉能磨嵗月而成此大庇勿用用乃全用即不可繼<lb/>
　　寢寤獨逍遙逍遙未為至雙林利自他樗也何敢企<lb/>
<pb n="KR3h0068_WYG_025-47b"/>
　　　旹萬厯己丑春日巢居子張應文書附祝京兆<lb/>
　　真蹟卷後<lb/>
　外録<lb/>
　　書畵舫云吾家世傳希哲京兆行書荘子逍遙遊<lb/>
　　師虞世南後有茂實府君古體詩二首<lb/>
　祝京兆書離騷九歌并孔雀東南飛二卷<hi>九歌行楷書孔雀東</hi>
　　<hi>南飛行草書原文不録</hi>
　外録<lb/>
<pb n="KR3h0068_WYG_025-48a"/>
　　書畵舫云祝京兆楷行離騷經九歌行草孔雀東<lb/>
　　南飛二卷並藏中吳王氏是盛年妙蹟在吾家莊<lb/>
　　子逍遥游卷之上用意購求卒未得記此以當銘<lb/>
　　心<lb/>
　　又云祝希哲京兆書法入神真草皆絶代四方餅金<lb/>
　　収購聲價不減松雪翁或云過之向見王氏小楷<lb/>
　　黄庭經袖卷筆意全斆鍾繇後作繩頭章草跋語<lb/>
　　殆百餘字尤爲佳絶不知今尚存否予家藏翁小<lb/>
<pb n="KR3h0068_WYG_025-48b"/>
　　草懐知詩十九首爲守齋書跋又藏翁行書離騷<lb/>
　　經九歌共一卷並能融化羲獻逸趣翩然兼字形<lb/>
　　圓渾精采動人見者稱爲皇明書法之冠不妄耳<lb/>
　　尋遇好事家宛轉購去迄今惋惜尚往来方寸間<lb/>
　　也<lb/>
　希哲書草堂詩餘全部<hi>小楷書原文不録</hi>
　外錄<lb/>
　　書畵舫云錫山華氏寳藏希哲小楷草堂詩餘全<lb/>
<pb n="KR3h0068_WYG_025-49a"/>
　　部師鍾元常履吉正書尚書毛詩全本師王逸少<lb/>
　　足稱雙璧而希哲尤沈著痛快又聞陸氏藏希哲<lb/>
　　小楷北西廂及琵琶記書法極精未及見之<lb/>
　希哲書秋軒賦<hi>楷書原文不錄</hi>
　外録<lb/>
　　書畵舫云希哲楷書秋軒賦爲石田翁作雖循規<lb/>
　　矩大饒風趣後有古詩一帖乃是寫贈朱野航者<lb/>
　　亦佳蹟也<lb/>
<pb n="KR3h0068_WYG_025-49b"/>
　祝枝山吳中勝景詩<hi>行書原文不録</hi>
　外録<lb/>
　　書畵舫云祝希哲吳中勝景詩卷宋經箋上行書<lb/>
　　全學王大令<lb/>
　　又云祝希哲小楷楞嚴經十卷孫武子十三篇行<lb/>
　　書曹子建詩草書馬異結交詩前後並見之而書<lb/>
　　法各各不同真大家也<lb/>
　祝希哲書千文<hi>草書藏經紙本</hi>
<pb n="KR3h0068_WYG_025-50a"/>
　　千字文<hi>原文不録</hi>
余筆雖拙素不書此癸未閏四月望後過雲莊樓酒次<lb/>
出經紙索書千文余與雲莊誼厚勉爲書此誠爲貽笑<lb/>
於大方也　枝山老樵祝允明<lb/>
　祝枝山書東坡記遊卷<hi>楷書粉牋二紙高四寸長八尺餘内項氏李氏印不録</hi>
　　東坡記遊<lb/>
元豐六年十月十二日夜解衣欲睡月色入户欣然起<lb/>
行念無與樂者遂至承天寺尋張懐民亦未寢相與歩<lb/>
<pb n="KR3h0068_WYG_025-50b"/>
於中庭庭下如積水空明水中藻荇交横盖竹栢影也<lb/>
何夜無月何處無竹但少閒人如吾兩人耳<lb/>
黄州東南三十里爲沙湖亦曰螺師店予買田其間因<lb/>
往相田得疾聞麻橋人龐安常善醫而聾遂往求療安<lb/>
常雖聾而頴悟絶人以指畫地字不數字輒深了人意<lb/>
余戲之曰余以手爲口君以眼爲耳皆一時異人也疾<lb/>
愈與之同遊清泉寺寺在蘄水郭門外二里許有王逸<lb/>
少洗筆泉水極甘下臨蘭溪溪水西流余作歌云山下<lb/>
<pb n="KR3h0068_WYG_025-51a"/>
蘭芽短浸溪松間沙路淨無泥蕭蕭暮雨子規啼誰道<lb/>
人生無再少君看流水尚能西休將白髪唱黄鷄是日<lb/>
劇飲而歸<lb/>
紹聖元年十月十二日與㓜子過遊白水佛迹院浴於<lb/>
湯池熱甚其源殆可熟物循山而東少北有懸水百仭<lb/>
山八九折折處輒爲潭深者磓石五丈不得其所止雪<lb/>
濺雷怒可喜可畏水涯有巨人迹數十所謂佛迹也暮<lb/>
歸倒行觀山燒火甚俯仰度數谷至江山月出擊汰中掬<lb/>
<pb n="KR3h0068_WYG_025-51b"/>
弄珠璧到家二鼓復與過飲酒食餘甘煮菜顧影頽然<lb/>
不復甚寐書以付過<lb/>
僕初入廬山山谷竒秀平生所未見殆應接不暇遂發<lb/>
意不欲作詩已而見山中僧俗皆云蘇子瞻来矣不覺<lb/>
一絶云芒鞵青竹杖自挂百錢遊可怪深山裏人人識<lb/>
故侯既自哂前言之謬復作兩絶云青山若無素偃蹇<lb/>
不相親要識廬山面他年是故人又云自昔憶勝賞初<lb/>
遊杳靄間如今不是夢真個是廬山是日有以陳令<lb/>
<pb n="KR3h0068_WYG_025-52a"/>
舉廬山記見寄者且行且讀見其中云徐凝李白之詩<lb/>
不覺失笑旋入開先寺主僧求詩因作一絶云帝遣銀<lb/>
河一沠<hi>下有來字㸃去</hi>埀古來惟有謪仙辭飛流濺沬知多少不<lb/>
與徐凝洗惡詩往来山南十餘日以爲勝絶不可勝談<lb/>
擇其尤者莫如潄玉亭三峽橋故作此二詩最後與總<lb/>
老同遊西林又作一絶云横看成嶺側成峰到處看山<lb/>
了不同不識廬山真面目只緣身在此山中廬山詩盡<lb/>
於此矣<lb/>
<pb n="KR3h0068_WYG_025-52b"/>
余嘗寓居惠州嘉祐寺縱歩松風亭下足力疲乏思欲<lb/>
就林止息望亭宇尚在木末意謂是如何得到良久忽<lb/>
曰此間有甚麼歇不得處由是如挂鈎之魚忽得解脱<lb/>
若人悟此雖兵陣相接鼓聲如雷霆進則死敵退則死<lb/>
法當甚麼旹也不妨熟歇<lb/>
己夘上元余在儋耳有老書生數人来過曰良月佳夜<lb/>
先生能一出乎予欣然從之歩城西入僧舍歴小巷民<lb/>
夷襍揉屠酤紛然歸舍己三鼓矣舍中掩闗熟寢已再<lb/>
<pb n="KR3h0068_WYG_025-53a"/>
鼾矣放杖而笑孰爲得失問先生何笑盖自笑也然亦<lb/>
笑韓退之釣魚不得更欲逺去不知誨者未必得大魚<lb/>
也<lb/>
在徐州時王子立子敏皆館於官舍而蜀人張師厚来<lb/>
過二王方年少吹洞簫飲酒杏花下明年余謫黄州對<lb/>
月獨飲嘗有詩云去年花落在徐州對月酣歌美清夜<lb/>
今年黄州見花發小院閉門風露下盖憶與二王飲時也<lb/>
黎醇字希聲治春秋有家法歐陽文忠公喜之然爲人<lb/>
<pb n="KR3h0068_WYG_025-53b"/>
質木遲緩劉貢父戲之爲黎<graphic n="KR3111" url="https://raw.githubusercontent.com/kanripo/KR-Gaiji/master/images/KR3111.png" mimeType="image/png"/>子以爲指其徳不知果木<lb/>
中真有是也一旦聯騎出聞市人有唱是果鬻之者大<lb/>
笑幾落馬今吾謫海南所居有此霜實纍纍然二君皆<lb/>
入鬼録坐念故友之風味豈復可見劉固不泯於世者<lb/>
黎亦能文守道不茍隨者也昔爲鳳翔幕過長安見<lb/>
劉原父留吾劇飲數日酒酣謂吾曰昔陳季弼告陳元<lb/>
龍曰聞逺近之論謂明府驕而自矜元龍曰夫閨門雍<lb/>
穆有徳有行吾敬陳元方兄弟淵清玉潔有禮有法吾<lb/>
<pb n="KR3h0068_WYG_025-54a"/>
敬華子魚清修疾惡有識有義吾敬趙元逹博聞强記<lb/>
竒逸卓犖吾敬孔文舉雄姿傑出有王霸之略吾敬劉<lb/>
𤣥徳所敬如此何驕之有因仰天太息　癸酉八月十二<lb/>
日歩月宿東禪寺書此枝山祝允明<lb/>
　　辛巳八月廿又二日王寵觀於清賢堂<hi>小楷書本身紙尾</hi>
　　我朝善書者不可勝數而人各一家家各一意惟<lb/>
　　祝京兆爲集衆長盖其少時於書無所不學學<lb/>
　　亦無所不精此卷乃全法鍾太傅而用筆遒勁偉<lb/>
<pb n="KR3h0068_WYG_025-54b"/>
　　麗出入清臣誠懸間盖能用太傅指於大令腕者<lb/>
　　也三橋文彭<hi>隷書</hi>
　　祝京兆書清圓秀媚在大令下北海諸君之上然<lb/>
　　草書易得而真楷不可多見余嘗於文休承所見<lb/>
　　其十九首心竊愛之聞以桂玉故鬻之他人每恨<lb/>
　　明妃嫁呼韓今見此卷不覺雄心勃勃置之几案<lb/>
　　間可當阮公數斗美酒瑯琊王世貞跋<hi>行書</hi>
　　曩見鍾元常薦季直表筆意自篆隷来及觀祝<lb/>
<pb n="KR3h0068_WYG_025-55a"/>
　　希哲夜坐記則知得之季直表者爲多若此卷亦<lb/>
　　夜坐記類也元美性好酒而以數斗美酒當之固<lb/>
　　宜長洲張鳯翼<hi>行草書</hi>
　　二十年来内府真蹟流落人間自右軍以下至於<lb/>
　　子昻伯幾所見五六百卷大有古今不相及之嘆<lb/>
　　京兆正書力追魏晉乃爾可謂頽波一柱然其他<lb/>
　　行草殊不盡然而世又酷重之此古法終不可復<lb/>
　　也庚戌仲冬日檇李曹溶<hi>行書</hi>
<pb n="KR3h0068_WYG_025-55b"/>
　　鍾司徒書法惟宋仲温窺其堂奥希哲此卷俱從<lb/>
　　季直宣示諸帖神明變化良足寳也越州羅坤<hi>行楷</hi>
　　<hi>書連前四跋一紙</hi>
　　山隂張陛觀於廣陵客舍辛亥四月浴佛日謹識<lb/>
　　祝京兆書法推爲明朝第一此卷極摹鍾太傅<lb/>
　　季直表字無纎毫遺憾洵足並美晉唐諸名家世<lb/>
　　具隻眼者當自有共鑒也登子陛再記<hi>張二跋行書藍紙本</hi>
　祝枝山中酒札<hi>行書花箋本</hi>
<pb n="KR3h0068_WYG_025-56a"/>
昨中酒矣今日又邀花下耶聞請如聽令固措大家風<lb/>
不須再促也允明拜復<lb/>
　祝希哲與秋田札<hi>草書紙本内項氏諸印不録</hi>
專請今午過舍看種榴樹使此等輩莫敢欺於僕也萬<lb/>
希勿距感荷感荷眷生祝允明頓首秋田表弟愛下<lb/>
　枝指生與子行札<hi>草書紙本内項氏諸印不録</hi>
早間承王侍御送紅白江梅二枝特此到宅專借向者<lb/>
執事所言花缾一用對此先春之景焉能扼其不賞之<lb/>
<pb n="KR3h0068_WYG_025-56b"/>
意乎若尊肯顧乞降爲慰三日祝允明頓首子行表弟<lb/>
親誼<lb/>
　祝枝山與在野札<hi>草書紙本内項氏諸印不録</hi>
明日請過觀畵恐尊他出敢此預期勿距萬萬眷生祝<lb/>
允明頓首在野賢妺丈執事<lb/>
　祝京兆書五言排律帖<hi>楷書紙本</hi>
嶺海元勲<hi>闕二字</hi>瑯琊<hi>原蹟瑯琊圈去</hi>都世望豪山河髙祖誓龍<lb/>
虎太公韜培植歸𤓰瓞騫騰見鳯毛都臺知獨早列校<lb/>
<pb n="KR3h0068_WYG_025-57a"/>
柄專操烈烈平蠻績遑遑定國勞東通越裳雉西郤旅<lb/>
人獒玉帳抽竒策牙旗偃怒濤頻煩膺重寄稠疊受恩<lb/>
褒魚水尋常願風雲二五遭兩江嚴副鉞五府侑樞曹<lb/>
特命司符鑰元戎總節旄風生新草詔光動舊花袍拔<lb/>
浪鯨魚振横秋空<hi>原蹟空字圈去</hi>鵰鶚翺諸侯惟敬梓大雅在<lb/>
揮毫再拜歌崧嶽宣王百代髙治生祝允明頓首再<lb/>
拜稿呈<lb/>
　枝指生書宋人品詩韻語卷<hi>楷書絹本</hi>
<pb n="KR3h0068_WYG_025-57b"/>
詩有二十四品偏者得其一能者得其全㑹其全者惟<lb/>
李杜二人而已其曰雄渾者大用外腓真體内充返虛<lb/>
入渾積健爲雄具僃萬物横絶太空荒荒油雲寥寥長<lb/>
風超以象外得其環中持之匪强来之無窮曰沖淡者<lb/>
素處以黙妙機其微飲之大和與鶴獨飛猶之蕙風超<lb/>
以<hi>原蹟超以二字㸃去</hi>苒苒在衣閲音修篁羙曰載歸遇之非深<lb/>
即之愈稀脱有形似握手已違曰纎穠者采采流水蓬<lb/>
蓬逺春窈窕深谷時見美人碧桃滿樹風日水濵栁隂<lb/>
<pb n="KR3h0068_WYG_025-58a"/>
路曲流鶯比隣乗之愈往識之愈真如將不盡與古爲<lb/>
新曰沈著者緑杉野屋落日氣清脱巾獨歩時聞鳥聲<lb/>
鴻雁不来之子逺行所思不逺若爲平生海風碧雲夜<lb/>
渚月明如有佳語大河前横曰髙古者畸人乗雲手把<lb/>
芙蓉汎彼浩刼窅然空蹤月出東斗好風相從太華夜<lb/>
碧人聞清鐘虚佇神素脱然畦封黄唐在獨落落𤣥宗<lb/>
曰典雅者玉壺買春賞雨茅屋坐中佳士左右修竹白<lb/>
雲初晴幽鳥相逐眠琴綠隂上有<hi>闕</hi>瀑落花無言人淡<lb/>
<pb n="KR3h0068_WYG_025-58b"/>
如菊書之嵗華其曰可讀曰洗鍊者猶鑛出金如鉛出<lb/>
銀超心鍊冶絶愛緇磷空潭㵼春古鏡照人體素儲潔<lb/>
乗心<hi>原蹟心字㸃去</hi>月返真載瞻星辰載歌幽人流水今日明<lb/>
月前身曰勁健者行神如空行氣如虹巫峽千尋走雲<lb/>
連風飲真茹强蓄素守中俞彼行健是謂存雄天池與<lb/>
立神化攸同期之以實御之以終曰綺麗者神存富貴<lb/>
始輕黄金濃盡必枯淺者屡深露餘山青紅杏在林月<lb/>
明華屋畵橋碧隂金尊酒滿伴客彈琴取之自足良殫<lb/>
<pb n="KR3h0068_WYG_025-59a"/>
美襟曰自然者俯拾即是不取諸隣俱道適往著手成春<lb/>
如逄花開如瞻嵗新貞予不奪强得易貧幽人空山過<lb/>
水采蘋薄言情悟悠悠天鈞曰含蓄者不著一字盡得<lb/>
風流語不渉難已不堪憂是有真宰與之沈浮如緑滿<lb/>
酒花時返秋悠悠空塵忽忽海漚淺深聚散萬取一収<lb/>
曰豪放者觀花匪禁吞吐大荒由道返處得以强天風<lb/>
浪浪海山蒼蒼真力彌滿萬象在旁前招三辰後引鳯<lb/>
皇曉看六鰲濯手扶桑曰精神者欲及不盡相期與来<lb/>
<pb n="KR3h0068_WYG_025-59b"/>
明漪絶底竒花初胎青春鸚鵡楊栁碧臺山人興来清<lb/>
酒深盃生氣逺出不著死灰妙造自然伊誰與裁曰清<lb/>
竒者娟娟羣松下有漪流晴雪滿汀隔溪漁舟可人如<lb/>
玉歩屧尋幽載瞻載止空碧攸攸神出古異淡不可収<lb/>
如月之曙如氣之秋曰委曲者登彼太行翠遶羊腸香<lb/>
靄流玉悠悠花香力之於時聲之於羌道不自噐與之<lb/>
圓方曰悲慨者大風捲水林木爲摧意苦欲死招憇不<lb/>
来百嵗如流富貴冷灰大道日䘮若爲雄材壯士拂劍<lb/>
<pb n="KR3h0068_WYG_025-60a"/>
浩然彌哀蕭蕭落葉漏雨荒苔曰實境者取語甚直計<lb/>
思匪深忽逄幽人如見道心晴澗之曲碧松之隂一客<lb/>
荷樵一客聽琴情性所至妙不自尋曰形容者絶佇靈<lb/>
素少迥清真如覔水影如寫陽春風雪變態花草精神<lb/>
海之波瀾山之嶙峋俱似大道妙契同塵曰超詣者匪<lb/>
神之靈匪機之微如將白雲清風與歸曰飄逸者落落<lb/>
欲往矯矯不羣緱山之鶴華頂之雲高人惠中令色絪<lb/>
緼曰曠逹者生者百嵗相去幾何歡樂苦短憂愁實多<lb/>
<pb n="KR3h0068_WYG_025-60b"/>
何如尊酒日住烟蘿花覆茅簷疎雨相過到酒既盡杖<lb/>
藜行歌孰不有古南山峩峩曰流動者若納水輨如轉<lb/>
丸珠夫豈可道假體遺愚荒荒坤軸悠悠天樞載要其<lb/>
端載同其符超超神明反之𡨕無来往千載同歸殊途<lb/>
曰縝宻者是有真迹如不可知意象欲出造化已竒水<lb/>
流花間清露未晞要路愈逺幽行爲遲語不欲犯思不<lb/>
欲癡曰疎野者唯性所宅真取弗羈拾物自富與率爲<lb/>
期築室松下脱㡌看詩但知旦暮不辨何時倘然適意<lb/>
<pb n="KR3h0068_WYG_025-61a"/>
豈必有爲若其天放如是得之　故障箬溪先生嵗丙<lb/>
子秋僉嶺南按察事公餘歴覽諸勝紀全廣風物之作<lb/>
於魏晋諸家無所不詣日抵羅浮葢纍纍聯翠穿雲樹<lb/>
杪竒絶足爲大觀及歸便崇報禪院時天空雲淨暮山<lb/>
碧了無一㸃塵埃侵有僧幻上供清茗叩先生解帶出<lb/>
新釀麻姑先生輒秉燭譚古今興滅事坐久賦詩有云<lb/>
名山昔日来司馬不到羅浮名總虛又云不妨珠玉成<lb/>
千言但得揮翰箋麻傳頃出摘翠編所述種種詩法如<lb/>
<pb n="KR3h0068_WYG_025-61b"/>
曄曄紫芝秀色可餐誠詞壇拱璧世不多見者遂爲先<lb/>
生作行楷以紀時事云長洲祝允明<lb/>
　　本朝書法推祝希哲先生爲首楷書尤佳或以爲<lb/>
　　當在趙魏國上余向有牡丹帖甚精歸之亡友項<lb/>
　　氏逸廿餘年不入目中矣此日放舟呉閶凌𤣥房<lb/>
　　出示先生所書宋人品詩韻語幾千餘字葢贈顧<lb/>
　　箬溪先生者跋語學季直表書法尤勁所云煥若<lb/>
　　神明頓還舊觀者喜而書此萬厯癸卯仲春日馮<lb/>
<pb n="KR3h0068_WYG_025-62a"/>
　　夢禎書<lb/>
　祝京兆書陶靖節田居詩并題<hi>行草書藏經紙凡四詩六首不録</hi>
梁昭明太子云有能觀淵明之文者馳競之情遺鄙吝<lb/>
之意祛貪可亷懦可立仁義可蹈爵禄可辭何淵明之<lb/>
見重若此哉余領京兆如逆旅寄寓未嘗一日忘歸田<lb/>
也偶過石湖僧寮見儿上有淵明集舉未竟而恬澹止<lb/>
足之意有先後同符者矣遂録其田居六詠以見志云<lb/>
時正徳庚午秋八月既望枝山祝允明識<lb/>
<pb n="KR3h0068_WYG_025-62b"/>
　王守仁<lb/>
　王陽明上父親二札<hi>行楷書紙本</hi>
男守仁百拜父親大人膝下㑹稽易主簿来得書僃審<lb/>
起居萬福爲慰男與妺壻等俱平安但北来邉報甚急<lb/>
昨兵部得移文調發鳯陽諸處人馬入援逺近人心未<lb/>
免倉黄男與妺壻只待滿期即發舟而東矣行李須人<lb/>
照管禎兒輩久不見到令渠買畵絹亦不見寄来長孫<lb/>
之夭骨肉至痛老年懐抱須自寛釋幸祖母康強弟<lb/>
<pb n="KR3h0068_WYG_025-63a"/>
輩年富將来之福尚可積累道弟近復如何須好調攝<lb/>
母貽父母兄弟之憂念錢清陳倫之回草草報安小録<lb/>
一冊奉覽未能多寄梁太守一冊續附山隂任主簿廿<lb/>
八日男守仁百拜<lb/>
父親大人膝下毛推官来<hi>闕</hi>大人早晩起居出入之詳<lb/>
不勝欣<hi>闕</hi>弟恙尚未平而祖母桑榆暮<hi>闕/</hi>不能<hi>闕</hi>爲楊<lb/>
公所留養病致仕皆未能遂殆亦命之所遭也人臣以<lb/>
身許國見難而退甚所不可但於時位出處中較量輕<lb/>
<pb n="KR3h0068_WYG_025-63b"/>
重則亦尚有可退之義是以未能忘情不然則亦竭忠<lb/>
盡道極吾心力之可爲者死之而已又何依違觀望於<lb/>
此以求必去之路哉昨有一儒生素不相識以書抵男<lb/>
責以既不能直言切諫而又不能去坐視亂亡不知執<lb/>
事今日之仕爲貧乎爲道乎不早自决將舉平生而盡<lb/>
棄異日雖悔亦何所及等語讀之良自愧嘆交遊之中<lb/>
往往有以此意相諷者皆由平日不務積徳而徒竊虛<lb/>
名遂致今日士夫不考其實而謬相指目適又當此進<lb/>
<pb n="KR3h0068_WYG_025-64a"/>
退兩難之地終將何以答之反已自度此殆欺世盗名<lb/>
之報易所謂負且乗致冦至者也近甸及山東盗賊奔<lb/>
突往来不常河南新失大將賊勢愈張邊軍久居内地<lb/>
疲頓懈弛皆無鬭志且有怨言邊將亦無如之何兼多<lb/>
疾疫又乏糧餉府庫外内空竭朝廷費出日新月盛養<lb/>
子番僧伶人優婦居禁中以千數計皆錦衣玉食近又<lb/>
爲養子盖造王府番僧崇飾塔寺資費不給則索之勲<lb/>
臣之家索之戚里之家索之中貴之家又帥養子之屬<lb/>
<pb n="KR3h0068_WYG_025-64b"/>
遍搜各監内臣所蓄積又索之皇太后皇太后又使人<lb/>
請太后出飲與諸優雜劇求賞或使人紿太后出遊而<lb/>
宻遣人入太后宫檢所有盡取之太后欲還宫令宫門<lb/>
毋納固索錢若干然後放入太后悲咽不自勝復不得<lb/>
哭又數數遣人請太后爲左右所持不敢不至至即求<lb/>
厚賞不已或時賂左右間得免請爲幸宫苑内外鼓噪<lb/>
火砲之聲晝夜不絶惟大風雨或疾病乃稍息一日二<lb/>
日臣民視聽習熟今亦不甚駭異永齋用事勢漸難測<lb/>
<pb n="KR3h0068_WYG_025-65a"/>
一門二伯兩都督都指揮指揮十數千百户數十甲第<lb/>
墳園店舎京城之外連亘數里城中卅餘處處處門面<lb/>
動以百計谷馬諸家亦皆稱是榱桷相望宫室土木之<lb/>
盛古未有也大臣趨承奔走漸復如劉瑾時事其深奸<lb/>
老滑甚於賊瑾而歸怨於上市恩於下尚未知其志之<lb/>
所存終將何如春間黄河忽清者三日霸州諸處一日<lb/>
動地十二次各省来奏山崩地動星隕災變者日日而<lb/>
有十三省惟吾浙與南直𨽻無盗近聞<hi>闕</hi>中諸<hi>闕</hi>頗黠<lb/>
<pb n="KR3h0068_WYG_025-65b"/>
桀按兵不動似有乗弊之謀而各邊謀將又皆頓留内<lb/>
地不得歸守疆場是皆有非人謀所能及者七妺已到<lb/>
此初見悲咽者久之數日来喜極病亦頓減顔色遂平<lb/>
復大抵皆因思念鄉土欲見父母兄弟而不可得遂致<lb/>
如此本身却無他疾兼聞男有南圖不久當得同歸又<lb/>
甚喜其恙想可勿藥而愈矣又喜近復懐姙當在八月<lb/>
間曰仁考滿在六月間曰仁以盗賊難爲之故深思脱<lb/>
離州事但欲改正京職則又可惜虛却三年歴俸欲遷<lb/>
<pb n="KR3h0068_WYG_025-66a"/>
陞則又覺年資尚淺待渠考滿後徐圖之曰仁决意求<lb/>
南此見亦誠是男若得改南都當遂與之同行矣䆳庵<lb/>
近日亦苦求退事勢亦有不得不然葢張已盛極决無<lb/>
不敗之理而䆳之始進實由張引覆轍可鑒能無寒心<lb/>
乎中間男亦有難言者如啞子見鬼不能爲傍人道得<lb/>
但自疑怖耳西涯諸老向爲瑾賊立碑槌磨未了今又<lb/>
頌張徳功畧無愧恥雖䆳老亦不免禁中養子及小近<lb/>
習與大近習交搆已成禍變之興旦夕叵測但得渡江<lb/>
<pb n="KR3h0068_WYG_025-66b"/>
而南始復是自家首領耳時事到此亦是氣數家中凡<lb/>
百皆宜預爲退藏之計弟輩可使讀書學道親農圃朴<lb/>
實之事一應市囂虚詐之徒勿使與接親近忠信恬淡<lb/>
之賢變化氣習專以積善養福爲務退歩譲人爲心未<lb/>
知三四十年間天下事又當何如也凡男所言皆是實<lb/>
落見得如此異時分毫走作不得不比書生據紙上陳迹<lb/>
騰口漫説今時人亦見得及但信不及耳餘姚事亦須<lb/>
早區畫大人决不須避嫌但信自已惻怛心平直心退歩<lb/>
<pb n="KR3h0068_WYG_025-67a"/>
心當時了却此最脱洒牽纒不果中間亦生病痛歸侍<lb/>
雖漸可期而歸途尚爾難必翹首天南不勝瞻戀男守<lb/>
仁拜書　外山巾及包頭二封<lb/>
　王文成公與弟伯顯二札<hi>行書紙本</hi>
比聞吾弟身體極羸弱不勝憂念此非獨大人日夜所<lb/>
㥬惶雖親朋故舊亦莫不以是爲慮也弟既有志聖賢<lb/>
之學懲忿窒慾是工夫㝡𦂳要處若世俗一種縱欲忘<lb/>
生之事已應弟所决不爲矣何迺亦至於此念汝未婚<lb/>
<pb n="KR3h0068_WYG_025-67b"/>
之前亦自多病此殆未必盡如時俗所疑疾病之来雖<lb/>
聖賢亦有所不免豈可以此專咎吾弟然在今日却須<lb/>
加倍將養日充日茂庶見學問之力果與尋常不同吾<lb/>
固自知吾弟之心弟亦當體吾意母爲俗輩所指議乃<lb/>
於吾道有光也不久吾亦且歸陽明當携弟輩入山讀<lb/>
書講學旬日始一歸省因得完養精神薰陶徳性縱有<lb/>
沈疴亦當不藥自愈顧今未能一日而遂言之徒有惘<lb/>
然未知吾弟兄終能有此福分否也来成去草草念之<lb/>
<pb n="KR3h0068_WYG_025-68a"/>
念之長兄陽明居士書致伯顯賢弟収看<lb/>
此間事汝九兄能道不欲瑣瑣所深念者爲汝資質雖<lb/>
美而習氣未消除趣向雖端而徳性未堅定故每得汝<lb/>
書既爲之喜而復爲之憂葢喜其識見之明敏真若珠<lb/>
之走盤而憂其舊染之習熟或如水之赴壑也汝念及此<lb/>
自當日嚴日畏决能不負師友屬望之厚矣此間新添<lb/>
三四友皆質性不凡每見尚謙談汝輒嘖嘖稱嘆汝將<lb/>
何以副之乎勉之勉之聞汝身甚羸弱養徳養身只是<lb/>
<pb n="KR3h0068_WYG_025-68b"/>
一事但能清心寡慾則心氣自當和平精神自當完固<lb/>
矣餘非筆所能悉陽明山人書寄十弟伯顯収看印官<lb/>
與正憲讀書早晩須加誘掖奬勸庶有所興起耳<lb/>
　<lb/>
　<lb/>
　<lb/>
　<lb/>
　書畫彚考卷二十五<lb/>
</p>
<p>
</p>
  </div>
</body>
</text>
</TEI>
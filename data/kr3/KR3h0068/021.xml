<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畵彚考卷二十一</head> <lb/>
    <p>
<pb n="KR3h0068_WYG_021-1a"/>
欽定四庫全書<lb/>
　書畵彚考卷二十一<lb/>
　　　　　　　　　　刑部左侍郎卞永譽撰<lb/>
　　書二十一<lb/>
元人合卷<lb/>
　元名公送虞勝伯卷<lb/>
　　送虞勝伯序<lb/>
故宋太師虞雍公以雄姿偉畧佐宋中興出入将相垂<lb/>
<pb n="KR3h0068_WYG_021-1b"/>
二十年其經國大業之著於章疏忠貞氣節之形於奏<lb/>
對太史氏所録盖班班焉有志之士聞其風者猶足以<lb/>
興起而况覩其全書者乎其書舊刻蜀中已而燬于兵<lb/>
四世孫通判寳慶府君将復刻之湖南弗果五世孫參<lb/>
政當國初猶篤意於此㑹故人眉州史孝祥守興化聞<lb/>
黄伯固家實有之求之不能得至六世孫學士遭逄盛<lb/>
際復以文章致位通顯其侍書奎章閣時嘗屬閩校官<lb/>
謝中物色之中至閩適閩武官有購得之者将資以見<lb/>
<pb n="KR3h0068_WYG_021-2a"/>
學士未幾學士歸田里㝷捐舘舍自是書存亡無復以<lb/>
為意者已與予友者曰戡字勝伯於公為八世孫一介<lb/>
布衣困窮無聊自勝伯以上居呉呉子弟與勝伯儕軰<lb/>
者徃徃厭弃筆研不屑事父兄書自負以班仲升者無<lb/>
慮以十六七否則亦竊自縁飾為公孫子不成其弊猶<lb/>
足以舞文巧詆與鄉里少年爭長雄勝伯之計顧不出<lb/>
此獨折節以紹隆家學經紀遺書而已閒聞松江俞子<lb/>
中為呉理官時得其書於魯人賈景荘氏将規徃求之<lb/>
<pb n="KR3h0068_WYG_021-2b"/>
斯行也天其或者未䘮斯文乎吾聞之君子之澤五世<lb/>
而斬勝伯去公八世矣斯文也猶将頼勝伯以弗墜韓<lb/>
愈氏有言莫為之後雖盛而不傳勝伯所謂善為人後<lb/>
者非耶於其行呉之能言者咸賦詩以相之屬予序之<lb/>
至正十七年冬十月乙未臨海陳基序送虞勝伯之松<lb/>
江求先雍公遺文<lb/>
川谷沄沄逝水波雍公勛業未消磨况當異代求文字<lb/>
尚有聞孫校舛訛京國不聞収汗馬草萊終見沒銅駝<lb/>
<pb n="KR3h0068_WYG_021-3a"/>
誰陳聖主賢臣頌奈爾隂山敕勒歌<lb/>
虞勝伯徴君隠居行義居甫里垂二十年不以姓名求<lb/>
知於時之聞人道園先生其從叔祖也先世雍公遺文<lb/>
道園先生欲求而不可得勝伯必欲以意購取之可謂<lb/>
有志而不忘其所自矣聞此書藏松江俞子中推官宅<lb/>
推官沒已久而子俊州尹其弟能假以歸勝伯非仁人<lb/>
義士之存心乎州尹吾故人也因書以為之請陶篷大<lb/>
尹見之當有以教我也倪瓚<lb/>
<pb n="KR3h0068_WYG_021-3b"/>
　　贈虞勝伯序<lb/>
宋丞相雍國虞忠肅公其八世孫堪勝伯請於遂昌鄭<lb/>
元祐曰先丞相有大功大徳於髙孝兩朝其行事章章<lb/>
概已著乎信史始終本末要與唐裴晉公齊名若夫言<lb/>
語文字特先丞相立徳立功之緒餘然有徳者必有言<lb/>
丞相六嵗誦九經七嵗能屬文已而登進士第累選官<lb/>
南宫便已悉完顔亮之奸詐和議必不可久及亮渝盟<lb/>
傾國南下元臣夙将多殞於權奸丞相方參謀江淮軍<lb/>
<pb n="KR3h0068_WYG_021-4a"/>
事乃能以激烈忠義将帥遂成采石之功當時劉四廂<lb/>
至謂朝廷飬兵三十年而今日大功成於一儒者我軰<lb/>
愧死矣已而出将入相以身繫天下安危夫如是又何<lb/>
必言語文字然後增重於丞相哉然有徳者必有言則<lb/>
先丞相遺文集録舊若干卷先叔祖侍講來東南念文<lb/>
集不傳所至購募皆不可得堪也近見魯人賈景荘言<lb/>
其家舊藏丞相文集今轉致于松江俞氏家堪雖貧将<lb/>
哀鳴伸訴懇款以言之悉力以求之庻幾歸之堪俟時<lb/>
<pb n="KR3h0068_WYG_021-4b"/>
平定復刋諸梓是丞相立徳立功立言併為不朽元祐<lb/>
按國史雍公嘗注唐書五代史藏於家又有詩文十卷<lb/>
經筵春秋講義三卷奏議二十三卷内外志十五卷行<lb/>
於世富哉言乎三代輔相功徳與文章並傳萬世者惟<lb/>
周文公兩漢以來知名宰輔以徳以功煥暎竹帛者亦<lb/>
多以言語文字為緒餘至唐宋乃始兼有之然傳之者<lb/>
盖亦甚寡向年侍講公以文章知名海内求雍公文集<lb/>
而不可得今勝伯乃能求之於艱危困苦之中斯其志<lb/>
<pb n="KR3h0068_WYG_021-5a"/>
過前人逺矣昔孔氏壁藏其家書一時雖蹔晦更久復<lb/>
顯列于學宫然則雍公之所著録得賢子孫不至湮沒<lb/>
要皆本於立徳立功云至正十八年春元祐造江隂張<lb/>
體書<lb/>
　　虞君勝伯求先世遺書将鋟諸梓作詩以美之<lb/>
前朝雍國虞丞相學有師承道有源采石勲名昭日月<lb/>
淳熈徳業振乾坤隂功久著更生佛家學今傳八世孫<lb/>
力購遺書喜重得還令海宇誦名言呉郡沈右<lb/>
<pb n="KR3h0068_WYG_021-5b"/>
丞相遺書何處収百年世事迥添愁曩聞西蜀曾傳刻<lb/>
今喜東呉得購求文獻一朝徴舊典精誠千古煥嘉猷<lb/>
成都豈有桑田在最愛仍孫學業優呉郡呂楨<lb/>
雍公文字祕深幽夜夜神光徹斗牛盛代固知傳不朽<lb/>
賢孫今喜徃相求江風百里松陵雪事業千年采石舟<lb/>
驛路蕭條送君去中興漫説使人愁句呉周砥<lb/>
雍國勛名照古今遺文誰為重追㝷鬼神呵䕶風雲繞<lb/>
金石摩挲嵗月深坐待明珠還合浦行看寳鼎出汾隂<lb/>
<pb n="KR3h0068_WYG_021-6a"/>
公家今有賢孫子江漢滄浪萬里心鄒奕<lb/>
雍公文集世珍藏夜夜雲間光燄長縱使千金收蜀本<lb/>
也應全璧出俞荘雲孫異代心何切閣老重泉志亦償<lb/>
此日誰為宗社計如公安得寘巖廊豐城余詮<lb/>
雍國多孫子如君已獨賢傾嚢看舊物求友訪遺編聼<lb/>
鶴雲間路烹魚泖口船遥知滄海月中夜為君圓魏文<lb/>
彞<lb/>
雍國中興相清名尚凛如逺孫居異代先世有遺書似<lb/>
<pb n="KR3h0068_WYG_021-6b"/>
是鬼神䕶猶存兵燹餘斯文真不朽字字比璠璵㑹稽<lb/>
韓友直<lb/>
水拍呉江暎緑蘋呉帆掛席起江津一船書劍成都客<lb/>
滿路湖山上海春貯酒郫筒來地逺行庖海錯帶潮新<lb/>
雍公餘澤千年在更有文章溉後人陶澤<lb/>
師渡長淮宋事危虎臣零落用儒衣初疑葛亮才非武<lb/>
終藉劉琨嘯觧圍百世文章尊讜論一時陳迹羡知幾<lb/>
故家代有賢孫子喬木分隂向夕暉髙平范成<lb/>
<pb n="KR3h0068_WYG_021-7a"/>
忠肅文章粲若星百年淪沒屢經營青城閣老空遺恨<lb/>
笠澤雲孫夙有情放棹長凌三泖曉掀<graphic n="KR0963" url="https://raw.githubusercontent.com/kanripo/KR-Gaiji/master/images/KR0963.png" mimeType="image/png"/>臥看九峰晴<lb/>
勝逰更可成初志尚覬重刋啓後生張緯<lb/>
南渡諸公已白頭深慙采石破狂<hi>闕</hi>功勲不獨齊康樂<lb/>
忠義眞無愧武侯相業至今光竹帛文章何日復弓裘<lb/>
道園未就平生志應待虞卿為訪求王廓<lb/>
遺藁摇光貫斗牛鬼神呵䕶幾春秋豐城寳劍終須合<lb/>
不是明珠暗裏投乙巳嵗春正月五日海陵徐克敬書<lb/>
<pb n="KR3h0068_WYG_021-7b"/>
于雲間寓舍<lb/>
　　贈勝伯賢良表姪<lb/>
雍國文章世不磨昭如星日映山河刻傳琬琰豈無待<lb/>
價重璠璵不啻過謾讀父書嗟我老竟成先志子<hi>闕</hi>多<lb/>
春風吹緑松江水亦欲東逰理釣蓑臨邛魏奎<lb/>
丞相當朝日精誠貫九天文章前代事勲業中興年赤<lb/>
壁雄今古淮淝屬後先雲間遺藁在遲子棹呉船鴻山<lb/>
樵呂敏<lb/>
<pb n="KR3h0068_WYG_021-8a"/>
南渡昔聞虞相國白髪當朝憤不攄丹陛九重無上䇿<lb/>
青雲千載有遺書諸孫禮樂流傳舊異代衣冠䘮亂餘<lb/>
莫問銅駝臥荆棘五湖烟水正愁予河東王嘏<lb/>
宋室中興業雄才數雍公一軍能却敵諸将恥論功科<lb/>
斗遺文在麒麟畵像空賢孫勞購覔鐫刻示無窮薊丘<lb/>
聶鏞<lb/>
編簡飄零二百年購求今見子孫賢固無相業當時重<lb/>
要使文名後世傳龍氣拂雲歐冶劍虹光貫月米家船<lb/>
<pb n="KR3h0068_WYG_021-8b"/>
鬼神呵䕶元無恙只在呉淞若個邉申屠衡<lb/>
扁舟衝雪訪遺書雍國文章天下無風動翠簾寒剪燭<lb/>
月明滄海夜還珠百年製作詞華盛一戰勲名孝行俱<lb/>
送子令人欽世澤蒼蒼髙木錦江隅句呉王謙<lb/>
　　勝伯契家過上海求先丞相文集賦此<lb/>
山河一紀戰塵昏文獻承家幾處存傳語海隅蘇縣令<lb/>
好求遺墨付諸孫蜀人王立中<lb/>
　　春寄勝伯先生<hi>以下贈和雜詩依鐵網珊瑚連卷</hi>
<pb n="KR3h0068_WYG_021-9a"/>
病裏傷春念昔游杏花天氣玉人樓此時惟有䨇䨇燕<lb/>
倦對東風説舊愁　䕫守病三年想故人不得一見因<lb/>
便風以寄邵菴公詩求一冊以娯病中之懐黄䕫主臣<lb/>
　　詩奉青城先生<lb/>
虞卿落落不羈客端如野鶴混雞羣興來甫里一杯酒<lb/>
與掃匡廬九疊雲遺史尚求丞相事從孫能輯翰林文<lb/>
杜陵秀句多家法春樹初生每憶君<lb/>
此章舊懐繆作因形穢故不及寄辛丑十二月十二日<lb/>
<pb n="KR3h0068_WYG_021-9b"/>
淮南公頴兄自甫里過笠澤溪上䄂出青城詩承道問<lb/>
訊共與論詩夜分予忽憶舊篇誦之遂欣然冩上唯髙<lb/>
情亮察臘月望日黄章再拜<lb/>
　　子貞還示佳章見寄因次韻以復克用髙尚先生<lb/>
單子來歸自笠澤為説虞君猶遁栖青城從子識丹鳯<lb/>
西郊草堂懐碧雞後㑹驚看絲髩改新詩煩向錦箋題<lb/>
絶憐三泖冬無雪肎學山隂夜泛溪邾經上<lb/>
　　和虞克用見寄詩<lb/>
<pb n="KR3h0068_WYG_021-10a"/>
試拂龍泉劍虚㴠三尺冰直心憂社稷孤憤泣江陵牧<lb/>
野邨邨雨漁船夜夜燈感君多道氣懇款實難馮<lb/>
　　與金伯祥虞克用清夜聨話<hi>詩末小字自註</hi>
浩蕩即扁舟紆徐適廣路𤣥雲蔽重隂澄湖漭洄沍客<lb/>
鴈度寒洲漁罾掛荒墅故人欣㑹面握手出深愫古篋<lb/>
啓竒文㣲吟發清趣念兹慎勿忘朂哉紀良晤<hi>克用先世乃冠</hi>
<hi>纓相家文章事業銘彛鼎被絃歌克用襲藏皆鯨珠也故云</hi>陸廣<lb/>
　　凉夜讀史擬古録呈勝伯先生知巳裁正<lb/>
<pb n="KR3h0068_WYG_021-10b"/>
王靈靡東周諸侯務兵爭六國尚氣俠刦制非本情翩<lb/>
翩魏公子南轅北遽輕折節信得士所怙匪尊榮雖云<lb/>
正道媿砥礪多義名叔世駭莫見渇心劇懸旌丈夫一<lb/>
委質便甘同死生豈如江上漚泛然逐春聲廢書有餘<lb/>
嘆露下候蟲鳴友生董在拜手<lb/>
　　青城虞勝伯顔丘氏小軒曰看帆為賦律詩四首<lb/>
　　且曰鄉情客思共有感焉因書以寄予予不敏勉<lb/>
　　次韻録奉叔勝徴君彦章髙尚一笑也<lb/>
<pb n="KR3h0068_WYG_021-11a"/>
看帆軒下迥添愁滿眼青山憶舊逰㐮水信來家杳杳<lb/>
蜀江春去思悠悠檣烏暝過漁荘宿風鷁寒隨賈客留<lb/>
只尺波濤<hi>闕</hi>相失徃來誰不為身謀<lb/>
目送飛帆若㫁蓬閒情不與水俱東自居茅屋秋聲裏<lb/>
如在瀟湘夜雨中檣影逺離滄海月櫂歌歸趁落潮風<lb/>
由來世道隨流轉不用空嗟阮籍窮<lb/>
長江波浪雪嵯㟴險過瞿塘瀲灔堆龍䕶寳珠藏窟宅<lb/>
蜃嘘妖氣作樓臺依依鳥向滄波沒一一船從返照來<lb/>
<pb n="KR3h0068_WYG_021-11b"/>
徐市漫游東入海如何不見一人回<lb/>
風帆已逐歸雲盡江水何如客意長荏苒嵗華駒過隙<lb/>
飄揚生理鴈隨陽從知白髪非春事醉看青山即故鄉<lb/>
獨笑夢中忘未得落花風起動回檣謝林再拜<lb/>
　　次韻叔勝先生七言一首録呈伏冀賜教倪瓚再<lb/>
　　拜<lb/>
朱絃流水冩徽音古意寥寥何處㝷道力已消金鑛淨<lb/>
禪那曾住嶺雲深毁譽不礙逍遥樂懲室應無忿慾心<lb/>
<pb n="KR3h0068_WYG_021-12a"/>
説與先生<hi>闕</hi>悵恨牛山何日見成林　瓚此三兩月方<lb/>
為義士之賢子與二三名勝作為文辭以頌述其徳羙<lb/>
且預為挽詩弔文之類家傳而户習或有每夜醉咏一<lb/>
過大笑而登牀者獨先生不隨流俗衮衮耳如何故賦<lb/>
此以發一笑云乞於韻㑹中檢㝷埏字一觀明日即納<lb/>
還也匆匆不具瓚啓上<lb/>
　　重改次韻奉答一首録呈叔勝先生一笑倪瓚再<lb/>
　　拜<lb/>
<pb n="KR3h0068_WYG_021-12b"/>
朱絃流水冩徽音古意蕭寥尚可㝷道業已消金鑛淨<lb/>
禪那曾住嶺雲深猿猱騰攫初何怪風雨飄摇不動心<lb/>
笑爾自戕成濯濯牛山何日見喬林　此間俊秀子弟<lb/>
習尚不佳為二三不孝義無亷恥之徒誘引而喪其良<lb/>
心以不孝悌為當為以講論是非毁謗輕薄為政事蘭<lb/>
蕙而尚化為茅况中人之才者乎先生以為何如良心<lb/>
淪亡糞壌何異是可哀已十三日瓚啓上<lb/>
　　虞山人勝伯陳山人惟寅皆為鄉里觧后共飲問<lb/>
<pb n="KR3h0068_WYG_021-13a"/>
　　及仙逰事欲所賦詩未果冩既去僕已醉矣酒醒<lb/>
　　遂和以答二賢初意此凡四也十八日又録<lb/>
掃除狡獪蓄神機開頂葫蘆不置扉人物已從垣外見<lb/>
眞形漸向市中㣲盃成白鴿冲霄去劍化䨇龍破浪歸<lb/>
自此更無毫髪累緑毛繞體欲成衣<lb/>
獨據胡牀醉不移坐深簾露滴髭睂蕭蕭風水成音樂<lb/>
澹澹星河起鷺鷀語罷欲乗黄鶴去興來忽使白雲馳<lb/>
火龍<hi>闕</hi>傲烹茶<hi>闕</hi>不析扶桑一氣炊<lb/>
<pb n="KR3h0068_WYG_021-13b"/>
羃羃松隂布網羅鶴巢松頂吸天河是何道士圍碁坐<lb/>
著個樵夫對酒歌看月也知為爾好凭風無奈欲歸何<lb/>
送君直過橋西去還記垂楊葉不多<lb/>
　　送虞勝伯還練　張適<lb/>
相逄相别兩悤悤肻放花前酒暫空江渚落殘三月雨<lb/>
海潮吹上一帆風客中憶母情偏切貧裏題詩語轉工<lb/>
日暮思君頻悵望水天迢遰送歸鴻<lb/>
　克用道友作東呉十詠句法深有孟浩然意度超邁<lb/>
<pb n="KR3h0068_WYG_021-14a"/>
　繩其武學者未見逹人之言吾道友當悉此意否<lb/>
　　發呉江<lb/>
一望洞庭秋水相看南浦孤篷江干有興騷客閒居久<lb/>
約漁翁<lb/>
　　泛石湖<lb/>
遥接太湖惘然尚留赤壁圖景越來溪水東西香雪寒<lb/>
梅飄影<lb/>
　　遊靈岩寺<lb/>
<pb n="KR3h0068_WYG_021-14b"/>
此山勝境𤣥賞舊逰今日皆非籃輿林間烟暝爛柯谷<lb/>
口忘歸<lb/>
　　登姑胥山<lb/>
呉王館娃西子兩情㫁送長流麋鹿淚沾荒草故人汗<lb/>
漫重游<lb/>
　　泊横塘<lb/>
山寺㣲茫深渡寒烟蒼莽横塘杖梢自挑村酒船頭猶<lb/>
帶漁榔<lb/>
<pb n="KR3h0068_WYG_021-15a"/>
　　過盤門<lb/>
将軍南鎮句呉魚龍跳下江潮無限吁嗟陳迹怕聞凄<lb/>
凉洞簫<lb/>
　　懐甫里<lb/>
笻竹依依故里石刋翰墨糢糊龎公力田二頃拾遺扁<lb/>
舟五湖<lb/>
　　過獨墅<lb/>
短棹㣲風窈窕片帆落日横斜舍傍雖開酒肆牛疲知<lb/>
<pb n="KR3h0068_WYG_021-15b"/>
是田家<lb/>
　　過車坊漾<lb/>
蕩舟滄波萬頃摇櫓白鷗渚傍不知新月東起回頭過<lb/>
盡車坊<lb/>
　　歸闔閭浦<lb/>
極目烟江盡頭屈指摇城渡口世人不理曲肱自餉黄<lb/>
雞白酒<lb/>
　　元名公翰墨卷<lb/>
<pb n="KR3h0068_WYG_021-16a"/>
余讀姚江呉氏三葉墓誌文而因知世運之有髙下也<lb/>
始銘南堂老人者唐公震也其言雖澀而猶清狷可喜<lb/>
時葢去乾道中興未逺也中銘鴈峰隠人者陳公著也<lb/>
其言萎甚葢宋就衰矣及觀銘天台賞官者臧公夢觧<lb/>
也其言約以則蔚乎有古章時則聖元一統已五十年<lb/>
矣於戯文章髙庳與世運推移豈不信哉髙庳弗傳求<lb/>
事状不朽難矣雖然纘承義烈使光逺而有耀則在呉<lb/>
氏後人也季章父為三葉後也隠居行誼無忝其先其<lb/>
<pb n="KR3h0068_WYG_021-16b"/>
能光逺而有耀者哉至正丁亥秋一日鐵厓山人楊維<lb/>
楨書<lb/>
昔人謂百年之計樹之以徳若呉氏之三世行誼其樹<lb/>
之也逺矣其枝葉之蕃碩也必矣夫勲舊之家豈無累<lb/>
數葉躋顯仕者然徳或不繼雖如潁川陳氏猶不免公<lb/>
慚卿卿慚長之譏况其他乎此士君子之所以有取於<lb/>
呉氏也歟永嘉髙明則誠甫謹識<lb/>
南堂三世獨傳書世禄雖㣲徳有餘莫問幾多喬木在<lb/>
<pb n="KR3h0068_WYG_021-17a"/>
海棠已可著巢居靈石山人張雨<lb/>
青山堂上和尚清逺禪師侍者賤蹟留小溪三載劇辱<lb/>
寵睠所謂待我以國士者是也臨别承厚贐感媿兼極<lb/>
别來四載世殊事異思一㑹面而不得南望青山未嘗<lb/>
不惻愴悽歎去嵗聞從者留宣城復聞青氊復舊喜而<lb/>
不寐但山川阻修音聞夐絶可恨邇來不審起居輕利<lb/>
否世事可忍否衆生易度否去年令法眷用章和尚示<lb/>
寂法門不幸良可慟哭近聞宗逺和尚赴五竺之選可<lb/>
<pb n="KR3h0068_WYG_021-17b"/>
為宗社之賀此老别來已二十餘年矣雖欲一見其可<lb/>
得乎如㑹次望引情不尚閒居粗<hi>闕</hi>亦逺庇所及也自<lb/>
前年五月來日念彌陀祈生淨土不識他年果如願否<lb/>
亦欲吾老師知吾近况何如故言及此曾作彌陀讚别<lb/>
紙求教㑹晤何時臨書惘惘惟顗明時保愛為大法壽<lb/>
重不盡元旭頓首奉書谷水二缾附上<lb/>
竹深纔五六嵗方從呉兄行之以學予見其骨秀神清<lb/>
知其異時不碌碌也嵗改月易儆齋定齋俱已謝世予<lb/>
<pb n="KR3h0068_WYG_021-18a"/>
寓水北衛史君書塾忽唫僧觀西巖見過談及近日詩<lb/>
人多稱竹深予因省記舊游信口一律乗興拏扁舟偕<lb/>
西岩過石湖適值竹深它之悵然而返今又八九載西<lb/>
巖亦已圓寂矣昨暮偶訪曾兄心傳而竹深在焉相與<lb/>
道舊欣慨交心因舉舊作竹深亦不能無所感力請呈<lb/>
醜就書以贈時元貞乙未仲冬十有九日也谷陽陸定<lb/>
龍頓首<lb/>
　　永夜無寐起歩階除明月在天西風入懐悽然知<lb/>
<pb n="KR3h0068_WYG_021-18b"/>
　　其為秋也輙用髙韻勉賦一章以冩余心以布印<lb/>
　　可併簡座上諸公應元<lb/>
秋髙氣清水露石濁潦淤泥俱隠迹感時忽忽夜不寐<lb/>
明月已向東山出出門仰瞻天無雲漸覺薄寒㣲中人<lb/>
須臾清光入庭户炯炯顔色疑如君萬物已非前所視<lb/>
慨念榮枯動幽思𤣥蟬寂寞噤無聲寒鴈噰噰向南至<lb/>
河流洋洋山峨峨朝見花開暮辭柯相思美人隔秋水<lb/>
君兮不知可奈何獨立彷徨無所得自慚在君珠玉側<lb/>
<pb n="KR3h0068_WYG_021-19a"/>
明月西沈愈思憶積余鬰鬰其無極<lb/>
　　闕款五言一律<hi>前有鮮于伯機書數段失録</hi>
修竹深深處人間俗慮消時将碧玉調寄在白雲謡雪<lb/>
乳臨風㵸冰花對佛燒思君不可見乗興動蘭橈<lb/>
　　有感一詩冩奉則敬兄弟賢姪左瞽<lb/>
感爾多堂弟參之同翺翔翩翩西復東昌以鴻鴈行攸<lb/>
居沙渚暖菰蒲生新芳秋風順節序亦復館稻粱我獨<lb/>
有一弟寘我無誰将念之不可招血淚霑衣裳　攖寜<lb/>
<pb n="KR3h0068_WYG_021-19b"/>
先生見之仁者之念亦不能不為我澘然也朝陽當亦<lb/>
相與興歎殊可悲耳乙邜十二月在全壽堂書<lb/>
楊子江頭十尺廬望中渾是小方諸八忩籟<hi>闕</hi>含清氣<lb/>
一水空明倒太虚邉草不棲青<hi>闕</hi>　露莖真濕玉蟾蜍<lb/>
晉家車𦙍如知得安事螢嚢去照書席㡌山人王逄題<lb/>
于樂意生香之亭時嵗己酉秋八月五日也<lb/>
右頓首拜復潁川教授先生尊座右自十九日因新令<lb/>
尹定役而入城日在縣治故未能徃謁為慊昨晚從孟<lb/>
<pb n="KR3h0068_WYG_021-20a"/>
逹親丈家飲散歸領尊翰且承英嗣見過惜不得見頃<lb/>
又木過我問信足仞不遺之盛心呉中縉紳先生求如<lb/>
尊先生文章道徳指不一二屈尚欲以閒暇日與遂昌<lb/>
公諸老過笠澤徜徉數日併聼教誨幸甚僭易就禀區<lb/>
區欲購得歐陽文忠公大全集一部煩因便於舊人家<lb/>
所藏者詢及示望分情連日稍凉計尊體納福聞㣲恙<lb/>
不克徃問候須稍暇專謁屏著以謝不備沈右頓首<lb/>
令嗣甚聰俊必能多讀書此先生積徳所致也右也年<lb/>
<pb n="KR3h0068_WYG_021-20b"/>
四十矣甚為寒心右贅言<lb/>
　外録<lb/>
　　珊瑚網云余又見沈仲説書致叔方教授後云小<lb/>
　　兒多蒙戒諭感感城中人來對右言小兒朝莫穢<lb/>
　　語責罵姚媪萬乞嚴訓不使肆縱幸幸是仲説四<lb/>
　　十後得子也盖仲説之室鄒有賢徳嘗為夫買妾<lb/>
　　殊羙仲説詢知為故人女即擇配嫁之其室隨育<lb/>
　　子信食報之不爽哉而不為䑛犢愛更難矣<lb/>
<pb n="KR3h0068_WYG_021-21a"/>
　　又云此卷久為先荆翁藏玩前有米㐮陽山水横<lb/>
　　幅髙君明水見之即囑戴老以靖窑壇盞十二求<lb/>
　　易附二佳箑作装潢資愚父子受盞却其箑竟為<lb/>
　　居間者所沒又有元名翰為張紳張文在程璠鮑<lb/>
　　恂王東諸人先後被此軰購去嘗憶文在句髙公<lb/>
　　山水趙公書今代何人與比馳及漁父詞云我是<lb/>
　　箇不識字烟波釣叟恍然在目也<lb/>
　元人題華氏春草軒卷<lb/>
<pb n="KR3h0068_WYG_021-21b"/>
　　春草軒記<lb/>
華為毘陵望族都事君子舉初以才薦得宿衛武宗朝<lb/>
勤敏靖共著稱環列一命為功徳使司都事居亡何告<lb/>
病南歸歸五月而卒年二十有六夫人陳長君二嵗而<lb/>
寡一子㓜武六嵗二女復㓜廼自誓不再適屏膏沐躬<lb/>
饋祀其事舅姑盡敬養之孝其待姻族盡惇睦之愛其<lb/>
治家業盡艱難之勞使都事君之緒有引無替而是藐<lb/>
諸孤教撫成立為賢子子復四孫皆嶄嶄知讀書嵗時<lb/>
<pb n="KR3h0068_WYG_021-22a"/>
奉觴前為壽夫人神清氣强宴怡以樂州里父老相與<lb/>
歎羙為状其實有司以聞于朝後至元二年中書表其<lb/>
閭有司因名之曰旌節里嗚呼天於貞賢之報信必至<lb/>
此而後申之也惟㓜武每痛先人之蚤世其嗣續幾絶<lb/>
㣲夫人将無以至于今休迺構堂曰貞節軒曰春草堂<lb/>
則夫人居之軒則㓜武奉親之所周旋也於是翰林黄<lb/>
公晉卿為銘于堂顧謂是軒不可以無記來謁予文予<lb/>
觀夫天地之間芒然而生廡然而滋者唯草為多而為<lb/>
<pb n="KR3h0068_WYG_021-22b"/>
物固㣲也方其土膏脉發勾拆萌逹孰非春陽之所育<lb/>
輝光之所被而一寸之心亦得夫天地之心以生則是<lb/>
草宜亦有報春暉之心矣彼葵藿之傾太陽君子謂其<lb/>
向之者誠而况人乎况於孝子慈孫乎昔孟東野發興<lb/>
於慈母之線游子之衣而致意於難将寸草心報得三<lb/>
春暉之語深得古風人之㫖讀是詩者孝感之心葢油<lb/>
然而生矣然以規游子可也今㓜武家居奉母雍容軒<lb/>
中而猶有取於此則其報親之心無窮期也無窮期也<lb/>
<pb n="KR3h0068_WYG_021-23a"/>
心果止是乎哉必也孝子潔白如雅之白華使其身立<lb/>
其名掦其親顯所以期於㓜武者又在乎此不既重且<lb/>
逺歟㓜武起謝曰然遂為之書㓜武字彦清至正七年<lb/>
立夏日應奉翰林文字登仕郎同知制誥兼國史院編<lb/>
修官河東張翥記<lb/>
　　春草軒詩序<lb/>
春草軒者梅里華㓜武彦清奉母夫人之所也夫人陳<lb/>
姓歸華氏甫五年其父子舉入京為都功徳使司都事<lb/>
<pb n="KR3h0068_WYG_021-23b"/>
以疾歸而卒夫人誓守志不移後廿年朝廷從有司請<lb/>
為表其宅里至是夫人年已踰五十矣其事具今翰林<lb/>
直學士黄公所為都事府君墓誌銘及國子博士張公<lb/>
所著軒記謙客㓜武所知其本末益詳一日值夫人生<lb/>
朝與宴席酒半㓜武舉杯至余以酒酹地為余言㓜武<lb/>
生六嵗而孤頼吾母至今日今吾兒四人長者年且十<lb/>
八矣今日安得不為吾母罄歡雖然吾又何以報吾母<lb/>
恩余聞之戚然感且歎曰貞哉華母賢哉㓜武也既縉<lb/>
<pb n="KR3h0068_WYG_021-24a"/>
紳先生咸為咏歌其所謂春草軒者而㓜武必欲得余<lb/>
文叙其所為作銘意余舊讀孟郊詩壮其意其為人甚<lb/>
偉而昌黎韓愈亟道其古貎古心至低頭拜東野若願<lb/>
交而不可得者然及觀遺史所譏棄置看花等語則其<lb/>
於榮名得失葢淺之為丈夫居一尉迺不克盡職或假<lb/>
説它吏分俸窘不自容又有如叢書所云者則注措施<lb/>
設宜與平生文翰若見稱於韓者不侔每令人惘惘至<lb/>
讀游子篇始得其所用心曰忠孝臣子之大節觀水有<lb/>
<pb n="KR3h0068_WYG_021-24b"/>
術必觀其瀾郊之於母如此其肯不忠於君而怠於官<lb/>
茍於得失也耶然則韓子非妄説人明甚而二書之言<lb/>
近誣矣嘗試詠其詩僅三數十字而慈母之恩人子之<lb/>
念逺而邇壹而至婉而不詘春陽百草天和周流出於<lb/>
人心之藹然不容自已者啓之一時而動乎百世雖金<lb/>
鏗竹幽不足以冩其情殆所謂一倡三歎有遺音者軼<lb/>
凱風而出其右矣竊恐後之人弗之能繼也今㓜武乃<lb/>
能朝夕於斯酒食饜飫之餘炯乎其中質諸神而無昧<lb/>
<pb n="KR3h0068_WYG_021-25a"/>
推此志也其事當出於忠孝不使少有咈於其親之心<lb/>
百行有原而㑹通在是葢有郊之譽而無其毁以今視<lb/>
古凡為之形於聲詩發於翰墨類非妄説人者已余素<lb/>
喜古樂府正以其得性情之真天機翕張浮慝不作用<lb/>
力少而感人多此古詩人之㫖趣僅存於千載之下者<lb/>
它日一有感觸客衣春草尚能為華氏賦之至正七年<lb/>
三月廿一日呉郡陳謙書<lb/>
　　春暉羙華孝子也<lb/>
<pb n="KR3h0068_WYG_021-25b"/>
陽春有暉物具是依何獨寸草春陽載<hi>闕</hi>菲菲芳草沐<lb/>
沐春陽徳澤之溥寸草之長子之於母其恩莫大鞠育<lb/>
成人恩等覆載兒之出矣念兒衣單為縫為紉惟恐或<lb/>
寒是意之㣲孰為識者有唐詩人孟氏東野華彦清父<lb/>
奉其母儀春草名軒本乎孟詩嗟彦清父慨親蚤寡奉<lb/>
母斯軒飲酒伐鼓有孫在膝有孫授室兒在母前諸孫<lb/>
林立母喜謂兒爾父歿時天髙地厚煢煢孤嫠安知今<lb/>
日孫又抱子是皆爾父積慶有此兒聞母言悲喜盈襟<lb/>
<pb n="KR3h0068_WYG_021-26a"/>
歌我聲詩以慰母心遂昌鄭元祐<lb/>
　　春草曲<lb/>
春風如水流春草生芳洲逰子有逺志居人無别愁居<lb/>
人伊誰華氏子不出庭闈奉甘㫖可憐逰子萍相似春<lb/>
愁草緑千萬里兒衣母線春風吹春暉滿堂草菲菲㳺<lb/>
子歸來慈母喜階前鬭草爭兒戯　余為太常博士歸<lb/>
田道出梁溪為彦清賦此于春草軒胡助<lb/>
　　同胡太常賦春草軒辭<lb/>
<pb n="KR3h0068_WYG_021-26b"/>
春暉庭下春雲暖春草軒前草長短中有百嵗宜男花<lb/>
一色青蚨綴枝滿青蚨子母不㫁恩草有靈芝生孝門<lb/>
春暉照人春不老芝草䦨干芝有孫當時夢生芝草緑<lb/>
瓊圃琅玕棲别鵠孤兒日長草忘憂錦綳䕶兒如䕶玉<lb/>
春菲菲草油油千金駿馬五花裘吁嗟兒兮無好逰銅<lb/>
駞陌上春風愁草萋萋春杲杲逰子歸來在逺道庭前<lb/>
何以報春暉身上青袍照春草㑹稽楊維楨<lb/>
　　春草辭為華君彦清作<lb/>
<pb n="KR3h0068_WYG_021-27a"/>
當軒不栽花只種忘憂草栽花恐傷春草根草色年年<lb/>
為親好東方日出芳菲菲堂上阿㜷堂下兒兒來為壽<lb/>
阿㜷喜何用逺遊千萬里春草種易生春暉報難極不<lb/>
将春草報春暉且著春衣舞春日舞春日樂未央阿㜷<lb/>
壽隨春日長教人愛殺䨇蝴蝶嵗嵗飛來入畵堂臨海<lb/>
陳基<lb/>
　　奉題彦清壽母之春草軒<lb/>
風月無邉家慶裡滿庭芳草緑芊眠謝家得句元非夢<lb/>
<pb n="KR3h0068_WYG_021-27b"/>
孟母遷鄰果爾賢沈橘井中香不㫁樹萱堂北翠相連<lb/>
笑看書帶傳書種箇箇萊衣舞壽筵至正七年十二月<lb/>
旦梁溪道舘書方外張雨<lb/>
　　春草軒詩<lb/>
春草軒前好花柳華君奉母來飲酒吹笙伐鼓歌蟬娟<lb/>
華母奉觴母長壽吁嗟世人皆有母華母苦辛世無有<lb/>
齠年來登君子堂縫紩衣裳事箕帚結褵而後五見春<lb/>
君子去為觀國賔尊章已老兒㓜穉主張門户在一身<lb/>
<pb n="KR3h0068_WYG_021-28a"/>
星霜荏苒嵗年變君子歸來命如線文忩愁絶舞鏡鸞<lb/>
繡梁棲㫁傳書燕晝日悲號夜飲泣萬感攻中百憂集<lb/>
忍哀茹痛强自持顧䕶孤兒到成立孤兒成立稱華君<lb/>
能詩能禮兼能文凊温甘㫖具朝夕純孝之名鄉黨聞<lb/>
徳音汪濊降天咫桓表亭亭樹閭里從此鄉人謂華君<lb/>
非有此母無此子華君拳拳返哺情四顧世上丘山輕<lb/>
升堂日誦孟郊句開軒手題春草名春陽一日被百草<lb/>
大叢小叢顔色好華君願作芝與蘭披秀舒英發天藻<lb/>
<pb n="KR3h0068_WYG_021-28b"/>
之為世瑞蘭國香採之擷之貢明堂願言持此報春陽<lb/>
至正七年三月一日書于延陵驛舟汴段天祐<lb/>
春草何離離春陽何遲遲萬物沐膏澤百草獨光輝光<lb/>
輝被下土天公本無私男兒生身長大賢知母恩未報<lb/>
何用兒為何以報母手中線冬温枕席夏揮扇永嘉李<lb/>
孝光<lb/>
母愛兒比瑶草百花<hi>闕</hi>頭春浩浩結緑懸黎總非寳朝<lb/>
居目前暮懐抱頃刻相違作憂惱兒兮勸爾無出逰忍<lb/>
<pb n="KR3h0068_WYG_021-29a"/>
令母心日夜憂紉衣一針一度鈎針線不比心綢繆兒<lb/>
嬉鬭草拈春縷緑縟青葱不堪數楚人只觧歌王孫萋<lb/>
萋乃有子母恩徂徠松淇園竹人生長生勝他木千年<lb/>
萬年春草緑　右逰子吟一首按古樂府有逰子吟逰<lb/>
子移貞曜葢擬古而作彦清要予賦春草軒詩以實前<lb/>
叙引中語輙為題此而不敢易舊題云作序後三年七<lb/>
月二十日謙書<lb/>
藿藿庭際草皜皜陽春輝淑氣播嘉澤勾萌悉榮滋𤣥<lb/>
<pb n="KR3h0068_WYG_021-29b"/>
化雖無言寸草心自知常恐霜露零春暉報無時願言<lb/>
慈母線永託㳺子衣衣綫有零落母恩無終期<lb/>
築室在近郊開軒向平岡前榮列賓友中房鼔琴簧綵<lb/>
服及春日奉觴升華堂醴酒既嘉粟肴蔬亦芬芳流景<lb/>
雖易邁春暉豈能忘竭此寸草心以慰母顔康永嘉髙<lb/>
明<lb/>
龍庭華母長壽考即所軒居種春草寸心初存天地間<lb/>
百葉未與風霜槁草之在山却甚小慈竹清隂䕶來好<lb/>
<pb n="KR3h0068_WYG_021-30a"/>
錦帷㣲動博山烟瑶池飛下西王鳥我常登堂拜母畢<lb/>
母言孀居二十七孝經論語親授兒好禮能詩見今日<lb/>
人生莫不知愛親君家驩樂難具陳烏鳶螻蟻方滿野<lb/>
膝前魚筍朝朝新客觴阿母母囑子有客有兒家不毁<lb/>
兒持壽觴客載歌白髪如心照谿水席㡌山人王逄敬<lb/>
題<lb/>
春院多緑芳延綿蔚如翦何以比繁蕤青絲染猶淺拂<lb/>
烟輕黛散綴露明珠泫時物正暄姸景光聿流轉親年<lb/>
<pb n="KR3h0068_WYG_021-30b"/>
當喜懼燕處貴愉惋盍為樹樷萱憂來庻能遣<lb/>
青靄浮江郭庭階草色芳晨暉忩自緑春雨屐生香弱<lb/>
蔓牽書帶修莖矗劍鋩緜緜思道路惻惻念衣裳結構<lb/>
懐東野安輿奉北堂豈須三釡養自可百憂忘地近延<lb/>
陵邑門旌孝子鄉殷勤張太史為播五雲章迺賢<lb/>
華軒結構幾經春草色當軒嵗嵗新曉翠溟濛簾外雨<lb/>
暖香芬馥户間塵金杯飲後慈顔悦綵䄂翻時樂意真<lb/>
為爾題詩倍惆悵天涯多少逺逰人陳逺<lb/>
<pb n="KR3h0068_WYG_021-31a"/>
青陽播淑氣百卉生華滋光風一披拂藹藹浮雲暉幽<lb/>
芳澹露曉秀色含烟霏廼知造化心𤣥澤無停機伊人<lb/>
早失怙撫育仰母慈髙門頼扶植况復蕃孫枝清時表<lb/>
宅里巨扁掲華榱門軒俯平緑每懐貞曜詩念兹恩罔<lb/>
極欲報心無涯堂前樹萱草堂下羅斑衣願言勤愛日<lb/>
永與荘椿期京兆宇文公諒<lb/>
卷幔見芳草芊緜如緑雲庭階初過雨時復送餘薫晩<lb/>
酌映瑶席春衣迷采文感兹㣲物意益得奉殷勤宣城<lb/>
<pb n="KR3h0068_WYG_021-31b"/>
貢師㤗<lb/>
每誦游子吟長懐孟東野寸草媚春暉還如愛親者萊<lb/>
衣垂五采屢舞對幽芳搴簾窺秀色從履襲㣲香弱卉<lb/>
本無情猶能感滋殖鞠育天地恩於人意何極嗟予違<lb/>
定省胡乃客天京顧兹慈母線媿爾獨含情塗貞叔良<lb/>
髙軒麗春景宻草暖含芳初葉苞新緑纎莖蔓紫纕垂<lb/>
風絢餘采襲霧散飛香何能自榮美無乃藉春陽但嗟<lb/>
有容質無以報恩光庻願承餘照不見委秋霜南陽謝<lb/>
<pb n="KR3h0068_WYG_021-32a"/>
理<lb/>
春風草色映池臺綵袖将車奉母來澹澹清暉浮几席<lb/>
霏霏翠霧裛尊罍晴萱更向堂隂樹慈竹還從石上栽<lb/>
羡爾長吟東野句天涯游子莫徘徊㑹稽韓文璵<lb/>
陽光麗羣植奕奕含春暉生成天地徳寸心迺其㣲𦕈<lb/>
躬何為者父母養育之恩深其罔極欲報無窮涯堂中<lb/>
奉慈顔堂下舞綵衣堂前生意足春草長萋萋悠哉孝<lb/>
子心百嵗終不移王餘慶<lb/>
<pb n="KR3h0068_WYG_021-32b"/>
母恩浩蕩似春暉孝子心同寸草㣲軒上仍題東野句<lb/>
階前時舞老萊衣光風晝轉萱花合翠靄朝凝玉樹依<lb/>
嗟我京華成久客歸心正爾念庭闈合肥黄師憲<lb/>
草有一寸心人有方寸地華君名其軒中有無盡意陽<lb/>
和遍九垓草舞春風翠大視同一仁與我復何異情性<lb/>
本天然孝子心不匱願将華子誠永錫及爾類古燕督<lb/>
亢閻相如題<lb/>
　元人題華氏貞節堂卷<lb/>
<pb n="KR3h0068_WYG_021-33a"/>
　　貞節堂記<lb/>
予昔忝朝籍與修遼金宋三書見舊史所載忠臣孝子<lb/>
義夫節婦未嘗不起慕起敬玩繹再三然後筆之於冊<lb/>
唯恐或有缺遺葢以其有闗於人倫風化也既成書乞<lb/>
謝而歸間居里中有嘗與予同寮者前婺源州判官華<lb/>
君伯成偕其從子㓜武過予問無恙外㓜武拜且言曰<lb/>
㓜武不天先子由都功德使司都事以疾謁告而歸卒<lb/>
于家時㓜武年未及齔母陳甫廿有八衘哀茹痛勉畢<lb/>
<pb n="KR3h0068_WYG_021-33b"/>
䘮事母撫㓜武泣曰吾不幸䘮吾良人幸而有子保養<lb/>
而成就之俾不墜先業吾之願也其自誓如此後廿餘<lb/>
年始終一節鄉里亟稱之相與具其事于州若府州若<lb/>
府上之江浙丞相府風紀之司如所舉遂聞于朝至正<lb/>
二年二月命下署其門曰貞節華婦陳氏之門里曰旌<lb/>
節里一日母謂㓜武曰向也吾自誓時嘗指爾言是藐<lb/>
焉者其能有立乎指室廬田畆言是輪焉井焉者卒能<lb/>
守而不失乎指所樹桑與梓言吾獲與遺孤兒其愈久<lb/>
<pb n="KR3h0068_WYG_021-34a"/>
而愈茂乎皆未可知也不自意式克至於今日惟爾之<lb/>
身齒壮而嗣蕃吾抱孫焉爾宅爾田不廢且有衍桑之<lb/>
植加多梓之材益偉可不知所自哉庻幾念其始圖其<lb/>
終而父為不死矣㓜武謹受教退則以旌其門者名其<lb/>
堂曰貞節求學士大夫表章之今翰林侍講學士黄公<lb/>
溍辱為之銘獨未有記其事者今以季父獲奉周旋敢<lb/>
再拜以請予既嘉華婦之節㓜武之孝重以伯成夙昔<lb/>
之好因不復辭考之西漢治郡有聲者非止一人其為<lb/>
<pb n="KR3h0068_WYG_021-34b"/>
政寛猛異施而同歸于治葢因時之宜而救其弊焉潁<lb/>
川俗號難治其始也强宗大族相與為奸欺前二千石<lb/>
莫能制則為缿筩鈎距之術探其姦而窮治之既而朋<lb/>
黨化為敵仇而俗尚告訐矣於是繼之者病焉則為立<lb/>
學官導以禮譲而又詳其條教人便安之最後黄霸至<lb/>
郡因其跡而大治其終也孝子弟弟貞婦順孫日以衆<lb/>
多郡守聲名聞于朝廷身蒙爵賞馴致大用列于史傳<lb/>
至今猶想望其風采嗚呼休哉無錫呉㤗伯延州來季<lb/>
<pb n="KR3h0068_WYG_021-35a"/>
子恭譲之地也世道日趨時不古若缿筩鈎距無亦嘗<lb/>
為長民者累歟今其民類無為之感制者誣陷斥訐習<lb/>
以成風政是以駁民益以難理此非為條教興禮譲相<lb/>
帥以孝弟貞順之時耶方今重守令載筆者有待於良<lb/>
二千石久矣吾聞華婦貞節㓜武亦克孝甚矣有闗於<lb/>
民風也誠有善勸導人如次公者焉必将自華氏子母<lb/>
始若夫母訓之嚴家道之正則㓜武前所言信而有徴<lb/>
因以記斯堂併告夫今之長民者至正九年春正月望<lb/>
<pb n="KR3h0068_WYG_021-35b"/>
日嘉議大夫禮部尚書致仕干文傳記<lb/>
　　無錫華節婦贊<lb/>
華婦氏陳蚤失所天被服斬衰寅奉几筵嵗歴二紀涕<lb/>
泣漣漣撫其遺孤保厥宅田哀動鄰里遵禮弗愆旌門<lb/>
著令徭役斯蠲相爾貞節壼範克全太史述贊百世其<lb/>
傳臨川危素<lb/>
　　貞節堂詩<lb/>
清風被芳甸白日照華堂堂中有令母孤貞厲冰霜紅<lb/>
<pb n="KR3h0068_WYG_021-36a"/>
顔忽已萎白髪壽而康方伯陳懿範熈朝錫褒章凱風<lb/>
傷衛母柏舟誓共姜皇皇太史書千載<hi>闕</hi>耿光宣城貢<lb/>
師㤗<lb/>
　　貞節堂銘<hi>井序</hi>
節婦陳氏無錫華君子舉之室也子舉弱冠登畿未至<lb/>
立年而遽不禄節婦年甫二十有八自誓靡他今三十<lb/>
有五年矣節婦既老而子舉之遺孤㓜武亦克自勵為<lb/>
佳士有司既表其門曰旌節之里㓜武復扁其居曰貞<lb/>
<pb n="KR3h0068_WYG_021-36b"/>
節之堂徴銘於予葢凡可以顯其親者無不為也銘曰<lb/>
婦不二天人道之常節至於苦亦何可長惟甘於節百<lb/>
年一日恒其徳貞斯婦之吉行修於家匪蘄人知扶善<lb/>
導民是在有司爰旌其門表于州里華榜大書彤管有<lb/>
煒化行俗羙比屋可封罔俾柏舟專羙國風我銘斯室<lb/>
光昭令譽壽考惟祺永保貞固前史官黄溍譔<lb/>
　　貞節堂後記<lb/>
都功徳使司都事無錫華君之室人陳氏年二十八喪<lb/>
<pb n="KR3h0068_WYG_021-37a"/>
都事君君歿更三十六寒暑而夫人亦已老矣至於是<lb/>
而都事君之貲産薄者厚遺孤㓜者壮孫且授室則夫<lb/>
人之老可知里父老以夫人之貞節至於是則可以暴<lb/>
著於天下矣乃悉其所見貞節之實言于有司有司為<lb/>
表其門曰貞節云下其事於無錫州州為表其門曰貞<lb/>
節云都事君少年有大志一旦捐妻子北上以才名見<lb/>
知諸公間當國家崇尚佛乗徼福受釐之時都功徳司<lb/>
所由建職當奏事上前宻邇清光其貴顯無難者顧乃<lb/>
<pb n="KR3h0068_WYG_021-37b"/>
抱病南歸無幾何而不禄方歿時其孤㓜武裁六嵗夫<lb/>
人之為女為婦皆大家能痛自刮磨富驕華既大族中<lb/>
表内外無慮數百人夫人哀死事生雖纎悉必中軌度<lb/>
教其子使之循循雅飭委已於學夫人每帥婢媵蠶績<lb/>
紉紡時節晝夜有恒式不少置㓜武既長則時勸其母<lb/>
且少休夫人曰民勞則善心生季孫母吾師也㓜武齒<lb/>
日長學日進思所以奉其母者無不至於是扁其室曰<lb/>
貞節堂嘉議大夫禮部尚書致仕干公為作貞節堂記<lb/>
<pb n="KR3h0068_WYG_021-38a"/>
其於夫人潔白之懿行堅凝之苦節稱頌贊述葢已無<lb/>
乎不備然而㓜武猶屬堂之後記於遂昌鄭元祐今夫<lb/>
馭車以行陸操舟以渉川其始也有兢慎之心無銜橛<lb/>
之患何徃而非安坦之途及乎中道操者肆馭者倦而<lb/>
始有不虞矣故曰行百里者半九十今夫人之粹德懿<lb/>
行雖禀於天者使然要自都事君之歿三四十年之間<lb/>
終始一揆其於貞節固将照映今古㓜武之於斯堂也<lb/>
每於嵗時率其親友奉觴再拜為夫人壽其驩欣説懌<lb/>
<pb n="KR3h0068_WYG_021-38b"/>
之意上有以禆民風下有以範薄俗夫豈易易於言者<lb/>
所能既哉昔李文公傳髙愍女楊烈婦屬辭不媿史遷<lb/>
今公之記斯堂也何以異乎若夫後記之作則歐公之<lb/>
門有徐無黨在㓜武字彦清至正九年春二月記<lb/>
　　華氏貞節堂詩序<lb/>
華常之名族也貞節堂則華氏母陳夫人所居也華氏<lb/>
固名族至子舉尤雋茂明爽以薦舉受知武宗朝得出<lb/>
入宿衛左右未幾授功徳使司都事又未幾以病吿歸<lb/>
<pb n="KR3h0068_WYG_021-39a"/>
歸五月而卒得年二十有六陳夫人其配也夫人既畢<lb/>
喪遂矢死不忍棄華氏當都事君卒時夫人年甫二十<lb/>
八人皆難之夫人鞠躬盡瘁撫其六嵗孤㓜武閔閔焉<lb/>
以望其成育其襁負女二人孳孳焉以待其長而勤勤<lb/>
焉以綜理其家事恒恐墜失以遺死者羞如是者凡二<lb/>
十年而志愈明操愈厲人愈信之不疑故其事得以白<lb/>
于官以轉聞于朝廷朝廷下有司表其門曰貞節㓜武<lb/>
於是思有以昭寵光而怡慈顔爰作堂以事夫人而以<lb/>
<pb n="KR3h0068_WYG_021-39b"/>
其所以表其門者名之朝之名公卿與四方之賢士咸<lb/>
謂華氏有賢母子乃作為貞節堂詩以稱道其事而屬<lb/>
序於祁祁謂詩之有繋於風化尚矣昔吾夫子取當代<lb/>
列國之詩而去取之茍有能守節服義以自著見者咸<lb/>
得收録不在刪逸之數當是時周室雖㣲而先王之遺<lb/>
風餘澤尚存而未冺人心世道去三代盛時尚近而夫<lb/>
子乃拳拳焉於是乎取豈非以其有繫於風化者大歟<lb/>
去古愈逺人心之離世道之降日益甚於此有人焉能<lb/>
<pb n="KR3h0068_WYG_021-40a"/>
為人所難為以暴白於世則士君子且将亟亟稱道以<lb/>
成其羙而况乎有若陳夫人者以煢煢一婦人而能守<lb/>
志厲操保全終始使死者無憾於九泉生者有頼於永<lb/>
世夫豈非士君子之所宜嘉稱而樂道之者哉吾嘗觀<lb/>
世之人尚聲色事游燕治一亭一圃以自娯樂而好事<lb/>
者且巧飾游辭過為虚羙以誇大之而况斯堂之羙之<lb/>
實哉雖然詩之作不作於斯堂固無與焉然使善觀者<lb/>
於是而有感焉則羞惡是非之心油然以生而貞節之<lb/>
<pb n="KR3h0068_WYG_021-40b"/>
風可以次第而起夫豈非人心世道之所頼耶吾故以<lb/>
為斯堂之詩其所繫者大故為序之至正十有一年嵗<lb/>
在辛卯秋七月既望承務郎前江浙等處儒學副提舉<lb/>
茶陵李祁序<lb/>
　　貞節篇<lb/>
齊女爾毋譁衛姬爾勿諠屏爾妖以艶聼我貞節篇貞<lb/>
節出東南髙門矞雲連門上縣大字勅書下天邉門中<lb/>
建大宅堂宇何穹然幽忩疏而閒燠室静且便琴瑟既<lb/>
<pb n="KR3h0068_WYG_021-41a"/>
不御絲麻仍在前嚴嚴白髪母膏沐久弃捐趨庭子若<lb/>
婦婦順子更賢愉顔奉甘㫖禮節能周全清晨具殽飡<lb/>
烹鱠赤鯉鮮母乃太姬裔豐容比飛仙皇畿功徳府夫<lb/>
子贊其權中道折比翼寒霜凜炎天臨河洗紅妆對日<lb/>
擿金鈿何以喻貞心南山石非堅嵗運忽推改于今三<lb/>
十年天道有顯報母壽名既傳作歌在京師庶以風八<lb/>
埏臨川曾堅<lb/>
髙堂南面錫山青華髪孀居自弱齡閨閫艱難懐苦節<lb/>
<pb n="KR3h0068_WYG_021-41b"/>
朝廷旌異播芳馨靈椿晚映流蘇幔萱草晴曛翡翠屏<lb/>
玉雪諸郎勤孝養坐隅猶著史官銘楚塗貞<lb/>
錫山有荼還可茹錫山有蘗誰云苦人生最苦定如何<lb/>
試聼我歌歌華母良人早嵗事君王可憐玉樹颯凋傷<lb/>
春天淚洒梨花雨秋夜魂消蘭葉霜三十餘年眞苦節<lb/>
兩髩青絲已成雪紫誥金花聖主頒華堂翠榜名郎掲<lb/>
共姜自誓古稱賢誰能為續柏舟篇何時升堂酌春酒<lb/>
載詠錫山為母壽楊鑄<lb/>
<pb n="KR3h0068_WYG_021-42a"/>
銀臺烟冷鏡鸞孤翠䄂風寒竹色枯鳯侶去承天上詔<lb/>
麟兒猶是掌中珠渠渠已作舊梁棟井井寜虧昔豆區<lb/>
頼爾淮陽賢太守貞名得與古人俱晉安鄭元忠<lb/>
蓼莪廢已久南陔誰復論有羙華君子扈從爰駿奔宫<lb/>
車蟄雷殷周廬列星分泥潦集秋雨霜風淡朝暾一朝<lb/>
忽遘疾首丘竟逡廵嗟哉未亡人號慕徹晨昏煢煢撫<lb/>
孤弱今者及抱孫清朝樹風聲貞節旌髙門髙門非所<lb/>
願将使薄俗敦流光弦上箭千載青史存呉壽仁<lb/>
<pb n="KR3h0068_WYG_021-42b"/>
喬木錫山陽髙門華氏堂卜鄰師孟母自誓比共姜桂<lb/>
樹春長好萱花晚更芳千年劉向傳竹帛有輝光浚儀<lb/>
趙質<lb/>
　元人贈畵師朱叔重卷<lb/>
　　贈畵師朱叔重叙<lb/>
論畵之工者于昔代有其人而今之世尤盛始國之初<lb/>
興才人軰出禮樂文物炳炳為一代典章者萃然于其<lb/>
間畵居一也時翰林大學士魏國趙公房山髙侍郎李<lb/>
<pb n="KR3h0068_WYG_021-43a"/>
薊丘商曹南諸大老稱首數公皆世巨儒聰明才辨動<lb/>
天下而身館閣近清光其所目擊莫非竒聞異觀又其<lb/>
胸中復自涵容大川喬嶽之不可測識者故形諸筆端<lb/>
㸃染紈素則必怪竒雄特深莫知其所自髙莫瞻其所<lb/>
入千態萬状一舉而盡之宜其名世傳永無忝也厥後<lb/>
嗜其畵者或私淑諸人或臨模想象遂以升堂造域者<lb/>
常常有之而南方最多呉朱叔重氏其尤也叔重儒者<lb/>
而工畵每一賦詩得模冩之妙輒肆筆繪之極咏之工<lb/>
<pb n="KR3h0068_WYG_021-43b"/>
嘗曰王右丞水田白鷺夏木黄鸝之詩即畵也而李思<lb/>
訓數年呉道𤣥一日其工夫學力所到者畵即詩也庸<lb/>
有二乎夫呉人固多善畵者徃徃泥於豪素之末以之<lb/>
資生以之餌名畵雖工不過為茍取之具而已君子奚<lb/>
取焉寜取夫所謂翰墨游戯者若叔重是也其衣褐其<lb/>
冠素其足跡未嘗逺遊其身未嘗仕於時名雖稱於薦<lb/>
紳士大夫而未嘗赫赫得時譽飄然其舉紛然其居與<lb/>
時世相浮湛若不異乎庸衆人者而其賦乎天者醇其<lb/>
<pb n="KR3h0068_WYG_021-44a"/>
才清其智明至發之繪事有自然之妙或者其胸中亦<lb/>
自有以<hi>闕</hi>之不可測識者歟人不得而知也古之人游<lb/>
於藝者以小物不遺而動息有養也茍有養也則游藝<lb/>
不為末矣又况風流藴藉如叔重者乎吾将見其名世<lb/>
傳永無忝矣鄧君恒持卷俾桓以言贈叔重桓辭不能<lb/>
弗許因叙述其所以復之是為贈時至正十五年三月<lb/>
廿又五日大梁朱桓書於中呉旅舍<lb/>
婁東朱叔重滿卷畵雲烟過越乗山轎歸呉放野船危<lb/>
<pb n="KR3h0068_WYG_021-44b"/>
峰蒼鶻上逺樹白鷗前每愜幽㝷意題詩為爾傳虞堪<lb/>
朱子耽書畵風塵空白頭神全運筆速力與扛鼎侔射<lb/>
虎石飲羽剌山雲迸流嬾嵐媚白日爽氣澄素秋慰我<lb/>
烟霞想見爾珊瑚洲何時乗大舶沈以銕網收呂敏<lb/>
良工繪理善丹青萬里江山方寸生老樹蒼松乗筆興<lb/>
顚厓怪石令人驚浮雲冉冉看欲動流水潺潺聽有聲<lb/>
我欲登臨遊古刹危<hi>闕</hi>　　　　　　蒼松老人錢伯<lb/>
朱公之畵清且竒巖崖嵽嵲髙秋時興來落筆雷雨垂<lb/>
<pb n="KR3h0068_WYG_021-45a"/>
醉中飲墨來天池當時䇿䇿西風急萬木槎牙皆特立<lb/>
寒凝翠疊咫尺間夜半尚疑山<hi>闕</hi>　李成不作俱假名<lb/>
平逺後來惟道寜如公水墨非畵者觸熱對之䨇眼明<lb/>
霅川錢元善<lb/>
婁江有客朱氏子觧畵丹青稱畵史鮫綃一幅淨如水<lb/>
溪山樹石生筆底元非丘壑在胸中安能經營作佳製<lb/>
便當舞劍助揮毫翰墨人間恣游戯南陽野客邵復有<lb/>
初父<lb/>
<pb n="KR3h0068_WYG_021-45b"/>
念子髙居水屋寛每将圖畵想衣冠墨池雨潤秋雲濕<lb/>
海嶽風生玉樹寒萬里幽㣲來眼底百川平逺出毫端<lb/>
安能脱得塵間鞅著我扁舟把釣竿呉門李伯彰<lb/>
揮毫落紙妙通神筆底自有無邉春他日丹書九重下<lb/>
肯将巧思畵麒麟延平呉昞<lb/>
秋風蕭蕭吹短髪十年東遊作行客青山茫茫幾千里<lb/>
飽看自能忘拄笏欲求負郭二頃田誅茅且待終山澤<lb/>
歸來一身倦行役俯仰城市殊逼仄胸中愛山那可忘<lb/>
<pb n="KR3h0068_WYG_021-46a"/>
每抱幽思記行跡婁江朱君名畵者為我丹青時一冩<lb/>
眼前態状冩竒特<hi>闕</hi>導西林獨歸馬參差逺樹生鬰葱<lb/>
鳥道幽分入平野九川壮氣凌太空中有飛龍逐雲下<lb/>
筆端磊落皆宛然六法縱横遍瀟灑江南三月春雨多<lb/>
桃花水暖揚㣲波買舟載酒不歸去湖邉醉倒逄狂歌<lb/>
畵圖只赤勝如許抱琴坐對長吟哦只今𤇺火苦未息<lb/>
况聞南北徒干戈不妨歸計養朝夕一丘一壑終如何<lb/>
毗陵安敏書于鶴林精舍<lb/>
<pb n="KR3h0068_WYG_021-46b"/>
海岳菴頭積翠峰蒼松兩兩似遊龍要知米老騎鯨去<lb/>
誰把雲山冩淡濃<lb/>
朱郎絶似大癡哥丘壑胸中冩更多我欲携琴訪猿鶴<lb/>
白頭相與臥松蘿　灌園翁顧敬<lb/>
落筆山雨至客樓生逺思風流朱叔重不似虎頭癡<lb/>
倚柁冩秋色曹娥江上頭樹<hi>闕</hi>連塞鴈天影落沙鷗<lb/>
錢唐徐恒<lb/>
畵圖只數李将軍風致流傳恰到君登樓十日人䍐見<lb/>
<pb n="KR3h0068_WYG_021-47a"/>
冩盡江南萬壑雲髙恒吉<lb/>
吾邦㑹稽山水府萬壑千巖如米聚平生癡絶顧虎頭<lb/>
道中應接亦良苦至今清響若耶溪童子山僧推杜甫<lb/>
近代乃有髙尚書時過雲門吐竒語麥秧天氣小籃輿<lb/>
移将長松在縑楮髙標逺韻不復見寂寞溪山但風雨<lb/>
朱君叔重呉下來示我小圖雲一縷乾坤秀氣皆可得<lb/>
李郭董米開門户林梢出沒烟霧中山骨隠顯帶洲渚<lb/>
江南生意半<hi>闕</hi>　天眞平淡此為愈君誠破筆書萬卷<lb/>
<pb n="KR3h0068_WYG_021-47b"/>
魏國風流敢相許如何叔重心好古布襪青鞋獨艱阻<lb/>
明年須償司馬約緑水青猿宿天姥老我尚堪歌勝遊<lb/>
藝苑詞林期一補至正十五年九月十四日㑹稽山樵<lb/>
元瀞書<lb/>
　元人題張氏世壽堂卷<lb/>
　　題張氏世壽堂<lb/>
奕奕金壇世壽堂鍾才應運適相當練川新借光華月<lb/>
呉縣隂垂蔽芾棠孝友已堪民表率清亷更作吏隄防<lb/>
<pb n="KR3h0068_WYG_021-48a"/>
殷勤父老求篇詠冩向奎仙品藻傍鄭元祐賦<lb/>
　　繙經一首奉簡天民有道先生<lb/>
矯矯金壇八十翁繙經收得大乗功瞳人水剪琉璃碧<lb/>
舌相香噴菡萏紅一邑絃歌蒙子化四忩鐙火與孫同<lb/>
太平有日歸陽羡還理田園樂嵗豐呉下鄭元祐頓首<lb/>
鶴溪溪上老仙翁八十康强寡欲功鬢雪頗因詩債白<lb/>
臉霞不藉酒潮紅百年世事遽如許千載襟期誰與同<lb/>
閒閲梵書消永晝不關祈福乞餘豐趙郡蘇大年奉和<lb/>
<pb n="KR3h0068_WYG_021-48b"/>
前韻<lb/>
稽首毘耶鶴髪翁法言㣲妙總天功菴摩勒果能纎細<lb/>
優鉢曇花是白紅心悟法華應觧轉手提諸佛竟誰同<lb/>
眞源一洗繁華夢蔬笋𤓰葅貎亦豐句呉周砥次韻<lb/>
已愧吾儕髪漸翁有親猶樂校讎功凉雲竹委湘簾碧<lb/>
春雨萍翻墨沼紅鄉井音書時節異兒郎伯仲起居同<lb/>
呉城百里絃歌邑燕頷先推榖世豐<hi>闕款</hi>
平生模楷漫塘翁晚節兼修静定功貝葉翻時香篆碧<lb/>
<pb n="KR3h0068_WYG_021-49a"/>
天花散處佛燈紅知君避地交逰少憐我儲書嗜好同<lb/>
有子孝亷名籍甚絃歌呉邑致時豐王東晉越次韻<lb/>
蒼顔白髪鶴溪翁養氣怡神素有功得句秋江楓葉冷<lb/>
繙經夜室燭花紅承家有子朱衣貴繞膝多孫綵服同<lb/>
愧我迂疎遁丘壑瓣香喜得拜南豐孟柟次韻<lb/>
　　奉簡天民有道先生<lb/>
令子今為呉縣尹先生猶是葛天民春秋七十又八嵗<lb/>
江海百年能幾人多士問竒加束脯諸孫供饌斫修鱗<lb/>
<pb n="KR3h0068_WYG_021-49b"/>
荆溪舊業知無恙白鶴時來送喜頻至正十八年中秋<lb/>
前七日廣陵成庭珪書<lb/>
　　成廣陵先生以詩寄張先生韻度深稳謹依韻奉<lb/>
　　和<lb/>
白骨自應無葬地青山可復有遺民何時得返屠羊肆<lb/>
古廟無慚刻虎人製錦邑中推令子聼經池上躍修鱗<lb/>
緑雲洞裏遺編在循省加工莫厭頻元祐頓首<lb/>
已分環樞蔑要津謾從書冊訪遺民還鄉杜甫何如客<lb/>
<pb n="KR3h0068_WYG_021-50a"/>
嗜酒陶潛若個人風定玉林雲鶴鶴月明珠浦水鱗鱗<lb/>
移家縣令談𤣥舌笑殺吟詩國歩頻岳榆次韻<lb/>
　　奉簡鶴溪先生次成髙尚韻<lb/>
憑髙每挈無言子閲世猶嗤横目民一邑絃歌稱有嗣<lb/>
百年儀表屬斯人自<hi>闕</hi>西郭多戎馬誰識南溟有縱鱗<lb/>
雪霽溪山陪杖屨荆南最憶徃來頻句呉周砥再拜上<lb/>
　　久欲賦一詩以慶靈飛經於寳匣<lb/>
藏得鍾郎萬字經虹光夜夜射天星使來海上持龍節<lb/>
<pb n="KR3h0068_WYG_021-50b"/>
輦下雲端拾鳯翎金母授書黄帝闕玉真按筆紫霞扃<lb/>
勤修苦煉資輕舉濯足明河上九青遂昌鄭元祐頓首<lb/>
上<lb/>
　　和遂昌鄭先生題大尹所藏唐人書經<lb/>
誰授靈飛六甲經中天夜降女<hi>闕</hi>星霓旌羽從三青鳥<lb/>
雲篆鸞回五綵翎仙殿清齋繙秘笈御題珍録䕶神扃<lb/>
不堪重省前朝事宫闕荒凉蔓草青盧熊再拜<lb/>
雪鬢龎睂咏玉經宛然南極老人星石壇帚拂青鸞尾<lb/>
<pb n="KR3h0068_WYG_021-51a"/>
烟閣衣飄白鶴翎寳氣虹光輝日角錦嚢瑶軸閟雲扃<lb/>
道成騎鹿三山去瀛海茫茫萬仞青周砥次韻<lb/>
　　憫農歎一首送徳常縣尹出郊勸農兼柬國瑞相<lb/>
　　公幸加省覧<lb/>
日月底天廓勸農正其時畇畇土膏動穆穆條風吹渚<lb/>
花尚自媚汀柳亦閒垂中呉號沃壌東作多遺黎首更<lb/>
太伯化民俗恒熈熈一從干戈興殺擄令人悲草生髑<lb/>
髏眼竈絶茅茨炊十室存二三燒刦偶見遺官租不少<lb/>
<pb n="KR3h0068_WYG_021-51b"/>
貸民力何由支張侯尹呉縣冰蘗嚴矜持徴科淚暗落<lb/>
且復鞭創痍兹當東作興載耜循年規文告加勉朂心<lb/>
傷為嗟咨田老鋒鏑餘僅保骨與皮猶復望嵗豐迎拜<lb/>
携孤嫠茹芹敢望飽無力堪鉏犂嚼蝨恒苦腥飯牛恒<lb/>
苦饑侯為百里尹腹笥盛書詩民勞曷小康民病曷小<lb/>
醫虢文諫周室千古有令儀咽餓啗兒肉何人埋父屍<lb/>
民力茍不蘇天鍳亦不私上帝專主宰臣言諒非癡呉<lb/>
下鄭元祐頓首<lb/>
<pb n="KR3h0068_WYG_021-52a"/>
　元人題良常草堂詩卷<lb/>
　　題張先生良常草堂五言一首<lb/>
每愛草堂幽來為竟日留獨當山一面更近水西頭繞<lb/>
舍栽青竹開忩看白鷗拾遺茅屋好不得近鄜州潘純<lb/>
近聞結屋在荆溪溪上春山翠欲迷一個小橋容鶴過<lb/>
兩株髙樹著鶯啼林君漫擬移天竺杜老無煩卜瀼西<lb/>
何似先生樂眞隠好詩還向畵中題倪中愷之<lb/>
溪上開新館髙齋擁翠蘿彈琴拂石薦垂釣得鷗波道<lb/>
<pb n="KR3h0068_WYG_021-52b"/>
士籠鵝至門生載酒過春風看花處隨地樂行窩范徳<lb/>
源<lb/>
　元良常張氏遺卷<lb/>
　　送張呉縣之官嘉定分題詩<lb/>
呉以水為國獨呉縣則皆山山崒起於洞庭烟浪之間<lb/>
者其多至七十二峰先是子胥未入呉呉猶宮于靈岩<lb/>
更今二千年故宫陳跡尚多存者登臨探討感念今昔<lb/>
未嘗不令人惻愴興懐也呉縣尹張君徳常以金壇文<lb/>
<pb n="KR3h0068_WYG_021-53a"/>
獻故家蚤以才器知名江表奉其嚴尊避地呉下未幾<lb/>
徒歩起家為呉縣丞縣遭隣境燒刦殺擄君雖丞其所<lb/>
以惜民者逾於尹聲蜚實章遄陞縣尹使為尹承平時<lb/>
猶斤斤不易况軍旅殘破之後乎徳常嚴尊老<hi>闕</hi>白首<lb/>
移其孝以為政於一邑其惠及民者眞所謂息黥而補<lb/>
劓生死而骨肉無媿於古之人於是民氣稍稍復完今<lb/>
兹五寒暑政譽洋溢用年勞擢授嘉定州同知夫既尹<lb/>
大縣民戴其徳自宜尹一州然猶貳一州於海隅者千<lb/>
<pb n="KR3h0068_WYG_021-53b"/>
㝷之木棟梁之具也然匠石養之而未之顧者期望者<lb/>
大也早晚施之用且将支柱明堂清廟矣呉之人士於<lb/>
君之行也姑分題賦詩以送君而屬遂昌鄭元祐為之<lb/>
序<lb/>
　　賦得龍門<lb/>
來龍起西北萬古壮此門日月互開闔風雲相吐吞龍<lb/>
來海欲立龍去天為昏至今兩絶壁慘澹波濤痕張公<lb/>
東海客邀我坐石根仰瞻泰宇静俯瞰雪湫渾神物固<lb/>
<pb n="KR3h0068_WYG_021-54a"/>
莫測目擊道乃存嵗旱當用汝霖雨清乾坤廣陵成庭<lb/>
珪<lb/>
　　賦得采香逕<lb/>
泰伯嘗采藥深入芳菲菲攀桂作帷帳紉蘭製裳衣坐<lb/>
令文身俗悉從端委歸支𦙍後君呉禮譲日漸違迷陽<lb/>
行棘足蘼蕪露沾衣三秀不改度齋房耀靈輝擷之薦<lb/>
瑶席神享民是依元祐<lb/>
　　賦得靈岩<lb/>
<pb n="KR3h0068_WYG_021-54b"/>
呉門有佳氣靈岩秀而髙扶輿起中天横絶望四郊築<lb/>
宫念呉王乗舟懐越相如聞石鼓鳴不見西施唱花殘<lb/>
采香徑木落洞庭波鹿衘如意舞鳥念歩摇歌霞邉錦<lb/>
樹明石上琅玕長世無赤松子誰當共長徃金芝餌處<lb/>
士玉蘭貽使君煩将滄海月還照秀峰雲宛丘陳秀民<lb/>
　　賦得越公井<lb/>
平湖朝崇岡石勢盡西走神宫閟海眼硉兀誰所剖偉<lb/>
哉楊越公指揮擘山手灣環水府近决裂龍伯吼日供<lb/>
<pb n="KR3h0068_WYG_021-55a"/>
萬夫飲鹿盧掛牛斗清寒散屏䦨甘潤借林藪招提敞<lb/>
殊勝遺事千載後顚倒樓閣影以兹嵗月久張侯來作<lb/>
縣胸中攄素有冽泉人共食博施澤彌厚遂令飲惠者<lb/>
咄咄不離口何以為君别汲之醸春酒行人感幽駐十<lb/>
歩一回首終當勒懸厓相繼垂不朽呉郡鄭元<lb/>
　　賦得石湖<lb/>
范公如賀監呉越似同風一曲君王賜千年霸業空蕭<lb/>
條湖水碧凌亂藕花紅相送青山暮孤帆沒㫁鴻錢塘<lb/>
<pb n="KR3h0068_WYG_021-55b"/>
范致大<lb/>
　　賦得鱸鄉亭<lb/>
秋風吹江水鱸魚寒可罾江空野亭寂送客集髙朋銀<lb/>
盤錦鱗粲玉鱠春雪凝一杯魯酒罷千里呉天澂願似<lb/>
陳文惠勿同張季鷹東呉髙𤣥復<lb/>
　　賦得林屋館<lb/>
具區東南浸日與青天流洞庭諸巖巒宛在水中洲黄<lb/>
金千萬户白玉十二樓陽阿積珍木轇轕枝相樛仙人<lb/>
<pb n="KR3h0068_WYG_021-56a"/>
倐來徃環珮鏘鳴球我欲徃從之四山淡以秋安期不<lb/>
可即長年慕浮丘江隂張端<lb/>
　　賦得虎丘<lb/>
中呉山川雄虎丘鬰嵯峨寳光蓄池坳劍氣凌岩阿龍<lb/>
精不復出寒泉澄碧莎白晝起隂霾深潭伏鮫鼉巍巍<lb/>
王者陵青青石盤陀自爾埴靈蹟千古潛妖魔壮哉晉<lb/>
浮屠景象長森羅凉月濕蒼樹晴雲棲緑蘿屬當清秋<lb/>
日愛兹佳致多登髙餞别駕好風動鳴珂列宿光有芒<lb/>
<pb n="KR3h0068_WYG_021-56b"/>
練祈水生波悵然轉回磴舉觴成短歌青丘劉堧<lb/>
　　賦得劍池<lb/>
東呉古澤國虎丘萃磅礴泰媪閟神秀巨靈為開鑿嶻<lb/>
嶭立蒼翠唅呀露齗齶兩崖日色寒一道天光落闔閭<lb/>
葬其下風雨夜移壑至今斗牛間紫氣恒炳若我嘗俯<lb/>
瞰之或恐蛟龍躍令尹名家子物理素精博五年飲此<lb/>
水遂蘇呉民瘼遷官練川上百鷙見一鶚白露零蔓草<lb/>
秋容滿寥廓行須頌河清休聲著延閣太原王逄<lb/>
<pb n="KR3h0068_WYG_021-57a"/>
　　賦得天平山<lb/>
兹山鎭呉㑹秀色削金碧拔地起萬仞去天不盈尺劍<lb/>
矛輝日潔笑落承露滴龍門<graphic n="KR2227" url="https://raw.githubusercontent.com/kanripo/KR-Gaiji/master/images/KR2227.png" mimeType="image/png"/>石扇天池湛玉液曾横<lb/>
松下琴屢駐雲間舄于今望山處蒼蒼暮烟隔薊丘聶<lb/>
鏞<lb/>
　　賦得白雲泉<lb/>
白雲白如雪清泉清比玉泉以白雲名雲泉兩同潔滴<lb/>
瀝翠池滿瑽琤玉琴咽斜侵落花徑直通鳴鶴垤觀蒙<lb/>
<pb n="KR3h0068_WYG_021-57b"/>
欲果行委順能安節使君潔白操酌奉使君别四明陳<lb/>
朴<lb/>
　　賦得呉王井<lb/>
九仞鑿山骨重泉出洞天聲虚響屧歩影照捧心妍露<lb/>
冷銀牀滑天空玉鏡圓養民功用在不計邑頻遷㑹稽<lb/>
張憲<lb/>
　　賦得太湖石<lb/>
太湖一片石重巒八面回影枕碧波月身駮錦紋苔岝<lb/>
<pb n="KR3h0068_WYG_021-58a"/>
㠋金峰隠玲瓏翠壁開玉露浮仙掌丹霞照天台雲凈<lb/>
蓮花出星虚織女來相門題品舊堅貞冠古才四明陳<lb/>
桱<lb/>
　　賦得洞庭山<lb/>
山湧洞庭翠雄蟠天下誇雲峰七十二面面是蓮華風<lb/>
吹峩眉月影落湖上沙洞天閟五室陽林耀丹葩粲粲<lb/>
黄金橘天寒霜已華採摘奉君别明發到天涯句呉周<lb/>
砥<lb/>
<pb n="KR3h0068_WYG_021-58b"/>
　　賦得琴臺<lb/>
靈岩鬰嵯峨上有古琴臺天光㵼石面月色流翠苔冥<lb/>
冥烟鶴唳𣺌𣺌松風哀彷彿清商奏仙人騎鳯來雲旌<lb/>
卷絶壁祖帳行瓊杯願言宓子賤去邑更徘徊晉陵張<lb/>
體<lb/>
　　賦得采香逕<lb/>
一水直如矢千年流瀰瀰不見採香人滿湖生緑蘋湖<lb/>
中送君别鶯啼踈雨歇明月出海邉清光照練川去去<lb/>
<pb n="KR3h0068_WYG_021-59a"/>
蘇民瘼歌謡動城郭遺愛儗甘棠垂名若採香廬山陳<lb/>
汝秩<lb/>
　　賦得翫花池<lb/>
方池漾春波繁花照寒玉金宫人正閒歡游弄芳馥君<lb/>
恩深雨露花香滿山谷只恐恩易謝如花不待宿凄凉<lb/>
去千載池水春自緑不見採香人聊歌送君曲巴西鄧<lb/>
徳基<lb/>
　　賦得錦帆涇<lb/>
<pb n="KR3h0068_WYG_021-59b"/>
風吹闔閭城花落錦帆涇錦帆去不返春流日夜生美<lb/>
人在何處恨滿城邉路月明烏夜啼霜冷丹楓樹涇水<lb/>
抱城流直通東海頭布颿掛落日相送練川逰清河張<lb/>
端義<lb/>
　　賦得館娃宫<lb/>
呉宫愛越女尚傳館娃時艶骨成土碧宿莾雉朝飛媮<lb/>
安不自戒捧心何足悲山石猶嵯峨伯業日以隳千年<lb/>
歌舞地叢林禪衲栖送君一弔古臨觴慘不怡崑山盧<lb/>
<pb n="KR3h0068_WYG_021-60a"/>
熊<lb/>
　　賦得放鶴亭<lb/>
古亭誰放鶴傳之支道林當其放鶴時同有萬里心白<lb/>
雲瓊圃樹明月緱山岑側聞長老言千載復來今海鶴<lb/>
雖非鳯猶能覧徳音使君甚愛鶴更有一桐琴呉郡王<lb/>
行<lb/>
　　賦得響屧廊<lb/>
呉王厭歌舞輕屧夜深鳴安知越溪女舉歩國已傾至<lb/>
<pb n="KR3h0068_WYG_021-60b"/>
今山頭月空照千古情清響聞葉落遺蹟見苔生方悲<lb/>
故宫換復送故人行他日明光殿君王聞履聲渤海髙<lb/>
啓<lb/>
　　賦得梧桐園<lb/>
彼美夫差園檀欒䕃青桐上有五色鳯結巢明月中踈<lb/>
花落銀井墮葉響金風斵琴世所貴剪圭王曽封賢侯<lb/>
瓌竒士材筭将無同願為匠石顧置之楚王宫髙郵龔<lb/>
宜<lb/>
<pb n="KR3h0068_WYG_021-61a"/>
　　賦得白公檜<lb/>
昔賢蒞呉㑹嘉惠蕩已施爰兹休暇日樹彼凌寒姿鶴<lb/>
骨峙深沚虬枝跨芳坻葳㽔冒氛靄薈蔚含華滋勁質<lb/>
詎有歇貞心諒難虧千載人所欽遺愛猶在兹願君重<lb/>
典郡斯躅邈以追孤根為扶植令名同久垂呉郡黄本<lb/>
　　賦得百花洲<lb/>
春花迷繡幄春水漾金鳬照影和明月流香過石湖錦<lb/>
帆應不見沙鳥自相呼感舊復傷别愁傾䨇玉壺延陵<lb/>
<pb n="KR3h0068_WYG_021-61b"/>
徐文矩<lb/>
　　賦得採蓮涇<lb/>
呉娃蕩蘭槳採蓮戯緑波蓄心留翠房低頭避髙荷採<lb/>
蓮不得藕刺傷将奈何使君善為政聽我採蓮歌江隂<lb/>
張瑄<lb/>
　　賦得辟疆園<lb/>
曉行辟疆園遺跡已蕪沒當年多肯構金谷不可越榮<lb/>
華一過眼春風長薇蕨固知天地間盛極乃衰歇空餘<lb/>
<pb n="KR3h0068_WYG_021-62a"/>
園中柳行子當攀折折盡短長條聊以贈君别海昌董<lb/>
翔鳯<lb/>
　　賦得夫椒山<lb/>
夫椒洞庭野積翠窅冥間水倒青蓮影雲梳玉女鬟廻<lb/>
峰驅越騎掛月照呉闗今古皆陳蹟傷離慘别顔無錫<lb/>
顧常<lb/>
　　呉縣鄉三老顧子明求送前縣尹張君徳常改除<lb/>
　　嘉定州同知詩西澗老樵賦此為贈<lb/>
<pb n="KR3h0068_WYG_021-62b"/>
亂離安輯撫瘡痍保障帡幪及此時感徳陽春元有脚<lb/>
掄材月旦本無私江湖水闊波濤息雨露恩深草木知<lb/>
三老手編遺愛傳送行當就去思碑至正庚子冬蘇昌<lb/>
齡<lb/>
　　送張别駕<lb/>
一天風雨凈炎埃父老歡迎别駕來撮蚤鵂鶹還避去<lb/>
朝陽鸞鳯却飛廻呉門善政人爭誦海國甘棠手自栽<lb/>
世壽堂中時進酒綵衣屢舞笑顔開燕山曽朴<lb/>
<pb n="KR3h0068_WYG_021-63a"/>
　　送張府判詩序<lb/>
至正丙申春江西等處行中書省平章政事楚國公渡<lb/>
江來呉念呉民多艱牧字者多非其才悉選而更張之<lb/>
自令丞簿尉以及録事録判同日命十有一人各賜衣<lb/>
二襲馬一匹粟若干石肥羜㫖酒有差而丹陽張君徳<lb/>
常其一也徳常時為呉縣丞三年以考績上陟縣尹又<lb/>
明年除同知嘉定州事壬寅秋調松江府判官於戯張<lb/>
君自筮仕以來甫十易寒暑已遷歴四任抑何速耶且<lb/>
<pb n="KR3h0068_WYG_021-63b"/>
受命之日如徳常者十有一人七年之間餘悉坐免而<lb/>
徳常不惟僅存又籍籍若是謂之非賢可乎不特此也<lb/>
徳常受命以後朝徴暮辟進用者不止百人坐免者有<lb/>
之刑廢者有之固不可指而數然則徳常不惟賢於十<lb/>
人而且賢於百人矣自今以進徳愈隆操愈厲松栢之<lb/>
姿久而彌固則今之桃李安知不見其衰且歇也徳常<lb/>
之賢又豈止百人而已耶且聞千人而得一人不少也<lb/>
百人而得一人已富矣今楚國公十人而得一人則楚<lb/>
<pb n="KR3h0068_WYG_021-64a"/>
國公知人之明賢於人逺而才之衆可見矣噫楚國抜<lb/>
之而太尉用之徳常所以辱知於二公者寜不思有以<lb/>
報之耶徳常之調松江也大夫士咸歌以送之淮南袁<lb/>
君逹善俾基序其首因摭楚國公抜君之意以重勉云<lb/>
西蜀楊基序<lb/>
種樹不問根樹生枝葉空樹隂不復好那得振其風誰<lb/>
云種者去猶有種時<hi>闕</hi>世道果相容嗟嗟張府公至正<lb/>
卄二年壬寅秋九月十一日華葢垍浮丘公酒史在林<lb/>
<pb n="KR3h0068_WYG_021-64b"/>
屋<hi>闕</hi>東陶蓬下識<lb/>
萬彚涵濡雨露中百年文物倐飄蓬鱸魚獨擅呉中羙<lb/>
驥足寜知冀北空肝膽幾時酬楚國里閭從此變王風<lb/>
呉淞江水秋無底好與使君懐抱同豐城余詮<lb/>
張侯喜與毛侯代瀟灑黄堂兩使君陽羡溪山空在望<lb/>
呉松風月且平分漢庭亟用三章法晉士猶傳二陸文<lb/>
今日顚厓政立早在慈祥愷悌是功勲廣陵成庭珪<lb/>
三年練水治又復調雲間粉署華生筆吟屏雪滿山髩<lb/>
<pb n="KR3h0068_WYG_021-65a"/>
因黎庶白衣為老人斑頼有顧明府論文或觧顔淮南<lb/>
袁章<lb/>
雲間判府拜新除亂後衣冠喜用儒一派青流出大壑<lb/>
九苞丹鳯下蒼梧江鱸白嫩供秋饌海米紅尖廹夜租<lb/>
亦欲亭前聽鳴鶴五華清夢可能無練川何恒<lb/>
喜聞張别駕聽鶴到華亭屢試匡時䇿猶傳教子經篆<lb/>
香凝燕寝書舫泊鷗汀遥憶題詩處青山繞郡㕔雲間<lb/>
徐士茂<lb/>
<pb n="KR3h0068_WYG_021-65b"/>
練祈門外曉停車别酒迎風入面花白首愛民如愛子<lb/>
赤心憂國似憂家龍廻夜影江沈樹鶴怨秋聲月在沙<lb/>
煩語虎頭賢二守客星何日泛歸槎扶風馬庸<lb/>
　元人題朱氏方寸銕卷<lb/>
方寸銕　錢逵篆<lb/>
　　方寸銕志<lb/>
呉門朱珪氏師濮陽呉睿大小二篆習既久盡悟石鼓<lb/>
嶧山碑之法因喜為人刻印遇茅山張外史外史錫之<lb/>
<pb n="KR3h0068_WYG_021-66a"/>
名方寸銕持以過錢唐訪余于呉山次舍求一言白其<lb/>
所謂方寸銕者余笑曰予方以銕石心取乖於世而予<lb/>
又欲乖吾之乖乎雖然古之豪傑修己治人者必自方<lb/>
寸銕始黄金白玉可磨此銕不可磨也子以是銕印諸<lb/>
金銀銅玉犀象使佩之者皆無媿於是銕外史氏心印<lb/>
之教行矣吁豈眞求工於刻畵無戾夫古制也哉今妄<lb/>
一男子釋蹻起閭巷取封侯印如斗大印咫尺書驅役<lb/>
帶甲百十萬如金翅鶚逐百鳥無一敢後者金斗之權<lb/>
<pb n="KR3h0068_WYG_021-66b"/>
重矣哉吾不知果能為天子翦狂㓂佐中興為生人開<lb/>
太平無媿於汝銕否不則徒以茍富貴不至腐尸滅名<lb/>
不已使得珪方寸銕印斯可以䝉金斗而爵榮名矣珪<lb/>
或為今将軍刻符印其亦以是告之至正十九年秋七<lb/>
月八日李黼榜相甲進士今奉訓大夫浙西等處儒學<lb/>
提舉㑹稽楊維楨志并書<lb/>
神斧磨天割紫雲仙葩殞玉發竒芬靈書寳訣開剛卯<lb/>
不數人間小篆文<lb/>
<pb n="KR3h0068_WYG_021-67a"/>
書刻輸君總色絲前身想是伏靈芝虎頭食肉元無相<lb/>
鑄鈕休傳右顧龜<lb/>
我家金粟道人章瓦款蟠螭識未央千古典刑今復見<lb/>
佩之何必獸頭嚢<lb/>
鏤玉塗金與錯銀盡将工巧失天真君能獨掃雕蟲技<lb/>
定品它年合入神<lb/>
伯盛朱隠君余西郊草堂之髙鄰也性孤潔不佞於世<lb/>
工刻畵及通字説故與交者皆文人韻士予偶得未央<lb/>
<pb n="KR3h0068_WYG_021-67b"/>
故瓦頭於古泥中伯盛為刻金粟道人私印因驚其篆<lb/>
文與製作甚似漢印又以趙松雪白描桃花馬圖求勒<lb/>
於石精妙絶世大合松雪筆法惜其不得從游於松雪<lb/>
之門使茅紹之專羙于今世因題四絶於卷末以羙之<lb/>
伯盛勿以余言為譽後必有鍳事者公論也至正十七<lb/>
年中秋日書于玉山草堂金粟道人顧阿瑛<lb/>
　　方寸銕歌贈伯盛朱隠君<lb/>
人心何危患多岐方寸之銕貴自持百鍊耿耿明秋暉<lb/>
<pb n="KR3h0068_WYG_021-68a"/>
彼柔繞指何詭隨朱盛剛勁眞呉兒法書銕畵逼秦斯<lb/>
晴忩握管儼若思學成變法出愈竒銕耕代筆猶神錐<lb/>
用之切玉如切泥孤忠不媿月食詩清便更賦楊花詞<lb/>
元祐黨碑我所非驢鳴犬吠我所嗤雕蟲小技同兒嬉<lb/>
屠龍妙割嗟奚為盛乎盛乎知不知南北車書滚滚來<lb/>
中興定勒磨崖碑大書深刻非子誰旹至正廿年嵗次<lb/>
庚子夏六月初吉天台氏學者元鼎書于白蓮桂子軒<lb/>
　　方寸銕銘<lb/>
<pb n="KR3h0068_WYG_021-68b"/>
婁東朱珪字伯盛工古籀篆文其於六書之義考之尤<lb/>
詳嘗以餘力刻印章則為呉中絶藝閒逰錢唐遇句曲<lb/>
張外史名之曰方寸銕銕以喻其能堅其志操期以進<lb/>
乎道亦若桑國僑志於銕研之銕云雖然科斗書廢已<lb/>
久必以篆籀為師法漢𨽻而下不在論能復其古其庻<lb/>
幾朱君乎朱君與予相逰從嘉其志操之日堅今年予<lb/>
來玉山中驗朱君之書法益有進是猶張旭悟公孫大<lb/>
娘之舞劍器也見其刻玉石如切泥則又若漆園氏誇<lb/>
<pb n="KR3h0068_WYG_021-69a"/>
庖丁觧牛而得肯綮也張得於舞劍庖丁得於觧牛吾<lb/>
知朱君得於書而悟外史方寸銕之㫖矣遂述其事而<lb/>
為之銘銘曰聖人作人文開龍馬出榮圖來神農氏尚<lb/>
結繩民弗犯俗龎淳史倉頡肇有制譬孳乳乃曰字越<lb/>
夏商歴周秦科斗廢籀篆臻漢而晉書變作唐風媮政<lb/>
日惡曰逮今邈寥寥事刻畵昆吾刀鍾鼎隳石鼓頽心<lb/>
太古婁朱珪至正嵗舍庚子夏四月廿有六日河南陸<lb/>
仁造<lb/>
<pb n="KR3h0068_WYG_021-69b"/>
　　方寸銕頌<lb/>
猗方寸銕嫓昆吾刀游刃發硎妙契縱操六書奥㫖探<lb/>
賾損勞史籕秦斯作則孔昭翔鸞翥鳯騰龍騫蛟為印<lb/>
為章奎壁麗霄文苑藝林世頼榮褒我頌匪私永言弗<lb/>
祧至正庚子八月十又八日淮海秦約造<lb/>
　　方寸銕詩奉美伯盛有道隴右邾經上<lb/>
朱珪手持方寸銕撫印能工漢篆文并剪分江龍噴月<lb/>
昆刀切玉鳯窺雲他年金馬須承詔此日雕蟲試䇿勲<lb/>
<pb n="KR3h0068_WYG_021-70a"/>
老我八分方漫冩詩成亦足張吾軍至正八月辛丑朔<lb/>
平湖草堂中冩<hi>西夏朱仲義𨽻古</hi>
朱生心似銕篆刻藝彌精應手多盤折纎毫不重輕么<lb/>
麽形獨辨螭匾勢初呈漢印規模得秦碑出入明風流<lb/>
金石在潤色簡書并餘刃庖丁觧風斤郢匠成逹觀應<lb/>
自我賞㑹足平生趣刻無多訝因君託姓名錢唐陳世<lb/>
昌<lb/>
袖裏昆吾一寸銕江南碑碣萬家文玉符金印雲臺将<lb/>
<pb n="KR3h0068_WYG_021-70b"/>
大篆煩君為勒勲雲間陸居仁<lb/>
十年兵興徧天下名山大澤罹野火野火盡燒秦漢碑<lb/>
咸陽鬼哭無人打故人呉睿業篆隷好古乃有如珪者<lb/>
妙刻金粟道人章尤精白描桃花馬金印徒聞如斗大<lb/>
零落當時建章瓦君不見黄鶴仙伏靈芝北海文章長<lb/>
髙價武夷山樵者錢惟善題于海嘯軒<lb/>
　　舘閣諸公無不喜用名印雖草廬呉公所尚質樸<lb/>
　　亦所不免惟掲文安公絶不用其制吾竹房論著<lb/>
<pb n="KR3h0068_WYG_021-71a"/>
　　甚詳然其所用人多不合作趙文敏有一印文曰<lb/>
　　水精宫道人在京與李息亝袁子方同坐適用此<lb/>
　　印袁曰水精宫道人政可對瑪瑙寺行者闔座絶<lb/>
　　倒葢息亝元居慶壽寺也鮮于郎中一印曰鮮于<lb/>
　　伯幾父吾子行曰可對尉遲敬徳鞭滑稽大畧相<lb/>
　　同子行嘗作一小印曰好嬉子葢呉中方言一日<lb/>
　　魏國夫人作馬圖傳至子行處子行為題詩後倒<lb/>
　　用此印觀者曰先生倒用了印子行曰不妨坐客<lb/>
<pb n="KR3h0068_WYG_021-71b"/>
　　莫曉他日文敏見之罵曰箇瞎子他道倒好嬉子<lb/>
　　耳太平盛時文人滑稽如此情懐可見今不可得<lb/>
　　矣余坐主張先生仲舉在杭一印曰平皋鶴叟葢<lb/>
　　用杭州三山名臨平皋亭黄鶴也古人亦有如此<lb/>
　　者如雲烟過眼録載姜白石印文鷹揚周郊鳯儀<lb/>
　　虞廷葢以姓字作隠語辛稼軒印曰六十一上人<lb/>
　　又以破其姓文米元章書史言劉巨濟符符字亦<lb/>
　　好竒耳雲門山樵張紳書於朱伯盛印譜後<lb/>
<pb n="KR3h0068_WYG_021-72a"/>
　　予嘗見故元時呉人印章刻畵古雅疑其多出於<lb/>
　　吾子行之手而不知有朱伯盛者今觀楊銕崖顧<lb/>
　　玉山軰方寸銕志并詩始知之伯盛名珪玉山稱<lb/>
　　其為西郊草堂之鄰葢昆山人葉君廷光與為同<lb/>
　　縣宜其獲此而藏之成化丁未三月晦呉寛題<lb/>
　元人為朱鍊師本初七序卷<hi>失録</hi>
　　故元文章之盛雖方外道流亦有其人如呉全節<lb/>
　　薛𤣥卿張伯雨軰是也此則朱本初所著貞一藁<lb/>
<pb n="KR3h0068_WYG_021-72b"/>
　　觀其所得尤為精深宜一時大家特為親書其首<lb/>
　　也本初臨川人出家上清宫而從呉宗師居都下<lb/>
　　其藁既無刻本不知此編何從傳至呉中幸而為<lb/>
　　抑夫縣人之所藏不然其亦冺矣呉寛<lb/>
　　本初一榻林下内境虚曠中夕夢回松月在忩夜<lb/>
　　氣閴然全體豁露于斯有得劉損<lb/>
　外録<lb/>
　　珊瑚網云七序為勝國范梈劉有慶歐陽應丙虞<lb/>
<pb n="KR3h0068_WYG_021-73a"/>
　　集桞貫道呉全節諸人天啓癸亥春二月廿六日<lb/>
　　王二泉持此卷來以行促不及録序語玉水記<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0068_WYG_021-73b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書畵彚考卷二十一<lb/>
</p>
<p>
</p>
  </div>
</body>
</text>
</TEI>
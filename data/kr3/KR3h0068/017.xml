<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畫彚考卷十七</head> <lb/>
    <p>
<pb n="KR3h0068_WYG_017-1a"/>
欽定四庫全書<lb/>
　書畫彚考卷十七<lb/>
　　　　　　　　　　刑部左侍郎卞永譽撰<lb/>
　　書十七<lb/>
元<lb/>
　張伯淳<lb/>
　張師道楞伽古木詩帖<hi>行書紙夲</hi>
　　宋張伯淳帖<hi>題夲身紙首原標屬宋按伯淳入元為翰林學士今改正</hi>
<pb n="KR3h0068_WYG_017-1b"/>
楞伽古木山門前下有山石摩蒼天道林卓錫舊種此<lb/>
髣髴於今八百年皴皮刳腹不自愛猶是童童一車盖<lb/>
矯然化作龍虎蟠勁節不為霜雪改或時孤高烈風起<lb/>
蒼茫白日雷雨至從容下䕃數百人赫金六月流清氣<lb/>
卷曲擁腫也可憐天賦樗散終天全道林不世骨已朽<lb/>
人間嵗月何足言辛卯五月十三日<lb/>
　　張伯淳<hi>題本身紙尾</hi>
　燕公楠<lb/>
<pb n="KR3h0068_WYG_017-2a"/>
　燕國材扳餞帖<hi>行書紙本帖内項氏印不録</hi>
公楠記事上復義齋宣慰相公足下比承訪别殊用黯<lb/>
然明發遣小者造門扳餞則馬首先登矣兹枉顓題寵<lb/>
有煑醖鹽鱭之貺逺道胡為來哉拜嘉之餘磯感無量<lb/>
佇聼除書又當别控賀章也帝城書不敢浮沈得報即<lb/>
以繳逹何當晤悉臨楮拳拳不宣公楠記事上復夏五<lb/>
廿四日<lb/>
　方　囘<lb/>
<pb n="KR3h0068_WYG_017-2b"/>
　方萬里台翰甚多帖<hi>行草書蠟牋本</hi>
囘謹呈呂君學士宣除尊契家丈囘收台翰甚多日昨<lb/>
姓葉之人始來取答字口所稱執事之意為令閤政之<lb/>
同氣有家産之訟囘於曹𢎞齋相契而凡百公事並不<lb/>
敢干預於歙之有司無所施其巧也千萬勿罪幸甚百<lb/>
冗走筆他不暇及不宣　右謹具呈大德四年閏八月<lb/>
初二日囘呈記事謹呈呂内機學士尊契家丈　又八<lb/>
月二日方囘謹封<lb/>
<pb n="KR3h0068_WYG_017-3a"/>
　鮮于樞<lb/>
　鮮于奉常書青天詞<lb/>
青天無數白天無數緑水繞灣無數㶚陵橋上望西川<lb/>
動不動八千里路　來時春暮去時秋暮歸去又還春<lb/>
暮人生七十古來稀好相看能得幾度漁陽困學書<lb/>
　伯機書唐詩<hi>草書單條</hi>
新粧宜面下朱樓深鎻春光一段愁行到中庭數花朶<lb/>
蜻蜓飛上玉搔頭<lb/>
<pb n="KR3h0068_WYG_017-3b"/>
𤣥晏先生好著書懶心乆與市朝疎君看黄鵠關<graphic n="KR1457" url="https://raw.githubusercontent.com/kanripo/KR-Gaiji/master/images/KR1457.png" mimeType="image/png"/>去<lb/>
閒羡羣鷗臠鼠餘　伯機<lb/>
　外録<lb/>
　　珊瑚網云後絶兒淵以若為余設者因䨇鈎於髙<lb/>
　　麗紙置諸屛間云<lb/>
　鮮于公遺墨卷<lb/>
　　遊髙亭山廣嚴院記<lb/>
元貞元年四月廿日送客臨平鎭晨起買舟堰下出東<lb/>
<pb n="KR3h0068_WYG_017-4a"/>
新橋自髙亭山以北岸多野酴醿香氣酷烈薫人欲醉<lb/>
晚宿廣嚴院僧普聞好竒喜客置酒西有樓下夜分乃<lb/>
罷明日遍歴殿廡得唐𤣥覽法師碑於東廡之下乃開<lb/>
元廿三年集賢學士徐安貞撰諌議大夫褚庭誨書云<lb/>
師姓褚氏其先河南人食采錢唐因家焉師生而慧解<lb/>
從慧昶出家本邑有故隋華嚴寺乃師俗縁之地因成<lb/>
此院後改今名碑經焚燬全不可讀寺有録本遂得其<lb/>
詳僧又指䕶伽藍神曰此𤣥覽法師之祖褚河南也是<lb/>
<pb n="KR3h0068_WYG_017-4b"/>
日行者過期未出普聞者煮笋薦酒復飲故處大出書<lb/>
畫誇客有淨師草書四大幀圓熟有師法殊可喜問之<lb/>
乃寺僧也紹興初甞被召作草首書名花傾國兩相歡<lb/>
宋主不悅賜罷今錢唐人家所收稱王逸老合作者皆<lb/>
其書也又東坡趙令鑠唱和真蹟一卷坡詩集中有之<lb/>
令鑠有詩聲集不行世因全録之序云子瞻和予致齋<lb/>
詩有端向甕間㝷吏部老來惟欲醉為鄉之句因送薄<lb/>
酒兼成斐章冀發笑也古人醉以酒盖亦有所寓一飲<lb/>
<pb n="KR3h0068_WYG_017-5a"/>
百憂忘陶陶朝復暮公欲醉為鄉甕間㝷吏部惜取青<lb/>
銅錢濁醪安足酤敢竊好事名聊資子雲具巧手斧鼻<lb/>
端此情知有素東坡和云伯堅恵玉膏兩壺且枉佳篇<lb/>
次韻戯答神仙無石髓生世悲轉寓坐待玉膏流千載<lb/>
真旦暮青州老從事鬲上非所部惠然肯見從知我困<lb/>
市酤開瓶自洗盞肴核誰與具門前聽剝啄烹魚得尺<lb/>
素伯堅又詩云子瞻辭免起居之命令鑠復用前韻一<lb/>
首以勉之登州與儀曹到官如旅寓螭陛鳳凰池翺翔<lb/>
<pb n="KR3h0068_WYG_017-5b"/>
未云莫冰雪照人清黄色盈中部譬如千日釀一宿陋<lb/>
清酤載筆無多時公真濟時具歎息賀德基猶知我尸<lb/>
素自此次韻題其後者一人劉握以詩跋者四人湯思<lb/>
退孫仲和葛立芳陳之茂以子孫題者四人蘇籍蘇嶠<lb/>
趙伯醇劉岑觀覽署名者十人陳相汪應辰鄭作肅范<lb/>
彦輝苪曅徐度凌景夏尹熺劉㢸姚述堯最後王明清<lb/>
題云英宗潛龍日居穆親宅與宗屬淄恭憲王游從最<lb/>
厚慶厯八年嵗在戊子兩家各生子同年月日時其後<lb/>
<pb n="KR3h0068_WYG_017-6a"/>
英宗入繼大統所誕即神宗既即天位以是日為同天<lb/>
節恭憲所育廼太僕伯堅也為本朝登進士第之冠易<lb/>
文階最先子孫蕃衍世科相望聲華焜燿以至於今五<lb/>
行之説其可不信哉僧云伯堅子孫今居臨平貧不能<lb/>
自振此卷近年以粟易之其他無可録者是晚始與行<lb/>
者别明日將還普聞曰此去佛日十里而近有寺曰淨<lb/>
慧山水最佳寺有東坡題名真蹟不可不一到於是自<lb/>
下山乘馬沿田塍轉村塢詰曲行香篆中如是者數里<lb/>
<pb n="KR3h0068_WYG_017-6b"/>
過黄鶴山地始平路漸廣峰巒秀拔林麓深䆳夾道清<lb/>
泉如奏琴筑是時小雨蹔止雲日鮮潤四顧閴然惟聞<lb/>
一鳥啼長松修竹間同行者人人自失謂真在武陵桃<lb/>
花源也少東遥見飛閣出木末導者云已到山門矣乃<lb/>
揖蒼髯叟酌甘露泉而後入時巳破午羣僧皆醉住持<lb/>
覺老入城遂徑造方丈得東坡真蹟於法堂東壁云祖<lb/>
老入山之十三日述古赴南都率景逹原叔子中子瞻<lb/>
㑹别於此熙寜七年八月十二日字方四寸許又有贈<lb/>
<pb n="KR3h0068_WYG_017-7a"/>
榮公五絶句石刻詩見集中循東廡下入庫堂觀渥洼<lb/>
池池泉玉色出東北山之麓有石坡陀半在水中因公<lb/>
有不堪土肉埋山骨未放蒼龍浴渥洼之句遂名囘抵<lb/>
西廡入藏殿觀元豐間所書經藏有巨蛇不敢近者乆<lb/>
矣將出得兩石於山門之左乃楊無為司馬才仲秦少<lb/>
遊之詩云元祐元年六月十五日還自海上入佛日山<lb/>
淨慧道塲瞻禮懐禪師塔時長老弼公即阿育王大覺<lb/>
禪師之嗣也送予出山酌甘泉而别因留詩云佛日山<lb/>
<pb n="KR3h0068_WYG_017-7b"/>
前水行人甘露杯須知源派逺直自四明來才仲云石<lb/>
冷苔生暈風髙竹度凉道人何處去春色半滄浪少㳺<lb/>
云五里喬松徑千年古道場泉聲與嵐影收拾入僧房<lb/>
楊則手書才仲少㳺皆范石湖追寫初約元仁同行及<lb/>
期元仁以事不果故僭述所見以告拙詩數首附後仍<lb/>
乞呈似巖翁山村井西存博善之仲實無逸寵和<lb/>
　　留題廣嚴寺<lb/>
送客臨平古佛祠聞公房裏住多時驪歌不見金閨彦<lb/>
<pb n="KR3h0068_WYG_017-8a"/>
濁酒聊參玉版師龍象彫零餘故塔蛟鼉斷缺有殘碑<lb/>
藕花未發風蒲短空詠參寥七字詩<lb/>
　　道中一絕留題淨慧壁<lb/>
野酴醿發氣薫然睡起時驚雪入船安得鴻彛三百乘<lb/>
空令饞客口流涎<lb/>
　　淨慧寺四絕<lb/>
寂寂僧房半夢中蕭蕭修竹四山風唯應門外蒼髯叟<lb/>
解識儋州秃鬢翁<lb/>
<pb n="KR3h0068_WYG_017-8b"/>
曉雨纔收日已西石梁沙路淨無泥清泉㶁㶁千峰迥<lb/>
緑桞隂隂一鳥啼<lb/>
壊壁蒼蒼上緑苔籠紗無復䕶塵埃只應枉駕遊山客<lb/>
總為坡仙寳墨來<lb/>
學道當知髓與皮聖門壼奥要探窺十年來徃臨平道<lb/>
爭信山中有許竒<lb/>
　　又戯題廣嚴僧房壁<lb/>
幾年門外䇿征驂不料能來共一龕壁上未須書嵗月<lb/>
<pb n="KR3h0068_WYG_017-9a"/>
褚河南是䕶伽藍　鮮于樞頓首<lb/>
　　伯幾於書法用功極深至每數日相見輒云近見<lb/>
　　余某帖孰離孰合言語必相劘切率以為常伯幾<lb/>
　　仙去十載非特書法如伯幾者不可得而朋友箴<lb/>
　　規之道亦使人慨然此詩乃元貞乙未遊髙亭廣<lb/>
　　嚴寺所作用筆遒勁與詩律精嚴是或一道卷中<lb/>
　　所及嚴翁井西無逸亦相繼云亡交遊凋謝雅道<lb/>
　　寥落益増隕涕至大辛亥十二月望日巴西鄧文<lb/>
<pb n="KR3h0068_WYG_017-9b"/>
　　原書於素履齋<lb/>
　　書法不講百餘年至元間伯幾子昂二妙特起古<lb/>
　　意復見於今予甞謂後有尚論國家文藝之盛必<lb/>
　　來取斯伯幾殁既乆時人購藏殆欲家有其書而<lb/>
　　其合作未有如此卷者亦有錢唐佳山水當時神<lb/>
　　情朗<hi>闕</hi>以至此昔人云不恨臣無二王法恨二王<lb/>
　　無臣法非耶詩逼王半山叙事類崔徳符予評豈<lb/>
　　妄盍就子昂學士正之延祐五年四月二日髙郵<lb/>
<pb n="KR3h0068_WYG_017-10a"/>
　　龔璛書<lb/>
　鮮于伯幾滿江紅詞<lb/>
　　近覽鏡白鬚漸多戯作滿江紅長短句繡江先生<lb/>
　　拜參上馬敢録呈醜幸乞一笑鮮于樞頓首<lb/>
詩酒名場人都羡紫髯如㦸今已矣星星滿頷不堪重<lb/>
摘衰老自知來有漸窮愁誰道㝷無迹笑劉郎辛苦覔<lb/>
仙方終何益　東逝水西飛日年易失時難得頼此身<lb/>
健在寸隂須惜生死百年朝有暮盛衰一理今猶昔問<lb/>
<pb n="KR3h0068_WYG_017-10b"/>
人間誰是魯陽戈杯中物<lb/>
　困學民書韋端巳詩四首<hi>草書鳥絲䦨紙本止存三首</hi>
千蹄萬轂一枝芳要路無媒果自傷題柱未期歸蜀國<lb/>
曵裾何處謁呉王馬嘶春陌金覊閙鳥睡花林繡羽香<lb/>
酒薄恨濃消不得却將惆悵問支郎<lb/>
東南騎馬出郊坰囘首寒烟隔郡城清澗漲時翹鷺喜<lb/>
緑桑疎處哺牛鳴兒童見少生於客奴僕驕多踞似兄<lb/>
試望田家還自適滿畦秋水稻苖平<lb/>
<pb n="KR3h0068_WYG_017-11a"/>
馬前紅葉正紛紛馬上離情斷殺魂曉發獨辭殘店月<lb/>
暮程遥宿隔雲村心如嶽色留秦地夢逐河聲出禹門<lb/>
莫怪苦吟鞭拂地有誰傾葢待王孫　閒書韋端巳詩<lb/>
四首大德庚子困學民<lb/>
　直寄老人書昌黎石鼔歌卷<hi>行草書紙本</hi>
　　石鼓歌<lb/>
張生手持石鼓文勸我試作石鼔歌少陵無人謫仙死<lb/>
才薄將奈石鼓何周綱陵遲四海沸宣王奮起揮天戈<lb/>
<pb n="KR3h0068_WYG_017-11b"/>
大開明堂受朝賀諸侯劍珮鳴相磨蒐於岐陽騁雄俊<lb/>
萬里禽獸皆遮羅鐫功勒成告萬世鑿石作鼓隳嗟峨<lb/>
從臣才藝咸第一揀選撰刻留山阿雨淋日炙野火燎<lb/>
鬼物守䕶煩撝訶公從何處得紙本毫髪盡備無差訛<lb/>
辭嚴義宻讀難曉字體不類𨽻與蝌年深豈免有缺畫<lb/>
快劍斫斷生蛟鼉鸞翔鳳翥衆仙下珊瑚碧樹交枝柯<lb/>
金繩鐡索鏁紐壯古鼎躍水龍騰梭陋儒編詩不收入<lb/>
二雅褊廹無委蛇孔子西行不到秦掎摭星宿遺羲娥<lb/>
<pb n="KR3h0068_WYG_017-12a"/>
嗟余好古生苦晚對此涕淚䨇滂沱憶昔初䝉博士徴<lb/>
其年始改稱元和故人從軍在右輔為我量度掘臼科<lb/>
濯冠沐浴告祭酒如此至寳存豈多氊包席褁可立致<lb/>
十鼓祗載數駱駝薦諸太廟比郜鼎光價豈止百倍過<lb/>
聖恩若許留太學諸生講解得切磋觀經洪都尚咽填<lb/>
坐見舉國來奔波剜苔剔蘚露節角安置妥帖平不頗<lb/>
大厦深簷與盖覆經歴乆逺期無他中朝大官老於事<lb/>
詎肯感激徒媕娿牧童敲火牛礪角誰復著手為摩挲<lb/>
<pb n="KR3h0068_WYG_017-12b"/>
日銷月鑠就埋没六年西顧空吟哦羲之俗書趁姿媚<lb/>
數紙尚可博白鵝繼周八代爭戰罷無人收拾理則那<lb/>
當今太平日無事柄用儒術崇孔軻安能以此尚論列<lb/>
願借辯口如懸河石鼓之歌止於此嗚呼吾意其蹉跎<lb/>
　　石鼓文字竒也韓此詩又竒困學書此力與之敵<lb/>
　　又竒也嘉靖甲申初夏陸深觀於思齋<hi>行書本身紙尾</hi>
　　困學翁崛起幽州與鷗波亭主人齊驅爭道未知<lb/>
　　誰得驪珠甞僑居我里署名曰檇李某故余見其<lb/>
<pb n="KR3h0068_WYG_017-13a"/>
　　手墨輒喜為題之敬附梓里後進之誼秋岳生曹<lb/>
　　溶<hi>行書紙本</hi>
　鮮于伯幾檀波羅蜜帖<hi>行草書紙本</hi>
先塋圍墻急用四獸像欲求寺院砌地厚大方塼五枚<lb/>
宗師或有之不知湛淵子可以下一轉語否檀波羅蜜<lb/>
亦當行所當為事必不吝也呵呵樞頓首湛淵路教翰<lb/>
學先生八月廿六日<lb/>
　髙克恭<lb/>
<pb n="KR3h0068_WYG_017-13b"/>
　髙房山眠食安好帖<hi>行楷書紙本</hi>
克恭頓首再拜仲實聘君先生閣下别來伏想眠食安<lb/>
好為慰區區輒有少瀆故鄉劉光逺先生飽學老成今<lb/>
春留家兄子安處授徒今江西何參政專書敦請到彼<lb/>
擬廿四日卜行特求大手作一序贈之以見交誼逹望<lb/>
慨然不勝感激專容面謝以既未間仍冀為斯文自重<lb/>
不备克恭頓首再拜九月廿二日堇空<lb/>
　袁　易<lb/>
<pb n="KR3h0068_WYG_017-14a"/>
　袁靜春寓錢塘雜詩帖<lb/>
寓錢塘雜詩求教袁易頓首<lb/>
　　舟行漫興<lb/>
涉世恒多故謀身轉益迂馬周聊逆旅阮籍豈窮途鷺<lb/>
宿依船尾楓凋落酒壺逺行憀慄意對此不能無<lb/>
白霧籠舟楫青山失畫圖徃來迷只尺收歛忽斯須野<lb/>
曠連飛鶻江清映浴鳬還將明媚色且復慰征途<lb/>
隄桞攲招䌫江花笑入舟高歌鳬鵠起闊視水雲流牢<lb/>
<pb n="KR3h0068_WYG_017-14b"/>
落江淹恨飄零庾信愁都將付尊酒短髪得禁秋<lb/>
憂患看飄瓦浮沉任轉蓬題詩霜葉赤對酒燭花紅嵇<lb/>
阮情何曠陶韋意未窮前賢負高興不必萬人同<lb/>
　　重午客中雨<lb/>
徃恨湘纍逺他鄉楚俗同流傳存弔祭汨没見英雄竹<lb/>
葉於人緑榴花此日紅未湏嗟旅泊吾道豈終窮<lb/>
湖上㝠㝠雨和愁細似塵翠嵐沾玉塵清潤逼綸巾他<lb/>
日看濃抹兹晨傚渉<hi>闕</hi>遂諳山水意有為苦留人<lb/>
<pb n="KR3h0068_WYG_017-15a"/>
令節殊方客虛樓暮雨時何心吟鑄鏡予髪欲成絲昌<lb/>
歜誰浮玉芳醪且滿巵今朝羈旅思更用獨心為<lb/>
　　懐呉中諸友六首<lb/>
風雨蕭齋裏鷄鳴夜向晨簡編心力盡燈火髩毛新餘<lb/>
地知㳺刃何人解斵輪煩君無割席漂轉暫埃塵<hi>錢德鈞</hi>
並馬春風陌髙歌夜雨牀追㳺前夢失漂泊此身忙緑<lb/>
酒西湖色冰肌六月凉難招髯似㦸來對玉成行<hi>蕭子中</hi>
卓行拘常調㣲官更數移君懐同棄屣吾道歎如絲濩<lb/>
<pb n="KR3h0068_WYG_017-15b"/>
落材髙世飛騰命與時晚成梁棟噐剰破十年遲<hi>湯師言</hi>
枉䇿招㝷宻髙談謔浪俱他鄉懐楚奏何日攬桓須白<lb/>
月垂紋練青天落酒壺看君話心事餘子盡﨑嶇<hi>唐希賢</hi>
共話巴山雨曾題華步秋儒官雖寂寞公子足風流即<lb/>
擬同呉詠焉知効楚囚江南新作賦寄爾恐添愁<hi>趙明仲</hi>
之子華簮裔簞瓢只晏如為官應駐輦延客愧無車早<lb/>
托襟期合能容禮法疎一燈何日共料理讀殘書<hi>馮景説</hi>
　　右十三詩命意閒逺下語清麗可謂不流於俗矣<lb/>
<pb n="KR3h0068_WYG_017-16a"/>
　　然少加精宻杜少陵黄山谷不難到也困學民漁<lb/>
　　陽鮮于樞題其後而還之大德辛丑冬至前一日<lb/>
　　也<lb/>
　　伯幾見通甫詩以古人相期自是當家語或者疑<lb/>
　　非伯幾筆殆未得其賞雋乘快之趣耳其品評字<lb/>
　　字的確非伯幾不及此仲長寳之泰定三年重九<lb/>
　　後三日髙郵龔璛書於甫里書院之西序<lb/>
　　通甫客杭賦雜詩十三首困學翁喜其閒逺清麗<lb/>
<pb n="KR3h0068_WYG_017-16b"/>
　　而以杜少陵期之識者謂為的確之論噫非伯牙<lb/>
　　不能精其技非子期不能審其音九原不可復作<lb/>
　　徒發覽者一慨云呉郡干文傳書<lb/>
　　高人詩妙絕留與後人誇江海思親友風塵老嵗<lb/>
　　華欲乘山谷興逺訪杜陵家知己真成夢歌殘重<lb/>
　　歎嗟陵陽貢奎奉題<lb/>
　　予嘗聞外舅存悔翁論袁先生詩可近半山而困<lb/>
　　學於此十三章期以少陵山谷然山谷律法雖嚴<lb/>
<pb n="KR3h0068_WYG_017-17a"/>
　　未免削刻不能無詭遇之意視少陵闊步隨心未<lb/>
　　甞不範我馳驅者前軰評之矣况閒逺清麗不知<lb/>
　　可盡山谷否耶困學必有所見也且此所<hi>闕</hi>雜賦<lb/>
　　皆五字詩律呂和諧使氣有所充豈不可造少陵<lb/>
　　之藩耶更閱全集則存悔當中的矣姑摭此以問<lb/>
　　於仲長天厯三年春正月京口陳方謹題<lb/>
　　今集慶昕公鄉年客南屛覃思文字間視<hi>闕</hi>教寂<lb/>
　　音不啻方駕過也故論議詩與文斤斤少許可獨<lb/>
<pb n="KR3h0068_WYG_017-17b"/>
　　盛稱呉人袁靜春先生所作詩至謂清麗秀潤數<lb/>
　　十年所無有元祐固已驚掉而昕出先生詩讀之<lb/>
　　恨不多見而昕言已足信及來呉中先生子泰仲<lb/>
　　長與元祐相友善且已集録先生詩為若干卷刋<lb/>
　　行元祐得盡讀先生詩而昕之言益信此卷先生<lb/>
　　手澤仲長寳藏者鮮于君首題直以杜拾遺黄太<lb/>
　　史並言黄從杜出其間不可分寸亂鮮于大手筆<lb/>
　　而其言如此盖自有所見今昕公為天子祠官言<lb/>
<pb n="KR3h0068_WYG_017-18a"/>
　　論重當世元祐閭巷賤士不足知先生故托昕<lb/>
　　推重先生之意於卷後而歸之仲長云至順二年<lb/>
　　龍集辛未夏四月己酉遂昌鄭元祐拜手謹題<lb/>
　　予不識通甫而亦不多見其詩所見者止是十三<lb/>
　　首而已然即是十三首而閒雅靖專之趣已見言<lb/>
　　間雖尚論其人可也獨詩乎哉東陽桞貫題<lb/>
　　予生晚不識困學翁而雅善其子必明每見其論<lb/>
　　先友之能詩者呉下袁先生必在其間及客呉先<lb/>
<pb n="KR3h0068_WYG_017-18b"/>
　　生已矣獲交其子仲長出先生所爲詩一卷手澤<lb/>
　　尚新有困學翁跋語予於是益知必明之言信而<lb/>
　　有徴詩曰雖無老成人尚有典刑是卷近之矣四<lb/>
　　明姚安道書<lb/>
　　先生落拓不羈放情物表肆筆成章皆直寫其胸<lb/>
　　中之竒春江靜波秋山峻峯不足為喻也吾儕碌<lb/>
　　碌從俗浮湛與先生相去遠甚而欲强加評品正<lb/>
　　如盲人説象知其鼻謂象如杵知其牙者謂象如<lb/>
<pb n="KR3h0068_WYG_017-19a"/>
　　蘆菔根一語不契便成聚訟豈不發先生泉下一<lb/>
　　哂也哉時元統二年七月二十八日黄溍書<lb/>
　　詩曰髙山仰止景行行止每恨生晩弗獲親承前<lb/>
　　軰先生論議幸於文字間時得接對文采風流之<lb/>
　　懿今觀吾鄉袁先生手書詩什洎鮮于困學至黄<lb/>
　　文獻公諸搢紳大夫士題識如拂䝉霧而觀景星<lb/>
　　之昭粲心目俱開矣伏讀再四謹書於後洪武戊<lb/>
　　寅夏五月五日諸生王璲拜題<lb/>
<pb n="KR3h0068_WYG_017-19b"/>
　　吾郡通甫袁先生元大德五年辛丑自石洞書院<lb/>
　　謝事游杭因書五言唐律十三首奉漁陽鮮于公<lb/>
　　伯機伯機時為浙東帥府都曹吟詩作字竒態横<lb/>
　　出一時南士多慕與之㳺故通甫亦以詩求正越<lb/>
　　明年壬寅伯機北還得官太常典簿以没又四年<lb/>
　　丙午通甫亦捐世矣迨後二十五載通甫之子仲<lb/>
　　長出仕江浙儒學提舉龔璛子敬禮部尚書致仕<lb/>
　　千文傳壽道集賢學士貢文靖公奎仲章江浙儒<lb/>
<pb n="KR3h0068_WYG_017-20a"/>
　　學提舉鄭元祐明德翰林待制桞貫道傳侍講學<lb/>
　　士黄文獻公溍晉卿暨子敬之壻陳方子貞四明<lb/>
　　姚安道師各有題識入國朝洪武中吾郡贈太子<lb/>
　　賓客文靖公王璲汝玉復書於卷以致景仰之意<lb/>
　　今年正統戊午通甫五世孫刑部檢挍以凝復求<lb/>
　　予題嗚呼吾郡素稱士夫淵藪世變相仍故家子<lb/>
　　孫能嗣守先業者鮮矣通甫手書諸詩在元大德<lb/>
　　間距今一百四十年矣是非子孫之賢其能保藏<lb/>
<pb n="KR3h0068_WYG_017-20b"/>
　　而不失墜也哉雖然猶有進者詩曰孝思維則通<lb/>
　　甫之學之德困學以杜拾遺期之龔子敬叙其詩<lb/>
　　謂得性情之正墻東謂其嗜慾之機淺是皆後人<lb/>
　　所當勉焉者也敢以是復諸檢挍嗚呼其鑒兹哉<lb/>
　　嘉議大夫都察院左副都御史海虞呉訥敏徳識<lb/>
　　寛少喜考論呉中前軰甞閲元黄文獻公文集載<lb/>
　　袁靜春先生墓誌知其為呉人而尤以不得見其<lb/>
　　子孫為恨他日社學師袁以昭氏過予談及其家<lb/>
<pb n="KR3h0068_WYG_017-21a"/>
　　世則靜春乃其五世祖也又明日挾靜春所寄鮮<lb/>
　　于太常㳺錢塘雜詩來示於是靜春之子孫既得<lb/>
　　見之又得見其手跡而詩有懐呉中錢德鈞以下<lb/>
　　諸友之作又因得見前軰數人於一日間為欣幸<lb/>
　　乆之呉寛<lb/>
　吾　衍<lb/>
　吾子行書古文篆韻二帙并記<hi>原韵不録</hi>
余自志學習篆畫丁卯嵗自征建昌得古文篆韻于白<lb/>
<pb n="KR3h0068_WYG_017-21b"/>
鹿書院兵火之餘隻字無存友朋間以此役吾性不能<lb/>
辭一時率意寕無小失一日㑹應方中于阮舜咨之堂<lb/>
偶爾言之遂得其本歸證差謬有哂予者曰年如許亦<lb/>
晚矣因思小失為人所譏孰若證之以免魚魯焉遂不<lb/>
以老而廢筆聊備檢閲時至元丙戌中秋前三日秋岩<lb/>
老子記<lb/>
　　此本為吾子行先生筆也先生名丘衍住杭之先<lb/>
　　花坊時年二十七即不下樓樓上下分業子弟客<lb/>
<pb n="KR3h0068_WYG_017-22a"/>
　　至僮輒止不使登通焉使登乃登先生好古變宋<lb/>
　　末鐘鼎圖書之謬寸印古篆實自先生倡之真第<lb/>
　　一手趙呉興又晩效先生法耳所著有學古編字源<lb/>
　　七辨篆品三十八則私印有竹素山房吾氏子行<lb/>
　　我最嬾懐真樂飛丹霄數印印鼻小韋帶嘗在手<lb/>
　　弄之盖欲和其四稜令有古意是本正子行耑業<lb/>
　　秋岩得而證冩之者焉至正七年嵗次丁卯五月<lb/>
　　望嘉禾陶九成識<lb/>
<pb n="KR3h0068_WYG_017-22b"/>
　　吾子行為錢唐人不仕不娶離世異俗好古博雅<lb/>
　　隱居授徒四方之士相傾慕者冠履交於户内而<lb/>
　　子行不以貴賤為低昂可者與之不可者拒之居<lb/>
　　僅容膝迎送未嘗下樓留心古道樂志簞瓢不與<lb/>
　　世俗爭妍巧盖亦尚友千載者𢎞治初得說文解<lb/>
　　字篆韵於沈石田氏所少者古文篆韻耳今復得<lb/>
　　子行手蹟不惟㸃畫足法且合之成全書良足快<lb/>
　　心耳嘉靖甲午中秋菽園庸史王鴻羽識<lb/>
<pb n="KR3h0068_WYG_017-23a"/>
　外録<lb/>
　　珊瑚綱云吾禾沈叔雅𢎞嘉暨子商丞工篆𨽻八<lb/>
　　分所徃還多名流董氏戯鴻堂帖其手摹勒石也<lb/>
　　與余交有年矣叔雅垂盡時以是書授余曰此吾<lb/>
　　一生得力處也余即酬而閱之豁然心目焉盖篆<lb/>
　　既分韻可檢每體各書字文所出為古孝經石經<lb/>
　　周易古毛詩古尚書古周禮古禮記古春秋古論<lb/>
　　語古爾雅周書隂符經道德經古老子古莊子古<lb/>
<pb n="KR3h0068_WYG_017-23b"/>
　　漢書碧落文籀文古文雜古文說文演説文荆山<lb/>
　　文石郭文開元文牧子文澄裕古文古世本古月<lb/>
　　令古樂章乂雲章汗簡風棲紀茅君傳天台經幢<lb/>
　　南岳碑華嶽碑三方碑雲臺碑彌勒傳碑王庶子碑<lb/>
　　樊先生碑貝丘長碑陳逸人碑比干墓銘楊氏阡銘<lb/>
　　季札墨銘趙琬璋古字畧李商隠字畧衛宏字説郭<lb/>
　　招卿字指庾儼字書朱育集字李宗吉釋字王存<lb/>
　　乂切韻祝尚書韻崔希裕畧古顔黄門說張庭珪<lb/>
<pb n="KR3h0068_WYG_017-24a"/>
　　劍名裴光逺集綴濟南集楊大夫集徐邈集張楫<lb/>
　　集李彤集孫彊集馬日集林宜集諸書觀止矣無<lb/>
　　以復加矣迺叔雅故今之子行也不但伎倆相當<lb/>
　　品行亦相若惜其父子相次作古無有繼之者哉<lb/>
　吾竹房書杜詩諸帖<hi>小篆書</hi>
碧山學士焚銀魚白馬却走深巖居古人已用三冬足<lb/>
年少今開萬卷餘晴雲滿户團傾盖秋水浮堦溜決渠<lb/>
富貴必從勤苦得男兒須讀五車書　呉人錢翼之與<lb/>
<pb n="KR3h0068_WYG_017-24b"/>
僕交遊數載每欲得篆字而不言僕謂好事若此豈可<lb/>
無片紙為相贈意今日雨作賓朋不來因染筆寫杜詩<lb/>
一首字不甚好然其意則頗有拙處姑且充數俟他日<lb/>
心宇清泰别作一紙未害也大德庚子正月廿有六日<lb/>
趙郡吾衍書<lb/>
　　招雨師文<lb/>
大德三年夏六月天旱不雨民以為憂且祠禱多不應<lb/>
文士吾衍呼雨師而告之為之文而焚之曰穹宇之分<lb/>
<pb n="KR3h0068_WYG_017-25a"/>
奠兮以溷以清噓以為煬兮吹之以冷爰施降之有序<lb/>
兮下上以寜旁礴之有所或冷兮皇覽告余以不成惟<lb/>
兹夏之亢盛兮草木暵以蚤零曷有渰之不沛兮火騰<lb/>
轡兮輘兢望凱風之靡至兮嘑萍翳以弗興魃倡披以<lb/>
馳騖兮吾有哀夫民之懲龜大荒之畺<graphic n="KR0850" url="https://raw.githubusercontent.com/kanripo/KR-Gaiji/master/images/KR0850.png" mimeType="image/png"/>兮爞后土之<lb/>
隂精恐暍死之駢道兮蔓天造之忠貞芻靈鱗兮齊以<lb/>
盛神之倈兮靁為霆款帝阬兮復倈下庶九有兮民惟<lb/>
正圉赤魃兮山以圍風爾駕兮雲爾旗𤣥澤下兮萬福<lb/>
<pb n="KR3h0068_WYG_017-25b"/>
釐陳吾辭兮其<hi>闕</hi>茲<lb/>
　　桃花雨樂府一章寄翼之<lb/>
秦源春夢陽䑓晚風散驚紅作秋苑閒隂碧樹摇暖雲<lb/>
茸苔羅水香氤氲蝶飛不濕烟錦路呉娥怨澀鸞階步<lb/>
參差海羽䨇燕來依㣲石舞瀟湘回<lb/>
　　古詩一首送翼之囘呉<lb/>
㳺子動歸思南風起秋聲我亦當此時相送難為情交<lb/>
朋尚如斯况爾懐父兄三呉亦鄰邦一水非逺程君還<lb/>
<pb n="KR3h0068_WYG_017-26a"/>
姑蘓臺我留鳳凰城兩地各相望馳心互奔傾流光若<lb/>
頽波彼此即寓萍浮世苦離散輾轉百慮縈何能慰予<lb/>
懐握手徒營營<lb/>
　　次韻謝錢翼之<lb/>
筆翰西臺妙文章五鳳樓美才須比玉直道豈如鈎呉<lb/>
苑辭春色江風散旅愁吾廬正蕭颯二仲得羊求<lb/>
　　菌耳徧沃野<lb/>
菌耳徧沃野瓊芝亦芬芳羣隂掩其茨誰復知爾良我<lb/>
<pb n="KR3h0068_WYG_017-26b"/>
願得此草移根植崇岡閒攀紫金㽔挹露晞朝陽服食<lb/>
換緑髓輕舉過紫皇招携三辰㳺與之同輝光<lb/>
　　與鄰寓人隔屋對月夜話<hi>詩内小字自註</hi>
禦冦連墻屋神交得謝瞻<hi>謝有隔屋夜話事</hi>偶逢吾所契共語<lb/>
月當簷㣲禄終何補良才尚此淹憑君縱𤣥論未怪發<lb/>
幽潛<lb/>
　　右故人吾子行手迹十二紙皆前後得之於書夾<lb/>
　　所藏復恐散落集而存之其為人見石塘胡先生<lb/>
<pb n="KR3h0068_WYG_017-27a"/>
　　所為墓銘茲不書後三十年為至元五年己卯九<lb/>
　　月九日江村民錢良佑識<lb/>
　　附録吾子衍文塜銘金華胡長儒譔<lb/>
　　吾衍字子行太末人大父為太學生留弗歸遂家<lb/>
　　錢唐子行工篆𨽻書通聲音律呂之學讀太𤣥經<lb/>
　　號貞白處士慕李長吉詩樂府效其體為之氣韻<lb/>
　　輒與相似性曠放有髙不仕之節自比張志和郭<lb/>
　　忠恕玩䙝一世遇人巧宦善富如蟲蛆臭腐將噬<lb/>
<pb n="KR3h0068_WYG_017-27b"/>
　　染已其所厭棄者詣門請謁從樓上遥與語吾出<lb/>
　　有間矣顧彈琴吹洞簫撫弄如意不輟求室委室<lb/>
　　教小學常數十人未成童坐之樓下與客對談笑<lb/>
　　喧樓上下羣童一是肅安好譏刺輕侮詩人文學<lb/>
　　士獨盛稱杭仇仁近婺胡牧仲汲仲至謂百年止<lb/>
　　有其人著述有尚書要畧晉文春秋楚史檮杌說<lb/>
　　文續釋道書援神契卦間氣中編等書初子行年<lb/>
　　四十未娶所知宛丘趙天錫為買酒家孤女為妾<lb/>
<pb n="KR3h0068_WYG_017-28a"/>
　　女甞妻人年饑棄歸母與後夫匿弗言輒去之太<lb/>
　　末妾為子行産子數日死留五年當至大四年秋<lb/>
　　故夫㣲知妻處訟之逮母母來<hi>闕</hi>子行所又逮後<lb/>
　　夫後夫復舍於子行因偽楮弊事覺捕得言主人<lb/>
　　子行固弗知邏卒辱子行南行數百步録事張景<lb/>
　　亮識子行叱邏曰是不知情者攝之何為即解縱<lb/>
　　遣歸臘月未盡二日甲午子行持詩一章暨𤣥縚<lb/>
　　緇笠以詣仁近别值晨出家留詩還縚笠子行去<lb/>
<pb n="KR3h0068_WYG_017-28b"/>
　　不知所之其詩曰西泠西畔斷橋邉意將從靈均<lb/>
　　於斯明年三月辛酉衛天隱以六壬筮之得亥子<lb/>
　　丑順流象曰嵗子月巳旬寅斯首亥為水鄉已墓<lb/>
　　在丑惟子與丑無禄霣虚墓非其藏死沉江湖是<lb/>
　　生戊辰土為宰制土弗勝水家絕身棄此其骨朽<lb/>
　　淵泥九十日矣與詩合西湖多寳院主僧可權從<lb/>
　　子行學詩聞其定死哭甚哀為琬良石鐫碣院後<lb/>
　　與浮屠師遺塔相望曰皆吾師請長儒銘庶幾子<lb/>
<pb n="KR3h0068_WYG_017-29a"/>
　　行有後世名其銘曰生不瀆死不辱貞哉白<lb/>
　　余自至元元貞間客杭得交子行父雖齒在余先<lb/>
　　甚欵宻也余徃來於杭有年間歸呉門每承以詩<lb/>
　　或書尺見寄今猶有存者其過山村翁訣别之詩<lb/>
　　按胡汲仲先生塜銘迺至大四年也越三十一年<lb/>
　　為至正改元始見其手迹於盧山甫家感悼之餘<lb/>
　　為作七言一首以附於後亦挽之之意云時余六<lb/>
　　十又四良右<lb/>
<pb n="KR3h0068_WYG_017-29b"/>
　　無家人擬地行仙自號青霞小洞天愛竹每留縁<lb/>
　　郭寺吹簫時泛過湖船詩魂𣺌𣺌波摇月篆脚垂<lb/>
　　垂雨在川老我猶能見遺墨可堪回首斷橋邉<lb/>
　程鉅夫<hi>名文海以字行</hi>
　程雪樓可人帖<hi>行書紙本</hi>
文海頓首再拜月庭教授學士足下薄嵗來歸緬想可<lb/>
人於千里之外新春使至故意何長開以婣聫良厚不<lb/>
薄逯先君無恙日媒妁有以近曲一二言悠悠未決比<lb/>
<pb n="KR3h0068_WYG_017-30a"/>
抵家㝷約叶之叶從遂且然諾聞命惜晩如何如何義齋<lb/>
貽書申以重禮不敢當也亦不敢詎也受飱返璧可乎<lb/>
徃復間幸為道謝意臧簿猶未過此同文并福寜記俱<lb/>
欲得數本便中示及幸幸讎言簡率尚規嗣陳不具文<lb/>
海頓首再拜元夕後一日<lb/>
　李　倜<lb/>
　李士𢎞臨右軍明府諸帖卷<hi>原文不録</hi>
<hi>欵書</hi>至大己酉嵗七月晦日書於延平員嶠真逸<lb/>
<pb n="KR3h0068_WYG_017-30b"/>
　　李公無帖不臨可謂好學也已僕亦好書者然無<lb/>
　　暇臨古帖但羡士𢎞耳子昻<lb/>
　　擬晉齋臨帖用筆圓活精到其勤篤可為世法余<lb/>
　　每見愧悚不已自恨昬惰無此工夫耳黄石翁<lb/>
　　臨古人書多苦局促鮮能得其韻趣余素聞李公<lb/>
　　善書今觀此帖誠得逸少筆意無媿前人也□<lb/>
　　士𢎞天資髙邁風神秀朗宜其筆墨超然蜀郡虞<lb/>
　　集<lb/>
<pb n="KR3h0068_WYG_017-31a"/>
　　右集賢侍讀學士李公士𢎞手臨晉王右軍明府<lb/>
　　等帖真蹟一卷士𢎞名倜河東太原人好學尚氣<lb/>
　　劬神苦思務求博洽而後已故其㳺戯筆墨皆超<lb/>
　　悟不羣此卷雖臨倣古人而清新婉麗自有一種<lb/>
　　風度是可珍也泰定四年七月壬辰呉郡陸友仁<lb/>
　　書<lb/>
　　今人臨帖自松雪翁後便到員嶠真逸謂皆有晉<lb/>
　　人風裁此卷又<hi>闕</hi>薛道祖與米老書者寳晉之流<lb/>
<pb n="KR3h0068_WYG_017-31b"/>
　　世豈無斯人仙逰去已矣興懷感悼錢良右敬題<lb/>
　　余㓜時每見士𢎞公與先君議論談笑使人敬服<lb/>
　　不已其文章政事為當世之所推重人但知公之<lb/>
　　能書而不知公之為人者有不在於此東昌髙晉<lb/>
　　繄游藝擬晉氏河東李后十年筆墨仙茲其傳弋<lb/>
　　陽李瓚<lb/>
　　員嶠作畵息齋伯仲間其臨摹又頡頏於松雪困<lb/>
　　學二老斯時有三君子而能追及之可謂難矣員<lb/>
<pb n="KR3h0068_WYG_017-32a"/>
　　嶠至今存雖獨步可也翰墨特其餘事至於立身<lb/>
　　宦途而志趣常超然於物表此吾所以起敬者也<lb/>
　　至順辛未仲春望日後學黄公望<lb/>
　　龍跳虎卧世眩淑忒翳其古心員嶠真逸李升<lb/>
　　論書至於孫過庭姜白石盡善盡美矣他皆未足<lb/>
　　為評也姜謂臨書多得其筆意而失其位置今再<lb/>
　　觀員嶠所臨兼無位置之失非其胸中熟於二家<lb/>
　　之論恐未易致也良右題<lb/>
<pb n="KR3h0068_WYG_017-32b"/>
　　公在延平日政事之餘留意翰墨間故臨帖為最<lb/>
　　多此卷又其精妙者亦何憾於古人耶呉興趙雍<lb/>
　　題<lb/>
　　余昔侍李學士見其作書多喜矮卓執筆甚髙臨<lb/>
　　帖亦然其精熟如此非拘拘摹倣者比宜其遺墨<lb/>
　　若斯之妙也鄱陽張昕子東<lb/>
　仇　逺<lb/>
　仇山邨七言詩卷<hi>行書紙夲高九寸餘長六尺四寸</hi>
<pb n="KR3h0068_WYG_017-33a"/>
我本迂疏落拓人滿頭霜雪滿懐春登山有屐身恒健<lb/>
挂壁無絃趣更真徃嵗效官殊漫浪老來學佛離貪嗔<lb/>
却憐衛鶴齊鷄輩空費心機不庇身<lb/>
野鶴清高六翮輕孤雲萬里去㝠㝠漢科合應茂才舉<lb/>
唐士曾書遺教經好趁江南諸老在盡看薊北衆山青<lb/>
錦衣歸日春風滿期醉沙隄䨇玉缾<lb/>
懶學羊裘漢子陵亦非解印晉淵明好山好水恒相對<lb/>
浮利浮名不願爭詩酒每㝷朋友共田園都付子孫耕<lb/>
<pb n="KR3h0068_WYG_017-33b"/>
野心直與閒雲似却笑孤雲出岫輕<lb/>
末俗由來不貴儒愚夫愚婦恣揶揄束書合向山林隱<lb/>
絶迹莫登名利塗膝上有孫貧亦樂門前無債醉如愚<lb/>
咸平處士真堪羡死守梅花住裏湖<lb/>
宦海漂流四十年老來黙黙守吾𤣥艱危頗得文章力<lb/>
嫁娶各隨兒女縁白飯充腸聊當肉好書到手不論錢<lb/>
閒心懶作邯鄲夢樂取南<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>一枕眠<lb/>
筆硯生涯獨善身一區花竹四時春無求莫問朝廷事<lb/>
<pb n="KR3h0068_WYG_017-34a"/>
有恥難交市井人簾外烏衣飛下上牕前綘蘂結輪囷<lb/>
鑑如居士東隣住肯借霜毫為寫真<lb/>
難得心交左伯桃亦無善相九方皐而今賤子多儒誤<lb/>
自古山人索價高衆雀豈能知鵠志一鷄何足用牛刀<lb/>
獨醒獨醉俱堪樂妙理依然有濁醪<lb/>
倦游懶著小烏巾短髪絲絲白滿簮信手拈書聊慰眼<lb/>
轉頭忘事太無心笑他杜老頻看鏡愛我昭文不鼓琴<lb/>
喜有山林方外友時携佳紙索新吟<lb/>
<pb n="KR3h0068_WYG_017-34b"/>
北風雨後忽南風頃刻開晴又轉東后土未乾偏有恨<lb/>
漏天難補<hi>闕</hi>無功小樓兀坐思猿鶴好客相期避燕鴻<lb/>
壁上墨蘭香可掬令人長憶所南翁<lb/>
豪氣年來漸埽除簞瓢自樂守臞儒江頭盡醉唐朝士<lb/>
澤畔行吟楚大夫萬里鯤朋何必羡一官蟣蝨不如無<lb/>
葛巾草履從人笑莫問青衫<hi>闕</hi>葉枯　士瞻上人習定<lb/>
好修與予晦翁笑隱長老三世交矣求予斐章遂信手<lb/>
寫七言十首塞白上人其為我佛前懺悔綺語業至治<lb/>
<pb n="KR3h0068_WYG_017-35a"/>
元年九日山邨老友仇逺書於北橋躬行齋<lb/>
　　予始就學時即知仇白名葢二先生迺宋之遺老<lb/>
　　同居錢唐名望相等一時制作多出其手學者宗<lb/>
　　之爾時天竺南北兩山法席甚盛諸尊宿咸在無<lb/>
　　不與二人者㳺仇逺字仁近自號山邨民學者稱<lb/>
　　為山邨先生盖抱道博通之士也今觀其詩沖逺<lb/>
　　幽茂而静退閒適之趣溢於言外信可敬也此詩<lb/>
　　乃為前住天平山士瞻和尚所書者今六十餘年<lb/>
<pb n="KR3h0068_WYG_017-35b"/>
　　矣今天平住山復菴禪師士瞻翁之法子也一旦<lb/>
　　得之如獲舊物且喜且歎既為卷俾識於左夫物<lb/>
　　之廢興成敗似有數存乎其間自兵興以來故家<lb/>
　　所藏法書珍玩殘剝毁棄鮮有脱者而是書獨完<lb/>
　　於水火瓦礫之餘而又復歸於其後之人殊非偶<lb/>
　　然也俯仰今昔為之一嘅洪武戊辰八月東臯釋<lb/>
　　妙聲謹識<lb/>
　　吾愛山村叟詩工字亦工波瀾唐句法瀟灑晉賢<lb/>
<pb n="KR3h0068_WYG_017-36a"/>
　　風交好論方外英雄在彀中天平宜寳䕶開卷氣<lb/>
　　如虹中呉釋𢎞道<lb/>
　　朝野尊遺老山邨有逸民書傳東晉法詩接晚唐<lb/>
　　人樂易胸中道風流席上珍前賢不可見仰止挹<lb/>
　　清塵呉僧守道<lb/>
　　仇先生仁近宋季老儒也與白先生湛淵詩名並<lb/>
　　稱於呉下人謂之仇白若唐之皮陸也二先生晚<lb/>
　　年謝事樂於湖山泉石間多與方外士游名山勝<lb/>
<pb n="KR3h0068_WYG_017-36b"/>
　　地佛刹靈區足跡所到無不有其題詠兵後石刻<lb/>
　　墨本百無一二存也此數詩乃仇先生晚年所作<lb/>
　　録與天平士瞻翁者兵後亦失去翁之徒今天平<lb/>
　　住山復菴禪師復得之於他人復菴以為傳家之<lb/>
　　珍徴余題其後衍壯時過天平見翁於松下翁善<lb/>
　　辯評論古今人物惟允於詩亦稱道仇白也仇先<lb/>
　　生詩前軰以曽論余尚何言哉然是詩既失而復<lb/>
　　得禪師宜加寳重洪武二十年嵗在戊辰十二月<lb/>
<pb n="KR3h0068_WYG_017-37a"/>
　　望日燕山大慶壽獨菴道衍<lb/>
　　山邨先生詩置近代詩家中新巧局製中置一古<lb/>
　　商彜識者寜不髙其雅厚耶先生所交多偉人在<lb/>
　　方外亦皆卓卓如晦翁輩人物先生詩中稱所南<lb/>
　　所南鄭憶翁其制行不可屈撓世指為殷之逋播<lb/>
　　臣先生稱之先生為人可知矣奕<lb/>
　　右詩葢山邨先生莫年退休時所作也其沖澹閒<lb/>
　　曠之意藹然可謂逹生委命者矣前輩文墨近不<lb/>
<pb n="KR3h0068_WYG_017-37b"/>
　　多見復菴其寳之洪武己卯冬孟二日呉門後學<lb/>
　　梁用行觀<lb/>
　　仇白之於宋季猶毆虞之於元初觀其辭翰則知<lb/>
　　其趣矣其語平而易其氣醇以和若行雲流水曷<lb/>
　　嘗用意求竒哉在唐稱郊島鳴於詩前輩謂其彫<lb/>
　　刻肺肝語險艱澀既以窮其身又以愁於人韓子<lb/>
　　云將使自鳴其不幸耶是卷始於南麓禪師值時<lb/>
　　艱成烏有復闇復藏之山中以貽後人後之覽者<lb/>
<pb n="KR3h0068_WYG_017-38a"/>
　　當珍之練川遺老姚性善夫<lb/>
　　正徳丁卯八月十九日呉門盧襄師陳觀<lb/>
　　仇山邨詩余嘗於西湖逰覽志中見其數首愛其<lb/>
　　沖澹典雅每以未見全集為憾是卷乃其親筆書<lb/>
　　與方外友士瞻者其風格大類樂天觀其詩可以<lb/>
　　知所養矣卷後諸跋皆釋子所書字畫不茍豈皆<lb/>
　　賢而隱於衲者歟嘉靖丙辰春正月既望箬谿七<lb/>
　　十四翁顧應祥書<lb/>
<pb n="KR3h0068_WYG_017-38b"/>
　馮子振<lb/>
　馮海粟居庸賦卷<hi>行書八紙髙一尺六寸長幾三丈</hi>
　　居庸賦<lb/>
淮南劉安著天下之塞九其一居庸居其間向吾之未<lb/>
始至也意其巉絶萬仞噫嘻劍閣之不可攀至元庚寅<lb/>
吾以一僮二馬儼然桑乾流水之徑逶迤而從之首駮<lb/>
其彪腹爛其斑山䕫㒃<hi>闕</hi>地媪匿奸菴<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>㢝於霏崦橋<lb/>
畧彴於清潺拙窈窕於翠摺工寂寥於緑灣嵐剰暉於<lb/>
<pb n="KR3h0068_WYG_017-39a"/>
願慳淙遺響於方珊崛䥱鍾而冶釜劣號玦而<graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>環層<lb/>
棱類於椎魯盤阻誑於疎頑中分一宿舂之紛紜已絕<lb/>
半九十之荒間曰此居庸之關也耶牽率而徃從容而<lb/>
還幾㣲之面曾無十步九折之歎夫何有古今之至險<lb/>
道里之至囏也哉十載庚子羸驂重來秀葽蔚其初荑<lb/>
榮木餙其新栽夏將半而謝豹方欵春已盡而野櫻未<lb/>
開香兠熏百和於既老蔬蕨薦一拳於若孩辛丑之嵗<lb/>
商羊為災明年一再過之鷙猛伐址蜿蜒㗳煤敧沙潰<lb/>
<pb n="KR3h0068_WYG_017-39b"/>
為沸壑芳草卒為汙萊疾馹寢埃傳車怒雷燄犖确而<lb/>
不樵暈崢嶸而不摧擣嶔崟之毁巢批嵽嵲之魁<graphic n="KR0935" url="https://raw.githubusercontent.com/kanripo/KR-Gaiji/master/images/KR0935.png" mimeType="image/png"/>矼<lb/>
梁萋其株㝷欄楯拔其根培餘波漸溢其舂撞諸峯彌<lb/>
厲其崔嵬鞅欲前而却後胷不跌其如推然後知古今<lb/>
之至險道里之至囏劉安所為九塞之一塞者豈虛言<lb/>
也哉於是吾生四十六年矣靣加皺鬢加白臍始噬腕<lb/>
始扼膚焦然而欲槁筋倦矣而猶客始憶吾前者十三<lb/>
年之慞狂懵惑如醉者之乘車幸而不墮於一落千丈<lb/>
<pb n="KR3h0068_WYG_017-40a"/>
之不可測也且自居庸之北而之乎上京也黒谷倚左<lb/>
關之脅紅山踰側嶺之肩俱通白玉之京曾遇赤城之<lb/>
仙鵰窩臨岐而危罅龍門峻壁而穹懸窰披無數之錦<lb/>
萱陸染無䨇之金蓮漢臺蹲其磊磈秦塞斗其延縁故<lb/>
其知章亥之步者以為開平高於析津之境者四十里<lb/>
是以居然屹立於山後神州只尺之天罄朔漠而悉臣<lb/>
互太隂而為根靈泉蟄萬古之冰急漲洗百川之渾大<lb/>
瀛移北溟之鯤太液浴西池之黿御天峙朱雀之門睿<lb/>
<pb n="KR3h0068_WYG_017-40b"/>
思闢絳闥之閽金閣聳華葢之閫鐡竿樹祗園之幡乾<lb/>
岡龍偃蹇而首卧艮麓駿騰驤而足奔帷宫啓而𤣥武<lb/>
北戸次舍拱而紫㣲内垣烟非烟而松鱗之冷韻蛟滃<lb/>
霧非霧而椒翼之澹芬鳳騫官溝暗分凉亭不暄桞細<lb/>
於條草遲而繁偏嶺之隂燭羞晨暾厚貂六月而嗔單<lb/>
虚籟孤吹而厭喧廩弗待秋暑何能袢時則多雨少霽<lb/>
有溪無痕走澗石於不轉之流埋驛亭於無家之村忽<lb/>
平陸之成江幾髙丘之撤樊比嵗北轅駭機難論旭日<lb/>
<pb n="KR3h0068_WYG_017-41a"/>
正中丹霄可捫遽獰飈之簸蕩愕巨雹之飛掀蠅癡齧<lb/>
䣛之健騮蝟縮挾輈之快犍老兵仰袴而囊土使客頂<lb/>
鞍而失鞬俄而搏擊蹔置夕陽在藩吾詢之旅進之夫<lb/>
勞我以麴沽之樽謂何從而驚詫而服怪於狙猨曩灰<lb/>
心於納屨屢剪紙而招魂自疑道路之遭逢非有宰物<lb/>
之怨恩迺間嵗而一值漸不知其頻煩茲其家常之匕<lb/>
筯無異几案之羔豚吾思其説而未有得則中宵以起<lb/>
而喟然曰不虞之變倉猝之怪其摧剛拉勁如前史所<lb/>
<pb n="KR3h0068_WYG_017-41b"/>
志大如桮圏者果若是吾安能數乗此險以競車仆馬<lb/>
斃之沄沄乎是嵗之冬絮其狐貆雪壓天低雲沈地翻<lb/>
幻林増誤月之苑遥炬築疑烽之屯千里塞關而欲㝠<lb/>
四靣卷席而同昏支頥之頰乍<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>於朝靧裹手之指垂<lb/>
墮於盤飱稍廹可汗之州始温病鶴之軒驟楚綿之輕<lb/>
襲卸燕毳之濃寒版泉吊其伏蚖涿鹿睨其翔鸞蚩尤<lb/>
之城毒螭故蟠山川猶𤣥女之氣金碧尚黄皇之丹其<lb/>
陽則上谷之郡<hi>下有堞字㸃去</hi>苔寖漫縉雲之都岌其巑岏其<lb/>
<pb n="KR3h0068_WYG_017-42a"/>
上椎鑿栖之嵓巒宛曲﨑嶇次第刻剜盡當時伯禹之<lb/>
治水大概自冀州而發端故是間導濬之迹在咸想見<lb/>
胼胝之力殫况復枯螺澀蜯之殻軀甞九潦稽天之酷<lb/>
瀾堆灘磧而出没雜蘼蕪而息蕃怛桑壠之塵揚遂芝<lb/>
田之夢䦨淫流涸八柱尊狡蟲死生人完信魚頭之戢<lb/>
戢拊河洛而悲歎橐神化於悠長役鬼工於不刋近則<lb/>
鷄鳴之山叢祠蕣顔憤娣摩筓紅啼碧殷慟厨人之銅<lb/>
斗弱酣代於衰孱㛰媾作於仇讎歡吹激而哀彈側為<lb/>
<pb n="KR3h0068_WYG_017-42b"/>
榆林旁即溈汭雖重瞳斗口之側㣲更娥皇女英之卓<lb/>
異彼饕餮之不才何商均之亦類果賢否之皆天而聖<lb/>
愚之易地頼宵明與燭光頴季嬪之嬋裔於是舒徐大<lb/>
野緩慢寛陸融為結構聚為蹙縮因山之列雉晏晏當<lb/>
道之廢垣矗矗下能渇飲窟之馬上則涎局轅之駒升<lb/>
若縁魚墜如擲狙如是三陟降者各以三數百武計始<lb/>
周匝俛仰一眄睞乎北口之隅方其未至於北口也山<lb/>
海經所為大翮山者巋然其上吾每枝䇿是山之脊而<lb/>
<pb n="KR3h0068_WYG_017-43a"/>
南望焉冥濛惝恍薊都之曾城樓觀九市廬井繩野級<lb/>
梵棋陌帘肆皆可㣲茫㸃綴於放睫之一餉吾灑然晞<lb/>
髪於方零之沆瀣遂揖次仲於躊躇四顧之墟而語之<lb/>
曰飛仙之狡獪一至此乎將文字之隊地不在茲乎不<lb/>
然科斗之廢乆矣何為自出新意為𨽻為古以强顔刻<lb/>
劃人間世歟翁黙不應吾<hi>下有痡字㸃去</hi>匍欲劬汗洽流其如<lb/>
沐道倍進而長吁篚交王㑹之玉帛斛䞇島颿之騑珠<lb/>
上苑擷三時之新太官傾五方之腴輻湊兩都軫遨廱<lb/>
<pb n="KR3h0068_WYG_017-43b"/>
衢我牧我輦我驪我輸勇躐其驘伎鏖其驢矧駟軿與<lb/>
駱輜赫名閥其勲閭或主家其軒御或戚畹其纓裾玉<lb/>
頰閨姝憑軾而居蒼頭廬兒夾輪以趨繡襜曙褰紋薄<lb/>
溽虛意氣横陳光華與俱莫不矜長雄於盤辟角駛黠<lb/>
於縈紆或迎躅而歛容或聆珂而避道聳騈脅之驂乗<lb/>
逆揚聲之騶導或牴牾其轄而蹈藉或扞挌其鑣而踸<lb/>
踔各㑹於環中之樞以㨗其望外之巧樓亭依於籀嶂<lb/>
候館跨其青岑亦有婉孌草花斜簪往往牖秀堪餐國<lb/>
<pb n="KR3h0068_WYG_017-44a"/>
艶未識投梭佯忤對竈偽泣懶鏡罷梳慵機悔織可以<lb/>
賦閒情於交臂可以寄遠意於良覿吾乃今知野芳幽<lb/>
卉多生深谷僻壤曵袿摇珥不必通都大邑折桞惜别<lb/>
怱怱柔柯料後夜之初蟾効長顰之淺蛾少年㢮轡而<lb/>
忘疲獧子委金而媒笑豈爾日之媌娙非往時之燕趙<lb/>
吾方抵桮以起縱靶而征軒輊浮嵐婆娑片程俄而青<lb/>
天為小白晝為杳平土為迮涓流為遶郭長鯨以為郛<lb/>
縵修蛇以為繚掩靄閴其陽隂蔽虧衒其昏曉或齦然<lb/>
<pb n="KR3h0068_WYG_017-44b"/>
而嚼或呀然而吞或黮然而幽或煦然而温洞毛竹而無<lb/>
孫溪桃花而有源虎踞神皋鵬運溟海幽陵掎其葢統<lb/>
幕拊其背掎葢則九州之内拊背則九州之外冠奥區<lb/>
其如羃襟大河其如帶所以控制方輿尊安聖代父老<lb/>
為予言前此七八十年我太祖神武皇帝嘗以貔貅百<lb/>
萬仰關而臨之所為汛掃萬國而旡前揮斥八極而旡<lb/>
對者也善閉善鍵善扄善鐍彌縫旡隙纎罅必窒削丸<lb/>
泥之請封悼玉門之生入連肺屬腑固壘堅壁百樓不<lb/>
<pb n="KR3h0068_WYG_017-45a"/>
攻萬櫛為宻其間巨石箕踞林立狼戾狠疾嫵媚俱失<lb/>
忿者角觝鬭者逆擊竅之嵌空枰漫楸奕孰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>瓏之可<lb/>
狀疇棐淨之如拭頑顔格磔醜額黧黒火<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>水囓雪仆<lb/>
霰踣積大冶之<graphic n="KR1992" url="https://raw.githubusercontent.com/kanripo/KR-Gaiji/master/images/KR1992.png" mimeType="image/png"/>鐡深壊刦之灰墨肌罕豐融骨乏潤<lb/>
澤覊雌隕而虐羽潛豹蹶而僵蹄狸妖塌於<graphic n="KR2294" url="https://raw.githubusercontent.com/kanripo/KR-Gaiji/master/images/KR2294.png" mimeType="image/png"/>鑱牛鬼<lb/>
困於枵躋垜者為防捍者為隄偃然而唐岸然而磯或<lb/>
蔓而幃亦薜而衣或窪然而臼或介然而胄或森然而<lb/>
㦸或井然而甃或龕而浮屠或坡而窣堵或塊鎪而撐<lb/>
<pb n="KR3h0068_WYG_017-45b"/>
拄或室架而紉補儘人情世故之機械匪天造地設之<lb/>
斤斧眵氛浩其攘<hi>原蹟攘字旁注</hi>圓礫偏其莽莽均為逆旅无<lb/>
論宦賈一車以南者釋然而暄妍一車以北者栗然而<lb/>
凄楚垢塞色之受辛壒騎氣之旁午肩摩肱切髀齬髖<lb/>
齟投巇靡措伺間無所轂拉軸而頓膺鞭裂韉而挾股<lb/>
束蛙螾之濡竇填牛羊之牧譜劇太行之迴車窘邯鄲<lb/>
之故步探鼠蹊於羞澀問蝨隧於遲暮螘九曲而徙垤<lb/>
蛛一綫而穿路得寸亦寸得尺亦尺袖促衿其莫舞甲<lb/>
<pb n="KR3h0068_WYG_017-46a"/>
倒趾其誰剔偶晷孔之能移殆尺蠖之信詘輅牽聨奚<lb/>
俟輓馭飄忽寜須叱然而小棘爛觴其攢㓨翳薈䝉茸<lb/>
其逼仄九軌焉往而通津千門何繇而廣陌憫羊腸之<lb/>
跼蹐蘄蚿足之摶幹壑谷為隔岡阜為阨曷愚遷而丁<lb/>
鑿罔共折而靈擘暍者饋於五漿<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>者休於尺宅紛瓢<lb/>
榼之豪奪靡酸醎之治擇虀藜羹於徹凍飯粟顆於未<lb/>
脱薪勃落於壈樵寢篝籠於熱簀眠壚之脂黛糟粕業<lb/>
屨之妾庸糠粒招行人而瞬目估唐肆而徳色技愈下<lb/>
<pb n="KR3h0068_WYG_017-46b"/>
而愈貧錢日售而无獲袒裼躶於木皮色取仁於杏核<lb/>
夫須其裳莞藺其幘多懸疣而負贅纔揜髂而裋胈水<lb/>
聲䀨䀨引脰度脉砉然奏刀晝夜頟頟亦或小瀑練為<lb/>
斷潢為泓為瀯激射其旁或導其支為碾為磑閒為蔬<lb/>
圃餘浸所逮鵝鸛豪嬉鸂鶒下窺亦何異於罋盎噱翺<lb/>
翔之醯鷄溜琮琤而潄泉湍渤潏而沿溪渇羽濯於駃<lb/>
騠戯錦湔於鳬鷖陂之而不鴻洲之而不鷺澮之而不<lb/>
田溝之而不渡垠江湖之空闊石洒落其沈痼僅百𣲖<lb/>
<pb n="KR3h0068_WYG_017-47a"/>
其沃沮私桔橰其雨露或躑躅於野鹿或嘲啾於林烏<lb/>
霧屛張而乍闔扉箑駐而无逋掌驟撫而節翻幅連沓<lb/>
而綃鋪擁腫鄰於瓠壺拔鋩利於昆吾開户卧於處女<lb/>
當關萬於一夫客者常勞主者常逸坐制羣動人自為<lb/>
役慎藩籬之訶䕶増保障之封植錬真宰之混茫膠大<lb/>
鈞之宻勿英魂大呌而孰酬俠口共呿而莫詰至若葩<lb/>
分葉暝嘒彼嚶寂雛呼翁蕘媪讓娃汲俑氈邀魅嚴鼓<lb/>
跳覡琵琶之盲唱空巷琭瑇之踏歌饒<hi>下有覡字㸃去</hi>粒臠牲<lb/>
<pb n="KR3h0068_WYG_017-47b"/>
之敗䏑蒜嘬癭缶之薄醅糜吸小兒戴大父之帽女子<lb/>
穿丈夫之屐家人連姑婦之枕芻賤踞主賓之席謳謡<lb/>
樂其風土呌笑雅其俗習是亦韓相國太平豐稔之圖<lb/>
朱陳村嫁娶農桑之集惜倥偬其留盼難傾倒其萬一<lb/>
彼有劇某水曰可緡夸某邱曰堪弋俗子俚其名氏如<lb/>
彈琴峽之可為大笑絶倒者<hi>下有殆不字㸃去</hi>則吾不勝其太<lb/>
息也木能蒼黄果亦丹漆槐樗椿槨榛棗梨栗草班荆<lb/>
而晤語菜蚤韭而供給繩樞半昂瓦之缺漏茒棟例銛<lb/>
<pb n="KR3h0068_WYG_017-48a"/>
尖之<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>嵂猶筩礲之逐逐兼鐸遞之歴歴中邉困於滑<lb/>
注陟降耗於紏級如是為里者四十為轉側者三十而<lb/>
後蹀躞馳驟於一蹵而造乎南口之衝霽急景之奔虹<lb/>
彎落月之長弓坦蛻鱗之饞虬攫掉臂之嘷熊左則如<lb/>
噞如喁右則如墻如墉有山隆然突兀其中是為山前<lb/>
之居庸繪中原五千里而為之容驚暘谷之方東小天<lb/>
從是而遠大短晝從是而醒鬆狹土拓落而翕張細流<lb/>
噴薄而疏通吾於是凌厲秋霞浩歌天風盪千古未了<lb/>
<pb n="KR3h0068_WYG_017-48b"/>
之竒胷抉四望无際之方瞳而之乎昌平之驛而辭鞚<lb/>
焉蕭散秦斄刁騷罽犎鷹決起而脱鞲鶴奮鳴而出籠<lb/>
却視來徑碧山叢叢鬱𤣥冥之沍澤戴斗極之空同還<lb/>
陽鴈於欲冰歸夏蟲於未冬返流浪之浮查轉无根之<lb/>
吹蓬健犢背之愴父躍漁榔之呉儂謝蘋蔢於夕酥閣<lb/>
穄米於朝酮於是滄岳不覊之野人蹍然而唶曰前日<lb/>
鴛鴦之濼也灤都之山後今日龍虎之臺也薊闕之山<lb/>
前每嵗之秋鑾輿北旋農工告休水潦棄捐登梁籽於<lb/>
<pb n="KR3h0068_WYG_017-49a"/>
廪庾宿槀秸於原田霜蕪粲其綿邈凉菊曄其明鮮於<lb/>
是天子乃大獵於龍虎之臺也招摇秉麾列缺捧鞭置<lb/>
九垠羅八埏貪狼發機狡兔應弦麖褐寛而穴吭兕藍<lb/>
縷而丹咽鶻青雲而鴇薾鴞銀漢而鴐顛血嗉其刳墜<lb/>
翎其翩少焉數實登<graphic n="KR1690" url="https://raw.githubusercontent.com/kanripo/KR-Gaiji/master/images/KR1690.png" mimeType="image/png"/>㑹鮮就剸釃甘泉以為醴調嘉<lb/>
榖以為饘豹櫜飽而嗷嘈鶡俎抃而跰躚輯上公於爵<lb/>
舉俯羣珮於蟬聯已而黄屋移蹕翠華當躔嬙輗朱駢<lb/>
嬪輞碧嬛競寳鈿以流轂如璣衡之啓璇旂毒舒舒模<lb/>
<pb n="KR3h0068_WYG_017-49b"/>
糊錦牽駕瑰犀於馴觸鈎桀象於頑跧弭節於大口捲<lb/>
班於御園都人翹翠㔩之靚餙夾道擁爐薫之穗燔天<lb/>
子為之按轡徐驅乃御大明之殿冠冕弁而南靣錫醼<lb/>
焉皇懽浹霈澤宣郊鳳藪麟解鷂縱鸇畧九區於廟筭<lb/>
陶四海於一甄梯航有不腆之𤣥菟斥候有不驕之祁<lb/>
連雕題有内附之黒䝤六詔有外縻之白滇井陘有<hi>下有</hi>
<hi>白字㸃去</hi>不杜之圉碻磝有不牢之圈峨岷有不玉之壘江<lb/>
漢有不湯之淵梁門有不銅之築建鄴有不金之堅成<lb/>
<pb n="KR3h0068_WYG_017-50a"/>
功有不牒之鏤偉績有不崖之䥴公侯有特立之屛翰<lb/>
仁義有自然之戈鋋故曰居庸之一塞特高天壤之九<lb/>
塞昭代之永年何止山河之萬年方將道德為維愷悌<lb/>
為邉禮樂為鑰詩書為鍵豈但百居庸之塞而已㢤異<lb/>
時蚰蜒之小壘刀左角以為觸蚍蜉之寸鎧國大槐以<lb/>
為安等魏中之有梁裂晉境而分韓稍區區輸翟之攻<lb/>
守復擾擾周秦之摧殘疆漢界於大磧戍唐營於五原<lb/>
燥六朝其焉取割五代而無存我世祖皇帝執符以御<lb/>
<pb n="KR3h0068_WYG_017-50b"/>
極從善如轉圜挈三百年共盡之江左開億萬世方昌<lb/>
之聖元當是時也滄岳不羈之野人自淮泝河去楚適<lb/>
燕憶尚方借劍之始有蟠木為容之先葢甞明目張膽<lb/>
排奸薦賢流涕為書瀝血為箋<graphic n="KR4088" url="https://raw.githubusercontent.com/kanripo/KR-Gaiji/master/images/KR4088.png" mimeType="image/png"/>屋嗔其何為咄山謗<lb/>
亦偶然宣臆於紫檀九重之陛拜命於龐村四方之氈<lb/>
梗孤生之大槩受先帝之深憐旋號哭於鼎湖忍投文<lb/>
於湘川復素衣之化緇逾白髪之難𤣥擬酬恩於未死<lb/>
空信史之能傳哽知己之博陵乆南陽之新阡紛故人<lb/>
<pb n="KR3h0068_WYG_017-51a"/>
之厚禄嚇腐鼠於鴟鳶問我辰之安在愧造物之拘攣<lb/>
泚枯毫以自滌特嵗月之蹄筌吾於是片段南北居庸<lb/>
之竒間執東西行者之口嘅幾越於長城將歸休乎夢<lb/>
藪縁是不憚掇拾自忘固陋他日庶幾倦逰京國半生<lb/>
藉手之畵卷抑以尉薦不出里閾故紙埋頭之病叟删<lb/>
大人子虛之傳附招隱逺逰之後彼浮沅湘上㑹稽自<lb/>
以超然溝瀆絶出培塿者真太史公牛馬走也耶　大<lb/>
德壬寅予至自上京與客談居庸之勝絶疲於應答遂<lb/>
<pb n="KR3h0068_WYG_017-51b"/>
作此賦今十六年矣支離老倦無復脚色呵凍為吾靜<lb/>
春書之海粟道人馮子振<lb/>
　　海粟馮公以博學英詞名於時當其酒酣氣豪横<lb/>
　　厲奮發一揮萬餘言少亦不下數千真一世之雄<lb/>
　　哉遺墨之出爭以重貨購之或刻之樂石或藏諸<lb/>
　　名山往往有之則為人寳愛可知矣余藏此卷者<lb/>
　　乆極為珍祕今以歸蒲圻魏先生先生博雅君子<lb/>
　　必有以賞識之斯文為有所托矣友生金華宋濓<lb/>
<pb n="KR3h0068_WYG_017-52a"/>
　　跋<hi>行草書本身紙尾</hi>
　　馮翁耽耽老墨虎嘯風詞林彍飛弩熊羆象犀在<lb/>
　　不數血人牙牙齒踰斧有一嬰之折汝股横行妥<lb/>
　　尾孰敢侮天門九關列翁伍讓翁先登翁孔武丙<lb/>
　　班文章耀䇿府葩華綷錯雜織組不於其夷於其<lb/>
　　阻物不虎傷虎物<graphic n="KR1541" url="https://raw.githubusercontent.com/kanripo/KR-Gaiji/master/images/KR1541.png" mimeType="image/png"/>枝撐倒顛人汝苦北登居庸<lb/>
　　豁心腑飛巒去天僅尺五黛擁嵐浮動百堵翠華<lb/>
　　北廵六飛舉從官車騎多如雨翁如揚雄不羅縷<lb/>
<pb n="KR3h0068_WYG_017-52b"/>
　　作賦鋪陳傳下土如何大將建旗鼓六師如雲一<lb/>
　　擲賭翁今騎箕還帝所獨遺手書作媚嫵得之者<lb/>
　　誰鄧春父菖蒲為菹范登俎蜇喉㦸脣不敢吐還<lb/>
　　如天霜貸宿莾物以多貴等束楚㸑婦煬竈喜欲<lb/>
　　儛遂昌山<hi>下有昌字㸃去</hi>樵手獨拊題詩愧無一字補翁<lb/>
　　名星垂萬<graphic n="KR1457" url="https://raw.githubusercontent.com/kanripo/KR-Gaiji/master/images/KR1457.png" mimeType="image/png"/>古遂昌鄭元祐敬題<hi>行書</hi>
　　鴻烈解言中國有九關惟劍閣為至險唐李謫仙<lb/>
　　作劍閣賦僅百二十字今觀元馮海粟賦居庸首<lb/>
<pb n="KR3h0068_WYG_017-53a"/>
　　尾幾五千言何閎衍鉅麗之若是也噫予竊有感<lb/>
　　焉<hi>以下節畧</hi>今德威遠暨薄海内外罔不浹被敎化禮<lb/>
　　樂制度聲名文物超軼漢唐之上使海粟得生此<lb/>
　　時必將持簡操筆製和平正大之音以形容太平<lb/>
　　之盛比隆雅頌豈止作為是賦也哉讀者要當識<lb/>
　　此洪熙元年秋八月監察御史呉訥題<hi>行楷書連鄭跋一紙</hi>
　袁　桷<lb/>
　袁清容舊嵗北歸帖<hi>行書紙本</hi>
<pb n="KR3h0068_WYG_017-53b"/>
桷頓首再拜習卿經歴郎中尊兄執事桷舊嵗北歸以<lb/>
長兒之䘮蒼黄渡江不得一詣行舘非有簡慢相别兩<lb/>
載第聞貴名日起為吾道重不肖踪跡困滯實有望於<lb/>
激昂也桷歸舍以歉疫之餘且學治生薄田𨽻呉門毎<lb/>
困膺役近覩新條欲從使臺求一牒文為脱免計元籍<lb/>
儒生復係寄莊似可施行倘得崇篤力加覆䕶一飰必<lb/>
祝寜敢忘所自也詳委令家奴控露臨紙増念伏希垂<lb/>
亮不宣桷頓首再拜記事再拜上習卿經歴尊兄契弟<lb/>
<pb n="KR3h0068_WYG_017-54a"/>
袁桷謹封<lb/>
　袁伯長同日分塗帖<hi>行書藍紙本</hi>
桷頓首再拜明復真人契舊侍者仲夏與公同日分塗<lb/>
一就沙漠一臨湖山情况清濁判然有分此正是太極<lb/>
肇分時節不審𤣥覽為何如超然澄觀燕處順宜伏惟<lb/>
道履堅固桷留滯周南未易得告瞻企珍䆳實不勝情<lb/>
族叔徳平謁選將注畏寒先歸欲見仙風道骨共議瑰<lb/>
室相交乏理談論綿宻必有神契念乆違色笑遂奉此<lb/>
<pb n="KR3h0068_WYG_017-54b"/>
紙便中時賜教藥尤仞不忘霜寒切希照亮桷頓首再<lb/>
拜<lb/>
　鄧文原<lb/>
　鄧文肅公臨急就章<hi>原文不録</hi>
<hi>欵書</hi>大徳三年三月十日為理仲雍書於大都慶壽寺<lb/>
僧房巴西鄧文原<lb/>
　　天厯庚午清明日汾亭石巖民瞻觀於武林宗陽<lb/>
　　明復齋<hi>𨽻古</hi>
<pb n="KR3h0068_WYG_017-55a"/>
　　至正八年六月廿日㑹稽楊維楨偕河南陸仁同<lb/>
　　展卷於東滄聴海閣仁嘗學章草者以此卷入臨<lb/>
　　品之能云<lb/>
　　至正庚寅夏五月廿又四日方外張雨謂素履齋<lb/>
　　書此蚤年大合作中嵗以往爵位日高而書學益<lb/>
　　廢與之交筆硯始以余言為不妄迨暮年章草如<lb/>
　　隔世矣信為學不可止如此<lb/>
　　洪武十一年戊午嵗五月豐城余詮拜觀於東倉<lb/>
<pb n="KR3h0068_WYG_017-55b"/>
　　之甘泉里寓舍<lb/>
　　急就篇漢黄門令史游作葢推本蒼頡爰歴博學<lb/>
　　凡將等篇而廣之也今石刻相傳為呉皇象書凡<lb/>
　　顔師古所著者無焦滅<hi>闕</hi>以下六十三字又頗有<lb/>
　　訛脱始東漢人以用藳法寫此章故又號章草此<lb/>
　　卷前元鄧文肅公所臨公繇山房高公薦入掌制<lb/>
　　誥出持憲節斯乃應奉翰林時為理仲雍所書觀<lb/>
　　其運筆若神蜦出海飛翔自如仲雍名熙于闐人<lb/>
<pb n="KR3h0068_WYG_017-56a"/>
　　好古博雅為呉郡判官建言助役法民便之𢎞農<lb/>
　　楊子綸出示求題故并及之洪武十二年三月清<lb/>
　　明日後學袁華書於鼇峯精舍<lb/>
　　甞論急就篇此小學家之説漢史游傚凡將為之<lb/>
　　也末叙長安涇渭街術後或増以齊國山陽二章<lb/>
　　宋歐陽修居史館日以餘力及於是篇取州名裒<lb/>
　　次之然是篇去古逾逺脫漏訛舛不無人欲辯其<lb/>
　　失得而増補亦徒自勞耳漢人以藳法書之故曰<lb/>
<pb n="KR3h0068_WYG_017-56b"/>
　　章草此草書之祖也近世人多尚草真行未始學<lb/>
　　而先習草如人未能立而欲走盖可笑也况章草<lb/>
　　之來作於科斗籀篆觀其運筆圓轉用意深妙烏<lb/>
　　有不通籀篆而能學者哉茍其聰明之人雖不通<lb/>
　　籀篆能彷彿其形似猶可其奈刻鵠不成者也自<lb/>
　　東漢以降臻乎妙者惟皇象鍾繇王右軍而已唐<lb/>
　　宋間人臨鍾王所書亦不多見欲習之者不通籀<lb/>
　　篆誠難乎哉此卷巴西鄧文肅公所臨公在元時<lb/>
<pb n="KR3h0068_WYG_017-57a"/>
　　獨以文章名世而又以能書名世號稱三大家公<lb/>
　　與焉觀公運筆用意甚合古人之妙此卷實希世<lb/>
　　之寳也亮上人出示乞余題余故以草書之難習<lb/>
　　併録於卷末非但以警於人而有以自警也洪武<lb/>
　　二十七年蒼龍甲戌秋七月獨菴道衍寫於海雲<lb/>
　　東軒<lb/>
　　正統戊午中秋後二日武昌陳謙拜觀於毗陵之<lb/>
　　寓舍<lb/>
<pb n="KR3h0068_WYG_017-57b"/>
　鄧善之與本齋札<lb/>
文原頓首再拜總管相公本齋先生閣下文原不意慶<lb/>
門為福所倚堂上竟以㣲疾奄至大故聞訃驚怛曷能<lb/>
為情然壽母以貞節終始有子克盡孝道為時良二千<lb/>
石亦可無憾九泉矣銘文見委義不得辭屬體中略苦<lb/>
風寒而來使以河冰不能乆留未免力疾屬稿且繕寫<lb/>
納去其於發潛徳則未之有取也遺貺益重愧恧地逺<lb/>
不能引却悚然而已人還率爾具復冬令嚴寒惟順理<lb/>
<pb n="KR3h0068_WYG_017-58a"/>
節哀是禱總干照察文原頓首再拜　來諭一一為嗣<lb/>
<hi>闕</hi>言之自有書奉答銘文中為字有失筆别篆紙末壽<lb/>
康菴記來使趣行當行馹使便納上來使勞中統一定<lb/>
　鄧祭酒職米帖<hi>行草書藏經紙本内項氏印不録</hi>
收職米後宜厚犒之也文甫亦自供糊窻之勞他可想<lb/>
矣此書自新安發恐慶長已過宣故特作此吾妻凡事<lb/>
耐心小姐而下想皆安文原書致賢妻縣君十二月三<lb/>
日　一書與眉叟便付去家中謹風燭此書附徽州典<lb/>
<pb n="KR3h0068_WYG_017-58b"/>
史赴省便囘時附數字來報平安為佳書中所言同知<lb/>
之説吾妻自知之不必言<lb/>
　　鄧善之杖錫見過帖<hi>行書紙本内項氏印不録</hi>
文原和南上賢叟長老禪師侍者去冬承杖錫見過極<lb/>
慰乆别之懐區區一病年餘伏庇幸安但起居飲食尚<lb/>
未復常作書輙目昏腕弱故筆研亦乆廢塔銘已藁就<lb/>
令小子寫去贊語併呈似殊愧不能工耳何時乗便到<lb/>
杭相與傾到珍<graphic n="KR1457" url="https://raw.githubusercontent.com/kanripo/KR-Gaiji/master/images/KR1457.png" mimeType="image/png"/>重<graphic n="KR1457" url="https://raw.githubusercontent.com/kanripo/KR-Gaiji/master/images/KR1457.png" mimeType="image/png"/>不具文原和南上<lb/>
<pb n="KR3h0068_WYG_017-59a"/>
　龔　璛<lb/>
　龔子敬宣城詩并識卷<hi>行書二紙高尺餘長九尺</hi>
　　書閣<lb/>
年華荏苒故客况寂寥新雪融疑是雨風和欲近春疎<lb/>
梅縈小鳳宿藻負潛鱗書閣閒登望時煩載酒人<lb/>
　　偶題<lb/>
宿雨池館淨閒官造請稀石榴朱夏色山鵲青雲飛遐<lb/>
矚臨風檻沖襟散暑衣陳編撫芳潤脉脉髪初晞<lb/>
<pb n="KR3h0068_WYG_017-59b"/>
　　郡樓<lb/>
乆客有逺思肩輿登郡樓聊為避暑飲更學御風㳺疊<lb/>
翠城南面䨇虹水北流流將五湖去葉葉采蘋舟<lb/>
　　述懐二首<lb/>
古道直如矢古心能斷金今人思古人寥落誰知音旭<lb/>
日臨前除暄風散幽襟相彼好鳥鳴擇隂嘉樹林豈無<lb/>
念朝饑溉之釜與鬵大川無停波髙山上嶔崟白髪何<lb/>
由𤣥寒暑日夜侵叔孫獨楚製莊生常越吟載歌行路<lb/>
<pb n="KR3h0068_WYG_017-60a"/>
難歌闋意彌深<lb/>
葺荷不用織采蓮尚可食芳時安可常秋風鳴槭槭美<lb/>
人明月璫青霓以為裳手攬北斗柄低昻挹天漿天漿<lb/>
解渴心下土何茫茫九牡閶闔開寸誠函綠章焉得飛<lb/>
仙術與陪鸞鶴翔所憂嵗年駛敢畏道阻長啓户辯夜<lb/>
色驅車遡晨光終然江海澨臨路空徊徨<lb/>
　　次韵劉景初偕陳元佐見訪<lb/>
松閣啓晨眺東雲白英英空尊媿坐客函道聞屐聲郊<lb/>
<pb n="KR3h0068_WYG_017-60b"/>
墟地自扄林巒暑逾清官居屬冗散朋從多淡成拂麈<lb/>
急雨過聫鑣去隄平書味一何長襟期浩已盈挑鐙展<lb/>
篇什寤寐山中行<lb/>
　　楚雲湘水圖歌謝張師䕫敎授<lb/>
離騷之國幾千里十幅蒲㠶順風駛風順猶須兩月程<lb/>
伊誰移來墮書几張君墨妙游戯爾亂峯因君接天起<lb/>
蒼然古木摧不死君應曽隱茅屋底得非是間種蘭芷<lb/>
慘澹經營那及此松連閣上聼秋聲讀書眼花字如蟻<lb/>
<pb n="KR3h0068_WYG_017-61a"/>
玉立長身挾童子披圖置我平生喜憶惜詩家愛許渾<lb/>
凌歊荒臺㝷舊址云何姑孰大江邉望湘潭雲尺有咫<lb/>
我今識君意總為詩料理雲兮楚之雲水兮湘之水廻<lb/>
鴈夕陽啣一葦山高見衡嶽江遠㑹南紀君兮君兮可<lb/>
奈何我詩敢劘屈賈壘<lb/>
　　題李克復治中所藏兔圖<lb/>
雄捉朔雌迷離自是生生無盡期如何時人好異説兔<lb/>
子之孕惟望月水中影對素秋圓天上身居廣寒闕烏<lb/>
<pb n="KR3h0068_WYG_017-61b"/>
鵲相傳枝白鶂但視<hi>原蹟視字㸃去詩末書應字</hi>風走物具四支毛<lb/>
與羽不同螭虎亦四足無路通水榖雖則能變化蟲豸<lb/>
竟偏梏氣化飛之徒形交走之屬驗從上古燔求爾在<lb/>
野逐韓公滑稽毛頴秃八竅吐生殊駭俗不須更問然<lb/>
不然至今富有中山族<lb/>
　　題温日觀蒲萄<lb/>
墨雲過雨月正黒手摘虛空了無跡一架縱横碧落秋<lb/>
戒壇池上僧房側<lb/>
<pb n="KR3h0068_WYG_017-62a"/>
　　老錢折枝<lb/>
桃似胭脂棃似雪折花人是惜花人折枝圖上堪腸斷<lb/>
忍更題詩破費春<lb/>
　　泊舟<lb/>
小舟㝷夜泊明月散風瀾故人相别處䨇鷺立前灘<lb/>
予歸京口省墓天錫出此紙徴予書宣城詩記憶不甚<lb/>
真天厯二年孟夏二日龔璛識<lb/>
　　余生江南所敬二子敬先生呉興姚儒行何可企<lb/>
<pb n="KR3h0068_WYG_017-62b"/>
　　及此龔公所著對之歛袵迺癸酉閠三月廿八日<lb/>
　　暮夜過京口天錫示此卷其述懐二章真無媿古<lb/>
　　人龔敬今亦古人矣噫句曲外史張天雨記<hi>行書</hi>
　　壬子秋八月余同叔明友兄養疴於汾湖之濱承<lb/>
　　京口郭天錫廣陵王伯容兩來慰訊携龔子開所<lb/>
　　寫詩一卷見示嗟嗟子開逝矣書法絶矣外史張<lb/>
　　君與余有卅年之交近聞隱僻修真㑹晤未卜何<lb/>
　　時撫卷三歎荆蠻民識<hi>行書二跋本身紙尾</hi>
<pb n="KR3h0068_WYG_017-63a"/>
　郭　畀<lb/>
　郭天錫詩文雜記<lb/>
風灾鬼難之域僵卧接飲之士或雕其題而漆其齒或<lb/>
貫其胸而鏤其體服禽獸食草木鴃舌鳥語或斷髪文<lb/>
身而魋其結或毛以為車或革以為船亂鯨波涉雷淵<lb/>
夙夜虎兕之林寢食蛟龍之川梯山棧谷沙度繩行莫<lb/>
不來享來賔來貢其珍蜿蜒濩落扶服稽顙請吏而稱<lb/>
臣未始壓羊刑馬而要之以盟也云云　右㑹同館賦<lb/>
<pb n="KR3h0068_WYG_017-63b"/>
君不見王昭君家住秭歸啼處村生來住近離騷國悲<lb/>
歌慷慨惡離羣紉蘭結茝佩衡芷芝澤頮面薇骨薫瑶<lb/>
琹慣識九歌譜懐感逺道偏消魂　明妃曲<lb/>
客行蹔憩此禪林路遶溪流石磴隂山氣入舟知夜乆<lb/>
雨聲連樹覺村深寒添芋火増多事風落燈花息妄心<lb/>
憶與高僧宿靈鷲月斜松頂一猿吟　夜宿山寺<lb/>
光分顧兔一毫芒遍灑春芬論墨塲得趣妙從看劍舞<lb/>
全身功貴善刀藏夢花不羡雕虫巧試草曽供倚馬忙<lb/>
<pb n="KR3h0068_WYG_017-64a"/>
昨過山僧餘習在小書紅葉試新霜　贈筆工范君用<lb/>
晚風索索酒初醒巖桂花開香滿庭掩書不讀亦不寐<lb/>
明暗一燈如露螢　次韻袁道甫<lb/>
世間一切法如雲行空中太空不待雲因雲而見空<lb/>
清風鳴禽竹觧籜<graphic n="KR2264" url="https://raw.githubusercontent.com/kanripo/KR-Gaiji/master/images/KR2264.png" mimeType="image/png"/>下枕書還㸔書<hi>前五言絶後摘句</hi>
士女大集勢若禹峽春流胥濤秋壯壑趣岸滅前擁後<lb/>
推轡騎巷休輿橋道息武無可布視不得留<lb/>
謝疊山字君直妻李節婦以君直故與二子繫金陵獄<lb/>
<pb n="KR3h0068_WYG_017-64b"/>
一將官欲納之李紿曰爾能脱我械繫乃可議此將以<lb/>
為然禱上下釋其獄李即具湯沐約翼日出是夕伺二<lb/>
子熟寐解衣帶自經死藁塟城東濠二子放還後數年<lb/>
子定之復往裹骨歸塟卷吾李先生謹思贈詩云猝猝<lb/>
多羝屈幽幽獨雉經借渠施粉黛聊與照丹青孤槥何<lb/>
年寄重泉底處扃有人能縮地不隔短長亭<lb/>
宋末沙門道燦姓陶氏自號無文龍興人文筆高古不<lb/>
落禪僧窠臼多與一時名公鉅人處往其題蒲萄草蟲<lb/>
<pb n="KR3h0068_WYG_017-65a"/>
云汴都南薰門外蒲萄一架九十里盛夏烈日景不到<lb/>
地當時民物昆蟲熙熙然囿於緑隂清影間今富陽道<lb/>
中盖彷彿高皇帝舊京遺制也百年故國茂草連天不<lb/>
知蜎飛蠕動翔集何所造化生色乃於紙上見之悲夫<lb/>
宋周文謨太守有愛姬善棊而絶色史衛王以計取去<lb/>
十年不見一日周謁衞王忽見姬與衛王對局四目相<lb/>
顧驚喜不已遂賦念奴嬌詞云棊聲特地把十年心事<lb/>
恍然驚覺楊桞樓頭歌舞地長記一枝纎弱破鏡重圓<lb/>
<pb n="KR3h0068_WYG_017-65b"/>
玉環猶在鸚鵡言如昨秦箏别後知他幾換絃索　誰<lb/>
念顧曲周郎樽前重見千種愁難著猶勝𤣥都人去後<lb/>
空怨殘紅零落緑葉成隂桃花結子枉恨東風惡盈盈<lb/>
淚眼見人欲下還閣<lb/>
司業鄧文原狀髙克恭云公性極坦易然與世落落寡<lb/>
合遇知己則傾肝鬲與友終身亦不復疑貳公在杭愛<lb/>
其山水清麗公退即命僮挈榼擕杖履適山中世慮冰<lb/>
釋竟日忘歸好作墨竹妙處不减文湖州畫山水初學<lb/>
<pb n="KR3h0068_WYG_017-66a"/>
米氏父子後乃用李成董巨源法造詣精絶公卒後購<lb/>
公遺墨一紙率千百緡為詩不尚鈎棘自得天趣甞見<lb/>
公作畫時雖貴交在側或不暇顧揖有譏其簡傲者乆<lb/>
乃識其真浙右多豪門右族或飛語汙公公亦不辯暨<lb/>
北歸行李無長物貸於人而後具舟費公掾行臺時嘗<lb/>
從大夫相威公入見世祖顧問再四曰是髙嘉甫兒耶<lb/>
賜中統鈔二千五百緡公甞言自筮仕月給餐錢外所<lb/>
得僅止此房山有田二頃課僮奴耕作嵗入不能供給<lb/>
<pb n="KR3h0068_WYG_017-66b"/>
及卒之日家無餘貲識與不識皆為流涕易簀命䘮塟<lb/>
用朱文公法及區畫家事甚悉此心不以生死亂衆謂<lb/>
講學之驗<lb/>
鮮於樞札云適與大兒議親來杭至常之新安暮泊溪<lb/>
口中夜墮水幾為溺鬼作五言自儆云勿浣衣上泥留<lb/>
作韋與弦因風寄逹夫都司一笑<lb/>
　郭天錫抄諸賢遺稿<lb/>
張庭堅自靖人自獻於先王義君子之去就生死在於<lb/>
<pb n="KR3h0068_WYG_017-67a"/>
天下國家而不在於一身故其死非沽名其生者非懼<lb/>
禍而引身以求去者非要利以忘君也仁之所存義之<lb/>
所在鬼神其知之矣昔商之三仁或生或死或為之奴<lb/>
而皆無愧於宗廟社稷豈非謀出於心歟晦菴先生云<lb/>
胡致堂議論英發人物偉然向嘗侍之坐見其數盃後<lb/>
歌孔明出師表誦張才叔自靖人自獻於先生經義陳了<lb/>
翁奏狀可謂豪傑之士也<lb/>
林僉憲善之春日絶句寳篆香消雨散絲誰撩詩興上<lb/>
<pb n="KR3h0068_WYG_017-67b"/>
花枝春風吹度南<graphic n="KR2264" url="https://raw.githubusercontent.com/kanripo/KR-Gaiji/master/images/KR2264.png" mimeType="image/png"/>竹一片紅芳落硯池又西湖夕佳<lb/>
亭句晴雲木末山四圍新月荷花波萬頃<lb/>
石敏若桞花詩來時萬縷㺯輕黄去日飛毬滿路傍我<lb/>
比楊花更飄蕩楊花只是一春忙<lb/>
　　呉雲道中遣興九絶句<lb/>
雨餘烟桞緑如苔水淨沙明白鳥廻花氣滿船無覓處<lb/>
隔籬村舍瑞香開<lb/>
水村烟草暎花叢夢裡青山入瘦笻晚泊楓橋春睡重<lb/>
<pb n="KR3h0068_WYG_017-68a"/>
滿船風雨不聞鐘<lb/>
曉入招提草樹馨怪來松栢老龍形如何剥落冰霜盡<lb/>
依舊春風吹得青<lb/>
呉國池臺幾刦灰城闉蘭若鬱崔嵬老僧笑指峩眉石<lb/>
曽見承平出蜀來<lb/>
一枕落花溪上春翛然意與葛天隣世間多少邯鄲夢<lb/>
夢覺依前認不真<lb/>
水光淨盡月波隨每過垂虹起遁思不信鴟夷五湖去<lb/>
<pb n="KR3h0068_WYG_017-68b"/>
扁舟只為載西施<lb/>
花桞清明過雨初修篁風動鳥相呼青山如此不歸去<lb/>
時向溪流照白鬚<lb/>
毗山嵐翠入苕溪曽倚池亭醉夕暉囘首交朋半凋謝<lb/>
烟波無際白鷗飛<lb/>
卜居擬向水晶宫深築茅齋萬竹中三月江南蓴菜美<lb/>
季鷹何苦待秋風<lb/>
疊山贈命士云鴂鳴方歇楚臣憂草緑王孫滿地愁試<lb/>
<pb n="KR3h0068_WYG_017-69a"/>
借星圖看分野黍苖秀處是何州<lb/>
高彦敬題初陽臺道中云二千里地好耕桑無數海棠<lb/>
官道傍風掠亂紅攙馬去春光更比路人忙<lb/>
子昻詩庭槐風静緑隂多睡起茶餘日影過自笑老來<lb/>
無復夢閒看行蟻上南柯<lb/>
鮮于伯機湖上新居云吾愛吾廬好臨池構小亭無人<lb/>
致青李有客覔黄庭樹古蟲書葉莎平鳥篆汀吾衰豈<lb/>
名世詎肯苦勞形<lb/>
<pb n="KR3h0068_WYG_017-69b"/>
題范寛雪山句前山積雪深隠約形體具後山雪不到<lb/>
查牙頭角露逺近復有千萬山一一倚空含太素懸崖<lb/>
斷溜冰滿壑野店閉門風倒樹<lb/>
戴表元題子昂疊軸云百折雲山路不通無名怪木淡<lb/>
書空相逢欲問秋風客不是巴中是剡中<lb/>
北村題姚静齋女柔徳一日三刲股救其兄云女生他<lb/>
人媍兄死誰養親刲股與紾臂孰仁孰不仁<lb/>
張玉田山中白雲詞題紅葉云萬里飛霜千山落木寒<lb/>
<pb n="KR3h0068_WYG_017-70a"/>
艶不招春妬楓冷呉江獨客又吟愁句流水孤村似花<lb/>
繞斜陽芳樹甚荒溝一片凄凉載情不去載愁去　長<lb/>
安誰問倦旅羞見衰顔借酒飄零如許謾倚新妝不入<lb/>
洛陽花譜為囘風起舞尊前盡化作斷霞千縷記隂隂<lb/>
緑遍江南夜<graphic n="KR2264" url="https://raw.githubusercontent.com/kanripo/KR-Gaiji/master/images/KR2264.png" mimeType="image/png"/>聽暗雨　右調綺羅香<lb/>
賦松花云碧浮春盖黄㸃秋棋細芳泛月露委殘釵烟<lb/>
梳高髻曾戯折幾度宿寄山房麵塵雲屑香入蜂鬚蜜<lb/>
房風味應别　篘酒浮湯愛霏霏粉黄清絕嫩苞新子<lb/>
<pb n="KR3h0068_WYG_017-70b"/>
慿誰香歌五粒<hi>到</hi>只怕東風吹盡長蕭蕭黄髪獨鶴歸<lb/>
來滿庭零亂金雪　右調華胥引<lb/>
咏蝉云槐薰忽送清商怨依稀乍聞還歇故苑愁深危<lb/>
絃調苦前夢蛻痕枯葉傷情訴别是幾度斜陽幾回新<lb/>
月轉眼西風一襟幽恨向誰説　低鬟猶記動影翠貂<lb/>
應悞我䨇鬢如雪枝冷頻移隂疎難戀空負好秋時節<lb/>
凄凄切切漸迤邐黄昏砌蛬相接露滴凉柯晚來聲更<lb/>
咽　右調齊天樂<lb/>
<pb n="KR3h0068_WYG_017-71a"/>
題周草<graphic n="KR2264" url="https://raw.githubusercontent.com/kanripo/KR-Gaiji/master/images/KR2264.png" mimeType="image/png"/>志雅堂云製荷衣傍山<graphic n="KR2264" url="https://raw.githubusercontent.com/kanripo/KR-Gaiji/master/images/KR2264.png" mimeType="image/png"/>卜隠雅志可閒時<lb/>
欵竹門深移花檻小動人芳意菲菲怕冷落蘋州夜月<lb/>
想時將漁笛靜中吹塵外柴桑燈前兒女笑語忘歸<lb/>
分得烟霞數畆乍掃苔㝷逕撥葉通池放鶴幽情吟鶯<lb/>
歡事老去却願春遲愛吾廬琴書自樂好襟懐初不要<lb/>
人知長日一簾芳草一卷新詩　右蘋洲漁笛譜<lb/>
送人之西江云寒侵桂葉鴈風擊碎珊瑚屑姸凉閒試<lb/>
新霜晴帖頌橘騷蘭秋事正竒絶　故人又作西江别<lb/>
<pb n="KR3h0068_WYG_017-71b"/>
書樓虛度中秋節碧欄倚遍愁誰説愁是新愁月是舊<lb/>
時月　右調醉落魄<lb/>
嘯翁詞云草夢初回卷簾盡放閒愁去書長無侣自對<lb/>
黄鸝語　絮影蘋香春在無人處移舟去未成新句一<lb/>
硯梨花雨　右調㸃絳唇<lb/>
圖書一室春暖垂簾蜜花滿翠壺薰硯席睡覺半<graphic n="KR2264" url="https://raw.githubusercontent.com/kanripo/KR-Gaiji/master/images/KR2264.png" mimeType="image/png"/>晴<lb/>
日　手寒不了殘碁篝香細勘唐碑無酒無詩情緒欲<lb/>
梅欲雪天時　大徳十一年嵗丁未十月初十日客寓<lb/>
<pb n="KR3h0068_WYG_017-72a"/>
燕山奔走暮歸黄塵滿面挑燈讀此詞一過想像江南<lb/>
如夢中也是夜一更畀<lb/>
　外録<lb/>
　　珊瑚網云天啓丁卯冬覩郭畀手録詩文一帙格<lb/>
　　外上下俱命墨可想其書畫擅勝倪迂追念郭髯<lb/>
　　我所愛者也余時病未痊聊摘一二旋為鬻古者<lb/>
　　索去姑存此以俟延津劍合淋漓滿志耳<lb/>
　郭天錫書遺林上人詩卷<lb/>
<pb n="KR3h0068_WYG_017-72b"/>
　　題宋春卿城市山林<lb/>
功名身外聊復爾丘壑胸中實過之盤谷壽康懐李愿<lb/>
輞川蕭洒友王維何人使氣銕如意老子放懐金屈巵<lb/>
市井收聲凉夜永竹風杉月亂書帷<lb/>
　　普照寺楚山閣<lb/>
白衣處士息羣機髙閣登臨送夕暉呉地荒凉征馬盡<lb/>
楚山空闊斷鴻飛晝閒塔影來朱户月落鐘聲殷翠㣲<lb/>
直下先人敝廬在莫年蓮社得相依<lb/>
<pb n="KR3h0068_WYG_017-73a"/>
　　大年便面<lb/>
疎雨洒荷氣㣲凉生桞隂閒亭不愛暑坐占清湖心無<lb/>
客且罷棋有風宜披襟向來行路錯足底黄埃深此意<lb/>
一領㑹落日孤蟬吟<lb/>
　　為僧作山水<lb/>
門有方袍客圖成水墨山我非求肖似汝亦愛幽閒宻<lb/>
樹難分辨高雲任往還行當絶世事終老屋三間<lb/>
有客披方袍合爪前致辭不獨愛公畫仍復愛公詩詩<lb/>
<pb n="KR3h0068_WYG_017-73b"/>
成縱意書了此一段竒世人稱三絶公胡不自知我心<lb/>
了不知晚嵗聊嬉嬉向來用世心轉首成棄遺所嗟聞<lb/>
道晚倐已䨇髩絲前賢去已逺來哲未可期寓形宇宙<lb/>
間倀倀欲何之願誨藥石言再拜真吾師<lb/>
　　三月十日寄了即休<lb/>
白水起寒霧蒼林騰濕烟㑹心圖已竟假筆竟難傳一<lb/>
悟空中色相忘定外禪褁茶來竹院風雨落花前<lb/>
　　送樂伯善赴都<lb/>
<pb n="KR3h0068_WYG_017-74a"/>
石磴雲昏筍蕨香江城花落燕鶯忙黄金臺髙地形聳<lb/>
白玉堂深春日長之子顯擢神所與<hi>闕</hi>道將亨民小康<lb/>
臨行握手出軟語東鄰夜雨淋糟床<lb/>
燕趙感慨鼓俠氣江湖摇落嗟虚華艱危歴盡為憂國<lb/>
事業無成非戀家江光隠見魚龍窟雲海蒼茫鷗鷺沙<lb/>
桃花水長三月暮片㠶挾雨飛天涯<lb/>
篆籀堆牀窺逸跡歌詩到耳遺古音嵗華正似阮孚屐<lb/>
世事真成昭氏琴剪毛肥羊快一飽泛駕駿骨輕千金<lb/>
<pb n="KR3h0068_WYG_017-74b"/>
暄風拂㡌春衫簿小憇宫墻楊桞隂<lb/>
　　趙千里小景<lb/>
鸜鵒喧桞隂生鵝樂清泚竹風遞荷氣長夏凉如水王<lb/>
孫翰墨仙丹青絶紈綺何當著幽人艇子沙頭艤<lb/>
　　元暉山<lb/>
灌木䕃滄洲閒雲疊曾巘茅茨在只尺逕路渾莫辯黄<lb/>
家玉印章翰墨屹冠冕悵望海嶽菴禾黍西風轉<lb/>
　　下隍朱氏竹山圖<lb/>
<pb n="KR3h0068_WYG_017-75a"/>
鳳臺東南山萬里山人宴坐何從容乾坤清氣不可遏<lb/>
一夜春雷起籜龍詩家襟度蔚蕭爽百尺琅玕日應長<lb/>
我欲驅車訪此君只恐山靈杜來往<lb/>
　　題米南宫像<lb/>
海嶽菴空骨已仙風神超邁畫中傳凌雲健筆飛光怪<lb/>
不顧人間喚米顛<lb/>
　　題滿川花馬趙子昂畵<lb/>
曲江洗刷雲滿身雄姿逸態何超羣眼中但覺肉勝骨<lb/>
<pb n="KR3h0068_WYG_017-75b"/>
幹也合讓曹將軍嗟哉今人畫唐馬藝精亦出曹韓下<lb/>
玉堂學士重名譽一紙千金不當價山窓擁雪觀畫圖<lb/>
㨿鞍便欲擒於菟天廐真龍有時有杜老歌行絶代無<lb/>
　　客有蓄青玉荷盤色竒古檠杯作蓮蓬下屈為柄<lb/>
　　上覆作葢葢十九㸃青質而紫章匠氏剜為蓮房<lb/>
　　殆奪天巧故人元復初命不肖賦詩<lb/>
碧雲亭亭水天永翠葢翻風墮秋影文姬團扇感初凉<lb/>
露華亂落明珠冷紫莖緑葉歌秋蘭涉江折得烟蓬還<lb/>
<pb n="KR3h0068_WYG_017-76a"/>
前縁已被專房誤守宫血㸃猶斑斑麴生解后誇竒特<lb/>
倒捲滄溟供一吸太華峰高歸路遥但覺滿懐春拍拍<lb/>
俗眼傲睨琉璃鍾金罍未用爭誇雄嗚呼古詩調高和<lb/>
者寡擬喚杜陵醉中把　右近詩數首書遺了堂高弟<lb/>
林上人畀<lb/>
　　了堂上人方外友如天錫者情為至矣故其手跡<lb/>
　　盈篋每皆惜之不令有所散逸雖俗士有不及之<lb/>
　　者宜勤師拳拳不忘歐公於㝠㝠中也錢良祐跋<lb/>
<pb n="KR3h0068_WYG_017-76b"/>
　陸　友<lb/>
　陸友仁書世說卷<hi>𨽻書</hi>
陳仲舉言為士則行為世範登車攬轡有<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>淸天下之<lb/>
志為豫章太守至便問徐孺子所在欲先看之主簿曰<lb/>
羣情欲府君先入解陳曰武王式商容之閭席不暇煗<lb/>
吾之禮賢有何不可<lb/>
周子居常云吾時月不見黄叔度則鄙吝之心已復生<lb/>
矣<lb/>
<pb n="KR3h0068_WYG_017-77a"/>
郭林宗至汝南造袁奉高車不停軌鸞不輟軛詣黄叔<lb/>
度乃彌日信宿人問其故林宗曰叔度汪汪如萬頃之<lb/>
波<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>之不淸擾之不濁其器深廣難測量也<lb/>
李元禮甞歎荀淑鍾皓曰荀君清識難尚鍾君至德可<lb/>
師<lb/>
陳太丘詣荀朗陵貧儉無僕役乃使元方將車季方持<lb/>
杖從後長文尚少載著車中既至荀使叔慈應門慈明<lb/>
行酒餘六龍下食文若亦少坐著膝前於是太史奏真<lb/>
<pb n="KR3h0068_WYG_017-77b"/>
人東行<lb/>
晉文王稱阮嗣宗至順每與之言言皆𤣥遠未甞臧否<lb/>
人物<lb/>
王戎云與嵇康居二十年未甞見其喜愠之色又云太<lb/>
保居在正始之中不在能言之流及與之言理致淸逺<lb/>
將無以德掩其言<lb/>
謝太傅絶重褚公嘗稱褚季野雖不言而四時之氣亦<lb/>
備諸名士共至洛水戯還樂令問王彜父曰今日戯樂<lb/>
<pb n="KR3h0068_WYG_017-78a"/>
乎王曰裴僕射善談名理混混有雅致<lb/>
過江諸人每至美日輒相邀新亭藉草飲宴周侯中坐<lb/>
而嘆曰風景不殊正有山河之異皆相視流淚惟王丞相<lb/>
愀然變色曰當共戮力王室克復神州何至作楚囚相<lb/>
對<lb/>
㑹稽賀生體識清逺言行以禮不徒東南之美實為海<lb/>
内之秀<lb/>
髙坐道人不作漢語或問此意簡文曰以簡應對之煩<lb/>
<pb n="KR3h0068_WYG_017-78b"/>
竺法深在簡文坐劉尹問道人何以㳺朱門答曰君自<lb/>
見其朱門貧道如㳺蓬户<lb/>
庾法暢造庾太尉握麈尾至佳公曰此至佳那得在法<lb/>
暢曰㢘者不求貪者不予故得在耳<lb/>
桓公北征經金城見前為琅琊時種桞皆已十圍慨然<lb/>
曰木猶如此人何以堪攀枝執條泫然流淚<lb/>
簡文入華林園顧謂左右曰㑹心處不必在逺翳然林<lb/>
木便自有濠濮間想不覺鳥獸禽魚自來親人<lb/>
<pb n="KR3h0068_WYG_017-79a"/>
謝太傅語王右軍曰中年傷扵哀樂與親友别輒作數<lb/>
日惡王曰年在桑榆自然至此政頼絲竹陶寫恒恐兒<lb/>
輩覺損欣樂之趣<lb/>
支道林甞飬數匹馬或言道人畜馬不韻支曰貧道重<lb/>
其神駿<lb/>
劉尹云人想玉荆産佳此想長松下當有清風耳<lb/>
又云清風朗月輒思𤣥度<lb/>
謝胡兒語庾道季諸人暮當就卿談可堅城壘庾曰若<lb/>
<pb n="KR3h0068_WYG_017-79b"/>
文度來我以偏師待之康伯來濟河焚舟<lb/>
王司州至呉興印渚中看歎曰非唯使人情開滌亦覺<lb/>
日月淸朗<lb/>
袁彦伯為謝安南司馬都下諸人送至瀨鄉將别既自<lb/>
悽罔歎曰江山遼落居然有萬里之勢<lb/>
顧長康從㑹稽還人問山川之美顧云千巖競秀萬壑<lb/>
爭流草木䝉籠其上若雲興霞蔚<lb/>
王子敬云從山隂道上行山川自相映發使人應接不<lb/>
<pb n="KR3h0068_WYG_017-80a"/>
暇若秋冬之際尤難為懐<lb/>
道一道人好整飾音辭從都下還東山經吳中已而會<lb/>
雪下未甚寒諸道人問在道所經一公曰風霜固所不<lb/>
論乃先集其慘澹郊邑正自飄瞥林岫便自皓然<lb/>
王夷甫容貌整麗妙於談𤣥恒捉白玉柄麈尾與手都無分别<lb/>
庾大尉在武昌秋夜氣佳景清佐吏殷浩王胡之之徒<lb/>
登南樓理詠音調始遒聞函道中有屐聲甚厲定是庾<lb/>
公俄而率左右十許人步来諸賢欲起避之公徐曰諸<lb/>
<pb n="KR3h0068_WYG_017-80b"/>
君少住老子於此處興復不淺便據胡牀與諸人詠謔<lb/>
竟坐甚得任樂後王逸少下與丞相言及此事丞相曰<lb/>
元規爾時風範不得不少頽右軍曰惟丘壑獨存　至<lb/>
元二年秋七月十日吳郡陸友書世説中語<lb/>
　　至元四年龍集戊寅正月二日京口袁矩子方曹<lb/>
　　南史元舉大用金華吳福孫子善同觀於清閟閣<lb/>
　　此卷予舊藏又嘗雜書紙尾把玩山澤間後為元<lb/>
　　鎮持去至正丁亥十二月四日與元鎮同游梁鴻<lb/>
<pb n="KR3h0068_WYG_017-81a"/>
　　山携在行笈因得重觀故友陸友仁𨽻書世説數<lb/>
　　則語感慨嵗月予老矣能幾把卷重題而歸諸淸<lb/>
　　閟閤海昌張雨<lb/>
　班惟志<lb/>
　班恕齋二體千文卷<hi>真草間書烏絲䦨紙本高七寸長一丈八尺餘</hi>
　　千字文<hi>原文不録</hi>
<hi>欵書</hi>至順四年閠三月廿有四日大梁班惟志書<hi>真書</hi>
　錢良右<lb/>
<pb n="KR3h0068_WYG_017-81b"/>
　錢翼之四體千文卷并記<hi>原文不録</hi>
余壻張性之乆言作四體千文未暇也連日不及無以<lb/>
遣興遂為引墨雖妙不及古人或後予生者庶亦知字<lb/>
之源委也至元二年丙子三月下旬蘓人錢良右翼之<lb/>
記<lb/>
　　呉郡翼之錢君書法為明時名重四方者也此卷<lb/>
　　千文備四體之精妙性之張君携至<hi>闕</hi>陽因得以<lb/>
　　觀至元丁丑二月望日浮光王都中敬題<lb/>
<pb n="KR3h0068_WYG_017-82a"/>
　　此卷錢君翼之作以遺其壻張性之篆𨽻真草古<lb/>
　　之善書者亦各有所長而鮮能兼之也性之究農<lb/>
　　黄之經餘暇喜臨池淸標雅尚盖貌如其心錢君<lb/>
　　書四體千文而授之法粲然可玩性之當亦開悟<lb/>
　　矣新安汪澤民書<lb/>
　　右四體千文一卷呉中錢翼之先生書也古精於<lb/>
　　書者莫如晉如王如庾謝皆稱書聖篆𨽻真草猶<lb/>
　　鮮能兼况其下者乎翼之道學而善書備四體且<lb/>
<pb n="KR3h0068_WYG_017-82b"/>
　　精到書此以遺其佳壻張性之盖望於性之者其<lb/>
　　有深意乎性之儒而醫好古博學者也暇則臨池<lb/>
　　日不下千餘字雖造次顛沛一㸃一畫不茍駸駸<lb/>
　　逼翼之而窺古人之域自是不止其當何如哉由<lb/>
　　筆法得三昧持敬以養其心言動舉措無不求其<lb/>
　　至而一如用筆然此又何止於論書也古所謂心<lb/>
　　正則筆正其不謂茲乎至元丁丑二月集賢同同<lb/>
　　書<lb/>
<pb n="KR3h0068_WYG_017-83a"/>
　　呉人之以書名世者始張旭張從申至於今風徽<lb/>
　　未泯也翼之以字學有聞於其鄉卅年此卷為其<lb/>
　　快壻作四體千文是尤得意之書即今已不可易<lb/>
　　而致之况其後哉東陽桞貫<lb/>
　　評者謂呉中惟松雪翁書法備衆體繼之者錢君<lb/>
　　翼之因觀為其甥張性之作篆𨽻正草四千餘字<lb/>
　　老筆至此亦甚勤矣<hi>闕</hi>外訓之傳將見靑出於藍<lb/>
　　者勉旃勉旃海岱劉貞白記<lb/>
<pb n="KR3h0068_WYG_017-83b"/>
　　呉興趙公早年學書用工至精宻迨其得於心應<lb/>
　　於手縱横曲折無不如意之所欲出以公之學名<lb/>
　　其家者務於速成往往摹倣公暮年所書而求其<lb/>
　　形似如不由其户而欲升其堂入其室也得公之<lb/>
　　用工精宻又參以古人而别出新意自為一家如<lb/>
　　吾翼之者盖不多見此卷千文四體皆其得意書<lb/>
　　尤不可易得今翼之已不可作而有子逵能傳其<lb/>
　　業亦以予言為然否乎至正六年六月十五日黄<lb/>
<pb n="KR3h0068_WYG_017-84a"/>
　　溍書<lb/>
　　予觀中呉錢君翼之書四體千文其用工可謂精<lb/>
　　至矣四體之字出有先後當時學各工一體今以<lb/>
　　一人而欲兼之難矣哉夫篆籀實字之源𨽻真草<lb/>
　　其流派也體雖不同凡下筆當務方圜雄勁則風<lb/>
　　神完足而結締之工拙不足計也臨池積乆必自<lb/>
　　有得翼之其見於此歟惜其宰木已拱而不得握<lb/>
　　手極談也此卷乃其女夫張性之提舉家藏尤其<lb/>
<pb n="KR3h0068_WYG_017-84b"/>
　　著意所書性之以通儒精盧扁之學佳士也能知<lb/>
　　寳此其東牀之選不茍矣至正十八年臘日鄱陽<lb/>
　　周伯琦書<lb/>
　錢　逵<lb/>
　錢伯行書虞雍公辯烏賦<lb/>
　　辯烏賦<lb/>
蹇我生之不辰兮遽遭家之多難痛堂上之諼萎兮交<lb/>
摧戕於肺肝步屺前而悵望兮曾白雲之漫漫蹈九死<lb/>
<pb n="KR3h0068_WYG_017-85a"/>
而一生兮存喘息於已殘勉行營於髙燥兮卜壌夏之<lb/>
所安朝既亡於蜚鶴兮莫敢晞於栖鸞俄潛闥之載扄<lb/>
兮政除月之隆寒紛紛提之令鳥兮翔童童之同山惟<lb/>
二三其柔桑兮僅短短而可攀誰知彼之雌雄兮忽駢<lb/>
棲於其間亟營巢而莫去兮曰彛猶而盤旋銜壌而益<lb/>
墳之楸兮載上下其修翰獨旁廬而感慨兮澘涕泗之<lb/>
汎瀾謂蒼蒼之葢高兮亦莫探其端也豈期衆目相與<lb/>
駭矚風行而電馳道路之相譁也儀談而秦辨聚落之<lb/>
<pb n="KR3h0068_WYG_017-85b"/>
雄夸也金相而玉振衆芳之聲詩也嵩岱峩峩而萬疊<lb/>
友朋之高義也羗不謀而相埓兮觀古而驗今目為至<lb/>
孝之感兮覘瑞應之圖而有云况顯名於孝烏兮亦或<lb/>
謂之善禽摭北齊之蕭兮李唐之林列巢門之順兮棲<lb/>
冠之參鋪張虖裴之表門兮鉤索乎<hi>闕</hi>之孝心申申虖<lb/>
銜塊以助陶兮又遝觀而南㝷迨天使之口流血兮庸<lb/>
顯顔烏之誠忱僉曰昔聞而不見兮固可紹往哲之徽<lb/>
音吁嗟予小子曰不然兮猶足以理而言兮何山巓不<lb/>
<pb n="KR3h0068_WYG_017-86a"/>
為烏所集兮何林間不為烏所巢兮孝性之修亦士之<lb/>
常守兮事物之來亦有時而適然兮何足詫也瞻彼鸒<lb/>
斯實名維慈予垂乆哺之訓公興孝飬之辭嗟彼能而<lb/>
我不逮兮懐乎風木之悲矧哀哀而䝉酷罰兮豈嘉祥<lb/>
之可希復倀倀而昩所<hi>闕</hi>兮何前賢之可追意夫<graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>
                    <graphic n="KR1476" url="https://raw.githubusercontent.com/kanripo/KR-Gaiji/master/images/KR1476.png" mimeType="image/png"/>
而章厥罰兮俾悠悠其孝思維此理之忽然兮又孰較<lb/>
其是與非嗟夫予小子不可不辨兮恐來者或失其是<lb/>
衒損其心而泥其迹兮斯去古而益逺於名教而或戕<lb/>
<pb n="KR3h0068_WYG_017-86b"/>
兮豈清議之可逭眷里衎之嘉言兮特君子之樂善賦<lb/>
以捄將來之弊兮亦豈夫子之好辨<lb/>
右辨烏賦一首宋丞相雍國忠肅虞公之所作也紹興<lb/>
六年公丁母秦國太夫人憂哀毁骨立朝夕哭墓有枯<lb/>
桑兩烏來巢悲鳴不去人皆異之以為篤孝所召多作<lb/>
詩頌之公因著賦以自解此公家傳之所具載者也公<lb/>
之八世孫堪適遭父處士君之䘮出此賦見示且俾書<lb/>
揭座右逵以為故家之文獻尚存詩書之緒不墜因樂<lb/>
<pb n="KR3h0068_WYG_017-87a"/>
為之重録云至正十五年冬十月甲子彭城錢逵謹識<lb/>
　邊　武<lb/>
　邊伯京書千文冊<hi>草書紙本</hi>
　　千字文<hi>原文不録</hi>
至元之辛巳春正月元日石抹景良以此紙徴不肖書<lb/>
時天氣清淑光景可人遂滌玉腰研試貍豪筆大書千<lb/>
文以歸之近人以余粗學困學翁墨蹟但知㸃畫形似<lb/>
耳武奚足尚今且塞公雅命殊勉强也覽者幸勿見誚<lb/>
<pb n="KR3h0068_WYG_017-87b"/>
隴西後學玉蓑漁者邊武伯京父識<hi>行書</hi>
　　跋邊伯京千文<lb/>
　　書法弊於宋季元興作者有工而以趙吴興鮮于<lb/>
　　漁陽為巨擘終元之世出入此兩家是卷千文為<lb/>
　　邊隴西伯京書自叙出於漁陽結搆潤宻波瀾煥<lb/>
　　發殆未易優劣也按史元順帝以至順四年六月<lb/>
　　即位改元<graphic n="KR1457" url="https://raw.githubusercontent.com/kanripo/KR-Gaiji/master/images/KR1457.png" mimeType="image/png"/>統凡二年乙亥則重紀至元凡六年<lb/>
　　辛巳則改元至正不知何以復系至元於辛巳耶<lb/>
<pb n="KR3h0068_WYG_017-88a"/>
　　豈作是書時乃至元之日而逺方尚未知改元耶<lb/>
　　石抹元之宦族仕浙者尤盛景良未詳其履歴此<lb/>
　　必伯京寓浙時為書耶自後數年而元亦季矣我<lb/>
　　朝三宋者出追蹤魏晉開一代書學之源今而才<lb/>
　　賢<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>出駸<graphic n="KR1457" url="https://raw.githubusercontent.com/kanripo/KR-Gaiji/master/images/KR1457.png" mimeType="image/png"/>古人矣鄭思齋啓範購得此卷持以<lb/>
　　示深為論文翰與治化相通者若此思齋冶理文<lb/>
　　章直欲等秦漢上之顧扵此卷加欣賞焉異時當<lb/>
　　軸取人之善亦若此焉矣是嵗嘉靖甲申三月三<lb/>
<pb n="KR3h0068_WYG_017-88b"/>
　　日儼山陸深謹跋<hi>行書洒金紙本</hi>
　汪從善<lb/>
　汪國良假舟帖<hi>行書紙本内項氏李氏印不録</hi>
從善頓首拜復居竹按答提舉文几從善昨承惠書兼<lb/>
有佳貺謹依收領所有假舟之事四月初可遣一介來<lb/>
從善今只在初七八日間可起乞知之如㑹雲西提舉<lb/>
望通拜三意是幸人回草此伏希照亮從善頓首再拜<lb/>
二月十二日<lb/>
<pb n="KR3h0068_WYG_017-89a"/>
　掲傒斯<lb/>
　掲文安公雜詩卷<hi>草書紙本高一尺餘長六尺餘卷内項氏印不錄</hi>
　　題真村堂<lb/>
家居魏亭北悃幅自無華風俗似太古生涯如小家飲<lb/>
醇猶恐過衣帛尚疑奢稍與鄰人異詩書有五車<lb/>
　　題園趣亭<lb/>
日與世情逺學人聊冶生畦蔬多品類樹果各生成野<lb/>
老過偏數山禽近不驚詩書吾所好農圃也須明<lb/>
<pb n="KR3h0068_WYG_017-89b"/>
　　題山水卷<lb/>
䨇松臨古屋蕭洒高人情蓬户常深閉山橋時獨行欣<lb/>
聞急澗響復愛晚風清世事如解帶誰謂戀簪纓<lb/>
　　憶昨四首<lb/>
天歴年中秘閣開授經新拜育羣材宫門待漏常先到<lb/>
講席收書每後回召試時䝉天語勞分題不用侍臣催<lb/>
滿頭白髪丹心在太液池邊只獨來<lb/>
宫草䓗茸禁樹齊日趨延顥對凝暉<hi>下有線分二字㸃去</hi>朝迎步<lb/>
<pb n="KR3h0068_WYG_017-90a"/>
輦花間立暮送回鑾桞下歸碧殿東臨瓊島近金河北<lb/>
引玉泉肥幾囘𢎞慶門前路春氣濛濛欲染衣<lb/>
巳巳羣儒應壁奎端陽侍晏寳慈西線分學士親臣送<lb/>
詩賜皇姑御手題注酒含春瑶露重承塵轉午錦雲低<lb/>
日斜共出西門道既醉猶能散馬蹄<lb/>
奎章分署隔<graphic n="KR2264" url="https://raw.githubusercontent.com/kanripo/KR-Gaiji/master/images/KR2264.png" mimeType="image/png"/>紗不斷香風别殿花留守日頒中賜果<lb/>
宣徽月送上供茶諸生講罷仍番值學士吟成每自誇<lb/>
五載光隂如過客九疑無處望重華<lb/>
<pb n="KR3h0068_WYG_017-90b"/>
　　宫詞一首　此篇在前<lb/>
碧殿隂隂玉漏遲流鶯䨇囀萬年枝平明小輦花間過<lb/>
又是君王幸閣時　掲傒斯<lb/>
　　昔唐宋之韓桞歐蘓以文擅名時稱四大家元有<lb/>
　　虞楊范掲以詩鳴世人亦謂之云余近日頽榮進<lb/>
　　閉門却掃倦則逰藝雅好博古展卷評品至視文<lb/>
　　安公手書已作詞格清麗筆法婉媚似得晉唐人<lb/>
　　逸韻由其心志非力可勉若困而學之終不能入<lb/>
<pb n="KR3h0068_WYG_017-91a"/>
　　豈可與庸鄙罔習共鑒定其甲乙若斯人者當時<lb/>
　　罕有與之儔匹余特寳重是卷獨歎其高處不必<lb/>
　　世論之同也賞音者自以余為然予何言哉明嘉<lb/>
　　靖乙未嵗仲夏十又一日在北<graphic n="KR2264" url="https://raw.githubusercontent.com/kanripo/KR-Gaiji/master/images/KR2264.png" mimeType="image/png"/>下書退宻齋主<lb/>
　　人墨林項元汴力疾饒舌<lb/>
　喀爾庫庫<lb/>
　庫庫子山十二月十二日帖<hi>草書紙本内項氏諸印不録</hi>
喀爾庫庫頓首再拜彦中管鉤賢友足下十二月十二日<lb/>
<pb n="KR3h0068_WYG_017-91b"/>
金子振宣使至得教字深荷逺懐之至中間見誨實是<lb/>
下心然亦自有公論也於此足見足下篤於吾昆弟至<lb/>
深不肖惟多馳感耳不知來春可果至都不付下棋枰㡌<lb/>
等皆已領此時請家兄使想已逹度賢友亦必喜也此<lb/>
間公私皆望家兄早來閑報吾兄知之文書一節克明<lb/>
甚是用心縁不肖小女病<hi>旁添四五十日竟至逝去不勝悲塞奈何奈何</hi>及身<lb/>
常有㣲恙不曾與克明相見近月半日來方出當與彼<lb/>
論之後便奉報未由奉見願盡珍重理今因人便草草<lb/>
<pb n="KR3h0068_WYG_017-92a"/>
不宣喀爾庫庫頓首拜十二月十四日書諸般雜色素<lb/>
箋及建連付來些小為禱銀朱亦望惠數兩欲為印色<lb/>
此中者不可故也彦中管勾賢友足下喀爾庫庫謹封<lb/>
<hi>五字闕半</hi>
　庫庫正齋臨懐素自叙卷<hi>紙本高一尺餘長一丈内項氏諸印不録</hi>
　　草書懐素自叙<hi>原文不録</hi>
草書不可識卿字少於即草書不可知叔字少於其草<lb/>
書不可道於字何曾草所貴者筆圓所上者筆老獻之<lb/>
<pb n="KR3h0068_WYG_017-92b"/>
答謝安云世人那得知耳<lb/>
　庫庫子山書梓人傳卷<hi>草書紙本高九寸長九尺</hi>
　　梓人傳　桞子厚<lb/>
裴封叔之第在光徳里有梓人欵其門願傭隙宇而處<lb/>
焉所職㝷引規矩繩墨家不居礱斵之噐問其能曰吾<lb/>
善度材視棟宇之制髙深圓方短長之宜吾指使而羣<lb/>
工役焉捨我衆莫能就一宇故食於官府吾受禄三倍<lb/>
作扵私家吾收其直大半焉他日入其室其牀闕足而<lb/>
<pb n="KR3h0068_WYG_017-93a"/>
不能理曰將求他工余甚笑之謂其無能而貪利嗜貨<lb/>
者其後京兆尹將餙署余往過焉委羣材㑹衆工或執<lb/>
斧斤或執刀鋸皆環立嚮之梓人左持引右執杖而中<lb/>
處焉量棟宇之任視木之能舉揮其杖曰斧彼執斧者<lb/>
奔而右顧而指曰鋸彼執鋸者趨而左俄而斤者斵刀<lb/>
者削皆視其色俟其言莫敢自斷者其不勝任者怒而<lb/>
退之亦莫敢愠焉畫宫於堵盈尺而曲盡其制計其毫<lb/>
釐而構大厦無進退焉既成書於上棟曰某年某月某<lb/>
<pb n="KR3h0068_WYG_017-93b"/>
日某建則姓字也凡執用之工不在列余圜視大駭然<lb/>
後知其術之工大矣繼而嘆曰彼將捨其手藝專其心<lb/>
志而能知體要者歟吾聞勞心者役人勞力者役於人彼<lb/>
其勞心者歟能者用而智者謀彼其智者歟<hi>原蹟歟字旁註</hi>是<lb/>
足為佐天子相天下法矣物莫近乎此也或曰彼主為<lb/>
室倘或發其私智牽制梓人之慮奪其世守而道謀是<lb/>
用雖不能成功豈其罪耶亦在任之而已余曰不然夫<lb/>
繩墨誠陳規矩誠設高者不可抑而下也狹者不可張<lb/>
<pb n="KR3h0068_WYG_017-94a"/>
而廣也由我則固不由我則圯彼將樂去固而就圯也<lb/>
則卷其術黙其智悠爾而去不屈吾道是誠良梓人耳<lb/>
其或嗜其貨利忍而不能捨也喪其制量屈而不能守也<lb/>
棟撓屋壊則曰非我罪也可乎哉可乎哉余謂梓人之<lb/>
道類於相故書而藏之梓人盖古之審曲直面勢者今<lb/>
謂之都料匠云余<hi>原蹟余字旁註</hi>所遇者楊氏潛其名　喀爾<lb/>
庫庫為信卿侍郎書時至順二年冬十月之廿八日也<lb/>
　趙期頤<lb/>
<pb n="KR3h0068_WYG_017-94b"/>
　趙子竒本齋帖<lb/>
予識本齋卅年文章宦業世所稱道今年其子季境于<lb/>
維揚有善繼述忠孝之家其可尚哉趙期頥書<lb/>
　馮思温<lb/>
　馮思温贈季境詩<lb/>
胄出名門正妙年置身聊爾奉藩宣塵生驛路頻驅馬<lb/>
雨溢官河穏放船后土祠中花綴玉平山堂下桞飛綿<lb/>
遄歸公館應多暇好對芸<graphic n="KR2264" url="https://raw.githubusercontent.com/kanripo/KR-Gaiji/master/images/KR2264.png" mimeType="image/png"/>理舊編晉陽馮思温<lb/>
<pb n="KR3h0068_WYG_017-95a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0068_WYG_017-95b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書畫彚考卷十七<lb/>
</p>
<p>
</p>
  </div>
</body>
</text>
</TEI>
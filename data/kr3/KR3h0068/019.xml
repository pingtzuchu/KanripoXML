<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畫彚考巻十九</head> <lb/>
    <p>
<pb n="KR3h0068_WYG_019-1a"/>
欽定四庫全書<lb/>
　書畫彚考巻十九<lb/>
　　　　　　　　　　刑部左侍郎卞永譽撰<lb/>
　　書十九<lb/>
元<lb/>
　張　翥<lb/>
　張仲舉與季境詩<lb/>
公子翩翩英妙時蹔煩<hi>闕</hi>使到京師長河春漲魚龍水<lb/>
<pb n="KR3h0068_WYG_019-1b"/>
别驛風生鳥隼旗家自烏衣通世譜人從鳳閣識朝儀<lb/>
舊遊賔客頭如雪屬目雲霄未厭遲<lb/>
逺憶淮南后土祠君歸春已發璚枝好尋月下吹簫處<lb/>
猶及花前把酒巵錦瑟金錢餘舊伴烏絲紅袖有新詩<lb/>
故人相見如相問老盡當年杜牧之　季境歸㑹克明<lb/>
元璋二老友出似一笑張翥<lb/>
　張蛻菴與季京札<lb/>
翥頓首上記季京郎中相公契友閣下奉違晤言已閱<lb/>
<pb n="KR3h0068_WYG_019-2a"/>
數嵗比聞使馭上三山尋又聞在武林而一皆平安之<lb/>
報良用自慰區區備員翰讀近又<hi>闕</hi>乏胄監昏懶日侵<lb/>
告歸未允其貧而無子猶故吾也僕滿意季德之廻豈<lb/>
意有此凶憂為之痛心况手足至親其終天之恨當何<lb/>
如也尚在以人生有數少自寛解為禱季野令兄相公<lb/>
如㑹萬萬叱名不及顓狀燕呉相望海航徃來動以年<lb/>
期惟珍䕶自强前即逺大不宣中秋日老蛻張翥頓首<lb/>
上記<lb/>
<pb n="KR3h0068_WYG_019-2b"/>
　張仲舉贈松雲詩<lb/>
　　次韻圭齋先生寄贈松雲隠居老蛻翥上<lb/>
燕垂趙際中有村正在西湖之上源源頭落花每流出<lb/>
亦有浴鳬時在亹隠君葺茅據幽勝髣髴小莊如陸渾<lb/>
環之蒼松數十樹㧞出太古虛無根攢峰疊壁何盤盤<lb/>
地多磽磝少平原先生生計雖苦薄最喜靜無人事繁<lb/>
黄精本肥术苖膬壃場有𤓰牢有豚呤詩作畫百不理<lb/>
一家笑語常春温功名祗遣世塗累飽暖已荷皇天恩<lb/>
<pb n="KR3h0068_WYG_019-3a"/>
近聞京志將脫藁貫穿百氏手自繙朱黄堆案墨滿硯<lb/>
鈔寫况有能書孫雲晴輙尋羽客去榖熟方來山鳥喧<lb/>
土牀暖炕石窑炭黍酒香注田家盆要知精舎白鹿洞<lb/>
不待公車金馬門<lb/>
　髙　明<lb/>
　髙則誠寄倪仲權詩并識卷<hi>行楷書紙本</hi>
　　寄月彦明省郎<lb/>
十五明星近紫宫熏爐香裏珮玲瓏省郎趨幕皆時彦<lb/>
<pb n="KR3h0068_WYG_019-3b"/>
元帥臨邉蹔總戎黄閣風雲開盛世蒼生霖雨望羣公<lb/>
當年禮樂三千字今日須看及物功<lb/>
處士湖<hi>原蹟湖旁改祠</hi>邉梅已放遥知載酒到巖阿西山烟靄<lb/>
連朝好南省官曹暇日多詞客錦牋題水調佳人翠袖<lb/>
拂雲和馬蹄歸踏黄昏月一路清香送玉珂<lb/>
　　題開元人物圖<lb/>
憶昔開元有道時官僚濟濟盛威儀樓通華蕚諸王過<lb/>
仗入芙蓉百辟隨回首漁陽急鼙鼔傷心劒閣駐旌旗<lb/>
<pb n="KR3h0068_WYG_019-4a"/>
曲江廢苑重歸日舊日宫奴髩亦絲<lb/>
　　過逹天山别駕所居<lb/>
暨陽别駕眞清官彈琴誦書民自安幽居却<hi>原蹟却旁改恰</hi>近<lb/>
范蠡宅官舎政俯西施灘水聲入林竹根冷山雲落机<lb/>
香爐寒有客打門求妙墨家僮莫放硯池乾<lb/>
　　題昭君出塞圖<lb/>
寧胡閼氏出塞城鼙婆聲斷凄龍庭邉雲竟與漢月隔<lb/>
野草空作春風青漢庭公卿無逺舉却使嬌姿嫁<hi>闕</hi>
<pb n="KR3h0068_WYG_019-4b"/>
豈知劉白與楊樊復把丹青罔人主當時國計不足論<lb/>
佳人失節尤可歎一從雕陶莫皋立回首不念稽侯㹪<lb/>
綱常紊亂迺至此千載玉顔猶可耻蛾睂倘不嫁單于<lb/>
滅火安知非此水良工妙畫不必觀勿因一女譏漢元<lb/>
宫闈制馭茍失道肘腋變起非一端君不見玉環自被<lb/>
養兒汚豈是丹青解相誤<lb/>
　　題柯敬仲竹石<lb/>
珊瑚樹倚碧琅玕曽入西清畫裡看今日五雲仙閣逺<lb/>
<pb n="KR3h0068_WYG_019-5a"/>
夢囘烟雨楚江寒<lb/>
　　莫春即事<lb/>
楊桞樓前白鼻騧金鞍被了喚名娃重簾深處無風雨<lb/>
肯信春寒瘦杏花<lb/>
　　喜晴<lb/>
刺桐花開山雨晴緑樹上有黄鸝鳴仗藜出門看山色<lb/>
却<hi>原蹟却字㸃去</hi>恰見小池新水生<lb/>
　　題青山白雲圖<lb/>
<pb n="KR3h0068_WYG_019-5b"/>
昨夜山中宿雨晴白雲緑樹最分明茅堂早起無它事<lb/>
去看溪南新水生永嘉髙明録呈<lb/>
此予徃日在越中録寄兒君仲權之詩今十餘年矣意<lb/>
其不投之苦海則亦當供醬蒙矣仲權乃裝潢為巻帙<lb/>
列之於諸名勝間矧當時事轇轕世方以斯文束髙閣<lb/>
而仲權於朋友之片言隻字亦無遺棄亦可見其好尚<lb/>
之清交道之厚而不為世變所移者也惜也予之學問<lb/>
名位視徃日不少加進徒負故人期待之意耳展巻一<lb/>
<pb n="KR3h0068_WYG_019-6a"/>
覽慨歎不已因書于左方以自警云髙明<lb/>
　顧阿瑛<lb/>
　顧仲英虎丘詩帖<hi>行楷書紙本</hi>
　　登虎丘有感<lb/>
桞條折盡尚東風杼軸人家戶户空只有虎丘山色好<lb/>
不堪又在客愁中<lb/>
虎丘城外髑髏臺無數紅花帶血開靜聽劒池池内水<lb/>
聲聲引上轆轤來<lb/>
<pb n="KR3h0068_WYG_019-6b"/>
僕將發濠梁因登虎丘辱彬上人款茶話間始知居中<lb/>
禪師住此已久翻思二十年前與姚子章同見時眞若<lb/>
夢寐何相見之縁若是又值吾師逺出僕此行亦不知<lb/>
何日還鄉謾寫前詩托古道轉逹且當一番相見他日<lb/>
南歸却來座下作有髮侍者也三月廿六日金粟道人<lb/>
顧阿瑛合什附寄居中禪師侍香者<lb/>
　錢惟善<lb/>
　錢思復幽人詩帖<hi>行書紙本</hi>
<pb n="KR3h0068_WYG_019-7a"/>
幽人好樓居曽梯離塵垢俯瞰江練澄仰觀雲幕收須<lb/>
臾獨憑䦨萬象森列宿先得海底月飛光入窓牖犀然<lb/>
牛渚分珠吐蚌胎剖吹笛和龍吟舉<hi>原蹟舉字雙鈎去</hi>金蟇落<lb/>
吾手舉桮縱鯨吸玉兔墮吾口天髙豁懷抱露下濕衣<lb/>
袖清氣滿乾坤識此幾人不豈惟樓得之吾心月自有<lb/>
對影舞且歌太白千古友曲江老人錢惟善<lb/>
　錢曲江田家詩帖<hi>行草書紙本詩末小字自註</hi>
　　新正試筆次韻清溪野史髙作曲江錢惟善上<lb/>
<pb n="KR3h0068_WYG_019-7b"/>
田家欲雨惟看月人日多隂重卜年髩雪紛紛梳欲<hi>原蹟</hi>
<hi>欲字㸃去</hi>易<hi>原蹟旁注</hi>落燈花冋冋咲堪憐擬尋夢草池邉句即<lb/>
買浣花溪上船風俗再淳民樂業欲看斗米直三錢<hi>夢草</hi>
<hi>作靈運浣花作少陵</hi>
　周伯琦<lb/>
　周伯温書危太樸譔倪夫人墓銘<lb/>
有元故薛君思永配倪夫人墓銘<lb/>
至正十年夏𤣥儒薛毅夫葬其太夫人倪氏于信之貴<lb/>
<pb n="KR3h0068_WYG_019-8a"/>
溪縣同耕原其友臨川危素方在史舘屬其外兄桂孟<lb/>
書其世出言行欲來求銘居亾何汝頴盗起道路隔絶<lb/>
後一紀始克航海至京師以請於素不敢辭也按夫人<lb/>
諱瑞眞姓倪氏其先在南唐時有信州雄石鎭鎭遏使<lb/>
官至銀青光禄大夫奉化軍開國侯父恕軒先生某母<lb/>
薛氏生至元二十七年八月時見北斗光燭於庭父母<lb/>
異之年十九歸同里薛君昶思永其字也君之父晚有<lb/>
足疾不良於行扶掖起居供饋飲食必身先之父或謂<lb/>
<pb n="KR3h0068_WYG_019-8b"/>
之曰宜自讀書不煩爾也對曰奉親餘暇方是讀書之<lb/>
時上有大母夫人復從容曰妾當親為治具以養曽祖<lb/>
姑為學不可廢也君有父䘮慟哭過哀人不忍聞愳傷<lb/>
大母之心既塟則哭于他室夫人開釋之終莫能止每<lb/>
見大母則歡然改容服除竟以憂遘疾卒曽祖姑方涕<lb/>
泣慮無以為塟夫人乃盡出嫁時衣服簮珥以為棺槨<lb/>
他日撫二子曰汝大父嘗窘於徭役亦不知遽至於貧<lb/>
唯日夜望汝成人以興吾家他日得從爾父於地下足<lb/>
<pb n="KR3h0068_WYG_019-9a"/>
矣哭幾至絶由是堅苦自持蠶桑紡績得繒布奉曽祖<lb/>
姑餘以資教子之費子既長則又訓之曰人多言汝勤<lb/>
能鄉學使汝父及見之喜當何如輙嗚咽流涕曽祖姑<lb/>
䘮伯祖姑議均財治具夫人請曰所積錙銖豫備之矣<lb/>
人尤以為難能嵗時祭祀必躬視俎豆無違於禮至正<lb/>
八年十月戊辰得疾越五日壬申没得年五十有九子<lb/>
男二毅夫其長也次餘祥先卒孫男一人薛氏之先亦<lb/>
仕南唐為司徒乃徙貴溪之漸歩里五傳至宋朝奉郎<lb/>
<pb n="KR3h0068_WYG_019-9b"/>
尚書駕部員外郎上䕶軍昌弼又六傳至修職郎金溪<lb/>
縣丞玠君其曽孫也兩家俱著族云銘曰女婦之德由<lb/>
教而明維薛與倪世有簪纓婉婉令容訓戒是承爾行<lb/>
之孝爾節之貞鬱鬱松栢原曰同耕為善之徴被厥雲<lb/>
仍通奉大夫參知政事同知經筵事提調四方獻言詳<lb/>
定使司事臨川危素譔中奉大夫同知太常禮儀院事<lb/>
鄱陽周伯琦書<lb/>
　周伯温書藏經銘并詩<lb/>
<pb n="KR3h0068_WYG_019-10a"/>
　　藏經銘并序<lb/>
北斗道經一巻故太史清江范槁所書貴溪薛毅夫奉<lb/>
而藏諸禹穴承母命也母倪姓諱瑞眞世大族生於至<lb/>
元之庚寅生之夕父母睹北斗光燭於庭故長而事斗<lb/>
極䖍日誦其經年十九歸薛昶氏昶蚤卒時甫三十孀<lb/>
居卓偉訓毅夫詩禮為名士毅夫一日過清江謁太史<lb/>
告以故太史為書經俾之歸遺母母得之喜曰比夜夢<lb/>
汝執經我側今致此非偶然也吾百年後可藏諸名山<lb/>
<pb n="KR3h0068_WYG_019-10b"/>
愼勿忘暨毅夫大母䘮乃上㑹稽詣禹穴藏經已而屬<lb/>
太史氏襄陽張翥為之銘銘曰禹陵之洞陽明虛中閟<lb/>
玉匱遁甲圖孰敢窺之神所徂有孝子毅精誠孚斗七<lb/>
宿經史槁書𤣥黓攝提月在如翥也作銘古作模歴厥<lb/>
世百文弗渝後有道者其徴且<lb/>
　　鶴齋隠居浮海至京師為其母夫人請銘于中書<lb/>
　　參政危君既得之復來呉謁予求篆題并以翰林<lb/>
　　承㫖張君所作藏經銘求予古篆恐難其書賦三<lb/>
<pb n="KR3h0068_WYG_019-11a"/>
　　絶句以請予嘉其篤孝即書以貽之仍次韻為答<lb/>
　　時至正癸卯季春上吉也老友鄱陽周伯琦上<lb/>
蓼莪報德自難㤀浮海飄然一葦航萬里得銘如見母<lb/>
何慚蛇蚓助餘光<lb/>
陜郊古句人爭誦義訓猶知教一經慈範堂堂傳百世<lb/>
故應玉樹長階庭<lb/>
共望江東日暮雲呉門十載對殘春論文何日同尊酒<lb/>
但恐詩成泣鬼神　是日書于寓館之交翠亭<lb/>
<pb n="KR3h0068_WYG_019-11b"/>
　谷陽生書相鶴經<hi>與彛門廣牘所載互異</hi>
鶴陽鳥也而遊於隂因金氣乘火精以自養數七故九<lb/>
火數七故七年小變十六年大變百六十年變止千六<lb/>
百年形定體尚㓗故其色白聲聞天故頭赤食於水故<lb/>
其喙長軒於前故後指短棲於陸故足髙而尾凋翔於<lb/>
雲故毛豐而肉疎大喉以吐故修頸以納新故壽夭不<lb/>
可量所以軆無青黄二色者土木之氣内養故不表於<lb/>
外是以行必依洲渚止不集林木葢羽族之宗長仙人<lb/>
<pb n="KR3h0068_WYG_019-12a"/>
之麒驥也鶴經云上相瘦頭朱頂露眼黒睛髙鼻短喙<lb/>
䯓頰<graphic n="KR2798" url="https://raw.githubusercontent.com/kanripo/KR-Gaiji/master/images/KR2798.png" mimeType="image/png"/>耳長頭竦身鸞膺鳳翼爵毛龜背鼈腹軒前垂<lb/>
後髙頸麄節洪髀纖指此相之備者也鳴則聞於天飛<lb/>
則舉千里鶴二年落子毛易黒㸃三年産伏復七年羽<lb/>
翮具復七年飛薄雲漢復七年舞應節復晝夜十二時<lb/>
鳴中律復七年不食生物大毛落茸毛生迺潔白如雪<lb/>
或純黒埿水不能汙復百六十年雌雄相視而孕一千<lb/>
六百年飲而不食胎化産鸞鳳同為羣聖神在位則與<lb/>
<pb n="KR3h0068_WYG_019-12b"/>
鳳皇翔于甸<lb/>
右經一通迺浮丘公授王子晉之書也崔文子學道於<lb/>
子晉得其文藏嵩山石室中淮南王采藥得之遂傳于<lb/>
世谷陽生書<lb/>
　楊維楨<lb/>
　楊亷夫寄元鎭詩蹟<lb/>
祗陀山下問幽居新長青松六七株見說近前丞相怒<lb/>
歸來自寫草堂圖<lb/>
<pb n="KR3h0068_WYG_019-13a"/>
北窓髙臥東皋嘯鄉里小兒懶折腰今朝一醉醉未醒<lb/>
小奚扶過虎溪橋　晴春雪始消覺毫端有春樂為之<lb/>
書也維楨<lb/>
　楊木貞贈筆師序<lb/>
　　畫沙錐贈陸頴貴筆師序<lb/>
呉興陸<hi>闕二字</hi>有才學而隠於筆工其仲氏頴貴美髯善<lb/>
容止尤有才氣可仕亂世而識幾不受聘則慨然曰以<lb/>
弓刀竊禄孰愈吾世守毛錐之為貴也襲名頴貴而製<lb/>
<pb n="KR3h0068_WYG_019-13b"/>
之精者標其號曰畫沙錐尖圓遒勁健可與古韋昶爭<lb/>
絶<hi>晉人</hi>余喜用筆故多用之稱吾心手吾書亦因之而進<lb/>
頴貴亦自貴雖勢要求之而不可得别襆之以錦署曰<lb/>
非㑹稽銕史先生弗能知宣州諸葛氏云桞學士能書<lb/>
當畱吾筆否即退還未幾果退還歎曰代無右軍何以<lb/>
用吾筆而頴貴欲以吾當右軍曷當惜予老矣所書今<lb/>
不過山經野史汝錐之功無以用之以利天下徒為祝<lb/>
錐辭於乎錐乎錐乎其勿取晉典衛之所叱乎班虎頭<lb/>
<pb n="KR3h0068_WYG_019-14a"/>
之所蹢乎縱弗過也其深閟毛先生之嚢乎愼勿為李<lb/>
鐄兒挾貨以尋竇於王公貴人之門也頴貴卓然起立<lb/>
抱襆退拜為錐叟曰代縱有祖范陽之神鎚吾錐不得<lb/>
易權矣龍集己酉秋八月初吉甲子銕龍道人楊木貞<lb/>
氏在雲間之拄頰樓試畫錐染奎章賜墨書　詩八韻<lb/>
在别紙為海雪生所奪再書于龍虎山白籙小素<lb/>
　抱遺老人書謝氏石屏志巻<lb/>
　　巫峽雲濤石屏志<lb/>
<pb n="KR3h0068_WYG_019-14b"/>
案䕫州水經巫峽乃杜宇所鑿以通江水峽有三曰西<lb/>
曰巫曰歸袤七百里兩岸㳫嶂連崖隠天日至夏水漲<lb/>
沿泝阻絶舟人朝發白帝暮抵江陵歴一千二百里雖<lb/>
萬犇馬不踰其疾也春冬時素湍緑濤㴠暉倒景絶巘<lb/>
懸崖灑瀑布稱為竒觀予生未入蜀徒於志籍慕其形<lb/>
勝之竒耳呉江謝某氏出石屏一具文有峰十二雲影<lb/>
蔽虧如輕縑厓根怪石相犬牙石罅濺波如馬駛余因<lb/>
命之曰巫峽雲濤某既受命遂謁海内名人作籀文書<lb/>
<pb n="KR3h0068_WYG_019-15a"/>
石之顔無幾何日又以志文請於予予因有所感也林<lb/>
中有地峽外無天此唐詩人語今全蜀形勝越在化外<lb/>
梯航隔截峽之所開者四千餘里雲濤盪激人虎相半<lb/>
予雖老弔古之心尚思見時平按山經勘水志登岷峨<lb/>
訪所謂巫山十二浮薄青雲杪者直造陽雲顚尋宋玉<lb/>
所賦之像囬舟泊瞿唐口觀象馬<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>灑酒江流歌坡仙<lb/>
灧澦辭某者亦能從予否果爾歸視屏文不在峽矣至<lb/>
正乙巳春三月十日㑹稽抱遺老人楊維貞在雲間小<lb/>
<pb n="KR3h0068_WYG_019-15b"/>
蓬臺試郭玘墨書<lb/>
　　踏莎行賦巫峽雲濤<lb/>
　　雪練横空箭波崩岫女媧不補蒼㝠漏何年鑿破<lb/>
　　白雲根銀河倒瀉驚雷吼　羅帶分香瓊纖擎酒<lb/>
　　銷魂桃葉烟江口當時樓上倚䦨人如今恰似青<lb/>
　　山瘦呉興王國噐<lb/>
　　烟外斜陽雲中逺岫翠睂輕補臙脂漏<hi>見南朝侍兒録</hi>廻<lb/>
　　波都是斷腸聲斷腸更聼哀猿吼　暮雨凝愁朝<lb/>
<pb n="KR3h0068_WYG_019-16a"/>
　　雲殢酒餘懷逺寄湓江口世間木石本無情如何<lb/>
　　也似離人瘦七月之望曉起試筆用前韻同賦蘇<lb/>
　　大年<hi>詞中小字自註</hi>
　　石理庚庚有至文江濤鼔浪忽蒸雲鬼神不露雕<lb/>
　　鏤巧那得隂陽一線分遂昌鄭元祐<lb/>
　　巫山十二多雲雨暮暮朝朝怨神女江流峽束捲<lb/>
　　奔濤㡬㸃芙蓉隔洲渚白雲自飛明月髙黄牛灧<lb/>
　　澦爭雄豪峽口猶思弭征櫂霜寒夜聼驚猿號君<lb/>
<pb n="KR3h0068_WYG_019-16b"/>
　　家石屏何處得㝠㝠造化春無迹却憐宋玉老多<lb/>
　　才望斷陽臺楚天碧河南陸仁<lb/>
　　木落清江帝子悲陽臺雲雨是何時哀猿啼斷三<lb/>
　　更月猶憶巴人唱竹枝扶風馬文璧<lb/>
　　山青青兮欲雨谷窅窅兮生雲望楚臺兮何處歸<lb/>
　　將賦兮屏文呉僧景芳<lb/>
　　謝家緑玉屏不琢龜甲形方若陟釐紙粉縹帶苔<lb/>
　　青秀潔庚庚絶文理十二巫峰横隠起芙蓉照影<lb/>
<pb n="KR3h0068_WYG_019-17a"/>
　　立亭亭逺落巴江一江水素湍洶湧翻緑濤長風<lb/>
　　吹雲白月髙三峽瀑聲滿人耳箇中獨欠孤猿號<lb/>
　　胡僧謾有金壺汁洒向素縑圖不得女媧鍊石作<lb/>
　　五彩㸃染料應無此色此石産景由天工畧假石<lb/>
　　人磨削功石色欲盡玉色起沈沈天碧㴠清空君<lb/>
　　不聞火食貢石瑩如玉中有竒松四時緑六月凉<lb/>
　　風捲翠濤瑟瑟秋聲戰空屋又不聞楊家古屏刻<lb/>
　　水精中有為雲之美人海綃衣裳為烟霧姓名自<lb/>
<pb n="KR3h0068_WYG_019-17b"/>
　　語非眞眞二物化去固已久價重隋珠難再有君<lb/>
　　家寳屏獨在世勿落忍人豪奪手我聞故人楊銕<lb/>
　　仙束帶拜之如米顚起來發狂捉鐡筆醉墨寫入<lb/>
　　青瑶鎸何日乗舟上魚復喚取巴童唱巴曲更借<lb/>
　　丹丘粉墨屏對案巫山眞面目<lb/>
　　予嘗住震澤聞松陵謝氏伯仲賢而好事而予水<lb/>
　　仙之舟未得一造其所今髙君叔携此巻至别業<lb/>
　　求題且知楊銕厓亦到湖上由是益知其賢而好<lb/>
<pb n="KR3h0068_WYG_019-18a"/>
　　事故製長詩一篇寄題寳屏他日或飲君薔薇花<lb/>
　　下幸出此為張本云至正乙巳七月二十一日金<lb/>
　　粟道人顧阿瑛書于合溪别業<lb/>
　　記巫峽雲濤石屏後<lb/>
　　右呉江謝氏家藏石屏一文為十二峰雲氣水勢<lb/>
　　浮薄銕厓楊先生名曰巫峽雲濤并為志吾友髙<lb/>
　　彬氏以軸之縹者謁予言予嘗得耳目之所睹記<lb/>
　　有所謂川石屏者潔若素練左右木兩章枝幹參<lb/>
<pb n="KR3h0068_WYG_019-18b"/>
　　錯本身㣲紺一二采石坡陀際水石映帶逺岫若<lb/>
　　在天外絶類洪谷子筆客曰凡吾所見有若董北<lb/>
　　苑僧巨然陸道士者嘻扶輿清淑之氣被于物盤<lb/>
　　礴鬱積猶足以為文況形人而備萬物之理獨不<lb/>
　　能自文乎蜀故多美石九州之名山川當形若此<lb/>
　　類者衆矣惟其不為賞鑒者所采徃徃不世見是<lb/>
　　石也遇其人而又假諸文以傳兹非其幸歟石韞<lb/>
　　山川之文以之而凝巫陽鍾南廬阜可也或者以<lb/>
<pb n="KR3h0068_WYG_019-19a"/>
　　為若董若巨若陸者人假物乎物假人乎必有能<lb/>
　　辨之者㑹稽縣文學呉興錢震記<lb/>
　楊亷夫古劍歌<lb/>
　　虞相古劍歌<lb/>
宋相虞忠肅公八世孫堪謁予雲間草𤣥閣自云先丞<lb/>
相有古遺噐四曰瓦琴石磬蜀王硯與此劍也劍長古<lb/>
赤三握具五寸弱握有二稜起款識可辨者曰千萬嵗<lb/>
其鐔横寸二狀饕餮末甚銳縵文為水銀古中末間黝<lb/>
<pb n="KR3h0068_WYG_019-19b"/>
漆色芒可吹毛星月下出之艷發孚尹廪廪然可寒鬼<lb/>
膽是誠千載物也於是酌堪以酒酒酣為作虞相古劍<lb/>
歌使與古虞公劍同傳為家寳云<lb/>
昔聞虞公古劍可以追騰空廻落日千年宗社巳丘墟<lb/>
子姓西來傳不失江淮都督憤國讐八陵痛骨三千秋<lb/>
采石江頭一提出寒芒夜走完顔<hi>闕</hi>堪兮堪兮傳八葉<lb/>
價金不售山西俠牀頭寳匣不敢開黄蛇上天走雄雷<lb/>
持謁雲間銕龍父洒以延津水拭以赤堇土虹光一道<lb/>
<pb n="KR3h0068_WYG_019-20a"/>
裂蛟胎上脂黄星落黄雨嗚呼舞鴻門刺魚肚二豎佞<lb/>
何足數我將假霜鍔伐天矛西山斫白額二東海斬蛟<lb/>
三頭然後裂蚩尤殪羅㬋大開太陽照九州堪兮堪兮<lb/>
勿失汝劍兮使我徒請尚方斬馬之具於朱游至正二<lb/>
十五年青龍集乙巳王正上日抱遺叟楊維楨在雲間<lb/>
草𤣥閣書<lb/>
　　雍公孫子氣甚清示我楊顚古劍行劍鋒詩律兩<lb/>
　　竒絶秋蓮光彩玉庚庚楊顚健筆老縱横是亦銕<lb/>
<pb n="KR3h0068_WYG_019-20b"/>
　　中之錚錚吐詞鬱嵂嗚不平鳳皇來為盛世鳴一<lb/>
　　代惟數虞翁生予也學書學劍既老何由而成名<lb/>
　　倪瓚己酉冬<lb/>
　　至正庚寅十月予遊錢唐過四壁山中與青城山<lb/>
　　樵遇出示予古劍乃其先公雍公所遺也予為樵<lb/>
　　作古劍歌以歌之<lb/>
　　古劍古劍元非銕亦非干將與鏌鎁自從混沌鑄<lb/>
　　成來出鞘入鞘何生滅輝天㸁地不須磨肅氣稜<lb/>
<pb n="KR3h0068_WYG_019-21a"/>
　　稜凛霜雪是以曽將破敵<hi>闕</hi>采石江頭建勲業海<lb/>
　　晏塵清歌太平瑶匣藏之在巖穴或時拈出與人<lb/>
　　看千古萬古欽猛烈野人鄧羽<lb/>
　　吾友虞勝伯隠居南山讀書畊釣不求人識所與<lb/>
　　游者皆巖穴之士也其先丞相雍國公忠義立朝<lb/>
　　具在史册所佩古劍以貽子孫代不乏賢而餘風<lb/>
　　遺烈猶未泯也至正乙巳嵗勝伯自山中來命予<lb/>
　　賦此劍為虞相古劍歌與勝伯歌以發其所藴云<lb/>
<pb n="KR3h0068_WYG_019-21b"/>
　　匡廬陳惟寅虞山人何入城訪我衡門下要作古<lb/>
　　劍行云是雍公所遺之古劍采石江頭大破完顔<lb/>
　　兵匣藏累世不敢動忽然光怪夜夜蛟龍鳴憑軒<lb/>
　　拔鞘自起舞皎如月下秋霜明横磨泰山石直斬<lb/>
　　東海鯨何不獻書見天子快意一掃風塵清吁嗟<lb/>
　　此劍亦神物又於堪也同垂萬古名<lb/>
　　雍國丞相虞公古劍一具今藏其孫勝伯家毘陵<lb/>
　　倪元鎮匡廬陳維寅既作歌詩詠之且要予同賦<lb/>
<pb n="KR3h0068_WYG_019-22a"/>
　　焉秦約<lb/>
　　雍公古劍射日星銕冶鑄出秋霜硎寒光耿耿試<lb/>
　　一掃魑魅罔象都逃形匣藏繡澀不敢動龜鱗虎<lb/>
　　文驚且竦閱歴星霜三百年社稷山河自兹重雍<lb/>
　　公磊磈雲夢胸白虹紫電符采同有時呼酒醉踏<lb/>
　　月浩歌起舞多英風采石江頭却<hi>闕</hi>騎一戰突營<lb/>
　　誰可比材官勇將號如雲每視竒功獨懷愧劍鋒<lb/>
　　猶漬佞血鮮神物不隨陵谷遷只愁雷霆破屋壁<lb/>
<pb n="KR3h0068_WYG_019-22b"/>
　　化作蒼龍飛上天<lb/>
　楊鐡厓詩帖<lb/>
我尋天上張公子新買江南宅一區桂樹小山金作粟<lb/>
芙蓉秋水錦成株青龍繞屋瀦三斗翠鳳當門啣一珠<lb/>
世事紛紛何日了好將眞樂問堯夫　至正丙午秋七<lb/>
月四日放舟龍江入艾浦訪文湘翼之張侯飲于眞樂<lb/>
齋席上賦詩一解索坐客子山德昻兩進士用韻成什<lb/>
㑹稽抱遺叟楊維楨明日在任老人讀易齋試新製銕<lb/>
<pb n="KR3h0068_WYG_019-23a"/>
心頴書<lb/>
　楊鐡笛僕客雲間帖<hi>行草書紙本</hi>
維楨再拜奉復理齋明府相公閣下僕客雲間每於<lb/>
别駕顧公座上談及州縣之職惇教厚俗惠以及民<lb/>
禮以加士而明允以平獄訟未嘗不以閣下為首稱<lb/>
非特為吾道喜實為世道慶也未㡬文仲録到先賢<lb/>
祠狀謁文為志於是樂書其事實補盛朝缺典伯融<lb/>
渉海來出書稱謝兼有潤毫之禮登領不勝愧感文<lb/>
<pb n="KR3h0068_WYG_019-23b"/>
齋真樂竒子嗣容續筆付文仲的便付上也伯融囬<lb/>
舟甚速不可留姑此奉復不宣十月廿有六日客松<lb/>
庠主文抱遺叟楊維楨再拜理齋明府閣下　楊維<lb/>
楨謹緘<hi>五字闕半</hi>
　楊亷夫與徳常札<lb/>
八月四日老銕楨帖上徳常相公先生屢承問病乏力<lb/>
不能接對今日體力稍勝忽老胥呉譲者泣拜床下自<lb/>
陳八年淹滯相公憐之欲行參補而有優游不斷者阻<lb/>
<pb n="KR3h0068_WYG_019-24a"/>
之閣下窠缺告天無路惟有覔死地而已其情可哀今<lb/>
假老夫一言欲相公補押一案為來官收録之階必公<lb/>
賜可此事不徒協衆論亦繫相公平日隂德事也扶病<lb/>
為布此楮惟冀委察焉不具楨帖上悚恐謹後空<lb/>
　倪　瓚<lb/>
　倪雲林醉歌行<lb/>
昔聞杜陵之茅屋汀花㝠㝠汀樹緑舊題新咏答年華<lb/>
種术行椒繞山麓石牀丹竈青琅玕春渠流水夜潺湲<lb/>
<pb n="KR3h0068_WYG_019-24b"/>
當年寳劍淪黄土空餘山月照波間今我不樂懷徃古<lb/>
短世紛紛誰比數花下欣逄李白來山鳥溪童亦歌舞<lb/>
酒酣長嘯五情熱軒冕何榮築巗說邈然抗節餓首陽<lb/>
何異佯狂抱貞潔君歌已竟歌我詩賢愚榮悴百年期<lb/>
少文豈愛壁間畫老疾俱來難命駕仰視翕忽浮雲馳<lb/>
安得乗螭與雲化楊花縈夢滿晴天迸壑春雷驚醉眠<lb/>
李侯神清色不動手敲茶雪落輕烟相逄為樂誠草草<lb/>
更欲携君臥烟島城郭秋風白鶴飛海上湌霞不知老<lb/>
<pb n="KR3h0068_WYG_019-25a"/>
　右醉歌行次韻酬李徴君春日過草堂賦贈瓚<lb/>
　倪迂雜詩帖<lb/>
　　二月廿日笠澤留别勝伯徴君先生倪瓚再拜<hi>己酉</hi>
清才卓行虞徴士食粥三年致母䘮詩法道園能繼武<lb/>
畫傳洪谷早升堂獨髙落落松筠節不逐悠悠鴈鶩行<lb/>
此日别君江海去孤帆囬首指斜陽<hi>末句一作波光鷗影思㣲茫</hi>
是日晩過徵君所寓笠澤道舘東院邂逅董潘二君留<lb/>
宿寒㕔淹留至夜篝燈煑菜酌酒作黍夜分始歸田舎<lb/>
<pb n="KR3h0068_WYG_019-25b"/>
旅寓因歎今人情世道日以偷薄見炎而趨遇冷而却<lb/>
之者皆是也虞衆而日不暇給乃能存念故舊以無而<lb/>
有留人宿食雖古人情義不是過也儒衣冠而諂佞寧<lb/>
不愧死乎瓚<lb/>
賀公雅呉語嘗誦少陵詩逺孫有古風隠居淮水湄開<lb/>
牖望青山尋眞歌紫芝鏡湖似清淮烟濤春渺瀰何當<lb/>
棹酒艇與爾相娯嬉永言以鼔瑟獻酬斟酌之伊昔龍<lb/>
眠莊山水含清輝松桂蔚佳色田疇足芸耔結茆改松<lb/>
<pb n="KR3h0068_WYG_019-26a"/>
术㤀言樂熈熈贈此以為好同心勿逺求<hi>求叶稽</hi>
江渚暮潮初落風林霜葉渾稀倚仗柴門閴寂懷人山<lb/>
色依㣲　至正癸卯秋九月望日戱為勝伯徵君寫此<lb/>
并賦小詩倪瓚海雲菴燈下記<lb/>
　　瓚仲夏嘗賦一詩奉寄兹重改以呈求教益也<lb/>
呉淞江上宅青壁映丹楓欲覔幽人去遥憐雅好同珍<lb/>
圖藏顧陸蓮社憶雷宗聞道秋風夜清琴寫磵松<lb/>
　　天錫郭掾郎與余交最久死别忽忽二十餘載余<lb/>
<pb n="KR3h0068_WYG_019-26b"/>
　　之愴愴如何可言錫山弓河上𤣥元道舘錫麓𤣥<lb/>
　　丘精舎其畫壁最多今或為軍旅之居或為狐兔<lb/>
　　之窟頽垣遺趾風景亦異雖余之故鄉乃若異鄉<lb/>
　　矣因勝伯徴君携此巻相示為之展玩感慨并叙<lb/>
　　述其疇昔相與之所以然者其中有不能自巳也<lb/>
　　捉筆悽然久之至正二十三年嵗在癸卯十二月<lb/>
　　夜笠澤蝸牛廬中寫<lb/>
郭髯吾所愛詩畫總名家水際三义路毫端五色霞米<lb/>
<pb n="KR3h0068_WYG_019-27a"/>
顚船每泊陶令酒能賖猶憶相過處清吟夜煑茶<lb/>
　　為耕雲賦山居<lb/>
喬木垂帷宻清池拭鏡明蟲書葉字古風織浪紋輕悄<lb/>
悄悲秋思悠悠惜别情古人雖已矣得失未須驚<lb/>
　　過獅子蘭若<lb/>
宻竹鳥啼䆳池清雲影閒茗雪爐烟裊松雨石苔斑心<lb/>
靜境恒寂何必居在山窮途有行旅日暮不知還幻霞<lb/>
子倪瓚<lb/>
<pb n="KR3h0068_WYG_019-27b"/>
何處問幽尋軒居湖上臨竹隂堪坐釣苔迹響行吟晝<lb/>
日斜明耀殘霞夕暝隂相看有鄰叟應只論閒心<lb/>
　　送王允剛歸義興倪瓚<lb/>
橋西緑水斜春樹隔烟霞隠處誰云淺千峰只一家<lb/>
　滄浪漫士寄陳惟寅詩巻<hi>辛巳伏日白雲房裝裭</hi>
　　戱為七言近體奉寄惟寅徴君賢伯仲聊以為久<lb/>
　　間之懷耳倪瓚頓首上<lb/>
露下空階秋氣清一尊思為故人傾智嚢自足包桓範<lb/>
<pb n="KR3h0068_WYG_019-28a"/>
藝圃深期訪馬卿城郭雲迷紫騮迹江湖雨冷白鷗盟<lb/>
老兵得失初何損司馬虚彞有逺情　人還希報數字<lb/>
以慰老懷十八日空<lb/>
　　八月五日陳惟寅秀才來訪余南渚之上相與陳<lb/>
　　情道舊為留終日至暮葉舟絶湖而去一望雲濤<lb/>
　　眇然不能無惘惘于懷也明日賦此寄惟寅允賢<lb/>
　　昆季滄浪漫士倪瓚<lb/>
陳寅兄弟皆好修訪我逺來南渚頭原憲長貧甘所素<lb/>
<pb n="KR3h0068_WYG_019-28b"/>
摩詰示疾今其瘳白鷗波上五湖棹丹桂人間八月秋<lb/>
政使清虛足𤣥賞勿隨塵土逐悠悠　僕一時肆筆為<lb/>
此非雕蟲篆刻比也吾佩韋先生見之精㣲要妙者必<lb/>
將唾視之耳瓚<lb/>
　倪迂諸絶句并札<lb/>
燕子低飛不動塵黄鶯嬌小未勝春東風緑盡門前草<lb/>
細雨寒烟愁殺人庚申春日雲林書<lb/>
澗雨松風解宿酲虎頭宅裏坐㤀形清歌擊筑聊永日<lb/>
<pb n="KR3h0068_WYG_019-29a"/>
更倒君家雙玉瓶題松泉畫紙東海倪瓚<lb/>
　　丁未十一月一日在泖渚南窓清晨對雨後賦詩<lb/>
　　以寄南榮尊<hi>闕</hi>嘗置之左右如與僕對也瓚記<lb/>
服食清虛帶瘦容菖蒲花發紫茸茸滌煩磯上營茆屋<lb/>
千仞岩懸一個松<lb/>
　　早間覺喉吻痛甚恐是酒熱大金花丸神芎丸各<lb/>
　　求一兩服也煩聒得罪得罪瓚廿二日<lb/>
枯腸嗜酒復畏醉既醉渴心眞欲狂為解曉酲喉吻痛<lb/>
<pb n="KR3h0068_WYG_019-29b"/>
大金花劑性偏凉<lb/>
　　昨日承蔬笋不托之供獲清言永日也别後與元<lb/>
　　舉叔陽携琴過普渡精舎相與盤礴林影水光中<lb/>
　　而令子來始知從者散歩䟽墅橋急遣一价徃候<lb/>
　　則從者興盡已返矣經宿不面雷雨大作想惟動<lb/>
　　絜輕安昨見樽爼間韭芥萬菜之屬秀色粲然今<lb/>
　　日得雨必是苖芽怒長更佳也况蒙許送久伺不<lb/>
　　見至戲作小詩促之瓚頓首黙菴有道先生<lb/>
<pb n="KR3h0068_WYG_019-30a"/>
韭芥抽苖鋪翠玉曉經雷雨更敷腴莫咲措大眼孔小<lb/>
乞取先生一餉餘<lb/>
　　四月廿日過江渚茆屋雜興四絶句録呈雲浦明<lb/>
　　公以代對面笑謔<lb/>
百年風雨幾興亾睡起西山尚夕陽四月維舟向茅屋<lb/>
一庭春草獨焚香<lb/>
燕子低廻掠地飛海鷗來去水侵扉中流雲度它山影<lb/>
落日帆從何處歸<lb/>
<pb n="KR3h0068_WYG_019-30b"/>
燕雀生來喜近人家殘屋破去踆踆可人惟有閒庭草<lb/>
蓬戶朱門一様生<lb/>
姑蘇城郭草茫茫城外腥風舊戰塲花落空垣車馬絶<lb/>
獨餘梁燕說興亡<lb/>
我自無心何慢勤愛憎加我亦從人青山不改如如體<lb/>
雪後陽生依舊春<lb/>
五月隂風特地寒闔閭浦口怯衣單饑啼野哭浮村落<lb/>
我本無愁也廢湌<lb/>
<pb n="KR3h0068_WYG_019-31a"/>
虞趙虹光貫壁奎碧梧端合鳳來棲春泥滑滑江路永<lb/>
更著荒村呌竹雞<lb/>
眼底繁花一旦空寥寥南北馬生風鴻飛不與人間事<lb/>
山自白雲江自東<lb/>
僕亦欲一徃山中相見俟後遇便舟至彼矣靈巖寺山<lb/>
門上蔡氏題石一刻拓手倘便乞拓一二本見寄幸甚<lb/>
聞釀桑椹酒不異中原者飲未盡寄嘗一杯也友生瓚<lb/>
再<lb/>
<pb n="KR3h0068_WYG_019-31b"/>
　曲全叟詩餘手蹟<lb/>
東風花外小紅樓南浦山横睂黛愁春寒不管梅花瘦<lb/>
無情水自流　簷間燕語嬌柔驚囬幽夢難尋舊遊落<lb/>
日簾鈎　右調水仙子<lb/>
吹簫聲斷更登樓獨自凭欄獨自愁斜陽緑慘紅消瘦<lb/>
長江日際流　百般嬌千種温柔金縷曲新聲低按碧<lb/>
油車名園共遊絳紗裙羅襪如鈎　前調<lb/>
扶疎玉蟾宫樹影䦨干曲一襟香露幾枝金粟　姮娥<lb/>
<pb n="KR3h0068_WYG_019-32a"/>
鏡掩秋雲緑無端風雨聲相續不須澄霽為沽醽醁<lb/>
參差玉笙聲莫起瑶臺曲清風香浸夜凉肌粟　黄雲<lb/>
巧綴飛霞緑清吟未斷秋霖續恐孤花意倒尊中醁<lb/>
右賦憶秦娥二闋<lb/>
春渚芹蒲秋郊梨棗西風沃緑收紅稻簷前炙背媚晴<lb/>
暘天涯轉瞬凄芳草　魯望漁村陶朱烟島髙風峻節<lb/>
如今掃黄雞啄黍濁醪香開門迎笑東隣老　右調踏<lb/>
沙行<lb/>
<pb n="KR3h0068_WYG_019-32b"/>
夜永愁人偏起早容鬢蕭蕭鏡裡看枯槁雨葉鋪庭風<lb/>
為掃閉門寂寞生幽草　行路難行悲逺道說著客行<lb/>
眞個令人惱久客還家貧亦好無家謾自傷懷抱　右<lb/>
調蝶戀花<lb/>
蓬上雨潺潺蓬底幽人夢故山磵戶林扉元不閉蕭閑<lb/>
只有飛雲可徃還　波冷玉珊珊一壑松風引珮環咏<lb/>
得池塘春草句更䦨行盡千峰半霎間　右調南鄉子<lb/>
東林橋雨蓬夢歸曲全叟倪瓚<lb/>
<pb n="KR3h0068_WYG_019-33a"/>
　外録<lb/>
　　珊瑚網云弇州以倪如風女兒灕漇長袖未知其<lb/>
　　蚤年筆也<lb/>
　滄浪漫士客居詩帖<lb/>
客居北渚靜窺臨霜藻蕭蕭雪滿簮玉石在山聊混璞<lb/>
金蘭惟子久同心每懷徃事<hi>闕</hi>今事莫棄分隂惜寸隂<lb/>
自笑蝸廬無長物窓前陶噐與單衾　長至後十日葢<lb/>
十一月十日也獲與德機伯昻二髙尚公堇伯兖二賢<lb/>
<pb n="KR3h0068_WYG_019-33b"/>
良共詠彞齋有道先生見貽佳製絶歎敦厚優柔得唐<lb/>
人句法宋諸老性情也張髙尚命即次韻奉和書紙尾<lb/>
所謂以狗尾續貂多見其不知量也恕之幸甚是嵗乙<lb/>
巳倪瓚再拜<lb/>
　倪淨名居士與愼獨二簡<lb/>
瓚頓首再拜愼獨有道先生執事瓚久不上問惟是懷<lb/>
仰之私無日不動秋氣凉冷不審何似伏惟隠居求志<lb/>
教授鄉里有下帷談道之樂神相德人百福萃止欽歎<lb/>
<pb n="KR3h0068_WYG_019-34a"/>
何限瓚七月末忽感㿃下疾兼旬乃瘳近尤惙惙耳恃<lb/>
以道誼之契輙有浼瀆養正一子八嵗矣使知所趨向<lb/>
以為禮義之歸不可不愼其始也養正賢母子熟聞其<lb/>
先公誦歎其德美之盛願闢私塾以俟杖屨之臨寓所<lb/>
謂河潤九里者非但小子蒙福也未敢冐昧以請俾賤<lb/>
者敬致一言於左右能俯從其私情幸甚詳曲當别奉<lb/>
書以聞就此月到舘中為便也僭越上溷髙明惟有悚<lb/>
恐仰冀恕亮不備瓚頓首再拜　海嶽菴圖旦晚臨摹<lb/>
<pb n="KR3h0068_WYG_019-34b"/>
畢即全璧以歸也酒二大尊漫上九月二日瓚又空<lb/>
瓚再拜奉書愼獨有道先生執事霜寒伏想尊履清謐<lb/>
養正冐昧選取今月十八日闢私塾招延先生講授其<lb/>
中謹預於十三日敬致少幣禮於執事者至乞領意幸<lb/>
甚不及作啟陳情惟委恕焉不備　紵絲一端羊一牽<lb/>
<hi>准銅錢一定</hi>果一筐酒一甏　友生倪瓚再拜<lb/>
　曲全叟贈徐耕漁詩巻<lb/>
　　八月七日偕耕雲叟訪耕漁隠者風雨寂寥中為<lb/>
<pb n="KR3h0068_WYG_019-35a"/>
　　留三日日有圖書筆硯之樂九日耕隠賦詩見贈<lb/>
　　輙次韻奉答瓚再拜耕雲同一笑也<lb/>
雲臥雨聲集庭樹颯以秋身同孤飛鶴心若不繫舟揮<lb/>
杯瀹松菌濡毫臨磵流蘭芳日凋悴吾生行歸休不作<lb/>
螻蟻夢游神鳳麟洲青山淡相對白髮忽滿頭仙去雲<lb/>
冉冉鳳鳴竹脩脩諒哉伐木詩鳥嚶尚相求居呉二十<lb/>
載未及兹山游君才如鮑謝摛辭亦云優懽然敬愛客<lb/>
能不為爾留桑土夙所徹戶牖何綢繆地無塵囂雜況<lb/>
<pb n="KR3h0068_WYG_019-35b"/>
此巖穴幽既晴引飛屩囘望林間樓嵗癸丑中秋日寫<lb/>
　　題耕漁軒<lb/>
溪水東西合人家髙下居琴書㤀産業蹤跡隠耕漁積<lb/>
雨客留宿新晴人趁墟厭喧來洗耳清泚繞前除　僕<lb/>
來軒中自七日至此凡四日矣風雨乍晴神情開朗而<lb/>
又與耕雲耕漁笑言娯樂如行玉山中文采自足照暎<lb/>
人也喜而復賦此詩十日瓚<lb/>
　雲林子靜寄軒詩帖<lb/>
<pb n="KR3h0068_WYG_019-36a"/>
　　靜寄軒詩三首<lb/>
靜寄軒中無垢氛研苔滋墨氣如雲匣藏數紐秦朝印<lb/>
白玉蟠螭小印文<lb/>
獨行應如魯獨居心同桞下孰云迂從教鄰女衣沾濕<lb/>
試問髙人安穏無<lb/>
身似梅花樹下僧茶烟輕颺髩鬅鬙神清又似孤山鶴<lb/>
瘦骨伶仃絶愛憎　雲林子<lb/>
　倪雲林江南春詞<hi>原文不録</hi>
<pb n="KR3h0068_WYG_019-36b"/>
　外録<lb/>
　　書畫舫云倪元鎭江南春詞卷前有徴仲補圖後<lb/>
　　有成𢎞間名人和章極備<lb/>
　幻霞子月初發舟帖<hi>行楷書紙本</hi>
瓚再拜久不承教言唯深瞻詠比來想惟尊候安康因<lb/>
學生體中小不快遂失迎候月初發舟徃也九月中聞<lb/>
許公令乃嗣携至畫軸而賤子適不在先生來舘之日<lb/>
幸再約之同一來千□萬□及陳以巽曽携薛紹彭<hi>原蹟</hi>
<pb n="KR3h0068_WYG_019-37a"/>
<hi>紹彭二字旁注</hi>道祖大字正書杜詩見示近問之云是朱益之<lb/>
家物幸一扣之先生或與就帶至也瑣事溷煩得罪得<lb/>
罪謹勒手狀不備瓚再拜啓上愼獨有道先生執事廿<lb/>
八日謹空　愼獨有道先生執事倪瓚啓上<lb/>
　雲林生三印帖<hi>行楷書紙本</hi>
瓚再拜久不承顔色懸情比來想惟尊履多福篆至三<lb/>
印文甚佳但幻霞文差大不欲横寫如開元紹興竪寫<lb/>
再煩篆惠也泰山刻借一閱幸甚銀魚乾新自江上至<lb/>
<pb n="KR3h0068_WYG_019-37b"/>
者一筐漫上寒眇悚恐謹勒手狀匆匆不具瓚啟上知<lb/>
巳員外相公執事初九日<lb/>
　倪迂水竹處帖<hi>行楷書藍紙本</hi>
瓚啟昨日水竹處飲後造謁陶令有<hi>原蹟有字旁注</hi>云但恐多<lb/>
謬誤君當恕醉人者耳嘗約今早同惟寅到田舎蔬飯<lb/>
適病酒未可起亦為兄同所廹待其父起亦即過雅㑹<lb/>
堂遂不敢再速亦恐安素堂早飯甚早料此時必飯訖<lb/>
矣輙有羊頭一個鴨彈八枚酒一尊幸執事午刻舉一<lb/>
<pb n="KR3h0068_WYG_019-38a"/>
杯酌惟寅也僕昨日見仁儒過田舎時頗有難色僕亦<lb/>
矜此物<hi>原蹟三字旁注</hi>可有可無之耳非若圖書墨研不可少<lb/>
之物况僕平日甚不喜奪人之愛以滋已之欲僕之于<lb/>
一切珍玩所謂寓意而不留意者蓄之既乆為人博易<lb/>
持去畧不靳惜葢若烟雲之過目也仁儒珍物僕得一<lb/>
玩足矣奚以博易為哉三二日當復以歸之趙矣謹此<lb/>
咨啟匆匆不具瓚再拜啓上克用先生侍史十三日謹<lb/>
空<lb/>
<pb n="KR3h0068_WYG_019-38b"/>
幸為致意安素先生于兄事已言之矣瓚<lb/>
　朱陽館主與良常詩翰<lb/>
聞道淮安之任去尊君合住叔弓家來城又鼔呉淞柁<lb/>
好過呉淞弄釣車<lb/>
比聞從者來呉城旦夕之官淮安復往呉淞迎尊君矣<lb/>
舟經笠澤能一枉顧否因令弟德機徴君之便輙成小<lb/>
詩以寄倪瓚再拜良常府判明公執事<lb/>
比附蕭從善一書往曽逹否瓚廿五日謹空<lb/>
<pb n="KR3h0068_WYG_019-39a"/>
瓚再拜新春伏惟履候多福欲往展賀村野畏人不出<lb/>
耳昨有數字與令似想曾過目畫匣倘要用當送去無<lb/>
用則已先公竹杖脚爐小巾倘有之希㝷以見惠無則<lb/>
不煩也𤣥度入城何日還還日為致意謹承候匆匆不<lb/>
具十一日瓚啟上良常先生執事<lb/>
至正辛丑十二月廿四日徳常明公自呉城將還嘉定<lb/>
道出甫里振柁相就語俯仰十霜怳若隔世為留信宿<lb/>
夜䦨更秉燭相對如夢寐者甚似為僕發也明日㣲雪<lb/>
<pb n="KR3h0068_WYG_019-39b"/>
作寒戶無來迹獨與明公逍遥渚際隔江遥望天平靈<lb/>
巖諸山在荒烟逺靄中濃纖出沒依約如畫渚上疎林<lb/>
枯栁似我容髮蕭蕭可憐生不能滿百其所以異於草<lb/>
木者獨情好耳年逾五十日覺死生忙能不為撫舊事<lb/>
而縱逺情乎明公復命畫江濵寂寞之意并書相與乖<lb/>
離感慨之情悰德常今為嘉定同知於民有惠政即昔<lb/>
日之良常山人也朱陽舘主蕭閒仙卿倪瓚言<lb/>
　倪雲林與𤣥度札<hi>行書紙本</hi>
<pb n="KR3h0068_WYG_019-40a"/>
瓚承示答所云無以奉長者又云為厨傳擾又云午餉<lb/>
後詣彼吁可歎哉所謂癡人前不得説夢也前之言直<lb/>
戲之耳足以見吾子之孺恧罕出入也幸即過我相與<lb/>
話言瓚頓首啟𤣥度徴君<lb/>
　俞　和<lb/>
　俞紫芝書悟真篇<hi>楷書原文不録</hi>
<hi>款書</hi>至正癸夘十二月初吉桐江紫芝道人書于清隠<lb/>
齋<lb/>
<pb n="KR3h0068_WYG_019-40b"/>
　　張平子悟真篇仙道指南道光子野所著不知能<lb/>
　　得其㫖意否故余以為不若讀其本作反無成虧<lb/>
　　也此卷為俞紫芝所書深得松雪筆意而圭角稍<lb/>
　　露比之松雪正如獻之之於羲之也清癖劉君深<lb/>
　　知書法試共啇確之𢎞治壬戌正月廿日海虞桑<lb/>
　　悅書<lb/>
　俞子中襍詩帖<hi>行草書紙本長卷</hi>
　　次葉舜臣訪慈濟悅上人詩韻<lb/>
<pb n="KR3h0068_WYG_019-41a"/>
携琴相訪輙相迎惠逺由來有勝情避世人<hi>原蹟人字㸃去</hi>歌<lb/>
仍紫芝曲㤀機肯負白鷗盟城頭雨過階除淨樹底風<lb/>
生几席清我亦年來味禪恱仗䇿蘭若踏春晴<lb/>
　　題悌本中新居次葉舜臣韻<lb/>
禪房花木深幽處每見黄鸝語自雙雪色一方新搆室<lb/>
樹隂三面半開窓鬻茶聨句龍頭鼎剪燭翻經鴈足釭<lb/>
清勝了無塵俗事時將緑綺奏飛瀧<lb/>
　　題張羽士小像<lb/>
<pb n="KR3h0068_WYG_019-41b"/>
呉山羽士蓬萊侶閲世青松白石間煉就還丹飛白日<lb/>
㳺心自與野雲閒<lb/>
　　遊天龍寺次簡上人詩韻<lb/>
江郭幽尋仗䇿來龍飛鳳舞畫圖開且從聽法留蕭寺<lb/>
更欲凌雲上古臺笑傲不妨雙鬢雪登臨唯覺寸心灰<lb/>
百年興廢同誰語目送寒潮又一廻<lb/>
　　遊靈隐寺有感示用貞長老<lb/>
小朶峰頭訪大顛巖扉無日舊蒼烟清猿嘯月昔曾聽<lb/>
<pb n="KR3h0068_WYG_019-42a"/>
古樹拂天今謾傳陵谷變遷成小劫林泉栖遁是何年<lb/>
我來試勺亭前水一滴曹溪問老禪<lb/>
　　次沈斯平見寄<lb/>
我家新塘稚竹所問字時有人敲門天風晝翻翡翠羽<lb/>
海月夜照珊瑚根哦詩政爾遣偪側對客懶與通塞温<lb/>
且傾新釀百壺酒與子日醉梅花村<lb/>
　　俞紫芝書筆意清婉姿態豐潤葢兼得趙松雪之<lb/>
　　神魄至不能辨其真贋可愛也使能用心於跳天<lb/>
<pb n="KR3h0068_WYG_019-42b"/>
　　門而卧鳯閣噫其可量也哉四明陳敬宗拜手謹<lb/>
　　題<lb/>
　俞紫芝臨十七帖<hi>原文不録髙六寸八分闊三寸四分共三十八葉每葉有紫芝生俞</hi>
　　<hi>和印項氏諸印不録</hi>
　　紫芝法古　呉郡徐霖題<hi>書引首</hi>
十七帖凡廿七條逸少書中龍也張彦逺以為王草書<lb/>
中烜赫著名帖信然自昔相傳之周益州者葢其中間<lb/>
蜀事為多玩味帖語類多晩年所作政在㑹稽時也第<lb/>
<pb n="KR3h0068_WYG_019-43a"/>
十六條云胡母氏從妺平安故在永興居去此七十也<lb/>
按呉志永興縣其地為今之蕭山云右跋語載㑹稽新<lb/>
志<lb/>
右王逸少十七帖乃先唐正刻本今世間有二於<graphic n="KR1505" url="https://raw.githubusercontent.com/kanripo/KR-Gaiji/master/images/KR1505.png" mimeType="image/png"/>尾<lb/>
有十七帖草書晉右軍眞蹟貞觀中裴業進上太宗詔<lb/>
下使能搨書僧智辨橅之親賜智辨一本將令出外使<lb/>
人間流傳之從此本出之後年深智辨既没其本遂入<lb/>
法海僧曇昉極寳之不輕出余知之遂竊就昉求之出<lb/>
<pb n="KR3h0068_WYG_019-43b"/>
萬計方獲太宗以草書卷頭有十七日以此呼之十七<lb/>
帖其下實有廿五帖一百二十行一千一百二十四字<lb/>
鍾紹京記唐中書令封越公<lb/>
有勅字本及褚遂良校定解無畏勒者人家或得之其<lb/>
一即此本也洛陽李邯鄲家所蓄舊本頗與此相近其<lb/>
餘世傳别本葢南唐後主煜得賀知章臨寫本勒石寘<lb/>
諸澄心堂者而本朝侍書王著又將勒石勢殊疎拙又<lb/>
有一版本亦似南唐刻者苐叙次顚舛文為十七帖而<lb/>
<pb n="KR3h0068_WYG_019-44a"/>
悞目為十八帖橅刻瘦弱失眞獨勅字及此本乃先唐<lb/>
所刻右軍筆法具存世殊囏得誠可喜也按張彦逺法<lb/>
書要録與余所著法帖刋誤論此帖本末頗完今並列<lb/>
於左方云政和二年五月初吉黄伯思長睿父書右見<lb/>
雲林東觀餘論<hi>以上小楷書共二十五行</hi>
翰林侍書王著有冩本騐其數葢二十七帖與鍾紹京<lb/>
所記異矣今本除眞書菓子名盡一百二十九行李建<lb/>
中續記<lb/>
<pb n="KR3h0068_WYG_019-44b"/>
至政廿又一年仲夏初吉紫芝生臨於黄岡之行軒<hi>以上</hi>
<hi>草書</hi>
　　明墨林山人項元汴眞賞元俞和子中手臨唐摹<lb/>
　　十七帖其值三十兩萬厯己卯秋日重裝墨林項<lb/>
　　元汴識甚字號<lb/>
　王　蒙<lb/>
　王叔明溪南醉歸詩<lb/>
青山如翠束清溪溪水流花春不知自從識得南溪叟<lb/>
<pb n="KR3h0068_WYG_019-45a"/>
夜夜溪南扶醉歸溪深夜黒愁難渡東風吹折溪邉樹<lb/>
采山鑿石架魚梁醉歸不知春夜長共坐溪邉翫明月<lb/>
緑蘿飛花散香雪酒醒月落正愁人那堪又與溪翁别<lb/>
醉眠草堂春日紅山妻報我酒初冽萬壑千巖紅雨深<lb/>
還向溪南聽啼鴂　余舊時作溪南醉歸詩𤣥實草堂<lb/>
在荆溪之南他日余與令兄𤣥度自溪北歸小舟阻風<lb/>
𤣥實忽出此紙求書因書此王蒙<lb/>
　　此元人王蒙所書溪南醉歸詩而吾里李氏所藏<lb/>
<pb n="KR3h0068_WYG_019-45b"/>
　　也蒙字叔明自號黄鶴山人為趙文敏公外孫𤣥<lb/>
　　度𤣥實則張氏為宜興人兄弟並尚文雅一時士<lb/>
　　大夫多與之交故蒙書此遺之蒙以畫名今讀其<lb/>
　　詩甚流麗而其書頗亦似舅可藏而玩也呉寛題<lb/>
　　曰人嘗見黄鶴山人畫皆稱再世王維山人之學<lb/>
　　書間見此紙尤為悚人當不在趙魏公下魏公信<lb/>
　　居不有之譽而山人亦盡曷有之美矣後學沈周<lb/>
　　跋<lb/>
<pb n="KR3h0068_WYG_019-46a"/>
　張德機<lb/>
　張德機論交詩帖<hi>行書紙本</hi>
　　德機頓首次韻答朱德載將築室鄰村作詩見寄<lb/>
論交州里自不惡更欲鄰居亦大竒避俗如仇還好客<lb/>
知窮為祟却攻詩一丘風雨書聲共十載冰霜鬢影知<lb/>
不用褁糧勤訪逺閉門憂患是吾師<lb/>
紅塵冠葢今無夢風雪相逄自一竒便欲傾家多醸酒<lb/>
不須結社苦吟詩名塗有穽吾方悔拙味如飴子未知<lb/>
<pb n="KR3h0068_WYG_019-46b"/>
廛市山林竟誰是嵗寒農圃有餘師<lb/>
　張𤣥度<lb/>
　張𤣥度題畫詩帖<lb/>
　　題雜畫四首𤣥度<lb/>
離離江樹暗芳洲江上西風幾度秋别鵠未歸天又晚<lb/>
不勝清怨憶丹丘<lb/>
亂雲飛雨晝漫漫水閣風林五月寒我憶越江江上苦<lb/>
扁舟今向畫中看<lb/>
<pb n="KR3h0068_WYG_019-47a"/>
我憶草堂臨澗阿月明夜夜到松蘿今朝見畫懷歸去<lb/>
收拾閒情托詠歌<lb/>
水濶天低欲盡頭桞花如雪暗歸舟平生解識滄洲趣<lb/>
何處飛來雙白鷗<lb/>
　胡　悌<lb/>
　胡悌題張德機艇齋帖<lb/>
　　艇齋<hi>篆書</hi>
德機僦屋鹽橋以教授為業屋之西隅有軒翼然即所<lb/>
<pb n="KR3h0068_WYG_019-47b"/>
謂艇齋也歐陽公有齋名晝舫其記云舫者嬉游之舟<lb/>
不知德機之舟將以渉大川乎其亦乘以嬉游乎將出<lb/>
入二者之間所謂乘流則逝遇坎則止乎因篆二字使<lb/>
張於屋壁稍暇當為記之七月二日胡悌書<lb/>
　胡悌呈德機近作<lb/>
　　明朝<lb/>
明朝又上闔閭城江上春風一舸輕過眼落花應有恨<lb/>
傍人飛絮自多情本因世亂依劉表誰謂才多累禰衡<lb/>
<pb n="KR3h0068_WYG_019-48a"/>
試問龎公歸隠計南陽何地可躬耕<lb/>
　　贈章伯髙<lb/>
共是多情惜嵗華故應美酒送生涯金虀細斫秋風鱠<lb/>
玉髓新烹榖雨茶每愛夫容依北渚還思胡蝶過東家<lb/>
江南三月鶯啼遍不信櫻桃未著花<lb/>
平生豪氣慕西州莫怪睂攢萬國愁商皓不知秦正朔<lb/>
荆人曽紀魯春秋新豐酒美春三月劒閣詩多嵗一周<lb/>
中夜聽雞眞欲舞髙桓事業在營丘　近作寫呈德機<lb/>
<pb n="KR3h0068_WYG_019-48b"/>
兄求教胡悌再拜<lb/>
　沈　右<lb/>
　沈仲說次叔方詩<lb/>
　　次叔方先生見示詩韻右頓首上<lb/>
城南陋巷居新僦緑竹移栽㡬箇斜藂桂山中招舊隠<lb/>
讀書堆裏認君家蜀人漫詫文園賦呉市爭看衛玠車<lb/>
斷簡味腴如噉蔗虎頭癡絶至今誇　右顧仲贄移居<lb/>
詩<lb/>
<pb n="KR3h0068_WYG_019-49a"/>
歩屧春風裏翛然㤀世情閉門無客到載酒汎江行雨<lb/>
過山如染潮廻水自生鷗沙割千頃夢裏到承明　右<lb/>
留笠澤别業詩<lb/>
　仲說與叔方詩簡<lb/>
右頓首拜啟十月望過呉江别業得所惠書者三光景<lb/>
如過駒隙僻居江村況味寥落東流活活悵望送清晝<lb/>
耳比日來計體道廸吉右萍梗之暇每懷相從聚首實<lb/>
廹以歲計未免以淹遲數日須至節前可歸相㑹有期<lb/>
<pb n="KR3h0068_WYG_019-49b"/>
已篆書千字文留此多日乞恕皋稽之罪嘗因親戚㑹<lb/>
讌為酒所困終日憒憒近者始覺神清尚欲借觀數日<lb/>
決不為寒具油所涴呵呵<lb/>
　　中酒雜詩四句五首<lb/>
中酒如卧病天寒露為霜東軒候朝旭暴背屢移牀<lb/>
江頭風浪急舟小力難勝一漿歸來晚長林月已恒<lb/>
太丘海岱士肆情丘壑間考槃詩賦罷采菊對南山<lb/>
歲閏寒酒薄風廻水自生杖藜隨小歩極目大江横<lb/>
<pb n="KR3h0068_WYG_019-50a"/>
朋酒享公堂農家盡滌場縣官薄稅斂田野足耕桑<lb/>
右拙詩僭易呈上併乞裁正兹因端便勒此具記不備<lb/>
右再上叔方教授先生<lb/>
　沈御齋次叔方五言二律<lb/>
　　次韻叔方先生五言律詩二首兼簡伯行敬初發<lb/>
　　一咲右上<lb/>
憶昔陪二子吟嘯野亭中風急江花白霜晴木葉紅去<lb/>
留身若寄陶寫興無窮更喜陳夫子幽尋訝許同<lb/>
<pb n="KR3h0068_WYG_019-50b"/>
掩卷坐㤀寐書燈耿獨明年華勞髮改夜氣與神清感<lb/>
夢疑蕉鹿挑愁頼麯生何時重相覔握手話眞情<lb/>
　沈仲說詠歸亭二首<lb/>
　　叔方先生過詠歸亭賦詩二首以志盍簪之喜沈<lb/>
　　右上<lb/>
短棹相過莫便囘詠歸亭上且低佪升堂拜母稱觴後<lb/>
隔竹呼童瀹茗來八尺駝尼分紫錦一雙蠟屐破蒼苔<lb/>
空江草木雖摇落猶有寒華帶雨開<lb/>
<pb n="KR3h0068_WYG_019-51a"/>
積雨空林喜報晴杖藜隨意傍江行天寒木落青山出<lb/>
日轉沙虛白鳥鳴漫擬東林時醸黍自憐南畆晩歸耕<lb/>
潁川髙士能相過閒把瑶琴膝上横<lb/>
　沈仲說與愼獨詩簡<lb/>
東林薄酒試新嘗中有松花膩粉香遣送潁川陳有道<lb/>
書齋渴飲勝茶湯<lb/>
廿八字偕一壺薄酒奉寄上惜不多耳楊誠齋文藁不<lb/>
曽收得所謂芍藥屋疑只是用幄帟覆䕶者古人稱牡<lb/>
<pb n="KR3h0068_WYG_019-51b"/>
丹為木芍藥白居易有詩云上張幕屋芘豈亦本諸此<lb/>
未審是否更乞考正之　右再拜藁愼獨先生坐下<lb/>
　莫　昌<lb/>
　莫景行詩翰<lb/>
牕下紫端吾故物雲腴如潤玉如溫驪龍光瑩夜生彩<lb/>
鸜鵒眼活秋無㾗已逐銀杯同化去豈若青氊能復存<lb/>
却笑偷兒翻解事免使王家池水渾　失硯<lb/>
失硯兼旬今復見邨童捧璧咲顔溫墨光黯有風霜色<lb/>
<pb n="KR3h0068_WYG_019-52a"/>
石面淨無沙土痕詞翰發揮欣得助鬼神呵䕶幸仍存<lb/>
濡毫便欲閒圖寫貎我山莊似陸渾　復硯<lb/>
新正清凉境失硯既而復獲遂賦二詩前以自解復後<lb/>
次韻雨窓漫書奉寄西湖靜者賢翁季觀捕魚詩併和<lb/>
示為妙南屏莫昌稽首<lb/>
　唐　仲<lb/>
　唐白雲忽逄佳節詩帖<hi>楷書紙本</hi>
　　九月朔德昭携同志倡和聨成卷軸意欲求予詩<lb/>
<pb n="KR3h0068_WYG_019-52b"/>
　　而未肎言也是日同俞庶道宴予病不能食酒莫<lb/>
　　歸鐙下三復得之白雲居士唐仲頓首<lb/>
忽逄佳節憶兒曹門巷秋風擔上糕正爾休官歸栗里<lb/>
未妨痛飲讀離騷百年抱病身先老九日登危興最髙<lb/>
惆悵山鄉無異味香橙安得擘霜<graphic n="KR1722" url="https://raw.githubusercontent.com/kanripo/KR-Gaiji/master/images/KR1722.png" mimeType="image/png"/>
一天風雨重陽節千里江山戲馬臺牢落白頭愁後見<lb/>
凄凉黄鞠病中開鴈辭沙漠無書寄日近長安有使來<lb/>
治世已誇芝應瑞故宫肯賦<graphic n="KR0927" url="https://raw.githubusercontent.com/kanripo/KR-Gaiji/master/images/KR0927.png" mimeType="image/png"/>興哀<lb/>
<pb n="KR3h0068_WYG_019-53a"/>
形骸瘦盡髮鬅鬙遍歴江湖行脚僧歸計田園清似水<lb/>
謀生筆硯冷如冰煑茶官店賖來喫醸酒鄰家喚得譍<lb/>
納納乾坤雙綉轂寥寥吾道一青鐙<lb/>
猶憶相過岸幅紗橋分上下路三丫隠居未異王官谷<lb/>
論諌還稱御史家野碓炊烟迷桕樹溪船載月入蘆華<lb/>
明時莫負如椽筆好立螭頭草白麻　病餘眼昏手顫<lb/>
不能好書時年六十有二<lb/>
　張　榖<lb/>
<pb n="KR3h0068_WYG_019-53b"/>
　張榖七言絶句詩卷<hi>詩内小字自註</hi>
隠居城市絶塵埃秋菊春蘭手自栽一卷楞伽讀未罷<lb/>
南山相對翠崔嵬<lb/>
戶庭不出倦逄迎淨室焚香也自清來客莫煩談世事<lb/>
石床分坐話無生<lb/>
翠石嶙峋分外幽叢蘭生近澗西頭畫圖來自重居寺<lb/>
相對令人憶聽秋<hi>聽秋道者為文甫畫蘭石</hi>
清閟閣前春雨時一枝醉裏寫臨池因風逺寄栖禪侶<lb/>
<pb n="KR3h0068_WYG_019-54a"/>
山寺迢迢傍水涯<hi>雲林寫竹寄白馬寺今歸文甫處</hi>　丁亥歲夏五句<lb/>
呉張榖<lb/>
　余日強<lb/>
　余日強答大章上銕厓二詩<lb/>
　　四韻詩奉答大章貢士見寄<lb/>
臈日放船歸泖上滄灣遲子𣺌愁予河東有賦煩傳送<lb/>
此月無冰又可書老銕一經能取紫庾郎三韭豈㤀魚<lb/>
明歲門生求座主相看喜色動皇居臘月八日客埬上<lb/>
<pb n="KR3h0068_WYG_019-54b"/>
余日强再拜<lb/>
　　又一詩奉上銕厓先生先録去一過覽後當别寫<lb/>
　　上也<lb/>
揚子十年官不調才髙白首尚為郎因觀禹跡多留越<lb/>
為愛西湖又入杭仕宦豈無三語掾風流誰似四明狂<lb/>
水南山北題詩遍猶憶呉中錦繡坊<lb/>
　陳潁昌<lb/>
　陳潁昌别來三載帖<hi>楷書紙本</hi>
<pb n="KR3h0068_WYG_019-55a"/>
别來三載感德罙深小兒廻呉又蒙清盼歲寒之情何<lb/>
其厚也足見仁人長者之心矣感佩夏初顧朋友至詢<lb/>
知計彦文老兄貴體勝常為慰顧廻偶得鄙言二首録<lb/>
呈恒軒有道尊先生伏乞電矚幸幸寓武攸友生陳潁<lb/>
昌稿呈<lb/>
楚雲呉樹别經年世事茫茫最可憐炎熱久傷流俗態<lb/>
歲寒誰尚古人賢日邉紅杏春風老籬下黄花晚景妍<lb/>
却恠疎狂無寸補興來吟咏醉來眠<lb/>
<pb n="KR3h0068_WYG_019-55b"/>
三年踪跡客殊方人事如常兩鬂蒼故舊暌違難㑹面<lb/>
兒孫長大漸成行一朝喜共鄉人話何日重登君子堂<lb/>
題就新詩煩寄去宦情離思兩茫茫　景和惟善彦文<lb/>
文煥時珍同此申敬五月一日書奉恒軒有道尊先生<lb/>
文几　奉王時學先生書奉　寓武攸友生陳潁昌緘<lb/>
<hi>原蹟九字分見帖後</hi>
　張與可<lb/>
　張繡江來徃溪上帖<hi>行草書蠟牋木</hi>
<pb n="KR3h0068_WYG_019-56a"/>
與可頓拜一菴長老大禪師行長與可二子來徃溪上<lb/>
受恩多矣非諛也有來手札以㓜男羽畢姻特有頒貺<lb/>
開椷局脊久之眞兩難也客居一殽不可以延長者受<lb/>
之何顔來价行雨中徃復五十里却之弗容當何如耶<lb/>
伏几愧汗勉用祗領别思所以報監院衆師德不能一<lb/>
一奉狀乞致敬草草伏乞法照與可頓拜<lb/>
　屠　性<lb/>
　屠性數日不面帖<hi>行草書蠟牋本</hi>
<pb n="KR3h0068_WYG_019-56b"/>
性拜啟季實學士心契兄侍史數日不面極切馳情賤<lb/>
足又苦瘡痍不良于行故不能上謁也老溫筆四枝香<lb/>
匕壺一事副以絲帊聊表㣲忱得毣笑留不勝幸甚黄<lb/>
山去人已廻未山童此時想已在道旱氣甚髙盛庄稼<lb/>
田無大損否病足俟稍瘳即當請見以盡不備性拜啟<lb/>
七月九日謹空　季實學士心契兄侍史屠性拜啟上<lb/>
謹封<lb/>
　李　訥<lb/>
<pb n="KR3h0068_WYG_019-57a"/>
　李彦敏不奉誨益帖<hi>行書紙本</hi>
訥頓首再拜仲實翰學先生不奉誨益已三月餘矣徒<lb/>
切馳情想日來文候起處清適是喜區區守職粗遣惟<lb/>
慮困乏貧民不能應承是務此憂此慮將如之何哉外<lb/>
不煩道者惟冀先生凡可以教我者勿慴批示以匡不<lb/>
逮以慰鄙懷若斯文交情之至不備乙未月既望越五<lb/>
日河南李訥載拜于仲實先生前<lb/>
　釋明本<lb/>
<pb n="KR3h0068_WYG_019-57b"/>
　中峰禪師書九字梅花詠并松月詩<lb/>
昨夜西風吹折千林梢渡口小艇滚入沙灘坳野橋古<lb/>
梅獨卧寒屋角疎影横斜暗上書窓敲半枯半活幾箇<lb/>
<graphic n="KR1954" url="https://raw.githubusercontent.com/kanripo/KR-Gaiji/master/images/KR1954.png" mimeType="image/png"/>蓓蘽欲開未開數㸃含香苞縱使畫工竒妙也縮手<lb/>
我愛清香故把新詩嘲<lb/>
天有月兮地有松可堪松月趣無窮松生金粉月生兔<lb/>
月抱明珠松化龍月照長空松挂衲松囘禪定月當空<lb/>
老僧笑指松頭月松月何妨一處供　又松月<lb/>
<pb n="KR3h0068_WYG_019-58a"/>
　釋劉順<lb/>
　元天月禪師劉順法語<hi>小眞行書</hi>
蕭路教深逹聖賢之道嘗以委順子自省其㫖世間萬<lb/>
物各有數初不以逆而強致焉在乎知時識變樂天知<lb/>
命者固能隨順世縁無甚罣碍孔聖以此一貫之道示<lb/>
曽子領其㫖一唯而已維摩居士以一黙而談其不二<lb/>
吾之諸祖或擎拳竪指或棒或喝皆示其委順之一方<lb/>
便也老氏以天得一以清地得一以寧而𤼵揚委順之<lb/>
<pb n="KR3h0068_WYG_019-58b"/>
道從上聖賢莫不以此而傳之後世倘欲别起一念殊<lb/>
勝竒特之見以屬强為則不委順也其順之之理一委<lb/>
之於造化豈聖人能轉之而凡人可料之唯貴深造逺<lb/>
詣堅確不易其正念之士方能如是與凡聖混同一區<lb/>
來去自由於萬象之表豈不慶快平生也哉又為銘之<lb/>
天地萬物混同一區無罣無碍靈妙自如用之於世不<lb/>
束不拘行之於時圓同太虛樂天知命逆順同途不委<lb/>
不順吾何所圖風清月白洞徹吾廬天歴二年西天月<lb/>
<pb n="KR3h0068_WYG_019-59a"/>
山師子正宗禪逆流沙門劉順敬書<lb/>
　釋梵琦<lb/>
　楚石詩翰<lb/>
船上見月如可呼愛之且復留斯須青山倒影水連郭<lb/>
白藕作花香滿湖仙林寺逺鐘已動靈隠塔髙燈欲無<lb/>
西風吹人不得寐坐聽魚蟹翻菰蒲　中秋後二日與<lb/>
覺隠諸老曉過西湖率爾口占廷玉郎官索書録呈求<lb/>
敎梵琦再拜<lb/>
<pb n="KR3h0068_WYG_019-59b"/>
興化打克賓只要法戰勝我遮裡不然掃除佛祖令住<lb/>
山五十載撲碎軒轅鏡鑽飯香滿堂有衆齋厨盛棒了<lb/>
出院人悟去也不定　徒弟珠維那職事美滿悅可衆<lb/>
心一偈送之參方行脚了吾宗生死大事勉㫋楚石道<lb/>
人梵琦<lb/>
　道呉全節<lb/>
　呉閒閒與季境詩<lb/>
　　季境舎人歸維揚朝中名公各贈以詩看雲八十<lb/>
<pb n="KR3h0068_WYG_019-60a"/>
　　翁閒閒呉全節作唐律一首以授之<lb/>
相君五馬牧饒時玉樹秋香生桂枝日麗鳳毛延世澤<lb/>
風培鵬翼運天池平山堂北看紅藥析木津頭識紫芝<lb/>
文獻通家遺一老塗雅贈别寫烏絲至正六年丙戌三<lb/>
月廿又三日<lb/>
　道張　雨<lb/>
　張伯雨登南峰詩<hi>草書單條</hi>
縁覔雲路作清遊身似饑鷹曉脫鞲一上怒臨飛鳥背<lb/>
<pb n="KR3h0068_WYG_019-60b"/>
載盤驚立巨鼇頭神來甲帳風飄瓦月墜下方鐘隠樓<lb/>
為問登髙能賦者陸沈誰復歎神州　登南峰絶頂詩<lb/>
　張貞居山居即事詩帖<lb/>
寒食今年二月晦又分新火入厨煙碧桃花落閒誰掃<lb/>
白苧衣輕<hi>一作寛</hi>老自便發匣但餘金薤墨老年正在玉<lb/>
堂編大書絶類顔光禄小字駸駸逼墓田<lb/>
夕陽扶醉試登臨㟝嶁峰頭望不禁倦鳥欲憑髙樹没<lb/>
短松時過晚風吟雲開列岫爭浮黛霞暎平湖盡躍金<lb/>
<pb n="KR3h0068_WYG_019-61a"/>
歸去主人情不淺重傾春酒細論心　登新豐山<lb/>
　張伯雨誄薛眞人文<lb/>
　　瓊林薛眞人誄文<lb/>
開府神德君以神道設敎三數百輩徃而有聞者惟閩<lb/>
之陳文學近古所謂博大眞人哉文學供奉時落魄不<lb/>
羈以詩酒自汙殁久始贈眞人號朝學士大夫述德<hi>闕</hi>
行未巳也葢能薄聲利外形骸以文章道術相周旋未<lb/>
始出吾宗而已文學去世踰四十載彷彿其人得薛𤣥<lb/>
<pb n="KR3h0068_WYG_019-61b"/>
卿氏𤣥卿早侍神德君入有蓬萊道山之遊從出有茂<lb/>
松清泉之怡悅視文學公差若有檢束至於翰墨跌宕<lb/>
詩酒淋漓白眼青天傲睨一世則未易以優劣論人當<lb/>
在逸品上矣今大宗師呉公以耆德重于朝凡執事者<lb/>
一一十十皆眞人聲光赫奕非下士所敢仰而望且何<lb/>
以測而識之哉𤣥卿已矣論者獨以繼文學公異時或<lb/>
無用之用諸葛雖死尚能動𤣥卿其有不亡者存今已<lb/>
睹其兆是為𤣥卿誄不凡哉至正乙酉暮春之初句曲<lb/>
<pb n="KR3h0068_WYG_019-62a"/>
外史造首為章心逺書一通予將屢書之以識四海之<lb/>
公論如此非張雨私言而私比之也　此予之狂言心<lb/>
逺乃弃於無用之所一展對間既重故人之思而一載<lb/>
之内雲嶠陳君以卑位徃彦輔張君以際遇徃獨存者<lb/>
𤣥卿耳雨為無用重識<lb/>
　　𤣥卿向留呉篤斯文契誼數相從已而還山中詩<lb/>
　　文日以精行業日以髙且謂予曰今璽書<hi>闕二字</hi>徃<lb/>
　　杭之祐聖觀子幸一來豈料𤣥卿遽没于山中也<lb/>
<pb n="KR3h0068_WYG_019-62b"/>
　　鄭無用出杭人張伯雨所為之誄三讀其文而悲<lb/>
　　之若𤣥卿者方且與古之博大眞人游於太㣲之<lb/>
　　上夫豈言語文字所能贊美也哉鄭元祐識<lb/>
　張外史雜詩卷<hi>内小字自註</hi>
　　答楊亷夫二首<lb/>
弄水摘花春可憐風雨倦尋茅歩船我家南塢有靈石<lb/>
龍井西頭無杜䳌野鶴字雛畏人過弱桞委地趁蠶眠<lb/>
子雲胡為甘寂寞後世何人知太𤣥<lb/>
<pb n="KR3h0068_WYG_019-63a"/>
黄蔑樓中唯飲酒樓下長溝鳬鴈多灣頭橋斷迷青草<lb/>
闊處風來生白波饞奴竟煑脫綳筍老魚戱唼如錢荷<lb/>
詔書寛大到海角河北饑氓爭倒戈<lb/>
　　書摘阮圖<hi>四言</hi>
長松結隂芳草如莽丘中㣲吟有天際想彼阮者咸發<lb/>
我撫掌一鳥不鳴衆山俱響<lb/>
　　黄子久畫<lb/>
中峰大面削銕如巖岫綺錯非一途上連閤道旁屋廬<lb/>
<pb n="KR3h0068_WYG_019-63b"/>
尋窓數戶愁﨑嶇米顚所製三尺圖筆力視此㣲粗疎<lb/>
閬苑之臺遲子久不歸正為松江鱸<lb/>
　　趙子固墨寫水蕉<lb/>
因依水石間小蕉露如洗聊以觀我身浮脆政如此平<lb/>
原佳公子泚筆寫蘭茝君看數寸碧氣壓凡花卉<lb/>
　　贈漁樵侶<lb/>
郁木坑前負薪者道士磯頭埀釣翁我輩與結平生友<lb/>
夫君還有古人風水羞凉味蒲牙白野飯晝香松菌紅<lb/>
<pb n="KR3h0068_WYG_019-64a"/>
借問行藏多歲月不離三泖九山中<lb/>
　　水仙<lb/>
芳草有時歇無此金玉相一枝和月露持奉水仙王<lb/>
　　奔月巵歌<lb/>
甓社明珠<hi>闕</hi>奔月脫殻正似風蟬潔漁網出之不敢視<lb/>
滌盡含沙光不滅文昌四星吞在腹一一金晶大如菽<lb/>
蜃物還來作飲噐日夜雄虹繞茅屋一扇桃核寛有餘<lb/>
半葉蕉心卷未舒飲非其人躍入水怪雨盲風生坐隅<lb/>
<pb n="KR3h0068_WYG_019-64b"/>
置之天上白玉盤斗柄挹酒長闌干李白跳下鯨魚背<lb/>
持勸我影相交歡幽宫馮夷為予泣酌盡海水百怪出<lb/>
還我生平老蚌胎許君醉卧蛟人室<lb/>
　　彭南陽眞人雲窩煉丹之所<lb/>
石枰碁子皆生路洞室藏書盡隠文誰與解醒千日酒<lb/>
我來分住一窩雲虎龍金碧親承訣鸞鵠青㝠動作羣<lb/>
莫向鄒忻參火候定知此事屬彭君<lb/>
　　送鄭明德過越<lb/>
<pb n="KR3h0068_WYG_019-65a"/>
四十日春廿日雨問花尋柳意茫然竹根卧龍髙筆塚<lb/>
竈下生薪連术煙茅家名餘鐡罏歩龍井氣脅金沙泉<lb/>
稽山酒船速囘棹遲子重來煮蕨拳<lb/>
　　呉大宗師岳宫行香次韻<lb/>
元日朝元囘羽隊東華門外踏春陽還趨岱岳祠宫閟<lb/>
遥識仙官劍珮香國有蓍龜金作鑑年登耆艾髮如霜<lb/>
老人星在㣲垣内可是人間化日長<lb/>
　　棹歌<lb/>
<pb n="KR3h0068_WYG_019-65b"/>
暇日拏舟出郭門觀風聊采野人言借車踏水半陂麥<lb/>
打鼔賣魚何處村光隂轉比中年促生聚惟餘西淛繁<lb/>
正使枋榆安尺鷃又從倦鳥返丘園<lb/>
　　强行之常州敎授<lb/>
聞道詩書種南方有此强才名文學掾歩武紫薇郎家<lb/>
與皋比近盤餘苜蓿長諸生時列坐亦足奉華觴<lb/>
　　道園先生詩送張元朴還龍虎有云麈尾有懷張<lb/>
　　外史鵞羣今屬薛𤣥卿元朴索次韻<lb/>
<pb n="KR3h0068_WYG_019-66a"/>
想見先生戴笠行黄茅岡上看隂晴承聞祖道同䟽傅<lb/>
鄙說還鄉似長卿海内好詩元自少江西行李不嫌輕<lb/>
謫仙愛與元丹語羡子而今亦有名<lb/>
　　雪圖絶句<lb/>
貎得王維三尺圖姑山無此雪肌膚瓊臺玉榭參差是<lb/>
只欠芭蕉一兩株<lb/>
　　鵲華秋色圖<lb/>
呉興公自序云公謹父齊人也余通守齊州罷官來歸<lb/>
<pb n="KR3h0068_WYG_019-66b"/>
為公謹說齊之山川獨華不注最知名見於左氏而其<lb/>
狀又峻峭特立有足竒者乃為作此圖其東則鵲山也<lb/>
命之曰鵲華秋色云張雨賦詩于左<lb/>
弁陽老人公謹父周之孫子猶懷土南來寄食弁山陽<lb/>
夢作齊東野人語濟南别駕平原君為貎家山入嚢楮<lb/>
鵲華秋色翠可餐耕稼陶漁在其下呉儂白頭不歸去<lb/>
不如掩卷聼春雨<lb/>
　　𤣥覽堂絶句二首<lb/>
<pb n="KR3h0068_WYG_019-67a"/>
簾櫳低亞小梅枝快雪時晴緑滿池鈴索不摇鸚鵡睡<lb/>
客來假<hi>闕</hi>亦多時<lb/>
殷勤老去惜年華白晝張燈緑幙遮吹徧玉笙天上曲<lb/>
空將列炬照林雅<lb/>
　　次韻叚推官觀潮<lb/>
雪濤卷入白螺杯雲夢吞將灔澦堆陳馬直從天漢落<lb/>
颶風先自海門來青山一向開銀壁黄繖中央立露臺<lb/>
好在畫圖留壯觀江頭白首不堪囘<lb/>
<pb n="KR3h0068_WYG_019-67b"/>
　　贈紐怜太監<lb/>
論卷聚書三十萬錦江江上數連艘追還敎授文翁學<lb/>
重歎徴求使者勞石室談經修爼豆草堂迎詔樹旂旄<lb/>
也知後世揚雄在獻賦為郎媿爾曹<lb/>
請以蜀文翁之石室揚雄之墨池杜甫之草堂皆列學<lb/>
宫又為甫得諡曰文貞以私財作三書院徧行東南收<lb/>
書卅萬卷及鑄禮噐以歸虞奎章記其事邀予賦詩如<lb/>
上<lb/>
<pb n="KR3h0068_WYG_019-68a"/>
　　長吟一首悼瓊林眞人薛外史<lb/>
𤣥卿難再得本自湌霞人髙懷獨超物洞鑒亦絶倫君<lb/>
自江東我呉下早歲聨翩侍金馬御榻賜書凡一束仙<lb/>
苑偷桃動盈把紫虛元君之玉訣青城先生敎我者感<lb/>
君多道氣探懷為君寫學士承㫖平原公許我與君楊<lb/>
許同一時標名兩外史羽衣白茅立下風我還句曲餘<lb/>
廿載君乘輔軒歴烟海歸錦橋西結草樓樓中<hi>闕</hi>被長<lb/>
相待風烟山水共追尋福臨洞口話離心年深書字化<lb/>
<pb n="KR3h0068_WYG_019-68b"/>
為碧白首蒼茫成古今聖井山崩數千尺君從羣龍去<lb/>
無迹困頓鹽車篠嶺頭此日思君復何益　至正四年<lb/>
之秋江東龍虎山左右諸峯鴻水一時發漂屋廬數里<lb/>
間大小龍以百數悉拏雲而去其蛟蜃不能去者死山<lb/>
石下若腐木然吁亦異矣明年𤣥卿化去篠嶺在貴溪<lb/>
縣中道𤣥卿闢路建館其上以憩行者虞道園作記<lb/>
　　道言<lb/>
造物於我厚一切使我薄瓶中有儲粟持此臥雲壑敝<lb/>
<pb n="KR3h0068_WYG_019-69a"/>
衣取茍完得味在藜藿花鳥予友于尊酒不獨酌床頭<lb/>
堆故書敗履置床脚未嘗身没溺何與世濁惡正如散<lb/>
馬牛不識穿與絡異時老髑髏㑹有南面樂<lb/>
　　汪復心遣侄彦維自歙求詩復心年八十餘矣<lb/>
汪倫自愛桃花水張翰祗思蓴菜湖九十山翁莫相惱<lb/>
題詩元没得工夫<lb/>
　　趙伯常運使留題澗阿即席次韻<lb/>
莫笑坳堂水膠杯泉頭落木動成堆天寒正使蛟龍卧<lb/>
<pb n="KR3h0068_WYG_019-69b"/>
日短何煩駟馬來杖䇿東坡靈石塢留題外史讀書臺<lb/>
舉觴賔佐風流甚老子遊山第一廻<lb/>
　　三香圖<lb/>
凌波仙子塵生襪空谷佳人玉鍊容不奈天寒風露早<lb/>
日髙猶傍錦熏籠<lb/>
　　澗阿對雨二首<lb/>
山雲油然作山雨來不緩既霑靈石塢遂洒寒栖舘落<lb/>
木遽如許衆草行復爛有酒不堪酌無酒堪把玩與聞<lb/>
<pb n="KR3h0068_WYG_019-70a"/>
季長笛寧從中散鍜代謝夫何如徒為白首嘆<lb/>
歩歸靈澗幽泥染居士屩不知嵐雨深稍怯布衣薄拂<lb/>
牀次羣帙掃逕堆脫籜清坐亦偶然吾非慕仙爵<lb/>
　　危君太朴以史事南來搜書風雨宿南澗明日追<lb/>
　　寄此詩<lb/>
布衣走下雲林顚檢閱經書天子筵去家昔踰半萬里<lb/>
别我今將十九年輶軒使者采圖籍龍門太史行山川<lb/>
澗阿一宿慰風雨起視留墨心茫然<lb/>
<pb n="KR3h0068_WYG_019-70b"/>
　　寄劉伯温大監<lb/>
臺閣如公最有稱軺車騘馬數能乘較書在昔專劉向<lb/>
祕監于今復魏徴汙簡削成金作匱泰階平處玉為繩<lb/>
信有山人唯寂寞側身長倚白雲層<lb/>
　　九日風雨清齋<lb/>
中林授衣節寒氣早已集牖户洎裘褐凡百缺治葺窮<lb/>
居昩時序頗訝光景急叢篁助幽翳灇瀨發空<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>水禽<lb/>
穿屋過巖樹排簷入陶尊既塵漬墨突亦雨立遐思把<lb/>
<pb n="KR3h0068_WYG_019-71a"/>
菊詠端處掬溜室空言非藥餌殆不廢九日<lb/>
　　道舘雅集聽琴次楊彦常韻<lb/>
幽蒿細竹滿墻顔雨後危墻似斷山一室了㤀塵世隘<lb/>
諸君能賞病夫閒池廵野鶴魚苖緑土蝕秋蟲菜甲斑<lb/>
我不鼔琴偏識趣絶憐失勢重躋攀<lb/>
　　讀戴集<hi>師初號剡源</hi>
剡源詩卷落吾手便似移家太白峰學道昔慚山世逺<lb/>
知人今愧郭林宗空山樂書有遺譜白日天馬無留蹤<lb/>
<pb n="KR3h0068_WYG_019-71b"/>
<hi>皆集中語</hi>太息斯人不可作厭將兩耳聞寒蟲<lb/>
　　老學齋書懷寄京師故人<lb/>
手種羣松數尺圍草深南澗客來稀一經斷送垂垂老<lb/>
萬事安排念念非晨待樵蘇才蓐食凉驚絡緯尚絺衣<lb/>
蓬萊坊裏清宵月也到山家白板扉<lb/>
　　中庭古柏<lb/>
庭中異柏前朝物銅柯石幹兀青蒼雲壑終憐老蛟卧<lb/>
珠樹獨留威鳳翔月上團隂移覆砌雨餘古香飄近床<lb/>
<pb n="KR3h0068_WYG_019-72a"/>
支離䟽者深根在閱盡世人還久長<lb/>
　　李遵道寫湖石<lb/>
好石曽聞牛相國寫竹今惟李使君能消龍尾一螺墨<lb/>
與染峨睂半朶雲瑶草種來秋著露昆刀藏去玉成文<lb/>
堂上朝來有佳氣淮南獻壽獨殷勤<lb/>
　　趙彦輔雪圖<lb/>
清才絶似王摩詰愛向髙堂寫雪山華葢洞中如屋裏<lb/>
赤䦨干外是人間瓊樓祗許飛仙住珠樹應留織女扳<lb/>
<pb n="KR3h0068_WYG_019-72b"/>
莫信寒泉傷玉趾最宜清暑聽潺湲<lb/>
　　秋日晩興<lb/>
暝色入林烟火㣲暮雨欲來如有期野雀喧爭楝樹子<lb/>
山人行把菊花枝山空始見水泉涸寒至乃索衣裘遲<lb/>
莫漫題詩將寄逺不多故舊在京師<lb/>
　　冬日五言<lb/>
雨雪衡門晏隂景薄山阿飛鳥各謀食媿此養㣲疴餘<lb/>
生轉晦昩芳嵗亦蹉跎勿云幽疾久去疾將如何<lb/>
<pb n="KR3h0068_WYG_019-73a"/>
　　雪作<lb/>
夕寂㣲生聽寒頑稍使猜明珠交撒帳銀甲整衘枚厲<lb/>
鬼鋒全挫東皇駕即囘眼中紛物色白戰若為裁<lb/>
　　晨興<lb/>
聊與梅枝說歲窮眞成古木共衰翁百年勲業何煩爾<lb/>
一世雲山不負公寒夢漸消窓影上春容已在雨聲中<lb/>
晨興陡覺詩神王未放韶華角長雄<lb/>
　　詠蕚緑梅華<lb/>
<pb n="KR3h0068_WYG_019-73b"/>
山中古仙子無言春寂寥玉容淡朝雨翠氣濕㣲霄臨<lb/>
風怯玩影弄雪妬攀條擬覔何郎句還憑舞袖招<lb/>
　　澗北梅歲三月始花<lb/>
隂澗殘梅枿臨流一向欹但存孤注在敢恨一生遲凍<lb/>
雨如相喣春寒不受吹後時翻見獨宰物遂成私<lb/>
　　白蓮峰晏坐齋<lb/>
早從衡岳端居室晩愛蓮峰宴坐齋香象來時雲入戶<lb/>
鉢龍戲處水浮堦重重草座閒收足歴歴松風妙寫懷<lb/>
<pb n="KR3h0068_WYG_019-74a"/>
亦欲逺遊參半句無人為我繫麻鞋<lb/>
　　南眞舘池上橘花<lb/>
花攢嘉樹雪鬅鬙遮斷孤山小朶青報答風光先醉去<lb/>
穠香吹過却全醒<lb/>
　　仲穆蕙花<lb/>
空谷幽芳絶代姝紛披翠袖不勝扶金缾芍藥三千朶<lb/>
合譲光風轉蕙圖<lb/>
　　歲暮<lb/>
<pb n="KR3h0068_WYG_019-74b"/>
忽忽歲云暮徒興白首嗟山留待伴雪春禁隔年花把<lb/>
卷還遮眼分餳且膠牙自縁身嬾惰莫遣送窮車<lb/>
　　歸自天柱山招樸菴僧<lb/>
仙人住近餘杭姥得酒携缾上野航踏雪能來傾一盞<lb/>
風流不減在餘杭<lb/>
　　白雲半間<lb/>
白雲住處不曾扄割取西偏著外兵伸脚三條椽下卧<lb/>
任君裘葢洛陽城<lb/>
<pb n="KR3h0068_WYG_019-75a"/>
　　次韻虞公賦鶴巢贈趙伯容<lb/>
仙人有騏驥結巢頂松中上覆三素雲下立千仞峰笙<lb/>
吟㣲度曲雪歩稍留踪羽衣何頎然云是趙伯容左帶<lb/>
明月璫右佩蒼精龍誰令<hi>闕</hi>青鳥衘花以相從鑿戶繩<lb/>
樞澀藏書玉檢重悵望浮丘伯人間倘再逄<lb/>
　　野桃華<lb/>
野桃無語最含愁若个林間得放牛比似落英歸糞草<lb/>
不如流水出香溝<lb/>
<pb n="KR3h0068_WYG_019-75b"/>
　　殘梅<lb/>
皎皎當窓蕚緑華滿懷幽恨付西家春風春雨匆匆去<lb/>
一㸃殘香啄莫雅<lb/>
　　萬竹亭<lb/>
髙懷思得去人羣馬䭾沙頭竹似雲亭子當江偏窈窕<lb/>
主人遮道故殷勤日中見斗青霄立月下吹簫碧洞聞<lb/>
渭川自足封君擬未數零陵萬石君<lb/>
　　次韻虞公和斷江和尚種松<lb/>
<pb n="KR3h0068_WYG_019-76a"/>
松下㣲吟愜病悰支離潦倒似支公頂因巢鶴翻成結<lb/>
心為依禪畢竟空陸子壇前春古淡葛洪井上雨青葱<lb/>
茯苓乞與楊員外誰復緘詩過浙東<lb/>
　　謝僧送柑<lb/>
肚能𦂳束三條篾手亦親栽萬顆梨珍重黄柑三百顆<lb/>
好山多在洞庭西<lb/>
　　晩句<lb/>
白足過橋三峽雪蒼頭吹笛滿林風狂花也有凌霄意<lb/>
<pb n="KR3h0068_WYG_019-76b"/>
飛上松顚爛熳紅<lb/>
　　外史自贊畫像<lb/>
志逸心疲身清命濁逃同類而親猿狙毒厚味而美藜<lb/>
藿學取益而不勝其損事知危而姑與之安一龍一蛇<lb/>
不厭已之深眇惡衣惡食先憂人之饑寒忽然為人而<lb/>
反常若此若何以祛有身之患<lb/>
乙酉歲自春徂夏霪雨之時多五月來僅一日見天處<lb/>
澗阿幽篁中未有裹飯過子桑者間弄筆研寫謬詩盈<lb/>
<pb n="KR3h0068_WYG_019-77a"/>
册以自料理耳詩凡五十五首子英遇之持去勿示不<lb/>
知我者雨告<lb/>
　　右句曲外史與袁子英所寫詩几五十五篇其首<lb/>
　　兩章廼此老道人效余銕雅者也如道言清齋澗<lb/>
　　阿諸詩皆其道趣中流出者若奔月巵則又頑仙<lb/>
　　之横出者吁道人仙去已一紀矣銕雅之友屬之<lb/>
　　何人開卷愴然不勝山陽之感云至正二十有一<lb/>
　　年花朝日抱遺叟楊維楨在清眞之竹洲館書<lb/>
<pb n="KR3h0068_WYG_019-77b"/>
　　至正壬寅秋八月十有八日海虞繆貞呉郡余大<lb/>
　　亨昆山顧元臣同觀弟子蕭登拜題<hi>𨽻古</hi>
　　東維顧安定之觀于暎雪軒時年七十有四<lb/>
　　不識華陽舊隠居髙情還憶聽松餘百篇眞籙修<lb/>
　　都徧滿卷新詩手自書一去丹臺閒日月幾囘飛<lb/>
　　珮在空虛重來化鶴應無恙華表春風動里閭至<lb/>
　　正甲辰冬十二月郡人陳世昌拜觀謹識<lb/>
　　至正廿五年乙巳春三月豐城余詮觀<lb/>
<pb n="KR3h0068_WYG_019-78a"/>
　　壬子五月五日過婁東十日耕學先生出以示僕<lb/>
　　乃知貞居之與耕學交好之情若此也倪瓚覽<lb/>
　　貞居先生清詩妙墨飄飄然自有一種仙氣信非<lb/>
　　塵俗中人也此卷手書以遺予者屢罹兵燹似若<lb/>
　　有神物䕶持泉南陳君彦亷好古博雅與予同志<lb/>
　　故割愛以贈壬子夏六月望後三日汝陽袁華書<lb/>
　　張貞居詞翰正如月底疎松雪中修竹信非烟火<lb/>
　　食人所能宜為吾子英之寳藏也貞居自題云非<lb/>
<pb n="KR3h0068_WYG_019-78b"/>
　　知我者勿示子英出以示予豈别久而弛其約束<lb/>
　　耶齊郡張紳觀于孫氏暎雪軒戊申子月<lb/>
　　右澗阿雜詩墨蹟五十五首廼張貞居詞翰最得<lb/>
　　意者在當時亦自愼重不輕示人觀其小序可見<lb/>
　　雖然非子英之知貞居不能久藏至今非彦亷之<lb/>
　　好古博雅亦不能得子英之割贈所愛以交誼之<lb/>
　　篤而歸諸春草堂可謂得其所矣子英亦知人哉<lb/>
　　深為陳袁二家左劵珍之可也廬陵張昱題于凝<lb/>
<pb n="KR3h0068_WYG_019-79a"/>
　　香閣中<lb/>
　　予觀在昔右文之際文章翰墨葢莫盛乎東南矣<lb/>
　　不惟列侍從居館閣者皆彬彬文學之徒至於方<lb/>
　　外名流亦或負其清才絶藝擅名一時之勝故釋<lb/>
　　氏之徒有笑隠訢上人道家者流有貞居張外史<lb/>
　　皆以詩文篇翰照映乎山林而與虞趙歐黄諸君<lb/>
　　子接交於後先迭響乎中外於是東南文物之盛<lb/>
　　殆前古所未聞今觀陳氏所藏外史墨蹟一卷能<lb/>
<pb n="KR3h0068_WYG_019-79b"/>
　　詩者或無此書能書者或無此詩外史葢兼之矣<lb/>
　　慨名筆之流傳念昔人之凋謝江空歲晏不無有<lb/>
　　繼遺響者乎覽卷為之憮然呉郡謝徽識<lb/>
　　右張貞居自書詩一帙温陵陳君彦亷之所藏戊<lb/>
　　申歲見于袁子英家今歸於君君别有貞居所書<lb/>
　　詩大小十餘幅可見物常聚於所好君作詩徃徃<lb/>
　　有物外意非獨愛貞居之書而已也壬子亥月張<lb/>
　　紳再題<lb/>
<pb n="KR3h0068_WYG_019-80a"/>
　　貞居早學書于趙文敏後得茅山碑其體遂變故<lb/>
　　字畫清遒有唐人風格詩則出於蘇黄而雜以己<lb/>
　　語其意欲自為家也唐宋以來浮屠氏之能詩與<lb/>
　　書者雖衆然亦不能兩美况道流之久乏人哉此<lb/>
　　其自書雜詩也古律行草各臻其妙宜子英之愼<lb/>
　　與而彦亷之喜得也髙啟識<lb/>
　　右張貞居詩翰清源陳氏得於袁子英甫盧熊記<lb/>
　　<hi>篆文</hi>
<pb n="KR3h0068_WYG_019-80b"/>
　　歴代史臣不為釋老氏立傳或老氏有可書者則<lb/>
　　以置之方技傳中皇明修元史始别有釋老傳之<lb/>
　　目而老氏首丘處機釋氏首八思馬且各有數人<lb/>
　　焉張雨生東南以工書善詩為道流一時學士大<lb/>
　　夫若趙文敏虞文靖黄文獻諸公多與之遊乃不<lb/>
　　得入傳或者疑之然處機八思馬之徒在其太祖<lb/>
　　世祖時大抵皆以功業顯故釋老氏有傳葢不徒<lb/>
　　以其法而然者則夫雨之可傳正不在此予嘗執<lb/>
<pb n="KR3h0068_WYG_019-81a"/>
　　筆從史官得預是議今觀雨自書雜詩於温陵陳<lb/>
　　寳生家詞翰之妙如是自當與趙虞諸公詩集並<lb/>
　　傳也洪武壬子秋八月稽岳王彞識<lb/>
　　洪武辛酉三月廿六日重書於春草堂周砥<lb/>
　　貞居眞人詩文字畫皆為本朝道品第一雖獲片<lb/>
　　楮隻字猶為世人寳藏况彦亷所得若是之富且<lb/>
　　妙耶舒展累日欣慨交心噫師友淪没古道寂寥<lb/>
　　今之才士方髙自標致予方憂古之君子終陸沈<lb/>
<pb n="KR3h0068_WYG_019-81b"/>
　　耳吾知前人好修不以為賢於流俗而遂已不患<lb/>
　　人之不知栗里翁志不得遂飲酒賦詩但自陶寫<lb/>
　　而已豈求傳哉倪瓚題壬子初月八日<lb/>
　　貞居詩如月底疎松雲間修竹字畫則若逺塞驚<lb/>
　　鴻春池科斗非特不染塵俗塵俗自不能染耳張<lb/>
　　紳<lb/>
　　壬戌陽月紳再觀于崆峒外史之丹室於是與彦<lb/>
　　亷别十載矣<lb/>
<pb n="KR3h0068_WYG_019-82a"/>
　　洪武丙辰秋九月彦亷自鳳陽還十有九日夜宿<lb/>
　　春草軒復出此卷同觀題者自銕厓先生以下凡<lb/>
　　十五人存者惟八人耳撫卷不勝黯然汝陽袁華<lb/>
　　識<lb/>
　　張貞居以詩名湖海而翰墨尤為人所重片縑尺<lb/>
　　楮徃徃見之葢未有若此卷之富盛者也孫過庭<lb/>
　　云一時而書有乖有合心遽體留日炎風燥皆其<lb/>
　　乖也神怡務閒時和氣潤偶然欲書皆其合也今<lb/>
<pb n="KR3h0068_WYG_019-82b"/>
　　貞居自言自春徂夏隂雨至五月之久故閒弄筆<lb/>
　　研以自料理則非心遽體留日炎風燥正所謂神<lb/>
　　怡務閒時和氣潤偶然欲書耳宜其聨篇接簡不<lb/>
　　覺其多而濃纖間出清婉流麗有合于古人之度<lb/>
　　也其詩傳諸人口已有定論特語其書如此彦亷<lb/>
　　好古博雅必能加寳愛矣蘇人王行題<lb/>
　　予觀張外史自書雜詩一帙詞翰之妙使人如快<lb/>
　　雪時晴行山隂道中幽景所奪應接不暇披覽竟<lb/>
<pb n="KR3h0068_WYG_019-83a"/>
　　日不能去手句呉張適識<lb/>
　　温陵陳彦亷氏出家藏張貞居所書雜詩凡五十<lb/>
　　五首詞翰俱麗見之不忍去手子英袁先生與張<lb/>
　　貞居友善書此以贈又於卷末書曰勿示不知我<lb/>
　　者子英以彦亷博雅故出以與之亦于卷後題之<lb/>
　　曰彦亷與予同志故割愛而與之雖然張貞居非<lb/>
　　至交則不書袁先生非知己則不與彦亷既得每<lb/>
　　為珍玩非知者亦不出示吁人之出處亦當待知<lb/>
<pb n="KR3h0068_WYG_019-83b"/>
　　己而後動也洪武丁巳秋八月恒山范益獲觀謹<lb/>
　　識<lb/>
　　予初學書即知有句曲外史為浙之擅名者雖急<lb/>
　　於采其規格而世甚鮮有及間獲觀數帖率皆眞<lb/>
　　迹其於運腕指用紙墨之妙誠超出於衆能而成<lb/>
　　家者也以張之才氣則並於蘇米詞或有過之者<lb/>
　　故一時名重朝野得片紙如寳珠璧豈偶然哉此<lb/>
　　帖予知名久深慕一見二三年不詳其定在兹獲<lb/>
<pb n="KR3h0068_WYG_019-84a"/>
　　一覽求之平昔所見猶霄壤矣孰不珍其所傳哉<lb/>
　　癸亥歲孟夏耆山無為謹書於朝天宫之桂堂<lb/>
　　張貞居生平慕米南宮之為人嘗為著中岳外史<lb/>
　　傳故其論議襟度徃徃類之獨其詩句字畫清新<lb/>
　　流麗有晉唐人風流不踏南宫狂怪怒張之習葢<lb/>
　　非獨其學問使然亦由貞居寄跡方外不為聲利<lb/>
　　所累而又居東南形勝之邦獲見故都文獻之懿<lb/>
　　優游林壑以養其眞氣故其發於詞翰者如此今<lb/>
<pb n="KR3h0068_WYG_019-84b"/>
　　去貞居卅餘年耳使人望而企之若古仙人可勝<lb/>
　　歎哉友人陳彦亷氏得其翰墨二帙皆生平得意<lb/>
　　作也予家與貞居世契展咏之餘益増感舊之思<lb/>
　　云㝷陽張來儀識<lb/>
　　張貞居詞翰俱清逸飄飄然如驂白鸞遊霞鄉自<lb/>
　　非有仙風道骨者不能到唐之羽流中杜光庭輩<lb/>
　　詎足專美於前與彦亷宜寳之洪武十九年倉龍<lb/>
　　丙寅呉僧道衍敬觀於春草堂<lb/>
<pb n="KR3h0068_WYG_019-85a"/>
　　予嘗愛張貞居此帖詞翰清拔風致髙逺當其神<lb/>
　　清氣和用筆遣意疾徐頓挫濃纖間出故雖連篇<lb/>
　　累幅不厭其多玩之如飛鳶戾空明珠映月飄光<lb/>
　　粲爛快人心目可謂絶類離倫特立道流之表自<lb/>
　　子英化去垂三十年意昔此帖遂亦淪没今復覽<lb/>
　　於放鶴軒中展玩終日不能釋手信知至物終當<lb/>
　　有歸從道宜珍藏之東呉呉文泰謹識<lb/>
　　昔人云作書類人若顔書之剛勁虞書之美麗歐<lb/>
<pb n="KR3h0068_WYG_019-85b"/>
　　書之清瘦人亦似之予謂匪惟字類人作詩雖言<lb/>
　　志而剛勁清麗亦似其人今觀張貞居字之隨體<lb/>
　　賦形殊不經意詩之隨詠寫志若出自然覽之則<lb/>
　　清氣可掬深類貞居之為人昔人所云為信然貞<lb/>
　　居書此亦自得意故題以勿示不知我者噫示之<lb/>
　　尚不輕得之者必好古博雅也張昱為陳彦亷蓄<lb/>
　　之謂得其所今陳從道蓄之可謂又得其所矣從<lb/>
　　道宜保諸浚儀張肎識<lb/>
<pb n="KR3h0068_WYG_019-86a"/>
　　僕平生最嗜外史詩集中諸律略皆上口僭評其<lb/>
　　髙處當為元人第一家妄論自信不必世人之同<lb/>
　　也故其眞跡所在特深貴之唯姚侍御家有稿一<lb/>
　　册時獲寓觀以為樂事其它所見簡短寂寥無足<lb/>
　　充余嗜者戒卿何幸乃富有之如此當知貞居真<lb/>
　　跡流落人間雖有存者斷不能與之為敵矣使僕<lb/>
　　時時來過出而閱之味其㸃畫求其興致以開余<lb/>
　　情不亦暢乎晚學楊循吉奉題<lb/>
<pb n="KR3h0068_WYG_019-86b"/>
　　蔡天啟詩曰收拾三茅風雨樣髙堂六月是冰壺<lb/>
　　貞居收拾三茅風雨總入冰壺眞得天啟賦詩之<lb/>
　　眞趣矣貞居蛻骨仙去知在蓬萊第幾峰而仙迹<lb/>
　　長留人間世帝不役雷電下取俾後世得肆𤣥覽<lb/>
　　馳紫霞之逸想動白雲之遐思瀟洒送壺中之日<lb/>
　　月不亦神哉袁戒卿襲藏出以見示因題成化癸<lb/>
　　卯春三月朔旦郡人黄雲識<lb/>
　　此册今藏余家向從文衡山處得之元汴<lb/>
<pb n="KR3h0068_WYG_019-87a"/>
　張貞居雜詠帖<lb/>
　　服用雜詠四首<lb/>
十年著一冠一冠已三載緇塵無留跡色為𤣥雲靄長<lb/>
纓安所施輕導猶足浼每彈出新沐泥丸映朝彩短髮<lb/>
不容被初服詎可改　右𤣥冠<lb/>
衣褐賤者徒為仁則由巳粗疏實寛博彼賤孰敢擬寒<lb/>
温屨開闔補紉亦云幾信有不變玉貞哉居白裏使與<lb/>
狐貉立翻為敝袍耻　右素褐<lb/>
<pb n="KR3h0068_WYG_019-87b"/>
客從麻姑來遺我楮素衾肪膚皓難滓鉛骨滑易伸配<lb/>
此木匡牀共保一色純鷄鳴風雨夕鴈度霜雪晨楮君<lb/>
方眷眷因之乃凝神　右楮衾<lb/>
粤昔大知舜有作陶河濵先民尚其質後世挹其醇我<lb/>
亦舜之徒對之稱素臣木槃仰承足秋水酌及脣守此<lb/>
三代寳孰謂吾廬貧　右陶尊<lb/>
　　省郎中檢較陪集賢揭學士宴集約賦十韻得清<lb/>
　　字<lb/>
<pb n="KR3h0068_WYG_019-88a"/>
中湖禮鶴祠南嶺謁龍泓傳命舟車集探竒水陸并郎<lb/>
官思出沐閣老念辭榮遂接丘園士益騰風雅聲席隨<lb/>
隄草展觴對渚蓮傾游塵麾外避仙颷鷁首生雲物屬<lb/>
虛曠天容殊穆清非闗遺草奔繄此局柴荆偶違數刻<lb/>
歡尚蓄千載情幽疢甘自廢時哉修令名　至正三年<lb/>
癸未歲冬十二月十有三日為廬山甫寫舊詩夜寒酒<lb/>
困老態如此覽者毋哂張雨<lb/>
　張伯雨書近詩并識<lb/>
<pb n="KR3h0068_WYG_019-88b"/>
　　桂花下約黄祕監飲<lb/>
翡翠黄金屑檀欒秋桂枝凉風何日到庭樹已先知一<lb/>
杯持問月更待賈淳來<lb/>
　　課山奴竹林采筍鞭煑食<lb/>
疑有鮮卑奴過此玉鞭抛擲向泥中長鑱為我入竹去<lb/>
晚飯篔簹也不空<lb/>
　　馴鷺<lb/>
了然馴鷺雪霜明下瀬求魚自在行碧玉燈檠雙足瘦<lb/>
<pb n="KR3h0068_WYG_019-89a"/>
白麻衣袂一身輕海鷗見事應何晩凡鳥題門也不情<lb/>
輸我鴛行舊儔侣舉頭寥廓總雲程<lb/>
　　題雪景三香圖二幀<lb/>
春雪無聲入畫堂東風渾似北風凉祗縁何遜題詩少<lb/>
信是徐熈落墨强青鳥下迎羅襪歩蒼髯來近玉臺妝<lb/>
匡廬也入幽閨夢睡裏山花各自香<lb/>
雪羽飛來雪意濃國香狼藉暝烟樷倩誰與剪呉淞水<lb/>
愛爾能吟柳絮風翠袖佳人玉條脫平頭奴子錦熏籠<lb/>
<pb n="KR3h0068_WYG_019-89b"/>
劒南畫手看前輩著粉施朱或未工<lb/>
適寫近詩未滿紙洙水孔肅夫過澗阿因以為贈僕老<lb/>
矣倦於筆研肅夫毋責備也張雨書以乙酉仲秋望後<lb/>
一日<lb/>
　　結廬句曲號貞居石鼎千年句法如所有白雲難<lb/>
　　贈客豈無清露可為書湖隂小閣題金菌月下髙<lb/>
　　冠製玉蕖白首交情洙水上歸儒深恨早廻車呉<lb/>
　　寛題<lb/>
<pb n="KR3h0068_WYG_019-90a"/>
　張貞居次韓陸韻并觀古墨詩帖<lb/>
　　次韻韓伯清見寄之什凡五首<lb/>
連雲溪水出具區連雲莊叟得自娯髙齋松月足吟嘯<lb/>
濁世詩酒㤀榮枯我無丹砂鍊金液君有田土成膏腴<lb/>
儻能種秫逺相致與爾日醉壺公壺<lb/>
卜居海上僅三年春日繁華思逺天練水澄清宜釀酒<lb/>
溪魚鮮美不須錢欲將野艇尋幽賞多謝雲山作勝縁<lb/>
寄語風流老韓子定須禊日過莊前<lb/>
<pb n="KR3h0068_WYG_019-90b"/>
間尋芝术保餘年信是神仙别一天避地有書能敎子<lb/>
窮居無術學飛錢桑麻繞舎田園計竹素堆牀翰墨縁<lb/>
慚愧長沙每招隠時臨車馬到階前<lb/>
幽居甘寂寞豺虎動成羣地僻傷春草江空憶暮雲友<lb/>
朋難得㑹書札近相聞世事今如此愁來嬾學文<lb/>
久客黄岡地新年白髮侵笑歌思執手憂患苦闗心市<lb/>
井皆呉語山林獨楚吟羡君漁浦上髙飲貴要金<lb/>
　　次韻陸秀才春日幽坐<lb/>
<pb n="KR3h0068_WYG_019-91a"/>
新塘雨餘流水新隔窓看花如美人晴絲冉冉墮復起<lb/>
幽鳥嚶嚶啼更頻自憐華髮在海嶠誰肯野服隨山氓<lb/>
故園荒穢久弗治且復飲酒從吾眞<lb/>
　　觀友人所藏古墨<lb/>
雪堂手劑不可得色如㸃漆黯無光安得一丸歸我室<lb/>
臨手剰寫十三行<lb/>
　　至正二十年十二月卄日紫芝生為又𤣥鍊師寫<lb/>
　　一過<hi>按此為俞紫芝寫貞居詩也應入紫芝帖中鐡網珊瑚標為貞居詩帖今仍之</hi>
<pb n="KR3h0068_WYG_019-91b"/>
　張伯雨較書詩帖<lb/>
　　史局先生示以季境京師贈行卷輙題一絶卷歸<lb/>
較書苦借青藜杖下馬笑拈金屈巵好是淮南師弟子<lb/>
錢塘相見落花時方外張雨書以丁亥二月<lb/>
　句曲外史書山海經<hi>原文不録</hi>
　張伯雨書參同契<hi>原文不録</hi>
　外録<lb/>
　　書畫舫云張伯雨正書山海經行書參同契二書<lb/>
<pb n="KR3h0068_WYG_019-92a"/>
　　在髙深甫齋中<lb/>
　張外史室邇札并詩帖<hi>行書紙本</hi>
室邇人逺疎濶㒺記嵗時篇詩猥及佳筆與俱感佩齒<lb/>
録之厚是夕風雨牽課次韻不足仰酬先施所以傾寫<lb/>
鄙懷亦至矣惟改容降禮稍垂顧覽衰朽不任幸甚張<lb/>
雨上閒止徴君閣下<lb/>
烟雨湖頭暗兩峰澹妝西子若為容平生自信千金帚<lb/>
老疾難勝百罰鍾豈有勝情如許掾只輸豪氣與元龍<lb/>
<pb n="KR3h0068_WYG_019-92b"/>
鐡心把筆猶能賦羞比門墻桃李濃己丑至正九年四<lb/>
月十一日夜二鼓書<lb/>
　張天雨𤣥洲帖<hi>行楷書藍紙本</hi>
天雨皇恐稽首上啟伯清提舉相公行几再辱書問<lb/>
知前信已逹先記中題赤壁圖并寄仲舉諸作皆未<lb/>
及見似為守中專之矣特喻𤣥洲詩荷公假貸之久<lb/>
誠出於不得已茲承至論媿負何言陳畫二軸元帖<lb/>
奉呈唯雅命是聽知照既深復何容喙日來賤體以<lb/>
<pb n="KR3h0068_WYG_019-93a"/>
瘡疾作伸吟偃卧人事俱廢當此時寧有倡醻游燕之<lb/>
事哉雞彈領惠彌感侍晤伊邇悉圖叙謝不宣天雨稽<lb/>
首上啟<lb/>
　句曲外史書詩文卷<lb/>
　　𤣥史二論<lb/>
莊子曰以本為精以物為粗以有積為不足澹然獨與<lb/>
神明居古之道術有在於是者闗尹老聃聞其風而恱<lb/>
之建之以常無有主之以太乙以濡弱謙下為表以空<lb/>
<pb n="KR3h0068_WYG_019-93b"/>
虚不毁萬物為實<lb/>
闗尹子曰在己無居形物自著其動若水其静若鏡其<lb/>
應若響芴乎若亾寂乎若清同焉者和得焉者失未嘗<lb/>
先人而常隨人<lb/>
老𥅆曰知其雄守其雌為天下谿知其白守其黑為天<lb/>
下谷人皆取先已獨取後曰受天下之垢人皆取實巳<lb/>
獨取虚無蔵也故有餘巋然而有餘其行身也徐而不<lb/>
費無為也而笑巧人皆求福巳獨曲全曰茍免於咎以<lb/>
<pb n="KR3h0068_WYG_019-94a"/>
深為根以約為紀曰堅則毁矣鋭則挫矣常寛容於物<lb/>
不削於人可謂至極闗尹乎老聃乎皆古之博大真人<lb/>
哉<lb/>
太史公曰道家無為又曰無不為其實易行其辭難知<lb/>
以虚無為本以因循為用無成勢無常形故能䆒萬物<lb/>
之情不為物先不為物後故能為萬物主有法無法因<lb/>
時為業有度無度因物與合故曰聖人不朽時變是守<lb/>
道家使人精神專一動合無形贍足萬物其為術也因<lb/>
<pb n="KR3h0068_WYG_019-94b"/>
隂陽之大順采儒墨之善撮名法之要與時遷移應物<lb/>
變化立俗施事無所不至指約而易操事少而功多<lb/>
凡人所生者神也所托者形也神太用則竭形太勞則<lb/>
弊形神離則死死者不可復生離者不可復返故聖人<lb/>
重之神者生之本也形者生之具也形神騷動欲與天<lb/>
地長久非所聞也<lb/>
　　馬陶三傳<lb/>
司馬相如者蜀郡成都人字長卿初為郎事景帝梁孝<lb/>
<pb n="KR3h0068_WYG_019-95a"/>
王來朝從游說士鄒陽等相如說之因病免游梁後過<lb/>
臨卭富人卓王孫女文君新寡好音相如以琴心挑之<lb/>
文君奔之俱歸成都後居貧至臨卭置酒舎文君當壚<lb/>
相如著犢鼻褌滌噐市中為人口吃善屬文仕宦不慕<lb/>
髙爵常托疾不與公卿大事終于家其贊曰長卿慢世<lb/>
越禮自放犢鼻居市不耻其狀托疾避官蔑此相如乃<lb/>
賦大人超然莫尚<lb/>
五柳先生不知何許人也亦不詳其姓字宅邉有五柳<lb/>
<pb n="KR3h0068_WYG_019-95b"/>
樹因以為號焉閒靖少言不慕榮利好讀書不求甚解<lb/>
每有㑹意便欣然㤀食性嗜酒家貧不能常得親舊知<lb/>
其如此或置酒而招之造飲輙盡期在必醉既醉而退<lb/>
曽不恡情去留環堵蕭然不蔽風日短褐穿結簞瓢屢<lb/>
空晏如也常著文章自娯頗示己志㤀懐得失以此自<lb/>
終其贊曰黔婁有言不戚戚於貧賤不汲汲於富貴其<lb/>
言兹若人之儔乎酬觴賦詩以樂其志無懷氏之民歟<lb/>
葛天氏之民歟<lb/>
<pb n="KR3h0068_WYG_019-96a"/>
陶先生諱𢎞景丹陽人也幼標異操聰明多識五經子<lb/>
史皆悉詳究善書得古今法不肯婚宦以資營未立薄<lb/>
游下位宜都王侍讀年二十餘便稍就服食遵行道要<lb/>
所得符文妙法並是眞人遺跡於是業行漸進乃拂衣<lb/>
止于茅山焉觀其神儀明秀盼睞有光形細長項耳間<lb/>
矯矯顯然異衆矣其贊曰髙卧白雲晨湌絳霞弟子如<lb/>
林著書滿家濯神九清騰耀三景與天為徒如日之炯<lb/>
<hi>炯作昞</hi>
<pb n="KR3h0068_WYG_019-96b"/>
　　仲謝三詩<lb/>
飛鳥遺跡蟬蛻㤀殻騰蛇棄鱗神龍䘮角至人能變逹<lb/>
士㧞俗乘雲無轡騁風無足垂霧成幃張霄為幄沆瀣<lb/>
當湌九陽代燭恒星艶珠朝霞潤玉六合之内恣心所<lb/>
欲人事可遺何為局促<lb/>
大道雖彞見幾者寡任意無非適物無可古來繞繞委<lb/>
曲如瑣百慮何為至要在我寄愁天上埋憂地下叛散<lb/>
五經滅棄風雅百家雜碎請用從火抗志山栖游心海<lb/>
<pb n="KR3h0068_WYG_019-97a"/>
左元氣為舟㣲風為柁翺翔太清縱意容冶　右仲長<lb/>
統作<lb/>
暘谷躍昇虞淵引落景曜東隅晼晩西薄三春燠序九<lb/>
秋蕭索凉來温謝寒徃暑卻居德斯頤積善嬉謔隂灌<lb/>
陽叢雕華墮蕚歡去易慘悲至難鑠激涕當歌對酒當<lb/>
酌鄙哉愚人戚戚懷瘼善哉逹士淊淊處樂　右謝靈<lb/>
運作<lb/>
太史南華所論道家之大本無為之至理矣若相如之<lb/>
<pb n="KR3h0068_WYG_019-97b"/>
才情雄放元亮之貞節雅言華陽隠居則古稱先𤣥中<lb/>
董狐道家尼父實皆我之良師也仲謝三詩其㫖亦超<lb/>
嗚呼四十無聞斯不足畏知不能望惟賢希聖之域寧<lb/>
不得為逹生之歸乎遂書各文成卷把玩山澤間以自<lb/>
料理耳　大元泰定二年歲在乙丑六月廿五日句曲<lb/>
外史張嗣眞華陽南洞記<lb/>
　張嗣眞書太上十三訓<lb/>
　　太上十三訓<lb/>
<pb n="KR3h0068_WYG_019-98a"/>
遺形㤀體泊然若亡謂之虛　虛心棄意廢偽去欲謂<lb/>
之無　專精凝神不與物雜謂之清　反神住氣安而<lb/>
不動謂之靜　黙居閒處功名不顯謂之㣲　去妻離<lb/>
子獨與道游謂之寡　呼吸中和滑澤細㣲謂之柔<lb/>
緩形㤀我以奉百事謂之弱　遏惡㤀榮安貧樂辱謂<lb/>
之卑　遁形逃滿衣食麄踈謂之損　靜坐隨揚却邪<lb/>
應變謂之時　不饑渴不寒暑不喜怒不哀樂不遲疾<lb/>
謂之和　㤀視聽息言慮堅固精神不廢内守謂之嗇<lb/>
<pb n="KR3h0068_WYG_019-98b"/>
　泰定三年丙寅二月廿八日嗣眞學<lb/>
　女管道昇<lb/>
　管仲姬與中峰帖<hi>見趙文敏集中</hi>
　<lb/>
　<lb/>
　<lb/>
　<lb/>
　書畫彚考卷十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畫彚考卷三</head> <lb/>
    <p>
<pb n="KR3h0068_WYG_003-1a"/>
欽定四庫全書<lb/>
　書畫彚考卷三<lb/>
　　　　　　　　　　刑部左侍郎卞永譽撰<lb/>
　　書三<hi>書㫖</hi>
　　　東漢崔瑗草書勢<lb/>
書契之興始自頡皇寫彼鳥跡以定文章章草之法盖<lb/>
又簡略應時諭指周旋卒廹兼功並用愛日省力絶險<lb/>
之變豈必古式觀其法象俯仰有儀方不副矩圓不中<lb/>
<pb n="KR3h0068_WYG_003-1b"/>
規抑左揚右望之若﨑鸞企鳥峙志意飛移狡獸暴駭<lb/>
將奔來馳狀以連珠絶而不離畜怒怫鬱放逸生竒騰<lb/>
蛇赴穴頭没尾垂機要微妙臨時從宜<lb/>
　　　蔡中郎石室神授筆勢説<lb/>
邕少時入嵩山學書於石室中嘗夜居不寐恍然一客<lb/>
厥狀甚異授以筆勢言訖而没其言曰書肇於自然自<lb/>
然既立隂陽生焉隂陽既生形氣立矣藏頭䕶尾力在<lb/>
字中下筆用力獻酬之麗故曰勢來不可止勢去不可<lb/>
<pb n="KR3h0068_WYG_003-2a"/>
逼書有二法一曰疾二曰澀得疾澀二法書妙盡矣夫<lb/>
書本乎人性疾者不可使之令徐澀者不可使之令速<lb/>
筆惟軟則竒怪生焉九勢列後自然無師授而合于先<lb/>
聖隂陽者結字㸃畫上皆覆下下以承上逓相映帯無<lb/>
使反背轉筆左旋右顧無使筋節孤露藏鋒㸃畫出入<lb/>
之路左先右至廻右亦爾䕶尾㸃畫勢盡用力收之疾<lb/>
勢出於啄磔之中又在竪䟐之腹掠筆左出攅鋒峻趯<lb/>
用之澀勢悉在𦂳馭戰行之法横鱗竪勒之規<lb/>
<pb n="KR3h0068_WYG_003-2b"/>
　　　伯喈小篆賛<lb/>
龜文鍼列櫛比龍鱗紆體放尾長翅短身延頸負翼狀<lb/>
如凌雲隤若黍稷之垂頴蘊若蛇蟲之焚縕若連若絶<lb/>
似水露縁絲凝垂下端逺而望之象鴻鵠羣游絡繹遷延研<lb/>
桑不能數其詰曲離婁不能觀其隙間般垂揖譲而辭<lb/>
巧蒼籀拱手而韜翰摛華艶于紈素為六藝之範先<lb/>
　　　伯喈𨽻賛<lb/>
鳥蹟之變乃惟左𨽻蠲彼繁文崇兹簡易修短相副異<lb/>
<pb n="KR3h0068_WYG_003-3a"/>
體同勢煥若星陳鬱若雲布纎波濃㸃錯落其間若鐘<lb/>
簴設張庭燎飛烟似崇䑓重宇層雲冠山遠而望之飛<lb/>
龍在天近而察之心亂目炫蟲篆既繁草藁近偽適之<lb/>
中庸莫尚於𨽻<lb/>
　　　晉衛夫人筆陣圖<lb/>
夫三端之妙莫先於用筆六藝之奥莫深乎銀鈎昔秦<lb/>
丞相斯見周穆王書七日興嗟哂其無骨蔡尚書入鴻<lb/>
都觀碣十旬不返嗟其出羣故知達其源者少闇於理<lb/>
<pb n="KR3h0068_WYG_003-3b"/>
者多近代以來殊不師古而緣情棄道才記姓名或學<lb/>
不該贍聞見又寡致使成功不就虚費精神自非通靈<lb/>
感物不可與談斯道今刪李斯筆妙更加潤色總七條<lb/>
并作其形容列事如左貽諸子孫永為模範庻將來君<lb/>
子時復覧焉<lb/>
筆要取崇山絶仞中兔毫八九月收之其筆頭長一寸<lb/>
管長五寸鋒齊腰强者其硯取煎涸斧石潤澀相兼浮<lb/>
津耀墨者其墨取廬山之松烟代郡之鹿膠十年以上<lb/>
<pb n="KR3h0068_WYG_003-4a"/>
强如石者為之紙取東陽魚卵虚柔滑浄者凡學書先<lb/>
學執筆若真書去筆頭二寸一分若行草書去筆三寸<lb/>
一分執之下筆㸃畫芟波屈曲皆須盡一身之力而送<lb/>
之若初學先大書不得從小善鍳者不寫善寫者不鍳<lb/>
善筆力者多骨不善筆力者多肉多骨微肉者謂之筋<lb/>
書多肉微骨者謂之墨豬多力豐筋者聖無力無筋者<lb/>
病一一從其消息而用之　一如千里陣雲隠隐然其<lb/>
實有形　丶如髙峰墜石磕磕然實如崩也　丿陸斷<lb/>
<pb n="KR3h0068_WYG_003-4b"/>
犀象　乀百鈞弩發　丨萬嵗枯藤　乀崩浪雷奔<lb/>
<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>勁弩筋節<lb/>
右七條筆陣出入斬斫圖執筆有七種有心急而執筆<lb/>
緩者有心緩而執筆急者若執筆近而不能緊者心手<lb/>
不齊意後筆前者敗若執筆遠而急意前筆後者勝又<lb/>
有六種用筆結搆圖偹如篆法飄颺灑落如章草凶險<lb/>
可畏如八分窈窕出入如飛白耿介特立如鶴頭鬱㧞<lb/>
縱横如古𨽻然心存委曲每為一字各象其形斯造妙<lb/>
<pb n="KR3h0068_WYG_003-5a"/>
矣永和四年上虞製<lb/>
　　　東晉王右軍録白雲書訣<lb/>
白雲先生書訣云天台紫真曰陽氣眀則華璧立隂氣<lb/>
大則風神生把筆抵鋒肇乎本性力圓則調執疾則澀<lb/>
緊則勁逸則峻内貴隂外貴虚起不孤伏不寡廻迎非<lb/>
近背接非遠望之惟逸發之惟靖王羲之記<lb/>
　　　右軍題筆陣圖後<lb/>
夫紙者陣也筆者刀矟也墨者鍪甲也水硯者城池也<lb/>
<pb n="KR3h0068_WYG_003-5b"/>
心意者將軍也本領者副將也結構者謀略也颺筆者<lb/>
吉凶也出入者號令也屈折者殺戮也夫欲書先乾研<lb/>
墨凝神静思預想字形大小偃仰平直振動令筋脉相<lb/>
連意在筆前然後作字若平直相似狀如算子上下方<lb/>
整前後齊平便不是書但得其㸃畫耳昔鍾繇弟子宋<lb/>
翼常作此書繇乃叱之翼三年不敢見繇即潜心改迹<lb/>
每作一波常三過折筆每作一㸃常隠鋒而為之每作<lb/>
一横畫如列陣之排雲每作一戈如百鈞之弩發每作<lb/>
<pb n="KR3h0068_WYG_003-6a"/>
一牽如萬嵗枯藤屈折如鋼鈎每作一放縱如足行之<lb/>
馳驟翼先來書惡晉太康中有人於許下破鍾繇墓遂<lb/>
得筆勢論翼乃讀之依此法學名遂大振真書及行書<lb/>
皆依此法若欲學草書又有别法須緩前急後字體行<lb/>
勢狀等龍蛇氣脉鈎連稜側起伏用筆亦不得使齊平<lb/>
大小一等每作字須有㸃處且作餘字總竟然後安㸃<lb/>
其㸃須空中遥擲筆作之其草書亦須篆勢八分古𨽻<lb/>
相雜亦不得急令墨不入紙若急作意思淺薄而筆即<lb/>
<pb n="KR3h0068_WYG_003-6b"/>
直過惟有章草及章程行押等不用此勢但用擊石波<lb/>
而已其擊石波者缺波也又八分更有一波謂之隼尾<lb/>
波即鍾公泰山銘及魏文帝受禪碑中已有此體矣夫<lb/>
書先須引八分章草入𨽻字中發人意氣若直取俗字<lb/>
不能先發羲之少學衛夫人書將自謂大能及渡江北<lb/>
游名山比見李斯曹喜等書又之許下見鍾繇梁鵠書<lb/>
又之洛下見蔡邕石經三體書又於從兄洽處見張昶<lb/>
華岳碑始知學衛夫人書徒費年月耳遂改本師仍於<lb/>
<pb n="KR3h0068_WYG_003-7a"/>
衆碑學習焉遂乃成書耳時年五十有三或恐風燭奄<lb/>
及聊書之以遺教子孫耳永和十四年四月日<lb/>
　　　逸少教子敬筆論十二章<hi>孫過庭嘗辨其偽</hi>
吾察汝書性過人仍未閑規矩父不親教自古有之略<lb/>
修筆勢論一篇開汝之悟凡諸字勢猶有十二章章有<lb/>
指歸定其模楷詳其舛謬撮其要實録其便宜或變體<lb/>
處多罕臻其妙轉筆處衆莫識其源懸鍼垂露之蹤難<lb/>
為體别揚波騰氣之勢足可迷人故辨其由堪愈膏肓<lb/>
<pb n="KR3h0068_WYG_003-7b"/>
之疾今書樂毅論一本及筆論一篇貽爾緘之祕之窮<lb/>
研篆籀省功而易成纂集精専形彰而勢顯存意學之<lb/>
者兩月即見成功大無性靈者百日亦似其本此作初<lb/>
成之時有丹陽僧求吾不復與後同學張伯英欲求見<lb/>
之吾云失矣<lb/>
　　　創意一<lb/>
書字貴乎平稳用筆須有偃有仰有攲有斜或大或小<lb/>
或短或長欲書先搆筋力然後裝束更在注意詳雅起<lb/>
<pb n="KR3h0068_WYG_003-8a"/>
發緜宻疎闊相間始書之時不可畫其形像一遍正手<lb/>
脚二遍少得形勢三遍須似本趣四遍加其遒潤五遍<lb/>
加其抽㧞如其生澀筆下不滑兩行一度創臨惟須筆<lb/>
滑不得計遍數<lb/>
　　　啟心二<lb/>
凡書時貴乎沈静令意在筆先字居心後未作之始結<lb/>
思成矣然下筆不欲急管是將軍故須遲重心不宜遲<lb/>
心是箭鋒遲則中物不入每書貴十遲五急十曲五直<lb/>
<pb n="KR3h0068_WYG_003-8b"/>
十藏五出十起五伏狀如驚蛇之透水激楚浪以成文<lb/>
妙似龍蛇之宛轉帯鸞鳯其徘徊擺脱直驚雷掣電此<lb/>
乃飛空妙宻頃刻浮沈統攝鏗鏘啟發其意使昏迷之<lb/>
輩漸覺稱心博學仁儒顯然開朗<lb/>
　　　視形三<lb/>
視形象體變貌猶同逐勢瞻顔髙低有趣分均㸃畫遠<lb/>
近相須播弄研精調和筆墨鋒纎來徃疎宻相當鐵㸃<lb/>
銀鈎方圓周整起手下筆忖度思量引説蹤由永傳今<lb/>
<pb n="KR3h0068_WYG_003-9a"/>
古智者榮身盖世方懐浸潤之深愚者不俟佳談如闇<lb/>
塵之視錦生而知者發憤學而悟者忘飱此即妙中加<lb/>
妙新中更新金書錦字本領為先盡説安危以平穏為<lb/>
本分間布白上下齊平均其體制大字促之欲小小字<lb/>
放之使大寛猛得所不失其宜横則正如長舟之截小<lb/>
渚竪則直若春笋之抽寒谷<lb/>
　　　㸃説四<lb/>
夫著㸃皆須磊落似大石之當衢或如蹲鴟或如科斗<lb/>
<pb n="KR3h0068_WYG_003-9b"/>
如瓜瓣如栗子存如鶚口尖如鼠屎如此之類各禀其<lb/>
像<lb/>
　　　處戈五<lb/>
夫處戈之法落竿峨峨如長松之倚谿似欲倒也又如<lb/>
百鈞之弩初張其戈意妙理難窮放似弓張箭發收似<lb/>
虎鬭龍飛直似臨谷之逕曲類懸釣之鈎稜層切於雲<lb/>
漢倒載殞扵山崖天門騰而地户躍四海謐而五岳封<lb/>
玉燭眀而日月敞綵繡亂而錦文翻夫以屈脚之法彎<lb/>
<pb n="KR3h0068_WYG_003-10a"/>
彎如角弓之張見鳥為鴈之類是也<lb/>
　　　壯健六<lb/>
夫立人之法如鳥之在柱仁信位伏類是也宛脚之法<lb/>
如壯士之屈臂風飛几氣類是也引牽急如雲中之電<lb/>
日月目因類是也踠脚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>幹上捺下撚終始轉折悉令<lb/>
和匀勿使蜂腰鶴膝放縱宜存氣力視筆取勢行中廓<lb/>
落如勇士伸鈎方剛對敵麒麟鬬角虎湊龍牙筋節弩<lb/>
拳勇身精健攷法如此書進有功也夫作右邉折角牽<lb/>
<pb n="KR3h0068_WYG_003-10b"/>
下微開左畔幹轉令取登對勿使腰中傷慢視筆取勢<lb/>
直截向下趣義常存無不省悟<lb/>
　　　教悟七<lb/>
日月目其之字處其中畫之法皆不得倒右右廂復宜<lb/>
粗於左横畫須纎柱畫須粗分間布白遠近宜均上下<lb/>
得所自然平穏當須逓相掩盖不得孤露形影及出其<lb/>
牙鋒者展轉翻筆之處即宜察而用之如作一横畫須<lb/>
竪作一直看須存筋藏鋒滅迹隠端凡為一字數體俱<lb/>
<pb n="KR3h0068_WYG_003-11a"/>
入若作一紙皆須字字意别勿使相同<lb/>
　　　觀形八<lb/>
夫臨文用筆之法復有數勢並悉不同或有藏鋒者大<lb/>
側筆者乏押筆者入結筆者撮憩筆者俟失息筆者逼<lb/>
逐蹙筆者將<hi>將謂劣盡也緩以下筆不宜長短</hi>戰筆者合之<graphic n="KR1857" url="https://raw.githubusercontent.com/kanripo/KR-Gaiji/master/images/KR1857.png" mimeType="image/png"/>筆者成<lb/>
機帶筆者盡翻筆者先然<hi>翻筆轉勢急而疾也</hi>疊筆者時劣<hi>緩不宜長</hi>
起筆者不下打筆者廣度<hi>打廣而就狹謂快健也</hi>
　　　開要九<lb/>
<pb n="KR3h0068_WYG_003-11b"/>
夫作字之法甚是為難鋒銛來去之則反復往還之法<lb/>
可宜熟尋觀察然後下筆撇不宜遲遲則失力拔不宜<lb/>
緩緩則鈍脚不宜賒腹不宜促頭不宜斜角不宜峻又<lb/>
不宜作稜角二字合為一體者並不宜濶重不宜長單<lb/>
不宜小復不宜大宻則勝疎短則勝長<lb/>
　　　節度十<lb/>
夫欲作楷書須遵正體字之形勢並不得上寛下窄上<lb/>
短下長不宜傷宻宻則似疴瘵之纒<hi>不得展也</hi>不宜疎疎則<lb/>
<pb n="KR3h0068_WYG_003-12a"/>
似溺水之禽傷長則似死蛇掛樹傷短則似踏死蝦蟇<lb/>
可不慎也<lb/>
　　　察論十一<lb/>
臨書按帖之方至妙無窮或有迴鸞返鵲之飾變體則<lb/>
於行中或有生成臨谷之戈放龍牋於紙上微筆則烽<lb/>
烟雲起如刀劍之相成落紙則椑楯施張蹙踏江波之<lb/>
錦若不端嚴手指無以表記心靈吾務斯道廢寢忘飱<lb/>
歴載彌年方稱美也<lb/>
<pb n="KR3h0068_WYG_003-12b"/>
　　　譬成十二<lb/>
欲學書者當以其本緩緩臨之定其形勢不可失於規<lb/>
矩但形勢須快健手腕須輕便方圓大小各不相犯若<lb/>
欲經書須得大小字字相則莫以字小易而忙行筆勢<lb/>
莫以字大難而漫展毫頭如是則筋骨不等死生相混<lb/>
大凡字不可使一㸃失所若美人之無目一畫失所若<lb/>
壯士之無肱樂毅論一本書法筆勢俱備茍能得此自<lb/>
外皆能勿以難學而慢之也<lb/>
<pb n="KR3h0068_WYG_003-13a"/>
　　　古傳筆法二十四訣<lb/>
一㸃法云作㸃向左以中指斜頓向右以大指齊頓作<lb/>
報答便以中指挫鋒須收鋒在内按筆收之又衂側下<lb/>
其筆含濡其鋒摩輪簇心然後收筆填在員平禁經云<lb/>
㸃如利鑚鏤金是也又半蟻法宜字上用之為避其旁<lb/>
㸃又側下其筆使墨精闇墜徐乃反揭則稜利矣右軍<lb/>
云作㸃皆須磊落如大石之當衢又㸃不變為布棋貴<lb/>
變通也更有打㸃當以指送筆似打物之狀甚難用也<lb/>
<pb n="KR3h0068_WYG_003-13b"/>
一畫法云作横畫皆用大指遣之若作䇿法即指擡筆<lb/>
上若作勒法即用中指鈎筆澀進覆畫以中指頓筆然<lb/>
後以大指遣至盡處此三勢相近用法不同也鱗勒法<lb/>
須仰收禁經云畫如長錐界石是也又緊走仰收似長<lb/>
舟之截小渚兩頭勢起使芒角不失遒潤借勢不䇿不<lb/>
鱗勒稍除之取古勁枯澀無求活利凡在字上宜用之<lb/>
擡筆法初緊䇿中擡鋒輕勁微勒向右按衂古經云鍾<lb/>
書宣示字長畫用又畫不為布筭行草法云勢須險䇿<lb/>
<pb n="KR3h0068_WYG_003-14a"/>
露鋒飛動為勝<lb/>
三三畫法云上潜鋒平勒中背筆仰䇿下緊趯覆收名<lb/>
逓相解摘古經云黄庭經三關字用草法上衂側中䇿<lb/>
下奮筆横飛逓相聳峙以險利為勝<lb/>
丨懸針法云鋒須先發管逐勢行䟐筆緊收澀進如錐<lb/>
畫石禁經云懸針如長錐綴地是也又契字下雙筆須<lb/>
一弩一垂變換用之三勢不同或垂或趯或外掠而中<lb/>
弩右軍云懸針垂露難為體制衛夫人云如萬嵗枯藤<lb/>
<pb n="KR3h0068_WYG_003-14b"/>
臨池訣云懸針法蘭亭年字盡其訣也張敬𤣥云申中<lb/>
字盡宜卓筆直審疾抽事字中畫宜執下筆便挑不宜<lb/>
停筆<lb/>
丨垂露法云鋒管齊下勢盡殺筆縮鋒又始築筆而極<lb/>
力終注鋒而作弩又無垂不縮此言頓筆以摧挫為功<lb/>
右軍云竪如春筍之抽寒谷也臨池訣云玉露本篆脚<lb/>
名玉筋如古釵倚物也<lb/>
乙背抛法云蹲鋒緊掠徐擲之速則失勢遲則緩怯臨<lb/>
<pb n="KR3h0068_WYG_003-15a"/>
池訣云此種法稍渉八分尾法引過其曲轉蹲其鋒又<lb/>
徐收而蹲趯之不欲出須闇收使其如負芒刺則善右<lb/>
軍云援毫蹲節輕重有凖庾肩吾云欲抛還置駐鋒趯<lb/>
之也<lb/>
乀抽筆法云左罨掠須峻利右潜趯而戰行待勢卷而<lb/>
機駐揭摘出而闇收若便抛必流滑凡淺又側起平發<lb/>
緊殺按波為抽筆從腹内起庾肩吾云將放更留又人<lb/>
字第二筆云攙引抑拽是也夫木等字亦同用<lb/>
<pb n="KR3h0068_WYG_003-15b"/>
乀背趯法悉以中指遣至盡處以名指拒而趯之又云<lb/>
潜鋒闇勒勢盡然後趯之右軍背趯戈法上則俯而過<lb/>
下則曲而就盖所以失之於前正之扵後也又永禪師<lb/>
澀出戈法下以名指築上借勢以中指遣之按筆至下<lb/>
以名指衂鋒潜趯此名秃出法張旭折芒法潜鋒緊走<lb/>
意盡乃收而趯之鍾書常用也右軍云落筆峨峨如長<lb/>
松之倚谿谷唐太宗云為戈必潤貴遲疑而顧章草法<lb/>
潜按微進輕揭闇趯揭欲利按欲輕輕則骨勁神清肥<lb/>
<pb n="KR3h0068_WYG_003-16a"/>
乃質滯鈍俗張敬𤣥云戈脚宜斜筆直抽直者緣上實<lb/>
下自成也<lb/>
氵散水法上衂側中偃下潜挫趯鋒古經云黄庭樂毅<lb/>
同用栁宗元云散水幽蹤黄庭宗之是也臨池訣云或<lb/>
藏或露狀類不同要逓相顯異若頻有則兩㸃相近而<lb/>
下㸃當髙此名潜相矚視外雖解摘内相附屬為上中<lb/>
潜鋒闇衂下峻趯潜遣盖鍾法也行書勢微按而鈎揭<lb/>
以輕利為美<lb/>
<pb n="KR3h0068_WYG_003-16b"/>
冫冰水法上側覆殺下築而趯之須相承揖若並連衂<lb/>
側輕揭則率字左右用之草法須借勢㨗遣若緩遲則<lb/>
為病也<lb/>
灬烈火法衂鋒闇按臨池訣云須各自立勢扺筆潜衂<lb/>
所謂視之不見考之彌彰古經云鍾書然字用<lb/>
灬聯飛法闇衂微駐輕揭潜趯筆鋒連緜相顧不絶也<lb/>
禁經云聯飛如鴈陣當秋樂毅論燕然字用之虞永興<lb/>
兼字用其半勢盖中斷也<lb/>
<pb n="KR3h0068_WYG_003-17a"/>
宀顯異法上㸃駐鋒左右挫鋒横畫按筆勢須相順古<lb/>
經云出告誓文又上㸃側横畫勒左<graphic n="KR1899" url="https://raw.githubusercontent.com/kanripo/KR-Gaiji/master/images/KR1899.png" mimeType="image/png"/>
                    <hi>筆豎側謂之<graphic n="KR1899" url="https://raw.githubusercontent.com/kanripo/KR-Gaiji/master/images/KR1899.png" mimeType="image/png"/>
                    </hi>筆擺鋒<lb/>
右峻啄輕揭告誓實字用虞永興用之行法以圓峻飛<lb/>
動為美章草法擬於圓峻飛動其餘險側務在露鋒鈎<lb/>
裹忌緩也<lb/>
辶平磔法不遲不疾戰筆側去勢卷不可便出須駐鋒<lb/>
而後放禁經云磔如生蛇度水是也鍾元常每作磔筆<lb/>
湏三過折筆故唐太宗云為波必磔貴三折而遣毫<lb/>
<pb n="KR3h0068_WYG_003-17b"/>
<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>勾裹法圓角趯鋒作弩法勢未盡而趯之顔魯公云<lb/>
勾裹法用筆如紙下行日月目因岡向字皆用之張敬<lb/>
𤣥云固字轉角之勢初不宜稜角弩張即字體俗也非<lb/>
但固字凡轉筆一切貴其圓潤<lb/>
勹勾弩法圓角激鋒待筋骨而成要如武人屈臂右軍<lb/>
云囘角不用峻及有稜是也衛夫人謂之勁弩法勻均<lb/>
勿字用之<lb/>
小奮筆法左側而獨立中衂折而右鈎古經云鍾書宣<lb/>
<pb n="KR3h0068_WYG_003-18a"/>
示字下用若中竪則左右闇衂而潜趯又簇鋒捷進為<lb/>
系字下三㸃也<lb/>
彡衫法上平㸃中啄下衂側<lb/>
乙外劈法左峻掠中潜鋒衂挫右蹲鋒外擲<lb/>
丨竪<graphic n="KR1899" url="https://raw.githubusercontent.com/kanripo/KR-Gaiji/master/images/KR1899.png" mimeType="image/png"/>法擡筆竪䇿挫鋒上下竪直也尚嘗字中竪畫<lb/>
用也<lb/>
丷八曾頭其脚法左潜揭而右啄曾頭用之左啄右側<lb/>
其脚用之<lb/>
<pb n="KR3h0068_WYG_003-18b"/>
<graphic n="KR1457" url="https://raw.githubusercontent.com/kanripo/KR-Gaiji/master/images/KR1457.png" mimeType="image/png"/>暗築法馭鋒直衡有㸃連物則名暗築月其字内兩<lb/>
㸃是<lb/>
之衮筆法須按鋒上潜下衂又按鋒上下蹙衂之令今<lb/>
等字是<lb/>
爻縮出法上磔衂鋒下磔出之此八分法盖避雙出也<lb/>
又戔字上縮鋒作弩下出鋒作趯張云戔如爻棗<lb/>
　　　王珉行書狀<lb/>
邈乎嵩岱之峻極爛若列宿之麗天偉字挺特竒書秀<lb/>
<pb n="KR3h0068_WYG_003-19a"/>
出揚波騁萟餘好雲逸虎踞鳳峙龍伸蠖屈資胡氏之<lb/>
壯傑兼鍾公之精宻總二妙之所長盡要蔑乎文質詳<lb/>
覽字體究尋筆跡粲乎偉乎如圭如璧宛若盤螭之仰<lb/>
勢翼若翔鸞之舒翮或乃放手飛筆雨下風馳綺麗婉<lb/>
娩縱横流離<lb/>
　　　南朝梁武帝答陶隱居論書<lb/>
夫運筆斜則無芒角執筆寛則書緩弱㸃掣短則法擁<lb/>
腫㸃掣長則法離凘畫促則字勢横畫疎則字形慢拘<lb/>
<pb n="KR3h0068_WYG_003-19b"/>
則乏勢放又少則純骨無媚純肉無力少墨浮澀多墨<lb/>
笨鈍此並黙然任之自然之理也若抑揚得所趣舎無<lb/>
違阻筆廉斷觸勢峰鬱揚波折節中規合矩分間下注<lb/>
濃纎有方肥痩相和骨力相稱婉婉瞹瞹視之不足稜<lb/>
稜凛凛常有生氣適眼合心便為甲科衆家可識亦當<lb/>
復由串耳六文可工亦當復由習耳一聞能持一見能<lb/>
記且古且今不無其人大抵為論終歸於是程邈所以<lb/>
能變書體為之舊也張芝所以能書工學之積也既舊<lb/>
<pb n="KR3h0068_WYG_003-20a"/>
既積方可以肆其談云云<lb/>
　　　又觀鍾書十二法<lb/>
平<hi>謂横也</hi>直<hi>謂縱/也</hi>均<hi>謂間/也</hi>宻<hi>謂際/也</hi>鋒<hi>謂端/也</hi>力<hi>謂體/也</hi>輕<hi>謂屈也</hi>
决<hi>牽掣也</hi>補<hi>不足/也</hi>損<hi>有餘/也</hi>巧<hi>布置/也</hi>稱<hi>大小也</hi>
字外之竒文所不書世之學者宗二王元常逸迹曾不<lb/>
睥睨羲之有過人之論後生遂爾雷同元常謂之古肥<lb/>
子敬謂之今痩今古既殊肥痩頗反如自省覽有異衆<lb/>
説張芝鍾繇巧趣精細殆同機神肥痩今古豈易致意<lb/>
<pb n="KR3h0068_WYG_003-20b"/>
真蹟雖少可得而推逸少至學鍾書勢巧形宻及其獨<lb/>
運意疎字緩譬猶楚音習夏不能無楚過言不悒未為<lb/>
篤論又子敬之不迨逸少猶逸少之不迨元常學子敬<lb/>
者如畫虎也學元常者如畫龍也余雖不習偶見其理<lb/>
不習而言必慕之歟<lb/>
　　　庾元威論書<lb/>
所學正書宜以殷均范懐約為主方正循紀修短合度<lb/>
所學草書宜以張融王僧䖍為則體用得法意氣有餘<lb/>
<pb n="KR3h0068_WYG_003-21a"/>
章表牋書於斯足矣夫才能則關性分耽嗜殊妨大業<lb/>
但令緊快分眀屬辭流便字不須體語輒投聲若以己<lb/>
巳莫分東柬相亂則兩王妙迹二陸髙才頃來非所用<lb/>
也王延之有言曰勿欺數行尺牘即表三種人身豈非<lb/>
一者學書得法二者作字得體三者輕重得宜意謂猶<lb/>
須言無虚出斯則善矣<lb/>
　　　禁經永字八法<hi>宋桑世昌蘭亭考永字八法本此而未偹</hi>
古人用筆之術多扵永字取法以其八法之勢能通一<lb/>
<pb n="KR3h0068_WYG_003-21b"/>
切字也學者宜潜心焉<lb/>
　㸃為側　　横為勒　　竪為弩　挑為趯<lb/>
　左上為䇿　左下為掠　右上為啄　右下為磔<lb/>
側蹲鴟而墜石　勒緩縱以藏機　弩彎環而勢曲<lb/>
趯峻快以如錐　䇿依稀而似勒　掠彷彿以宜肥<lb/>
啄騰凌而速進　磔抑惜以遲移<lb/>
側不愧卧　勒常患平　弩直過而力敗　趯直峻而<lb/>
勢生　䇿仰收而暗揭　掠左出而鋒輕　啄倉皇而<lb/>
<pb n="KR3h0068_WYG_003-22a"/>
疾掩　磔䟐趞而開撐<lb/>
側不得平其筆當側筆就右為之口訣云先右揭其腕<lb/>
次輕蹲其鋒取勢緊則乘機頓挫借勢出之疾則失中<lb/>
過又成俗側鋒顧右借勢輕揭潜出務於勒也<lb/>
　或問不言㸃而言側何也曰筆鋒顧右審其勢險而<lb/>
　側之故名側也止言㸃而不眀顧右無存鋒向背墜<lb/>
　墨之勢若左顧右側則側無方故側不險而失於鈍<lb/>
　鈍則芒角隠而書之神格䘮矣筆訣云側者側下其<lb/>
<pb n="KR3h0068_WYG_003-22b"/>
　筆使墨精暗墜徐乃反揭則稜利矣<lb/>
勒不得卧其筆中髙兩頭下以筆心壓之口訣云頭傍<lb/>
鋒仰䇿次迅收若一出揭筆不趯而暗收則薄圓而疎<lb/>
筆無力矣勒筆鋒似及於紙須微進仰䇿峻趯<lb/>
　或問不言畫而言勒何也曰勒者趯筆而行承其虚<lb/>
　畫取其勁澀則功成矣不言畫者應在不趯一出便<lb/>
　畫則鋒拳而怯薄也筆訣云䇿筆須仰仰筆覆收凖<lb/>
　此則形勢自章矣<lb/>
<pb n="KR3h0068_WYG_003-23a"/>
弩不宜直其筆直則無力立筆左偃而下最要有力口<lb/>
訣云凡榜卷微曲蹙筆累走而進之直則衆勢失力滯<lb/>
則神氣怯散夫弩須側鋒顧右潜趯輕挫其揭<lb/>
　或問畫者中心竪畫也今謂之弩何也曰弩者勢微<lb/>
　弩在乎趯筆下行若直置其畫則形圓勢質為書之<lb/>
　病也筆訣云弩筆之法竪筆徐行近左引勢勢不欲<lb/>
　直直則無力矣<lb/>
趯須蹲鋒得勢而出出則暗收又云前畫卷則别斂心<lb/>
<pb n="KR3h0068_WYG_003-23b"/>
而出之口訣云傍鋒輕揭借勢勢不勁筆不措則意不<lb/>
深趯與挑一也鋒貴于澀出適期於倒收所謂欲挑還<lb/>
置也夫趯自弩出潜鋒輕挫借勢而趯之<lb/>
　或問凡字出鋒謂之挑此言趯何也曰趯者語之小<lb/>
　異耳以筆鋒去而言之趯自弩畫收鋒竪筆潜勁借<lb/>
　勢而趯之筆訣云是即弩筆下殺筆趯起也法須挫<lb/>
　衂轉筆出鋒佇思消息則神蹤不墜也<lb/>
䇿須斫筆背發而仰收則背斫仰䇿也兩頭髙中以筆<lb/>
<pb n="KR3h0068_WYG_003-24a"/>
心舉之口訣云仰筆潜鋒以鱗勒之法揭腕趯勢於右<lb/>
潜鋒之要在盡勢暗鋒捷歸於右也夫䇿筆仰鋒竪䟐<lb/>
微勁借勢峻顧於掠也又作䇿法指擡筆上<lb/>
　或問䇿一名折異畫今謂之䇿何也曰仰筆趯鋒輕<lb/>
　擡而進故曰䇿也若及紙便畫不務遲澀向背偃仰<lb/>
　者此備畫究成耳筆訣云始築鋒而仰䇿徐轉筆以<lb/>
　成形是也<lb/>
掠者拂掠須迅其鋒左出而欲利又云微曲而下筆心<lb/>
<pb n="KR3h0068_WYG_003-24b"/>
至卷處口訣云撆過謂之掠借于䇿勢以輕駐鋒右揭<lb/>
其腕加以迅出勢旋于左法在澀而勁意欲暢而婉遲<lb/>
留則傷於緩滯夫側鋒左出謂之掠<lb/>
　或問掠一名分發今稱為掠何也曰掠乃疾徐有準<lb/>
　手随筆遣鋒自左出取險勁盡而為節發則一出運<lb/>
　用無的故掠之精㫖可守也孫過庭云遣不常速筆<lb/>
　訣云從䇿筆下左出而鋒利不墜則自然佳矣<lb/>
啄者如禽之啄物也立筆下罨以疾為勝口訣云右上<lb/>
<pb n="KR3h0068_WYG_003-25a"/>
左之勢為卷啄按筆蹲鋒潜蹙於右借勢收鋒迅擲旋<lb/>
右須精險衂去之不可緩滯夫筆鋒及紙為啄在潜勁<lb/>
而啄之<lb/>
　或問撆謂之啄何也曰撆者蒙俗之言啄者因勢而<lb/>
　立啄以輕勁為勝筆訣云啄筆速進勁若銕石則勢<lb/>
　成也<lb/>
磔者不疾不徐戰行欲巻復駐而去之又云䟐筆戰行<lb/>
翻筆轉下而出筆磔之口訣云右送之波皆名磔右揭<lb/>
<pb n="KR3h0068_WYG_003-25b"/>
其腕逐勢緊趯傍筆迅磔盡勢輕揭以暗收在勁迅得<lb/>
之夫磔法筆鋒湏趯勢欲險而澀得勢而輕揭暗收存<lb/>
勢候其勢盡而磔之<lb/>
　或問發波謂之磔何也曰發波之筆循右無跡凡磔<lb/>
　若左顧右則勢鈍矣䟐重鋒緩則勢肥須遒勁而遲<lb/>
　澀之筆訣云始入筆緊築而微仰使下徐行勢足而<lb/>
　後磔之其筆或藏鋒或出鋒繇人心之好為之也<lb/>
　　　釋智果心成頌<lb/>
<pb n="KR3h0068_WYG_003-26a"/>
迴展右肩<hi>頭項長者向右展寜宣臺尚字是</hi>
長舒左足<hi>有脚者向左舒實其典字是</hi>
峻㧞一角<hi>字方擡右角國用周字是</hi>
潜虚半腹<hi>畫稍粗於左右亦須著遠近均匀逓相掩盖放令右虚用見岡月字是</hi>
間開間合<hi>無字四㸃四畫為綜上開則下合也</hi>
隔仰隔覆<hi>並是隔二畺字隔三在二三字仰覆用之</hi>
迴互留放<hi>字有磔掠重者若爻字上住下放茶字上放下住是也不可並放</hi>
變換垂縮<hi>兩竪畫字一垂一縮并字右縮左垂斤字右垂左縮上下亦然</hi>
<pb n="KR3h0068_WYG_003-26b"/>
繁則減除<hi>王書忽字毚字皆去下一㸃</hi>
疎當補續<hi>王書神字處字皆加一㸃</hi>
分若抵背<hi>卅冊爪之類皆須自相背立</hi>
合如對目<hi>八字州字類皆須潛相瞩視</hi>
孤單必大<hi>一㸃一畫成其獨立者是也</hi>
重並仍促<hi>昌吕棗字上小林棘絲等字左促森森字兼用之</hi>
以側映斜<hi>丿為斜乀為側交欠以入之類</hi>
以斜附曲<hi>謂<graphic n="KR1457" url="https://raw.githubusercontent.com/kanripo/KR-Gaiji/master/images/KR1457.png" mimeType="image/png"/>為曲女安必互之類</hi>
<pb n="KR3h0068_WYG_003-27a"/>
覃精一字功歸自得盈虚<hi>向背仰覆垂縮迴互不失也</hi>
繞視連行妙在相承起伏<hi>行行皆相映帯聨屬而不背違也</hi>
　　　唐太宗論筆法<lb/>
欲書之時當收視反聽絶慮凝神心正氣和則契于妙<lb/>
心神不正字則敧斜志氣不和書必顛仆其道同魯廟<lb/>
之噐虚則敧滿則覆中則正正者和之謂也大抵腕竪<lb/>
則鋒正鋒正則四面勢全次實指指實則筋力均平次<lb/>
虚掌掌虚則運用便易為㸃必收貴緊而重為畫必勒<lb/>
<pb n="KR3h0068_WYG_003-27b"/>
貴澀而遲為撆必掠貴險而勁為竪必弩貴戰而雄為<lb/>
戈必潤貴遲疑而右顧為環必郁貴蹙鋒而緩轉為波<lb/>
必磔貴三折而遣毫側不得平其筆勒不得卧其筆須<lb/>
筆先鋒行弩不宜直直則失力趯須存其筆鋒得勢而<lb/>
出䇿須仰而收掠須筆鋒左出而利啄須卧筆而疾罨<lb/>
磔須戰筆外發得意徐乃出之夫㸃要作稜角忌圓平<lb/>
貴通變合䇿處䇿年字是也合勒處勒士字是也凡横<lb/>
畫並上仰下覆三畫悉用之合掠即掠户字是也彡乃<lb/>
<pb n="KR3h0068_WYG_003-28a"/>
形影字右邉不可一向為之須背下撆之爻須上磔衂<lb/>
鋒下磔放出不可雙出多字四撆一縮二少縮三亦縮<lb/>
四須出鋒巧在乎躪躒則古秀而意深拙在乎輕浮則<lb/>
薄俗而直置採摭菁葩芟薙蕪穢庻近乎翰墨脱専執<lb/>
自賢闕于師授則衆病蜂起衡鑑徒懸于闇矣<lb/>
　　　虞世南筆髓論<lb/>
叙體　文字經藝之本王政之始也蒼頡象山川江海<lb/>
之形龍蛇鳥獸之迹以為六體戰國政異俗殊書文略<lb/>
<pb n="KR3h0068_WYG_003-28b"/>
别秦患多門約為八體筆病訛謬凡五易焉並不述用<lb/>
筆之妙及蔡邕張索之輩鍾繇衛王之流皆造意精微<lb/>
自悟其道也<lb/>
辨應　心為君妙用無窮手為輔承命竭股肱之用力<lb/>
為任使纎毫不撓尺丈有餘故也管為將帥處運用之<lb/>
道執生殺之權虚心納物守節藏鋒故也毫為士卒隨<lb/>
管任使迹不凝滯故也字為城池大不虚小不孤故也<lb/>
指意　用筆須手腕輕虚褚公云未觧書者一㸃一畫<lb/>
<pb n="KR3h0068_WYG_003-29a"/>
皆求象本乃轉自拙豈成書耶太緩無筋太急無肉側<lb/>
筆則遲鈍多肉直鋒則枯槁無肉終其誤也粗而不鋭<lb/>
細而能壯長者不為有餘短者不為不足<lb/>
釋真　筆長不過六寸捉筆不過三寸真一行二草三<lb/>
指實掌虚右軍云弱紙用强筆强紙用弱筆弱者强之<lb/>
强者弱之遲速虚實若輪扁斵輪不疾不徐得之於心<lb/>
應之於手口所不能言也掠拂輕重若浮雲散蔽晴天<lb/>
波撆勾截若微風摇於碧海氣如奔馬亦如柔鈎輕重<lb/>
<pb n="KR3h0068_WYG_003-29b"/>
出乎心而妙用應其手然且體約八分勢同章草而各<lb/>
有趣無問巨細皆有虚散其鋒圓毫絶按轉易也真書<lb/>
一體當覆腕上搶掠毫開下撒撥歴鋒則稍有筋力指<lb/>
端横鈎蹲踞轉腕之狀矣<lb/>
釋行　行書之體略同於真至頓挫盤礴若猛獸之摶<lb/>
噬進退斂距若秋鷹之迅擊故覆腕搶毫乃按鋒而直<lb/>
引其管則外擴内旋結鋒而環轉結者上蹙旋毫不絶<lb/>
内轉鋒也加以掉筆聯毫若石瑩玉瑕自然之理亦如<lb/>
<pb n="KR3h0068_WYG_003-30a"/>
長空游絲容曵而來徃又如蟲絲壁絡勁而復虚游絲<lb/>
斷而能續皆契以天真同於輪扁焉<lb/>
釋草　草即縱心奔放覆腕轉蹙懸管聚鋒柔毫外拓<lb/>
左為外右為内伏連卷舒收攬吐納内轉藏鋒也既如<lb/>
舞袖揮拂而縈紆又若垂藤摎盤而繚繞蹙旋轉鋒亦<lb/>
如騰猿過樹逸虯得水輕兵追敵烈火燎原或體雄而<lb/>
不可抑或勢逸而不可止縱狂逸不違筆意也右軍云<lb/>
透華嵩而不髙踰懸壑而態越或聯或絶如花亂飛若<lb/>
<pb n="KR3h0068_WYG_003-30b"/>
雄若逸如馬長奔但先緩引興心逸自急也乃接鋒取<lb/>
興興盡即已又生簇鋒轉剔刓角多勾篆體或似蛇形<lb/>
亦如兵陣故兵無常陣字無常形又如水火之勢故云<lb/>
字勢如水火也<lb/>
契妙　字雖有質迹本無為禀隂陽而動静體萬物以<lb/>
成形達性通變不主其常故知書道𤣥妙必資神遇不<lb/>
可以力求也必資心悟不可以目取也字形者如目之<lb/>
視也目有止障眀執字體既有質滯為目所視遠近不<lb/>
<pb n="KR3h0068_WYG_003-31a"/>
同如水之在器方圓豈繇其水且筆妙喻水方圓喻字<lb/>
所視即同遠近即異故眀執字體也字之態度心之暢<lb/>
也心悟非心合於妙也假如鑄銅為鏡非匠者之眀假<lb/>
筆寫心非毫之致妙在澄心静慮至微之間神應思徹<lb/>
又同鼓瑟綸音妙響隨意而生握筆使鋒逸態逐毫而<lb/>
應學者心悟於至道書妙扵無為茍渉浮華終懵斯理<lb/>
可不察也<lb/>
　　　率更書三十六法<lb/>
<pb n="KR3h0068_WYG_003-31b"/>
排疊　字欲其排疉疎宻停匀不可或濶或狹或夀䑓<lb/>
畫筆麗嬴㸑亹系旁言旁之類八訣所謂分間布白又<lb/>
曰調匀㸃畫是也<lb/>
避就　避宻就疎避險就易避遠就近欲其彼此映帶<lb/>
得宜又如廬字上撆既尖下一撆不得相同逢字下辵<lb/>
㧞出則上捺必作㸃亦避重叠而就簡徑也<lb/>
頂戴　字之承上者多惟上重下輕欲其得勢如疉壘<lb/>
藥鸞驚鬐聲醫之類八訣所謂如人上稱下載又謂不<lb/>
<pb n="KR3h0068_WYG_003-32a"/>
可頭輕尾重是也<lb/>
穿揷　字畫交錯者欲其踈宻長短大小匀停如中弗<lb/>
井曲冊兼禹爽爾襄婁垂無宻之類八訣所謂四面勻<lb/>
停八邉具備是也<lb/>
向背　字有相向者有相背者各有體勢不可差錯相<lb/>
向如切如知以之類相背如北兆肥根之類<lb/>
偏側　字有偏側敧斜亦當隨其字勢結體偏向右者<lb/>
如心戈衣幾之類向左者如朋及勿少之類正偏者如<lb/>
<pb n="KR3h0068_WYG_003-32b"/>
亥女丈乂之類字法所謂偏者正之正者偏之又其妙<lb/>
也<lb/>
挑挖　字之形勢有須挑挖者如戈几武氣之類如獻<lb/>
勵散斷左邉既多須得右邉挖之如省炙之類上偏者<lb/>
須得下挖之使相稱乃善<lb/>
相讓　字之左右或多或少須彼此相讓方為盡善如<lb/>
馬旁糸旁言旁諸字須左邉平直然後右邉可作否則<lb/>
妨礙不便如䜌字以中央言字上畫短讓兩糸出如鷗<lb/>
<pb n="KR3h0068_WYG_003-33a"/>
鶠馳字兩旁俱上狹下濶亦當相讓使不妨礙為佳<lb/>
補空　如我哉字作㸃須對左邉實處如襲譬餐贛之<lb/>
類欲其四滿方正也如醴泉銘建字是也<lb/>
貼零　字之空脱處欲其聨屬不斷如令今冬寒之類<lb/>
是也<lb/>
粘合　字之本相離開者即欲粘合使相顧盼拱揖乃<lb/>
佳如諸偏旁字卧鑒非門是也<lb/>
滿不要虚　如園圃國囘包南隔勾之類是也<lb/>
<pb n="KR3h0068_WYG_003-33b"/>
意連　字有形斷而意連者如之以心小川州水求之<lb/>
類是也<lb/>
覆冒　字之上大者必覆冒其下如雲空榮奢金夆巷<lb/>
泰之類是也<lb/>
垂曵　垂如都鄉卯夅之類曵如水支欠皮更走民也<lb/>
之類是也<lb/>
借換　如蘇之為蘓秋之為秌鵝之為鵞為䳘之類為<lb/>
其字難結體故互換如此所謂東映西帶是也<lb/>
<pb n="KR3h0068_WYG_003-34a"/>
增減　字有難結體者或因筆畫少而增添如新之為<lb/>
新建之為建是也或因筆畫多而減省如曹之為曺羙<lb/>
之為美但欲體勢茂美不必論古字當何如書也<lb/>
應副　字之㸃畫稀少者欲其彼此相映帶故必得應<lb/>
副相稱而後可又如龍詩讐轉必一畫對一畫相應亦<lb/>
相副也<lb/>
撐拄　字之獨立者必得撐拄然後勁健可觀如可下<lb/>
永亨亭手司草矛巾弓千之類是<lb/>
<pb n="KR3h0068_WYG_003-34b"/>
朝揖　凡有偏旁者皆欲相顧兩文成字者為多如鄒<lb/>
謝鋤儲三體成字者尤欲相朝揖八訣所謂迎相顧揖<lb/>
是也<lb/>
救應　凡作字一筆纔落便當想第二三筆如何救應<lb/>
如何結裹書法所謂意在筆先文向思後是也<lb/>
附麗　字之形體有宜相附近者不可相離如形影飛<lb/>
起超飲免凡文欠支旁之類以小附大以少附多是也<lb/>
囘抱　抱向左者曷丐易匊之類抱向右者鬼包旭也<lb/>
<pb n="KR3h0068_WYG_003-35a"/>
之類<lb/>
包裹　謂如圏圍之類四方包裹也尚向上包下幽凶<lb/>
下包上匱匡左包右旬匈右包左之類是也<lb/>
卻好　謂其包裹鬭湊不致失勢結束停當皆得其宜<lb/>
也<lb/>
小成大　字以大成小者如冂辶下大者是也以小成<lb/>
大如孤字只在末後一乀寧字只在末後一勾欠字一<lb/>
拔類是也<lb/>
<pb n="KR3h0068_WYG_003-35b"/>
小大成形　謂小字大字各有形勢也書法云大字難<lb/>
於結宻而無間小字難於寛綽而有餘若能大小得宜<lb/>
則盡善矣<lb/>
小大大小　書法曰大字促令小小字放令大自然寛<lb/>
猛得宜譬如日字之小難與國字同大如一二字之疎<lb/>
亦欲字畫與宻者相間必當思所以位置排布令相映<lb/>
𢃄得宜然後為上或曰謂上小下大上大下小欲其相<lb/>
稱亦一説也<lb/>
<pb n="KR3h0068_WYG_003-36a"/>
左小右大左髙右低左長右短　此三節皆字之病左<lb/>
右大小髙低長短欲其相稱停匀為佳書法所謂長短<lb/>
合度粗細折中也<lb/>
褊　作字狹長則有疎掛之病書欲其結束整齊收斂<lb/>
緊宻排疉次第方為老氣書法云宻為老氣此所以貴<lb/>
褊也<lb/>
相管領　欲其彼此顧盼不失位置上覆下下承上左<lb/>
右皆然<lb/>
<pb n="KR3h0068_WYG_003-36b"/>
各自成形　凡字合為一體則具體可觀分為異體則<lb/>
一筆自成一體可觀不可以其微小而忽之也至于疎<lb/>
宻長短大小闊狹亦當要細詳之<lb/>
應接　字之㸃畫欲其互相應接兩㸃者兩相照應如<lb/>
八丷類三㸃者一㸃起一㸃𢃄一㸃應如爫糹類四㸃<lb/>
者兩旁兩㸃相應中間兩㸃相接如然無類至于水木<lb/>
州以之類亦然此皆言其大略又在學者能以意精詳<lb/>
觸類而長之可也<lb/>
<pb n="KR3h0068_WYG_003-37a"/>
　　　孫過庭書譜<hi>見本帖</hi>
　　　顔真卿述張長史十二筆意<lb/>
余罷秩醴泉特詣東洛訪金吾長史張公請師筆法長<lb/>
史于時在裴宅憩息已一年矣師公者甚衆求筆法或<lb/>
有得者皆曰神妙一日長史乃左右盼視拂然而起僕<lb/>
乃從行來至竹院小堂公乃當堂踞坐而命僕居乎小<lb/>
榻言曰筆法𤣥微難妄傳授非志士高人詎可言其要<lb/>
妙夫平為横子知之乎僕曰嘗聞長史毎令為一平畫<lb/>
<pb n="KR3h0068_WYG_003-37b"/>
皆須縱横有象非此之謂乎長史曰然直為縱子知之<lb/>
乎曰豈非直者必縱之不令邪曲之謂乎曰然均為間<lb/>
子知之乎曰嘗蒙示以間不容髪其此之謂乎曰然密<lb/>
為際子知之乎曰豈非謂築鋒下筆皆令完成不令甚<lb/>
疎之意乎曰然鋒為末子知之乎曰豈非末已成畫復<lb/>
使鋒健之意乎曰然力為體骨子知之乎曰豈非謂趯<lb/>
筆則㸃畫皆有筋骨字體自然雄媚之意乎曰然輕為<lb/>
曲折子知之乎曰豈非鈎筆轉角折鋒輕過亦謂轉角<lb/>
<pb n="KR3h0068_WYG_003-38a"/>
為暗過之謂乎曰然決為決掣子知之乎曰豈非<lb/>
謂牽掣為撆鋭意挫鋒使筆不怯滯令險峻而成之<lb/>
謂乎曰然益為不足子知之乎曰豈非謂結搆㸃畫<lb/>
有失趣者則以别㸃畫偏旁救應之謂乎曰然損謂<lb/>
有餘子知之乎曰豈長史所謂趣長筆短雖㸃畫不<lb/>
足常使意氣有餘乎曰然巧為布置子知之乎曰豈<lb/>
非欲書預想字形布置令其平穏或意外生體令有<lb/>
異勢乎曰然稱為大小子知之乎曰豈非大字促令<lb/>
<pb n="KR3h0068_WYG_003-38b"/>
小小字展令大兼令茂宻乎曰然子言頗皆近之<lb/>
矣夫書道之妙妙在執筆令得圓轉勿使拘攣其<lb/>
次在識筆法其次在於布置不慢不越巧便合宜<lb/>
其次紙筆精佳其次變通適懐縱舍掣奪咸有規<lb/>
矩用筆當須知如錐畫沙如印印泥用鋒常欲使<lb/>
其透過紙背久之自然齊於古人矣<hi>此下尚有一半似後人所</hi>
<hi>贅陳明卿刪去</hi>
　　　張旭傳永字八法<lb/>
<pb n="KR3h0068_WYG_003-39a"/>
　　　　　側常患平勒不貴卧弩遇直而敗力趯當<lb/>
　　　　　存而勢生䇿仰收而暗掲畧左出而鋒輕<lb/>
　　　　　啄倉徨而疾掩磔䟐錯以開撐<hi>見墨池編</hi>
　　　懐素論筆法<hi>見本帖</hi>
　　　釋亞棲論書<lb/>
凡書通即變王變白雲體歐變右軍體栁變歐陽體永禪<lb/>
師褚遂良顔真卿虞世南李邕陸柬之等並得書中之法<lb/>
後皆自變其體以傳於世俱得垂名若執法不變縱能入<lb/>
<pb n="KR3h0068_WYG_003-39b"/>
石三分亦被號為書奴終非自立之體此書家之大要也<lb/>
　　　林藴撥鐙序略<lb/>
大凡㸃畫不在拘拘長短逺近但勿遏其勢俾令筋骨<lb/>
相連意在筆先然後作字自有容與徘徊翩翩然有磊<lb/>
落崔嵬之勢若平直相似狀如算子此畫爾豈書法也<lb/>
吾昔授教韓吏部其法曰撥鐙推拖撚拽是也訣盡於<lb/>
此子其旨而味乎<lb/>
　　　李約壁書飛白蕭字贊<hi>字在建業古壁韓晉公遷之南徐置于海榴堂座右</hi>
<pb n="KR3h0068_WYG_003-40a"/>
昔創飛白蔡氏所得起于堊帚播于翰墨張王繼作子<lb/>
雲精極壁昏蜃素墨池古色翻飛露白乍輕乍濃翠箔<lb/>
映雪羅衣從風崩雲委地游霧縈空撥剌勢動蟉蟠氣<lb/>
雄昆池駭鯨時門鬭龍攅毫疊孔或横或縱層層陣雲<lb/>
森森古松君子况德髙人比蹤抱素自㓗含章内融逸<lb/>
疑方外縱在規中宻而不離疎而有容藝通造化比象<lb/>
無窮子雲臣梁蕭字逾貴㸃畫均豐姿形端異迹絶蠒<lb/>
素名空傳記眀徵褒貶惟此一字<lb/>
<pb n="KR3h0068_WYG_003-40b"/>
　　　張懐瓘十體略節<lb/>
案古文者黄帝史蒼頡所造也頡首四目通於神眀仰<lb/>
觀奎星圓曲之勢俯察龜文鳥跡之象博采衆美合而<lb/>
為字是曰古文<lb/>
案大篆者周宣王太史史籀所作也始變古文或同或<lb/>
異謂之為篆篆者傳也傳其物理施之無窮以史官製<lb/>
之用以教授謂之史書秦趙髙善篆始皇命以教胡亥<lb/>
故秦焚書惟易與史篇得全<lb/>
<pb n="KR3h0068_WYG_003-41a"/>
案籀文者亦太史史籀之所作也與古文大篆小異後<lb/>
人以名稱書謂之籀文甄豐定六書以為竒字是也其<lb/>
跡有石鼓文存焉<lb/>
案小篆者秦丞相李斯所作也增損大篆籀文謂之小<lb/>
篆始皇并六國斯時為廷尉乃奏不合秦文者于是天<lb/>
下行之畫如鐵石字若飛動作楷𨽻之祖為不易之法<lb/>
其銘題鐘鼎及作符印圖書至今多用焉<lb/>
案八分者秦羽人王次仲所作也次仲始以古書方廣<lb/>
<pb n="KR3h0068_WYG_003-41b"/>
少波勢以𨽻草作楷法字方八分言有模楷後人以若<lb/>
八字分散故名之為八分始皇之世出其數書小篆古<lb/>
形猶存其半八分已減小篆之半𨽻又減八分之半然<lb/>
可云子似父不可云父似子故知𨽻不能生八分矣本<lb/>
謂之楷書楷者法也式也模也時人用寫篇章或寫法<lb/>
令亦謂之章程書<lb/>
案𨽻書者秦下邽人程邈所造也邈始為獄吏得罪始<lb/>
皇幽繫雲陽獄中覃思十年改大小篆方圓而為𨽻書<lb/>
<pb n="KR3h0068_WYG_003-42a"/>
三千字奏之始皇善之用惟御史以奏事繁多篆字難<lb/>
成乃用𨽻字以為𨽻人佐書故名𨽻書按八分小篆之<lb/>
㨗𨽻八分之捷也<lb/>
案章草者漢元帝黄門令史游所作也游作急就章解<lb/>
散𨽻體此乃存字之梗概損𨽻之規矩縱任奔逸赴急<lb/>
就成因草創之義故名草書夫章草即𨽻書之捷草亦<lb/>
章草之捷也<lb/>
案行書者後漢潁川劉德昇所作也即正書之小偽務<lb/>
<pb n="KR3h0068_WYG_003-42b"/>
從簡易相間流行故謂之行書王獻之常白父云古之<lb/>
章草未能宏遠頓異真體合窮偽畧之理極草縱之致<lb/>
不若藁行之間于徃法固殊也大人宜改體觀其騰烟<lb/>
麗火則囘禄䘮精覆海傾河則𤣥㝠失馭天假其魄非<lb/>
學之功故得之者先禀于天次質于功用而善學者乃<lb/>
學之于造化異類而求之固不取乎似本而各挺之自<lb/>
然王愔云晉世工書者多以行草著名<lb/>
案飛白者後漢左中郎將蔡邕所作也王隠云飛白變<lb/>
<pb n="KR3h0068_WYG_003-43a"/>
楷製也本是宫殿題署勢既徑文字宜輕微不滿名為<lb/>
飛白按漢靈帝熹平年詔蔡邕作聖皇篇上時修餙鴻<lb/>
都門伯喈待詔門下見役人以堊帚成字心有悦焉歸<lb/>
而為飛白之書其體有二創法于八分窮微于小篆自<lb/>
非蔡公設妙豈能詣此可謂勝寄㝠通縹緲神仙之事<lb/>
案草書者後漢徵仕張伯英之所造也草猶麄也麄書<lb/>
為本曰藁盖草書之文祖出於此草書之先因于起草<lb/>
自杜度妙于章草崔瑗父子繼能然伯英學崔杜之法<lb/>
<pb n="KR3h0068_WYG_003-43b"/>
温故知新因而變之以成今草轉精其妙字之體勢一<lb/>
筆而成偶有不連而血脉不斷及其連者氣候通而隔<lb/>
行唯子敬眀其深指故行首之字徃徃繼前行之末世<lb/>
稱一筆書是也實亦約文該思應指宣言列缺施鞭飛<lb/>
廉縱轡也<lb/>
　　　張懐瓘用筆十法<lb/>
偃仰向背　兩字并為一字須求㸃畫上下偃仰離合<lb/>
之勢<lb/>
<pb n="KR3h0068_WYG_003-44a"/>
隂陽相應　隂為内陽為外斂心為隂展筆為陽須相<lb/>
應左右亦然<lb/>
鱗羽參差　㸃畫編次無使齊平要如魚鳥之陣有前<lb/>
後舒徐之勢<lb/>
峰巒起伏　起筆蹙衂如峰巒之狀殺筆亦須存結<lb/>
草真偏枯　兩字或三字不得真草合成一字謂之偏<lb/>
枯須求映帯字勢雄媚<lb/>
斜正失則　落筆結字分付㸃畫之法須依位次安排<lb/>
<pb n="KR3h0068_WYG_003-44b"/>
不可失其準則<lb/>
遲澀飛動　勒鋒磔筆字須飛動無凝滯之勢是謂得<lb/>
法<lb/>
射空玲瓏　謂煙感識等字勢行草用筆不依前後<lb/>
尺寸規度　不可長而有餘短而不足須引筆至盡處<lb/>
則字有凝重之態<lb/>
隨字變轉　如蘭亭年字一筆作懸針其下嵗字則變<lb/>
垂露又其間字體多變幻不同自首至尾一十八箇之<lb/>
<pb n="KR3h0068_WYG_003-45a"/>
字各别其意<lb/>
　　　南唐李後主書述略<lb/>
書有七字法謂之撥鐙自衛夫人并鍾王二家傳于歐<lb/>
虞禇顔等所謂七法者擫壓鈎揭抵導送是也今有顔<lb/>
魯公墨跡存於世<lb/>
　　　宋歐陽文忠公筆記<lb/>
蘇子美嘗言用筆之法較之斜正之間便分工拙能知<lb/>
此及虚腕則羲獻之書可以意得也<lb/>
<pb n="KR3h0068_WYG_003-45b"/>
　　　蘓文忠公論書<lb/>
獻之少時學書逸少從後取其筆不得知其長必能名<lb/>
世僕以為不然善書者不在筆牢浩然聽筆之所之而<lb/>
不失法度乃為善逸少所以重其不可取者獨以其小<lb/>
兒用意精至卒然掩之而出其不意也<lb/>
凡世之所貴必貴其難真書難于飄揚草書難于嚴重<lb/>
大字難扵結宻而無間小字難於寛綽而有餘<lb/>
書法備於正書溢而為行草未能正書而能行草猶未<lb/>
<pb n="KR3h0068_WYG_003-46a"/>
能莊語而輒放言無足道也<lb/>
把筆無定法要使虚而寛歐陽文忠公謂余當使指運<lb/>
而腕不知此語最妙方其運也左右前後却不免敧側<lb/>
及其定也上下如引䋲此之謂筆正<lb/>
書初無意於佳迺佳爾草書雖是積學乃成然要是出<lb/>
於欲速古云人悤悤不及草書此語非是若悤悤不及<lb/>
乃是平時有意於學此弊之極遂至于周越仲翼無足<lb/>
怪者吾書雖不甚精然自出新意不踐古人是一快也<lb/>
<pb n="KR3h0068_WYG_003-46b"/>
　　　又題自作字<lb/>
東坡平時作字骨撐肉肉没骨未嘗作此痩妙也宋景<lb/>
文公自名其書銕綫若東坡此帖可謂云爾已矣元符<lb/>
三年九月二十四日游三洲嵓囘舟中書<lb/>
　　　黃文節公論書<lb/>
心能轉腕手能轉筆書字便如人意古人工書無他異<lb/>
但用筆耳<lb/>
王氏書法以為如錐畫沙如印印泥盖言藏鋒筆中意<lb/>
<pb n="KR3h0068_WYG_003-47a"/>
在筆前耳承學之人更用蘭亭永字以開字中眼目能<lb/>
使學家多拘忌成一種俗氣要之右軍二言羣言之長<lb/>
也<lb/>
帖中有張芝書狀二十許行索靖急就章數行清絶痩<lb/>
勁雖王氏父子當斂手者也今之學書者知有二王而<lb/>
不求之二王之上亦未為善學二王者也<lb/>
筆力同中有異異中有同後百年如有别書者迺解余<lb/>
語耳張長史折釵股顔太師屋漏痕王右軍畫沙印泥<lb/>
<pb n="KR3h0068_WYG_003-47b"/>
懐素飛鳥出林驚蛇入草索靖銀鈎蠆尾當時一筆心<lb/>
不知手手不知心法耳若有心與能者爭衡後世不朽<lb/>
則與工藝史同功矣<lb/>
肥字須要有骨瘦字須要有肉古人學書學其工處今<lb/>
人學書肥瘦皆病又嘗備得其人醜惡處如今人作顔<lb/>
體乃其粲然者<lb/>
凡學書欲先學用筆用筆之法欲雙鈎囘腕掌虚指實<lb/>
以無名指倚筆則有力古人學書不盡臨摹張古人書<lb/>
<pb n="KR3h0068_WYG_003-48a"/>
於壁間觀之入神則筆下時隨人意學字既成且養於<lb/>
心中無俗氣然後可作以示人為楷式凡作字須熟觀<lb/>
魏晉人書會之於心自得古人筆法也欲學草書須精<lb/>
真書知下筆向背則識草書法草書不難工矣<lb/>
今俗書庵字既於篆文無有又菴非屋不當從广後漢<lb/>
皇甫規為中郎將持節監關中兵會軍大疫親入菴廬<lb/>
廵視三軍感悦即用此菴字為有依據<lb/>
囘黨柏舟書云書字已佳但疑是單鈎肘臂著紙故尚<lb/>
<pb n="KR3h0068_WYG_003-48b"/>
有拘曲不放浪意態耳大概書字楷法欲如快馬斫陣<lb/>
草法左規右矩此古人妙處<lb/>
來僰道舟中觀長年盪槳羣丁撥棹乃覺少進意之所<lb/>
到輒能用筆<lb/>
余寓居開元寺之怡偲堂坐見江山每于此中作草似<lb/>
得江山之助然顛長史狂僧皆倚酒而通神入妙不飲<lb/>
酒忽十五年雖欲善其事而器不利行筆處時時蹇蹶<lb/>
計遂不得復如醉時書也顧况咏白髮出嫁宮人云准<lb/>
<pb n="KR3h0068_WYG_003-49a"/>
擬人看似舊時山谷草書無乃似之<lb/>
　　　米襄陽論書<lb/>
吾書小字行書有如大字唯家藏真蹟䟦尾間或有之<lb/>
不以與求書者心既貯之隨意落筆皆得自然備其古<lb/>
雅壯嵗未能立家人謂吾書為集古字盖取諸長處總<lb/>
而成之既老始自成家人見之不知以為何祖也<lb/>
世人多寫大字時用力捉筆字愈無筋骨神氣作圓筆<lb/>
頭如蒸餅大可鄙笑要須如小字鋒勢備全都無刻意<lb/>
<pb n="KR3h0068_WYG_003-49b"/>
做作乃佳自古及今余不敏實得之榜字固已滿世自<lb/>
有識者知之<lb/>
石曼卿作佛號都無囘互轉摺之勢小字展令大大字<lb/>
促令小是張顛教顔真卿謬論盖字自有大小相稱且<lb/>
如寫太乙之殿作四窠分豈可將乙字肥滿一窠以對<lb/>
殿字乎盖自有相稱大小不展促也余嘗書天慶之觀<lb/>
天之字皆四筆慶觀多畫在下各隨其相稱寫之掛起<lb/>
氣勢自𢃄過皆如大小一般真有飛動之勢字有骨格<lb/>
<pb n="KR3h0068_WYG_003-50a"/>
肉須裹筋筋須藏肉帖乃秀潤生布置穏不俗險不怪<lb/>
老不枯潤不肥變態貴形不貴苦苦生怒怒生怪貴形<lb/>
不貴作作入畫畫入俗皆自病也<lb/>
唐官告在世為禇陸徐嶠之體殊有不俗者開元以來<lb/>
縁眀皇字體肥俗始有徐浩以合時君所好經生字亦<lb/>
自此肥開元以後無復有矣<lb/>
石刻不可學但自書使人刻之已非己意也故必須真<lb/>
蹟觀之乃得趣如顔真卿每使家僮刻字故會主人意<lb/>
<pb n="KR3h0068_WYG_003-50b"/>
修改波撆致大失真唯吉州廬山題名題訖而去後人<lb/>
刻之故皆得其真無做作之差乃知顔出于禇也夫真<lb/>
蹟皆無蠶頭燕尾之筆與郭知運爭坐帖有篆籀氣頗<lb/>
傑思也栁與歐為醜怪惡體但其弟公綽乃不俗於兄<lb/>
筋骨之説出于栁世人但以弩張為筋骨不知不弩張<lb/>
自有筋骨存焉<lb/>
書至𨽻興大篆古法壊矣籀各隨字形大小故如百物<lb/>
之狀活動完備各各自足𨽻乃始有展促之勢而三代<lb/>
<pb n="KR3h0068_WYG_003-51a"/>
之法亡矣<lb/>
　　　又論臨摹二法<lb/>
世人多不曉臨摹之别臨謂以紙在古帖法書之旁觀<lb/>
其形勢而學之若臨淵之臨故謂之臨摹謂以薄油紙<lb/>
覆古帖法書之上隨其大小輕重而搨之若摸畫之摹<lb/>
故謂之摹又有以厚紙覆帖上就眀牖景而摹之又謂<lb/>
之嚮搨焉臨摹二者迥殊不可亂也<lb/>
　　　又論小楷提筆<lb/>
<pb n="KR3h0068_WYG_003-51b"/>
陳寺丞伯修子也嘗於枕屏效元章筆蹟書杜陵詩一<lb/>
日元章過之見而驚焉伯修命出拜元章喜甚因授以<lb/>
作字提筆之法曰以腕著紙則筆端有指力無臂力也<lb/>
曰提筆亦可小楷乎元章笑顧小史索紙書其所作進<lb/>
黼扆賛表筆畫端謹字如蠅頭而位置規模皆若大字<lb/>
父子嘆服因請其法元章曰此無他每作字時不可一<lb/>
字不提筆乆當自熟矣<lb/>
　　　黄祕書伯思論書<lb/>
<pb n="KR3h0068_WYG_003-52a"/>
昔人運筆側掠弩趯皆有成規若法度禮樂不可斯須<lb/>
離也及造微洞妙則出没飛動神會意得然所謂成規<lb/>
者初未嘗失今世人作一波畫尚未知厝筆處徒規規<lb/>
强效古人縱成亦不過為印刻字耳<lb/>
流俗言作書皆欲懸腕而聚指管端真草必用此法乃<lb/>
善予謂不然逸少書法有真一行二草三以言執筆去<lb/>
筆跗遠近耳今筆長不過五寸雖作草書必在其三而<lb/>
真行彌近今不問正草字必欲聚指管端乃妄論也今<lb/>
<pb n="KR3h0068_WYG_003-52b"/>
觀晉宋及唐人畫圖執筆者未曾若此可破俗之鄙説<lb/>
凡書衡<hi>一作横</hi>難從易方正在二者間不悟書意者强作<lb/>
横書不斜則濁蜀中一人是已此體惟鍾索盡古人之<lb/>
妙宋齊人似之梁陳隋至唐終不近也<lb/>
張懐瓘云飛白全用𨽻法盖八分之輕者今世人為此<lb/>
書乃全用草法正與古背馳矣又鮑照飛白用毫筆乃<lb/>
能成字或輕或重也盖或輕若絲髮或重若雲山濃淡<lb/>
相錯乃成字若不用毫筆書之則不能若此唐人更不<lb/>
<pb n="KR3h0068_WYG_003-53a"/>
作章草書近來有濟及洪府人强學之所謂不堪位置<lb/>
舉止羞澀終不似真俗人未嘗知古人用筆處見其人<lb/>
書者隨衆稱善皆曰鍾王復出矣<lb/>
漢甄豐稽正古文字其一古文魯堂壁中書也其二竒<lb/>
字即古文而異者也古文髙質而難遽造若三代鼎彛<lb/>
遺篆是已竒字怪巧而差異正若漢劉棻從揚雄所學<lb/>
及近世夏鄭公集四聲韻所載是已今人徃徃不能辨<lb/>
之遂盡以竒字為古文焉<lb/>
<pb n="KR3h0068_WYG_003-53b"/>
　　　南宋高宗翰墨志<hi>見本帖</hi>
　　　劉正夫論書<lb/>
字美觀則不古初見之使人甚愛次見之則得不到古<lb/>
人處三見之覺偏旁㸃畫不合古者盈盈在眼矣字不<lb/>
美觀者必古初見之不甚愛再見之得其到古人處三<lb/>
見之自偏旁㸃畫合法度者歴歴在眼矣故觀今之字<lb/>
如觀文繡觀古之字如觀鍾鼎學古人字期於必到若<lb/>
至妙處始會於道則無媿于古矣<lb/>
<pb n="KR3h0068_WYG_003-54a"/>
執筆要分直側直筆圓側筆方用法有異而執筆初無<lb/>
異也其所以異者不過遣筆用鋒之差變耳盖用筆直<lb/>
下則鋒常在中欲側筆則微倒其鋒而書體自然方矣<lb/>
若夫執筆則不可不方也古人學皆用直筆王次仲等<lb/>
始有倒法<lb/>
　　　姜堯章書譜<lb/>
真行草書之法其源出於蟲篆八分飛白章草等圓勁<lb/>
古淡則出於蟲篆㸃畫波發則出于八分轉換向背則<lb/>
<pb n="KR3h0068_WYG_003-54b"/>
出於飛白簡便痛快則出于章草然而真草與行各有<lb/>
體製歐陽率更顔平原輩以真為草李邕李西䑓輩以<lb/>
行為真亦以古人有専工正書者有専工草書者有専<lb/>
工行書者信乎其不能兼也或云草書千字不抵行書<lb/>
十字行書十字不抵真書一字意以草至易而真至難<lb/>
豈真知書者哉大抵下筆之際盡倣古人則少神氣専<lb/>
務遒勁則俗病不除所貴熟習兼通心手相應斯為美<lb/>
矣白雲與率更書訣亦能言其梗概孫過庭論之又詳<lb/>
<pb n="KR3h0068_WYG_003-55a"/>
皆可參稽之<lb/>
真書　真書以平正為善此世俗之論唐人之失也古<lb/>
今真書之神妙無出鍾王二家今觀其書皆瀟洒縱横<lb/>
何拘平正良由唐人以書判取士而士大夫書類有科<lb/>
舉氣習顔魯公作干禄書是其證也矧歐虞顔栁前後<lb/>
相望故唐人下筆應規入矩無復晉魏飄逸之氣且字<lb/>
之長短大小斜正疎宻天然不齊孰能一之謂如東字<lb/>
之長西字之短口字之小體字之大朋字之斜黨字之<lb/>
<pb n="KR3h0068_WYG_003-55b"/>
正千字之疎萬字之宻畫多者宜痩畫少者宜肥魏晉<lb/>
書法之髙各盡字之真態不以己意參之耳或専喜平<lb/>
正極意歐顔或惟務匀圓専師虞永或謂體須稍匾則<lb/>
自然平正此又有徐會稽之病或欲其蕭散則字不塵<lb/>
俗又有王子敬之風豈足以盡書法之美哉真書用筆<lb/>
自有八法吾嘗採古人筆列以為圖今畧言其指夫㸃<lb/>
者字之眉目全藉顧盼精神有向有背隨字異形横直<lb/>
畫者字之體骨欲其硬正勻淨有起有止貴長短合宜<lb/>
<pb n="KR3h0068_WYG_003-56a"/>
結束堅實丿<hi>音撆</hi>乀<hi>音拂</hi>者字之手足伸縮異度變化多端<lb/>
要如魚翼鳥翅有翩翩自得之趣挑剔者字之歩履欲<lb/>
其沈實晉人挑剔或𢃄斜拂或横引向外至顔栁始正<lb/>
鋒為之正鋒則無飄逸之氣轉折者方圓之法真多用<lb/>
折草多用轉折欲少駐駐則有力轉欲不滯滯則不遒<lb/>
然而真以轉而後遒草以折而後勁不可不知也懸針<lb/>
者筆欲極正自上而下端若引繩垂而後縮謂之垂露<lb/>
翟伯夀問於米老曰書法當如何米老曰無垂不縮無<lb/>
<pb n="KR3h0068_WYG_003-56b"/>
徃不收此必至精至熟然後能之古人遺墨得其一㸃<lb/>
一畫皆昭然絶異者以其用筆精妙故也大令以來用<lb/>
筆多矣一字之間長短相補斜正相拄肥瘦相混求妍<lb/>
媚于成體之後至于今尤甚焉<lb/>
結體　用筆不欲太肥肥則形濁又不欲太瘦瘦則形<lb/>
枯不欲多露鋒芒露則意不持重不欲深藏圭角藏則<lb/>
體不精神不欲上小下大不欲左低右昂不欲前多後<lb/>
少歐陽率更結體雖太拘而用筆大備衆美雖小楷而<lb/>
<pb n="KR3h0068_WYG_003-57a"/>
翰墨灑落追蹤鍾王來者不能及也顔栁結體既異於<lb/>
古人用筆復溺於一偏予評二家為書法之一變數百<lb/>
年間人爭效之字畫剛勁固不無為髙眀之助而魏晉<lb/>
風軌掃地盡矣然栁氏大字偏旁清勁可喜更為竒妙<lb/>
近世亦有效之者則俗濁不除不足觀故知與其太肥<lb/>
不若瘦硬也<lb/>
草書　草書之體如人坐卧行立揖遜忿爭乘舟躍馬<lb/>
歌舞躃踊一切變態非茍然者又一字之體率有多變<lb/>
<pb n="KR3h0068_WYG_003-57b"/>
有起有應如此起者當如此應各有義理王右軍書羲<lb/>
之字當字得字深字慰字最多多至數十字無有同者<lb/>
而卒未嘗不同也可謂所欲不踰矩矣大凡學草書先<lb/>
當取法張芝皇象索靖等章草則結體平正下筆有源<lb/>
然後倣右軍申之以變化鼓之以竒崛若泛學諸家則<lb/>
字有工拙筆多失誤當連者反斷當斷者反續不識向<lb/>
背不知起止不悟轉換隨意用筆任筆賦形失誤顛錯<lb/>
反為新竒自大令以來已如此矣况今世哉然而襟韻<lb/>
<pb n="KR3h0068_WYG_003-58a"/>
不髙記憶雖多莫澣塵俗若使風神蕭散下筆便當過<lb/>
人自唐以前多是獨草不過兩字屬連累數十字而不<lb/>
斷號曰連綿游絲此雖出于古人不足為竒更成大病<lb/>
古人作草如今人作真何嘗茍且其相連處特是引𢃄<lb/>
嘗攷其字是㸃畫處皆重非㸃畫處偶相引𢃄其筆皆<lb/>
輕雖復變化多端未嘗亂其法度張顛懐素最號野逸<lb/>
而不失此法近代山谷老人自謂得長沙三昧草書之<lb/>
法至是又一變矣流至于今不可復觀唐太宗云行行<lb/>
<pb n="KR3h0068_WYG_003-58b"/>
若縈春蚓字字如綰秋蛇惡無骨也大抵用筆有緩有<lb/>
急有有鋒有無鋒有承接上文有牽引下字乍徐還疾<lb/>
忽徃復收緩以倣古急以出竒有鋒以耀其精神無鋒<lb/>
以含其氣味横斜曲直鈎環盤紆皆以勢為主然不欲<lb/>
相𢃄𢃄則近俗横畫不欲太長長則轉換遲直畫不欲<lb/>
太多多則神癡以捺代乀以發代走走亦以捺代之唯<lb/>
丿則間用之意盡則用懸針意盡須再生筆意不若用<lb/>
垂露耳<lb/>
<pb n="KR3h0068_WYG_003-59a"/>
用筆　用筆如折釵股如屋漏痕如錐畫沙如壁拆此<lb/>
皆後人之論折釵股者欲其曲折圓而有力屋漏痕者<lb/>
欲其無起止之迹錐畫沙者欲其匀而藏鋒壁拆者欲<lb/>
其無布置之巧然皆不必若是筆正則藏鋒筆偃則鋒<lb/>
出一起一倒一晦一㝠而神竒出焉常欲鋒在畫中則<lb/>
左右皆無病矣故一㸃一畫皆有三轉一波一拂又有<lb/>
三折一丿又有數様一㸃者欲與畫相應兩㸃者欲自<lb/>
相應三㸃者必一㸃起一㸃𢃄一㸃應四㸃者一起兩<lb/>
<pb n="KR3h0068_WYG_003-59b"/>
𢃄一應筆陣圖云若平直相似狀如算子便不是書又<lb/>
如ꇰ當行草時尤宜泯其稜角以寛閒圓美為佳心正<lb/>
則筆正意在筆前字居心後皆名言也故不得中行與<lb/>
其工也寧拙與其弱也寧勁與其鈍也寧速然極須淘<lb/>
洗俗姿則妙處自見矣大要執之欲緊運之欲活不可<lb/>
以指運筆當以腕運筆執之在手手不主運運之在腕<lb/>
腕不知執欲作者亦須畧考篆文須知㸃畫來歴先後<lb/>
如左右之不同刺㓨之相異王之與玉示之與衣以至<lb/>
<pb n="KR3h0068_WYG_003-60a"/>
秦奉泰春形同理殊得其源本斯不浮矣孫過庭有執<lb/>
使轉用之法當熟玩之<lb/>
用墨　作楷墨欲乾然不可太燥行草則潤燥相襍潤<lb/>
以取妍燥以取險墨濃則筆滯燥則筆枯亦不可不知<lb/>
也筆欲鋒長勁而圓長則含墨可以運動勁則有力圓<lb/>
則妍美予嘗評世有三物用不同而理相似良弓引之<lb/>
則緩來舎之則急徃世俗謂之揭箭寳刀按之則曲舎<lb/>
之則勁直如初世俗謂之囘性筆鋒亦欲如此若一引<lb/>
<pb n="KR3h0068_WYG_003-60b"/>
之後已曲不復挺又安能如人意耶故長而不勁不如<lb/>
勿長勁而不圓不如不勁盖紙筆墨皆書法之助也<lb/>
行書　嘗攷魏晉行書自有一體與草不同大率變真<lb/>
以便于揮運而已草出於章行出於真雖曰行書各有<lb/>
定體縱復晉代諸賢亦各不相遠蘭亭記及右軍諸帖<lb/>
第一謝安石大令諸帖次之顔楊蘇米亦後世可觀者<lb/>
大要以筆力為貴少有失誤亦可輝映所貴乎濃纎間<lb/>
出血脉相連筋骨老健風神灑落姿態具備真有真之<lb/>
<pb n="KR3h0068_WYG_003-61a"/>
態度行有行之態度草有草之態度必須博習可以兼<lb/>
通焉<lb/>
臨摹　摹書最易唐太宗云卧王濛於紙中坐徐偃於<lb/>
筆下可以嗤蕭子雲唯初學書不得不摹亦以節度其<lb/>
手易於成就皆須是古人名筆置之几案懸之坐右朝<lb/>
夕諦觀思其運筆之理然後可以臨摹其次雙鈎蠟本<lb/>
須精神摹搨乃不失位置之美耳臨書易失古人位置<lb/>
而多得其筆意摹書易得古人位置而多失其筆意臨<lb/>
<pb n="KR3h0068_WYG_003-61b"/>
書易進摹書易忘經意與不經意也夫臨摹之際毫髮<lb/>
失真則精神頓異所貴詳謹世有蘭亭叙何翅數百本<lb/>
而定武本為最佳然定武有數様今取諸本參之其位<lb/>
置長短大小無不一同而肥瘠剛柔工拙要妙之處如<lb/>
人之面無有同者以此知定武刻又未必得真蹟風神<lb/>
矣字書全以風神超邁為主刻之金石其或茍哉雙鈎<lb/>
之法須得墨暈不出字外或廓填其内或朱其背正得<lb/>
肥痩之本體雖然尤貴於瘦使工人刻之又從而刮治<lb/>
<pb n="KR3h0068_WYG_003-62a"/>
之則痩者亦變為肥矣或云雙鈎時須倒置之則亦無<lb/>
容私意於其間誠使下本眀上紙薄倒鈎何害若下本<lb/>
晦上紙厚却須能書者為之發其筆意可也夫鋒芒圭<lb/>
角字之精神大抵雙鈎多失此意又須朱其背時稍致<lb/>
意焉<lb/>
書丹　筆得墨則痩得朱則肥此常然也故書丹尤以<lb/>
瘦為竒而圓熟美潤常有餘燥勁老古常不足盖朱使<lb/>
之然也欲石刻不失其真未有若書丹者之善矣然書<lb/>
<pb n="KR3h0068_WYG_003-62b"/>
時盤礴不無少勞韋仲將升髙書凌雲䑓榜下則鬚髮<lb/>
已白藝成而下斯之謂歟若鍾繇李邕又自刻之可謂<lb/>
癖矣<lb/>
精神　藝之至未始不與精神通其説見於昌黎送髙<lb/>
閑序與孫過庭乖合篇二語詳之矣夫字有藏鋒出鋒<lb/>
之異粲然盈楮欲其首尾相應上下相接為佳後學之<lb/>
士隨所記憶圖寫其形未能涵容皆支離而不相貫串<lb/>
黄庭與樂毅不同畫讃與蘭亭殊㫖一時下筆各有其<lb/>
<pb n="KR3h0068_WYG_003-63a"/>
勢固應爾也予嘗觀古之名書無不㸃畫振動如見其<lb/>
揮運之時山谷云字中有筆如禪家句中有眼信然哉<lb/>
方圓　方圓者真草之體用真貴方草貴圓方者參之<lb/>
以圓圓者參之以方斯為妙矣然而方圓曲直各自有<lb/>
要直須涵泳一出於自然如草書尤嫌横直分眀横直<lb/>
多則字有積薪束葦之狀而無蕭散之氣時時變換一<lb/>
出之斯為善矣<lb/>
向背　向背者如人之顧盼指示相迎相揖相逐相奔<lb/>
<pb n="KR3h0068_WYG_003-63b"/>
發扵左者應于右起於上者伏於下大要㸃畫之間施<lb/>
設各有情理求之古人惟王右軍為妙<lb/>
位置　假如立人挑土田玉衣示一切偏旁皆須令狭<lb/>
長則右有餘地矣在右者亦然不可渉于太宻太巧太<lb/>
宻太巧是唐人之病也假如口字傍在左者皆與上齊<lb/>
嗚呼喉嚨唯喻等是也在右者皆與下齊和扣知如加<lb/>
等是也又如宀人疒尸等字須令覆其下走辶兀心等<lb/>
字須能承其上審其輕重使相負荷計其大小使相副<lb/>
<pb n="KR3h0068_WYG_003-64a"/>
稱為妙<lb/>
疎宻　書以疎為風神宻為老氣如圭之四横川之三<lb/>
直魚之四㸃畫之九畫必須下筆輕勁停勻為佳當疎<lb/>
不踈反成寒乞當宻不宻必至凋零<lb/>
風神　風神者一須人品髙二須師法古三須紙筆佳<lb/>
四須險勁五須髙眀六須潤澤七須向背得宜八須時<lb/>
出新意則自然長者如秀整之士短者如精悍之徒痩<lb/>
者如山澤之臞肥者如貴游之子勁者如武夫之勇猛<lb/>
<pb n="KR3h0068_WYG_003-64b"/>
媚者如美女之嬌嬈敧斜如醉仙端楷如賢士各任其<lb/>
態也夫遲以取妍速以取勁先必能速然後能為遲若<lb/>
素不能速而専事遲則無神氣若専事速又多失勢<lb/>
筆鋒　下筆之初有搭鋒者有折鋒者其一字之體定<lb/>
於初下筆凡作第一字多是折鋒第二三字承上筆勢<lb/>
多是搭鋒若一字之間右邉多是折鋒應其左故也又<lb/>
有平起者如𨽻畫藏鋒者如篆畫大要折搭多精神平<lb/>
藏善含蓄兼之則妙矣<lb/>
<pb n="KR3h0068_WYG_003-65a"/>
　　　廣川論體裁<lb/>
峻㧞一角潜虚半股此於法書其體裁當如此矣至於<lb/>
分若抵背合如並目以側映斜以斜附曲然後成書而<lb/>
古人於此盖盡之也<lb/>
　　　趙子固書法論<lb/>
學唐不如學晉人皆能言之夫豈知晉豈易學哉學唐<lb/>
尚不失規矩學晉不從唐入多見不知量也僅能敧斜<lb/>
雖欲媚而不媚翻成畫虎之犬耳何也書字當立間架<lb/>
<pb n="KR3h0068_WYG_003-65b"/>
墻壁則不骫骳思陵書法未嘗不圓熟要之於間架墻<lb/>
壁處不著工夫此理可為識者道近得北方舊本虞永<lb/>
興破邪論序愛而不知其惡也故為此説正坐無墻壁<lb/>
也右軍樂毅畫讃蘭亭最真一一有墻壁者一搨直下<lb/>
是也李瑋家開皇帖行書之祖於此最昭昭化度及魯<lb/>
公離堆得此法左右隂陽極眀麗丁道䕶啟法寺碑筆<lb/>
右方直下最具此法學者當垂情如此下筆則妍麗方<lb/>
直端重楷正昧此則癡鈍墨豬矣黄庭賀㨗有鍾體雖<lb/>
<pb n="KR3h0068_WYG_003-66a"/>
微敧側隐然亦有牆壁力命表勁利更髙學者毋但狥<lb/>
俗而不究本唯遺教經宛然是經生筆了無神明决非<lb/>
羲筆正如率更之玩長孫無忌面團團也識此已又識<lb/>
破懐仁聖教之流入院體也其逸筆處世謂之小王書此<lb/>
書一一體蘭亭玉潤霜寒諸帖即無此逸筆不知懐仁從<lb/>
何取入使後人未倣羲帖先為此態觀之可惡其流至於<lb/>
蘭溪經藏記烏龍廟記僧有交之集書極矣又須戒徐<lb/>
會稽之濁在跛偃李北海之濁在敧斜唯張從申得大<lb/>
<pb n="KR3h0068_WYG_003-66b"/>
令之通暢無二公之流弊且世云會稽出自蘭亭出蘭<lb/>
亭即無偃筆也又云北海深悟大令大令不若是之敧<lb/>
跛也跛偃之弊流而悞吾坡公敧斜之弊流而為元章<lb/>
父子矣且如吳傅朋深得諸葛禎瑶臺寺碑筆法的是<lb/>
蘭亭中出矣公又生出一節病每下竪筆不直搨下乃<lb/>
仰筆尖鋒全無骨氣皆清和之弊為隘不恭學者更切<lb/>
自防之自㸃檢之朋交相警悟之前修長中之短亦無<lb/>
畏友以覺其非耳故予深信間架牆壁為要也余自謂<lb/>
<pb n="KR3h0068_WYG_003-67a"/>
學古人當勤媚今人當無心可也中興後朱壑岩横斜<lb/>
顛倒幾若楊少師孫勒川規矩恐下筆不中觀者元章<lb/>
曰奴書耳朱吾所取孫吾所戒也更從識者評之<lb/>
學𨽻楷於魏晉之下邈乎無以稽也縱有羲繇之跡號<lb/>
佳絶者唯樂毅論海宇秣陵本爾其唐元度魚帖本已<lb/>
非古本文次有徳州畫讃而已若所謂力命表固繇精<lb/>
筆古勁幾不入俗眼然尊之敬之未容而友之也黄庭<lb/>
固類繇敧側不中繩度未學唐人而事此徒成畵虎類<lb/>
<pb n="KR3h0068_WYG_003-67b"/>
犬然則欲從入道於楷何從曰僅有三焉化度九成廟<lb/>
堂耳晉宋而下分而南北有丁道䕶襄陽啟法寺興國<lb/>
寺二石啟法最精歐虞之所自出興國粗甚如此兩手<lb/>
天不夀精而夀粗可嘆也北方多朴有𨽻體無晉逸雅<lb/>
謂之氊裘氣至合於隋書同文軌開皇大業以迨武徳<lb/>
之末貞觀之初書石無一可議此古今集大成之時也<lb/>
於是虞歐大宏厥聲始虞於龍聖道塲歐於姚辨等刻<lb/>
亦未臻極及孔子廟堂碑飛來白鶴詩虞為法於世矣<lb/>
<pb n="KR3h0068_WYG_003-68a"/>
化度九成歐獨歩於時矣欲求楷法舎此三者是南轅<lb/>
而北轍矣三書之法在平正恬淡分間布白行筆停匀<lb/>
且如横書必兩頭均平不可如俗書左低右昂八訣所<lb/>
謂千里陣雲是也起筆既成冗類如鑿如錐則有泛冗<lb/>
錐則尖既不尖又必帶冗斯為妙絶及至書到右方住<lb/>
處捺筆不可向下須擁起向上於下如繩直其左方主<lb/>
筆之竪亦結筆在左穿心竪筆是也捺筆宜下到立處<lb/>
微捺使鋒左向如畫之右肩突出鋒在上竪筆則突出<lb/>
<pb n="KR3h0068_WYG_003-68b"/>
鋒在左也又於十字處如中字牛字年字凡是一横一<lb/>
直中停者皆當著心凝然正直平均不可使一髙一低<lb/>
一斜一敧少渉世俗守此法既牢則凡施之間架自然<lb/>
平均使不俗氣俗之從生始於徐浩也知蘭亭韻致取<lb/>
有映帶不知先自背了繩墨敧斜跛偃雖有態度何取<lb/>
態度者書法之餘也骨格者書法之祖也今未正骨格<lb/>
先尚態度幾何不舎本而求末耶戒之戒之泛入之門<lb/>
先敬先戒平平直直輕輕勻勻俗咎率更體為排算固<lb/>
<pb n="KR3h0068_WYG_003-69a"/>
足以攻其短然先排算而尚氣脉乃可不排算而求之<lb/>
是未行而先馳理不至爾分間布白勿令偏側此誠格<lb/>
言每一字為率筆多筆少不同先須分布勻整若此未<lb/>
調順工何從生又有一般偏旁不可盡律以正者每字<lb/>
必敧嵗字必舛有字不可破中叢字取居中而又在右<lb/>
皆須以古人所書求其義理執一而論第曰中正此李<lb/>
後主譏魯公為田舎翁又如禇河南所稱八分古雅有<lb/>
韵一切尚之甚有疎拙薛少保發越禇體飄揚透徹一<lb/>
<pb n="KR3h0068_WYG_003-69b"/>
尚不囘幾至迂疎魯公之正其流也俗誠懸之勁其弊<lb/>
也寒古往今來中庸鮮能千載之下刻心苦神諸其然<lb/>
者要是文章之外唯此足以觀人發揮形容有足尚者<lb/>
不忍怠也又嘗妄論文章精到尚可改餙字畫落筆更<lb/>
不容加工求以益之適或壊之此吾知字書之貴一生<lb/>
眠則畫被坐則畫地將老無功此藝厥為不易哉<lb/>
　　　又分布六法<lb/>
左欲去吻　右欲去肩　左右兩平　上長下短　左<lb/>
<pb n="KR3h0068_WYG_003-70a"/>
上滿<hi>喃左上</hi>　右下滿<hi>所右下</hi>
行草宜用棗心筆者以其摺裊婉媚然此筆須出鋒用<lb/>
之須捺筆鋒向左意趣如只用筆腰不用筆尖乃可如<lb/>
真書直竪用尖則施之行草無態度此是要緊處人多<lb/>
未知之姜堯章孫過庭草書言能籠罨横竪最善發眀<lb/>
棗心筆於用之時每難揮運䨇鈎懸腕乆久得趣其要<lb/>
正在勿使筆尖也<lb/>
草書雖連綿宛轉然須有停筆為佳今長沙所開懐素<lb/>
<pb n="KR3h0068_WYG_003-70b"/>
自叙乃蘇滄浪輩書一向裊摺無典則北方有一本正<lb/>
不如此或歇或連迺為正當草極難於拙故蘇草不及<lb/>
行也<lb/>
晉賢草體虚淡蕭散此為至妙唯大令綰秋蛇便為文<lb/>
皇所譏至唐旭素等方作連綿之筆此黄伯思簡亝堯<lb/>
章所不取也今人但見爛然如藤纒者為草書之妙要<lb/>
之晉人之妙不在此法度端嚴中蕭散為勝耳右軍三<lb/>
卷僅一半真施老子印證簡亝堯章諸公議論去其間<lb/>
<pb n="KR3h0068_WYG_003-71a"/>
偽迹如求屏風帖早乗帖止開真帖五卷於海陵當以<lb/>
此為區處<lb/>
　　　鄭夾漈六書偏旁例論<lb/>
六書起一成文衡為一從為丨<hi>音衮</hi>邪為丿<hi>房必反</hi>反丿為<lb/>
乀<hi>分勿反</hi>至乀而窮折一為<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>
                    <hi>音/及</hi>反<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>為□<hi>呼旱反</hi>轉□為<lb/>
<graphic n="KR2122" url="https://raw.githubusercontent.com/kanripo/KR-Gaiji/master/images/KR2122.png" mimeType="image/png"/>
                    <hi>音隠</hi>反<graphic n="KR2122" url="https://raw.githubusercontent.com/kanripo/KR-Gaiji/master/images/KR2122.png" mimeType="image/png"/>為<graphic n="KR1525" url="https://raw.githubusercontent.com/kanripo/KR-Gaiji/master/images/KR1525.png" mimeType="image/png"/>
                    <hi>居月反/亻從此</hi>折一為□<hi>即穴也音綿又音入</hi>轉□為□<lb/>
<hi>側加反</hi>側□為<graphic n="KR1457" url="https://raw.githubusercontent.com/kanripo/KR-Gaiji/master/images/KR1457.png" mimeType="image/png"/>
                    <hi>音/吠</hi>反<graphic n="KR1457" url="https://raw.githubusercontent.com/kanripo/KR-Gaiji/master/images/KR1457.png" mimeType="image/png"/>為□<hi>音泉</hi>至□而窮一再折為冂<lb/>
<hi>五犯反</hi>轉冂為凵<hi>口犯/反</hi>側凵為匚<hi>音/方</hi>反匸為□<hi>音播</hi>至□而<lb/>
<pb n="KR3h0068_WYG_003-71b"/>
窮引一而統合之則為ꇰ<hi>音圍</hi>圓則為○<hi>音星</hi>至○則環轉<lb/>
無異勢一之道盡矣然丨與一偶一能生而丨不能生<lb/>
天地之道隂陽之理也篆通而𨽻辟故有左無右有<graphic n="KR0671" url="https://raw.githubusercontent.com/kanripo/KR-Gaiji/master/images/KR0671.png" mimeType="image/png"/>
<hi>音阜</hi>無<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>篆眀而𨽻晦故有王無玉有未無朱篆巧而𨽻<lb/>
拙故有冂<hi>音貢</hi>無<graphic n="KR4172" url="https://raw.githubusercontent.com/kanripo/KR-Gaiji/master/images/KR4172.png" mimeType="image/png"/>
                    <hi>音烱</hi>有丨無丶篆縱而𨽻拘故有刀無<lb/>
匕有禾無禾<hi>音稽</hi>然則篆之於𨽻其猶筮之於龜乎<lb/>
　　　夾漈通志六書論<lb/>
經術之不眀繇小學之不振小學之不振繇六書之無<lb/>
<pb n="KR3h0068_WYG_003-72a"/>
傳聖人之道惟藉六經六經之作惟藉文言文言之本<lb/>
在於六書六書不分何以見義小學之義第一當識字<lb/>
母之相生第二當識文字之有間象形指事文也會意<lb/>
諧聲轉注字也假借文字俱也象形指事一也象形别<lb/>
出為指事諧聲轉注一也諧聲别出為轉注二母為會<lb/>
意一子一母為諧聲六書也者象形為本形不可象則<lb/>
屬諸事事不可指則屬諸意意不可會則屬之聲聲則<lb/>
無不諧矣五不足而後假借生焉六書無傳惟藉説文<lb/>
<pb n="KR3h0068_WYG_003-72b"/>
然許氏惟得象形諧聲二書以成牽於會意復為假借<lb/>
所擾故所得者亦不能守焉所以顛沛淪於經籍之中<lb/>
如汎一葦於溟渤靡所底止皆為假借之所魅也嗚呼<lb/>
六書眀則六經如指諸掌假借眀則六書如指諸掌若<lb/>
夫省文則有聲闗於義者有聲闗於義者六書之道備<lb/>
於此矣<lb/>
　　　元鄭肯亭忠質文論<lb/>
三皇尚忠五帝尚質三王尚文八卦忠也古文質也籀<lb/>
<pb n="KR3h0068_WYG_003-73a"/>
文也篆則王降而覇矣𨽻其秦之法令書乎古𨽻𨽻之<lb/>
古文也八分𨽻之籀也楷法𨽻之篆也飛白八分之流<lb/>
也行楷之行也草楷之走也𨽻之規為方草則圓其矩<lb/>
而六書之道散也<lb/>
　　　鄭子經書要篇<lb/>
六書之要其諧聲乎聲原於虚而妙於物言者聲之宣<lb/>
也書者聲之寄也飛龍肇音㵳哉閴乎其罔聞也夾漈<lb/>
山人當是正之有音無文者多矣逮皇元圖書重啟人<lb/>
<pb n="KR3h0068_WYG_003-73b"/>
文諧書之義實宗乎五雖古之三皇龍書穂書雲書諸<lb/>
作蔑以加諸猗歟休哉商之倒薤周之虎書魚書其象<lb/>
形耶彛考禽書龜鸞諸體不過名物作也曰孔壁舊書<lb/>
皆科斗文字佳城之文獨顯於世曰古文襍用籀體非<lb/>
一於科斗也盖古文有墳書麒麟鐘鼎篆有垂露複書<lb/>
襍體𨽻之八分變而飛白行草草本𨽻𨽻出於籀籀始<lb/>
於古文皆體於自然效法天地然則予何取衷哉曰漢<lb/>
時遠歩晉唐至宋滋弗逮矣蒼夏之迹遠矣幣刀鼎鬲<lb/>
<pb n="KR3h0068_WYG_003-74a"/>
世復寡傳賛皇石刻其非西周乎詛楚其興於近代乎<lb/>
石鼓泰山碑暨於兩京遺書舊畵學者不可不歴觀焉<lb/>
黄庭謂非右軍書其誰作耶曰永僧徐浩輩為之也樂<lb/>
毅論舊本希見於世宋初王侍書别冩刻之洛神賦亦<lb/>
後人託獻之而詭行之墓田丙舎其鍾太尉之懿乎傷<lb/>
寒數帖其王會稽之奥乎李陽冰庻子泉銘怡亭刻石<lb/>
二世詔無是過也浯溪碑雅厚雄深森嚴於瘞鶴萬安<lb/>
記其苖裔乎郎官㕔壁序祭濠州文末年誥身同出一<lb/>
<pb n="KR3h0068_WYG_003-74b"/>
軌所謂不約於法而凡踏焉者一掃歐虞褚薛之疲苶<lb/>
張顔疇宗與曰宗古文籀篆其開於程蔡乎石室之書<lb/>
今亡矣其言曰書肇於自然隂陽生焉形勢立焉若日<lb/>
月雲霧若蟲食木葉若刀㦸縱横皆有意象左廻右顧<lb/>
無使孤露藏頭䕶尾力在字終疾澀之分執筆之度八<lb/>
體變法之𤣥䆞崔瑗之儔咸受業焉光和建安諸作髙<lb/>
眀精粹非魏晉所儗議張留侯蕭相國談筆道鍾太傅<lb/>
著論可為格言矣諸葛武侯其知書之變乎揚子雲訓<lb/>
<pb n="KR3h0068_WYG_003-75a"/>
纂其説文切韻之本乎白溪書衡肯亭包蒙其義則衍<lb/>
極竊取之矣夫字有九徳九徳則法法始於包犧成乎<lb/>
軒頡盛乎三代革乎秦漢極乎晉唐萬世相因體有損<lb/>
益而九徳莫之有損益也或曰九徳孰傳乎曰天傳乎<lb/>
又問何以自得曰無媿於心為自得<hi>九徳出虞書臯陶謨</hi>
　　　又天五篇<hi>仝上出衍極</hi>
天地之數合乎五皇極之道中於五四時之用成於五<lb/>
六書之變極於五是故古文如春籀如夏篆如秋𨽻如<lb/>
<pb n="KR3h0068_WYG_003-75b"/>
冬八分行草嵗之閏餘也𨽻之興也其周之末造乎其<lb/>
民趨於簡陋乎或問石鼓顯于李唐韓退之韋應物以<lb/>
為周文王宣王時歐陽永叔蘇子瞻謂非史籀不能作<lb/>
而夾漈以為秦文信乎曰以漆文知之然則筆曷始乎<lb/>
曰尚矣書曰作會非筆何會紀於太常非筆何紀蘇望<lb/>
歐陽棐以三仁為漢石經趙徳夫洪景不非之諒也或<lb/>
曰古書籀𨽻其渝渝乎乆矣而何言之䁷<hi>古獄反眀也</hi>耶曰<lb/>
吾聞達于理者古今不能隔審其幾者鬼神莫能閟夫<lb/>
<pb n="KR3h0068_WYG_003-76a"/>
道一而已矣然則用筆有異乎曰有請問曰篆用直分<lb/>
用側𨽻楷曰間出存乎其人其人可得聞乎曰顔栁篆<lb/>
七而分三歐禇分八而篆二問行草曰篆多禊序間以<lb/>
分側有石書之遺意焉然則執筆有異乎曰夫執筆者<lb/>
法書之機鍵也近世善執筆者莫如張顔吾以此按天<lb/>
下圖書不能逃乎玉尺也人善執筆則八體具不善執<lb/>
筆則八體廢寸以内法在掌指寸以外法兼肘腕掌指<lb/>
法之常也肘腕法之變也魏晉間帖指掌字也嗚呼師<lb/>
<pb n="KR3h0068_WYG_003-76b"/>
法不傳人便其所習便其所習此法之所以不傳也故<lb/>
恵施卒而莊子深瞑不言鍾子期死而伯牙毁琴絶絃<lb/>
盖傷世之難與知也或曰絳州潘氏摭采竒墨祕楮昉<lb/>
於蒼頡訖於宋初其雅博乎曰淳化間太宗出内藏古<lb/>
蹟命王著臨搨工用精嘉大觀絳潭猶有似人之喜戲<lb/>
魚黔江鼎澧無慮數十家有無不足計也江季路之辨<lb/>
審矣曰管咨道二十萬購夫子廟碑劉潜夫十餘載求<lb/>
邕僧塔銘琛乎曰鴻都斷石猶有存者其古刻之天球<lb/>
<pb n="KR3h0068_WYG_003-77a"/>
乎黄初闕里記詞翰爾雅其南金乎漢碑三百銷蝕無<lb/>
幾何君閣道夏淳于碑可以全見古人面貌君謀𨽻纂<lb/>
其憂思深矣魏晉相承善學𨽻古莫如鍾王蕭阮諸人<lb/>
神氣浸殊體式未散歴隋而唐始有專門之學自此益<lb/>
分矣嗚呼媮風並趁其末造之孱民乎豪傑之生不數<lb/>
其精神猶參錯於元化之間乎書不盡言言不盡意孔<lb/>
氏遺蹟陽冰獨神㑹之魯公之書懐素喜而有得似不<lb/>
在語言文字之苴乎或問衍極曰極者中之至也曷為<lb/>
<pb n="KR3h0068_WYG_003-77b"/>
而作也曰吾懼夫學者之不至也<lb/>
　　　虞伯生六書淵源序畧<lb/>
魏晉以來善𨽻書以名世未嘗不通六書之義不通其<lb/>
義則不得文字之情制作之故安有不通其義不得其<lb/>
情不本其故猶得為善書者唐之諸賢以書義相究辨<lb/>
析循規蹈矩無復有㸃畫差訛之弊嗟夫世之不知六<lb/>
書之義而效其波磔以為媚誠妄人矣<lb/>
　　　吾丘衍學古編畧<lb/>
<pb n="KR3h0068_WYG_003-78a"/>
篆法匾者最好謂之<graphic n="KR1915" url="https://raw.githubusercontent.com/kanripo/KR-Gaiji/master/images/KR1915.png" mimeType="image/png"/>
                    <hi>音果</hi>匾徐絃謂非老手莫能到石<lb/>
鼔文字也<lb/>
小篆俗皆喜長然不可太長長無法但以方楷一字半<lb/>
為度一字為正體半字為垂脚豈不美哉脚不過三有<lb/>
無可奈何者當以正脚為主餘畧収短如幡脚可也有<lb/>
下無脚字如□□□等字却以上枝為出如草木之為<lb/>
物正生則上出枝倒懸則下出枝耳<lb/>
𨽻書人謂宜匾殊不知妙在不匾挑拔平硬如折刀頭<lb/>
<pb n="KR3h0068_WYG_003-78b"/>
方是漢𨽻書體括云方勁古拙斬釘截鐡備矣<lb/>
欵識文者諸侯本國之文也古者諸侯書不同文故形<lb/>
體各異秦有小篆始一其法近世學者取欵識字為用<lb/>
一紙之上齊楚不分人亦莫曉其謬<lb/>
　　　明李西涯論篆額<lb/>
裝潢舊碑石刻法帖上篆額斷不可去不然却似賢人<lb/>
不著冠耳<lb/>
　　　祝京兆論楷書及扇書<lb/>
<pb n="KR3h0068_WYG_003-79a"/>
一血二骨三肉四筋五員六直七平八方九結構十變<lb/>
十者備謂之楷書<lb/>
書聚骨扇如令舞女在瓦礫堆上作伎飛燕玉環亦减<lb/>
態矣呵呵<lb/>
　　　楊升菴論擘窠書<lb/>
字體有擘窠書今書家不解其義按顔真卿集有云㸃<lb/>
畫稍細恐不堪久臣今謹據石擘窠大書王惲玉堂佳<lb/>
話云東坡洗玉池銘擘窠大字極佳又云韓魏公書杜<lb/>
<pb n="KR3h0068_WYG_003-79b"/>
陵畫鶻詩擘窠大字此法宋人多用之墨札之祖也<lb/>
　　　書系書説<lb/>
草備𤣥機亦由風氣籀文三變六象具存雖云道藝葢<lb/>
通神明子雲心畫類别正邪中郎筆論散懐恣情多力<lb/>
無筋者聖鍾司𨽻得之韋墓通靈感物者淡衛夫人示<lb/>
以此妙芝象滅景鍾索邈步右軍筆陣判將領之後先<lb/>
衛瓘風流亦西臺之髙品是故有劍法藤法戈法弩法<lb/>
㸃法波法增減法畫斷而脉故連形虚而氣故實右軍<lb/>
<pb n="KR3h0068_WYG_003-80a"/>
云戈如長松倚谷曲如懸鈎釣水放似張弓發箭收如<lb/>
虎鬭龍驤是故有立法踠法頓挫法顯異法貫穿環合<lb/>
曵如杖横如舟牽如電掣立如鳥卓踠如股疊秀如秋<lb/>
水芙蓉險似崩崖攢石穏如<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>頓安步猛似泉瀉湍奔<lb/>
虎嘯而谷隂生雲興而天彩煥是故渾厚而英發清新<lb/>
而潛括散散漫漫而剛介勁拔趨趨蹌蹌而優㳺閒裕<lb/>
幹疾者如脫舒徐者如待竒正不同視前軍之部伍東<lb/>
南虚席效賓主之成章是故疎不容加宻不容遣華不<lb/>
<pb n="KR3h0068_WYG_003-80b"/>
可凋秃不可少筆行而志自從趣動而機不已故曰用<lb/>
筆者天流筆者地内貴盈而外貴虚於戯聖賢既逺聞<lb/>
見日疎臥畫被穿用心良苦意在筆先山隂之確論十<lb/>
遲五急墨道之要機羊欣親授於子敬張翼亦幾於亂<lb/>
真阮研骨力紹之淵㣲梁武荅書首推程邈元威論筆<lb/>
先進張融蕭思話不識右軍欣為鼻祖永禪師遥託僧<lb/>
䖍不失家雞筆待心傳道難俗論文皇辟以魯廟之器<lb/>
世南謂之神遇無為歐陽八訣發永氏之威儀過庭長<lb/>
<pb n="KR3h0068_WYG_003-81a"/>
譜歎古今之阻絶故三十六法不為贅懐瓘十體不為<lb/>
侈魯公之授受必待志士髙人方明之所述在乎掌虚<lb/>
指實公權筆諫之要盧雋臨池之訣各有由來非浪言<lb/>
也顛張得之劍器狂素亦類驚蛇徐季海之體氣純白<lb/>
沈傳師之骨法清虚蘇長公論草聖大字之難在嚴重<lb/>
結宻黄庭堅自移戎州之後悟沈著痛快吁代有古今<lb/>
變無終始皇王帝霸各暢厥猷是故三才一徳典章不<lb/>
能掩其盛品彚含嗟鬼神不能奪其秀立造化於毫端<lb/>
<pb n="KR3h0068_WYG_003-81b"/>
狀萬古於一瞬非吾所知也<lb/>
　　　弇山人巵言<lb/>
自張懐瓘以十體斷書一曰古文二曰大篆三曰籀文<lb/>
四曰小篆五曰八分六曰𨽻書七曰章草八曰行書九<lb/>
曰飛白十曰草鄭昂論文字之大變八一曰古文二曰<lb/>
大篆三曰小篆四曰𨽻書五曰八分六曰行書七曰飛<lb/>
白八曰草書其意葢取程邈以後之𨽻與鍾王之今楷<lb/>
合而一之不然則是取漢碑之𨽻皆屬之於八分而單<lb/>
<pb n="KR3h0068_WYG_003-82a"/>
以𨽻為楷也歐陽永叔以八分為𨽻洪适因之而豐道<lb/>
生直斥其妄據道生之意以𨽻為八分以真為𨽻也是<lb/>
即吾所疑張鄭之後説也夫以分為𨽻歐陽氏之誤小<lb/>
以𨽻為分以真為𨽻豐氏之誤大也為豐氏之説大約<lb/>
與張鄭同其一曰𨽻書者程邈為御史以奏事繁多篆<lb/>
字難成乃用𨽻人佐書以赴急速官司刑獄用之其二<lb/>
云次仲作八分書謂入篆八分存𨽻二分是先有𨽻而<lb/>
有分固矣其三據淳化閣帖有邈天得一以清數語為<lb/>
<pb n="KR3h0068_WYG_003-82b"/>
據此皆吾所不敢信之故也閣帖所存邈數十字畧無<lb/>
二鍾古意止是稍増一㸃一畫以行怪如亢倉元命包<lb/>
假書填難字類耳此李懐琳輩之所不為而可據為邈<lb/>
書乎又明言漢因行之獨符印蟠信題署用篆則此外<lb/>
皆用真𨽻書矣而何自漢末以前無一筆也歐趙所書<lb/>
之碑又何無一真𨽻而皆分書也各碑既謂之分書則<lb/>
其法正存今何嘗入篆八分也以吾所見惟皇象天發<lb/>
神讖有五分之篆蔡邕夏承有四分之篆疑此即所謂<lb/>
<pb n="KR3h0068_WYG_003-83a"/>
八分而八分以其不易習故少傳耳衛恒所贊𨽻勢如<lb/>
砥平繩直規旋矩折脩短相副奮筆輕舉離而不絶等<lb/>
語亦自與正書不甚應其為古𨽻無疑者後閱陸子淵<lb/>
書輯云秦興同天下之書而李斯遂為世宗時則趙髙<lb/>
胡母敬改省籀篆同謂之小篆程邈所上務趨便捷謂<lb/>
之𨽻書王次仲分取篆𨽻之間謂之八分自邈以降謂<lb/>
之秦𨽻賈魴三倉蔡邕石經諸作謂之漢𨽻鍾王變體<lb/>
謂之今𨽻合秦漢謂之古𨽻庾元威造為散𨽻羲獻復<lb/>
<pb n="KR3h0068_WYG_003-83b"/>
變新竒别以今𨽻謂之楷法黄庭樂毅謂之小楷史游<lb/>
解散𨽻體謂之章草張伯英之法謂之草書衛瓘復采<lb/>
芝法兼乎行書謂之藳草羲獻之書謂之今草構結㣲<lb/>
𦕈者謂之小草復有游絲之草宋蔡襄為飛草謂之散<lb/>
草劉伯昇小變楷法謂之行書兼真謂之真行帶草謂<lb/>
之草行蔡邕所作輕㣲大字謂之飛白自餘諸體以類<lb/>
生矣葢自是而𨽻與八分之説始明然謂羲獻復變新<lb/>
奇别以今𨽻謂之楷法此語覺贅葢受禪勸進即鍾氏<lb/>
<pb n="KR3h0068_WYG_003-84a"/>
之古𨽻也尚書宣示墓田丙舎戎路表即鍾氏之今𨽻<lb/>
也羲獻不過増華耳古𨽻亦非鍾造東漢以後碑刻皆<lb/>
如之特鍾氏入妙耳飛白即古𨽻今𨽻蕭子雲頗作篆<lb/>
皆大書用帚筆輕拂過或有帶行者其體若白而勢若<lb/>
飛今亦不傳矣後世有以草書作雙絲下中露白者為<lb/>
飛白極可笑吾三十時為余定州作飛白歌葢從俗之<lb/>
語也今人稱真草𨽻篆雖失作者之意然古𨽻今𨽻方<lb/>
圓勁婉體自難合析為真𨽻似亦未為不通<lb/>
<pb n="KR3h0068_WYG_003-84b"/>
吾衍曰秦𨽻者程邈以文牘繁多難以用篆因减小篆<lb/>
為徑用之法故不為體勢若漢欵法篆字相近非有批<lb/>
法之𨽻也即是秦權秦量上刻字人多不知亦謂之篆<lb/>
八分則漢𨽻之未有挑剔者比秦𨽻則易識比漢𨽻則<lb/>
㣲似篆若用篆筆作漢𨽻則得之矣由此而言則次仲<lb/>
所成八分恐存𨽻八分就篆二分也衍之此論一洗懐<lb/>
瓘千古之疑盡闢豐氏恣談之陋<lb/>
衍又曰𨽻書人謂宜匾殊不知妙不在匾挑㧞平硬如<lb/>
<pb n="KR3h0068_WYG_003-85a"/>
折刀頭方是漢𨽻衍此語尤合作正受禪勸進之所以<lb/>
妙也近代文徵仲得之痩而怪者韓擇木也豐而匾者<lb/>
唐𤣥宗也拙而醜者朱恊極也<lb/>
沈存中云古人以散筆作𨽻書謂之散𨽻近歲蔡君謨<lb/>
又以散筆作草書謂之散草或曰飛草其法皆生於飛<lb/>
白<lb/>
章草古𨽻之變也行草今𨽻之變也芝旭草又行草之<lb/>
變也<lb/>
<pb n="KR3h0068_WYG_003-85b"/>
行書有二有真帶行者如右軍蘭亭霜寒來禽官奴之<lb/>
類是也正行配者右軍旦極寒雪晴晚復是也<lb/>
毒熱尊體何如奉橘夫人平康蔡家賓至愛鵝蘄茶曉<lb/>
復毒熱有以為唐文皇臨者夫人平康蔡家賓有以為<lb/>
後人書者理俱有之<lb/>
道生云䨇鈎懸腕讓左側右虚掌實指意前筆後此古<lb/>
人所傳用筆之訣也如屋漏雨如壁拆如印印泥如錐<lb/>
畫沙如折釵股古人所論作書之勢也然妙在第四指<lb/>
<pb n="KR3h0068_WYG_003-86a"/>
得力俯仰進退收住垂縮剛柔曲直縱横轉運無不如<lb/>
意則筆在畫中而左右皆無病矣此法鍾王之後惟藏<lb/>
真得之為多庶幾於是者唐則伯施信本登善䖍禮紹<lb/>
京泰和伯髙清臣誠懸五季則景度重光宋則君謨元<lb/>
章元則子山子昂本朝則仲行貞伯希哲徴仲數人而<lb/>
已<lb/>
鍾太傅解散古𨽻而為今𨽻然張芝草書是今𨽻之變<lb/>
觀其行筆可知則太傅之前如曹師諸公亦已作今𨽻<lb/>
<pb n="KR3h0068_WYG_003-86b"/>
但非程邈體耳<lb/>
語云真以㸃畫為形質使轉為性情草以㸃畫為性情<lb/>
使轉為形質縱横牽掣之謂使鈎環盤紆之謂轉向背<lb/>
得宜之謂㸃畫又云神彩為上形質次之𨽻以規為方<lb/>
草則圎其矩<lb/>
大字促令小小字舒令大大字難於結宻而無間小字<lb/>
難於寛綽而有餘此偏至之語大須意㑹不可典要又<lb/>
云小心布置大膽落筆<lb/>
<pb n="KR3h0068_WYG_003-87a"/>
梁武帝云㸃掣短則法擁尰㸃掣長則法漓凘畫促則<lb/>
字横畫疎則形慢拘則乏勢放又少則純骨無媚純肉<lb/>
無力少墨浮澀多墨笨鈍張長史傳此於顔平原而語<lb/>
少變<lb/>
董内直曰左欲去吻右欲去肩指欲實掌欲虚李萃曰<lb/>
虚掌實指緩衂急送意在筆前字居筆後黄山谷云心<lb/>
能轉腕手能轉筆米元章云肉須裹筋筋須藏肉皆臨<lb/>
池者所宜知也<lb/>
<pb n="KR3h0068_WYG_003-87b"/>
李陽冰云㸃不變謂之布碁畫不變謂之布筭方不變<lb/>
謂之㪷圎不變謂之環此言篆法也篆亦須變况其它<lb/>
乎<lb/>
聞之張敬𤣥云楷書把筆妙在虚掌運腕不宜把筆苦<lb/>
緊然大令少時作書右軍從後掣其筆不得非耶曰此<lb/>
有力也非苦緊也顔栁自有力二王化於力者也習顔<lb/>
栁者未免苦緊習二王者不妨虚和<lb/>
以筋骨立形以神情潤色出没斯有倚伏開闔藉乎隂<lb/>
<pb n="KR3h0068_WYG_003-88a"/>
陽一畫之間變起伏於鋒杪一㸃之内殊衂挫於毫芒<lb/>
一畫失所如壯士之折一肱一㸃失所如美人之𦕈一<lb/>
目<lb/>
取蘭亭之半以參宣示則華實配矣取化度之半以參<lb/>
廟堂則方圎協矣<lb/>
　　　王肯堂鬱岡齋筆麈<lb/>
右軍執筆圖東陽陳及時有跋云其圖懸腕者二腕就<lb/>
几者一於張彦逺法書要錄目中而不見其文依其執<lb/>
<pb n="KR3h0068_WYG_003-88b"/>
筆似覺紙上有瑟瑟蠶食葉聲隨意所之畧無滯礙其<lb/>
法當大母指對用食指頭以小指疊無名指倚管則腕<lb/>
囘而筆正勿使管歸於食指第二節内則鋒藏而筆直<lb/>
然用事又全在中指運動取力於肩則字畫秀潤氣骨<lb/>
遒勁矣孔子曰工欲善其事必先利其器此右軍筆圖<lb/>
之所以不可無也<lb/>
凡作楷書須筆筆依法書之鍾繇王羲之獻之智永虞<lb/>
世南歐陽詢顔真卿七家乃合楷法其餘不過真書耳<lb/>
<pb n="KR3h0068_WYG_003-89a"/>
唐人所謂經生字也<lb/>
刻石手唐人為最今世所傳宋搨本神采飛動恍如真<lb/>
蹟如雲麾將軍九成宫銘聖教序之類皆唐刻也其轉<lb/>
折波磔處俱稜角分明故鋒穎雖露而古人運筆意象<lb/>
隠然在目後世摹勒者亦妄意藏鋒而轉摺磔波處俱<lb/>
以圎渾為工故成無骨之身無幹之樹停雲戯鴻之刻<lb/>
手固劣亦書家誤之也<lb/>
古人作書多肥少瘦凡碑初刻未經多搨畫深而字必<lb/>
<pb n="KR3h0068_WYG_003-89b"/>
肥久而搨多畫淺而字漸瘦瘦非真相也余每笑世人<lb/>
學聖教序多作細畫不知誤學斷碑後字耳<lb/>
　　　董𤣥宰論字生熟<lb/>
字與畫各有門庭畫可生字不可不熟畫須熟後生字<lb/>
須熟外熟<lb/>
　　　又論臨顔書<lb/>
余近來臨顔書因悟所謂折釵股屋漏痕者惟二王有<lb/>
之魯公直入山隂之室絶去歐褚輕媚習氣東坡有詩<lb/>
<pb n="KR3h0068_WYG_003-90a"/>
至於子美書至於魯公非虚語也顔公惟蔡明逺序尤<lb/>
為沈古米海岳一生不能彷彿葢亦為學唐初諸公書<lb/>
稍乏骨氣耳燈下為此都不對帖雖不至入俗第神采<lb/>
璀璨即是不及古人處漸老漸熟乃造平淡米老猶隔<lb/>
塵敢自許逼真乎題以志吾媿<lb/>
　　　陳眉公論筆墨<hi>見妮古録</hi>
世人愛書畫而不求用筆用墨之妙有筆妙而墨不妙<lb/>
者有墨妙而筆不妙者有筆墨俱妙者有筆墨俱無者<lb/>
<pb n="KR3h0068_WYG_003-90b"/>
力乎巧乎神乎膽乎學乎識乎盡在此矣總之不出藴<lb/>
藉中沈著痛快<lb/>
　　　又論臨帖<hi>見太平清話</hi>
臨帖切忌緊逼相逼而視吾身方在甕中安能運甕此<lb/>
亦旁觀棋枰小變法耳<lb/>
裒訪古帖置之几上其益有五消永日汰俗情一益也<lb/>
分别六書宗派二益也多識古文奇字三益也先賢風<lb/>
流韻態如在筆端且可以披其遺行逸籍交㳺宅墓四<lb/>
<pb n="KR3h0068_WYG_003-91a"/>
益也不必鈎搨日與聚首如薰脩法自能得解五益也<lb/>
　　　李竹懶小楷論<lb/>
古人不貴小楷謂之𨽻書為胥𨽻所書耳梁武勅臣下<lb/>
書疏皆用行狎筆自書唯署名稍謹耳唐文皇令三舘<lb/>
諸生寫道釋諸經以其楷正名經生體士大夫不為也<lb/>
竹雨屢要余作楷余目昏甚苦之為作一絶以冷其意<lb/>
然實書家正論也鴨頭狸骨擅雄奇不數銀鈎躉尾齊<lb/>
請㸔貞觀寫經手品流虞褚隔雲泥<lb/>
<pb n="KR3h0068_WYG_003-91b"/>
　　　又論治書四種<lb/>
唐人崇事法書其治書有四種曰臨曰摹曰嚮搨曰硬<lb/>
黄臨者置紙法書之傍睥睨纖濃㸃畫而倣為之摹者<lb/>
籠紙法書之上暎照而筆取之嚮搨者坐暗室中穴牖<lb/>
如盎大懸紙與法書暎而取之欲其透射畢見以法書<lb/>
故縑色沈暗非此不徹也硬黄者嫌紙性終帶暗澀置<lb/>
之熱熨斗上以黄蠟塗勻紙雖稍硬而瑩徹透明如世<lb/>
所為魚枕明角之類以蒙物無不纖毫畢見者大都施<lb/>
<pb n="KR3h0068_WYG_003-92a"/>
之魏晉鍾索右軍諸蹟以其年久本暗又所宗師故極<lb/>
意取之臨書如雙鵠並翔各極其致不必為步驟之拘<lb/>
非於書有深詣者不能也以故屬之虞褚公以下三者<lb/>
則趙模馮承數輩職耳昔張思聰善摹古帖自名翻身<lb/>
鳯凰<lb/>
　　　汪玉水墨雨碎金<lb/>
張長史謂大字促令小小字展令大董内直謂大字貴<lb/>
結宻不結宻則懶散而無精神扁榜宜字字相照應又<lb/>
<pb n="KR3h0068_WYG_003-92b"/>
宜飄逸氣清雅不俗一字之美皆偏旁凑成分析㸔時<lb/>
各自成一美始為大字之盡善者矣小字貴開闊字内<lb/>
間架宜明整開闊一如大字體段諸美皆具也<lb/>
胸中有書下筆自然不俗坡詩有云退筆如山未足珍<lb/>
讀書萬卷始通神此言良是<lb/>
為書之妙不在憑文按本妙在應變無方<lb/>
行行須有活法字字須求生動<lb/>
有功無性神彩不生有性無功神彩不實兼此二者然<lb/>
<pb n="KR3h0068_WYG_003-93a"/>
後能齊古人<lb/>
筆正之説真格言也筆正則古人筆法皆如吾手矣側<lb/>
鋒取妍鍾王不傳之秘濡毫之次法與鋒合然後運筆<lb/>
無非法也<lb/>
捉筆在手便須運意不可妄落一筆一筆纔落便想第<lb/>
二筆合作如何下<lb/>
偶寫一字不成須於衆碑尋之若無即出意自造不可<lb/>
輕意率然而作<lb/>
<pb n="KR3h0068_WYG_003-93b"/>
臨書最有功以其可得精神也字形在紙筆法在手筆<lb/>
意在心筆筆生意分間布白小心布置大膽落筆左者<lb/>
右之右者左之偏者正之正者偏之以近為逺以逺為<lb/>
近以連為斷以斷為連筆近者意逺筆逺者意近<lb/>
字㸔碑帖須象運筆又須把其氣象隨所寓成形結字<lb/>
得形體不如得筆法得筆法不如得氣象學字如女子<lb/>
學梳掠惟性虚者尤能作態度<lb/>
只學一家書學成不過為人作奴婢集衆長歸於我斯<lb/>
<pb n="KR3h0068_WYG_003-94a"/>
為大成<lb/>
行書非草非真兼真謂之真行帶草謂之行草篆添𨽻<lb/>
减篆長𨽻匾<lb/>
八分書殆不始於秦水經注齊地掘古塚棺前有八分<lb/>
書驗文乃太公三世孫胡公之墓科斗古文大篆小篆<lb/>
亦自五帝時有之矣如禹刻岣嶁碑則用科斗宣王刻<lb/>
石鼓則用籀書唐人錢譜太昊氏金尊盧氏幣其文具<lb/>
存悉皆小篆太公九府圜錢黄帝布刀亦是小篆葢書<lb/>
<pb n="KR3h0068_WYG_003-94b"/>
契既作字體悉具决不始於秦也<lb/>
唐昇元帖以匱紙摹搨李廷珪墨拂之為絶品匱紙者<lb/>
打金箔紙也其次即用澄心堂紙蟬翅拂為第二品濃<lb/>
墨本為第三品也昇元帖在淳化祖刻之上隋開皇帖<lb/>
之下迄今皆不可復見也<lb/>
世有絳帖潭帖臨江帖此三書絳本已少惟潭帖為勝<lb/>
者以僧希白所臨也希白於字畫得佳處故於二王帖<lb/>
尤邃若臨江則失真逺矣又淳化帖大觀帖當時以晉<lb/>
<pb n="KR3h0068_WYG_003-95a"/>
唐善本及江南所收帖擇善者悉出上聖規摹故風骨<lb/>
意象皆存在識者鑒裁而學者悟其趣法書中唐人硬<lb/>
黄可喜若其餘紙札俱不精<lb/>
古人論墨之佳曰輕堅黝黑入硯無聲又曰其堅如玉<lb/>
其文如犀又曰繢彩奮發論硯之佳曰秀潤玉質論筆<lb/>
曰長而不勁不如勿長勁而不圎不如不勁皆至理也<lb/>
唐六典有裝潢匠注音光上聲謂装成而以蠟潢紙也<lb/>
今製牋法猶有潢製之説人多不解作平聲又改為装<lb/>
<pb n="KR3h0068_WYG_003-95b"/>
池益謬甚矣<lb/>
洞天清錄云書與畫一致也書者以濟畫之不足者也<lb/>
使畫可盡則無事乎書矣古之善繪者或畫詩或圖孝<lb/>
經或貌爾雅或像論語暨春秋或著易像皆附經而行<lb/>
猶未失其初也世道日降徃徃溺志於車馬士女之華<lb/>
怡神於花鳥蟲魚之麗游情於山林水石之幽而古意<lb/>
衰矣<lb/>
　　　屠緯真考槃餘事<lb/>
<pb n="KR3h0068_WYG_003-96a"/>
古帖歴年逺而裱數多其濃者堅若生漆以手揩之纖<lb/>
毫無染兼之摩弄積久紙面光彩如砑古意自然故面<lb/>
舊而背色長新其側勒轉摺處並無沁墨水跡侵染字<lb/>
法且有一種異馨發自紙墨之外質薄者掲之堅而不<lb/>
裂以受糊多耳厚者反破裂莫舉以年逺糊重紙脆故<lb/>
也今之贋帖效南搨者近似之然以手微抹滿指皆黒<lb/>
效北榻者敲法入石太深字有邊㾗用墨不匀濃處若<lb/>
烏雲生雨淺者如白虹跨天殊乏雅致大率皆以川扇<lb/>
<pb n="KR3h0068_WYG_003-96b"/>
紙竹紙用挂灰爐烟瀝和水染成古色表裏湮透兩面<lb/>
如一試以一角掲㸔薄者即裂厚者性健不斷矣此俱<lb/>
以形似求之若以字法刻手敲手掲法過目翻閱雖同<lb/>
一宋搨而妍醜即别矣矧贋搨乎<lb/>
呉中近有髙手贋為舊帖以竪簾厚麄竹紙皆特抄也<lb/>
作夾紗搨法以草烟末香烟薫之火氣逼脆本質用香<lb/>
和糊若古帖臭味全無一毫新狀入手多不能破其智<lb/>
巧精米反能奪目鑒賞當具神通觀法<lb/>
<pb n="KR3h0068_WYG_003-97a"/>
古之北紙其紋横質鬆而厚不甚受墨北墨多用松烟<lb/>
色青而淺不和油蠟故北搨色淡而紋皺如薄雲之過<lb/>
青天謂之夾紗作蟬翅搨也南紙其紋竪墨用油烟以<lb/>
蠟及造烏金紙水敲刷碑文故色純黑而有浮光謂之<lb/>
烏金搨<lb/>
　<lb/>
　<lb/>
　<lb/>
<pb n="KR3h0068_WYG_003-97b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書畫彚考卷三<lb/>
</p>
<p>
</p>
  </div>
</body>
</text>
</TEI>
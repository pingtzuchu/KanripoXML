<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>書畫彚考</head>
    <p>
<pb n="KR3h0068_WYG_000-1a"/>
欽定四庫全書　　　　　子部八<lb/>
　書畫彚考　　　　　　　藝術類一<hi>書畫之屬</hi>
　　提要<lb/>
　　　　<hi>臣</hi>等謹案書畫彚考六十巻<lb/>
　　　國朝卞永譽撰永譽字令之鑲紅旗漢軍官至<lb/>
　　　　刑部左侍郎王士禎居易録云卞中丞永譽<lb/>
　　　　貽書畫彚考六十巻凡詩文題跋悉載上溯<lb/>
　　　　魏晉下迄元明所収最為詳博朱彛尊論畫<lb/>
<pb n="KR3h0068_WYG_000-1b"/>
　　　　詩亦有妙鑒誰能别毫髪一時難得兩中丞<lb/>
　　　　之句盖永譽及宋犖皆精於賞鑒犖時為江<lb/>
　　　　南巡撫永譽時為福建巡撫故云兩中丞也<lb/>
　　　　是書書畫各三十巻先綱後目先總後分先<lb/>
　　　　本文而後題跋先本巻題跋而後援據他書<lb/>
　　　　條理秩然且視從來著録家徴引特詳惟所<lb/>
　　　　載書畫不盡屬所藏亦非盡得之目見大抵<lb/>
　　　　多從汪砢玉珊瑚網張丑清河書畫舫諸書<lb/>
<pb n="KR3h0068_WYG_000-2a"/>
　　　　採摭裒輯故不能如寶章待訪録以目見的<lb/>
　　　　聞灼然分别又所載本文如禇遂良書陸機<lb/>
　　　　文賦吳通㣲書陰符經劉敞書南華秋水篇<lb/>
　　　　趙孟頫書過秦論等皆與今本無大異同而<lb/>
　　　　具載全篇殊為疣贅至于陸機平復帖虞世<lb/>
　　　　南枕卧帖其文為世所未睹者乃畧而不書<lb/>
　　　　至如趙孟堅水仙圖巻珊瑚網載有二本不<lb/>
　　　　能無前後錯出之疑永譽于後一條下注明<lb/>
<pb n="KR3h0068_WYG_000-2b"/>
　　　　其一恐出臨摹並存以俟考其例是也而所<lb/>
　　　　載定武蘭亭落水本與郁逢慶書畫題跋記所<lb/>
　　　　載前後題跋互有不同所載神龍蘭亭本與<lb/>
　　　　朱存理鐵網珊瑚所載定武本題跋反多重<lb/>
　　　　複又黄庭堅書陰長生詩巻與朱存理張丑<lb/>
　　　　所載㕘錯歧出竟有三本王詵煙江叠嶂圖<lb/>
　　　　蘇軾所為賦詩者竟有四本皆未能辨析真<lb/>
　　　　偽又王士禎居易録所記于永譽齋中觀其<lb/>
<pb n="KR3h0068_WYG_000-3a"/>
　　　　所藏書畫有司馬光資通鑑手稿永譽云曽<lb/>
　　　　見一冊極端楷為好事者分去永譽得其二<lb/>
　　　　三紙耳今是書載此蹟但云史草亦不著所<lb/>
　　　　存頁數反不若士禎所載之可据士禎又見<lb/>
　　　　所藏趙孟頫寫杜詩天育驃騎歌上有孟頫<lb/>
　　　　小篆延祐四年九月既望字是書亦併不載<lb/>
　　　　均為漏略至于雁門乃郡名茂苑即長洲地<lb/>
　　　　名而以為文彭文嘉之别號居節字士貞貞<lb/>
<pb n="KR3h0068_WYG_000-3b"/>
　　　　字印章古篆與鼎字相類而以為居節一字<lb/>
　　　　士鼎又以秋岩為吾衍之别號盖因衍書古<lb/>
　　　　文篆韻後有至元丙戌秋岩記一條而云也<lb/>
　　　　不知前至元丙戌吾衍年甫二十不應云老<lb/>
　　　　且其跋内之丁夘若是宋末咸淳丁夘則正<lb/>
　　　　吾衍始生之時不當有自征建昌之語今以<lb/>
　　　　陶九成跋核之則至元乃正之訛是為至正<lb/>
　　　　七年丙戌距吾衍之沒已三十七年其秋岩<lb/>
<pb n="KR3h0068_WYG_000-4a"/>
　　　　乃題跋之人非吾衍别號也凡若此類踈舛<lb/>
　　　　尤多然登載既繁引述又富足資談藝家檢<lb/>
　　　　閲者無過是編固不以一二小疵累其全體<lb/>
　　　　之宏博焉乾隆四十六年三月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畫彚考卷五十二</head> <lb/>
    <p>
<pb n="KR3h0068_WYG_052-1a"/>
欽定四庫全書<lb/>
　書畫彚考卷五十二<lb/>
　　　　　　　　　　刑部左侍郎卞永譽撰<lb/>
　　畫二十二<lb/>
元<lb/>
　曹知白<lb/>
　曹雲西雪闗雲棧圖<lb/>
雲西老人戊子之夏五月既望為士英作雪關雲棧時<lb/>
<pb n="KR3h0068_WYG_052-1b"/>
年七十七嵗<lb/>
　曹貞素江山圖長卷<lb/>
至正壬辰清和月雲西老人曹知白寫贈同菴老友<lb/>
　　至正壬辰初夏寓上朔迴龍寺適雲西老人來聨<lb/>
　　榻數日值景清和或挂䇿喬林或放船幽渚江山<lb/>
　　延人佳思花月助我閒吟漫賦山居十首呈正雲<lb/>
　　西亦記圖所歴為江山長卷見贈投磚引玉深愧<lb/>
　　鄙俚因附録卷尾以識一時之雅會云<lb/>
<pb n="KR3h0068_WYG_052-2a"/>
　　天地存吾道山林老更親閒時開碧眼一望盡黄<lb/>
　　塵喜得無生意消磨有漏身幾多隨幻影都是去<lb/>
　　來人<lb/>
　　髪不如心白形還似木枯衆緣閒處盡一念看來<lb/>
　　孤天已容疎拙禪應離有無餘生當落日步步是<lb/>
　　歸途<lb/>
　　生理原無住流光不可攀誰將新日月換却舊容<lb/>
　　顏獨坐惟聽鳥開門但見山幻緣消歇盡不必更<lb/>
<pb n="KR3h0068_WYG_052-2b"/>
　　求閒<lb/>
　　混世多生厭歸山念自休幾曽千載計特為一人<lb/>
　　留浩浩成空刦涓涓積巨流但觀清淨理一切總<lb/>
　　如浮<lb/>
　　身已難慿藉支離各有因暫時連四大終是聚微<lb/>
　　塵萬籟含虚寂諸緣露本真從來聲色裏迷誤許<lb/>
　　多人<lb/>
　　斗大一菴居其中任卷舒雲霞生户牖星月挂庭<lb/>
<pb n="KR3h0068_WYG_052-3a"/>
　　除念息心逾寂塵消境自如南薰時一至颯颯六<lb/>
　　忩虚<lb/>
　　飯食無餘事髙眠晝不分晦明殊未覺鐘鼓㡬曽<lb/>
　　聞四面幃青嶂和身卧白雲誰言茶力健能遣睡<lb/>
　　魔軍<lb/>
　　無意人間世遊神極樂天惟餘可漏子不放拍肩<lb/>
　　禪獨羨摶風翼堪多出水蓮囘觀塵土客誰不為<lb/>
　　纒綿<lb/>
<pb n="KR3h0068_WYG_052-3b"/>
　　一性原無著何為不自由祗因生管帶故被世遷<lb/>
　　流不識空花影堪憐大海漚但開清淨眼明見一<lb/>
　　毛頭<lb/>
　　揮麈元吾事閒身奈嬾何聊將精進力調伏睡眠<lb/>
　　魔寂寂吹天籟悠悠逝水波從來無一事應不怪<lb/>
　　維摩　南屏山人同菴彝簡<lb/>
　貞素重溪暮靄圖<hi>小清祕閣藏畫軸</hi>
<hi>款書</hi>雲西為明叔作重溪暮靄<lb/>
<pb n="KR3h0068_WYG_052-4a"/>
　　雲老與僕年相若執筆濡墨既有年矣老而益進<lb/>
　　於今諸名勝善畫家求之巧思者甚多至於韻度<lb/>
　　清越則此翁當獨步也至正九年五月廿五日大<lb/>
　　癡學人公望題識時年八十又一<lb/>
　　雲西吾松之湞溪人與倪迂大癡以畫相倡和勝<lb/>
　　國之末髙人多隠於畫雲西為多田翁盖其家足<lb/>
　　置鄭莊之驛以延款名勝者其昌題<lb/>
　雲西老人秋林亭子圖并題<lb/>
<pb n="KR3h0068_WYG_052-4b"/>
雲西老人曹知白為月屋先生作<lb/>
天風起長林萬影弄秋色幽人期不來空亭倚蘿薜<lb/>
　　題曹雲西山水<lb/>
　　旭日耀蒼巘翠嵐生嫩寒幽人詩夢醒清響得松<lb/>
　　湍會稽王元章<lb/>
　　烟鐘隠隠起蒼茫嶺日分暉到草堂昨夜前山春<lb/>
　　雨過小橋流水落花香會稽全美<lb/>
　　碧雲消盡好山多茅屋春深長薜蘿行處聽來心<lb/>
<pb n="KR3h0068_WYG_052-5a"/>
　　自愜野禽啼罷野樵歌巽志生劉宗器<lb/>
　　筆底江山不露峰茅茨十尺倚長松采芝空谷歸<lb/>
　　何晚知在晴雲第幾重遂昌山人<lb/>
　　晴旭流輝耀翠微蘿烟開處啓荆扉澗邊兩兩提<lb/>
　　筐子疑在深林采藥歸武林顧易<lb/>
　曹雲西秋涉圖并記<hi>紙本小挂幅水墨秋水盈澗一人曳杖掲步懸崖枯藤叢石疎</hi>
　　<hi>樹墨氣含光娟娟浮動</hi>
秋涉圖<hi>隷書</hi>至正丁酉冬十月六日貞素為澤民提舉畫<lb/>
<pb n="KR3h0068_WYG_052-5b"/>
<hi>書右角上</hi>
往嵗作此圖以贈朱提舉今又於仲和所一見囘首二<lb/>
十餘年矣然澤民仲和皆呉人正謂楚人亡弓楚人得<lb/>
之雲西紀<hi>書左角上</hi>
　曹貞素清閟閣圖<hi>紙本長一尺二寸濶九寸</hi>
<hi>款書</hi>雲西老人作于清閟閣<lb/>
　　吾聞箕潁水能洗古人心兹山有飛泉泠泠琴上<lb/>
　　音<lb/>
<pb n="KR3h0068_WYG_052-6a"/>
　　塵垢悉蕩除方寸清似滌何止匡廬間嘯咏成李<lb/>
　　白　危素<lb/>
　顏　輝<lb/>
　顏秋月鍾進士元夜出遊圖卷<lb/>
　　題顏秋月寫鍾馗圖後<lb/>
　　沙公彦徳挾張華之識猶能精鑒古人名畫凡入<lb/>
　　神品者靡不購得之而拙工摹倣形似者不能以<lb/>
　　欺其明焉故家蔵唐宋元三代名蹟甚富士大夫<lb/>
<pb n="KR3h0068_WYG_052-6b"/>
　　之好畫者必先經彦徳鑒定而後收蓄以是人益<lb/>
　　器重之今夏隆暑中彦徳持一卷示予曰此顔秋<lb/>
　　月所繪鍾進士元夜出遊圖也披而觀之乃寫衆<lb/>
　　鬼作小隊前導有鳴金者有擎大石者有顛立而<lb/>
　　欲飲者有肘甕而行者有持鎗者有揮刃者有舞<lb/>
　　盾者有卓大刀者有執壺漿者有捧觴進者有負<lb/>
　　椅者有攜琴書筆硯者鍾馗於後三鬼載之而行<lb/>
　　又數鬼擁從有張盖者鳴鼔者吹笛擊板者詭態<lb/>
<pb n="KR3h0068_WYG_052-7a"/>
　　異狀各盡形勢彦徳求余題其後余聞世傳鍾馗<lb/>
　　者終南人也不第而死階下因以進士袍笏賜之<lb/>
　　既而示形於𤣥宗夢中曰臣當為陛下除天下虛<lb/>
　　耗之孽今是圖也其所謂夢中者耶且鬼神無形<lb/>
　　視之不見何其有形之若是耶豈畫者揚其巧擅<lb/>
　　其妙窮其怪狀而其實無有耶無亦彰終南進士<lb/>
　　死有靈爽尚為天下剪除妖孽彼明為人者視此<lb/>
　　圖不惕然警省哉然則良工用心之苦盖有諷於<lb/>
<pb n="KR3h0068_WYG_052-7b"/>
　　世道者深矣洪武己巳嵗夏六月紫芝山人識<lb/>
　　顔秋月名輝元之江山人生而穎敏有儒者風度<lb/>
　　善畫道釋人物嘗死而復生故畫鬼尤工此卷為<lb/>
　　老鍾元夜出遊圖筆法奇絶有八面生意展卷間<lb/>
　　令人駭目非深得造化之妙者曷克臻此當珍如<lb/>
　　拱璧世守勿失延陵呉寛<lb/>
　沈　麟<lb/>
　沈秋澗畫山卷<lb/>
<pb n="KR3h0068_WYG_052-8a"/>
　外錄<lb/>
　　書畫舫云沈麟矮幅畫山一卷筆意全倣郭熙後<lb/>
　　有倪瓚詩跋<lb/>
　焦　粲<lb/>
　焦粲山居圖<lb/>
　　山居圖為虞克用賦<lb/>
　　玉堂山人虞學士家住青城洞天裏一隨雲霧起<lb/>
　　從龍遂掌絲綸佐天子五色製成雲錦裳黼黻皇<lb/>
<pb n="KR3h0068_WYG_052-8b"/>
　　廷躋虞唐自騎黄鵠歸帝鄉霓旌羽盖森翺翔空<lb/>
　　留舊宅青城下草木猶餘雨露香諸孫久作東呉<lb/>
　　客每憶青城歸未得故人焦粲妙丹青為寫山居<lb/>
　　縣素壁學士今陪石與丁往來多在芙蓉城五<hi>闕</hi>
　　丈人時送迎它年或復遊人世應與諸孫宴幔亭<lb/>
　　陳基<lb/>
　陸　廣<lb/>
　陸天遊谿山清眺圖<hi>汪氏合璧鑒蔵</hi>
<pb n="KR3h0068_WYG_052-9a"/>
谿山清眺　陸廣為文伯作<lb/>
　　陸天游畫一幅好事者離為二軸玉水先得一幅<lb/>
　　凡十餘年又得其副遂若雌雄之劒復聚延津亦<lb/>
　　奇矣過長水鑒賞永日因題此以俟觀者董其昌<lb/>
　　陸天游畫品在幼文雲西間以蕭散幽澹為宗若<lb/>
　　闊幅雄肆之筆絶不易得也玉水此幅乃聨素為<lb/>
　　之者先得其左復得其右脗然延津之合也大奇<lb/>
　　大奇日華<lb/>
<pb n="KR3h0068_WYG_052-9b"/>
　　余弄鳩車時家甫得陸天游畫上題云谿山清眺<lb/>
　　陸廣為文伯作時父執呉功甫嘗過吾家凝霞閣<lb/>
　　極鑒賞此幅然惜其非全璧也至甲寅秋髙友明<lb/>
　　水見之以天然花影棐几相易迨己未春潤州繆<lb/>
　　杞亭持二畫來適董𤣥宰先生過訪展閲間咤之<lb/>
　　曰何一軸而離為二也余相較曰何二軸而一為<lb/>
　　余家物也杞亭云為文伯作者得之此地髙氏款<lb/>
　　天游生者得之苕上閔氏初不知其相合也即舉<lb/>
<pb n="KR3h0068_WYG_052-10a"/>
　　以歸余𤣥宰遂索筆題之𤣥宰又云天游生款是<lb/>
　　原筆也而裝潢者湯玉林陸象𤣥在舎即掲投水<lb/>
　　池前款便洗去後款揉素至碎字蹟終不脱於此<lb/>
　　徵太史善鑒并憶昔年功甫之論不謬也若畫中<lb/>
　　層巒叠嶂殿宇樓臺出没烟雲間溪橋横亘其下<lb/>
　　草樹滃鬱掩暎其慿髙者有振衣千仞之象其入<lb/>
　　林者有平居物外之趣囘視各半時殘山剰水作<lb/>
　　缺䧟世界者忽得女媧氏補之頓成中央大庭之<lb/>
<pb n="KR3h0068_WYG_052-10b"/>
　　天矣後之人宜世守勿失庶留此一段嘉話秀水<lb/>
　　汪砢玉樂卿甫識於潄六齋<lb/>
　陸天游丹臺春曉圖<hi>紙本髙二尺闊八寸水墨左有陳氏珍蔵味閒書印右有西邨</hi>
　　<hi>草堂琴書玩樂等印</hi>
丹臺春曉圖　天游為伯顒畫<lb/>
十年客邸絶塵紛江上歸來思不羣玉氣浮空春不雨<lb/>
丹光出井曉成雲風前龍杖時堪倚月下鸞笙久不聞<lb/>
幸對仙翁逺孫子坐中觀畫又論文<hi>小楷五行圖右</hi>
<pb n="KR3h0068_WYG_052-11a"/>
　謝伯誠<lb/>
　謝伯誠瀑布圖<hi>焦墨山水下有髙士紅衣素裳立雙松間</hi>
　　任陽謝伯誠畫法絶軼得董北苑風致今觀瀑布<lb/>
　　圖飄飄然有凌雲氣余為題詩其上云<lb/>
　　銀河忽如瓠子決瀉諸五老之峰前象疑天孫織<lb/>
　　素練素練脱軸垂青天便欲手借并州剪剪取一<lb/>
　　幅坡瓈烟相逢雲石子有似捉月仙酒喉無奈夜<lb/>
　　渇甚騎鱷吸海枯桑田居然化作十萬丈玉虹倒<lb/>
<pb n="KR3h0068_WYG_052-11b"/>
　　掛清泠淵　鐵笛在快雪樓試葉茂實墨時奉熙<lb/>
　　春閣硯小凌波也<lb/>
　張　中<lb/>
　張子正春雨鳴鳩圖<hi>白宋紙本小幅水墨</hi>
<hi>款書</hi>子正為而敏作春雨鳴鳩圖<lb/>
　　梨花枝上雨斑斑春滿西園十二闌何事錦鳩聲<lb/>
　　不絶隂雲連日䕶溪山釣鰲<lb/>
　　一枝湘玉翠烟輕數㸃梨花雪色明上有鳴鳩正<lb/>
<pb n="KR3h0068_WYG_052-12a"/>
　　呼雨江南江北動春耕丹山樵<lb/>
　　穀雨晴時鳩亂鳴梨花枝上四三聲春風處處催<lb/>
　　耕急不似㝷常百囀鶯天台王俊華<lb/>
　　一樹梨花春帶雨闌干淚瀉玉容驚夫不也感當<lb/>
　　時恨應向東風呌不平沛郡鎦翼南<lb/>
　　風散蒼雲漾翠光枝浮白雪濕新香數聲催得如<lb/>
　　酥雨只為幽姿一洗妝四明王伯煇<lb/>
　　東風簾捲小紅樓三月梨花叫錦鳩曽記玉人將<lb/>
<pb n="KR3h0068_WYG_052-12b"/>
　　鳳管隔花低按小梁州朱武<lb/>
　　自解呼名繡領齊梨雲竹雨暗寒溪東風却憶江<lb/>
　　南北桑柘村深處處啼呉都梁用行<lb/>
　　故園烟樹隔重重夢斷梨雲小院空自是鳴鳩心<lb/>
　　獨苦一聲聲似怨春風呉興孫奕<lb/>
　張子正桃花春鳥圖<hi>紙本挂幅水墨長三尺二寸髙九寸</hi>
<hi>款書</hi>海上張守中為景初先生畫<lb/>
　　葉底小紅肥春禽語夕暉養成毛羽好去向上林<lb/>
<pb n="KR3h0068_WYG_052-13a"/>
　　飛見泰<lb/>
　　閒忩綠樹夏隂隂看畫㷊香寓賞心宛似江南寒<lb/>
　　食後桃花春雨喚春禽天台林右題<lb/>
　　幾年不見張公子忽見𤣥都觀裏春却憶雲間同<lb/>
　　作客杏花吟篴喚真真老鐵醉筆<lb/>
　　畫中題品淺堪憐只愛風流老鐵仙可惜貞魂呼<lb/>
　　不起鳥啼花落自年年呉郡顧謹中<hi>八分書</hi>
　　東風埽紅雨春滿桃源洞山禽啼一聲喚醒劉郎<lb/>
<pb n="KR3h0068_WYG_052-13b"/>
　　夢東吳余季約<lb/>
　　張公落筆最風流憶向梨花寫鵓鳩十載都門重<lb/>
　　見畫忽聽鄰笛使人愁雲間顧文昭<lb/>
　　春光堂上午燻微清簟疎簾映晚暉憶得臨軒寫<lb/>
　　幽趣野花山鳥總依依崑山杜宗一<lb/>
　　老仙遺墨健如龍笑破朱唇幾㸃紅留取桃花與<lb/>
　　幽鳥不教人恨五更風　胡生同文新購此圖求<lb/>
　　題為書其上范公亮<lb/>
<pb n="KR3h0068_WYG_052-14a"/>
　　畫師筆力挽天成坐使韶光眼底生倣出一塲春<lb/>
　　境界花無顏色鳥無聲花倫<lb/>
　　鐵仙詩句張公畫二老風流最擅名一自樽前歌<lb/>
　　板歇春風花鳥總含情伯誠<lb/>
　　不見張公子於今又幾年春花與春鳥相對共凄<lb/>
　　然海叟凱<lb/>
　　歛翮花間鳥依栖且暫時上林羅綺樹待汝發髙<lb/>
　　枝樗散生<lb/>
<pb n="KR3h0068_WYG_052-14b"/>
　　露桃新雨開紅錦繡羽飛來依玉柯禁城春色年<lb/>
　　年好相對其如十里何匡山迂生<lb/>
　　鵲聲初報碧桃春洞口驚傳有晉人自啟幌窗吹<lb/>
　　鐵笛一聲清唱為誰新丁子木<lb/>
　　十年不見故園春畫裏題詩半古人老去風流渾<lb/>
　　減盡東風花鳥易傷神華亭管時敏<lb/>
　　記得桃花破煖紅山禽飛下語春風而今見畫生<lb/>
　　惆悵忽憶家園似夢中雲霄<lb/>
<pb n="KR3h0068_WYG_052-15a"/>
　　上日迎春早晴忩啟碧紗忽傳青鳥信開徧小桃<lb/>
　　花廬陵朱京<lb/>
　　山禽飛上碧桃枝獨立東風喜報誰翠幌日髙人<lb/>
　　未起分明池館記當時貝翔<lb/>
　　東風未放碧桃殘山鵲南來息羽翰雲路乍飛終<lb/>
　　萬里暫時聊借一枝安公祐<lb/>
　王　思<lb/>
　王思張徳常小像<lb/>
<pb n="KR3h0068_WYG_052-15b"/>
　　冠切雲之崔嵬佩鳴玉之琳琅丹青彷彿其形似<lb/>
　　氣象已絢爛乎文章深注意於林泉而託迹乎軒<lb/>
　　裳畊釣於荆溪笑傲於良常豈出岫之閒雲亦九<lb/>
　　畹之孤芳故將縱浪大化游泳天和周旋罄折<hi>闕</hi>
　　追琢磨于躬有光而奕世其昌者耶黄鶴山人王<lb/>
　　蒙謹題<lb/>
　　冠綸巾服素衣靜式後昆動揚前徽濯埃氛於宴<lb/>
　　景憺山水之清暉吾固知其夷險一節出處顯黙<lb/>
<pb n="KR3h0068_WYG_052-16a"/>
　　之間惟徳之常而從容於道機者<hi>闕款</hi>
　　向年予客荆溪岳君仲逺家仲逺中表姻戚多若<lb/>
　　王君仲徳其一也仲徳以宋閥閲居州市時延至<lb/>
　　金壇張天民先生訓飭其子弟居久之先生徳孚<lb/>
　　其身行孚其人凡溪大家無不敬慕之者於是買<lb/>
　　田築室請先生挈家荆溪之上今呉縣尹徳常則<lb/>
　　先生冡子也徳常日侍其親内而家庭外而朋舊<lb/>
　　人人得其驩心暇輒讀書講學徳業滋進於是徳<lb/>
<pb n="KR3h0068_WYG_052-16b"/>
　　常充然為荆溪之逸民夫何淮甸兵興而荆溪遂<lb/>
　　為戎首向所謂田園室廬盡為瓦礫徳常遂與先<lb/>
　　生辟地來呉以才名著聞起家呉縣丞由丞陞尹<lb/>
　　縣遭亢旱焚刦而徳常能涵煦以仁恩自非才美<lb/>
　　兼具其能若是乎遂昌鄭元祐與徳常有世契見<lb/>
　　其松石小像而喜之為題於其上云<lb/>
　　鍾英金壇蜚聲荆溪以孝以友身修家齊辟地來<lb/>
　　呉起家佐邑陞之製錦藹乎仁術峩冠野服松石<lb/>
<pb n="KR3h0068_WYG_052-17a"/>
　　之間逍遥天游良常之山猗歟先生有此令子爾<lb/>
　　公爾侯必復其始<lb/>
　　誦詩讀書佩先師之格言登山臨水得曠士之樂<lb/>
　　全非仕非隠其幾其天雲不雨而常潤玉雖工而<lb/>
　　匪鐫其據於儒依於老逃於禪者歟　錢唐王生<lb/>
　　思善畫徳常時年四十二矣東海倪生贊之曰徳<lb/>
　　常髙情虛彝意度閒雅顧非顧長康之丘壑置身<lb/>
　　曹將軍之凌烟潤色又那緣得其氣韻耶王生盖<lb/>
<pb n="KR3h0068_WYG_052-17b"/>
　　亦見其善者幾耳今日因過徳常草堂出此圖求<lb/>
　　贊且欲作樹石其傍乃先綴數語像上樹石俟它<lb/>
　　日補為之<lb/>
　倪　宏<lb/>
　倪原道金粟塚燕集圖卷<hi>按鐵網珊瑚此卷計六翻今脱去前一翻存世為君</hi>
　　<hi>援筆賦清遊八字俟訪完本補入</hi>
　　江隂陸麒<lb/>
　　傍舟北山下始得北山游靈雨霽秋景石林氣蕭<lb/>
<pb n="KR3h0068_WYG_052-18a"/>
　　颼休暇集諸彥令節當中秋逸哉玉山人曠達誰<lb/>
　　云儔張筵金粟冢桂樹天香浮座客嵇阮輩文采<lb/>
　　珊瑚鉤談謔繼清夜把酒月當頭月色既浩浩我<lb/>
　　懐亦悠悠良會愜沖賞盡醉復奚憂<lb/>
　　淮海秦約<lb/>
　　丈夫貴曠達勞生當自釋市中競錐刀營營到昕<lb/>
　　夕咄哉虎頭子素履鄙矯飾𤣥丘得夀蔵荷鍤任<lb/>
　　窀穸賓朋適燕會談笑匪滛佚超然悟世故不受<lb/>
<pb n="KR3h0068_WYG_052-18b"/>
　　衆物役陶情弄柔翰慷慨話疇昔凉風吹皓月照<lb/>
　　我金粟席嘅彼從戎士畏途猶執㦸層霄眇無翳<lb/>
　　髙鴻舉修翮<lb/>
　　毘陵謝應芳<lb/>
　　憶昔避戎馬放櫂來北山相逢適中秋展席解愁<lb/>
　　顏安知復今夕嘉宴得良會烽烟猶眯目慘澹千<lb/>
　　里外卓哉山中人曠達誰與儔坐客金粟冢酌醴<lb/>
　　相勸酬華月出松杪靈飈吹桂子荷鍤長自隨駒<lb/>
<pb n="KR3h0068_WYG_052-19a"/>
　　隙去如水摇毫寫雅懐絢爛無遺言客亦興不淺<lb/>
　　鬪勝寂不喧清歡忘城鼔盡醉傾笑語柱頭老令<lb/>
　　威為作八風舞停杯論古今仰天問嫦娥見此曠<lb/>
　　達士百世能幾何庾樓榛莾暗牛渚風浪惡縱有<lb/>
　　酒如澠恐亦無此樂夜深月愈白清溪歸洄沿一<lb/>
　　笑謝主人今年復明年<lb/>
　　華亭殷奎<lb/>
　　艱時阻良覯故人成逺别始登金粟冢仰見端正<lb/>
<pb n="KR3h0068_WYG_052-19b"/>
　　月舊遊獨徘徊桂枝重攀折玉杯承夕露翠竹落<lb/>
　　蒼雪賓筵列才彥末至慚獨劣賦詩詎云工庶以<lb/>
　　慰契闊<lb/>
　　汝陽袁華<lb/>
　　鬱鬱金粟冢冢上金粟開金粟老秃翁領客登泉<lb/>
　　臺明月海底出微風天際來青山白雲人酒死亦<lb/>
　　快哉千古仰髙躅荷鍤且銜杯<lb/>
　　相臺翟份<lb/>
<pb n="KR3h0068_WYG_052-20a"/>
　　紺宇素秋霽歸雲斂丘隅商令今始半凉飈弄虛<lb/>
　　徐湛然心跡清天空明月孤觴酌金粟冢駢筵良<lb/>
　　友于即事成幽賞縱暢以㳺娱<lb/>
　　北山良夜風露零聨翩綺席開林坰秋華錦石客<lb/>
　　愁破沙月水烟詩夢醒池面縠紋扶杖看樹頭竽<lb/>
　　籟把杯聽曠達何湏論强健從教荷鍤似劉伶<lb/>
　　金粟道人顧阿瑛<lb/>
　　嘉樹蔽日凉颸散烟展席藉草待月臨川簪盖既<lb/>
<pb n="KR3h0068_WYG_052-20b"/>
　　合飲芳割鮮歌斯哭斯以終餘年<lb/>
　　綽山古佳城左股接昆丘水作青龍來九派盤遭<lb/>
　　週道人金粟冢在彼山之幽圑團青桂樹枝葉相<lb/>
　　蜷樛石削華表立碑刻金窠鎪人身無百年胡乃<lb/>
　　三彭仇四大偶一失九丹不能瘳肉血潰臭腐不<lb/>
　　朽惟髑髏棄之道路傍行者得溺溲狐狸與蠅蚋<lb/>
　　食嘬紛相讎欲貽後之人以掩面目羞烏兔互出<lb/>
　　没急行不入郵縱有萬丈繩誰能繫之留暖穴競<lb/>
<pb n="KR3h0068_WYG_052-21a"/>
　　螻螘凉風滅蜉蝣榮名乃何物汲汲將奚求金谷<lb/>
　　珊瑚樹天網一夕收美人化黄壤燕子巢空樓大<lb/>
　　印佩六國散金馳八騶一朝不得志車裂狥九州<lb/>
　　秦皇與漢武靈藥採仙洲玉棺<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>地底金鳬出海<lb/>
　　陬梨花自寒食夜雨鬼啾啾飛錢化蝴蝶走燐驚<lb/>
　　鵂鶹混沌鑿不死儵忽何能休丈夫不解事老大<lb/>
　　傷白頭何如種秫米壓酒日自篘今夕三五夕我<lb/>
　　已為君謀長缾貯十斛百結青絲兠截江取紫蟹<lb/>
<pb n="KR3h0068_WYG_052-21b"/>
　　攀樹摘紅榴周垣設茵席矮几陳脯脩步登白雲<lb/>
　　屏待月豁醉眸劃然白蝦蟇抱出黄金毬又若摩<lb/>
　　尼珠躍出驪龍湫吞吐大地影晃漾東南浮老兔<lb/>
　　玉杵臼搗作人間秋寶城三千里縮景歸遐搜宫<lb/>
　　殿魚鱗騫木秋雲稠<hi>句落字</hi>素娥騎彩鸞舞雪翻電<lb/>
　　裘手折瓊樹花競拂金精流化為五素芒落我白<lb/>
　　瑶甌持滿向君語借箸請為籌十載苦國難豪傑<lb/>
　　紛戈矛鴻門碎玉斗桃園宰烏牛戰血濺野草餓<lb/>
<pb n="KR3h0068_WYG_052-22a"/>
　　莩填荒溝我時挈妻孥夜汎苕霅舟有兒握兵符<lb/>
　　承乏萬户侯三年<hi>闕</hi>恵歸身作抱官囚平生萬卷<lb/>
　　書怒焚遭鬱攸廬墓讀内典守節事清修親友散<lb/>
　　如雪雲樹空悠悠獨爾數君子艱棘見何由今聞<lb/>
　　王師出卒伍皆兠鍪㺯刀走官馬千里風颼颼桓<lb/>
　　桓李將軍大旗畫蚩尤去秋奪汴城今復追大酋<lb/>
　　屯兵泗水上添竈扼賊喉東南貢米粟連綱起歌<lb/>
　　謳我曹幸無恙坐見恢皇猷酒旗指南斗今兹會<lb/>
<pb n="KR3h0068_WYG_052-22b"/>
　　綢繆請起各稱夀我亦相勸酬羣才盡敏捷用作<lb/>
　　釣詩鈎青山忽大笑此意君知不呼童酌大白酹<lb/>
　　此土一抔他時盖棺了神隨和氣游巾插空中華<lb/>
　　撒手鞭蒼虯東海招若士西池訪阿緱共看麻姑<lb/>
　　爪當座擘箜篌不必兒女淚暗洒窀穸愁達哉司<lb/>
　　空圖吾今乃其儔大書勒崖壁永絶生前遊　右<lb/>
　　前詩四韻後詩七十韻<lb/>
　　金粟冢中秋日燕集後叙<lb/>
<pb n="KR3h0068_WYG_052-23a"/>
　　綽山乃勾呉顧仲瑛氏之先塋在焉予客仲瑛許<lb/>
　　餘三十年而綽山<hi>闕</hi>予與仲嘗集㳺地也前四五<lb/>
　　年予還會稽山中未幾兵變呉下而錢唐遂有北<lb/>
　　南之限後二年事平予得復來界溪隠處瑞應宫<lb/>
　　之天基莊適予患風痺手足奇<hi>闕</hi>不得以運掉對<lb/>
　　客蹇蹇口若箝所居去綽山三四里抱疴頻年不<lb/>
　　能一朝往也且聞仲氏附先塋營繭室<hi>闕</hi>自銘其<lb/>
　　墓題曰金粟冢則知仲氏之曠達盖有昔賢司空<lb/>
<pb n="KR3h0068_WYG_052-23b"/>
　　圖博奕之遺風焉今年予亦得異人授方藥服之<lb/>
　　閲月向之奇<hi>闕</hi>者亦運掉而能舉口之蹇蹇若箝<lb/>
　　者亦刺刺而能語矣時八月既望顧君以書約游<lb/>
　　兹山乃予欣然就往而平昔交舊咸集焉慰勞之<lb/>
　　頃仲瑛肅客登隴藉以茵罽環坐冢上前列短几<lb/>
　　陳列觴豆各寘筆札於<hi>闕</hi>方興至而詠情暢而飲<lb/>
　　不以禮法束也於是顧君揚觶而言曰齊物我一<lb/>
　　死生先生𤣥門之道也予雖不敏豈以死生動其<lb/>
<pb n="KR3h0068_WYG_052-24a"/>
　　心哉以其没而吾故人哭於斯祭享於斯曷若生<lb/>
　　而與吾故人飲於斯賦詠於斯也昔之遭值兵革<lb/>
　　顛沛吾故人皆得以亡恙而先生之疾適以瘳不<lb/>
　　必有以相者矣今而喪亂未平今日之集又安知<lb/>
　　明日為何如也願諸君各盡歡予亦作而告曰吾<lb/>
　　有大患為吾有身及吾無身何患之有達生委命<lb/>
　　視死猶歸吾學老氏者固不在論若夫窮理盡性<lb/>
　　以至於命原始反終而知死生之説孔氏之道也<lb/>
<pb n="KR3h0068_WYG_052-24b"/>
　　子學孔氏者能不以死生動其心爵禄惑其志子<lb/>
　　其幾道歟子之<hi>闕</hi>是其亦玩世之士也屬予疾患<lb/>
　　以來一切忘世至於身亦忘言亦忘也久矣又何<lb/>
　　以言為哉既授簡於<hi>闕</hi>　　欲予言予與仲氏交<lb/>
　　最深知最厚而兹山又予嘗集游則言又不得忘<lb/>
　　之矣千古在前萬古在後生而與故人飲酒泉臺<lb/>
　　之上則勾呉自顧君始也<hi>闕</hi>　倪生原道倣李龍<lb/>
　　眠蘭亭修禊圖<hi>闕</hi>　　于右淮海秦君叙之首是<lb/>
<pb n="KR3h0068_WYG_052-25a"/>
　　集主客凡十有二人為詩者八人不成詩者四人<lb/>
　　昆丘朱珪伯盛代予作小篆書于<hi>闕</hi>　　爵餘依<lb/>
　　觴政行罰云至正紀元嵗在庚子是月日匡廬于<lb/>
　　立叙<lb/>
　　楚人牽犬徒相秦齊奴錦帳非榮身爭如道人自<lb/>
　　營金粟冢脱畧富貴如浮雲往年避名不肯作州<lb/>
　　尹比年分財盡付與子孫半生落魄江海上芒鞋<lb/>
　　竹杖烏角巾交游方内皆洪儒切磨論道皆詩書<lb/>
<pb n="KR3h0068_WYG_052-25b"/>
　　交游方外亦佳士慷慨究心論生死百年身世能<lb/>
　　幾何一片頭顱已如許許事不可言杯酒聊復爾<lb/>
　　生即生攜壺挈榼酣歌冢傍玩世接輿非楚狂死<lb/>
　　即死斂棺閉槨蔵形冢裏荷臿劉伶正相似生為<lb/>
　　端正人死為明白鬼邾經擬挽人籟發清商南臺<lb/>
　　説偈天花散飛雨我有綠綺琴為君奏流水君實<lb/>
　　知音有三耳我有紫霞丹為君綏福履君能服之<lb/>
　　夀千紀金粟堆前松栢深更入商顔訪園綺　金<lb/>
<pb n="KR3h0068_WYG_052-26a"/>
　　粟道人玉山顧君仲瑛置夀藏扁曰金粟塚而乃<lb/>
　　放棄聲利託迹江湖日與賢士大夫游非曠達其<lb/>
　　能若是哉此卷則與朋友燕集塚間所著詩文也<lb/>
　　余閲之再三不覺令人敬嘆視世之溺於利欲而<lb/>
　　切切以死生為憂者盖大相遼逺矣遂歌長詩一<lb/>
　　章以綴其後云時至正壬寅陽月六日寓柿涇林<lb/>
　　士曜謹識<lb/>
　外録<lb/>
<pb n="KR3h0068_WYG_052-26b"/>
　　鐵網珊瑚云顧玉山林堂池榭扁題甚多而篇什<lb/>
　　亦浩繁昔嘗編刻紀勝集行于時此金粟宴集不<lb/>
　　在焉卷首有圖乃倪原道倣蘭亭修禊筆意予游<lb/>
　　崑山聞其里中龔氏所藏後歸相城沈維時氏得<lb/>
　　臨一本歸之小樓中計六翻此卷正徳初予在張<lb/>
　　文儒家見之<lb/>
　原道林屋山圖卷<lb/>
林屋佳城圖　倪宏作<lb/>
<pb n="KR3h0068_WYG_052-27a"/>
　　林屋山圖記<lb/>
　　夫人不忘其親者目有所接而思生焉故春雨霜<lb/>
　　露君子履之而有怵惕悽愴之心由不忘也茍其<lb/>
　　不然見日月則不知其明見華岳則不知其大見<lb/>
　　河海則不知其深况其所接之微而能思者乎黄<lb/>
　　君雲卿其先世居於具區林屋山至其父伯川君<lb/>
　　始遷於崑山遂為崑山人崑山為市易之區百貨<lb/>
　　坌集可以取贏以給衣食然其地畸褊民廬蜂屯<lb/>
<pb n="KR3h0068_WYG_052-27b"/>
　　無髙山大澤可登臨顧眺以宣湮鬱而曠心目雲<lb/>
　　卿因言其父嘗曰揚州之藪為具區其川為三江<lb/>
　　其浸為五湖其龎厚融淑之氣皆環乎林屋之趾<lb/>
　　吾嘗隠几而得三者之勝心甚悦之吾殁得歸<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>
　　於彼無遺恨矣雲卿乃泫然出涕曰吾雖獲從吾<lb/>
　　先子之志然崑山去林屋且數百里又限以具區<lb/>
　　之險嵗時不能一載至墓下吾因圖林屋置之壁<lb/>
　　間使目接焉以思吾親子為我記之吁是能不忘<lb/>
<pb n="KR3h0068_WYG_052-28a"/>
　　其親者也昔狄仁傑登太行顧見白雲孤飛而曰<lb/>
　　吾親舎其下瞻悵久之思親之情有同然者然雲<lb/>
　　為動物有時而變能興吾思不能以係吾思山則<lb/>
　　有恒山在是吾親亦在是則吾思親之心不惟興<lb/>
　　於一時且終身係於是矣然孝子思其親非泛然<lb/>
　　而思也將思其毓我以恩也將思其教吾以善也<lb/>
　　將思冀我繼序之弗墜也夫是圖也一接於目則<lb/>
　　數者之思交集焉其有斯須而敢忽忘也哉他日<lb/>
<pb n="KR3h0068_WYG_052-28b"/>
　　雲卿又從容指其圖以詔其子若孫曰是丘也女<lb/>
　　祖藏焉女其識之烏乎其有不為雲卿之思者乎<lb/>
　　雲卿攬涕曰若然殆庶幾乎遂為記昆陽鄭東<lb/>
　　題黄氏林屋山圖<lb/>
　　太湖三萬六千頃盤根錯節鉤連地軸兩山東西<lb/>
　　聨結名洞庭七十二峰巑岏突兀倒影照寒碧翠<lb/>
　　劍峭拔泠插芙蓉青鱗堂貝闕直下開水府霞車<lb/>
　　霧輦直上來仙靈洞天林屋古仙境九品地位題<lb/>
<pb n="KR3h0068_WYG_052-29a"/>
　　山經我嘗泛舟攬奇勝胸次空闊吞滄溟鴟夷甫<lb/>
　　里千載呼不起俯視乾坤浩蕩浮秋萍黄塢佳城<lb/>
　　在山北石上松根生茯苓春園野花散飛蝶夜臺<lb/>
　　宿草棲寒螢人生歸歟可為樂返此真宅安清寕<lb/>
　　盖棺事定萬事足誰復强辨誰醉誰獨醒嗟君思<lb/>
　　親報罔極模寫家山開畫屏松楸丘隴朝夕宛在<lb/>
　　目悽愴焄蒿霜露零思親一念萬萬古哀哉孝子<lb/>
　　心煢煢我家家山隔南北干戈澒洞兵塵腥登髙<lb/>
<pb n="KR3h0068_WYG_052-29b"/>
　　北望魂欲斷落日慘澹風泠泠為君題詩泪如雨<lb/>
　　白頭江海嗟吾生趙人蘇大年<lb/>
　　我從太湖來日望太湖水湖水不可停浩浩逝未<lb/>
　　已黄君示我林屋圖羣山天畔游龍如濕雲不掛<lb/>
　　樹懸薺彷彿禽鳥笙簧俱若翁佳城䕃其上竹檟<lb/>
　　青青矗帷幛焄蒿悽愴眠食牽屢欲拏舟𣺌春漲<lb/>
　　承平詩禮可致身寛衫大帶車馬塵山林朝市元<lb/>
　　不閒胡乃遲暮婁之濱青山真故交對此散幽抱<lb/>
<pb n="KR3h0068_WYG_052-30a"/>
　　某也東西南北人應接如返山隂道㑹稽元瀞<lb/>
　　朝逰洞庭山暮逰洞庭水七十二峰髙入雲聨綿<lb/>
　　如雲青未已竹葉吹下寰瀛圖銀濤雪浪瀛洲如<lb/>
　　林屋道人夜吹笛飛思怳與神仙俱黄公先塋林<lb/>
　　屋上兩山勢擁青絲幛婁東久客胡不歸春江幾<lb/>
　　隔桃花漲人生誰保百年身北邙丘土東華塵畫<lb/>
　　圖張座心萬里朝朝暮暮湖之濱鬱鬱佳城間大<lb/>
　　樹已合抱子孫讀書光禰考一丈豐碑屹神道<lb/>
<pb n="KR3h0068_WYG_052-30b"/>
　　㑹稽楊維楨用鄉僧淨上人韻題江夏黄景雲林<lb/>
　　屋山先塋圖後時至正八年夏六月七日<lb/>
　　青天翳白雲行雲若流水雲行終古有時盡孝子<lb/>
　　之情弗能已人間好山空畫圖黄家思親誰得如<lb/>
　　黄家先世林屋居出山不有雲來俱伯兮客死婁<lb/>
　　江上魂去家山暮雲鄣春濃無人碧草芳月明回<lb/>
　　首銀潮漲佳兒永思悲有身江湖逺道阻風塵貎<lb/>
　　得雲封仙穴處于以長留寂寞濱孝哉黄家兒披<lb/>
<pb n="KR3h0068_WYG_052-31a"/>
　　圖鬱懐抱青山瞻望愁兮愁猶指雲深向人道十<lb/>
　　一年建子月西夏邾經用韻<lb/>
　　黄公先塋何所在七十二峯碧參差佳氣上天雲<lb/>
　　作盖秋隂接地樹成帷海邦西望空愁絶江水東<lb/>
　　流寄孝思好在讀書光禰考楊侯深意為君期良<lb/>
　　琦<lb/>
　　毛公壇東消夏灣佳城鬱鬱萬松間寫成圖畫傳<lb/>
　　家慶白鶴千年去未還句曲外史張雨<lb/>
<pb n="KR3h0068_WYG_052-31b"/>
　　山水青未了連林帶鬱森為憐伯川墓逺在太湖<lb/>
　　隂父子死生感春秋霜露深好看壟頭木毋令樵<lb/>
　　者侵河南陸仁<lb/>
　　望洞庭兮極浦長太息兮愁予英英兮白雲乘清<lb/>
　　氣兮降時雨倚宰木兮聊淹留念我心兮孔妯山<lb/>
　　有岡兮水有湫駕吾車兮泛吾舟鳥鳴兮嚶嚶鹿<lb/>
　　鳴兮呦呦激木杪兮迴風奠桂漿兮髙丘髙丘兮<lb/>
　　何所邅吾道兮澘焉西顧西顧兮不忘申纘言兮<lb/>
<pb n="KR3h0068_WYG_052-32a"/>
　　遺來者至正己丑三月望日淮海秦約造于芝秀<lb/>
　　軒<lb/>
　　先塋林屋逺絶景畫圖新巢樹慈烏集穿花野鹿<lb/>
　　馴山雲愁望極江月夢來頻耿耿思親念茫茫愧<lb/>
　　客身崑山郭翼<lb/>
　　林屋之天左神洞黄公佳城如銕甕龍眠寫作三<lb/>
　　尺圖太湖羣山皆入夢松檆歴歴吹華表消夏灣<lb/>
　　東湖水繞麒麟不樹三品石鸚鵡空悲一洲草五<lb/>
<pb n="KR3h0068_WYG_052-32b"/>
　　陵昔年多子孫寒食只今誰拜掃金鳬玉鴈人見<lb/>
　　收玉匣珠襦豈完好不如黄公畫圖裏鬱鬱泉宫<lb/>
　　鎖烟雨㝠迷扶杖立滄洲要眇焚香凭石几白頭<lb/>
　　兄弟多孝思蓼莪盡廢王裒詩秋風好鑱湖上石<lb/>
　　同刻君家棠棣碑汝陽項駕<lb/>
　　朝發東海涘夕憩洞庭原升髙望先隴宰木鬱以<lb/>
　　蕃疾心亘百里不得趨晨昏抽毫貌林屋覽圖如<lb/>
　　父存履候感霜露燔黍行羔豚式慰至孝思莫既<lb/>
<pb n="KR3h0068_WYG_052-33a"/>
　　罔極恩芃狐爰首丘葛藟芘本根蕩子去不歸嵗<lb/>
　　時孰尸膰睠兹惕中懐涕下弗忍言黄君實佳士<lb/>
　　錫類垂仍昆矢詩揚厥休庶使薄俗敦范陽盧昭<lb/>
　　墟隴依依隔洞庭孝思圖裏柏杉青水烟空闊驚<lb/>
　　身在霜露焄蒿每淚零林屋洞深雲氣重婁江潮<lb/>
　　落雨篷腥想應橘熟秋林晚歸墾巖田老一經遂<lb/>
　　昌山人鄭元祐<lb/>
　　黄家老子婁東客望望青山隔太湖獨鶴不歸林<lb/>
<pb n="KR3h0068_WYG_052-33b"/>
　　屋洞佳城渾似輞川圖秋髙月白啼山鬼樹老霜<lb/>
　　寒長木奴它日結廬當墓下好歸耕隠學濳夫清<lb/>
　　河張遜<lb/>
　　隠君消夏灣頭地一脉來龍到海分隧道青松當<lb/>
　　日樹羨門黄石舊時墳夢中見鶴歸華表壁上看<lb/>
　　圖起白雲孝友定應書太史諸郎况復又能文<lb/>
　　前日㑹雲卿於法海僧舎今日移筴索詩美其思<lb/>
　　親之念懸懸於翰墨間為賦一律更命畫生倪原<lb/>
<pb n="KR3h0068_WYG_052-34a"/>
　　道寫小圖于前盖欲重起雲卿之所思也至正壬<lb/>
　　辰臈月十日顧瑛識<lb/>
　　林屋秋風起滄江客思多墓田多感慨嵗月坐蹉<lb/>
　　跎白髪經時變青山奈老何思親心獨在歸夢洞<lb/>
　　庭波釋寶月<lb/>
　　黄公先隴包山下湖鏡幽光照夜臺水落龜黿時<lb/>
　　出没月來松桂影裵徊廣文記擬思亭作外史詩<lb/>
　　從句曲來千載畫圖看未已山靈長䕶白雲堆山<lb/>
<pb n="KR3h0068_WYG_052-34b"/>
　　陽王同<lb/>
　　太湖湖上黄公墓畫得圖成慰所思林屋天寒龍<lb/>
　　起夜水晶宫白月來時山山暑雨楊梅熟樹樹風<lb/>
　　霜橘子垂遺訓不忘鄉井念望雲應廢蓼莪詩甬<lb/>
　　東文質<lb/>
　　黄家墓荒林屋幽子孫逺在滄江頭幾番一百五<lb/>
　　日雨都作七十二峯愁木客霜寒盜橘柚山鬼月<lb/>
　　黑悲松楸髙堂披圖動悽惻疑對白雲如水流廬<lb/>
<pb n="KR3h0068_WYG_052-35a"/>
　　陵易恒<lb/>
　　只尺家山久未歸歸心長繞白雲飛秋風隴樹應<lb/>
　　無恙一對新圖淚滿衣<lb/>
　　望望松楸隔太湖幾年銜土愧慈烏秋霜春露頭<lb/>
　　今白指㸃兒孫認畫圖　崑山余熂<lb/>
　　林屋先塋圖䝉諸名公題詠成卷至正壬辰兵火<lb/>
　　失去越六年得之於海虞譚希勝不勝悲感遂賦<lb/>
　　七言十六韻<lb/>
<pb n="KR3h0068_WYG_052-35b"/>
　　吾親昔<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>黄家塢路入黄泥近上方冢墓髙封如<lb/>
　　馬鬛峰巒囘抱若牛岡羨門木拱松雲合龍穴泉<lb/>
　　來石髓香視聽已忘徒眷慕羮墻有見倍悲傷先<lb/>
　　塋繪寫歸圖畫諸子辭章為發揚絶句特書句曲<lb/>
　　史長歌倚韻銕崖楊遂昌趙郡詩尤古靈隠雲巖<lb/>
　　語更長記著孝思推鄭老筆傳詩意屬倪郎南州<lb/>
　　髙士相傳誦下里諸生亦激昻嵗值辛壬兵革起<lb/>
　　㑹逢百六紀綱亡西山豺虎相吞啖東海鯨鯢又<lb/>
<pb n="KR3h0068_WYG_052-36a"/>
　　陸梁殿地殺聲秋慘慘薰天刦火夜煌煌園池第<lb/>
　　宅成焦土父子妻孥各異鄉神物豈隨桑海變法<lb/>
　　書空作玉函藏雖稱劍化延平内終賴珠還合浦<lb/>
　　傍譚子髙情能逺復名公佳製不淪䘮六年散逸<lb/>
　　浮萍迹一旦來歸玩易堂歴覽故山愁黯黯載瞻<lb/>
　　遺像淚浪浪丁寧子姪宜加䕶銘刻心胸孰敢忘<lb/>
　　待我明年省丘隴擬鐫貞石立山陽孝子原隆泣<lb/>
　　血拜書<lb/>
<pb n="KR3h0068_WYG_052-36b"/>
　外録<lb/>
　　鐵網珊瑚云右佳城圖觀於玉峯黄應龍氏應龍<lb/>
　　盖先為林屋山人也此物遂為家寶自鄭東之記<lb/>
　　而下凡二十人如楊銕崖張句曲鄭遂昌輩皆名<lb/>
　　作也倪宏作圖并為山人寫像筆法清古可觀宏<lb/>
　　字原道嘗於顧玉山氏文翰中見之<lb/>
　<lb/>
　書畫彚考卷五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畫彚考卷十八</head> <lb/>
    <p>
<pb n="KR3h0068_WYG_018-1a"/>
欽定四庫全書<lb/>
　書畫彚考卷十八<lb/>
　　　　　　　　　　刑部左侍郎卞永譽撰<lb/>
　　書十八<lb/>
元<lb/>
　虞　集<lb/>
　虞伯生書雍公誅蚊賦并識卷<hi>賦中小字自註</hi>
　　誅蚊賦<lb/>
<pb n="KR3h0068_WYG_018-1b"/>
平江水鄉蚊蚋坌集予方窮居日以為苦因裒腹笥得<lb/>
蚊事廿有七古聖賢無一言之褒是為可誅也作誅蚊<lb/>
賦其詞曰<lb/>
惟朱明之肇序兮迨白藏之紀時火流金而方熾露漱<lb/>
玉而易晞眷羲和之自東起咸池<hi>日所出處</hi>而徂西邁崦嵫<lb/>
<hi>日所入山也見離騷</hi>以頓轡歸濛汜<hi>日所宿處也見選雜體詩</hi>而匿暉旋羣隂<lb/>
之綽綽襲夜氣之索索爰有黍民<hi>古今注號蚊蚋為黍民</hi>出于廬<lb/>
霍呼朋引儔訝雷車之殷殷<hi>聚蚊成雷見前書</hi>塡空蔽野疑雲<lb/>
<pb n="KR3h0068_WYG_018-2a"/>
陣之漠漠<hi>梅聖俞詩云</hi>利觜踰麥芒之纖狹翅過春冰之薄<lb/>
其賦形而至眇其為害而甚博<hi>闕</hi>泰山之能負<hi>荀子蚊負山</hi>
詎九牛之可搏<hi>漠書搏牛之蝱</hi>較爾力以何施念爾欲而甚約<lb/>
飲不過於滿腹性無饜而肆蠚若乃皓魄之亭亭萬木<lb/>
之欣欣悼永晝之執熱徙緑䕃以怡情遽見侵而稍稍<lb/>
復輕颺以營營<hi>白鳥營營見下注</hi>念炎熇之未去曽須臾而靡<lb/>
寧伺人於燕息則東家之夢何縁而見姬旦嬲<hi>宋子京有蚊蚋</hi>
<hi>嬲人之句</hi>人於尊俎則鹿鳴之晏何由而娯嘉賔以是而肆<lb/>
<pb n="KR3h0068_WYG_018-2b"/>
毒於人何名乎仁載引其類載鼔其翅但知進而忘退<lb/>
不顧害而貪利葬仙鼠<hi>古今注以蝙蝠為仙鼠</hi>之腹而莫追莫悔<lb/>
投秋蟲<hi>羅隠賦謂蜘蛛為秋蟲</hi>之網而自捐自棄衝鬱攸而致燔<lb/>
望銀缸而還墜以此而速禍於己孰名乎智仁既不足<lb/>
以强名智又不足以自蔽徒肆情以饕餮競鼔吻而唼<lb/>
噬宜先哲之永歎謂通夕而不寐<hi>老子云蚊蝱噆膚則通夕不寐見莊子</hi>
慨蠢蒙其何識亦炎凉而絶義故有蓀壁琰㮰椒房璇<lb/>
題疏寮豁其文綺繡甍煥其陸離圍鮫綃以雲幛焚椒<lb/>
<pb n="KR3h0068_WYG_018-3a"/>
蘭而霧迷乃戢翼以逺遯縱含毒而莫施以貴嬪之被<lb/>
寵而不噆不螫<hi>南史孔貴妃傳</hi>畏長遜之當路而莫近莫窺<hi>南史</hi>
<hi>孫長遜本傳</hi>其或柴扉槿居蓬室桑樞方親闈之定省政黌<lb/>
堂之卷舒或漂流於羈旅或迫促於郊墟乃引利喙以<lb/>
競進共逞貪心而自腴致晉室孝子獨嘗以身<hi>晉書展勤云云</hi>
而髙郵貞女<hi>髙郵有露筋小娘子廟</hi>莫全其軀嗟乎蚊乎貴者要<lb/>
者既屏息以逺止貧者賤者又窮欲而紛如顧余躬而<lb/>
何較念爾虗其有餘其間别種禀性尤酷實尖其觜實<lb/>
<pb n="KR3h0068_WYG_018-3b"/>
斑其腹實細其身實豐其毒感變化於天宫載惆悵於<lb/>
羽族仙禽逺害必翔於九皋神鳥覽輝乃集於王谷傳<lb/>
信之鴈目斷而莫至報喜之鵲日聆而不足此固曠然<lb/>
而難見爾乃頽然而難逐可憐爾之輕而翾不耻人之<lb/>
厭且辱也葢嘗究厥譜系考于典集實蚩尤之餘孽始<lb/>
涿鹿之誅殛僅存膚血之遺餘致兹種類之蕃息<hi>見幽㝠録</hi>
或别派於腐壞或聚族於幽濕惟可夜游鮮從門入驟<lb/>
致身於雲臺而羽翼翾翾<hi>鵾冠子雲臺之髙蚊蚋適以翾翾</hi>遽逞威於<lb/>
<pb n="KR3h0068_WYG_018-4a"/>
河内而人馬藉藉<hi>古今注河内有人嘗見黍米許大人馬滿地取火燒之皆化蚊蚋飛去</hi>
但類非於華胄實盡銜於毒螫宜見憎於世俗夫豈間<lb/>
於今昔惟小日之昏昏卧柏寢而悒悒念白鳥之阻饑<lb/>
褰翠㡡而聽入<hi>見金樓子</hi>曽醜類之莫去宜豎刁之僭逼此<lb/>
鑒既明汝惡既極將不復汝容而搏之特吾一振手之<lb/>
力爾固又將驅空中之蛂挫汝之精<hi>空中有物其名為蛂聞蚉蝱之聲則</hi>
<hi>挫其精</hi>僇江東之鷆而不復孕汝之形<hi>爾雅江東呼為蚊母此鳥吐蚊因以</hi>
<hi>名</hi>舉所謂蚋者而族烹於秦鑊<hi>秦謂蚋</hi>取所謂蚊者而築<lb/>
<pb n="KR3h0068_WYG_018-4b"/>
觀於楚廷<hi>楚謂蚊</hi>永滅蚩尤之裔庶使天下之為人臣者<lb/>
得以安其君大慰勤猛之志又使天下之為人子者得<lb/>
以寧其親不復使無用之物無窮之毒存於世此誅蚊<lb/>
賦之所以名也<lb/>
右先太師丞相雍國忠肅公所著也先公文集舊刋蜀<lb/>
中成書未乆焚於兵火曽叔祖寳慶府君將求而刻之<lb/>
湖南亦未及如志而運革而内附後先參政廣求之不<lb/>
能得睂州故人史公孝祥守興化聞黄伯固家有之邈<lb/>
<pb n="KR3h0068_WYG_018-5a"/>
不可得也集在京師屬閩教授謝中物色之來報云有<lb/>
軍官好書購得此欲藉手與集相見然終不能得之先<lb/>
參政至淛從親戚韓大則得誅蚊草於侯頤軒道士處<lb/>
葢大德庚子嵗也故人閒上人亦蜀中同出東南之家<lb/>
以舊故自呉門訪集臨川山中問此物所在出而示之<lb/>
則三十六年矣而先參政亦棄諸孤十七年詩書之緒<lb/>
不絶如綫感慨今昔血涕隨之偶得此卷録送上人貴<lb/>
得存遺珠於既失尚故物之可求也元統乙亥三月廿<lb/>
<pb n="KR3h0068_WYG_018-5b"/>
七日集謹識<lb/>
　　宋之南其宰執惟虞雍公為最賢觀其誅蚊賦所<lb/>
　　謂使天下之為人臣者得以安其居天下之為人<lb/>
　　子者得以寧其親則知公之志誅惡鋤姦者欲以<lb/>
　　寧君親也其以忠孝教天下後世者至矣伯生世<lb/>
　　其家學能於聖時致身西清被寵眷也殊甚及閒<lb/>
　　寂中乃書先太師此賦以贈人其志亦有所在乎<lb/>
　　間上人再見伯生其為我諗之和林魯威叔重父<lb/>
<pb n="KR3h0068_WYG_018-6a"/>
　　謹題<lb/>
　　因讀誅蚊賦深憐愛國情三公登間諜四海失昇<lb/>
　　平早覺文章貴争期德業成雲礽蒙世禄翰墨負<lb/>
　　時名丹丘柯九思賦<lb/>
　　觀雍公少年之作可以豫見報國之志觀邵庵詳<lb/>
　　書之意可以深惟追逺之情忠孝藹然萃於一門<lb/>
　　嗚呼盛哉閒上人同是蜀人故獨得之當刻石寺<lb/>
　　中以傳永乆庶不為他時夜壑舟也至正十五年<lb/>
<pb n="KR3h0068_WYG_018-6b"/>
　　乙未三月後學蘇大年頓首再拜謹書<lb/>
　　黍民肆毒不勝誅屈宋文章太史書滄海遺珠留<lb/>
　　得在白雲深處伴僧居洛生王敬方<lb/>
　　父作更生佛兒為命世英西州睹威鳳南國翦長<lb/>
　　鯨不厭朝廷小終扶日月明誅蚊賦重録妙墨世<lb/>
　　從衡遂昌鄭元祐<lb/>
　　右邵庵虞公手書其先丞相誅蚊賦藁也賦稿初<lb/>
　　藏於道士侯頤軒家後為韓大則所得獻于公之<lb/>
<pb n="KR3h0068_WYG_018-7a"/>
　　先君子井齋先生後公至呉侯道士因龍興閒上<lb/>
　　人謁公于寓所一見具言賦藁公軒然而笑曰我<lb/>
　　已得之矣侯道士為之惘然葢韓大則初假之于<lb/>
　　侯而即以歸于公家而侯初不知也元統乙亥閒<lb/>
　　上人謁公於西江遂書此以贈焉頤軒本洞庭仙<lb/>
　　壇觀道士其度師楊紫霞與侯亦蜀人宋季來呉<lb/>
　　一時名士之寓呉者若中書劉公丞相呉公皆與<lb/>
　　之交游名重於時寳祐間自呉遊天台中書公為<lb/>
<pb n="KR3h0068_WYG_018-7b"/>
　　之唱首作詩以餞其行而先少師平舟先生亦次<lb/>
　　韻焉先予與侯交游粗深每出以示之先子求至<lb/>
　　懇切而侯迄不與先子殁後三年侯亦相繼而逝<lb/>
　　其徒李碧山與椿相知因椿之請即以歸之至正<lb/>
　　甲午冬十月閒上人因持此卷訪椿於家而徴椿<lb/>
　　言椿惟侯之平日靳吝於兩家遺墨眎若永為其<lb/>
　　有既而卒各歸于其後人豈故家文獻不絶如綫<lb/>
　　而天固假侯靳吝以待我後人耶所惜者公之先<lb/>
<pb n="KR3h0068_WYG_018-8a"/>
　　君子猶克親得賦稿而椿先子雖獲一見平舟遺<lb/>
　　墨而終不能得之於生平也今公既即世而閒上<lb/>
　　人已老椿恐事之或湮故為詳著於此云睂山楊<lb/>
　　椿跋<lb/>
　　虞雍公誅蚊賦刻石疏<lb/>
　　宋丞相雍國虞忠肅公嘗作誅蚊賦内傳後公之<lb/>
　　六世孫翰林侍講學士以文儒顯告老還江右而<lb/>
　　白雲閒上人與之有舊自呉訪之於臨川葢雍公<lb/>
<pb n="KR3h0068_WYG_018-8b"/>
　　文集舊嘗刻於蜀而版遄毁學士後雖貴而雍公<lb/>
　　集求之不得竟不復刋學士之父參政公大德庚<lb/>
　　子嵗亦嘗至淛物色雍公集竟不可得而僅於道<lb/>
　　士侯頤軒處得誅蚊賦稿然竟藏於家上人以賦<lb/>
　　稿為請學士為發篋取讀上人曰丞相眞蹟不敢<lb/>
　　望得學士手書一通東還呉則幸矣學士遂為草<lb/>
　　草謄録而仍記顚末於賦後上人念學士詩文好<lb/>
　　事者已悉為刋板若雍公之功業雖不繫於文字<lb/>
<pb n="KR3h0068_WYG_018-9a"/>
　　有無而誅蚊賦僅存耳兼聞江右近經㓂亂百不<lb/>
　　一存於是上人欲以學士所書賦勒之金石庶永<lb/>
　　乆弗墜而上人老矣力弗逮乃以此賦歸于公之<lb/>
　　八世孫戡字勝伯者俾刻之勝伯既積學克世其<lb/>
　　家以世故棘囏益貧困固宜寳而藏諸而猶慮夫<lb/>
　　泯而不傳抑亦負上人之意敢以是干諸好事君<lb/>
　　子見助焉則賦刻諸石無難者矣敢請至正十七<lb/>
　　年秋八月遂昌山樵鄭元祐書<lb/>
<pb n="KR3h0068_WYG_018-9b"/>
　　此賦之作其有所指乎不然驅之足矣誅之不足<lb/>
　　以勝誅也豈其心欲盡殱<hi>闕</hi>　乎<hi>闕</hi>而蚊有可殱<lb/>
　　者有不必殱者如曰掃出境曰殲厥渠魁不一施<lb/>
　　也南方蚊鳥一鼔吻而蚊億萬今有人焉作相於<lb/>
　　南鼔為和議之談而致於廷而咂我甿其<hi>闕</hi>之鷆<lb/>
　　乎斯人也何不幸而不受誅于公節鉞之下以快<lb/>
　　一時之死而寧受誅于千載史鉞之誅於萬死不<lb/>
　　可以贖之日吁可悲也已賦序云余方窮居觀者<lb/>
<pb n="KR3h0068_WYG_018-10a"/>
　　遂謂其早年所作愚謂此二字雖外閫重寄而遥<lb/>
　　制於中弗獲以信其大義於天下後世則身都將<lb/>
　　相猶窮居匹夫同也於戲吾雍公誅鷆有術而付<lb/>
　　之紙上空談為六世孫所録徒致憾於無窮耳諸<lb/>
　　跋柯鄭陳楊輩皆其孫同時言稿之失而得言録<lb/>
　　以遺於某亦既詳矣去公三百餘載而同其志者<lb/>
　　呉下有沈啓南氏見録本而購藏之嘉禾周鼎與<lb/>
　　苕溪張子靜松陵史明古共借閱之鼎欲號此賦<lb/>
<pb n="KR3h0068_WYG_018-10b"/>
　　為鷆以發公地下一笑明古子靜聞予言相掀髯<lb/>
　　大噱是日正月上旬之終嵗乙未皇明成化之紀<lb/>
　　元十有一年也鼎<lb/>
　　此帖今藏余家徃在無錫蕩口得於華氏中甫處<lb/>
　　少溪家兄重購見貽之物元汴<lb/>
　虞文靖雜詩卷<lb/>
白雲䕶忩雪鳴竹地罏深深火初熟樵客晨來午未還<lb/>
眞人自與燒黄獨<lb/>
<pb n="KR3h0068_WYG_018-11a"/>
罏中鉛汞輕千乘忩外日月飛兩螢尚有度生情未斷<lb/>
侍人長跪授黄庭<lb/>
玉臼搗霜月當户竹忩映雪書滿牀客來長揖不交語<lb/>
自撥丹火燒山香<lb/>
皎皎霜鶴立齋厨蕭蕭風竹鳴庭除忩間有客自髙坐<lb/>
堂上眞人方讀書　十一月壬辰明復眞人約華隂楊<lb/>
廷鎭閩中潘子文四明王安道談道話於徐中孚丹房<lb/>
㣲雪灑空塵靜雲晏遂復終日即事雜詩<lb/>
<pb n="KR3h0068_WYG_018-11b"/>
松隂鵠立候宫車風送飛花著白須水影漸隨簾側畔<lb/>
鸎聲祗在厰東隅近牀擬進新琹操載筆親題眞畫圖<lb/>
太液雨餘波浪動龍舟初試散魚鳬　早朝<lb/>
髙閣丹青起中天紫翠分忩當太白雪門對九疑雲伐<lb/>
木山人去吹簫帝子聞塵中歸未得春思轉紛紛　録<lb/>
寄民瞻尊兄别後一笑虞集<lb/>
　虞邵菴書記并詩卷<lb/>
　　儗峴臺記<hi>四字隷書</hi>
<pb n="KR3h0068_WYG_018-12a"/>
尚書司門員外郎晉國裴君治撫之二年因城東隅作<lb/>
臺以游而命之曰儗峴臺謂其山谿之形擬乎峴山也<lb/>
數與其屬與州之寄客者游而閒獨求記於子初州之<lb/>
東其城因大丘其隍因大谿其隅因客土以出谿上其<lb/>
外連山髙陵野林荒虛逺近髙下壯大閎廓怪竒可喜<lb/>
之觀環撫之東南者可坐而見也然而雨隳潦毁葢藏<lb/>
棄委於榛藂茀草之間未有即而愛之者也君得之而<lb/>
喜増甓與土易其破闕去榛與草發其亢爽繚以横檻<lb/>
<pb n="KR3h0068_WYG_018-12b"/>
覆以髙甍因而為臺以脫埃氛絶煩囂出雲氣而臨風<lb/>
雨然後谿之平沙漫流微風逺響與夫波浪洶湧破山<lb/>
㧞木之奔放至於髙桅勁艣沙禽水獸下上之浮沈者<lb/>
皆出乎履舄之下山之蒼顔秀壁巓崖㧞出挾光景而<lb/>
薄星辰至於平岡長陸虎豹踞而龍虵走與夫荒蹊聚<lb/>
落樹隂晻曖游人行旅隠見而斷續者皆出乎袵席之<lb/>
内若夫煙雲開歛日光出没四時朝暮雨暘明晦變化<lb/>
之不同則雖覽之不厭而雖有智者亦不能窮其狀也<lb/>
<pb n="KR3h0068_WYG_018-13a"/>
或飲者淋漓歌者激烈或靚觀微歩仿偟徙倚則得於<lb/>
耳目與得之於心者雖所寓之樂有殊而亦各適其適<lb/>
也撫非通道故貴人蓄賈之游不至多良田故水旱螟<lb/>
螣之灾少其民樂於耕桑以自足故牛馬之牧於山谷<lb/>
者不收五榖之積於郊野者不垣而晏然不知枹鼔之<lb/>
警發召之役也君既因其土俗而治以簡靜故得以休<lb/>
其暇日而寓其樂於此州此州之人士女樂其安且治<lb/>
而又得遊觀之美亦將同其樂也故予為之記其成之<lb/>
<pb n="KR3h0068_WYG_018-13b"/>
年月日嘉祐二年之九月九日也南豐曽鞏記<lb/>
君作新臺擬峴山羊公千載得追攀歌鐘殷地登臨處<lb/>
花木移春指顧間城似大隄來宛宛溪如青漢落潺潺<lb/>
時平不比征呉日緩帶猶宜向此閒郡人王安石為裴<lb/>
使君作南豐先生以嘉祐二年九月九日作此記先生<lb/>
是年登進士第而歸鄉之時也裴侯名材記不書名亦<lb/>
致敬邦君之意後七十八年其從子紆守撫重刻之久<lb/>
之石又亡又後二百年雍虞集書并附王文公詩一首<lb/>
<pb n="KR3h0068_WYG_018-14a"/>
　　南豐曽氏新建文定公詞堂記<hi>十二字篆書</hi>
君子之欲行其道者時王之制有所不得為則推其法<lb/>
意之所得為而為之此聖賢所以無不可行之時也昔<lb/>
者諸侯之國其昆弟子孫得以公族為大夫為士有田<lb/>
有禄以養之國有宗廟世守其祭祀百世之子孫祭於<lb/>
大宗五世之子孫祭於小宗而祖考之神靈葢有所歸<lb/>
矣後世貴為公卿而無國邑惠澤無以徧及其族人於<lb/>
久遠君子原本而充類衋然傷其心焉是以有置義田<lb/>
<pb n="KR3h0068_WYG_018-14b"/>
以待後人之冠昬䘮祭者矣宗廟不立祭享無所君子<lb/>
酌於賢賢尊尊之意而不得有所為焉於其賢者則縁<lb/>
夫尸而祝之於社之義而致其敬則亦庶幾而已南豐<lb/>
曽氏自魯國公有六子其顯者三人文定公子固最賢<lb/>
子開之文如其兄而子宣最貴子固之學在孟氏既没<lb/>
千五百年之後求聖賢之遺言帝王之成法於六經之<lb/>
中沛然而有餘淵然而莫測赫然為時儒宗其文章深<lb/>
追古作而君子猶以為特公之一事云爾魯公没時公<lb/>
<pb n="KR3h0068_WYG_018-15a"/>
弱冠未仕也家甚貧嫁孤妹九人必得其所奉母夫人<lb/>
至孝老死不衰葢其根於天性者純明得於經學者深<lb/>
至所以行其道者衆人固不盡識也是以官爵不過於<lb/>
郡守俸入無踰於常僚猶悉其貲力置義田於臨川郡<lb/>
城之後湖與屬邑金谿之南原立為規約以惠利其族<lb/>
垂三百年矣此所謂能行其法意於可為者乎不然何<lb/>
其能久也今其族孫元翊以其父正子之遺命作公祠<lb/>
堂於後湖之上使其族之人食焉而思其本居焉而敬<lb/>
<pb n="KR3h0068_WYG_018-15b"/>
其身則公之遺意雖去之百世而烏有終窮者哉嗚呼<lb/>
公之至元翊八世矣於廟則已逺於社則已疏即其所<lb/>
遺田而祠之使羣情之渙者尚有所萃也不亦可乎元<lb/>
統癸酉祠堂成適予自京師歸臨川來求文以為記故<lb/>
為書此俾附諸義田規約之後而刻諸祠下云雍虞集<lb/>
記<lb/>
　　南豐先生記擬峴臺謂其山谿之形擬乎峴山也<lb/>
　　使他人屬筆必更引羊叔子事而先生終篇但述<lb/>
<pb n="KR3h0068_WYG_018-16a"/>
　　風物觀游之勝及夫裴使君簡靜之治而已葢衆<lb/>
　　人之所必言乃先生之所不必言也王文公詩則<lb/>
　　終始引叔子以致美裴君葢賦詠之作與紀實不<lb/>
　　同各一竒也邵菴虞公並取而書之厥有㫖哉又<lb/>
　　嘗聞先生既為臺記裴君畀田若干畆即先生所<lb/>
　　置義田今在臨川後湖者此亦竒事虞公記先生<lb/>
　　祠叙義田而不及此必别有謂然書以附于臺記<lb/>
　　之後豈亦牽聨可見之意邪太樸親得此卷於公<lb/>
<pb n="KR3h0068_WYG_018-16b"/>
　　當有以知之一范文正公置義田于蘇子孫遵守<lb/>
　　至今不廢嘗竊歎以為世之若此者一家耳今讀<lb/>
　　學士虞公所著南豐先生祠堂記知先生亦有義<lb/>
　　田在臨川金溪世守規約與范氏同兩家盛德之<lb/>
　　長異哉夫以范公之忠義功名天下所倚賴而甫<lb/>
　　參大政以殁位不滿德焉曽氏三兄弟子宣為相<lb/>
　　子開翰林先生止西掖名位亦有差子開雖賢而<lb/>
　　魁然以儒學文章重者又莫先生若也嗟夫宋之<lb/>
<pb n="KR3h0068_WYG_018-17a"/>
　　賢人君子若范公之與先生者希矣其君之國有<lb/>
　　不能保而二家之田獨至今存且將傳之無窮則<lb/>
　　當時不究其施有不足恨而其子孫所以為慿藉<lb/>
　　扶持者又豈竭其勢力之所可能哉觀於此者可<lb/>
　　以有省矣至正元年嵗辛巳十月下旬東陽呉師<lb/>
　　道書於京師居賢坊官舎<lb/>
　　右奎章閣侍書學士虞公書曽文定公擬峴臺記<lb/>
　　及公自作新建曽公祠堂記附以王文公臺詩以<lb/>
<pb n="KR3h0068_WYG_018-17b"/>
　　遺臨川危素大樸甫積昔從公于京師自天厯以<lb/>
　　後公日在閣下而又總裁史事非大制作多不及<lb/>
　　親書又苦目昬今觀此卷遒粹整宻所罕見也至<lb/>
　　元三年正月十又六日門人九江方積同豫章楊<lb/>
　　鎰觀于鄔子柴<lb/>
　　明年夏五廿又六日晩生清江諭丘同廬陵文容<lb/>
　　敬觀于金陵䕶龍河僧舎<lb/>
　　金華黄溍觀<lb/>
<pb n="KR3h0068_WYG_018-18a"/>
　　文定公初置義田令子孫本房不得食文昭公増<lb/>
　　置田乃令食之太樸熟見其家規約云爾文定之<lb/>
　　不自私文昭之均其施皆可書也呉師道又識<lb/>
　　虞公篆法八法楷書暨文章皆萃美於兹卷而南<lb/>
　　豐先生之文行又因以起百世敬慕於無窮焉非<lb/>
　　茍玩其詞翰而已至元六年嵗次庚辰夏四月十<lb/>
　　八日金華王餘慶識于吾友太樸危君京師迎陽<lb/>
　　坊之寓舎<lb/>
<pb n="KR3h0068_WYG_018-18b"/>
　　至元六年嵗在庚辰十月廿有一日泲南張引同<lb/>
　　豫章楊鑄敬觀于京師寓舎之湛然齋<lb/>
　　曽文定公擬峴臺記王文公詩奎章閣學士虞公<lb/>
　　所製文定祠記三者又皆虞公手書之虞公蜀人<lb/>
　　今家居臨川文學與曽王兩公相望而此卷實具<lb/>
　　有之烏乎美矣太樸宜與曽氏子孫求貞石使呉<lb/>
　　中石工并刻之臨川有榮觀焉晉安陳旅<lb/>
　　前賢不茍作落筆便可傳世今觀元虞文靖公所<lb/>
<pb n="KR3h0068_WYG_018-19a"/>
　　書曽文定公擬峴臺記附以王文公詩而跋之又<lb/>
　　書所作文定祠堂記于後二記一詩議論根據鏗<lb/>
　　然金石聲文章家取為楷式者是豈茍云乎哉元<lb/>
　　統癸酉適公病目歸田之後年六十有一矣而篆<lb/>
　　𨽻書皆端整若此非其平日運意精宻筆路純熟<lb/>
　　惡能爾邪卷尾有呉元儒呉師道諸名人跋皆當<lb/>
　　公存日為危太樸先生題者蠅頭細書無一筆茍<lb/>
　　師道凡三跋尤精確有深意其可以繼公而無愧<lb/>
<pb n="KR3h0068_WYG_018-19b"/>
　　也公書此卷後十七年而捐館又後百三十有四<lb/>
　　年璟觀于翰林修撰呉君原博所原博屬題因得<lb/>
　　留几格間臨玩數月乃敬識而歸之連城之璧不<lb/>
　　足多也成化壬寅中秋泰和羅璟于紫垣西之冰<lb/>
　　玉齋敬題<lb/>
　　觀擬峴山記跋語當是文靖為之重書而欲重刻<lb/>
　　于石道園學古録文定祠堂記末有并書篆三字<lb/>
　　則此卷疑亦當時書石之副今南豐曽氏祠下石<lb/>
<pb n="KR3h0068_WYG_018-20a"/>
　　刻有無不可知然陳衆仲跋云太樸宜與曽氏子<lb/>
　　孫求呉中石工并刻之豈當時固未嘗刻邪當訪<lb/>
　　之臨川之賢璟再題<lb/>
　　先生詞翰率爾雅端重觀之不覺起敬東白子識<lb/>
　　右虞邵菴先生擬峴臺記四𨽻字南豐曽氏新建<lb/>
　　文定公祠堂記十二篆字楷書記文一通詩跋各<lb/>
　　一首書家者流所謂人品髙師法古者殆兼有之<lb/>
　　此危太樸家物傳至左庶子吳君原博葢百四十年<lb/>
<pb n="KR3h0068_WYG_018-20b"/>
　　于今矣祠堂記及跋皆先生所著臺記出文定<lb/>
　　皆世所傳誦而王荆公詩筆亦與此時作者不同<lb/>
　　然則此卷雖謂之三絶可也原博博古能文且邃<lb/>
　　書法其以予言為將無同乎卷尾有黄晉卿題名<lb/>
　　宋景濓陳衆仲呉師道跋語又出三絶之外詩所<lb/>
　　謂尚有典刑者竊有慨焉姑識其紙隙以俟後來<lb/>
　　君子𢎞治元年戊申日南至長沙李東陽書<lb/>
　　南豐先生曽公文章在宋稱四大家今觀虞邵菴<lb/>
<pb n="KR3h0068_WYG_018-21a"/>
　　作公祠記稱公孝友至有義田之舉而作郡之政<lb/>
　　又徃徃載諸史册有不可誣者則公之所謂文章<lb/>
　　其亦異乎後世之文章矣昔人有謂公行義不如<lb/>
　　政事政事不如文章其信然哉此卷今吳庶子原<lb/>
　　博先生所藏葢危太樸家物也噫太樸不能不有<lb/>
　　愧於二公顧以歸之原博其亦有由然哉𢎞治乙<lb/>
　　酉秋九月朔台人謝鐸題<lb/>
　虞文靖公豆腐贊<lb/>
<pb n="KR3h0068_WYG_018-21b"/>
　　豆腐三德贊<lb/>
虞先生以老病謁告還臨川山中故人父老賓客鄰曲<lb/>
及族人昆弟子孫咸喜其歸也雞豚之饋狎至不敢不<lb/>
為之盡歡而齒豁目昏又性不喜殺生食飲之際未嘗<lb/>
如其意山中人有鬻豆腐以進者欣然樂之葢盤飱至<lb/>
前目昏不能有所選擇隨匕挾所獲精粗骨肉不能辨<lb/>
也而豆腐盈豆如一隨取皆佳一德也齒豁每食肉輙<lb/>
塡齒隙非極漱剔不能去間濡乾皆費咀嚼可取飽無<lb/>
<pb n="KR3h0068_WYG_018-22a"/>
是苦二德也柔潔澹潤無殺生之惡三德也吾鄉仁壽<lb/>
在萬山中地髙不宜稻而宜豆鄉中人食豆葢多於粟<lb/>
成都人嘗靳吾邑為食豆人而鄉語謂豆腐為來其云<lb/>
懷故鄉風物之美縁老年食物之便作豆腐三德贊贊<lb/>
曰掇山腴治仙漿軟於雲潔於霜舌生肥齒不傷君子<lb/>
食之壽而康肘後服玉舊有方傳之天下匪私吾鄉元<lb/>
統元年十月十九日横舟中書<lb/>
　虞邵菴詩翰<lb/>
<pb n="KR3h0068_WYG_018-22b"/>
　　九月二日移柴門向水辱𤣥卿外史鍊師賦詩相<lb/>
　　屬及於老易之要佩服雅意忻懌亡已輙次韻一<lb/>
　　首為謝仙凡之語頓不類矣皇恐皇恐集再拜<lb/>
老寄池邉舎新移竹下門髙人知獨樂妙語枉相存衣<lb/>
食隨年嵗文章付子孫惟求園綺輩白髮共清尊<lb/>
　　喜陳克紹自蜀中持舎侄書至用韻就呈上<lb/>
有客持鄉信殷勤逺及門枯桑同我老慈竹頼誰存萬<lb/>
里迷歸夢蒼茫念老孫徧呼小兒子一一話親尊　先<lb/>
<pb n="KR3h0068_WYG_018-23a"/>
丞相<hi>闕</hi>秦國夫人<hi>闕</hi>上枯桑駐烏郡以孝感所致雍公<lb/>
有辨烏賦答<hi>闕</hi>　所示詩也<hi>闕</hi>　近年更生大悲閣先<lb/>
公祠前生竹一本中間兩枝<hi>闕</hi>而復<hi>闕</hi>鄉人以為集當<lb/>
歸之祥鄉中及朝士皆有詩也是日榻中書<lb/>
　　題闕<lb/>
黄金鑄為鴨焚蘭夕殿中窈窕轉斜月逶迤動㣲風綺<lb/>
席列珠樹華燈連玉虹無眠待顧問不知清漏終邵菴<lb/>
　　奉寄白雲閒公講師鄉契尊宿虞集上<lb/>
<pb n="KR3h0068_WYG_018-23b"/>
古寺白雲閒鐘聲竹樹間唐詩留屋壁蜀道憶鄉闗橘<lb/>
柚霜前送袈裟雨裏還<hi>闕</hi>　三十載刻石玉遮山至正<lb/>
乙酉十月六日榻中書<lb/>
　虞道園答翼之詩卷<lb/>
集頓首翼之賢良學士閣下昔在朝著不能奉揚文翰<lb/>
之美歸來山中徒増悵惘從白雲寄示詩卷益見髙情<lb/>
輙綴鄙句卷尾而截留其前留之篋笥永以為玩也為<lb/>
劉彦明作得墓表數句敢煩大手代作楷書并篆額一<lb/>
<pb n="KR3h0068_WYG_018-24a"/>
是不知彼中得石大小一是集久苦目障作字甚艱不<lb/>
復能多字也非恃愛厚不敢爾唯翼之千萬恕察聞令<lb/>
嗣為學甚好恨久不相見秋間當得㑹晤傾倒不宣契<lb/>
生虞集頓首再拜<lb/>
呉郡名家盛有唐流傳風致到錢郎閉門三月梨花雨<lb/>
編冩千林柿葉霜客看舊題驚嵗月僧將新句度江鄉<lb/>
莫愁茅舎淹遲久秋菊春蘭各自芳　右答翼之祕校<lb/>
枉教之意以奉千里外一笑虞集頓首<lb/>
<pb n="KR3h0068_WYG_018-24b"/>
　　錢子工書越宋唐詩筒千里寄支郎揮毫曾見坐<lb/>
　　霏屑待漏尚憐靴滿霜商嶺歌殘紫芝曲鈞天夢<lb/>
　　逺白雲鄉不迷故舊相思意酬唱同留百世芳<lb/>
　　僕過呉中翼之庚兄出示虞先生所答詩卷輙亦<lb/>
　　次韻以寓羡慕之意時至元戊寅六月十又三日<lb/>
　　金華胡助<lb/>
　　聖代崇文邁漢唐相如詞賦早為郎天門侍燕常<lb/>
　　終日江閣懸車已十霜展卷得詩驚健筆感時懷<lb/>
<pb n="KR3h0068_WYG_018-25a"/>
　　舊憶它鄉先生絶學追千古一樹寒梅壓衆芳<lb/>
　　文昔以筆札從侍書公著書閣下公去國今十年<lb/>
　　矣去年夏謁公于臨川之里第今年秋將如懐孟<lb/>
　　過姑蘇錢先生出公手扎并詩示文伏讀悵然先<lb/>
　　生俾題不敢固辭至正元年九月十又七日新安<lb/>
　　程文謹識<lb/>
　　翼之得邵菴所寄篇翰裝池成卷携以示余因有<lb/>
　　感於其愧悔之言亦次増諸卷軸桞貫上<lb/>
<pb n="KR3h0068_WYG_018-25b"/>
　　漢庭有道起馮唐亦許明光對夕郎正為青雲凝<lb/>
　　素髮故教白兔擣𤣥霜客來笑我臨書札禮逹如<lb/>
　　雲講射鄉閣老無時收衆望褐夫有日譜羣芳<lb/>
　　筆翰風流說晉唐敢將拙惡比諸郎健豪日費徒<lb/>
　　成塚秃鬂年侵不待霜才士宜從鵷鷺序畸人合<lb/>
　　住水雲鄉豈期天藻亭中老逺寄詞章勝采芳<lb/>
　　良右嘗奉和虞公所答詩為謝適中州盧彦紀侍<lb/>
　　官臨川遂書以煩徃逹後古愚編修見謂宜以附<lb/>
<pb n="KR3h0068_WYG_018-26a"/>
　　卷末是年六月望日錢良右<lb/>
　虞邵菴與總管札<lb/>
集頓首再拜上狀總管大尹相公閣下即辰嵗事告成<lb/>
天地方泰蹔弭皇華之節尚系白雲之思神明夾扶履<lb/>
用清吉集今夏復過姑蘇不能少候騎氣之還已覺悵<lb/>
惘及承珍灑乃知追及惠泉益重不敏之辠然而千里<lb/>
明月通夕台星何異瞻對顔色也亭中清話秋仲閒翁<lb/>
自上京還方面及之節次當已逹聽兹不復贅觀僧辱<lb/>
<pb n="KR3h0068_WYG_018-26b"/>
位置造就倍費神用不勝感激集與弟兄皆宦遊四方<lb/>
先隴寄彼動輙曠引時嵗無由一至托此於一二鄰近<lb/>
而已而食不足贍給今得此稍慰其望則集可以少抒<lb/>
其情然則閤下錫類之仁何可㤀也引墨陳謝未䆒下<lb/>
忱之萬一惟冀保嗇方今龍飛御天求賢共理有若閤<lb/>
下治最久當簡在行膺大用匪朝伊夕集雖不武尚能<lb/>
泚筆來賀謹奉狀不備集再拜狀上<lb/>
　虞伯生歸田帖<lb/>
<pb n="KR3h0068_WYG_018-27a"/>
僕自歸田後當時故人俱在天府而集以目𤯝又不能<lb/>
起居遂成路逺近紫巖自維揚來出示此卷遂知大參<lb/>
本齋公之子季境自京還一時臺閣羣公贈行之詩也<lb/>
令人誦之神清氣爽飄然欲僊掩卷慨想復徴予題葢<lb/>
季境已曽作字說寄之矣今重為書于是卷聊寓觀感<lb/>
云伯生<lb/>
　虞道園奉記都運帖<lb/>
奉記都運大參相公聊致久别企仰之萬一采覽幸甚<lb/>
<pb n="KR3h0068_WYG_018-27b"/>
虞集頓首<lb/>
計相淮南重幨帷海上還頻煩紆智畧周慮及疲孱調<lb/>
鼎公宜早歸畊自得閒常擕相贈䇿扶老向江山<lb/>
集至逍遥山見饒紫巖聞將適瓊華之囿當以舊<hi>闕</hi>瞻<lb/>
承風采因得附此起居紫巖𤣥門耆宿之士退食之暇<lb/>
必能少從清静無為之論遥為傾企集又拜二月五日<lb/>
　虞伯生不及入閣帖<hi>行草書藍紙本</hi>
集頓首再拜集伏審博士學士榮上適苦創不及入閣<lb/>
<pb n="KR3h0068_WYG_018-28a"/>
奉賀千萬勿罪二畫贊托經筵掾持上望為分付幸甚<lb/>
明日觀游誠恐院中難聚更告為請假一二日拜賜多<lb/>
矣集頓首再拜丹丘博士公左右<lb/>
　楊　載<lb/>
　楊仲𢎞水龍吟詞帖<hi>行書紙本</hi>
　　水龍吟　楊仲𢎞<lb/>
鴻溝定約東歸又誰遣赤龍廻指青娥舞罷重瞳飲泣<lb/>
斷腸聲裏半壁酸風<hi>原蹟風字旁注</hi>兩淮寒月古今興廢眇烏<lb/>
<pb n="KR3h0068_WYG_018-28b"/>
江滿眼驚濤卷雪分明總是英雄泪　木末招招舟子<lb/>
載何人斷烟流水平沙盡處青山數㸃江東千里長嘯<lb/>
風前無人會我登臨此意但黄蘆古木夕陽四照有漁<lb/>
歌起<lb/>
　黎芳洲<lb/>
　黎芳洲滿江紅詞帖<hi>行書紙本</hi>
　　滿江紅　黎芳洲<lb/>
鮑魚腥斷楚將軍驅虎鞭龍<hi>原蹟龍字旁注</hi>而起空費咸陽三<lb/>
<pb n="KR3h0068_WYG_018-29a"/>
月火鑄就金刀神器垓下軍稀隂陵道隘月黑雲如壘<lb/>
楚歌四起山川都姓劉矣　悲泣喚醒虞姬和伊死别<lb/>
雪刃飛華髓覇業休休騅不逝遺恨烏江流水老廟頽<lb/>
垣斜陽紅樹盡付鵶聲裏興亡休問髙陵秋草空翠<lb/>
　干文傳<lb/>
　干壽道嘯堂集古録跋<lb/>
　　嘯堂集古録跋<lb/>
景春沈君居樂圃坊與予同里閈且嘗同游可村賀先<lb/>
<pb n="KR3h0068_WYG_018-29b"/>
生之門一日過景春所居出嘯堂集古録見示嘗試觀<lb/>
之由秦以前三代之噐若敦槃尊彞鼎鍾甬權之屬無<lb/>
所不有每列一噐必模其款識而以楷書辨之刻畫甚<lb/>
精殆不類刋本讀之者文從字順如遊商周之庭而寓<lb/>
目焉可為竒矣坐客皆唶唶稱歎予謂景春平生寡嗜<lb/>
慾唯酷好收書有别業在閶門西去城僅數里景春昔<lb/>
嘗居之人有挾書求售者至必勞來之飲食之酬之善<lb/>
賈於是竒書多歸沈氏集古録其一也昔人有以千金<lb/>
<pb n="KR3h0068_WYG_018-30a"/>
市馬者得駿骨與五百金逾年而千里馬至者三今景<lb/>
春嗜書與昔之嗜馬者何以異哉呉中多好古博雅君<lb/>
子將以載酒殽問竒字者踵門而來景春不寂寞矣客<lb/>
曰然請書之元統改元十一月廿又六日呉郡干文傳<lb/>
題<lb/>
　杜　本<lb/>
　杜伯原與本齋札<lb/>
本頓首再拜尚書相公本齋先生文侍舊臘率易晉拜<lb/>
<pb n="KR3h0068_WYG_018-30b"/>
旌麾之下辱賜與潔殊慰積年仰慕之心宴贐稠疊禮<lb/>
意隆重何以克堪惟深愧感而已别來伏想福祥至止<lb/>
百神衛大萬士民之望旋膺鈞樞之任至慰本擬以正<lb/>
初抵杭方聞江上有阻遂自泰興江隂展轉留滯二月<lb/>
初方逹呉門得㑹季野舎人同到金井山中瞻視岡巒<lb/>
形局寛大氣勢雄偉與聞相合謂為福壽之基亦頗如<lb/>
諸名公所論而鄙淺之見尚有可疑者葢入手山脉直<lb/>
下稍長則乘氣勁急倘稍加轉換庶合古人増髙益下<lb/>
<pb n="KR3h0068_WYG_018-31a"/>
趨吉避凶之說必欲如閩中龜蛇之地山盡水聚生意<lb/>
藏蓄則未能悉其造化之妙亦非面對不能詳盡惟髙<lb/>
明裁察兹因人便謹奉起居以致謝私併敢獻其一得<lb/>
之愚蕪率伏祈恕亮餘惟為國家衛愛式副對揚不備<lb/>
二月十八日客呉中杜本頓首再拜上呈<lb/>
　張起巖<lb/>
　張夢臣贈季境詩<lb/>
春滿維揚十萬家先公曽此駐高牙官㕔寂寂留芳樹<lb/>
<pb n="KR3h0068_WYG_018-31b"/>
舊舘隂隂閉落花祠下繫鞍尋芍藥樓前騎鶴聽琵琶<lb/>
歸來不異當時事一路東風㡌影斜齊張起巖<lb/>
　黄公望<lb/>
　黄大癡手札<lb/>
公望頓首再拜寧極路教先生閤下近侍誨談終日歡<lb/>
甚奉違後連日不克款教渴心又將塵矣恃愛欲求大<lb/>
手臨黄庭樂毅論二帖以為矜式雖天寒㬉閤春温想<lb/>
不廢執筆也片楮代禀統干心照公望再拜寧極路教<lb/>
<pb n="KR3h0068_WYG_018-32a"/>
先生閤下公望摺申<lb/>
　黄子久書世說新語<lb/>
　外録<lb/>
　　書畫舫云黄子久好作小楷圓熟中饒古意别有<lb/>
　　一種韻度葢自趙文敏公而下指不多屈定在俞<lb/>
　　和倪瓚以上今觀所書世說新語如飛鳥依人翩<lb/>
　　翩可喜眞賞者當亟購也<lb/>
　汪澤民<lb/>
<pb n="KR3h0068_WYG_018-32b"/>
　汪尚書手札下及帖<hi>行書紙本</hi>
頓首奉復季實博士鄉彦寓宣汪澤民謹緘<lb/>
澤民頓首奉復季實博士鄉彦文侍王善夫至手札下<lb/>
及舊故足仞不忘隆寒逺審北堂壽福綵侍婉愉深用<lb/>
慰懌新安素稱名郡賢逹輩出紀諸史册可徴也何期<lb/>
羣盗流毒一至于此所不忍聞徃事已矣天佑此邦得<lb/>
精選新班<lb/>
　黄　溍<lb/>
<pb n="KR3h0068_WYG_018-33a"/>
　黄文獻兔頴帖<hi>行書紙本内項氏李氏印不録</hi>
溍比承逺賜誨墨及新茗之貺乏便未由答謝兹辱珍<lb/>
灑與兔頴之惠尤用媿悚苐以大閫專使一見即行索<lb/>
報甚武奉字弗謹尚容嗣狀以既所欲言首祈恕詧不<lb/>
備三月五日溍代簡拜覆延慶堂上四窓大法師<lb/>
　黄晉卿腴晦齋銘<hi>行書紙本</hi>
　　腴晦齋銘　黄溍譔<lb/>
王君仲致以腴晦名其齋葢有取乎考亭朱子字元晦<lb/>
<pb n="KR3h0068_WYG_018-33b"/>
之祝辭云爾夫所謂人晦於身神明内腴者復而通也<lb/>
今乃援其辭而左之者通而復也中致來徴銘則為之<lb/>
銘曰<lb/>
維皇播物終始一誠屈信相推迺色迺形有出于幽以<lb/>
豐而亨有入斯息明夷之貞而通而復與時偕行展也<lb/>
王君歛其華英退藏於宻以觀其生與造物者游神之<lb/>
廷曰予庶幾天之性情我曷相之式彰兹銘<lb/>
　楊　椿<lb/>
<pb n="KR3h0068_WYG_018-34a"/>
　楊子壽書虞公傳贊<lb/>
　　虞秦公祺傳<lb/>
祺字齊年蜀之隆州仁壽縣人逺祖永興公世南仕唐<lb/>
為𢎞文舘學士由越徙京兆至七世孫殷僖宗中和中<lb/>
為仁壽郡通守有惠政號仁壽史君卒于官子孫因家<lb/>
焉嵗久家富族滋大率好善積德又七世至祺父軒尤<lb/>
推行仁義家素倚牢盆為助宋熈寧末廢不舉軒出私<lb/>
錢二百萬以復之嵗均所入以給諸親戚及鄉故之貧<lb/>
<pb n="KR3h0068_WYG_018-34b"/>
乏者坐是益困踣而軒彞然自得後生祺甫丱嵗知孝<lb/>
敬父母四嵗口誦數百言既長學愈力咸以為軒隂德<lb/>
所致軒亦曰吾為善能責報于天殆是子也祺後登徽<lb/>
宗政和四年進士第初主華州蒲城簿改資州文學教<lb/>
授瀘州司刑漕事又加安撫司幹辦公事擢太常博士<lb/>
成都鈐幹成都通守除利州運判丐祠提舉華州雲臺<lb/>
觀未閱嵗起為潼川府路轉運判官尤多善政改漕䕫<lb/>
後復漕潼川以疾卒于官年七十一子允文聰慧夙成<lb/>
<pb n="KR3h0068_WYG_018-35a"/>
蚤由祺任補官祺年老遂棄官不仕祺卒後允文始擢<lb/>
紹興二十三年進士第歴官至左丞相祺後以允文貴<lb/>
贈太師秦國公允文宋史自有傳贊曰易曰積善之家<lb/>
必有餘慶其弗信矣乎虞氏自仁壽史君而下世世積<lb/>
善而始發于祺至其子允文資兼文武蔚然為宋氏中<lb/>
興賢相自是子孫彬彬蟬聨簪組雖宋社墟而猶有人<lb/>
焉不絶慶澤所逮不其久乎傳謂君子之澤五世而斬<lb/>
者殆有時而不然也至正十三年春正月布衣睂山楊<lb/>
<pb n="KR3h0068_WYG_018-35b"/>
椿謹書<lb/>
　歐陽𤣥<lb/>
　歐陽原功虞公文序并簡<lb/>
　　雍虞公文序<lb/>
斯文與造化功用相彌綸國家氣象相表裏故文人生<lb/>
於世有數文章用於世有時斯言若夸理實然也皇元<lb/>
混一之初金宋舊儒布列舘閣然其文氣髙者崛强下<lb/>
者委靡時見舊習承平日久四方俊彦萃于京師笙鏞<lb/>
<pb n="KR3h0068_WYG_018-36a"/>
相宣風雅迭倡治世之音日益以盛矣于時雍虞公方<lb/>
囘翔胄監容臺間吾䣊有識之士見其著作法度謹嚴<lb/>
辭指精覈即以他日斯文之任歸之至治天厯公仕顯<lb/>
融文亦優裕一時宗廟朝廷之典册公卿大夫之碑版<lb/>
咸出公手粹然自成一家之言山林之人逄掖之士得<lb/>
其贈言如獲拱璧公之臨文隨事酬酢造次天成初無<lb/>
一毫尚人之心亦無拘拘然歩趨古人之意機用自熟<lb/>
境趣自生左右逄原各識其職故自其外觀之如深山<lb/>
<pb n="KR3h0068_WYG_018-36b"/>
穹林蔥蒨蓊鬱莫測根柢鉅野大澤汪洋淡泊不為波<lb/>
濤試測其中則日月之精凝結嵗久皆成金珠龍虎之<lb/>
氣變化時至即為風雲孰能窮其妙也哉太史夏臺劉<lb/>
君伯温早嵗鼔篋從公成均及為江右肅政使者近公<lb/>
寓邑乃裒公之文將傳諸梓書來京師屬𤣥為序𤣥惟<lb/>
李漢於昌黎子瞻於廬陵皆能知而能言者走豈為前<lb/>
人役乎第於公有世契生平敬慕公之文以附著姓名<lb/>
為幸又髙劉君政事之暇敦篤夙誼如是遂不敢辭而<lb/>
<pb n="KR3h0068_WYG_018-37a"/>
為之序至正六年二月翰林學士承㫖榮禄大夫知制<lb/>
誥兼修國史歐陽𤣥序<lb/>
𤣥頓首再拜伯温監司相公仁契𤣥去嵗數四附書憲<lb/>
府䆳嚴未審一一逹几下否春和逺惟履候勝常殊慰<lb/>
詹遡書來知刻虞先生文足見髙誼作序當求名筆乃<lb/>
稱雅意諒切不敢力辭因便輙供藁去刻成千萬見惠<lb/>
一本為感賤跡遂丐閒之請鄉里距貴治稍近專容修<lb/>
竿牘之教未中惟順序善葆不具備辱契歐陽𤣥頓首<lb/>
<pb n="KR3h0068_WYG_018-37b"/>
再拜二月十一日謹空<lb/>
　歐陽原功贈季境詩<lb/>
　　至正丙<hi>闕</hi>暮春亞相王公本齋之子季境補淮東<lb/>
　　宣閫奏差以公事乘傳至京師訪予玉堂之署臨<lb/>
　　别求贈言為賦唐律一首<lb/>
南來驛騎錦障泥春雨都門鴈影低淮瀆慣迎膚使節<lb/>
浚郊曽築相君隄道逄棠茇思親憩家視槐隂與屋齊<lb/>
江左夷吾吾舊友羡君年少躡雲梯廬陵歐陽𤣥<lb/>
<pb n="KR3h0068_WYG_018-38a"/>
　歐陽圭齋與季野札<lb/>
𤣥頓首再拜季野府判相公仁友𤣥於左右雖踈而英<lb/>
譽稔甚矧於先清獻公實有一日之雅向歆克肖契誼<lb/>
不殊相望千里之遥情親對晤有以也夫近者季道盛<lb/>
雅以清獻神道碑見屬既而傳旨下諭不敢以病憊控<lb/>
辭已繕冩付季德今聞託張德常轉逹苐愧兵後罹憂<lb/>
百感交集何能發潛光之萬一太湖多善碑材刻成以<lb/>
拓本見寄為幸德常附海艎行匆匆亟奉起居草畧併<lb/>
<pb n="KR3h0068_WYG_018-38b"/>
干台照客京歐陽𤣥頓首再拜　季畊照磨同致再三<lb/>
意𤣥又白<lb/>
　平心老人送自得詩<lb/>
　　豫章熊君自得擕所著書入都城西山齋堂村山<lb/>
　　深民淳地僻俗美隠者之所宜居崇眞張宜相眞<lb/>
　　人偕徃作詩送自得兼柬宜相平心老人歐陽𤣥<lb/>
先生去隠齋堂村境趣佳處如桃源西出都門二百里<lb/>
山之盩厔水浩亹一重一掩一聚落一溪十渡深而渾<lb/>
<pb n="KR3h0068_WYG_018-39a"/>
羊腸險逕掛山腹蜂房小屋粘雲根立當阨塞若闗隘<lb/>
視入衍沃同川邍市朝甚邇俗塵逺土産雖少人烟繁<lb/>
鉏畬藝陸宜菽麥樹栅作圏能雞豚園蔬地美夏不燥<lb/>
煤炭價賤冬常温前年熊郎入賣藥施貧者藥人感恩<lb/>
熊君擕笈今就子繞舎木葉書繽繙崇眞眞人又繼徃<lb/>
况是偓佺之子孫紫簫夜吹遼鶴至林響谷應松風喧<lb/>
登髙東望直沽口海日湧出黄金盆應憐㬅倩戀象闕<lb/>
坐羡龎公歸鹿門<lb/>
<pb n="KR3h0068_WYG_018-39b"/>
　歐陽圭齋楊公墓碑銘<hi>楷書烏絲䦨紙本</hi>
元故翰林待制朝列大夫致事西昌楊公墓碑銘<lb/>
　　前翰林學士承旨榮禄大夫知制誥兼修國史渤<lb/>
　　海歐陽𤣥譔并書<lb/>
　　翰林學士資善大夫知制誥同修國史楊宗瑞篆<lb/>
　　額<lb/>
延祐二年乙卯皇元初設進士科取士左右牓通得五<lb/>
十六人至正乙酉丙戌間余與掄魁濟南張公夢臣同<lb/>
<pb n="KR3h0068_WYG_018-40a"/>
為三史總裁暇日舘中論及同年因嘆五十六人之中<lb/>
物故過半葢三十有餘矣時西昌楊公賢可方上引年<lb/>
之章朝廷優異之以翰林次對政事今年余老退閒居<lb/>
瀏上賢可之子準來求墓銘則斯文又弱一箇矣為之<lb/>
怊悵數日乃叙而銘之公諱景行字賢可號吟窓楊氏<lb/>
在諸譜諜中最詳西漢赤泉侯喜至東京太尉震及今<lb/>
千有餘年昭若指掌葢由代有聞人紀載不失故也其<lb/>
族在廬陵者自唐虞部侍郎輅始遷宋忠襄公邦乂文<lb/>
<pb n="KR3h0068_WYG_018-40b"/>
節公萬里皆出此族其自廬陵遷西昌者族甚繁然以<lb/>
科第入官實自公始焉曽大父克恭大父叔球考復圭<lb/>
隠德弗耀以公貴考贈承事郎龍泉縣尹公幼頴悟三<lb/>
嵗記誦七嵗能作詩龍泉<hi>原蹟泉字旁注</hi>公常令待側對客命<lb/>
題應聲而就龍泉公喜曰兒能繼先業矣他未暇論也<lb/>
稍長不事生産人或迂之則捧腹以示曰千斯箱在是<lb/>
焉能効諸君競刀錐之末乎初從師刌聲律賦賦諸葛<lb/>
亮草廬語警拔有竒氣師異之弱冠贑大家謝氏諸嫡<lb/>
<pb n="KR3h0068_WYG_018-41a"/>
於父所親知加愛敬久而庶母遇其嫡子逾於已出闔<lb/>
門千指共㸑今稱義門贑俗有疾事巫鬼多不謁醫公<lb/>
力詆其陋一日忽首疢若有感公正色不為動夜夢神<lb/>
人衣冠而語曰幽明異趣何苦相誚然君地坦夷繼此<lb/>
逺到吾不能有加於君耳言已揖而去公寤而汗疢遂<lb/>
愈賓興之初郡侯首以公薦既登第賜同進士出身調<lb/>
㑹昌州判官㑹昌介萬山間地多瘴民不知井飲飲河<lb/>
河水惡致疾公教民鑿井疾良已其為士鮮知學黌舎<lb/>
<pb n="KR3h0068_WYG_018-41b"/>
敝陋公到割已俸表率好義者新作校宫若干楹増學<lb/>
田若干頃教養兼備士習一新餘力繕捕盗司公廨規<lb/>
措有法事竣民不知役邑嚚民號十虎大為民害公捕<lb/>
<hi>下多諸字㸃去</hi>寘諸法赭門以識其過者八人三年民丕變為<lb/>
善遷永新州判官永新徃號吉之巖邑訟牒山委公先<lb/>
取隣境文移罥挂郡民者悉格不問民入詞於官擇其<lb/>
尤無情者痛繩之衆知畏訟乃簡官民田租嵗久積弊<lb/>
稅或飛匿户多詭名公抉硩弊根釐正其籍糧以石計<lb/>
<pb n="KR3h0068_WYG_018-42a"/>
者八萬<hi>闕</hi>千有竒居三月善頌大作以丁艱去官民弔<lb/>
祭者自永新逹白下繦屬不絶服闋除江西行省照磨<lb/>
在宰屬中以儒獨見敬禮改宜黄縣尹抑豪横如㑹昌<lb/>
覈租稅如永新受知部使者聶公延世旁郡邑獄訟久<lb/>
不决者皆移委公公聽斷明允用法不頗其所承鞫咸<lb/>
得其情吏或舞紊上諮秋官卒從公議陞撫州路推官<lb/>
行縣按囚人稱無寃金溪之余宜黄之陶樂安之廖臨<lb/>
川之許皆以譁訐持長吏短長恣睢不法有列其罪於<lb/>
<pb n="KR3h0068_WYG_018-42b"/>
公公各底其罰戍卒尤五流民羅里自戕以誣平民公<lb/>
直其事釋被誣者僧雲住發故官管運使墓厚訾鬻獄<lb/>
知公不可干移其賂於權要禱以細故攟公公不少衂<lb/>
亦莫之害遷歸安縣尹年及七十告老于朝拜翰林待<lb/>
制朝列大夫政事至正七年月日以疾卒於家是年十<lb/>
月二十八日𦵏州之螺湖金盤原娶嚴氏封宜人繼室<lb/>
髙氏皆先公卒子男五人介逺仁準毅克世其學逺早<lb/>
夭女一人適陳孫男七人章朝順名昌文脫頴孫女七<lb/>
<pb n="KR3h0068_WYG_018-43a"/>
人曾孫男一人公性亷正剛果當官臨政淑慝分明好<lb/>
惡端直與朋友交悃愊誠一急於義舉如迫饑渴座主<lb/>
李韓公晚敓爵命泰定初公在京師聞同年在言路者<lb/>
欲上章申雪之數徃見同年風切之以義同年感公言<lb/>
章上遂還舊授自為布衣至擢科入仕始終以不負所<lb/>
學自期未嘗刓方瓦合以適時尚亦未嘗為習俗所移<lb/>
縉紳間論初科南士所至以政事稱者江淛如干壽道<lb/>
江西如楊賢可誠不易得者有詩集若干卷雍虞公集<lb/>
<pb n="KR3h0068_WYG_018-43b"/>
為之序廬陵劉公將孫謂其節制老成句法兼有二陳<lb/>
所長采置雅南集銘曰仁廟抑吏始更用儒儒承休風<lb/>
所尚亷隅侃侃楊公亷匪近名曰予立志無負聖明我<lb/>
去吏汚守儒故常又懲儒迂盡吏所長治績至難尤難<lb/>
鄉邦公治㑹昌能吏伏降再調永新又邇桑梓突未及<lb/>
黔善頌盈耳理棼如絲操刃必割殖善如苖拔莠斯活<lb/>
宜黄善製美錦不傷庭無滯訟户無瘦粮紆餘不徐奮<lb/>
摯不亟靡威匪畏靡馴匪德少卿信臣其進明經康成<lb/>
<pb n="KR3h0068_WYG_018-44a"/>
注律以誼定刑性習相漸有蕕有薫人盡如公足疆斯<lb/>
文士生有文文足名世仕而能官官有實惠二美曷并<lb/>
公則兼有惠流無窮文托不朽念昔同升江右五士公<lb/>
與求師我銘其二維公壽考實多求師奕奕年家我心<lb/>
貺之有湖曰螺有原金盤德人斯藏生也桓桓宜黄之<lb/>
碑㑹昌之祠過墓者式<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兹銘詩<lb/>
　趙　肅<lb/>
　趙彦恭樵林楓葉詩帖<hi>行書洒金紙本</hi>
<pb n="KR3h0068_WYG_018-44b"/>
樵林夜鳴楓葉僧扉晝掩煙蘿夢裏好山十二不知何<lb/>
處雲多趙肅題<lb/>
　余　闕<lb/>
　余廷心兩得從游帖<hi>行書紙本内李氏印不録</hi>
再拜啟上太樸内翰閣下同年生余闕謹封<hi>年字旁註至正九年</hi>
<hi>七月十九日至</hi>
闕再拜啓史舘兩得從游豈勝榮幸區區南行又辱盛<lb/>
餞尤其感烈也鄉暑伏想文菀優游雅候動履多福良<lb/>
<pb n="KR3h0068_WYG_018-45a"/>
慰良慰友人趙子章北上觀光謹此附謝子章有學而<lb/>
能詩佳士也得公眄睞當價増三倍矣仲舉至道以聲<lb/>
景先中夫希元嗚謙諸先生處不及别狀望致下忱為<lb/>
感餘惟自重不具五月五日闕再拜太樸内翰先生閣<lb/>
下<lb/>
　柯九思<lb/>
　柯丹丘石屏記<lb/>
髙昌正臣博古好雅其燕處之室凡可以供清玩者莫<lb/>
<pb n="KR3h0068_WYG_018-45b"/>
不畢具石屏其一也異哉兹石方廣僅咫尺其文理粲<lb/>
然有髙深幽逺之思焉絶頂渾厚者如山如嶽飛揚飄<lb/>
忽者如烟如雲横流奔激者如江如河斷者若岸泓者<lb/>
若潭或如林麓之蓊鬱或如禽魚之遊戲使董北苑僧<lb/>
巨然復生其破墨用筆不過是矣古之人遇物之異者<lb/>
必書其册若斯屏之異安得不為之書也因命之曰江<lb/>
山曉思復書其背而刻之至順二年夏四月望奎章閣<lb/>
學士院鑒書博士文林郎柯九思記<lb/>
<pb n="KR3h0068_WYG_018-46a"/>
　外録<lb/>
　　珊瑚網云余有紫檀界方一對首鐫行書云兀坐<lb/>
　　草𤣥風后為奸爾徃鎭之世掌我編敬仲銘紹美<lb/>
　　製界圍雕縷花鳥極精工信出自名手上餙漢玉<lb/>
　　昭文帶一粟米文一卧蠶文血蝕殊古而瑩潤面<lb/>
　　刻草𤣥閣佳噐故楊銕崖珍玩焉苐妄相敬仲所<lb/>
　　記石屏如在或得與此書鎭共充韻齋𤣥賞則界<lb/>
　　間之禽卉爭妍倩屏上之江山曉思而益勝矣柯<lb/>
<pb n="KR3h0068_WYG_018-46b"/>
　　博士如有靈將仙風所觸應為我作撮合山也<lb/>
　柯敬仲次謙父詩帖<hi>行楷書藍花牋</hi>
　　謙父監漕有山林小像文器漕使為唱以詠之謹<lb/>
　　次其韻柯九思頓首<lb/>
青松白石豈易致緑鬢朱顔似謫仙鳷鵲承恩陪徃日<lb/>
麒麟圖像看他年身居鐘鼎多清事志在山林入短篇<lb/>
倡和紛紛綴珠玉因知大府盛才賢元統乙亥十月錫<lb/>
訓堂書<lb/>
<pb n="KR3h0068_WYG_018-47a"/>
　潘　牧<lb/>
　潘牧次惟寅懷古詩<lb/>
　　至正辛丑冬惟寅先生以懷古十二詩示僕讀之<lb/>
　　有古烈士慷慨悲歌之風當時大夫士和者甚衆<lb/>
　　僕亦忝居契家之好故敢次韻成章鄙俚可笑非<lb/>
　　敢以言詩也謹呈求教契生潘牧<lb/>
呉都富且艶翠袖倚層臺歌吹凌春色旌麾駐越來繁<lb/>
華忽消歇珠玉風中埃<hi>歇一作息</hi>
<pb n="KR3h0068_WYG_018-47b"/>
青山瘞寳劒草偃千秋墓金鳬入夜飛玉漏沈寒露轉<lb/>
盼陵谷遷非從銕爐歩<lb/>
勾踐嘗膽日堅銳不謂無一朝獻西子越兵成大呼囬<lb/>
睇長洲苑千秋生碧蕪<lb/>
青山翔鳳凰紫氣繞呉關玉泉湛若鏡靈鷲飛不還重<lb/>
瞳在何許泪灑莫能攀<lb/>
翠華竟南渡夷門不復都長城乃自壞黄龍孰能屠空<lb/>
令二宫泣五國聽啼鳥<lb/>
<pb n="KR3h0068_WYG_018-48a"/>
尚父擁玉節錦衣當晝行輝光照閭里千載英風生至<lb/>
今牛斗下還瞻紫氣横<lb/>
　　懷古六詩謹次韻録上<lb/>
弔古上靈巖日暮下琴臺蕭蕭紅葉落采香人不來鴟<lb/>
夷稱得計勾踐亦塵埃<lb/>
呉宫事已逺王謝宅亦無山鬼話亡國松關夜相呼白<lb/>
露泣紅蘭青燈照碧蕪<lb/>
荒丘壊古隧言是孫䇿墓墓草生輝光零零泫青露想<lb/>
<pb n="KR3h0068_WYG_018-48b"/>
當立國時英雄稱獨歩<lb/>
南渡中興日君臣此建都其憤太宰讒子胥忠見屠武<lb/>
穆何由死欲聼延秋烏<lb/>
國亡喬木在鳥鳴自關關人隨歸鴈逺春從沙塞還怨<lb/>
别惟宫桞長條復誰攀<lb/>
山僧講經地玉輦昔曾行寢殿野花落空巖雲氣生敗<lb/>
亡猶得士千古讓田横<lb/>
　曹知白<lb/>
<pb n="KR3h0068_WYG_018-49a"/>
　曹雲西交訊帖<hi>行書紙本内項氏李氏印不録</hi>
知白手書拜記南金教授學士講下知白稍不交訊已<lb/>
極傾依兩日前復齋來知動定頗悉為慰且承與伯暘<lb/>
聨篇雅製尤感令岳母傾逝失於遣奠兹築伯蒙處便<lb/>
謹附短書以致區區隨書緘上統鈔廿兩少充賻贈之<lb/>
儀望勿以輕鮮而為焚白是幸人行亟不及詳具草畧<lb/>
幸祈奎炳不具知白手書拜記二月望前一日<lb/>
　米　起<hi>原蹟米字有疑俟考</hi>
<pb n="KR3h0068_WYG_018-49b"/>
　米起山龍瓶帖<hi>行書紙本内項氏李氏印不録</hi>
米起頓首再拜鶴皋先生文侍久不致書尺而嚮仰之<lb/>
心常為之東注迹疎心邇期不以此為間也閒居中偶<lb/>
有一事奉凂向者家下初析之時有官窰山龍瓶二枚<lb/>
<hi>山龍旁注棒槌二字</hi>愚與白弟各得其一今欲以山龍瓶一枚相<lb/>
易庶幾為全璧可否試一言之就致敬雲西居竹二親<lb/>
家草草不謹米起頓首再拜　近自呉中得竒<hi>原蹟竒字旁注</hi>
書數十種其金樓子漢武故事等書皆范石湖家藏然<lb/>
<pb n="KR3h0068_WYG_018-50a"/>
所費不尠矣<lb/>
　鄭元祐<lb/>
　鄭明德彞齋記<lb/>
　　王氏彞齋記<lb/>
古之君子所以貴乎故家遺俗者豈特其名稱也哉其<lb/>
文獻有可稽其支𦙍有可采其傳其授有可法可考夫<lb/>
若然者要豈一日之積哉宋渡南諸帥臣以功名顯者<lb/>
固不一若王襄愍抗節以死於苖劉之難賜居義興山<lb/>
<pb n="KR3h0068_WYG_018-50b"/>
中其五世孫覺軒先生宋亡後以文儒起家官至蘭溪<lb/>
州判官當盛年便歸臥荆溪之上蘭溪君之子子敬父<lb/>
與其昆季仲德父子明父皆能力學以世其家文獻之<lb/>
傳有可稽可考重以三昆季博洽以考索嗜古而識精<lb/>
於是其家書傳子史百家之言三代兩漢尊彞罍鼎之<lb/>
器六朝以下圖史繪畫之屬象犀玉石製作之粹在他<lb/>
人或有一二物猶可哆然自足若蘭溪君之家殆所謂<lb/>
如行山隂道中千巖萬壑使人應接不暇向三十年前<lb/>
<pb n="KR3h0068_WYG_018-51a"/>
其里人岳漢陽與君中表親戚予嘗從漢陽登君仁後<lb/>
堂所見歴歴固已若此今更一世其所増益必且百倍<lb/>
於昔時方泰定間子敬父尚無恙嵗朝禱籖於大神之<lb/>
祠籖語有謂當獲古鼎是年果得商父丁彞於雒陽夾<lb/>
谷之家夾谷初不識為彞苐謂㶚陵橋下出於漁者之<lb/>
網罟彞大容一斗重十斤其鬱發而為文章雖五采爛<lb/>
錦不足以喻其菁華其模鑄之藻思雖妙畫重複不足<lb/>
以喻其巧神子敬父既得之則大喜以為大神籖語靈<lb/>
<pb n="KR3h0068_WYG_018-51b"/>
貺若此至合海内博識之士觀之不獨推彞為三代銅<lb/>
器第一且盡讓子敬父之賞識為不可企及云未幾子<lb/>
敬父<hi>闕</hi>　至正十二年距父之<hi>闕</hi>二十餘年矣是年傳<lb/>
聞㓂將犯浙西子敬父之子令顯字光大乃謀於其二<lb/>
父載貲以自隨必為貲所累固莫若窖藏之而盡室以<lb/>
避去光大尤念彞其先君子之所識賞乃沈彞於園池<lb/>
之深屏處夜聞池中有物怒吼殊訝之於是出彞於水<lb/>
寄之他處比賊退視所窖藏與其萬金之貲千柱之室<lb/>
<pb n="KR3h0068_WYG_018-52a"/>
皆燔毁掘鑿無一存者而彞也乃獨巋然獲存夫光大<lb/>
之先君子禱籖于神謂獲古鼎而是年果得彞固已神<lb/>
矣晏然太平之世豈料變起<hi>闕</hi>　哉急迫之際沈彞水<lb/>
中而乃怒吼以規免於盜賊之手由此言之彞之神不<lb/>
可泯沒無傳也已案史傳商諸帝有沃丁仲丁祖丁武<lb/>
丁庚丁太丁若父丁則未之聞也夫獲父丁彞尚足以<lb/>
裨經傳之缺故歐陽公金石録每謂古器物銘款多可<lb/>
以證定譌缺是於世教豈小補哉光大念其家故物無<lb/>
<pb n="KR3h0068_WYG_018-52b"/>
一存者獨彞為先君子所寳愛於是遂以彞名齋夫王<lb/>
氏世澤之醇彞能神之為之兆是相與永久無窮也必<lb/>
矣作彞齋記遂昌鄭元祐<lb/>
　遂昌山樵世壽堂録<lb/>
　　世壽堂銘<lb/>
古之君天下者歛福於其已以敷錫於天下之人故人<lb/>
有樂生之心無歎息愁恨之苦有壽考之徴無夭閼折<lb/>
傷之萌武王訪道箕子大經大法畢陳之矣而終之以<lb/>
<pb n="KR3h0068_WYG_018-53a"/>
五福葢以為人君貎言視聼舉皆合乎天至於思而睿<lb/>
作聖則又無所不脗合乎天矣人君與天一致而無二<lb/>
則歛福於已者豈私其躬而已哉刑賞威柄惟天是循<lb/>
子養萬民惟天是法舉熈熈然遊於大和元氣之中甘<lb/>
露之所霡霂祥風之所披拂則其享遐齡躋壽域斷非<lb/>
厚誣斯世也氣錯而薄世澆而漓夫以孔子之聖而不<lb/>
獲歛福以錫民顔子之賢而不獲享有壽考此其扶輿<lb/>
而磅礴者或清或濁或媺或惡有不可得而窺度也比<lb/>
<pb n="KR3h0068_WYG_018-53b"/>
雖媮薄已甚而王澤猶存民猶有享壽祺者然益罕矣<lb/>
故視曩時耆舊有傳耆英有㑹九老有圖葢如鳳凰麒<lb/>
麟不可復見也已况自兵興以來鋒鏑之下燒刼之餘<lb/>
荆榛骨骸𣺌莾蕭瑟亘數千里無復人烟兵旤之慘未<lb/>
有甚於今日其幸存而竊活者方溝壑是憂又何知壽<lb/>
考康寧之謂乎而金壇張德常迺於呉中所寓之室扁<lb/>
曰世壽堂以奉其父天民先生居之先生今年八十嵗<lb/>
耳聰目明氣神滋王其大父愛山先生年七十五嵗而<lb/>
<pb n="KR3h0068_WYG_018-54a"/>
終其曽大父定軒先生於書無不讀於學無不講宋季<lb/>
趙信公最知人將起先生以共事先生知事不可為力<lb/>
謝絶之日與漫塘劉先生實齋王先生優遊以終老其<lb/>
卒也年九十有三伯父叔剛先生年七十有二至其兩<lb/>
老姑今皆年望九十起居無恙世言壽有種豈信然歟<lb/>
夫承平之日世享壽齡固足以夸艷今天下洶洶而德<lb/>
常以才幹在呉縣由丞陞尹人稱其賢既能養其父以<lb/>
孝聞又能推其上世耆年夙學以表章暴白之抑亦何<lb/>
<pb n="KR3h0068_WYG_018-54b"/>
修何為而能若是耶豈昔之人當錫福之盛深培厚植<lb/>
不少槩見於世故其世壽若此其未已耶德常今則施<lb/>
之於用而其厚德之積則又在德常也遂昌鄭元祐辱<lb/>
交於父子四十年矣乃為銘其堂銘曰金壇之山實系<lb/>
地肺山明川媚聿鍾人瑞卓哉定軒翁灼有見乎宋之<lb/>
季身躋上壽名髙一世有子有孫俱享遐齡天何所聞<lb/>
惟其德馨德馨苾芬三壽作朋永言世壽以堂以構壽<lb/>
若有種善培滋茂良耜澤澤斯種斯穫我銘於鑠雖千<lb/>
<pb n="KR3h0068_WYG_018-55a"/>
秋無斁<lb/>
　尚左老人溪滸帖<hi>行書紙本前闕一行</hi>
德元學士佳公子侍次前日盛氣到溪滸欲以稍訴不<lb/>
平不意從者方為令弟合巹殊倥偬不得<hi>闕</hi>盡其所欲<lb/>
言明發到西堠巧值清虛君出只得盤桓畱以俟其歸<lb/>
鄉廑兩記見屬許以白粲使元祐得挂名常學與忠義<lb/>
之邦人均於不朽則記雖無潤筆亦誼在所當為今不<lb/>
肖無與而題者作譔人須當厚其禮以見勞不然則元<lb/>
<pb n="KR3h0068_WYG_018-55b"/>
祐豈木石也哉以故專書上請元祐今見畱西堠若有<lb/>
謝意即望遣一人來庶乎消泯不平賢主賓俱不失禮<lb/>
於野老也令髙弟仲端尤為謹飭之士試以元祐此情<lb/>
言之仲端亦豈能私於其親也冬寒惟厚愛不一嘉<lb/>
平十日鄭元祐肅拜奉記<lb/>
　鄭明德齋課詩帖<lb/>
齋課寫寄伯貞契兄併簡仲致舎人叔方孝亷也遂昌<lb/>
鄭元祐頓首<lb/>
<pb n="KR3h0068_WYG_018-56a"/>
　　元宵懷錢唐<lb/>
武帝親郊太乙神流光涵旭動星辰竹宫典禮猶存漢<lb/>
軹道山河已易秦香逕至今啼木客露盤無淚泣仙人<lb/>
紅鐙幾㸃東風裏猶是元宵一度春<lb/>
錢唐江上雪初晴鳷鵲樓前月正明萬炬金蓮開火樹<lb/>
六龍翠轡降瑶京簫韶並入鈞天奏宫掖讙聞下土聲<lb/>
猶是向來歌舞地鬼鐙寒雨暗荒城<lb/>
　　甲子新嵗<lb/>
<pb n="KR3h0068_WYG_018-56b"/>
上元甲子天開日泰定更新詔下時親舎晚依呉子國<lb/>
客忩山近偃王祠墻隂夙草春泥濕屋角鳴禽曉日遲<lb/>
西堠梅華政如雪晚來横笛為誰吹<lb/>
　　次韻蔣春卿見寄<lb/>
華髮垂垂到鬢髾青春故故把人抛生同失木狙分芋<lb/>
不及知風鵲有巢楚澤生涯千樹橘杜陵破屋幾重茅<lb/>
此時歸老南山下不夢朱干舞玉梢<lb/>
　　揚州一首寄嚴治中裕之<lb/>
<pb n="KR3h0068_WYG_018-57a"/>
蕪城孤起暮雲中邊燧漂沈樓櫓空鬼燐不銷忠義血<lb/>
史臣誰著簡書功銅鹽利聚呉王國歌舞香殘煬帝宫<lb/>
惟有紅樓舊時月朱簾隨處卷春風<lb/>
　　和徐生芾元宵有感<lb/>
錢王宫闕莫煙平陸海金蓮此夜明潮去潮來淪覇業<lb/>
花開花落故陪京九天歌舞銷塵刼萬井輪蹄捲市聲<lb/>
今日桓伊江上笛臥吹落月下空城　子源學士衆行<lb/>
之教授當同發一笑元祐<lb/>
<pb n="KR3h0068_WYG_018-57b"/>
　朱德潤<lb/>
　朱澤民來翰見答帖<hi>行書紙本帖中小字自注</hi>
頓首再拜復吳<hi>原蹟吴字旁添</hi>季實教諭即宣除朱徳潤謹<lb/>
完<lb/>
德潤頓首再拜復季實教諭即翰學宣除春中王逹善<lb/>
山長過呉曽奉書去兹承來翰見答乃知文斾尚畱寧<lb/>
國方榮甫來具審履候康勝且有𤣥墨之惠領外多感<lb/>
今就封去畫大小四軸<hi>郭熈風雨圖雙幅雪霽山行雙幅許道寜獨幅二軸</hi>至望<lb/>
<pb n="KR3h0068_WYG_018-58a"/>
目入便中更乞回字以慰逺懷專此以復將命餘容面<lb/>
既以盡不宣四月廿一日朱德潤頓首再拜<lb/>
　朱睢陽白下長干詩帖<hi>行書紙本</hi>
白下長干春水生送子束書燕薊行幽燕路曼多荆棘<lb/>
浮雲野甸春𡨕㝠聞道彭城舊郛外暴骨遍野無人耕<lb/>
念子欲行意良苦躡屩擔簦道誰祖家有慈闈鶴髮親<lb/>
紉鍼為子完衣布毛檄韓箋未可期行行廻首望呉堤<lb/>
倚門心切須早歸莫學温太眞忠義慨慷天下士斷裾<lb/>
<pb n="KR3h0068_WYG_018-58b"/>
一事令人嗤至正甲午七月望後朱德潤漫賦因以贈<lb/>
别<lb/>
　蘇大年<lb/>
　蘇西坡未獲便郵帖<hi>行書紙本</hi>
大年敬啓德常判府相公先生侍史别後未獲便郵有<lb/>
疏申詗之儀且聞離練川時父老居民送者塡塞扁舟<lb/>
奉老親載琴書飄然而去豈不髙哉遐想視政供養之<lb/>
餘神相起居多福何生幼而有志於學久處州庠諸生<lb/>
<pb n="KR3h0068_WYG_018-59a"/>
之列來過雲間謀為讀書養慈之計冀有遇焉先生思<lb/>
所以處之餘希文照不一具白十月廿八日蘇大年<lb/>
再拜<lb/>
　蘇昌齡靜學齋銘<hi>𨽻書袖卷紙本髙七寸餘長三尺餘</hi>
　　靜學齋銘<lb/>
人生而靜於惟本性靜以成學斯得其正寡欲則存思<lb/>
誠則明艮背止止寂感相承死灰不然槁木多腐彼偏<lb/>
於私執一廢務學貴適用見學之工乾闢坤翕造物與<lb/>
<pb n="KR3h0068_WYG_018-59b"/>
同徒好其名不核其實珉中玉表餘將不食昔我先覺<lb/>
載著善言覈其始終毫髮靡愆豐功遺烈照映簡册二<lb/>
表忠藎六經日月尚友古人有志不渝睎顔之人亦顔<lb/>
之徒朂哉徐君士惟尚志舜何人哉睎之則是至正辛<lb/>
丑蘇大年銘<lb/>
　　昔者儒先君子教人為學必以靜定端莊之工為<lb/>
　　治心養性之方若夫施之於日用而合其宜見之<lb/>
　　於事人而得其當物至而理融逆來而順應自非<lb/>
<pb n="KR3h0068_WYG_018-60a"/>
　　靜定端莊積之有素行之有成鮮不瞀矣晉陵徐<lb/>
　　伯凝以靜學名其齋此其志何可量哉異日伯凝<lb/>
　　以其所積見於所行有不負名齋之意者予將荷<lb/>
　　伯凝之有成戊戌嵗二月廿七日勾呉周砥<lb/>
　　聞道藏修地山深祗閉門閒雲生几席流水繞庭<lb/>
　　軒身逸心逾逺神明道自存著書應滿屋妙處可<lb/>
　　㤀言范致大<lb/>
　　靜學齋說<lb/>
<pb n="KR3h0068_WYG_018-60b"/>
　　吾友徐君伯凝以靜學名齋徴說於潯陽陶處仁<lb/>
　　愚謂靜之一字吾儒與佛老皆言之矣佛者曰定<lb/>
　　能生靜老氏曰清靜皆原於空寂言體而不及用<lb/>
　　吾儒大學首章曰知止而后有定定而后能靜靜<lb/>
　　而后能安安而后能慮慮而后能得體用兼該始<lb/>
　　終兩盡必如是然後可以言學後世惟諸葛武侯<lb/>
　　知此義見於誡子書曰君子之行靜以修身又曰<lb/>
　　非寧靜無以致逺非靜無以成學格哉斯言今夫<lb/>
<pb n="KR3h0068_WYG_018-61a"/>
　　人之有心以靜為體方其靜也一塵不生萬慮俱<lb/>
　　寂如水之平如鏡之空湛然虛明人欲淨盡天理<lb/>
　　流行顔子之終日如愚孟氏之夜氣所息仲弓之<lb/>
　　出門如見大賔使民如承大祭良心所在莫非學<lb/>
　　也及其動也茍不以正則衆欲交馳萬慮紛擾存<lb/>
　　諸中則六鑿相攘處於室則婦姑勃蹊天理澌盡<lb/>
　　人欲横流所謂視而弗見聽而弗聞食而不知其<lb/>
　　味者有矣而况於學乎吾想夫子之居是齋也將<lb/>
<pb n="KR3h0068_WYG_018-61b"/>
　　以齊其思壹其慮以求至於安而能得以造夫大<lb/>
　　學始終之工夫不必淪於二家空寂之境也言未<lb/>
　　既伯凝笑曰吾子得之矣請以是書之左方<lb/>
　　知府徐績字伯凝號靜學别號雪溪漁隠晉陵新<lb/>
　　塘人也當元末搶攘之時隠居立學是時偽呉士<lb/>
　　誠僭有蘇常等處聞績行義服人屢逼入仕績堅<lb/>
　　守不從呉元年講學無錫梁溪之滸適遭偽將莫<lb/>
　　天祐據邑以叛殺害使者我太祖髙皇帝命豫章<lb/>
<pb n="KR3h0068_WYG_018-62a"/>
　　侯胡公統兵圍錫旦夕屠城錫民驚惶哭聲動天<lb/>
　　績計㑹耆儒張翼輩冒死投進軍門懇告願以仁<lb/>
　　義說賊奉胡公鈞㫖限爾後日率其妻孥來降免<lb/>
　　爾屠戮徃說莫天祐果能自縛納款全活生靈功<lb/>
　　德及民大矣士民愛戴弗舎畱其家焉遂占籍無<lb/>
　　錫至洪武三年詔舉經明幡然應聘第居首選初<lb/>
　　任武岡尋改順德授中憲大夫在郡之日復能延<lb/>
　　致名儒作養士類文教大行至洪武十一年三月<lb/>
<pb n="KR3h0068_WYG_018-62b"/>
　　二十四日上憫衰邁尚居劇仕賜給驛舟送還鄉<lb/>
　　里欽奉勅諭如本府有疑難大事卿必同署㑹計<lb/>
　　鄉民無爵無德者不可同坐卿之子孫世世隨朝<lb/>
　　稱官稱舎人雜派差役一體優免及歸老於家優<lb/>
　　游林泉足跡未嘗一至府縣年九十七而終平生<lb/>
　　尤善詩文有雪溪漁集存焉王直<lb/>
　顧　安<lb/>
　顧定之霅川奉别帖<hi>行草書紙本内項氏印不録</hi>
<pb n="KR3h0068_WYG_018-63a"/>
霅川奉别忽又半載其如馳仰何時秋暑可畏人㢠廻審<lb/>
文候清適為慰不肖塊坐荒山無足為道法帖承出售<lb/>
價金茫然不至極令人瞻企耳欲就城收糴倉麥合醬<lb/>
望吾友依數付去<hi>旁注四十兩三字</hi>者來為感非恃足下至契<lb/>
豈敢如此干聒千萬望賜發來如受惠一也熱甚草草<lb/>
不具顧安頓首惟明茂才徴君賢友足下<lb/>
　邾　經<lb/>
　邾仲誼寄德機詩帖<lb/>
<pb n="KR3h0068_WYG_018-63b"/>
　　詩寄德機判簿<lb/>
十載無家客東西幾播遷已拚書馬劵畱作買山錢處<lb/>
處荆花好枝枝棣鄂連將車日來徃便比草堂前六月<lb/>
廿七日書于呉中客船經<lb/>
　王德璉<lb/>
　王雲菴香奩八詠卷<hi>詞内評語原蹟</hi>
寳鑑凝膏温泉流膩璚纖一把青絲墜冰膚淺漬麝煤<lb/>
春花香石髓和雲洗　玉女峰前咸池月底臨風輕把<lb/>
<pb n="KR3h0068_WYG_018-64a"/>
犀梳理陽臺行雨乍歸來羅巾猶帶瀟湘水　右金盆<lb/>
沐髮<hi>銕雅評作家語自别雅筆如何可到</hi>
冰鑑懸秋瓊腮凝素鉛華夜搗長生兔玉容自擬比姮<lb/>
娥妝成只恐姮娥妬　花影涵空蟾光籠霧芙蓉一朶<lb/>
溥秋露年年只在廣寒宫今宵鸞影驚相遇　右月奩<lb/>
勻面<hi>用事善斡運銕雅評在第二句下</hi>
粉凝紅冰香銷獺髓鏡鸞影裏人憔悴棃花帶雨不禁<lb/>
愁玉纖彈盡相思淚　恨鎖春山嬌横秋水臉桃零落<lb/>
<pb n="KR3h0068_WYG_018-64b"/>
臙脂碎故將羅帕搵啼痕寄情欲比相思字　右玉頰<lb/>
啼痕<hi>銕雅評亦善描意</hi>
淡掃春痕輕籠芳靨捧心不效呉宫怨楚梅酸蹙翠尖<lb/>
纖湘烟碧聚愁萋蒨　紺宇寒凝月鈎金灧鶯吭咽處<lb/>
微偷斂新翻嫵態太嬌嬈鏡中蛾緑和香㸃　右黛睂<lb/>
顰色<hi>銕雅評前闋善於形容後闋因有嗚咽而有矉色</hi>
金谷遊情消磨不盡軟紅香裏雙鴛印蘭膏走滑翠生<lb/>
痕金蓮脫落凌波影　蝶徑遺跡鴈沙凝潤為誰畱下<lb/>
<pb n="KR3h0068_WYG_018-65a"/>
東風恨玉兒飛化夢中雲青蘋流水空仙咏　右芳塵<lb/>
春迹<hi>銕雅評非舊時月色誰能道此</hi>
烟冷瑶櫺神遊貝闕芙蓉城裏花如雪<hi>便俊</hi>仙郎同躡鳳<lb/>
凰翎千門萬户皆明月<hi>自然見夢</hi>　海碧山青天荒地老滿<lb/>
身風露飄環玦髙樓畫角苦無情一聲吹散雙飛蝶<lb/>
右雲窓秋夢<hi>銕雅評栩栩蘧蘧結尤飄洒</hi>
碧藻文鴛交枝連理金鍼停處渾如醉楊花一㸃是春<lb/>
心䳌聲啼到人千里　喚醒離魂猶疑夢裏此情恰似<lb/>
<pb n="KR3h0068_WYG_018-65b"/>
東流水雲窓霧閤没人知綃痕浥透紅鉛淚　右繡牀<lb/>
凝思<hi>銕雅評用意措辭髙出衆作</hi>
暗擲龍文尋盟鸞鏡龜兒不似青蚨準<hi>好句</hi>花房羞化彩<lb/>
蛾飛銀橋宻逓仙娥信　錦屋瓊樓薄情飄性碧雲望<lb/>
斷紅輪暝珠簾立盡海棠隂待温遙夜鴛衾冷　右金<lb/>
錢卜歡<hi>銕雅評雪月神仙話意</hi>香奩八詠俱調寄踏莎行雲菴叟<lb/>
王德璉譔<lb/>
　　雲間詩社香奩八題無春坊才情者多為題所困<lb/>
<pb n="KR3h0068_WYG_018-66a"/>
　　縱有篇什正如三家邨婦學宫妝院體終帶鄙狀<lb/>
　　可醜也晚得玉樓子八作衆推為甲而長短句樂<lb/>
　　府絶無可拈出者雲菴老先生寄示踏莎行八闋<lb/>
　　讀之驚喜先生葢松雪翁門倩今年八十有三矣<lb/>
　　而堅强清爽出語娟麗流便此殆雪月中神仙人<lb/>
　　也謹以付翠兒度腔歌之又評付龍洲生附入詠<lb/>
　　詩於後以見王孫門中舊時月色雖閱䘮亂固無<lb/>
　　恙也至正丙午春三月初吉錦窩老人楊楨叙<lb/>
<pb n="KR3h0068_WYG_018-66b"/>
　　華清春晝賜温泉綰脫青絲撒一編翠雨亂跳花<lb/>
　　底月黑雲半掩鏡中天銅仙盤滿添香露玉女盆<lb/>
　　傾拾翠鈿攏得雲鬟髙一尺罟冠新上玉臺前<lb/>
　　金盤沐髪<lb/>
　　一片清光照膽寒玉容滿鏡掩飛鸞素娥照見黄<lb/>
　　金闕絳雪鎔開白玉盤翠㸃桞尖春未透紅生櫻<lb/>
　　顆落初乾好風與我披羅幙一朶芙蓉正面看<lb/>
　　月奩匀面<lb/>
<pb n="KR3h0068_WYG_018-67a"/>
　　天然玉質洗鉛華怪底偏將半面遮紅滴香冰融<lb/>
　　獺髓彩粘膩雨上棃花抆乾通德言難盡㸃濕明<lb/>
　　妃畫莫加聚得斑斑在何處軟綃寄與薄情家<lb/>
　　玉頰啼痕<lb/>
　　按樂圖開列滿堂春愁何獨損清揚蜀山烟雨雙<lb/>
　　尖瘦漢桞風霜兩葉蒼索畫未成京兆譜欲啼先<lb/>
　　學壽陽妝蕭郎忽有歸期報喜色天長一㸃黄<lb/>
　　黛睂顰色<lb/>
<pb n="KR3h0068_WYG_018-67b"/>
　　是誰屧走印微茫便似石家春滿牀軟雪消時痕<lb/>
　　晃底好風來處歩生香綵雲飛上鞦韆鐙芳草侵<lb/>
　　來蹴踘塲愁似<hi>闕</hi>　成獨立綵鴛拾得在東墻<lb/>
　　芳塵春迹<lb/>
　　骨冷魂清酒力㣲路迷藉草是還非羅浮曉月相<lb/>
　　將<hi>闕</hi>巫峽斷雲何處飛金彈撇過驚忽忽玉龍嘶<lb/>
　　了尚依依不知直到鈞天所記得霓裳樂譜歸<lb/>
　　雲窓秋夢<lb/>
<pb n="KR3h0068_WYG_018-68a"/>
　　綵線添來日正遲香絨倦理一支頤心游飛絮渾<lb/>
　　無著身蛻枯蟬忽若痴花幀錯描愁伴覺金針閣<lb/>
　　住計誰知絶憐小玉情縁重到死春蠶始絶絲<lb/>
　　繡牀凝思<lb/>
　　紫姑壇上嘱方兄忽聼呼盧擲地聲星斗未分牛<lb/>
　　女㑹隂陽先判雨雲生青蚨朶子寧無兆玉蝶化<lb/>
　　身元有情寳鏡重圓三五夜重摩半月問虧盈<lb/>
　　金錢卜歡<lb/>
<pb n="KR3h0068_WYG_018-68b"/>
　　香奩有二十題裁剪浴思信配凡四先生又有和<lb/>
　　趙八節使廿詠尤膾炙於粉黛筵中惜逸去令補<lb/>
　　琬何敢龍洲生章琬孟文謹拜跋<lb/>
　饒　介<lb/>
　饒芥叟幻住詩蹟<lb/>
晴松落雪疎如雨南風吹緑養天榆榆前開徧菡萏華<lb/>
池上露凉渾欲語道人觀化無方所塵世茫茫横岐路<lb/>
笑看草木嵗時<hi>闕</hi>徑逐游塵何處去尋花摘葉情如許<lb/>
<pb n="KR3h0068_WYG_018-69a"/>
公子歸來與師遇蕭蕭茆屋畫為圖是故標師之出處<lb/>
紅衣落盡蓮滿房碧藕畱絲終幻住　至正廿五年冬<lb/>
十月一日過幻住出此卷乃知中峰與松雪一合相耳<lb/>
雖然峰亦畱此戱後人也住幻思幻又造境幻又使人<lb/>
畫像幻今日復使我作幻語峰願力耶抑遺下則劇耶<lb/>
當問庵主人華葢峰浮丘先生童子紫𤣥洞饒介信手<lb/>
識之<lb/>
　饒醉翁雜詩帖<lb/>
<pb n="KR3h0068_WYG_018-69b"/>
　　病中對梅花一枝欣然有作若有㑹也録似西塾<lb/>
　　孟載季廸兩先生一笑介頓首<lb/>
病中雅量豈堪論澄水能清撓不渾除却妙香無長物<lb/>
祗應靜坐洗煩言幾叢晩菊今耆舊一樹寒梅老弟昆<lb/>
曽住鍾山安石里傍人猶恐我爭墩<lb/>
　　書後見剰紙就寫上所有者夜坐一首<lb/>
學黙三年漫不譍流光一去意無徴縁知髮白因循染<lb/>
道似山青自在凝猶有形骸生影迹却將文字寄名稱<lb/>
<pb n="KR3h0068_WYG_018-70a"/>
一川月色多於水更著秋霜見底澄<lb/>
　　夢中一首<lb/>
流水無心競孤雲與客同坐深明月下行盡亂山中花<lb/>
落聞啼鳥松凉愛御風懸知皆夢境一笑萬縁空至正<lb/>
廿五年十二月十日在采蓮涇梅花樹下寫<lb/>
東望大瀛海影落扶桑弓三洲直如矢正射三山中三<lb/>
山負曉日曉日波浪紅仙人不騎鶴所適多御風秦君<lb/>
家三洲長與仙人通即之不可見忽爾能相面翩翩頭<lb/>
<pb n="KR3h0068_WYG_018-70b"/>
上巾舉舉塵中扇髙談清<hi>闕</hi>暑知子不貧賤閒居寡良<lb/>
儔有酒不自薦此日亦足醉况得邦之彦小醉須解酲<lb/>
大醉不用醒平生愼許可祗有一劉伶太湖三萬頃七<lb/>
十二峰青頗貯山水秀閉門修酒經白雲生硯石疎雨<lb/>
洒窓櫺子上三洲去手杯猶未停　昨賦此送秦文仲<lb/>
博士還三沙今李察秀才來誦此遂書遺之芥叟記<lb/>
　饒介之抱疾衡門帖<hi>行草書紙本内項氏李氏陳氏印不録</hi>
介白抱疾衡門忽辱車騎枉顧獲瞻顔色殊慰久懷後<lb/>
<pb n="KR3h0068_WYG_018-71a"/>
一集亦足矣苐以不能走謁為慊也牟粉秫漿聊以為<lb/>
禮雖不足具從人一供倘勿以訝而畱之甚幸甚幸干<lb/>
凟清嚴餘俟面雪不具介再拜白士行國士先生侍史<lb/>
廿七日謹空<lb/>
　饒芥叟琴軫帖<hi>行書紙本</hi>
琴軫望力為取成就此琴今日所見諸物宜畱下琴今<lb/>
送去煩看過贖解銅錢准明日送去草草介白事唯允<lb/>
鄉姻畏友六日空<lb/>
<pb n="KR3h0068_WYG_018-71b"/>
明日有便徃杭州若附一書與蕭生發琴軫足來佳有<lb/>
此便敢煩不一不一廿四日介白事唯允鄉姻畏友謹<lb/>
遣<lb/>
　饒介之蕉池積雪卷<hi>草書粉牋髙一尺餘長五尺餘</hi>
　　蕉池積雪<hi>姚公綬大書引首</hi>
　　蕉池積雪詩<lb/>
舊有漢銅洗一作碧玉色受水一斗復有贈白石上樹<lb/>
小芭蕉吾因置洗中名曰蕉池積雪彷彿王摩詰畫意<lb/>
<pb n="KR3h0068_WYG_018-72a"/>
賦詩一首羣公時多次韻僅存師魯二篇句曲外史張<lb/>
雨<lb/>
洗玉之池割圓嶠上有玉苖甘露零雪山凝寒壓太白<lb/>
海氣正緑洒帝青是身非堅須長物絶境無夢遺眞形<lb/>
寧令嚴霜凋翠草詎勝失水哀銅缾<lb/>
　　劉師魯次韻<lb/>
銅駝陌上得銅洗曾見漢朝風露零寒光未變劫灰黑<lb/>
古色猶帶宫苔青金人墮淚漫懷古玉女洗頭眞寓形<lb/>
<pb n="KR3h0068_WYG_018-72b"/>
與君作池媚蕉雪何以報之雙玉缾<lb/>
仙掌金盤列風露人間琛寳多飄零忽看銅洗土花碧<lb/>
側想玉女雲鬟青千年偶在聊寓意萬物終毁無逃形<lb/>
吾徒汲古寧玩物願子及泉資綆缾<lb/>
右海昌張伯雨蕉池積雪詩一篇其稱羣公次韻僅存<lb/>
者劉師魯二篇伯雨之為蕉池積雪去今十餘年呉江<lb/>
村叟周君亦為蕉池積雪視伯雨所為無少異周君喜<lb/>
其暗合也求書其實并詩以表之始周君豐於貲財好<lb/>
<pb n="KR3h0068_WYG_018-73a"/>
蓄古玩噐無何兵起其貲與故物一昔蕩然俱盡唯守<lb/>
小屋數椽日以此為娯悅人以是多之伯雨已矣在承<lb/>
平時稱為清峭殊特者而周君當事變<hi>下有時字㸃去</hi>之際不<lb/>
隨衆境而逝而乃剏意乎此又其竒也雖然氣化盛衰<lb/>
之故恒相迭而無窮也以金石之堅尚不能外此而待<lb/>
人顧於一草之㣲而獨致意焉者其有所寓矣夫何寓<lb/>
哉妍媸鉅細不可得而擇也消長盈虛不可得而加也<lb/>
彭殤死生不可得而齊一也自逹生而言之豈不曰我<lb/>
<pb n="KR3h0068_WYG_018-73b"/>
於物無滯也而又何校乎然則蕉池積雪之趣固不可<lb/>
以形噐求之也求其趣者舎詩無以也余既書伯雨之<lb/>
詩而又書其始末如此至正庚子七月十日甲子華葢<lb/>
洞著書者饒介識<hi>著書二字草連一字</hi>
　　華葢山人書若驚鴻躍鯉無窘束畱滯之迹為可<lb/>
　　尚已此篇非其所識烏知不為句曲哉且蕉池積<lb/>
　　雪凛然清介之操當官者所宜玩心也吾友袁君<lb/>
　　文理有契於此寳藏久矣今為遂安令將行持以<lb/>
<pb n="KR3h0068_WYG_018-74a"/>
　　求題因書此以歸之吳郡金問觀于玉堂之署時<lb/>
　　宣徳二年七月壬寅也<hi>行楷書紙本</hi>
　　大化洪鑪孰真宰範金削玉紛飄零䨇魚傳來漢<lb/>
　　家洗孤鳯飛墮仇池青花層六出本無象秀聚三<lb/>
　　竒真有形重煩摩詰作詩畵小杓分清歸硯缾姚<lb/>
　　江魏瀚次韻<lb/>
　　好事品題成小巧古來風韻未凋零仙人掌上一<lb/>
　　團碧摩詰圖中四序青静對栽培供坐嘯懶教磨<lb/>
<pb n="KR3h0068_WYG_018-74b"/>
　　洗是忘形何當月下仍招我贈子中泠水滿瓶後<lb/>
　　學嘉禾吕㦂<lb/>
　　隕霜不殺著麟經况是深寒獨未零幾度只疑忩<lb/>
　　外緑一枝元向畵中青遥知造化也縮手却羨良<lb/>
　　工能賦形好在南山白石爛托根同置古銅瓶松<lb/>
　　西吴昂<lb/>
　　人間芭蕉葉最大雪花一沾無不零云何池上數<lb/>
　　片葉戴雪不減天家青乃知仙翁有幻術山骨偷<lb/>
<pb n="KR3h0068_WYG_018-75a"/>
　　來𤣥化形何當掬取九霄露洗根供上琉璃缾慈<lb/>
　　溪王淮<lb/>
　　過眼繁華成一洗至堅之質何凋零一卷秀發崑<lb/>
　　山玉幾葉艷以芭蕉青至趣誰煩輞川筆嵗寒自<lb/>
　　帶春風形先生愛此清入骨想得詩成空玉缾<lb/>
　　菊亭子酷愛古書畵重購此卷日不去手葢伯雨<lb/>
　　師魯之竒句介之之逸筆自有不容不爾者顧僕<lb/>
　　何人可續貂乎特以菊亭之好尚不可不嘉耳漫<lb/>
<pb n="KR3h0068_WYG_018-75b"/>
　　為書之華亭朱應祥識<lb/>
　　世間萬卉遭霜雪便覺索索多凋零崑山片玉閣<lb/>
　　銅洗傍有蕉葉恒青青始知柔物禀直性造化鼔<lb/>
　　鑄生殊形丈夫亦有知蕉者日落相看倒玉缾<lb/>
　　斯卷乃饒介之臨張伯雨書劉師魯諸作字法遒<lb/>
　　勁藏圓動于筆端真可寳者也淮南憨翁蒋誼拜<lb/>
　　和<lb/>
　　句曲仙人遺舊跡百年繼續無凋零漢時銅洗玉<lb/>
<pb n="KR3h0068_WYG_018-76a"/>
　　色碧雪裏芭蕉孤影青題詩弔古多寓意看畫於<lb/>
　　我獨忘形煮茶汲水臨釣石小杓大瓢何用瓶<lb/>
　　成化乙巳四月十九日逸史泊南湖上松菊主者<lb/>
　　携蕉雪卷來索作四大字為引卷葢饒介之臨張<lb/>
　　伯雨及劉師魯之作且俾予追和因草草應答百<lb/>
　　年故物流落人間幸歸之詩書家什襲保䕶可以<lb/>
　　長久予名將亦托之以並存耶綬<lb/>
　　清池白石芭蕉老不與蒲栁望秋零寒生六月水<lb/>
<pb n="KR3h0068_WYG_018-76b"/>
　　浸玉恍疑瑞草雪中青靈根獨得乾坤氣壺天壮<lb/>
　　觀山河形何當喚起王摩詰歌對春風酒一缾姚<lb/>
　　江鮑浩<lb/>
　　蕉池積雪<lb/>
　　與盥為器本同出何事低回受盥餘千年懷古等<lb/>
　　珍翫一斗貯清齊糞除瓜皮緑積入膚理硃砂斑<lb/>
　　駁辭泥淤雪中芭蕉傳妙品詩入無聲良不虚七<lb/>
　　十六老人夏時正<hi>行草書烏絲䦨紙本</hi>
<pb n="KR3h0068_WYG_018-77a"/>
　饒介之四體書巻<hi>紙本髙僅尺長幾二丈内項氏諸印不録</hi>
　　第一段臨右軍帖<hi>原文不録</hi>
　　第二段書諸葛武侯隆中對<hi>章草原文不録</hi>
　　第三段書前出師表<hi>草書肥瘦相半原丈不録</hi>
　　第四段書陳夀武侯傳贊<hi>倣顔魯公正書録存原欵如左</hi>
撫百姓示儀軌約官職從權制開誠心布公道盡忠益<lb/>
時者雖讐必賞犯法怠慢者雖親必罰服罪輸誠者雖<lb/>
重必釋游辭巧釋者雖微必戮　至正二十有一年秋<lb/>
<pb n="KR3h0068_WYG_018-77b"/>
九月一日書芥叟<lb/>
　　右帖吾友淮南行省參知政事饒介字介之所臨<lb/>
　　後二十年偶見此巻筆意儘有風度觀者未可以<lb/>
　　工拙論也乙丑冬至前二日齊郡張紳題于淛江<lb/>
　　之紫薇樓<lb/>
　　丙寅再觀於淛江官居之真實不欺室冬至前一<lb/>
　　日紳在告觀之欲益神耳<lb/>
　王　畛<lb/>
<pb n="KR3h0068_WYG_018-78a"/>
　王季野呈叔方詩帖<lb/>
畛拙作數首録呈叔方尊兄施郢斤是幸<lb/>
　　早春十詠<lb/>
春日流熙熙朱光射屋角晶熒動几案焜燿穿簾幕淑<lb/>
氣襲人溫輕寒側衣薄晴忩坐來久盎背真意樂<lb/>
東風生庭隅拂拂翻衣浪仁及紅綻柯徳布緑回望芳<lb/>
情達金閨誦聲逓書幌池塘溢波瀾柔條欣駘蕩<lb/>
江梅獨清髙不與花爭發自是氷雪姿豈受鉛華奪故<lb/>
<pb n="KR3h0068_WYG_018-78b"/>
來風雪底玉人相蹙頞照水昏黄時孤標更超越<lb/>
依依垂楊栁青眼窺陽春年年郵亭路攀折送行人臨<lb/>
風搴翠縷映日鎔黄金如何不自持飄揚逐芳塵<lb/>
蹁躚先春雀風暖喧晴簷驚人鮮得食闞階無停瞻不<lb/>
趨太倉中小腹恣屬厭髙秋寒露下大水須深潛<lb/>
春流溢芳塘倒影開天鏡漪漪緑生漣漾漾玉澄瑩閒<lb/>
鷗可㝷盟游魚樂行泳清斯清濯纓鑑心鑑其定<lb/>
鮮鮮牆根草春染千堆藍光凌青袍色夢入新詩譚宛<lb/>
<pb n="KR3h0068_WYG_018-79a"/>
馬思塞北陽烏辭江南欣然鬱吾目生意性所耽<lb/>
提壺勸客飲布榖催農耕農耕困耒耜客飲酣簫筝勞<lb/>
逸分已定廢興時改更物生故如此天運還循行<lb/>
朝來<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>未足兩眼<hi>闕</hi>眵昏春事已爛熳我懷獨<hi>闕</hi>渾驥<lb/>
尾不可附虎舌誰能捫芳塵困涸轍北溟思鯨鯤<lb/>
天公妙莫測百卉巧剪裁朱朱與白白脂粉如勻腮澤<lb/>
沾無遺物燒却緑回荄痼隂少成實渉山乏良材<lb/>
　　自遣<lb/>
<pb n="KR3h0068_WYG_018-79b"/>
江湖肆鯨鱣溝<hi>闕</hi>難容身人情不千日世事有兩心朝<lb/>
暮有顯晦日月常升沉天道我欲問其理幽且深<lb/>
生成無根蒂飄忽寄此身顧盼絶青眼相交少赤心芝<lb/>
蘭棘溷發泥沙玉空沈乾坤信浩蕩滄溟千古深<lb/>
　　放慵<lb/>
愁到心常結事過心自凉幽憂漫成疾慵放且何妨籠<lb/>
鶴聲難出床龜息穏藏浮生付天地澄慮博山香<lb/>
　　晚思<lb/>
<pb n="KR3h0068_WYG_018-80a"/>
薰風向晚急吹動一身愁意合情終美心離事只休鳥<lb/>
衝殘日度雲逐暮天流今古無窮恨令人早白頭　王<lb/>
畛頓首<lb/>
　<lb/>
　<lb/>
　<lb/>
　<lb/>
　<lb/>
<pb n="KR3h0068_WYG_018-80b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書畵彚考巻十八<lb/>
</p>
<p>
</p>
  </div>
</body>
</text>
</TEI>
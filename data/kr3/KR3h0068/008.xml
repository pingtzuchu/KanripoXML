<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>書畵彚考卷八</head> <lb/>
    <p>
<pb n="KR3h0068_WYG_008-1a"/>
欽定四庫全書<lb/>
　書畵彚考卷八<lb/>
　　　　　　　　　　刑部左侍郎卞永譽撰<lb/>
　　書八<lb/>
唐<lb/>
　顔真卿<lb/>
　唐顔魯公自書吏部尚書誥卷<lb/>
　　唐顔真卿之告<lb/>
<pb n="KR3h0068_WYG_008-1b"/>
勅國儲為天下之本師導乃元良之教將以本固必由<lb/>
教元非求忠賢何以審諭光禄大夫行吏部尚書充禮<lb/>
儀使上柱國魯郡開國公顔真卿立德踐行當四科之<lb/>
首懿文碩學為百代之宗忠讜罄於臣節貞規存乎士<lb/>
範述職中外服勞社稷静專由其直方動用謂之懸解<lb/>
山公唘事清彼品流叔孫制禮光我王度惟是一有實<lb/>
貞萬國力乃稽古則思其人况太后崇徽外家聨屬顧<lb/>
先勲舊方睦親賢俾其調䕶以全羽翼一王之制咨爾<lb/>
<pb n="KR3h0068_WYG_008-2a"/>
兼之可太子少師依前充禮儀使散官勲封如故<lb/>
建中元年八月廿五日<lb/>
　　太尉兼中書令汾陽郡王臣使　中書侍郎闕<lb/>
　　銀青光禄大夫中書舎人權知禮部侍郎臣于邵<lb/>
　　宣奉行<lb/>
奉勅如右牒到奉行<lb/>
建中元年八月廿六日<lb/>
　　銀青光禄大夫守門下侍郎同平章事上柱國炎<lb/>
<pb n="KR3h0068_WYG_008-2b"/>
　　朝議大夫守給事中審　月　日　時　都事<lb/>
　　左司郎中　吏部尚書闕　朝議郎權知吏部侍<lb/>
　　郎賜緋魚袋正議大夫吏部侍郎上柱國呉縣開<lb/>
　　國公賜紫金魚袋銀青光禄大夫行尚書左丞<lb/>
告光禄大夫太子少師充禮儀使上桂國魯郡開國公<lb/>
顔真卿奉勅如右符到奉行<lb/>
　　主事　郎中　令史　令史<lb/>
建中元年八月廿八日下<lb/>
<pb n="KR3h0068_WYG_008-3a"/>
　　右顔真卿自書告紹興九年四月七日臣米友仁<lb/>
　　恭覽審定<lb/>
　　魯公末年告身忠賢不得而見也莆陽蔡襄齋戒<lb/>
　　以觀至和二年十月廿三日<lb/>
　　官告世多傳本然唐時如顔平原書者絶少平原<lb/>
　　如此卷之竒古豪宕者又絶少米元暉蔡君謨既<lb/>
　　已賞鑒矣余何容贊一言董其昌<lb/>
　外録<lb/>
<pb n="KR3h0068_WYG_008-3b"/>
　　書畵舫云顔魯公自書吏部尚書誥黄麻真蹟建<lb/>
　　中元年所書後有蔡襄米友仁跋在韓存良太史<lb/>
　　家今歸猶子誕嘉處唐世誥勅例用麻紙或以顔<lb/>
　　告不用絹為疑豈未會降麻之文邪此卷向為宋<lb/>
　　思陵故物有紹興小璽亦曾入韓侂胄家有永興<lb/>
　　軍節度使印又入賈丞相家有曲脚封字印云丑<lb/>
　　按季宗元就賈團練家得顔魯公自書告見陸友<lb/>
　　研北雜誌其自書刑部尚書告乃大厯十二年物<lb/>
<pb n="KR3h0068_WYG_008-4a"/>
　　舊藏徐容齋所見雲烟過眼録中則其别本也<lb/>
　　又云顔清臣尚書集書學之大成第其姿性多生<lb/>
　　俗氣未除故海嶽名言云顔行書可學真便入俗<lb/>
　　品知言哉近誕嘉猶子力購韓氏清臣自書吏部<lb/>
　　尚書告字既板實詞更嚴毅未能風韻翩然若行<lb/>
　　間小字銜位清俊絶倫亦何以見公之全能邪雖<lb/>
　　曰杜德機可也<lb/>
　　又云顔告君謨跋尾刻意模古倣顔是以雖稱八<lb/>
<pb n="KR3h0068_WYG_008-4b"/>
　　法精熟尚遜流利近人<lb/>
　顔魯公書朱巨川告身卷<lb/>
勅典掌王言潤色鴻業必資純懿之行以彰課最之績<lb/>
久更其職用得其<hi>闕</hi>朝議郎行尚書司勲員外郎知制<lb/>
誥朱巨川學綜墳史文含風雅貞亷可以勵俗通敏可<lb/>
以成務自司綸翰屢變星霜酌而不竭時謂無對今六<lb/>
官是總百度惟貞才識兼求爾其稱職膺兹獎拔是用<lb/>
正名光我禁垣實在斯舉可守中書舍人散官如故<lb/>
<pb n="KR3h0068_WYG_008-5a"/>
　建中三年六月十四日<lb/>
　　太　尉　兼　中　書　令　在　使　完<lb/>
　　銀青光禄大夫守中書侍郎同中書門<lb/>
　　通直官朝議郎守給事中賜緋魚袋<lb/>
　奉<lb/>
勅如右牒到奉行<lb/>
　建中三年六月十<hi>闕</hi>
　　侍　　　　　　　中　　　　　　　闕<lb/>
<pb n="KR3h0068_WYG_008-5b"/>
　　銀青光禄大夫守門下侍郎同平章事杞<lb/>
　　正　議　大　夫　行　給　事　中　審<lb/>
　　　　　　　　　　　　月　日　時　都<lb/>
　　　　　　　　　　　　左　司　郎　中<lb/>
　　吏　　　部　　　尚　　　書　　　闕<lb/>
　　朝請大夫權判吏部侍郎范陽郡開國公翰<lb/>
　　吏　　　部　　　侍　　　郎　　　闕<lb/>
　　尚　　　書　　　左　　　丞　　　闕<lb/>
<pb n="KR3h0068_WYG_008-6a"/>
告朝議郎守中書舎人朱巨川奉<lb/>
勅如右符到奉行<lb/>
　　　　　　　　　　　　　主事　怡<lb/>
　　判郎中　　　　　　　　令史侯朝<lb/>
　　　　　　　　　　　　　書令史<lb/>
　建中三年六月十六日下<lb/>
　　唐告多出善書者之手亦足以見一代文物之盛<lb/>
　　矧魯公道義風節師表百世其所書尤可寳也至<lb/>
<pb n="KR3h0068_WYG_008-6b"/>
　　大辛亥仲春廿又二日古涪鄧文原書<lb/>
　　右顔魯公書朱巨川告即宣和書譜所載者上有<lb/>
　　髙宗乾卦紹興圖書而魯公之書葢東坡先生已<lb/>
　　嘗論之矣不惟愛玩抑見唐代典故之式尤為可<lb/>
　　尚龍集辛亥仲秋朔喬簣成題<lb/>
　　此唐德宗建中三年六月給授中書舍人朱巨川<lb/>
　　告身符年月職名之上用尚書吏部告身之印計<lb/>
　　二十九顆世傳為顔魯公書按唐室書符令史事<lb/>
<pb n="KR3h0068_WYG_008-7a"/>
　　也代宗之䘮魯公以吏部尚書為禮儀使楊炎惡<lb/>
　　其直換太子少師領使事及盧杞益不容改太子<lb/>
　　太師併使罷之是時適在間局而其忠義書法巍<lb/>
　　然為天下望巨川欲重其事特求公書亦如今世<lb/>
　　士大夫得請誥勅封贈多求善書者操筆同一意<lb/>
　　也米元章書史載朱巨川告顔書其孫灌園持入<lb/>
　　秀州崇德邑中余以金梭易之劉涇得余顔告背<lb/>
　　紙上有五分墨裝為祕玩王詵篤好顔書遂以韓<lb/>
<pb n="KR3h0068_WYG_008-7b"/>
　　馬易去此書今在王詵處宣和書譜載顔書亦有<lb/>
　　朱巨川告今卷中並無宣和印記獨存梁太宗御<lb/>
　　前之印前後壓縫有宋髙宗乾卦紹興印耳豈舊<lb/>
　　藏御府靖康之亂散落人間南渡收訪應募者截<lb/>
　　去本朝璽跋耶然五代時既入御府則宋時不應<lb/>
　　在灌園處豈王詵所得乃别本耶不可得而知矣<lb/>
　　此卷作字雖小而與東方朔贊用筆同其為顔書<lb/>
　　無疑告中細書不知出何人唐制惟侍中中書令<lb/>
<pb n="KR3h0068_WYG_008-8a"/>
　　為真宰相其曰同中書門下平章事雖行宰相事<lb/>
　　而未為真中世以後藩鎮節使多授中書令故勅<lb/>
　　後細書首行云太尉兼中書令臣在使完是年四<lb/>
　　月盧杞忌張鑑出之鳯翔故第二行云守中書侍<lb/>
　　郎同中書門下平章事臣張使其第三行云守給<lb/>
　　事中臣關播奉行杞愛播和柔易制是年十月即<lb/>
　　同平章事矣牒後細書首行云侍中闕第二行云<lb/>
　　守門下侍郎同平章事杞即盧杞也又吏部正員<lb/>
<pb n="KR3h0068_WYG_008-8b"/>
　　尚書一人侍郎二人其屬有四曰吏部司封司勲<lb/>
　　考功吏部郎中一人掌文官階品朝集禄賜告身<lb/>
　　尚書左右丞各一人掌辨六官吏户禮左丞總焉<lb/>
　　兵刑工右丞總焉故牒尾尚書侍郎左丞俱云缺<lb/>
　　而云判吏部侍郎范陽郡開國公翰者盧翰也後<lb/>
　　此二年為興元元年正月亦進同平章事符後書<lb/>
　　云判郎中滋者劉滋也貞元二年正遂從吏部為<lb/>
　　左散騎常侍末後書令史不名亦可驗此告非令<lb/>
<pb n="KR3h0068_WYG_008-9a"/>
　　史筆矣一展閲間而唐之典故歴歴可考且魯公<lb/>
　　書得其背紙墨跡尚裝為袐玩况真蹟耶宜何如<lb/>
　　其寳愛也正德丁丑五月望日陸完跋<lb/>
　　右為魯公真蹟予始見摹本頗怪其神采未遒及<lb/>
　　是與仲醇同觀如探驪得珠為之一快萬厯壬辰<lb/>
　　二月三日錫爵書<lb/>
　　魯公此書古奥不測是學蔡中郎石經平視鍾司<lb/>
　　徒所謂當其用筆每透紙背者仲醇得此自題其<lb/>
<pb n="KR3h0068_WYG_008-9b"/>
　　居曰寳顔堂昔米襄陽得王略帖遂以寳晉名亝<lb/>
　　顔書固不減右軍王畧而仲醇鑒賞雅意又不獨<lb/>
　　在紙墨間也壬辰春二月董其昌題<lb/>
　　壬辰元旦後三日展此計大字一百八十一小字<lb/>
　　百四十一通總三百二十二字書譜唐神品三人<lb/>
　　篆李陽氷草張長史楷顔平原褚虞歐栁皆列<lb/>
　　精品中不得與公駕寳顔堂居士陳繼儒志<lb/>
　　余不知書嘗妄論書古人具妙莊嚴質即疾趨僂<lb/>
<pb n="KR3h0068_WYG_008-10a"/>
　　行神觀偉如今人似束芻戴冠纓能仰不能俯古<lb/>
　　人如俊鶻搏鵁鶄瞑目納爪盤飛虚空今人如下<lb/>
　　劣拳師口中叱叱時作乙勢古人如造凌風臺雖<lb/>
　　欹斜欲墜却自銖兩適均今人如百衲錦采色爛<lb/>
　　然絲理却絶比仲醇出顔魯公朱巨川誥觀之其<lb/>
　　頂足縣而相抱鬚鬛怒而不張以斜表正以拙布<lb/>
　　巧以緩運遒與前所云三法皆合此不待陸全卿<lb/>
　　校勘其的的為魯公無疑然持以示人疑信參半<lb/>
<pb n="KR3h0068_WYG_008-10b"/>
　　葢字學之衰久矣其法葢盡壞於長洲之文氏字<lb/>
　　取勻美圓浄而止其頓挫抑揚用而不盡用之際<lb/>
　　多所未講即如此誥一經模勒便塌拖如肉鴨都<lb/>
　　無可觀驊騮氣䘮豈不惜乎姑為拈出紙尾歸仲<lb/>
　　醇藏之以待識者辰玉王衡<lb/>
　外録<lb/>
　　珊瑚網云告身在絹上并鄧喬二跋有瑯琊王士<lb/>
　　騏鑒定孫克𢎞范允臨僧鴻恩諸留名<lb/>
<pb n="KR3h0068_WYG_008-11a"/>
　顔魯公祭姪季明文<hi>帖後原有董逌跋今不存</hi>
維乾元元年嵗次戊戌九月庚午朔三日壬申第十三<lb/>
叔銀青光禄大夫使持節蒲州諸軍事蒲州刺史上輕<lb/>
車都尉丹陽縣開國侯真卿以清酌庶羞祭於亡姪贈<lb/>
贊善大夫季明之靈惟爾挺生風標㓜德宗廟瑚璉庭<lb/>
階蘭玉每慰人心方期戩榖何圖逆賊閒釁稱兵犯順<lb/>
爾父竭誠常山作郡余時受命亦在平原仁兄愛我俾<lb/>
爾傳言爾既歸止爰開土門土門既開兇威大蹙賊臣<lb/>
<pb n="KR3h0068_WYG_008-11b"/>
不救孤城圍逼父陷子死巢傾卵覆天不悔禍誰為荼<lb/>
毒念爾遘殘百身何贖嗚呼哀哉吾承天澤移牧河關<lb/>
泉明比者再陷常山携爾首櫬及兹同還撫念摧切震<lb/>
悼心顔方俟還日卜爾幽宅魂而有知無嗟乆客嗚呼<lb/>
哀哉尚饗<lb/>
　　顔魯公唐朝第一等人公字畫雄秀奄有魏晉而<lb/>
　　自成一家前輩云書法至此極矣予嘗見公為叔<lb/>
　　書告身一通其楷法嚴甚聞公行書尤佳不可得<lb/>
<pb n="KR3h0068_WYG_008-12a"/>
　　見但時摩挲乞米石刻想像風致耳今王君出示<lb/>
　　公祭姪季明文稿一紙詳翫此帖縱筆浩放一瀉<lb/>
　　千里時出遒勁雜以流麗或若篆籀或若鐫刻其<lb/>
　　妙解處迨出天造豈非當公注思為文而於字畫<lb/>
　　無意於工而反極其工邪蘓文忠謂見公與定襄<lb/>
　　王書草數紙比公他書尤為竒特信夫如公忠賢<lb/>
　　使不善書千載而下世固愛重况超逸若是尤宜<lb/>
　　寳之撫卷三復敬嘆因題其末柔兆涒灘秋八月<lb/>
<pb n="KR3h0068_WYG_008-12b"/>
　　望呉郡陳深識<lb/>
　　右魯公祭兄子季明帖前十二行甚遒婉行末循<lb/>
　　爾既字右轉至言字左轉而上復侵恐字右旁繞<lb/>
　　我字左出至行端若有裂文適與褙紙縫合自爾<lb/>
　　既至天澤逾五行殊鬱怒真屋漏蹟矣自移牧乃<lb/>
　　改吾承至尚饗五行沈痛切骨天真爛然使人動<lb/>
　　心駭目有不可形容之妙與禊序藁哀樂雖異其<lb/>
　　致一也承字掠䇿啄磔之間嗟字右足上搶處隠<lb/>
<pb n="KR3h0068_WYG_008-13a"/>
　　然見轉摺勢摧字如泰山壓而底柱障末哉字如<lb/>
　　輕雲之捲日饗字蹙衂如驚龍之入蟄吁神矣觀<lb/>
　　此見真蹟無疑按史公自馮翊太守轉蒲州刺史<lb/>
　　封丹陽縣子而帖自署開國侯葢史誤也杲卿為<lb/>
　　公從父兄而季明謂公從祖叔父塗從父字加第<lb/>
　　十三於叔上公之處名義一字不茍可法也季明<lb/>
　　杲卿之少子以死事贈五品官則贊善大夫是已<lb/>
　　天寳末杲卿為范陽户曹安禄山表假常山太守<lb/>
<pb n="KR3h0068_WYG_008-13b"/>
　　禄山叛公為平原太守遣甥盧逖約起兵時杲卿<lb/>
　　長子泉明方往返真定内丘間計事報盧逖使平<lb/>
　　原屬之季明宜也𤣥宗不識真卿為何如人而顔<lb/>
　　氏兄弟子姓戮力王室如此一門忠義其有自來<lb/>
　　耶𤣥宗拜杲卿中丞因傳檄河北揚言王師大至<lb/>
　　遂清土門十七郡同日推公為盟主兵勢振矣賊<lb/>
　　懼急攻常山太原尹王承業不救於是杲卿父子<lb/>
　　被執刄加季明頸謂曰若降活汝子不答遂殺季<lb/>
<pb n="KR3h0068_WYG_008-14a"/>
　　明杲卿至洛陽乃遇害明年史思明歸國又明年<lb/>
　　則乾元元年也泉明自常山陷後客壽陽清溝之<lb/>
　　敗復陷思明至是歸公於蒲州以公命購杲卿季<lb/>
　　明尸於洛陽河北杲卿僅得一足與張湊所歸髪<lb/>
　　葬長安鳳棲季明同塋據此帖季明歸櫬唯首而<lb/>
　　已哀哉此帖作於泉明購尸還蒲之日死生亦大<lb/>
　　矣士大夫平居抵掌髙議視死宜若易然觀史及<lb/>
　　此帖髪膚有所不敢遽忍殘身至此耶兄弟子姓<lb/>
<pb n="KR3h0068_WYG_008-14b"/>
　　駢首就死豈易易哉顔氏出魯國子淵平日循循<lb/>
　　如和風慶雲及畏於匡孔子意其必死則其履嚴<lb/>
　　霜烈日之變坦如康莊聖人既信之矣一門忠義<lb/>
　　可不謂有自來耶至治三年十一月廿日呉興陳<lb/>
　　繹曾書<lb/>
　　米元章以顔太師争坐位帖為顔書第一謂其字<lb/>
　　相連屬詭異飛動得於意外最為傑思而黄山谷<lb/>
　　謂祭姪季明文文章字法皆能動人正類坐位二<lb/>
<pb n="KR3h0068_WYG_008-15a"/>
　　帖宋時竝藏安師文家安氏之後不知流傳何處<lb/>
　　坐位帖世有石本而米氏臨本尚在人間余嘗見<lb/>
　　之與此帖正相類然元章獨稱坐位者葢嘗屢見<lb/>
　　而祭姪則聞而未覩今寳章録可考宜其亟稱坐<lb/>
　　位而不及此也世論顔書惟取其楷法遒勁而米<lb/>
　　氏獨稱其行草為劇致山谷亦云竒偉秀拔奄有<lb/>
　　魏晉隋唐以來風流氣骨回視歐虞褚薛輩皆為<lb/>
　　法度所窘豈如魯公蕭然出於繩墨之外而卒與<lb/>
<pb n="KR3h0068_WYG_008-15b"/>
　　之合哉葢亦取其行書之妙也况此二帖皆一時<lb/>
　　藁草未嘗用意故天真爛熳出於尋常畦徑之外<lb/>
　　米氏所謂忠義憤發頓挫鬱屈意不在字者也聶<lb/>
　　君文蔚出以相示俾為鑒定後有陳深陳繹曾二<lb/>
　　跋深字子微號寧極翁宋季呉人繹曾字伯敷元<lb/>
　　呉興人二公竝以字學知名而跋語考訂精審余<lb/>
　　復何言姑取黄米之論以備二帖折衷亦補二陳<lb/>
　　之遺云嘉靖四年乙酉十一月朔長洲文徴明書<lb/>
<pb n="KR3h0068_WYG_008-16a"/>
　　於金臺寓廬<lb/>
　　書畵舫云續閲顔書祭姪文藁定當以鮮于樞張<lb/>
　　晏跋尾本為真蹟云<lb/>
　　又云新都呉氏藏顔書祭姪文真跡後有鮮于樞<lb/>
　　張晏跋而無停雲舘刻陳深陳繹曾文徴明三跋<lb/>
　　中間顔書神妙其結搆與石刻二本微有不同當<lb/>
　　亟購之兾為三公解嘲夫二陳與文世所稱博雅<lb/>
　　士也乃稱破罐為黄花真賞之難如此<lb/>
<pb n="KR3h0068_WYG_008-16b"/>
　顔魯公送裴將軍北伐詩<lb/>
大君制六合猛將清九垓戰馬若龍虎騰陵何壯哉將<lb/>
軍臨北荒怛赫耀英材劍舞躍游雷隨風縈且廻登髙<lb/>
望天山白雪正崔嵬入陣破<hi>闕</hi>　威聲雄震雷一戰百<lb/>
馬倒再射萬夫開<hi>闕</hi>　不敢敵相呼歸去來功成報天<lb/>
子可以畵麟臺<lb/>
　外録<lb/>
　　清閟藏云魯公送裴將軍北伐詩兼正行分篆體<lb/>
<pb n="KR3h0068_WYG_008-17a"/>
　　倐肥倐瘦倐巧倐拙或勁若鋼銕或綽若美女或<lb/>
　　如冠冕大人鳴金佩玉於廟堂之上或如龍跳天<lb/>
　　門虎臥鳳闕或如金剛瞋目夜叉挺臂或如飄風<lb/>
　　驟雨落花飛雪信手萬變逸態横生所謂如壁坼<lb/>
　　印印泥錐畫沙屋漏痕折釵股法兼得之者魯公<lb/>
　　傳世數帖余獲徧觀當以此帖為最<lb/>
　　書畵舫云刻本北作八躍作若雪作雲聲作名詳<lb/>
　　味真跡相去何啻千里<lb/>
<pb n="KR3h0068_WYG_008-17b"/>
　顔平原鹿脯帖<hi>一作深慰帖</hi>
隂寒不審太保所苦復何如承渴已損深慰馳仰病妻<lb/>
服藥要鹿脯有新好者惠少許文殊贊猶未獲望於文<lb/>
書中細檢也尋馳謁不次十一月日刑部尚書顔真卿<lb/>
狀李太保大夫公閣下<lb/>
隂寒不審太保所苦何如承渇已損深慰馳仰所撿贊<lb/>
猶未獲望於文書細檢也病妻服藥要少鹿肉乾脯有<lb/>
新好者望惠少許幸幸甚甚尋馳謁不次謹狀廿九日<lb/>
<pb n="KR3h0068_WYG_008-18a"/>
刑部尚書顔真卿狀上李大保大夫公閣下謹空<lb/>
惠及鹿脯甚慰所望春寒承美疢痊損更加保愛真卿<lb/>
有一二藥煩宜常服謹令馳納少間借馬奉謁不次二<lb/>
十日顔真卿狀上太保大夫公閣下<lb/>
　　鹿脯帖真蹟與宋搨本不唯字形大小不倫乃其<lb/>
　　文亦小異宋搨政自不足據也十七帖清宴嵗豐<lb/>
　　又所使有豐一鄉故自名處予極不解豐一鄉作<lb/>
　　何語及得髙麗刻本乃云所出有異産讀之豁然<lb/>
<pb n="KR3h0068_WYG_008-18b"/>
　　因知王著但憑倣書入石耳其昌<lb/>
　外録<lb/>
　　山谷云昨見雍人安汾叟家所藏顔魯公書數卷<lb/>
　　祭濠州刺史文與郭英乂論魚開府坐席書祭兄<lb/>
　　子季明文峽州别駕與李勉太保書為病妻乞鹿<lb/>
　　脯帖乃知翰墨之美盡在安氏藏古書於今為第<lb/>
　　一<lb/>
　　書畵舫云鹿脯帖今在王辰玉家非真蹟與祭伯<lb/>
<pb n="KR3h0068_WYG_008-19a"/>
　　濠州刺史文竝屬一手書云<lb/>
　　珊瑚網云帖有三本字形大小不倫其文亦小異<lb/>
　　一云為天台謝奕脩飬浩亝所藏一云宋時在李<lb/>
　　觀察士衡家今為辰玉所藏一云有王沖隠題跋<lb/>
　　王名持字正叔長安人惜辰玉有帖而無跋崇禎<lb/>
　　癸酉春三月廿五日余獲觀鹿脯帖於金閶旅舎<lb/>
　　無題跋并覩懷素客舎三帖俱為項𤣥度物漫誌<lb/>
　　之以俟鑒定<lb/>
<pb n="KR3h0068_WYG_008-19b"/>
　顔魯公與定襄郡王書草<lb/>
十一月　日金紫光禄大夫撿挍刑部尚書上柱國魯<lb/>
郡開國公顔真卿謹寓<hi>傍注奉字</hi>書於右僕射定襄郡王郭<lb/>
公閣下葢太上有立德其次有立功是之謂不朽抑又<lb/>
聞之端揆者百寮之師長諸侯王者人臣之極地今僕<lb/>
射挺不朽之功業當人臣<hi>旁添之字</hi>極地豈不以才為世出<lb/>
功冠一時挫思明跋扈之師抗回紇無厭<hi>旁添之字</hi>請<hi>下塗二字</hi>
故得身畵凌煙之閣名藏太室之庭<hi>下塗不其威三字旁註吁足畏也然</hi>
<pb n="KR3h0068_WYG_008-20a"/>
<hi>美則美八字</hi>矣然而終之始難故曰滿而不溢所以長守富<lb/>
也髙而不危所以長守貴也可不儆懼乎書曰爾唯弗<lb/>
矜天下莫與汝争功爾唯不伐天下莫與汝爭能以齊<lb/>
桓公之盛業片言勤王則九合諸侯一匡天下葵丘之<lb/>
㑹微有振矜而叛者九國故曰行百里者半九十里言<lb/>
晩節末路之難也從古至今<hi>旁添臮我二字</hi>髙祖太宗已來未<lb/>
有行此而不理廢此而不亂者也前者菩提寺行香僕<lb/>
射指麾宰相<hi>旁添與兩省臺省已下常參官竝為十二字</hi>一行坐魚開府及<lb/>
<pb n="KR3h0068_WYG_008-20b"/>
僕射率諸軍將為一行坐若一時従權亦猶未可<hi>缺</hi>何<lb/>
况積習更行之乎一昨以郭令公<hi>下塗中丞二字</hi>父子之軍破<lb/>
<hi>缺二字</hi>兇逆之衆衆情欣喜恨不頂而戴之是用有興道<lb/>
之㑹僕射又不悟前失徑率意而指麾不顧班秩之髙<lb/>
下<hi>旁添不論二字</hi>文武之左右茍以<hi>旁添取字</hi>悦之軍容為心曾不<lb/>
顧百寮之側目亦何<hi>缺</hi>清晝攫金之士哉<hi>旁添甚非謂也君子愛人</hi>
<hi>以禮不十一字</hi>竊見聞姑息僕射得不深念之乎真卿竊聞軍<lb/>
容之為人清修梵行深入佛海<hi>旁添加以</hi>利衰塗割<hi>割下一鈎接上</hi>
<pb n="KR3h0068_WYG_008-21a"/>
<hi>文海字</hi>恬然於心固不以一毁加怒一敬加喜<hi>敬字旁添况乎收東</hi>
<hi>京有殄賊之業守陜城有戴天之功朝野之人所共貴仰豈獨有分於僕射三十三字</hi>尚何半席<lb/>
之座咫<hi>旁注能字</hi>尺之地汨其志哉且鄉里上齒宗廟上爵<lb/>
朝廷上位皆有等威以明長㓜故得彛倫叙而天下和<lb/>
平也且<hi>旁添上字</hi>自宰相御史大夫兩省<hi>旁注五品及供奉五字</hi>官自<lb/>
為一行十二<hi>旁添衛大將軍次之六字</hi>三師三公<hi>旁添/師字</hi>令僕<hi>旁添少字</hi>師<lb/>
保傅尚書<hi>旁添左右二字</hi>丞<hi>旁添/侍字</hi>郎自為一行<hi>下塗從昔以然未嘗參錯八字</hi>
九卿三監對之從古以然未嘗參錯至如節度軍將各<lb/>
<pb n="KR3h0068_WYG_008-21b"/>
有本班卿監有卿監之班將軍有將軍之位縱是開府<lb/>
特進竝是勲官用䕃即有<hi>下塗皆級二字旁添髙卑二字</hi>會讌合依倫<lb/>
叙豈可裂冠毁冕反易彛倫貴者<hi>旁添為卑所三字</hi>却欲凌尊<lb/>
者為賊所偪一至於此振古未聞<hi>上文大書如魚軍容階雖開府官即監門</hi>
<hi>將軍朝廷列位自有次叙但以功績既髙恩澤莫二出入王命衆人不三十九字從聞字起筆鈎轉</hi>敢為<lb/>
比不可令居本位湏别示有尊崇只可於宰相<hi>旁添師保</hi>座<lb/>
南横安一位如御史臺衆尊知雜事御史别置一榻使<lb/>
百寮共得瞻仰<hi>下斯字塗去</hi>不亦可乎<hi>旁注聖皇時開府髙力士承恩宣傳</hi>
<pb n="KR3h0068_WYG_008-22a"/>
<hi>亦只如此横坐亦不聞别有禮數亦二十六字</hi>何必令他失位如<hi>旁添李字</hi>輔國倚<lb/>
承恩澤徑居左右僕射及三公之上令天下疑佐乎古<lb/>
人云益者三友損者三友願僕射與軍容為直諒之友<lb/>
不願僕射為軍容侫柔之友又一昨裴僕射<hi>旁添誤字</hi>欲令<lb/>
<hi>旁添左右丞字</hi>勿當尚書當時輒有詶對僕射恃貴張目見尤<lb/>
介衆之中不欲顯過今者興道之會還爾遂非徑<hi>旁改再字</hi>
猲八座尚書欲令便向下座州縣軍城之禮亦恐未然<lb/>
朝廷公讌之宜不應若此今既若此僕射意<hi>旁注只應二字</hi>以<lb/>
<pb n="KR3h0068_WYG_008-22b"/>
為尚書之與僕射若州<hi>旁添佐之與三字</hi>縣令乎若以尚書同<lb/>
於縣令則僕射見尚書令得如上佐事刺史乎益不然<lb/>
矣<hi>旁注今既三㕔齊列足明不同刺史十二字</hi>且尚書令與僕射同是二品<lb/>
只較上下之階六曹尚書竝正三品又非隔品致敬之<lb/>
類尚書之事僕射禮數未敢有失僕射之顧尚書<hi>旁注何乃</hi>
<hi>二字</hi>顧同卑吏又據宋書百官志八座同是第三品隋及<lb/>
國家始升别品<hi>旁添作二二字下塗六字</hi>髙自標致誠則<hi>旁添/尊字</hi>崇<hi>旁添</hi>
<hi>向下二字</hi>擠排今則傷甚况<hi>旁添/再字</hi>於<hi>旁注公/堂二字</hi>猲<hi>出/</hi>常伯<hi>下塗二字</hi>
<pb n="KR3h0068_WYG_008-23a"/>
當為令公初到不欲紛披僶俛就命亦非理屈朝廷紀<lb/>
綱湏共存立過爾隳壞亦恐及身明天子忽震電含怒<lb/>
責斁彛倫之人則僕射將何辭以對<lb/>
　外録<lb/>
　　東坡題跋云昨日長安安師文出所藏顔公與定<lb/>
　　襄郡王書草數紙比公他書尤為竒特信手自然<lb/>
　　動有姿態乃知瓦注賢於黄金雖公猶未免也<lb/>
　顔魯公與李君帖<lb/>
<pb n="KR3h0068_WYG_008-23b"/>
真卿一行昨自江淮日趨百里本期奉見以慰逺别疲<lb/>
於道路且止數昔但深攀仰耳真卿狀上李君閣下<lb/>
　顔魯公祭伯父豪州刺史文稿<hi>紙本髙八寸長二尺五寸鈐記有穆字印</hi>
　　<hi>開封尹印餘宋印糢糊項墨林印多不録</hi>
惟乾元元年嵗次戊戌十月庚子朔廿一日庚申第十<lb/>
三姪男銀青光禄大夫使持節饒州刺史上輕車都尉<lb/>
丹陽縣開國侯真卿敢昭告於亡伯故朝議大夫豪州<lb/>
刺史府君之靈日者<hi>闕</hi>　禄山俶擾河洛生靈塗炭兵<lb/>
<pb n="KR3h0068_WYG_008-24a"/>
甲靡彛二兄杲卿任常山郡太守忠義憤發首開土門<lb/>
擒斬逆豎挫其凶慝兄蒙授衛尉卿兼御<hi>闕</hi>中丞城孤<lb/>
援絶身陷賊庭聖朝哀榮褒贈太子太保甥季明盧遜<lb/>
等八人被賊害者竝贈五品京官嫂及兒女皆被拘囚<lb/>
睿畧昭宣宇宙清廓脱於賊手竝得歸京真卿比在平<lb/>
原遭罹凶逆與杲卿同心協德亦著微誠二聖憫焉授<lb/>
户部侍郎河北採訪招討使又遷工部憲部二尚書再<lb/>
兼御史大夫出為同蒲饒三州刺史聖恩錫類大門贈<lb/>
<pb n="KR3h0068_WYG_008-24b"/>
華州刺史兄弟兒姪盡蒙國恩允南授膳部郎中允藏<lb/>
授侍御史□明試太僕丞真卿男頍授太子洗馬頂授<lb/>
協律郎頰授祕書省授書郎賜緋魚袋諸姪男等袁綏<lb/>
華亭丞泉明顥頲等竝蒙遷改一門之内生死哀榮真<lb/>
卿將赴饒州至東京得申拜掃又方逺辭違伏增感咽<lb/>
謹以清酌庶羞之奠以伯母河南縣君元氏配尚饗<lb/>
　　中書侍郎禮部尚書集賢殿大學士崔𦙍<lb/>
　　長安安氏富蓄法書顔帖數種此其一也觀其筆<lb/>
<pb n="KR3h0068_WYG_008-25a"/>
　　法圓勁初不用意實為竒蹟又歎魯公之義烈而<lb/>
　　曾不得少容於朝廷至逐為饒州刺史迄不免淮<lb/>
　　西之行則時事可知矣此尤可深嗟而永歎云元<lb/>
　　祐九年甲戌四月會稽公穆父題<hi>時在開封東</hi>
　　紹聖初載九月八日上御集英殿䇿賢良方正陳<lb/>
　　暘等三人臣京臣勰臣執中臣服臣古臣陶臣卞<lb/>
　　同待詔殿門同觀此書卞記<lb/>
　　右唐顔魯公祭伯父豪州刺史文稿真蹟宣德八<lb/>
<pb n="KR3h0068_WYG_008-25b"/>
　　年秋九月丙申前史官國子祭酒兼翰林侍講太<lb/>
　　子賔客致仕胡儼拜觀謹題<lb/>
　　右顔魯公祭其伯父豪州刺史公文稿一通觀其<lb/>
　　出為饒州刺史時眷眷朝廷之恩以一門生死哀<lb/>
　　榮告伯父於地下畧無怨望非上之心真可謂懷<lb/>
　　忠之士也當明皇寵禄山公固知其必反張九齡<lb/>
　　亦知其有反相人主蔽錮已深而不之知及反公<lb/>
　　以平原太守起兵討之明皇歎曰二十四郡都無<lb/>
<pb n="KR3h0068_WYG_008-26a"/>
　　一人義士獨不識真卿何狀而能若是嗚呼其真<lb/>
　　不識真卿也邪茍識之人無能間之者先與從兄<lb/>
　　杲卿同心戮力摧挫賊勢杲卿死於賊真卿亦不<lb/>
　　容於朝九齡隨罷<hi>闕</hi>　猖熾幾覆唐祚可勝嘆哉<lb/>
　　公歴仕三朝數為憸邪所構累斥而卒至縊死嗚<lb/>
　　呼悲夫天乎人邪徒起萬世之下㧖惋而已撫為<lb/>
　　過化之邦祠而祠之宜也其手澤之留於撫者人<lb/>
　　之寳之代歴兵燹翰墨猶新重若拱璧兼金其有<lb/>
<pb n="KR3h0068_WYG_008-26b"/>
　　以夫宋元祐中錢穆紹聖中蔡卞題其後皆可以<lb/>
　　為竒蹟觀其字體有快㦸長劍龍跳虎臥之勢可<lb/>
　　謂發諸心畫者也撫郡李懋德氏藏之累世屬書<lb/>
　　副本乃為録之如右并題其後觀者當知其忠烈<lb/>
　　之不磨也宣德九年龍集甲寅春二月朏文淵閣<lb/>
　　祕書校正豫章進賢包彦孝書<lb/>
　　題顔魯公遺墨卷<lb/>
　　此顔魯公祭文草也公自蒲州刺史封丹陽縣侯<lb/>
<pb n="KR3h0068_WYG_008-27a"/>
　　乾元元年御史唐旻誣劾貶饒州至東京作文以<lb/>
　　祭伯父及其一門之親約可三百餘字雖改擸塗<lb/>
　　抹然字字皆有規矩不失常度予觀平生碑刻正<lb/>
　　書其峻聳如山岳<hi>闕</hi>利若戈㦸其嚴毅莊重如端<lb/>
　　人雅士垂紳正笏於廟堂之上不敢䙝近此則小<lb/>
　　行書也剛勁而圓熟與争坐位帖大畧相似予未<lb/>
　　敢以伯仲評之也争坐石刻此則墨跡尤為可寳<lb/>
　　者自乾元迄今千有餘年楮墨完美筆畫爽朗而<lb/>
<pb n="KR3h0068_WYG_008-27b"/>
　　精神英發雖在草草之間正氣凜然史稱其如秋<lb/>
　　霜烈日可畏而仰非虚語也宜乎博雅君子珍藏<lb/>
　　什襲愈乆而不失也公歴官至太子太師李輔國<lb/>
　　惡之盧杞嫉之屢遭貶逐年八十遣使李希烈雖<lb/>
　　不屈罵賊而死亦少知幾哉悲夫景㤗四年秋七<lb/>
　　月既望朝請大夫贊治少尹南京國子祭酒致仕<lb/>
　　前翰林侍講史官陳敬宗謹題<lb/>
　　顔魯公祭伯父濠州刺史文舊在長安安師文家<lb/>
<pb n="KR3h0068_WYG_008-28a"/>
　　安氏别有魯公書草五紙老米嘗盡得之然猶獨<lb/>
　　以此祭文為天下竒書今從毘陵陸諭德亷伯借<lb/>
　　觀累日信米老之言不虚也感慨之餘敬題其後<lb/>
　　呉郡李應楨<lb/>
　　萬厯庚戌二月八日人以此卷來質錢至八月八<lb/>
　　日贖去歴閏月凡留清樾堂中百八十日閲二旬<lb/>
　　又復來歸遂獲永寳<lb/>
　外録<lb/>
<pb n="KR3h0068_WYG_008-28b"/>
　　米氏書史云唐太師顔真卿不審乞米二帖在蘓<lb/>
　　澥處背縫有吏部尚書銓印與安師文家争坐位<lb/>
　　帖責峽州别駕帖縫印一同争坐位帖是唐畿縣<lb/>
　　獄狀搥熟紙韓退之以用生紙録文為不敏也生<lb/>
　　紙是草上所用内小字是於行間添註不盡又於<lb/>
　　行下空紙邊横寫與刻本不同此帖在顔最為傑<lb/>
　　思想其忠義憤發頓挫鬱屈意不在字天真罄露<lb/>
　　在於此書石刻粗存梗概爾余少時臨一本不復<lb/>
<pb n="KR3h0068_WYG_008-29a"/>
　　記所在後二十年寳文謝景温允京云大豪郭氏<lb/>
　　分内一房欲此帖至析八百千衆乃許取示之縫<lb/>
　　有元章戲筆字印中間筆氣甚有如余書者面喻<lb/>
　　之乃云世家收乆不以余言為然<lb/>
　　墨池璅録云書法之壞自顔真卿始自顔而下終<lb/>
　　晚唐無晉韻矣至五代李後主始知病之謂顔書<lb/>
　　有楷法而無佳處正如叉手竝足如田舎郎翁耳<lb/>
　　李之論一出至宋米元章評之曰顔書筆頭如蒸<lb/>
<pb n="KR3h0068_WYG_008-29b"/>
　　餅大醜惡可厭又曰顔行書可觀真便入俗品米<lb/>
　　之言雖近風不為無理然能言而行不逮至趙子<lb/>
　　昻出一洗顔栁之病直以晉人為師右軍之後一<lb/>
　　人而已<lb/>
　　海岳小集云顔真卿學褚遂良既成自以挑剔名<lb/>
　　家作用太多無平淡天成之趣此帖尤多褚法石<lb/>
　　刻醴泉尉時及麻姑山記皆褚法也此特貴其真<lb/>
　　蹟爾非争坐帖比大抵顔栁挑剔為後世醜怪惡<lb/>
<pb n="KR3h0068_WYG_008-30a"/>
　　札之祖從此古法蕩無遺矣安氏鹿肉乾脯帖蘇<lb/>
　　氏馬病帖渾厚純古無挑剔是刑部尚書時合作<lb/>
　　意氣得紙札精謂之合作此筆氣鬱結不條暢逆<lb/>
　　旅所書李太保名光顔唐功臣也<lb/>
　　書畵舫云顔魯公與李夫人帖在宋次道家見之<lb/>
　　墨池編按李夫人者魯公㛐也亦頓首夫人之例<lb/>
　　或云與李太保誤為夫人非是又正書摩利攴天<lb/>
　　經呪硬黄真蹟乃公奉勅書也字體與麻姑壇記<lb/>
<pb n="KR3h0068_WYG_008-30b"/>
　　無異特差大如通行錢耳<lb/>
　林　藻<lb/>
　林緯乾深慰帖<hi>行書</hi>
辱問知所苦已減退深慰也承廿七日發時熱如此疾<lb/>
未全瘳冐犯而行得否善自度之如料氣力未禁何如<lb/>
改告别作逗留願審已而動勿使道路重復轉更栖皇<lb/>
藻那日送歐陽四至横灞歸來便屬馬脊破爛潰特甚<lb/>
不堪乗騎數日來都不出入雖不得數承問疾常令問<lb/>
<pb n="KR3h0068_WYG_008-31a"/>
中和知減損將謂程寛且將息不知發日頓近明後間<lb/>
假得鞍乗當奉詣未際預懸離别之悢悢也拙序不足<lb/>
奉揚盛美過言見謝無乃外歟崔鄭歐陽詩付往章八<lb/>
元陳羽各有一篇未能取得續附也諸公處申意㝷當<lb/>
與逹即兾展奉無復寒暄不宣藻拜手廿三日郭郎少<lb/>
公執事　先所仗冩文卷閑垂撿出續令往取謹問<lb/>
　　唐林藻書世不多見今觀此帖意韵近古字字圓<lb/>
　　熟甚可崇尚當寳惜之勿忽延祐丁巳閏正月八<lb/>
<pb n="KR3h0068_WYG_008-31b"/>
　　日員嶠真逸河東李倜敬題<lb/>
　　唐林藻深慰帖曾入宣和御府今書譜中止存此<lb/>
　　帖予獲收之愛其不經意中天真爛然誠可法也<lb/>
　　疇齋張仲壽題於有何不可之室時延祐戊午九<lb/>
　　月望日<lb/>
　　古人能書皆善用筆故舉措即有一種風致此卷<lb/>
　　世不多見識者宜寳之也黄中敬觀<lb/>
　　林藻書跡世所罕見此帖遒勁濃纎間雜參錯如<lb/>
<pb n="KR3h0068_WYG_008-32a"/>
　　冠冕佩玉之士慷慨論議於廟廊之上壁立萬仭<lb/>
　　而以慈祥愷悌發之唐人中丁丁者也雜之魏晉<lb/>
　　書中未易優劣嚴陵邵亨貞識<lb/>
　　宣和所藏唐林藻深慰帖即此卷也靖康之難幸<lb/>
　　脱<hi>闕</hi>　之<hi>闕</hi>而歸紹興祕府祐陵謂其書婉約豊<lb/>
　　妍得智永筆法當時博采止得此帖况後世乎彦<lb/>
　　亷當慎寳諸汝陽袁華識<lb/>
　　唐自太宗置𢎞文舘為教飬之地故一時習書者<lb/>
<pb n="KR3h0068_WYG_008-32b"/>
　　隨所見聞能造其妙林藻葢得智永之法而精者<lb/>
　　也此卷不經意書而婉約豊媚纎悉具備孫過庭<lb/>
　　云書時有乖有合此葢得其時之合也宜寳藏之<lb/>
　　勾呉張適識<lb/>
　　右林藻深慰帖藻字緯乾莆田人父披為饒陽郡<lb/>
　　守有子九人世所稱九牧林氏者也藻貞元七年<lb/>
　　進士嘗試珠還合浦賦人謂之神助官至嶺南節<lb/>
　　度副使有書名而傳世甚尠宋宣和書譜所載惟<lb/>
<pb n="KR3h0068_WYG_008-33a"/>
　　此而已今唐帖如歐虞顔栁世所盛傳者皆不復<lb/>
　　多見况其餘乎此帖僅一紙歴數十紀而不失可<lb/>
　　謂難矣匏翁其永寳之李東陽志<lb/>
　外録<lb/>
　　書畵舫云唐林藻書法精熟筆墨妍媚其傳世深<lb/>
　　慰一帖原係宋祕府寳書後有李倜張仲壽袁華<lb/>
　　邵亨貞張適李東陽文徴明七跋今停雲舘中摹<lb/>
　　刻畧存梗概耳<lb/>
<pb n="KR3h0068_WYG_008-33b"/>
　徐　浩<lb/>
　徐季海寳林寺詩帖<lb/>
兹山昔飛來逺自瑯琊臺孤岫龜形在深泉鰻井開越<lb/>
王屢登陟何相傳詞才塔廟崇其巔規模稱壯哉禪堂<lb/>
清溽潤髙閣無恢炱照耀珠吐月鏗轟鐘隠雷揆余乆<lb/>
纓弁末路遭邅廻一棄滄海曲六年稽嶺隈逝川惜東<lb/>
駛馳景憐西穨腰帶愁疾減容顔衰悴催頼居兹寺中<lb/>
法士多盧能洗心聼經論禮足蠲凶災永願依勝侣清<lb/>
<pb n="KR3h0068_WYG_008-34a"/>
江乗渡杯徐浩<lb/>
　　臣鍇鑒定<lb/>
　　飛來瑯琊峯突兀天光臺金鰻龍變化一竅滄溟<lb/>
　　開萬古共登眺作賦皆竒才春宫壓贔屭勾踐何<lb/>
　　雄哉混沌忽開闢窮徼連甌台湖波盪明鏡江流<lb/>
　　極奔雷人生如驚濤百折無一廻月出鯨海東日<lb/>
　　落崦嵫隈不畏蜀道難但傷嶺華頽萋萋原上草<lb/>
　　苦為霜雪催霛均亦何心紉蘭重脩能西山采蕨<lb/>
<pb n="KR3h0068_WYG_008-34b"/>
　　薇我獨罹其灾放浪任天真日飲三百杯五代末<lb/>
　　徐浩有書名觀其寳林寺詩無虚士也惜乎悲嗟<lb/>
　　無聊感慨功名之流落其亦寡於聞道者矣因走<lb/>
　　筆用其韵千古一時毋哂由下黄鶴山樵王蒙書<lb/>
　　祗園不見凡草木只有芭蕉近僧屋南風幾番吹<lb/>
　　雨晴小窓忽分新上緑僧常吟成恨無紙旁葉何<lb/>
　　妨裁半幅濡毫倚窓揮洒餘字借芳華潤如玉有<lb/>
　　時窓前枕書臥夢在白雲非在鹿嗟予夙誤落塵<lb/>
<pb n="KR3h0068_WYG_008-35a"/>
　　寰今亦逃禪願空谷跫然足音僧必喜喜我之來<lb/>
　　不待速移牀殢坐蕉隂中隔牕呼茶有童僕請我<lb/>
　　為賦蕉窓吟研池波寒墨花馥我欲假榻此窓下<lb/>
　　學作禪談閒秉燭縱遇催詩雨忽來蕭瑟還能慰<lb/>
　　孤獨吟成亦書蕉葉上謂吐驪珠三百斛由來善<lb/>
　　幻在僧家詩裏機鋒我當觸公綬書於寳林寺之<lb/>
　　南軒成化七年閏九月八日<lb/>
　外録<lb/>
<pb n="KR3h0068_WYG_008-35b"/>
　　珊瑚網云東坡行書學徐季海真書學顔清臣兩<lb/>
　　家書相似徐稍圓耳觀寳林墨跡信然時崇禎癸<lb/>
　　酉春社友項公定出此帖并元人手札一卷欲售<lb/>
　　留余處月餘悢未能摹冩徒入寳山而已<lb/>
　徐季海道經上卷<lb/>
道沖而用之或不盈淵兮似萬物之宗挫其鋭解其紛<lb/>
和其光同其塵湛兮似或存吾不知誰子象帝之先道<lb/>
常無為而無不為侯王若能守萬物將自化化而欲作<lb/>
<pb n="KR3h0068_WYG_008-36a"/>
吾將鎮之以無名之樸無名之樸亦將不欲不欲以靜<lb/>
天下將自正<lb/>
　外録<lb/>
　　廣川書跋云題經楷法最宻始於樂毅論得其結<lb/>
　　字妙處至形宻勢疎字細畫短故當在伯仲間然<lb/>
　　方而有規圓而藏矩未嘗刓角耀鋒構成觚稜正<lb/>
　　如大匠掄材斵木就器繩墨既陳潛刄其間求礱<lb/>
　　削之迹殆不可見况痕瑕節目可得而求之耶季<lb/>
<pb n="KR3h0068_WYG_008-36b"/>
　　海於此可以忘情筆墨矣顧法度存者世知什一<lb/>
　　豈論三四哉<lb/>
　　戲鴻堂帖云徐浩道經上卷黄花素書在無錫華<lb/>
　　學士家<lb/>
　　山谷題徐浩碑云唐自歐虞後能備八法者獨徐<lb/>
　　會稽與顔太師耳然會稽多肉太師多骨而此書<lb/>
　　尤姿媚可愛時人論其書以為如怒猊抉石渴驥<lb/>
　　奔泉余以為非是<lb/>
<pb n="KR3h0068_WYG_008-37a"/>
　呉通微<lb/>
　呉學士千文卷<hi>原文不録</hi>
　外録<lb/>
　　嚴氏書畵記云呉通微千字文一卷楮紙上書專<lb/>
　　擬聖教序乾濃畢備古意溢目唐人書世不多見<lb/>
　　此真可喜者<lb/>
　呉學士書隂符經<hi>小楷書</hi>
觀天之道執天之行盡矣故天有五賊見之者昌五賊<lb/>
<pb n="KR3h0068_WYG_008-37b"/>
在心施行於天宇宙在乎手萬化生乎身天性人也人<lb/>
心機也立天之道以定人也天發殺機日月星辰地發<lb/>
殺機龍蛇起陸人發殺機天地反覆天人合發萬變定<lb/>
<hi>闕</hi>性有巧拙可以伏藏九竅之邪在乎三要可以動静<lb/>
火生於木禍發必尅奸生於國時動必潰知之脩練謂<lb/>
之聖人天地萬物之盗萬物人之盗人萬物之盗三盗<lb/>
既宜三才既安故曰食其時百骸理動其機萬化安人<lb/>
知其神而神不知不神所以神日月有數大小有定聖<lb/>
<pb n="KR3h0068_WYG_008-38a"/>
功生焉申明出焉其盗機也天下莫不見莫能知君子<lb/>
得之固窮小人得之輕命瞽者善聼聾者善視絶利一<lb/>
源用師十倍三反晝夜用師萬倍心生於物死於物機<lb/>
在目天之無恩而大恩生迅雷烈風莫不蠢然至樂性<lb/>
餘至静則亷天之至私用之至公禽之制在氣生者死<lb/>
之根死者生之根恩生於害害生於恩愚人以天地文<lb/>
理聖我以時物文理哲自然之道静故天地萬物生天<lb/>
地之道浸故隂陽勝隂陽相推而變化順矣至静之道<lb/>
<pb n="KR3h0068_WYG_008-38b"/>
律吕所不能契爰有竒器是生萬象八卦甲子神機鬼<lb/>
藏隂陽相勝之術昭昭乎進乎象矣<lb/>
　外録<lb/>
　　書畵舫云呉通微小楷隂符經真跡在史氏傳是<lb/>
　　明古故物有黄庭畵像贊遺意<lb/>
　沈傳師<lb/>
　沈子言出塞詩帖<lb/>
積雪隂山馬過難殘更深夜鐵衣寒將軍破了<hi>闕</hi>　陣<lb/>
<pb n="KR3h0068_WYG_008-39a"/>
更把兵書仔細㸔　右御史大夫沈傳師書寄太府兄<lb/>
侍書<lb/>
　外録<lb/>
　　書畵舫云前帖原係鮮于伯機故物亦見雲烟過<lb/>
　　眼録中按海岳書評稱傳師遺跡有龍游虎踞之<lb/>
　　勢尤精題署真實録也<lb/>
　杜　牧<lb/>
　杜樊川書張好好詩并序<hi>詩内小字自註</hi>
<pb n="KR3h0068_WYG_008-39b"/>
牧太和三年佐故吏部沈公江西幕好好年十三始以<lb/>
善歌舞來樂籍中後一嵗公鎮宣城時置好好於宣城<lb/>
籍中後二年沈著作述師以雙鬟納之又二嵗余於洛<lb/>
陽東城重覩好好感舊傷懷故題詩贈之<lb/>
君為豫章姝十三纔有餘翠茁鳳生尾丹臉蓮含跗髙<lb/>
閣倚天半晴江連碧虚此地試君唱特使華筵鋪主公<lb/>
顧四座始訝來踟蹰呉娃起引贊低徊暎長裾雙鬟可<lb/>
髙下纔過青羅襦盼盼下垂袖一聲離鳳呼繁絃迸關<lb/>
<pb n="KR3h0068_WYG_008-40a"/>
紐寒管引圓蘆衆音不能逐裊裊穿雲衢主公再三歎<lb/>
謂言天下殊贈之天馬錦副以水犀梳龍沙㸔秋浪明<lb/>
月遊東湖自此每相見三日以為疎玉質隨月滿艶態<lb/>
逐春舒絳唇漸輕巧雲歩轉虚徐旌斾忽東下笙歌隨<lb/>
舳艫霜凋小謝樹沙暖句溪蒲身外任塵土罇前且歡<lb/>
娯飃然集仙客<hi>著作任集賢校理</hi>諷賦期相如聘之碧玉佩載<lb/>
以紫雲車洞閑水聲逺月髙蟾影孤爾來未幾嵗散盡<lb/>
髙陽徒洛陽重相見綽綽為當爐怪我苦何事少年生<lb/>
<pb n="KR3h0068_WYG_008-40b"/>
白鬚朋遊今在否落拓更能無門館慟哭後水雲愁景<lb/>
初斜日掛衰栁凉風生座隅灑盡滿襟淚短章聊一書<lb/>
　　末有灑盡滿襟淚短章聊一書字漫不可摹樊川<lb/>
　　此書深得六朝人風韻余所見顔栁以後若温飛<lb/>
　　卿與牧之亦名家也其昌<lb/>
　栁公權<lb/>
　栁誠懸書度人經卷<hi>小楷書硬黄箋髙不及八寸長九尺四寸凡六接烏絲䦨連魚</hi>
　　<hi>書共計二百餘行前有宣和政和後有大觀宣和諸小璽真德秀印記二檇李圖印少谿主人桃花</hi>
<pb n="KR3h0068_WYG_008-41a"/>
　　<hi>邨襄人家蘭石主人等印卷中麗字其上從二丙淵字世民字皆諱筆項司馬少卿以授仲子希憲</hi>
　　<hi>内有希憲子長鈐印</hi>
　　太上洞元靈寳無量度人上品妙經<hi>原文不録</hi>
翰林學士諫議大夫知制誥賜紫金魚袋栁公權書於<lb/>
上都昭成觀永充供奉讀誦<lb/>
昭成觀内供奉經法大德三洞道士孫文杲校勘<lb/>
觀察支使給事郎殿中侍御史内供奉長孫公受界造<lb/>
有唐開成三年嵗在戊午正月十六日記<lb/>
<pb n="KR3h0068_WYG_008-41b"/>
　　臥雲道士來相辭相辭倐忽何所之紫閣當春凝<lb/>
　　烟靄東風吹折花枝枝藥成酒熟有時節寒食恐<lb/>
　　失松間期㝠鴻復見傷弓翼髙飛展轉心無疑滿<lb/>
　　瀉數杯酒狂吟幾首詩留不住去不悲醯雞蜉蝣<lb/>
　　安得知大順元年二月十九日華山道士魚又𤣥<lb/>
　　題<lb/>
　　右軍曾寫換鵝經珠黍仙書骨氣清㸔到栁公心<lb/>
　　正處千年筆諫尚馳名趙巖<lb/>
<pb n="KR3h0068_WYG_008-42a"/>
　　硬黄小字臨黄庭曩曾見之獨小字度人經未之<lb/>
　　見此開成年栁誠懸得意細楷也有宣和題標可<lb/>
　　證時一展誦便到黍珠鬱羅蕭臺又何必大清頂<lb/>
　　𩕳之表前集賢侍制馮子振奉皇姊大長公主命<lb/>
　　題<lb/>
　　正書之擅名者自魏鍾繇而至於宋得四十四人<lb/>
　　而唐栁誠懸實錚錚乎其間則夫墨妙筆精有不<lb/>
　　待贊矣其入宋袐府凡六帖而書度人經者二此<lb/>
<pb n="KR3h0068_WYG_008-42b"/>
　　卷特其一爾是經乃晉宋人偽作至誠懸時相傳<lb/>
　　稍久故信而書之近代紫陽方回則謂五季蜀王<lb/>
　　建時道士王喬始造且確然弗自疑不幾甚可笑<lb/>
　　歟使回見誠懸書此吾知其顙有泚矣洪武九年<lb/>
　　六月十五日翰林學士承旨金華宋濓謹記<lb/>
　　深頓首頓首辱不鄙棄馳示栁誠懸真蹟希世之<lb/>
　　寳也前題後跋皆佳我師尊篤好致此異品掩照<lb/>
　　一拂過目已若刮金箆何當得把玩累日也大寳<lb/>
<pb n="KR3h0068_WYG_008-43a"/>
　　不敢乆留竊恐穿壁飛去幸檢入合璧事類容别<lb/>
　　作報草草上記少宰相公蒲汀老師函丈門生陸<lb/>
　　深百拜<lb/>
　外録<lb/>
　　書畵舫云栁誠懸小楷度人經真蹟行筆秀潤精<lb/>
　　勁無雙後有華山道士魚又𤣥跋大觀宣和小璽<lb/>
　　趙巖馮子振宋濓題識舊藏項司馬少溪家以授<lb/>
　　仲子希憲其跋尾詳載陳仲醇妮古録中<lb/>
<pb n="KR3h0068_WYG_008-43b"/>
　栁諫議蘭亭詩卷<hi>行書緑絹本原詩不録</hi>
　　邢天寵借覽<lb/>
　　祥符八年乙夘嵗季夏月十日楊希甫<lb/>
　　嘉祐四年嵗次己亥夏六月癸亥朔初五日丁夘<lb/>
　　㬠過時在蔡州淮安門裏街北監酒使臣廨署内<lb/>
　　寄寓虢郡日益習之謹誌<lb/>
　　蒲陽蔡襄題<lb/>
　　晉人宗尚𤣥逺言皆曠淡唐室書法未墜筆力遒<lb/>
<pb n="KR3h0068_WYG_008-44a"/>
　　逸咸可觀焉宣和甲辰季秋六日平輿邑丞雒陽<lb/>
　　李處益<lb/>
　　緱嶺孫大年三槐王易政和四年七月二十八日<lb/>
　　同觀<lb/>
　　魏正始中務談𤣥勝及晉渡江尤宗佛理故郭景<lb/>
　　純始合道家之言而韻之孫興公許𤣥度輩轉相<lb/>
　　祖尚又加以三世之辭而詩騷之體盡矣今山隂<lb/>
　　修禊諸賢詩體正爾然皆寄尚蕭逺軼迹塵外使<lb/>
<pb n="KR3h0068_WYG_008-44b"/>
　　人懷想殊深頃見晉人一帖云三日臨水詩文既<lb/>
　　佳興趣髙覽之增諸懷年少作各各有心正謂此<lb/>
　　詩也是時預集者四十有一人今詩存者二十六<lb/>
　　人而已此卷唐諫議大夫栁公權書故自不凡當<lb/>
　　為希世珍藏也政和元年十一月戊寅承議郎行<lb/>
　　校書省校書郎臣黄伯思拜觀<lb/>
　　時明昌二年七月四日宋適題<lb/>
　　嵗壬戌夏四月六日淡游老人王曼慶題於潛玉<lb/>
<pb n="KR3h0068_WYG_008-45a"/>
　　堂<lb/>
　　永和一叙筆神絶遺刻居然走千古興公文是擲<lb/>
　　地聲安石詩為碎金譜羣賢爾時氣爭王那應零<lb/>
　　落同塵土絹素風神出毫鷙栁家新様疇能睹鋒<lb/>
　　距能登由也堂委蛇恥效邯鄲歩嗚呼開元已逺<lb/>
　　骨格變誠懸亦是書中虎不辭傾槖為買將欲傍<lb/>
　　墨池追定武君不見魯男子硜硜可畏哉自云善<lb/>
　　學君之祖　自禊叙出右軍筆玉匣蘭亭龍孫定<lb/>
<pb n="KR3h0068_WYG_008-45b"/>
　　武外石刻何啻百千本而孫興公文及諸賢詩寥<lb/>
　　寥無傳者獨栁誠懸少師嘗一録之見宣和書譜<lb/>
　　栁法遒媚勁健與顔司徒嫓美書家謂驚鴻避弋<lb/>
　　饑鷹下鞲不足喻其鷙急去山隂室雖逺大要能<lb/>
　　師神而離跡者也余從顧氏驟見之怳然若未識<lb/>
　　久看愈妙因省一嵗俸獲之仍為歌志於後吳郡<lb/>
　　王世貞謹書<lb/>
　　此書乍看之亦似有一二俗筆而久之則俗者入<lb/>
<pb n="KR3h0068_WYG_008-46a"/>
　　眼作嫵矣殆似髭聖之視羊鼻翁也鋒勁處真純<lb/>
　　鈎鐸矟遊絲細筆亦似鐵鑄中間一二行小楷以<lb/>
　　無意發之絶得晉人心印耳跋尾楊少師有書名<lb/>
　　乃不能佳宋適無書名乃致佳亦不可曉也滄浪<lb/>
　　莆田海嶽無垢及長睿校書宋之諳八法者皆有<lb/>
　　跋淡遊老人王曼慶庭筠子也明昌金昌宗年號<lb/>
　　然則此卷葢入北矣萬厯改元初秋書於九江道<lb/>
　　中舟行如畵世貞<lb/>
<pb n="KR3h0068_WYG_008-46b"/>
　　栁少師書興公後序及諸賢詩而不書禊帖政自<lb/>
　　不敢與逸少抗衡耳然此書每於險中生態枮潤<lb/>
　　纎濃掩映相發豈後世所能髣髴者耶夫以晉人<lb/>
　　霏霏𤣥屑之談又得公書遂成兼美譬諸燕趙絶<lb/>
　　代快歌陽阿使人心愉目攝不能自制耳甲戌仲<lb/>
　　秋之望雲間莫是龍觀於長安客舎因識年月<lb/>
　栁誠懸書禊帖後詩序<lb/>
古人以水喻性有旨哉非以其渟之則清淆之則濁耶<lb/>
<pb n="KR3h0068_WYG_008-47a"/>
故振轡於朝市則充屈之心生閒歩於林野則寥落之<lb/>
意興仰瞻羲唐邈然逺矣近詠臺尚顧探增懷聊於曖<lb/>
昧之中期乎瑩拂之道暮春之始禊於南澗之濵髙嶺<lb/>
千尋長湖萬頃乃藉芳草鑑清流覽卉物觀魚鳥具類<lb/>
同榮資生咸暢於是和以醇醪齊以逹觀快然兀矣焉<lb/>
復覺鵬鷃二物哉耀靈促轡急景西邁樂與時去悲亦<lb/>
乗之往復推移新故相換今日之迹明復陳矣原詩人<lb/>
之致興諒詠歌之有由　文多不載大畧如此諸詩亦<lb/>
<pb n="KR3h0068_WYG_008-47b"/>
裁而綴之如前四言五言焉<lb/>
　栁誠懸書隂符經<hi>原文見呉通微帖</hi>
　外録<lb/>
　　廣川書跋書隂符經序云栁誠懸書至此極矣然<lb/>
　　人之好尚亦難齊李西臺愛栁尊師志歐陽公愛<lb/>
　　髙重碑惟君謨獨喜此序謂善藏筆鋒自是書家<lb/>
　　所共恐不能盡妙處觀其平時論曰尖如錐捺如<lb/>
　　鑿不得出只得郤文宗問之曰凡縛筆頭極緊一<lb/>
<pb n="KR3h0068_WYG_008-48a"/>
　　毛出即不堪用然藏鋒在得筆意非極工於筆亦<lb/>
　　不能也宜公權戒此<lb/>
　栁諫議書蘇夫人墓誌<hi>原文不録</hi>
　　近世註杜詩者數十家無一字一義可取葢欲註<lb/>
　　杜詩湏去少陵地位不大逺乃可下語不然則勿<lb/>
　　註可也今諸家徒欲以口耳之學揣摩得之可乎<lb/>
　　書家以鍾王為宗亦湏升鍾王之堂乃可置論耳<lb/>
　　邇來書法中絶求栁誠懸輩尚不可得書其可遽<lb/>
<pb n="KR3h0068_WYG_008-48b"/>
　　論哉然予為此言非獨觸人亦不善自為地矣覽<lb/>
　　者當粲然一笑也嘉定元年四月己酉陸游書<lb/>
　韓　偓<lb/>
　韓致堯手簡十一帖<lb/>
　　昨日帖<lb/>
昨日奉示及不任悚荷偓以風毒脚氣發動今日亦不<lb/>
任入謁彼此抱病徒切詠思出得且以相面為意幸甚<lb/>
幸甚謹狀八月二日偓狀　某所聞甚不恒勿惜示及<lb/>
<pb n="KR3h0068_WYG_008-49a"/>
　　今日帖<lb/>
偓今日哀廹情地旦夕難勝况又孤姪已下兼與小男<lb/>
等四處分散中夜往往驚呌便逹曉號咽衰邁之年不<lb/>
自堪忍計申令聞此寃慟必賜軫念不更滯留亦望眷<lb/>
私委曲見為仰托仰托小版計日夕相見諸郎君學問<lb/>
當進自此分飛未知何時復遂拜見言及此黯然乆之<lb/>
珍重珍重謹狀偓狀　輔家筆可以賜及十數管否<lb/>
　　持惠帖<lb/>
<pb n="KR3h0068_WYG_008-49b"/>
持惠粉藥無非濟安不任佩荷之至楊氏方寫了竟未<lb/>
勘畢既承切要徐送的何故又忽急徴此方也本欲來<lb/>
拜謁見取藥方或慮無暇接客以俟别日香粉合複并<lb/>
裹半袜複并元樸楊氏方複子伏奉撫偓熱躁甚曲不<lb/>
成字此信偓狀　右紅花複子共三个廿日王信之行<lb/>
更俟面覆<lb/>
　　虵藥帖<lb/>
虵藥神效已顯驗紫微下小悉兒必逹中毒虵垂不濟<lb/>
<pb n="KR3h0068_WYG_008-50a"/>
入口便拔特謝謹疏乞不容易與人必恐所言詮處切<lb/>
托切托不是惡心壯葢名方神藥自古皆禁妄傳縮水<lb/>
法亦乞不泄見有人相尤竟未見他非試驗不敢發大<lb/>
道無事且下訪何太疎徐所不會恡十二日偓狀　眷<lb/>
憶諸郎君言極<lb/>
　　悶甚帖<lb/>
悶甚欲畧出人馬若閒伏願一借若可允遂稍早令來<lb/>
免衝甚熱茍或有幸他使亦乞在賜斯處謹狀廿一日<lb/>
<pb n="KR3h0068_WYG_008-50b"/>
偓狀<lb/>
　燈下狀曲不成字<lb/>
　　旬日帖<lb/>
旬日前所諮啟乞一書與建州為右司李郎中徑過希<lb/>
稍延接况承舎人亦與正郎舊知聞必切於施分今晩<lb/>
有的的人去若可踐言速乞封示幸甚幸甚偓雖承建<lb/>
州八座眷私自是旅客難於託人伏惟昭察謹狀十月<lb/>
十五日偓狀<lb/>
<pb n="KR3h0068_WYG_008-51a"/>
　　楊學士帖<lb/>
楊學士兄弟來此消梨子兩日前已尋得花時伏望銓<lb/>
拔謹狀十四日偓狀<lb/>
　　今可帖<lb/>
今可若不他出可以畧借人馬否先冀到宅兼别行一<lb/>
兩處人事脱或有所拘牽即乞不垂形迹以俟後期伏<lb/>
惟昭察謹狀六月廿七日早偓狀<lb/>
　　前者帖<lb/>
<pb n="KR3h0068_WYG_008-51b"/>
前者三賢米戲共輸弟羅吾弟主辦偓偶先擲五隻深<lb/>
覺巋然幸有輸右省長行三鐶輒欲助成一味適舎人<lb/>
傳語來使今謹送上所以在前狀中不言今特脩此伏<lb/>
惟昭察謹狀廿六日偓狀　乏楮甚小間甚欲拜侍且<lb/>
是怕惱亂此會不知何時定為之<lb/>
　　眷私帖<lb/>
眷私借及女使衣服不任悚荷來早令入州人馬必希<lb/>
踐言泉州書謹封納書中亦説他皆諮託必望周而述<lb/>
<pb n="KR3h0068_WYG_008-52a"/>
之幸甚謹狀九月偓狀<lb/>
　　憂眷帖<lb/>
憂眷借及米貳碩不任濟荷鈍拙無謀惟撓知與不勝<lb/>
愧赧之至即冀拜謁定冀面述謹狀廿二日偓狀眷憶<lb/>
明珠<lb/>
　　余觀韓致堯出内庭後詩忠義感激詩語亦清壯<lb/>
　　超一時體律未嘗不嘆賞也今觀十一帖字字筆<lb/>
　　到亂離中借衣乞米真復可憐囑李右司狀情至<lb/>
<pb n="KR3h0068_WYG_008-52b"/>
　　曲折可喜元祐元年十月己亥黄庭堅<lb/>
　　温陵人韓奕出其祖致堯詩稿數十篇字正類此<lb/>
　　元祐丁夘九月望呉興天聖院竹軒林希題同觀<lb/>
　　者九人王公約莫士先姚舜諧李詢呉景淵盛師<lb/>
　　仲魯百能莫砥<lb/>
　　嘗見韓書乃為詩數十章其優游不及此也丙辰<lb/>
　　五月十四日西閣觀長樂沖元題<lb/>
　　韓偓借米與魯公乞米何異哉蔣之竒頴叔題<lb/>
<pb n="KR3h0068_WYG_008-53a"/>
　　元祐五年三月十四日孫元忠王揚休朱世美觀<lb/>
　　於太學北齋<lb/>
　　與人簡牘事盡則言止至唐末尚然元祐庚午三<lb/>
　　月<lb/>
　　丙子繡江李格非題<lb/>
　　薊丘李衎拜觀<lb/>
　　右韓偓手書紹興九年四月七日臣米友仁恭覽<lb/>
　　審定<lb/>
<pb n="KR3h0068_WYG_008-53b"/>
　　每愛歐陽詢緊結無比倫不意韓公手雍容解寫<lb/>
　　真紫山<lb/>
　　舊聞韓偓有香奩集意其為人才情風調而已今<lb/>
　　觀此心畫與其簡中所及亦骨鯁之人是可尚也<lb/>
　　至元辛夘夏六月戊寅因之江西拜别吾友清臣<lb/>
　　侍御於真陽獲觀滏陽馬昫題<lb/>
　　唐韓致堯手簡十一帖計其嵗月四百餘年矣觀<lb/>
　　古人率爾而作八法具備今人雖盡思為書不能<lb/>
<pb n="KR3h0068_WYG_008-54a"/>
　　到也中有楊學士一帖簡齋慕其姓職相同因以<lb/>
　　市之為拾襲之藏暇日出示命識其後云延祐丙<lb/>
　　辰冬十月既望後三日張仲壽題於有何不可之<lb/>
　　閣<lb/>
　　崇禎辛巳留觀此卷於韵石齋五日玉水記<lb/>
　無名氏<lb/>
　唐人書阮歩兵詩卷<hi>原文不録</hi>
　外録<lb/>
<pb n="KR3h0068_WYG_008-54b"/>
　　書畵舫云京師曹氏家藏阮歩兵集一卷唐人所<lb/>
　　書與世傳本多異今猶記其一篇云放<hi>世本作於</hi>心懷<lb/>
　　寸隂羲和<hi>世本作陽</hi>將欲㝠揮袂撫長劍仰觀浮雲行<lb/>
　　<hi>世本作征</hi>雲間有立鵠<hi>世本作/𤣥鶴</hi>抗首<hi>世本作志</hi>揚哀聲一飛<lb/>
　　沖青天疆<hi>世本作曠</hi>世不再鳴安<hi>世本/作豈</hi>與鶉鷃徒<hi>世本作游</hi>
　　翩翩<hi>世本作遷</hi>戲中庭古書轉録轉譌類如此<lb/>
　唐人臨十七帖卷<hi>原文不録</hi>
　　此唐人書無疑得子昻補完遂成全物當與蘓子<lb/>
<pb n="KR3h0068_WYG_008-55a"/>
　　美補懷素自叙同一珍袐視朱繇為道𤣥者異矣<lb/>
　　鄧文原<lb/>
　　臨書如九方皋相馬遺其驪黄筆意洞逹妙在轉<lb/>
　　摺若拘然位置不復有神韻矣唐臨十七帖較閣<lb/>
　　本多異此卷紙品墨色真數百年物宋惟蘇才翁<lb/>
　　米襄陽得此妙解能書者必能深辨袁桷<lb/>
　　觀補者之難能則知臨者之不可及觀臨者之不<lb/>
　　可及則想像所臨者如飛仙神龍之不可測矣桷<lb/>
<pb n="KR3h0068_WYG_008-55b"/>
　　又題<lb/>
　　此特唐人所模搨其筆意沈著已如此不可及况<lb/>
　　真跡耶楊載<lb/>
　　松雪補書固不逮唐人然風氣自可相較恨不及<lb/>
　　見青李來禽真蹟與此臨本又當何如耳張雨<lb/>
　　松雪翁負書名於當世然八法回斡之際真不媿<lb/>
　　古人觀唐人所模帖不完處數行但神采沈著處<lb/>
　　知公不逮古人多矣觀者粲然奚待贅述雖然渡<lb/>
<pb n="KR3h0068_WYG_008-56a"/>
　　江以來二百餘載鮮能與公竝駕者後此以往又<lb/>
　　未審孰能繼之臨風慨嘆陸行直<lb/>
　　右唐模王右軍司州等三帖用筆沈著轉摺圓熟<lb/>
　　自歐陽法中來至其妙處從容中道誠書家所不<lb/>
　　可無也呉興趙翰林補其不足前人已評之故不<lb/>
　　論平原陸友仁好論書座中見此帖謂楊漢公所<lb/>
　　臨良是柯九思<lb/>
　　呉興趙文敏公以書法稱雄一世觀其手補唐人<lb/>
<pb n="KR3h0068_WYG_008-56b"/>
　　所臨右軍司州瞻近漢時三闕帖殆如叔敖優孟<lb/>
　　雖神采無渺茫之殊見者當未易辨也項炯<lb/>
　　右十七帖真唐人所臨本沈著清勁葢未易得間<lb/>
　　缺數行而呉興趙松雪補之好事所收闕其三帖<lb/>
　　自諸從竝數有問至不信具告於是博采之而三<lb/>
　　帖復得於戴氏厚甫之家宛然為完卷此豈偶然<lb/>
　　也哉神物離合固自有時不翅干將之與莫邪也<lb/>
　　邵君文伯好古博雅一旦得其全於購求分散之<lb/>
<pb n="KR3h0068_WYG_008-57a"/>
　　餘足以知其嗜好之篤幸寳藏之蔣堂<lb/>
　　唐臨十七帖并鄧文原以下九跋在長洲李氏某<lb/>
　　嘗敬閱時乙未嵗嘉平八日也張丑<lb/>
　外録<lb/>
　　山谷云十七帖者必多臨本永禪師及虞世南褚<lb/>
　　庭誨臨寫皆不甚逺故世有數本皆不同此帖全<lb/>
　　是庭誨筆意如揚雄蜀都以下似拙工寫真但神<lb/>
　　癡耳<lb/>
<pb n="KR3h0068_WYG_008-57b"/>
　　廣川書跋載董逌書十七帖云逸少自謂吾書比<lb/>
　　鍾繇當抗衡比張芝草猶當鴈行後世論者或異<lb/>
　　其説至唐然後無異詞信謂其書定出鍾張右而<lb/>
　　來者不復有議庾肩吾以芝為工夫第一謂繇天<lb/>
　　然第一而逸少工夫不及張天然過之天然不及<lb/>
　　鍾工夫過之然嘗考之芝臨池學書池水盡墨繇<lb/>
　　臥畫穿被於工夫至盡不可謂後於逸少也今觀<lb/>
　　其書卓犖天成者葢逸少所能其謂積學而至<lb/>
<pb n="KR3h0068_WYG_008-58a"/>
　　者恐不得筆力妙處觀十七帖者當以是求之<lb/>
　　米襄陽志林云唐模右軍四帖一幅有裏鮓字薛<lb/>
　　道袓所收命為裹鮓帖兩幅是冷金硬黄一幅是<lb/>
　　楮薄紙右軍暮年更妙帖也薛以刻石因贊其後<lb/>
　　曰右軍為書暮年更妙裹鮓既出衆帖咸少葢其<lb/>
　　暮年縱心所造開元珍藏洪文祕奥崇嗣與欽鑒<lb/>
　　賞同好龍鳳騰儀日星垂耀陳雷不嗣隠如霧豹<lb/>
　　清閟於歸是則是傚所謂唐模四帖裹鮓之外則<lb/>
<pb n="KR3h0068_WYG_008-58b"/>
　　安善道意服食三帖<lb/>
　釋懷仁<lb/>
　懷仁習王聖教序<lb/>
皇帝陛下上𤣥資福垂拱而治八荒德被黔黎斂袵而<lb/>
朝萬國恩加朽骨石室歸貝葉之文澤及昆蟲金匱流<lb/>
梵説之偈遂使阿䅶逹水通神甸之八川耆闍崛山接<lb/>
嵩華之翠嶺竊以法性凝寂靡歸心而不通智地𤣥奥<lb/>
感懇誠而遂顯豈謂重昏之夜燭慧炬之光火宅之朝<lb/>
<pb n="KR3h0068_WYG_008-59a"/>
降法雨之澤於是百川異流同會於海萬區分義總成<lb/>
乎實豈與湯武較其優劣堯舜比其聖德者哉<lb/>
　　古人摹書用硬黄自運懷仁書聖教序特為姿媚<lb/>
　　唐時稱為小王書若非懷仁自運即不當命之小<lb/>
　　王也吾家有宋舎利塔碑云習王右軍書集今為<lb/>
　　習正合余因此自悟有會其昌<lb/>
　釋懷素<lb/>
　藏真書清浄經<hi>草書紙本原文不録</hi>
<pb n="KR3h0068_WYG_008-59b"/>
<hi>款書</hi>貞元元年八月廿有三日西太平寺沙門懷素藏<lb/>
真書時年六十一嵗<lb/>
　　蘇耆家藏<lb/>
　　懷素居零陵以蕉葉代書目菴曰緑天自叙云醉<lb/>
　　來得意兩三行醒後却書書不得又云人人來問<lb/>
　　此中妙懷素自云初不知皆透徹向上一歩語所<lb/>
　　謂一拳打透虚空不為律縛者也襌與書念頭逸<lb/>
　　發故宜其然哉大梁劉世昌謹題<lb/>
<pb n="KR3h0068_WYG_008-60a"/>
　　右唐僧懷素草書清浄經筆法髙古其為真蹟無<lb/>
　　疑先君子於石田先生處嘗見之每與余言其妙<lb/>
　　云後有劉世昌跋尾者是也石田歿歸鄒氏屢欲<lb/>
　　物色一觀不可得鄒氏歿又不知流落何處己未<lb/>
　　秋客來有示者精神煥發真有驟雨旋風之勢惜<lb/>
　　先君不得再見為恨卷後有蘇耆家藏四字耆字<lb/>
　　國老其父子兄弟賞鑒精確所藏法書名畵甚多<lb/>
　　素師自叙亦嘗在其家又有紹興小璽曾入思陵<lb/>
<pb n="KR3h0068_WYG_008-60b"/>
　　祕府韓平原當國時内府珍祕多入其家晝錦堂<lb/>
　　印是也在元為喬仲山所藏故有喬氏簣成印僕<lb/>
　　生平最好素書所閱甚多未有如此之妙者也展<lb/>
　　卷累日不忍釋手因題其後而歸之嘉靖三十八<lb/>
　　年長洲文彭記<lb/>
　懷素千文卷<hi>草書絹本原文不録</hi>
　　右唐釋懷素絹本草書千文真蹟舊藏嘉興姚公<lb/>
　　綬家公綬所藏法書甚多嘗自謂此卷為第一云<lb/>
<pb n="KR3h0068_WYG_008-61a"/>
　　一字值一金故當時目為千金帖公綬沒石田先<lb/>
　　生屢遣人物色之不可復得後流傳數家皆不賞<lb/>
　　識嘉靖丁亥人日忽有持示者余展卷驚嘆恍然<lb/>
　　若失者累日因傾資購得之按米元章書史及寳<lb/>
　　章待訪録俱載有懷素絹本千文云沈遘所刻板<lb/>
　　本是也今板本不傳未知即是元章所見者不而<lb/>
　　宣和書譜載有懷素千文四此卷後有政和宣和<lb/>
　　三璽而贉卷繭紙中有内府圖書之印葢即當時四<lb/>
<pb n="KR3h0068_WYG_008-61b"/>
　　卷中之一也又譜序稱素晚年所書評者謂與張<lb/>
　　芝逐鹿且云比其少作有加無已今觀此卷筆法<lb/>
　　謹宻字字用意脱去狂怪怒張之習而專趨於平<lb/>
　　淡古雅其後題云貞元十五年六月十七日於零<lb/>
　　陵書時六十有三正其晚年之作也此卷共用黄<lb/>
　　素八方每交接處以漢軍司馬印鉗記而書名及<lb/>
　　題年月處亦以是印印之且素理精宻墨蹟如新<lb/>
　　真希世之寳也是嵗冬十一月二十五日文嘉休<lb/>
<pb n="KR3h0068_WYG_008-62a"/>
　　承識<lb/>
　懷素夢遊天姥吟卷<lb/>
　　夢遊天姥吟留别<lb/>
海客談瀛洲烟波微茫信難求越人語天姥雲霓明滅<lb/>
或可覩天姥連天向天横勢拔五岳掩赤城天台四萬<lb/>
八千丈對此欲倒東南傾我欲因之夢呉越一夜飛度<lb/>
鏡湖月湖月照我影送我至剡溪謝公宿處今尚在渌<lb/>
水蕩漾清猿啼脚著謝公屐身登青雲梯半壁見海日<lb/>
<pb n="KR3h0068_WYG_008-62b"/>
空中聞天鷄千巖萬轉路不定迷花倚石忽已暝熊咆<lb/>
龍吟殷巖泉慄深林兮驚層巔雲青青兮欲雨水澹澹<lb/>
兮生烟列缺霹靂丘巒崩摧洞天石扇訇然中開青㝠<lb/>
浩蕩不見底日月照耀金銀臺霓為衣兮風為馬雲之<lb/>
君兮紛紛而來下虎鼓瑟兮鸞回車仙之人兮列如麻<lb/>
忽魂悸以魄動怳驚起而長嗟唯覺時之枕席失向來<lb/>
之烟霞世間行樂亦如此古來萬事東流水别君去何<lb/>
時還且放白鹿青崖間湏行即騎訪名山安得摧眉折<lb/>
<pb n="KR3h0068_WYG_008-63a"/>
腰事權貴使我不得開心顔<lb/>
　外録<lb/>
　　書畵舫云懷素夢遊天姥吟卷真蹟藏新都人家<lb/>
　　周敏仲一見稱賞其家遂爾寳袐不以示人自非<lb/>
　　韓太史家論書帖之可擬議耳<lb/>
　　又云世人論狂草往往竝稱旭素旭竒幻百出不<lb/>
　　踰規矩素則謹守法度僅具一支一節耳即如長<lb/>
　　史秋深等帖素師畢世追倣胡能得其髣髴乎<lb/>
<pb n="KR3h0068_WYG_008-63b"/>
　　又云素師夢遊天姥吟竪幅作横卷裝葢倣伯髙<lb/>
　　春草帖為之其跋尾竝横書於後云<lb/>
　懷素酒狂帖<hi>舊在光福人家後歸李貞伯氏</hi>
酒狂昨日過楊少府家見逸少阮歩兵帖甚發書興也<lb/>
顛素何可以到此但恨無好紙墨一臨之耳比見獻之<lb/>
月儀帖内數字遂與右軍竝馳非後人所能到一㸃一<lb/>
畫便發新竒一法此乃得鍾繇弟子宋翼三過波藏鋒<lb/>
法酒狂見此遂大吐出胸中霓耳千文早晚納去俟楊<lb/>
<pb n="KR3h0068_WYG_008-64a"/>
生縛筆至可為也兹不具<hi>闕</hi>狂<hi>闕</hi>藏真太師丈足下<lb/>
　　十年揮素學臨池始識王公學衛非草聖未湏因<lb/>
　　酒發筆端應解化龍飛凝式鑒定<lb/>
　　王逸少臨鍾繇書後跋尾是唐僧懷素書楊凝式<lb/>
　　鑒定寳寧賜玩記王詵寳寧賜第書<lb/>
　　庭堅觀<lb/>
　　倪瓚八月十一日觀於耕漁軒時積雨初霽殘暑<lb/>
　　猶熾王季耕自其山居折桂花一枝以石罌注水<lb/>
<pb n="KR3h0068_WYG_008-64b"/>
　　插花著几格間户庭閴寂香氣郁然展玩此卷乆<lb/>
　　之如在世外也癸丑<lb/>
　素師論書帖<hi>原文不録</hi>
　外録<lb/>
　　書畵舫云素師論書帖真跡藏韓存良太史家極<lb/>
　　瘦而不露骨當屬合作惜後妄人亂用偽山谷印<lb/>
　　於左<lb/>
　懷素題北亭草筆<hi>原文不録</hi>
<pb n="KR3h0068_WYG_008-65a"/>
　外録<lb/>
　　廣川書跋云懷素於書自言得筆法三昧觀唐人<lb/>
　　評書謂不減張旭素雖馳騁繩墨外而回旋進退<lb/>
　　莫不中節旭則更無蹊轍可擬超忽變化未嘗覺<lb/>
　　山谷之險原隰之彛以此異爾今其書自謂真出<lb/>
　　鍾草出張真字不見於世惟草獨傳當手筆調和<lb/>
　　時忘神定氣徐起而視所鄉無前故能迥出唐諸<lb/>
　　子右奄薄晉宋陳隋而兼有之其體製該備顧後<lb/>
<pb n="KR3h0068_WYG_008-65b"/>
　　世不能加也北亭所書適當其逐鴻濛而問太虚<lb/>
　　時矣至其會處乃假浪岷山放乎江之津也<lb/>
　僧藏真書七紙<hi>原文不録</hi>
　　僧藏真書七紙開封王君鞏所藏君侍親平凉始<lb/>
　　得其一二而兩紙在張鄧公家其後馮公當世又<lb/>
　　獲其三雖所從得異者不可考然筆勢奕奕七紙<lb/>
　　意相屬也君鄧公外孫而與當世相善乃得而合<lb/>
　　之余嘗愛梁武帝評書善取物象而此公尤能自<lb/>
<pb n="KR3h0068_WYG_008-66a"/>
　　譽觀者不以為過信乎其書之工也然其為人儻<lb/>
　　蕩本不求工故能工如此如沒人之操舟無意於<lb/>
　　濟否是以覆却萬變而舉止自若其近於有道者<lb/>
　　耶<hi>東坡題跋</hi>
　外録<lb/>
　　董逌書懷素七帖云書法相傳至張顛後則魯公<lb/>
　　得盡於楷懷素得盡於草故魯郡公謂以狂繼顛<lb/>
　　正以師承源流而論之也然旭於草字則度絶繩<lb/>
<pb n="KR3h0068_WYG_008-66b"/>
　　墨懷索則謹於法度要之二人皆造其極斯可以<lb/>
　　語善學矣昔魯男子以其不可學栁下惠之可素<lb/>
　　於張旭吾知出此<lb/>
　　墨池璅語云懷索與鄔彤為友嘗從彤受筆法彤<lb/>
　　曰張長史私教彤云孤蓬自振驚沙坐飛余自是<lb/>
　　得竒怪草聖盡於此矣顔真卿曰師亦有自得乎<lb/>
　　素云吾觀夏雲多竒峰嘗師之其痛快處如飛鳥<lb/>
　　入林驚蛇入草縱遇拆壁之路一一自然真卿曰<lb/>
<pb n="KR3h0068_WYG_008-67a"/>
　　何如屋漏雨痕素起握真卿手曰得之矣<lb/>
　唐懷素自叙帖<hi>草書紙本髙九寸長二丈餘共十五紙合縫有建業文房之印四代相印</hi>
　　<hi>許國後裔諸印隔水綾上有羣玉中袐秋壑圖書項氏諸印</hi>
　　藏真自序<hi>李東陽篆引首</hi>
懷素家長沙㓜而事佛經禪之暇頗好筆翰然恨未能<lb/>
逺覩前人之竒跡所見甚淺遂擔笈杖錫西遊上國謁<lb/>
見當代名公錯綜其事遺編絶簡往往遇之豁然心胸<lb/>
畧無疑滯魚箋絹素多所塵㸃士大夫不以為怪焉顔<lb/>
<pb n="KR3h0068_WYG_008-67b"/>
刑部書家者流精極筆法水鏡之辨許在末行又以尚<lb/>
書司勲郎盧象小宗伯張正言曾為歌詩故叙之曰開<lb/>
士懷素僧中之英氣概通疎性靈豁暢精心草聖積有<lb/>
嵗時江嶺之間其名大著故吏部侍郎韋公陟覩其筆<lb/>
力勗以有成今禮部侍郎張公謂賞其不羈引以遊處<lb/>
兼好事者同作歌以贊之動盈卷軸夫草稿之作起於<lb/>
漢代杜度崔瑗始以妙聞迄乎伯英尤擅其羙羲獻兹<lb/>
降虞陸相承口訣手授以至於呉郡張旭長史雖姿性<lb/>
<pb n="KR3h0068_WYG_008-68a"/>
顛逸超絶古今而模楷精詳特為真正真卿早嵗常接<lb/>
遊居屢蒙激昻教以筆法資質劣弱又嬰物務不能<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
習迄以無成追思一言何可復得忽見師作縱横不羣<lb/>
迅疾駭人若還舊觀向使師得親承善誘涵挹規模則<lb/>
入室之賔舎子奚適嗟嘆不足輒書此以冠諸篇首其<lb/>
後繼作不絶溢乎箱篋其述形似則有張禮部云奔蛇<lb/>
走虺勢入座驟雨旋風聲滿堂盧員外云初疑輕烟淡<lb/>
古松又似山開萬仭峰王永州邕曰寒猿飲水撼枯籐<lb/>
<pb n="KR3h0068_WYG_008-68b"/>
壯士拔山伸勁鐡朱處士遥云筆下惟看激電流字成<lb/>
只畏盤龍走叙機格則有李御史舟云昔張旭之作也<lb/>
時人謂之張顛今懷素之為也余實謂之狂僧以狂繼<lb/>
顛誰曰不可張公又云稽山賀老總知名吳郡張顛曾<lb/>
不面許御史瑝云志在新竒無定則古瘦灕纚半無墨<lb/>
醉來信手兩三行醒後却書書不得戴御史叔倫云心<lb/>
手相師勢轉竒詭形怪狀翻合宜人人欲問此中妙懷<lb/>
素自言初不知語疾速則有竇御史冀云粉壁長廊數<lb/>
<pb n="KR3h0068_WYG_008-69a"/>
十間興來小豁胸中氣忽然絶呌三五聲滿壁縱横千<lb/>
萬字戴公又云馳毫驟墨列奔駟滿座失聲㸔不及目<lb/>
愚劣則有從父司勲員外郎呉興錢起詩云逺錫無前<lb/>
侣孤雲寄太虚狂來輕世界醉裡得真如皆辭旨激切<lb/>
理識𤣥奥固非虚薄之所敢當徒增愧畏耳時大厯丁<lb/>
巳冬十月廿又八日<lb/>
　　大中祥符三年九月五日前進士蘇耆題<lb/>
　　四年嘉平月十有八日直集賢院李建中㸔畢題<lb/>
<pb n="KR3h0068_WYG_008-69b"/>
　　昇元四年二月　日文房副使銀青光禄大夫兼<lb/>
　　御史中丞臣邵周重裝<lb/>
　　崇英殿副使知崇英院事兼文房官檢校工部尚<lb/>
　　書臣王紹顔<hi>以上四跋本卷紙尾</hi>
　　題懷素自序卷後<lb/>
　　狂僧草聖繼張顛卷後兼題大厯年堪與儒門為<lb/>
　　至寳武功家世乆相傳太子太師致仕杜衍記時<lb/>
　　至和甲午中夏在南都<lb/>
<pb n="KR3h0068_WYG_008-70a"/>
　　草書有妙理惟懷素為得之元豐八年十一月廿<lb/>
　　五日蔣之竒書<lb/>
　　世傳懷素書未有若此完者紹聖三年三月予謫<lb/>
　　居髙安前新昌宰邵君出以相示予雖知其竒然<lb/>
　　不能盡識其妙予兄和仲特善行草時亦謫惠州<lb/>
　　恨不令一見也眉山蘇轍同叔記<lb/>
　　崇寧二年十二月十五日觀邵䶵<lb/>
　　辨老方艱難時流離轉徙江湖間猶能致意於此<lb/>
<pb n="KR3h0068_WYG_008-70b"/>
　　可見志尚又獲觀伯考少師品題併以嘉歎紹興<lb/>
　　二年仲春廿三日陽羡蔣燦<lb/>
　　藏真自叙世傳有三一在蜀中石揚休家黄魯直<lb/>
　　以魚牋臨數本者是也一在馮當世家後歸尚方<lb/>
　　一在蘇子美家此本是也元祐庚午蘇液擕至東<lb/>
　　都與米元章觀於天清寺舊有元章及薛道祖劉<lb/>
　　巨濟諸公題識皆不復見蘇黄門題字乃在八年<lb/>
　　之後遂昌邵宰疑是興宗諸孫則蘇氏皆丹陽里<lb/>
<pb n="KR3h0068_WYG_008-71a"/>
　　巷也今歸吕辨老辨老父子皆喜學書故於兵火<lb/>
　　之間能終有之紹興二年三月癸巳空青老人曾<lb/>
　　紆公卷題<lb/>
　　藏真草聖所閲多矣未有如自叙之精妙筆法走<lb/>
　　龍蛇悉具於此壬子閏夏五日保之行父景晉同<lb/>
　　觀<lb/>
　　令畤夏日與劉延仲吕辨老過都統太尉王公觀<lb/>
　　法書名畵如行山隂道上映照人目殆不可言遂<lb/>
<pb n="KR3h0068_WYG_008-71b"/>
　　知兵火之餘珍竒多出莫此若也因見辨老素師<lb/>
　　自叙一洗累年胸中塵土是真幸會紹興二年五<lb/>
　　月十二日趙令畤德麟題<lb/>
　　辨老藏懷素自叙後有先人題字葢紹聖三年謫<lb/>
　　居髙安時為邵叶稽仲書也不知流傳幾家以至<lb/>
　　辨老紹興癸丑三月九日遲觀於婺女馬軍橋潘<lb/>
　　氏之第<lb/>
　　紹興癸丑三月廿七日洛陽富直柔觀<lb/>
<pb n="KR3h0068_WYG_008-72a"/>
　　素師自叙初為南唐李氏物歴蘇邵吕三氏流傳<lb/>
　　轉徙又不知幾家今為宫傅謙齋先生徐公所藏<lb/>
　　寛聞昔黄山谷作字蘇長公從旁贊之錢穆父云<lb/>
　　惜不見懷素自叙長公不以為然後山谷復見之<lb/>
　　始深嘆服而書遂進今卷後云藏於蜀中石揚休<lb/>
　　家以魚牋臨數本者是也頴濵題字時尚恨其兄<lb/>
　　不及一見顧寛何人乃得預此榮觀賞玩之際豈<lb/>
　　勝欣幸及觀序内有擔笈杖錫西游上國等語知<lb/>
<pb n="KR3h0068_WYG_008-72b"/>
　　書雖學之一節欲造微處其精勤若此則學之大<lb/>
　　於此者可以小得而自足乎然則予之欣幸又不<lb/>
　　在此驚虵走虺驟雨旋風間而已也𢎞治六年七<lb/>
　　月既望長洲呉寛題<lb/>
　　懷素自叙帖本蘇舜欽家物前六行乃舜欽所補<lb/>
　　見於書譜而此卷正合其為真蹟無疑然具眼者<lb/>
　　觀之固不待此也舊聞袐閣有石本今不及見見<lb/>
　　此卷於少師謙齋徐公者再往復披玩不能釋手<lb/>
<pb n="KR3h0068_WYG_008-73a"/>
　　敬識而歸之𢎞治十一年九月三日長沙李東陽<lb/>
　素師苦笋帖<hi>草書原文不録</hi>
　外録<lb/>
　　書畵舫云素師苦笋帖在項氏草書有規矩品在<lb/>
　　酒狂帖上<lb/>
　唐釋懷素食魚帖<lb/>
老僧在長沙食魚及來長安城中多食肉又為常流所<lb/>
笑深為不便故乆病不能多書實愧予報諸君興善之<lb/>
<pb n="KR3h0068_WYG_008-73b"/>
會當得扶羸也即日懷素藏真白<lb/>
　　素公草書超妙自得筆老而意新在當時已為獨<lb/>
　　歩雖散流人間甚盛然自唐迄今二百餘年士大<lb/>
　　夫家所藏罕有完者而此帖首尾皆具尤可珍也<lb/>
　　宣和甲辰七月中澣竹西呉喆書<lb/>
　　東坡先生評藏真書云此公能自譽觀者不以為<lb/>
　　過信乎其書之工也然其為人儻蕩本不求工所<lb/>
　　以能工如此如沒人操舟無意於濟否是以覆却<lb/>
<pb n="KR3h0068_WYG_008-74a"/>
　　萬變而舉止自若近於有道者耶今觀此帖有食<lb/>
　　魚食肉之語葢儻蕩者也至於行筆遒勁如屋漏<lb/>
　　如屈鐡非工其能如是乎竹西又題<lb/>
　　藏真既食魚肉公然舉以向人計其胸中當無一<lb/>
　　毫諱吝所以書法超妙至於如此士大夫日拙於<lb/>
　　偽遮䕶百出乃欲以其餘力辦天下事何可得耶<lb/>
　　靖康二年四月丙子李璜題<hi>後張宴沈右二跋已刻六硯齋三筆不録</hi>
　素公客舍等帖<hi>宋徽宗御書金字題簽</hi>
<pb n="KR3h0068_WYG_008-74b"/>
吾自旦及今食噉苦不下非常悶悶復在客舍所求者<lb/>
並乏加以年老期汝等復得年月耳一日<lb/>
圓而能轉字字合節同桑林之儛也<hi>此段項子京刻研石間字甚竒</hi>
常以憂悶為其勞也冬熟將船取米物必寄千斛乃<lb/>
時也藥物十月内示采取之還人不復耳三月一日報<lb/>
　　懷素小草客舍等帖唐代絶倫世亦罕見子孫宜<lb/>
　　寳之乾德二年五月四日開封曹用家藏<lb/>
　　懷素唐朝草聖超羣所謂筆力精妙飄逸自然非<lb/>
<pb n="KR3h0068_WYG_008-75a"/>
　　學之能至也熙寧九年二月一日河東薛紹彭<lb/>
　外録<lb/>
　　珊瑚網云帖首及接縫處俱有宣和政和紹興天<lb/>
　　水雙龍二小璽尾有内府圖書之印又有秋壑圖<lb/>
　　書<lb/>
　釋髙閑<lb/>
　髙閑上人千文<hi>草書紙本髙一尺長幾五丈凡三十接原文不録髙閑所書僅存莽抽條</hi>
　　<hi>以下八紙其上文鮮于樞補之上人筆墨馳縱類於顛旭雖半卷千文其實足窺全豹鮮于太常補</hi>
<pb n="KR3h0068_WYG_008-75b"/>
　　<hi>筆亦幾欲亂真</hi>
<hi>款書</hi>呉興髙閑書<lb/>
　　余讀韓文公送髙閑上人序大抵言張旭平日之<lb/>
　　所感蓄者一發於書故旭之書變動猶鬼神今閑<lb/>
　　此書馳縱不定動不可留静不可推有類於旭豈<lb/>
　　聞公之言而後書耶公未嘗以書名按林藴撥鐙<lb/>
　　序曰昔嘗學書於盧安期安期授以撥鐙法推拖<lb/>
　　撚拽四字其自稱得傳於公則公葢亦深知乎書<lb/>
<pb n="KR3h0068_WYG_008-76a"/>
　　者宜乎於閑有以發之也公以道德文章深一世<lb/>
　　豈書不足以名公而世亦不敢以書名歸之於公<lb/>
　　也乎洪武丁夘冬十有二月望日天台林佑跋歸<lb/>
　　之鳴謙方侯<hi>行書紙本</hi>
　釋髙閑千字文<hi>原文不録</hi>
　　閑之書不多存於世其學出張顛在唐得名甚顯<lb/>
　　董逌謂旭之縱横振發超忽滅沒若雨雪霜雹雷<lb/>
　　轟電激非有意喜怒哀樂而於書發之者觀閑此<lb/>
<pb n="KR3h0068_WYG_008-76b"/>
　　書可知其善學旭矣乃米老欲縣之酒肆何耶世<lb/>
　　賢子識<lb/>
　釋義道<lb/>
　義道書法華經<hi>小楷書硬黄箋本髙八寸闊字尺六寸凡二十七幅每行四十</hi>
　　妙法蓮華經序品第一<hi>原文不録</hi>
東晉後秦鳩摩羅法師譯大唐貞元十一年嵗次丙子<lb/>
五月辛夘朔十五日己巳婺州金華觀音寺僧<hi>闕</hi>
　昇清恐代改時移故有斯記生前共寫女人陳燕子<lb/>
<pb n="KR3h0068_WYG_008-77a"/>
丁<lb/>
　　法華一經是經之王若人受持誦讀正憶念解其<lb/>
　　義趣其功其德不可思議若但書寫是人命終當<lb/>
　　生忉利天上如來是真語者實語者豈虚言哉唐<lb/>
　　僧義道與女人陳燕子丁共以小楷細書是經為<lb/>
　　薦亡毋解脱清昇觀其㸃畫波撆一一珠回玉轉<lb/>
　　文彩墨光照曜眼目若出一手者也千載之下使<lb/>
　　人見之無不頂戴喜躍其孝誠之心葢可見矣薊<lb/>
<pb n="KR3h0068_WYG_008-77b"/>
　　門李周輕氏多親近善知識或受是經周輕藏弆<lb/>
　　有年夜光之璧明月之珠雖希世之寳以是經出<lb/>
　　世以大寳比之則失其貴矣周輕徴予題其後是<lb/>
　　經何義存翁法師敷文布於前余尚何言哉是軸<lb/>
　　甚為難有周輕宜加䕶焉洪武二十八年倉龍乙<lb/>
　　亥春三月廿有三日獨菴比丘道衍<lb/>
　　唐僧義道偕其妹陳燕子丁共寫小字法華經一<lb/>
　　部字小於顔之麻姑壇褚之隂符經而結構精雅<lb/>
<pb n="KR3h0068_WYG_008-78a"/>
　　視顔稍逸視褚稍莊雖不敢謂度驊前然可與二<lb/>
　　公同日而道也其卷尾題云恐代改時移故有斯<lb/>
　　記此僧殊自負今千年矣紙墨完好七卷自始至<lb/>
　　終無毫髪遺恨雖收藏好事者之力亦此僧願力<lb/>
　　所持也向藏我鄉顧光禄家眉公一見驚異載之<lb/>
　　祕笈中但題女人姓名為燕子丁而原文乃陳燕<lb/>
　　子丁自當以原文為正前一跋稱獨菴比丘道衍<lb/>
　　為姚少師廣孝應是初選從燕邸北來時猶然本<lb/>
<pb n="KR3h0068_WYG_008-78b"/>
　　色衲僧結字亦莊雅流傳薊門而光禄購得之今<lb/>
　　歸我友張子懷祖甚為得所懷祖書本於黄庭樂<lb/>
　　毅與書此經者同師右軍也予不善書而好論書<lb/>
　　私謂晉人得書道唐人得書法宋人得書力明人<lb/>
　　得書度此經以法勝懷祖謂予言固發所未發第<lb/>
　　疑晉唐宋若遞降而度優於力恐南宫忠恵未肯<lb/>
　　為祝文陸董諸公屈予笑語懷祖子當為自力<hi>闕</hi>
　　　　我論若為子也子且軼法而道何論時代哉<lb/>
<pb n="KR3h0068_WYG_008-79a"/>
　　順治甲午仲春十一日為懷袓先生題同郡宋徴<lb/>
　　輿<lb/>
　　如是法寳甚深微妙如是墨寳甚難希有歴兵火<lb/>
　　刦了無斷滅天龍人鬼所共䕶持懷袓居士有大<lb/>
　　因縁獲兹殊特頂禮讚嘆如佛塔廟從一㸃一畫<lb/>
　　乃至千億現光明藏無有窮盡勿隨世文字觀而<lb/>
　　生隨喜<lb/>
　　辛丑淳園龔鼎孳同善女人智珠合十拜題於長<lb/>
<pb n="KR3h0068_WYG_008-79b"/>
　　安精舎之香巖居<lb/>
　呉彩鸞<lb/>
　唐女仙呉彩鸞楷書四聲韻帖<hi>徽宗御書籖題韻帖共六十葉每葉面背</hi>
　　<hi>俱書帖内小字自注各有項氏印不録</hi>
　　唐韻序<lb/>
　朝議郎行陳州司法參軍事臣孫愐上<lb/>
葢文字聿興音韻乃作蒼雅為首詩頌次之則有字統<lb/>
字林韻畧述作頗衆得失平分唯陸法言切韻盛行於<lb/>
<pb n="KR3h0068_WYG_008-80a"/>
代然隨珠尚纇和璧仍瑕遺漏字多訓釋義少若無刋<lb/>
正何以討論我國家偃武修文大崇儒術置集賢院召<lb/>
才學之流自開闢以來未有如今日之盛上行下效比<lb/>
屋可封輒罄謏聞敢補遺闕兼集諸書為註訓釋州縣<lb/>
名目多據今時又字體偏傍㸃畫意義從才從木著彳<lb/>
著亻並悉具言庶無紕謬其異聞竒怪傳説殊姓氏源<lb/>
由土地㹅產山河草木鳥獸蟲魚畧載其間皆引慿據<lb/>
今加三千五百字通舊㹅一萬五千文其註訓解不在<lb/>
<pb n="KR3h0068_WYG_008-80b"/>
此數勒成一家并具三教名曰唐韻葢取周禮之義也<lb/>
皆按三蒼爾雅字統説文玉篇石經聲類韻譜九經諸<lb/>
子史經漢三國誌晉宋後魏周隋陳梁兩齊等史本草<lb/>
姓苑風俗通古今註賈執姓氏英賢傳王僧<g n="孑*_焉-正+?">]□</g>百家譜<lb/>
文選諸集孝子傳與地誌及武德已來創置迄於開元<lb/>
廿年並列注中等夫輿誦戰汗交集恧媿上陳死罪死<lb/>
罪<lb/>
唐韻卷第一　　平聲五十<hi>平聲上廿六韻</hi>
<pb n="KR3h0068_WYG_008-81a"/>
　　計一十二葉<lb/>
唐韻平聲上第一<lb/>
唐韻卷第二　　平聲下<hi>廿八韻</hi>
　　計一十一葉<lb/>
唐韻卷第三　　上聲五十二韻<lb/>
　　計一十一葉<lb/>
唐韻卷第四<hi>去聲</hi>　　<hi>五十七韻</hi>
　　計一十一葉<lb/>
<pb n="KR3h0068_WYG_008-81b"/>
唐韻卷第四<hi>去聲</hi>
唐韻卷第五　　入聲三十二韻<lb/>
　　計一十五葉<lb/>
唐韻一部<lb/>
元和九年正月三日寫　呉王本<lb/>
　　右女僊呉綵鸞書唐韻真蹟綵鸞之事備載書史<lb/>
　　小字能寛綽此仙之妙於書也况得五聲俱全尤<lb/>
　　為可寳奎章閣學士院鑒書博士柯九思審定<lb/>
<pb n="KR3h0068_WYG_008-82a"/>
　　呉仙寫韻軒記<lb/>
　　龍興紫極宫寫韻軒髙據城表面西山之勝俯瞰<lb/>
　　長江間於民居官舎之中特為迥絶眺望如此者<lb/>
　　亦或有之至於秋髙氣清望見上游諸郡之山若<lb/>
　　臨江之玉笥撫之華葢寸碧天際森列户牖此則<lb/>
　　它處之所莫及也西山神仙窟宅得道者往來城<lb/>
　　府致其憫世拯俗之意而遊覽燕息於此葢必有<lb/>
　　之郡人相傳唐文簫呉綵鸞二仙豈其人與世傳<lb/>
<pb n="KR3h0068_WYG_008-82b"/>
　　呉仙嘗寫韻於此軒以之得名予昔在圖書之府<lb/>
　　及好事之家往往有其所寫唐韻凡見三四本皆<lb/>
　　硬黄書之紙素芳潔界畫精整結字遒麗神氣清<lb/>
　　明豈凡俗之所可能者哉要皆人間之竒玩也登<lb/>
　　斯軒而思其風采亦足以寄遐思也乎而世人塵<lb/>
　　俗之想沈溺於胸中意謂髙仙幽棲者不異於己<lb/>
　　而書其遇合之事殊不經也葢唐之才人於經藝<lb/>
　　道學有見者少徒知好為文辭閒暇無所用心輒<lb/>
<pb n="KR3h0068_WYG_008-83a"/>
　　想像幽怪遇合才情怳惚之事作為詩章答問之<lb/>
　　意附會以為説盍簪之次各出行卷以相娯玩非<lb/>
　　必真有其事謂之傳竒元稹白居易猶或為之而<lb/>
　　况它乎遂相傳信雖為其道者若文呉之事亦乆<lb/>
　　而莫之察良可悲夫葢所謂仙者形質化泯神明<lb/>
　　昭融豈復有分毫世俗之念而有可以受謫者乎<lb/>
　　昔陶隠居著真誥載李夫人少女降楊生之事猶<lb/>
　　言𤣥契遇合真道不邪示有偶對之名初無蔽穢<lb/>
<pb n="KR3h0068_WYG_008-83b"/>
　　之迹從容接對禮意森嚴此一徴也借曰以凡念<lb/>
　　之起見謫於天自當恐懼修省一息不敢緩而可<lb/>
　　以因循袵席之燕昵以至於十年之乆乎誣呉君<lb/>
　　也亦已甚矣而使庸人稚子無所知識更得以藉<lb/>
　　口吾黨之士其可吮墨弄翰揚其瀾而助之波乎<lb/>
　　故書此以遺其宫之主者𤣥谷余君天熈無重<lb/>
　　貽愧於斯軒之髙明云至元四年嵗在戊寅七月<lb/>
　　十五日前奎章閣侍書學士翰林侍講學士通奉<lb/>
<pb n="KR3h0068_WYG_008-84a"/>
　　大夫知制誥同脩國史虞集記<lb/>
　　宋徽廟袐府收藏唐女仙呉彩鸞小楷書唐韻一<lb/>
　　部名人題識明山人墨林項元汴真賞其值六百<lb/>
　　二十金<lb/>
　　季應召觀<lb/>
　外録<lb/>
　　書畵舫云項氏寳藏呉彩鸞正書唐韻全部原係<lb/>
　　鮮于伯幾故物後為陸太宰全卿所購名蹟也雖<lb/>
<pb n="KR3h0068_WYG_008-84b"/>
　　字細僅若蠅頭而位置寛綽有餘全不類世人行<lb/>
　　筆當於仙品中求之乃得<lb/>
　　又云女仙呉彩鸞日書唐韻一部其字不減十萬<lb/>
　　又作蠅頭小楷位置寛綽有餘真竒絶也後惟松<lb/>
　　雪翁筆法純熟伸紙疾書一日僅能楷行三萬字<lb/>
　　雖亭勻而柔媚有愧彩鸞多矣<lb/>
　彩鸞書切韻<hi>小楷書張特義藏</hi>
　　右仙人呉彩鸞書孫愐唐韻凡三十七葉此唐人<lb/>
<pb n="KR3h0068_WYG_008-85a"/>
　　所謂葉子者也按彩鸞隠居在鍾陵西山下所書<lb/>
　　唐韻民間多有余所見凡六本此一本二十九葉<lb/>
　　彩鸞書其八葉後人所補氣韻肥濁不相入也山<lb/>
　　<hi>闕字</hi>
　外録<lb/>
　　道園學古録詩云豫章城頭寫韻軒繡簾窣地月<lb/>
　　娟娟尋常鶴唳霜如水書到人間第幾篇<lb/>
　　雲烟過眼録云呉彩鸞切韻一卷其書一先為廿<lb/>
<pb n="KR3h0068_WYG_008-85b"/>
　　三先廿四仙不可曉字畫尤古此物舊藏鮮于伯<lb/>
　　幾今又屬他人矣<lb/>
　　研北雜志云宇文廷臣文孫家有呉彩鸞玉篇鈔<lb/>
　　今世所見者唐韻耳其書一先為廿三先廿四僊<lb/>
　　不可曉又導江迎祥寺有彩鸞書佛本行經六十<lb/>
　　卷或者以為特唐經生書也<lb/>
　　倪雲林集云誰見文簫逐彩鸞碧山蘿月五更寒<lb/>
　　猶遺寫韻軒中迹留得風流後世㸔<lb/>
<pb n="KR3h0068_WYG_008-86a"/>
後唐<lb/>
　錢　鏐<lb/>
　呉越王錢真美逺勞帖<hi>行書紙本</hi>
逺勞致賀備已知悉遣此回諭不具<hi>押</hi>付報正月日<lb/>
後周<lb/>
　楊凝式<lb/>
　楊少師夏熱帖<hi>麻紙本字糢糊不可録</hi>
　　右楊凝式墨蹟一紙字畫竒古筆勢飛動天地間<lb/>
<pb n="KR3h0068_WYG_008-86b"/>
　　尤物也公字與顔公一等俱稱絶異然公素不喜<lb/>
　　作尺牘後人罕能見之益可寳也紫薇閣王欽若<lb/>
　　定<graphic n="KR3120" url="https://raw.githubusercontent.com/kanripo/KR-Gaiji/master/images/KR3120.png" mimeType="image/png"/>題時大中祥符三䙫天貺節<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>𨽻書</hi>
　　右楊景度行書山谷有云俗書祗識蘭亭面欲換<lb/>
　　凡骨無金丹誰知洛陽楊風子下筆便到烏絲䦨<lb/>
　　為前輩推重如此王欽若在祥符天貺節尚有暇<lb/>
　　及此耶此帖絶無發風動氣處尤可寳也大徳五<lb/>
　　年七月十九日直寄道人鮮于樞獲觀信筆書<lb/>
<pb n="KR3h0068_WYG_008-87a"/>
　　楊景度書出於人知見之表自非深於書者不能<lb/>
　　識也此帖沈著而又瀟洒真竒蹟可寳延祐丙辰<lb/>
　　嵗十月十三日呉興趙孟頫題<lb/>
　　楊凝式字景度華隂人登唐進士第為袐書郎歴<lb/>
　　梁後唐晉漢至周遷太子太保時人以楊風子呼<lb/>
　　之喜作字尤善顛草居洛下十九年凡琳宫佛祠<lb/>
　　墻壁間題記殆徧然揮灑之際縱放不羈或有狂<lb/>
　　者之目宋歐陽修嘗跋其書以謂凝式筆跡猶為<lb/>
<pb n="KR3h0068_WYG_008-87b"/>
　　雄强與顔真卿行書相上下此凝式夏熱帖若與<lb/>
　　平原劉中使帖合契要皆造極精妙之書汴也晚<lb/>
　　年何幸覿此不能不著其本末以喻來世云時癸<lb/>
　　未孟夏望前二日墨林項元汴敬識<lb/>
　楊景度神仙起居法帖<hi>草書</hi>
行住坐臥處手摩脇與肚心腹通快時兩手腸下踞踞<lb/>
之徹膀腹背拳摩腎部才覺力倦來即使家人助行之<lb/>
不厭頻晝夜無窮數嵗乆積功成漸入神仙路乾祐元<lb/>
<pb n="KR3h0068_WYG_008-88a"/>
年冬殘臘暮華陽焦上人尊師處傳楊凝式<hi>押</hi>
　　右楊凝式書神仙起居法八行臣米友仁鑒定真<lb/>
　　蹟恭跋<lb/>
　　譯文<hi>髙宗御書五行</hi>
　　楊少師書山谷比之散僧入聖其微妙可知矣殆<lb/>
　　與李太白識郭子儀同道至元戊子立春日左山<lb/>
　　商挺題<lb/>
　　米元章云楊凝式字景度書天真縱逸類顔魯公<lb/>
<pb n="KR3h0068_WYG_008-88b"/>
　　争坐位帖余家收楮紙上書紛披老筆王荆公少<lb/>
　　嘗學之人不知也野齋新得神仙起居法一帖喜<lb/>
　　以見示野齋有美疢在兩膝能依此法用工乆當<lb/>
　　獲竒驗也至元戊子暮春既望信安留夢炎題<lb/>
　　右楊少師神仙起居法八行南宫書史東觀餘論<lb/>
　　宣和書譜皆不載余驗有紹興小璽及内殿袐書<lb/>
　　諸印葢思陵故物後有米友仁審定跋尾及御書<lb/>
　　譯文五行按紹興内府書畵並令曹勛龍大淵等<lb/>
<pb n="KR3h0068_WYG_008-89a"/>
　　鑒定其上等真跡降付米友仁跋而曹龍諸人目<lb/>
　　力苦短往往剪去前人題識此帖縫印十餘皆不<lb/>
　　全是曾經剪拆者其源委授受莫可得而考也標<lb/>
　　綾上有曲脚封並悦生胡蘆印是嘗入賈氏葢似<lb/>
　　道柄國御府珍袐多歸私家最後有商左山參政<lb/>
　　留中山丞相跋留稱野齋者元翰林學士承旨李<lb/>
　　謙受益號野齋居士博雅好古虞文靖詩所謂五<lb/>
　　朝文物至於今者又有廣東宣慰使郭昻彦南亦<lb/>
<pb n="KR3h0068_WYG_008-89b"/>
　　號野齋而其出差後李在世祖時為應奉文字正<lb/>
　　與商留同時商又同郡人此帖必李氏物也嘉靖<lb/>
　　庚子春長洲文徴明識<lb/>
　外録<lb/>
　　書畵舫云五代楊凝式草書神仙起居法原係小<lb/>
　　米鑒定後有思陵釋本五行西秦張澂等印記商<lb/>
　　挺留夢炎跋語乃郡人王氏所藏也嘉靖中文徴<lb/>
　　仲稱其縱逸不凡為之跋刻行世矣<lb/>
<pb n="KR3h0068_WYG_008-90a"/>
　楊少師韭花帖<hi>正書紙本髙八寸有紹興并内府印記趙松雪藏印</hi>
晝寢乍興輖饑正甚忽蒙簡翰猥賜盤飱當一葉報秋<lb/>
之初乃韭花逞味之始助其肥羜實謂珍羞充腹之餘<lb/>
銘肌載切謹脩狀陳謝伏唯鑒察謹狀七月十一日<lb/>
　　大德壬寅忠宣後人張宴嘗收<lb/>
　　宣和書譜載楊凝式正書韭花帖商旅般渡紹興<lb/>
　　以厚價購得之故傳之於江南可與參政浙西迴<lb/>
　　携來相惠大德八年嵗在甲辰三月初十日集賢<lb/>
<pb n="KR3h0068_WYG_008-90b"/>
　　學士嘉議大夫兼樞宻院判張宴敬書<lb/>
　　此帖元奎章閣舊蓄也頒賜與封巨鹿王時公元<lb/>
　　社屋時王弟携避通許盧氏里國初希朱髙祖文<lb/>
　　稿中有此題跋決唐物無疑也今其孫瑭與其壻<lb/>
　　崔應奎秀才始售之聞被賜時有蘇武牧羊圖一<lb/>
　　玉壺印一今止存此帖云正德壬申夏通許人賈<lb/>
　　希朱記<lb/>
　　自顔栁氏歿筆法衰絶加以唐宋䘮亂人物凋落<lb/>
<pb n="KR3h0068_WYG_008-91a"/>
　　文采風流掃地盡矣獨楊凝式筆勢雄傑有二王<lb/>
　　顔栁之餘可謂書之豪傑不為時代所汨沒者其<lb/>
　　昌<lb/>
　　楊少師韭花帖米元章一見得正書之變余與董<lb/>
　　思翁見於秀州項鑑臺齋中今年丁丑八十子毗<lb/>
　　携過山中老眼摩挲頓覺一番明淨陳繼儒記<lb/>
　外録<lb/>
　　書畵舫云聞凝式正書韭花帖在朱象𤣥家宣和<lb/>
<pb n="KR3h0068_WYG_008-91b"/>
　　袐殿物見之書譜亦名蹟也<lb/>
　　黄豫章集云士大夫學荆公書但為横風疾雨之<lb/>
　　勢至於不著繩尺而有魏晉間風氣不復髣髴學<lb/>
　　子瞻書但臥筆取妍至於老大精神可與顔楊方<lb/>
　　駕則未之見也余書姿媚而乏老氣自不足學學<lb/>
　　者輒萎弱不能立筆雖然筆墨各繋其人工拙要<lb/>
　　須其韻勝耳病在此處筆墨雖工終不近也又學<lb/>
　　書端正則窘於法度側筆取妍往往工左而病右<lb/>
<pb n="KR3h0068_WYG_008-92a"/>
　　正書如右軍霜寒表大令乞解臺職狀張長史郎<lb/>
　　官㕔壁記皆不為法度病其風神至於行書則王<lb/>
　　氏父子隨肥瘠皆有佳處不復可置議論近世惟<lb/>
　　顔魯公楊少師特為絶倫甚妙於用筆不好處亦<lb/>
　　嫵媚大抵更無一㸃一畫俗氣比來士大夫惟荆<lb/>
　　公有古人氣質而不端正然筆間甚遒温公正書<lb/>
　　不甚善而𨽻法極端勁似其為人<lb/>
　　山谷題楊凝式詩帖云余嘗評近世三家書楊少<lb/>
<pb n="KR3h0068_WYG_008-92b"/>
　　師如散僧入聖李西臺如法師參禪王著如小僧<lb/>
　　縛律恐來者不能易余此論也少師此詩草余二<lb/>
　　十五年前嘗得之日臨數紙未嘗不嘆其妙<lb/>
　　東坡志林云唐末五代文章卑陋字畫隨之而楊<lb/>
　　公凝式筆蹟獨雄强往往與顔栁相上下甚可怪<lb/>
　　也今世多稱李建中宋宣獻此二人書僕所不曉<lb/>
　　宋寒而李俗殆是浪得名惟近日蔡君謨天姿既<lb/>
　　髙學識亦至當為本朝第一<lb/>
<pb n="KR3h0068_WYG_008-93a"/>
　　邵氏聞見録云楊凝式少師唐昭宗朝為直史館<lb/>
　　宰相渉之子也朱全忠逼唐禪位渉為奉傳國寳<lb/>
　　使凝式曰大人為唐宰相使國家至此不可為無<lb/>
　　過况手持天子璽綬與人雖保富貴奈千載何盍<lb/>
　　辭之渉大駭曰汝欲滅吾族神色不寜者數日全<lb/>
　　忠既簒弑凝式歴梁唐晉三朝佯狂不任事累官<lb/>
　　至太子少師其書法自顔栁以入二王之妙居洛<lb/>
　　陽延福坊每出導從輿馬在前多行於後一日欲<lb/>
<pb n="KR3h0068_WYG_008-93b"/>
　　遊天宫寺從者曰曷往廣受寺亦從之今兩寺與<lb/>
　　多寳塔院有遺像尚存近嵗劉夀臣為留臺於故<lb/>
　　按牘中得少師自書假牒十數紙皆楷法精絶世<lb/>
　　論少師書以行草為長誤矣<lb/>
　　海岳名言云半山莊䑓上多荆公書今不知存否<lb/>
　　荆公學楊凝式書人尠知之余語其故公大賞其<lb/>
　　見鑒<lb/>
南唐<lb/>
<pb n="KR3h0068_WYG_008-94a"/>
　李　煜<lb/>
　李後主與徐鉉書<hi>原文不録</hi>
　外録<lb/>
　　研北雜志云王性之銍家有李主與徐鉉書凡數<lb/>
　　紙所謂小字如聚鍼鐵者<lb/>
　<lb/>
　<lb/>
　<lb/>
<pb n="KR3h0068_WYG_008-94b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　書畵彚考卷八<lb/>
</p>
<p>
</p>
  </div>
</body>
</text>
</TEI>
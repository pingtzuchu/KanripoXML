<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>劉子卷六</head>
    <p>
<pb n="KR3j0013_WYG_006-1a"/>
欽定四庫全書<lb/>
　劉子卷六　　　　　　　北齊　劉晝　撰<lb/>
　　　文武第二十八<lb/>
規者所以法圓裁局則乖矩者所以象方製鏡必背輪<lb/>
者所以輾地入水則溺舟者所以涉川施陸必躓何者<lb/>
方圓殊形舟車異用也雖形殊而用異而適用則均者<lb/>
盛暑炎蒸必藉凉風寒交氷結必處温室夏不御氊非<lb/>
憎惡之炎有餘也冬不卧簟非怨讐之凉自足也不以<lb/>
<pb n="KR3j0013_WYG_006-1b"/>
春日遲遲而毁羔裀秋露灑葉而剔笋席白羽相望霜<lb/>
刄競接則文不及武干戈既韜禮樂聿修則武不及文<lb/>
不可以九畿慴然而棄武四郊多壘而擯文士用各有<lb/>
時未可偏無也五行殊性俱為人用文武異材並為大<lb/>
益猶救火者或提盆榼或挈瓶盂其器方圓形體雖反<lb/>
名質相乖至於盛水滅火功亦齊焉繳者身仰釣者身<lb/>
俯俯仰别狀取利同焉織者漸進耕者漸退進退異勢<lb/>
成務等焉墨子救宋重趼而行干木在魏身不下堂行<lb/>
<pb n="KR3j0013_WYG_006-2a"/>
止異跡存國一焉文以讚治武以凌敵趍舍殊律為績<lb/>
平焉秦之季葉土崩瓦解漢祖躬提三尺之劔為黔首<lb/>
請命䟦涉山川蒙犯矢石出百死以續一生而争天下<lb/>
之利奮武厲誠以决一旦之命當斯之時冠章甫衣縫<lb/>
掖未若戴金胄而擐犀甲也嬴項既滅海内大定以武<lb/>
創業以文止戈徴鄒魯諸生而制禮儀修六代之樂朝<lb/>
萬國於咸陽當此之時修文者榮顯習武者慙忸一世<lb/>
之間而文武遽為雄雌以此言之治亂異時隨務用才<lb/>
<pb n="KR3j0013_WYG_006-2b"/>
也今代之人為武者則非文為文者則嗤武各執其所<lb/>
長而相是非猶以宫笑角以白非黒非適才之情得實<lb/>
之論也<lb/>
　　　均任第二十九<lb/>
器有寛隘量有巨細材有大小則任其輕重所處之分<lb/>
未可乖也是以萬石之鼎不可滿以盂水一鈞之鐘不<lb/>
可容於泉流十圍之木不可盖以茅茨榛棘之柱不可<lb/>
負於廣厦何者小非大之量大非小之器重非輕之任<lb/>
<pb n="KR3j0013_WYG_006-3a"/>
輕非重之制也以大量小必有枉分之失以小容大則<lb/>
致傾溢之患以重處輕必有傷折之過以輕載重則致<lb/>
壓覆之害故鵾鵬一軒横厲寥廓背負蒼天足蹠浮雲<lb/>
有六翮之資也騕褭一騖騰光萬里絶塵掣電有迅足<lb/>
之勢也今以鷰雀之羽而慕冲天之迅犬羊之蹄而覬<lb/>
追日之步勢不能及亦可知也故奔蜂不能化藿蠋而螟<lb/>
蛉能化之越鷄不能伏鵠卵而魯鷄能伏之夫藿與螟蛉<lb/>
俱蟲也魯鷄與越鷄同禽也然化與不化伏與不伏者藿<lb/>
<pb n="KR3j0013_WYG_006-3b"/>
大越小也夫龍虵有翻騰之質故能乗雲依霧賢才有理<lb/>
政之徳故能踐勢處位雲霧雖密蟻蚓不能昇者無其<lb/>
質也勢位雖髙庸夫不能治者乏其徳也故智小不可<lb/>
以謀大徳狹不可以處廣以小謀大必危以狹處廣必<lb/>
敗子游治武城仲尼發割鷄之歎尹何為邑宰子産出<lb/>
製錦之諫徳小而任大謂之濫也徳大而任小謂之降<lb/>
也而其失也寧降無濫是以君子量才而授任量任而<lb/>
授爵則君無虚授臣無虚任故無負山之累折足之憂<lb/>
<pb n="KR3j0013_WYG_006-4a"/>
也<lb/>
　　　慎言第三十<lb/>
日月者天之文也山川者地之文也言語者人之文也<lb/>
天文失則有謫蝕之變地文失則有崩竭之災人文失<lb/>
必有傷身之患故口者言語之門户舌者門户之闗鑰<lb/>
闗鑰動則門户開門戸開則言語出出言之善則千里<lb/>
應之出言之惡則千里違之言失於已不可遏於人情<lb/>
發於近不可止於逺是以君子慎其闗鑰以密言語言<lb/>
<pb n="KR3j0013_WYG_006-4b"/>
語在口譬含鋒刄不可動也動鋒刄者必傷喉舌言失<lb/>
之害非惟鋒刄其所傷者不惟喉舌故天有卷舌之星<lb/>
人有緘口之銘所以警易言防口訧也口舌者患禍之<lb/>
宫亡滅之府也語言者性命之所屬而形骸之所係也<lb/>
言出患入語失身亡身亡不可復存言出不可復追其<lb/>
猶射也懸機未發則猶可止矢一離絃雖欲返之弗可<lb/>
得也易誡樞機詩刺言玷斯言一玷非礛䃴所磨樞機<lb/>
既發豈駭電所追皆前聖之至慎後人之埏鎔明者慎<lb/>
<pb n="KR3j0013_WYG_006-5a"/>
言故無失言闇者輕言自致害滅昔智伯失言於水灌<lb/>
韓魏躡其肘足魏武漏語於英雄𤣥徳遺其七筯是以<lb/>
頭為穢器師馳徐州地分三晉土割岷蜀致敗長釁為<lb/>
天下笑不慎言也韓昭侯與棠谿公謀而終夜獨寢慮<lb/>
夢言露於妻妾也孔光不對温室之樹恐言之泄於左<lb/>
右也言者風也無足而行無翼而飛不可易也是以聖<lb/>
人當言而懼發言而憂如蹈水火臨危嶮也禮然後動<lb/>
則動如春風人不厭其動時然後言則言如金石人不<lb/>
<pb n="KR3j0013_WYG_006-5b"/>
厭其聲故身無失行口無過言也<lb/>
　　　貴言第三十一<lb/>
越劔性鋭必託槌砧以成純鈎楚柘質勁必資搒檠以<lb/>
成弴弓人性雖敏必藉善言以成徳行故槌砧者夷不<lb/>
平也搒檠者矯不正也善言者正不善也人目短於自<lb/>
見故借鏡以觀形髪拙於自理必假櫛以修束心闇於<lb/>
自炤則假言以䇿行面之所以形明鏡之力也髪之所<lb/>
以理𤣥櫛之功也行之所以䇿善言之益也鏡櫛理形<lb/>
<pb n="KR3j0013_WYG_006-6a"/>
其惠輕也善言成徳其惠重也人皆悦鏡之明已形而<lb/>
不慕士之明已心人皆欲櫛之理其髪不願善言之理<lb/>
其情是弃重徳而採輕功不亦倒乎為衣冠者已手不<lb/>
能則知越鄉借人以製之至於理身而不知借言以修<lb/>
其行是處其身輕而於冠重不亦謬乎君子重正言之<lb/>
惠賢於軒璧之贈樂聞其過勝於徳義之名故楚莊王<lb/>
輕千乘之國而重申叔一言范獻賤萬畝之田以貴舟<lb/>
人片説季路抱五慎之誡趙鞅佩九言之箴<hi>無始亂無怙富無恃</hi>
<pb n="KR3j0013_WYG_006-6b"/>
<hi>寵無違同無傲禮無嫉能無移怒無謀非徳無犯非義</hi>以此觀之軒璧之與田邑<lb/>
豈能與善言齊價哉夫桓侯不採越人之説卒成骨髓<lb/>
之疾吳王不聴枚乘之言終受夷滅之禍夫人之將疾<lb/>
者必不甘魚肉之味身之將敗必不納忠諫之言故臨<lb/>
死者謂無良醫之蔽將敗者謂無直諫之臣而不聴善<lb/>
言是耳聾也非其耳之有塞善言不入耳乎是以明者<lb/>
納規於未形採言於患表從善如轉圜遣惡如讐敵正<lb/>
音日聞於耳禍害逾逺於身昔堯設招諌之鼓舜樹誹<lb/>
<pb n="KR3j0013_WYG_006-7a"/>
謗之木湯立司過之士武王置誡慎之鼗以聖哲之神<lb/>
鑒窮機洞㣲非有毫釐之謬也猶設廣聴之術開嘉言<lb/>
之路豈不貽厥將來表正言之益耶以夫先聖猶能採<lb/>
言於芻蕘奚况布衣而不貴言乎故臣子之於君父則<lb/>
有獻可替否諷諌之文知交之於朋友亦有切磋琢磨<lb/>
相成之義君子若能聴言如響從善如流則身安南山<lb/>
徳茂松栢聲振金石名流千載也<lb/>
　　　傷讒第三十二<lb/>
<pb n="KR3j0013_WYG_006-7b"/>
譽者揚善之樞也毁者宣惡之機也揚善生於性美宣<lb/>
惡出於情妬性美以成徳為恒情妬以傷人為務故譽<lb/>
以論善即辭以極善為功毁以譽過則言以窮惡為巧<lb/>
何者俗人好竒不竒不用也譽人不増其善則聞者不<lb/>
快於心毁人不益其惡則聴者不滿於耳代之善人少<lb/>
而惡人多則譽者寂寞而讒者諠譁是以洗垢求痕吹<lb/>
毛覓瑕揮空成有轉白為黒提輕當重引寸至尺墨子<lb/>
所以悲素絲楊朱所以泣岐路以其變為青黄迴成左<lb/>
<pb n="KR3j0013_WYG_006-8a"/>
右也昔人興讒言於青蠅譬利口於刀劔者以其㸃素<lb/>
成緇刄勁傷物故有四畏不可不慎鳥之曲喙銳距者<lb/>
羽類畏之獸之方喙鈎爪者毛羣畏之魚之哆脣鋸齒<lb/>
者鱗族畏之人之利口讒諂者人共畏之讒嫉之人必<lb/>
好聞人惡惡聞人善妬才智之在已前忌富貴之在已<lb/>
上猶喉中有噎吞之思入目上有翳決之願去吞決之<lb/>
情深則萋斐之辭作故揚娥眉者為醜女之所妬行貞<lb/>
潔者為讒邪之所嫉昔直不疑未嘗有兄而讒者謂之<lb/>
<pb n="KR3j0013_WYG_006-8b"/>
盜嫂第五倫三娶孤女而世人謂笞婦翁凡此皆聴虚<lb/>
而責響視空而索影悖情倒理誣㒺之甚也以二子之<lb/>
賢非身行之不潔與人有讐也而不免於世謗者豈非<lb/>
獸惡其網人惡其讒耶故讒邪之蔽善人也猶朝日洞<lb/>
明霧甚則不見天沙石至浄流濁則不見地雖有明淨<lb/>
之質而不發明者水霧蔽之也蘭蓀欲茂秋風害之賢<lb/>
哲欲正讒人敗之故讒者知害嫉於他人而不知傷所<lb/>
説之主知傷所説之主而不知還害其身故無極之讒<lb/>
<pb n="KR3j0013_WYG_006-9a"/>
子常䝉謗郄費雙滅讒諂之流弊一至於斯嗚呼世之<lb/>
君子可不慎諸<lb/>
　　　慎隟第三十三<lb/>
過者怨之梯也怨者禍之府也禍之所生必由積怨過<lb/>
之所始多因忽小小過之來出於意表積怨之成在於<lb/>
慮外故其來也不自悔其成也怨不可防防怨不密而<lb/>
禍害臻焉故登峭坂而不跌墜者慎於大也跨阜垤而<lb/>
多顛蹷者輕於小也茍慎其步雖履嶮能安輕易其足<lb/>
<pb n="KR3j0013_WYG_006-9b"/>
雖夷路亦躓智者識輕小之為害故慎㣲細之危患每<lb/>
畏輕㣲懍懍焉若朽索之馭六馬也鴻毳性輕積之沈<lb/>
舟魯縞質薄疊之折軸以毳縞之輕㣲能敗舟車者積<lb/>
多之所致也故牆之崩隤必因其隟劔之毁折皆由於<lb/>
瑩尺蚓穿堤能漂一邑寸煙泄突致灰千室怨之始也<lb/>
㣲於隟瑩及其為害大於牆劔禍之所傷甚於邑室將<lb/>
防其萌急於水火夏書曰怨豈在明不見是圖故怨不<lb/>
在大亦不在小熒熒不滅能焚崑山㳙㳙不絶能成江<lb/>
<pb n="KR3j0013_WYG_006-10a"/>
河怨之所生不可類推禍之所言非可情測或怨大而<lb/>
成小或憾輕而至重深讐不必危而睚眦未可易也譬<lb/>
如風焉披雲飛石捲水蹷木而人血脈不為之傷隟穴<lb/>
之風輕塵不動毛髪不搖及中肌膚以為深疾大不為<lb/>
害小而成患者大風散漫小風激射也故漢祖免貫髙<lb/>
之逆魏后曹操泄張繡之讐韓信削少年之辱安國釋<lb/>
田甲之慢此皆遇英達之主寛廓之衿得以深怨而不<lb/>
為讐也魯酒薄而邯鄲圍羊羮偏而宋師敗郈孫以鬭<lb/>
<pb n="KR3j0013_WYG_006-10b"/>
鷄亡身齊侯以笑嬪破國皆以輕蔑細怨忘樹禍端以<lb/>
酒食戯笑之故敗國滅身為天下笑不慎故也代之闇<lb/>
者皆以小害易㣲之事以至於大患禍之至也人自生<lb/>
之福之來也人自成之禍與福同門害與利同隣若非<lb/>
至精莫能分矣是以智慮者禍福之門戸動静者利害<lb/>
之樞機不可不慎也<lb/>
　<lb/>
　劉子卷六<lb/>
</p>
<p>
</p>
  </div>
</body>
</text>
</TEI>
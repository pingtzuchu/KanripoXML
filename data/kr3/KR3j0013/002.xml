<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>劉子卷二</head>
    <p>
<pb n="KR3j0013_WYG_002-1a"/>
欽定四庫全書<lb/>
　劉子卷二　　　　　　　北齊　劉晝　撰<lb/>
　　　辯樂第七<lb/>
樂者天地之聲中和之紀人情之所不能免也人心喜<lb/>
則笑笑則樂樂則口欲歌之手欲鼓之足欲舞之歌之<lb/>
舞之容發於聲音形發於動静而入於至道音聲動静<lb/>
性術之變盡於此矣故人不能無樂樂則不能無形形<lb/>
則不能無道道則不能無亂先王惡其亂也故制雅樂<lb/>
<pb n="KR3j0013_WYG_002-1b"/>
以道之使其聲足樂而不淫使其音調諧而不詭使其<lb/>
曲繁省而廉均是以感人之善惡不使放心邪氣是先<lb/>
王立樂之情也五帝殊時不相沿樂三王異世不相襲<lb/>
禮各像勲徳應時之變故黄帝樂曰雲門<hi>象雲氣出入周人冬至舞</hi>
<hi>之以祀天神</hi>顓頊曰五莖<hi>言其徳被萬/物盡有根莖</hi>嚳曰六英<hi>言其徳覆羣生自有</hi>
<hi>英華</hi>堯曰咸池<hi>象池水周徧周人夏/至舞之以祭地祗</hi>舜曰簫韶<hi>韶紹也以其紹堯之</hi>
<hi>業而能齊七政肇十有二川故周人舞之以祀四望</hi>禹曰大夏<hi>夏大也以其大堯舜之徳而能平水</hi>
<hi>土故周人舞之以祭山川</hi>湯曰大濩<hi>濩䕶也湯寛仁而能救䕶生民周人舞之以享姜嫄</hi>武曰<lb/>
<pb n="KR3j0013_WYG_002-2a"/>
大武<hi>武王以黄鍾布牧野之陣歸以太簇無射</hi>此八樂之所以異名也先王<lb/>
聞五聲<hi>聞當作文五聲宫商角徴羽也</hi>播八音<hi>播被也八音金石絲竹匏土革木</hi>非茍<lb/>
欲愉心滿耳聽其鏗鏘而已將順天地之體成萬物之<lb/>
性協律吕之情<hi>律管有十二所以應十二月</hi>和隂陽之氣調八風之<lb/>
韻<hi>東北方條風東方明庶風東南方清明風南方景風西南方凉風西方閶闔風西北方不周風北方廣莫</hi>
<hi>風</hi>通九歌之分<hi>樂有九奏九奏者九夏也王夏昭夏納入夏章夏齊夏族夏驁夏陔夏肆夏王出</hi>
<hi>奏王夏兩君相見奏肆夏牲出入奏昭夏四方賓來奏納夏臣有功奏章夏夫人助祭奏齊夏族人侍養奏族夏</hi>
<hi>公出奏驁夏賓醉出奏陔夏是謂九夏即周禮所謂九徳之歌也</hi>奏之圜丘則神明降<lb/>
<pb n="KR3j0013_WYG_002-2b"/>
用之方澤則幽祗昇擊拊球石則百獸率舞樂終九成<lb/>
則瑞禽翔<hi>書曰簫韶九成鳯凰來儀</hi>上能感動天地<hi>郊則天神格廟則人鬼享</hi>下<lb/>
則移風易俗<hi>凡民函五常之性而其剛柔緩急聲音不同繫水土之風氣故謂之風好惡取舍動</hi>
<hi>静無常隨君上之情欲故謂之俗孝經云移風易俗莫善於樂</hi>此徳音之音雅樂之情<lb/>
盛徳之樂也明王既泯風俗凌遲雅樂殘廢而溺音競<lb/>
興<hi>溺淫也</hi>故夏甲作破斧之歌始為東音<hi>破斧曲名歌者曰嗚呼皆䘮命</hi>
<hi>矣夫東音東方主角音也</hi>殷辛作靡靡之樂始為北聲<hi>北鄙殺伐之聲</hi>鄭衛<lb/>
之俗好淫故有溱洧桑中之曲<hi>溱洧二水名桑中淫荒之地鄭衛公室淫亂化</hi>
<pb n="KR3j0013_WYG_002-3a"/>
<hi>被人間至於世族男女奔淫野合溱洧詩云溱與洧方渙渙兮士與女方秉蕳兮女曰觀乎士曰既且且徃觀</hi>
<hi>乎桑中詩云期我乎桑中要我乎上宫送我乎淇之上矣鄭國尤甚</hi>楚越之俗好勇則有<lb/>
赴湯蹈火之歌<hi>楚王好勇放火燒甘泉宫令士卒救之如戰陣有功者賞無功者罰士卒以泥</hi>
<hi>塗身争救死者三千餘人</hi>各咏其所好歌其所欲作之者哀聽之者<lb/>
泣由心之所感則形於聲聲之所感必流於心故哀樂<lb/>
之心感則噍殺嘽緩之聲應濮上之音作則淫泆邪放<lb/>
之志生<hi>昔商使師延作靡靡之樂已而自沉於濮水後師㳙過焉夜聞而冩之為晉平公皷之師曠告</hi>
<hi>公曰此是濮水上樂亡國之音也後遂廢不用</hi>故延年造傾城之歌漢武思靡<lb/>
<pb n="KR3j0013_WYG_002-3b"/>
嫚之色<hi>靡嫚妖冶也李延年姿顔豐艶武帝嬖之任為恊律都尉帝令造新聲延年侍上起舞而歌曰</hi>
<hi>南國有佳人美者顔如玉一顧傾人城再顧傾人國不惜傾城國佳人不再得上嘆息曰善世豈有此人乎平</hi>
<hi>陽主因言延年有女弟上迺召見之實淑麗善舞納為夫人生昌邑王時人語曰一雌一雄雙飛入紫宫中</hi>
雍門作松栢之聲齊湣願未寒之服<hi>雍門樂人也為齊王彈秋風入松栢</hi>
<hi>曲音極慘悽王寒思著纊</hi>荆軻入秦宋意擊筑歌於易水之上<hi>軻為</hi>
<hi>太子丹報讐去至易水太子送之宋意為擊筑軻拔劒起舞歌曰風瀟瀟兮易水寒壯士一去兮不復還其精</hi>
<hi>誠感天白虹貫日後刺秦王悮中銅柱身死於秦宫</hi>聞者瞋目髪直穿冠趙王遷<lb/>
於房陵心懐故鄉作山木之謳<hi>坐唱曰謡行唱曰謳曰山有木兮木有枝心思</hi>
<pb n="KR3j0013_WYG_002-4a"/>
<hi>君兮君豈知</hi>聽者嗚咽泣涕流連此皆淫泆悽愴憤厲哀思<lb/>
之聲非理性和情徳音之樂也桓帝聽楚琴慷慨歎息<lb/>
悲酸傷心<hi>即楚姬怨也</hi>曰善哉為琴若此豈非樂乎夫樂者<lb/>
聲樂而心和所以名為樂也今則聲哀而心悲灑淚而<lb/>
歔欷是以悲為樂也若以悲為樂亦何樂之有哉今悲<lb/>
思之聲施於管絃聽音者不淫則悲淫則亂男女之辯<lb/>
悲則感怨思之聲豈所謂樂哉故奸聲感人而逆氣應<lb/>
之逆氣成象而淫樂興焉正聲感人而順氣應之順氣<lb/>
<pb n="KR3j0013_WYG_002-4b"/>
成象而和樂興焉樂不和順則氣有蓄滯氣有蓄滯則<lb/>
有悖逆詐偽之心淫泆妄作之事是以奸聲亂色不留<lb/>
聰明淫樂慝禮不接心術使人心和而不亂者雅樂之<lb/>
情也故為詩頌以宣其志鐘鼓以節其耳羽旄以制其<lb/>
目聽之者不傾視之者不邪耳目不傾不邪則邪音不<lb/>
入邪音不入則情性内和情性内和然後乃為樂也<lb/>
　　　履信第八<lb/>
信者行之基行者人之本人非行無以成行非信無以<lb/>
<pb n="KR3j0013_WYG_002-5a"/>
立故信之行於人譬濟之須舟也信之於行猶舟之待<lb/>
檝也將涉大川非舟何以濟之欲泛方舟非檝何以行<lb/>
之今人雖欲為善而不知立行猶無舟而濟川也雖欲<lb/>
立行而不知立信猶無檝而行舟也是適郢土而首冥<lb/>
山<hi>郢土在南冥山在北</hi>背道愈逺矣自古皆有死人非信不立故<lb/>
䐁魚著信之所及也允哉斯言非信不成齊桓不背曹<lb/>
劌之盟<hi>齊桓與魯莊㑹于柯曹劌手劒從之管仲曰君將何求曹子曰願請汶陽之田仲顧公曰君許</hi>
<hi>諾公曰諾曹子請盟公下與之盟曹子標劍而去桓公亦不怒信著天下自柯之盟始焉</hi>晉文不棄<lb/>
<pb n="KR3j0013_WYG_002-5b"/>
伐原之誓<hi>文公伐原令士卒齋三日粮粮盡即還至圓原城三日不降文公令還吏曰原不過三日將</hi>
<hi>降矣不如待之公曰已約得城失信吾不為也原人聞之請命自降諸侯由此多歸附</hi>吴起不虧<lb/>
移轅之賞<hi>起欲伐秦恐士卒不信乃埋車轅於市東門書曰有能移着西門者給田百畝黄金百斤</hi>
<hi>三日無敢移更書曰能移者給田五百畝黄金五百斤時一人來移即賜之田五百畝金五百斤於是士卒勇</hi>
<hi>於攻戰伐秦遂克</hi>魏侯不乖虞人之期<hi>虞人掌山澤之官也文發侯與虞人期獵明日欲</hi>
<hi>遇大雨左右諫止之文侯曰吾志不急於獸禽也吾固已與虞人期恐失信遂冒雨以進</hi>用能徳光<lb/>
於宇宙名流於古今不朽者也故春之得風風不信則<lb/>
花蕚不茂花蕚不茂則發生之徳廢夏之得炎炎不信<lb/>
<pb n="KR3j0013_WYG_002-6a"/>
則草木不長草木不長則長贏之徳廢秋之得雨雨不<lb/>
信則百榖不實百榖不實則收成之徳廢冬之得寒寒<lb/>
不信則水土不堅水土不堅則安静之徳廢以天地之<lb/>
靈氣不信四時猶廢而况於人乎昔齊攻魯求其岑鼎<lb/>
魯侯偽獻他鼎而請盟焉齊侯不信使栁季云是<hi>栁季魯之</hi>
<hi>信人</hi>則請受之魯使栁季栁季曰君以鼎為國信者亦臣<lb/>
之國今欲破臣之國全君之國臣所難也乃獻岑鼎小<lb/>
邾射以邑奔魯曰魯使季路要我我無盟矣乃使子路辭<lb/>
<pb n="KR3j0013_WYG_002-6b"/>
焉季孫謂之曰千乘之國不信其盟而信子之一言子<lb/>
何辱焉子路曰彼不臣而濟其言是不義也由不能矣<lb/>
夫栁季季路魯之匹夫立信於衡門而聲馳於天下故<lb/>
齊邾不信千乘之盟而重二子之言信之為徳豈不大<lb/>
哉秦孝公使商鞅攻魏魏遣公子昻逆而拒之鞅謂昻<lb/>
曰昔鞅與公子善今俱為兩國將不忍攻願一飲燕休<lb/>
二師公子許焉遂與之㑹鞅伏甲虜之擊破魏軍及惠<lb/>
王即位疑其行詐遂車裂於市夫商鞅秦之貴臣名重<lb/>
<pb n="KR3j0013_WYG_002-7a"/>
於海内貪詐偽之小功失誠信之大義一言不信終身為<lb/>
尤卒至屠滅為天下笑無信之弊豈不重乎故言必如<lb/>
言信之符也同言而信信在言前同教而行誠在言外<lb/>
君子知誠信之為貴必忱信而行指麾動静不失其符<lb/>
以施教則立以蒞事則正以懐逺則附以賞罰則明由<lb/>
此而言信之為行其徳大矣<lb/>
　　　思順第九<lb/>
七緯順度以光天象<hi>天象五星如連珠日月似合璧</hi>五性順理以成人<lb/>
<pb n="KR3j0013_WYG_002-7b"/>
行行象為美美於順也天人為失失在于逆故七緯逆<lb/>
則天象變五性逆則人道敗變而不生災敗而不傷行<lb/>
者未之有也山海争水水必歸海非海求之其勢順也<lb/>
蹇利西南<hi>坎上艮下為蹇</hi>就土順也不利東北登山逆也是以<lb/>
去濕就燥火之勢也違髙從下水之性也今導泉向澗<lb/>
則為易下之流激波陸山必成難昇之勢水之無情猶<lb/>
知違逆趣順矧人心乎故忠孝仁義徳之順也悖傲無<lb/>
禮徳之逆也順者福之門逆者禍之府由是觀之逆性<lb/>
<pb n="KR3j0013_WYG_002-8a"/>
之難順性之易斷可識矣今使孟說引牛之尾<hi>孟說紂時勇士</hi>
尾斷臏裂不行十步若環桑之條以貫其鼻縻以尋綯<lb/>
被髪童子騎而䇿之風于廣澤恣情所趨何者十步之<lb/>
行非逺於廣澤被髪之童非勇於孟説然而近不及逺<lb/>
强不如弱者逆之與順也司馬蒯瞶天下之攻劍者也<lb/>
令提劍鋒而掉劍觚必刎其指而不能以䧟腐木而况<lb/>
金甲乎若提其觚而掉其鋒雖則凡夫可以陸斬犀象<lb/>
水截蛟龍矣順理而行若執劍觚逆情而動如執劍鋒<lb/>
<pb n="KR3j0013_WYG_002-8b"/>
能無傷乎后稷善播植不能使禾稼冬生逆天時也禹<lb/>
善治水鑿九川不能迴水西流逆地勢也人雖才藝卓<lb/>
絶不能悖理成行逆人道也故循理處情雖愚憃可以<lb/>
立名反道為務雖賢哲猶有禍害君子如能忠孝仁義<lb/>
履信思順自天祐之吉無不利也<lb/>
　　　慎獨第十<lb/>
善者行之總不可斯湏離可離非善也人之湏善猶首<lb/>
之湏冠足之待履首不加冠是越類也行不躡履是夷<lb/>
<pb n="KR3j0013_WYG_002-9a"/>
民也今處顯而脩善在隱而為非是清旦冠履而昏夜<lb/>
倮跣也荃蓀孤植不以巖隱而歇其芳石泉潛流不以<lb/>
澗幽而不清人在暗密豈以隱翳而迴操是以戒慎目<lb/>
所不覩恐懼耳所不聞居室如見賓入虚如有人故蘧<lb/>
瑗不以昏行變節<hi>衛靈公與夫人夜坐聞車聲轔轔至闕而止過闕復有聲公問夫人曰知</hi>
<hi>此為誰曰蘧伯玉也</hi>顔回不以夜浴改容勾踐拘於石室君臣之<lb/>
禮不替<hi>越王范蠡吳王囚之登髙望之顧謂太宰嚭曰彼越王一節之人范蠡一介之士雖在窮厄之地而</hi>
<hi>不失君臣之禮</hi>冀缺耕於坰野夫婦之敬不虧<hi>冀邑名郤其姓也林外曰坰郊</hi>
<pb n="KR3j0013_WYG_002-9b"/>
<hi>外曰野缺耕于田其妻饁之敬相待如賓</hi>斯皆慎乎隱㣲枕善而居不以視<lb/>
之不見而移其心聽之不聞而變其情也謂天葢髙而<lb/>
聽甚卑謂日葢逺而照甚近謂神葢幽而察甚明詩云<lb/>
相在爾室尚不媿於屋漏<hi>西北隅謂屋漏</hi>無曰不顯莫予云覯<lb/>
暗昧之事未有幽而不顯昏惑之行無有隱而不彰脩<lb/>
操於明行悖於幽以人不知若人不知則鬼神知之鬼<lb/>
神不知則己知之而云不知是盜鐘掩耳之智也孔徒<lb/>
晨起為善孜孜東平居室以善為樂<hi>漢明帝遣使手詔賜東平國中傅曰</hi>
<pb n="KR3j0013_WYG_002-10a"/>
<hi>日者問王蒼處家何等最樂王言為善最樂其言甚大非諸侯王驕恣放逸者可比</hi>故身恒居善<lb/>
則内無憂慮外無畏懼獨立不慚影獨寢不愧衾上可<lb/>
以接神明下可以固人倫徳被幽明慶祥臻矣<lb/>
　　　貴農第十一<lb/>
衣食者民之本也民者國之本也民恃衣食猶魚之湏<lb/>
水國之恃民如人之倚足魚無水則不可以生人失足<lb/>
必不可以步國失民亦不可以治先王知其如此而給<lb/>
民衣食故農祥旦正辰集娵訾陽氣憤盈上耕帝藉於<lb/>
<pb n="KR3j0013_WYG_002-10b"/>
東郊倉庚鳴戴勝降后妃躬桑於北郊<hi>用己未日</hi>國非無良<lb/>
農也而王者親耕世非無蠶妾也而后妃躬桑上可以<lb/>
供宗廟下可以勸兆民神農之法曰丈夫丁壯而不耕<lb/>
天下有受其饑者婦人當年而不織天下有受其寒者<lb/>
故天子親耕后妃親織以為天下先是以其耕不强者<lb/>
無以養其生其織不力者無以葢其形衣食饒足奸邪<lb/>
不生安樂無事天下和平智者無所施其䇿勇者無以<lb/>
行其威故衣食為民之本而工巧為其末也是以雕文<lb/>
<pb n="KR3j0013_WYG_002-11a"/>
刻鏤傷於農事錦繢綦組害於女工農事傷則饑之本<lb/>
也女工害則寒之源也饑寒並至而欲禁人為盜是揚<lb/>
火而欲無炎撓水而望其静不可得也衣食足知榮辱<lb/>
倉廩實知禮節故建國者必務田蠶之實棄美麗之華<lb/>
以榖帛為珍寳比珠玉於糞土何者珠玉止於虚玩而<lb/>
榖帛有實用也假使天下瓦礫悉化為和璞砂石皆變<lb/>
為隋珠如值水旱之嵗瓊粒之年則璧不可以禦寒珠<lb/>
未可以充饑也雖有奪日之鑑代月之光歸於無用也<lb/>
<pb n="KR3j0013_WYG_002-11b"/>
何異畫為西施美而不可悦刻作桃李似而不可食也<lb/>
衣之與食惟生人之所由其最急者食為本也霜雪巖<lb/>
巖苫蓋不可以代裘<hi>苫茆也言無布帛可衣惟衣茆蒙象女人之衣故曰蒙今江東亦呼</hi>
<hi>苑為蓋也</hi>室如懸磬草木不可以當粮故先王制國有九年<lb/>
之儲可以備非常救灾厄也堯湯之時有十年之蓄及<lb/>
遭九年洪水七載大旱不聞饑饉相望捐棄溝壑者蓄<lb/>
積多故也榖之所以不積者在於游食者多而農人少<lb/>
故也夫螟螣秋生而秋死<hi>食苖心曰螟食節曰螣食根曰蝥食葉曰蠈此四蟲者皆</hi>
<pb n="KR3j0013_WYG_002-12a"/>
<hi>為人害也</hi>一時為灾而數年乏食今一人耕而百人食之其<lb/>
為螟螣亦以甚矣是以先王敬授民時勸課農桑省游<lb/>
食之人減徭役之費則倉廩充實頌聲作矣<hi>公羊髙曰什一天下</hi>
<hi>之中正也什一行而頌聲作矣</hi>雖有戎馬之興水旱之沴國未嘗有憂<lb/>
民終為無害也<lb/>
　<lb/>
　<lb/>
　<lb/>
<pb n="KR3j0013_WYG_002-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　劉子卷二<lb/>
</p>
<p>
</p>
  </div>
</body>
</text>
</TEI>
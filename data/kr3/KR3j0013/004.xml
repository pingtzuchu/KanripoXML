<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>劉子卷四</head>
    <p>
<pb n="KR3j0013_WYG_004-1a"/>
欽定四庫全書<lb/>
　劉子卷四　　　　　　　北齊　劉晝　撰<lb/>
　　　知人第十八<lb/>
龍之潛也慶雲未附則與魚鼈為鄰驥之伏也孫陽未<lb/>
賞必與駑駘同櫪<hi>驥龍馬駑駘鈍馬孫陽即伯樂也</hi>士之翳也知巳未<lb/>
顧亦與傭流雜處自非洞明莫能分也故明哲之相士<lb/>
聴之於未聞察之於未形而鑒其神智識其才能可謂<lb/>
知人矣若功成事遂然後知之者何異耳聞雷霆而稱<lb/>
<pb n="KR3j0013_WYG_004-1b"/>
為聰目見日月而謂之明乎故孔方諲之相馬也雖未<lb/>
追風逐電絶塵滅影而迅足之勢固已見矣薛燭之賞<lb/>
劒也雖未陸斬𤣥犀水截輕羽而鋭刃之資亦已露矣<lb/>
<hi>孔薛俱秦人</hi>故范蠡吠於犬竇文種聞而拜之鮑龍跪石而<lb/>
吟仲尼為之下車堯之知舜不違桑隂文王之知吕望<lb/>
不以永日眉䀹之㣲而形於色音聲之妙而動於心賢<lb/>
聖觀察不待成功而知之也陳平之弃楚歸漢魏無知<lb/>
識其善謀韓信之亡於黒水蕭何知其能將豈待吐六<lb/>
<pb n="KR3j0013_WYG_004-2a"/>
奇而後明破趙魏而方識哉若于臨機能謀而知其智<lb/>
犯難涉危乃見其勇是凡夫之識非明哲之鑒公輸之<lb/>
刻鳳也冠距未成翠羽未樹人見其身者謂之龍鵄見<lb/>
其首者名曰鴮鸅皆訾其醜而笑其拙及鳳之成翠冠<lb/>
雲聳朱距電揺錦身霞散綺翮焱發翽然一翥翻翔雲<lb/>
棟三日而下集然後讚其奇而稱其巧堯遭洪水浩浩<lb/>
滔天蕩蕩懐山下民昏墊禹為匹夫未有功名堯深知<lb/>
之使治水焉乃鑿龍門斬荆山導熊耳通鳥䑕櫛奔風<lb/>
<pb n="KR3j0013_WYG_004-2b"/>
沐驟雨耳目黧黔手足胼胝冠絓不暇取經門不及過<lb/>
使百川東注于海西被于流沙生人免為魚鼈之患於<lb/>
是衆人咸歌詠始知其賢故見其朴而知其巧者是王<lb/>
爾之知公輸也鳳成而知其巧者是衆人之知公輸也<lb/>
未有功而知其賢者是堯之知禹也有功而知其賢者<lb/>
是衆人之知禹也故知人之君未易遇也侯生夷門抱<lb/>
闗之吏見知於無忌豫子范中行之亡虜蒙異於智伯<lb/>
名尊而身顯榮滿於當世雖復刎頸魏庭漆身趙地揣<lb/>
<pb n="KR3j0013_WYG_004-3a"/>
情酬徳未報知已虚左之顧國士之遇也世之烈士願<lb/>
為君授命者猶瞽者之思視躄者之想行而目終不得<lb/>
開足終不得伸徒自悲夫<lb/>
　　　薦贒第十九<lb/>
國之需賢譬車之恃輪猶舟之倚檝也車摧輪則無以<lb/>
行舟無檝則無以濟國乏賢則無以理國之多賢如託<lb/>
造父之乘附越客之舟身不勞而千里可期足不行而<lb/>
蓬萊可至朝之乏賢若鳯虧六翮欲望背磨青天臆衝<lb/>
<pb n="KR3j0013_WYG_004-3b"/>
絳煙終莫由也峻極之山非一石所成凌雲之榭非一<lb/>
木所搆狐白之裘非一腋之毳宇宙為宅非一賢所治<lb/>
是以古之人君必招賢搜隱人臣則獻士舉知唐昇二<lb/>
八流睦睦之風周保十亂播濟濟之詠仲尼在衛趙鞅<lb/>
折謀干木處魏秦人罷兵宫奇未亡獻公不侵子玉猶<lb/>
存文公側坐以此而言則立政致治折衝厭難者舉賢<lb/>
之效也夫連城之璧瘞影荆山夜光之珠潛輝鬱浦玉<lb/>
無翼而飛珠無脛而行揚聲於章華之臺炫燿於綺羅<lb/>
<pb n="KR3j0013_WYG_004-4a"/>
之堂者盖人君之舉也賢士有脛而不肯至殆蠧材於<lb/>
幽岫毁迹於柴蓽者盖人不能自薦未有為之舉也古<lb/>
人競舉所知争引其類才茍適治不問世胄智茍能謀<lb/>
奚妨秕行昔時人君拔奇於困虜擢能於屠販内薦不<lb/>
避子外薦不避讐身受進賢之賞名有不朽之芳昔子<lb/>
貢問於孔子曰誰為大賢子曰齊有鮑叔鄭有子皮子<lb/>
貢曰齊無管仲鄭無子産乎子曰吾聞進賢為賢非賢<lb/>
為不肖鮑叔薦管仲子皮薦子産未聞二子有所舉也<lb/>
<pb n="KR3j0013_WYG_004-4b"/>
進賢為美逾身之賢矧復抑賢者乎故黔息碎首以明<lb/>
百里北郭刎頸以申晏嬰所以致命而不辭者為國薦<lb/>
士滅身無悔忠之至也徳之難也臧文仲不進展禽仲<lb/>
尼謂之竊位公孫𢎞不引董生汲黯持為妬賢虞丘不<lb/>
薦叔敖樊姬貶為不肖<hi>虞丘楚相樊姬莊王妃也</hi>東閭不達髦士後<lb/>
行乞於中路為國入寳不如能獻賢獻賢受上賞蔽<lb/>
賢蒙顯戮斯前識之良規後代之明鏡矣<lb/>
　　　因顯第二十<lb/>
<pb n="KR3j0013_WYG_004-5a"/>
夫火以吹爇生熖鏡以瑩拂成鑑火不吹則無外耀之<lb/>
光鏡不瑩必闕内影之照故吹成火之光瑩為鏡之華<lb/>
人之寓代亦須聲譽以發光華猶此火鏡假吹瑩也今<lb/>
雖智如樗里才若賈生居環堵之室無知己之談望迹<lb/>
流於地聲聞於天不可得也栁下惠不遇仲尼則貞潔<lb/>
之行不顯未免於三黜之臣無恥之人也季布不遇曹<lb/>
丘則百金之諾不揚未離於凢虜無羞之士也二子所<lb/>
以徳洽於當時而聲流於萬代者聖賢吹瑩也昔有賣<lb/>
<pb n="KR3j0013_WYG_004-5b"/>
良馬於市者已三旦矣而市人不顧乃謂伯樂曰吾賣<lb/>
良馬而市人莫賞願子一顧請獻半馬之價於是伯樂<lb/>
造市來而迎睇之去而目送之一朝之價遂至千金此<lb/>
馬非昨為駑駘今成駃騠也由昔莫之賞後有為之顧<lb/>
眄者也夫樟木盤根鈎枝癭節蠧皮輪囷擁腫則衆眼<lb/>
不顧匠者採焉製為殿堂塗以丹漆畫為黼藻則百辟<lb/>
卿士莫不顧眄仰視木性猶是也而昔賤今貴者良工<lb/>
為之容也荆磎之珠夜光之璧薦之侯王必藏之以玉<lb/>
<pb n="KR3j0013_WYG_004-6a"/>
匣緘之以金縢若闇以投人則莫不相眄以愕按劒而<lb/>
怒何者為無因而至故若物無所以因良馬勞於駔闠<lb/>
美材朽於幽谷寳珠觸於按劒名有所因而至則良馬<lb/>
一顧千金槃木光於紫殿珠璧擎之玉匣今人之居代<lb/>
雖抱才智幽鬱窮閨而無所因邪未有為之聲譽先之<lb/>
以吹瑩欲望身之光名之顯猶捫虚縳風煎湯覓雪豈<lb/>
可得乎<lb/>
　　　託附第二十一<lb/>
<pb n="KR3j0013_WYG_004-6b"/>
夫含氣庶品未有不託附物勢以成其便者也故霜鴈<lb/>
託於秋風以成輕舉之勢螣蛇附於春霧志希凌霄之<lb/>
遊蟨䑕附於蛩蛩以攀追日之步碧蘿附於青松以茂<lb/>
凌雲之葉與夫鳥獸蟲卉之智猶知因風假霧託峻附<lb/>
髙以成其事奚况於人而無託附以就其名乎故所託<lb/>
英賢則跡光名顯所附闇蔽則身悴名朽天之始旭則<lb/>
目察輕煙嵗之將暮則蓬卷雲中目之能見蓬之能髙<lb/>
託日之光附風之勢也綴羽於金鐵置之於江湖必也<lb/>
<pb n="KR3j0013_WYG_004-7a"/>
沈溺陷於泥沙非羽質重而性沈所託沈也載石於舟<lb/>
置之江湖則披風截波汎颺長澗非石質輕而性浮所<lb/>
託浮也搏牛之䖟飛極百步若附鸞尾則一翥萬里非<lb/>
其翼工所託迅也樓季足捷追越奔光若駕疲駟則日<lb/>
不涉一舍非其脛遲所託蹇也以是觀之附得其所則<lb/>
重石可浮短翅能逺附失其所則輕羽淪溺迅足成蹇<lb/>
夫燕之巢幕銜泥補綴爛若綾紋雖陶匠逞玅不能為<lb/>
之可謂固矣然凱旋剔幕則巢破子裂者所託危也鷦<lb/>
<pb n="KR3j0013_WYG_004-7b"/>
鷯巢葦之莖紩之以絲髪珠圓羅縐雖女子運巧不能<lb/>
為之可謂固矣然盲風歘至則葦折卵破者何也所託<lb/>
輕弱使之然也故鳥有擇木之性魚有選潭之情所以<lb/>
務其翔集葢斯為美也<lb/>
　　　心隱第二十二<lb/>
二儀之大可以章程測也三綱之動可以圭表度也雷<lb/>
霆之聲可以鐘鼓傳也風雨之變可以音律和也故有<lb/>
象可觀不能匿其影有形可見不能限其跡有聲可聞<lb/>
<pb n="KR3j0013_WYG_004-8a"/>
不能藏其響有色可察不能滅其情以夫天地隂陽之<lb/>
難明猶可以術數揆而耳目可知至於人也心居於内<lb/>
情伏於衷非可以算數測也凡人之心險於山川難知<lb/>
於天天有春夏秋冬旦暮之期人有厚貌深情不可而<lb/>
知之也故心有剛而色柔容强而質弱貌愿而行慢性<lb/>
懁而事緩假飾於外以明其情喜不必愛怒不必憎笑<lb/>
不必樂泣不必哀其藏情隱行未易測也日在天之内<lb/>
而光在人之外物亦照焉照之於外不可而偽内者也<lb/>
<pb n="KR3j0013_WYG_004-8b"/>
而偽猶生焉心在人之内而智又在其内神亦照焉納<lb/>
之於内無所取徴也而欲求其情不亦難乎不潔在面<lb/>
人皆恥之不潔在心人不肯愧以面露外而心伏内故<lb/>
善飾其情潛姦隱智終身不可得而見也少正夘在魯<lb/>
與孔子同時孔子門人三盈三虚惟顔淵不去獨知聖<lb/>
人之徳也夫門人去仲尼而皈少正夘非不知仲尼之<lb/>
聖亦不知少正夘之佞子貢曰少正夘魯之文人也夫<lb/>
子為政何以先之子曰賜也非爾所及也夫少正夘心<lb/>
<pb n="KR3j0013_WYG_004-9a"/>
逆而憸行僻而堅言偽而辯詞鄙而博順非而澤有此<lb/>
五為而亂聖人以子貢之明而不能見知人之難也以<lb/>
是觀之佞與賢相類詐與信相似辯與智相亂愚與直<lb/>
相像若薺苨之亂人參蛇床之似蘼蕪也俗之常情莫<lb/>
不自賢而鄙物重己而輕人觀其意也非茍欲以愚勝<lb/>
賢以短加長由於人心難知非可以准衡平未能虚已<lb/>
相推故有以輕抑重以短凌長是以嫫母窺井自謂媚<lb/>
勝西施齊桓矜徳自稱賢於堯舜若子貢始事孔子一<lb/>
<pb n="KR3j0013_WYG_004-9b"/>
年自謂勝之二年以為同徳三年方知不及以子貢之<lb/>
才猶不識聖人之徳望風相崇奚况世人而能推勝巳<lb/>
耶是以真偽綺錯賢愚雜糅自非明哲莫能辯也<lb/>
　<lb/>
　<lb/>
　<lb/>
　<lb/>
　劉子卷四<lb/>
</p>
<p>
</p>
  </div>
</body>
</text>
</TEI>
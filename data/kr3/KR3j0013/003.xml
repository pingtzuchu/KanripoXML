<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>劉子卷三</head>
    <p>
<pb n="KR3j0013_WYG_003-1a"/>
欽定四庫全書<lb/>
　劉子卷三　　　　　　　北齊　劉晝　撰<lb/>
　　　愛民第十二<lb/>
天生萬民而立之君君則民之天也天之養物以隂<lb/>
陽為本君之化民以政教為務故寒暑不時則疾疫風<lb/>
雨不節則嵗饑刑罰者民之寒暑也教令者民之風雨<lb/>
也刑罰不時則民傷教令不節則俗敝故水濁無掉尾<lb/>
之魚土确無威㽔之木政煩無逸樂之民政之於人由<lb/>
<pb n="KR3j0013_WYG_003-1b"/>
琴瑟也張絃急則小絃絶大絃閼矣夫足寒傷心民勞<lb/>
傷國足温而心平人佚而國寧是故善為理者必以仁<lb/>
愛為本不以苛酷為先寛宥刑罰以全人命省徹徭役<lb/>
以休民力輕約賦歛不匱人財不奪農時以足民用則<lb/>
家給國富而太平可致也人之於君猶子之於父母也<lb/>
未有父母富而子貧父母貧而子富也故人饒足者非<lb/>
獨人之足亦國之足也渇乏者非獨人之渇乏亦國之<lb/>
渇乏也故有若曰百姓足君孰與不足百姓不足君孰<lb/>
<pb n="KR3j0013_WYG_003-2a"/>
與足此之謂也先王之治上順天時下養萬物草木昆<lb/>
蟲不失其所獺未祭魚不施網罟豺未祭獸不脩田獵<lb/>
鷹隼未擊不張罻羅霜露未霑不伐草木草木有生而<lb/>
無識鳥獸有識而無知猶施仁愛以及之奚况生人而<lb/>
不愛之乎故君者其仁如春其澤如雨徳潤萬物則人<lb/>
為之死矣昔太王居邠而人隨之仁愛有餘也夙沙之<lb/>
君而人背之仁愛不足也仁愛附人堅於金石金石可<lb/>
銷而人不可離故君者壤也人者卉木也未聞壤肥而<lb/>
<pb n="KR3j0013_WYG_003-2b"/>
卉木不茂君仁而民人不盛矣<lb/>
　　　從化第十三<lb/>
君以民為體民以君為心心好之身必安之君好之民<lb/>
必從之未見心好而身不從君欲而民不隨也人之從<lb/>
君如草之從風水之從器故君之徳風之與器也人之<lb/>
情草之與水也草之戴風風鶩東則東靡風鶩西則西<lb/>
靡是隨風之東西也水之在器器方則水方器圓則水<lb/>
圓是隨器之方圓也下之事上從其所行猶影之隨形<lb/>
<pb n="KR3j0013_WYG_003-3a"/>
響之應聲言不虚也上所好物下必有甚詩云誘民孔<lb/>
易言從上也昔齊桓公好衣紫闔境盡被異綵晉文公<lb/>
不好服美羣臣皆衣䍧羊魯哀公好儒服舉國皆着儒<lb/>
衣趙武靈王好鵕䴊國人咸冠䴊冠紫非正色䍧非美<lb/>
毳儒非俗服鵕非冠飭而競之者隨君所好也楚靈王<lb/>
好細腰臣妾為之約食餓死者多越王勾踐好勇而揖<lb/>
鬭蛙國人為之輕命兵死者衆命者人之所重死者人<lb/>
之所惡今輕其所重重其所惡者何也從君所好也堯<lb/>
<pb n="KR3j0013_WYG_003-3b"/>
舜之人可比屋而封桀紂之人可接屋而誅非堯舜之<lb/>
民性盡仁義而桀紂之人生輒奸邪而善惡性殊者染<lb/>
化故也是以明君慎其所好以正時俗樹之風聲以流<lb/>
來世或者以為上化而下不必隨君好而人未必同也<lb/>
故唐堯之世而四凶縱殷紂之時而三仁貞漢文節儉<lb/>
而人庶奢齊景奢而晏嬰儉此未達之辭也何者冬之<lb/>
徳隂而有寒炎蕭丘夏之徳陽而有霜霰以天地之徳<lb/>
由不能一於隂陽况其賢聖豈能一於萬民哉故權衡<lb/>
<pb n="KR3j0013_WYG_003-4a"/>
雖正不能無毫釐之差鈞石雖平不能無抄撮之較從<lb/>
君之譬以多言之唐堯居上天下皆治而四凶獨亂猶<lb/>
曰堯治治者多也殷紂在上天下皆亂而三仁獨治猶<lb/>
曰紂亂亂者衆也漢文節儉而人有奢猶曰世儉儉者<lb/>
多也齊景太奢而晏嬰躬儉猶曰國奢奢者衆也水性<lb/>
冝冷而有華陽温泉猶曰水冷冷者多也火性冝熱而<lb/>
有蕭丘寒炎猶曰火熱熱者多也迅風揚波髙下相臨<lb/>
山隆谷窪差以尋常較而望之猶曰水平舉大體也故<lb/>
<pb n="KR3j0013_WYG_003-4b"/>
世之論事皆取其多者以為之節今觀言者當顧言外<lb/>
之㫖不得拘文以害義也<lb/>
　　　法術第十四<lb/>
法術者人主之所執為治之樞也術藏於内隨務應變<lb/>
法設於外適時御人人用其道而不知其數者術也懸<lb/>
教設令以示人者法也人主以術化世猶天以氣變萬<lb/>
物氣變萬物而不見其象以術化人而不見其形故天<lb/>
以氣為靈主以術為神術以神隱成妙法以明斷為工<lb/>
<pb n="KR3j0013_WYG_003-5a"/>
淳風一澆則人有争心情為既動則立法以撿之建國<lb/>
君人者雖能善政未有弃法而成治也故神農不施刑<lb/>
罰而人善為政者不可廢法而治人舜執干戚而服有<lb/>
苖征伐者不可釋甲而制冦立法者譬如善御察馬之<lb/>
力揣途之數齊其銜轡以從其勢故能登坂赴險無覆<lb/>
軼之敗乗危涉逺無越軌之患君猶御也法猶轡也人<lb/>
猶馬也道猶軌也理猶執轡也執轡者欲馬之遵軌也<lb/>
明法者欲人之循治也轡不均齊馬失軌也法不適時<lb/>
<pb n="KR3j0013_WYG_003-5b"/>
人乖理也是以明主務循其法因時制冝茍利於人不<lb/>
必法古必害於事不可循舊夏商之衰不變法而亡三<lb/>
代之興不相襲而王堯舜異道而徳蓋天下湯武殊治<lb/>
而名施後代由此觀之法宜變動非一代也今法者則<lb/>
溺於古律儒者則拘於舊禮而不識情移法宜變改也<lb/>
此可與守法而施教不可與論法而立教故智者作法<lb/>
愚者制焉賢者更禮不肖者拘焉拘禮之人不足以言<lb/>
事制法之士不足以論理若握一世之法以傳百世之<lb/>
<pb n="KR3j0013_WYG_003-6a"/>
人由以一衣擬寒暑一藥治痤瘕也若載一時之禮以<lb/>
訓無窮之俗是刻舟而求劒守株而待兔故制法者為<lb/>
理之所由而非所以為治也禮者成化之所宗而非所<lb/>
以成化也成化之宗在於隨時為治之本在於因世未<lb/>
有不因世而欲治不隨時而成化以斯治政未為衷也<lb/>
　　　賞罰第十五<lb/>
治民御下莫正於法立法施教莫大於賞罰賞罰者國<lb/>
之利器而制人之柄也故天以晷數成嵗國以法教為<lb/>
<pb n="KR3j0013_WYG_003-6b"/>
才晷運於天則時成於地法動於上則治成於人晷之<lb/>
運也先春後秋法之動也先賞後罰是以温風發春所<lb/>
以動萌華也寒露降秋所以殞茂葉也明賞有徳所以<lb/>
勸善人也顯罰有過所以禁下奸也善賞者因民所喜<lb/>
以勸善善罰者因民所惡以禁奸故賞少而善勸刑薄<lb/>
而奸息賞一人而天下喜之罰一人而天下畏之用能<lb/>
教狹而治廣用寡而功衆也昔王良之善御也識馬之<lb/>
饑飽規矩徐疾之節故鞭䇿不載而千里可期然不可<lb/>
<pb n="KR3j0013_WYG_003-7a"/>
以無鞭䇿者以馬之有佚也聖人之為治也以爵賞勸<lb/>
善以仁化愛民故刑罰不用太平可致然而不可廢刑<lb/>
罰者以民之有縱也是以賞雖勸善不可無罰罰雖禁<lb/>
惡不可無賞賞平罰當則理道立矣故君者賞罰之所<lb/>
歸誘人以趣善也其利重矣其威大矣空懸小利足以<lb/>
勸善虚設輕威可以懲奸矧復張厚賞以施下操大威<lb/>
以臨下哉故一賞不可不信也一罰不可不明也賞而<lb/>
不要<hi>恐當作信</hi>雖賞不勸罰而不明雖刑不禁不勸不禁則<lb/>
<pb n="KR3j0013_WYG_003-7b"/>
善惡失理是以明主一賞善罰惡非為己也以為國也<lb/>
適於己而無功於國者不加賞焉逆於己而有勞於國<lb/>
者不施罰焉罰必施於有過賞必加於有功茍能賞信<lb/>
而罰明則萬人從之若舟之循川車之遵路亦奚向而<lb/>
不濟何行而弗臻矣<lb/>
　　　審名第十六<lb/>
言以繹理理為言本名以訂實實為名源有理無言則<lb/>
理不可明有實無名則實不可辨理由言明而言非理<lb/>
<pb n="KR3j0013_WYG_003-8a"/>
也實由名辨而名非實也今信言而棄理非得理者<lb/>
也信名而畧實非得實者也故明者課言以尋理不遺<lb/>
理而著言執名以責實不棄實而存名然則言理兼通<lb/>
而名實俱正世人傳言皆以小成大以非為是傳彌廣<lb/>
而理逾乖名彌假而實逾反則指犬似人轉白成黒矣<lb/>
今指犬似人轉白成黒則不類矣専以類推以此象彼<lb/>
謂犬似玃玃似狙狙似人則犬似人矣謂白似緗<hi>淺黄</hi>緗<lb/>
似黄黄似朱朱似紫紫似紺<hi>清色</hi>紺似黒則白成黒矣黄<lb/>
<pb n="KR3j0013_WYG_003-8b"/>
軒四面非有八目<hi>黄帝使諸候分理四方因以為四面即今之方伯也</hi>夔之一足<lb/>
必有獨脛<hi>魯哀公問孔子曰后夔一足信乎對曰調六律和八音惟一人則足</hi>周人玉璞<lb/>
其實死䑕<hi>周人懐璞謂鄭賈曰欲買璞乎曰欲之出其璞視之乃死䑕也因謝不取</hi>楚之鳳<lb/>
凰乃是山雞<hi>楚人擔山鷄者路人問何鳥也曰鳳凰也路人弗惜千金販之欲獻楚王經宿而死</hi>
愚谷智叟而像頑稱<hi>昔有賢人隱於愚谷自號曰愚谷叟時人聞之以為真愚人也</hi>黄<lb/>
公美女乃得醜名<hi>齊有黄公二女皆國色常謙卑以為醜惡故一國無聘者衛有鰥夫時冒</hi>
<hi>取之果國色也</hi>魯人縫掖實非儒行<hi>縫大也孔子居魯常服之</hi>東郭吹竽而<lb/>
不知音<hi>竽似笙有卅六管齊宣王好聞之吹竽者三千人東郭處士也</hi>四面一足本非<lb/>
<pb n="KR3j0013_WYG_003-9a"/>
真實玉璞鳳凰不足定名魯人東郭空濫美稱愚谷黄<lb/>
公横受惡名由此觀之傳聞喪真翻轉名實美惡無定<lb/>
稱賢愚無正目俗之弊者不察名實虚傳説者即似定<lb/>
真聞野丈人謂之田父河上姹女謂之婦人堯漿<hi>木樹中水</hi>
禹粮<hi>赤土中極赤之土禹治水乏食乃取此土食之</hi>龍肝牛膝謂之為肉<hi>已上俱是</hi>
<hi>藥名</hi>掘井得人言自土而出三豕渡河云彘行水上凡斯<lb/>
之類不可勝言故狐狸二獸因其名便<hi>狐野犬狸野猫</hi>合而為<lb/>
一蛩蛩巨虚其實一獸<hi>蛩蛩前足長巨虚後足長其獸出鴈門山見人即巨虚負蛩而</hi>
<pb n="KR3j0013_WYG_003-9b"/>
<hi>走</hi>因其詞煩分而為二斯雖成其名而不知敗其實弗<lb/>
審其詞而不察其形是以古人必慎傳名近審其詞逺<lb/>
取諸理不使名害於實實隱於名故名無所容其偽實<lb/>
無所蔽其真此之謂正名也<lb/>
　　　鄙名第十七<lb/>
名者命之形也言者命之名也形有巧拙名有好醜言<lb/>
有善惡名言之善則悦於人心名言之惡則忮於人耳<lb/>
是以古人制邑名子必依善名名之不善害於實矣昔<lb/>
<pb n="KR3j0013_WYG_003-10a"/>
畢萬以盈大㑹福晉讐以怨偶逢禍然盈大者不必盡<lb/>
吉怨偶者不必皆凶而人懐愛憎之意者以其名有善<lb/>
惡也今野人晝見蟢子者以為有喜樂之瑞夜夢見雀<lb/>
者以為有爵位之象然見蟢者未必有喜夢雀者未必<lb/>
彈冠而人悦之者以其名利人也水名盜泉尼父不潄<lb/>
邑名朝歌顔淵不舍里名勝母曽子還軔亭名栢人漢<lb/>
后<hi>髙帝</hi>夜遁何者以其名害義也以蟢雀之徴無益於人<lb/>
名茍近善而世俗愛之邑泉之大生人所庇名必傷義<lb/>
<pb n="KR3j0013_WYG_003-10b"/>
聖賢惡之由此而言則善惡之義在於名也昔有貧人<lb/>
命其狗曰富命其子曰樂方祭而狗入於室叱之曰富<lb/>
出祝曰不祥家果有禍其子後死哭之曰樂而隣人不<lb/>
知其悲有人字其長子曰盜次子曰敺盜持衣出耨<hi>鋤草</hi>
<hi>曰耨</hi>其母呼之曰盜吏因縳之其母呼敺徃喻吏遽而聲<lb/>
不轉但言敺敺吏因敺之盜㡬至於殪立名不善而受<lb/>
其弊審名之宜豈不信哉<lb/>
　劉子卷三<lb/>
</p>
<p>
</p>
  </div>
</body>
</text>
</TEI>
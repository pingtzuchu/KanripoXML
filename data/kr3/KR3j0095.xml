<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>珩璜新論</head>
    <p>
<pb n="KR3j0095_WYG_001-1a"/>
欽定四庫全書<lb/>
　珩璜新論　　　　　　　宋　孔平仲　撰<lb/>
晉孔安國字安國安帝名德宗字德宗恭帝名德文字<lb/>
　德文會稽王名道子字道子乃至北史慕容超宗馮<lb/>
　子琮魏蘭根南史蔡興宗唐郭子儀辛京杲戴休顔<lb/>
　張孝忠尚可孤孟浩然顔見逺田承嗣田緒張嘉貞<lb/>
　宇文審李嗣業皆以名爲字<lb/>
王羲之子徽之徽之子楨之王允之子晞之晞之子肇<lb/>
<pb n="KR3j0095_WYG_001-1b"/>
　之王晏之子崑之崑之子陋之三世同用之字胡母<lb/>
　輔之子謙之呉隠之子瞻之顧悦之子愷之兩世同<lb/>
　用之字<lb/>
太史公父名談故史記無談字季布傳改趙談作趙同<lb/>
　范曄父名泰故後漢書無泰字郭泰鄭泰皆改作太<lb/>
　李翺父名楚金故其所為文皆以金為兹韓愈為李<lb/>
　賀作諱辨持言在不言徴之說故父名仲卿未嘗諱<lb/>
　焉晉曹志者植之子也奏議武帝云榦植不强不諱<lb/>
<pb n="KR3j0095_WYG_001-2a"/>
　植字三國之時猶不諱其君吕岱傳張承與岱書云<lb/>
　功以權成是斥孫權名也<lb/>
文王可以爲文君張衡賦文君爲我端蓍是也北狄可<lb/>
　以爲蠻史記匈奴傳獫狁葷粥居於北蠻是也二典<lb/>
　可以爲謨馬融曰戞擊鳴球載於虞謨注虞謨舜典<lb/>
　是也堯典亦可謂之唐書呉陸抗傳靖譛庸違唐書<lb/>
　攸戒是也韶可以爲禹樂史記禹興九韶之樂是也<lb/>
　三王亦得稱帝史記夏紀帝桀是也獻俘不獨人也<lb/>
<pb n="KR3j0095_WYG_001-2b"/>
　物皆可以爲俘俘取也書云俘厥寳玉是也匄不止<lb/>
　於自乞也與人亦可稱匄前漢廣川王越傳盡取善<lb/>
　繒匄諸宮人注匄遺也賄不獨賂也賜皆可以爲賄<lb/>
　書賄肅慎之命是也診不止脉也視物皆可以為診<lb/>
　後漢王喬傳尚方診視舄是也餉不止飲食也贈皆<lb/>
　可以為餉魏文紀注以詩賦餉孫權徐孝穆有答餉<lb/>
　鏡詩是也城邑亦可謂之幣趙世家馮亭以城市邑<lb/>
　十七幣吾國是也稱譽亦可謂之薦伯夷傳七十子<lb/>
<pb n="KR3j0095_WYG_001-3a"/>
　之徒仲尼獨薦顔淵是也<lb/>
龍不獨以譬君德凡有德者皆可以龍言也諸葛亮嵇<lb/>
　康皆號卧龍孔融薦禰衡云龍躍天衢袁宏賛武侯<lb/>
　云初九龍盤雅志彌確樊呉傳注安帝徵隠士䇿文<lb/>
　云使難進易退之人龍潛不屈許劭許䖍汝南平輿<lb/>
　<hi>音預</hi>人人稱平輿淵有二龍焉唐烏承玭與兄承恩<lb/>
　亦號轅門二龍隂興謂貴人曰亢龍有悔以譬外戚<lb/>
　之家如此之類甚多然則龍不止於君德矣<lb/>
<pb n="KR3j0095_WYG_001-3b"/>
父命得爲敕後漢樊重焚劵諸子從敕是也叔可稱大<lb/>
　人踈受對踈廣云從大人議是也母亦可稱大人前<lb/>
　漢淮陽憲王傳張博云王遇大人亦解後漢范滂就<lb/>
　誅與母訣曰大人割不忍之恩勿増感慼是也父可<lb/>
　以稱聖善楊修答曹植書有聖善之教注謂武帝也<lb/>
　人臣不嫌稱萬歳馬援傳援釃酒享軍士軍士皆伏<lb/>
　稱萬歳是也上父母壽可稱萬壽潘岳閒居賦稱萬<lb/>
　壽以獻觴是也屋之髙嚴通謂之殿前漢霍光傳鴟<lb/>
<pb n="KR3j0095_WYG_001-4a"/>
　鳴殿前樹上黄霸傳郡國上計長吏一輩先上殿是<lb/>
　也白事丞相亦可謂之奏事魏相傳帶劒奏事是也<lb/>
　造謁人亦可謂之朝司馬相如傳臨邛令日徃朝相<lb/>
　如是也人臣得言垂拱薛宣自言垂拱䝉成是也人<lb/>
　臣得言端拱謝孚言端拱嘯咏謝鯤言端拱廟堂是<lb/>
　也人臣得言諒闇山濤傳武帝詔云山太常雖居諒<lb/>
　闇是也人臣得稱聖君賢君晉曹攄一縣號曰聖君<lb/>
　薛宣傳屬縣各得賢君是也<lb/>
<pb n="KR3j0095_WYG_001-4b"/>
大禹之後二世已失邦矣<hi>啟太康</hi>周公之後五世已弑<lb/>
　君矣<hi>伯禽孝公煬公幽公弟僨殺幽公自立</hi>成湯既没則有太甲周家<lb/>
　四世昭王五世穆王漢髙祖一傳而有吕后唐太宗<lb/>
　一傳而有則天自古未有如本朝七聖相承而天下<lb/>
　太平國家無事也<lb/>
前漢循吏傳云宣帝自霍光薨後始躬萬幾厲精為治<lb/>
　五日一聼事自丞相而下各奉職而進夫五日一聼<lb/>
　政前史以爲美談今朝廷每日御殿日幾昃乃罷可<lb/>
<pb n="KR3j0095_WYG_001-5a"/>
　謂勤勞過於昔人矣唐文宗銳意於治每延英殿對宰<lb/>
　臣率漏下十一刻唐制天子以隻日視朝乃命輟朝<lb/>
　放朝皆用雙日<lb/>
漢高嫚而侮人罵詈諸侯如奴耳非有禮節此魏豹所<lb/>
　以叛漢也又張耳傳張敖為趙王髙祖過趙趙王旦<lb/>
　暮自上食體甚卑有子壻禮高祖箕踞罵詈甚慢之<lb/>
　趙相貫高趙午乃有柏人之謀夫高祖固英主然好<lb/>
　罵害事如此<lb/>
<pb n="KR3j0095_WYG_001-5b"/>
周昌以漢髙祖比桀紂髙祖不以爲罪壺闗三老以漢<lb/>
　武帝比瞽瞍而武帝為之感悟可謂大度之主也<lb/>
高祖時彭越無顯罪而醢之與紂脯鄂侯何異<lb/>
鄭當時傳高祖既得天下令諸故項籍臣皆名籍拜爲<lb/>
　大夫當時之先鄭君者獨不奉詔乃逐鄭君使臣名<lb/>
　其故君之名野哉<lb/>
揚子雲稱文帝之德曰罪不孥宫不女館不新陵不坟<lb/>
　德則如此矣至如從代有天下封宋昌為壮武侯吾<lb/>
<pb n="KR3j0095_WYG_001-6a"/>
　竊小之以爲有天下者天命也何人力之私焉及觀<lb/>
　齊王傳朱虗侯章親斬吕産而東牟侯興居入清帝<lb/>
　宮帝追恨二人嘗欲立齊王乃黜其功割齊二郡王<lb/>
　之二人自以失職奪功章先死興居遂反夫以昌嘗<lb/>
　勸而封之章興居嘗欲不立我而黜之帝不宏矣至<lb/>
　於露臺惜十家之産身衣弋綈所幸慎夫人衣不曳<lb/>
　地而嘗賜鄧通巨萬又賜銅山使得鑄錢亦未得純<lb/>
　爲恭儉也<lb/>
<pb n="KR3j0095_WYG_001-6b"/>
郊祀志漢武三月出行封禪禮並海上北至碣石廵自<lb/>
　遼西歷北邉至九原五月復歸於甘泉百日之間周<lb/>
　萬八千里嗚呼其荒唐甚矣<lb/>
宣帝詔書好言祥瑞元帝詔書好言災異宣元父子也<lb/>
　時代相接不應災祥如此陡變亦各繫其好尚如何<lb/>
　耳吾嘗疑宣帝時鳳凰等瑞不應如此之多但有一<lb/>
　瑞即行之詔令大者賜赦小者猶賜爵牛酒殆有承<lb/>
　望意旨希求㤙澤而為之者故人君好尚不可不慎<lb/>
<pb n="KR3j0095_WYG_001-7a"/>
漢光武之世三公多見罪黜侯霸為司徒薦閻楊楊素<lb/>
　有譏議帝疑有姦大怒賜霸璽書云崇山幽都何可<lb/>
　偶黄鉞一下無處所欲以身行法耶將殺身以成仁<lb/>
　耶朱浮為大司空帝銜之免後因司徒馮勤燕見乃<lb/>
　言浮以戒之以為死生吉㓙未可知<hi>見勤傳</hi>韓歆為<lb/>
　大司徒以直言免歸田里帝猶不釋復遣使宣詔責<lb/>
　之司𨽻鮑永固請不能得歆及子嬰俱自殺歆素有<lb/>
　重名死非其罪後歐陽歙戴渉相代為大司徒皆坐<lb/>
<pb n="KR3j0095_WYG_001-7b"/>
　事下獄死自是大臣難居相位矣<hi>見侯霸傳</hi>
光武時法理嚴察職事過苦尚書近臣至乃捶扑牽曳<lb/>
　羣臣莫敢正言申屠剛諫不納<hi>見申屠剛傳</hi>以封丘<lb/>
　城門小吏欲撻侍御史<hi>見虞延傳</hi>王梁孫咸以讖為<lb/>
　三公<hi>見方術傳</hi>桓譚鄭興皆以不為讖廢之終身<hi>見</hi>
　<hi>本傳</hi>建武永平之間吏事刻深亟以謡言單辭轉易<lb/>
　守長<hi>見循吏傳</hi>左雄言九卿位亞三事自明帝始有<lb/>
　扑罰皆非古典韋彪於章帝朝上䟽以世承二帝之<lb/>
<pb n="KR3j0095_WYG_001-8a"/>
　後多以苛刻為忠陳寵亦於章帝朝上䟽言前代用<lb/>
　刑之宻遂除鉆鑚諸慘酷之科<hi>各見本傳</hi>
唐太宗性急其召馬周於常何家未至間遣使者四輩<lb/>
　敦促以此見其性之急也太宗自以三王以来撥亂<lb/>
　之主莫已若故輕天下士<hi>見虞世南傳</hi>自謂朕為人<lb/>
　主兼行將相事<hi>見張行成傳</hi>爲立太子投牀取佩刀<lb/>
　自向<hi>見長孫無忌傳</hi>刑坐入者無辜坐出者有罪<hi>見</hi>
　<hi>劉德威傳</hi>唐失馭臣之術矣代宗之於元載縱之至<lb/>
<pb n="KR3j0095_WYG_001-8b"/>
　於巳甚乃赫然發怒加以大戮妻子併死又伐其祖<lb/>
　父冢剖棺刑屍若能馭之於初豈至是歟<lb/>
按張鎬傳肅宗引浮屠數百居禁中號中道塲諷唄聞<lb/>
　外鎬以為未聞區區佛法而致太平唐室下衰撥亂<lb/>
　之主顧只如此耳<lb/>
漢文帝封宋昌爲壮武侯唐太宗作威鳯賦賜長孫無<lb/>
　忌可觀其量矣<lb/>
唐太宗本紀太宗於建義以来交兵之處各為碑銘以<lb/>
<pb n="KR3j0095_WYG_001-9a"/>
　紀功德吾以此見太宗所存之淺也憲宗欲從中官<lb/>
　吐突承瓘之言於安國寺立聖政碑李絳深陳其不<lb/>
　可憲宗從之楊瑒在官清白吏請立石紀德瑒曰事<lb/>
　益於人書名史氏足矣若碑頌者徒遺後人作矴石<lb/>
　耳隋秦王俊卒王府僚佐請立碑文皇亦曰欲求名<lb/>
　一卷史書足矣何用碑爲若子孫不能保家徒與人<lb/>
　作鎮石耳<lb/>
待士大夫有禮莫如本朝唐時風俗尚不美也張嘉貞<lb/>
<pb n="KR3j0095_WYG_001-9b"/>
　傳姜皎為秘書監至於杖死張九齡傳周子諒為監<lb/>
　察御史以言事杖於朝堂代宗命劉晏考所部官吏<lb/>
　善惡刺史有罪五品以上繫劾六品以下杖然後奏<lb/>
　𤣥宗時監察御史蔣挺坐法詔决於朝堂張廷珪執<lb/>
　奏御史有譴當殺之不可辱也士大夫服其知體<lb/>
漢亦輕殺人矣有秦之遺風主父偃以受諸侯金刼齊<lb/>
　王自殺武帝始欲勿誅而公孫𢎞爭之遂族偃夫始<lb/>
　則以爲不誅至於誅也止其身可也而遽族滅之是<lb/>
<pb n="KR3j0095_WYG_001-10a"/>
　漢之習於輕殺人也<lb/>
杜周傳周為廷尉廷尉及中都官詔獄逮至六七萬人<lb/>
　吏所增加十有餘萬此武帝時也唐舊史萬國俊傳<lb/>
　新書則天傳則天時國俊徃廣州按流人一殺三百<lb/>
　人則天喜擢授朝散大夫肅政臺御史仍遣五使分<lb/>
　詣諸道鞫流人所遣之人見國俊盛行殘戮得加榮<lb/>
　貴乃競以殺人爲事唯恐後之劉光業殺九百人王<lb/>
　德夀殺七百人其少者咸五百人<lb/>
<pb n="KR3j0095_WYG_001-10b"/>
舊史張易之傳朱敬則之諫大爲醜訐而則天勞之賜<lb/>
　綵百段至於殘害諸李自戕其子以惡其母故公主<lb/>
　幽閉至年四十不嫁以配當上衛士其悍鷙亦無比<lb/>
　焉<lb/>
靈帝之時可謂大亂極否之時矣然傅燮斥言中官弄<lb/>
　權而帝識其忠廷折崔烈可斬而帝從其議雖權貴<lb/>
　惡之不過為漢陽太守耳<lb/>
光武時尚書令甚卑申屠剛未有官徵為侍御史遷尚<lb/>
<pb n="KR3j0095_WYG_001-11a"/>
　書令以直諫失㫖出為平隂令乃其證也肅宗時尚<lb/>
　書令甚重郅夀自兾州刺史三遷尚書令帝擢為京<lb/>
　兆尹乃其證也<lb/>
唐重内官<hi>見倪若水傳</hi>𤣥宗時天下久平朝廷尊榮雖<lb/>
　自冗官擢為方面皆自謂下遷若水為汴州刺史見<lb/>
　班景倩入爲大理卿餞於郊謂之登仙恨不得為騶<lb/>
　僕至德宗時刺史月俸至千緡方鎮所取無算而京<lb/>
　師祿薄自方鎮入八座至謂罷權薛邕由左丞貶歙<lb/>
<pb n="KR3j0095_WYG_001-11b"/>
　州刺史家人恨降之晚崔祐甫為吏部貟外郎求為<lb/>
　洪州别駕使府賔僚有忤意者薦爲郎官當遷臺閣<lb/>
　者皆以不赴取罪故李泌以為外太重内太輕<lb/>
東漢之定民籍頗苦勞擾今之造戸口簿却不如此也<lb/>
　按後漢江革傳每至嵗時縣當按比革以母老不欲<lb/>
　揺動自在轅中輓車不用牛馬由是鄉里稱之曰江<lb/>
　巨孝注云按驗以比之猶今之貎閲也夫人而閱之<lb/>
　至於婦人之老者皆行則勞擾可知矣<lb/>
<pb n="KR3j0095_WYG_001-12a"/>
漢時婦人封侯蕭何夫人同封鄼侯樊噲妻吕須封臨<lb/>
　光侯是也晉時婦人有諡虞潭母卒諡曰定桓溫母<lb/>
　卒諡曰敬是也婦人有稱卿之例山濤謂妻曰我後<lb/>
　作三公但不知卿堪公夫人否楊素婦鄭氏性悍素<lb/>
　忿之曰我若作天子卿定不堪作皇后是也今陞朝<lb/>
　官皆封妻為縣君不甚以為貴以其多也按晉外戚<lb/>
　傳杜乂妻裴氏恭皇后之母以后之貴封高安鄉君<lb/>
　孝武進崇爲廣德縣君晉時縣君之貴如此<lb/>
<pb n="KR3j0095_WYG_001-12b"/>
漢時射䇿對䇿其事不同蕭望之傳注云射䇿者謂為<lb/>
　難問疑義書之於䇿量其大小署爲甲乙之科列而<lb/>
　置之不使彰顯有欲射者隨其所取得而釋之以知<lb/>
　優劣射之言投射也對䇿者顯問以政事經義令各<lb/>
　對之以觀其文詞定高下也晉良吏潘京爲州所辟<lb/>
　謁見問䇿探得不孝字刺史戲曰辟士爲不孝耶答<lb/>
　曰今爲忠臣不得爲孝子亦射䇿遺法耳<lb/>
新書唐璿傳永淳中突厥圍豐州崔智辯戰死朝廷議<lb/>
<pb n="KR3j0095_WYG_001-13a"/>
　棄豐州保靈夏休璟上䟽争之以爲豐州涇河遏冦<lb/>
　號爲襟帶土田良美宜耕牧秦漢以來常郡縣之隋<lb/>
　季䘮亂不能堅守乃遷就寧慶始以靈夏爲邉唐初<lb/>
　募人實之西北一隅得以完固今而廢之則河傍之<lb/>
　地復爲敵有矣高宗從其言至於今日靈夏又入他<lb/>
　界舉此觀之中國之地比唐削矣<lb/>
古之人君即位一年則爲棺至漢預造陵晉索綝傳漢<lb/>
　天子即位一年而為陵天下貢賦三分之一供宗廟<lb/>
<pb n="KR3j0095_WYG_001-13b"/>
　一供賓客一供山陵武帝享年長久茂陵不能容物<lb/>
　焉而文帝又自作廟矣所謂顧成廟德陽宮之類是<lb/>
　也古者天子七月而塟漢則異此文帝自崩至塟凡<lb/>
　七日景帝自崩至塟凡十日章帝自崩至塟凡十二<lb/>
　日惟哀帝最久亦止於一百五日而已文帝後七年<lb/>
　六月己亥崩於未央宮乙巳塟霸陵是崩後七日便<lb/>
　塟何其速也丁未太子即位是為景帝是文帝崩後<lb/>
　九日塟後三日太子方即位又何緩也<lb/>
<pb n="KR3j0095_WYG_001-14a"/>
今之興師軍旅之費疑不若漢之多也按前史賈捐之<lb/>
　傳伐羌一年兵出不踰千里費四十餘萬後漢段熲<lb/>
　傳熲上言云永初中諸羌反叛十有四年用二百四<lb/>
　十億永和之末復經七年用八十餘億費耗若此猶<lb/>
　不誅盡熲又因討羌上言云本規三歳之費用五十<lb/>
　四億今適朞年所耗未半而餘寇殘燼將向殄滅又<lb/>
　按本傳熲後平羌費四十四億也今之與契丹最多<lb/>
　者歳纔百萬爾亦不若漢之多也按後漢袁安傳竇<lb/>
<pb n="KR3j0095_WYG_001-14b"/>
　憲以塞北地空欲立降人爲北單于而安上封事争<lb/>
　之云且漢故事供給南單于費直嵗一億九十餘萬<lb/>
　西域歳七千四百八十萬今北庭彌逺其費過倍是<lb/>
　乃空盡天下而非建䇿之要也<lb/>
楊僕傳士卒暴露連歳爲朝㑹不置酒漢以伐羌之師<lb/>
　在外乃為之不置酒其䘏士卒仁心如此梁冀傳桓<lb/>
　帝誅冀收其財貨以充王府之用减天下租稅之半<lb/>
　散其苑囿以業貧民夫桓帝季末中才之主也尚能<lb/>
<pb n="KR3j0095_WYG_001-15a"/>
　以民爲心如此<lb/>
唐許景先傳開元十三年𤣥宗自擇刺史十一人永叔<lb/>
　集古目錄明皇擇縣令一百六十三人賜以丁寧之<lb/>
　戒守令之官天子自擇其愛民也如此<lb/>
漢時印綬非若今之金紫銀緋長使服之也蓋居是官<lb/>
　則佩是印綬既罷則解之故三公輩上印綬也按後<lb/>
　漢張奐傳云吾前後仕進十要銀艾銀即印艾即綠<lb/>
　綬也謂之十要者一官一佩之耳印亦不甚大淮南<lb/>
<pb n="KR3j0095_WYG_001-15b"/>
　王曰方寸之印丈二之組是也晋時婦人亦有印綬<lb/>
　虞潭母賜金章紫綬是也<lb/>
漢初米石至萬錢昭帝時穀石五錢王莽時米石二千<lb/>
　明帝永平十二年粟斛三十獻帝時榖一斛五十萬<lb/>
　豆麥一斛二十萬宣帝元康四年比年豐榖石五錢<lb/>
　則唐明皇米斗五錢不足言也黄巢時米斗三十緡<lb/>
　魯炅守南陽米斗五十千有價無米<lb/>
漢時官職不主於遷夏侯嬰有大功無它過自髙祖爲<lb/>
<pb n="KR3j0095_WYG_001-16a"/>
　沛公時嬰爲太僕又事惠帝呂后訖文帝時又爲太<lb/>
　僕揚雄亦曰曠日持久積數十年官不過侍郎位不<lb/>
　過執㦸也<lb/>
漢時俸錢少而米多貢禹拜諫議大夫秩八百石俸錢<lb/>
　月九千二百又拜光祿大夫秩二千石俸錢月萬二<lb/>
　千蓋寛饒爲司𨽻校尉俸錢月數千外戚傳注中二<lb/>
　千石實得二千石也中之言滿也月得百八十斛一<lb/>
　歳凡得二千一百六十石言二千石者舉成數爾真<lb/>
<pb n="KR3j0095_WYG_001-16b"/>
　二千石月得百五十斛一嵗凡得千八百石二千石<lb/>
　月得百二十斛一歳凡得千四百四十石而臘日所<lb/>
　賜甚厚封侯之入甚豐何敞傳注漢官儀臘賜大將<lb/>
　軍三公錢各二十萬牛肉二百斤粳米二百斛特進<lb/>
　侯五十萬卿十萬校尉五萬尚書三萬侍中將大夫<lb/>
　各二萬千石六百石各七千虎賁羽林郎二人共三<lb/>
　千以爲祀門戶直貨殖傳秦漢之制列侯封君食租<lb/>
　稅嵗率戶二百千戶之君則二十萬匡衡傳衡封樂<lb/>
<pb n="KR3j0095_WYG_001-17a"/>
　安鄉爲樂安侯鄉本田提封三千一百頃衡又益四<lb/>
　百頃收其租榖何其多也百官公卿表注漢制三公<lb/>
　號稱萬石其俸月各三百五十斛榖其稱中二千石<lb/>
　者月各百八十斛二千石者百二十斛比二千石者<lb/>
　百斛千石者九十斛比千石者八十斛六百石者七<lb/>
　十斛比六百石者六十斛四百石者五十斛比四百<lb/>
　石者四十五斛三百石者四十斛比三百石者三十<lb/>
　七斛二百石者三十斛比二百石者二十七斛一百<lb/>
<pb n="KR3j0095_WYG_001-17b"/>
　石者十六斛光武即位二十六年正月詔有司增百<lb/>
　官俸注云續漢志曰大將軍三公奉月三百五十斛<lb/>
　秩中二千石奉月百八十斛二千石月百二十斛比<lb/>
　二千石月百斛千石月八十斛六百石月七十斛比<lb/>
　六百石月五十五斛四百石月五十斛比四百石月<lb/>
　四十五斛三百石月四十斛比三百石月三十七斛<lb/>
　二百石月三十斛比二百石月二十七斛百石月十<lb/>
　六斛㪷食月十一斛佐史月八斛凡諸受奉錢榖各<lb/>
<pb n="KR3j0095_WYG_001-18a"/>
　半兩京之奉大畧相同但西京千石月九十斛東京<lb/>
　减爲八十斛西京比六百石六十斛東京减爲五十<lb/>
　五斛西京爲多東京爲少而范曄云其千石以上减<lb/>
　於西京舊制六百石以下增於舊秩必别有所據不<lb/>
　得知其詳焉<lb/>
丞相封侯自漢公孫𢎞始也三公封侯自魏崔林始也<lb/>
　以災異䇿免三公自東漢馬防始也三公在外自張<lb/>
　溫始也唐自武德以来三公不居宰輔者惟王思禮<lb/>
<pb n="KR3j0095_WYG_001-18b"/>
　一人已也<lb/>
漢興封侯雖自公孫𢎞始然更春乃得封故平當以冬<lb/>
　月爲相止賜闗内侯也闗内侯大率三百戸又按董<lb/>
　賢傳賜爵闗内侯食邑豈非亦有封而不食邑者乎<lb/>
　至光武時三公封侯無更春之例侯霸傳曰漢家舊<lb/>
　制丞相拜日封爲列侯東漢之末三公不復封侯惟<lb/>
　靈帝即位太傅陳蕃封高陽鄉侯食邑三百戸蕃不<lb/>
　受封<lb/>
<pb n="KR3j0095_WYG_001-19a"/>
張敞乘餘冬治絮舜王温舒恨冬月不展諸葛豐以春<lb/>
　夏繫治人在位多言其短王莽時春夏斬人百姓震<lb/>
　懼據此則漢刑必以秋冬矣得無留獄滯事乎<lb/>
唐時掌選陞黜百官髙下由手盧承慶典選校百官考<lb/>
　有坐漕運溺舟者承慶考中下以示之其人不愠也<lb/>
　承慶曰非人力可救考中中其人亦不喜也承慶曰<lb/>
　寵辱不驚乃考中上<lb/>
封侯或以地名或以功名或以美名無定制也按史記<lb/>
<pb n="KR3j0095_WYG_001-19b"/>
　衛霍傳如蘇建為平陵侯衛伉為宜春侯此用地名<lb/>
　也天子曰嫖姚校尉去病比再冠軍封為冠軍侯趙<lb/>
　破奴再從票騎將軍封為從票侯此用功名也漢時<lb/>
　張騫為博望侯取其廣博瞻望霍光封博陸侯注云<lb/>
　博大也陸平也取其嘉名無此縣也後漢彭城王始<lb/>
　賜號靈夀王此用美名也<lb/>
漢時多以酎金失侯其故何也考史記平凖書武帝方<lb/>
　事夷狄而擊羌越卜式上書願父子徃死之帝侯卜<lb/>
<pb n="KR3j0095_WYG_001-20a"/>
　式賜金六十斤田十頃以風天下天下莫應而列侯<lb/>
　百數皆莫求從軍擊羌者故於宗廟之嘗酎時使少<lb/>
　府省諸侯所獻之金金斤兩少而色惡者王削縣侯<lb/>
　免國焉蓋緣諸侯之不應從軍武帝忿焉乃設此法<lb/>
　故坐酎金失侯者百餘人而尊式為御史大夫<lb/>
漢時凡有戍役調民為之賈誼傳淮南越兩諸侯而縣<lb/>
　屬於漢其吏民繇役徃來長安者自悉而補中道衣<lb/>
　敝錢用諸費稱此魏相為河南太守徵下有司而河<lb/>
<pb n="KR3j0095_WYG_001-20b"/>
　南卒戍中都官者二三千人遮大將軍霍光自言願<lb/>
　復留一年以贖太守罪注云來京師諸官府為戍卒<lb/>
　者若今之衛士畨分守諸司也<lb/>
東漢縣令皆自署主簿往往用其土人如王渙為考城<lb/>
　令而署仇覧為主簿是也亦操殺伐如張升以郡紀<lb/>
　綱守外黄令論殺賕吏是也<lb/>
令律計贓云一尺以上在漢則以金計之匡衡薛宣傳<lb/>
　所謂十金是也刑法志文帝以笞五百代斬左趾以<lb/>
<pb n="KR3j0095_WYG_001-21a"/>
　笞三百代劓刑然笞人多死景帝元年減五百作三<lb/>
　百三百作二百猶尚不全中六年又減三百作二百<lb/>
　二百作一百又定箠令以竹為之長五尺本大一寸<lb/>
　末薄半寸皆平其節先是箠人之背至此著令箠其<lb/>
　臀又不得更易人笞者方全至今遺法猶存<lb/>
漢士志操亦有後人不可及者公孫𢎞非賢者也暮年<lb/>
　為三公武帝東置滄海北築朔方之郡𢎞數諫以為<lb/>
　罷敝中國以奉無用之地主父偃小人也游學四十<lb/>
<pb n="KR3j0095_WYG_001-21b"/>
　餘年見斥於諸侯最後獻書闕下而首諫伐匈奴以<lb/>
　武帝好大喜功鋭意於武事而二人者乃正論如此<lb/>
　比之希㫖求合茍患失之者不可同日語也<lb/>
東漢之士風節最髙宦者朱瑀方有寵而郎中審忠請<lb/>
　加夷族以荅災異張譲方用事而郎中張鈞請斬十<lb/>
　常侍以消寇賊以桓帝之庸昏五邪之暴横而韓演<lb/>
　為司𨽻奏左悺罪惡悺自殺又奏具瑗兄恭臧罪瑗<lb/>
　上印綬詔貶為都鄉侯卒於家<lb/>
<pb n="KR3j0095_WYG_001-22a"/>
前漢平當作相以冬未封侯至春元帝召侯之當以病<lb/>
　不受後漢張湛帝强起為大司徒湛至朝堂遺失溲<lb/>
　便自陳病篤遂罷之晉蔡謨遷司徒曰我若作司徒<lb/>
　將爲後世所哂雖得罪放廢終不肯拜也鄭袤遷司<lb/>
　空天子臨軒遣使就第袤辭譲至於十數云三公當<lb/>
　上應天心茍非其人實傷和氣不敢以垂死之年累<lb/>
　辱朝廷訖不受命觀四人者豈肯若元稹交結中官<lb/>
　大為岐路以經營宰相者乎<lb/>
<pb n="KR3j0095_WYG_001-22b"/>
東漢韋豹字季明司徒劉愷云當選御史令豹宿留豹<lb/>
　曰選薦之私非所敢當乃跣而走唐韋澳御史中丞<lb/>
　髙元裕欲薦用之諷其兄溫令澳謁已溫歸以告澳<lb/>
　不荅溫曰元裕端士若輕之耶澳曰然恐無呈身御<lb/>
　史此人者必不肯干進求舉矣<lb/>
唐太宗寵巢王妃生曹王明欲立為后頼魏鄭公諫而<lb/>
　止是妻弟婦也武后乃太宗才人也而髙宗立以為<lb/>
　后所謂陷吾君於聚麀也楊妃先嫁壽王而𤣥宗召<lb/>
<pb n="KR3j0095_WYG_001-23a"/>
　納禁中為壽王别聘韋昭訓女此與新臺之惡何異<lb/>
　焉<lb/>
五代史晋安重榮傳曰禍之來也隂必惑之以至於敗<lb/>
　方重榮之叛於成德軍也鎮之牙署堂前有掲幡竿<lb/>
　長數十尺重榮將叛之前一日張弓彀矢仰竿杪銅<lb/>
　龍之首謂左右曰吾若必有天命則當一發而中果<lb/>
　中之左右即時拜賀後終於斬首漆顱<hi>重榮覩累朝自節鎮遽陞</hi>
　<hi>大位每謂人曰天子兵强馬壯者當為之寕有種耶</hi>又漢李守貞叛於蘇州嘗<lb/>
<pb n="KR3j0095_WYG_001-23b"/>
　㑹將佐守貞執弧矢遥指一虎䑛掌圖曰我若有非<lb/>
　常之事當中虎舌一發中之左右拜賀守貞亦自負<lb/>
　焉終於舉家蹈火王師於烟中獲其尸斷首函之<hi>守貞</hi>
　<hi>又欲作砲石無砲竿子無何上游汎一筏至其木悉可為竿子以為神助焉</hi>南史張敬兒<lb/>
　自叙夢云未貴時夢居村中社樹歘髙數十丈及在<lb/>
　雍州又夢社樹直上至天以此誘說部曲自云貴不<lb/>
　可言其妻尚氏亦曰吾昔夢一手熱如火而君得南<lb/>
　陽元徽中夢一髀熱君得本州建元中夢半體熱君<lb/>
<pb n="KR3j0095_WYG_001-24a"/>
　得開府今復舉體熱矣敬兒有異志終為齊武帝所<lb/>
　執伏誅此皆五代史所謂禍之來也隂必惑之也<lb/>
祥瑞之不可慿也止以唐事騐之肅宗上元二年二月<lb/>
　月蝕七月癸未日蝕既大星皆見而甲辰延英殿御<lb/>
　座梁上生玉芝一莖三花上製玉靈芝詩又霖雨累<lb/>
　月京師墻宇多壊漉魚道中是嵗𤣥宗肅宗俱崩則<lb/>
　玊芝者不足為瑞矣代宗即位八月庚午夜西北有<lb/>
　赤光亘天貫紫微漸移東北瀰漫半天而九月甲午<lb/>
<pb n="KR3j0095_WYG_001-24b"/>
　華州至陜州黄河清徹二百餘里是嵗吐蕃犯京師<lb/>
　大駕幸陜則河清者不足為瑞矣永泰二年自春旱<lb/>
　至六月庚子始雨而丁未日重輪其夕月重輪七月<lb/>
　洛水汎溢人頗被害而太廟二室芝草生十一月獲<lb/>
　赤兎十二月彗星見則日月重輪芝草赤兎又不足<lb/>
　爲瑞矣夫一嵗之中災祥並出以為祥瑞與則安得<lb/>
　有災故吾以祥瑞為不可慿也<lb/>
相之不可慿也南史庾蓽傳庾夐家富於財食必列鼎<lb/>
<pb n="KR3j0095_WYG_001-25a"/>
　又狀貌豐美頥頰開張人皆謂必有方伯及魏尅江<lb/>
　陵夐以餓死時又有水軍都督禇蘿面甚尖危從理<lb/>
　入口竟保衣食而終唐栁渾十餘嵗有巫告曰兒相<lb/>
　夭且賤出家可免死渾不從仕至宰相魏朱建平善<lb/>
　相鍾繇以為唐舉許負何以復加然相王肅年踰七<lb/>
　十位至三公肅六十二終於中領軍史氏以為蹉跌<lb/>
　故吾以為相不可慿也<lb/>
南史徐陵八嵗屬文十三通莊老光宅寺慧雲法師每<lb/>
<pb n="KR3j0095_WYG_001-25b"/>
　嗟陵早就陵仕至太子少傅年至七十七唐孔若思<lb/>
　傳孔季詡擢制科授校書郎陳子昻嘗稱其神清韻<lb/>
　逺可比衛玠而季詡終於左補闕使徐陵夭而不壽<lb/>
　季詡遂至顯官則人遂以為風鍳之驗矣吾以此知<lb/>
　風鍳之不可慿也<lb/>
左傳昭公二十四年五月日有食之梓慎曰將水叔孫<lb/>
　昭子曰旱也是嵗果旱管輅傳徐季龍取十三種物<lb/>
　著大箧中使輅射云器中有十三種物遂一一名之<lb/>
<pb n="KR3j0095_WYG_001-26a"/>
　惟以梳為枇爾以梓慎之知天而以旱為水以管輅<lb/>
　之善射而以梳為枇世間悠悠之說皆不足信爾<lb/>
隂陽之說似可信又不足慿按後唐李克用討幽州占<lb/>
　云不利深入克用不從果為燕師所敗此可信也莊<lb/>
　宗之入汴司天監云嵗時不利深入必無成功莊宗<lb/>
　不從乃自此有天下此不足慿也<lb/>
天下之言塟者皆宗郭璞所謂青囊書是也今之俗師<lb/>
　必曰某山某水可以求福可以避禍其說甚嚴以為<lb/>
<pb n="KR3j0095_WYG_001-26b"/>
　百事纎悉莫不由此按本傳璞母卒卜塟地於曁陽<lb/>
　去水百許歩人以近水為言璞曰當即為陸矣其後<lb/>
　沙漲去墓數十里皆以為桑田未㡬王敦起璞為記<lb/>
　室叅軍敦舉兵璞忤敦意收璞詣南岡斬之使吉凶<lb/>
　壽夭信皆由墓則璞所擇地宜有可以自免者矣得<lb/>
　非固有定數而不可移耶璞猶如此則俗師之說不<lb/>
　足信也范曄郭躬傳後云呉雄不問塟地而三世廷<lb/>
　尉趙興不恤忌諱而三葉司𨽻陳伯敬動則忌禁而<lb/>
<pb n="KR3j0095_WYG_001-27a"/>
　終於被殺此說亦可以破流俗之拘攣矣<lb/>
昔人不以白為嫌郭林宗遇雨巾一角墊注云今國子<lb/>
　學生服㡊<hi>口洽切</hi>以白紗爲之晉謝萬著白綸巾山<lb/>
　簡着白接䍦皆不嫌白也今之流俗不用皮革羽毛<lb/>
　之類置柩中至用楮帶木笏王濛死劉惔以犀杷麈<lb/>
　尾置棺中昔人未有此禁忌耳<lb/>
劉焉傳有張陵者謂之米賊即今俗所謂張天師也真<lb/>
　誥有張生白亦是也本傳注張脩為太平道張角為<lb/>
<pb n="KR3j0095_WYG_001-27b"/>
　五斗米道法亦畧同爲人禱病為書三通一上之天<lb/>
　著山上一埋之地一沉之水謂之三官真誥有被考<lb/>
　於三官者是也注云實無益於療病小人昏愚競共<lb/>
　事之後角被誅脩亦亡<lb/>
鬼物之於人但侮其當死者耳以正禦之亦無如人何<lb/>
　南史蕭惠明傳呉興郡界卞山有項羽廟相承云羽<lb/>
　多居郡㕔事前後太守不敢上惟孔靖字季恭居之<lb/>
　無害惠明為太守謂紀綱曰孔季恭嘗為此郡未聞<lb/>
<pb n="KR3j0095_WYG_001-28a"/>
　有災遂盛設筵榻接賔數日見一人長丈餘張弓挾<lb/>
　矢向惠明旣而不見因發背旬日而卒蕭琛字彦瑜<lb/>
　惠明從子也傳云呉興郡有項羽廟土人名為憤王<lb/>
　甚有靈驗遂於郡㕔事安牀幕為神座公私請禱前<lb/>
　後二千石皆於㕔下拜祠以軛下牛充祭而避居它<lb/>
　室琛為太守著履登㕔事聞室中忽有聲琛厲色曰<lb/>
　生不能與漢祖爭中原死據此㕔事何也因遷之於<lb/>
　廟<lb/>
<pb n="KR3j0095_WYG_001-28b"/>
張湯酷吏也其子曰賀曰安世賀輔導宣帝有隂德而<lb/>
　無後安世援立宣帝封富平侯安世生延壽延壽生<lb/>
　勃勃生放皆襲侯封張氏之盛所謂金張也更王莽<lb/>
　之亂獨不失爵放生純光武時為大司空杜周亦酷<lb/>
　吏也其子延年為御史大夫其後生畿為魏列侯畿<lb/>
　生恕為幽州刺史恕生預為杜征南丙吉活皇孫一<lb/>
　傳至顯以贓奪爵後漢南蠻傳李固活四萬人南征<lb/>
　但擇太守任州郡南方自平其所全活不可勝計而<lb/>
<pb n="KR3j0095_WYG_001-29a"/>
　身受刑戮二子被害一子僅免范曄亦云史弼活平<lb/>
　原之黨千餘人而其後不大晉之羊祜魏舒唐之戴<lb/>
　胄崔祐甫最善人而無子北史楊播家世純厚播弟<lb/>
　椿椿弟偉昆季相事如父子一家之内男女百口緦<lb/>
　服同爨人無間言椿歸老華隂偉在洛爾朱世隆將<lb/>
　害椿家誣以爲逆東西兩處無少長皆被害籍没其<lb/>
　家焉<lb/>
晉王坦之非時俗放蕩著廢莊論裴頠以王衍之蔽著<lb/>
<pb n="KR3j0095_WYG_001-29b"/>
　崇有論江惇以放達不羈者道之所棄也著通道崇<lb/>
　檢論虞預以阮籍裸袒比之伊川被髪所以氐羌遍<lb/>
　於中國以為過衰周之時而范甯亦以王弼何晏二<lb/>
　人之罪深於桀紂云一時之禍輕歴代之罪重自䘮<lb/>
　之釁小迷衆之愆大也桓温北伐矚望中原曰使神<lb/>
　州陸沉百年丘墟王夷甫諸人不得不任其責而衍<lb/>
　爲石勒所害亦自言吾曹向若不祖尚𤣥虗戮力以<lb/>
　匡天下猶可不至今日近世士大夫徃徃尊向釋氏<lb/>
<pb n="KR3j0095_WYG_001-30a"/>
　有持經拜僧者視此亦可戒矣<lb/>
佛果何如哉以捨身為福則梁武以天子奴之不免淨<lb/>
　居之禍以莊嚴為功則晉之王恭修營佛事務在壯<lb/>
　麗其後斬於倪唐以持誦為獲報則周嵩精於佛事<lb/>
　王敦害之臨刑猶於市誦經竟死刄下佛果何如哉<lb/>
　佛出於西胡言語不通華人譯之成文謂之經而晉<lb/>
　之諸君子甚好於此今世所謂經說性理者大抵多<lb/>
　晉人文章也謝靈運繙經臺今尚有焉唐傅弈謂佛<lb/>
<pb n="KR3j0095_WYG_001-30b"/>
　入中國孅兒幻夫摸象莊老以文飾之姚元崇治令<lb/>
　其說亦甚詳霍去病傳破匈奴獲休屠祭天金人注<lb/>
　祭天以金人爲主佛徒祠金人也師古曰今之佛像<lb/>
　是也其後休屠王太子歸漢以金人之故賜姓金氏<lb/>
　即日磾也據此則前漢時佛像已入中國矣凡今之<lb/>
　佛像皆祭天之主也宜乎其盛也有天助焉爾後漢<lb/>
　明帝夢見金人以爲佛於是遣使天竺國圖其形像<lb/>
　光武子楚王英始信其術為浮屠齋戒祭祀詔還贖<lb/>
<pb n="KR3j0095_WYG_001-31a"/>
　縑以助伊蒲塞之盛饌注伊蒲塞即優婆塞也陶謙<lb/>
　傳笮融<hi>笮側格反</hi>大起浮屠寺作黄金塗像浴佛設飯前<lb/>
　漢西域傳塞王南君罽賔塞種<hi>塞先得反</hi>捐毒即身毒天<lb/>
　竺也後漢襄楷傳注浮屠即佛佗聲之轉耳史記大<lb/>
　月氐傳身毒國在大夏東南數千里其俗土著大與<lb/>
　大夏同而卑溼暑熱按後漢西域傳天竺一名身毒<lb/>
　今浮屠像袒肩赤足此卑溼暑熱之驗也又云其民<lb/>
　乘象以戰今浮屠像亦跨象云<lb/>
<pb n="KR3j0095_WYG_001-31b"/>
唐房元齡與中書侍郎褚遂良受詔重撰晉書於是奏<lb/>
　取太子右庻子許敬宗中書舎人來濟著作郎陸元<lb/>
　仕劉子翼前雍州刺史令狐徳棻太子舎人李義府<lb/>
　薛元超起居郎上官儀等八人分功撰録以臧榮緒<lb/>
　晉書為主叅考諸家甚為詳洽然史家多是文詠之<lb/>
　士好采詭謬碎事以廣異聞又所評論競為綺豔不<lb/>
　求篤實由是頗為學者所譏惟李淳風深明星厯善<lb/>
　於著述所修天文律厯五行三志最可觀采太宗自<lb/>
<pb n="KR3j0095_WYG_001-32a"/>
　著宣武二帝及陸機王羲之四論於是總題云御撰<lb/>
　余以為史之失自陳壽始觀呉志諸葛恪傳載題驢<lb/>
　謝馬事乃知晉史冗記有自來矣晉張輔云司馬遷<lb/>
　敘三千年事惟五十萬言班固敘二百年事乃八十<lb/>
　萬言故謂固不如遷自昔史氏所書兩人一事必曰<lb/>
　語在某人傳晉書載王隱諫祖約奕棋一段幾二百<lb/>
　字兩傳俱出此為文煩矣吾觀魏志管寕傳注胡昭<lb/>
　脫晉宣帝於死而口終不言以爲賢於丙吉又觀晉<lb/>
<pb n="KR3j0095_WYG_001-32b"/>
　載記慕容超傳呼延平之活超也與丙吉事正相類<lb/>
　而史氏文不足以表之故奄奄如此可為長太息也<lb/>
　晉書隱逸夏仲御傳史臣欲效太史公樂書文章而<lb/>
　不知筆力短弱乃失事情使人讀而覺之為可笑也<lb/>
　許邁當在隱逸傳而以綴王羲之後失次矣<lb/>
霍光之隘王音之直於前漢五行志見之唐張仲方駮<lb/>
　李吉甫本傳雖不見事迹觀鄭絪傳李絳之言亦可<lb/>
　見其側媚之一端也<lb/>
<pb n="KR3j0095_WYG_001-33a"/>
蔡邕以致逺恐泥為孔子之言李固以其進銳者其退<lb/>
　速為出於老子杜甫以東方朔割肉為社日皆援引<lb/>
　之誤也前漢敘傳述武紀外博四荒按書外薄四海<lb/>
　則博為誤矣魏髙堂隆傳隆潜諫太子猶之未逺是<lb/>
　用大簡按書是用大諫則簡為誤矣後漢懐挾字都<lb/>
　作恊如方術傳云懐恊道藝是也胡廣傳議者剥異<lb/>
　合作駁字朱浮傳保宥生人合作佑字王充傳乳藥<lb/>
　求死合作茹字<lb/>
<pb n="KR3j0095_WYG_001-33b"/>
呉雄之塟巫醫皆言滅族此亦文之病也彼巫醫何預<lb/>
　塟事謂之墓師可也<lb/>
劉愷傳陳忠上䟽薦愷言臣父寵前忝司空忝豈可施<lb/>
　於父乎此范氏不擇之罪韓信等上髙帝尊號曰大<lb/>
　王陛下而不稱臣陳平周勃請文帝即天子位稱臣<lb/>
　而曰大王足下此皆言之不順也<lb/>
霍光以廷尉王平少府徐仁獄死謬刑也杜延年以吏<lb/>
　民上書言便宜有異者或抵其罪濫罰也杜延年身<lb/>
<pb n="KR3j0095_WYG_001-34a"/>
　不犯法而魏相置之扵法忮心也蕭望之以韓延壽<lb/>
　聲名出己而殺之其後乃自殺隂禍也<lb/>
觀魏文帝紀注細字數板自許芝說符瑞漢帝遜大位<lb/>
　曹丕上章下令虗辭飾說徃来紛紛三尺童子猶知<lb/>
　其詐况欲欺天下後世乎當是時御史中丞司馬懿<lb/>
　已在勸進之列矣<lb/>
觀李愬傳平蔡之功竒偉如此其得李祐雖待以赤心<lb/>
　無疑然固非捐死以徼倖也而平淮西碑乃抑與諸<lb/>
<pb n="KR3j0095_WYG_001-34b"/>
　將等欲裴度專美儒者見偏而言不公如此以退之<lb/>
　之賢不免此蔽也<lb/>
孝惠紀注引食貨志黄金一斤直萬錢乃知漢金之賤<lb/>
　也今金兩有直萬者則漢金一斤如今一兩價矣髙<lb/>
　祖善家令之言賜金五百斤罷醫不使之治疾賜金<lb/>
　五十斤使陳平為反間捐金四萬斤使其價不賤安<lb/>
　得如是之多哉唐時金必貴太宗以于志寧孔頴達<lb/>
　能諫太子各賜金一斤帛五百疋沈存中云古之一<lb/>
<pb n="KR3j0095_WYG_001-35a"/>
　斤今四兩餘也然則一兩之直亦二千五百也<lb/>
惠帝時十五稅一文帝十二年詔賜農民租稅之半十<lb/>
　三年遂除田之租稅漢之裕於財可見矣<lb/>
武帝大搜三為搜踰侈一為搜姦人二征和元年之搜<lb/>
　閉城門凡十五日待詔北軍征官多餓死武帝之舉<lb/>
　措暴虐如此當時在廷無一人諫者信乎國之空虗<lb/>
　也<lb/>
庾信馬射賦序落花與芝蓋齊飛楊栁共春旗一色此<lb/>
<pb n="KR3j0095_WYG_001-35b"/>
　乃王勃之所祖述也庾信宇文盛墓銘云授圖黄石<lb/>
　不無師表之心學劍白猿遂得風雲之志此乃杜牧<lb/>
　之所模放也<lb/>
荀子禮論云郊止乎天子而社至於諸侯道及士大夫<lb/>
　釋者云道通也言社自諸侯通及大夫士皆得祭門<lb/>
　及行也别本史記道或作㗖司馬貞注曰㗖音含苞<lb/>
　也言士大夫皆得苞立社也楊倞注荀子辨之云當<lb/>
　是道誤為蹈傳寫之誤以蹈為㗖耳道變而為蹈蹈<lb/>
<pb n="KR3j0095_WYG_001-36a"/>
　變而為㗖今史記直作函字音含矣一字而四變也<lb/>
　義訓隨而不同則六經中如此者想不可勝計也故<lb/>
　嘗謂學者當闕疑而不可字字求解也<lb/>
詩思樂泮水薄采其芹魯侯戾止言觀其旂左傳丙之<lb/>
　辰龍尾伏辰均服振振取虢之旂鶉之賁賁天䇿焞<lb/>
　焞火中成軍虢公其奔旂字從斤以詩與左傳驗之<lb/>
　合音芹字芹畿聲相近故後人相承呼之訛矣論語<lb/>
　君子之道焉可誣也按漢書薛宣傳作焉可憮也釋<lb/>
<pb n="KR3j0095_WYG_001-36b"/>
　者訓憮為同義亦似直不知孰是魏髙貴鄉公三老<lb/>
　五更注蔡邕明堂論云更應作叟叟長老之稱字與<lb/>
　更相似書者遂誤以為更嫂字女傍叟今亦為更以<lb/>
　此驗之應為叟也指蹤音作縱非也周禮地官有迹<lb/>
　人注迹人言跡知禽獸是亦蹤跡之義爾<lb/>
杜子春天資刻薄人也吾以為不如鄭𤣥之寛厚大司<lb/>
　徒五黨為州使之相賙子春釋云賙當為糾謂糾其<lb/>
　惡𤣥則不然只謂如本字云賙謂禮物不備相給足<lb/>
<pb n="KR3j0095_WYG_001-37a"/>
　也<lb/>
王弼注易鼎折足其形渥凶以為沾濡之形也新唐史<lb/>
　元載賛以為刑剭廣韻剭音屋又音握鄭𤣥周禮注<lb/>
　剭誅謂所殺不於市而以適甸師氏<lb/>
察事為亷其義亦徑而易曉漢髙帝紀詔云廉問有不<lb/>
　如吾詔者注師古曰亷察也字本作黏其音同耳楊<lb/>
　彪傳曹操使人亷之華陀傳曹操大怒使人亷之注<lb/>
　皆曰察也<lb/>
<pb n="KR3j0095_WYG_001-37b"/>
陳平封曲逆侯漢書無别音文選載陸士衡高祖功臣<lb/>
　頌曲逆宏達好謀能深注曲區句反逆音遇<lb/>
霍去病傳諸宿將嘗留落不耦注留謂遲留落謂墜落<lb/>
　今世俗多作流落據出處合作留字<lb/>
新唐史好用叵字魏晉間已用之矣魏吕布傳布指劉<lb/>
　備曰是兒最叵信者晉書一犬吠形羣犬吠聲懼於<lb/>
　羣吠遂至叵聼<lb/>
尚書與尚食尚公主同而世俗相承以平聲呼誤矣見<lb/>
<pb n="KR3j0095_WYG_001-38a"/>
　張耳傳注朝請音才性反非請托之請也見成帝紀<lb/>
　注<lb/>
漢高祖父太上皇前史不載其名後漢章帝紀祠太上<lb/>
　皇於萬年注名煓它官反一名執嘉高后紀載髙祖<lb/>
　母曰昭靈后<lb/>
管仲謂之管敬仲出左傳閔公元年子産謂之子美出<lb/>
　左傳襄公二十五年原憲字子思出史記張宗字諸<lb/>
　君杜茂字諸公出陳忠傳注施延字君子出後漢書<lb/>
<pb n="KR3j0095_WYG_001-38b"/>
　四皓名氏鄉里可見者園公姓園名秉字宣明陳留<lb/>
　襄邑人嘗居園中故號園公夏黃公姓崔名廓字少<lb/>
　通齊人隐居修道號夏黄公陶潛作聖賢羣輔錄云<lb/>
　出皇甫謐髙士傳揚雄所稱李仲元者名宏出蜀秦<lb/>
　宓傳鄭子真名樸嚴君平名遵一作名尊出前史王<lb/>
　貢兩龔傳注伯樂姓孫名陽字伯樂秦穆公時人出<lb/>
　莊子馬蹄䟽莊子字子休出列子辛計然范蠡師也<lb/>
　姓辛氏字子文或曰計研或曰計倪出史記索隱杜<lb/>
<pb n="KR3j0095_WYG_001-39a"/>
　康字仲寧出魏武短歌行注楚狂接輿姓陸氏名通<lb/>
　師曠字子野並出莊子䟽伯夷姓墨名允字公信孤<lb/>
　竹君之子也叔齊名智字公達伯夷叔齊諡也見論<lb/>
　語䟽引春秋少陽篇<lb/>
孔子為文宣王隋長孫覧祖稚為太師亦謂之文宣王<lb/>
　唐蘓珦白居易韋湊韋叔夏馬懐素禇無量劉子𤣥<lb/>
　劉知柔盧從愿權德輿王超令狐楚崔融皆諡文惟<lb/>
　韓退之為韓文公獨顯焉李翺為李文公又次之父<lb/>
<pb n="KR3j0095_WYG_001-39b"/>
　子有同諡者唐丘和父子同諡曰襄韋肇三世同諡<lb/>
　曰貞兄弟有同諡者唐劉子𤣥兄弟同諡曰文晉王<lb/>
　導諡文成與張良同本朝范希文諡文正與唐崔祐<lb/>
　甫閻立本牛僧孺同歐陽永叔諡文忠與唐韓休裴<lb/>
　度顔真卿石晉盧質同徐禧諡忠愍與唐武元衡同<lb/>
　戾太子非美諡也而宣帝以加其祖吾以為太子之<lb/>
　死與幽厲之惡有間固可以遷就而為之隱孟子以<lb/>
　為雖孝子慈孫百世不能改與夫自諡者異矣<lb/>
<pb n="KR3j0095_WYG_001-40a"/>
賀姓本慶氏漢安帝父諱慶賀純改焉見晋賀循傳束<lb/>
　姓本踈氏漢二踈之後也王莽之末踈孟達避難乃<lb/>
　去踈之足焉見束晢傳馬姓出於趙氏晉趙奢破秦<lb/>
　軍號馬服君子孫由是以馬為氏見韓愈絳州刺史<lb/>
　行狀諸葛其先葛氏本瑯琊諸人後徙陽都陽都先<lb/>
　有姓葛者故以諸别之見諸葛瑾傳河南徴崇本姓<lb/>
　李遭亂更姓見程秉傳注孟嘗君姓田名文封於薛<lb/>
　其後遂為薛氏呉書薛綜是也魏張遼聶壹之後以<lb/>
<pb n="KR3j0095_WYG_001-40b"/>
　避怨變姓蜀簡雍本姓耿幽州人謂耿為簡隨意變<lb/>
　之嵇康本姓奚唐憲宗改淳于氏為于灌夫本姓張<lb/>
　其父張孟為灌嬰舎人故冒灌氏姓夏侯嬰之子孫<lb/>
　隨外家姓孫氏賈謐韓夀之子也隨外祖姓賈氏京<lb/>
　房本姓李推律自改為京氏員半千其先姓劉慕伍<lb/>
　員之為人改為貟氏王莽娶王咸之女以為姓出各<lb/>
　别晋陳矯本姓劉氏出養於姑改姓陳氏而劉頌以<lb/>
　女嫁矯人或譏之頌曰姚虞陳田同出舜後而世皆<lb/>
<pb n="KR3j0095_WYG_001-41a"/>
　為婚禮律不禁也<lb/>
漢書徹侯避武帝諱改作通侯言功德通於王室也後<lb/>
　漢改作列侯列者言序列也出髙祖紀注茂才異等<lb/>
　本是秀才避光武諱也出光武紀注辦嚴辦装也避<lb/>
　明帝諱改之出呉漢傳叔孫通楚漢春秋名何蒯通<lb/>
　史記名徹避武帝諱改之然亦可以謂之叔孫何蒯<lb/>
　徹也劉元海者劉淵也戴若思者戴淵也石季龍者<lb/>
　石虎也韓擒者韓擒虎也皆史氏之避唐諱也<lb/>
<pb n="KR3j0095_WYG_001-41b"/>
嶺南郡縣近世人物為少後漢陳元梧州人蔡倫桂州<lb/>
　人唐馮盎髙州人以南粤降髙祖封為越國公張九<lb/>
　齡韶州人姜公輔愛州人北夢瑣言相國劉公瞻其<lb/>
　先諱景連州人趙觀文桂州人桂小軍也狀元及第<lb/>
福建人好文學自唐常衮為觀察使歐陽詹為諸生始<lb/>
　也蜀秦宓傳蜀本無學士文翁遣司馬相如東受七<lb/>
　經還教吏民於是蜀學比於齊魯<lb/>
前漢地理志燕薊風俗賔客相過以婦侍宿嫁取之夕<lb/>
<pb n="KR3j0095_WYG_001-42a"/>
　男女無别反以為榮此史之誣也雖云太子丹之遺<lb/>
　風獨無召公之餘俗耶使燕薊士君子觀此得無不<lb/>
　平乎呉志薛綜傳注薛兼字令長清素有噐宇資望<lb/>
　故如上國不似呉人然則呉人異乎此皆遣辭之過<lb/>
　也<lb/>
楚地何其博大也按貨殖傳則今之徐州沛縣及陳州<lb/>
　等是西楚也自徐州以東至海州揚州是東楚也江<lb/>
　南湖南兩浙是南楚也<lb/>
<pb n="KR3j0095_WYG_001-42b"/>
昔人之賤庶出也孫堅五子而呉史載其四仁庶出也<lb/>
　史芟之陳武傳賛曰陳表將家支庻而與胄子比翼<lb/>
　齊衡㧞萃出類不亦美乎然靖郭君田嬰有子四十<lb/>
　人而賤妾之子文最賢於是以文為太子所謂孟嘗<lb/>
　君也<lb/>
天下無窮者才智也陳平嘗出六竒以佐髙祖至呂氏<lb/>
　之顓平燕居深念恐禍及已而陸賈教之交驩太尉<lb/>
　又為之畫吕氏數事平從之卒誅諸吕則賈之智謀<lb/>
<pb n="KR3j0095_WYG_001-43a"/>
　又在陳平之右矣唐劉晏之治財榖一人而已自晏<lb/>
　之死賦入益耗順宗時李㢲為使涖職一年校其所<lb/>
　入如晏最多之年明年過之又明年増一百八十萬<lb/>
　緡而程异之計校又精於㢲自治財榖之才以觀之<lb/>
　是劉晏不如李巽李巽又不如程异也<lb/>
東晉簡文帝昱自穆帝至廢帝三朝居阿衡之地更事<lb/>
　不為不多至有天下則為庸主後蜀李壽其佐李雄<lb/>
　號為賢相征伐四克闢國千里至其有國酷虐奢侈<lb/>
<pb n="KR3j0095_WYG_001-43b"/>
　再世而亡乃知能為臣者未必能為君也<lb/>
文帝問周勃天下一嵗决獄幾何又問天下錢榖出入<lb/>
　幾何勃謝不知問陳平對各有主者上稱善而勃自<lb/>
　知其能不如平逺矣張安世子千秋霍光子禹俱為<lb/>
　中郎將將兵隨范明友擊烏桓還謁大將軍光光問<lb/>
　千秋戰鬬方畧山川形勢千秋口對兵事畫地成圖<lb/>
　無所亡失光復問禹禹不能記曰皆有文書光由是<lb/>
　賢千秋以禹為不材嘆曰霍氏世衰張氏興矣平言<lb/>
<pb n="KR3j0095_WYG_001-44a"/>
　各有主者而勃自以為不如禹言皆有文書而光以<lb/>
　卜霍氏世衰何也曰大臣職在知要小臣職在知詳<lb/>
　也<lb/>
魏相為揚州刺史善丙吉之言期於大用為霽威嚴翟<lb/>
　方進為京兆尹納胡常之說恐犯迕貴戚少弛威嚴<lb/>
　二君可謂為外物所移矣晉王宏為汲郡守有殊績<lb/>
　石鑒上其政術武帝褒詔賜榖遷衛尉河南尹大司<lb/>
　農無復能名更為苛碎贖罪免官此為褒詔賜榖所<lb/>
<pb n="KR3j0095_WYG_001-44b"/>
　誤也故人莫若自信之為貴也魏徐邈傳盧欽謂徃<lb/>
　者毛玠崔琰用事貴清素之士于時皆變易車服以<lb/>
　求名髙而徐公不改其常比来天下奢靡轉相放效<lb/>
　而徐公雅尚自若是世人之無常而徐公之有常也<lb/>
　若徐邈可謂自信者矣<lb/>
人心茍定則於外物也何有吾觀徐珍之避曲木不知<lb/>
　呉隱之之飲貪泉也隱之子及孫為郡縣者常以亷<lb/>
　慎為法胡威父子清慎羊祜亦九世清德乃知檢身<lb/>
<pb n="KR3j0095_WYG_001-45a"/>
　奉法亦須自其父祖以来葢其聞見漸染已不同矣<lb/>
　有大功德方可享天下之福福不可過享也福過則<lb/>
　災生晉何曽無他功德致位三公性好奢侈其子劭<lb/>
　亦有父風一日之供以二萬錢為限大官御膳無以<lb/>
　加之劭兄子綏亦奢侈過度至永嘉之亂何氏滅亡<lb/>
　無遺焉<lb/>
前漢韋平世為宰相後漢張純張奮劉愷劉茂袁安袁<lb/>
　敞袁逢王龔王暢父子為司空种暠為司徒子拂為<lb/>
<pb n="KR3j0095_WYG_001-45b"/>
　司空李邰為司徒子固為太尉楊震子秉秉子賜賜<lb/>
　子彪四世為太尉<lb/>
荀爽自被徴命至登台司四十五日鄧禹為大司徒封<lb/>
　鄼侯食萬戸年二十四公孫𢎞六十以賢良徴山濤<lb/>
　四十為郡功曹其後二人亦皆至相輔<lb/>
宰相人所欲也漢武帝時屢誅宰相公孫賀涕泣不肯<lb/>
　拜以前有死也旣拜後果族滅死人所惡也唐武后<lb/>
　殺害李宗許王素節追赴都道聞遭喪哭者謂左右<lb/>
<pb n="KR3j0095_WYG_001-46a"/>
　曰病死何可得而須哭哉以前有非命也至龍門驛<lb/>
　被縊焉<lb/>
李栖筠史以為魁然有宰相望喜奬人善而樂人攻己<lb/>
　短天下士所歸重不敢有所斥但稱贊皇公代宗數<lb/>
　數欲相之憚元載輒止仕至御史大夫其子吉甫相<lb/>
　德宗善謀謨吉甫之子德裕相武宗有機畧此三人<lb/>
　者萃於一家亦盛矣哉陸遜陸抗陸機亦三世班超<lb/>
　班固曹大家亦一家又韋貫之父子焉韋肇為中書<lb/>
<pb n="KR3j0095_WYG_001-46b"/>
　舎人累上䟽言得失為元載所惡左遷京兆少尹乆<lb/>
　之改秘書少監載曰肇若過我當擇善地處之終不<lb/>
　肯詣貫之為長安丞或薦之京兆尹李實實書其名<lb/>
　於笏曰與我同里素聞其賢願識之而進於上或者<lb/>
　喜以告曰子今日詣實而明日受賀矣貫之唯唯亦<lb/>
　終不徃韋澳中宏辭科十年不調官御史中丞髙元<lb/>
　裕欲薦用之諷令謁已澳不徃荅曰恐無呈身御史<lb/>
　澳者貫之之子也一門三世清風如此皆諡曰貞貫<lb/>
<pb n="KR3j0095_WYG_001-47a"/>
　之卒相憲宗肇澳後来仕宦皆顯肇幾相代宗澳幾<lb/>
　相宣宗<lb/>
杜佑以闔門保李藩然盧把亦嘗以百口保朱泚矣<lb/>
杜黄裳决意用髙崇文有功王導决意用羊鑒鑒乃敗<lb/>
　績議當斬刑此用人者之相戒也<lb/>
王允矯性屈意以附董卓卓亦推心不生乖疑而卒謀<lb/>
　誅卓者允也溫嶠謬為王敦設謀綜其府事干說宻<lb/>
　謀以附其欲而卒能敗敦者嶠也<lb/>
<pb n="KR3j0095_WYG_001-47b"/>
兵家勝負多出偶然無定算也謝𤣥以八千人當苻堅<lb/>
　百萬之衆其勢疑不敵也若堅阻淝水而陣必<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>萬<lb/>
　全惟其麾軍却退衆亂不能止故敗世謂𤣥能走堅<lb/>
　者此耳桓溫伐蜀敗於笮橋衆懼欲退而皷吏誤鳴<lb/>
　進皷於是攻之李勢大潰乃以國降世謂溫能平蜀<lb/>
　者此耳<lb/>
匈奴人多馬衆韓安國傳平城之圍匈奴投鞍髙如城<lb/>
　者數所匈奴傳匈奴圍髙帝於白登精兵十萬騎西<lb/>
<pb n="KR3j0095_WYG_001-48a"/>
　方盡白東方盡駹北方盡驪南方盡騂霍去病傳衛<lb/>
　霍伐匈奴殺獲甚多然兩軍出塞閱官及私馬凡十<lb/>
　四萬匹而後入塞者不滿三萬匹其後不復擊匈奴<lb/>
　亦以馬少故焉<lb/>
蜀為險固然守非其人最為易取秦伐蜀十月取之後<lb/>
　唐平蜀王衍七十五日本朝平蜀孟昶只用六十日<lb/>
　也<lb/>
武帝時嚴安上書云今徇南夷朝夜郎降羌僰略薉州<lb/>
<pb n="KR3j0095_WYG_001-48b"/>
　建城邑深入匈奴燔其龍城議者美之此人臣之利<lb/>
　非天下之長䇿也呉顧雍傳注孫權時㳂邉諸將各<lb/>
　欲立功自効多陳便宜有所掩襲權以訪雍雍曰兵<lb/>
　法戒於小利此等所陳欲邀功名而為其身非為國<lb/>
　也陛下宜禁制之吾嘗以謂天下本無邊事皆生於<lb/>
　小人之徇私計而忘國家之憂嚴顧之說人主宜書<lb/>
　之坐右以自儆焉<lb/>
武帝曰吾欲云云汲黯曰陛下内多欲而外施仁義奈<lb/>
<pb n="KR3j0095_WYG_001-49a"/>
　何欲效唐虞之治乎上怒變色而罷朝公卿皆為黯<lb/>
　懼上退謂人曰甚矣汲黯之戇也當是之時武帝之<lb/>
　心如何李泌對德宗言盧把姦邪以楊炎罪不至死<lb/>
　而把擠陷之是其一事德宗曰楊炎視朕如三尺童<lb/>
　子有所論奏可則退不可則辭官非特把惡之也夫<lb/>
　有言於上以身為去就此人臣之髙節不知德宗乃<lb/>
　恨之如此之深也魏鄭公劉洎之事太宗俱好諫争<lb/>
　鄭公以身後一言之譛仆碑停婚劉洎亦以禇遂良<lb/>
<pb n="KR3j0095_WYG_001-49b"/>
　誣奏賜死不得辨明豈非平時亦有所積一旦緣事<lb/>
　發之易乎此韓非所以以說為難也<lb/>
吾讀子思子乃知孟子之剛難以趨時然固有師也子<lb/>
　思見老萊子老莱子聞穆公將相子思老莱子曰若<lb/>
　子事君將何以為乎子思曰順吾性而以道輔之無<lb/>
　死亡焉老萊子曰不可順子之性也子性清剛而傲<lb/>
　不肖且又無所死亡非人臣也子思曰不肖固人之<lb/>
　所傲也夫事君道行言聼則可以有所死亡道不行<lb/>
<pb n="KR3j0095_WYG_001-50a"/>
　言不聼則亦不能事君故無死亡也老萊子曰子不<lb/>
　見夫齒乎雖堅固卒以相磨舌柔順終以不敝子思<lb/>
　曰吾不能為舌故不能事君<lb/>
荀卿何為非孟子曰夫以周公為不恭不儉以堯舜為<lb/>
　非禅則亦宜乎其非孟子也<lb/>
桓譚新論云揚子雲在長安素貧約<hi>闕</hi>嵗已甚亡其兩<lb/>
　男哀痛不已皆歸塟於蜀遂至困乏雄為中散大夫<lb/>
　病卒貧無以辦䘮事以貧困故塟長安妻子棄其墳<lb/>
<pb n="KR3j0095_WYG_001-50b"/>
　墓西歸於蜀此罪在輕財通人之蔽也譚之論如此<lb/>
文中子事迹畧見於唐書王績王勃傳文中子為隋蜀<lb/>
　郡司户書佐大業末弃官歸後卒門人薛收等諡之<lb/>
　曰文中子績其弟也文中子二子曰福畤福祚畤仕<lb/>
　唐為雍州恭軍勃乃福畤之子也勃殺人福畤坐勃<lb/>
　左遷交趾令勃徃省度海溺水卒勃兄勔勮萬嵗通<lb/>
　天中以誅死勃勔勮時號王氏三珠樹<lb/>
韓退之晚年遂有聲樂而服金石藥張籍祭文云乃出<lb/>
<pb n="KR3j0095_WYG_001-51a"/>
　二侍女合彈琵琶筝旣而遂曰公疾日浸加孺人侍<lb/>
　湯藥白樂天思舊詩云退之服硫黄一病訖不痊㣲<lb/>
　之鍊秋石未老身<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然退之嘗譏人不解文字飲而<lb/>
　自敗於女妓乎作李博士墓誌切戒人勿服金石藥<lb/>
　而自餌硫黄乎<lb/>
龔勝一出渉世雖歸老矣而逼於王莽徵召年七十九<lb/>
　而竟以餓死度不如是不足以全名脱禍故老父哭<lb/>
　之曰薰以香自燒膏以明自銷龔生竟夭天年非吾<lb/>
<pb n="KR3j0095_WYG_001-51b"/>
　徒也東京髙鳯自言本巫家不應辟召詐與寡嫂訟<lb/>
　田以自汚此范曄所以獨稱之以為與屈原委體淵<lb/>
　渉嵇康鳴弦揆日相逺矣然鳯尚有近迹彼埋滅光<lb/>
　影與俗沉浮使人不得而窺者又可得而稱耶<lb/>
後漢董扶傳諸葛亮問秦密以扶與任安所長宻曰董<lb/>
　扶褒秋毫之善貶纖芥之惡任安記人之善忘人之<lb/>
　過孔子曰惡稱人之惡者而扶有貶焉異乎專稱人<lb/>
　之惡者矣安比於扶則長者矣莊子曰與其譽堯而<lb/>
<pb n="KR3j0095_WYG_001-52a"/>
　非桀莫若兩忘而閉其所譽蓋夫長短之相形毁者<lb/>
　譽之對也然則任安亦未為醇焉<lb/>
賈誼曰夸者死權夫權有可死之道焉唐王鉷方𤣥宗<lb/>
　奢縱之時剝下奉上以得主心至兼領二十餘使貴<lb/>
　震天下楊國忠忌之終於賜死劉晏以宰相幹天下<lb/>
　財又兼銓筦代宗嘗命考所部官吏善惡刺史有罪<lb/>
　五品以上輒繋劾六品以下杖然後奏既而楊炎搆<lb/>
　晏先誅後詔此二人者皆權太盛以賈禍也使其無<lb/>
<pb n="KR3j0095_WYG_001-52b"/>
　權則上不忌下不怨故曰權有可死之道焉<lb/>
陸遜吳丞相遜子抗吳大司馬抗子機為晉成都王頴大<lb/>
　都督綂軍二十萬機以三世為将道家所忌後果軍敗<lb/>
　被譛父子兄弟皆死唐杜審權位至相子譲能位至太<lb/>
　尉平章事譲能子曉朱梁時為禮部尚書平章事譲能<lb/>
　賜死曉為亂兵所殺五代史云三世為相道禁太盛也<lb/>
晉周顗營救王導不令導知其後王敦欲誅顗導竟無<lb/>
　言謂吾雖不殺伯仁伯仁由我而死幽㝠之中負此<lb/>
<pb n="KR3j0095_WYG_001-53a"/>
　良友也夫有德於人不使人知乃長者之事而獲報<lb/>
　如此<lb/>
秦王見韓非孤憤五蠧書曰嗟乎寡人得見此人與之<lb/>
　游死何恨矣漢武帝見相如子虗賦曰朕獨不得與<lb/>
　此人同時哉二君者雖用人不能終然亦可謂知文<lb/>
　好士之主也<lb/>
奉天之詔人多感泣望春之誓士卒多泣下<hi>楊惠元傳</hi>
　而神䇿將士至皆不飲酒夫德宗之素行不仁也徒<lb/>
<pb n="KR3j0095_WYG_001-53b"/>
　以一語出於惻怛而使人如此乃知人君之易於為<lb/>
　善也<lb/>
賈誼上䟽文帝云生為明帝没為明神使顧成之廟稱<lb/>
　為太宗夫文帝猶在也遽言其没而廟號太宗又云<lb/>
　萬年之後傳之老母弱子將使不寧似非人臣所當<lb/>
　言也雖當時君臣不以此為嫌然竊意遷就而為之<lb/>
　辭亦無害耳張釋之不忍言發掘園陵而云取長陵<lb/>
　一抔土與誼同時人也<lb/>
<pb n="KR3j0095_WYG_001-54a"/>
魏高貴鄉公推尊少康優於漢髙祖燕之慕容盛稱商<lb/>
　太甲以伊尹事同夷羿而周公為詐其臣初雖與之<lb/>
　辨而終皆屈服又譽其說之是乃知逼於一時之勢<lb/>
　以白為黒雷同詭隨奚所不至也<lb/>
索綝潜遣子說劉曜曰若許綝以車騎儀同萬戸郡公<lb/>
　者請以城降曜斬其子而劉聦戮綝於東市王衍說<lb/>
　石勒稱尊號以自免而有排墻之厄然則方此之時<lb/>
　中國之亂夷狄之盛豈惟其君之才駑下至於其臣<lb/>
<pb n="KR3j0095_WYG_001-54b"/>
　之操行取羞夷狄亦若此則其尊卑再世奴虜亦有<lb/>
　以也<lb/>
前漢于定國傳東海有孝婦養姑甚謹夫死無子而不<lb/>
　肯嫁姑不欲累婦自經而死姑女誣婦殺之官乃曲<lb/>
　成其獄定國爭之太守不聼乃抱獄具哭於府上因<lb/>
　辭病去太守竟殺孝婦郡中枯旱五年後太守至而<lb/>
　定國白之乃殺牛祭孝婦大雨歳熟後漢孟嘗傳上<lb/>
　虞有寡婦養姑甚謹姑年老壽終而夫女弟誣婦鴆<lb/>
<pb n="KR3j0095_WYG_001-55a"/>
　之官竟其罪嘗言其寃太守不聼嘗哀泣門外因謝<lb/>
　病去太守竟殺孝婦郡中連旱二年後太守至嘗具<lb/>
　陳其寃乃刑訟女而祭婦冢天應澍雨榖稼以登二<lb/>
　事尤相類也<lb/>
羊祜鑿墓陶侃决指二人正相反王戎好聚斂自執牙<lb/>
　籌晝夜計算世謂有膏肓之疾王衍口不言錢謂阿<lb/>
　堵物二人正相反王坦之作廢荘論阮籍作達荘論<lb/>
　二人正相反廢莊論詆譏子休而多竊其言操戈入<lb/>
<pb n="KR3j0095_WYG_001-55b"/>
　室此文章之最病也<lb/>
楚幽王春申君之子也秦始皇吕不韋之子也曹操夏<lb/>
　侯氏之子也<hi>桓帝時宦者曹騰飬子嵩嵩夏侯氏之子夏侯惇之叔父生操操於惇為從父</hi>
　<hi>兄弟</hi>晉元帝小吏牛氏之子也<hi>恭王妃夏侯氏與小吏牛氏私通而生元帝所</hi>
　<hi>謂牛繼馬後</hi>
前漢石奮及四子皆二千石號萬户君嚴延年母號萬<lb/>
　石嚴嫗後漢馮勤曽祖楊宣帝時有八子皆為二千<lb/>
　石號萬石君秦彭與羣從同時為二千石者五人三<lb/>
<pb n="KR3j0095_WYG_001-56a"/>
　輔號萬石秦氏<lb/>
漢有小杜律郭躬傳父𢎞習小杜律杜周之子延年亦<lb/>
　習法律故對父言小唐有小杜公杜審權與杜悰俱<lb/>
　為將相而悰尤顯故世號審權為小杜公杜牧之號<lb/>
　小杜亦以對老杜言之也古有三李杜李固杜喬李<lb/>
　膺杜宻李白杜甫也<lb/>
唐王勃楊烱盧照隣駱賓王號為四傑然多不達盧投<lb/>
　潁川而死王溺南海而死駱乃亾命楊終盈川令後<lb/>
<pb n="KR3j0095_WYG_001-56b"/>
　漢王逸子延壽字文考作靈光殿賦者也年二十四<lb/>
　溺漢江而死文苑傳趙壹長揖司徒袁逢生哭河南<lb/>
　尹羊陟報書責皇甫規時人皆謂之屈然仕不過縣<lb/>
　令才太俊而噐度狹皆非逺到之人也<lb/>
吾嘗以四岳為一人通二十二人之數而或者疑是四<lb/>
　人按顯宗紀注三公一人為三老次卿一人為五更<lb/>
　後漢禮儀志養三老五更之儀先吉日司徒上太傅<lb/>
　若講師故三公人名用其德行年耆髙者一人為老<lb/>
<pb n="KR3j0095_WYG_001-57a"/>
　次一人為更以此推之四岳亦是一人但擇當時大<lb/>
　臣之賢者居之無他人也顯宗紀注又云五更知五<lb/>
　行者安知四岳非知四岳之事者乎書内有百揆四<lb/>
　岳若以為四人則百揆亦須為百人矣<lb/>
人多言黄叔度若萬頃陂澄之不清撓之不濁按本傳<lb/>
　乃千頃也東牀坦腹人謂之睡按羲之傳乃食也寫<lb/>
　經換鵞人皆謂之黄庭按本傳乃道德經也一斑窺<lb/>
　豹人皆謂之棊獻之傳乃樗蒲也爛柯人皆謂之棊<lb/>
<pb n="KR3j0095_WYG_001-57b"/>
　東陽記乃鼓琴而歌也范張雞黍按本傳張劭白母<lb/>
　請設饌以待范式無雞黍事也<lb/>
仇覽傳為蒲亭長化不孝子陳元謝承以為陽遂亭長<lb/>
　化不孝子羊元地名人姓皆不同唐史來濟傳宣城<lb/>
　石仲覽高智周傳江都石仲覽百官志平章事自李<lb/>
　靖始郭正一傳自正一始史籍異辭何可勝數<lb/>
或疑禇先生為禇大非也按儒林傳禇大董仲舒弟子<lb/>
　也平凖書禇大為武帝使而禇先生者哀成間人也<lb/>
<pb n="KR3j0095_WYG_001-58a"/>
　孝武帝紀注禇先生名少孫為漢博士<lb/>
曹植七啟言食味云搴芳蓮之巢龜張協七命言食味<lb/>
　云丹穴之雛雖欲稱盛饌而二者似非庖厨物也<lb/>
大抵作文字須識忌諱筆如椽王珣撰哀䇿諡議也綸<lb/>
　紼引棺索也天球河圖赤刀大訓非吉禮所陳也士<lb/>
　大夫有名華國出周禮注言寳玉禘祫及大䘮陳之<lb/>
　以華國也<lb/>
章表奏對不可訾趙廣漢按㑹要本朝廣漢之後也<lb/>
<pb n="KR3j0095_WYG_001-58b"/>
紙字從系帋字從巾蔡倫未造紙以前以帛為紙所謂<lb/>
　竹帛也賈逵傳肅宗以簡紙經傳各一通與逵注竹<lb/>
　簡及紙也此紙亦帛耳倫傳云自古書契多編以竹<lb/>
　簡其用縑帛者謂之紙縑貴而簡重倫乃造意用樹<lb/>
　膚麻頭及敝布魚網以為紙倫桂陽人而宅在耒陽<lb/>
　縣有舂紙石臼尚在<lb/>
齊隋婦人施羃䍦羃䍦全身障蔽也唐永徽以後皆用<lb/>
　帷帽施裙到頸漸為淺露若今之蓋頭矣先是婦人<lb/>
<pb n="KR3j0095_WYG_001-59a"/>
　猶乘車轝唐乾元以来乃用兜籠若今之檐子矣唐<lb/>
　志載咸亨中勅云多著帷帽遂棄羃䍦曽不乘車别<lb/>
　坐檐子<lb/>
今之肩輿正是以人代畜也周禮司徒有輂輦以人輓<lb/>
　夏后氏二十人商人十八人周人十五人然只以載<lb/>
　任噐耳東漢井丹見隂就左右進輦丹笑曰吾聞桀<lb/>
　駕人車豈此耶注云帝王紀曰桀以人駕車唐王求<lb/>
　禮諫武后亦云自軒轅以来服牛乘馬今輦以人負<lb/>
<pb n="KR3j0095_WYG_001-59b"/>
　則是以人代畜也<lb/>
高祖紀注王者必有執兵陳於階陛之側陛下羣臣嚴<lb/>
　至尊之意也若今稱殿下侍下執事皆此類也<lb/>
謂人為明公閣下之類亦可謂之髙明孔融傳李膺謂<lb/>
　融曰高明必為偉噐又曰髙明父祖與僕有舊恩亦<lb/>
　可謂之第下張浩謂元顯為第下明公亦可謂之仁<lb/>
　公溫嶠書與陶侃謂侃為仁公明府亦可謂之明庭<lb/>
　張儉傳李篤謂毛欽曰雖好義明庭今日載其半矣<lb/>
<pb n="KR3j0095_WYG_001-60a"/>
　賢相亦可謂之賢宰左雄傳論曰陳蕃楊秉處稱賢<lb/>
　宰<lb/>
偽漢劉鋹<hi>音敞</hi>尊南海為昭明帝衣以龍鳳太祖開寳<lb/>
　中削去偽號易以一品衣服真宗祥符四年封五嶽<lb/>
　為帝天子服衮冕御朝發册遣使儀衛甚盛或云四<lb/>
　瀆封王三水官封王而海為大海嶽等尊也海之不<lb/>
　帝王闕典也莊子曰南海之帝為鯈北海之帝為忽<lb/>
　海謂之帝尚矣<lb/>
<pb n="KR3j0095_WYG_001-60b"/>
陽城欲裂裴延齡之麻乃有姦人蹈其迹以疑世昭宗<lb/>
　相李磎而崔昭緯不便之諷劉崇魯掠其麻而哭之<lb/>
　人君不可不察也<lb/>
退之詩好押狹韻累句以示工而不知重疊用韻之病<lb/>
　也雙烏詩兩頭字孟郊詩兩奥字李花詩兩花字<lb/>
歐陽永叔稱梅聖俞河豚詩云春洲生荻芽春岸飛楊<lb/>
　花河豚當是時貴不數魚蝦以為河豚食栁絮而肥<lb/>
　聖俞破題便說盡河豚好處乃永叔褒賞之辭實不<lb/>
<pb n="KR3j0095_WYG_001-61a"/>
　爾矣此魚盛於二月栁絮時已過矣<lb/>
唐穆宗時户部尚書楊於陵云開元中天下鑄錢七十<lb/>
　餘爐嵗八百萬今纔十餘爐嵗八十五萬元佑六年<lb/>
　東南嵗鑄錢二百七十五萬只梧州元豐監嵗鑄十<lb/>
　五萬已當長慶時天下之數矣<lb/>
唐宣宗時兵部侍郎蔣伸判户部兵部侍郎夏侯孜作<lb/>
　監鐵轉運使兵部侍郎崔慎由判戸部六典出於唐<lb/>
　今所遵用然别曹兼判亦唐故事也蔣伸判户部奏<lb/>
<pb n="KR3j0095_WYG_001-61b"/>
　事伸三起上三留之唐時貳卿猶有坐禮<lb/>
新唐史韓退之鄧州南陽人退之南陽人而非鄧州也<lb/>
　或云是懐州界人史記白起攻南陽太行道絶之注<lb/>
　徐廣曰此南陽河内修武是也則退之修武人也以<lb/>
　為鄧州誤矣<lb/>
漢龔勝邴漢之乞骸骨詔謂之耆艾二人而不名也時<lb/>
　勝為光祿大夫漢為大中大夫特詔行道舍傳舍如<lb/>
　今之驛舎也漢時得入驛舍如此之嚴也<lb/>
<pb n="KR3j0095_WYG_001-62a"/>
昔時文字未有印板多是寫本齊宗室傳衡陽王鈞嘗<lb/>
　手自細寫五經置於巾箱中巾箱五經自此始也至<lb/>
　後唐明宗長興三年宰相馮道李愚請令判國子監<lb/>
　田敏校正九經刻板印賣朝廷從之是雖在亂世九<lb/>
　經傳播甚廣至周廣順中蜀母昭裔又請刻印板九<lb/>
　經於是蜀中文字復盛<lb/>
天子八寳其二曰受命寳所以修封禪禮神祗也今言<lb/>
　玉璽記玉璽者傳國璽也秦始皇始取藍田玉刻而<lb/>
<pb n="KR3j0095_WYG_001-62b"/>
　為之面文曰受命于天旣壽永昌璽上隱起為盤龍<lb/>
　文曰受天之命皇帝壽昌方四寸鈕鉤五龍盤秦滅<lb/>
　傳漢歴王莽為元后投之於地遂一角缺後傳至石<lb/>
　季龍季龍磨其隱起之文又刻其傍為文云天命石<lb/>
　氏開皇二年琢為受命璽至後唐廢帝王從珂携以<lb/>
　自焚石晉再作受命寳曰受天明命惟德永昌契丹<lb/>
　又盗而取之至周郭威更以玉作二寳其一以皇帝<lb/>
　承天受命之寳為文其一以皇帝神寳為文馮道書<lb/>
<pb n="KR3j0095_WYG_001-63a"/>
　之今所用乃威所作寳也<lb/>
仁宗朝有使北者見北主傳國璽詩云一時製美寳千<lb/>
　載助興王中原旣失守此寳歸北方子孫宜愼守世<lb/>
　業當永昌<lb/>
或問符節之說荅曰按後漢馮衍傳注文帝初與郡守<lb/>
　始為銅虎竹使符分持其一以為瑞信傅燮傳范律<lb/>
　為漢陽太守與燮合符而去前漢司馬相如傳剖符<lb/>
　之封注云白藏天子青在諸侯豈非以白合青乎文<lb/>
<pb n="KR3j0095_WYG_001-63b"/>
　帝紀竹使符以竹箭五枝長五寸䥴刻篆書第一至<lb/>
　第五各分其半右留京師左與郡守豈非以右合左<lb/>
　乎漢高帝紀注節以毛為之上下相重取象竹節因<lb/>
　以為名將命者持之以為信後漢光武紀注節所以<lb/>
　為信也以竹為之柄長八尺以旄牛尾為其眊三重<lb/>
　馮衍與田邑書今以一節之任建三軍之威豈特寵<lb/>
　其八尺之竹氂牛之尾哉<lb/>
庾信栁遐墓銘西中郎乘陽王以綠車之重臨西河之<lb/>
<pb n="KR3j0095_WYG_001-64a"/>
　牧勅用君為本州理中尋遷别駕理中即漢治中也<lb/>
　自治中遷别駕則别駕高於治中矣<lb/>
漢時尚坐席也史記灌夫傳魏其侯為壽獨故人避席<lb/>
　爾餘半膝席如淳注以膝跪席上也其衣冠則類今<lb/>
　之道士杜欽傳小冠子夏是也所謂布衣韋帶之士<lb/>
　皆未仕之服也後漢周盤傳乃解韋帶就孝亷之舉<lb/>
　注以韋皮為帶未仕之服也未仕則服韋帶仕則服<lb/>
　革帶故解之隋何稠傳魏晉以來皮弁有纓而無笄<lb/>
<pb n="KR3j0095_WYG_001-64b"/>
　導稠曰此古田獵之服也今服以入朝宜變其制弁<lb/>
　施象牙簪導自稠始也又從省之服初無佩綬稠曰<lb/>
　此乃晦朔小朝之服安有人臣謁帝而去印綬兼無<lb/>
　佩玉之節乎乃加獸頭小綬及佩一隻由此觀之則<lb/>
　戴弁曳綬隋朝尚如此耳<lb/>
東晉猶乘車王導短轅犢車長柄麈尾是也唐劉子𤣥<lb/>
　傳古大夫以上皆乘車以馬為緋服魏晉後以牛駕<lb/>
　車江左尚書郎輙輕乘馬則御史劾治唐時士庻親<lb/>
<pb n="KR3j0095_WYG_001-65a"/>
　迎猶盛服冠履乘駱車<lb/>
今之衣半臂非禮之服也魏明帝嘗著㡌被縹綾半袖<lb/>
　楊阜問帝曰此於禮何法服也帝嘿然不荅自是不<lb/>
　法服不見阜光武紀更始諸將服婦人衣諸于繡镼<lb/>
　<hi>注書無镼字續漢書作掘並音其勿切</hi>三輔吏士莫不笑之或有畏而<lb/>
　走者注前書音義云諸于大掖衣也如婦人之袿衣<lb/>
　揚雄方言云襜褕其短者自闗之西謂䘪䘿郭璞注<lb/>
　云俗名䘿掖據此則是諸于上加綉䘿如今之半臂<lb/>
<pb n="KR3j0095_WYG_001-65b"/>
　也<lb/>
周武皇帝初服常冠以皂紗全幅向後襆髪仍裁為四<lb/>
　脚今之幞頭正是此遺法也<lb/>
周宣帝禁天下婦人不得施粉黛自非宮人皆黄眉墨<lb/>
　粧所謂鈆黄者以此與<lb/>
馬周傳品官舊服正黄紫至周建白三品服紫四品五<lb/>
　品緋六品七品綠八品青高宗朝八品九品服碧上<lb/>
　元中三品服紫金帶四品深緋金帶五品淺緋金帶<lb/>
<pb n="KR3j0095_WYG_001-66a"/>
　六品深綠銀帶七品淺綠銀帶八品深青䃋帶九品<lb/>
　淺青䃋帶庻人服黄鐵帶非庻人不得服黄武后朝<lb/>
　改佩魚作龜崔承慶傳佩龜者蓋防徵召之詐内出<lb/>
　龜以合之也亦有金銀銅之異中宗朝依舊佩魚董<lb/>
　晉傳唐式朝臣皆服綾袍五品以上金玉帶所以盡<lb/>
　飾以奉上也<lb/>
今之更㸃擊鉦唐六典皆擊鐘也太史門有典鐘二百<lb/>
　八十人掌擊漏鐘<lb/>
<pb n="KR3j0095_WYG_001-66b"/>
後漢南海貢荔枝桓帝時唐羌上䟽罷之唐貢蜀中茘<lb/>
　支<lb/>
盧仝詩天子初嘗陽羡茶是時當未知七閩之竒<lb/>
嘉話録載崔造事趙山人言造合得刺史今月某日勅<lb/>
　到必先弔而後賀造心懼勅到之日乃造私忌日洪<lb/>
　州府僚皆赴慰焉唐時私忌日猶受弔慰<lb/>
後漢董翊舉孝亷為須昌令聞舉將䘮棄官歸唐杜審<lb/>
　言為崔融所奬引融死審言為融服緦麻裴佶與鄭<lb/>
<pb n="KR3j0095_WYG_001-67a"/>
　餘慶友善佶殁餘慶為行服士林美之<lb/>
觀題壁可見其文章觀公文可見其政事<lb/>
杜子美石硯詩注平侍御者可見其尤長於詩也<lb/>
宋玉文豈能與之料天地之髙哉天言髙可也地言髙<lb/>
　不可也後漢楊厚傳父統對耳目不明目言明可也<lb/>
　耳言明不可也<lb/>
古字通用後人草則加草木則加木遂相承而不知也<lb/>
　如倚卓遂作椅桐之椅棹船之棹㕔者於此聼事也<lb/>
<pb n="KR3j0095_WYG_001-67b"/>
　只合作聼字後人以為屋也加广<hi>宜檢反</hi>如庭廉之<lb/>
　類今訛遂作厂字玉篇厂<hi>呼旦反</hi>者山石之厓巖人<lb/>
　可居也今禮部韻亦訛也<lb/>
突厥畏李靖徙牙於磧中牙者旗也東京賦竿上以象<lb/>
　牙飾之所以自表識也太守出有門旗其遺法也後<lb/>
　人遂以牙為衙早衙晚衙亦太守出則建旗之義或<lb/>
　以衙為廨舍早晚皷聲謂之衙鼔報牌謂之衙牌兒<lb/>
　子謂之衙内皆不知之耳唐韻注衙府也是註亦訛<lb/>
<pb n="KR3j0095_WYG_001-68a"/>
　也<lb/>
錢文載年號起於元魏敬宗時也然後來亦不皆載年<lb/>
　號隋末錢幣濫薄至裁皮糊紙為之民間不勝其敝<lb/>
　至唐武徳方行開元通寳錢六典謂之開通元寳徑<lb/>
　八分重二銖四黍凡積十錢重一兩輕重大小最為<lb/>
　折衷逺近便之命給事中歐陽詢撰其文并書回環<lb/>
　可讀世俗不知遂以為開元錢明皇所鑄也<lb/>
蕭瑀好奉佛太宗令出家𤣥宗開元六年河南參軍鄭<lb/>
<pb n="KR3j0095_WYG_001-68b"/>
　銑朱陽丞郭仙舟投匭獻詩勅曰觀其文理乃崇道<lb/>
　法於時用不切事情宜各從所好罷官度為道士如<lb/>
　使佞佛者出家諂道者為道士則士大夫攻乎異端<lb/>
　者息矣<lb/>
後世皆稱姚崇宋璟為賢相按唐史崇開元元年十月<lb/>
　相至四年冬罷九年秋卒年七十二璟四年冬相至<lb/>
　七年正月罷二十一年致仕二十五年卒年七十五<lb/>
　崇在位四年璟在位二年崇相𤣥宗時六十四歲矣<lb/>
<pb n="KR3j0095_WYG_001-69a"/>
　罷時六十七嵗又五年而卒璟相時五十七歳矣罷<lb/>
　時六十歳又十七年而卒李林甫在相位乃十九年<lb/>
漢有蕭曹唐有房杜姚宋嘗考其後世蕭曹至子皆削<lb/>
　封而蕭凡五世絶祀房喬次子遺愛與公主謀反誅<lb/>
　停𤣥齡配享杜如晦次子荷說承乾建大事誅姚崇<lb/>
　長子彛少子奕奕子閎為牛仙客幕府見仙客疾亟<lb/>
　逼仙客為表薦奕為相仙客妻以聞𤣥宗怒杖殺閎<lb/>
　宋璟六子天寳中渾恕尚俱以贓敗華衡亦坐貪得<lb/>
<pb n="KR3j0095_WYG_001-69b"/>
　罪廣平之風衰矣<lb/>
憲宗元和十四年自鳳翔府迎佛骨至於京師韓愈以<lb/>
　諫逐十五年有陳𢎞志之事懿宗咸通十四年迎佛<lb/>
　骨於鳯翔諫者以憲宗為戒懿宗曰朕生得見之死<lb/>
　亦無恨七月崩十二月送骨還法門寺天子迎死骨<lb/>
　入禁中不祥之兆也<lb/>
徳宗謂陸贄曰卿清慎太過諸道饋送一皆拒絶恐事<lb/>
　情不通如鞭靴之類受亦無傷贄上䟽云鞭靴不已<lb/>
<pb n="KR3j0095_WYG_001-70a"/>
　必及金玉目見可欲能自窒乎吾謂天子令宰相受<lb/>
　賂此徳宗之多僻不受而已何必上疏此陸贄之賈<lb/>
　直<lb/>
徳宗刻薄猜忌固其天資然尤暴著於他君者亦由鄴<lb/>
　侯家傳及陸宣公奏議之所致耳此飾非拒諫之所<lb/>
　由生也故臣之諫君造膝不使人聞削藁不使人知<lb/>
　非徒明哲保身而已亦無使彰於後世也<lb/>
唐時回鶻最强盛武宗時為黠戞斯可汗所破其一支<lb/>
<pb n="KR3j0095_WYG_001-70b"/>
　奔天徳塞下天徳軍使溫徳彞奏回鶻潰兵侵逼西<lb/>
　域亘六十里不見其後回鶻及可汗又來借振武城<lb/>
　居之賴李徳裕在朝隨事應接不為巨患今匈奴之<lb/>
　盛乆矣其勢將衰萬一潰突入邊郡則朝廷未有處<lb/>
　之之䇿此當無事之時不得不深慮也<lb/>
甚哉宣宗之蔽也魏謩作相勸立太子不荅裴休亦有<lb/>
　兹請宣宗曰若建太子則朕遂為閒人崔慎由亦言<lb/>
　之慎由罷相乃宻以䕫王滋屬中尉王茂𤣥樞宻使<lb/>
<pb n="KR3j0095_WYG_001-71a"/>
　王龜長等而左中尉王宗實不預焉宗實迎立鄆王<lb/>
　是為懿宗夫宰相大臣有請不從又不與計議乃宻<lb/>
　以儲繼付之宦官夫宦官能立則亦能廢之何其闇<lb/>
　於大體也此宣宗之蔽也<lb/>
石晉之時契丹入寇陷數州而太后囚其後又助北漢<lb/>
　拒周諸部不欲入寇而其主强之燕王述軋因衆心<lb/>
　所惡弑其主而自立焉南北之限天意也干紀妄動<lb/>
　其報如此則亦可以自懲艾矣<lb/>
<pb n="KR3j0095_WYG_001-71b"/>
時異事殊殆不可曉貢禹言高祖文帝景帝宮女不過<lb/>
　十餘隋太子勇謂楊素曰公家馬數萬匹漢帝為天<lb/>
　子而宮女十餘何其少也楊素為人臣而厩馬數萬<lb/>
　何其多也<lb/>
謂天子為官家蕭梁時已有此語梁簡文諸子傳建平<lb/>
　王大球見武帝禮佛謂母曰官家尚爾兒安敢辭<lb/>
今批荅云省表具之晉時已有此語劉頌傳詔云諸所<lb/>
　陳聞具之知卿乃心為國也<lb/>
<pb n="KR3j0095_WYG_001-72a"/>
今公家文字用仰字北史時已有此語北齊孝昭皇帝<lb/>
　紀詔定三恪禮儀體式亦仰議之<lb/>
俗所謂累重亦有所出也前漢西域傳屯田輪臺募民<lb/>
　壮健有累重敢徙者詣田所注累謂妻子家屬也<lb/>
俗所謂瓜葛亦有所出也後漢禮儀志上陵議注茍先<lb/>
　帝有瓜葛之屬男女畢㑹也晉王導與子悅弈棋争<lb/>
　道導笑謂曰與子有瓜葛那得爾耶<lb/>
俗所謂阿誰三國時已有此語龎統傳向者之論阿誰<lb/>
<pb n="KR3j0095_WYG_001-72b"/>
　為之<lb/>
俗所謂見錢見榖漢已用之王莽傳舍無見榖王嘉疏<lb/>
　元帝時外戚貲千萬者少爾故水衡少府見錢多也<lb/>
工夫或作功字魏志王肅傳泰極已前功夫尚大也<lb/>
俗所謂日子亦有所出文選曹公檄呉將拔部曲文年<lb/>
　月朔日子注發檄時也然則日子者日時也<lb/>
俗所謂停待晉書已有此語也愍懐太子傳陛下停待<lb/>
　是也<lb/>
<pb n="KR3j0095_WYG_001-73a"/>
俗所謂日許者爾許也聲之訛也啟顔錄詠傴人云城<lb/>
　門爾許高故自匍匐入<lb/>
俗以僅為劣南史王瑩傳瑩子實追從兄上岸盤頭令<lb/>
　卒與杖搏頰乞原劣得免<lb/>
俗呼抽替南史殷淑儀傳孝武帝之貴妃也有寵而薨<lb/>
　帝思見之遂為通替棺欲見輙引替覩屍<lb/>
前漢鮑宣傳注持時行夜行夜如今持更是已持時如<lb/>
　今報時是已漢官儀黄門持五夜甲夜乙夜丙夜丁<lb/>
<pb n="KR3j0095_WYG_001-73b"/>
　夜戊夜亦如今五更也<lb/>
今所謂䝉教賜之類蜀董和傳諸葛亮為丞相下教教<lb/>
　之說蓋謂此耳<lb/>
無狀有兩觧賈誼自傷為傅無狀注無善狀也顯宗紀<lb/>
　刺史督察尤無狀者注謂其罪惡尤大其狀無可寄<lb/>
　言<lb/>
俗言添黈<hi>它斗反</hi>以水投酒謂之黈水馬融笛賦曰聖<lb/>
　哲黈益注黈猶増益也<lb/>
<pb n="KR3j0095_WYG_001-74a"/>
俗言句投馬融笛賦覩法於節奏察度於句投<hi>徒鬭反</hi>
　注句投猶章句也<lb/>
俗呼牝馬為課馬出唐六典凡牝四年五課羊則當年<lb/>
　而課之課謂嵗課駒犢<lb/>
俗以和泥灰為麻刀出唐六典京兆嵗送麥稍三萬捆<lb/>
　麥麩二百車麻刀三萬斤<lb/>
　<lb/>
　<lb/>
<pb n="KR3j0095_WYG_001-74b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　珩璜新論<lb/>
</p>
<p>
</p>
  </div>
<div> <lb/>
    <p>
<pb n="KR3j0095_WYG_002-1a"/>
珩璜新論<lb/>
文帝七年令列侯太夫人夫人無得擅徵捕如渟曰列<lb/>
侯之妻稱夫人列侯死子復為列侯乃得稱太夫人子<lb/>
不為列侯不得稱也然則婦人封號稱太者蓋如是耳<lb/>
漢家初十五税一儉於周十税一也中間廢至孝惠即<lb/>
位復十五税一髙后元年詔曰前日孝惠皇帝言欲除<lb/>
妖言令議未决而崩今除之中間復此條故文帝二年<lb/>
五月詔曰今法有誹謗妖言之令使衆臣不敢盡情而<lb/>
<pb n="KR3j0095_WYG_002-1b"/>
上無由聞過失也將何以來逺方之賢良其除之然則<lb/>
法令變更無常自古已然<lb/>
漢書多言酎張晏曰正月旦作酒八月成名曰酎酎之<lb/>
言純也至武帝時因八月嘗酎㑹諸侯廟中出金助祭<lb/>
所謂酎金也師古曰酎三重醸醇酒也味厚故以薦宗<lb/>
廟<lb/>
武帝之時作歌者七元狩元年行幸雍祠五畤獲白麟<lb/>
作白麟之歌元鼎四年得寳鼎后土祠旁馬生渥洼水中<lb/>
<pb n="KR3j0095_WYG_002-2a"/>
作寳鼎天馬之歌元封二年祠泰山至瓠子臨决河命<lb/>
從臣將軍以下負薪塞河旁作瓠子之歌五年冬南巡<lb/>
至盛唐望祀虞舜於九嶷登灊天柱山自潯陽浮江親<lb/>
射蛟江中獲之舳艫千里薄樅陽而出作盛唐樅陽之<lb/>
歌太初四年春貳師將軍廣利斬大宛王首獲汗血馬<lb/>
來作西極天馬之歌太始三年行幸東海獲赤鴈作朱<lb/>
鴈之歌四年祠神人於交門若有鄉坐拜者作交門之歌<lb/>
漢賜諸侯王及功臣以下金凡言黄金者皆與之真金<lb/>
<pb n="KR3j0095_WYG_002-2b"/>
不言黄金者一金與萬錢也<lb/>
陸機云千里蓴羮但未下鹽豉耳世説具載此語意謂<lb/>
生蓴羮在水中者也後人謬以千里未下為地名可删<lb/>
去但字劉禹錫厯陽詩一鍾菰葑米千里水蓴羮亦陸<lb/>
機之意也<lb/>
觀劉夢得祭退之文有以知退之之文獨步一時也云<lb/>
手轉文柄髙視寰海權衡低昻瞻我所在三十餘年聲<lb/>
名塞天又祭子厚文云勒石垂後屬於伊人此語心服<lb/>
<pb n="KR3j0095_WYG_002-3a"/>
之矣<lb/>
</p>
<p>
</p>
  </div>
<div> <lb/>
    <p>
<pb n="KR3j0095_WYG_003-1a"/>
珩璜新論跋<lb/>
右孔氏雜説毅父記録之文也三孔文字漫不可得獨<lb/>
此編乃傳圖之珩璜論渝川丁氏嘗板於家視此為稍<lb/>
畧且珩璜之名未知所由或謂玉之碎者豈其然乎舊<lb/>
嘗見吳虎臣引其數則以為雜説兹故因之淳熈庚子<lb/>
九日臨江假守吳興沈詵識<lb/>
</p>
<p>
</p>
  </div></body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_117-1a"/>
　欽定四庫全書<lb/>
御定淵鑑𩔖函卷一百十二<lb/>
　　設官部五十二<hi>京兆尹司京府判官官推官令治中  京府  録事  廂    市</hi>
　　　京尹一<hi>京兆尹尹左馮翊尹右扶風尹河南尹増開封    臨安    大興</hi>
　　　　<hi>大都路總管守應天尹順天尹  留  附</hi>
　原杜氏通典曰周官有内史秦因之掌治京師漢景帝<lb/>
　二年分置左右内史武帝太初元年更名右内史為京<lb/>
　兆尹<hi>絶髙曰京十億曰兆大衆所聚故曰京兆</hi>更名左内史為左馮翊<hi>馮輔翊衛</hi>
<pb n="KR3k0055_WYG_117-1b"/>
　<hi>也</hi>　秦官有主爵中尉掌列侯　漢景帝中元六年更<lb/>
　名都尉武帝太初元年更名右扶風<hi>扶助風化也</hi>與左馮翊<lb/>
　京兆尹是為三輔治長安城中<hi>三輔黄圖曰長安以東為京兆長陵以北為左</hi>
　<hi>馮翊渭城以西為右扶風皆治在城中故趙廣漢歎曰亂吾治者三輔也誠得兼之直差易耳</hi>銀章青<lb/>
　綬進賢兩梁冠絳朝服佩水蒼玉秩異凡州所監都為京師<lb/>
　置尹一人丞一人漢初三輔治長安後漢都雒陽置河<lb/>
　南尹以三輔陵廟所在不改其號但減其秩與太守同<lb/>
　後漢左馮翊右扶風屬司𨽻尋省　魏晉為京兆太守<lb/>
<pb n="KR3k0055_WYG_117-2a"/>
　後周都闗中又為京兆尹　隋京兆郡置尹并佐吏<lb/>
合二百四十四人　唐京兆府本為雍州置牧一人以<lb/>
親王為之太宗為秦王中宗為英王睿宗為相王時並<lb/>
居其任多以長史理人開元元年改雍州為京兆府置<lb/>
牧如故掌宣風導俗肅清所部或以親王居閣而遥領<lb/>
焉初雍州置别駕以貳牧之事永徽中改别駕為長史<lb/>
開元初改雍州長史為京兆尹總理衆務凡前代帝王<lb/>
所都皆曰尹<hi>南朝曰丹陽尹後魏初曰代尹東魏曰魏尹齊曰清都尹</hi>　河南尹其<lb/>
<pb n="KR3k0055_WYG_117-2b"/>
地在周為王城成王命君陳分正東郊成周曰尹兹東<lb/>
郊<hi>盖今河南牧之任亦留守之始</hi>　秦兼天下置三川守<hi>三川河洛伊也秦末李由</hi>
<hi>為三川守</hi>　漢興更名三川為河南武帝増守為太守王莽<lb/>
改太守為大尹改河南大尹為保忠信卿光武中興徙<lb/>
都洛陽改太守為尹<hi>尹正也</hi>章綬服秩與京兆同主京都<lb/>
特奉朝請<hi>李膺為河南尹</hi>　魏晉皆為河南尹後魏太和中遷<lb/>
都洛陽又置河南尹　東魏置洛州刺史　後周置洛<lb/>
州總管尋罷之　隋初為洛州刺史復為河南内史大<lb/>
<pb n="KR3k0055_WYG_117-3a"/>
業初為荆河州刺史又為河南太守尋為河南尹與京<lb/>
兆同　唐武徳四年置洛州都督貞觀十七年改為刺<lb/>
史顯慶二年置東都改刺史為長史而洛州本置牧一<lb/>
人以親王為之中宗為周王時及衛王重俊實居其任<lb/>
多以長史理人至開元元年改洛州為河南府改長史<lb/>
為尹其牧尹之制一如京兆<hi>諸曹書佐亦如之</hi>各有少尹二員<lb/>
通判府事<hi>京兆少尹魏晉以來治中之任隋文帝改為司馬煬帝又改為贊治後又改為丞武徳初</hi>
<hi>復為治中永徽元年以太皇帝諱改為司馬本一貟太極元年雍洛二州各加司馬一貟分為左右開元元年</hi>
<pb n="KR3k0055_WYG_117-3b"/>
<hi>並改為少尹</hi>開元以後増置太原府為北京官屬制置悉同<lb/>
兩京<hi>初武后長夀元年以并州后之故里改為北都神龍初廢開元十一年又以并州髙祖起義之始復</hi>
<hi>置太原府號曰北京初開元元年正月於蒲州置中都改州為河中府至六月而罷後上元元年復置岐州為</hi>
<hi>鳳翔府又以益州為成都府</hi>　増宋史曰五代俱置開封府尹　宋<lb/>
開封府牧尹不常置權知府一人以待制以上充掌印<lb/>
正畿甸之事以教法導民而勸課之中都之獄訟皆受<lb/>
而聽焉小事則専決大事則禀奏若承旨已斷者刑部<lb/>
御史臺無輒糾察　其屬有判官推官四人日視推鞫<lb/>
<pb n="KR3k0055_WYG_117-4a"/>
分事以治而佐其長領南司者一人督察使院非刑獄<lb/>
訟訴則主行之司録參軍一人折户婚之訟而通書六<lb/>
曹之案牒功曹㑹曹戸曹兵曹法曹士曹參軍各一人<lb/>
視其官曹分職涖事左右軍廵使判官各二人分掌<lb/>
京城爭鬬及推鞫之事左右廂公事幹當官四人掌檢<lb/>
覆推問凡闘訟事輕者聽決元祐元年又増置新城内<lb/>
左右兩廂四年罷元豐初復置　開封典司轂下自建<lb/>
隆以来為要劇之任至熙寧間釐折獄訟歸於廂官而<lb/>
<pb n="KR3k0055_WYG_117-4b"/>
治事視前日損去十四崇寧三年蔡京奏罷權知府置<lb/>
牧一貟尹一員専總府事少尹二員分左右二府之政<lb/>
事牧以皇子領之尹以文臣充在六曹尚書之下侍郎<lb/>
之上少尹在左右司郎官之下列曹郎官之上又請移<lb/>
開封府於舊尚書省從之<hi>太宗真宗嘗任府尹自至道後知府必帶權字至是始罷</hi>
政和三年資政殿大學士鄧洵武言河南應天大名府<lb/>
號陪京乞依開封制正尹少之名從之　髙宗駐蹕杭<lb/>
州建炎三年詔改為臨安府其守臣帶安撫使置知府<lb/>
<pb n="KR3k0055_WYG_117-5a"/>
通判簽書節度推官觀察推官觀察判官録事參軍等<lb/>
官掌畿甸之事籍其户口均其賦役頒其禁令城内外<lb/>
分南北左右廂各置廂官以聽民之訟訴<hi>廂官許奏辟京朝官親民</hi>
<hi>資序人充後罷城内兩廂官帷城外置焉</hi>乾道七年皇太子領尹事廢臨安<lb/>
府通判僉判職官置少尹一員日受民詞以白太子間<lb/>
日率僚屬詣宮禀事九年皇太子解尹事臨安府官制<lb/>
並依舊　續文獻通考曰遼南面五京尹為五京㽞守<lb/>
司俱兼府尹職　金大興府尹掌宣風導俗肅清所部<lb/>
<pb n="KR3k0055_WYG_117-5b"/>
兼領本路兵馬都總管府事同知掌通判府事少尹掌<lb/>
同同知總管判官掌紀綱總府衆務分判兵案之事府<lb/>
判掌諮議參佐糾正非違推官二人分判户刑案事<lb/>
元初立燕京路總管大興府至元二十七年改大都路<lb/>
都總管府置達嚕噶齊二人都總管一人即京尹之職<lb/>
也副達嚕噶齊同知治中判官推官經歴知事各二人<lb/>
凡本府官吏惟達嚕噶齊一員及總管推官専治路政<lb/>
其餘皆分任供需之事故又號曰供需府　明初改集<lb/>
<pb n="KR3k0055_WYG_117-6a"/>
慶路為應天府欲崇其秩改知府為正三品賜銀印同<lb/>
知為府丞凡禮遇視在外知府特異有治中通判推官<lb/>
經歴知事照磨等官　永樂十年陞順天府府尹為正<lb/>
三品如應天府掌京府事宣化和人勸農問俗均貢賦<lb/>
節征徭謹祭祀閲户口糾豪强恤窮困録罪囚務知百<lb/>
姓之疾苦凡學校軍匠積貯牧馬薪炭河渠堤涂僧道<lb/>
醫藥之事率其僚而分理焉　原留守杜氏通典曰周<lb/>
之君陳似其任也此後無聞後漢和帝南廵祠園廟張<lb/>
<pb n="KR3k0055_WYG_117-6b"/>
禹以太尉兼衛留守晉張方劫恵帝幸長安僕射荀藩<lb/>
等與其遺官在洛陽為留臺承制行事號為東西臺至<lb/>
安帝時劉裕置留臺具百官後魏孝文南伐以太尉元<lb/>
丕廣陵王羽留守京師後並加使持節唐留守之制盖<lb/>
因此也<hi>髙宗儀鳳元年司農卿韋宏機為東都㽞守時有道士朱欽遂為中宮所使至都所為横恣宏</hi>
<hi>機執而囚之因奏曰道士假稱中宮驅使依倚形勢臣恐虧損皇明為禍患之漸髙宗特發中使賜書慰諭仍</hi>
<hi>云不湏漏泄武后臨朝垂拱三年文昌右丞相蘇良嗣為京留守時尚方監裴匪躬檢校京苑将鬻苑中果菜</hi>
<hi>以收其利良嗣駮之曰昔公儀相魯猶能㧞葵去織未聞萬乗之主鬻其果菜以與下人争利</hi>　増宋<lb/>
<pb n="KR3k0055_WYG_117-7a"/>
史曰舊制天子廵狩親征則令親王或大臣總留守事<lb/>
建隆元年親征澤潞以樞宻使吳廷祚為東京㽞守其<lb/>
西南北京留守各一人以知府兼之<hi>西京河南南京應天北京大名</hi>留<lb/>
司管掌宮鑰及京城守衛脩葺彈壓之事畿内錢榖兵<lb/>
民之政皆屬焉南渡初其東京北京並置留守以開封<lb/>
大名知府兼其後河南復南京西京置留守紹興四年<lb/>
帝將親征以參知政事孟庾為行宮留守置奏差主管<lb/>
書寫機宜文字官一員幹辦官二貟準備差遣差使各<lb/>
<pb n="KR3k0055_WYG_117-7b"/>
三貟使臣五十員又置留司臺官一員五年罷　續文<lb/>
獻通考曰金諸京留守司留守帶本府尹兼本路兵馬<lb/>
都總管副留守帶各府少尹上京留守司兼管林木事<lb/>
正隆二年並罷　元大都留守司掌守衛宮闕都城調<lb/>
度本路供億諸務兼理營繕内府諸邸都官原廟尚方<lb/>
車服殿廡供帳内苑花木及行幸湯沐宴遊之所門禁<lb/>
闗鑰啟閉之事留守五員副留守二貟　元世祖至元<lb/>
三年詔上都路總管府遇車駕廵幸行留守司事駕還<lb/>
<pb n="KR3k0055_WYG_117-8a"/>
即復舊　明制廵狩親征皆命東宮監國以大臣為留<lb/>
守而府尹無居留之事矣<lb/>
　　京尹二<lb/>
原史記曰汲黯為主爵都尉丞相公孫宏上言曰右内<lb/>
史界部中多貴人宗室難治非素重臣弗能任請徙黯<lb/>
為右内史　漢書曰寗成為内史外戚多毁成之短抵<lb/>
罪髠鉗是時九卿死即死少被刑而成刑極自以為不<lb/>
復收乃解脫詐刻𫝊出闗歸家稱曰仕不至二千石賈<lb/>
<pb n="KR3k0055_WYG_117-8b"/>
不至千萬安可比人乎　又曰韓延夀為左馮翊滿嵗<lb/>
稱職為真嵗餘不出行縣掾吏皆以為方春月可一出<lb/>
勸農桑至髙陵有昆弟相訟延夀傷之曰骨肉爭訟是<lb/>
吾教不行也乃入𫝊舍閉閣自思過於是訟者遞相責<lb/>
讓皆肉袒願以田相移至死不争延夀恩信周二十四<lb/>
縣無訟者吏不忍欺　又曰張敞為京兆尹朝廷毎有<lb/>
大議引古今處便宜公卿皆服然敞無威儀時罷朝㑹<lb/>
過走馬章臺街<hi>在長安中又曰在章臺下街</hi>使御吏驅自以便面拊<lb/>
<pb n="KR3k0055_WYG_117-9a"/>
馬又為婦畫眉長安中𫝊張京兆眉憮<hi>孟康曰憮音詡北方人謂媚好</hi>
<hi>為詡畜</hi>有司以奏上問之對曰臣聞閨房之内夫婦之私<lb/>
有過於畫眉者　又曰尹翁歸為雍右扶風辟用亷平<lb/>
疾迸奸吏常為三輔最　又曰薛宣為左馮翊得郡中<lb/>
人吏罪名輒告其縣使自行罪曰不欲代縣治奪賢令<lb/>
長名　又曰王尊王章王駿並為京尹皆有名京師稱<lb/>
曰前有趙張後有三王　又曰龔勝遷丞相司直徙光<lb/>
祿大夫守右扶風數月上知勝非撥煩吏乃復還勝光<lb/>
<pb n="KR3k0055_WYG_117-9b"/>
禄大夫　後漢書曰延篤字叔國及邉鳳皆京尹並有<lb/>
雄名語曰前有趙張後有邉延趙張謂趙廣漢及張敞<lb/>
也　謝承後漢書曰鄧道出為馮翊守下車治豪强四<lb/>
海號為豪强所病　魏略曰顔斐字文林為京兆守勤<lb/>
勵禮學風化大行人多無車牛斐課人間月取車材使<lb/>
轉相教作車又課民無牛者命畜豬貴時賣以買牛始<lb/>
人以為煩一二年間家家有丁車大牛吏不煩民民不<lb/>
求利遷為平原太守吏人啼哭遮道車馬不得前　又<lb/>
<pb n="KR3k0055_WYG_117-10a"/>
曰顔斐為京兆尹課人輸租時各因便置薪兩束為寒<lb/>
炙筆硯　又曰顔斐為京兆守京兆與馮翊扶風接界<lb/>
二郡道路既穢塞田疇又荒蕪人民飢凍而京兆令屬<lb/>
縣皆整頓阡陌樹桑果豐富常為雍州十郡最　王隠<lb/>
晉書曰樂廣字彦輔為河南尹故郡中多怪後人皆於<lb/>
廊下郵𫝊中治事無敢數在㕔事者唯廣處之　晉中<lb/>
興書曰晉太興元年改丹陽内史為丹陽尹　又曰彭<lb/>
城劉隗太興初長兼侍中出補丹陽尹隗雖在外而萬<lb/>
<pb n="KR3k0055_WYG_117-10b"/>
機祕宻皆豫聞之　語林曰許元度出都詣劉真長先<lb/>
不識至便造之一面留連摽劉貴略無造詣遂九十日<lb/>
一詣許語曰卿為不去家將成輕薄京尹　隋書曰樊<lb/>
子蓋檢校河南内史屢有治績文帝謂曰今為公别造<lb/>
玉麟符以代銅獸　増唐書曰開元初李元紘擢京兆<lb/>
少尹詔決三輔渠時王主權家皆旁渠立磑瀦堨爭利<lb/>
元紘敕吏盡毁之分溉渠下田　山堂肆考曰李峴長<lb/>
吏治天寳時累遷京兆尹帝嵗幸温湯甸内巧供億以<lb/>
<pb n="KR3k0055_WYG_117-11a"/>
媚上峴獨無所獻帝異之楊國忠使客擿安禄山隂事<lb/>
諷京兆捕禄山第得安岱李方来等與祿山反狀縊殺<lb/>
之禄山怒上書自言帝懼變出峴為零陵太守峴為政<lb/>
得人心時京師米翔貴乃相與謡曰欲粟賤追李峴<lb/>
唐書曰肅宗時楊綰輔政以儉約風天下京兆尹黎幹<lb/>
出入從騶馭百數省損才留十餘騎　又幹為京兆數<lb/>
論執宰相元載惡之王縉附載意折幹曰南方孤生安<lb/>
曉朝廷事邪　山堂肆考曰劉晏為京兆尹總大體不<lb/>
<pb n="KR3k0055_WYG_117-11b"/>
苛細寛猛相濟吏民安之　又李勉為京兆尹時宦者<lb/>
魚朝恩為觀軍容使領國子監威寵震赫前尹黎幹諂<lb/>
事之須其入敕吏治數百人具以餉至是吏請勉勉不<lb/>
從曰吾候太學彼當見享軍容幸過府則脩具朝恩銜<lb/>
之亦不復至太學　又曰栁仲郢字諭蒙為京兆尹政<lb/>
號嚴明出尹河南以寛恵為政或言不𩔖京尹時仲郢<lb/>
曰輦轂之下彈壓為先郡邑之治恵愛為本　又曰薛<lb/>
元賞為京兆尹嘗詣宰相李石第石方坐㕔事與一人<lb/>
<pb n="KR3k0055_WYG_117-12a"/>
爭辨甚喧使覘之云有神策軍將訴事元賞趍入責石<lb/>
曰相公紀綱四海不能制一軍邪命左右趣神策軍將<lb/>
出仇士良聞之召元賞元賞曰屬有公事行當至矣乃<lb/>
杖殺神策軍而囚服見仇士良士良無如之何呼酒歡<lb/>
飲而罷　唐書曰㑹昌中李徳裕當國元賞復拜京兆<lb/>
尹都市多俠少年以黛墨鑱膚夸詭力剽敓坊閭元賞<lb/>
到府三日收惡少立杖死三十餘輩陳諸市餘黨懼争<lb/>
以火滅其文禁屯怙勢擾府縣元賞數與争不少縦由<lb/>
<pb n="KR3k0055_WYG_117-12b"/>
是軍暴折戢百姓賴安徳裕復用元賞弟元龜為京兆<lb/>
少尹　山堂肆考曰唐僖宗時張全義為河南尹初東<lb/>
都洊經冦亂居民不滿百户全義選麾下十八人材器<lb/>
可任者人給一旗一牓使詣十八縣故墟落中植旗張<lb/>
牓招懐流散勸之樹藝蠲其租税由是歸者如市　宋<lb/>
史曰五代漢初李榖權開封府時京畿多盗中牟尤甚<lb/>
榖誘邑人發其巢穴有劉徳輿者梁時屢攝畿佐居中<lb/>
牟素有幹材榖即署攝本邑主簿浹旬榖請侍衛兵數<lb/>
<pb n="KR3k0055_WYG_117-13a"/>
千佐徳輿悉禽賊黨其魁一即縣佐史一御史臺吏捜<lb/>
其家得金玉財貨甚衆自是行者無患　又宋真宗朝<lb/>
御史中丞趙昌言上言天下大辟斷絶皆録款聞奏付<lb/>
刑部詳覆用刑乖理者皆行按劾惟開封府未嘗奏案<lb/>
或斷獄有失止罪原勘官吏知府判官推官檢法官皆<lb/>
不及責則何以辨明枉濫表則方夏望自今如外州例<lb/>
施行從之　又慎從吉錢俶之壻也臨事敏速勤心公<lb/>
家所至皦察多請對陳事上謂其無隠大中祥符八年<lb/>
<pb n="KR3k0055_WYG_117-13b"/>
改給事中權知開封府既受命召戒之曰京府浩穰凡<lb/>
事太速則誤太緩則滯惟須酌中耳請屬一無所受<lb/>
又真宗為夀王尹開封府召畢士安為判官及即位命<lb/>
權知開封府事近臣有怙勢强取民間定婚女其家訴<lb/>
於府士安因對奏還之宮府常從為廷職者毎授任於<lb/>
外必令士安戒勗　又慶厯中賈昌朝言漢唐都雍置<lb/>
三輔内翼京師朝廷都汴而近京諸郡皆屬他道制度<lb/>
不稱王畿請析京東之曹州京西陳許滑鄭皆𨽻開封<lb/>
<pb n="KR3k0055_WYG_117-14a"/>
府以四十二縣為東畿帝納之　又程琳權知開封府<lb/>
王蒙正子齊雄捶老卒死賄妻子使以病告琳察其色<lb/>
辭異令有司驗得實蒙正連姻章獻太后家太后曰蒙<lb/>
正非殺人者乃其奴嘗捶之琳曰奴無自専理且使令<lb/>
與已犯同太后黙然遂論如法外戚吳氏離其夫而挈<lb/>
女歸夫訴於府琳命還女吳氏曰已納宮中矣琳請於<lb/>
帝曰臣恐天下有竊議陛下奪人妻女者帝亟命出之<lb/>
笞而歸其妻琳後以御史中丞兼龍圖閣學士再知開<lb/>
<pb n="KR3k0055_WYG_117-14b"/>
封府　又包待制拯除龍圖閣直學士權知開封府舊<lb/>
制凡訟訴不得徑造庭下拯開正門使得至前陳曲直<lb/>
中官勢族築園榭侵恵民河以至河塞不通適京師大<lb/>
水拯乃悉毁去或持地劵自言有偽増歩數者皆審驗<lb/>
劾奏之　又范純禮以龍圖閣直學士知開封府前尹<lb/>
以刻深為治純禮曰寛猛相濟聖人之訓今處深文之<lb/>
後若益以猛是以火濟火也由是一切以寛處之中㫖<lb/>
鞫享澤邨民謀逆純禮審其故此民入戲場觀劇歸途<lb/>
<pb n="KR3k0055_WYG_117-15a"/>
見匠者作桶取而戴之於首曰與劉先主何如遂為匠<lb/>
擒明日入對曰愚人邨野無所知若以叛逆蔽罪恐辜<lb/>
好生之徳以不應杖之足矣曰何以戒後曰正欲外間<lb/>
知陛下刑憲不濫足以為訓耳徽宗從之　又元豐時<lb/>
王存知開封府京師並河居人盗鑿汴堤以自廣或請<lb/>
令培築如故又按民廬侵官道者使撤之二謀出自中<lb/>
人既有詔矣存曰此吾職也入言之即日弛其禁都人<lb/>
懽呼相慶　又吳擇仁以户部侍郎兼知開封府故事<lb/>
<pb n="KR3k0055_WYG_117-15b"/>
尹以三日聽訟右曹吏十輩列庭下自占姓名一人云<lb/>
某人送某獄某人當杖某人去而尹無所可否有竇鑑<lb/>
者以捕盗冠諸司使服金帶擇仁視事狃舊態来前叱<lb/>
而械諸獄一府大驚賣珠人居民貨久不返度事急匿<lb/>
宦官楊戩第擇仁跡取之竄於逺戩遂中以事罷為顯<lb/>
謨閣直學士　又王巖叟為樞密都承旨權知開封府<lb/>
都城羣偷所聚謂之大房毎區容數十百人淵藪詭僻<lb/>
不可深究巖叟令掩捕撤毁之根株一空供備庫使曹<lb/>
<pb n="KR3k0055_WYG_117-16a"/>
續以産貿萬緡市儈逾年負其半續盡力不能取一日<lb/>
唘户則所負皆在焉驚問其故儈曰王公今日知府矣<lb/>
　又元祐初錢勰以龍圗閣待制知開封府老吏畏其<lb/>
敏欲困以事導人投牒至七日勰随即剖決簡不中理<lb/>
者緘而識之戒無得来閲月聽訟一人又至呼詰之曰<lb/>
吾固戒汝矣安得欺我其人讕曰無有勰曰汝前訴云<lb/>
云吾識以某字硌緘示之信然人皆驚詫宗室貴戚為<lb/>
之斂手雖丞相府謁吏干請亦械治之　又孝宗朝張<lb/>
<pb n="KR3k0055_WYG_117-16b"/>
枃<hi>浚子</hi>以直徽猷閣改知臨安府都城浩穰姦盗聚慝枃<lb/>
畫分地以警捕夜户不閉光宗時再為府尹内侍毛伯<lb/>
益冐西河茭地為亭外戚有殺其僕者獄具夤縁宣諭<lb/>
求免枃皆執奏論如律孝宗觀湖枃以彈壓伏謁道左<lb/>
孝宗止輦問勞賜以酒炙枃天分髙爽吏材敏給所至<lb/>
以治辦稱南渡以来論尹京者以枃為首　金史曰金<lb/>
大定初唐古安禮為大興尹上曰京師好訛言府中姦<lb/>
吏為民患卿雖年少有治才去其宿弊毋為因仍七年<lb/>
<pb n="KR3k0055_WYG_117-17a"/>
五月大興府獄空詔錫宴勞之凡州郡有獄空者皆賜<lb/>
錢為錫宴費大興府錫宴錢三百貫其餘有差　又曰<lb/>
章宗時承暉知大興府事豪民與人爭種稻水利不直<lb/>
厚賂元妃兄左宣徽使李仁恵仁恵使人屬承暉右之<lb/>
承暉即杖豪民而遣之曰可以此報宣徽矣　又貞祐<lb/>
時胥鼎知大興府以在京貧民缺食者衆宜立法賑救<lb/>
乃奏曰京師官民有能贍給貧人者宜計所贍遷官陞<lb/>
職以勸奨之遂定權宜鬻恩例格入粟草各有數全活<lb/>
<pb n="KR3k0055_WYG_117-17b"/>
甚衆　元史曰元至元十七年上都留守闕官宰相擬<lb/>
廷臣以十數帝顧賀仁傑曰無以易卿特授上都留守<lb/>
兼本路總管開平府尹僧格用事奏上都留守司錢榖<lb/>
多失實召留守忽剌忽耳及仁傑廷辨仁傑曰臣漢人<lb/>
不能禁吏戢姦致錢榖耗傷臣之罪呼嚕古爾曰臣為<lb/>
長印在臣手事未有不闗白而行者臣之罪帝曰以爵<lb/>
讓人者有之未有争引咎歸已者罪勿問　又大徳二<lb/>
年姚天福拜大都路總管兼大興府尹畿甸大治後之<lb/>
<pb n="KR3k0055_WYG_117-18a"/>
尹京者以天福為稱首　獻徵録曰明陳諤為給諌舉<lb/>
劾權貴無所避太祖朝犯顔敢諫屢瀕於死永樂十六<lb/>
年擢府尹政尚嚴察有張趙風嘗出行誤衝太子駕太<lb/>
子訴於上上曰陳府尹是我父母官竟不問　又曰王<lb/>
賢為順天府尹嘗以柴炭為民病言於大司空石璞曰<lb/>
京民勞疲極矣今採運夫役與真保諸郡等無乃不可<lb/>
乎石黙然為遞減之又惜薪中貴縦其下非法凌府屬<lb/>
叱跪於庭賢聞趨至欲縛其人以聞主者固謝乃已景<lb/>
<pb n="KR3k0055_WYG_117-18b"/>
泰間再疏乞休上曰卿年七十禮當致仕然京畿冗繁<lb/>
非爾不治英宗復辟之初顧謂近臣曰府尹如賢者何<lb/>
可得哉　又曰成化時彭信為順天府丞畿甸征徭常<lb/>
倍蓰他郡加之達官貴人園田錯午侵牟武斷民用困<lb/>
瘁信贊治之暇周行列邑揚摧折之威施拊循之政方<lb/>
嚴之下恵裕繼之　又曰正徳時孫懋為南京府尹適<lb/>
駕幸南都與參贊喬宇僇力同心随機防䕶宸濠已擒<lb/>
縶舟泊龍江逆錯繫諸司而彬等益導上夜遊伺便竊<lb/>
<pb n="KR3k0055_WYG_117-19a"/>
發懋乃伏闕上章屢請廻鑾辭甚激切時值彬生日衆<lb/>
期徃賀懋曰某抗疏欲置之死而今復賀其生非情也<lb/>
彬雖憾之然因懋不敢輕動及卒世廟惜之曰古之遺<lb/>
直也特賜祭𦵏贈官盖異數云　又嘉靖間劉淑相尹<lb/>
順天先是永樂初徙天下富民填北京供坊廂富民役<lb/>
遂占籍京師年需原籍幇銀有司嵗徵銀解户部下京<lb/>
府給富民曰供坊廂役至是福建解銀六千有竒部發<lb/>
府令給僚胥皆以成例宜給淑相曰國初土著者寡富<lb/>
<pb n="KR3k0055_WYG_117-19b"/>
户供坊廂役需費實繁原籍幇供宜也今土著日増富<lb/>
戸𨽻籍順天與土著同役凡有役府下兩縣縣下廂坊<lb/>
詰丁揆畝均出供費富户何以獨得幇銀也乃下兩縣<lb/>
覈年供需費銀實費不什一遂停不給<hi>以上京尹</hi>　唐書曰<lb/>
太宗伐遼房𤣥齡留守京師詔曰公當蕭何之任朕無<lb/>
西顧憂矣凡糧械飛輸軍伍行留悉裁總之忽有男子<lb/>
上急變𤣥齡詰狀曰我乃告君𤣥齡驛遣追帝帝視奏已<lb/>
斬男子下詔責曰公何不自信邪　又曰開元十二年<lb/>
<pb n="KR3k0055_WYG_117-20a"/>
東廵泰山宋璟為留守帝將發謂曰卿國元老别方歴<lb/>
時宜有嘉謀以遺朕璟因一二極言手制荅曰所進當<lb/>
書座右出入觀省以誡終身　宋史曰後唐莊宗入魏<lb/>
河朔遊士多自効軍門張昭至魏攜文數十軸謁興唐<lb/>
尹張憲憲家富文籍每與昭燕語講論經史要事恨相<lb/>
見之晚即署府推官憲後為北京留守昭從至晉陽莊<lb/>
宗及難聞鄴中兵士推戴明宗憲部將符彦超合戍將<lb/>
應之昭謂憲曰得無奉表勸進為自安計乎憲曰我本<lb/>
<pb n="KR3k0055_WYG_117-20b"/>
書生見知主上位至保釐乃布衣之極茍靦顔求生何<lb/>
面目見主於地下昭曰此古人之志相泣而去憲遂死<lb/>
之時有害昭者執之以送彦超彦超曰推官正人無得<lb/>
害之令為牓安撫軍民事寧以昭為北京留守推官<lb/>
又曰太宗親征太原以沈倫為留守判開封府事　又<lb/>
曰至道初呂蒙正以右僕射出判河南府兼西京留守<lb/>
蒙正至洛多引親舊歡飲政尚寛静委任僚屬事多總<lb/>
裁而已　又曰王旦參知政事從真宗幸澶淵雍王元<lb/>
<pb n="KR3k0055_WYG_117-21a"/>
份留守東京遇暴疾命旦馳還權留守事旦曰願宣寇<lb/>
準臣有所陳準至旦曰十日之間未有㨗報時當何如<lb/>
帝黙然良久曰立皇太子旦既至京直入禁中下令甚<lb/>
嚴使人不得𫝊播及駕還旦子弟及家人皆迎於郊忽<lb/>
聞後有騶訶聲視之乃旦也　又大中祥符議封泰山<lb/>
以向敏中舊徳有人望召入權東京留守後祠汾隂復<lb/>
為留守　又曰錢惟演留守西京歐陽修尹洙為官屬<lb/>
修等頗遊宴王曙時權知開封府後至嘗厲色戒修等<lb/>
<pb n="KR3k0055_WYG_117-21b"/>
曰諸君縱酒過度獨不知寇萊公晚年之事邪修起對<lb/>
曰以修聞之萊公正坐老而不知止耳<hi>以上留守</hi>
　　京尹三<lb/>
原執版　閉閣<hi>漢書典職曰京兆秩中二千石見尚書令僕射執版揖之  韓延夀事詳前二</hi>
　三輔尤劇　五日何畏<hi>張敞傳曰浩穰於三輔尤劇注浩大穰盛言人衆多也</hi>
<hi>又曰張敞被劾使吏絮舜有所案問絮舜以敞被劾當不乆在職遂慢其事曰五日京兆尹耳何足畏言祗應</hi>
<hi>五日為京兆尹耳敞聞殺舜書簡示曰五日京兆尹如何竟免罪</hi>　母問録囚　吏請<lb/>
代罪<hi>漢雋不疑為京兆尹每録囚徒其母問以平反則喜而食若無所出則母怒而不食故不疑為吏嚴</hi>
<pb n="KR3k0055_WYG_117-22a"/>
<hi>而不殘縣白帖云趙廣漢坐罪吏人守闕訴號泣曰人生無益  官願代趙京兆死使牧養小人竟坐腰斬</hi>
　内掌帝都　外統京畿<hi>傅子云傅嘏字蘭石為河南尹内掌帝都外統京畿兼古</hi>
<hi>六鄉六遂之土其民異方雜居多豪門大族商賈胡貊天下四㑹利之所聚奸之所生前尹司馬芝舉其綱而</hi>
<hi>太簡次尹劉静綜其目而太宻後尹李勝毁常法以收一時之聲嘏立司馬之綱以統之裁劉之目以經緯之</hi>
<hi>李之所毁以漸補之有所薦達及大有益於民事皆隠其端迹若不由已出故當時無赫赫之名吏民乆而後</hi>
<hi>安之</hi>　整頓京師　檢御貴戚<hi>李郃别傳云鄧隲弟豹為將作大匠河南尹缺豹欲</hi>
<hi>得之上及隲亦欲用豹難便召拜下詔令公卿舉隲以㫖遣人諷公卿悉舉豹李郃曰司𨽻河南尹當整頓京</hi>
<hi>師檢御貴戚今反使親家為之必不可</hi>　遐邇所模　四方表則<hi>晉起居注武帝</hi>
<pb n="KR3k0055_WYG_117-22b"/>
<hi>咸寜三年詔曰河南百郡之首其風教宜為遐邇所模以導齊之侍中奉車都尉王恂忠亮篤誠才兼外内明</hi>
<hi>於治化其以恂為河南尹大王隠晉書曰庾純字謀甫太始六年詔曰河南京畿  都為四方之表則中書令</hi>
<hi>庾純清粹忠正才經治亂其以純為河南尹</hi>　王章封事　孔坦望實<hi>漢書云王</hi>
<hi>章選為京兆尹時帝舅大将軍王鳳輔政章為鳳所舉以鳳専權不親附鳳㑹日有食之章奏封事召見言鳳</hi>
<hi>不可任用宜更選忠賢上初納受章言後不忍退鳳章由是見疑遂為鳳所陷罪至大逆  語林曰蘇峻新平</hi>
<hi>温庾諸公以朝廷初復京尹宜得望實惟孔君平可以處之君平孔坦也</hi>　擿伏如神　䘏<lb/>
民如子<hi>漢書曰趙廣漢字子都為京兆尹以和顔接士其尉薦待遇吏殷勤甚備事推功善歸之於下</hi>
<hi>曰某掾卿所為非二千石所及行之發於至誠吏見者皆輸冩心腹無所隠匿咸願為用僵仆無所避廣漢為</hi>
<pb n="KR3k0055_WYG_117-23a"/>
<hi>人强力天性精於吏職見吏民或夜不寢至旦尤善為鉤距以得事情其發奸擿伏如神冬獄當斷先為調棺</hi>
<hi>皆曰死無所恨官謝承後漢書云延篤遷京兆尹憂  如家䘏民如子</hi>　旌表異行　進<lb/>
用善士<hi>謝承後漢書云羊陟遷河南尹旌表異行進用善士</hi>　翦治强宗　禁絶<lb/>
豪右<hi>謝承後漢書云華崧為河南尹翦治强宗威名振烈  又云羊陟遷河南尹禁絶豪右囑託書疏不</hi>
<hi>與交通</hi>　持法簡而不犯　為吏嚴而不殘<hi>傅子云傅嘏為河南尹以</hi>
<hi>徳化為本持法有恒簡而不可犯民列女傳云雋不疑為京兆尹識鑒明徹母誡之曰養  不可不恵臨政不</hi>
<hi>可不仁仁能愛人恵能如慈故不疑為吏嚴而不殘云</hi>　疾病則給醫藥　獄訟<lb/>
不加榎楚<hi>風俗通云陳龜遷京兆尹民有疾病則給醫藥常使户曹廵行  傅子云傅嘏為河南尹</hi>
<pb n="KR3k0055_WYG_117-23b"/>
<hi>見理識情訟獄不加榎楚而得其實</hi>　蓋勲威震京師　袁安大小從化<lb/>
<hi>後漢書云蓋勲拜京兆尹時長安令楊黨父為中常侍恃勢貪放按得其贓千餘萬貴戚咸為之請勲不聽具</hi>
<hi>以事聞并連黨父有詔窮按威震京師化續漢書曰袁安為河南尹十餘年小大從</hi>　羊陟計<lb/>
日受俸　兒寛開渠溉田<hi>謝承後漢書曰羊陟遷河南尹計日受俸常日乾飯茹菜</hi>
<hi>收漢書曰兒寛遷内史奏開六輔渠定水令以廣溉田  租税與民相假貸以故租多不入後有軍發左内史</hi>
<hi>以負租課殿當免民間皆恐失之大家牛車小家擔負輸租繦屬不絶課更以最上由此愈竒之</hi>　野<lb/>
王令貪殘李膺殺之　王官吏不下王濟鞭之<hi>後漢書曰李膺</hi>
<hi>為河南尹執法不撓時張讓弟朔為野王令貪殘無道乃至殺孕婦聞膺剛厲威嚴懼罪逃還京師因匿兄讓</hi>
<pb n="KR3k0055_WYG_117-24a"/>
<hi>第舍藏於合柱中膺率吏卒破柱取朔付洛陽獄受辭畢即殺之  北堂書鈔傅暢晉諸公贊曰王濟為河南</hi>
<hi>尹未拜遇王官吏不下道濟鞕之</hi>　増追匿金　覈逋賦<hi>宋史云神宗時滕元發除</hi>
<hi>翰林學士知開封府民王穎有金為鄰婦所隠閲數尹不得直穎憤而致傴扶杖訴於庭元發一問得實反其</hi>
<hi>金穎投杖仰謝失傴所在豪山堂肆考曰唐韋澳為京兆尹宣宗舅鄭光主墅吏  肆積年不輸官賦澳執而</hi>
<hi>械之奏其狀且曰必置於法上曰鄭光甚愛之柰何對曰陛下自内史擢臣京邑安可使畫一之法獨行於貧</hi>
<hi>下乎帝入白太后曰是人不可犯也太后為輸租數百斛乃釋之</hi>　幢蓋鼓吹　玉麟<lb/>
銅虎<hi>翰苑新書載李燮傳云燮拜京兆尹加幢盖鼔吹燮履潔白之節秉執忠良吏民愛戴作歌曰我府</hi>
<hi>君道教舉恩如春威如虎愛如母訓如父  詳前一隋書</hi>　恵文彈治　詔書褒美<lb/>
<pb n="KR3k0055_WYG_117-24b"/>
<hi>宋史云蘇頌元豐初權知開封府頗嚴謂京師浩攘須彈壓當以柱後恵文治之非亳潁卧治之比  翰苑新</hi>
<hi>書云歐陽六一集程文簡公琳知開封府前為府者苦治劇或滿嵗罷不然被謗或以事去獨公居數嵗乆而</hi>
<hi>治益精明盗訟稀少獄屢空詔書數下褒美</hi>　請避正寢　識名屏風<hi>宋史云周</hi>
<hi>起權知開封府聽斷明審舉無留事真宗嘗臨幸問勞起請曰陛下昔龍潛於此請避正寢居兩廡詔從之名</hi>
<hi>其堂曰繼照有又云呂夷簡為龍圖閣直學士權知開封府嚴辨  聲真宗識其名於屏風將大用之</hi>
榜神策校　祠曲江池<hi>山堂肆考云元和間栁公綽拜京兆尹方赴府有神策校乗馬</hi>
<hi>不避者即時榜死帝怒其専殺公綽曰此非獨試臣乃輕陛下法帝曰既死不以聞可乎公綽曰臣不當奏在</hi>
<hi>市死職金吾在坊死職左右廵使帝乃解池唐書云孔戢為京兆尹嵗旱文宗憂甚戢躬祠曲江  一夕大澍</hi>
<pb n="KR3k0055_WYG_117-25a"/>
<hi>帝悦詔兼御史</hi>　頓舍種蔬　表木按籍<hi>獻徵録云薛均以行太僕寺丁艱歸詔取</hi>
<hi>不出凡三詔始出授應天府尹益尚亷明獨買頓舍餘一片地種蔬甚具旦暮荷鋤徃芸之日飽饘粥菜茹太</hi>
<hi>宗宻使人亷之得其飯饘粥也笑曰人皆樂惟朕與均苦耳然庭無廢事  宋史云王博文天禧中以龍圗閣</hi>
<hi>直學士復知開封府都城豪右邸舍侵通衢博文製表木按籍命左右判官分撤之月餘畢出</hi>　談笑<lb/>
剖決　簡易循禮<hi>翰苑新書云言行録蔡端明襄字君謨開封世稱難治公居之有能名其</hi>
<hi>治京師談笑剖決破姦發隠吏不能欺之宋史歐陽修加龍圗閣學士知開封府承包拯威嚴  後簡易循禮</hi>
<hi>不求赫赫名京師亦治</hi>　厚結中人　獨抗錦衛<hi>宋史云李師中知河南尹前此</hi>
<hi>多大臣居守掾幕吏習弛緩師中一以嚴整齊之號為治辦然用法刻深煩碎無大體惟厚結中人神宗嘗對</hi>
<pb n="KR3k0055_WYG_117-25b"/>
<hi>宰相言其治狀富弼曰陛下何從知之邪帝黙然陞獻徵録云武宗初服劉瑾擅權惡禮科都諫周璽乃  順</hi>
<hi>天府丞實則抑之也未幾同錦衣衛指揮楊玉勘事赤縣楊玉者瑾黨也衆見玉皆低首璽獨與抗辭色不少</hi>
<hi>假借事竣瑾嗾玉誣以蔑視近臣下獄拷掠削籍死</hi>　大體不苛　壹意撫字<hi>山堂</hi>
<hi>肆考云唐劉晏字士安為京兆尹總大體不苛細寛猛相濟吏民安之  獻徵録云𢎞治間藺琦尹順天熟政</hi>
<hi>體知民瘼一意撫字民安之</hi>　擿發奸盜　請罷牛車<hi>宋史云吳育知開封府居</hi>
<hi>數日發大奸吏一人流嶺南又得巨盜積贓萬九千緍獄具而輒再變帝遣他吏按之卒伏法  獻徵録云嘉</hi>
<hi>靖間景臻為順天府丞㑹司徒議徵畿民牛車穵運京粟出關臻即疏病民乃罷之</hi>　請平宮市<lb/>
　奏免園夫<hi>山堂肆考云唐徳宗時吳湊為京尹京師苦宮市湊上言宮中所須責臣可辦若不</hi>
<pb n="KR3k0055_WYG_117-26a"/>
<hi>欲外吏與聞禁中事宜選中官髙年謹信者為宮市令平價和售以息衆譁  獻徵録云嘉靖初王震陞順天</hi>
<hi>府尹奏罷上元江寧花園夫千餘人</hi>　降絲綸　賜旗甲<hi>合璧事𩔖云晉天福中敕留守</hi>
<hi>之任委寄非輕凡降絲綸宜同將相今後除留守宜並降麻留守降麻自安彦威始  又唐呂元膺拜東都留</hi>
<hi>守故事留守賜旗甲元膺獨無或上言用兵討淮西東都損其儀沮威望請比華汝夀三州帝不可并三州罷</hi>
<hi>之留守不賜旗甲自此始</hi>　東都治第　西京留臺<hi>唐書云文宗時裴度罷相徙東</hi>
<hi>都留守時閹豎擅威天子擁虚器度不復有經濟意乃治第東都集賢里於午橋作别墅具燠館凉臺號緑野</hi>
<hi>堂度野服蕭㪚與白居易劉禹錫為文章把酒窮晝夜相歡不問人間事  山堂肆考云司馬温公為西京留</hi>
<hi>臺每出前驅不過三節伊川謂曰公出無從騎市人或不識公曰某惟求人不識耳</hi>　聽斷如神<lb/>
<pb n="KR3k0055_WYG_117-26b"/>
　博奕不問<hi>翰苑新書云杜衍知開封府聽斷如神權要不敢干  宋史云欽宗時李綱之罷太</hi>
<hi>學生陳東及士庶十餘萬人撾鼓伏闕下經日不退遇内侍輒殺之帝顧聶昌俾出諭旨即相率聽命昌再尹</hi>
<hi>京兆惡少年怙亂晝為盜入官民家攘金帛且去輒自縛黨中三兩軰聲言擒盜持赴部走委巷乃釋縛分所</hi>
<hi>掠而去人不奠居昌悉彈治正法而縱博奕不之問或謂令所禁昌曰姑從所嗜以懈其謀正所以禁其為非</hi>
<hi>耳</hi>　文書躬決　豪猾畏斂<hi>翰苑新書載晦菴集云季椿字夀翁臨安擇守公在</hi>
<hi>議中執政謂公無委曲上曰正欲得如此人遂兼府事親閱文書躬自裁決請囑一無所受三月而罷  宋史</hi>
<hi>云吴奎權開封尹達於從政吏不敢欺豪猾畏斂居三月治聲赫然</hi>　三老上書　六軍<lb/>
畏法<hi>山堂肆考云漢成帝時御史大夫張忠奏京兆尹王尊罪坐免官湖三老公乗興等上書訟云尊治</hi>
<pb n="KR3k0055_WYG_117-27a"/>
<hi>京兆盡節勞心夙夜思職撥劇整亂誅暴禁邪皆前代所稀有願下公卿大夫博士議審如御史章尊當伏觀</hi>
<hi>闕之誅不得茍免即不如章亦宜有誅以懲讒賊之口於是復以尊為徐州刺史  又云唐韓愈為京兆尹六</hi>
<hi>軍不敢犯法私相謂曰是尚欲燒佛骨何可犯也</hi>
　　京尹四<lb/>
原秩二千石<hi>續漢書百官表云凡州所監都為京都置尹一人秩二千石</hi>　官品第<lb/>
三<hi>漢書百官表云京兆尹品第三</hi>　如郡主爵<hi>又云三輔職如郡主爵列侯</hi>　分治<lb/>
京師<hi>漢官解詁云武帝太初元年左内史為左馮翊主爵都尉右内史為右扶風京兆尹治京師以為三</hi>
<hi>輔</hi>　正身率下<hi>謝承後漢書云延篤遷京兆尹正身率下按篤徙京兆尹其政用寛仁憂恤黎</hi>
<pb n="KR3k0055_WYG_117-27b"/>
<hi>民擢用長者與參政事郡中歡愛三輔咨嗟焉</hi>　正身奉職<hi>又云巴肅為河南尹正身奉職</hi>
優賢養民<hi>又云華崧為河南尹優賢養民</hi>　進賢尚功<hi>續漢書百官志云凡京都置尹</hi>
<hi>治民事進賢尚功</hi>　政令甚明<hi>漢書云翟方進為京兆尹搏擊豪强京師畏之時胡常為青州</hi>
<hi>刺史聞之與方進書曰竊聞政令甚明為京兆能則恐有所不宜方進心知所謂其後稍弛威嚴</hi>　為<lb/>
政清整<hi>晉中興書太原王録云遷丹陽尹為政清整</hi>　枹鼓稀鳴<hi>漢書云張敞守京兆</hi>
<hi>尹一日捕盜賊數百人窮治所犯或一人百餘發盡行法罰由是枹鼓稀鳴市無偷盜天子嘉之</hi>　私<lb/>
請不行<hi>魏志云司馬芝字子華為河南尹抑强扶弱私請不行居官十二年自魏及今為河南尹者莫</hi>
<hi>及也</hi>　勸農桑増户口<hi>謝承後漢書云延篤遷京兆尹勸民農桑遂増户榖食豐饒鄰治老</hi>
<pb n="KR3k0055_WYG_117-28a"/>
<hi>少歸之</hi>　三輔資其政教<hi>後漢延篤為京兆尹三輔資其政教</hi>　百里垂拱<lb/>
仰辦<hi>魏志云劉馥字子靖為河南尹散騎常侍應璩與馥書曰入作納言出臨京任富民之術日引月長</hi>
<hi>明擿幽㣲秉憲不撓有司供承王命百里垂拱仰辦雖昔趙張三王之治未足以方也</hi>　未嘗贓<lb/>
罪鞫人<hi>後漢書曰袁安為河南尹政號嚴明然未嘗以贓罪鞫人常稱曰凡學仕者髙則望宰相下則</hi>
<hi>希牧守錮人於聖世尹所不忍為也聞之者皆感激自勵在職京師肅然朝廷重之</hi>　吏民莫不<lb/>
自勵<hi>魏志司馬芝為河南尹抑强扶弱吏民莫不自勵</hi>　吏民敬其威信<hi>漢書雋不</hi>
<hi>疑為京兆尹云云</hi>　吏民稱不容口<hi>漢書曰趙廣漢為京兆尹日政令肅清吏民稱不容</hi>
<hi>口</hi>　増頭上尹<hi>山堂肆考云唐劉栖楚改京尹峻誅不避權豪宿奸老蠹斂跡一日軍士有所</hi>
<pb n="KR3k0055_WYG_117-28b"/>
<hi>凌突諸少年從旁譟曰癡男子不記頭上尹邪</hi>　南省位<hi>宋史云陳省華景徳初權知開封府轉光</hi>
<hi>禄卿舊制卿監坐朶殿太宗以省華權涖京府别設其位升於南省五品之南</hi>　造土龍<hi>唐書云代</hi>
<hi>宗朝黎幹再為京兆尹時大旱幹造土龍自與巫覡對舞彌月不應又禱孔子廟帝笑曰丘之禱乆矣使毁土</hi>
<hi>龍帝減膳節用既而霔雨</hi>　聞鴉訴<hi>山堂肆考云唐温璋為京兆尹設鈴以通寃訴者一日聞挽鈴</hi>
<hi>聲視之乃鴉也璋曰是必訴人探其雛命吏視之果得探雛者命治之</hi>　大聲官人<hi>獻徵録云</hi>
<hi>永樂時陳諤為給事中舉劾權貴每奏事大聲如鐘上令餓之數日奏對如故上呼為大聲秀才擢順天府尹</hi>
<hi>既而坐事落職上一日問左右大聲官人何在宜置轉導使人得聞過乃授荆王府長史多所匡益上賜以忠</hi>
<hi>良鯁直四字示寵異焉</hi>　髙第入守<hi>翰苑新書云郡國二千石髙第入守京兆不過二三年近</hi>
<pb n="KR3k0055_WYG_117-29a"/>
<hi>者數月惟趙廣漢張敞為乆任</hi>　黙記決遣<hi>又載東坡集云張文定公方平知開封府府事繁為</hi>
<hi>尹者皆書版以記事公獨不用黙記數百以次決遣豪髮不遺吏民皆以為神</hi>　宿酒奏事<hi>宋史</hi>
<hi>云李絢以龍圗閣直學士權知開封府治有能名絢夜醉晨奏事酒未解帝曰開封府事劇豈可沈湎於酒邪</hi>
　治以簡静<hi>獻徵録云𢎞治間髙敞尹應天政務填委以次裁決欲以簡靜治之或勸以都下非</hi>
<hi>外郡比自古尹京者必嚴厲明察始稱其官敞笑曰任吾性而已公退輒與賓客燕飲如平時乆之吏樂其簡</hi>
<hi>民安其易</hi>　獄内皆空<hi>翰苑新書載哲宗實録云王安禮知開封府事至輒斷庭無留訟未三月</hi>
<hi>而獄内皆空揭諸府門遼使過之歎息以為異事</hi>　甚似其父<hi>宋史云呂公弼宰相夷簡子也</hi>
<hi>權開封府嘗奏事退帝日送之謂宰相曰公弼甚似其父</hi>　詔不臺參<hi>唐書云李逢吉惡李紳欲</hi>
<pb n="KR3k0055_WYG_117-29b"/>
<hi>逐之以韓愈為京兆尹兼御史大夫特詔不臺參而除紳中丞紳果劾奏愈愈乃以詔自解其後文刺紛然宰</hi>
<hi>相以臺府不協遂罷愈為兵部侍郎而出紳為江西觀察使</hi>　望風而遁<hi>又曰開成初鄭覃以</hi>
<hi>李紳為河南尹河南多惡少或危帽散衣擊大毬占官道車馬不敢前紳治剛嚴皆望風遁去</hi>　不相<lb/>
引避<hi>又曰郭行餘累擢京兆少尹嘗值尹劉栖楚不肯避栖楚捕導從擊之自言於宰相裴度頗為諭止</hi>
<hi>行餘移書曰京兆府在漢時有尹有都尉有丞皆詔自除後循而不改開元時諸王為牧故尹為長史司馬即</hi>
<hi>都尉丞耳今尹總牧務少尹副焉未聞道路間有下車望塵避者故事猶在栖楚不能荅</hi>　不妄造<lb/>
請<hi>宋史云馮京為翰林學士知開封府數月不詣丞相府韓琦語弼以京為傲弼使徃見琦京曰公為宰相</hi>
<hi>從官不妄造請乃所以為公重非傲也京富弼壻</hi>　不附安石<hi>又云劉庠為開封府不肯屈事</hi>
<pb n="KR3k0055_WYG_117-30a"/>
<hi>王安石安石欲見之戒典謁者曰今日客至勿納惟劉尹來即告吾有語庠者曰王公意如此盍一徃見庠竟</hi>
<hi>不徃神宗諭之曰奈何不與大臣協心濟治乎庠曰臣子於君父各伸其志臣知事陛下不敢附安石</hi>
政如始至<hi>山堂肆考云明皇東廵源乾曜以京兆尹留守京師治尚寛簡居三年政如始至</hi>
不負所知<hi>宋史云晏殊留守西京奏張洞知司録殊晚節驟用刑幕府無敢言洞平居與殊飲酒賦</hi>
<hi>詩傾倒無不至當亊有官責持議甚堅亦自以不負所知樞宻髙若訥參知政事吴育薦其文學</hi>　或<lb/>
用故相<hi>續通典云唐故事居守之位或用舊徳或用故相未嘗以武将而當保釐之重也長慶二年以</hi>
<hi>前義武軍節度使陳楚為東都留守違制尋亦改焉</hi>　三世尹京<hi>翰苑新書載四朝國史云梁子</hi>
<hi>美權開封府尹入謝言曽祖顥祖適皆常領府事今臣復攝尹懼弗克負荷徽宗曰卿三世京尹為國宣勞誠</hi>
<pb n="KR3k0055_WYG_117-30b"/>
<hi>搢紳之盛事也</hi>　四為京兆<hi>唐書云肅代時魏少游四為京兆雖無赫赫名然善任人縁飾規檢</hi>
<hi>有足稱者</hi>　五為京兆再為河南<hi>又云栁公綽子仲郢父子更九鎮五為京兆尹再為</hi>
<hi>河南尹</hi>　父子兩京<hi>宋史云温詔歴工兵户三部侍郎轉開封尹子璹使京西攝尹洛父子兩</hi>
<hi>京相望人以為榮</hi>　兄弟具瞻<hi>唐書云李叔明本鮮于氏世為右族兄仲通天寶末為京兆尹</hi>
<hi>叔明當東都平招徕遺民號能吏遷京兆尹長安語曰前尹赫赫具瞻允若後尹熙熈具瞻允斯</hi>　京<lb/>
師豪右大震<hi>又云神䇿軍自興元後日驕恣軍吏李昱貸富人錢八百萬三嵗不肯歸許孟容為</hi>
<hi>京兆尹遣吏捕詰與之期使償曰不如期且死一軍盡驚訴於朝憲宗詔以昱付軍治之再遣使皆不聽奏曰</hi>
<hi>不奉詔臣當誅然臣職司輦轂當為陛下抑豪强錢未盡輸昱不可得帝嘉其守正許之京師豪右大震</hi>
<pb n="KR3k0055_WYG_117-31a"/>
京師無事有希文<hi>山堂肆考云范文正公尹開封都民謡曰朝廷無憂有范公京師無事有</hi>
<hi>希文</hi>　請禁賓客相過<hi>宋史云景徳初陳省華尹開封以府事繁劇請禁賓客相過詔從之</hi>
　賓僚不拘時見<hi>山堂肆考云宋呂公著知開封率五鼓視事賓僚至者不拘時見故府無</hi>
<hi>廢事下情易達</hi>　心一主於恵愛<hi>獻徵録云明應天府尹吳雄臨事能斷摧奸擊惡推見至</hi>
<hi>隠而心一主於恵愛嘗讀趙廣漢傳歎曰搆㑹吏民以賊無辜是豈為民父母之道宜其見刑也至龔黄傳則</hi>
<hi>曰為吏者當如此矣</hi>　都輦重職<hi>白帖山濤啓曰河南尹京兆重職前代皆用名人聖代已來有</hi>
<hi>李𦙍杜預王恂雋不疑復今減此者也</hi>　電埽庭訟響荅詩筒<hi>宋史云錢勰進尚書</hi>
<hi>拜龍圗閣直學士復知開封府臨亊益精蘇軾乗其據案時遺之詩勰操筆立就以報軾曰電埽庭訟響荅詩</hi>
<pb n="KR3k0055_WYG_117-31b"/>
<hi>筒近所未見也</hi>　表則四方　監臨三輔　鎮撫畿甸　肅清<lb/>
京師　當堯舜之朝　繼張趙之位　偶唐虞之代<lb/>
尹河洛之都　統千里之封畿　領萬户之版籍　況<lb/>
屬休明之朝　宜尊表則之位　朝許政能任先廣漢<lb/>
　時推明察選在不疑　漢推能政選在袁安　晉擇<lb/>
公才任先孔坦<lb/>
　　京尹五<lb/>
原詩梁元帝去丹陽尹尹荆州詩曰驂駕乗駟馬謁帝<lb/>
<pb n="KR3k0055_WYG_117-32a"/>
朝承明分符涖閩越終然慙勵精　又曰副君垂奬眄<lb/>
仁慈穆且敦終朝陪北閣清夜侍西園降責深知已寧<lb/>
思食椹恩未嘗辭畫室誰忍去轘轅　蕭琛和元帝詩<lb/>
曰妙善有兼姿羣材成大厦奕奕工詞賦翩翩富文雅<lb/>
麗藻若龍雕洪才𩔖河瀉案牘時多暇優游閱典墳儒<lb/>
墨自元解文史更區分平臺禮申穆兔苑接卿雲軒盖<lb/>
䕃馳道珠履忽成羣徳音髙下被英聲逺近聞　徐勉<lb/>
和元帝詩曰敬愛良是賢謙恭實所務尊賢遺道徳重<lb/>
<pb n="KR3k0055_WYG_117-32b"/>
學嚴師傅六藝誠為敏三雍稱有裕覆被唯仁義吐納<lb/>
必珪璋壯思如泉湧逸藻似雲翔夙有匡時調早懐經<lb/>
世方留心在庶績勵精思治綱<lb/>
原箴漢揚雄<hi>一作崔駰</hi>河南尹箴曰芒芒天區畫冀為京商<lb/>
邑翼翼四方之經<hi>一作是營</hi>爰作卿士以尹王州風化攸興<lb/>
萬國承流<lb/>
増制唐蘇頲授宋璟兼京兆尹制曰敕惟雍設都實難<lb/>
其理京尹鎮俗不易其才具官宋璟天假直清時歸方<lb/>
<pb n="KR3k0055_WYG_117-33a"/>
正端莊以立姦慝遷於望風果斷而行綱維成於不日<lb/>
衣冠所重人吏攸欽俾承彈糾之餘乃綜浩穰之劇可<lb/>
兼京兆尹餘如故　常衮授孟皡京兆尹制曰門下天<lb/>
府惟雍神皐作京當四海之㑹同在三輔而尤劇漢以<lb/>
郡國二千石髙第入守而轂下稱之今因其制而選用<lb/>
亦陟明於辨理也具官孟皡端一簡亮外寛内肅在割<lb/>
能斷見事風生歴踐通列偘然處正京師化源庶尹之<lb/>
則承平無事統正猶難或多毁傷失名數月輒罷況寇<lb/>
<pb n="KR3k0055_WYG_117-33b"/>
難未靖邊備尚勞率西之師取給畿内戎衣軍餉困竭<lb/>
閭閻姦人豪奪吏氣傷沮屢有申敕未懲其弊思得至<lb/>
公明斷之才曠然大變其俗是用命爾典司劇任肅清<lb/>
權右扶養元元無俾趙張専美有漢可守京兆尹散官<lb/>
勲封如故　又授京兆府尹魏少游加御史大夫制曰<lb/>
門下肅清風俗糾正朝廷必求謇諤之才式總紀綱之<lb/>
任具僚魏少游直方其行簡亮在躬有玉壺之清澄兼<lb/>
龍泉之斷割通變可以成世務精宻可以舉人倫中外<lb/>
<pb n="KR3k0055_WYG_117-34a"/>
累更風聲益振法無所避姦不能欺貳職司徒實平邦<lb/>
教三尹京邑備洽人謡不有兼官豈云重寄宜授趙堯<lb/>
之印俾雄張敞之職可檢校御史大夫餘如故　白居<lb/>
易授韋正貫京兆尹制曰敕權知京兆尹韋正貫詩不<lb/>
云乎京邑翼翼四方是則故趙張邉延馳名兩漢而不<lb/>
疑兼以儒學取重當時斯任也吾豈易哉爾敷用政術<lb/>
列為殊科再升文字之途一舉雲霄之路拔於郡府以<lb/>
尹京師有抑强扶弱之心得變通適時之用煦若春日<lb/>
<pb n="KR3k0055_WYG_117-34b"/>
肅如秋霜干將淬而投刃皆虚騏驥馭而追風自逺重<lb/>
以郊天盛禮發號鴻恩訖事而物力安舒設禁而冦攘<lb/>
帖息是用嘉乃成効寵之正名爾其奉上思盡臨事思<lb/>
權轄健吏而惠窮人簡簿書而提綱目處劇勿紊居閑<lb/>
勿遺俾椎剽絕迹於九衢枹鼓息鳴於五夜克揚顯績<lb/>
用繼前脩　又授黎幹京兆少尹制曰敕朝散大夫前<lb/>
守諫議大夫兼侍御史内供奉賜紫金魚袋黎幹經逺<lb/>
良圗𢎞通敏識典墳聚學風雅成文操守甚貞行歸於<lb/>
<pb n="KR3k0055_WYG_117-35a"/>
正早敦近掖見重中朝俊徳用彰嘉言㒺伏頃有歸閑<lb/>
之志益存難進之誠亞彼尹京眷求公器宜膺奨命俾<lb/>
展多方可京兆少尹散官勲封如故　元稹授楊巨源<lb/>
郭同元河中興元少尹制曰敕具官楊巨源詩律鏗金<lb/>
詞鋒切玉相如有凌雲之勢陶潛多把菊之情朝請郎<lb/>
前守華隂縣令郭同元文戰得名吏途稱最劉超推出<lb/>
納之善王渙著抑挫之名皆用已長各居官守因其滿<lb/>
秩議以序遷稽其器局之良宜參尹正之亞巨源可守<lb/>
<pb n="KR3k0055_WYG_117-35b"/>
河中少尹同元可權知興元少尹　宋歐陽修除劉沆<lb/>
特授行工部尚書充觀文殿大學士知應天府制曰門<lb/>
下罄一節以事君中外之任無間處大臣而有體進退<lb/>
之禮必優屢形懇避嘉敦慤之弗移宜峻寵章示眷懐<lb/>
之特異具官劉沆質性剛鯁姿材敏明入必侍於清閑<lb/>
出屢更於事任翼翼是則有聲京邑之雄巖巖具瞻遂<lb/>
參廊廟之用乃疇嘉績爰正台司執毁譽不回之心篤<lb/>
於自信勤夙夜匪懈之志乆而益勞顧方厚於倚毘乃<lb/>
<pb n="KR3k0055_WYG_117-36a"/>
遽思於退讓察其所守實亦重違惟兹祕殿之嚴眷乃<lb/>
留都之重既増美秩仍益真封於戲秉國之鈞居則坐<lb/>
而論道為時舊老徃則殿於大邦是惟出處之榮勉服<lb/>
便蕃之命<lb/>
原表梁劉孝儀晉安王讓丹陽尹表曰臣聞盈尺徑寸<lb/>
易取琢磨南箕北斗難為簸挹何則良工質美在器成<lb/>
珍假名責實渉求必殆　邵陵王讓丹陽尹初表曰臣<lb/>
進非民譽退異宗英尸居崇號已紊彝典况京兆五守<lb/>
<pb n="KR3k0055_WYG_117-36b"/>
西漢難追河南二尹東京罕繼審已循涯自知莫可街<lb/>
談巷議尤見不勝　庾肩吾為南康王讓丹陽尹表曰<lb/>
臣聞劔鏤七星非有司天之用簾圗五岳寧識崇朝之<lb/>
雲是知策彼泥龍不能令其逐日乗斯流馬安可使其<lb/>
奔電方今振鷺盈庭白駒空谷惟帝念功惟明克允君<lb/>
子之國幸聞其讓石門之水獲免於貪<lb/>
原序梁元帝丹陽尹𫝊序曰𫝊曰大夫受郡漢書曰尹<lb/>
者正也及其用人實難授受廣漢和顔接下子髙自輔<lb/>
<pb n="KR3k0055_WYG_117-37a"/>
經術孫寳行嚴霜之誅袁安留冬日之愛自二京版蕩<lb/>
五馬南渡固乃上燭天文下應地理爾其地勢可得而<lb/>
言東以赤山為成皐南以長淮為伊洛北以鍾山為華<lb/>
阜西以大江為黄河既變淮海為神州亦即丹陽為京<lb/>
尹雖得人之盛頗媿前賢而眄遇之深多用宰輔皇上<lb/>
受圖負扆寳厯惟新制禮以告成功作樂以彰治定豈<lb/>
直四三皇六五帝孕夏陶周而已哉若夫位以徳叙徳<lb/>
以位成每念忝涖京河兹焉四載以入安石之門思勤<lb/>
<pb n="KR3k0055_WYG_117-37b"/>
王之政坐真長之室想清談之風求瘼餘晨頗多暇景<lb/>
今綴采英賢為丹陽尹傳<lb/>
　　京府判官<lb/>
増涖事恪謹<hi>宋史云程羽領開封府判官羽性淳厚涖事恪謹太宗尹京頗以長者待之及即位</hi>
<hi>命知開封府</hi>　始置通判<hi>又云太宗為府尹宋琪為推官初甚加禮遇琪與宰相趙普樞宻使</hi>
<hi>李崇矩善出入其門遂惡之乃白太祖出之外太平興國間復以藩邸舊僚留判三司勾院俄通判開封府事</hi>
<hi>京府置通判自宋琪始也</hi>　勸辭留務<hi>又云秦王廷美尹開封府呂端以考功貟外郎充開封府</hi>
<hi>判官太宗征河東廷美将有居留之命端白廷美曰主上櫛風沐雨以申弔伐王地處親賢當表率扈從今主</hi>
<pb n="KR3k0055_WYG_117-38a"/>
<hi>留務非所宜也廷美由是懇請從行</hi>　下堂對使<hi>又云許王元禧尹開封呂端復為判官王薨有</hi>
<hi>發其隂事者坐裨贊無狀遣御史武元穎内侍王繼恩就鞫於府端方決事徐起候之二使曰有詔推君端神</hi>
<hi>色自若顧從者曰取帽來二使曰何遽至此端曰天子有制問即罪人矣安可在堂上對制使耶即下堂随問</hi>
<hi>而荅</hi>　並賜金紫<hi>又云太平興國間許王尹京命轉運使張去華為開封府判官殿中侍御史陳</hi>
<hi>戴為推官並賜金紫謂曰卿等皆朝之端士特加選用其善佐吾子各賜錢百萬</hi>　請行辟屬<lb/>
<hi>又云謝絳數論事權開封府判官上言蝗亘田野以臣愚所聞似吏不甚稱而召其變願詔公卿以下舉任州</hi>
<hi>府者便得自辟屬縣令長務求術略不限資考</hi>　妙選僚佐<hi>又云真宗尹京妙選僚佐驛召楊徽</hi>
<hi>之為諌議大夫與畢士安並充開封府判官</hi>　執奏宮禁<hi>又云梅摯徙開封府判官遷推官僧</hi>
<pb n="KR3k0055_WYG_117-38b"/>
<hi>常瑩以簡札達宮人輦官鄭玉醉呼毆徼廵卒皆釋不問摯執奏皆杖配之</hi>　草定書疏<hi>又云</hi>
<hi>真宗尹京楊徽之為首僚邸中書疏皆徽之從孫億所草定也</hi>　升殿並命<hi>又云盧琰為太常博</hi>
<hi>士咸平二年選為開封府判官與推官李防並命真宗謂宰相曰人之有材難得悉知但歴試而後可見占謝</hi>
<hi>日特升殿諭以天府事繁慎選之意仍賜緡錢</hi>　不奉宮中教㫖<hi>又云龎籍為開封府判官</hi>
<hi>尚美人遣内侍稱教㫖免工人市租籍言祖宗以來未有美人稱教㫖下府者當杖内侍詔自今宮中傳命無</hi>
<hi>得輒受</hi>　平反白衣㑹獄<hi>又云榮諲為開封府判官太康民事浮屠法相聚祈禳號白衣</hi>
<hi>㑹縣捕數十人送府尹賈黯疑有妖請誅其首而流其餘諲持不從各具議上之中書是諲議但流其首而杖</hi>
<hi>其餘</hi>　稱為亷判<hi>獻徵録云明呂言大學士原之孫也以廕授太平府通判改應天歴任幾八年</hi>
<pb n="KR3k0055_WYG_117-39a"/>
<hi>妻子弗以随食無重味數日才一舉肉弗飽也中丞大僚呼斥羣吏見君入肅然起曰亷判來矣故僚佐多忌</hi>
<hi>之而言又好議天下事若濶逺無近功人咸曰京兆君迂言亦自安其迂弗較也</hi>　湛浮自得<lb/>
<hi>又云嘉靖時祝允明以興寧令遷應天府通判亡何乞歸允明簡易髙曠不樂拘檢性善書晚益竒縦喜奬㧞</hi>
<hi>後進終身不言人過其居家未嘗問有無得錢輒召所善客與噱飲盡乃已少有意用世既濩落不試一發於</hi>
<hi>文所著書合詩文集數百卷陸粲曰明興百年士猶膠守章句未覩其恢然者也憲孝之際始彬彬矣祝先生</hi>
<hi>由諸生起覃精發藻横逸踔厲超追古昔盛哉若其湛浮自得龍變不覊大觀逍遥廓然離俗者矣</hi>
　　京府推官<lb/>
増察其冤誣<hi>宋史云五代漠初魏王承訓為開封府尹盧億以水布郎中充推官時侍衛諸軍驕</hi>
<pb n="KR3k0055_WYG_117-39b"/>
<hi>恣軍士成美以驢負鹽入都門閽者不敢執反擒平民孟柔送侍衛司柔自誣服論死億察其冤言於漢祖而</hi>
<hi>釋之</hi>　反坐告者<hi>又曰神宗時蔡齊子延慶以集賢校理歴開封府推官有衛士告黄衣老卒筒</hi>
<hi>火入直延慶察卒辭色疑焉詢之果誣即反坐告者事聞帝甚重之</hi>　文擢第一<hi>又曰畢仲游宰</hi>
<hi>相士安曽孫也召試學士院同策問者九人乃黄庭堅晁補之輩蘇軾異其文擢為第一加集賢校理開封府</hi>
<hi>推官</hi>　不伐科名<hi>又曰真宗尹京楊礪為推官真宗嘗問礪以何年及第礪唯唯不對後知其唱</hi>
<hi>名第一自悔失問謂礪不以科名自伐甚重之</hi>　伉直尚氣<hi>又曰王益柔曙子也伉直尚氣以廕</hi>
<hi>至集賢校理與蘇舜欽秦邸㑹醉作傲歌時人欲遂傾正黨至列状言益柔罪當誅韓琦為解於帝久之為開</hi>
<hi>封府推官</hi>　請察獄冤<hi>又云李防擢開封府推官請與判官間三五日即府司軍廵院察冤獄</hi>
<pb n="KR3k0055_WYG_117-40a"/>
　特加歎賞<hi>又云喬維岳為淮南轉運副使嘗按部至泗州慮囚法掾誤斷囚至死維岳詰之掾</hi>
<hi>俯伏且泣曰有母年八十餘今獲罪則母不能活矣維岳憫之因謂曰他日朝制按事第云轉運使令處兹罪</hi>
<hi>卒如其言獲免維岳坐贖金百二十斤罷使職權知楚州真宗以夀王尹京精擇府僚召還為開封府推官或</hi>
<hi>言其在淮南決獄不平左右有知其事者辯之太宗特加歎賞京府事維岳平處詳敏有王陟為司録真宗亦</hi>
<hi>稱其名幹及踐阼即命維岳與畢士安權知開封府</hi>　法不止笞<hi>又云呂公孺為開封府推官民</hi>
<hi>鬻薪為盜所奪逐之遭傷時包拯為尹命笞盗公孺曰盗而傷主法不止笞執不從拯善其守</hi>　事宜<lb/>
窮治<hi>又云韓絳為開封府推官有男子冷青妄稱其母頃在掖庭得幸有娠而出生已府以為狂奏流汝</hi>
<hi>州絳言留之在外恐惑衆追責窮治盖其母嘗執役宮禁嫁民冷緒生一女乃生青遂論棄市</hi>　奏事<lb/>
<pb n="KR3k0055_WYG_117-40b"/>
賜緋<hi>又云趙㮣少篤學器識宏逺為一時名輩稱許中進士為集賢校理授開封府推官奏事殿中仁宗</hi>
<hi>面賜銀緋</hi>　未午而畢<hi>又云楊繪為開封府推官遇事迎刃而解諸吏惟日不足繪未午率沛然</hi>
　決斷精敏聲聞益逺<hi>又云王安石不悦蘇軾令權開封府推官將困之以事軾決斷</hi>
<hi>精敏聲聞益逺</hi>　創立推判分治之法<hi>又云元祐中王巖叟為樞密都承旨權知開封</hi>
<hi>府舊以推判官二人分左右㕔共治一事多為異同巖叟創立逐官分治之法自是著為令</hi>
　　京府治中<lb/>
増求為尚寳<hi>獻徵録云鄭端簡公曉在選曹嚴相嵩子世蕃以治中求為尚寳丞曉據故事謝之</hi>
<hi>分宜始怒</hi>　治中恵政<hi>又曰龎嵩字振卿居南海弼唐鄉學者稱為弼唐先生嘉靖間由鄉舉授</hi>
<pb n="KR3k0055_WYG_117-41a"/>
<hi>應天府通判進治中先後凡八年大京兆缺屢攝府事多恵政時江寧葛仙永豐二鄉數被水患居民餘七户</hi>
<hi>而已嵗課不能辦嵩為築堤闢萊得田三千六百畞立惠民莊四募召貧民佃之流移盡還百姓至今賴之嵩</hi>
<hi>早遊王陽明湛若水之門奉其緒論為諸生規建㑹於新泉書院日與講學府在六年京察例而復與覲察嵩</hi>
<hi>疏請止著為令葛仙鄉立祠祠之</hi>
　　京府司録事<hi>諸曹參軍附</hi>
増特遣宣諭<hi>唐書曰温造字簡輿大雅五世孫也姿表瑰傑盛氣少所降屈隠王屋山張建封烏</hi>
<hi>重𦙍薦之長慶初以京兆司録為太原幽鎮宣諭使召見辭曰臣府縣吏也不宜行恐四方易朝廷穆宗曰朕</hi>
<hi>東宮時聞劉總比年上書請覲使問行期乃不報卿為吾行喻意毋多讓因賜緋衣至范陽總櫜鞬郊迎造為</hi>
<pb n="KR3k0055_WYG_117-41b"/>
<hi>開示禍福總懼矍然若兵在頸由是籍所部入朝</hi>　聽自擇官<hi>又曰元和中白居易召入翰林</hi>
<hi>為學士遷左拾遺嵗滿當遷帝以其資淺且家素貧聽自擇官居易請如姜公輔以學士兼京兆户曹參軍以</hi>
<hi>便養詔可</hi>　今黄叔度<hi>又云劉迅字㨗卿歴京兆功曹參軍嘗寢疾房琯聞之憂不寐曰㨗卿有</hi>
<hi>不諱天理欺矣陳郡殷寅名知人見迅歎曰今黄叔度也劉晏每聞其論曰皇王之道盡矣</hi>　受詔<lb/>
鞫獄<hi>宋史云太宗朝趙安仁為開封府司録參軍事拜祕書丞受詔鞫開封獄得其非辜者即日授推官</hi>
　塔錢餽軍<hi>又云仁宗朝陳希亮為開封府司録福勝塔火官欲更造度用錢三萬希亮言陜西</hi>
<hi>用兵願以此餽軍</hi>　以謹幹聞<hi>又云王陟以著作佐郎留知開封府司録參軍前司録閻仲卿</hi>
<hi>屢升殿奏事真宗尹京時頗不悦及陟代之以謹幹聞尤被特遇即位召賜緋魚袋改著作郎開封府推官</hi>
<pb n="KR3k0055_WYG_117-42a"/>
　具徭役利害上之<hi>又云韓璹知定州安喜縣為政彊力韓琦稱其才遷開封府司録嘉</hi>
<hi>祐寛恤諸道分遣使者璹曰京師諸夏本顧獨不蒙恵乎乃具徭役利害上之詔司馬光陳洙詳定條式遂革</hi>
<hi>大姓漁并之弊</hi>　與府尹同對殿中<hi>又曰韓肖冑琦曽孫也祖忠彦再世為相以廕補承</hi>
<hi>務郎歴開封司録與府尹同對殿中徽宗問其家世賜同上舍出身</hi>　以登第更仕宦者<lb/>
為之<hi>又云宋王臻權御史中丞建言三司開封府諸曹參軍及赤縣丞尉率用貴游子弟驕慢不習事請</hi>
<hi>易以孤寒登第更仕宦書考無過者為之可其奏</hi>　有宰相器<hi>又云龎籍及進士第為黄州司</hi>
<hi>理參軍知州夏竦以為有宰相器調開封府兵曹參軍知府薛奎薦改法曹</hi>　以公輔期<hi>歐陽</hi>
<hi>文忠歸田録云薛簡肅奎知開封府時明參政鎬為府曹官薛待之甚厚直以公輔期之其後守秦辟以自随</hi>
<pb n="KR3k0055_WYG_117-42b"/>
<hi>有問於公何以知其必貴者曰其為人也端肅其言簡而理盡凡人簡重則尊嚴此貴臣相也其後鎬果至參</hi>
<hi>知政事</hi>　知其能<hi>宋史云趙鼎登崇寧五年進士第累官洛陽令宰相吳敏知其能擢為開封士</hi>
<hi>曹參軍</hi>　臨事勁正不受請託<hi>又云鄭望之登崇寧五年進士第歴開封府儀工户</hi>
<hi>曹以治辦稱臨事勁正不受請託宦寺有强占民田者奏歸之蔡京欲奪人妾使人諭意望之拒不從</hi>
西社同門友元符上書人<hi>又云家愿父勤國慶厯間與從兄安國定國同從劉巨遊</hi>
<hi>與蘇軾兄弟為同門友愿紹聖間登進士第元符三年應詔上書極論時政凡萬言崇寧元年詔籍元祐元符</hi>
<hi>上書人姓名愿以選人籍入邪下等禁錮不調靖康初左丞馮澥薦除開封府工曹淳祐間曽孫大酉侍講筵</hi>
<hi>因從容及之上改容嘉歎宣取所上書及親書西社同門友元符上書人十大字賜之</hi>　明不設<lb/>
<pb n="KR3k0055_WYG_117-43a"/>
　　　廂官<lb/>
　増分置八廂<hi>宋史云韓維在太常與王安石持議不合使為開封府始分置八廂決輕刑轂下肅</hi>
　<hi>清</hi>　不行庭參<hi>翰苑新書云邵伯温撰蔡確傳確字持正韓維知開封府奏為管勾左廂公事</hi>
　<hi>後劉庠知開封府責確庭參確謂藩鎮辟除掾屬乃有此令輦轂下比肩事主雖故事不可用庠不能屈神宗</hi>
　<hi>聞而嘉之後臺官缺執政奏乞除官上曰可用不肯階墀見劉庠者遂除監察御史</hi>　明不設<lb/>
　　　市令<lb/>
　原内史屬官　長安市長<hi>北堂書鈔云漢書百官公卿表云内史屬官有長安市廚</hi>
　<hi>兩令長又云長安四市四  丞皆屬焉</hi>　祭遵奉法　元儒知人<hi>東觀漢記云祭</hi>
<pb n="KR3k0055_WYG_117-43b"/>
　<hi>遵為軍市令舍中兒犯法殺之上怒命收遵主簿陳副諫曰遵奉法不避是教令所行也上乃貰之以為刺奸</hi>
　<hi>将軍人王隠晉書云石苞販鐵鄴市市長沛國趙元儒名知  見苞異之歎苞當至公輔由是知名</hi>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷一百十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_346-1a"/>
　欽定四庫全書<lb/>
御定淵鑑類函卷三百四十一<lb/>
　　居處部二<hi>宫</hi>
　　　宫一<lb/>
　原釋名曰宫穹也屋見於垣上穹隆然也　增説文曰<lb/>
　宫室也　周禮曰王后以隂禮教六宫<hi>注前一後五玉者后一宫三夫</hi>
　<hi>人一宫九嬪一宫二十七世婦一宫八十一御妻一宫几百二十人</hi>　又曰宫正掌王宫<lb/>
　之戒令糾禁　又曰喪服凶器不入宫潜服賊器不入<lb/>
<pb n="KR3k0055_WYG_346-1b"/>
　宫竒服怪民不入宫　考工記曰室中度以几堂上度<lb/>
　以筵宫中度以尋　原毛詩曰定之方中作于楚宫<lb/>
　又曰鼔鐘于宫聲聞于外　禮記曰儒有一畝之宫環<lb/>
　堵之室　又曰命士以上父子皆異宫　増禮記注曰<lb/>
　天子六寢而六宫在後六官在前所以承副施内外之<lb/>
　政也　爾雅曰宫謂之室室謂之宫　爾雅鄭箋曰天<lb/>
　子之宫加以庫雉　孝經援神契曰布政之宫在國之<lb/>
　陽上圎下方八忩法八風四闥法四時九室法九州十<lb/>
<pb n="KR3k0055_WYG_346-2a"/>
二重法十二月三十六户法三十六旬七十二牖法七<lb/>
十二候　史記封禪書曰蓬萊方丈瀛洲此三神山者<lb/>
其𫝊在渤海中其物禽獸盡白而黄金銀為宫闕　又<lb/>
天官書曰海旁蜃氣象樓䑓廣野氣成宫闕　漢五行<lb/>
志曰左氏以為西宫公宫也東宫太子所居　魏志曰<lb/>
孔晏又奏曰禮天子之宫有斵礱之制無朱丹之餙宜<lb/>
循禮復古　綱目前編曰蘇氏演義云宫中也言處都<lb/>
邑之中也　墨子曰聖人作為宫室之法髙足以避潤<lb/>
<pb n="KR3k0055_WYG_346-2b"/>
溼中足以禦風寒上足以待霜雪牆髙足以别男女故<lb/>
以便生不以為樂也　呂覽纂曰巧匠為宫室為圎必<lb/>
以規為方必以矩為平直必以凖繩　淮南子曰崑崙<lb/>
山上有鴻宫　又曰孟秋之月天子西宫御女白色衣<lb/>
白采撞白鐘　原楚辭九歌曰魚鱗屋兮龍堂紫貝闕<lb/>
兮朱宫　増楚辭曰璋珪雜於甑窐兮隴亷與孟娵同<lb/>
宫　原神異經曰東方有宫青石為墻髙三仞左右闕<lb/>
髙百丈畫以五色門有銀牓以青石碧鏤題曰天地長<lb/>
<pb n="KR3k0055_WYG_346-3a"/>
男之宫西方有宫白石為牆五色元黄門有金牓而銀<lb/>
鏤題曰天地少女之宫中央有宫以金為牆門有金牓<lb/>
以銀鏤題曰天皇之宫南方有宫以赤石為牆赤銅為<lb/>
門闕有銀牓題曰天皇中女之宫北方有宫以黒石為<lb/>
牆題曰天地中男之宫東南有宫以黄石為牆以黄牓<lb/>
碧鏤題曰天地少男之宫西北有宫以黄銅為牆題曰<lb/>
地皇之宫　十洲記曰青丘山上有紫宫天真仙女多<lb/>
逰於此　又曰方丈山上有琉璃宫　風俗通曰自古<lb/>
<pb n="KR3k0055_WYG_346-3b"/>
宫室一也漢來尊者以為帝號下乃避之也　増黄圗<lb/>
曰后宫在西秋之象也秋主信故宫殿皆以長信長秋<lb/>
為名　真誥𫝊曰方諸宫天仙上真之宫室也　王嘉<lb/>
傳注師古曰三宫天子太后皇后也　玉海曰貢禹云<lb/>
古者宫室有制牆塗而不琱木摩而不刻　後漢霍諝<lb/>
傳注曰天有紫㣲宫是上帝之所居也王者立宫象而<lb/>
為之兩觀謂闕也<lb/>
　　宫二<lb/>
<pb n="KR3k0055_WYG_346-4a"/>
増汲冡周書曰乃命少昊請司馬鳥師以正五帝之宫<lb/>
　莊子曰顓頊得之以處元宫<hi>注人君恭黙思道之宫</hi>　原管子<lb/>
曰黄帝有合宫以聴政　増鼂錯𫝊曰五帝神聖處於<lb/>
法宫之中眀堂之上　六韜曰帝堯王天下宫垣屋室<lb/>
不堊甍桷椽檻不斲茅茨徧庭不剪　梁任昉述異記<lb/>
曰帝舜都郭門古宫存焉宫前有堯䑓舜館銘記古文<lb/>
莫有識者　王子年拾遺記曰虞舜時南潯之國獻毛<lb/>
龍一雄一雌故置豢龍之宫　原世本曰禹作宫室<lb/>
<pb n="KR3k0055_WYG_346-4b"/>
増論語曰禹吾無間然矣卑宫室而盡力乎溝洫　唐<lb/>
韋温𫝊曰周文王為太子雞鳴問安西宫　原大戴禮<lb/>
曰周時徳澤和洽蒿茂大以為宫柱者名曰蒿宫　吕<lb/>
氏春秋曰武王勝殷清箕子之宫　増左𫝊椒舉曰康<lb/>
有鄷宫之朝<hi>注鄷在始平鄠縣東有靈䑓康王扵是朝諸侯</hi>　原穆天子𫝊曰<lb/>
天子升於崑崙之丘以觀黄帝之宫　列子曰周穆王<lb/>
時西胡國有化人來王執化人之祛騰而上天暨化人<lb/>
之宫構以金銀絡以珠玉出雲雨之上實為清都紫㣲<lb/>
<pb n="KR3k0055_WYG_346-5a"/>
也　増王子年拾遺記曰穆王東廵大騎之谷指春宵<lb/>
宫集諸方士仙術之要時已將夜王列璠膏之燭遍於<lb/>
宫中　竹書曰穆王西征崑崙丘見西王母其年西王<lb/>
母來朝賔於昭宫　穆天子𫝊曰甲寅天子作居范宫<lb/>
以觀桑者乃飲於桑中　漢桓鱗西王母傳曰西王母<lb/>
所居宫闕在龜山春山西郡之都崑崙之圃閬風之苑<lb/>
有城千里玉樓十二　左𫝊曰季文子以鞍之功立武<lb/>
宫非禮也　春秋曰九月考仲子之宫　左𫝊曰虢公<lb/>
<pb n="KR3k0055_WYG_346-5b"/>
為王宫於蚌文公作王宫於踐土　原越絶書曰羙人<lb/>
宫周五百九十歩土城者句踐所習教羙人西施鄭旦<lb/>
宫室　方言曰呉有館娃之宫　増左𫝊曰子産云銅<lb/>
鞮之宫數里<hi>銅鞮宫晋之離宫其廣數里</hi>　原孟子曰齊宣王見孟<lb/>
子於雪宫　説苑曰楚使使聘齊齊王享之梧宫使者<lb/>
曰大哉梧乎王曰江海之魚吞舟况大國之樹也　史<lb/>
記曰騶子之燕昭王擁篲先驅請列弟子之座而受業<lb/>
築碣石宫親往師之　漢書曰秦倚曲䑓之宫懸衡天<lb/>
<pb n="KR3k0055_WYG_346-6a"/>
下<hi>衡稱也言懸法度於其上也</hi>　増史記曰盧生説始皇曰願上所<lb/>
居宫無令人知然後不死之藥殆可得也　又曰秦每<lb/>
破諸侯寫放其宫室作之咸陽北阪上以東至涇渭殿<lb/>
屋複道周閣相屬所得諸侯羙人鐘鼓以充實之　三<lb/>
輔舊事曰阿房宫東西三里南北五百歩庭中可受十<lb/>
萬人車行酒騎行炙千人唱萬人和置銅人十二於宫<lb/>
前　申公𫝊曰漢興髙祖過魯申公以弟子從師入見<lb/>
於魯南宫　髙帝紀曰上破黥布軍於㑹缶還過沛留<lb/>
<pb n="KR3k0055_WYG_346-6b"/>
置酒沛宫悉召故人父老子弟佐酒　原漢書曰武帝<lb/>
元封六年冬幸雍回中春作首山宫　又曰上祠神人<lb/>
於交門宫若有向坐拜者作交門之歌　又曰幸河東<lb/>
之眀年正月鳯凰集設祠於所集處得玉寳起延夀宫<lb/>
　又曰柏梁災越巫名勇謂帝曰越國有火災復大起<lb/>
宫室以厭勝之於是起建章宫為千門萬户　東觀漢<lb/>
記曰帝遺單于饗賜作樂百戲上幸離宫臨觀　漢武<lb/>
帝故事曰上起眀光宫發燕趙羙女二千人充之建章<lb/>
<pb n="KR3k0055_WYG_346-7a"/>
未央長樂三宫皆輦道相屬懸棟飛閣不由徑路　又<lb/>
曰有鼎湖宫宜春宫谷口宫　三輔故事曰桂宫周匝<lb/>
十里内有光眀殿走狗䑓土山縈複道横北度從宫中<lb/>
西上城至神眀䑓　三輔黄圗曰長安有夜光宫望逺<lb/>
宫昭䑓宫葡萄宫竹宫棠梨宫扶荔宫資陽宫長平宫<lb/>
五柞宫　漢宫閣名曰長安有長樂宫未央宫長門宫<lb/>
鼓簧宫承光宫林光宫宜春宫池陽宫長平宫黄山宫<lb/>
望仙宫長楊宫集靈宫萬嵗宫延夀宫祈年宫通天宫<lb/>
<pb n="KR3k0055_WYG_346-7b"/>
馺娑宫<hi>長樂諸宫或在京師或在外郡或在王所居或祠祀所在因事以立也</hi>　列僊𫝊<lb/>
曰鉤弋夫人齊人也右手拳望氣者云東方有貴人氣<lb/>
及到姿色甚偉帝披其手得一鈎手尋下不拳故名其<lb/>
宫曰鈎弋宫　増三輔黄圗曰蕭何造未央宫周圍二<lb/>
十八里前殿東西五十丈深十五丈髙三十丈至孝武<lb/>
以木蘭為棼橑文杏為梁柱金鋪玉户華榱璧璫雕楹<lb/>
玉磶重軒鏤檻青瑣丹墀左墄右平黄金為壁帯間以<lb/>
和氏珍玉風至其聲瓏玲然也　文選曰陳皇后時得<lb/>
<pb n="KR3k0055_WYG_346-8a"/>
幸頗妬别在長門宫愁悶悲思司馬相如因于<hi>為也</hi>解悲<lb/>
愁之辭以悟主上皇后復得幸　史記河渠書曰天子<lb/>
使汲仁郭昌發卒數萬人塞瓠子築宫其上名曰宣房<lb/>
宫　史記滑稽𫝊曰建章宫後閤重櫟中有物出焉其<lb/>
狀似麋詔東方朔視之朔曰所謂騶牙者也　枚叔七<lb/>
發曰乃下置酒於虞懐之宫　漢書霍光𫝊曰昌邑王<lb/>
駕法駕皮軒鸞旗馳驅北宫桂宫　漢元帝紀曰永光<lb/>
五年冬幸長楊宫射熊館布車騎大獵　王子年拾遺<lb/>
<pb n="KR3k0055_WYG_346-8b"/>
記曰漢成帝好㣲行於太液池傍起宵逰宫以漆為柱<lb/>
鋪黒綈之幕器服乗輿皆尚黒色　又曰漢安帝好㣲<lb/>
行於郊坰或露宿起帷宫皆用錦罽文繡　原魏略曰<lb/>
大秦國城中有五宫相去各五十里宫室皆以水晶為<lb/>
柱食器亦然　初學記曰案叙昔堯有貳宫<hi>帝王世紀曰堯見舜</hi>
<hi>處於貳宫</hi>撝宫<hi>見相/兒經</hi>湯有鑣宫<hi>見墨子湯所/受命之宫</hi>周有蒿宫<hi>見大戴禮</hi>
鄭宫春宫<hi>見紀年穆王所居宫</hi>秦有蘄年宫信宫梁山宫<hi>見史記並始皇</hi>
<hi>所居</hi>漢有沛宫甘泉宫龍泉宫太一宫思子宫後漢有南<lb/>
<pb n="KR3k0055_WYG_346-9a"/>
宫北宫胡桃宫<hi>見東觀漢記</hi>魏有鄴宫<hi>見魏略</hi>呉有太初宫昭<lb/>
眀宫<hi>見呉志</hi>此諸宫皆範金合土而為之以為貴也<hi>見禮記</hi>
亦猶天文之有紫宫文昌及五宫<hi>見史記天官書</hi>神僊之有金<lb/>
玉琉璃宫矣<hi>見十洲記</hi>　増通鑑曰呉主權詔徙武昌宫材<lb/>
瓦修建業宫有司奏故宫嵗乆恐不堪用宜下所在通<lb/>
伐權曰大禹以卑宫為羙今軍事未巳所在賦斂若更<lb/>
通伐恐妨農業武昌材瓦自可用也　晉張華𫝊曰武<lb/>
帝嘗問漢宫室制度及建章千門萬户華畫地成圗左<lb/>
<pb n="KR3k0055_WYG_346-9b"/>
右屬目帝甚異之　原王隐晉書曰髙堂隆刻鄴宫屋<lb/>
材云後若干年當有天子居此宫恵帝止鄴宫治屋者<lb/>
土剥更泥始見刻字計年正合　増齊書曰髙祖永眀<lb/>
元年車駕幸青溪舊宫設金石樂在位者賦詩　南部<lb/>
煙花記曰陳後主為張麗華造桂宫於光昭殿後作圎<lb/>
門如月障以水晶後庭設素粉罘罳庭中植一桂樹麗<lb/>
華被素袿裳梳凌雲髻時獨歩於中謂之月宫　隋文<lb/>
帝本紀曰開皇十三年詔營仁夀宫於岐州之北使楊<lb/>
<pb n="KR3k0055_WYG_346-10a"/>
素監之封徳彜為土木監於是夷山堙谷以立宫殿崇<lb/>
䑓累榭宛轉相屬　大業雜記曰自東都至江都二千<lb/>
餘里毎兩驛置一宫計離宫四十餘所　㑹要曰髙祖<lb/>
以秦王有克定天下之功建𢎞義宫以居之　唐書曰<lb/>
太宗將幸九成宫姚思亷諫曰離宫逰幸秦皇漢武之<lb/>
事固非堯舜禹湯之所為也　又曰髙宗幸萬年宫水<lb/>
暴至薛仁貴大呼以警宫内　唐書列𫝊曰帝造奉天<lb/>
宫御史李善感上疏極言時人喜之謂為鳯鳴朝陽<lb/>
<pb n="KR3k0055_WYG_346-10b"/>
唐書代宗時姚南仲上疏曰王者必據髙眀燭幽隐先<lb/>
皇所以因龍首而建望春也　唐順宗紀曰順宗為太<lb/>
子嘗侍宴魚藻宫張水戲綵艦宫人為櫂歌衆樂間發<lb/>
徳宗歡甚顧太子曰今日何如太子誦詩好樂無荒以<lb/>
對　宋陶榖清異録曰幈宫孟蜀髙祖晩年作以畫屏<lb/>
七十張闗百紐而闘之用為寢所　楓窻小牘曰夀山<lb/>
艮嶽在國之艮位嶽之正門名陽華亦號陽華宫　金<lb/>
圗經曰金主亮欲都燕遣畫工寫京師宫室制度濶狹<lb/>
<pb n="KR3k0055_WYG_346-11a"/>
修短令左相張浩軰按圗修之　金史曰大定初宫女<lb/>
稱心縱火延燒諸殿上以方用兵不復營繕及宋和詔<lb/>
蘇保衡監䕶役事遣少府監張仲愈取南京宫殿圗本<lb/>
上聞之謂保衡曰追仲愈還民間將謂朕效正隆華侈<lb/>
也　又曰張僅言䕶作太寜宫引宫左流泉溉田嵗穫<lb/>
稻萬斛　故宫遺録曰隆福宫四面冐以絹素上下畫<lb/>
飛龍舞鳯極為眀曠　紀事夲末曰萬歴五年諭修慈<lb/>
慶慈寜兩宫張居正言兩宫於萬歴二年落成今壯麗<lb/>
<pb n="KR3k0055_WYG_346-11b"/>
如故足以娯聖母乃欲壊其已成更加藻餙非所急也<lb/>
請輟工從之　天啓宫詞注曰乾清宫丹陛下有洞甃<lb/>
石成壁可通往來帝嘗於月夕率内侍賭迷藏潜匿其<lb/>
内<lb/>
　　宫三<lb/>
原紫㣲　𤣥武<hi>樂叶圗徴曰天官紫㣲宫北極天一太一鉤陳後宫也  史記天官書曰北宫</hi>
<hi>𤣥武虛危危為葢星</hi>　長樂　未央<hi>上詳宫二蕭漢書曰髙祖七年至長安  何修未央宫</hi>
　六星　五潢<hi>春秋文曜鉤曰魁戴匡六星曰文昌宫為六府  史記天官書曰咸池為五潢</hi>
<pb n="KR3k0055_WYG_346-12a"/>
　歩髙　望逺<hi>三輔黄圗曰京兆有歩髙宫  下詳宫二</hi>　望僊　集靈<hi>郭子</hi>
<hi>横洞𡨕記曰元封三年起望僊宫下西岳記曰漢武帝廵省五岳禋祀豐偹故立宫其  號曰集靈宫</hi>
曜華　飬徳<hi>西京雜記曰梁孝王作曜華宫  又趙王如意宫號曰飬徳宫</hi>　懸貝<lb/>
張旗<hi>嚴助相兒經曰堯懸貝轂於塢宫君漢書曰武帝置夀宫張羽旗以禮神</hi>　幽房<lb/>
昭䑓<hi>河圗曰瑶光貫月感女樞扵幽房之宫生黒帝  下詳宫二</hi>　馺娑　逍遥<hi>上詳</hi>
<hi>宫二熈髙閭燕志曰慕容  造逍遥宫</hi>　蒿柱　棠棃<hi>並詳宫二</hi>　四寳　五<lb/>
柞<hi>西京雜記曰武帝為七寳牀雜寳案厠寳屏風列寳帳設扵桂宫時人謂之四寳宫  漢書曰武帝後元</hi>
<hi>二年幸盩厔五柞宫張晏注曰有五柞樹因以名宫</hi>　逃夏　宜春<hi>越絶書曰今太守舍有春</hi>
<pb n="KR3k0055_WYG_346-12b"/>
<hi>申君所造後殿屋以為逃夏宫  下詳宫二</hi>　斯飛　相賀<hi>詩如翬斯飛厦淮南子曰大</hi>
<hi>成而鷰雀相賀</hi>　増大夏　長秋<hi>玉海後魏有大夏宫者師古曰秋者秋成之時長  常乆</hi>
<hi>之義故以為皇后宫名</hi>　昭仁　𢎞義<hi>政要曰正觀十二年太宗幸洛次昭仁宫  髙祖紀</hi>
<hi>曰武徳五年作𢎞義宫</hi>　積翠　凝華<hi>俱隋宫名見玉海</hi>　館娃　思子<lb/>
<hi>上呉宫名見方言不山堂肆考曰漢武帝時江充誣䧟戾太子後案驗多  實乃作思子宫為歸來望思之䑓</hi>
<hi>於湖天下聞而悲之</hi>　承光　揺景<hi>种暠𫝊曰順帝擢暠監太子於承光宫  下隋宮名見玉</hi>
<hi>海</hi>　凌波　飛山<hi>上唐宫名見玉海飛㑹要曰貞觀十一年新作  山宫</hi>　綺岫<lb/>
　繡嶺<hi>山堂肆考曰綺岫宫在東都永寜縣西五里唐顯慶三年置  又曰繡嶺宫在陜州城南朱家</hi>
<pb n="KR3k0055_WYG_346-13a"/>
<hi>原唐顯慶年置</hi>　獻頌　製銘<hi>通鑑曰貞觀二十一年冀州進士張昌齡獻翠㣲宫頌  㑹要</hi>
<hi>曰乾封五年幸萬年宫上謂太尉無忌曰朕離此十年屋宇無多損壊作者不易一椽一瓦便已可安乃親製</hi>
<hi>萬年宫銘</hi>　藏書　通籍<hi>于休烈傳曰肅宗時休烈奏國史開元實録起居注及餘書三千八</hi>
<hi>百餘篇藏興慶宫兵興焚煬皆盡請下御史覈史館所由求之府縣  霍光𫝊曰通籍長信宫</hi>　九成<lb/>
　八區<hi>唐書九成宫本隋仁夀宫貞觀間修以避暑因更名  黄圗曰武帝時後宫八區有昭陽飛翔</hi>
<hi>増成合歡蘭林披香鳯凰鴛鴦等殿</hi>　作歌　度曲<hi>注見宫二昆黄圗曰宣曲宫在  眀池西</hi>
<hi>孝宣帝曉音律嘗於此度曲因以名宫</hi>　就乾位　象天極<hi>禮樂志曰武帝祠太乙於</hi>
<hi>甘泉就乾位也天合璧事類曰自阿房度渭屬之咸陽以象  極閣道絶漢抵營室也</hi>　隋十宫<lb/>
<pb n="KR3k0055_WYG_346-13b"/>
　唐三内<hi>夀春圗經曰十宫在江都縣北長阜苑内依林傍澗因髙跨阜随地形置焉並隋煬帝立</hi>
<hi>也曰歸雁宫回流宫九里宫松林宫楓林宫大雷宫小雷宫春草宫九華宫光汾宫是曰十宫  地理志曰龍</hi>
<hi>朔後皇帝嘗居大眀宫謂之西内神龍元年曰太極宫大眀宫在禁苑東南西接宫城之東北隅曰東内本永</hi>
<hi>安宫正觀八年置九年曰大眀宫以備太上清暑興慶宫在皇城東南距京城之東開元初置十四年増廣之</hi>
<hi>謂之南内</hi>　降青龍　下黄鵠<hi>梁任昉述異記曰漢元和間大雨有一青龍墮于宫中帝</hi>
<hi>命烹之賜羣臣龍羔各一杯液昭帝紀曰始元元年二月黄鵠下於建章宫太  池中公卿上夀</hi>　引<lb/>
䆳河　夾榖水<hi>大都宫殿考曰興聖宫中建小直殿引䆳河分流其下甃以白石  兩京記曰</hi>
<hi>上陽宫西有西上陽宫兩宫夾榖水架虹橋以通往來</hi>　準乾坤　引隂陽<hi>載記曰趙</hi>
<pb n="KR3k0055_WYG_346-14a"/>
<hi>侍中喬豫和苞疏曰人主之興作上準乾坤下順人時  儀禮注曰宫必有碑所以識日景引隂陽也</hi>
望神光　集虹氣<hi>禮樂志曰正月上辛用事甘泉圜丘昏祠至眀夜有神光集祠壇天子自</hi>
<hi>竹宫望拜如郊祀志曰武帝征和四年修封泰山是嵗雍縣無雲  靁者三或如虹氣蒼黄若飛鳥集棫陽宫</hi>
<hi>南有司以為羙祥</hi>　原祈年延夀　増城修池<hi>上詳宫二七三輔黄圗曰  里</hi>
<hi>宫増成宫増成宫在甘泉宫垣内長安有修池宫</hi>　蒲宫在前　輦道相屬<hi>左傳</hi>
<hi>楚公子葺蒲為殿執戈在前為衛  下詳宫二</hi>　髙大為貴　豐約折衷<hi>禮以大為</hi>
<hi>貴者宫室之量也有以髙為貴者天子之堂九尺諸侯七尺大夫五尺士三尺</hi>　車宫轅門<lb/>
帷宫旌門<hi>周禮注曰謂王行止宿險阻之處備非常次車以為藩則卭車以表門  又曰帷宫則設</hi>
<pb n="KR3k0055_WYG_346-14b"/>
<hi>旌門謂王晝止若食具帷宫則樹旌以表門</hi>　増出雲雨上　聞風雷聲<hi>注見</hi>
<hi>宫二林拾遺記曰漢成帝好夕出逰造飛行殿方一丈選羽  之士負之以趨帝於輦上覺其行快疾聞其中</hi>
<hi>若風雷之聲名曰雲雷宫</hi>　四闥八窻　千門萬户<hi>注見宫一陛東方朔傳曰  下</hi>
<hi>以城中為小圗起建章左鳯闕右神眀號稱千門萬户</hi>　正體毓徳　宅心儲神<lb/>
<hi>顔延年曲水詩注曰太子曰東宫正體毓徳于少陽宇玉海曰帝王握樞御極省閲萬㣲必有靚嚴宏達之</hi>
<hi>以宅心儲神玩意昭曠</hi>　退居長門　㑹朝長信<hi>外戚傳曰武帝陳皇后擅寵驕</hi>
<hi>貴十餘年而無子元光五年冊曰皇后失序惑於巫祝罷退居長門宫  東方朔傳曰武帝㣲行齎五日糧㑹</hi>
<hi>朝長信宫注太后之宫也</hi>　在堙堞外　入鉤盾中<hi>天中記曰儀鳯四年造紫桂宫</hi>
<pb n="KR3k0055_WYG_346-15a"/>
<hi>於澠池縣西是年帝入洛乃移御洛北隂殿劉仁軌謂狄仁傑曰古之陂池䑓榭皆在深宫重城之内韋宏機</hi>
<hi>之作列岸修廊在於堙堞之外萬方朝謁無不覿之此豈致君堯舜之意哉  成帝紀曰建始三年秋闗内大</hi>
<hi>水虒上小女走入横城門䦨入尚方掖門至未央宫鉤盾中</hi>　因山藉水　傍澗依<lb/>
林<hi>徐賢妃𫝊曰正觀中言翠㣲玉華宫雖因山藉水無築架之苦而工力和僦不謂無煩  下見上隋十宫</hi>
<hi>注</hi>　竇主獻園　宋王獻宅<hi>東方朔傳曰顧成廟逺無宿宫爰叔教董偃白竇太</hi>
<hi>主獻長門園上大悦更名竇太主園為長門宫制玉海曰開元二年宋王成器等請獻興慶坊為離宫  許之</hi>
<hi>故作興慶宫</hi>　藏𫝊國璽　奏破陣樂<hi>元后𫝊曰漢傳國璽藏長樂宫  禮樂志</hi>
<hi>曰髙宗幸九成宫復奏破陣樂歎曰不見此樂垂三十年</hi>　星居宿陳　綺錯鱗比<lb/>
<pb n="KR3k0055_WYG_346-15b"/>
　金鋪交映　玉題相輝　層榭三休　琱簷四注<lb/>
修棟虹指　飛甍鳯翔　陛納九齒　閶披四目　碧<lb/>
瓦鱗差　瑶階肪截　應門八襲　璇䑓九重　紅葩<lb/>
植井　丹桂承梁　楯角儲清　簷牙袤縟　千楣鳯<lb/>
起　萬栱鸞浮　方疏含秀　圎井吐葩　奔星更於<lb/>
閨闥　宛虹施於楯軒　表以百常之闕　環以萬雉<lb/>
之墉　元棟鏤榥若騰虹之揚睂　飛簷舒咢似翔鵬<lb/>
之矯翼<hi>以上玉海集句</hi>
<pb n="KR3k0055_WYG_346-16a"/>
　　宫四<lb/>
増作游成陽<hi>漢地理志曰昔堯作游成陽注作游者言為宫室游止之處</hi>　隱蔽之<lb/>
言<hi>周禮曰婦人稱寢曰宫宫者隐蔽之言至秦始定為至尊所居之稱</hi>　重屋四阿<hi>禮冬官匠</hi>
<hi>人曰殷人重屋四阿</hi>　潯陽木蘭<hi>任昉述異記曰木蘭川在潯陽江中多木蘭樹昔呉王闔閭植</hi>
<hi>木蘭於此用構宫殿也</hi>　細腰宫<hi>山堂肆考曰古楚宫在䕫州府巫山縣楚襄王所逰地宋黄庭</hi>
<hi>堅有石刻所謂細腰宫是也</hi>　智則樗里<hi>史記曰樗里子卒𦵏於渭南章䑓之東曰後百年是</hi>
<hi>當有天子之宫夾我墓至漢興長樂宫在其東未央宫在其西武庫正直其墓秦人諺曰力則任鄙智則樗里</hi>
　願賜容車地<hi>鄒陽傳曰梁孝王上書願賜容車之地徑至長樂宫使梁國士衆築甬道朝太</hi>
<pb n="KR3k0055_WYG_346-16b"/>
<hi>后</hi>　漢建<hi>潜確類書曰漢建尚/書百官府曰南宫</hi>　致天神<hi>漢郊祀志曰武帝因齊人</hi>
<hi>少翁言作甘泉宫中為䑓室畫天地太乙諸鬼神而置祭具以致天神</hi>　置酒北宫<hi>東方朔傳</hi>
<hi>曰武帝嘗從董偃逰戲北宫馳逐平樂於是上為竇太主置酒宣室朔時陛㦸殿下辟㦸而前有詔更置酒北</hi>
<hi>宫引董君從東司馬門入更名東交門</hi>　甘泉産芝<hi>黄圗曰元封二年甘泉房中産芝九莖</hi>
　神爵翔集<hi>又曰宣帝元康四年幸萬嵗宫神爵翔集</hi>　祠黄老<hi>桓帝紀曰延熹九年</hi>
<hi>祠黄老於濯龍宫注續漢志祠老子於濯龍宫用郊天樂</hi>　水漂巨木<hi>載記曰石勒欲營鄴宫先</hi>
<hi>是廷尉續咸諫止之及是霖雨從中山西北暴水漂巨木百餘萬根集扵堂前勒大悦謂公卿曰諸卿知否天</hi>
<hi>意欲告營都矣</hi>　朔望三朝<hi>唐書憲宗郭后𫝊曰穆宗嗣位后移御興慶宫凡朔望三朝帝率百</hi>
<pb n="KR3k0055_WYG_346-17a"/>
<hi>官詣宫中為夀或嵗時慶問宴饗後宫戚里内外命婦車騎駢壅環佩之聲滿宫</hi>　廬山三宫<lb/>
<hi>郡國志曰廬山有三宫上宫在懸崖之表人所不及次宫在山巖下兩邉有隂陽溝有石羊馬夾道相對下宫</hi>
<hi>在彭蠡湖際</hi>
　　宫五<lb/>
原詩梁簡文帝新成安樂宫詩曰遥看雲霧中刻桷映<lb/>
丹虹珠簾通曉日金花拂夜風欲知絃管處來過安樂<lb/>
宫　周眀帝過舊宫詩曰玉燭調秋氣金輿歴舊宫還<lb/>
如過白水更似入新豐秋潭漬晩菊寒井落疎桐奉杯<lb/>
<pb n="KR3k0055_WYG_346-17b"/>
延故老今聞歌大風　陳隂鏗新成樂安宫詩曰新宫<lb/>
實壯哉雲裏望樓䑓迢遥翔鵾仰連翩賀燕來重簷寒<lb/>
露宿丹井夏蓮開砌石披新錦梁花畫早梅欲知安樂<lb/>
盛歌管雜塵埃　増唐宗楚客奉和幸上陽宫侍宴應<lb/>
制詩曰紫庭金鳯闕丹禁玉雞川似立蓬瀛上疑逰崑<lb/>
閬前鳥將歌合轉花共錦争鮮湛露飛堯酒薫風入舜<lb/>
弦水光揺落月樹色帯晴煙向夕廻琱輦佳氣滿巖泉<lb/>
　蘇頲奉和聖製春日幸望春宫應制詩曰東望望春<lb/>
<pb n="KR3k0055_WYG_346-18a"/>
春可憐更逢晴日栁含烟宫中下見南山盡城上平臨<lb/>
北斗懸細草偏承廻輦處飛花故落舞觴前宸游對此<lb/>
歡無極鳥弄歌聲雜管弦　賈至早朝大眀宫詩曰銀<lb/>
燭朝天紫陌長禁城春色曉蒼蒼千條弱栁垂青瑣百<lb/>
囀流鶯遶建章劒佩聲随玉墀歩衣冠身惹御爐香共<lb/>
沐恩波鳯池上朝朝染翰侍君王　岑參奉和賈舍人<lb/>
早朝大眀宫詩曰雞鳴紫陌曙光寒鶯囀皇州春色䦨<lb/>
金闕曉鐘開萬户玉階仙仗擁千官花迎劒佩星初落<lb/>
<pb n="KR3k0055_WYG_346-18b"/>
栁拂旌旗露未乾獨有鳯凰池上客陽春一曲和皆難<lb/>
　王維奉和賈舍人早朝大眀宫詩曰絳幘雞人報曉<lb/>
籌尚衣方進翠雲裘九天閶闔開宫殿萬國衣冠拜冕<lb/>
旒日色纔臨仙掌動香煙欲傍衮龍浮朝罷須裁五色<lb/>
詔佩聲歸到鳯池頭　又敕借岐王九成宫避暑應教<lb/>
詩曰帝子逺辭丹鳯闕天書遥借翠㣲宫隔忩雲霧生<lb/>
衣上卷幔山泉入鏡中林下水聲喧笑語巖間樹色隐<lb/>
房櫳仙家未必能勝此何處吹簫向碧空　杜甫奉和<lb/>
<pb n="KR3k0055_WYG_346-19a"/>
賈舍人早朝大眀宫詩曰五夜漏聲催曉箭九重春色<lb/>
醉仙桃旌旗日暖龍蛇動宫殿風㣲燕雀髙朝罷香煙<lb/>
擕滿䄂詩成珠玉在揮毫欲知世掌絲綸羙池上於今<lb/>
有鳯毛　王建上陽宫詩曰上陽花木不曾秋落水穿<lb/>
宫處處流畫閣紅樓宫女笑玉簫金管路人愁幔城入<lb/>
澗橙花發玉輦登山桂葉稠曾讀列仙王母𫝊九天未<lb/>
勝此中逰　又過綺岫宫詩曰玉樓傾倒粉牆空重叠<lb/>
青山遶故宫武帝去來羅䄂盡野花黄蝶領春風　李<lb/>
<pb n="KR3k0055_WYG_346-19b"/>
商隱呉宫詩曰龍檻沈沈水殿清禁門深掩斷人聲呉<lb/>
王宴罷滿宫醉日暮水漂花出城　又九成宫詩曰十<lb/>
二層城閬苑西平時避暑拂虹霓雲随夏后雙龍尾風<lb/>
逐周王八馬蹄呉岳曉光連翠巘甘泉晩景上丹梯荔<lb/>
枝盧橘沾恩幸鸞鵲天書溼紫泥　劉滄望未央宫詩<lb/>
曰西上秦原見未央山嵐川色曉蒼蒼雲樓欲動入清<lb/>
渭鴛瓦如飛出緑楊舞席歌塵空嵗月宫花春草滿池<lb/>
塘香風吹落天人語綵鳯五雲朝漢皇　呉融華清宫<lb/>
<pb n="KR3k0055_WYG_346-20a"/>
詩曰四郊飛雪暗雲端惟此宫中落便乾緑樹碧簾相<lb/>
掩映無人知道外邉寒　宋謝翺過杭州故宫詩曰禾<lb/>
黍何人為守閽落花䑓殿暗銷魂朝元閣下歸來燕不<lb/>
見前頭鸚鵡言　金章宗宫中詩曰五雲金碧拱朝霞<lb/>
樓閣峥嶸帝子家三十六宫簾盡捲東風無處不楊花<lb/>
　眀髙啓迎駕還宫詩曰鳴蹕聲中曉仗廻錦裝馴象<lb/>
踏紅埃半空雲影看旗動滿道天香識駕來漢酎祭餘<lb/>
清廟閉舜衣垂處紫宫開禮成海内人皆慶獻頌應慙<lb/>
<pb n="KR3k0055_WYG_346-20b"/>
自乏才<lb/>
増歌梁劉孝威行幸甘泉宫歌曰漢家迎夏畢避暑甘<lb/>
泉宫棧車鳴里鼓駟馬駕相風校尉烏桓騎待制樓煩<lb/>
弓後旌猶五柞前笳度九嵕才人豹尾内御酒屬車中<lb/>
輦廻百子閣扇動七輪風鳴鐘休衛士披圗召後宫材<lb/>
官促校獵凉秋戲射熊　隋煬帝江都宫樂歌曰揚州<lb/>
舊處可淹㽞䑓榭髙眀復好逰風亭芳樹迎早夏長臯<lb/>
麥隴送餘秋渌潭桂檝浮青雀果下金鞍躍紫騮緑觴<lb/>
<pb n="KR3k0055_WYG_346-21a"/>
素蟻流霞飲長䄂清歌樂戲州<lb/>
増曲唐王昌齡春宫曲曰昨夜風開露井桃未央前殿<lb/>
月輪髙平陽歌舞新承寵簾外春寒賜錦袍　韓翃漢<lb/>
宫曲曰五柞宫中過臘看萬年枝上雪花殘綺忩夜閉<lb/>
玉堂静素綆朝穿金井寒<lb/>
増詞唐李白宫中行樂詞曰栁色黄金嫩棃花白雪香<lb/>
玉樓巢翡翠金殿鎖鴛鴦選妓随雕輦徴歌出洞房宫<lb/>
中誰第一飛燕在昭陽　又曰盧橘為秦樹葡萄出漢<lb/>
<pb n="KR3k0055_WYG_346-21b"/>
宫煙花宜落日絲管醉春風笛奏龍吟水簫鳴鳯下空<lb/>
君王多樂事還與萬方同　又曰繡户香風暖紗忩曙<lb/>
色新宫花争笑日池草暗生春緑樹聞歌鳥青樓見舞<lb/>
人昭陽桃李月羅綺自相親　又曰水緑南薫殿花紅<lb/>
北闕樓鶯歌聞太液鳯吹繞瀛洲素女鳴珠珮天人弄<lb/>
綵毬今朝風日好宜入未央逰　顧况宫詞曰玉樓天<lb/>
半起笙歌風送宫嬪笑語和月殿影開聞夜漏水晶簾<lb/>
捲近秋河　王建宫詞曰蓬萊正殿壓金鼇紅日初生<lb/>
<pb n="KR3k0055_WYG_346-22a"/>
碧海濤開著五門遥北望柘黄新帕御牀髙又曰金<lb/>
殿當頭紫閣重仙人掌上玉芙蓉太平天子朝元日五<lb/>
色雲車駕六龍　李洞繡嶺宫詞曰春日遲遲春草緑<lb/>
野棠開盡飄香玉繡嶺宫前鶴髪翁猶唱開元太平曲<lb/>
　元果囉羅納延宫詞曰廣寒宫殿近瑶池千樹長楊<lb/>
緑影齊報道夜來新雨過御溝春水已平堤　周憲王<lb/>
元宫詞曰月宫小殿賞中秋玉宇銀蟾素色浮宫裏猶<lb/>
思舊風俗鷓鴣長笛序梁州　薩都拉宫詞曰清夜宫<lb/>
<pb n="KR3k0055_WYG_346-22b"/>
車出上陽紫衣小隊兩三行石䦨干外銀燈過照見芙<lb/>
蓉葉上霜　王䝉宫詞曰南風吹斷采蓮歌夜雨新添<lb/>
太液波水殿雲廊三十六不知何處月眀多<lb/>
増賦漢司馬相如長門宫賦曰下蘭䑓而周覧兮歩從<lb/>
容於深宫正殿塊以造天兮鬱並起而穹崇間徙倚於<lb/>
東廂兮觀夫靡靡而無窮擠玉户以撼金鋪兮聲噌吰<lb/>
而似鐘音刻木蘭以為榱兮飾文杏以為梁羅丰茸之<lb/>
㳺樹兮離樓梧而相撐施瑰木之欂櫨兮委参差以槺<lb/>
<pb n="KR3k0055_WYG_346-23a"/>
梁時髣髴以物類兮象積石之將將　原漢劉歆甘泉<lb/>
宫賦曰軼凌隂之地室過陽谷之秋城廻天門而鳯舉<lb/>
躡黄帝之眀庭冠髙山而為居乗崑崙而為宫按軒轅<lb/>
之舊處居北辰之閎中背共工之幽都向炎帝之祝融<lb/>
封巒為之東序縁石闕之天梯桂木雜而成行芳肹蠁<lb/>
之依依翡翠孔雀飛而翺翔鳯皇止而集栖甘醴湧於<lb/>
中庭兮激清流之瀰瀰黄龍逰而蜿蟺兮神龜沈於玉<lb/>
泥離宫特觀接比相連雲起波駭星布彌山髙巒峻阻<lb/>
<pb n="KR3k0055_WYG_346-23b"/>
臨眺曠衍深林蒲葦涌水清泉芙蓉菡蓞菱荇蘋蘩豫<lb/>
章雜木楩松柞棫女貞鳥勃桃李棗檍　増漢揚雄甘<lb/>
泉賦曰<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>離宫般以相燭兮封巒石闗迆靡乎連屬<lb/>
於是大厦雲譎波詭摧嗺而成觀仰矯首以髙視兮目<lb/>
𡨕眴而無見正瀏濫以𢎞惝兮指東西之漫漫徒洄洄<lb/>
以湟湟兮魂眇眇而昬亂據軨軒而周流兮忽坱圠而<lb/>
無垠翠玉樹之青蔥兮璧馬犀之璘㻞金人仡仡其承<lb/>
鐘虡兮嵌巖巖其龍鱗揚光曜之燎爥兮垂景炎之炘<lb/>
<pb n="KR3k0055_WYG_346-24a"/>
炘配帝居之懸圃兮象太乙之威神洪䑓崛其獨出兮<lb/>
㮹北極之嶟嶟列宿廼施於上榮兮日月纔經於柍振<lb/>
雷欝律於巖窔兮電倐忽於牆藩鬼魅不能自逮兮半<lb/>
長途而下顛歴倒景而絶飛梁兮浮蠛蠓而撇天左欃<lb/>
槍而右元𡨕兮前熛闕而後應門䕃西海與幽都兮涌<lb/>
醴汨以生川蛟龍連蜷於東厓兮白虎敦圉乎崑崙覧<lb/>
樛流於髙光兮溶彷徨於西清前殿崔嵬兮和氏瓏玲<lb/>
抗浮柱之飛榱兮神莫莫而扶傾閌閬閬其寥廓兮似<lb/>
<pb n="KR3k0055_WYG_346-24b"/>
紫宫之峥嶸駢交錯而曼衍兮㟎㟸㟴乎其相嬰　後<lb/>
漢班固賦<hi>西都</hi>曰其宫室也體象乎天地經緯乎隂陽據<lb/>
坤靈之正位倣太紫之圎方樹中天之華闕豐冠山之<lb/>
朱堂因瓌材而究竒抗應龍之虹梁列棼橑以布翼荷<lb/>
棟桴而髙驤雕玉瑱以居楹裁金璧以飾璫發五色之<lb/>
渥彩光爛朗以景彰於是左墄右平重軒三階閨房周<lb/>
通門闥洞開列鐘虡於中庭立金人於端闈仍増崖而<lb/>
衡閾臨峻路而啓扉狥以離宫别寢承以崇䑓閒館焕<lb/>
<pb n="KR3k0055_WYG_346-25a"/>
若列宿紫宫是環清凉宣温神仙長年金華玉堂白虎<lb/>
麒麟區宇若茲不可殫論增盤崔嵬登降炤爛殊形詭<lb/>
制每各異觀乗茵歩輦惟所息宴後宫則有掖庭椒房<lb/>
后妃之室合歡增城安處常寜茝若椒風披香發越蘭<lb/>
林蕙草鴛鸞飛翔之列昭陽特盛隆乎孝成屋不呈材<lb/>
牆不露形裛以藻繡絡以綸連隋侯眀月錯落其間金<lb/>
釭銜璧是為列錢翡翠火齊流耀含英懸黎垂棘夜光<lb/>
在焉　原魏卞蘭許昌宫賦曰入南端以北眺望景福<lb/>
<pb n="KR3k0055_WYG_346-25b"/>
之嵯峨飛棟列以山峙長途邈以委蛇見欒櫨之交錯<lb/>
覩陽馬之承阿轉挾轕以相因若流風之揚波木無小<lb/>
而不礲材靡隐而不華懿采色而發越瑋巧飾之繁多<lb/>
雙轅承枌丹梁端直眀忩列布綺井崱嶷其隂則有望<lb/>
舒凉室羲和温房隆冬御絺盛夏重裳同一宇之深䆳<lb/>
致寒暑於隂陽修欄䕃於階砌崇棟拂乎旻蒼綺組發<lb/>
華翡翠生光丹草周隅靈木成行非窈窕之至貴孰能<lb/>
升於斯堂坐金人於闈闥列鐘簴於黄庭天禄軒翥以<lb/>
<pb n="KR3k0055_WYG_346-26a"/>
揚怒師子欝拂而負楨珍果敷華蘭芷垂榮百壁照曜<lb/>
飛響應聲扣角則春氣至彈商則秋風征歴神芝之峻<lb/>
觀幸安昌之巍巍進歌舞之祕伎絶世俗而入㣲興七<lb/>
盤之遞奏觀輕㨗之翩翾或遲或速乍止乍旋似飛鳬<lb/>
之迅疾若翔龍之㳺天趙女撫琴楚媛清謳秦筝慷慨<lb/>
齊舞絶殊衆技並奏捔巧騁竒千變萬化不可勝知樂<lb/>
戲闋逰觀足登承光坐華屋論稽古反流俗退虚偽進<lb/>
敦樸寳賢良賤珠玉豈必世而後仁在時主之所欲<lb/>
<pb n="KR3k0055_WYG_346-26b"/>
又楊修許昌宫賦曰於是儀北極以搆橑希形制乎太<lb/>
㣲<hi>原闕</hi>　　　　結雲閣之崔嵬植神木與靈草紛蓊<lb/>
蔚以參差爾乃置天䑓於扆角列執法於西南築舊章<lb/>
之兩觀綴長廊之歩櫩重閨禁之窈窕造華葢之幽深<lb/>
儉則不陋奢則不滛黎民子來不督自成於是天子乃<lb/>
具法服戒羣僚鐘鼔隐而雷鳴警蹕嘈而響起晻藹低<lb/>
徊天行地止以入乎新宫臨南軒而向春方負黼黻之<lb/>
屏風<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>玉几而按圗書想往昔之興隆　北齊邢子才<lb/>
<pb n="KR3k0055_WYG_346-27a"/>
新宫賦曰擬二儀而搆路寢法三山而起翼室何大厦<lb/>
之躭躭而斯干之秩秩豈西京之足畏故東都之所匹<lb/>
爾其狀也則瓌譎屈竒瀾漫陸離嵯峨崔嵬巉巖参差<lb/>
若宻雲之乍舉似鵬翼之中垂布菱華之與蓮蒂咸反<lb/>
植而倒施若承露而將轉似含風而欲披土成黼黻木<lb/>
化蛟螭布紅紫之融泄間朱黄之赫曦獸狂顧而猶動<lb/>
鳥將鶱而中疲木神水怪海若山祗千變萬化殊形異<lb/>
宜隂梁北注陽馬南施百楹列倚千櫨代支或據險而<lb/>
<pb n="KR3k0055_WYG_346-27b"/>
形固或居安而勢危　増唐杜牧阿房宫賦曰六王畢<lb/>
四海一蜀山兀阿房出覆壓三百餘里隔離天日驪山<lb/>
北搆而西折直走咸陽二川溶溶流入宫牆五歩一樓<lb/>
十歩一閣廊腰縵廻簷牙髙啄各抱地勢鈎心闘角盤<lb/>
盤焉囷囷焉蜂房水渦矗不知其㡬千萬落長橋卧波<lb/>
未雲何龍複道行空不霽何虹髙低𡨕迷不知西東歌<lb/>
䑓煖響春光融融舞殿冷䄂風雨凄凄一日之内一宫<lb/>
之間而氣候不齊嬪妃媵嬙王子皇孫辭樓下殿輦來<lb/>
<pb n="KR3k0055_WYG_346-28a"/>
於秦朝歌夜絃為秦宫人眀星熒熒開妝鏡也緑雲擾<lb/>
擾梳曉鬟也渭流漲膩棄脂水也煙斜霧横焚椒蘭也<lb/>
雷霆乍驚宫車過也轆轆逺聴杳不知其所之也　宋<lb/>
劉䟦宣房宫賦曰君王佩乾符妥坤靈封岱岳禪云亭<lb/>
雷行焱馳一蹕四海力餘氣盈爰覧徳水至於人靡遺<lb/>
智天不愛祉石城金墉屹立亭峙則又經廣輪度棟宇<lb/>
裴回領略心觧目覩八隅九維千門萬户沈嚴神麗秦<lb/>
帝之府於是植翠華喧靈鼉觴川流浩長歌神哉沛君<lb/>
<pb n="KR3k0055_WYG_346-28b"/>
心和患去喜至無所後加可謂樂矣　王仲旉南都賦<lb/>
曰作嚁華之宫擬阿房與林光欝正殿之<graphic n="KR1976" url="https://raw.githubusercontent.com/kanripo/KR-Gaiji/master/images/KR1976.png" mimeType="image/png"/>虆巍然起<lb/>
乎中央散彤彩而澔□復煒煒以煌煌驚虬龍於金楹<lb/>
乍矯首以騰驤軒鸞翥於飛甍欲乗風而下翔歴太階<lb/>
之寳砌駢璧瑛與玉璫光陸離而眩目足㡬往而倘徉<lb/>
旁有曲室後連洞房叫窱窈窕仰不見陽列方疏而散<lb/>
騎玉女睨而悠颺　眀黄佐乾清宫賦曰其為狀也豐<lb/>
融曼衍掲嶪峥嶸縵縵莫莫樛流交嬰邈穹窿以閎壯<lb/>
<pb n="KR3k0055_WYG_346-29a"/>
亘砰磷而靖𡨕㰹□赫以崴磈儵嵻峎而奫渟岧嶤羾<lb/>
於天漢紛攅羅而混成瓌殊俶儻不可殫形怳兮忽兮<lb/>
撠膠葛騰九閎接耀魄之威神斡璇璣而縡髙眀羌跰<lb/>
<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>以輵螛魂悚悚其若驚爾乃登㤗階之三重遵軌涂<lb/>
之盤曲鉤陳縱横以匡衛閣道駊騀而延屬仰而瞻之<lb/>
若燭龍之蜿蟺引扶光而曊若木頫而履之若巨鼇之<lb/>
贔屭運九垓而苞百谷團殿般□以離立珠熉黄以相<lb/>
爥函絪緼之元氣文何有乎黲黷彼增城與縣圃昔𫝊<lb/>
<pb n="KR3k0055_WYG_346-29b"/>
聞而今駭矚其上則觚稜髙標金爵翹翹琉璃鱗鱗劃<lb/>
霓摩霄織烏顧兔出沒扶揺屹華表以縈旬始莅颯㨖<lb/>
乎斗杓簷牙翔而阿霤奮絶浮景而翻碧寥其下則釦<lb/>
砌瑶礎右平左墄承以峻基廣以夷石盤以蛟螭塗以<lb/>
朱碧鞏若崑崙鎮奠南極崱屴繒綾磑磑即即其中則<lb/>
縣緜房植耽耽層覆梅梁掲宇藻井承漏欂櫨標枺修<lb/>
棪曲校飛棁浮柱支撐環句題鄂衝蓯以霞張桷梀媕<lb/>
婀而霓糾傍夭蟜以<graphic n="KR1766" url="https://raw.githubusercontent.com/kanripo/KR-Gaiji/master/images/KR1766.png" mimeType="image/png"/>閜邅沛艾以赴螑上骫麗以互<lb/>
<pb n="KR3k0055_WYG_346-30a"/>
經下芔歙而騰凑玉繩徛抳於奥宧瑶光爣朗於窔牖<lb/>
轉椳度閾蠖略鴻溶網户翠錢金鋪瑣忩五采争勝流<lb/>
煙走虹壁門洞開璀璨玲瓏流蘇縣璫招揺從風文鏡<lb/>
曲瓊煜煜雍雍鼂采夜光之飾與灝氣而相通詄蕩蕩<lb/>
以窙豁忽聈聈而㝠濛罙五城而張六幕終紛員而莫<lb/>
窮其外則輦路纚連繚垣周廻複道遐阪達於平䑓元<lb/>
厲黄碝間以玫瑰菀菀蔥蒨垂楊大櫰永巷迤邐是為<lb/>
總街乃顧二門業業將將日精月華左右相望欝儀望<lb/>
<pb n="KR3k0055_WYG_346-30b"/>
舒駐轡而驤重闑逾延開闔隂陽試舉其名則維百福<lb/>
與千祥杳騁騖以䆗窱隮重櫩而攀天梁<lb/>
増序唐王勃九成宫頌序曰分閬井而圗基䕃秦星而<lb/>
耀阯仙都宻邇猶連上苑之扃靈宫巋然直透崇岡之<lb/>
曲即喬基於磵道利在斯干固栱木於虞衡規同匪日<lb/>
架千樓而致極爛若神扶羅萬户而窺天巍如化立離<lb/>
堂早照皦日籠光於綺寮合殿宵深歸雲納影於重廡<lb/>
珉房砥室畫栱相望緑岫紅巖雕櫳間出轉飛檐於秀<lb/>
<pb n="KR3k0055_WYG_346-31a"/>
㠋上出重𡨕䕃反宇於廻谿下臨無地紅葩紫的垂倒<lb/>
井而披文金鎖銀鋪接重扃而炫色華璫璧𣪚挂眀月<lb/>
於崇朝宻網珠連落奔星於己曙丹梁發秀彩㳫虹文<lb/>
皓壁凝鮮光涵蜃氣銅龍對霤接飛泉而瀑流鐡鳯連<lb/>
甍連還飈而佇立至若氣清乾歩景霽山維栖翠藹於<lb/>
崇榮列朱霞於複榭瓊枝累道移綴文㮰碧樹周阿光<lb/>
揺鏤檻静簾帷而洞啓穆羽相和肅坻堮而天臨纎塵<lb/>
不動宸儀有晬蓬萊與城闕俱榮羣后多歡蘿薜共簮<lb/>
<pb n="KR3k0055_WYG_346-31b"/>
𥚑合賞巖花落砌綴龍扆而成文嶂葉文軒拂鸞旗而<lb/>
追影<lb/>
原頌漢王褒甘泉宫頌曰甘泉山天下顯敞之名處也<lb/>
前接大荆後臨北極左撫仁郷右望素域其宫室也仍<lb/>
嶻嶭而為觀攘抗岸以為階壅波瀾而鱗坻馳道列以<lb/>
逶迤覧除閣之麗靡覺堂殿之巍巍徑落莫以差錯編<lb/>
玳瑁之文㮰鏤螭龍以造牖采雲氣以為楣神星羅於<lb/>
題鄂虹蜺往往而繞榱縵倐忽其無垠意能了之者誰<lb/>
<pb n="KR3k0055_WYG_346-32a"/>
竊想聖王之優㳺時娛神而欵縱坐鳯凰之堂聴和鸞<lb/>
之弄臨麒麟之域驗符瑞之貢詠中和之歌讀太平之<lb/>
頌　宋孝武帝廵幸舊宫頌曰惟皇敬眷永慕徐京列<lb/>
裝青野動軫丹庭榮和首律景澤開年林坰發色川郊<lb/>
列泉沿泝遥衍登陟廻懸踐域負外即宫臨山思申陵<lb/>
寢歡結枌都眇懐沛濟勤念宛吾納夀遺老設飲先居<lb/>
堂序朝秀充廷集閭　梁沈約朝丹徒故宫頌曰聖祖<lb/>
神傑堯蹤漢烈岳峻雄圗天張武節墜命既升霸略將<lb/>
<pb n="KR3k0055_WYG_346-32b"/>
騁清渭走烽濁河獻警恃峭劒闗<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>深桂嶺彛章委闕<lb/>
禮樂沈河拯壓傾構引溺危波盡物稱瑞窮靈委和元<lb/>
精翼日丹羽巢阿　増唐王勃九成宫頌曰五城分秀<lb/>
雙巒抗影畫栱彌峰雕甍亘嶺煙閨夜謐雲房晝静竹<lb/>
殿栖寒松軒祕景風扃濬敞震閣藻䆳玉綱星開金鋪<lb/>
月墜山樓獸矯雲䑓鳥次複鄣披丹廻流轉翠仇夷聖<lb/>
宅姑射神心樂翔丹鳯使引青禽羲壇葉暗禹洞花深<lb/>
沼分瑶水花跨珠林鄷庭未逺塗山有戮襄野迷軒清<lb/>
<pb n="KR3k0055_WYG_346-33a"/>
都宥穆罕夷乾歩徒豐帝屋光總大猷允歸天禄　宋<lb/>
歐陽修㑹聖宫頌曰惟此園陵先后之宅既宅且安后<lb/>
來㳺止弗宫弗室神何以驩廼相川原乃得善地地髙<lb/>
惟丘廼以荆灼廼訊龜寳龜告曰猷帝命家臣而職我<lb/>
事而事惟寅一毫一絲給以縣官無取於民家臣之來<lb/>
役夫萬民三年有成宫伐翼翼在陵之側須后來格有<lb/>
門有宇有廊有廡有庭有序殿兮耽耽黼帷䄡䄡天威<lb/>
可瞻庭兮植植鉤盾虎㦸容衛以飭聖兮在天風馬雲<lb/>
<pb n="KR3k0055_WYG_346-33b"/>
車其來仙仙聖㑹於此靈威神馭其宫肅然<lb/>
増記唐裴素重修漢未央宫記曰嘗因勝日聖思閑逺<lb/>
倦大厦之講習想鮮原之逰衍乃命法駕偹宫馭細草<lb/>
迎輦神飈引衣超然肆行造適自得視往昔之遺館獲<lb/>
漢京之餘址於是召左䕶軍中尉志𢎞指之曰此漢遺<lb/>
宫也其金馬石渠神池龍闕往往而在吾欲崇其頺基<lb/>
建斯餘構勿使華麗爰舉舊規而已於是命工度材審<lb/>
曲面勢裁成法度以就斯宫攅櫨栱宻玉石碧瓦龍錯<lb/>
<pb n="KR3k0055_WYG_346-34a"/>
層軒鳥跂崇墉粉静璇題月照舒廊四注以雲委隆䑓<lb/>
分據而山屹蟠虬蜿蜒鱗動梠桷蹲獸却騁姿雄欄檻<lb/>
宏袤乎豁達跨臨乎涇渭緑竹凝逺繁松藹深竒樹流<lb/>
光丹墀廽遶於是闢戲馬之廣場開逺目之閒館天地<lb/>
景新山川勢重廻大華之秀氣列終南之翠屏九嵕<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>
<graphic n="KR1625" url="https://raw.githubusercontent.com/kanripo/KR-Gaiji/master/images/KR1625.png" mimeType="image/png"/>而固䕶八水分流以縈帯而又揚太液之波繚周帝<lb/>
之垣原隰成文丹素含華翼樓杳以分張雄虹直而中<lb/>
跱神機一發廓若懸㝢祥煙瑞彩欝欝蔥蔥瞻廻途以<lb/>
<pb n="KR3k0055_WYG_346-34b"/>
下濟撫璇璣而髙視見秦川風物漢原邐迤感前王興<lb/>
廢知稼穡艱難吾君用此鏡是非閲思慮豈獨資耳目<lb/>
縱逰玩也<lb/>
増疏宋王曾諫作玉清昭應宫疏曰自經始以來庀徒<lb/>
斯廣輦他山之石相屬於道途伐豫章之材逺周於林<lb/>
麓累土陶甓揮鍤運斤功極彌年費將鉅萬臣以為今<lb/>
之興作有不便之事五焉所創立宫規制宏大凡用材<lb/>
木莫匪楩楠般運赴宫尤傷人力此未便之事一也邇<lb/>
<pb n="KR3k0055_WYG_346-35a"/>
者方畢封崇頗煩經費今茲興造尤費資財雖府庫之<lb/>
中貨寳山積畚築之下工徒子來然而内帑則積代之<lb/>
蓄藏百物盡生民之膏血雖極豐盈尤宜重惜此未便<lb/>
之事二也今雙闕之下萬衆畢臻暑氣方隆作勞斯甚<lb/>
其或鼠竄郊鄽狗偷都市有一於此足貽聖憂此未便<lb/>
之事三也臣謹按孟夏無發大衆無起土功無伐大樹<lb/>
今肇基下築衝冐欝蒸俶擾厚坤乖違前訓此未便之<lb/>
事四也臣竊聆中間符命之文有清净育民之誡今所<lb/>
<pb n="KR3k0055_WYG_346-35b"/>
修宫閣葢本靈篇而乃過興剖撅之功廣務雕鎪之巧<lb/>
雖屢殫於物力恐未協於天心此未便之事五也伏望<lb/>
遷思回慮懲往念來詔將作之官息勤苦之衆輯寜羣<lb/>
品對越髙穹如此則遐邇宅心人祗快望必若光昭大<lb/>
瑞須建靈宫將畢相勞聿爰成績則臣敢效愚計亦可<lb/>
必行但能損彼規模減其用度止敦樸素無取瑰竒俾<lb/>
四海之内知陛下愛重民力之意豈不羙歟<lb/>
原銘後漢李尤永安宫銘曰合歡黄堂中和是遵舊廬<lb/>
<pb n="KR3k0055_WYG_346-36a"/>
　懐本新果暢春後䑓集道俾司星辰豐業廣徳以協天<lb/>
　人萬福來眇嘉娛永欣<lb/>
　原表梁沈約為栁兖州世隆上舊宫表曰舊宫藴靈千<lb/>
　古合祥百代萬祗相祉八神警室事超齊甸義邁譙宫<lb/>
　故能屬輦道於天階命帝闕於霄路實樹闕疏壤寫極<lb/>
　上穹克播徽塵永光盛烈<lb/>
　増文元袁桷興聖宫上梁文曰旭日蒼龍聳帝京之積<lb/>
　翠層霄彩鳯流阿閣之飛煙巍成少廣之居盛極東朝<lb/>
<pb n="KR3k0055_WYG_346-36b"/>
　之禮陛下孝嚴温凊敬謹膳羞謂神逰秦初當廣欝儀<lb/>
　之宇而飬以天下益新長樂之宫庻民子來百堵皆作<lb/>
　彩宇周遭於禁雉寳華流曵於驂鸞匠石繕完著龜告<lb/>
　吉舉修梁於地上川岳無譁成巨構於城中雲霞得色<lb/>
　敢伸善頌庸賛良辰<lb/>
　<lb/>
　<lb/>
御定淵鑑類函卷三百四十一<lb/>
</p>
<p>
</p>
  </div>
</body>
</text>
</TEI>
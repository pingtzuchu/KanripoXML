<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_270-1a"/>
　欽定四庫全書<lb/>
御定淵鑑𩔖函卷二百六十五<lb/>
　　人部二十四<lb/>
　　　怨一<lb/>
　原左傳曰子産云我聞忠善以損怨不聞作威以防怨<lb/>
　　又曰君子之言信而有徴故怨逺于身小人之言僣<lb/>
　而無徴故怨咎及之　増國語曰夫事君者勞而不懟<lb/>
　怨而不怒　原春秋潭潜巴曰河水逆流怨氣盛也<lb/>
<pb n="KR3k0055_WYG_270-1b"/>
　管子曰凡禍亂之所生生于怨咎怨咎之所生生于非<lb/>
　理故曰閉禍在除怨　増文子曰人有三怨爵髙者人<lb/>
　妬之官大者王惡之祿厚者怨處之夫爵益髙者意益<lb/>
　下官益大者心益小祿益厚者意益薄　楚辭曰怨靈<lb/>
　脩之浩蕩終不察夫民心<lb/>
　　　怨二<lb/>
　原詩序曰角弓父兄刺幽王也不親九族而好䜛佞骨<lb/>
　肉相怨故作是詩也　増禮表記曰虞夏之道寡怨于<lb/>
<pb n="KR3k0055_WYG_270-2a"/>
民　左傳曰宋華元将與楚戰殺羊食士其御羊斟不<lb/>
與及戰曰疇昔之羊子為政今日之事我為政與入鄭<lb/>
師故敗君子謂羊斟非人也以其私恨敗國殄民　原<lb/>
又曰晉侯賞従亡者介之推不言祿祿亦弗及其母曰<lb/>
盍亦求之以死誰懟對曰尤而效之罪又甚焉且出怨<lb/>
言不食其食　増又曰季郈之雞鬬<hi>季平子郈昭伯</hi>季氏介其<lb/>
雞郈氏為之金距平子怒益宫于郈氏且讓之故昭伯<lb/>
怨平子　原又曰晉郤至獻楚捷于周與單襄公語驟<lb/>
<pb n="KR3k0055_WYG_270-2b"/>
稱其伐單子語諸大夫曰溫季其亡乎位于七人之下<lb/>
而求掩其上怨之聚亂之本也多怨而階亂何以在位<lb/>
夏書曰怨豈在眀不見是圖将慎其細也今而明之其<lb/>
可乎　増又曰魯平子欲使昭子逐叔孫小小不敢朝<lb/>
昭子命吏謂小曰吾不為怨府　原又曰吴公子札来<lb/>
聘請觀于周樂為之歌周南召南曰美哉始基之矣猶<lb/>
未也然勤而不怨為之歌小雅曰美哉思而不貳怨而<lb/>
不言其周徳之衰乎　増晏子春秋曰景公籍重而獄<lb/>
<pb n="KR3k0055_WYG_270-3a"/>
多拘者滿圄怨者滿朝　戰國䇿曰秦使陳馳誘齊王<lb/>
建入秦遷之共處之松柏之間餓而死齊人怨建聽姦<lb/>
人賔客不早與諸侯合從以亡其國歌之云松耶柏邪<lb/>
住建共者客邪　原淮南子曰和氏之璧夏后之璜揖<lb/>
讓而進之以合歡夜以投人則為怨時與不時也　増<lb/>
戰國䇿曰趙襄子怨智伯漆其頭為飲器　漢書曰汲<lb/>
黯列九卿而公孫𢎞張湯為小吏及𢎞湯稍與黯同位<lb/>
而尊用過之黯心褊不能無怨望見上言曰陛下用羣<lb/>
<pb n="KR3k0055_WYG_270-3b"/>
臣如積薪耳後来者居上　晉書曰趙王倫諂事賈后<lb/>
裴頠甚惡之倫數求官頠與張華固執不許由是深為<lb/>
倫所怨　又曰晉王衍常詣羊祜陳事辭甚俊辨祜不<lb/>
然之衍拂衣而起祜顧謂賔客曰王夷甫方以盛名處<lb/>
大位然敗俗傷化必此人也歩闡之役祜以軍法將斬<lb/>
王戎故戎衍並憾之毎言論多毁祜時人為之語曰二<lb/>
王當國羊公無徳　唐書曰李逢吉有恨于裴度李吉<lb/>
甫故擯李徳裕不用及為相訹度使與元稹相怨奪其<lb/>
<pb n="KR3k0055_WYG_270-4a"/>
宰相而已代之欲引牛僧孺益樹黨乃出徳裕為浙西<lb/>
觀察使俄而僧孺入相由是牛李之憾遂成　宋元通<lb/>
鑑曰安燾與章惇為布衣交惇覬其助己而燾不為之<lb/>
用遂有隙惇用白帖貶謫元祐臣寮燾言于帝帝疑之<lb/>
惇怨益深　又曰初章惇疑曽布在樞府間已使林希<lb/>
為貳以相伺察希日為布所誘且恨惇不引為執政漸<lb/>
有怨隙邢恕承惇意論罷之　又曰鄭居中為鄭貴妃<lb/>
従兄弟歴官通顯始蔡京以星變免官居中語帝復用<lb/>
<pb n="KR3k0055_WYG_270-4b"/>
京既而怨京不援乃復間京<lb/>
　　怨三<lb/>
増禮著復仇　傳明敵怨<hi>禮記父之讐弗與共戴天兄弟之讐不反兵交遊之讐不</hi>
<hi>同國道左傳㬰駢曰前志有之曰敵恵敵怨不在後嗣忠之  也介人之寵以報私怨非勇也損怨益仇非智</hi>
<hi>也以私害公非良也</hi>　毫髮為瑕　睚眦必報<hi>鮑昭詩毫髮一為瑕丘山不可勝</hi>
<hi>范睢傳一飯之徳必償睚眦之怨必報又晉孫盛曰劉琨王浚睚眦起于絲髮興敗成于丘山</hi>　小白<lb/>
用管寧報射鈎之仇　重耳見披豈念斬袪之怨<hi>史記齊世</hi>
<hi>家小白奔莒魯使管仲遮莒道射中小白帶鉤小白立是為桓公遺魯書曰召忽管仲仇也請得而甘心醢之</hi>
<pb n="KR3k0055_WYG_270-5a"/>
<hi>召忽自殺管仲請囚鮑叔牙曰君欲伯王非管夷吾不可于是桓公従之仲及堂阜而脫桎梏厚禮以為大夫</hi>
<hi>走左傳晉重耳奔蒲獻公使寺人披伐蒲重耳踰垣而  披斬其袪及反國披請見文公辭焉披引齊桓公射</hi>
<hi>鉤事以對乃見之</hi>
　　怨四<lb/>
増五子咸怨<hi>書太康尸位以逸豫滅厥徳黎民咸貳乃盤遊無度畋于有洛之表有窮后羿因民</hi>
<hi>弗忍距于河厥弟五人御其母以従徯于洛之汭五子咸怨述大禹之戒以作歌</hi>　搆怨<hi>傳桓王失</hi>
<hi>信諸侯皆叛搆怨連禍</hi>　修怨<hi>傳吴子伐陳復修舊怨也曰夫差不修徳而修怨也</hi>　悲怨<lb/>
作歌<hi>詩所曰漢竇元状貌絶異天子使出其妻妻以公主妻怨作書及歌别元云悲哉竇生衣不獻新人</hi>
<pb n="KR3k0055_WYG_270-5b"/>
<hi>不獻故悲不可忍怨不可去彼獨何人而居斯處時人憐而傳之</hi>　孔郗之怨<hi>後漢書孔融郗</hi>
<hi>慮互相短長以致不睦又曰慮以微法奏免融官因顯明仇怨</hi>　怨毒<hi>詩所曰孫皓遷都武昌民泝流</hi>
<hi>供給咸怨毒焉</hi>　舉烟<hi>又曰苻堅之未亂也關中土然無火而烟氣大起方數十里月餘不滅堅毎臨</hi>
<hi>聽令民有怨者舉烟于城北觀而錄之語曰欲得必存當舉烟</hi>　怨軍<hi>宋元通鑑遼主自燕至隂涼河</hi>
<hi>募遼東人為兵使報怨于女真號曰怨軍</hi>
　　怨五<lb/>
原詩魏阮瑀詩曰民生受天命漂若河中塵雖稱百齡<lb/>
夀孰能應此身猶獲嬰凶禍流離恒苦辛　宋鮑昭行<lb/>
<pb n="KR3k0055_WYG_270-6a"/>
路難曰君不見河邊草冬時枯死春滿道君不見城上<lb/>
日今暝沒西山明朝復更出今我何時當得然一去永<lb/>
滅歸黄泉人生苦多歡樂少意氣敷腴在盛年且願得<lb/>
志數相就牀頭恒有沽酒錢功名竹帛非我事存亡貴<lb/>
賤委皇天　又曰瀉水置平地各自東西南北流民生<lb/>
亦有命安能行歎復坐愁酌酒以自寛舉杯斷絶歌路<lb/>
難心非木石豈無感吞聲躑躅不敢言　増又曰奉公<lb/>
金巵之美酒瑇瑁玉匣之雕琴七綵芙蓉之羽帳九華<lb/>
<pb n="KR3k0055_WYG_270-6b"/>
蒲萄之錦衾紅顔零落嵗將暮寒光宛轉時欲沈願君<lb/>
裁悲且減思聽我抵節行路吟不見柏梁銅雀上寧聞<lb/>
古時清吹音　又曰洛陽名工鑄為金博山千斵復萬<lb/>
鏤上刻秦女携手仙承君清夜之歡娱列置幃裏明燭<lb/>
前外發龍鱗之丹綵内含麝芬之紫烟如今君心一朝<lb/>
異對此長歎終百年　又曰璇閨玉墀上椒閣文窓繡<lb/>
戸垂羅幕中有一人字金蘭被服纎羅采芳藿春燕參<lb/>
差風散梅開幃對景弄春爵含歌攬涕恒抱愁人生㡬<lb/>
<pb n="KR3k0055_WYG_270-7a"/>
時得為樂寧作野中之雙鳬不願雲間之别鶴　又曰<lb/>
對案不能食㧞劍擊柱長歎息丈夫生世㑹㡬時安能<lb/>
蹀躞垂羽翼棄置罷官去還家自休息朝出與親辭暮<lb/>
還在親側弄兒牀前戯看婦機中織自古聖賢盡貧賤<lb/>
何患我軰孤且直　又曰剉蘖染黄絲黄絲歴亂不可<lb/>
治我昔與君始相值爾時自謂可君意結帶與君言死<lb/>
生好惡不相置今朝見我顔色衰意中索寞與先異還<lb/>
君金釵玳瑁簮不忍見之益愁思　又曰春禽喈喈旦<lb/>
<pb n="KR3k0055_WYG_270-7b"/>
暮鳴㝡傷君子憂思情我初辭家從軍僑榮志溢氣干<lb/>
雲霄流浪漸冉經三齡忽有白髮素髭生今暮臨水㧞<lb/>
已盡明日對鏡復已盈但恐覊死為鬼客客思寄滅生<lb/>
空精毎懐舊鄉野念我舊人多悲聲忽見過客来問我<lb/>
寧知我家在南城荅云我曽居君鄉知君遊宦在此城<lb/>
我行離邑已萬里今方覊役去逺征来時聞君婦閨中<lb/>
孀居獨宿有貞名亦云朝悲泣閒房又聞暮思淚沾裳<lb/>
形容憔悴非昔恱蓬鬢衰顔不復妝見此令人有餘悲<lb/>
<pb n="KR3k0055_WYG_270-8a"/>
但願君懐不暫忘　宋湯恵休怨詩行曰明月照髙樓<lb/>
含君千里光巷中情思滿斷絶孤妾腸悲風盪帷帳瑶<lb/>
翠坐自傷妾心依天末思與浮雲長嘯歌視秋草幽葉<lb/>
豈再揚暮蘭不待嵗離華能㡬芳願作張女引流悲繞<lb/>
君堂君堂嚴且秘絶調徒飛揚　原齊謝脁玉階怨詩<lb/>
曰夕殿下珠簾流螢飛復息長安縫羅衣思君此何極<lb/>
　増又和王主簿怨情詩曰掖庭聘絶國長門失歡宴<lb/>
相逢詠蘼蕪辭寵悲團扇花叢亂數蜨風簾入雙燕徒<lb/>
<pb n="KR3k0055_WYG_270-8b"/>
使春帶賖坐惜紅妝變平生一顧重宿昔千金賤故人<lb/>
心尚爾故心人不見　原梁元帝送西歸内人詩曰秋<lb/>
氣蒼茫結孟津復送巫山薦枕神昔時慊慊愁應去今<lb/>
日勞勞長别人　又豫章王蕭綜聽鐘鳴詩曰歴歴聽<lb/>
鐘鳴當知在帝城西樹隠落月東窓見曉星霧露朏胐<lb/>
未分明烏啼啞啞已流聲驚客思動客情客思欝縱横<lb/>
翩翩孤雁何所棲依依别鶴半夜鳴今嵗行已暮雨雪<lb/>
向淒淒飛蓬旦夕起楊栁尚翻低氣欝結涕滂沱愁思<lb/>
<pb n="KR3k0055_WYG_270-9a"/>
無所託强作聽鐘歌　又范雲登城怨詩曰楚妃歌修<lb/>
竹漢女奏幽蘭獨以閨中笑豈知城上寒　又劉孝綽<lb/>
班婕妤怨詩曰應門寂已閉非復後庭時况在青春日<lb/>
萋萋綠草滋妾身似秋扇君恩絶履綦詎意逰輕輦從<lb/>
今賤妾辭　増陶𢎞景寒夜怨詩曰夜雲生夜鴻驚悽<lb/>
切嘹唳傷夜情空山霜滿髙烟平鉛華沈照帳孤明寒<lb/>
月微寒風緊愁心絶愁淚盡情人不勝怨思来誰能忍<lb/>
　梁王僧孺秋閨怨詩曰斜光隠西壁暮雀上南枝風<lb/>
<pb n="KR3k0055_WYG_270-9b"/>
来秋扇屏月出夜燈吹深心起百際遥淚非一垂徒勞<lb/>
妾辛苦終言君不知　又為何庫部舊姬擬蘼蕪之句<lb/>
出戸望蘭薫搴簾正逢君斂容裁一訪新知詎可聞新<lb/>
人含笑近故人含淚隠妾意在寒松君心逐朝槿　又<lb/>
為人寵姬有怨詩曰可憐獨立樹枝輕根易摇已為露<lb/>
所浥復為風所飄錦衾襞未開端坐夜及朝是妾愁成<lb/>
痩非君重細腰　又為姬人自傷詩曰自知心裏恨還<lb/>
向影中羞迴持昔慊慊變作今悠悠還君與妾扇歸妾<lb/>
<pb n="KR3k0055_WYG_270-10a"/>
奉君裘斷弦猶可續心去㝡難留　原又吴均行路難<lb/>
曰洞庭水上一株桐經霜觸浪向嚴風昔時抽心曜白<lb/>
日今旦卧死黄沙中洛陽名工見咨嗟一剪一刻作琵<lb/>
琶白璧規心學眀月珊瑚映面作風花君王見賞不見<lb/>
忘持攜把握登建章掩抑摧藏張女彈殷勤促柱楚眀<lb/>
光年年月月對君子遥遥夜夜宿未央未央綵女棄鳴<lb/>
箎争見拂拭生光儀茱茰錦衣玉作匣安念昔日枯樹<lb/>
枝不學衡山南嶺桂至今千載猶未知　又曰青瑣門<lb/>
<pb n="KR3k0055_WYG_270-10b"/>
外安石榴連枝接葉夾御溝金墉城西合歡樹垂條照<lb/>
采拂鳯樓遊俠少年遊上路傾心顛倒相戀慕摩頂至<lb/>
足買片言開胸瀝膽取一顧自言家在趙邯鄲翩翩舌<lb/>
杪復劍端青驪白駮的盧馬金覊綠鞚紫絲鞶蹀躞横<lb/>
行不肻進夜夜汗血至長安長安城中諸貴臣争貴儒<lb/>
者席上珍復聞梁王好學問輕棄劍客如埃塵吾丘夀<lb/>
王始得意司馬相如適被申大才大辨尚如此何况我<lb/>
軰輕薄人　又曰君不見西陵田従横十字成陌阡君<lb/>
<pb n="KR3k0055_WYG_270-11a"/>
不見東郊道荒凉蕪沒起寒烟盡是昔日帝王處歌姬<lb/>
舞女達天曙今日翩妍少年子不知華盛落前去吐心<lb/>
吐意許他人今且廻惑生猶豫山中桂樹自有枝心中<lb/>
方寸自相知何言嵗月忽若馳君之情意與我離還君<lb/>
玳瑁金雀釵不忍見此使心危　又曰君不見長安客<lb/>
舍門娼家少女名桃根貧窮夜紡無燈燭何言一朝奉<lb/>
至尊至尊離宫百餘處千門萬戸不知曙唯聞啞啞城<lb/>
上烏玉欄金井牽轆轤丹梁翠柱飛流蘇香薪桂火炊<lb/>
<pb n="KR3k0055_WYG_270-11b"/>
雕菰當年翻覆無常定薄命為女必已麄　又費昶長<lb/>
門怨詩曰向夕千悲起百恨何嗟及愁思且歸床羅襦<lb/>
方掩泣絳樹摇風軟黄鳥弄聲急金屋貯嬌時不言君<lb/>
不入　又孔翁歸班婕妤怨詩曰長門與長信日暮九<lb/>
重空雷聲聽隠隠車響絶籠籠恩光随妙舞團扇逐秋<lb/>
風鉛華誰不見人意自難同　又何思澄班婕妤詩曰<lb/>
寂寂長信曉雀聲愁洞房蜘蛛網髙閣駁蘚被長廊虚<lb/>
殿簾帷静閒階花蕊香愁心視日暮還復守空牀　又<lb/>
<pb n="KR3k0055_WYG_270-12a"/>
施榮泰王昭君詩曰垂羅下椒閣舉袖拂胡塵唧唧撫<lb/>
心歎蛾眉誤殺人　又徐悱妻劉氏班婕妤怨詩曰日<lb/>
沒應門閉愁思百端生况復昭陽近風傳歌吹聲寵移<lb/>
真不恨䜛枉太無情祗言争分理非妬舞腰輕　又王<lb/>
叔英妻劉氏王昭君怨詩曰一生竟何定萬事良難保<lb/>
丹青失應圖匣玉成秋草相接辭關淚至今猶未燥漢<lb/>
使汝南還殷勤為人道　又范靖妻沈氏昭君歎詩曰<lb/>
早信丹青巧重賂洛陽師千金畫雲鬢百萬寫蛾眉<lb/>
<pb n="KR3k0055_WYG_270-12b"/>
陳隂鏗班婕妤詩曰柏梁新寵盛長信昔恩傾誰謂書<lb/>
畫巧翻為歌舞輕花月分窓進苔草共階生憶淚衫前<lb/>
滿單眠夢裏驚可惜逢秋扇何用合歡名　陳昭昭君<lb/>
辭曰跨鞍今永訣垂涕别親賔漢地随行盡胡關逐望<lb/>
新交河壅塞霧隴日闇沙塵唯有孤明月猶能逺送人<lb/>
　増唐蕭嵩婕妤怨曰不分君恩斷新妝視鏡中容華<lb/>
尚春日嬌愛己秋風枕席臨窓曉帷屏向月空年年後<lb/>
庭樹榮落在深宫　王維班婕妤詩曰玉窓螢影度金<lb/>
<pb n="KR3k0055_WYG_270-13a"/>
殿人聲絶秋夜守羅帷孤燈耿不滅　又曰怪来妝閣<lb/>
閉朝下不相迎總向春園裏花間語笑聲　王諲後庭<lb/>
怨曰君不見紅閨少女端正時夭夭桃李仙容姿幸得<lb/>
君王憐巧笑披香殿裏薦蛾眉蛾眉雙雙人共進常恐<lb/>
妾身從此擯甄妃為妬出層宫班女因猜下長信長信<lb/>
宫門閉不開昭陽歌吹風送来夢中魂魄猶言是覺後<lb/>
精神尚未迴念君嬌愛無終始使妾長啼後庭裏獨立<lb/>
毎看斜日盡一坐直至孤燈死秋日聞蟲翡翠簾春晴<lb/>
<pb n="KR3k0055_WYG_270-13b"/>
照面鴛鴦水紅顔舊来花不勝白髮如今雪相似傳聞<lb/>
紈扇思未歇預想蛾眉上初月如君貴偽不貴真還同<lb/>
棄妾逐新人借問南山松葉意何如北砌槿花新　王<lb/>
昌齡西宫春怨詩曰西宫夜静百花香欲捲珠簾春恨<lb/>
長斜抱雲和深見月朦朧樹色隠昭陽　又西宫秋怨<lb/>
詩曰芙蓉不及美人妝水殿風来珠翠香却恨含情掩<lb/>
秋扇空懸眀月待君王　崔國輔怨詞曰樓頭桃李疎<lb/>
池上芙蓉落織錦猶未成蛩聲入羅幕　李白夜坐吟<lb/>
<pb n="KR3k0055_WYG_270-14a"/>
曰冬夜夜寒覺夜長沈吟久坐坐北堂水合升泉月入<lb/>
閨金釭青凝照悲啼金釭滅啼轉多掩妾淚聽君歌歌<lb/>
有聲妾有情情聲合兩無違一語不入意從君萬曲梁<lb/>
塵飛　又玉階怨詩曰玉階生白露夜久侵羅韈却下<lb/>
水晶簾玲瓏望秋月　又怨情詩曰美人捲珠簾深坐<lb/>
顰蛾眉但見淚㾗濕不知心恨誰　又長門怨詩曰天<lb/>
迴北斗挂西樓金屋無人螢火流月光欲到長門殿别<lb/>
作深宫一段愁　朱琳開緘怨詩曰夫婿邊庭久幽閨<lb/>
<pb n="KR3k0055_WYG_270-14b"/>
恨㡬重玉琴知别日金鏡識愁容懶寄雲中服慵開海<lb/>
上封年年得衣慣且試莫裁縫　皇甫冉秋怨詩曰長<lb/>
信多秋色昭陽借月華那堪閉永巷聞道選良家　又<lb/>
婕妤怨詩曰花枝出建章鳯管發昭陽借問承恩者雙<lb/>
蛾㡬許長　雍陶美人春風怨詩曰澹蕩春風滿眼来<lb/>
落花飛蜨共徘徊偏能飄散同心結無那愁眉吹不開<lb/>
　又貧居春怨詩曰貧居盡日冷風烟獨向簷牀看雨<lb/>
眠寂寞春風花落盡滿庭榆莢似秋天　馬戴雀臺怨<lb/>
<pb n="KR3k0055_WYG_270-15a"/>
詩曰魏宫歌舞地蜨戱鳥還鳴玉座人難到銅臺雨滴<lb/>
平西陵樹不見漳浦草空生萬恨盡埋此徒懸千載名<lb/>
　劉滄洛神怨詩曰子建東歸恨思長飄颻神女歩池<lb/>
塘雲鬟髙動水宫影珠翠乍摇沙露光心寄碧流空婉<lb/>
孌夢殘春色自悠揚停車綺陌傍楊栁片月青樓落未<lb/>
央　曹鄴怨歌行曰丈夫好弓劍行坐說金吾喜聞有<lb/>
行役結束不待車官田贈倡婦留妾侍舅姑舅姑皆已<lb/>
死庭花半是蕪中妹尋適人生女亦嫁夫何曽寄消息<lb/>
<pb n="KR3k0055_WYG_270-15b"/>
他處却有書嚴風厲中野女子心易孤貧賤又相負封<lb/>
侯意何如　又金井怨詩曰西風催急景美人照金井<lb/>
不見面上花却恨井中影　張喬長門怨詩曰御泉長<lb/>
繞鳯凰樓自是恩波别處流閒楪舞衣歸未得夜来砧<lb/>
杵六宫秋　陸龜䝉洞房怨詩曰玉插朝扶鬢金梯晚<lb/>
下臺春衫將别淚一夜兩難裁　鄭谷長門怨詩曰流<lb/>
水君恩共不回杏花争忍掃成堆殘春未必多烟雨淚<lb/>
滴閒階長綠苔　髙蟾長門怨詩曰天上何勞萬古春<lb/>
<pb n="KR3k0055_WYG_270-16a"/>
君前誰是百年人魂消尚愧金爐燼思起猶慙玉輦塵<lb/>
烟翠薄情攀不得星芒浮艶採無因可憐明鏡来相向<lb/>
何似恩光朝夕新　王貞白湘妃怨詩曰舜欲省蠻陬<lb/>
南巡非逸逰九山沈白日二女泣滄洲目極楚雲斷恨<lb/>
深湘水流至今聞鼔瑟咽絶不勝愁　又長門怨詩曰<lb/>
寂寞故宫春殘燈曉尚存從来非妾過偶爾失君恩花<lb/>
落傷容鬢鶯啼驚夢魂翠華如可待應免老長門　韋<lb/>
荘宫怨詩曰一辭同輦閉昭陽耿耿寒宵禁漏長釵上<lb/>
<pb n="KR3k0055_WYG_270-16b"/>
翠禽應不返鏡中紅艷豈重芳螢低夜色棲瑶草水咽<lb/>
秋聲傍粉牆展轉令人思蜀賦解將惆悵感君王　又<lb/>
眀妃詩曰不用牽心恨畫工帝家無䇿及邊戎香魂若<lb/>
得昇明月夜夜還應照漢宫　崔道融長門怨詩曰長<lb/>
門春欲盡明月照花枝買得相如賦君恩不可移　又<lb/>
曰長門花泣一枝春争奈君恩别處新錯把黄金買詞<lb/>
賦相如自是薄情人　又班婕妤詩曰寵極辭同輦深<lb/>
恩棄後宫自題秋扇後不敢怨春風　范浚讀長門賦<lb/>
<pb n="KR3k0055_WYG_270-17a"/>
詩曰阿嬌負恃顔姝好那知漢帝恩難保一朝秋水落<lb/>
芙蕖㡬嵗長門閉春草自憐身世等前魚舊寵全移衛<lb/>
子夫獨夜不眠香草枕東廂斜月上金鋪曉驚永巷車<lb/>
音近失喜疑君枉瑶軫臨風望幸立多時却是輕雷聲<lb/>
隠隠年年織女㑹牽牛百子池邊侍宴遊自從一落離<lb/>
宫後無復穿針更上樓　姜夔琵琶洲詩曰松尾颼颼<lb/>
石浪寒塞吟畨曲轉聲酸人間無此春風手應是江妃<lb/>
夜夜彈　嚴羽蜀女怨詩曰㡬時離月峡五見紫蘭凋<lb/>
<pb n="KR3k0055_WYG_270-17b"/>
塞雁随魂斷江花逐淚飄沙頭南北舍京口去来潮日<lb/>
日無消息空登萬里橋　岳珂長門怨詩曰驚風不成<lb/>
雨雲行去無蹤妾生三十年著籍長門宫宫車轆轆春<lb/>
雷曉明星初熒綠雲擾増成丙舍争迎鸞惟有長門閉<lb/>
花鳥黄門聞玉題畫史圖蛾眉金鋪振瓊鑰玉秀生銅<lb/>
池朝陽纔回金屋在轉盻不堪人事改入宫已作鄭袖<lb/>
啼出塞那知延夀賣花殘鳥語頻長門春復春花鳥易<lb/>
驚老况復門内人東風動地夜来惡萬翠千紅繞簾幕<lb/>
<pb n="KR3k0055_WYG_270-18a"/>
莫能自有匪石心肻顧班姬秋扇薄長門勿輕怨視此<lb/>
箧中扇白華兮綠衣自古兮有之　孟鯁折花怨詩曰<lb/>
匆匆杯酒又天涯晴日牆東呌賣花可惜同生不同死<lb/>
却随春色去誰家　金髙廷玉飛山怨詩曰漢家自有<lb/>
飛將軍軍中駭歎箭有神一朝乃與獄吏對惜無千金<lb/>
書牘背手把屬鏤口銜鬚號天者三我何辜伊我壮志<lb/>
長已矣不得提攜玉龍死可憐休唱白浮鳩只合秦人<lb/>
悲杜郵　元劉因明妃曲曰初聞丹青寫明眸明妃私<lb/>
<pb n="KR3k0055_WYG_270-18b"/>
喜六宫羞再聞北使選絶色六宫無慮明妃愁妾身只<lb/>
有愁可必萬里今従漢宫出悔不别君未識時免使君<lb/>
心憐玉質君心有愛在逺方寧恨妾身辭椒房飛鴻不<lb/>
解琵琶語祇帶離愁歸故鄉　龍仁夫琵琶亭詩曰老<lb/>
大蛾眉負所天忍將離怨付哀弦江心正好㸔明月又<lb/>
抱琵琶過别船　范梈轆轤怨曰門前水揚聲似雨幽<lb/>
人當窓碧弦語萬里征夫去不歸一雙蛾眉鏡中舞年<lb/>
年井上攀轆轤勞心只恐秋葵枯他年種得長生草梅<lb/>
<pb n="KR3k0055_WYG_270-19a"/>
花落盡青青好　周權明妃曲曰逝水無回波去箭無<lb/>
反筈十載昭陽春萬里龍荒月風沙滿宫衣慘淡餘香<lb/>
歇哀絃濕絲淚淚盡絲亦絶寄語漢飛將此計誠太拙<lb/>
蛾眉豈長好不久為枯骨　薩都拉江南怨詩曰江南<lb/>
怨生男逺遊生女賤十三畫得蛾眉成十五新妝識郎<lb/>
面識郎一面恩猶淺千金買官遊不轉郎家水田跨州<lb/>
縣大船小船過淮甸買官未得不肯歸不惜韶華去如<lb/>
箭楊花簾幕飛乳燕疎雨梧桐閉深院人生無如江南<lb/>
<pb n="KR3k0055_WYG_270-19b"/>
怨　楊維楨琵琶怨詩曰蜀絲鴛鴦纎錦縚邏檀鳯凰<lb/>
斷金槽絃抽甕繭五色毫雙成十指聲嘈嘈冢頭青草<lb/>
天山雪眼中紅氷嵬下血哀絃淒斷感精烈池上蕤賔<lb/>
躍方鐵　劉炳寒夜怨詩曰月来愁亦来心憐月去愁<lb/>
應改樓髙月轉遲停針坐倚薫籠待月落却成眠誰知<lb/>
枕冷愁仍在　劉永之行路難曰渉水多蛟龍䟦山多<lb/>
猛虎荒城荆棘上㕘天大澤修蛇横草莽百里慘黯無<lb/>
人煙驅車暝行陷泥滓前車軸折後車来行人不覺旁<lb/>
<pb n="KR3k0055_WYG_270-20a"/>
人哀眼前道路已如此何况太行髙崔嵬為君歌路難<lb/>
請君試一聽位髙金多豈足貴擊鐘鼎食未是榮東溝<lb/>
水流西溝涸昨日花開今日落世事榮枯反覆手七尺<lb/>
之軀安所托古来賢達人與時同卷舒龎公鹿門隠馬<lb/>
生鄉曲居款段聊乗下澤車何用終朝出畏途　明劉<lb/>
基長門怨詩曰白露下玉除風清月如線坐㸔城上螢<lb/>
飛入昭陽殿　又班婕妤詩曰昭陽秋清天如練笙歌<lb/>
嘈嘈夜開宴長信宫中辭輦人獨倚西風咏紈扇傾城<lb/>
<pb n="KR3k0055_WYG_270-20b"/>
自古有褒妲紅顔失寵何湏怨泠泠玉漏掩重門一㸃<lb/>
金釭照書卷　又宫怨詩曰何處春風拂苑牆飛飛片<lb/>
片入昭陽多情尚有池邊栁留得啼鶯伴日長　王中<lb/>
長門怨詩曰昭陽歌吹入獨自淚雙垂玉貌無如妾君<lb/>
恩復在誰涼風摇繡戸明月墮金閨愁絶無人見流螢<lb/>
㸃翠帷　髙啟長門怨詩曰憎寵一時心塵生舊屋金<lb/>
苔滋銷履跡花逺度鑾音暮雀重門逈秋螢别殿隂君<lb/>
明猶不察妬極是情深　又征婦怨詩曰良人不願封<lb/>
<pb n="KR3k0055_WYG_270-21a"/>
侯印虎符逺發當畨陣㡬夜春閨惡夢多竟得将軍覆<lb/>
軍信身沒猶存舊戰衣東家火伴為收歸妾生不識邊<lb/>
庭路尋骨何由到威武紙幡剪得招魂去只向當時送<lb/>
行處　貝瓊行路難曰采玉于闐河問君勃律何時過<lb/>
采珠鮫人室問君百粤何時出珠玉嵗久同為塵君胡<lb/>
重利不重身海有波缺我楫山有石摧我輪行路難出<lb/>
門即羊腸何况萬里道管叔危周公匡人仇魯叟尊有<lb/>
酒盤有壺鼔坎坎歌烏烏海不可渉山不可徒路旁之<lb/>
<pb n="KR3k0055_WYG_270-21b"/>
人愛爾玉與珠行路難我以為父安知非虎我以為兄<lb/>
安知非狼仰天悲歌泣下沾裳　梁寅玉階怨詩曰團<lb/>
扇且棄置夕氣涼轉添流螢㸃魚鑰隕葉近蝦簾羅衣<lb/>
舊恩賜不令珠淚霑　又怨歌行曰雲母屏風零露涼<lb/>
蒲萄錦衾殘月光羞看繡帳雙鴛帶徒費薰衣百和香<lb/>
<hi>一</hi>寳釵頭上千黄金可憐墮井無復尋情如秋嶺朝朝<lb/>
淡愁似春江日日深<hi>二</hi>　鎦渙青樓怨詩曰錦樓花霧<lb/>
飄綠塵芙蓉屏滐凝殘春微酣著人嬌欲睡綵雲載夢<lb/>
<pb n="KR3k0055_WYG_270-22a"/>
隔湘水雙螺小娃催理妝粉綿拂拭鸞鏡光濃黛掃眉<lb/>
桂葉長涼露濯手蔷薇香家本石城南市住早年悔作<lb/>
青樓娼十八梳成金翅髻青蟲簮<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>鴉背膩歌聲繞梁<lb/>
掲塵起細簧咽秋鳯雛語翠綃舞衣珠珮結砑金天鵞<lb/>
銀蛱蝶神女騎龍别楚宫巫雲蜀雨随峽風别離何多<lb/>
歡樂少牛女隔河怨秋老黄衫少年下樓去馬蹄隆隆<lb/>
浩無主　王璲瑶琴怨詩曰多情莫學澤中蘭有恨莫<lb/>
為江上蓮蘭心守死心不改蓮根折斷絲猶牽君不見<lb/>
<pb n="KR3k0055_WYG_270-22b"/>
天荒地老皆如此千古湘娥怨湘水至今血淚灑叢篁<lb/>
㸃㸃香含露㾗紫涔陽西望烟淒淒鷓鴣飛入烟中啼<lb/>
蒼梧波杳彩雲滅萬里孤光秋月迷西風北渚蘋花白<lb/>
歸夢未知身是客夜彈瑶瑟渡江来九疑翠黛濃如滴<lb/>
　瞿佑折花怨詩曰雙飛蝴蜨翻金粉風裏流螢棲未<lb/>
穏銀瓶汲水漾漣漪下階自揀珊瑚枝雖然得入華堂<lb/>
裏未必春光願如此樹頭花落還結子瓶内明朝抱香<lb/>
死　蘇平班婕妤詩曰一自辭同輦深宫草又生甘随<lb/>
<pb n="KR3k0055_WYG_270-23a"/>
紈扇棄猶記玉階行明月愁中影流鶯夢裏聲笙歌前<lb/>
殿夜敎妾若為情　鄒亮長門怨詩曰寵極愛憐初憎<lb/>
生妬忌餘隔花聞鳯吹卷幔望鸞輿夜月開金屋秋塵<lb/>
暗綺疏悲愁誰解賦惟有馬相如　又長信宫詩曰妙<lb/>
舞方承寵愁懐獨感傷金輿門外度紈扇箧中蔵别殿<lb/>
閒秋月空階粲曉霜涼飇太情薄渾不到昭陽　又雜<lb/>
怨詩曰漾舟采芙蓉迴橈過蓮浦與君剖蓮房試看誰<lb/>
心苦　徐庸玉階怨詩曰宫院生秋草流螢入夜飛玉<lb/>
<pb n="KR3k0055_WYG_270-23b"/>
階零白露涼沁越羅衣　鎦績蕩婦怨詩曰蕩子行天<lb/>
涯行行日云賖詎知閨中婦夙昔減容華憶夫上青山<lb/>
下車逢狭邪路遥不可見拭淚徒怨嗟慎勿令婦嗟宕<lb/>
子早還家不應蘼蕪草化作菖蒲花　張璨吴宫怨詩<lb/>
曰水殿新涼生白苧紫金鴛鴦錦雲裏吴王醉擁捧心<lb/>
人七寳牀中嬌不起粉黛三千鎖别宫畫船相憶採芙<lb/>
蓉芙蓉未老白露濃館娃嫋嫋生西風　又婕妤春怨<lb/>
詩曰太液栁垂絲昭陽花滿枝如何長信草獨是見春<lb/>
<pb n="KR3k0055_WYG_270-24a"/>
遲　李東陽申生怨詩曰十日進一胙君食不得甞䜛<lb/>
言豈無端兒罪誠有名兒心有如地地墳終自傷兒生<lb/>
不如犬犬得死君傍天地豈不廣日月豈不光悲哉復<lb/>
何言一死以自明　又綿山怨詩曰五蛇上天一蛇蟄<lb/>
綿山經月火不滅君侯恩重翻為仇不如放作山中囚<lb/>
君侯有臣一非少貪天之徒但自保臣心見母不見君<lb/>
誰言母死非君恩今辰何辰夕何夕留與千年作寒食<lb/>
　又淮陰歎詩曰營門晝開齊犬吠蒯生相人先相背<lb/>
<pb n="KR3k0055_WYG_270-24b"/>
古来鳥盡良弓藏近時刎頸陳與張功成四海身無地<lb/>
歸椘椘疑歸漢忌極知猶豫成禍胎時乎時乎不再来<lb/>
君王恩深辨士走淮隂胸中血一斗婦人手執生殺機<lb/>
赤族不待君王歸君王歸神為惻獨不念秋毫皆信力<lb/>
舍人一嗾彭王殂淮陰之辭真有無噫吁<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>淮隂之辭<lb/>
真有無　又數奇歎詩曰匈奴七十戰戰戰不得當一<lb/>
當遂失道憤激摧肝腸君恩念數奇将令抑不揚白頭<lb/>
恥下獄飲泣横干将敢也報父讐寧為刺客死路傍隴<lb/>
<pb n="KR3k0055_WYG_270-25a"/>
西世節氣此志亦可傷陵乎爾誠才胡為辱死天一方<lb/>
　又明妃怨詩曰莫倚朱顔好妍媸無定形莫惜黄金<lb/>
貴能為身重輕一生不識君王面不是丹青誰引薦空<lb/>
将艷質惱君懐何似當時不相見君恩幸顧苦不早不<lb/>
及春風與秋草却羨蘇郎男子身猶能仗節長安道休<lb/>
翻胡語入漢宫秖恐伶人如畫工畫工形貌尚可改何<lb/>
况依稀曲調中　又弄潮怨詩曰莫弄潮潮水深殺人<lb/>
莫射潮中有孝女魂魂来父與遊魂去父與沈潮能殺<lb/>
<pb n="KR3k0055_WYG_270-25b"/>
人身不能溺人心潮水有盈縮人心無古今　彭華明<lb/>
妃曲曰抱得琵琶不忍彈胡沙獵獵雪漫漫曉来馬上<lb/>
寒如許信是将軍出塞難　徐禎卿落花怨詩曰青枝<lb/>
㕘差露華浥落花辭春不能泣芳閨少年對躊躇有情<lb/>
無言空怏悒落花含羞擬借問顔色與卿不相及江上<lb/>
横波暮轉深江干燕泥生紫蘋前程零落不可保多謝<lb/>
嬌癡薄命人　黄省曽琵琶亭詩曰殘照皋亭夕秋風<lb/>
旅雁飛琵琶千載恨淚滿逐臣衣　又班婕妤詩曰夢<lb/>
<pb n="KR3k0055_WYG_270-26a"/>
斷清宵月愁深長樂宫無勞怨團扇漸冷是秋風　何<lb/>
景明瑶瑟怨詩曰美人竹間亭虚簾空月華相思湘江<lb/>
曲淚盡生斑花花開為誰好花落不復掃出戸見春風<lb/>
低頭怨芳草坐彈五十弦起視江月殘愁弦不堪聴手<lb/>
澀金雁寒一彈正淒切再彈轉嗚咽三彈撥幽腸聲亂<lb/>
氷絲結西風吹芙蓉一夜落微紅豈知瑶瑟音能消青<lb/>
鏡容　汪本邊夫怨詩曰一枝長㦸六鈞弓千里山河<lb/>
百戰中惆悵故園衣不到邊城容易起秋風　蒋山卿<lb/>
<pb n="KR3k0055_WYG_270-26b"/>
王昭君詩曰拭淚新<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>束朝来殿裏辭何堪辭訣日却<lb/>
是見憐時漢騎臨關少胡笳出塞遲琵琶寫哀怨淒切<lb/>
轉添悲<lb/>
原賦漢董仲舒士不遇賦曰嗚呼嗟乎遐哉邈矣時来<lb/>
曷遲去之速矣屈意從人非吾徒矣正身俟時将就木<lb/>
矣心之憂兮不期祿矣遑遑匪寧祇増辱矣弩力觸藩<lb/>
徒摧角矣不出户庭庻無過矣重曰生不丁三代之盛<lb/>
隆兮而丁三季之末俗末俗以辨詐而期通貞士以耿<lb/>
<pb n="KR3k0055_WYG_270-27a"/>
介而自束雖日三省于吾身猶懐進退之唯谷彼寔繁<lb/>
之有徒指其白以為黑目信嫮而視𣺌口信辨而言訥<lb/>
鬼神不能正人事之變戾聖賢亦不能開愚夫之違惑<lb/>
出門則不可與偕往藏器又蚩其不容退洗心而内訟<lb/>
固未知其所従觀上世之清暉㢘士煢煢而靡歸殷湯<lb/>
有卞随與務光周武有伯夷與叔齊孰若反身于素業<lb/>
莫随世俗而輪轉雖矯情而獲百利不如正心而歸一<lb/>
善　又司馬遷悲士不遇賦曰悲夫士生之不辰愧顧<lb/>
<pb n="KR3k0055_WYG_270-27b"/>
影而獨存恒克己而復禮懼志行而無聞諒才韙而世<lb/>
戾將逮死而長勤雖有行而不彰徒有能而不陳何窮<lb/>
達之易惑信美惡之難分時悠悠而蕩蕩將遂屈而不<lb/>
伸使公于公者彼我同兮私于私者自相悲兮天道微<lb/>
哉吁嗟濶兮人理顯然相傾奪兮好生惡死才之鄙也<lb/>
好貴夷賤哲之亂也昭昭洞達胷中豁也昬昬㒺覺内<lb/>
生毒也我之心矣哲已能忖我之言矣哲已能選沒世<lb/>
無聞古人惟恥朝聞夕死孰云其否逆順還周乍沒乍<lb/>
<pb n="KR3k0055_WYG_270-28a"/>
起無造福先無觸禍始委之自然終歸一矣　又司馬<lb/>
相如陳皇后長門賦曰願賜問而自進兮得尚君之玉<lb/>
音奉虚言而望誠兮期城南之離宫修薄具而自設兮<lb/>
君不肯乎幸臨浮雲欝而四塞兮天窈窈而晝隂雷隠<lb/>
隠而響起兮聲象君之車音刻木蘭以為榱兮飾文杏<lb/>
以為梁日黄昬而望絶兮悵獨託于空堂懸眀月以自<lb/>
照兮徂清夜于洞房援雅琴以變調兮奏愁思之不可<lb/>
長案流微以却轉兮聲窈妙而復揚摶芬若以為枕兮<lb/>
<pb n="KR3k0055_WYG_270-28b"/>
席荃蘭而茝香忽寝寐而夢想兮魂若君之在傍　班<lb/>
婕妤自悼賦曰承祖考之遺徳荷性命之淑靈登薄軀<lb/>
於宫闈充下陳於後庭䝉聖皇之渥惠當日月之盛眀<lb/>
揚光烈之翕赫奉隆寵於増城既過幸於非位竊庶㡬<lb/>
乎嘉時陳女圖而鏡鑑顧女史而問詩歴年嵗而悼懼<lb/>
閔蕃華之不滋白日忽以移光遂暗漠以昩幽猶被覆<lb/>
載之厚徳不廢捐于罪尤奉供養於東宫託長信之末<lb/>
流重曰潜元宫兮幽以清應門閉兮禁闈扄華堂塵兮<lb/>
<pb n="KR3k0055_WYG_270-29a"/>
玉階苔中庭萋兮綠草生神渺渺兮宻静䖏君不御兮<lb/>
誰為榮俯視兮丹墀思君兮履綦仰視兮雲屋雙涕兮<lb/>
横流顧左右兮和顔酌羽觴兮銷憂惟人生兮一世忽<lb/>
一過兮若浮　魏卞廙蔡伯喈女賦曰伊大宗之令女<lb/>
禀神恵之自然在華年之二八披鄧林之曜鮮明六列<lb/>
之尚致服女史之話言㕘過庭之明訓才朗悟而通𤣥<lb/>
當三春之嘉月時將歸于所天曳丹羅之輕裳戴金翠<lb/>
之華鈿美榮曜之所茂哀寒霜之已繁豈偕老之可期<lb/>
<pb n="KR3k0055_WYG_270-29b"/>
庶盡歡於餘年何大願之不遂飄微軀于逆邊行悠悠<lb/>
于日逺入窮谷之寒山慙柏舟于千祀負寃魂於黄泉<lb/>
俄覊虜其如昨經春秋之十二忍胡顔之重恥恐終風<lb/>
之我萃咏芳草于萬里想音塵之髣髴祈精爽于交夢<lb/>
終寂寞而不至哀我生之何辜為神靈之所棄仰蕣華<lb/>
其已落臨桑榆之欷歔入穹廬之秘館亟踰時而經節<lb/>
歎殊𩔖之非匹傷我躬之無恱修膚體以深念歎蘭澤<lb/>
之空設佇美目於無忌向凱風而泣血　梁江淹恨賦<lb/>
<pb n="KR3k0055_WYG_270-30a"/>
曰試望平原蔓草縈骨拱木斂魂人生到此天道寕論<lb/>
於是僕本恨人心驚不已直念古者伏恨而死若乃趙<lb/>
王既虜遷于房陵薄暮心動昧旦晨興别艷姬與美女<lb/>
喪金輿及玉乗置酒欲飲悲来填膺千秋萬嵗為怨難<lb/>
勝至如李君降北名辱身寃㧞劍擊柱弔影慙魂若夫<lb/>
明妃去時仰天太息紫臺稍逺關山無極摇風忽起白<lb/>
日西匿隴雁少飛岱雲寡色望君王兮何期終蕪絶兮<lb/>
異域至于敬通見扺罷歸田里閉關却掃塞門不仕左<lb/>
<pb n="KR3k0055_WYG_270-30b"/>
對孺人右顧稚子脫畧公卿跌宕文史齎志沒地長懐<lb/>
無已若夫中散下獄神氣激揚濁醪夕引素琴晨張秋<lb/>
日蕭索浮雲無光欝青霞之奇志入修夜之不𤾉或有<lb/>
孤臣危涕孽子墜心遷客海上流戍隴隂此人但聞悲<lb/>
風汨起泣下沾衿亦復含酸茹歎銷落湮沈若乃騎疊<lb/>
跡車屯軌黄塵匝地歌吹四起無不烟斷火絶閉骨泉<lb/>
裏已矣哉春草暮兮秋風驚秋風罷兮春草生綺羅畢<lb/>
兮池館盡琴瑟滅兮邱隴平自古皆有死莫不飲恨而<lb/>
<pb n="KR3k0055_WYG_270-31a"/>
吞聲<lb/>
　　愁一<lb/>
原荘子曰不知乎人謂之愚知乎則反愁我軀不仁則<lb/>
害人仁則反傷我身不義則傷彼義則反愁我己<lb/>
　　愁二<lb/>
原左傳曰晉人謀去故絳諸大夫曰必居郇瑕氏之地<lb/>
沃饒而近盬魏獻子曰不如新田土厚水深居之不疾<lb/>
郇瑕氏土薄水淺其惡易覯覯則民愁愁則墊隘于是<lb/>
<pb n="KR3k0055_WYG_270-31b"/>
乎有沈溺重膇之疾　又曰吴公子札来聘請觀于周<lb/>
樂為之歌頌曰至矣哉哀而不愁<hi>知命也</hi>樂而不荒<hi>節之以禮</hi>
　吴越春秋曰越王念吴欲復讐愁心苦志中夜抱柱<lb/>
而哭承之以嘯羣臣聞之曰君王何愁心之甚也夫復<lb/>
讐謀敵非君王之憂自臣小之急務也　楚辭曰天問<lb/>
者屈原所作也屈原放逐憂心愁悴彷徨山澤經歴陵<lb/>
陸嗟號日聞仰天歎息楚有先王之廟及公卿祠堂圖<lb/>
畫天地山川神靈奇偉及古聖賢怪物行事周流罷倦<lb/>
<pb n="KR3k0055_WYG_270-32a"/>
休息其下仰見圖畫因書其壁呵而問之以洩憤懣書<lb/>
寫愁思　又曰漁父者屈原所作也屈原馳逐江湘之<lb/>
間憂愁吟歎而漁父避世隠身釣魚江濵欣然自樂時<lb/>
遇屈原川澤之域怪而問之遂相應荅　史記曰虞卿<lb/>
著書八篇號曰虞氏春秋太史公曰虞卿非窮愁不能<lb/>
著書自見於後世　後漢書曰梁冀妻色美善為妖態<lb/>
作愁眉　郭子曰王東海<hi>王丞字安期</hi>初過江登瑯邪山歎<lb/>
曰我由来不愁今日直欲愁<lb/>
<pb n="KR3k0055_WYG_270-32b"/>
　　愁三<lb/>
増愁城<hi>庾信愁賦曰攻許愁城終不破盪許愁門終不開何物煮愁能得熟何物燒愁能得然閉門欲</hi>
<hi>去愁愁終不肯去深藏欲避愁愁已知人䖏</hi>　萬斛<hi>誰知一寸心/乃有萬斛愁</hi>　寄愁<hi>唐仲</hi>
<hi>長統詩寄愁天上埋憂地下</hi>　愁逼<hi>段成式句愁逼夜長斜漢廻而脈脈寒侵夢淺行雲去以遲遲</hi>
　解愁<hi>古詩所曰漢武帝為滕東王時長公主嫖有女欲與王㛰抱王置膝上問曰兒欲得婦否長主</hi>
<hi>指長御百餘人皆云不用指其女問曰阿嬌好否笑對曰若得阿嬌作婦當作金屋貯之遂成㛰及為后擅寵</hi>
<hi>驕貴十餘年而無子元光五年廢居長門宫愁悶悲思聞司馬相如工文章奉黄金百斤令為解愁之辭相如</hi>
<hi>為作長門賦武帝見而傷之更得親幸</hi>　無歡<hi>又曰魏陳思王植每欲别見談及時政幸冀試用終</hi>
<pb n="KR3k0055_WYG_270-33a"/>
<hi>不能得時法制待藩國峻廹植十一年而三徙都常汲汲無歡</hi>　看朱成碧<hi>王僧孺詩又武后詩</hi>
<hi>曰看朱成碧思紛紛憔悴支離得憶君</hi>
　　愁四<lb/>
原詩後漢張衡四愁詩曰我所思兮在泰山欲往従之<lb/>
梁甫艱側身東望涕霑翰美人贈我金錯刀何以報之<lb/>
英瓊瑶路逺莫致倚逍遥何為懐愁心煩勞　又曰我<lb/>
所思兮在桂林欲往従之湘水深側身南望涕沾襟美<lb/>
人贈我翠琅玕何以報之雙玉盤　又曰我所思兮在<lb/>
<pb n="KR3k0055_WYG_270-33b"/>
漢陽欲往従之隴坂長側身西望涕沾裳美人贈我貂<lb/>
襜褕何以報之明月珠　又曰我所思兮在雁門欲往<lb/>
従之雪紛紛側身北望涕沾巾美人贈我錦繡段何以<lb/>
報之青玉案　晉張載擬四愁詩曰我所思兮在南巢<lb/>
欲往従之巫山髙佳人遺我筒中布何以報之流黄素<lb/>
　又曰我所思兮在朔湄欲往従之白雪霏佳人遺我<lb/>
雲中翮何以贈之連城璧　又曰我所思兮在隴原欲<lb/>
往従之隔泰山佳人遺我雙角端何以贈之雕玉環<lb/>
<pb n="KR3k0055_WYG_270-34a"/>
又曰我所思兮在營州欲往従之路阻修佳人遺我綠<lb/>
綺琴何以贈之雙南金　宋王徽咏愁詩曰自予抱覊<lb/>
思眇與日月長載離非宋逺誰謂河難航憂随積霖宻<lb/>
慨因朗旭彰負之苦不勝即之竟無方如彼引鯤魚待<lb/>
盡守空梁天地豈私貧運至豈固當既悟非形兆兹數<lb/>
詎可攘　梁王僧孺夜愁示諸賔詩曰簷露滴為珠池<lb/>
水合如璧萬行朝淚瀉千里夜愁積孤帳閉不開寒膏<lb/>
盡復益誰知心眼亂看朱忽成碧　又忽不任愁聊示<lb/>
<pb n="KR3k0055_WYG_270-34b"/>
固逺詩曰去秋客舊吴今春投故越淚逐東歸水心挂<lb/>
西斜月未應嵗貶顔直以憂殘髮　又劉孝綽夜不得<lb/>
眠詩曰夜長愁反覆懐抱不能裁披衣坐惆悵當户立<lb/>
徘徊風音觸樹起月色度雲来夏葉依忩落秋花當戸<lb/>
開光隂已如此復持憂自催　又劉孝先和兄孝綽夜<lb/>
不得眠詩曰夜愁眠不安起望臺南端葉慘風聲異樓<lb/>
空月色寒笙冷調還數弦脆上琴難百年行詎㡬萬慮<lb/>
坐相攅誰家有眀鏡暫借照心看　増梁沈約學省愁<lb/>
<pb n="KR3k0055_WYG_270-35a"/>
卧詩曰秋風吹廣陌蕭瑟入南闈愁人掩軒卧髙忩時<lb/>
動扉虚館清隂滿神宇曖微微網蟲垂戸織夕鳥傍簷<lb/>
飛纓佩空為忝江海事多違山中有桂樹嵗暮可言歸<lb/>
　杜牧愁詩曰聚散竟無形迴腸自結成古今留不得<lb/>
離别又潛生降虜將軍思窮秋逺客情何人更憔悴落<lb/>
第泣秦京　温庭筠春愁曲曰紅絲穿露珠簾冷百尺<lb/>
啞啞下纎綆逺翠愁山入卧屏兩重雲母空烘影涼簮<lb/>
墜髮春眠重玉兔氤氲栁如夢錦疊空牀委墮紅颸颸<lb/>
<pb n="KR3k0055_WYG_270-35b"/>
掃尾雙金鳯蜂喧蜨戱俱悠揚栁拂赤䦨纎草長覺後<lb/>
棃花委平綠春風和雨吹池塘　又客愁詩曰客愁看<lb/>
栁色日日逐春深蕩漾春風裏誰知歴亂心　李羣玉<lb/>
湘中古愁詩曰涼風西海来直渡洞庭水翛翛木葉下<lb/>
白浪連天起蘅蘭委皓霜百草一時死摧殘負志人感<lb/>
歎何窮已　又曰昔我觀雲夢窮秋經汨羅靈均竟不<lb/>
返怨氣成微波奠桂開古祠䑃朧入幽蘿落日瀟湘上<lb/>
淒涼吟九歌　又曰南雲哭重華水死悲二女天邊九<lb/>
<pb n="KR3k0055_WYG_270-36a"/>
㸃黛白骨迷䖏所䑃朧波上瑟清夜降北渚萬古一雙<lb/>
魂飄飄在煙雨　又客愁詩曰客愁看栁色日日逐春<lb/>
長憑送湘流水綿綿入帝鄉　韓琮春愁詩曰金烏長<lb/>
飛玉兔走青鬢長青古無有秦娥十六語如弦未解貪<lb/>
花惜楊栁吴魚嶺雁無消息水誓蘭情别来久勸君年<lb/>
少莫遊春煖風遲日濃于酒　曹鄴三愁詩曰逺夢如<lb/>
水急白髮如草新歸期待春至春至還送人　又曰澗<lb/>
草短短青山月朗朗明此夜目不掩屋頭烏啼聲　又<lb/>
<pb n="KR3k0055_WYG_270-36b"/>
曰别家鬢未生到城鬢似髮朝朝臨川望㶚水不入越<lb/>
　韓偓擁鼻詩曰擁鼻悲吟一向愁寒更轉盡未回頭<lb/>
綠屏無睡秋分簟紅葉傷時月午樓却要因循添逸興<lb/>
若為趨競愴離憂殷勤憑仗官渠水為到西溪動釣舟<lb/>
　韋荘愁詩曰避愁愁又至愁事事難忘夜作心中火<lb/>
朝為鬢上霜不經公子夢偏入旅人腸借問髙軒客何<lb/>
鄉是醉鄉　又春愁詩曰寓思本多傷逢春恨更長露<lb/>
沾湘竹淚華堕越梅妝睡怯交加夢閒傾瀲灔觴後庭<lb/>
<pb n="KR3k0055_WYG_270-37a"/>
人不到斜月上松篁　又曰自有春愁正斷魂不堪芳<lb/>
草思王孫落花寂寂黄昬雨深院無人獨倚門　晁沖<lb/>
之紀愁詩曰北風吹我裳夏潦漂我屋牛羊殘我稼雀<lb/>
䑕耗我榖雪寒墮我指雨淫疾我腹朝行桑榆間秋序<lb/>
傷逺目莫渉水之涯含沙中兩足攬轡馬病黄伏軾輿<lb/>
脫輻陟山既見虎還舍乃對鵩一沐三握髮十飯九不<lb/>
肉先生當離垢居士今耐辱飽聞戒畏途那知有沈陸<lb/>
　胡銓買愁村詩曰北往常思聞喜縣南来怕入買愁<lb/>
<pb n="KR3k0055_WYG_270-37b"/>
村區區萬里天涯路野草芳煙正斷魂　陸游春愁曲<lb/>
曰伏羲至今三十餘萬嵗春愁日日常相似外大瀛海<lb/>
環九州無有一州無此愁我碩無愁但歡樂朱顔綠鬢<lb/>
常如昨金丹九轉徒可聞玉兔千年空搗藥蜀姬雙鬟<lb/>
婭姹嬌醉看恐是海棠妖世間無處無愁到底事難過<lb/>
萬里橋　方岳不寐詩曰不寐何為者幽居事更稠怯<lb/>
風思鶴冷聞雨為花愁草合妨遊屐沙崩壓釣舟看蓑<lb/>
故無恙欹枕數更籌　真山民夜坐詩曰匹馬平生汗<lb/>
<pb n="KR3k0055_WYG_270-38a"/>
漫遊如今寂寞老林邱小窓半夜青燈雨幽樹一庭黄<lb/>
葉秋懶看世情寧睡去怕傷時事莫吟休寒蛩可是知<lb/>
人意未到莎根只說愁　金朱弁秋夜詩曰秋夜雖漸<lb/>
永未抵客愁長秋月雖巳圎不照寸心方將心貯此愁<lb/>
真作萬斛量惟月憐此夜誰共千里光空令還家夢欲<lb/>
趂征鴻翔　又客夜詩曰城月四更上窓風一室幽纎<lb/>
雲縈雁塞重露逼貂裘兵革何年息乾坤此夜愁殊鄉<lb/>
兩行淚騷屑灑清秋　髙士談春愁曲曰壓花曉露萬<lb/>
<pb n="KR3k0055_WYG_270-38b"/>
樹冷金井吚啞轉纎綆寳階寂寂苔紋深東風摇碎湘<lb/>
簾影芙蓉帳暖春眠重窓外啼鶯喚新夢推枕起来嬌<lb/>
翠顰一線沈烟困金鳯遊絲飛絮俱悠颺慵倚繡牀春<lb/>
晝長郎馬不嘶芳草暗半篩急雨飛横塘　元許衡不<lb/>
寐詩曰秋宵初感慨展轉不成眠老况青燈外覊愁白<lb/>
髮邊蹉跎嗟往事安穏憶歸年却起開門坐霜清月滿<lb/>
天　同恕愁詩曰来時容易去何遲半在胸中半在眉<lb/>
門掩落花春去後窓含殘月酒醒時濃如野外連天草<lb/>
<pb n="KR3k0055_WYG_270-39a"/>
亂似空中惹地絲除却五侯歌舞地人間何䖏不相随<lb/>
　宋旡春愁詩曰金雁塵香暗鳯弦紅繩風緊閣秋千<lb/>
園林寂寞無鶯燕一段春愁是杜䳌　殷全不寐詩曰<lb/>
中夜不成寐起来看明月候蟲吟一聲愁腸㡬囬折愁<lb/>
腸折還續宛轉如環玦出戸野躊躇商飇倐已發商飇<lb/>
来何許吹我頭上髮莫吹淚入河添之作嗚咽　盛彧<lb/>
和春愁曲曰鵞黄栁枝撲輕雨裊斷新愁千萬縷菱花<lb/>
倦拂瑣窓閒吹得瑶笙雜鶯語下牀不受春風扶傷春<lb/>
<pb n="KR3k0055_WYG_270-39b"/>
撃碎青珊瑚香消玉散繡針澀間開五色雙氍毹離恨<lb/>
難禁情未惬那肯将心託紅葉翠帷深䕶曲䦨花羞殺<lb/>
東家白蝴蜨　張寧莫愁樂詩曰金雀玉搔頭生来喚<lb/>
莫愁自従歡去後不出石城遊　楊守陳不寐詩曰客<lb/>
夜耿無寐其如鐘漏稀入簾霜氣重當戸月華微切切<lb/>
候蟲語蕭蕭寒葉飛擁衾成永歎不是為無衣　林大<lb/>
輅不寐詩曰擁被息塵想瀟瀟雨到蓬孤城連禁柝永<lb/>
夜動悲風往事疎燈裏新愁濁酒中南歸稀信使明發<lb/>
<pb n="KR3k0055_WYG_270-40a"/>
報征鴻<lb/>
原賦魏曹植敘愁賦曰時家二女弟故漢皇帝聘以為<lb/>
貴人家母見二弟愁思故令予作賦曰嗟妾身之微薄<lb/>
信未達乎義方遭母氏之聖善奉恩化之彌長迄盛年<lb/>
而始立修女職於衣裳承師保之明訓誦六烈之篇章<lb/>
觀圖像之遺形竊庶㡬乎英皇委微軀于帝室充末列<lb/>
於椒房荷印紱之令服非陋才之所望對牀帳而太息<lb/>
慕二親以増傷揚羅袖而掩涕起出戸而徬徨顧堂宇<lb/>
<pb n="KR3k0055_WYG_270-40b"/>
之舊處悲一别之異鄉　又愁思賦曰四節更王兮秋<lb/>
風悲遥思惝怳兮若有遺原野蕭條兮煙無依雲髙氣<lb/>
静兮露凝衣野草變色兮莖葉稀鳴蜩抱木兮雁南飛<lb/>
歸室解裳兮歩庭前月光照懐兮星依天居一世兮芳<lb/>
景遷松喬難慕兮誰能仙長短命也兮獨何愆　又九<lb/>
愁賦曰嗟離思之難忘心慘毒而含哀踐南畿之末境<lb/>
超引領之徘徊眷浮雲以太息願攀登而無階匪狥榮<lb/>
而愉樂信舊都之可懐恨時王之<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>聽受姦枉之虛辭<lb/>
<pb n="KR3k0055_WYG_270-41a"/>
揚天威以臨下忽放臣而不疑登髙陵而反顧心懐愁<lb/>
而荒悴念先寵之既隆哀後施之不遂雖危亡之不豫<lb/>
亮無逺君之心刈桂蘭而秣馬舍予車于西林碩接翼<lb/>
于歸鴻嗟髙飛而莫攀因流景而寄言嚮一絶而不還<lb/>
傷時俗之趨險獨惆悵而長愁感龍鸞而匿迹如吾身<lb/>
之不留竄江介之曠野獨眇眇而泛舟思孤客之可悲<lb/>
愍予身之翩翔豈天監之孔明将時運之無常謂内思<lb/>
而自䇿筭乃昔之愆殃以忠言而見黜信無負于時王<lb/>
<pb n="KR3k0055_WYG_270-41b"/>
俗叅差而不齊豈毁譽之可同競昬瞀以營私害予身<lb/>
之奉公共朋黨而妬賢俾予濟乎長江嗟大化之移易<lb/>
悲性命之攸遭愁慊慊而繼懐怛慘慘而情挽曠年載<lb/>
而不廻長去君乎悠逺御飛龍之蜿蜒揚翠霓之華旌<lb/>
絶九霄而髙騖飄弭節於天庭披輕雲而下觀覽九土<lb/>
之殊形顧南郢之邦壤咸蕪穢而倚傾驂盤桓而思服<lb/>
仰御驤以悲鳴紓予袂而收涕僕夫感以失聲履先王<lb/>
之王路豈淫徑之可遵知犯君之招咎恥干媚而求親<lb/>
<pb n="KR3k0055_WYG_270-42a"/>
顧旋復之無軏長自棄于遐濵與麋鹿而為羣宿林藪<lb/>
之葳蓁野蕭條而極望曠千里而無人民生期于必死<lb/>
何自苦以終身寧作清水之沈泥不為濁路之飛塵踐<lb/>
蹊徑之危阻登岧嶤之髙岑見失羣之離獸覿偏棲之<lb/>
孤禽懐憤激以切痛若回刃之在心愁戚戚其無為遊<lb/>
綠林而逍遥臨白水以悲嘯猿驚聽而失條亮無怨而<lb/>
棄逐乃余行之所招　魏繁欽愁思賦曰何旻秋之慘<lb/>
慘處閒夜而懐愁潛白日于𤣥隂翳朗月于重幽零雨<lb/>
<pb n="KR3k0055_WYG_270-42b"/>
濛其迅集潢淹汨以横流聽峻階之回霤心沈切以増<lb/>
憂嗟王事之靡盬士感時而情悲願出身以狥役式簡<lb/>
書以忘歸時陟岵以旋顧涕漸纓而鮮晞聽鳴鶴之哀<lb/>
音知我行之多違悵俯仰而自憐志躑躅而摧威聊弦<lb/>
歌以厲志勉奉職于閨闈　又弭愁賦曰傷有閑之淑<lb/>
女採薜荔于朝陽露素質之皎皎綰𤣥髮以流光結翠<lb/>
葉于珠簮擢丹華于綠房㸃圜的之熒熒映雙輔而相<lb/>
望襲遊閑之妓服褥阿縠之袿裳紉畹蘭于纓佩動晻<lb/>
<pb n="KR3k0055_WYG_270-43a"/>
曖以遺芳既容冶而多好且妍恵而纎微顧見予之獨<lb/>
立知我情之思歸鳴環瑱以回眄若欲進而行遲眷紅<lb/>
顔之曄曄何的爍之少羣整桂冠而自飾敷綦藻之華<lb/>
文從景炎而猗靡粲綿邈以繽紛時瞭眇以含笑收婉<lb/>
媚以愁人　梁簡文帝序愁賦曰情無所治志無所求<lb/>
不懐傷而忽恨無驚猜而自愁玩飛花之入戸看斜暉<lb/>
之度寮雖復玉觴浮椀趙瑟含嬌未足以袪斯耿耿息<lb/>
此長謡<lb/>
<pb n="KR3k0055_WYG_270-43b"/>
原文魏曹植釋愁文曰予以愁慘行吟路邊形容枯悴<lb/>
憂心如焚有元虛先生見而問之曰子将何疾以至於<lb/>
斯答曰吾所病者愁也先生曰愁是何物而能病子乎<lb/>
荅曰愁之為物惟惚惟怳不召自来推之弗往尋之不<lb/>
知其際握之不盈一掌寂寂長夜或羣或黨去来無方<lb/>
亂我精爽其来也難進其去也易追臨餐困於哽咽煩<lb/>
冤毒於酸嘶加之以粉飾不澤飲之以兼肴不肥温之<lb/>
以火石不消摩之以神膏不稀受之以巧笑不恱樂之<lb/>
<pb n="KR3k0055_WYG_270-44a"/>
以絲竹増悲醫和絶思而無措先生豈能為我蓍龜乎<lb/>
先生作色而言曰予徒辨子之愁形未知子愁所由生<lb/>
吾獨為子言其發矣今大道既隠子生末季沈溺流俗<lb/>
眩惑名位濯纓彈冠諮諏榮貴坐不安席食不終味遑<lb/>
遑汲汲或慘或悴所鬻者名所拘者利良由華薄凋損<lb/>
正氣吾将贈子以無為之藥給子以淡泊之湯刺子以<lb/>
元虚之鍼灸子以淳樸之方安子以恢廓之宇坐子以<lb/>
寂寞之牀使王喬與子携手而遊黄公與子咏歌而行<lb/>
<pb n="KR3k0055_WYG_270-44b"/>
荘生為子具養神之饌老聃為子致愛性之方趨遐路<lb/>
以棲跡乗輕雲以髙翔于是精駭意散改心回趣願納<lb/>
至言仰崇元度衆愁忽然不辭而去<lb/>
　　喜一<lb/>
増說文曰喜樂也不言而恱也　易曰上九傾否先否<lb/>
後喜　尚書曰股肱喜哉元首起哉　毛詩曰風雨如<lb/>
晦難鳴不已既見君子云胡不喜　又曰我有嘉賔中<lb/>
心喜之　又曰菁菁者莪樂育才也君子能長育人才<lb/>
<pb n="KR3k0055_WYG_270-45a"/>
則天下喜樂之也　禮記曰樂者音之所由生也其本<lb/>
在人心之感于物也是故其喜心感者其聲發以散<lb/>
又曰人喜則斯陶陶斯咏咏斯猶猶斯舞　又曰何謂<lb/>
人情喜怒哀懼愛惡欲七者弗學而能也　爾雅曰坎<lb/>
坎僔僔喜也　春秋繁露曰春之為言蠢也蠢蠢者喜<lb/>
樂之貌　荘子曰夫𫝊兩喜兩怒之言天下之難者也<lb/>
夫兩喜必多溢美之言兩怒必多溢惡之言故法言曰<lb/>
傳其常情無傳其溢言則㡬乎全　抱朴子曰人主有<lb/>
<pb n="KR3k0055_WYG_270-45b"/>
道國有善政則四七従度五星不逆日不蝕朔月不薄<lb/>
望霜不夏繁雷不冬洩喜瑞並臻災厲寝滅此則天喜<lb/>
也　淮南子曰喜怒者道之邪也　又曰大喜墜陽<lb/>
太平御覽顔子曰夫哀樂喜怒愛憎欲懼人之情也當<lb/>
其哀也則哭泣擗踴遇其喜也則欲歡笑鼓舞　又程<lb/>
顥曰聖人之喜以物之當喜聖人之怒以物之當怒是<lb/>
聖人之喜怒不繋於心而繋於物也　太公六韜曰因<lb/>
其所喜以順其志<lb/>
<pb n="KR3k0055_WYG_270-46a"/>
　　喜二<lb/>
増列子曰堯微服遊于康衢聞兒童謡曰立我烝民莫<lb/>
匪爾極不識不知順帝之則堯喜曰疇敎爾為此言童<lb/>
兒曰我聞之大夫問大夫曰古詩也　尚書申侯曰維<lb/>
王既誅崇侯虎諸侯貢萬民咸喜　禮記曰文王為世<lb/>
子朝于王季日三雞初鳴而衣服至于寝門外問内竪<lb/>
曰今日安否何如内竪曰安文王乃喜　又曰武王承<lb/>
命興師誅商萬國咸喜軍發孟津前歌後舞　椘辭曰<lb/>
<pb n="KR3k0055_WYG_270-46b"/>
師望在肆昌何識鼓刀揚聲后乃喜　汲冢周書曰師<lb/>
曠見太子晉曰不逺長道而求一言王子應之曰吾聞<lb/>
太師将来甚喜而又懼吾年甚少見子而懾盡忘吾其<lb/>
度　左傳曰城濮之役晉師三日榖文公猶有憂色左<lb/>
右曰有喜而憂如有憂而喜乎公曰得臣猶在憂未歇<lb/>
也困獸猶鬬况國相乎及椘殺子玉公喜而後可知也<lb/>
　又曰子産始知然明問為政焉對曰視民如子見不<lb/>
仁者誅之如鷹鸇之逐鳥雀子産喜以語子太叔曰他<lb/>
<pb n="KR3k0055_WYG_270-47a"/>
日吾見蔑之面今吾見其心矣　又曰鄭六卿餞韓宣<lb/>
子于郊宣子曰二三君子請賦起亦以知鄭志子栁賦<lb/>
蘀兮宣子喜曰鄭其庶㡬乎　公羊傳曰九月丁夘子<lb/>
同生子同者孰謂謂荘公也何言乎子同生喜有正也<lb/>
此言喜有正何久無正子也　又曰齊髙子来盟髙子<lb/>
者何齊大夫也何以不稱使我無君也然則何以不名<lb/>
喜之也　國語曰晉伯宗朝以喜歸其妻曰子貌有喜<lb/>
何也曰吾言于朝諸大夫皆謂我知似陽子對曰陽子<lb/>
<pb n="KR3k0055_WYG_270-47b"/>
華而不實言而無謀是以難及于身子何喜焉　韓詩<lb/>
外傳曰曽子曰吾甞仕為吏祿不過鍾釡尚猶欣欣然<lb/>
而喜者非以為多也樂其逮親也　列子曰鄭人有薪<lb/>
于野者遇駭鹿従而撃之斃恐人之見也遽藏諸隍中<lb/>
覆之以蕉不勝其喜　戰國策曰吕他亡西周之東周<lb/>
盡輸西周之情于東周東周大喜　又曰孟甞君出行<lb/>
國至椘椘獻象牀郢之登徒直送之不欲行見孟甞君<lb/>
門人公孫戍曰臣郢之登徒直送象牀象牀之直千金<lb/>
<pb n="KR3k0055_WYG_270-48a"/>
傷此若髮標賣妻息不足以償足下能使僕無行先人<lb/>
有寳劍願得獻之戍曰諾入見孟甞君曰諸國所以皆<lb/>
致相印于君以國事累君者恱君之義慕君之㢘也今<lb/>
君至椘而受象牀所未至之國將何以待君孟甞君曰<lb/>
善戍趨而出孟甞君曰今子何舉足髙志之揚也戍曰<lb/>
臣有大喜三重之以寳劍一孟甞君曰何謂也戍曰門<lb/>
下百數莫敢入諫臣入諫一喜諫而聽臣二喜諫而止<lb/>
君之過三喜　史記曰趙使藺相如賫璧西入秦秦王<lb/>
<pb n="KR3k0055_WYG_270-48b"/>
坐章臺見相如相如奉璧秦王大喜傳璧以示美人及<lb/>
左右左右皆呼萬嵗　又曰吕后謂髙祖季所居之上<lb/>
常有雲氣故従往常得季髙祖心喜　漢書曰髙祖入<lb/>
關與父老約法三章民大喜　又曰英布間行與随何<lb/>
俱歸漢王王方踞牀洗足召布入見布大怒悔来欲自<lb/>
死就舍帳御食飲従官如漢王居布又大喜　又曰蕭<lb/>
何聞韓信亡不及以聞自追之人有言上丞相何亡上<lb/>
怒如失左右手居一二日何来謁上且怒且喜　西京<lb/>
<pb n="KR3k0055_WYG_270-49a"/>
雜記曰樊將軍噲問陸賈曰自古人君皆云受命于天<lb/>
云有瑞應豈有是乎賈應之曰有之夫目瞤得酒食燈<lb/>
大花得錢財鴉鵲噪則行人至蜘蛛集而百事喜也<lb/>
漢書曰翟方進随父至汝南蔡父奇方進形貌有封侯<lb/>
骨方進既厭為小吏聞蔡父言心喜　又曰匃奴單于<lb/>
言願壻漢氏以自親元帝以後宫良家子王嬙字昭君<lb/>
賜單于單于欣喜　東觀漢記曰上謂鮑永曰我攻懐<lb/>
三日兵不下關東畏卿且將故人往即拜永諫大夫至<lb/>
<pb n="KR3k0055_WYG_270-49b"/>
懐謂太守曰足下所以堅不下者未知孰是也今聖主<lb/>
即位天下已定不降何待即開城降上大喜與永對食<lb/>
　又曰賈復北與五校戰于真定大破之復傷瘡甚上<lb/>
驚復病尋愈追及上上見大喜　又曰梁鴻妻椎髻著<lb/>
布衣操作具而前鴻大喜曰此真梁鴻之妻也　又曰<lb/>
上幸長安祠髙廟十一陵歴覽宫館舊䖏㑹郡縣吏勞<lb/>
賜作樂有縣三老大言陛下入東都臣望顔色儀𩔖似<lb/>
先帝臣一驩喜百官嚴設如舊時臣二驩喜見吏賞賜<lb/>
<pb n="KR3k0055_WYG_270-50a"/>
識先帝時事臣三驩喜陛下聽用直諫黙然受之臣四<lb/>
驩喜陛下至眀懲艾酷吏視人如赤子臣五驩喜進賢<lb/>
用能各得其所臣六驩喜天下太平徳合于堯臣七驩<lb/>
喜　又曰上以馮異為孟津將軍屯河上撃走朱鮪追<lb/>
至洛陽城門環城一匝乃還上聞之大喜諸將皆賀<lb/>
又曰郭伋字細侯在并州素結恩徳行部到西河有童<lb/>
兒數百各騎竹馬于道次迎拜伋問曰兒曹何自逺来<lb/>
對曰聞使君到喜故来奉迎　續漢書曰荀爽甞謁李<lb/>
<pb n="KR3k0055_WYG_270-50b"/>
膺因為其御既還喜曰今日乃得御李君矣　零陵先<lb/>
賢傳曰劉巴入益州劉璋見而驚喜毎事咨問璋遣法<lb/>
正迎劉備巴諫不聽閉門稱疾備攻成都命軍中曰其<lb/>
有害巴者誅及三族及得巴甚喜　司馬彪九州春秋<lb/>
曰曹公與袁紹相距遣人招張繡繡欲歸紹賈詡勸繡<lb/>
歸曹公公見之喜執詡手曰使我信重于天下者君也<lb/>
　邴原别傳曰魏太祖為司空辟原署東閣祭酒太祖<lb/>
北伐克單于還曰孤返鄴諸君必来迎其不来者獨邴<lb/>
<pb n="KR3k0055_WYG_270-51a"/>
祭酒耳言訖未久而原先至門下通謁太祖大喜　魏<lb/>
志曰荀彧薦郭嘉召見論天下事太祖喜曰使孤成大<lb/>
業者必此人也嘉出亦喜曰真吾主矣　張勃吴錄曰<lb/>
長沙桓王在歴陽遣書呼周瑜瑜将兵五百船糧器仗<lb/>
星夜馳赴王大喜執瑜手曰卿至諧矣　雷煥别傳曰<lb/>
張華以煥為豐城令得雙寳劍乃送一劍與華自留一<lb/>
劍華甚喜曰此干將也　檀道鸞續晉陽秋曰謝𤣥既<lb/>
破賊有驛書至謝安方對客圍碁看書既畢了無喜色<lb/>
<pb n="KR3k0055_WYG_270-51b"/>
還碁如故客問之徐曰小兒軰遂已破賊客罷還内過<lb/>
戸安心喜甚不覺屐齒之折　崔鴻後秦錄曰秦末祅<lb/>
星見于東井尹緯知秦將滅心喜踴躍向天再拜　孫<lb/>
嚴宋書曰劉宣字萬夀素曉天文知晉室當復又夢丸<lb/>
土服之覺而喜曰丸者桓也桓既吞矣吾當復本土乎<lb/>
　唐書曰陸贄従幸山南道途艱險扈従不及與帝相<lb/>
失一夕不至上喻軍士曰得贄者賞千金翼日贄謁見<lb/>
上喜形于顔間其寵待如此　通鑑宋紀曰英宗時翰<lb/>
<pb n="KR3k0055_WYG_270-52a"/>
林學士劉敞進讀史記至堯授舜以天下拱而言曰舜<lb/>
至側微堯禪之以位天地享之百姓戴之非有他道惟<lb/>
孝友之徳光于上下耳帝悚然改容太后聞之亦大喜<lb/>
　又曰司馬光差役之復為期五日同列病其太廹知<lb/>
開封府蔡京獨如約悉改畿縣雇役無一違者詣政事<lb/>
堂白光光喜曰使人人奉法如君何不可行之有<lb/>
　　喜三<lb/>
増天心　雲氣<hi>春秋元命苞兩口銜士為喜喜得朋心喜者為憙憙天心  史記慶雲喜氣也</hi>
<pb n="KR3k0055_WYG_270-52b"/>
　似春　毘陽<hi>荘子古之真人其寝不夢其覺無憂其出不訢其入不距淒然似秋煖然似春</hi>
<hi>喜怒通四時四又曰人大喜邪毘于陽大怒邪毘于隂隂陽并毘  時不至使人喜怒失位居處無常</hi>
施舍　收正<hi>左傳喜有施舍怒有戰鬬喜生于好怒生于惡  公孫尼子君子怒則說之以和喜</hi>
<hi>則收之以正</hi>　原孔子攝相　毛義受官<hi>史孔子由大司寇攝行相事有喜色</hi>
<hi>門人曰聞君子禍至不懼福至不喜孔子曰有是言也不曰樂其以貴下人乎  後漢書毛義家貧以孝行稱</hi>
<hi>張奉慕其名候之㑹府檄至以義守令義奉檄入喜動顔色</hi>
　　喜四<lb/>
原生於風<hi>白帖喜生于風</hi>　形於色<hi>又曰喜/形于色</hi>　式宴以喜<hi>詩</hi>
<pb n="KR3k0055_WYG_270-53a"/>
一則以喜<hi>謂孝子見親年老而猶克壮也</hi>　油然<hi>汲冢周書人有五氣喜氣内畜雖然隠之</hi>
<hi>陽氣必見喜色油然以出</hi>　増粹然<hi>說文口豈為喜豈者陳樂立而上見也人心之恱則其面目粹</hi>
<hi>然而變知其喜也</hi>　跫然<hi>荘子夫逃虚空者藜藿柱乎鼪鼬之逕踉位其空聞人足音跫然而喜矣</hi>
<hi>而况乎昆弟親戚之謦欬其側者乎</hi>　瞿然<hi>又曰九方歅謂子綦相子曰梱也為祥子綦瞿然喜索然</hi>
<hi>涕</hi>　脫然<hi>淮南子今夫繇者掲钁臿負籠土鹽汗交流喘息薄喉當此之時得休樾下則脫然而喜</hi>
<hi>矣巖穴之間非直樾下之休也</hi>　見譽<hi>文中子聞謗而怒者䜛之由也見譽而喜者佞之媒也絶由去</hi>
<hi>媒䜛佞逺矣</hi>　私喜<hi>漢書吕嬃甞以陳平前為髙帝謀執樊噲數䜛平于吕后曰為丞相不治事日</hi>
<hi>飲醇酒戯婦人平聞日益甚太后聞之私喜</hi>　四喜<hi>曹植表曰臣得去幽屏之城獲觀百官之美此</hi>
<pb n="KR3k0055_WYG_270-53b"/>
<hi>一喜也背茅茨之陋登閶闔之闥此二喜也必以有<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>之容瞻見穆穆之顔此三喜也將以檮杌之質禀受崇</hi>
<hi>聖之訓此四喜也</hi>　灑然<hi>唐書髙祖謂秦王曰爾還洛陽行臺自陕以東悉主之建成等因宻使人</hi>
<hi>說帝言秦王左右皆山東人聞還洛皆灑然喜觀其意不復来矣</hi>　津津<hi>又曰初三宰相就位二人</hi>
<hi>磬折趨而李林甫在中軒驁無少讓喜津津出眉宇間少選詔書出耀卿九齡以左右丞相罷林甫嘻笑曰尚</hi>
<hi>左右丞相邪</hi>　眉端<hi>劉禹錫吕集序吕温得一善輒盱衡撃節揚袂頓足信容得色舞于眉端</hi>
　　怒一<lb/>
増說文曰怒恚也　禮記曰父母怒不恱而撻之流血<lb/>
不敢疾怨起敬起孝　通鑑程顥荅張載書曰人之情<lb/>
<pb n="KR3k0055_WYG_270-54a"/>
易發而難制者惟怒為甚第能于怒時遽忘其怒而觀<lb/>
理之是非亦可見外誘之不足惡而于道亦思過半矣<lb/>
　元史曰或問為治趙良弼曰必有忍乃其有濟人性<lb/>
易發而難制者惟怒為甚必克己然後可以制怒必順<lb/>
理然後可以忘怒惟忍所難忍容所難容事斯濟矣<lb/>
　　怒二<lb/>
増左傳曰公孫閼與潁考叔争車潁考叔挾輈以走子<lb/>
都拔棘以逐之及于逵弗及子都怒<hi>子都閼也</hi>　又曰先軫<lb/>
<pb n="KR3k0055_WYG_270-54b"/>
朝問秦囚公曰夫人請之我舍之矣先軫怒曰武夫力<lb/>
而拘諸原婦人暫而免諸國堕軍實而長冦讐亡無日<lb/>
矣不顧而唾　吴越春秋曰吴王伐齊請公孫聖告之<lb/>
聖諫願大王勿伐齊王大怒曰吾天之所生神之所助<lb/>
使力士石畨撃以鐵槌身絶為五　又曰子胥諫吴王<lb/>
王怒賜以屬鏤之劍盛以鴟夷之器投之于江　荘子<lb/>
曰孔子往見盜跖謁者通之盜跖忿怒目如眀星髮上<lb/>
指冠　列士傳曰秦召魏公子無忌無忌不行使朱亥<lb/>
<pb n="KR3k0055_WYG_270-55a"/>
奉璧一雙秦王大怒将朱亥著虎圈中亥瞋目視虎眥<lb/>
裂血出濺虎虎不敢動　韓子曰孟孫獵得麑使秦巴<lb/>
持之其母随而呼秦巴不忍而與其母孟孫適至求麑<lb/>
不得大怒逐之　史記曰孟甞君過趙平原君客之趙<lb/>
人聞孟甞賢出觀皆笑曰始以薛公為魁梧也今視之<lb/>
乃眇小文夫耳孟甞君聞之怒客與俱者下斫撃殺數<lb/>
百人遂滅一縣以去　又曰鄒陽上書于梁王曰蘇秦<lb/>
相燕燕人惡之于王王按劍而怒食以駃騠　漢書曰<lb/>
<pb n="KR3k0055_WYG_270-55b"/>
項羽令将壮士出挑戰漢有善騎射曰樓煩椘戰三合<lb/>
樓煩輙射殺之羽大怒自被甲執㦸挑戰樓煩欲射羽<lb/>
羽瞋目叱之樓煩目不能視手不能發走還壁中不敢<lb/>
復出　又曰沛公使張良獻璧項羽羽受又獻玉斗於<lb/>
范増増怒撞其斗起曰吾屬今為沛公虜矣　又曰黥<lb/>
布反上自征壁庸城與布相望見遥謂布曰何苦而反<lb/>
曰欲為帝耳上怒罵之遂大戰布軍敗走　東觀漢記<lb/>
曰有詔㑹議靈臺所處上謂桓譚曰天下事吾欲䜟決<lb/>
<pb n="KR3k0055_WYG_270-56a"/>
之何如譚極言䜟之非經上大怒曰桓譚非聖無法將<lb/>
下斬之譚叩頭流血良久得解　又曰戴憑為侍中數<lb/>
進見問得失憑曰蔣遵清亮忠孝學通古今陛下納膚<lb/>
受之譛遂致禁錮世以是為嚴上怒曰子欲復黨乎憑<lb/>
出自繋廷尉詔引見即敕尚書解遵禁錮　又曰竇憲<lb/>
恃宫掖聲勢遂以賤直奪沁水公主園公主不敢訴後<lb/>
肅宗駕出過園指以問憲憲隂喝不得對後發覺帝大<lb/>
怒召憲切責曰今貴主尚見枉奪何况小臣乎　又曰<lb/>
<pb n="KR3k0055_WYG_270-56b"/>
和熹鄧后臨朝杜根以安帝年長宜親政事乃上書直<lb/>
諫太后大怒收根盛以縑囊于殿上撲殺之執法者私<lb/>
語行事人使不加力既而載出城外因逃竄　魏志曰<lb/>
夏侯惇従征吕布為流矢所中傷左目時夏侯淵與惇<lb/>
俱為将軍軍中號惇為盲夏侯惇惡之毎覽鏡恚怒輙<lb/>
撲照著地　魏紀曰司馬懿與諸葛亮相守百餘日亮<lb/>
數挑戰懿不出亮乃遺懿巾幗婦人之飾懿怒上表請<lb/>
戰帝使衛尉辛毘杖節為軍師以制之　吴志曰吕䝉<lb/>
<pb n="KR3k0055_WYG_270-57a"/>
少依姊夫鄧當年十五六竊随當撃賊當顧見呵叱不<lb/>
能禁止歸以告䝉母母恚怒欲罰之䝉曰貧賤難居設<lb/>
有功富貴可致但不探虎穴安得虎子母哀而舍之<lb/>
又曰孫權既為吴王歡宴之末自起行酒虞翻伏地佯<lb/>
醉權去翻起坐權大怒手劍欲撃之曰曹孟徳尚殺孔<lb/>
文舉孤于虞翻何有哉　晉書曰王導妻曹氏妬導憚<lb/>
之乃宻營别館以處衆妾曹氏知而将往焉導恐遽令<lb/>
命駕以所執麈尾柄驅牛而進司徒蔡謨聞之戲導曰<lb/>
<pb n="KR3k0055_WYG_270-57b"/>
朝廷欲加公九錫導弗之覺但謙退而已謨曰不聞餘<lb/>
物惟有短轅犢車長柄麈尾導大怒謂人曰吾往與羣<lb/>
賢共遊洛邑何曽聞有蔡克兒　又曰郄超實黨桓氏<lb/>
以父愔忠于王室不令知之将亡出一箱書付門生曰<lb/>
本欲焚之恐公年尊必以傷愍為弊我亡後可呈此箱<lb/>
不爾便燒之愔後果哀悼成疾門生依㫖呈之則悉與<lb/>
溫往反宻計愔于是大怒曰小子死恨晚矣　又曰周<lb/>
訪為荆州刺史王敦以訪名将勲業隆重有疑色郭舒<lb/>
<pb n="KR3k0055_WYG_270-58a"/>
說敦曰荆州用武之國公宜自領敦従之訪大怒敦手<lb/>
書譬釋并遺玉環玊椀以申厚意訪投椀于地曰吾豈<lb/>
賈竪可以寳恱乎　又曰陶侃甞出遊見人持一把未<lb/>
熟稻問用此何為人云行道所見聊取之耳侃大怒曰<lb/>
汝既不佃而戲賊人稻執而鞭之　齊書曰世祖在便<lb/>
殿用金柄刀子剪瓜王晏在側曰外聞有金刀之言恐<lb/>
不宜用此物世祖愕然窮問所以晏曰袁彖為臣說之<lb/>
上銜怒良久彖到郡坐匿用祿錢免官　後魏書曰李<lb/>
<pb n="KR3k0055_WYG_270-58b"/>
彪之入亰也孤微寡援而自立不羣以李沖好士傾心<lb/>
宗附沖亦重其器學禮而納焉毎言之髙祖公私共相<lb/>
援益及彪為中尉兼尚書為髙祖知待便謂非復藉沖<lb/>
而更相輕背唯公㑹斂袂而已沖頗銜之後沖震怒數<lb/>
責彪前後愆悖瞋目大呼投折几案詈辱肆口沖素温<lb/>
柔而一旦暴恚遂發病荒悸言語亂錯猶扼腕叫詈稱<lb/>
李彪小人醫藥所不能療或謂肝臟傷裂旬有餘日而<lb/>
卒　通鑑宋紀曰寇準在鎮值生辰造山柵大宴又服<lb/>
<pb n="KR3k0055_WYG_270-59a"/>
用僣侈為人所奏帝怒謂王旦曰寇準毎事欲效朕可<lb/>
乎旦曰準誠賢其如騃何帝意解　又曰馬知節與王<lb/>
欽若爭論上前退見王旦詞色猶怒甚曰知節㡬欲以<lb/>
笏撃死之但恐驚動君相耳　又曰晏殊従幸玉清昭<lb/>
應宫従者持笏後至殊怒以笏撃之折齒為御史所論<lb/>
出知宣州　又曰哲宗時邢恕為太后姪公繪作書上<lb/>
太后乞尊禮髙氏太后怒罷恕　又曰建中靖國時曽<lb/>
布耑主紹述欲引陳瓘附已瓘投書略曰足下尊私史<lb/>
<pb n="KR3k0055_WYG_270-59b"/>
而壓宗廟縁邊費而壊先政此二者足下之過也布讀<lb/>
之大怒且嘻笑謂曰此書他人得之必怒布則不然雖<lb/>
十書不較也　又曰林攄使遼時蔡京使其激怒以啟<lb/>
釁攄遂恣情不遜遼人大怒空客館絶煙火三日乃遣<lb/>
還　元史列傳曰圖𩔖遣綽布干詣宋假道且約合兵<lb/>
宋殺使者圖𩔖大怒曰彼昔遣荀夢玉来通好遽自食<lb/>
言背盟乎乃分兵攻宋　又曰桑節為行御史臺持風<lb/>
憲湖東僉事三寳珠性㢘介御史有以私請者拒不納<lb/>
<pb n="KR3k0055_WYG_270-60a"/>
則誣以事劾之章至桑節怒曰若人之㢘孰不知之乃<lb/>
敢為是言邪即奏杖御史而白其誣<lb/>
　　怒三<lb/>
増伐齊　侵蔡<hi>國語晉郤獻子如齊䀻齊頃公使婦人觀而笑之獻子怒歸請伐齊范武子退</hi>
<hi>自朝曰郤子之怒甚矣不逞于齊必發諸晉國不得政何以逞怒余将致政焉以成其怒也  傳齊侯與蔡姬</hi>
<hi>乗舟于囿蕩舟公懼變色禁之不可公怒歸之未之絶也蔡人嫁之齊侯以諸侯之師侵蔡蔡潰</hi>　釋<lb/>
憾　破隂<hi>淮南子人之性有侵犯則怒怒則血充血充則氣激氣激則發怒發怒則有所釋憾矣</hi>
<hi>又大怒破隂</hi>　投牀　横刀<hi>傳邾荘公與夷射姑飲酒私出閽乞肉焉奪之杖以敲之公在</hi>
<pb n="KR3k0055_WYG_270-60b"/>
<hi>門臺臨庭閽以瓶水沃庭邾子望見之怒閽曰夷射姑旋焉命執之弗得滋怒自投于牀</hi>　媢嫉<lb/>
恚憤<hi>栁文超取顯美欲免世之求進者怪怒媢嫉可得乎  彚苑安祿山反張介然守陳留有詔購賊首</hi>
<hi>而暴誅慶宗状祿山入陳留見詔書撫膺大哭曰我何罪吾子何罪乃殺之即大恚憤殺陳留降者萬人以逞</hi>
<hi>血流成川斬介然于軍門</hi>　折筯　拂衣<hi>唐舊史廣徳公主與帝食怒折七筯帝曰此可為士</hi>
<hi>人妻乎更許于琮尚主南彚苑鄭畋遷門下侍郎髙駢請如西戎以公主下嫁  蠻畋與盧攜入議之畋以損</hi>
<hi>國威靈不可攜怒拂衣去裾衊于硯因抵之帝以大臣爭口語俱罷</hi>　射彭生　拘蘭子<lb/>
<hi>齊侯田于貝邱見大豕従者曰公子彭生也怒曰彭生敢見射之  列宋有蘭子者以技干宋元君賜金帛又</hi>
<hi>有蘭子能燕戲以干元君元君大怒曰彼必復望吾賞拘而擬<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>之</hi>　逐獻公　鞭冉閔<lb/>
<pb n="KR3k0055_WYG_270-61a"/>
<hi>傳衛獻公戒孫文子寗恵子食皆服而朝日旰不召而射鴻于囿二子従之不釋皮冠而與之言二子怒公出</hi>
<hi>奔齊汝崔鴻後趙錄冉閔為慕客恪所擒慕容儁立問閔曰  奴僕不才何自妄稱天子閔曰爾曹人面獸心</hi>
<hi>欲簒逆我一時英雄何為不作帝王邪儁怒鞭之三百</hi>　原髮上衝冠　髯奮抵<lb/>
几<hi>史記藺相如怒髮上衝冠  朱博怒齊吏髯奮抵几</hi>　伏屍流血　授兵登陴<lb/>
<hi>國䇿秦王謂唐雎曰伏屍百萬流血千里天子之怒也睢云大王甞聞布衣之怒乎王曰布衣之怒亦免冠徒</hi>
<hi>跣以頭搶地耳睢曰此庸夫之怒非士之怒也若士必怒伏屍二人血流五歩  左傳今執事<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>然授兵登陴</hi>
<hi>将以誰罪注<graphic n="KR0972" url="https://raw.githubusercontent.com/kanripo/KR-Gaiji/master/images/KR0972.png" mimeType="image/png"/>勁怒貌</hi>
　　怒四<lb/>
<pb n="KR3k0055_WYG_270-61b"/>
原懲忿<hi>易損卦曰懲忿窒慾注可損之美莫大于忿慾</hi>　無悔<hi>詩宜無悔怒</hi>　不宜<lb/>
有<hi>又黽勉同心不宜有怒</hi>　内奰<hi>又内奰于中國注奰/音被不辭而怒曰奰</hi>　如怒<hi>又君</hi>
<hi>子如怒</hi>　不怒<hi>禮記神則/不怒而威</hi>　武怒<hi>奮其武怒</hi>　譴怒　憑怒<lb/>
闞如虓虎<hi>詩王奮厥武如震如怒闞如虓虎</hi>　将子無怒　逢天僤怒<lb/>
<hi>詩僤厚也</hi>　逢彼之怒　敬天之怒<hi>並/詩</hi>　不可犯<hi>𫝊衆怒不可犯難犯</hi>
<hi>也</hi>　衆如水火<hi>左傳衆怒/如水火</hi>　怒生于兩　怒市于色<hi>左傳</hi>
<hi>令尹子瑕言蹶由于椘子曰彼何罪諺所謂怒于室家而作色于市人</hi>　寗成怒<hi>彚苑寗成拜關</hi>
<hi>都尉謡曰寧值乳虎無值寗成怒</hi>　増宗族皆怒<hi>鄧晨與上起兵新野吏乃燒晨先祖祠堂</hi>
<pb n="KR3k0055_WYG_270-62a"/>
<hi>洿池室宅焚其塚墓宗族皆怒曰家自富足何故随婦家入湯鑊中晨終無怒色</hi>　将士咸怒<lb/>
<hi>蜀志姜維為鄧艾所摧還隂平尋被後主勅命乃投甲詣㑹于涪軍将士咸怒㧞劍斫石</hi>　無怒<hi>晉孫</hi>
<hi>登傳登性無恚怒或或投諸水中欲觀其怒既出便大笑</hi>　市怒<hi>唐劉武周傳宣言于衆以市怒其軍</hi>
　不塞衆怒<hi>栁宗元貽蕭俛書聖朝寛大貶黜甚薄不塞衆人之怒</hi>　力相并<hi>藩鎮</hi>
<hi>表怒則以力而相并</hi>　天怒<hi>吴武陵遺孟簡書古稱一世三十年子虖之斥十二年殆半世矣霆砰電</hi>
<hi>射天怒也不能終朝安有聖人在上畢世而怒人臣者邪</hi>　銜怒<hi>彚苑楊收王鐸皆薛逢同年進士收</hi>
<hi>作相後逢有詩云須知金印朝天客同是沙堤避路人威鳯偶時皆瑞聖應龍無水謾通神收聞大銜之</hi>
碎玩好<hi>通鑑宋紀蔡京獻太子以大食國琉璃酒器羅列宫庭太子怒曰天子之大臣不聞以道義相</hi>
<pb n="KR3k0055_WYG_270-62b"/>
<hi>訓乃持玩好之具蕩我志邪命左右碎之</hi>
　　恐懼一<lb/>
増新序曰白公之難椘人有荘善者辭其母将往死之<lb/>
比至公門三廢車中其僕曰子懼矣曰懼何不反乎善<lb/>
曰懼者吾私也死君公義也吾聞君子不以私害公遂<lb/>
至公門刎頸而死　東觀漢記曰龎萌還攻盖延延與<lb/>
戰破之詔書勞延曰龎萌一夜反叛相去不逺營壁不<lb/>
堅殆令人齒撃而将軍有不可動之節吾甚美之　吴<lb/>
<pb n="KR3k0055_WYG_270-63a"/>
志曰劉備詣京口見孫權求都督荆州權借之共拒曹<lb/>
操操聞以土地借備方作書筆落于地　通鑑宋紀曰<lb/>
中丞王安中上疏言蔡京欺君僣上蠧國害民數事帝<lb/>
悚然納之已而再疏京罪帝曰本欲即行卿章以近天<lb/>
寧節俟過此當為卿罷京京伺知之大懼其子攸日夕<lb/>
侍禁中泣拜懇祈帝為遷安中翰林學士<lb/>
　　恐懼二<lb/>
原股戰　心憂<hi>魏勃我詩知我者謂  心憂</hi>　可畏　不懾<hi>禮有威可畏又</hi>
<pb n="KR3k0055_WYG_270-63b"/>
<hi>詩亦可畏也不足畏也不禮記貧賤而知好禮則志  懾</hi>　悄悄　惴惴<hi>詩憂心悄悄慍于羣</hi>
<hi>小其又惴惴  慄</hi>　搶攘　惴恐<hi>不安/貌</hi>　忡忡　惙惙<hi>詩憂心忡忡</hi>
<hi>又憂心惙惙</hi>　増隠憂　善懐<hi>詩如有隠憂懐  又女子善</hi>　殷殷　奕<lb/>
奕<hi>又憂心殷殷盛貌  又憂心奕奕</hi>　欽欽　蛩蛩<hi>又憂心欽欽貌椘詞蛩蛩憂愁</hi>
　窈糾　懮受<hi>詩舒窈糾兮幽愁結也逺  又舒懮受兮憂深思</hi>　慱慱　恤<lb/>
恤<hi>又勞心慱慱貌書經憂心無巳</hi>　孔疚　沈憂<hi>詩憂心孔疚老古詩沈憂令人</hi>
　鰓鰓　楚楚<hi>文選鰓鰓驚恐貌意又朝野椘椘不安之  也</hi>　欝邑　纒綿<lb/>
<hi>椘詞欝邑憂思結也綿  文選憤久結之纒</hi>　寤懐　淵抱<hi>椘詞惟極浦兮寤懐  庾信愁</hi>
<pb n="KR3k0055_WYG_270-64a"/>
　<hi>賦三命戒淵抱</hi>　跼髙天　蹐厚地<hi>詩謂天盖髙不敢不跼謂地盖厚不敢不蹐</hi>
　徊徊徨徨　悚悚<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>
                    <graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>
                    <hi>文選徊徊徨徨皆驚恐貌發又魂悚悚而驚形心<graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>
                        <graphic n="KR1253" url="https://raw.githubusercontent.com/kanripo/KR-Gaiji/master/images/KR1253.png" mimeType="image/png"/>而  悸</hi>
　　　恐懼三<lb/>
　原困于臲卼<hi>易</hi>　如臨深淵<hi>詩如臨深淵如履薄氷</hi>　如醉如酲<lb/>
　<hi>詩憂心如醉憂心如酲</hi>　心之憂矣<hi>詩/</hi>　増百罹<hi>詩/</hi>　如擣<hi>又惄焉如</hi>
　<hi>擣</hi>　如噎<hi>又憂心如噎憂深不/能喘息如噎之然</hi>　原若蹈虎尾<hi>書</hi>　渉<lb/>
　于春氷<hi>書</hi>　増胥慼<hi>書保后/胥慼</hi>　如燕巢幕<hi>危懼也</hi>　慰暋<lb/>
　<hi>椘詞慰暋欝悶也</hi>　忳欝<hi>又忳欝/憂思</hi>　□蜳<hi>又怵惕不/自安貌</hi>　愕眙<hi>文選</hi>
<pb n="KR3k0055_WYG_270-64b"/>
　<hi>愕眙驚惶而張眼貌</hi>　勞結<hi>又未足解/其勞結</hi>　輈張<hi>又輈張驚懼貌</hi>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷二百六十五<lb/>
</p>
<p>
</p>
  </div>
</body>
</text>
</TEI>
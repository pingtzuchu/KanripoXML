<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_265-1a"/>
　欽定四庫全書<lb/>
御定淵鑑𩔖函卷二百六十<lb/>
　　人部十九<hi>齒髪</hi>　<hi>舌/鬚</hi>　<hi>脣/眉</hi>　<hi>鼻</hi>
　　　齒一<lb/>
　増説文曰齔毁齒也男八月生齒八歲而齔女七月生<lb/>
　齒七歲而齔　釋名曰齒始也少長之别始乎此也以<lb/>
　齒食多者長食少者幼也　詩曰齒如瓠犀　禮曰毋<lb/>
　刺齒　楊泉物理論曰夫齒者年也身之寳也藏之斧<lb/>
<pb n="KR3k0055_WYG_265-1b"/>
　鑿所以調諧五味以安性氣也<lb/>
　　　齒二<lb/>
　増春秋元命苞曰武王駢齒是謂剛强　孝經鉤命□<lb/>
　曰夫子駢齒<hi>象鈞星也</hi>　山海經曰黑齒國為人黒齒　神<lb/>
　僊傳曰老君疏齒　史記曰顔回二十九髮盡白齒早<lb/>
　落　琴<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>曰聶政父為韓王冶劒過期不成王殺之時<lb/>
　政未生及長入泰山遇仙人學鼓琴漆身為癘吞炭為<lb/>
　啞七年琴成入韓逢其妻従買櫛對妻而笑妻泣曰君<lb/>
<pb n="KR3k0055_WYG_265-2a"/>
齒何以似政乃入山援石擊落其齒　晉書曰謝鯤鄰<lb/>
家有美女鯤調之女以梭投鯤折其兩齒世俗為之謡<lb/>
曰作達不已幼輿折齒幼輿鯤字也　世説曰王子猷<lb/>
詣謝幼度林公先在座王曰若林公髮鬢並全神情當<lb/>
復勝此不謝曰脣齒相湏不可偏亡鬚髮何闗於神眀<lb/>
林公意甚惡曰七尺之軀今日委君二賢　又曰簡文<lb/>
在殿上行右軍與孫興公在後右軍指簡文語孫曰此<lb/>
噉名客簡文顧曰天下自有利齒兒後王光禄作㑹稽<lb/>
<pb n="KR3k0055_WYG_265-2b"/>
謝車騎出曲阿祖之王孝伯罷祕書丞在座謝言及此<lb/>
事因視孝伯曰王丞齒似不鈍王曰不鈍頗亦驗　南<lb/>
史隆昌末樂預謂丹陽尹徐孝嗣曰外傳藉藉似有伊<lb/>
周之事君䝉武帝殊常之恩荷託付之重恐不得同人<lb/>
此事人笑褚公至今齒冷無為效尤　王閎本傳曰閎<lb/>
為琅邪太守張步欲誅之閎出東武城門馬奔堕車折<lb/>
齒閎心惡移病歸府遂得免　唐書曰則天春秋髙左<lb/>
右不悟其衰俄而二齒生詔改元長夀　又曰張果善<lb/>
<pb n="KR3k0055_WYG_265-3a"/>
息氣能累日不食數御美酒帝謂髙力士曰吾聞飲堇<lb/>
無苦者竒士也時天寒因取以飲果三進頽然曰非佳<lb/>
酒也乃寝頃視齒燋縮顧左右取鐡如意擊堕之藏帶<lb/>
中更出藥傅其齗良乆齒已生粲然駢潔帝益神之<lb/>
張巡傳曰巡每戰大呼嚼齒皆碎及尹子竒視之其齒<lb/>
存者不過三四　東坡帖曰張睢陽生猶罵賊嚼齒穿<lb/>
齦顔平原死不忘君握拳透爪　天中記曰元退處士<lb/>
年七十二口中無齒每磨裝胡餅疾齧如刀年少不及<lb/>
<pb n="KR3k0055_WYG_265-3b"/>
常言而今方知齒為妨物　𩔖雋曰温庭筠無行檢過<lb/>
淮南匄錢揚子院夜醉為邏卒擊折齒　段國沙州記<lb/>
曰國人年五十以上四齒皆落由地寒多瘴氣也　臨<lb/>
海水土志曰夷州人俗女已嫁皆缺去前上一齒　眀<lb/>
詩小傳曰李夢陽應詔陳言末及夀寧侯張鶴齡怙寵<lb/>
殃民繫錦衣衛獄旋釋之出遇鶴齡大市街乘醉唾罵<lb/>
揮鞭擊之堕両齒鶴齡隐忍而止<lb/>
　　齒三<lb/>
<pb n="KR3k0055_WYG_265-4a"/>
原編貝　化石<hi>東方朔曰臣齒如編貝化神仙傳曰服神丹三百歲齒  為石</hi>　増護<lb/>
牙　厲齒<hi>天中記溧水有伍牙山一名䕶牙輿地廣誌云子胥伐椘還吴經此山故名伍牙建康誌</hi>
<hi>云俗傳伍子胥美齒牙避楚至此恐為人所識以石擊毁其牙山靈為震護之不毁因名䕶牙  世説孫子□</hi>
<hi>云所以潄石欲厲其齒</hi>　兩犀　齊貝<hi>文選曰巧笑奮兩犀謂齒也  莊子曰盜跖齒如齊</hi>
<hi>貝</hi>　落牙　拾齒<hi>上見後詩稱涑水集曰上方弹雀扵後園朝臣  有急事求見上亟召見</hi>
<hi>之其所奏乃常事耳上怒詰其故對曰臣以為尚急扵弹雀上愈怒舉柱斧柄撞口堕兩齒其人徐俯拾齒置</hi>
<hi>懐中上罵曰汝懐齒欲訟我耶對曰臣不敢訟陛下自有史官書之上悦賜金帛慰勞之</hi>　切齒<lb/>
聱牙<hi>刺客傳樊扵期曰此臣日夜切齒腐心者也  韓文佶屈聱牙</hi>　齒落　牙脱<hi>杜詩</hi>
<pb n="KR3k0055_WYG_265-4b"/>
<hi>曰齒落未是無心人舌存聽作窮途哭摇韓愈與崔羣書曰近者尤衰憊左車第二牙無故動  脱去目視昏</hi>
<hi>花</hi>　原張蒼無　温嶠疾<hi>漢書曰張蒼無齒惟飲乳百餘歲  温嶠先有齒疾㧞之</hi>
<hi>中風而卒</hi>　為牛折　以草染<hi>齊景公為孺子牛而折其齒  異物志曰西屠夾在海中</hi>
<hi>以草染齒以黑勝白</hi>　范雎摺　豫譲落<hi>戰國䇿曰魏齊笞范雎折脅摺齒  淮南子曰</hi>
<hi>趙㐮子殺智伯豫譲欲報怨恐人識之乃落其齒以易其貌</hi>　増養華池　潄濃液<lb/>
<hi>抱朴子曰或問堅齒之道荅曰養以華池潄以濃液  詳上注</hi>　原三年未見　一夜<lb/>
盡生<hi>家語曰髙柴子羔執親之䘮泣血三年未嘗見齒  晉書曰成帝杜皇后少有殊色長而無齒有求</hi>
<hi>婚者輙中止及帝納采一夜盡生</hi>　脣亡齒寒　肉濡不決<hi>左傳諺曰輔車相依</hi>
<pb n="KR3k0055_WYG_265-5a"/>
<hi>脣亡齒寒肉禮曰濡肉齒決乾  不齒決</hi>
　　齒四<lb/>
増兒齒<hi>詩曰黄髪兒齒謂齒落更生細者</hi>　原皓齒<hi>椘辭美人皓齒嫮以姱又上林賦皓</hi>
<hi>齒粲爛</hi>　含貝<hi>宋玉登徒子賦云腰/如束素齒如含貝</hi>　沒齒<hi>論語曰管仲奪伯氏駢邑</hi>
<hi>三百飯疏食没齒無怨言</hi>　増狗竇<hi>書言故事曰張元祖八歲虧齒先達戯之曰君口何為開狗竇</hi>
<hi>元祖曰欲使君輩従此中出入</hi>　智牙<hi>三國典略曰齊太上主生齻牙問扵尚藥典御鄧宣以實對太</hi>
<hi>上主怒而撻之中書監徐之才拜賀曰此智牙生者聰眀長夀太上悦而賞之</hi>　素齒<hi>張協禊賦曰清</hi>
<hi>畦發於素齒</hi>　置齒牙<hi>栁子厚荅友人書曰為文之士亦多漁獵前作牋賦文史抉其意抽其華</hi>
<pb n="KR3k0055_WYG_265-5b"/>
<hi>置齒牙間</hi>　現五色<hi>止戈集曰孔戣好術藝延接方士多所傳授能口中現五色齒采色光絢一瞬</hi>
<hi>即改</hi>　以齒與蟲<hi>述異記云迂叟病<graphic n="KR0630" url="https://raw.githubusercontent.com/kanripo/KR-Gaiji/master/images/KR0630.png" mimeType="image/png"/>齒呻吟之聲達扵四鄰有道士過之語曰病來于天天且</hi>
<hi>取子之齒以食餐骨之蟲而子拒之是違天也夫天者子之所受命也若之何拒之迂叟曰諾以齒與蟲惛然</hi>
<hi>而寐一夕而愈</hi>
　　齒五<lb/>
増詩唐韓愈落齒詩曰去年落一牙今年落一齒俄然<lb/>
落六七落勢殊未已餘在皆動摇盡落應始止憶初落<lb/>
一時但念豁可恥及至落二三始憂衰即死每一將落<lb/>
<pb n="KR3k0055_WYG_265-6a"/>
時懔懔常在已叉牙妨食物顛倒怯漱水終焉舍我落<lb/>
意欲崩山比今來落既熟見落空相似餘存二十餘次<lb/>
第知落矣倘常歲一落自足支兩紀如其落并空與漸<lb/>
亦同指人言齒之落夀命理難恃我言生有涯長短俱<lb/>
死爾人言齒之豁左右驚諦視我言莊周云木雁各有<lb/>
喜語訛黙固好嚼廢軟還美因遂歌成詩持用詫妻子<lb/>
　唐王周齒落詞曰己卯至庚辰仲夏晦之暮吾齒右<lb/>
排上一齒脱而去呼吸缺吾防咀嚼欠吾助年籥惜不<lb/>
<pb n="KR3k0055_WYG_265-6b"/>
返日馭走為蠹脣亡得無寒舌在従何訴輔車宜長依<lb/>
膚髮可増懼不湏考前古聊且為近喻有如雲中雨雨<lb/>
散絶囬頋有如枝上葉葉脱難再附白髮非獨愁紅顔<lb/>
豈私駐何必鬱九回何必牽百慮開尊復開懐引筆作<lb/>
長句　眀皇甫汸齒歎詩曰齒錄非余望形衰只自傷<lb/>
未湏論舌在詎是為脣亡守黙渾無語歡歌漸有妨閨<lb/>
中罕靈藥何得似張蒼<lb/>
　　舌一<lb/>
<pb n="KR3k0055_WYG_265-7a"/>
増釋名曰舌洩也舒洩所當言也　易曰咸其輔頰舌<lb/>
騰口説也　詩經曰出納王命王之喉舌　原吕氏春<lb/>
秋曰善為君者蠻夷反舌殊俗異習皆服徳厚也　韓<lb/>
詩外傳曰鳥之美羽句啄者鳥畏之魚之侈口垂腴者<lb/>
魚畏之人之利口贍詞者人畏之是以君子避三端避<lb/>
文士之筆端避武士之鋒端避辨士之舌端　養性經<lb/>
曰舌者和之候也　相書曰舌如絳赤者賢人也　相<lb/>
書雜要曰吐舌及鼻三公<lb/>
<pb n="KR3k0055_WYG_265-7b"/>
　　舌二<lb/>
原山海經曰反舌國其人反舌　神異經曰東荒山中<lb/>
有大石室東王公居之身長一丈頭髪皓白鳥面人形<lb/>
而虎尾恒與玉女更投壺　莊子曰公孫龍舌舉而不<lb/>
下　説苑曰韓平子問叔向曰剛與軟孰堅對曰臣年<lb/>
八十矣齒再堕而舌尚存　史記曰平原君已定従而<lb/>
歸至扵趙曰毛先生以三寸之舌強扵百萬之師　又<lb/>
曰張儀嘗從楚相飲已而楚亡璧門下意儀盜璧共執<lb/>
<pb n="KR3k0055_WYG_265-8a"/>
儀掠笞數百不服釋之其妻曰子無讀書㳺説安得此<lb/>
辱乎儀張口曰視吾舌在否妻曰在也儀曰足矣　燕<lb/>
丹子曰荆軻之燕太子曰田先生今無恙乎軻曰光臨<lb/>
送軻之時言太子戒以國事恥以丈夫而不見信向軻<lb/>
吞舌而死　史記留侯曰家世相韓韓滅不愛萬金之<lb/>
資為韓報讐強秦天下振動今以三寸舌為帝者之師<lb/>
封萬户位列侯此布衣之極扵良足矣　漢書曰蒯通<lb/>
謂韓信曰酈生一士伏軾掉三寸舌下齊七十城　増<lb/>
<pb n="KR3k0055_WYG_265-8b"/>
史記曰郭解任俠有儒生侍使者坐客譽郭觧生曰郭<lb/>
觧専以奸犯公法何謂賢觧客聞之殺此生斷其舌<lb/>
又曰東海公賔就斬王莽傳詣更始懸扵宛市百姓共<lb/>
提擊之或切食其舌　後漢書曰馬援與隗嚻將楊廣<lb/>
書曰豈有知其無成而但萎膢咋舌叉手從族乎　拾<lb/>
遺記曰賈逵口誦經文以教人従學所贈遺者積粟盈<lb/>
倉人謂曰賈逵非力耕所得誦經名世所謂舌耕也<lb/>
張璠漢記曰董卓於衆坐生斬人手足又鑿目截舌百<lb/>
<pb n="KR3k0055_WYG_265-9a"/>
姓嗷嗷道路以目　原英雄記曰曹操與劉備密言備<lb/>
泄之扵袁紹紹知操有圖已之意操自咋其舌流血以<lb/>
失言戒後世　増吴録曰沈友字子正善屬文辭又辨<lb/>
於口咸言其筆之妙舌之妙刀之妙三者皆過絶扵人<lb/>
　原捜神記永嘉中有天竺胡人能斷舌先吐舌示賔<lb/>
客然後刀截血流覆地乃取置器中傳示人取舌還含<lb/>
有頃如故　増晉書曰温嶠至都以王敦逆謀具奏敦<lb/>
表誅奸臣以嶠為首募有能生得嶠者當手㧞其舌<lb/>
<pb n="KR3k0055_WYG_265-9b"/>
又曰鳩摩羅什年七歲出家日誦千偈後死姚興依外<lb/>
國法焚屍薪滅形碎惟舌不爛　郭子曰殷仲堪云三<lb/>
日不讀道徳經覺舌本木強　沈約宋書曰南郡王義<lb/>
宣生而舌短澀言　談藪曰潁川王偉有才學為侯景<lb/>
左僕射景敗被擒送江陵湘東王欲活之左右妬其才<lb/>
乃白偉所作檄文繹視之大怒釘偉舌扵柱　唐書曰<lb/>
波斯國俗法有罪者火燒鐡灼其舌瘡白者為治瘡黒<lb/>
者為有罪　杜陽先賢傳曰宋陽陵果而好義郡長汲<lb/>
<pb n="KR3k0055_WYG_265-10a"/>
府君為州所誣陵被掠考惨加毒杖乃截舌以著盤中<lb/>
獻之廷尉郡公咸義之事得清理<lb/>
　　舌三<lb/>
原載翕　莫捫<hi>詩載翕其舌翕含也  又曰莫捫朕舌</hi>　増七重　三疊<lb/>
<hi>孝經鉤命訣云孔子舌理七重陳機授度吾事載宋正史云文同既卒崔公度見同扵南亰同曰  聞人不妄</hi>
<hi>語者舌過鼻即吐其舌三疊之如餅狀引之至眉間公度大驚及亰中傳同死乃悟所見者非生同也</hi>
竹攙　錐刺<hi>魏末𫝊諸葛誕殺樂琳有典農都尉數讒誕扵是收而斬之罵曰卿坐舌先人以竹</hi>
<hi>攙其舌然後殺之吾北史賀若弼父敦為宇文護所弼忌臨刑呼弼謂曰  以舌死汝不可不思因引錐刺</hi>
<pb n="KR3k0055_WYG_265-10b"/>
<hi>舌血出戒其慎口後弼事隋竟不免以舌死</hi>　釘柱　生毛<hi>上詳舌二馮南唐近事云  延</hi>
<hi>已鎮臨川聞朝議已有除替一夕夢通舌生毛翊日有僧觧之曰毛生舌間不可替也相公其未替乎果已</hi>
　　舌四<lb/>
原匪是出<hi>詩匪舌是出</hi>　長舌<hi>詩婦有/長舌</hi>　宛舌<hi>漢雋説者宛舌</hi>　不<lb/>
避截<hi>忠言不避截舌</hi>　舌出<hi>説苑齊桓公飲管仲酒棄其半公問故對曰臣聞酒入者舌出舌出</hi>
<hi>者言失言失者身棄臣計棄身不如棄酒</hi>　駟不及舌<hi>周生烈曰口者言之門脣者舌之藩齒者</hi>
<hi>脣之合也故子貢曰駟不及舌</hi>　増舌神<hi>内經云舌神/通命字正倫</hi>　鼓舌<hi>莊子摇脣鼓舌</hi>
<hi>擅生是非以迷天下之主</hi>　口舌<hi>史記亷頗曰藺相如徒以口舌勞又通鑑曰婁敬以口舌得官</hi>
<pb n="KR3k0055_WYG_265-11a"/>
齚舌<hi>史記曰魏其必内媿杜門齚舌自殺</hi>　伸舌<hi>漢書揚雄解嘲曰是以士頗得伸其舌</hi>
筆舌<hi>揚子法言曰五常者帝王之筆舌寜有書不由筆言不由舌也</hi>　木舌<hi>揚子莫若使諸儒金</hi>
<hi>口而木舌</hi>　舌孽<hi>劉禹錫口兵戒舌/端之孽惨乎椘鐡</hi>　掉舌<hi>劉嚴父掉長舌扵公卿間</hi>
不可禁<hi>栁渾𫝊曰宰相張延賞怙權嫉栁渾守正遣親厚謂曰眀公舊徳第謹言扵朝則位可乆渾曰</hi>
<hi>為吾謝張公渾頭可斷而舌不可禁後卒為所擠</hi>　廣長舌<hi>東坡詩曰溪聲便是廣長舌山色無</hi>
<hi>非清淨身</hi>　舌擊賊<hi>彚苑宋何曰諸君以/舌擊賊何以力為</hi>　老君翦舌<hi>神異經曰</hi>
<hi>唐䕫州道士王法朗呼字不正乃日誦道徳經忽夢老君翦其舌</hi>　豐干饒舌<hi>傳燈録曰豐干</hi>
<hi>禅師居天台國清寺初閭邱公牧丹陽忽頭痛豐干咒水噴之立瘥閭丘異之乞一言示此去安危曰到任謁</hi>
<pb n="KR3k0055_WYG_265-11b"/>
<hi>文殊普賢乃國清寺執爨洗器者寒山拾得也閭丘訪之見二人圍爐笑語閭丘不覺致拜寒山執閭丘手笑</hi>
<hi>曰豐干饒舌</hi>
　　舌五<lb/>
増詩五代馮道舌詩曰口是禍之門舌是斬身刀閉口<lb/>
深藏舌安身處處牢<lb/>
原賦梁簡文帝舌賦曰奚兹先生問扵何斯逸士曰夫<lb/>
三端所貴三寸著名故㣲言傳乎往記妙説表乎丹青<lb/>
魯談笑而軍却王言詠而瑞隆陸有千金之富周為一<lb/>
<pb n="KR3k0055_WYG_265-12a"/>
歲之功復有搆扇之端䜛諛之迹豔紫凌朱飛黄妬白<lb/>
吾將廢便辟之交逺巧佞之友殄張儀之餘殱蘇秦之<lb/>
後粉虞卿之白璧碎漢王之玉斗然後浮偽可息淳風<lb/>
不朽<lb/>
原論晉張韓不用舌論曰論者以為心氣相驅因舌而<lb/>
言卷舌翕氣安得暢理余以留意扵言不如留意於不<lb/>
言徒知有舌之通心未盡無舌之必通心也仲尼云天<lb/>
何言哉四時行焉夫子之文章可得而聞也夫子之言<lb/>
<pb n="KR3k0055_WYG_265-12b"/>
性與天道不可得而聞是謂至精愈不可聞樞機之發<lb/>
主乎榮辱禍言相尋召福甚希䘮元滅族沒有餘哀三<lb/>
緘告慎銘在金人留神不得已而掉三寸亦反初服而<lb/>
效神仙靈龜唘兆扵有識前却可通扵千年鸚鵡猩猩<lb/>
鼓弄於籠羅財無介一之存普天地之與人物亦何屑<lb/>
於有言哉<lb/>
増箴李文饒舌箴曰粤自帝舜洎扵殷宗龍命惟允説<lb/>
言乃雍周有良弼王之喉舌鼓舞而生渙汗乃發傳以<lb/>
<pb n="KR3k0055_WYG_265-13a"/>
言従作乂易以講習施悦天以卷舌屏讒儒以金口駕<lb/>
説伯陽之戒柔存剛缺言貴無瑕辨貴若訥則知門猶<lb/>
善閉囊不在括是以揚雄悼讒者之寃梅福痛忠臣之<lb/>
烈善乎聖人之言既眀且清國以之寧人之不朽犯無<lb/>
隐情無恃爾言駟馬不及嗟爾君子念兹在兹勿以寤<lb/>
一言而取宰相勿以三寸舌而為帝師徒見婁敬掉而<lb/>
獲爵不知魏其齰而可悲雖言必有中而貴適其時子<lb/>
房用其䇿難以爭立愛奉春善建不㧞無以免繫縲衛<lb/>
<pb n="KR3k0055_WYG_265-13b"/>
武警夫莫捫叔向哀於是出惟敬仲之難眀由匠石之<lb/>
無質揚子曰重則有法輕則招尤言能如是可以寡憂<lb/>
　　脣一<lb/>
増釋名曰脣縁也口之縁也　春秋孔演圖曰八政不<lb/>
中則人無脣　淮南子曰孕見兔而子缺脣見麋而四<lb/>
月物固有然不然也　通俗文曰脣不覆齒謂之齖<lb/>
　　脣二<lb/>
増莊子曰孔子謂盜跖曰將軍脣如激丹　左傳曰吴<lb/>
<pb n="KR3k0055_WYG_265-14a"/>
將伐魯王問於子洩對曰諸侯將救之未可以得志焉<lb/>
夫魯齊晉之脣脣亡齒寒君所知也不救何為　史記<lb/>
越王句踐曰孤常不料力與吴戰困扵㑹稽日夜焦脣<lb/>
乾舌徒欲與吴王接踵而死　漢書曰張湯與顔異有<lb/>
隙人有告異以他事下湯治異異與客語客云初令下<lb/>
有不便者異不應㣲反脣　王隐晉書寒雋傳曰列升<lb/>
龍須昌人赤色文脣少言語有大志自小吏至雍州刺<lb/>
史　通鑑潘濬曰樊伷頗能弄脣吻實無才略　晉書<lb/>
<pb n="KR3k0055_WYG_265-14b"/>
曰魏詠之生而兔缺聞殷仲堪帳下有醫能療齎數斛<lb/>
米西上投仲堪堪召醫治之曰可割而補之但須百日<lb/>
進粥不得笑語詠之曰半生不語而有半生亦當療之<lb/>
況百日耶於是處之别室閉口不語惟食薄粥其勵志<lb/>
如此　梁書曰侯景僣位入登太極殿其徒數萬吹脣<lb/>
唱吼而上　宋書曰劉湛王華王曇首殷景仁同為侍<lb/>
中文帝曰四賢一時之秀同管喉脣恐後世其難繼<lb/>
趙志自叙曰志自景其長七尺四寸潔白黑髮眀眉赤<lb/>
<pb n="KR3k0055_WYG_265-15a"/>
脣髭鬢不多　摭言曰方干為人脣缺有司以不可與<lb/>
科名遂隐居鑑湖後遇醫補脣年已老矣號補脣先生<lb/>
　𤨏言曰杜紫㣲脣厚不稱才名　仇池筆録歐陽公<lb/>
曰有僧相我脣不著齒無事得謗頗驗<lb/>
　　脣三<lb/>
増徐言　㣲張<hi>曹植洛神賦曰啓朱脣以徐言祝眀彭仙翁傳曰仙翁逰椘中又自稱  萬壽</hi>
<hi>諸生従之學應山楊漣疾將属纊諸生聚而哭之祝往視撼之不動頮其面大呼楊二者三脣㣲張喜曰猶可</hi>
<hi>為也袖中出藥一粒以箸唘其齒下之氣息惙惙夜分而甦</hi>　齒垣　舌藩<hi>春秋元命苞曰</hi>
<pb n="KR3k0055_WYG_265-15b"/>
<hi>脣者齒之垣舌周生烈曰脣者乃  之藩</hi>　膏注　丹飾<hi>五行志曰元和末婦人不施朱粉惟</hi>
<hi>以烏膏注脣以廣志曰赤口濮嶃其脣  丹飾之</hi>
　　脣四<lb/>
原升脣<hi>孝經鉤命訣曰仲尼升脣</hi>　脣厚<hi>瀨鄉記老/子脣麤厚</hi>　脣亡<hi>左傳宫之竒云</hi>
<hi>脣亡齒寒</hi>　増若丹<hi>宋玉神女賦/曰朱脣若丹</hi>　沸脣<hi>賈誼曰沸脣擾塞垣之下匃奴號也</hi>
　反脣<hi>賈誼曰婦姑不相悦則反脣而相稽</hi>　紫脣<hi>崔駰七依曰紫脣素齒雪白玉輝</hi>
外朗<hi>曹植賦曰朱脣外朗</hi>　黑脣<hi>燉煌實録曰王禁字孟曽卒有盜發冢見禁與人樗蒱賜盜者</hi>
<hi>飲出其夜告城門云孟曽使人也發禁冢禁賜酒以黒其脣眀日入城黒脣者是也湏臾賊至為門吏所縛</hi>
<pb n="KR3k0055_WYG_265-16a"/>
　摇脣<hi>乞巧文云摇脣一發徑中心原</hi>　膏脣<hi>武平一書云膏脣之伍苟輸讒計</hi>　濡<lb/>
脣<hi>東坡詩未能赬子頰聊復濡子脣</hi>　齞脣<hi>彚苑云謂/張口也</hi>　絳脣<hi>彚苑云絳脣朱</hi>
<hi>袖兩寂寞</hi>
　　鼻一<lb/>
増釋名曰鼻嘒也出氣嘒嘒也　白虎通曰鼻者心之<lb/>
使　黄庭經曰天中之岳謂鼻也一名天臺　又曰鼻<lb/>
神玉壟字靈堅亦曰玉廬　真誥曰鼻中隔之際名曰<lb/>
山源山源者一名鬼井一名神池一名邪根一名魂臺<lb/>
<pb n="KR3k0055_WYG_265-16b"/>
也　論衡曰鼻不知臭為齆人不知是非為閉<lb/>
　　鼻二<lb/>
増山海經曰一臂國人一鼻孔　公羊傳曰邾婁人執<lb/>
鄫子用之社盖叩其鼻以血社也　韓子曰魏王遺楚<lb/>
美女楚王悦之夫人鄭袖謂新人曰王甚愛子然惡見<lb/>
子鼻見王常掩鼻則王常幸子扵是新人従之王謂夫<lb/>
人曰新人見寡人常掩鼻何也對曰似惡聞王之臭王<lb/>
怒劓其鼻　論衡曰蘇秦骨鼻為六國相　戰國䇿曰<lb/>
<pb n="KR3k0055_WYG_265-17a"/>
蘇子南使齊謂齊王曰臣聞當世之主必誅暴正亂今<lb/>
宋王射天笞地鑄諸侯之象使侍屏偃展其臂弹其鼻<lb/>
此天下無道而王弗伐王名終不成矣　列士傳曰干<lb/>
將子赤鼻　崔寔政論曰秦割國之君劓殺其民扵是<lb/>
赭衣塞路有鼻者醜故百姓鳥驚獸駭不知所歸命<lb/>
魏書曰何晏問管輅曰予夢青蠅數十集鼻上輅曰鼻<lb/>
如天中之山青蠅臭惡之物而集其上位峻者顛也<lb/>
三輔故事曰衛太子嶽鼻太子來省疾至甘泉宫江充<lb/>
<pb n="KR3k0055_WYG_265-17b"/>
告太子勿入陛下有詔惡太子嶽鼻尚以紙蔽其鼻充<lb/>
語武帝曰太子不欲聞陛下膿臭故蔽鼻武帝怒太子<lb/>
太子走還　晉書曰謝安能為洛下書生詠有鼻疾故<lb/>
其音濁名流愛其詠而不能及或掩其鼻以效之　又<lb/>
曰王澄在荆州叱左右棒士人宗廞别駕郭舒厲色謂<lb/>
左右曰使君過醉汝輩何敢妄動澄恚遣掐其鼻炙其<lb/>
眉　世説曰初謝安在東山居布衣時兄弟有富貴者<lb/>
劉夫人戲謂安曰大丈夫不當如此謝乃捉鼻曰但恐<lb/>
<pb n="KR3k0055_WYG_265-18a"/>
不免耳　又曰石崇家造厠令姬以盤檠棗與厠人塞<lb/>
鼻　王湛别傳曰王處仲身長八尺龍頭大鼻　崔鴻<lb/>
後趙録曰王謨字思賢鼻齆言不清暢尫短無威儀將<lb/>
拜曲陽令石勒疑之問長史張賔賔曰請試可否勒従<lb/>
之謨政教嚴眀百城尤最出為都部従事守宰去官者<lb/>
十五人　魏書曰王慧龍愉之孫也幼聰眀避劉裕之<lb/>
難奔魏崔浩弟恬聞其為王氏子以女妻之王氏世齇<lb/>
鼻江東謂之齇王慧龍鼻大浩曰真貴種矣　韓文道<lb/>
<pb n="KR3k0055_WYG_265-18b"/>
士軒轅彌眀倚牆睡鼻息如雷鳴　拾異志曰徐郎中<lb/>
筠少夢神人擕竹籃其中皆人鼻視徐曰形相不薄但<lb/>
鼻曲而小吾與汝易之劓去徐鼻擇一鼻安之神笑曰<lb/>
好一正郎鼻也徐鼻素不正自爾端直後歴官正郎<lb/>
従容録曰南蠻有穿鼻種以金環徑尺貫其鼻君長以<lb/>
絲繫環人牽乃行其次以二花頭金釘貫鼻下出　五<lb/>
代史曰王處直養子曰都者執處直囚之西宅處直揕<lb/>
其胸曰逆賊吾何負汝然左右無兵遂齧其鼻都掣袖<lb/>
<pb n="KR3k0055_WYG_265-19a"/>
而走處直遂見殺<lb/>
　　鼻三<lb/>
原心門　氣户<hi>飬生經云鼻者心之門凡長沙耆舊傳云太尉壽少遇相師曰  鼻為氣户君</hi>
<hi>鼻大貴之象也</hi>　増山準　嶽鼻<hi>孝經援神契曰伏羲山準禹虎鼻  下詳二</hi>　息<lb/>
主　山源<hi>太元經割鼻銘曰喪其息主  下詳鼻一</hi>　黒氣　黄膠<hi>𩔖雋曰袁客師</hi>
<hi>嘗渡江叩舟而還左右請故荅曰舟中人鼻下氣皆黒不可以濟  従容録曰賀知章忽鼻中出黄膠醫者謂</hi>
<hi>為飲酒之過</hi>　髙祖隆　蔡澤仰<hi>史記曰髙祖隆準龍顔準鼻也  又曰蔡澤就唐舉</hi>
<hi>相舉曰鼻仰而肩巨富貴之相也</hi>　拂雲漢　等薰蕕<hi>江愔疏曰臣聞其鼻息所衝上</hi>
<pb n="KR3k0055_WYG_265-19b"/>
<hi>拂雲漢漸韓愈詩因疾鼻又寒  能等薫蕕</hi>　援刀而截　運斤不傷<hi>列女傳後</hi>
<hi>漢周郁納妻一歲夫亡父母欲嫁之遂援刀而截鼻風莊子曰郢人圬其鼻端若蠅翼使匠斵之匠運斤成</hi>
<hi>堊盡而不傷</hi>
　　鼻四<lb/>
原雙柱<hi>瀨鄉記曰老子鼻雙柱</hi>　隆鼻<hi>淮南子云東/方之人隆鼻</hi>　廣莫<hi>世説曰顧</hi>
<hi>長康拜桓宣武墓作詩云山崩溟海竭魚鳥將何依人問之曰君憑重桓乃爾哭之狀其可見乎顧曰鼻如廣</hi>
<hi>莫風眼如懸決河溜</hi>　似飛龍<hi>常璩蜀志曰李容美容貌相工相之曰此人鼻似飛龍</hi>　醋<lb/>
注<hi>唐來俊臣每鞫囚醋注鼻中</hi>　長鼻<hi>彚苑云吴元濟山/首燕頷鼻長六寸</hi>　擁鼻<hi>張公</hi>
<pb n="KR3k0055_WYG_265-20a"/>
<hi>庠擁鼻㣲吟半醉中</hi>　巨鼻<hi>元史列傳曰王伯勝兄伯順給事内庭為世祖所親幸因以伯勝入見伯</hi>
<hi>勝年十一廣顙巨鼻狀貌屹然帝顧謂伯順曰此兒當勝卿乃名伯勝</hi>
　　鼻五<lb/>
増宋朱元晦調息箴曰鼻端有白我其觀之随時随處<lb/>
容與猗移靜極而嘘如春沼魚動極而翕如百蟲蟄氤<lb/>
氲闔闢其好不窮孰其尸之不宰之功雲卧天行非予<lb/>
敢議守一處和千二百歲<lb/>
　　髮一<lb/>
<pb n="KR3k0055_WYG_265-20b"/>
増釋名曰髪㧞也㧞擢而出　内經曰髮神蒼華字太<lb/>
元　禮斗威儀曰君乗木而王為人美髮　淮南萬畢<lb/>
術曰理髮竈前婦安夫家　又曰用麻子中仁桐葉米<lb/>
汁煑之沐二十日髮長<lb/>
　　髮二<lb/>
増王子年拾遺記曰帝嚳髙辛氏娶扵諏氏女女生而<lb/>
髪與足齊墜地能言乃納扵帝　山海經曰修般民白<lb/>
其人被髮　原歸藏唘筮曰共工人面蛇身朱髮　呂<lb/>
<pb n="KR3k0055_WYG_265-21a"/>
氏春秋曰昔者殷旱五年湯乃身禱翦髮自以為犧用<lb/>
祈福於上帝　増史記曰箕子諫紂不聼乃被髮佯狂<lb/>
為奴　又曰太伯虞仲知古公欲立季歴以傳昌亡如<lb/>
荆蠻文身斷髮　原左傳曰齊侯田扵莒盧蒲嫳見泣<lb/>
且請曰余髮如此種種余奚能為<hi>種種短也</hi>公曰吾告二子<lb/>
子尾欲復之子雅不可曰彼其髪短而心甚長其或寢處<lb/>
我矣子雅放盧蒲嫳扵北燕　又曰昔有仍氏女生鬒<lb/>
黒<hi>為髮  鬒</hi>而甚美光可以鑑名曰元妻樂正后䕫取之<lb/>
<pb n="KR3k0055_WYG_265-21b"/>
韓子曰昔齊桓宮中有三市婦唱三百被髮而御婦人<lb/>
　又曰文公之時宰人上炙而髮繞之文公召宰人而<lb/>
誚之宰人曰臣有死罪三援礪砥刀利猶干將切肉斷<lb/>
而髮不絶臣之罪一也援錐貫臠而不見髪臣之罪二<lb/>
也奉炙爐炭肉盡赤紅炙熟而髮不焦臣之罪三也堂<lb/>
下得㣲有疾臣者乎公乃召其下而誚之果然乃誅之<lb/>
　又曰燕李季好逺出其妻通扵士季至士在内妻患<lb/>
之妾曰令公子裸而觧髮直出門吾屬佯不見也公子<lb/>
<pb n="KR3k0055_WYG_265-22a"/>
從其計疾走出門季曰是何人也家室皆曰無有季曰<lb/>
吾見鬼為之奈何婦曰取五姓之水浴之季曰諾乃浴<lb/>
　家語曰顔囬二十髮白　帝王世紀曰老聃初生而<lb/>
髮白故號老子　史記曰范雎既相秦號曰張禄而魏<lb/>
弗知使湏賈扵秦雎謂賈曰汝罪有㡬曰擢賈之髮不<lb/>
足以贖賈之罪　又曰藺相如持璧却立倚柱怒髮上<lb/>
衝冠　増楚漢春秋曰髙祖敗於彭城薛人丁固追髙<lb/>
祖髙祖披髮而顧曰丁公何相急之甚乃罵而去　陳<lb/>
<pb n="KR3k0055_WYG_265-22b"/>
留風俗傳曰沛公𧺫兵野戰喪皇妣扵黄鄉天下平定<lb/>
乃使使者以梓棺招魂幽野於是丹蛇在水自灑濯入<lb/>
梓棺其浴處有遺髮故諡曰昭靈夫人　史記曰衛皇<lb/>
后字子夫武帝侍衣得幸頭觧上見其髮鬢悦之因立<lb/>
為后　漢書曰蘇武留匃奴十九年始以强壯出及還<lb/>
鬚髮盡白　東觀漢記曰劉盆子年十五被髮徒跣卒<lb/>
見衆拜恐怖啼泣　漢書曰更始元年置百官王莽聞<lb/>
之愈恐欲外示自安乃染其鬢髮　東觀漢記曰眀徳<lb/>
<pb n="KR3k0055_WYG_265-23a"/>
后美髮為四起大髻但以髮成尚有餘繞髻三匝　又<lb/>
曰和熹皇后六歲諸兄持后髮后曰身體髮膚受之父<lb/>
母不敢毁傷孝之始也奈何弄人髮乎　謝承後漢書<lb/>
曰汝南李光字伯眀為兖州母亡後歸視牀處得亡母<lb/>
亂髮光持悲號氣絶復甦　樊英别傳曰英被髮忽㧞<lb/>
刀斫舍中妻問故曰郄生道遇抄郄生還云道遇賊有<lb/>
被髮老人相救得全郄生名巡字仲信陳郡夏陽人能<lb/>
得英業　許逵别傳云罽子訓齊人有神術人髮白者<lb/>
<pb n="KR3k0055_WYG_265-23b"/>
請子訓但與對坐共語宿昔間髮皆黒　林邑國記曰<lb/>
朱崖人多長髮漢時郡守貪殘縛婦女割頭取髮由是<lb/>
叛亂不復賔伏　廣志曰黄頭夷髮黄如苕帚　原曹<lb/>
瞞傳曰太祖甞行經麥中令士卒無敗麥犯者死騎士<lb/>
皆下馬避麥時太祖馬騰入麥中太祖曰制法而自犯<lb/>
之何以帥下然孤為軍帥不可殺請自刑因援劍割髮<lb/>
以置地　魏志曰于禁軍沒降吴文帝踐阼權遣還見<lb/>
禁鬚髮皓白形容顦顇拜安逺將軍　魏典略曰眀帝<lb/>
<pb n="KR3k0055_WYG_265-24a"/>
既嗣立追痛甄后之薨故郭太后以憂暴崩甄后臨歿<lb/>
以帝屬李夫人夫人説甄后見譖之禍不獲大斂被髮<lb/>
覆面帝哀恨流涕命殯葬太后皆如甄后故事　晉書<lb/>
曰初武帝未為世子文帝問裴秀曰人有相不秀曰中<lb/>
撫軍垂髮至地伸手過膝非人臣之相也　晉書陶侃<lb/>
少為縣吏鄱陽孝亷范逵甞過宿倉卒無以待賔侃母<lb/>
截髮為鬄以易酒殽懽飲而去逵乃稱侃扵廬江太守<lb/>
張䕫召為督郵　車頻秦書曰苻堅建元十八年新羅<lb/>
<pb n="KR3k0055_WYG_265-24b"/>
國獻美女國在百濟東其人多美髮髮長丈餘　齊書<lb/>
曰徐寅甞有罪繫旦日原之而髮皓白武帝問其故曰<lb/>
臣思憯扵内而髮變扵外當時稱之　南史曰陳後主<lb/>
張貴妃麗華髮長七尺鬒黒如漆其光可鑑容色端麗<lb/>
每瞻視眄睞光彩溢目照暎左右　談藪曰後魏盧景<lb/>
裕生而頭髮白有四十九莖因名曰白頭　北齊書曰<lb/>
王琳字子衡山隂人也體貌閒雅髮垂委地　異苑曰<lb/>
有人誤食髮便得病但欲咽豬脂張口時喉中有一頭<lb/>
<pb n="KR3k0055_WYG_265-25a"/>
出受膏乃取小鈎餌而引之得一物長三尺餘其形似<lb/>
蛇而悉是脂懸于屋間旬日融盡惟髮在焉　唐書曰<lb/>
髙祖竇皇后生而髮垂過頸三歲髮與身齊　舊唐書<lb/>
曰李日知神龍初為給事中母老病亟調侍數日鬚髮<lb/>
輙白　列女傳曰樂羊子學書其妻貞義截髪以供其<lb/>
費　戴延之西征記曰陜縣大城西北角水漫涌𧺫勃<lb/>
鬱方數十丈有如物居水中父老云銅翁仲頭髮常與<lb/>
水齊晉軍至髮不復出惟見水黒嗟叱有聲聲聞數里<lb/>
<pb n="KR3k0055_WYG_265-25b"/>
翁仲本在大司馬門外為賊所徙至此而沒　事文𩔖<lb/>
聚曰宋宼萊公準年三十餘太宗欲大用以其尚少準<lb/>
服地黄兼餌蘆菔以反之未㡬鬢髮皓白　石林詩話<lb/>
曰杜正獻公自少清羸若不勝衣年過四十鬢髮亦盡<lb/>
白歐公素出其門公謝事居宋歐適來為守相與甚歡<lb/>
公時年八十憂國之意時形扵色歐公和詩有貌先年<lb/>
老因憂國事與心違始乞身公得之大喜甞自諷誦<lb/>
元史曰陳怡少好學家貧母張氏嘗翦髮易書使讀之<lb/>
<pb n="KR3k0055_WYG_265-26a"/>
長遂博通經史　眀詩小傳曰髙瀫字宗呂家貧嗜酒<lb/>
日酣飲狂叫醉甚即散髪赤脚又號髼僊子<lb/>
　　髪三<lb/>
増反首　衝冠<hi>左傳曰晉大夫反首㧞舍注反首亂髪下垂也  唐書壯髪上衝冠</hi>　曲<lb/>
局　中虚<hi>詩經曰予髪曲局髪酉陽雜俎曰魏時有句驪客善用鍼取寸  斷為十餘段以鍼貫取</hi>
<hi>之言髮中虚也</hi>　委地　叫天<hi>魏氏春秋曰眀帝天資秀出立髪委地  吴志曰留賛為將臨</hi>
<hi>戰必被髪叫天自抗音而歌左右應之戰無不克</hi>　兩髦　一縷<hi>詩曰髧彼兩髦  外傳曰</hi>
<hi>天寳九載楊貴妃復得譴還外第帝念之輙詔中人張韜光賜問妃囙謝帝曰妾有罪當萬誅然膚髮外皆上</hi>
<pb n="KR3k0055_WYG_265-26b"/>
<hi>所賜今且死無以報引刀翦髮一縷奏之曰以此留訣帝見駭惋還召入禮遇如初</hi>　斷髮　毁<lb/>
容<hi>天中記曰公孫宏斷髪而為越王騎人元史列傳曰多爾濟死時權臣欲奪其妻劉氏與  劉氏翦髪</hi>
<hi>毁容以自誓乃免</hi>　甘露羮　雄黄劑<hi>眀皇雜録曰李林甫以鄭牟為省郎髮白上賜</hi>
<hi>甘露羮能烏髪服之果然誤彚苑曰唐甄立善醫有道士心腹煩懣彌二載診曰  食髮令餌雄黄一劑吐一</hi>
<hi>蛇無目燒有髪氣</hi>　長髪曼鬋　蓬頭突鬢<hi>列子云美人長髪工結曼鬋滑澤其</hi>
<hi>容狀也露彚苑云鬔頭突鬢謂  其髮與鬢也</hi>　雪頂霜䫇　風鬟霧鬢<hi>唐詩曰雪</hi>
<hi>頂霜䫇虎豹茵風異聞録曰栁毅見龍女  鬟霧鬢</hi>　新羅繞頭　龜兹齊項<hi>唐書</hi>
<hi>曰新羅國其婦人髪繞頭以綵為飾髮甚長美又曰龜兹國男女皆翦髮與項齊惟王不翦髪</hi>
<pb n="KR3k0055_WYG_265-27a"/>
　　髮四<lb/>
増寡髮<hi>易曰為寡髮</hi>　卷髮<hi>詩曰卷/髪如蠆</hi>　飛蓬<hi>又曰首如飛蓬</hi>　如雲<lb/>
<hi>又曰鬒髮如雲注美女黒髮如雲之多</hi>　黄髮<hi>老人白髮生/黄夀之徴也</hi>　葆髮<hi>藝文曰謂</hi>
<hi>蓬首也垂葆髮於縵胡</hi>　髠髢<hi>帝王世記曰衛莊公自城上見己氏之妻髮美使髠之以為呂姜髢</hi>
　被髮<hi>左氏傳曰平王東遷辛有適伊川見被髪而祭於野者</hi>　華巔<hi>詳老人士亦華髮堕</hi>
<hi>巔而後可用</hi>　結髮<hi>古詩曰結髮為夫/婦恩義兩不忘</hi>　壯髮<hi>漢書曰元帝頭上有壯髮</hi>
<hi>注額前髮侵下生者</hi>　赤髮<hi>彚苑曰回鶻黠戞斯人/皆赤頭以黒髪為不祥</hi>　雄髪<hi>六朝雄髮</hi>
<hi>指危冠</hi>　素髮<hi>文選曰素髪/颯以垂領</hi>　戴白<hi>白髮/在首</hi>　緇髮<hi>文選曰黒髮也</hi>
<pb n="KR3k0055_WYG_265-27b"/>
<hi>撫鏡華緇髮</hi>　拭髮石<hi>天中記曰漢元鼎間郅支國貢馬肝石百升以之拭髪白者皆轉黒</hi>
長七尺<hi>鄴中記曰廣陵公陳逵妹顔色甚美髮長七尺石虎以為夫人</hi>　蒜髮<hi>彚苑曰慕容紹</hi>
<hi>宗曰吾數年有蒜髮昨来忽盡其算盡乎未㡬投水死</hi>　㧞髮擲鑷<hi>齊書曰髙祖恒令左右㧞</hi>
<hi>白髮隆昌王髙祖之孫年五歲戲扵牀前帝曰兒言我是誰荅曰太翁帝曰豈有為人曽祖㧞白髮者乎即擲</hi>
<hi>去鏡鑷</hi>　宿白<hi>又曰齊武帝収謝超宗付廷尉獄一宿髮白又北齊司馬子如受賄在獄一宿髮白</hi>
　冠裂<hi>韻府曰晉王遜怒姚崇不窮追李<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>髪上衝冠冠為之裂夜中卒</hi>　光如漆<hi>天中</hi>
<hi>記曰信都蘇氏有十女擇良壻魏知古方及第以長女妻之髮長七尺黒光如漆</hi>　髮動<hi>本傳曰顔</hi>
<hi>杲卿為禄山所殺徇首於衢莫敢収有張湊者得其髮持謁上皇是夕見夢帝寤祭之後湊歸髪扵其妻崔崔</hi>
<pb n="KR3k0055_WYG_265-28a"/>
<hi>疑之髮若動</hi>　斑秃<hi>吴氏皇后傳曰肅宗在東宫宰相李林甫隂搆不測太子内憂鬢髮斑秃</hi>
蘇澤<hi>彚苑云南詔望苴蠻婦人不粉黛以蘇澤髮</hi>　秋髮<hi>唐詩曰秋髮已衰改</hi>　怒髮<lb/>
<hi>韓詩曰怒髮猶鬇鬡</hi>　公道<hi>杜牧贈隐者詩曰公道世間惟白髮貴人頭上不相饒</hi>　長五<lb/>
尺<hi>牧豎閒談曰李山甫美姿容而多髮翳然長五尺餘嘗沐後令二婢捧金盆承而梳之有客造焉見理髮</hi>
<hi>趨出疑其婦人山甫連呼之方悟</hi>　惡白<hi>南史後梁蕭詧惡見人髮白事之者必方便避之擔輿者</hi>
<hi>冬月必湏裹頭夏月則加蓮葉摺</hi>　添白髮<hi>趙企詩青銅不覽一二日白髮又添兩三莖</hi>
髮如鐡線<hi>大中遺事曰軒轅先生居羅浮山帝召入禁中問道術又能散髮箕踞用氣攻其髮條條</hi>
<hi>如鐡線直</hi>　如期<hi>蘇詩曰惟有/雙鬢來如期</hi>　頂髮絶分<hi>眀詩小傳曰郭天中莆田人母</hi>
<pb n="KR3k0055_WYG_265-28b"/>
<hi>誕天中時夢一道人雙髻曳杖従山顛下直入其室其生也頂髮絶分以見異焉</hi>
　　髮五<lb/>
原詩梁何遜白髮詩曰絲白不難染蓬生本易扶惟此<lb/>
星星使獨與衆中殊　増唐杜甫詩曰莫話清溪髮蕭<lb/>
蕭白映梳　李白詩曰長吁望青雲鑷白坐相看秋顔<lb/>
入曉鏡壯髮凋危冠　何長瑜示僚佐詩曰陸展染白<lb/>
髮將以媚側室青青不解乆星星行復出　韋莊鑷白<lb/>
詩曰白髮太無情朝朝鑷又生始因絲一縷漸至雪千<lb/>
<pb n="KR3k0055_WYG_265-29a"/>
莖不避佳人笑惟慚穉子驚新年過半百猶歎未休兵<lb/>
　薛逢鑷白曲曰去年鑷白髮鏡裏亦堪認年少今年<lb/>
躡白髭兩眼昏昏手戰跳滿酌濃酎假顔色顔色不揚<lb/>
翻自笑　杜荀鶴白髮吟曰一莖兩莖初似絲不妨驚<lb/>
度少年時幾人亂世得及此今我滿頭何足悲　羅隐<lb/>
傷華髮詩曰舊國迢迢逺清秋種種新已衰曽軫慮初<lb/>
見忽霑巾日薄梳兼嬾根危鑷恐頻青銅不自見只擬<lb/>
老他人　宋蘇軾理髮詩曰老櫛従我久齒踈含清風<lb/>
<pb n="KR3k0055_WYG_265-29b"/>
一洗耳目眀習習萬竅通　金秦略白髪詩曰臨水時<lb/>
自照照我鬚與眉鬚眉何所似恰似純白絲従此一白<lb/>
後寜有再黒時譬如花落地不復還故枝殷勤語鬚眉<lb/>
聼我自觧詩幼小癡讀書既壯多憂思自苦有氷檗自<lb/>
潤無膏脂勞生到今日汝白將何辭　桑之維白髮詩<lb/>
曰白髮近年見十中三兩莖半因愁儹出多為病添成<lb/>
梳裏有時落鑷餘還再生老知無可避何處是功名<lb/>
元宋旡髮白觧嘲詩曰吴霜兩鬢早先秋聞道愁多會<lb/>
<pb n="KR3k0055_WYG_265-30a"/>
白頭谿上鷺鷥渾似雪想應無那一身愁　吴萊白髮<lb/>
詞寄荅陳時父曰昔余頭燥髮未苗今我頭枯髮先折<lb/>
童心尚在顔貌改滿鬢蒼華㸃霜雪朝來把鏡㸔未真<lb/>
鏡裏相逢𩔖兩人東都貧孟歎孤劍西邸老康悲故茵<lb/>
烏髭每怕不得素素櫛何庸問衰暮楓林葉底變風煙<lb/>
藥草莖邉虚雨露自非神仙劉阮儔世間容有㡬春秋<lb/>
情知鸛鶴長朱頂得見鴛央㑹白頭　錢惟善喜白髮<lb/>
為陳師復賦詩曰勲業無成散似樗青銅欣見二毛初<lb/>
<pb n="KR3k0055_WYG_265-30b"/>
中郎興動秋風𧺫太傅詩成壯歲餘皎皎易汙時一沐<lb/>
星星難染漫千梳等閒得此無情物自有忘憂滿架書<lb/>
　眀劉基白髮詩曰白髮應同春草莖風吹一夜滿頭<lb/>
生欲収浮豔歸根柢故遣芳菲定老成碧瓦曉霜憐變<lb/>
滅紙窗宵月妬分眀據鞍上馬非吾事賴爾莊嚴意不<lb/>
輕　楊循吉白髮詩曰料應白髮有來時三十登頭似<lb/>
未宜愁已生根従汝摘老先成態要人知莫勞曉日梳<lb/>
千下終見秋霜𧺫一絲若道只因詩故白鄰翁原不㑹<lb/>
<pb n="KR3k0055_WYG_265-31a"/>
吟詩　王廷相初見白髮詩曰日日風塵色勞勞簿領<lb/>
身不知眀鏡裏已作二毛人<lb/>
原賦晉左思白髮賦曰星星白髮生扵鬢垂雖非青蠅<lb/>
穢我光儀䇿名觀國以此見疵將㧞將鑷好爵是縻白<lb/>
髮將拔惄然自訴禀命不幸値君年暮逼迫秋霜生而<lb/>
皓素始覽眀鏡惕然見惡朝生暮㧞何罪之故予觀橘<lb/>
柚一皜一曄貴其素華匪尚緑葉願戢子之手攝子之<lb/>
鑷咨爾白髮觀世之途靡不追榮貴華賤枯赫赫閶闔<lb/>
<pb n="KR3k0055_WYG_265-31b"/>
藹藹紫廬弱冠求仕童髫獻謨甘羅乘軫子竒剖符英<lb/>
英終賈髙論雲衢㧞白就黒此自在吾髮臨欲㧞瞋目<lb/>
號呼何我之寃何子之誤甘羅自以辨慧見稱不以髮<lb/>
黒而名著賈生自以良才見異不以烏鬢而後舉聞之<lb/>
先民國用老成二老歸周周道肅清四皓佐漢漢徳光<lb/>
眀何必去我然後要榮咨爾白髮事故有以爾之所言<lb/>
非不有理曩貴耆耋今薄舊齒皤皤榮期皓首田里雖<lb/>
有二毛河清難俟随時之變見歎孔子髮乃辭盡誓以<lb/>
<pb n="KR3k0055_WYG_265-32a"/>
固窮昔臨玉顔今従飛蓬髮膚至昵尚不克終聊用擬<lb/>
辭比之國風<lb/>
原序晉嵇含白首賦序曰余年二十七始有白髮生扵<lb/>
左鬢斯乃衰悴之標證棄捐之大漸也蒲衣幼齒作弼<lb/>
夏后漢之賈鄧弱冠従政獨以垂立之年白首無聞壯<lb/>
志䘐扵血塗忠貞抗扵棘路覩將衰而有川上之感觀<lb/>
趣舍而抱慷慨之歎<lb/>
増銘唐盧仝櫛銘曰今之有髮兮旦旦思理有身有心<lb/>
<pb n="KR3k0055_WYG_265-32b"/>
兮胡不如是<lb/>
　　鬚一<lb/>
増釋名曰頤下曰鬚鬚秀也物成乃秀人成而鬚生也<lb/>
亦取須體幹長而後生也在頰耳旁曰䫇随口動摇䫇<lb/>
䫇然也　説文曰鬚面上毛也　春秋元命苞曰髮精<lb/>
散為鬚䫇<lb/>
　　鬚二<lb/>
増晏子曰湯長頭而䫇伊尹蓬頭而䫇　孫卿子曰傅<lb/>
<pb n="KR3k0055_WYG_265-33a"/>
説之狀秃無鬚眉　莊子曰孔子往見盜跖歸到東門<lb/>
外適遇柳下季曰今者闕然數日不見車馬有行色得<lb/>
㣲往見跖耶孔子曰然所謂無病而自炙疾走料虎頭<lb/>
編虎鬚㡬不免虎口哉　孔叢子曰臣見臨屠商馬身<lb/>
修八尺鬚䫇如㦸面正紅白幼女不敬之無徳故也<lb/>
又曰子思如齊齊之嬖臣美鬚眉立于側君指而言曰<lb/>
貌可相易寡人不惜此鬚眉扵先生也　呂氏春秋曰<lb/>
豫譲欲報趙㐮子滅鬚去眉自刑以變容　抱朴子曰<lb/>
<pb n="KR3k0055_WYG_265-33b"/>
有古疆者自言四千歲敢為虚言云見尭為人長大鬚<lb/>
髮　史記曰秦太后㧞嫪毐鬚眉為官者　又曰漢髙<lb/>
祖美髮䫇　漢書曰霍光長七尺三寸白皙疏眉目美<lb/>
鬚　東觀漢記曰吴良為東平王所薦詔曰前見良頭<lb/>
髮皎然衣冠甚偉求賢助國宰相之職今以良為議郎<lb/>
　列仙傳曰丁次卿漢順帝時人至娶婦家未見禮異<lb/>
婦出謁客鬚䫇鬱然其家謝之次卿舉手向婦鬚䫇即<lb/>
去　獻帝春秋曰張遼問吴降人曰向有紫䫇將軍是<lb/>
<pb n="KR3k0055_WYG_265-34a"/>
誰降人荅曰是孫㑹稽也　魏畧曰劉雄詣太祖太祖<lb/>
執其手謂曰孤方入闗夢得一神人即汝耶乃厚賜之<lb/>
後亡太祖平漢中來降太祖捉其鬚曰老賊真得汝矣<lb/>
　魏志曰初蘇則及臨淄侯植聞魏氏代漢皆發服悲<lb/>
哭文帝聞植如此常從容曰吾應天受禪而聞有哭者<lb/>
何也則謂為見問鬚悉張欲正論以對侍中傅選掐則<lb/>
曰不謂卿也乃止　又曰崔琰聲姿髙暢眉目踈朗鬚<lb/>
長四尺甚有威重　蜀志曰馬超來降闗羽書問諸葛<lb/>
<pb n="KR3k0055_WYG_265-34b"/>
亮亮荅曰孟𧺫當與翼徳爭先未若䫇之軼倫超羣也<lb/>
羽多鬚故亮謂之䫇　晉書曰羊祜既卒武帝素服哭<lb/>
之甚哀是日大寒帝涕淚霑鬚皆為氷焉　世説曰鍾<lb/>
毓兄弟聞安陵能作調試共視之於是與弟共載従東<lb/>
至西門一女子笑曰車中央殊髙二鍾不覺車後一門<lb/>
生云中央髙者兩頭羝毓兄弟多鬚故以此調之　語<lb/>
林云庾公道王尼子非惟事事勝人布置鬚眉亦勝人<lb/>
我輩皆出其轅下　郭璞洞林曰東中郎参軍周稚琰<lb/>
<pb n="KR3k0055_WYG_265-35a"/>
封蠶蛾蛓蟲使璞射之璞曰射覆得此大落度必是蠶<lb/>
蛾及毛蠹稚琰饒鬚故因以調之也　崔鴻前趙録曰<lb/>
劉聰以讒慝故誅詹事曹光光臨刑舉止自若謂刑者<lb/>
曰取席敷之無令土汚吾鬚　又曰劉淵姿儀魁偉身<lb/>
長八尺四寸鬚長三尺餘當心有赤毫三根長三尺六<lb/>
寸　南史曰宋武帝狎侮羣臣各有稱目多鬚者謂之<lb/>
羊　宋書曰山隂公主滛恣見褚彦囬悦之以白帝帝<lb/>
令就之彦囬不從主曰君鬚䫇如㦸何無丈夫意　三<lb/>
<pb n="KR3k0055_WYG_265-35b"/>
國典略曰齊許惇長鬚下垂至𢃄省中號為長䫇公文<lb/>
宣嘗因酒截其半只留一握惇懼不敢言人號為齊䫇<lb/>
公　唐書曰太宗授李緯為民部尚書房𤣥齡時在京<lb/>
城留守太宗問曰𤣥齡聞李緯拜尚書如何對曰但聞<lb/>
稱李緯好髭鬚更無他語太宗遽改緯洛州刺史　又<lb/>
曰李勣病驗方鬚灰可以療之太宗乃自翦鬚為其和<lb/>
藥勣頓首見血泣以陳謝帝曰吾為社稷計耳不煩深<lb/>
謝　又曰李光弼母有鬚數十莖長五尺六寸　南部<lb/>
<pb n="KR3k0055_WYG_265-36a"/>
新書曰唐裴垍入相年纔四十四髮鬚盡白　唐令狐<lb/>
綯傳曰宣帝謂宰相白敏中曰憲宗葬道遇風雨六宫<lb/>
百官皆避獨見頎而䫇者奉梓宫不去果誰耶敏中言<lb/>
山陵使令狐楚帝曰有子乎曰有子綯即召綯為知制<lb/>
誥　六帖曰路巖貶新州刺史素美鬚䫇至江陵兩昔<lb/>
皆白　又曰崔蕘為陜虢觀察使俄為軍吏所執髠其<lb/>
䫇鬢蕘再拜祈免乃得去　事文𩔖聚曰冦準為相丁<lb/>
謂参知政事嘗㑹食都堂羮染準鬚謂𧺫拂之公正色<lb/>
<pb n="KR3k0055_WYG_265-36b"/>
曰身為執政而可親為宰相拂鬚耶謂慙　詩話曰丁<lb/>
晉公與楊文公逰處宴集必有談諧之語復皆敏扵應<lb/>
荅一日臺諌攻文公因晚俟晉公之門方伏拜晉公亟<lb/>
謂文公曰内翰拜時鬚拂地文公随聲荅曰相公坐處<lb/>
幕遮天蓋互相譏也　宋史曰宣和六年都城有酒肆<lb/>
號豐樂樓酒保朱氏子之妻年四十餘忽生髭長六七<lb/>
寸疏秀而美宛然一男子特詔度為女道士　聞見録<lb/>
曰秦少㳺在東坡坐中㦯調其多䫇少游曰君子多乎<lb/>
<pb n="KR3k0055_WYG_265-37a"/>
哉東坡笑曰小人樊須也　詩話曰黄魯直嘗言䫇多<lb/>
人踈秀者必貴宻而短者必神氣不足駙馬都尉王晉<lb/>
卿與殿帥曹貫道皆無鬚每指䫇多者為中相法晉卿<lb/>
尚貴主嘗經從鞏洛間道有後唐莊宗廟黙念始治終<lb/>
亂意斯人必胡人觀神像兩臉皆髭也晉卿作詩寄貫<lb/>
道曰代梁繼李號良圖却感歌児使喪軀試拂塵埃觀<lb/>
像貌元來滿面是髭鬚　𩔖説曰石室僧鬚垂拂履曰<lb/>
留鬚表丈夫耳<lb/>
<pb n="KR3k0055_WYG_265-37b"/>
　　鬚三<lb/>
原参軍　方正<hi>通鑑曰郗超為桓温参軍人謂之䫇参軍  廣陵列士傳曰劉瑜舉方正對䇿</hi>
<hi>髙第人呼為長䫇方正</hi>　帛纒　土汚<hi>晉張華多鬚好以帛纒之陸雲見之笑不能止  通</hi>
<hi>鑑曰後漢温序為隗嚻將軍所獲序臨斬銜鬚曰大丈夫豈宜鬚汚扵土</hi>　黄鬚　美䫇<hi>魏志</hi>
<hi>曰任城王曹彰為北中郎將討烏丸有功歸太祖大喜捋彰鬚曰黄鬚兒定天下大竒  後漢司馬直潔白美</hi>
<hi>鬚䫇人敬之如神</hi>　増長鬛　短䫇<hi>左傳曰楚子享公于新䑓使長鬛者相  眀詩小傳</hi>
<hi>曰喬世寜嘉靖進士短而䫇生有異稟日記數千言強學好問至老不衰</hi>　紫䫇　白鬚<hi>眀宋</hi>
<hi>濓紫䫇公子行曰紫䫇公子五花驄又劉原俊安將軍歌曰安將軍鐡面紫䫇多戰勲</hi>　滅髭<lb/>
<pb n="KR3k0055_WYG_265-38a"/>
剃鬚<hi>幽通賦注曰蒯瞶亂子羔滅髭鬚逃出侍談苑曰郭忠恕宋太宗素聞其名召入館扵内  竇神興</hi>
<hi>舍忠恕先長䫇而美忽盡剃鬚神興驚問之對曰聊以效顰耳神興怒白之除國子主簿</hi>　過膝<lb/>
垂腰<hi>纂異嘉話曰謝靈運鬚美長至過膝臨刑施為南海祇洹寺維摩詰像鬚寺中寳惜  文中子曰文</hi>
<hi>中子之韓城自龍門闗先濟闗吏仇璋問程元曰先濟者為誰吾視其鳯頸龜背鬚垂至腰是必有異人者程</hi>
<hi>元對曰是王通也</hi>　纒繩　挂矢<hi>南史曰崔文仲祖思宗人也為徐州刺史嘗獻齊髙帝纒</hi>
<hi>鬚繩一枚上納受之張酉陽雜俎曰太宗□鬚嘗戲  弓挂矢</hi>　髭王　鬚國<hi>左傳定公六年</hi>
<hi>秦人降妖曰周其有髭王亦克能脩其職至于靈王生而有髭王甚神聖  酉陽雜俎曰有士人泛海至一處</hi>
<hi>問之曰長鬚國也其王以公主妻之主亦有鬚士人賦詩曰花無葉不妍女有鬚亦醜乃羣鰕所聚也</hi>
<pb n="KR3k0055_WYG_265-38b"/>
編綵　𢃄緑<hi>三國典略曰侯景使宋子仙執梁世子方諸等於郢州百姓奔告方諸以五色雜綵</hi>
<hi>編鮑泉白鬚對之雙陸弗之信也子仙已入方諸等膜拜而鮑泉遁扵牀下子仙窺見泉素䫇間綵疑惮之及</hi>
<hi>被執莫不驚笑扵六帖曰海州司馬韋敖曽住嘉興道遇釋子希道深  繕生之術又能用日辰可代藥石見</hi>
<hi>敖鑷白鬚曰貧道為公擇日㧞之經六七日僧請鑷其半及生色若黳矣凡三鑷之鬚不復變座客有祈鑷者</hi>
<hi>僧言取時稍差㧞後髭色果𢃄緑其神妙如此</hi>　種鬚　剃髭<hi>三國典略曰李庶以清辨每接</hi>
<hi>梁客徐陵謂其徒曰江北惟有李庶可語耳庶無鬚䫇人謂天閹崔諶嘗戯庶曰教弟種鬚取錐刺面為竅以</hi>
<hi>馬尾插之世謂諸崔多惡疾故庶答之曰先以方囬施貴族蓺眉有效然後𣗳鬚邢邵笑謂諶曰卿不諳李庶</hi>
<hi>何故犯之曰廣記云宋李迪美髭䫇御試夢剃削俱盡觧者  省元是劉滋今替滋矣果狀元及第</hi>　原<lb/>
<pb n="KR3k0055_WYG_265-39a"/>
華元多　朱桓捋<hi>左傳宋華元多鬚伐鄭為鄭敗宋人歌曰于思于思棄甲復來  吴録曰</hi>
<hi>朱桓字休穆奉觴扵孫權曰碩一捋陛下鬚王馮几前席桓進捋鬚曰今日真可謂捋虎鬚王大笑</hi>
　　鬚四<lb/>
原奮䫇<hi>漢朱博傳曰博遷琅邪太守齊部舒緩養名掾史皆移病博奮䫇抵几曰齊兒欲以此為俗耶</hi>
<hi>罷斥諸病吏</hi>　蝟毛<hi>世説曰桓温/鬚似蝟毛磔</hi>　増捋伊鬚<hi>世説曰桓伊嘗撫箏而歌</hi>
<hi>怨詩曰為君既不易為臣良獨難謝安捋伊鬚曰使君于此不凡</hi>　燎鬚<hi>本傳李勣姊病自為炊粥</hi>
<hi>而燎其鬚姊戒止之荅曰姊多疾而勣且老雖欲進粥能㡬何</hi>鬚蒼<hi>杜張公一生江海客身長七尺</hi>
<hi>鬚眉蒼</hi>　鬚黄<hi>列傳元賈昔剌體貌魁碩睿宗以其鬚黄賜名昔剌俾氏族與䝉古人同甚親幸之</hi>
<pb n="KR3k0055_WYG_265-39b"/>
　　鬚五<lb/>
増詩宋秦少㳺荅裴仲謨摘白鬚行曰仲將題凌雲比<lb/>
訖鬚盡白陸展媚側室星星染為黒人生如寄耳况復<lb/>
形與色澤壑藏山舟夜半輸有力龎眉賦不遇已矣何<lb/>
所得二毛三秋興自愛頗姑息聞説古竺乾毛髮因地<lb/>
得數窮反其本蝼蟻得而食妙年光可鍳炯若鴉羽戢<lb/>
映梳何蒼蒼變化了無隙所以梵志云昔人已非昔皤<lb/>
然君勿笑子羽以貌失信美如客兒終翦施摩詰我作<lb/>
<pb n="KR3k0055_WYG_265-40a"/>
白鬚行而得養生術　黄山谷戲歐陽誠發詩曰愛公<lb/>
好詩又能多老夫何有更横戈奈此于思百戰何<hi>于思多鬚</hi>
<hi>貌</hi>
　　眉一<lb/>
増説文曰眉目上毛也　釋名曰眉媚也有娬媚也<lb/>
黄庭經曰眉號華盖覆眀珠眀珠目也　韓子曰失鏡<lb/>
無以正鬚眉失道無以知迷惑　淮南子曰今盆水在<lb/>
庭清之終日未能見眉睫濁之不過一撓而不能察方<lb/>
<pb n="KR3k0055_WYG_265-40b"/>
圎人神易濁而難清猶盆水之𩔖也　唐子曰人多患<lb/>
逺見百歩而不自知眉頰知眉頰者復不能察百步<lb/>
樊氏相法曰眉中碩毫百二十歲　彚苑曰人老必有<lb/>
毫眉秀出者故謂毫眉<lb/>
　　眉二<lb/>
増大戴禮曰曽子曰敢問不勞可以為名乎孔子愀然<lb/>
揚眉曰参女以眀主為勞乎昔者舜左禹而右臯陶不<lb/>
下席而天下治　左傳曰顔息射人中眉退曰吾無勇<lb/>
<pb n="KR3k0055_WYG_265-41a"/>
吾志其目也　榖梁傳曰長狄兄弟三人逓為害斷其<lb/>
首而載之眉見於軾　天中記曰揚雄謂揚眉曰揚衡<lb/>
　又曰陳崇奏莽功徳曰盱衡振色振揚武怒孟康曰<lb/>
眉上曰衡盱衡舉目揚眉也　東觀漢記曰馬援自還<lb/>
亰數被進見為人鬒䫇眉目如畫　宋書曰人流言王<lb/>
元謨欲反因馳唘自解帝知其虚遣書慰撫之曰七十<lb/>
老公反欲何求聊復為笑想足以伸卿眉耳元謨性嚴<lb/>
未嘗妾笑時人言元謨眉目未曽伸故以此見戲　梁<lb/>
<pb n="KR3k0055_WYG_265-41b"/>
書曰武寜王大威字仁容美風儀眉目如畫　三國典<lb/>
略曰梁簡文方頰豐下眉目秀發　唐本傳曰帝在九<lb/>
成宫令袁天罡視岑文本曰膚瑩若荑眉長過目他日<lb/>
文章冠天下　又曰李賀字長吉纎瘦通眉長指爪能<lb/>
疾書　五代史曰莊宗思得髙樓避暑遣王允中營之<lb/>
宦官曰郭崇韜眉頭不伸陛下雖欲有作豈可得乎<lb/>
列仙傳曰莫邪子赤鼻眉濶一尺<lb/>
　　眉三<lb/>
<pb n="KR3k0055_WYG_265-42a"/>
原兩星　八彩<hi>春秋元命苞曰天有攝提人有眉為人表候陽立於二故眉長二寸注曰攝提</hi>
<hi>兩星頗曲人眉似之也  又曰尭眉八彩</hi>　一尺　三寸<hi>吴越春秋曰伍子胥眉間一尺  列</hi>
<hi>士傳云干將子赤鼻眉廣三寸</hi>　施黛　效愁<hi>東觀漢記曰馬皇后眉施黛左眉小缺補之如</hi>
<hi>粟眉風俗通曰桓帝時京師作愁  細而曲折效梁冀家為之</hi>　増清揚　聫姢<hi>詩曰清揚</hi>
<hi>宛兮言美女之貌在眉目之間宛然美也貌文選曰修眉聫娟又長眉聫姢美人眉曲細</hi>　翠翰<lb/>
　<graphic n="KR1459" url="https://raw.githubusercontent.com/kanripo/KR-Gaiji/master/images/KR1459.png" mimeType="image/png"/>黛<hi>文選曰蛾眉象翠翰藝文曰臨妝罷<graphic n="KR1459" url="https://raw.githubusercontent.com/kanripo/KR-Gaiji/master/images/KR1459.png" mimeType="image/png"/>黛</hi>　出蠒　増妍<hi>美女之眉如新蛾出</hi>
<hi>蠒也聊為出蠒眉眉栁宗元乞巧文曰齒牙饒利  睫増妍</hi>　怨黛　結眉<hi>怨黛舒還斂</hi>
<hi>六朝結眉惨成慮</hi>　翠羽　逺山<hi>六朝愁含翠羽眉如西亰雜記曰卓文君眉色  望逺山</hi>
<pb n="KR3k0055_WYG_265-42b"/>
　轉黛　揚眉<hi>六朝並歌如轉黛揚李白上韓荆州書曰不使白  眉吐氣</hi>　九聚<lb/>
　八字<hi>金臺録曰朱泚眉分九聚相者告以大貴信之  遺事曰漢武宮人畫八字眉</hi>
　　眉四<lb/>
原蛾眉<hi>詩曰螓首蛾眉</hi>　介眉<hi>又曰以/介眉夀</hi>　虎眉<hi>帝王紀曰文王虎眉</hi>　顰<lb/>
眉<hi>西施</hi>　連眉<hi>列仙傳云楊都女生而連/眉以為異後果得仙道</hi>　黄眉<hi>本傳東方朔遇</hi>
<hi>老母采桑於海濵有黄眉翁曰此昔為吾妻吾却食吞氣已九千餘歲目中瞳子有青光能見幽隐之物</hi>
赤眉<hi>琅邪樊崇天鳯中起為盜王莽使平均公亷丹征之崇等欲戰恐其衆與丹兵亂皆朱其眉以相識</hi>
<hi>是謂赤眉賊</hi>　齊眉<hi>後隐逸傳/梁鴻妻</hi>　増廣眉<hi>東漢馬廖疏曰城中好廣眉四方且</hi>
<pb n="KR3k0055_WYG_265-43a"/>
　<hi>半額</hi>　原白眉<hi>㐮陽耆舊𫝊曰馬氏五常白眉最良馬良眉中有白毛故以稱之</hi>　増眉<lb/>
　宇<hi>元徳秀傳房琯每見徳秀歎曰見紫芝眉宇使人名利之心都盡</hi>　眉嫵<hi>漢雋以眉嫵媚人也</hi>
　　眉月<hi>文選云美女睂如新月様眉月隐輕紗</hi>　元眉<hi>文選美人眉秀也</hi>　柳葉<lb/>
　<hi>六朝愁眉柳葉頻</hi>　眉顰<hi>李白美人卷珠/簾獨坐顰蛾眉</hi>　埽眉<hi>杜淡埽蛾眉朝至尊</hi>
　眉青<hi>韓詩白咽紅頰長眉青</hi>　曲眉<hi>韓文曲眉/而豐頰</hi>　眉峰<hi>后山詩眉聳三峰秀</hi>
　　眉梨<hi>韻府老人之稱謂眉秀面如凍棃也</hi>
　<lb/>
　<lb/>
<pb n="KR3k0055_WYG_265-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷二百六十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_308-1a"/>
　欽定四庫全書<lb/>
御定淵鑑𩔖函卷三百三<lb/>
　　人部六十二<hi>贈答</hi>
　　　贈答五<lb/>
　原詩後漢蔡邕答對元式詩曰伊余有行爰戾兹邦先<lb/>
　進博學同𩔖率從濟濟羣彦如雲如龍君子博文貽我<lb/>
　徳音辭之集矣穆如清風　又答卜元嗣詩曰斌斌碩<lb/>
　人貽我以文辱此休辭非余所希敢不酬答賦誦以歸<lb/>
<pb n="KR3k0055_WYG_308-1b"/>
　　魏王粲贈蔡子篤詩曰悠悠世路亂離多阻濟岱江<lb/>
　衡邈焉異處風流雲散一别如雨　徐幹答劉楨詩曰<lb/>
　與子别無㡬所經未一旬我思一何篤其愁如三春雖<lb/>
　路在咫尺難渉如九閽陶陶朱夏别草木昌且繁　應<lb/>
　瑒報趙淑麗詩曰朝雲不歸夕結成隂離羣獨宿永思<lb/>
　長吟有鳥孤栖哀鳴北林嗟我懐矣感物傷情　繁欽<lb/>
　贈梅公明詩曰瞻我北園有條者桑遘此春景既茂且<lb/>
　長氤氲吐葉柔潤有光黄條蔓衍青鳥来翔曰月其邁<lb/>
<pb n="KR3k0055_WYG_308-2a"/>
時不可忘公子瞻旃勲名乃彰　程曉贈傅休奕詩曰<lb/>
㷀㷀獨夫寂寂静處酒不盈觴肴不掩俎厥客伊何許<lb/>
由巢父厥醴伊何𤣥酒瓠脯　又贈傅休奕詩曰三光<lb/>
飛景玉衡代邁龍集甲子四時成歳權輿授代徐陳蕩<lb/>
穢元服初嘉萬福咸㑹赫赫應門嚴嚴朱闕羣后揚揚<lb/>
庭燎晳晳　邯鄲淳答贈詩曰我受上命来隨臨淄與<lb/>
君子處曽未盈朞見召本朝駕言趨期羣子重離首命<lb/>
于時餞我路隅贈我嘉辭既受徳音敢不答之余惟薄<lb/>
<pb n="KR3k0055_WYG_308-2b"/>
徳既局且鄙見養賢侯於今四祀既庇西伯永誓沒齒<lb/>
今也被命義在不俟瞻戀我侯又慕君子行道遲遲體<lb/>
逝情止豈無好爵懼不我與聖主受命千載一遇攀龍<lb/>
附鳳必在初舉行矣去矣别易㑹難自強不息人誰獲<lb/>
安願子大夫勉簣成山天休方至萬福爾臻　晋張華<lb/>
答何劭詩曰良朋貽新詩示我以遊娱穆如灑清風煥<lb/>
若春華敷自昔同寮宷於今比園廬衰疾近辱殆庶㡬<lb/>
並懸輿散髮重隂下把<hi>一作抱</hi>杖臨清渠屬耳聽鳴琴<hi>一作</hi>
<pb n="KR3k0055_WYG_308-3a"/>
<hi>鸎鳴</hi>流目玩儵魚從容養餘日取樂於桑榆　又詩曰駕<lb/>
言歸外庭放志永棲遲相伴歩園疇春草鬱以滋榮觀<lb/>
雖盈目親友莫與偕悟物増隆思結戀慕同儕援翰屬<lb/>
新詩永歎有餘懐　又贈摯仲治詩曰君子有逸志棲<lb/>
遲於一丘仰䕃髙林茂俯臨綠水流恬淡養元虛沈精<lb/>
研聖猷　何劭贈髙華詩曰四時更代謝萬物迭卷舒<lb/>
暮春忽復来和風與莭俱俯臨清泉涌仰觀嘉木敷在<lb/>
昔同班司今者並園墟私願偕黄髮逍遥綜琴書舉爵<lb/>
<pb n="KR3k0055_WYG_308-3b"/>
茂隂下攜手共躊蹰奚用遺形骸忘筌在得魚　潘岳<lb/>
為賈謐贈陸機詩曰神農更王軒轅承紀畫野離疆爰<lb/>
封衆子夏殷既襲宗周繼祀綿綿𤓰瓞六國互峙彊秦<lb/>
兼幷吞滅四隅子嬰面櫬漢祖應符<hi>一作圗</hi>靈獻㣲弱在<lb/>
涅則渝三䧺鼎足孫啓南吳南吴伊何僭號稱王大晋<lb/>
統天仁風遐揚偽孫銜璧奉土歸疆婉婉長離陵江而<lb/>
翔長離云誰咨爾陸生鶴鳴九臯猶載厥聲况乃海隅<lb/>
播名上京爰應旌招撫翼紫<hi>一作宰</hi>庭藩岳作鎮輔我京<lb/>
<pb n="KR3k0055_WYG_308-4a"/>
室旋反桑梓帝弟作弼或云國官<hi>一作宦</hi>清塗攸失吾子<lb/>
洗然恬淡自逸廊廟惟清俊乂是延擢應嘉舉自國而<lb/>
遷齊轡羣龍光贊納言優游省闥珥筆華軒昔余與子<lb/>
繾綣東朝脩日朗月攜手逍遥自我<hi>一作成</hi>離羣二周於<lb/>
今雖簡其面分著情深子其超矣實慰我心發言為詩<lb/>
望俟好音欲崇其髙必重其層在南稱柑度北則橙崇<lb/>
子鋒頴不頽不崩　陸機答賈謐詩曰先天創物景命<lb/>
是膺降及羣后迭毁迭興邈矣終古崇替有徵在漢之<lb/>
<pb n="KR3k0055_WYG_308-4b"/>
季皇綱幅裂雄臣騰<hi>一作馳</hi>騖義夫赴莭釋位揮戈言謀<lb/>
王室王室之亂靡邦不泯如彼墜景曽不可振乃眷三<lb/>
哲俾乂斯民啟土綏難改物承天天厭霸徳黄祚告釁<lb/>
獄訟違魏謳歌適晋陳留歸藩我皇登禪庸岷稽顙三<lb/>
江改獻惟公太宰光翼二祖誕育洪胄纂戎於魯昔我<lb/>
逮兹時惟下僚及子棲遲同林異條年殊志比服舛義<lb/>
稠遊跨三春情固二秋祗承皇命出納無違往踐藩朝<lb/>
来歩紫㣲升降秘閣我服載輝孰云匪懼仰肅眀威分<lb/>
<pb n="KR3k0055_WYG_308-5a"/>
索則異攜手實難念昔良遊兹焉永歎公之云感貽此<lb/>
音翰蔚彼髙潔如玉如蘭民之胥好狷狂厲聖儀刑在<lb/>
昔予聞子命　又答潘尼詩曰於穆同心如瓊如琳我<lb/>
日東徂来餞其琛彼美潘生實綜我心探子玉懐疇爾<lb/>
惠音　又贈馮文羆詩曰嗟我人斯戢翼江潭有命集<lb/>
止翻飛自南出彼<hi>一作自</hi>幽谷及爾同林雙情交映遺物<lb/>
識心　又贈潘尼詩曰水㑹於海雲翔於天道之所混<lb/>
孰後孰先及子雖殊同升太元舍彼元冕襲此雲冠遺<lb/>
<pb n="KR3k0055_WYG_308-5b"/>
情市朝永志丘園静猶幽谷動若揮蘭　又贈從兄車<lb/>
騎詩曰孤獸思故藪離鳥悲舊林翩翩逰宦子辛苦難<lb/>
為心髣髴谷水陽婉孌崑山隂營魄懐兹土精爽若飛<lb/>
沈　又贈波丘令馮文羆詩曰夙駕出東城送子臨江<lb/>
曲宻席接同志羽觴飛酃淥登樓望峻阪時逝一何速<lb/>
　又贈紀士詩曰瓊瓌俟豐價窈窕不自鬻有美蛾眉<lb/>
子惠音清且淑脩姱協姝麗華顔婉如玉　又贈顧彦<lb/>
先詩曰清夜不能寐悲風入我軒立影對孤軀哀聲應<lb/>
<pb n="KR3k0055_WYG_308-6a"/>
苦言　傅休奕答程曉詩曰奕奕兩儀昭昭太陽四氣<lb/>
代升三朝受祥濟濟羣后峩峩聖皇元服肇御配天垂<lb/>
光伊周作弼王室惟康顒顒兆民蠢蠢戎羶率土充庭<lb/>
萬國奉藩皇澤雲行神化風宣六合咸熙遐爾同歡赫<lb/>
赫眀眀天人合和下罔遺滯焦朽斯華矧我良朋如玉<lb/>
之嘉穆穆雝雝興頌作歌　又答程曉詩曰羲和運玉<lb/>
衡招搖賦朔旬嘉慶形三朝美徳揚初春聖主加元服<lb/>
萬國望威神伊周敷元化並世霑天人洪厓歌山岫許<lb/>
<pb n="KR3k0055_WYG_308-6b"/>
由嗟水濵　傅咸贈褚武良詩曰爰暨於褚惟晋之楨<lb/>
肇振鳳翼羽儀上京聿作喉舌納言紫庭光贊帝道敷<lb/>
皇之眀方任之重實在江揚乃授旄鉞宣曜威靈悠悠<lb/>
遐邁東夏於征　又贈崔伏二郎詩曰英妙之𨕖二生<lb/>
之授顒顒兩城歡徳之茂君子所居九夷非陋無狭百<lb/>
里而不垂覆人之好我贈我清詩示我周行心與道期<lb/>
誠發自忠義形於辭古人辭讜豈不爾思　又答潘尼<lb/>
詩并序曰司州秀才潘正叔識通才髙以文學温雅為<lb/>
<pb n="KR3k0055_WYG_308-7a"/>
博士余性直而處清論褒貶之任作詩以見規雖褒飾<lb/>
之舉非所敢聞而斐粲之辭良可樂也答之雖不足以<lb/>
相酬報所謂盍各言志也詩曰貽我妙文繁春之榮匪<lb/>
榮斯尚乃新其聲吉甫作頌有馥其馨實由樊仲其徳<lb/>
克眀授此瓦礫厠彼瑶瓊貺非其喻聞寵若驚　潘尼<lb/>
答陸士衡詩曰顧兹蓬蔚厠根蘭陂膏澤雖均華不足<lb/>
披逮春不茂未秋先萎子濯鱗翼我挫羽儀願言難常<lb/>
載合載離昔逰禁闥祗畏夕惕今放丘園縱心夷逸口<lb/>
<pb n="KR3k0055_WYG_308-7b"/>
詠新詩目玩文跡予志耕圃爾勤王役慙無琬琰以酬<lb/>
尺璧　又贈劉佐詩曰要言將誰苦聊以貽友生念我<lb/>
二三賢規我無隠情　又答楊士安詩曰逝將辭儲宫<lb/>
棲遲集南畿不悟百里賤徒惜年志衰躊蹰顧城闕怨<lb/>
戀慕端闈俊徳貽妙詩敷藻發清徽媿彼褒崇過感此<lb/>
岐路悲　張載贈虞顯度詩曰疇昔協蘭房繾綣在華<lb/>
年嘉好結平素分著寮友前謂得終遐日綢繆永周旋<lb/>
吾子邅不造遘閔丁憂艱俾我失良朋誰與吐話言一<lb/>
<pb n="KR3k0055_WYG_308-8a"/>
日為三秋歳况乃三年離居一何濶結思如廽川　石<lb/>
崇贈棗腆詩曰久官無成績棲遲於徐方寂寂守空城<lb/>
悠悠思故鄉恂恂二三賢身逺屈龍光攜手沂泗間遂<lb/>
登舞雩堂文藻譬春華談話由蘭芳消憂以觴醴娱耳<lb/>
以名娼博奕逞妙思弓矢威邉疆　司馬彪贈山濤詩<lb/>
曰苕苕椅梧樹寄生於南岳上陵青雲霓下臨千仞谷<lb/>
處身自孤危於何託余足　曹攄贈石崇詩曰涓涓谷<lb/>
中泉鬱鬱巖下林泄泄羣翟飛咬咬春鳥吟野次何索<lb/>
<pb n="KR3k0055_WYG_308-8b"/>
漠薄暮愁人心三軍望衡盖歎息有餘音臨肴忘肉味<lb/>
對酒不能斟人言重别離斯情効於今　劉琨重贈盧<lb/>
諶詩曰時光不我與去乎若雲浮朱實隕勁風繁英落<lb/>
素秋狹路傾華盖駭駟摧雙輈何意百鍊剛化為繞指<lb/>
柔　盧諶重贈劉琨詩曰璧由識者顯龍因慶雲翔茨<lb/>
棘非所憩翰飛逰髙岡余音非九韶何以儀鳳皇新城<lb/>
非芝圃曷由殖蘭芳　又諶答劉琨詩曰隨寶産漢濵<lb/>
摛此夜光真不待卞和顯自為命世珍　棗腆贈石季<lb/>
<pb n="KR3k0055_WYG_308-9a"/>
倫詩曰深蒙君子眷雅顧出羣俗受寶取諸懐所贈非<lb/>
珠玉凡我二三子執手攜玉腕嘉言從所好企予結雲<lb/>
漢望風整輕翮因虛舉雙翰朝逰清渠側日夕登髙館<lb/>
　又答石崇詩曰昔我不造備嘗顛沛后土傾基皇天<lb/>
隕盖少懐蒙昧長無耿介遺訓莫聞出入靡賴我舅敷<lb/>
命於彼徐方載詠陟岡言念渭陽乃泝洪流汎身餘皇<lb/>
宵寢晨逝曷路之長亦既至止願言以寫爰有石侯作<lb/>
鎮東夏寛以撫戎從容柔雅我聞有言居安思危位極<lb/>
<pb n="KR3k0055_WYG_308-9b"/>
則遷勢至必移上徳無欲貴道不為妙識先覺通夢皇<lb/>
羲竊覩堂奥欽蹈眀規　摰虞答杜育詩曰越有杜生<lb/>
既文且哲龍躍潁豫有聲彰澈賴兹三益如琢如切好<lb/>
以義結友以文㑹豈伊在髙分定傾盖其人如玉美彼<lb/>
生芻鐘鼓匪樂安用百壺老夫灌灌離羣索居懐戀結<lb/>
好心焉悵如　歐陽建答棗腆詩曰於鑠我舅眀徳塞<lb/>
違俾扞東藩在徐之邳載播其恵載揚其威濟寬以猛<lb/>
方夏以綏光啟先業増曜重暉咨余冲人艱苦攸離過<lb/>
<pb n="KR3k0055_WYG_308-10a"/>
庭無聞頑固匪移實賴兹誨導之軌儀仰遵嘉訓俯蹈<lb/>
眀規如葛斯蔓如樛斯垂我遘君子仰之彌髙巖巖其<lb/>
髙即之惟温居盈思冲在貴忘尊縱酒嘉讌自眀及昏<lb/>
無幽不研靡奥不論人樂其量士感其敦　石崇答棗<lb/>
腆詩曰言念將别覩物傷情贈爾話言要在遺名唯此<lb/>
遺名可以全生　杜育贈摰仲治詩曰之子于歸言秣<lb/>
其駒矧乃斯人乃邁乃徂雖非顯甫餞彼百壺雖非張<lb/>
仲將膾河魚人亦有言貴在同音雖非翻飛曽未異林<lb/>
<pb n="KR3k0055_WYG_308-10b"/>
顧戀無枝増其慨心望爾不遐無金玉音　棗據答阮<lb/>
徳猷詩曰友朋顧之貽我良箴翫之無斁終詠斯音燕<lb/>
鼎在舟雖重不沈庶憑嘉謨髙迹可尋　宋鮑昭贈顧<lb/>
墨曹詩曰昏眀易逺離㑹難揆雲撤泉分西艫東軌<lb/>
鮑令暉題書寄行人詩曰自君之出矣臨軒不解顔砧<lb/>
杵夜不發髙門晝恒關帳中流熠燿庭前華紫蘭物枯<lb/>
識莭異鴻来知客寒　又寄行人詩曰桂吐兩三枝蘭<lb/>
開四五葉是時君不歸春風徒笑妾　齊王儉贈徐孝<lb/>
<pb n="KR3k0055_WYG_308-11a"/>
嗣詩曰婉婉逰龍載遊載東靡靡行雲並躍齊蹤無𩔖<lb/>
不感有来斯雍之子云邁嗟我莫從嵗云暮止述職戒<lb/>
行崇蘭罷秀孤松獨貞悲風宵逺乗鴈晨征撫物遐想<lb/>
念别書情　徐孝嗣答王儉詩曰書帷停月琴袖承飈<lb/>
結芳幽谷解珮眀椒去徳滋永懐徳滋深行雲傳想歸<lb/>
鴻寄音　王融贈族叔衞軍詩曰台曜澄華鉉岳裁峻<lb/>
經天為象麗地作鎮不器其徳有斐斯文質超瑚璉才<lb/>
逸卿雲搖筆泉瀉動詠霙紛徳馨伊何如蘭之宣貞筠<lb/>
<pb n="KR3k0055_WYG_308-11b"/>
抽箭潤璧懐山六樂畢該五禮備貫七訓是敷三英有<lb/>
粲惟旦惟公惟公惟旦　謝脁在郡呈沈尚書詩曰淮<lb/>
陽股肱守髙卧猶在兹况復南山曲何異幽棲時髙閣<lb/>
常晝掩荒階少諍詞珍簟清夏室輕扇動凉颸夏李沈<lb/>
朱實秋藕折輕絲良辰竟何許夙昔夢佳期坐嘯徒可<lb/>
積為邦嵗已朞　梁簡文帝贈張纉詩曰儀表咸推挹<lb/>
牆仞難窺踐既富垂帷學復折波濤辯綺思曖霞飛清<lb/>
文煥飈轉朱旗赫容與雕棨紛曜煜波搖白鱧舟風動<lb/>
<pb n="KR3k0055_WYG_308-12a"/>
蒼鷹舳九嶷勢參差江天相蔽虧三春澧浦葉九月洞<lb/>
庭枝洞庭枝褭娜澧浦葉參差芬芳與摇落俱應傷别<lb/>
離　沈約詶孔逷通直懐蓬居詩曰閶闔既洞啟龍樓<lb/>
亦髙闢兩宫集鸞歩二闥引通籍伊爾事清塗紛吾供<lb/>
賤役　任昉答劉孝綽詩曰閱水既成瀾藏舟遂移壑<lb/>
彼美洛陽子投我懐秋作久敬𩔖誠言吹噓似嘲謔兼<lb/>
稱夏雲盡復陳秋樹索詎慰耋嗟人徒深老夫託　劉<lb/>
孝綽答張左西詩曰相思如三月相望非兩宫持此連<lb/>
<pb n="KR3k0055_WYG_308-12b"/>
枝樹暫作背飛鴻若人惠思我摛藻蔚雕蟲仙掌方晞<lb/>
露靈烏正轉風方假排虛翮相與北山叢　王僧孺秋<lb/>
日愁居答孔主簿詩曰首夏雲物善晝暑旦猶清日華<lb/>
隨水泛樹影逐風輕依簾野馬合當户昔耶生物我一<lb/>
無際人鳥不相驚儻遇北山北聊訪喬法卿　又寄何<lb/>
記室詩曰思君不得見望望獨長嗟夜風入寒水曉露<lb/>
拂秋花何由假日御暫得寄風車　王筠東陽還經嚴<lb/>
陵灘贈蕭大夫詩曰子陵狥髙尚超然獨長往釣石宛<lb/>
<pb n="KR3k0055_WYG_308-13a"/>
如新故態依可想　裴子野答張貞成臯詩曰匈奴時<lb/>
未滅連年被甲兵眀君思將帥方聽鼓鞞聲吾生恣逸<lb/>
翮撫劒起徂征非徒慕辛季聊欲逞良平出車既方軌<lb/>
絶幕且横行豈伊長纓繫行見黄河清雖令懦夫勇念<lb/>
别猶有情感子盈編贈握玩以為榮跂子振旅凱含毫<lb/>
備勒銘　蕭子雲贈海法師還甑山詩曰真心好丘壑<lb/>
偏悅幽棲人忽聞甑山旅萬里自相親泬寥晩霖霽重<lb/>
疊晴雲新秋至蟬鳴栁風髙露起塵動予憶山思惆悵<lb/>
<pb n="KR3k0055_WYG_308-13b"/>
惜荷巾　又寒夜直坊憶袁三公詩曰滴滴雨鳴階愔<lb/>
愔兹夜静風落宣猷樹寒凋承光屏髙帷獨曉垂華燭<lb/>
夜空冷所思不相見方知寒漏永　又東郊望春詶王<lb/>
建安雋晩逰詩曰金塘綠泉滿上園梨蘂落蛺蝶戀殘<lb/>
花黄鸎對妖萼芳菲滿郊甸惠氣生蘭薄子家冠盖里<lb/>
我館幽棲郭綠楊垂長溪便橋限清洛相去能㡬許一<lb/>
水終踈索　栁惲贈吳均詩曰寒雲晦滄洲奔潮溢南<lb/>
浦相思白露亭永望秋風渚心知别路長誰謂若燕楚<lb/>
<pb n="KR3k0055_WYG_308-14a"/>
關候日遼絶如何附行旅願作野飛鳥飄然自輕舉<lb/>
又贈吳均詩曰山桃落晩紅野蕨開初紫雲日自清眀<lb/>
蘋芷齊靃靡離念已鬱陶物華復如此　又贈吳均詩<lb/>
曰逺逰濟伊洛秣馬度清漳邯鄲饒美女艶色含春芳<lb/>
鼓瑟未成曲踏屣復翺翔我本客遊子情愛在淮陽知<lb/>
誰心不樂念舊苦人腸　又贈吳均詩曰秋風度關隴<lb/>
楚客奏歸音颯颯避霜葉離離出塞禽　何遜落日贈<lb/>
范雲詩曰緣溝綠草蔓扶楥雜花舒輕煙淡栁色重霞<lb/>
<pb n="KR3k0055_WYG_308-14b"/>
掩日餘遥遥長路晩寂寂行人疎　又日夕望江贈魚<lb/>
司馬詩曰湓城帶湓水湓水縈如帶日夕望髙樓耿耿<lb/>
青雲外城中多宴賞絲竹常繁㑹管聲已流悅絃聲復<lb/>
悽切歌黛慘如愁舞腰疑欲絶仲秋黄葉下長風正騷<lb/>
屑早鴈出雲歸故燕辭簷别晝悲在異縣夜夢還洛汭<lb/>
洛汭何悠悠起望登西樓的的帆向浦團團日隠洲誰<lb/>
能一羽化輕舉逐飛浮　吳均贈周興嗣詩曰昔賢當<lb/>
路者聲名振華夏朱輪玳瑁車紫鞚連錢馬朝花舞風<lb/>
<pb n="KR3k0055_WYG_308-15a"/>
中夜月窺窗下想君貴易朋居然應見捨　又答栁惲<lb/>
詩曰閒房肅已静落月有餘暉寒蟲隠壁思秋蛾繞燭<lb/>
飛絶雲斷更合離禽去復歸佳人今何在迢遞江之圻<lb/>
一為别鶴弄千里淚沾衣　又詶郭臨丞詩曰聞君立<lb/>
名義我亦倦晨征馬在城上蹀劒自腰中鳴白日遼川<lb/>
暗黄塵壠坻驚願君但銜酒深知有素誠　又詶聞人<lb/>
侍郎詩曰悵然心不樂萬里向悠悠凌朝憩杜渚薄暮<lb/>
遵江洲君住青門上我發霸陵頭相思自有處春風眀<lb/>
<pb n="KR3k0055_WYG_308-15b"/>
月樓　又詣周承不值因贈此詩曰竹枝任風轉蘭心<lb/>
逐風卷青雲葉上團白露花中泫聞君入騎疎聊寄錦<lb/>
中書一隨平原客寜憶豫章徐　又遥贈周承詩曰巨<lb/>
石亂天崖雜樹鬱參差伯魚留蜀郡長房還葛陂練練<lb/>
波中月亭亭雲上枝髙岑蔽人者無處得相知　又周<lb/>
承未還重贈詩曰石渠閴無人子雲今何在顧望獨凝<lb/>
憂銜杯竟誰待散雪逐吹寒蓬姿浮霜采甘泉無竹花<lb/>
鵷雛欲還海　陳江總遇長安使寄裴尚書詩曰傳聞<lb/>
<pb n="KR3k0055_WYG_308-16a"/>
合浦葉還向洛陽飛北風尚嘶馬南冠獨不歸去雲目<lb/>
徒送離琴手自揮征蓬失處所春草屢芳菲太息關山<lb/>
月風塵客子衣　増唐張說酧崔光祿冬日述懐贈答<lb/>
詩曰徐陳嘗並作枚馬亦同時各負當朝譽俱承眀主<lb/>
私夫君邁前侣觀國騁奇姿山似鳴威鳳泉如出寶龜<lb/>
材䧺子雲筆學廣仲舒惟紫綬拂三寺朱門臨九逵昔<lb/>
我含香日連爾縉雲司朝攜蘭省歩夕退竹林期中路<lb/>
一分手數載来何遲求友還相得羣英復在兹留臺少<lb/>
<pb n="KR3k0055_WYG_308-16b"/>
人務方駕逓尋追渉翫懐同賞霑芳憶共持迎賔南澗<lb/>
飲載妓東郊嬉春郭綠畆秀秋澗白雲滋名畫披人物<lb/>
良書討滯疑興来光不惜歡往迹如遺嵗宴罷行樂層<lb/>
城間所思夜魂燈處厭朝髪鏡前衰忽枉崔駰什兼流<lb/>
韋孟詞曲髙彌寡和主善代為師齊戒觀華玉留連歎<lb/>
色絲終慙起予者何足與言詩　張九齡酬王六寒朝<lb/>
見貽詩曰賈生流寓日楊子寂寥時在物多相背惟君<lb/>
獨見思漁為江上曲雪作郢中詞忽枉兼金訊長懐伐<lb/>
<pb n="KR3k0055_WYG_308-17a"/>
木詩　崔顥贈輕車詩曰悠悠逺行歸經春渉長道幽<lb/>
冀桑始青洛陽蠶欲老憶昨戎馬地别時心草草烽火<lb/>
從北来邉城閉常蚤平生少相遇未得展懐抱今日杯<lb/>
酒間見君交情好　杜審言贈崔融詩曰十年俱薄宦<lb/>
萬里各他方雲天斷書札風土異炎凉太息幽蘭紫勞<lb/>
歌奇樹黄日疑懐叔度夜似憶真長北使從江左東歸<lb/>
在洛陽相逢慰疇昔相對叙存亡草深窮巷敗竹盡故<lb/>
園荒稚莭君彌固衰顔余自傷人事盈虛改交遊寵辱<lb/>
<pb n="KR3k0055_WYG_308-17b"/>
妨雀羅争去翟鶴氅競尋王思極歡娱至朋情詎可忘<lb/>
連騎追佳賞城中及路旁琴樽横宴席巖沼卧詞場三<lb/>
川宿雨霽四月晩花芳復此開懸榻寜唯入後堂興酣<lb/>
鴝鵒舞言洽鳳凰翔髙𨕖俄遷職嚴程已飭裝撫躬銜<lb/>
道義攜手戀輝光玉振先推美金銘舊所防勿嗟離别<lb/>
易行役共時康　沈千運贈史脩文詩曰故人隔千里<lb/>
㑹面非别期握手于此地當歡反成悲念離宛如昨俄<lb/>
已二十朞疇昔皆少年别来髮如絲不道舊姓名相逢<lb/>
<pb n="KR3k0055_WYG_308-18a"/>
知是誰曩遊盡鶱翥與君仍布衣豈曰無其才命理應<lb/>
有時前路漸欲少不覺生涕洟　王昌齡鄭縣宿陶大<lb/>
公館贈馮六元二詩曰儒有輕王侯脱略當世務本家<lb/>
藍田中非為漁弋故無何困躬耕且欲馳永路幽居與<lb/>
君近出谷同所騖昨日辭石門五年變秋露雲龍未相<lb/>
感干謁亦已屢子為黄綬羈余忝蓬山顧京門望西岳<lb/>
百里見郊樹飛雨祠上来靄然關中暮驅車鄭城宿秉<lb/>
燭論往素山月出華隂開此河渚霧清光比故人豁達<lb/>
<pb n="KR3k0055_WYG_308-18b"/>
展心晤馮公尚戢翼元子仍跼歩拂衣易為髙論迹難<lb/>
有趣張范善始終吾等豈不慕罷酒當凉風屈伸備㝠<lb/>
數　王維贈裴迪詩曰不相見不相見来久日日泉水<lb/>
頭常憶同攜手攜手本同心復歎忽分襟相憶今如此<lb/>
相思深不深　又贈祖三詠詩曰蠨蛸挂虛牖蟋蟀鳴<lb/>
前除嵗晏凉風至君子復何如髙館閴無人離居不可<lb/>
道閒門寂已閉落日照秋草雖有近音信千里阻河關<lb/>
中復客汝潁去年歸舊山結交二十載不得一日展貧<lb/>
<pb n="KR3k0055_WYG_308-19a"/>
病子既深契濶余不淺仲秋雖未歸暮秋以為期良㑹<lb/>
詎㡬日終自長相思　孟浩然和張眀府登鹿門山詩<lb/>
曰忽示登髙作能寬旅寓情絃歌既多暇山水思彌清<lb/>
草得風先動虹因雨後成謬成巴里和非敢應同聲<lb/>
李白贈范金卿詩曰君子枉清盻不知東走迷離家未<lb/>
㡬月絡緯鳴中閨桃李君不言攀花願成蹊那能吐芳<lb/>
信惠好相招攜我有結綠珍久藏濁水泥時人棄此物<lb/>
乃與燕石齊摭拭欲贈之申眉路無梯遼東慚白豕楚<lb/>
<pb n="KR3k0055_WYG_308-19b"/>
客羞山雞徒有獻芹心終流泣玉啼祗應自索莫留舌<lb/>
示山妻　又酬崔十五見招詩曰爾有鳥跡書相招琴<lb/>
溪飲手跡尺素中如天落雲錦讀罷向空笑疑君在我<lb/>
前長吟字不滅懐袖且三年　又以詩代書答元丹丘<lb/>
曰青鳥海上来今朝發何處口銜雲錦書與我忽飛去<lb/>
鳥去凌紫煙書留綺忩前開緘方一笑乃是故人傳故<lb/>
人深相勗憶我勞心曲離居在咸陽三見秦草綠置書<lb/>
雙袂間引領不暫閒長望杳難見浮雲横逺山　又贈<lb/>
<pb n="KR3k0055_WYG_308-20a"/>
從弟南平太守之遥詩曰少年不得意落魄無安居願<lb/>
隨任公子欲釣吞舟魚常時飲酒逐風景壯心遂與功<lb/>
名疎蘭生谷底人不鋤雲在髙山空卷舒漢家天子馳<lb/>
駟馬赤車蜀道迎相如天門九重謁聖人龍顔一醉四<lb/>
海春彤庭左右呼萬嵗拜賀眀主收沈淪翰林秉筆回<lb/>
英盼麟閣崢嶸誰可見承恩初入銀臺門著書獨在金<lb/>
鑾殿龍駒雕鐙白玉鞍象牀綺席黄金盤當時笑我微<lb/>
賤者却来請謁為交歡一朝謝病遊江海疇昔相知㡬<lb/>
<pb n="KR3k0055_WYG_308-20b"/>
人在前門長揖後門關今日結交眀日改愛君山嶽心<lb/>
不移隨君雲霧迷所為夢得池塘生春草使我長價登<lb/>
樓詩别後遥傳臨海作可見羊何共和之　又贈崔侍<lb/>
郎詩曰長劒一杯酒男兒方寸心洛陽因劇孟託宿話<lb/>
胸襟但仰山岳秀不知江海深長安復攜手再顧重千<lb/>
金君乃軒轅佐余叨翰墨林髙風摧秀木驚彈落虛禽<lb/>
不取回舟興而来命駕尋扶搖因借便桃李願成隂笑<lb/>
吐張儀舌愁為莊舄吟誰憐眀月夜腸斷聽秋砧　杜<lb/>
<pb n="KR3k0055_WYG_308-21a"/>
甫移居公安敬贈衞大郎詩曰衞侯不易得余病汝知<lb/>
之雅量涵髙逺清襟照等夷平生感意氣少小愛文辭<lb/>
河海由来合風雲若有期形容勞宇宙質樸謝軒墀自<lb/>
古幽人泣流年壯士悲水煙通徑草秋露接園葵入邑<lb/>
豺狼鬬傷弓鳥雀飢白頭供宴語烏几伴棲遲交態遭<lb/>
輕薄今朝豁所思　又贈王二十四侍御契四十韻詩<lb/>
曰往往雖相見飄飄愧此身不關輕紱冕俱是避風塵<lb/>
一别星橋夜三移斗柄春敗亡非赤壁奔走為黄巾子<lb/>
<pb n="KR3k0055_WYG_308-21b"/>
去何瀟灑余藏異隠淪書成無過鴈衣故有懸鶉恐懼<lb/>
行裝數伶俜卧疾頻曉鶯工迸淚秋月解傷神㑹面嗟<lb/>
黧黒含悽話苦辛接輿還入楚王粲不歸秦錦里殘丹<lb/>
竈花溪得釣綸消中祇自惜晩起索誰親伏柱聞周史<lb/>
乗槎似漢臣鵷鴻不易狎龍虎未宜馴客即挂冠至交<lb/>
非傾盖新由来意氣合直取性情真浪跡同生死無心<lb/>
恥賤貧偶然存蔗芋幸各對松筠麤飯依他日窮愁怪<lb/>
此辰女長裁褐穩男大卷書匀漰口江如練蠶崖雪似<lb/>
<pb n="KR3k0055_WYG_308-22a"/>
銀名園當翠巘野棹沒青蘋屢喜王侯宅時邀江海人<lb/>
追隨不覺晚欵曲動彌旬但使芝蘭秀何須棟宇鄰山<lb/>
陽無俗物鄭驛正留賔出入並鞍馬光輝忝席珍重遊<lb/>
先主廟更歴少城闉石境通幽魄琴臺隠絳脣送終惟<lb/>
糞土結愛獨荆榛置酒髙林下觀碁積水濵區區甘累<lb/>
跡稍稍息勞筋網結粘圎鯽絲繁煮細蓴長歌敲栁癭<lb/>
小睡凭藤輪農月須知課田家敢忘勤浮生難去食良<lb/>
㑹惜清晨列國兵戈暗今王徳教淳要聞除猰㺄休作<lb/>
<pb n="KR3k0055_WYG_308-22b"/>
畫麒麟洗眼㸔輕薄虛懐任屈伸莫令膠漆地萬古重<lb/>
雷陳　又酬髙使君相贈詩曰古寺僧牢落空房客寓<lb/>
居故人供祿米鄰舍與園蔬雙樹容聽法三車肯載書<lb/>
草元吾豈敢賦或似相如　又短歌行贈王郎司直曰<lb/>
王郎酒酣拔劒斫地歌莫哀我能拔爾抑塞磊落之竒<lb/>
才豫樟翻風白日動鯨魚跋浪滄溟開且脱劒佩休徘<lb/>
徊西得諸侯棹錦水欲向何門趿珠履仲宣樓頭春色<lb/>
深青眼髙歌望吾子眼中之人吾老矣　祖詠酬汴州<lb/>
<pb n="KR3k0055_WYG_308-23a"/>
李别駕見贈詩曰秋風多客思行旅厭艱辛自洛非才<lb/>
子遊梁得主人文章參末議榮賤豈同論歎世同王演<lb/>
懐賢憶法真情由恩舊好契託死生親所愧能投贈清<lb/>
言益潤身　李頎贈張旭詩曰張公性嗜酒豁達無所<lb/>
營皓首窮草𨽻時稱太湖精露頂據胡牀長叫三五聲<lb/>
興来灑素壁揮筆如流星下舍風蕭條寒草滿戸庭問<lb/>
家何所有生事但浮萍左手持蟹螯右手執丹經瞪目<lb/>
視霄漢不知醉與醒諸賔且方坐旭日臨東城荷葉裹<lb/>
<pb n="KR3k0055_WYG_308-23b"/>
江魚白甌貯香粳微祿心不泄放神於八紘時人不識<lb/>
者即是安期生　司空曙酬張芬有赦後見贈詩曰紫<lb/>
鳳朝銜五色書陽春忽布網羅除已將心變寒灰後豈<lb/>
料光生腐草餘建水風煙收客淚杜陵花竹夢郊居勞<lb/>
君故有詩相贈欲報瓊瑤恨不如　武元衡奉酬荆州<lb/>
嚴司空見寄詩曰金貂再領三公府玉帳連封萬户侯<lb/>
簾捲青山巫峡曉煙開碧樹渚宫秋劉琨坐嘯風清塞<lb/>
謝朓裁詩月滿樓白雪調髙歌不得美人南國翠蛾愁<lb/>
<pb n="KR3k0055_WYG_308-24a"/>
　韋應物答劉信州侍郎詩曰瓊樹凌霜雪蔥蒨如芳<lb/>
春英賢雖出守本自玉階人宿昔陪郎署出入仰清塵<lb/>
孰云俱列郡比徳豈為鄰風雨飄海氣清凉悅心神重<lb/>
門深夏晝賦詩延衆賔方以歳月舊每蒙君子親繼作<lb/>
郡齋什逺貽荆山珍髙閑庶務理遊眺景物新朋友亦<lb/>
逺集讌酌在佳晨始唱已慙拙將酬益難伸濡毫竟僶<lb/>
俛一用寫悁勤　釋皎然酬薛員外誼見戲詩曰方知<lb/>
正始作麗掩碧雲詩文彩盈懐袖風規發詠思遺弓逢<lb/>
<pb n="KR3k0055_WYG_308-24b"/>
大敵摩壘怯偏師頻有移書讓多慙繼組遲淺才迂且<lb/>
拙虛譽喜還疑猶倚披沙鑒長歌向子期　令狐楚奉<lb/>
和僕射相公酬忠武李相公見寄詩曰麗藻飛来自相<lb/>
庭五文相錯八音清初瞻綺色連霞色又聽金聲繼玉<lb/>
聲才出山西文與武歡從塞北弟兼兄白頭老尹三川<lb/>
上雙和陽春喜復驚　元稹酬竇校書二十韻詩曰鷗<lb/>
鷺原相得杯觴每共傳芳遊春爛縵晴望月團圎調笑<lb/>
風流劇論文屬對全詠花珠並綴㸔雪璧常連竹寺荒<lb/>
<pb n="KR3k0055_WYG_308-25a"/>
惟好松齋小更憐潛投孟公轄狂乞莫愁錢塵土抛書<lb/>
卷槍籌弄酒權令誇齊箭道力鬬抹弓弦但喜深罇滿<lb/>
誰憂乏桂然漸輕身外役渾證飲中禪及我辭雲陛逢<lb/>
君仕圃田音徽千里斷魂夢兩情偏足聽猿啼雨深藏<lb/>
馬腹鞭官醪半清濁野水隠潺湲顧影無依倚甘心守<lb/>
静專那知暮江上俱㑹落英前欵曲生平在悲凉嵗序<lb/>
遷鶴方同北渚鴻又過南天麗句慚虛擲沉機懶強牽<lb/>
粗酬珍重意工拙定相懸　白居易答韋八詩曰麗句<lb/>
<pb n="KR3k0055_WYG_308-25b"/>
勞相贈佳音悵有違早知留客待悔不趂花歸春盡綠<lb/>
醅老雨多紅萼稀今朝如一醉猶得及芳菲　又宣武<lb/>
令狐相公以詩寄贈傳播吳中聊申酬謝曰新詩傳詠<lb/>
忽紛紛楚老吳娃耳徧聞盡解呼為好才子不知官是<lb/>
上將軍詞人命薄多無位戰將功髙少有文謝脁篇章<lb/>
韓信鉞一生雙得不如君　又嵗暮枉衢州張使君書<lb/>
并詩因以長句報之曰兩州彼此意如何官職蹉跎嵗<lb/>
欲除浮石潭邉停五馬望濤樓上得雙魚萬言舊手才<lb/>
<pb n="KR3k0055_WYG_308-26a"/>
難敵五字新題思有餘貧薄詩家無好物反投桃李報<lb/>
瓊琚　張籍贈王建詩曰白君去後交遊少東野亡来<lb/>
篋笥貧賴有白頭王建在眼前猶見詠詩人　崔峒贈<lb/>
元秘書曰舊書稍稍出風塵孤客逢秋感此身秦地謬<lb/>
為門下客淮隂徒笑市中人也聞阮籍尋常醉見説陳<lb/>
平不久貧幸有故人茅屋在更將心事問情親　羅隠<lb/>
秋日汴州客舍酬友人詩曰梁宋追遊早嵗同偶然為<lb/>
别事皆空年如流水催何急道似危途動即窮醉舞且<lb/>
<pb n="KR3k0055_WYG_308-26b"/>
欣連夜月狂吟還聚一樓風煩君更枉騷人句白鳳靈<lb/>
蛇滿箧中　又縣齋秋晩酬友人朱瓉見寄詩曰中秋<lb/>
節後捧瓊瑰坐讀行吟數月来只歎雕龍方擅價不知<lb/>
赬鯉竟空廻千枝白露陶潛栁百尺黄金郭隗臺惆悵<lb/>
報君無玉案水天東望一徘徊　宋王禹偁贈浚儀朱<lb/>
學士詩曰潘岳花隂覆杏壇門生叅謁絳紗寛西垣久<lb/>
望神仙侣比部休誇父母官雨屐送僧莎逕滑夜碁留<lb/>
客竹齋寒何時儤直来相繼三入承眀興漸䦨　蘇舜<lb/>
<pb n="KR3k0055_WYG_308-27a"/>
欽答宋太祝見贈詩曰窮冬三日雪旅腸迫枯餓不免<lb/>
東郭行難效袁安卧我謁故所宜君来無乃左復貺長<lb/>
句詩如留萬金貨恣睢莫能名豪横不可挫怒犇時旁<lb/>
出力翥復下墮使人但驚絶欲繼誰敢作况君名家駒<lb/>
少小聲已播丈夫氣剛精不必在長大譬如利錐末所<lb/>
向物已破余資本滯濁既壯困家禍區區走俗格僅若<lb/>
螘循磨詩枯實零丁文僻又轗軻翹然當路人顧我甚<lb/>
涕唾雅意返願交得無自卑涴俛首已内傾撫躬輒私<lb/>
<pb n="KR3k0055_WYG_308-27b"/>
賀無以答髙誼胸中强搜邏披豁聊短篇安足謂酬和<lb/>
莞爾當棄投毋留重吾過　歐陽脩贈杜黙詩曰南山<lb/>
有鳴鳳其音和且清鳴於有道國出則天下平杜黙東<lb/>
土秀能吟鳳凰聲作詩㡬百篇長歌仍短行攜之入京<lb/>
邑欲使衆耳驚来時上師堂再拜辭先生先生頷首遣<lb/>
敎以勿驕矜贈之三豪篇而我濫一名杜子来訪我欲<lb/>
求相和鳴顧我文字卑未足當豪英豈如子之辭鏗鍠<lb/>
間鏞笙淫哇俗所樂百鳥徒嚶嚶杜子卷舌去歸衫翩<lb/>
<pb n="KR3k0055_WYG_308-28a"/>
以輕京東聚羣盗河北㸃新兵饑荒與愁苦道路日以<lb/>
盈子盍引其吭發聲通下情上聞天子聰次使宰相聽<lb/>
何必九苞禽始能瑞堯庭子詩何時作我耳久已傾願<lb/>
以白玉琴寓之朱絲繩　又奉答原甫見過寵示之作<lb/>
曰不作流水聲行將二十年吾生少賤足憂患憶昔有<lb/>
罪初南遷飛帆洞庭入白浪墮淚三峡聽流泉援琴寫<lb/>
得入此曲聊以自慰窮山間中間永陽亦如此醉卧幽<lb/>
谷聽潺湲自從還朝戀榮祿不覺鬢髮俱凋殘耳衰聽<lb/>
<pb n="KR3k0055_WYG_308-28b"/>
重手漸顫自惜指法將誰傳偶欣日色曝書畫試拂塵<lb/>
埃張斷絃嬌兒癡女遶翁膝爭欲彊翁聊一彈紫㣲閣<lb/>
老適我過愛我指下聲泠然戲君此是伯牙曲自古常<lb/>
歎知音難君雖不能琴能得琴意斯為賢自非樂道甘<lb/>
寂寞誰肯顧我相留連興䦨束帶索馬去却鎖塵匣包<lb/>
青氊　又依韻奉酬聖俞二十五兄見贈之作曰與君<lb/>
交結遊我最先衆人我少既多難君家常苦貧今為兩<lb/>
衰翁髮白面亦皴念君懐中玉不及市上珉珉賤易為<lb/>
<pb n="KR3k0055_WYG_308-29a"/>
價玉棄久埋塵惟能吐文章白虹射星辰幸同居京城<lb/>
逺不隔重闉朝罷二三公隨我如魚鱗君聞我来喜置<lb/>
酒留逡巡不待主人請自脱頭上巾歡情雖漸鮮老意<lb/>
益相親窮達何足道古来兹理均　又戲答聖俞持燭<lb/>
之句詩曰辱君贈我言雖厚聽我酬君意不同病眼自<lb/>
憎紅蠟燭何人肯伴白鬚翁花時浪過如春夢酒敵先<lb/>
甘伏下風唯有吟哦殊不倦始知文字樂無窮　又奉<lb/>
答子履學士見贈之作曰誰言潁水似瀟湘一笑相逢<lb/>
<pb n="KR3k0055_WYG_308-29b"/>
樂未央嵗晚君尤耐霜雪興䦨吾欲返耕桑銅槽旋壓<lb/>
清樽美玉麈閒揮白日長豫約詩筒屢来往兩州雞犬<lb/>
接封疆　陳造贈仲國美詩曰三閱春光一建瓴依然<lb/>
歸棹泊危亭烏迎客子各頭白栁學故人俱眼青曽是<lb/>
縱談僵婢僕又成豪飲卧罍瓶眀朝小話前溪别分付<lb/>
溪風管醉醒　又贈趙秀才詩曰平生心事釣漁舟解<lb/>
后青衫映白頭肯為功名戲雕虎不留顔面對沙鷗露<lb/>
漙青盖髙荷曉風約黄陂小麥秋入眼斜川歸去好此<lb/>
<pb n="KR3k0055_WYG_308-30a"/>
身何處不菟裘　徐積贈黄魯直詩曰不見故人彌有<lb/>
情一見故人心眼眀忘却問君船住處夜来清夢繞西<lb/>
城　楊萬里和蕭伯振見贈詩曰愁裏真成日似年懶<lb/>
邉覓句此何緣雨荒山谷江西社苔卧曹瞞臺底甎賴<lb/>
有珠璣開病眼旋生羽翼欲俱仙車斜韻嶮難為繼聊<lb/>
復酬公莫浪傳　又戲贈子仁姪詩曰小阮新来覓句<lb/>
忙自攜破硯汲寒江天公念子抄書苦借與朝陽小半<lb/>
忩　元周權答張渭濵詩曰與子三年别相思日㡬廻<lb/>
<pb n="KR3k0055_WYG_308-30b"/>
攜琴松下石沽酒隴頭梅驛逺書難寄山深鴈不来渭<lb/>
濵千畆竹瞻泝重徘徊　眀李夢陽贈四子詩曰綿綿<lb/>
逺道積冉冉嵗華晏冰霜夕轉嚴星斗夜仍爛蘭釭照<lb/>
寒户旅士懐鄉縣方幸厠鱗翮詎謂各分散岐路忽在<lb/>
兹山川復悠緬王子萬人特英論薄煙漢康生千里足<lb/>
邁景速流電瑰瑋欽奉常秀朗推中翰冲標泛光蕙逸<lb/>
思凌元鴈所嗟異根株逝矣悲霜霰興言念暌晤佳期<lb/>
阻歡宴　又贈沈氏詩曰辭馬鳴故羣羈人戀心知身<lb/>
<pb n="KR3k0055_WYG_308-31a"/>
也匪木石孰無懐與思藹藹軒盖途才捷競先時㝠㝠<lb/>
歸林翮爰集非無枝龍蛇悟易訓蟋蟀感唐詩情感辰<lb/>
靡延把袂竟河涯贈子金錯刀申子古别離徳愛誠匪<lb/>
他遘君豈無期　何景眀贈李獻吉詩曰東風吹我衣<lb/>
白日何杲杲整駕出郭門修塗浩横潦登山采幽蘭日<lb/>
暮不盈抱采之欲何為遺我平生好豈無艶陽花言子<lb/>
好香草丈夫有本性安得不自保寸心茍弗移可以鑒<lb/>
穹昊　王維禎寄謝氏詩曰佳人邈難即言在赤霞岑<lb/>
<pb n="KR3k0055_WYG_308-31b"/>
髙視天宇外長嘯揚哀音前臨滄海波云是桑麻林神<lb/>
理悟變化何浮不有沉幽懐自兹釋仙侣相追尋朝騎<lb/>
白鹿遊暮采瑶華吟儻遇雲中翰願以遺同心上言結<lb/>
永好下言保芳馨　李攀龍古意寄徳甫二首曰嘉㑹<lb/>
在俛仰良時不可留悲風自逺至大江以悠悠中懐有<lb/>
白璧千載為一投飛龍雙欲乖胡馬羣相求徘徊視四<lb/>
海含意各未酬念此平生親從彼浮雲游眀月照我牀<lb/>
清風感重闈遺書發懐袖彷彿見容輝古歡匪自今游<lb/>
<pb n="KR3k0055_WYG_308-32a"/>
子當何依千秋一髙唱豈獨知音稀莫言苦行役極晏<lb/>
不如歸努力兩黄鵠為爾故鄊飛　王世貞寄石大理<lb/>
拱辰詩曰昔我遊漳河遘子結歡好穆生攜其醴邃古<lb/>
恣搜討及乎承明日子壯予亦老朔風吹飛藿倐忽辭<lb/>
中道為合長苦晩為别長苦蚤蒲栁不待冬引分就枯<lb/>
槁寄言和氏璧斯世方共寶為照當有時有光且自葆<lb/>
　又寄俞仲蔚詩曰維昔休明代委運忘悅康山澤饒<lb/>
棲遁霄漢富翺翔窮顯無鰥職操志略相當念余與諸<lb/>
<pb n="KR3k0055_WYG_308-32b"/>
子攬佩擷竒章弱植不固舍明庭幸見揚恒恐摧剥候<lb/>
元露負㣲芳四兵東南来殺氣被乾綱湖海波蕩潏一<lb/>
葦安得航桃李澤通衢搴摘固其常幽蘭秀深谷樵採<lb/>
虞見傷人生非磐石焉覩鬒不霜奚必嬰禍羅百年等<lb/>
歸藏貽子以不刋勗哉愛景光　又贈彭年黄姬水詩<lb/>
曰日余讎夷嶠委跡竄吳中雖無蘭椒臭托佩君子躬<lb/>
彭生掞秋實黄友擷春榮參差申㣲尚婉孌未逮終凱<lb/>
風從南来吹我向幽邦親故感仳離遵渚餞賔鴻妙辭<lb/>
<pb n="KR3k0055_WYG_308-33a"/>
將柔翰燦若雙琮璜揮手騖聲途湛心耽患叢咫尺平<lb/>
生好惝怳恨河嵩衆耳廹相求顯者代稱工慨此蓬蒿<lb/>
士永謝輪鞅蹤撫壯豈需偕濛汜恐未容何以表殷勤<lb/>
江介凋芙蓉矢言要齊軌庶其慰幽悰　又答仲蔚詩<lb/>
曰當春彌不懌委薄日紛樛捐脰延逺懐密隂覆曽邱<lb/>
忽枉故人書言短㫖何修蒼蒼眉間宇盡入雲霞流婉<lb/>
㜻若崇朝何云隔三秋黄鵠啄元漿稻梁寜見謀雖蒙<lb/>
天池泳不忘故匹儔頤輅生食醯愧以嗜相投將為同<lb/>
<pb n="KR3k0055_WYG_308-33b"/>
枝誓良辰去我遒庭卉未揚芬欲報不能酬　又答故<lb/>
人王逢年詩曰在屈龍從蠖乗伸鵠為鳳言念子淵材<lb/>
無慚部史貢講徳既有述得賢能無頌夕吐丞相茵晨<lb/>
割大官供驂喬白鹿新祠滇碧雞重隠大難為名才多<lb/>
不自用逺戍讙鯉椷孤臣抱醯甕朝星稷下士汗雨臨<lb/>
淄衆赤丸晝瞥起綠沈春恒動敢衰擁篲迎恐乖炙轂<lb/>
送願以湖海心托君雲霄夢　又復張幼于詩曰荆璞<lb/>
雖自良在閟誰見賞鳴球懸東序匪搏焉為響托契並<lb/>
<pb n="KR3k0055_WYG_308-34a"/>
冲融揚輝何髙朗之子鄧林彦髫年吐神爽鸞姿謝雕<lb/>
飾蠖伏韜宏養雖爾時所趣居然汰羣奬九域衡捭闔<lb/>
千齡恣偃仰乃以拙薄姿當君中心往御李匪自華比<lb/>
陽仍差長樹敵牙頰間抗交雲霞上攜手汎具區所覩<lb/>
但泱漭日月馳雙馭乾坤發遥想勗哉愛蘭芬毋使淪<lb/>
霜莽　又答寄于鱗詩曰何限乾坤事歸来汝自酬振<lb/>
衣滄海月摇筆岱雲秋一字堪金石孤城各斗牛報書<lb/>
知健在不必淚潛流　又贈于鱗詩曰醉爾春風金屈<lb/>
<pb n="KR3k0055_WYG_308-34b"/>
巵忽㸔山岳坐来移停鞭欲盡幽州色立馬愁聽出塞<lb/>
辭我自青雲甘薄宦誰當白雪問相思蒼茫大陸頻回<lb/>
首日暮乾坤未可期　俞允文寄于鱗詩曰日夕思君<lb/>
子遘㑹何由期山澤阻且修念隔難克偕未見致欵曲<lb/>
亮由心相知相知不相見悠悠使我悲曠若懐古人千<lb/>
載與我暌古人雖云逺詎令歡愛攜願言結蘭芳卒嵗<lb/>
永御之来章儻不乏應慰長渇飢　歐大任答黎惟敬<lb/>
詩曰魚目混夜光荆玉迷瓦礫溟鯤摶扶摇斥鷃困叢<lb/>
<pb n="KR3k0055_WYG_308-35a"/>
棘哲士多苦心微言豈能析黄鍾久不聞大雅竟誰力<lb/>
之子振元藻翩翩起南域抗志入雲霄戢羽媚泉石游<lb/>
息竹素園結托邱樊客手中握靈蛇至寶固無敵夙昔<lb/>
晤清顔幽懐契岑寂贈我錦繡章宛轉琅玕色知君意<lb/>
綢繆何以報胸臆思為中洲鴻奮起雲間翼　黎民表<lb/>
予告出京師貽同好諸子詩曰揚旌出三河引領望雙<lb/>
闕飲餞傾路岐纓緌盡朝列婉㜻貽贈章光輝奪明月<lb/>
上有慎修塗下有遄廻轍懿此同心言念之五情熱昔<lb/>
<pb n="KR3k0055_WYG_308-35b"/>
如形與影今為環與玦朽鈍誠已疲提攜俟明哲　王<lb/>
世懋答家兄移文乞休見示詩曰眀發懐佳人宛在漳<lb/>
之湄華椷披清風攄情多素辭歸懐豈不喻要自中所<lb/>
私烈士輕千金由来亦徇知眀珠羅南海百斛致娥眉<lb/>
陽城一為悅膏沐詎辭施含媚意不前徘徊翻見疑蓬<lb/>
心茍難虧鸞舉㑹有時自憐東家女躧歩慚令儀拂拭<lb/>
充下陳旅進殿諸姬在賤易成退為容當向誰浮沈邴<lb/>
生莭白首以自期　又奉答于鱗見贈之作曰江上秋<lb/>
<pb n="KR3k0055_WYG_308-36a"/>
空度羽翰故人千里問加餐齊紈忽破吳門色郢雪長<lb/>
飛海國寒句裏青山堪自逺箧中眀月傍誰㸔思君獨<lb/>
夜狂歌發轉向交游把臂難　髙岱寄懐李師孟水曹<lb/>
詩曰君為滄水使予卧白雲林古色青萍劒希聲綠綺<lb/>
琴尺書明月夜千里故人心愁絶兵戈滿孤鴻楚塞深<lb/>
原賦梁邵陵王贈言賦曰張雲麾問望之美作牧南蕃<lb/>
維舟江漢留連飲餞發邁有期㑹面無日依依别袂恨<lb/>
恨江干古人贈别以言聊為贈言賦曰昔人有感於知<lb/>
<pb n="KR3k0055_WYG_308-36b"/>
己深情投分如斯已矣相知勢利之間實君子之所鄙<lb/>
静言神交之際亦難得而具美豈真鮮其令終曽自聞<lb/>
其善始日渝乆而益敬盖惟一人者爾語同志而好合<lb/>
諒今古之皆然茍託御而自悅徐因芻而請前况英聲<lb/>
與茂實乃絶後而光先似臨潭而對鏡若披霧而覩天<lb/>
欽愛顧之罔已良佩服之在旃資淑美之上才超羣雄<lb/>
而獨峻徳既深於萬頃牆有髙乎數仞思若神而泉湧<lb/>
文如華而玉振伊薄軀之固陋謬攝官於夏汭知美錦<lb/>
<pb n="KR3k0055_WYG_308-37a"/>
之難裁處棼絲而易結幸中途而遘止仰旌斾之踟躕<lb/>
似徳星之東邁𩔖祥雲之西徂亟留連於河渚或終宴<lb/>
於城隅賞既延於賔友懽亦洽於僕夫嗟灰琯之易逝<lb/>
慨離袂之云促惜日車之不駐恨流影之難續觀善誘<lb/>
而不倦餐好音而未足佇浮雲之可寄願無比乎金玉<lb/>
　張纘懷音賦并序曰西平邵陵王以親賢近能作蕃<lb/>
夏首下走叨竊時命驅傳湘羅久託下風素蒙淑顧及<lb/>
塗經鄢郢淹泊累旬君王彈隨珠於千仞乃貽之以麗<lb/>
<pb n="KR3k0055_WYG_308-37b"/>
則詩曰懐我好音敢為懐音賦云爾伊宗周之令望巡<lb/>
召南而述職襟帶鄖夏之鄉宣條江漢之域服詩書於<lb/>
懐袖抱仁義於胸臆總九徳以棲身横四溟而撫翼循<lb/>
微躬之末迹謬馳傳於衡嶷由洞庭而左轉指酃醴而<lb/>
為期仰芳塵於夏汭路將近而彌滋棹陵波以遄騖舟<lb/>
望浦而倦遲自清光之未覯逾一紀以歷兹敢憑情於<lb/>
往昔逢君恩之未遺陪桂苑之良游接蘭臺之髙㑹既<lb/>
醉酒以飽徳亦傾羞而緩帶感平原之愛客傷岐路之<lb/>
<pb n="KR3k0055_WYG_308-38a"/>
難留戀西園之餘賞泣南浦之徂舟結煩言於將贈情<lb/>
有重乎琳球顧龍門其不見過夏首於西浮申服義之<lb/>
未沫長寄言於還郵　陸倕感知己賦贈任昉曰夜申<lb/>
旦而不寐獨匡坐而怨咨命僕夫而夙駕指南館而為<lb/>
期學窮書府文究辭林既耳聞而存口又目見而登心<lb/>
似臨淄之借書𩔖東武之飛翰軫工遲於長卿踰巧速<lb/>
於王粲固乃度平子而越孟堅何論孔璋而與公幹或<lb/>
欲渉其涯涘求其界畔則浩浩淃淃彪彪□□譬長鋏<lb/>
<pb n="KR3k0055_WYG_308-38b"/>
於韒中若龍淵與蜀漢濟濟冠蓋祁祁儁逸有竊風以<lb/>
味道咸交臂而屈膝或望路以窺門空升堂而入室彼<lb/>
春蘭及秋菊尚無絶於衆芳矧重仁與襲義信遼遼兮<lb/>
未央言追意而不逮辭欲書而復忘竊仰髙而希驥忽<lb/>
脂車而秣馬既一顧之我隆亦東壁之余假似延州之<lb/>
如舊同伯喈之倒屣附蒼蠅於驥尾託明鏡於朝光謂<lb/>
虛無而為有布籍甚於游揚於是柔條颯其成勁白露<lb/>
變而為霜嵗忽忽而遒盡憂與愛兮未忘聚落莖於虛<lb/>
<pb n="KR3k0055_WYG_308-39a"/>
室聽羈雀之枯楊忳鬱悒其誰語獨撫抱而増傷託異<lb/>
人以蠲憂賴竒文而愈疾索黄瓊之寄居造安仁之狹<lb/>
室車出門其已歡無論衘杯與促膝譬鄒子之吟松故<lb/>
未寒而能慄徒納壤以作髙陋吞舟而為罔值墨子之<lb/>
愛兼逢太邱之道廣陪九萬以齊征激三千而同上識<lb/>
公沙於杵臼拔孝相於無名非夫人之為感孰云感於<lb/>
余情指北邙以作誓期鬱鬱於佳城　任昉答陸倕感<lb/>
知己賦曰原知己之時義故相知之信然乃貪亷之異<lb/>
<pb n="KR3k0055_WYG_308-39b"/>
貫奈勇怯之相懸貪在物而成累怯在我而可甄既自<lb/>
得於為御又甘心於執鞭矧相知其如此獨攬涕而潺<lb/>
湲雖有望於己知更非謂其知己信偉人之世篤本侯<lb/>
服於陸鄉緬風流與道素襲袞衣與繡裳逮伊人而世<lb/>
載並三駿而龍光過龍津而一息望鳳條而載翔彼白<lb/>
玉之雖潔此幽蘭之信芳思在物之取譬非升斛而能<lb/>
量匹聳峙於東嶽比凝厲於秋霜不一飯以忘過每三<lb/>
錢以投渭匪蒙𬒮之敢嗟豈溝壑之能衣既藴藉其有<lb/>
<pb n="KR3k0055_WYG_308-40a"/>
餘又澹然而無味得意同乎卷懐違方似乎仗氣𩔖平<lb/>
叔而靡雕似子臺而不朴冠衆善而貽操綜羣言而名<lb/>
學折髙戴於后臺異鄒顔乎董幄探三詩於河間訪九<lb/>
師於淮曲術兼口傳之書藝廣鏗鏘之樂時坐睡而懸<lb/>
梁裁據梧而錐幄唯忘年之陸子定一遇於班荆余獲<lb/>
田蘇之價爾得海上之名信落魄而無産終長勤於短<lb/>
生饑虛表於徐歩逃責顯於疾行子比我於叔則又方<lb/>
余於耀卿心照情交流言靡惑萬𩔖闇求千里懸渇言<lb/>
<pb n="KR3k0055_WYG_308-40b"/>
象可廢筌蹄自黙居非連棟行則同車冬夜不長夏日<lb/>
靡餘肴核非餌絲竹豈娱我未舍駕子已廻輿中飲相<lb/>
顧悵然動色邦壤雖殊離㑹難測存異山陽之居沒非<lb/>
要離之側以膠投漆中離婁豈能識　増元趙孟頫求<lb/>
友賦答袁養直曰思古人之不可見兮心鬱結而不舒<lb/>
登髙邱而逺望兮獨慨歎乎増歔波洋洋其氾濫兮欲<lb/>
濟而無航膏吾車而孤往兮山鬱乎其蒼蒼四顧閴其<lb/>
寂寥兮思蹇産而不鑠采衆芳以自娱兮聊假日以愉<lb/>
<pb n="KR3k0055_WYG_308-41a"/>
樂搴長洲之芙蓉兮擥大澤之蘭茝擷江蘺之秀穎兮<lb/>
結秋蘭以為佩世俗方尚同兮余獨異乎今之人謂蘭<lb/>
茝為不芳兮蛾眉枉之以善媱衆不可以戸説兮歷年<lb/>
嵗而遘閔變心以從俗兮而吾又不忍徯朝陽之鳴鳳<lb/>
兮企空谷之白駒何駑駘之衆多兮鷃雀紛其瞿瞿寜<lb/>
飢渇以需時兮恥屬饜乎腥腐古道久其弗繼兮吾惕<lb/>
焉而此懼何美人之好脩兮獨與余其同心懐余以厚<lb/>
徳兮遺余以好音世固有同居而不察兮何千里而能<lb/>
<pb n="KR3k0055_WYG_308-41b"/>
同亂淛江之滔滔兮渉逺道以相從覿清揚之信美兮<lb/>
懐盛年而莫當子濯足於東海兮晞髮乎扶桑吸沆瀣<lb/>
以為飲兮餐朝霞以為糧彼列星之粲爛兮抱明月之<lb/>
夜光駕青雲而髙馳兮鳴和鸞之鏘鏘擾蒼龍使挾輈<lb/>
兮服白虎以驅不祥願發軔其勿亟兮聊弭莭而抑志<lb/>
指黄昏以為期兮夫孰逺而弗至亂曰鹿鳴呦呦猶求<lb/>
友兮曽謂斯人不如物之知兮獨行無儔吾將與子為<lb/>
類兮　楊襄懐君子賦曰繄岑樓之翼翼兮倚層城之<lb/>
<pb n="KR3k0055_WYG_308-42a"/>
隩隈敞八忩以軒豁兮仰飛甍之崔嵬面雲山之矗矗<lb/>
兮喧江聲之若雷肆瑶席以鄭重兮呈琅玕與瓌瑰誕<lb/>
延賔之翠館兮倚吹簫之鳳臺搴羅幃之芙蓉兮盼美<lb/>
人而和偕𦍑素懐而耿耿兮望青鸞之不来謹修容以<lb/>
遥睇兮隔雲軿乎徂徠宛清夢之繾綣兮忽中宵以驚<lb/>
猜歩廣庭以夷猶兮瞻牛女而徘徊援猗蘭以寫抱兮<lb/>
拂素琴之凝灰希盛年以綢繆兮何參辰之或乖憶黄<lb/>
鳥之嚶嚶兮感賔鴻之獨哀炯予心之如璧兮悵逺道<lb/>
<pb n="KR3k0055_WYG_308-42b"/>
而悠哉已矣乎燕議詘兮訓狐是咍荃蕙疎兮蔓草盈<lb/>
階曷歸去兮剪故山之莱望玉京兮閶闔漫浮雲兮不<lb/>
開整羅襪以彳亍沾白露兮蒼苔仰碧虛之眀月庶流<lb/>
影於君懐　孫仲宣交友賦曰思往日之離羣兮羌躊<lb/>
躇而内顧恐明徳其或痁兮執筳篿而求友慕夫子之<lb/>
倜儻兮廼狥芳而易臭欲砥礪以錯節兮不自云其寡<lb/>
也覽伐木之猷訓兮亦斯言之難舍也朝握荃以同嗅<lb/>
兮夕擗茵以同佩茍銘心而外向兮夫孰為予之所諱<lb/>
<pb n="KR3k0055_WYG_308-43a"/>
民生各有匹兮藉良朋以為處歷觀古人之自益兮孰<lb/>
㷀然而無與使修名遂可孤兮姣何姱之攸侣抱兹意<lb/>
以自納兮疑夫子之卬許不留真而食信兮察誠惠以<lb/>
相探言既吐而無昧兮行矯焉而孰堪寜中道而拾碔<lb/>
兮反而置之璵璠鵜鴂之饒舌兮百草萎而秋寒雉秉<lb/>
潔以内信兮謂斯物之在原悲舊好之難棄兮紉秋蘭<lb/>
以貽子命蹇脩為吾載道兮冀瓊枝之相擬終盤桓而<lb/>
不答兮顧濁流於焉下之心繾綣而我猶兮曰子夷然<lb/>
<pb n="KR3k0055_WYG_308-43b"/>
而侮之信不穀之中離兮胡他人之邇也所非共而為<lb/>
共兮指皇天以為正也惟往古而既然兮焉疑之乎今<lb/>
谷風陳其恐懼兮暴公乃濳其形茍非哲靈之睿識兮<lb/>
又誰庇之以心相夫子之緯繣兮亦適足以自忝何所<lb/>
獨無芳草兮爾何視吾之褊將髙舉而求合兮周遊乎<lb/>
天望瑤臺之逸女兮見虙妃之便嫣余既解纕而為理<lb/>
兮誓纈佩而盟焉攬申椒始以致贈兮中復雜之薋菉<lb/>
情宇梯而不眷兮意偃蹇而徒屬羅滿堂之媺人兮曽<lb/>
<pb n="KR3k0055_WYG_308-44a"/>
莫與余兮一目度沅湘而東之兮駕飛龍導乎洞庭令<lb/>
羲和相余之前驅兮驟豐隆以清余之後塵倚閶闔而<lb/>
祈通兮訊下女之姈娉紛總總其離合兮路曼曼其脩<lb/>
逺叩靈瑣而假宿兮日忽忽其將晚飲余馬於咸池兮<lb/>
悔相道之多眩幸年嵗之未暮兮戒鸞鳳助余西馳登<lb/>
閬邱與縣圃兮濟白水之淪漪溘余遊此春宫兮適巫<lb/>
咸之可稽逮髙辛尚未先我兮及少康之未有配屏雄<lb/>
鳩使不得媒兮諏蔓茆寓之芳桂欣婉孌而首肯兮爰<lb/>
<pb n="KR3k0055_WYG_308-44b"/>
假言而申意曰蜉蝤之振兮夕瘁其裳留夷之質兮嵗<lb/>
以為常願綢繆而無斁兮戒薄俗而自臧彼舍旃以為<lb/>
德兮將怛焉而内傷　明夏邦謨思友賦曰何繁思之<lb/>
糾結兮中悶瞀以罔休晝屢餐而調飢兮寜膳餼之匪<lb/>
羞夢雜糅以恍惘兮曼旅夜之悠悠息壅翳其煩促兮<lb/>
心震蕩而若浮氣鬱鬱以填臆兮淚熒熒而漲眸志沈<lb/>
抑而慊慊兮魂離散而難收罹顛躓以厄窮兮兹遷逐<lb/>
於海陬哀蕪城之卑濕兮古濞廣之所都形孑孑而窘<lb/>
<pb n="KR3k0055_WYG_308-45a"/>
束兮竊滯此其窮途覽芳菲之變化兮恒感物以増愁<lb/>
獸求曹而躑躅兮鳥失侣而啁啾矧離索之悽惻兮顧<lb/>
寂歷而無儔謇廓落而冥寞兮阻容與以優游極兄弟<lb/>
於四海兮偉曠士之徽猷人固各有所志兮焉深淺其<lb/>
相侔豈不語洽而貎澤兮惟知心之難求慨仲身之多<lb/>
纇兮得鮑叔而攄幽僑札相感於傾蓋兮或獻紵而縞<lb/>
酬仰尼父之禮瑗使兮慕贈處於回由世重陳雷之懿<lb/>
行兮况以膠漆之相投王貢出以𩔖聚兮慶廉義以為<lb/>
<pb n="KR3k0055_WYG_308-45b"/>
疇古固敦斯軌躅兮余於是之敢偷伐木興刺於鳥鳴<lb/>
兮谷風以棄予為仇張陳隙以反目兮蕭朱卒牉然其<lb/>
相矛悲夫人之昧昧兮胡纖介而成訧喟斷金之日逺<lb/>
兮懼麗澤之皆流時矯首以遥望兮眇雲木之相樛夐<lb/>
山川之蔽虧兮邈傳置之迥修月輝輝而照夜兮霜稜<lb/>
稜以驚秋風蕭蕭而振樹兮雨汨汨以沈邱情縹緲以<lb/>
怏悒兮然侘傺而夷猶懐孤憤以紆鬱兮邅迴腸而優<lb/>
柔嗟百嵗之易邁兮胡寡歡而多憂當其羣嬉而愉樂<lb/>
<pb n="KR3k0055_WYG_308-46a"/>
兮寜知愁苦而淹留欲剪迹而横逝兮非弱質之勝耰<lb/>
欲蕩志以怡悅兮畏淫肆之為尤固自厲其不豫兮惟<lb/>
静黙之相攸庶尚友於古人兮考往則以臧謀<lb/>
原書後漢崔瑗與葛元甫書曰今遣奉書錢千為贄并<lb/>
送許子十卷貧不及素但以紙耳　馬融與竇伯向書<lb/>
曰孟陵奴来賜書見手跡歡喜何量次於面也書雖兩<lb/>
紙紙八行行七字七八五十六字百一十二言耳　延<lb/>
篤答張奐書曰惟别三年夢想言念何日有違伯英来<lb/>
<pb n="KR3k0055_WYG_308-46b"/>
惠書盈四紙讀之三復喜不可言　張奐與隂氏書曰<lb/>
篤念既密文章燦爛名實相副奉讀周旋紙敝墨渝不<lb/>
離於手　晋庾氷與王羲之書曰得示連紙一丈致辭<lb/>
一千祇增其歎耳了無解於往懐　増陳徐陵答族人<lb/>
梁東海太守長孺書曰恩報近嵗奉使來歸辱彼何清<lb/>
年終告行并惠以眀鏡亟離寒暑雖復時陳梁鶴日照<lb/>
孫鸞言慰相思反増離眷劉傅二常侍還又承書札銀<lb/>
鈎甚麗玉疏依然開封伸紙破愁為笑素秋方屆溽暑<lb/>
<pb n="KR3k0055_WYG_308-47a"/>
稍䦨體中何如善保元吉叢臺之璧少海之珠何必鄉<lb/>
里所在為貴卿托身大國既已積年彼朝英彦理相欽<lb/>
挹方當交辟三命清宦兩宫何乃濶然遲有問也吾七<lb/>
十之嵗崦嵫已廹朽老之疾隨年而甚徒懐北邙之切<lb/>
未遂東都之期牽役承閒但有衰頓賢從君政佐佑興<lb/>
基中舍諶殿中並休宜自别有書問来告訪吾文章吾<lb/>
自歸来鄉國亟徙炎凉牽課疲朽不無辭製而應物隨<lb/>
時未曽編錄既承今告輙復捜檢行人相繼别簡知音<lb/>
<pb n="KR3k0055_WYG_308-47b"/>
但既乏新聲全同古樂正恐多慚於協律致睡於文侯<lb/>
耳燕南趙北地角天涯言接末由但以潛欷善敬徳中<lb/>
郎並比境之良選皇華之上求若可輶軒别當委白君<lb/>
問　唐韋述答蕭十書曰述白忽枉書問詞髙理博尋<lb/>
翫反覆罔知厭倦述聞登太山者覩叢薄而迷其方面<lb/>
渉瀛洲者挹波濤而懵其淺深盖廣大則昧然難為究<lb/>
足下貫穿羣言靡不該覽聞一以知十切問而近思詞<lb/>
人之淵藪僕誠不敏何以當斯乎足下無棄芻蕘輕投<lb/>
<pb n="KR3k0055_WYG_308-48a"/>
瓊玖講學先訓足以起予所發微言孰不賈勇謹當掃<lb/>
陋巷之庭宇望君子之軒車博約之道以俟㑹面　符<lb/>
載答澤潞王尚書書曰某有舊故為南康郡太守今年<lb/>
夏五月往遊其門至冬十月歸山下遂於江州盧使君<lb/>
處伏奉書問并覩押衙盧從史所留示委曲重詞異禮<lb/>
一何特達捧讀慙恐若無憑依伏惟尚書忠厚淳粹發<lb/>
於大造靈姿傑立長材卓然以社稷為生死以勲庸為<lb/>
倚任義感生於慷慨聞望歸於徳禮屬思宏邁逺蹤前<lb/>
<pb n="KR3k0055_WYG_308-48b"/>
人由是天子以山東之利兵廣土授之使長於諸侯盖<lb/>
有以也夫翊王公之美者莫如賢贊䇿畫之利者莫如<lb/>
才延納優劣不啻什百如某者一蓬蓽士也癡緩樸訥<lb/>
無可採擇性嗜閒退不求聲利頃在山林中飲泉斸藥<lb/>
保養性命時運不適即覽閱六籍或持竿釣魚以此竟<lb/>
嵗人世機事視之懵然不悟髙明横加鄙夫手疏襟素<lb/>
不飾文字是所謂嘗蘇草而掇蘭蕙簸礫石而揀瓌璧<lb/>
欲自隗始為天下士君子之先伏知異日截犬戎壹宇<lb/>
<pb n="KR3k0055_WYG_308-49a"/>
宙拯民戴主在此志也念兹菲薄無用裨補况且多病<lb/>
形憊氣衰不任䇿使實貽敗累未獲趨拜謝恩鈴閣又<lb/>
南歸日晚酬答稽疎瞻望旌麾惶灼無次古人有感一<lb/>
言重一顧期於殞越請報國士即小子平生之旨豈無<lb/>
是耶伏惟開懐察納不記疵恡幸甚幸甚不宣　又寄<lb/>
贈于尚書書曰朱校書至猥辱書問并示孟處士碑篆<lb/>
端由捧讀彌日抃躍無次夫旌善人採遺美盖有位君<lb/>
子之所行志豈伊薄劣敢議發揮言輕賜重益用惶駭<lb/>
<pb n="KR3k0055_WYG_308-49b"/>
又於朱校書處恭覩製作約數十篇髙格侔山嶽迅勢<lb/>
擬波濤邁氣薄雲霄逺思躡鵷鴻當世翰墨都無此手<lb/>
臟腑怳怳至今悸動斯可謂煥乎文章也一昨奉辭伐<lb/>
罪統貔虎之師沈謀偉略洞入神鬼以鎮則有制以戰<lb/>
則有威巍巍赫赫聲振寰海斯可謂盛乎武事也文武<lb/>
吉甫佐天子贊襄使姦臣賊子無萌芽於禍亂者我尚<lb/>
書之謂矣小人君子咸知幸甚某一凡夫也棲遁匡廬<lb/>
垂二十年讀書不及於豎儒把筆纔過於常談泯泯人<lb/>
<pb n="KR3k0055_WYG_308-50a"/>
世鄰乎强仕斯亦不足畏也然徒有愚妄之意愛大名<lb/>
慕大節懸芳竹帛為千古榮懃懃懇懇正為此耳小子<lb/>
聆閣下之事業英姿豪韻迥如古人私心歡喜動作顛<lb/>
沛况前㫖稠疊猥賜誘喻令一至峴首追賞風景小生<lb/>
何人當此珍重誠宜奔走拜伏旌麾間識征南之儀觀<lb/>
揖當陽之談話凝襟滯想從兹泄露屬入夏多病氣力<lb/>
衰羸火雲始生道路且逺瞻仰尊重魂爽飄然若望溟<lb/>
海未知濟渉如此誠激何緣上達唯有簡牘可寄肺腸<lb/>
<pb n="KR3k0055_WYG_308-50b"/>
今故特差祇舍人吕及自潯陽專往奉狀塵獻鈴閣伏<lb/>
惟鑒察愚朴不責狂瞽幸甚幸甚候問起居之禮謹俟<lb/>
異日此無多談<lb/>
増序唐歐陽詹贈陳八秀才赴舉序曰諸侯嵗貢俊秀<lb/>
於天子故陳侯今年有觀光之舉白露肅物青天始髙<lb/>
雲迥鴻磐言遵永途吾觀夫雄心鋭志將領能事則夷<lb/>
山堙谷不盡其心力何東堂一枝南荆一片足塵土其<lb/>
慮耶勉哉陳侯有其才奏其試知有成矣<lb/>
<pb n="KR3k0055_WYG_308-51a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_308-51b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷三百三<lb/>
</p>
<p>
</p>
  </div>
</body>
</text>
</TEI>
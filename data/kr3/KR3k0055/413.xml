<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_413-1a"/>
　欽定四庫全書<lb/>
御定淵鑑類函卷四百八<lb/>
　　草部一<hi>草芝</hi>　<hi>草木附蘭</hi>
　　　草一<lb/>
　原爾雅曰卉百草<hi>總草名也</hi>草謂之榮不榮而實謂之秀榮<lb/>
　而不實謂之英荄根也　增服䖍風俗通曰草盛曰菶<lb/>
　木茂曰葆　原方言曰蘇芬莽草也江淮南楚之間曰<lb/>
　蘇自關西曰草或曰莽南楚江湘之間謂之莽　增又<lb/>
<pb n="KR3k0055_WYG_413-1b"/>
　曰凡生草而初達謂之䓲䓲小也荄杜根也東齊曰杜<lb/>
　或曰苃　原毛詩曰無草不死無木不萎　又曰野有<lb/>
　蔓草零露漙兮　又曰湛湛露斯在彼豐草　又曰彼<lb/>
　茁者葭<hi>注葭草也茁出地貎</hi>　尚書曰庶草蕃蕪　周官曰薙氏<lb/>
　掌殺草春始生而萌之夏日至而夷之秋繩而芟之冬<lb/>
　日至而耜之若欲其化也則以水火變之<hi>注萌夷芟耜皆謂刈也</hi>
　　月令曰腐草化為螢　論語曰小人之德草草上之<lb/>
　風必偃　大戴禮曰孟春氷泮百草權輿　周書曰霜<lb/>
<pb n="KR3k0055_WYG_413-2a"/>
降之日草木黃落　增書大傳曰德光地序則朱草生<lb/>
　左傳曰松柏之下其草不殖　原説苑曰十歩之内<lb/>
必有芳草　師曠占曰黃帝問師曠曰吾欲知歳苦樂<lb/>
善惡可知否對曰歲欲豐甘草先生甘草薺也歲欲苦<lb/>
苦草先生苦草葶藶也歲欲惡惡草先生惡草水藻也<lb/>
歲欲旱旱草先生旱草蒺藜也歲欲疫病草先生病草<lb/>
艾草也　博物志曰黃帝問天老曰天地所生豈有食<lb/>
之令人不死者乎天老曰太陽之草名黃精餌之可以<lb/>
<pb n="KR3k0055_WYG_413-2b"/>
長生太隂之草名鉤吻不可食入口立死人信鉤吻之<lb/>
殺人不信黃精之益夀不亦惑乎　楚詞曰王孫遊兮<lb/>
不歸春草生兮萋萋<lb/>
　　草二<lb/>
增拾遺記曰炎帝教民耒耜百穀滋阜朱草蔓於階<lb/>
説文曰萐莆瑞草也舜時生於庖厨扇暑而涼　述異<lb/>
記曰穆天子養八駿處東海島龍駒川中有草名龍芻<lb/>
馬食之日行千里古語云一株龍芻化為龍駒　原左<lb/>
<pb n="KR3k0055_WYG_413-3a"/>
傳曰僖公三十三年隕霜不殺草　增國語曰周定王<lb/>
使單襄公聘於宋假道於陳以聘楚火朝覿矣道茀不<lb/>
可行也單子歸吿王曰陳侯不有大咎國必亡王曰何<lb/>
故對曰先王之教曰雨畢而除道水涸而成梁草木解<lb/>
而備藏隕霜而冬裘具清風至而修城郭宫室今陳國<lb/>
火朝覿矣而道路若塞野場若棄澤不陂障川無舟梁<lb/>
是廢先王之教也其能久乎<hi>注云火心星也覿見也草穢塞路為茀朝覿為夏正</hi>
<hi>十月心星晨見於辰也</hi>　三齊畧記曰鄭司農常居不其城南山<lb/>
<pb n="KR3k0055_WYG_413-3b"/>
中教授生徒所居山下生草如薤葉土人呼為康成書<lb/>
帶草　拾遺記曰宣帝時背明國貢宵明草夜視如列<lb/>
燭晝則無光黃渠草映日如火堅韌若金食者焚身不<lb/>
熱聞遐草服者耳聰　草木狀曰吳黃武中夏江李俁<lb/>
以罪徙合浦遇毒其奴吉利者得一草莖如金釵股類<lb/>
石斛根類芍藥與俁服遂解吉利即遁去不知所之俁<lb/>
因此濟人不知其数遂名吉利草　晉書曰苻堅至壽<lb/>
春與苻融登城而望王師見部陳齊整將士精鋭又北<lb/>
<pb n="KR3k0055_WYG_413-4a"/>
望八公山上草木皆類人形顧謂融曰此亦勁敵也憮<lb/>
然有懼色　窮幽記曰午橋上小兒坡茂草盈里晉公<lb/>
毎使數羣白羊散於坡上曰芳草多情頼此妝㸃　唐<lb/>
史曰皇甫鎛嘗與李道古共薦方士柳泌召入禁中因<lb/>
言天台山靈仙所舍多異草願官天台山求采之　五<lb/>
行志曰唐乾符六年童謡曰八月無霜塞草青將軍騎<lb/>
馬入空城漢家天子西廵狩猶向東吳更索兵　性理<lb/>
大全曰周茂叔窗前草不除或問之云自家意思一般<lb/>
<pb n="KR3k0055_WYG_413-4b"/>
　　草三<lb/>
增知旬朔　記歲時<hi>上見草二草後漢書定昌羌俗無文字但候  木榮落以記歲時</hi>
　指佞　表瑞<hi>見草部四</hi>　茀道　護門<hi>上見草二下草部四</hi>　釀酒<lb/>
　煎湯<hi>洞𠖇記甜溪水如蜜東方朔遊此水將數斛獻帝以投隂井井遂常甜而寒瑶琨去玉門九萬</hi>
<hi>里有草如麥剉以釀酒飲一合則三旬不醒飲甜溪水則醒  退耕録唐元和時館閣煎湯飲待學士者乃麒</hi>
<hi>麟草也</hi>　連枝　結葉<hi>西京雜記樂遊苑中自生玫瑰樹樹下多苜蓿一名懐風茂陵人謂</hi>
<hi>為連枝草葉漢元帝永光二年天雨草草  相糾結如彈丸</hi>　醒醉　迎涼<hi>開元遺事興慶</hi>
<hi>池南岸有草数叢葉細心勁有醉者過其旁嗅之立醒謂之醒醉草  杜陽編李輔國家夏則設迎涼草其色</hi>
<pb n="KR3k0055_WYG_413-5a"/>
<hi>類碧幹類苦竹葉細如杉</hi>　合丹　成蜜<hi>山海經姑瑶之山帝女死焉化為瑶草按瑶草乃珊</hi>
<hi>瑚樹之類仙家用以合丹藥因雜爼蜜草出北竺國此草蔓生大葉秋冬不死  被霜露遂如蜜</hi>　生<lb/>
户　映階<hi>白虎通王者繼嗣平明則賓連生於房户隅杜甫詩映階碧草自春色又云碧草委牆</hi>
　懐夢　却睡<hi>雜爼漢武時異國獻草類蒲晝縮入地夜若抽萌懐之自知夢之好惡帝思李</hi>
<hi>夫人之容懐之輙夢因改曰懐夢草名述異記桂林有睡草見之令人睡一名醉草一  嬾婦箴</hi>　息<lb/>
雞　起鹿<hi>五代史契丹褭潭有息雞草味羙而本大馬食不過一本而飽  雜爼天名精一名鹿活</hi>
<hi>草宋元嘉中劉<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>射一鹿剖五臟以此草塞之蹶然而/起<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>怪而㧞草復倒如此三度<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>宻以此種之多主傷</hi>
<hi>折俗呼為劉<graphic n="KR1427" url="https://raw.githubusercontent.com/kanripo/KR-Gaiji/master/images/KR1427.png" mimeType="image/png"/>草</hi>　向暗　依隂<hi>杜陽編唐順宗即位拘彌國貢變晝草類芭蕉可長三尺</hi>
<pb n="KR3k0055_WYG_413-5b"/>
<hi>一莖千葉樹之則百歩内昏黒如夜始藏於百寳匣中上見而怒曰此背明向暗之物何貴之有並匣焚之</hi>
<hi>潘岳閑居賦蘘荷依隂時藿向陽</hi>　迎風　積雪<hi>劉禹錫詩銅駝陌上迎風草又瓊州出知</hi>
<hi>風草叢生若藤蔓土人視其節以占一歲風候每一節則一風無節則無風  雜俎地錢草葉圓莖細蔓生溪</hi>
<hi>澗邊一曰積雪草亦曰連錢草</hi>　羊刺　龍芻<hi>北史高昌國有草名羊刺其上生鈴味甚嘉羙</hi>
<hi>草下詳  二</hi>　江南長　塞外衰<hi>邱遲與陳伯之書暮春三月江南草長  李陵與蘇</hi>
<hi>武書涼風九月塞外草衰</hi>　能使馳走　留與醉眠<hi>孔帖孫甑生有道術能使草為</hi>
<hi>人騎之馳走留唐鄭谷詩香輪莫輾青青破  與遊人一醉眠</hi>　如有意　不知名<hi>文選</hi>
<hi>詩春草如有意羅生玉堂隂綿杜甫詩春草不知名蒙茸被逺汀又劉原父詩春草  綿不可名水邊原上亂</hi>
<pb n="KR3k0055_WYG_413-6a"/>
<hi>抽榮似嫌車馬繁華處纔入城門便不生</hi>
　　草四<lb/>
原具卉<hi>百草具卉</hi>　不植<hi>見草/一</hi>　滋蔓<hi>左傳無使滋蔓蔓難圗也</hi>　不實<lb/>
　燒薙　採擷　豐草<hi>幽草</hi>　茂草<hi>鞠為/茂草</hi>　農夫務去<hi>周任</hi>
<hi>有言曰見惡如農夫之務去草芟夷藴崇之絶其根夲勿使能植</hi>　薙氏掌芟<hi>周禮薙氏掌芟</hi>
<hi>草</hi>　何草不黃<hi>詩/</hi>　宿草不哭<hi>朋友之墓有宿草而不哭宿草陳根也</hi>
蓼蓼者莪<hi>匪莪伊蒿</hi>　楚楚者茨<hi>棘/貎</hi>　行水利<hi>季夏燒薙行水利以殺草</hi>
　生池塘<hi>池塘生春草</hi>　生而成帶<hi>見草/二</hi>　結以酬恩<hi>魏顆嫁先</hi>
<pb n="KR3k0055_WYG_413-6b"/>
<hi>人之妾及戰見老人結草以亢杜回夜夢曰予所嫁婦人之父也爾用先人之治命予是以報</hi>　青青<lb/>
河畔草　離離山上苖　不絶根而能植　必滋蔓而<lb/>
難圖　增王孫草<hi>見草一</hi>　仙人草<hi>見謝惠連贊</hi>　無風獨揺<lb/>
<hi>水經魏興錫義山多生薇蘅草其草有風不偃無風獨揺</hi>　望月則舒<hi>雜爼望舒草出扶支國草</hi>
<hi>紅色葉如蓮見月出則舒月没則卷故曰望舒</hi>　食之已癭<hi>山海經天帝之山有草狀如葵臭如</hi>
<hi>蘼蕪名曰杜蘅食之已癭</hi>　佩之已癘<hi>山海經浮山有草麻葉方莖赤花黒實臭如蘼蕪名曰薰</hi>
<hi>草佩之可以已癘</hi>
　　草木<hi>附</hi>
<pb n="KR3k0055_WYG_413-7a"/>
原漸苞<hi>見禹貢注漸進長苞叢生</hi>　甲坼<hi>易曰百果草/木皆甲坼</hi>　夷芟<hi>周官薙氏</hi>
　樹藝<hi>司徒職云毓草木也</hi>　潰茂<hi>詩如彼草木/莫不潰茂</hi>　黃落<hi>禮草木黃落斧</hi>
<hi>斤入山林</hi>　神助<hi>苻堅伐晉晉謝𤣥禦之會稽王道子禱於鍾山求助至時堅見八公山草木皆是人</hi>
<hi>形遂敗若神之助也</hi>　天時<hi>周禮草木有時以生有時以死此謂天時也</hi>　草木之滋<lb/>
<hi>禮曰䘮有疾食肉飲酒必有草木之滋焉以為薑桂之謂也</hi>　草木不長<hi>禮土敝則草木不長</hi>
　增薈蔚<hi>薈兮蔚兮南山朝隮謂盛多貎</hi>　夭喬<hi>書厥草惟夭厥木惟喬</hi>　繇條<lb/>
<hi>又厥草帷繇厥木帷條</hi>　零落<hi>草曰零/木曰落</hi>　不毛<hi>楚詞不毛之地草木不生也</hi>
灌莽<hi>木叢曰灌草深平曰莽</hi>　靈草神木　晻曖　蒙蘢　節解<lb/>
<pb n="KR3k0055_WYG_413-7b"/>
　叢薄　揺落變衰　蔓草縈骨　拱木斂魂<hi>江淹恨賦</hi>
緑縟<hi>草木香也</hi>
　　草五<lb/>
原詩古詩曰四顧何茫茫東風揺百草　又曰新樹蘭<lb/>
蕙葩雜用杜蘅草終朝采其華日暮不盈抱采之欲遺<lb/>
誰所思在逺道　又曰穆穆清風至吹我羅裳裾青袍<lb/>
似春草草長條風舒　又曰青青陵中草傾葉晞朝日<lb/>
陽春被惠澤枝葉可攬結　魏劉楨詩曰青青女蘿草<lb/>
<pb n="KR3k0055_WYG_413-8a"/>
上依髙松枝幸䝉庇養恩分惠不可貲風雨雖急疾根<lb/>
株不傾移　梁元帝細草詩曰依階疑緑蘚傍渚若青<lb/>
苔漫生雖欲徧人跡會應開　丘遲玉堦春草詩曰發<lb/>
溜始參差扶堦方沃若雜葉半藏蜻叢花未隱雀葳蕤<lb/>
亂碧紫蒼黃間濃薄　陳劉刪詠青草詩曰雨淋三春<lb/>
葉風傳十歩香暎袍憐色重臨書喜帶長　增唐崔國<lb/>
輔長信草詩曰長信宫中草年年愁處生時侵朱履跡<lb/>
不使玉階行　顧況春草謡曰春草不解行年年上東<lb/>
<pb n="KR3k0055_WYG_413-8b"/>
城正月二月色綿綿千里萬里傷人情　陸贄賦得御<lb/>
園芳草曰隂隂御園裏瑶草日光長靃靡含煙霧依稀<lb/>
帶夕陽雨餘荑更宻風暖蕙初香擁仗縁馳道乗輿入<lb/>
建章溼煙揺不散細影亂無行恆恐韶光晩何人辨早<lb/>
芳　萬侯造賦得龍池春草曰暖積龍池緑晴連御苑<lb/>
春迎風莖未偃裛露色猶新苒苒分堦砌離離雜荇蘋<lb/>
細叢依逺渚疎影落輕淪遲引縈花蝶偏宜拾翠人那<lb/>
憐獻賦者惆悵及兹辰　白居易賦得古原草送别曰<lb/>
<pb n="KR3k0055_WYG_413-9a"/>
離離原上草一歲一枯榮野火燒不盡春風吹又生逺<lb/>
芳侵古道晴翠接荒城又送王孫去萋萋滿别情　鄭<lb/>
谷曲江春草曰花落江堤簇曉煙雨餘草色逺相連香<lb/>
輪莫輾青青破留與遊人一醉眠　又省試春色碧色<lb/>
曰萇𢎞血染新含露滿江濱想得尋花徑應迷拾翠人<lb/>
窗紗迎擁砌簪玉妬成茵天借新晴色雲饒落日春嵐<lb/>
光垂處合睂黛看時顰願與仙桃比無令惹路塵　陳<lb/>
陶賦得池塘生春草曰謝公遺詠處池水夾通津古徃<lb/>
<pb n="KR3k0055_WYG_413-9b"/>
何人在年年草自春色宜波際緑香異雨中新今日青<lb/>
青意空悲行路人　宋楊萬里春草曲詩曰散雪枝頭<lb/>
寒已老平蕪一夜鋪春草江梅著子怯東風花落滿庭<lb/>
渾不埽　明楊基春草詩曰嫩緑柔香逺更濃春來無<lb/>
處不茸茸六朝舊恨斜陽裏南浦新愁細雨中近水欲<lb/>
迷歌扇緑隔花偏襯舞裠紅平川十里人歸晩無数牛<lb/>
羊一笛風　李昂妻陳氏詠春草詩曰無人種春草隨<lb/>
意發芳叢緑徧郊原外青回逺近中羃煙粘落絮和雨<lb/>
<pb n="KR3k0055_WYG_413-10a"/>
櫬殘紅不解王孫去淒淒對晩風<lb/>
原賦晉傅𤣥紫華賦曰紫華一名長樂華舊生於蜀其<lb/>
東界特饒中國竒而種之余嘉其花純耐久可歴冬而<lb/>
服故與友生各為之賦有遐方之竒草禀二氣之純精<lb/>
仰紫微之景曜因令色以定名剛莖勁立纖條繁列從<lb/>
回風以揺動紛蘭暢而蕙潔蔚青蔥以増茂並含華而<lb/>
未發於是散緑葉秀紫榮藴若芝草之始敷灼若百枝<lb/>
之在庭獨參差以照耀何光麗之雜形渙渙昱昱而奪<lb/>
<pb n="KR3k0055_WYG_413-10b"/>
人目精下無物以借喻上取象於朝霞妙萬物而比豔<lb/>
莫兹草之可嘉　梁蕭子暉冬草賦曰有閑居之蔓草<lb/>
獨幽隠而羅生對離披之苦節反㽔葳而有情若夫火<lb/>
山滅燄湯泉沸㵼日悠揚而少色天隂霖而四下於時<lb/>
直木先摧曲蓬多隕衆芳摧而萎絶百卉颯以徂盡未<lb/>
若兹草凌霜自保挺秀色於氷塗厲貞心於寒道已矣<lb/>
哉徒撫心其何益但使萬物之後凋夫何獨知於松柏<lb/>
　沈約愍衰草賦曰愍衰草衰草無容色憔悴荒徑中<lb/>
<pb n="KR3k0055_WYG_413-11a"/>
寒荄不可識昔時兮春日昔日兮春風銜花兮佩實垂<lb/>
緑兮散紅巖陬兮海㟁氷多兮霰積布綿宻於寒臯吐<lb/>
纖疏於危石彫芳卉於九衢霣靈茅之三脊風急崤道<lb/>
難秋至客衣單既傷簷下菊復悲池上蘭飄落逐風盡<lb/>
方知歲早寒流螢暗明燭鴈聲斷裁續霜奪莖上紫風<lb/>
銷葉中緑秋鴻兮疏引寒鳥兮聚飛徑荒寒草合草長<lb/>
荒徑微園庭漸蕪沒霜露日霑衣　增唐蘇頲長樂花<lb/>
賦曰夫長者以短長之形度其長則至羙夫樂者以哀<lb/>
<pb n="KR3k0055_WYG_413-11b"/>
樂之類同其樂則至喜長也樂也吾安得而間之嘉纖<lb/>
植之並用偉令名兮在兹徒見其豐族苯䔿髙標璀璨<lb/>
莖丹外而縞中葉縹分以紅貫綴緑穎之重疉索紫蕤<lb/>
之爛漫廹而象之君子其常或微或章聳危冠兮纓若<lb/>
綬黙退静其何望逺以意之佳人欲翔炫炫煌煌重羅<lb/>
綺兮撲瑶翠蹇来思而未嘗匪以幽兮自直匪以直兮<lb/>
自藏匪以晩兮自耀匪以耀兮自强文濁露之均灑庇<lb/>
清舒之汎光本無嫌於散地甘有寓於殊方然則太液<lb/>
<pb n="KR3k0055_WYG_413-12a"/>
初滿上林新霽䒠茸灼爍萬品千計揺瑞色而涵芝雜<lb/>
竒葩而轉蕙孰與夫玉堂金閣之徧賞白日青春之特<lb/>
麗歲不與兮時向闌風蕭蕭兮夜漫漫賓逺鴻於沙塞<lb/>
呌離鶴於江干君曽不見三月華矣盡林間之槁木千<lb/>
霜隕矣亦庭下之枯蘭懿此常度凌於早寒假春期而<lb/>
不採雖秋令而不殘衝雨霰之飛薄任雲山之險難芳<lb/>
弗珍於靃靡節恆慕於檀欒吾則知樹背之奚託傾心<lb/>
之可安如後凋之是貴罔獨立其誰觀文學掾起而為<lb/>
<pb n="KR3k0055_WYG_413-12b"/>
亂曰白露瀼瀼何草不黄紫華灼灼生君之堂彼不伐<lb/>
兮秋自翳時或珍兮君是惠彤庭赫兮朱草駢交屈軼<lb/>
兮友賓連伊榛莽而荒些君曷為而賦㫋　宋吳淑草<lb/>
賦曰春草生兮萋萋王孫遊兮不歸吐芳揚烈縁臯被<lb/>
厓暮春江南之思涼風塞外之悲通神明者藴藻彰瑞<lb/>
應者苬芝指東門以漚菅陟南山兮採薇爾其卬有㫖<lb/>
苕溼有萇楚采藍未及於一襜樹蕙俄滋於百畆苜蓿<lb/>
懐風而披靡蘘荷依隂而繁茂葛覃既施於中谷蘭生<lb/>
<pb n="KR3k0055_WYG_413-13a"/>
亦羅乎堂下彼茁者蓬一發五豵不其書帶晉陽屏風<lb/>
道勝而何慙藜杖德茂而方見蒿宫芟之既逢於薙氏<lb/>
嘗之亦自於神農則有海上餘糧井邊扶老訝道茀之<lb/>
難行歎牆茨之不埽萱徒樹背荃寜察情經幽蘭兮延<lb/>
佇餐秋菊之落英聞殺人於鉤吻𫝊益壽於黃精濟隂<lb/>
訝其兵狀八公駭於人形畏秋霜之曉墜懼鶗鴂之先<lb/>
鳴至於生君子之邦喻小人之德茂彼崦山饒兹蘭澤<lb/>
或當風不偃或不扶自直原上動離離之思河畔恱青<lb/>
<pb n="KR3k0055_WYG_413-13b"/>
青之色晝爾于茅宵爾索綯或文如虉綬或色似青袍<lb/>
或紉蘭以為佩或服艾而盈腰至如臧文之妾織蒲伯<lb/>
有之門生莠聞景天之戒火識包茅之縮酒若夫布帛<lb/>
之異綸組之殊扈江蘺與辟芷畦留夷與掲車池塘得<lb/>
惠連之夢蓬蒿侵仲蔚之居駱越之菌雲夢之䔇葰薑<lb/>
既已香口芣苢亦聞宜子據蒺藜而難以求安采葑菲<lb/>
而不遺下體蓂莢屈軼之祥闊達華苹之瑞釀酒瑶琨<lb/>
之域飼馬吉雲之地葵有衞足之稱藿有向陽之意斯<lb/>
<pb n="KR3k0055_WYG_413-14a"/>
品類之繁多故云百卉<lb/>
原贊□卞敬宗懐香贊曰有卉惟翠因實制名濛濛緑<lb/>
葉荏苒弱莖寄芬微風寓秀閑庭懐而芳之為翫於情<lb/>
　宋謝惠連仙人草贊曰余之中園有仙人草焉春穎<lb/>
其苖夏秀其英秋有貞實冬無彫色可謂貫四時而不<lb/>
改者也既嘉其名而羙其質染筆作詠庶以攄述云園<lb/>
有嘉草名曰仙人華華煒煒莫莫臻臻穎發炎暑苗秀<lb/>
和春竒爾靈質乃植中林<lb/>
<pb n="KR3k0055_WYG_413-14b"/>
原序晉嵇康懐香賦序曰余以太簇之月登於歴山之<lb/>
陽仰眺崇岡俯察幽坂及覩懐香生蒙楚之間曽見斯<lb/>
草植於廣廈之庭或被帝王之囿怪其遐棄遂遷而樹<lb/>
於中堂華麗則殊采婀娜芳實則可以藏之書又感其<lb/>
棄本髙崖委身階庭似傅說顯殷四叟歸漢故因事義<lb/>
賦之<lb/>
　　芝一<lb/>
原爾雅曰菌芝也　增又曰芝一歳三華　神農芝論<lb/>
<pb n="KR3k0055_WYG_413-15a"/>
曰山川雲雨五行四時隂陽晝夜之精以生五色神芝<lb/>
皆為聖王採擇焉　原說文曰芝神草也　本草經曰<lb/>
赤芝一名丹芝黄芝一名金芝白芝一名玉芝黒芝一<lb/>
名𤣥芝紫芝一名木芝　增格物論曰芝瑞草也土氣<lb/>
和則生有五色黃者為喜黒者為惡　原瑞應圖曰芝<lb/>
英者王者親延耆養老有道則生　孝經援神契曰德<lb/>
至於草木則芝草生　又曰善養老則芝茂　春秋運<lb/>
斗樞曰瑶光得陵出黑芝　抱朴子曰芝有石芝木芝<lb/>
<pb n="KR3k0055_WYG_413-15b"/>
草芝肉芝菌芝百許種玉脂芝如水精得而末之以無<lb/>
心草汁和之須㬰成水服一升得千歲　增又曰赤者<lb/>
如珊瑚白者如截肪黑者如澤漆青者如翠羽黃者如<lb/>
紫金而皆光明洞徹如堅氷也晦夜去芝三百歩便望<lb/>
見其光矣　原又曰石桂英芝名生巖穴中似桂樹而<lb/>
實石也　又曰木芝者松脂淪地千歲化為茯苓茯苓<lb/>
萬歲其上有小木狀似蓮花其名曰木威喜芝夜視有<lb/>
光持之甚滑燒之不然帶之辟兵　又曰七明九光芝<lb/>
<pb n="KR3k0055_WYG_413-16a"/>
皆石也生臨水之髙山石崖之間狀如盤椀不過徑尺<lb/>
以還　又曰肉芝者謂萬歲蟾蜍頭上有角頷下有丹<lb/>
書八字體重以五月五日中時取之隂乾百日以其足<lb/>
畫地即為流水帶其左手於身辟兵若敵人射己者弓<lb/>
弩矢皆返還自向也　又曰青雲芝生於名山之隂大<lb/>
青石間青蓋三重上有雲氣覆之味辛甘以隂乾食之<lb/>
令人壽千歲不老能乘雲通天見鬼神　又曰黃龍芝<lb/>
生於神山之中狀如黃龍味辛甘以四時採隂乾治食<lb/>
<pb n="KR3k0055_WYG_413-16b"/>
日一合壽萬歲令人光澤　又曰金蘭芝生於名山之<lb/>
隂金石之間上有水蓋莖出入秋旬求之飲其中水壽<lb/>
千歲耳目聰明　又曰龍仙芝狀似升龍之相負葉為<lb/>
鱗其根則如蟠龍服一株則壽千歳　又曰珠芝其莖<lb/>
黃其葉赤其實如李而紫色二十四枚輙相連而垂如<lb/>
貫珠也　又曰朱草芝九曲曲有三葉三實　又曰行<lb/>
山中見小人乘馬車長七八寸者肉芝生取服即僊<lb/>
又曰蒼山岑石之中赤雲之下狀如人豎豎如連鼔其<lb/>
<pb n="KR3k0055_WYG_413-17a"/>
色如澤以夏採之隂乾食之令人乘雲龍上天觀見八<lb/>
極通見神明延壽萬年　又曰月芝生於名山之隂崑<lb/>
崙之山大谷源泉金石之中　又曰山芝者韓衆所食<lb/>
也與天地相極延年壽通神明矣　又曰火芝常以夏<lb/>
採之葉上赤下莖青赤松子服之常在西王母前隨風<lb/>
上下徃來東西　又曰人芝生名山之隂青蓋白莖乾<lb/>
治食日半合則使人壽入水可久也　又曰月精芝秋<lb/>
生山陽石上莖青上赤味辛苦盛以銅物十月食之壽<lb/>
<pb n="KR3k0055_WYG_413-17b"/>
萬歲　又曰黑芝生於名山之隂大谷中白蓋赤莖味<lb/>
甘秋採之隂乾日食令人身輕齒堅與天地無極　又<lb/>
曰火芝生於名山之陽其色黃澤大如車蓋　又曰金<lb/>
芝生於金石之中無蓋青莖味甘辛以秋取隂乾治食<lb/>
令人身有光壽萬歲　又曰萬年芝令人不老延年九<lb/>
千　又曰夜光芝出於名山之隂大谷源泉中金石間<lb/>
上有浮雲翔其上有五色有目如兩日　又曰白雲芝<lb/>
生於名山之隂白石上有白雲覆之白蓋二重味辛甘<lb/>
<pb n="KR3k0055_WYG_413-18a"/>
小苦以秋採之隂乾治食令人身輕齒堅　又曰金芝<lb/>
生於山無蓋青莖隂乾治食日一合不中風雷令人色<lb/>
光澤也　又曰雲母芝生於名山之隂青蓋赤莖味甘<lb/>
以季秋竹刀採之隂乾治食使人身光壽千歲醮以牛<lb/>
脯　又曰華芝生於名山之陽及出央山大谷源泉水<lb/>
中赤蓋白莖上有兩葉三實　又曰鬼芝青蓋長莖隂<lb/>
乾屑之日食五合所見神明令人長生　漢武内傳曰<lb/>
西王母之仙上藥有大真紅芝草　增博物志曰名山<lb/>
<pb n="KR3k0055_WYG_413-18b"/>
生神芝不死之草上芝為車馬形中芝為人形下芝為<lb/>
六畜形　廣異記曰仙都有芝圃悉種靈芝或如車騎<lb/>
或如華蓋或如樓閣或如飛鳥五色　拾遺記曰崑崙<lb/>
山九層有芝田蕙圃羣仙種耨焉　原淮南子曰巫山<lb/>
之上從風縱火紫芝與蕭艾俱死　增又曰稻生於水<lb/>
而不能生於湍瀬之間芝生於山而不能生於盤石之<lb/>
上　離騷曰采三秀兮於山間<lb/>
　　芝二<lb/>
<pb n="KR3k0055_WYG_413-19a"/>
增抱朴子曰蔡誕求仙三年饑凍還家欺家云吾為老<lb/>
君守視斑龍與諸仙博戲忽輸此龍為此罪見責送崑<lb/>
崙山下芸鋤芝草三四頃皆生細石中多荒穢治之勤<lb/>
苦不可論法當十年乃得原會偓佺子王喬諸仙來接<lb/>
按行吾守請之並為吾作力且自放歸當更自修理求<lb/>
去　原漢書曰武帝元封二年詔曰甘泉宫中產芝九<lb/>
莖連葉上帝博臨不異下房其赦天下賜雲陽都百户<lb/>
牛酒作芝房之歌　又曰宣帝神雀元年金芝九莖產<lb/>
<pb n="KR3k0055_WYG_413-19b"/>
於涵德殿銅池中　仲長子曰哀帝時有異物生於長<lb/>
樂宫延年廏後東廡樹及永巷南園合歡樹議者以為<lb/>
芝草　增東觀漢記曰明帝永平七年公卿以芝生前<lb/>
殿表賀奉觴上壽　原論衡曰建初三年零陵泉陵縣<lb/>
女子博寧宅内生芝五夲長者尺四寸短者七八寸葉<lb/>
莖紫色蓋紫芝也太守沈酆遣門下掾奏獻皇帝恱懌<lb/>
賜錢衣詔會公卿郡國上計吏皆以芝草告示天下<lb/>
續漢書曰章帝建初五年零陵獻芝草　古今注曰章<lb/>
<pb n="KR3k0055_WYG_413-20a"/>
帝元和二年芝生沛如人冠又生章武如人抱三子狀<lb/>
　增東觀漢記曰桓帝建和元年芝生中黃藏府　原<lb/>
又曰光和四年郡國上芝草英　増宋書曰順帝昇明<lb/>
二年臨城縣生紫蓋黃裏芝芝歴時質色不變　拾遺<lb/>
記曰大業七年六月東都永康門内會昌門東生芝草<lb/>
百二十莖武賁郎將段文操留守畫圖奉表進　唐書<lb/>
曰貞觀中安禮門御榻產靈芝五莖　又曰貞觀中太<lb/>
子寢室中產素芝十四莖並為龍興鳯翥之形　又曰<lb/>
<pb n="KR3k0055_WYG_413-20b"/>
天寶中有玉芝產於大同殿之柱礎一夲兩莖神光照<lb/>
於殿　又曰上元中含輝院生金芝又延英殿御座生<lb/>
玉芝一莖三花肅宗御製玉靈芝詩　雜爼曰武宗起<lb/>
望仙臺空中生靈芝二株色同紅玉　邵氏聞見録曰<lb/>
仁宗降誕章懿后榻下生靈芝一本四十二葉以應享<lb/>
國四十二年之瑞云　新唐書曰崔希喬以孝友稱丁<lb/>
内憂哀毁過禮為鄭縣丞芝草生所居堂一宿而葩蓋<lb/>
盈尺　又曰杜荀鶴庭前椿樹生二芝明年及第因名<lb/>
<pb n="KR3k0055_WYG_413-21a"/>
之曰科名草　宋史曰徽宗政和中蘄州產芝徧境計<lb/>
黃芝一萬一千六百夲内一本紫色九幹尤竒　古今<lb/>
詩話曰宣和間王將明賜第以梁生芝草為奏車駕臨<lb/>
幸適久雨梅潤芝墜地京師為十七字詩曰相公新賜<lb/>
第梁上生芝草為甚脫下來膠少<lb/>
　　芝三<lb/>
增商嶺　謝庭<hi>史記四皓避秦入商山採芝而歌庭謝車騎曰譬之芝蘭玉樹欲使生階</hi>
　銅池　瓊田<hi>上見芝二玉黃山谷詩子瞻寄胡道士  芝一名瓊田草</hi>　燕胎<lb/>
<pb n="KR3k0055_WYG_413-21b"/>
鳳腦<hi>雜爼句曲山有神芝五種第一名龍仙第二名參成第三名燕胎第四名夜光第五名玉科  又曰</hi>
<hi>仙經言穿地六尺以鐶實一枚種之灌以黃水五合以土堅築之三年生苗如匏實如桃名鳳腦芝又有五德</hi>
<hi>芝如車馬</hi>　朱柯　翠羽<hi>張衡賦濯靈芝於朱柯按朱柯芝草莖也  下見神農論</hi>　含<lb/>
氣　延年<hi>孫綽天台賦五芝含氣而晨敷同瑞應記食芝則延年不終與真人</hi>　博寧<lb/>
宅中　九齡坐側<hi>上見芝二勝唐張九齡以母䘮解任居憂毁不  哀有紫芝產於坐側白</hi>
<hi>鳩白雀巢庭樹</hi>　龍興鳯翥　蟠錯蟬聯<hi>上見芝二錯唐李紳詩靈根蟠  呈天瑞</hi>
<hi>寶葉蟬聯表地祥</hi>　紫藤赤箭　雲母月精<hi>東坡詩序夜夢遊人家開西堂門有</hi>
<hi>小園古井井上有蒼石石上生紫藤如龍蛇枝葉如赤箭主人言此石芝也  山堂肆考昔羊愔夢入洞府有</hi>
<pb n="KR3k0055_WYG_413-22a"/>
<hi>一物飛去神人曰此青雲芝也又有七明芝九光芝雲母芝月精芝龍仙芝萬年芝金蘭芝</hi>
　　芝四<lb/>
原三秀<hi>煌煌靈芝一年三秀</hi>　九莖　漢代歌<hi>見芝/二</hi>　松子服<hi>火芝</hi>
<hi>赤松子服之</hi>　生隈<hi>芝蘭菌蠢/生其隈</hi>　萬年<hi>芝/名</hi>　兩日<hi>夜光芝有目如兩日</hi>
　雲氣<hi>青雲紫雲氣覆之</hi>　瑶光　九光<hi>九/曲</hi>　五色<hi>兩葉三實</hi>　似<lb/>
桂樹<hi>桂英芝</hi>　如蓮花<hi>木芝名曰/木威喜芝</hi>　泉陵獻<hi>論衡</hi>　銅池產<lb/>
<hi>漢書</hi>　乘車馬<hi>肉/芝</hi>　返弓矢<hi>肉/芝</hi>　白雲覆<hi>白雲芝</hi>　浮雲翔<lb/>
<hi>夜光芝</hi>　狀如盤梡<hi>九光/芝</hi>　大如車盖<hi>火芝</hi>　產甘泉宫<lb/>
<pb n="KR3k0055_WYG_413-22b"/>
產涵德殿<hi>並漢書</hi>　生合歡樹<hi>仲長/子</hi>　生名山隂<hi>抱朴子</hi>
帶之辟兵　服之不老　垂如貫珠<hi>紫朱芝</hi>　豎如連鼔<lb/>
<hi>赤雲芝</hi>　靈芝　神芝　增一本兩莖<hi>見芝一</hi>　三榦九枝<lb/>
<hi>見神芝贊</hi>　延英御座　安禮御榻<hi>並唐書</hi>
　　芝五<lb/>
原詩梁庾肩吾芝草詩曰踟蹰玩芝草淹留攀桂叢桂<lb/>
叢方偃蹇芝葉正玲瓏如龍復如馬成闕復成宫黄金<lb/>
九華蓋紫莖六英通隱士蒼山北神仙海穴東隨舟聊<lb/>
<pb n="KR3k0055_WYG_413-23a"/>
變水獨揺不須風　增唐肅宗御製玉靈芝詩曰玉殿<lb/>
肅肅靈芝煌煌重英發秀連夜分房紫微間采白蕣呈<lb/>
色載啟瑞圖庶符皇極放此靈質賁其王猷神惟不愛<lb/>
永荷天休　李義府詠宣政殿芝草詩曰明王敦孝感<lb/>
寳殿秀靈芝色帶朝陽淨光涵雨露滋且標仙德重更<lb/>
引國恩施聖祚今無限微臣樂未移　宋蘇軾詠芝詩<lb/>
曰空堂明月清且新幽人睡息來初勻了然非夢亦非<lb/>
覺有人夜扣祈孔賓披衣相從到何許朱闌碧井開瓊<lb/>
<pb n="KR3k0055_WYG_413-23b"/>
户忽驚石上堆龍蛇玉莖紫筍生無數鏗然散折青珊<lb/>
瑚味如蜜藕和雞蘇<lb/>
增歌漢四皓紫芝歌曰莫莫髙山<hi>一作漠漠商洛</hi>深谷逶迤曄<lb/>
曄紫芝可以療飢唐虞世逺吾將何<hi>一作安</hi>歸駟馬髙蓋<lb/>
其憂甚大富貴之畏人兮不若貧賤之肆志<hi>一作富貴而畏人不</hi>
<hi>若貧賤而輕世</hi>　武帝芝房歌曰齊房產草九莖蓮葉<hi>齊讀曰齋</hi>宫<lb/>
童効異披圖按牒元氣之精回復此都蔓蔓日茂芝成<lb/>
靈華　班固靈芝歌曰因露寢兮產靈芝象三德兮瑞<lb/>
<pb n="KR3k0055_WYG_413-24a"/>
應圖延壽命兮光此都配上帝兮象太微參日月兮揚<lb/>
光輝<lb/>
增表唐崔融賀天后殿中芝草生表曰德合天地仁之<lb/>
所及也深道貫神明孝之所寘也極故有元功肸蠁靈<lb/>
命氤氲瑶光發辰象之精金色吐隂陽之秀伏帷天后<lb/>
化含萬物訓正六宫天下被塗山之音海内仰河洲之<lb/>
教芝英繞殿蹔疑王母之臺靈草成田聊比宓妃之館<lb/>
霑霈雨露之津揺動風雲之氣斜臨網樹分貝葉而重<lb/>
<pb n="KR3k0055_WYG_413-24b"/>
開近對淪池接蓮花而倒下豈與夫生於石室空傅好<lb/>
道之言產自珠宫徒事不經之説濫承天祚多慙國本<lb/>
始欽𤣥澗之祥更喜黃雲之地頌聲無輟在郊廟而方<lb/>
傳御膳有憑俯神仙而何逺<lb/>
原贊魏繆襲神芝贊曰靑龍元年神芝產於長平之習<lb/>
陽其色丹紫其質光耀其長尺有八寸五分其本圍三<lb/>
寸有三分别為三幹分為九枝散為二十六莖圍則一<lb/>
寸九分葉徑二寸七分其幹洪纖連屬有似珊瑚之形<lb/>
<pb n="KR3k0055_WYG_413-25a"/>
其吐柯載葉祥眀蠲絜考圖按牒蓋美乎所同於前代<lb/>
者矣　又神芝贊<hi>失名</hi>古瑞命記曰王者慈仁則芝生採<lb/>
食之則延年不終與真人同又神農氏論芝云山川雲<lb/>
雨五行四時隂陽晝夜之精以生五色神芝皆為聖王<lb/>
休祥焉自漢孝武顯宗世號隆盛而元封永平所紀神<lb/>
芝方斯蔑如也且其枝幹條莖本末相承乃協於天官<lb/>
之數非神明其孰為此哉推其類象則蓂莢之植階庭<lb/>
箑蒲之生庖厨視匹靈矣乃詔御府匱而藏之且畫其<lb/>
<pb n="KR3k0055_WYG_413-25b"/>
形遂以名園為之贊曰帝德允臻厨不難致煌煌神芝<lb/>
吐葩揚榮曩披其圖今握其形永章遐紀載之頌聲<lb/>
　　蘭一<lb/>
原說文曰蘭香草也　增本草曰蘭一名水香俗呼燕<lb/>
尾香煑水以療風又名香水蘭四時常青花黃有春芳<lb/>
者為春蘭色深秋芳者為秋蘭色淡移植小檻中置座<lb/>
右花開時滿室盡香與他花香又别　圖經曰蘭山在<lb/>
蜀敘州蘭生於深林石間尤多有春蘭秋蘭崇蘭鳯尾<lb/>
<pb n="KR3k0055_WYG_413-26a"/>
蘭竹蘭石蘭春蘭花生於葉之下崇蘭花生於葉之上<lb/>
　原易曰同心之言其臭如蘭　增毛詩曰士與女方<lb/>
秉蕳兮即蘭香草也　原禮記曰婦人或賜之<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭則<lb/>
受而獻諸舅姑　家語曰芝蘭生於深林不以無人而<lb/>
不芳君子修德立道不為困窮而改節　增又曰與善<lb/>
人居如入芝蘭之室久而不知其芳　原文子曰日月<lb/>
欲明浮雲蓋之叢蘭修發秋風敗之　又曰蘭芷不為<lb/>
莫服而不芳君子行道不為莫知而止　孫卿子曰民<lb/>
<pb n="KR3k0055_WYG_413-26b"/>
之好我芬若椒蘭　增淮南子曰男子樹蘭美而不芳<lb/>
繼子得食肥而不澤情不相與徃來也　原楚詞曰旣<lb/>
滋蘭之九畹兮　增又曰户服艾以盈腰兮謂幽蘭其<lb/>
不可佩　原又曰紉秋蘭以為佩　增又曰沅有芷兮<lb/>
澧有蘭思君子兮未敢言　原又曰秋蘭兮蘼蕪羅生<lb/>
兮堂下緑葉兮紫莖芳菲兮襲予　增又曰浴蘭湯兮<lb/>
沐芳澤　原又曰秋蘭兮靑靑緑葉兮紫莖　增又曰<lb/>
懐蘭英兮把瓊若　又曰疏石蘭兮以為芳<hi>王逸曰石蘭香草疏</hi>
<pb n="KR3k0055_WYG_413-27a"/>
<hi>布也</hi>　漢武帝秋風辭曰蘭有秀兮菊有芳懷佳人兮不<lb/>
能忘<lb/>
　　蘭二<lb/>
原琴操曰猗蘭操者孔子所作也孔子䀻諸侯莫能仕<lb/>
自衞反魯隱谷之中見香蘭獨秀喟然歎曰夫蘭當為<lb/>
王者香今乃獨茂與衆草為伍乃止車援琴鼔之自傷<lb/>
不逢時託辭於香蘭云　左傳曰鄭文公有賤妾曰燕<lb/>
姞夢天使與己蘭曰余為伯鯈余而祖也以是為而子<lb/>
<pb n="KR3k0055_WYG_413-27b"/>
蘭有國香人服媚之文公與之蘭而御之辭曰妾不才<lb/>
幸而有子將不信敢徴蘭乎公曰諾生穆公名之曰蘭<lb/>
　增晏子曰曽子將行晏子送之曰君子贈人以軒不<lb/>
若以言吾請以言乎夫蘭本三年而成湛之苦酒則君<lb/>
子不近庶人不佩湛之糜醢而價匹馬矣非蘭本美也<lb/>
所湛然也願子之必求所湛　越絶書曰句踐種蘭渚<lb/>
山<hi>注云渚山王右軍蘭亭是也今會稽山蘭花甚盛</hi>　漢記曰漢尚書郎每進<lb/>
朝懐香握蘭口含雞舌香　典畧曰曹操殺楊修曰芳<lb/>
<pb n="KR3k0055_WYG_413-28a"/>
蘭當門不得不除　原蜀志曰先主殺張裕諸葛亮救<lb/>
之先主曰芳蘭當門不得不鋤　語林曰謝太傅問諸<lb/>
子姪曰子姪何預人事而政欲使其佳諸人莫有言者<lb/>
車騎荅曰譬如芝蘭玉樹欲使生階庭　增羅含别傳<lb/>
曰羅含致仕還家庭中忽蘭桂叢生人以為德行之感<lb/>
　世說曰毛元字伯成負才氣常稱寧為蘭摧玉折不<lb/>
作蕭敷艾榮　梁書曰武帝平建業朝士皆拜謝覧長<lb/>
揖而已意氣閑雅武帝目送良久謂徐勉云覺此生芳<lb/>
<pb n="KR3k0055_WYG_413-28b"/>
蘭竟體想謝莊正當如此　隋遺録曰煬帝在江都徃<lb/>
徃為妖祟所惑嘗遊吳公宅雞臺恍惚間與陳後主遇<lb/>
舞女數十羅侍左右中一人迥美帝屢目之後主云即<lb/>
麗華也乃以緑文測海蠡酌紅粱新醖勸帝帝歡甚因<lb/>
請麗華舞玉樹後庭花後主問蕭妃何如此人帝曰春<lb/>
蘭秋菊各一時之秀也　舊唐書曰長壽二年裴子餘<lb/>
為鄠縣同列李朝隱程行諶皆以文法著稱子餘獨以<lb/>
詞學知名或問雍州長史陳崇業三人優劣崇業曰譬<lb/>
<pb n="KR3k0055_WYG_413-29a"/>
之春蘭秋菊俱不可廢　宋稗史曰羅畸元祐四年為<lb/>
滁州刺史明年治廨宇於堂前植蘭數十本為之記曰<lb/>
予之於蘭猶賢朋友朝襲其馨暮擷其英欈書就觀引<lb/>
酒對酌<lb/>
　　蘭三<lb/>
增作操　賦詩<hi>上詳蘭二百唐孫逖為集賢院修撰宰相蕭嵩會  官賦蘭詩繼雅頌休使逖</hi>
<hi>為序</hi>　入室　當門<hi>上詳蘭一/下詳蘭二</hi>　靈德　髙標<hi>上見顔師古幽蘭賦</hi>
<hi>紅向子諲詞緑玉叢中紫玉條幽光疎淡更香饒不將  粉汙髙標空谷佳人宜作伴貴遊公子不能招小窗</hi>
<pb n="KR3k0055_WYG_413-29b"/>
<hi>相對讀離騷</hi>　䕃玉池　養綺石<hi>上見傅𤣥賦黃汗漫録王維貯蕙蘭必  磁斗養以</hi>
<hi>綺石累年彌盛</hi>　如美人　似君子<hi>東坡題楊次公春蘭詩春蘭如美人不採羞自獻</hi>
<hi>黃山谷修水記蘭似君子蕙似士大夫</hi>
　　蘭四<lb/>
原燕夢　謝庭<hi>並詳前二</hi>　紉佩<hi>見楚/詞</hi>　䕃池<hi>見傅𤣥詩</hi>　緑葉<lb/>
　紫莖<hi>並詳前一</hi>　丹穎　縹蔕<hi>左思齊都賦曰其草則有杜若蘅菊石蘭芷蕙紫莖</hi>
<hi>丹穎緗葉縹蔕</hi>　為佩<hi>見楚/詞</hi>　當門<hi>詳前/二</hi>　十歩<hi>說苑十歩之内必有芳蘭</hi>
　九畹<hi>楚詞</hi>　秋芳<hi>古詩蘭/以秋芳</hi>　風汜<hi>楚詞光風轉蕙汜崇蘭</hi>　蘭亭<lb/>
<pb n="KR3k0055_WYG_413-30a"/>
<hi>晉永和九年王羲之集羣賢㑹稽山隂之蘭亭</hi>　蘭臯<hi>古詩清露/被蘭皐</hi>　王者香<hi>琴操</hi>
　善人室<hi>家語</hi>　香自焚<hi>蘭以香/而自焚</hi>　刈而卒<hi>左傳鄭穆公有疾曰蘭死</hi>
<hi>吾其死乎此吾所以生也刈蘭而卒</hi>　旣窮谷<hi>窮谷旣/芳蘭</hi>　生深林<hi>芝蘭</hi>　郎<lb/>
官在握<hi>郎官握蘭芳香</hi>　孝子循陔<hi>詩序南陔美孝也曰循彼南陔言采其蘭以為佩也</hi>
　執修禊<hi>韓詩三月上巳桃花水下時浴於溱洧水執蘭修禊祓除不祥</hi>　受獻舅姑<lb/>
<hi>禮記</hi>　幽蘭　芳蘭　春蘭　秋蘭　增幽客<hi>花譜蘭為幽客</hi>
芳友<hi>曽端伯取友於十花蘭為芳友</hi>
　　蘭五<lb/>
<pb n="KR3k0055_WYG_413-30b"/>
原詩後漢酈炎蘭詩曰靈芝生河洲動揺因洪波秋蘭<lb/>
榮何晩嚴霜悴其柯哀哉二芳草不植太山阿　晉傅<lb/>
𤣥詠秋蘭詩曰秋蘭䕃玉池池水清且芳雙魚自踴躍<lb/>
兩鳥時迴翔　梁孝元帝賦得蘭澤多芳草詩曰春蘭<lb/>
本無豔春澤最葳蕤燕姬得夢罷尚書奏事歸臨池影<lb/>
入浪從風香拂衣當門已芬馥入室復芳菲蘭生不擇<lb/>
徑十歩豈難稀　後梁宣帝詠蘭詩曰折莖聊可佩入<lb/>
室自成芳開花不競節含秀委微霜　陳張正見賦新<lb/>
<pb n="KR3k0055_WYG_413-31a"/>
題得蘭生野徑詩曰披襟出蘭畹命酌動幽心鋤罷還<lb/>
開路歌喧自動琴華燈共影落芳杜雜花深莫言閑徑<lb/>
裏遂不斷黃金　唐太宗詠芳蘭詩曰春暉開紫苑淑<lb/>
景媚蘭湯映庭含淺色凝露泫浮光日麗參差影風和<lb/>
輕重香會湏君子折佩裏作芬芳　增李嶠詠蘭詩曰<lb/>
虚室重招尋㤀言契斷金英浮漢家酒雪洒楚王琴廣<lb/>
殿輕香發髙臺逺吹吟河汾應擢秀誰肯訪山隂　張<lb/>
九齡悲秋蘭詩曰幸得不鋤去孤苖守舊根無心羡㫖<lb/>
<pb n="KR3k0055_WYG_413-31b"/>
蓄豈欲近名園遇賞寧充佩為生莫礙門幽林芳意在<lb/>
非是為人論　李白蘭詩曰孤蘭生幽園衆草共蕪沒<lb/>
雖照陽春暉復悲髙秋月飛霜早淅瀝緑豔恐休歇若<lb/>
無清風吹香氣為誰發　又曰蘭生不當户别是閑庭<lb/>
草夙被霜雪欺紅榮已先老謬接瑶華枝結根君王池<lb/>
顧無馨香美叨沐春風吹臨風若可佩卒歲常相隨<lb/>
僧無可蘭詩曰蘭色結春光氛氲掩衆芳過門階露葉<lb/>
尋澤徑連香畹静風吹亂亭秋雨引長靈均曽采擷紉<lb/>
<pb n="KR3k0055_WYG_413-32a"/>
佩桂荷裳　崔塗幽蘭詩曰幽植衆寧知芬芳只暗持<lb/>
自無君子佩未是國香衰白露沾常早春風到毎遲不<lb/>
如當路草芳馥欲何為　宋朱子秋蘭詩曰秋蘭遞初<lb/>
馥芳意滿中襟想子空齋裏淒涼楚客心夕風生逺思<lb/>
晨露洒中林頗憶孤根在幽期得重尋　又曰秋至百<lb/>
草晦寂寞寒露滋蘭臯一以悴蕪穢不能治端居念離<lb/>
索無以遺所思願言託孤根歲晏以為期　楊萬里蘭<lb/>
詩曰雪徑偷開淺碧花氷根亂吐小紅芽生無桃李春<lb/>
<pb n="KR3k0055_WYG_413-32b"/>
風面名可山林處士家政坐國香到朝市不容霜節老<lb/>
雲霞江蘺蕙圃非吾耦付與騷人定等差　明宋濂蘭<lb/>
花篇曰陽和煦九畹晴芬溢青蘭潛姿發𤣥麝幽蘤凝<lb/>
紫檀緑蘿託芳鄰白谷挹髙寒元聖未成調湘纍久長<lb/>
歎菉葹雖外蔽貞潔終能完豈知平生心卒獲君子觀<lb/>
雜以青瑶芝承以白玉槃靈風曉方薦清露夜初漙此<lb/>
時不見知駢羅混荒菅春風桃李花爛若霞綺攅徒媚<lb/>
夸毗子千金買歌歡棄之不彼即要使中心安願結媺<lb/>
<pb n="KR3k0055_WYG_413-33a"/>
人佩把玩日㤀餐<lb/>
增操唐韓愈擬猗蘭操曰蘭之猗猗揚揚其香不採而<lb/>
佩於蘭何傷今天之旋其曷為然我行四方以日以年<lb/>
雪霜貿貿薺麥之茂子如不傷我不爾覯薺麥之茂薺<lb/>
麥之有君子之傷君子之守　明宣宗擬猗蘭操曰蘭<lb/>
生幽谷兮曄曄其芳賢人在野兮其道則光嗟蘭之茂<lb/>
兮衆草為伍於乎賢人兮汝其予輔<lb/>
原賦陳周𢎞讓山蘭賦曰爰有奇特之草産於空崖之<lb/>
<pb n="KR3k0055_WYG_413-33b"/>
地仰鳥路而裁通視行踪而莫至挺自然之髙介豈衆<lb/>
情之服媚寧紉結之可求垂延佇之能洎稟造化之均<lb/>
育與卉木而齊致入坦道而銷聲屏山幽而靜異獨見<lb/>
識於琴臺竊逢知於綺季　唐顔師古幽蘭賦曰惟奇<lb/>
卉之靈德稟國香於自然洒嘉言而擅美擬自操以稱<lb/>
賢詠秀質於楚賦騰芳聲於漢篇冠庶卉而超絶歴終<lb/>
古而彌傳若乃浮雲卷岫明月澄天光風細轉清露微<lb/>
懸紫莖膏潤緑葉水鮮若翠羽之羣集譬彤霞之競然<lb/>
<pb n="KR3k0055_WYG_413-34a"/>
感覊旅之招恨狎寓客之留連旣不遇於擥採信無憂<lb/>
乎剪伐魚始陟以先萌鶗雖鳴而未歇願擢穎於金陛<lb/>
思結䕃乎玉池泛旨酒之十醖耀華燈於百枝　增楊<lb/>
烱幽蘭賦曰惟幽蘭之芳草稟天地之純精抱青紫之<lb/>
奇色挺龍虎之嘉名不起林而獨秀必固本而叢生爾<lb/>
乃丰茸十歩綿連九畹莖受露而將低香從風而自逺<lb/>
當此之時叢生正滋美庭闈之孝子循南陔而采之楚<lb/>
襄王蘭臺之宫零落無叢漢武帝猗蘭之殿荒涼幾變<lb/>
<pb n="KR3k0055_WYG_413-34b"/>
聞昔日之芳菲恨今人之不見至若桃花水上佩蘭若<lb/>
而續魂竹箭山隂坐蘭亭而開宴江南則蘭澤為洲東<lb/>
海則蘭陵為縣隰有蘭兮蘭有枝贈逺别兮交新知氣<lb/>
如蘭兮長不改心若蘭兮終不移及夫東山月出西軒<lb/>
日晩授燕女於春閨降陳王於秋坂乃有送客金谷林<lb/>
塘坐曛鶴琴未罷龍劍將分蘭釭燭耀蘭麝氛氲舞䄂<lb/>
廻雪歌聲遏雲度清夜之未艾酌蘭英以奉君若夫靈<lb/>
均放逐離羣散侣辭鄢郢之南都下瀟湘之北渚歩遲<lb/>
<pb n="KR3k0055_WYG_413-35a"/>
　遲而適越心鬱鬱而懷楚徒眷戀於君王斂精神於帝<lb/>
　女汀洲兮極目芳菲兮襲予思公子兮不言結芳蘭兮<lb/>
　延佇借如君章有德通神感靈縣車舊館請老山庭白<lb/>
　露下而警鶴秋風髙而亂螢循階除而下望見秋蘭之<lb/>
　靑靑重曰若有人兮山之阿紉秋蘭兮歲月多思握之<lb/>
　兮猶未得空佩之兮欲如何乃抽琴命操為幽蘭之歌<lb/>
　歌曰幽蘭生矣於彼朝陽含雨露之津潤吸日月之休<lb/>
　光美人愁思兮採芙蓉於南浦公子㤀憂兮樹萱草於<lb/>
<pb n="KR3k0055_WYG_413-35b"/>
　北堂雖處幽林與窮谷不以無人而不芳趙元淑聞而<lb/>
　歎曰昔聞蘭葉據龍圖復道蘭林引鳯雛鴻歸燕去紫<lb/>
　莖歇露徃霜來緑葉枯悲秋風之一敗與萬草而為芻<lb/>
　<lb/>
　<lb/>
　<lb/>
　<lb/>
御定淵鑑類函卷四百八<lb/>
</p>
<p>
</p>
  </div>
</body>
</text>
</TEI>
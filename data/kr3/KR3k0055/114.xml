<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_114-1a"/>
　欽定四庫全書<lb/>
御定淵鑑𩔖函卷一百九<lb/>
　　設官部四十九<hi>招討使宣撫使</hi>　<hi>副招討使附撫制置使經畧使  安  使</hi>
　　　<hi>宣諭使市提舉承都大提舉茶馬政茶馬御史附  提舉  舶    宣布政使  參  參議附</hi>
　　　招討使一<hi>副招討使附</hi>
　増事文𩔖聚曰唐貞元時置招討使自後隨用兵權置<lb/>
　兵罷則停後以節度兼度支營田招討經畧使則有副<lb/>
　使判官各一人五代後唐亦以招討使為都統之副宋<lb/>
<pb n="KR3k0055_WYG_114-1b"/>
　因之元有招討使副招討　玉海曰慶厯元年詔陜西<lb/>
　經畧招討使夏竦屯鄜州熙寧八年命趙卨為安南道<lb/>
　經畧招討使建炎四年李成圍江州以張俊為江南路<lb/>
　招討使紹興五年岳飛為湖北襄陽招討使十年烏珠<lb/>
　犯三京以韓世忠張俊岳飛兼河南北招討使三十一<lb/>
　年以陜西河東命吳璘京東河北東路命劉錡京西河<lb/>
　北西路命成閔為使蓋遥領其地十一月又命吳拱李<lb/>
　顯忠隆興元年李顯忠為淮南京畿京東河北招討使<lb/>
<pb n="KR3k0055_WYG_114-2a"/>
邵宏淵副之　續文獻通考曰遼北面邉防官有西南<lb/>
面都招討司太祖神冊元年置招討使一員選有功者<lb/>
領之有西南面五押招討司置五押招討大將軍一員<lb/>
有西北路招討司置招討使監軍一員有西路招討使<lb/>
司置招討使官　金招討司置於西北路西南路東北<lb/>
路三處使一員副使一員　元招討司秩正三品逹嚕<lb/>
噶齊一員招討使一員　明止設招討軍民等職以待<lb/>
土官<lb/>
<pb n="KR3k0055_WYG_114-2b"/>
　　招討使二<lb/>
増兼招討使<hi>事文𩔖聚曰唐徳宗初建中二年田悦圍邢州次臨洺詔河東節度使馬燧等救臨</hi>
<hi>洺悦兵大敗邢州圍解以功加右僕射尋又加燧魏博招討使三年又敗悦於洹水詔加魏州大都督府長史</hi>
<hi>兼魏博等四州節度觀察招討使</hi>　讓招討名<hi>又曰裴度受淮西宣慰招討處置使詔出度以</hi>
<hi>韓宏為淮西行營都統不欲更為招討請袛稱宣慰處置使從之</hi>　賊鋒屢挫<hi>又曰來瑱為潁</hi>
<hi>川郡太守充招討使肅宗以瑱武略遷兼御史大夫比收河洛屢挫賊鋒頻來攻皆為瑱所敗賊等懼之號為</hi>
<hi>來嚼鐵</hi>　籌畫皆出<hi>又曰五代後唐莊宗與郭崇韜謀討伐之計時明宗為諸道兵馬總管當</hi>
<hi>行崇韜自以宦者相傾欲立大功以制之乃奏曰魏王繼岌大功未著宜依故事以親王為元帥莊宗曰小兒</hi>
<pb n="KR3k0055_WYG_114-3a"/>
<hi>㓜穉安能獨行卿當擇其副崇韜未奏莊宗曰無踰於卿乃以繼岌為都統崇韜為招討使率親軍六萬進討</hi>
<hi>西川籌畫皆出崇韜繼岌承命而已</hi>
　　招討使三<lb/>
増制元稹加裴度幽鎭兩道招討使制曰具官裴度昔<lb/>
者區域之中蜂蟻巢聚蔡有逆孽齊有狡童厥初圖征<lb/>
疑議滿野茍無司南允罔能濟佑我憲考為唐神宗實<lb/>
頼股肱運用心力肆朕小子蒙受景靈冀服於前燕平<lb/>
於後而撫御失理盤牙復生求思弭寧國老尚在是用<lb/>
<pb n="KR3k0055_WYG_114-3b"/>
亟宣懇惻之誠就加招撫之命　崔琮鳳翔李業河東<lb/>
李拭並加招討使制曰邉境未寧固資於選帥輪轅適<lb/>
用必在乎與能無煩易地之勞各副長城之委鳳翔節<lb/>
度使檢校刑部尚書李業生自將門久知鹵態悦詩禮<lb/>
而不倦索韜鈐而甚精河東節度使檢校禮部尚書李<lb/>
拭早膺儒術克擅文塲㓜挺瑚璉之資尤通冉季之政<lb/>
並累更重任必播能名朕以右輔之新拓土疆是資綏<lb/>
輯大鹵之連控戎落尤藉隄防或更戸封之崇或仍舊<lb/>
<pb n="KR3k0055_WYG_114-4a"/>
貫之美各膺新命無替前勞<lb/>
　　制置使一<lb/>
増翰苑新書曰唐宣宗大中五年以白敏中充招討党<lb/>
項行營都統制置等使制置使之名始此宋不常置掌<lb/>
經畫邉鄙軍旅之事政和中熙秦用兵以内侍童貫為<lb/>
之宣和末姚古為京畿輔郡兵馬使靖康初种師道為<lb/>
河東路制置使錢蓋為陜西五路制置使建炎元年有<lb/>
招捉盜賊制置使自王淵始三年有行在五軍制置使<lb/>
<pb n="KR3k0055_WYG_114-4b"/>
自劉光世始又諸路皆有制置使自江浙陳彦文程千<lb/>
秋始浙西安撫使康元之帶本路制置使安撫帶制置<lb/>
自此始也四年罷有沿江都制置使紹興二年有沿海<lb/>
制置使三年有安撫制置大使六年始鑄印以某路制<lb/>
置使為名其後盡省惟四川沿海有焉開禧中用兵起<lb/>
丘宗卿守金陵留鑰宗卿嘗以僉樞督視軍馬於是趙<lb/>
淳已為江淮制置命宗卿為江淮制置大使已而罷四<lb/>
川宣撫以安子文為制置大使<lb/>
<pb n="KR3k0055_WYG_114-5a"/>
　　制置使二<lb/>
増假便宜　聽節制<hi>合璧事𩔖曰宋張浚至襄陽自屬郡守貳以下皆得誅賞因薦程千</hi>
<hi>秋為制置使假以便宜司又曰郭太尉仲荀制置東南盜賊請監  並聽節制許之</hi>　羅致人才<lb/>
　舉按監司<hi>合璧事𩔖曰范成大為四川制置使凡人才可用者悉羅致幕下其傑然者則露章</hi>
<hi>以薦撫翰苑新書曰席大光在成都得旨位宣  副使上凡監司不法許以舉按</hi>　築堡置戍<lb/>
　擊强撫善<hi>合璧事𩔖曰范成大為四川制置使以黎為要地奏置路分都監增五寨籍少壯為</hi>
<hi>兵凡吐番擾邉徑路十有八悉築堡置戍豫又曰范成大為四川制置使文州蕃部間擾邉奏乞  為文告倔</hi>
<hi>强者討擊之善良者撫摩之使知畏慕</hi>　制垣　外閫　擢自价藩　授<lb/>
<pb n="KR3k0055_WYG_114-5b"/>
之制閫　屹然玉壘　倚以金城　文武式萬邦之憲<lb/>
　精神折千里之衝　紫殿陞班建碧幢而制閫　緑<lb/>
綈趣駕滌紅籀以開藩　犀甲熊旗名在江淮之草木<lb/>
　虎符魚鑰光通河洛之圖書　分鎮踰嵗月共期裴<lb/>
相之行營　小隊出郊坰復喜嚴公之使節　昌黎入<lb/>
廷凑之軍信兒郎之帖服　光弼代子儀之將見旗幟<lb/>
之精明<hi>俱出翰苑新書</hi>
　　宣撫使一<lb/>
<pb n="KR3k0055_WYG_114-6a"/>
増翰苑新書曰唐開元元年命畢建等六人宣撫十道<lb/>
十五年河北水災宇文融為宣撫使二十年河北饑盧<lb/>
從愿為宣撫處置使徳宗初闗播宣撫湖南興元元年<lb/>
平章事蕭復充宣慰安撫使正元八年以水災命奚陟<lb/>
等宣撫於延英殿臨遣元和四年以旱災命鄭敬崔芃<lb/>
孟簡裴武宣撫淮南宣歙浙西東山南東道江西鄂岳<lb/>
等道召對告以勤於奉職十四年楊於陵充淄青宣撫<lb/>
使　玉海曰宋時不常置有軍旅大事則命執政大臣<lb/>
<pb n="KR3k0055_WYG_114-6b"/>
為之累朝但除向文簡范文正富文忠文忠烈韓獻肅<lb/>
五人仁宗征儂智高以狄青為宣撫使武臣宣撫自此<lb/>
始建炎三年張魏公以知樞宻院為宣撫處置使其後<lb/>
杜丞相周仲弼孟富文趙元鎭虞彬甫王公明鄭仲一<lb/>
沈徳之輩皆自二府出為之若前宰相為宣撫則自渡<lb/>
江以後亦止除李伯紀吕元直朱藏一三人紹興三年<lb/>
劉光世以使相宣撫淮南武臣非執政而為之自此始<lb/>
二年李光發以端明殿學士為夀春等州宣撫使文臣<lb/>
<pb n="KR3k0055_WYG_114-7a"/>
非執政而為之自此始然自紹興至嘉㤗武臣止劉光<lb/>
世韓世忠張俊岳飛吳璘從官止李光發王伯似二人<lb/>
蓋重之也　續文獻通考曰遼金無宣撫之職　元宣<lb/>
撫司秩正三品毎司逹嚕噶齊宣撫各一員同知副使<lb/>
各二員僉事一員　廣南西道麗江路隸雲南省順元<lb/>
等處播州思州隸湖廣省叙州等處四川省世祖中統<lb/>
元年立十路宣撫司二年詔十路宣撫使量免民間課<lb/>
程勸農桑抑游惰禮高年問民疾苦舉文學才識可以<lb/>
<pb n="KR3k0055_WYG_114-7b"/>
從政及茂才異等者列名上聞以聽擢用其職官汚濫<lb/>
及民不孝弟者量輕重議罰成宗大徳七年詔遣奉使<lb/>
宣撫廵行諸道並給二品銀印仍降詔戒飭之是年奉<lb/>
使宣撫所罷贓汚官吏凡一萬八千四百七十三人審<lb/>
寃獄五千一百七十六事泰定帝二年分天下為十八<lb/>
道遣使宣撫按問官吏不法詢民疾病審理寃滯凡可<lb/>
以興利除害從便舉行有罪者四品以上停職申請五<lb/>
品以下就決有政績卓異及晦迹丘園才堪輔治者以<lb/>
<pb n="KR3k0055_WYG_114-8a"/>
名聞順帝至正五年遣使宣撫廵行天下皆使布宣徳<lb/>
意詢民疾苦疏滌寃滯蠲除煩苛體察官吏賢否明加<lb/>
黜陟　明宣撫司皆土官世襲其正官有宣撫同知副<lb/>
使僉事其經厯司有經厯知事則用流官亦不常設洪<lb/>
武元年湖廣安定等處宣撫使向思明等遣其溪洞長<lb/>
官硬徹津等以元所授宣撫勅及印章來上請改授官<lb/>
命仍置安定等處宣撫司設宣撫使二又置懷徳軍民<lb/>
宣撫司宣撫使一統軍元帥二抽攔不夜石三洞各置<lb/>
<pb n="KR3k0055_WYG_114-8b"/>
長官一以幹坪洞元帥府設元帥一梅梓麻寮二洞亦<lb/>
各置長官<lb/>
　　宣撫使二<lb/>
増就拜平章　第領樞職<hi>事文𩔖聚曰韓絳熙寧二年羌入慶州境以絳為陜州宣</hi>
<hi>撫使賜金繒及織文袍至邉悉與將吏詔兼河東宣撫使就拜同中書門下平章事  又曰僉書郭逵宣撫陕</hi>
<hi>西判渭川上曰第領樞職獨重使權自吕餘慶以參知政事知成都其後見任執政無守藩者至逵始以僉書</hi>
<hi>出鎭</hi>　討平王則　戰敗智髙<hi>又曰樞宻直學士明鎬討貝州未下參知政事文彦</hi>
<hi>博請自往督戰以彦博為河北宣撫使克貝州平王則  又曰廣源州蠻儂智髙叛仁宗遣狄青為宣撫使擊</hi>
<pb n="KR3k0055_WYG_114-9a"/>
<hi>之至賔州下令具五日糧休士卒賊諜知不為僃是夜青率衆半夜度崑崙闗賊逆戰於歸仁舖大敗</hi>
吳璘庭揖　忠彦械誅<hi>又曰鄭剛中為川陕宣撫副使節制諸將三都統入謁必先庭</hi>
<hi>揖然後就坐及吳璘升檢校少師來謝語主閽吏求講均敵之禮剛中曰少師雖尊猶都統制耳倘變常禮是</hi>
<hi>廢軍容璘惶恐聽命廣又曰李綱為湖廣宣撫使有統制官張忠彦者駐軍  州頗擾一路公為宣撫使召之</hi>
<hi>不來公察忠彦樂為郡檄令權知岳陽忠彦果至即械送所司取旨誅之</hi>　長春置宴　内<lb/>
盤賜酒<hi>又曰咸平三年詔兵部侍郎參知政事向敏中充河北東路宣撫大使樞宻直學士馮拯陳堯</hi>
<hi>叟充副大使廵按郡國眞宗御長春殿置宴以遣之東玉海曰紹興五年遣韓世忠劉光世張浚等宣撫淮</hi>
<hi>江東諸路入辭上命升殿出内盤尊斚賜酒并所飲器賜之</hi>　活饑民百餘萬　劾<lb/>
<pb n="KR3k0055_WYG_114-9b"/>
大將十一人<hi>事文𩔖聚曰韓琦宣撫陕西屬嵗大饑河中同華等州饑民相率東徙選官發倉賑</hi>
<hi>之所活百五十四萬餘人人又曰虞允文為宣撫劾大將任天錫等十一  諸軍為之歡呼</hi>　冠位<lb/>
斗樞　宣威玉帳　煥服朝綸　光臨戎閫　布天恩<lb/>
而軍情暖於挾纊　據地利而兵勢順於建瓴　方叔<lb/>
率止師豈但於威蠻　召公主之任尤專於分陜　凉<lb/>
武王而肆伐己髙尚父之勳　命召虎以來宣庶盡淮<lb/>
彞之寇　謝安督征討之軍僅立功於淮水　裴度宣<lb/>
朝廷之意特施惠於蔡城<hi>俱出翰苑新書</hi>
<pb n="KR3k0055_WYG_114-10a"/>
　　經畧使一<lb/>
増合璧事𩔖曰唐貞觀二年邉州别置經略使此蓋使<lb/>
名之起節度兼度支營田招討經畧使則有副使判官<lb/>
各一人儀鳳二年以黑齒常之為河源軍經畧大使永<lb/>
淳元年婁師徳為河源軍經略副使至徳三年賀蘭進<lb/>
明除嶺南五府經略兼節度使建中元年除元琇節度<lb/>
始不帶五府經略宋不常置咸平五年始以右僕射張<lb/>
齊賢為邠寧環慶涇源路經略使判汾州諸路軍馬並<lb/>
<pb n="KR3k0055_WYG_114-10b"/>
受節制又以鄧州觀察使錢若水為并代經略使判邠<lb/>
州自後不除人寳元中夏人入寇始命陕西沿邉大將<lb/>
皆兼經略皇祐間儂智高擾邉詔知廣桂州並帶經略<lb/>
安撫使自後西南二邊常帶經略其經略安撫各以直<lb/>
秘閣以上充掌一路兵民之事帥臣任河東陕西嶺南<lb/>
路則為經略安撫使南渡之初依舊制廣南東路帶主<lb/>
管經略安撫司公事西路帶經略安撫使紹興五年令<lb/>
襄陽守臣湖北帥帶經略安撫使中書門下省言湖北<lb/>
<pb n="KR3k0055_WYG_114-11a"/>
帥司已移還荆南舊治與襄陽事體頗同詔王庶許依<lb/>
襄陽例帶經略安撫後罷而二廣如故　續文獻通考<lb/>
曰經略使遼金無　元至正十八年命經略使問民疾<lb/>
苦招諭叛逆選官二員為經略使參謀官辟名士一人<lb/>
掌按牘設行軍司馬一員　明不專設有兵事則暫勅<lb/>
行事嘉靖中以易州昌平州通州為三輔各置經略使<lb/>
一員以文臣領之尋罷<lb/>
　　經略使二<lb/>
<pb n="KR3k0055_WYG_114-11b"/>
増寇攘順化　外蕃貢珍<hi>山堂肆考曰張公師為安南經略使自為吏已習於海邦</hi>
<hi>去之則彞䝤稱亂復至則寇攘順化敢又曰徐申字維降為邕管經略使黄洞納質供賦不  後外蕃嵗以珠</hi>
<hi>瑇瑁香文犀浮海至申於常賦外未嘗賸索商賈饒益</hi>　築城據要　弛禁通輸<lb/>
<hi>又曰宋范仲淹為環慶路經略安撫招討使於延州築青澗城墾營田復永平廢寨熟羗歸業數萬户於慶州</hi>
<hi>城大順以據要害奪賊地而耕之玠又曰劉徽猷子羽字彦脩為宣撫使移軍閬州時吳  戍河池王彦戍金</hi>
<hi>州二鎮皆饑而興元帥過為禁約閉闗隘塞裦斜不使米粟相通二鎮甚病之公乃承制拜利路經略兼知興</hi>
<hi>元府公至日盡弛其禁通商輸粟二鎮乃安</hi>　蠻酋叩謝　元昊欽畏<hi>事文𩔖聚</hi>
<hi>曰李浩為廣南西路帥有入對論擇帥事者上曰廣西朕已得李浩矣浩至鎮勤於民事邕管所領覊縻安平</hi>
<pb n="KR3k0055_WYG_114-12a"/>
<hi>州蠻酋聚兵謀為邉患浩遣單使諭以禍福即日叩頭謝過  山堂肆考曰鄭戩為陕西經略安撫招討使廵</hi>
<hi>邉至鎭戍軍趨蓮花堡元昊方擁兵近塞謂其下曰我已遣人使稱臣朝廷何為復用此公䕶諸將其欽畏如</hi>
<hi>此</hi>　有文武材　袓瓊林院<hi>又曰髙宗以婁師徳為河南經略副使曰卿有文武</hi>
<hi>材勿辭也慶又曰咸平四年以兵部尚書張齊賢充涇原邠寧環  鄜延州保安鎮戎渭逺軍安撫經略使以</hi>
<hi>知制誥梁顥副之帝命齊賢等馳騎往仍命宣徽南院使周瑩祖於瓊林院</hi>　邊上何憂<lb/>
幕府無慮<hi>又曰范仲淹知慶州兼經略招討使未㡬賊兵叩城仲淹揮兵血戰賊遂奔北久之种世</hi>
<hi>衡不利於定州人心摇動及見仲淹耀兵號令嚴明相賀曰邉上自有龍圖公為長城吾屬何憂  又曰張栻</hi>
<hi>經略安撫廣南西路時多盜賊外寇間入塞州兵脆弱栻為之簡閱州兵立恩信謹闗防於是幕府無南鄉之</hi>
<pb n="KR3k0055_WYG_114-12b"/>
<hi>慮矣</hi>　寒賊心膽　究馬利病<hi>事文𩔖聚曰范仲淹與韓琦叶謀必欲外服靈夏横</hi>
<hi>山之地邉上謡曰軍中有一韓西賊聞之心膽寒軍中有一范西賊聞之驚破膽  又曰張敬夫經略安撫廣</hi>
<hi>南西路朝廷買馬横山嵗久弊積邉氓告病而馬不時至公究馬利病嚴為之防以窮其根穴由是諸蠻爭以</hi>
<hi>善馬來嵗額率先期以辦</hi>　綏定八州　節制諸司<hi>山堂肆考曰元結為容管經略</hi>
<hi>使自諭蠻彞綏定八州民樂其教立石頌徳司又曰沈括筆談予為延鄜經略使日新一㕔謂之五  㕔五司</hi>
<hi>者經畧安撫總管節度觀察處置五使也經略安撫司不置佐官以帥權不可不専都總管副總管鈐轄都監</hi>
<hi>同簽書而下皆受經略司節制</hi>
　　經略使三<lb/>
<pb n="KR3k0055_WYG_114-13a"/>
増威名流聞<hi>山堂肆考曰唐戴叔倫為邕管經略使綏徠彞落威名流聞所至稱最徳宗常賦中</hi>
<hi>和節詩遣使者寵賜</hi>　威聲風行<hi>又曰唐裴行立為安南經略使威聲風行</hi>　管嶺外<lb/>
地<hi>又曰凉公房為凉州經略管嶺外十三州之地削衣貶食不立貲産以頒親舊</hi>　平嶺表䝤<lb/>
<hi>又曰王雄大厯中為邕管經畧使平嶺表彞䝤代宗遣使慰勞加金紫光禄大夫</hi>　移文岢嵐<lb/>
<hi>又曰唐介知太原河東經畧使初代州岢嵐軍鹵數擾邉介遣撤其境上堡柵又移文諭以利害嚴守以待之</hi>
　移檄交阯<hi>事文𩔖聚曰余靖嘉祐五年交阯寇邕州殺五廵檢召靖為廣西體量安撫使至則</hi>
<hi>移檄交阯召其臣費嘉祐詰責之對曰願取首惡以獻即械送五人至欽州斬於界上</hi>　不載南<lb/>
物<hi>又曰余靖知廣州唐之蕃舶裝船舊皆取稅靖奏罷之又靖立法戒當任官吏不得市南藥及公歸不載</hi>
<pb n="KR3k0055_WYG_114-13b"/>
<hi>南物</hi>　裝無南物<hi>又曰李浩為廣南西路帥律己甚嚴自嶺右歸裝無南物</hi>
　　經略使四<lb/>
増詩宋蘇軾送范仲濟經略侍郎分韻賦詩得先字且<lb/>
贈以魚枕杯四馬箠一詩曰梁李久樂禍自焚豈非天<lb/>
兩䑕鬬穴中一勝亦偶然謀初要百慮事後乃萬全廟<lb/>
堂選世將范氏眞多賢仁風被宿麥緑浪摇秦川號令<lb/>
聳毛羽先聲落虗弦我家天一方去路城西偏投竿困<lb/>
障日賣劍行歸田贈君荆魚杯副以蜀馬鞭一醉可以<lb/>
<pb n="KR3k0055_WYG_114-14a"/>
起無令祖生先<lb/>
増記宋王介甫桂州新城記曰儂智髙反南方出入十<lb/>
有二州而十有二州之守吏或死或不死而無一人能<lb/>
守其州者豈其材皆不足歟蓋夫城郭之不設甲兵之<lb/>
不戒雖有智勇猶不能勝一日之變也天子於是遂推<lb/>
選士大夫所論以為能者付之經略而今尚書户部侍<lb/>
郎余公當廣西焉寇平之明年蠻越接和乃城桂州以<lb/>
至和元年八月始作而以二年之六月成夫其為役亦<lb/>
<pb n="KR3k0055_WYG_114-14b"/>
大矣蓋公之信於民也久而費之欲以衞其財勞之欲<lb/>
以休其力以故為是有大費與大勞而人莫或以為勤<lb/>
也<lb/>
　　安撫使一<lb/>
増事文𩔖聚曰梁武帝普通六年魏以酈道元為大使<lb/>
慰撫六鎭大使始此隋文帝開皇九年詔遣柱國韋洸<lb/>
安撫嶺外又仁夀四年以楊素為并州道行軍總管河<lb/>
北道安撫大使唐貞觀初遣大使十三人廵省天下諸<lb/>
<pb n="KR3k0055_WYG_114-15a"/>
州水旱則有廵察安撫存撫之名節度使兼之則有副<lb/>
使天授二年發十道存撫使聖厯中狄仁傑為河北道<lb/>
安撫徳宗貞元又置副使宋舊不常置自咸平二年以<lb/>
翰林學士王欽若為四川安撫使知制誥梁顥為陕西<lb/>
安撫使安撫使之名始此其後景徳三年始置河北沿<lb/>
邊安撫使以雄州守臣為之而陕西沿邉諸州亦有安<lb/>
撫使慶厯二年詔置湖南安撫使八年詔置河北四路<lb/>
安撫以韓琦王拱辰賈昌朝等充皇祐四年詔廣桂二<lb/>
<pb n="KR3k0055_WYG_114-15b"/>
州帶經略安撫使熙寧五年罷諸路經略安撫司崇寧<lb/>
二年置河南安撫使宣和二年置輔郡内潁昌府帶京<lb/>
西安撫使宣和三年睦寇猖獗詔杭越州江寧府守臣<lb/>
並帶安撫使洪州守臣依江寧府帶安撫使建炎元年<lb/>
李綱請㳂河㳂淮沿江置安撫使兼馬歩軍都總管以<lb/>
文臣充二年令將兵處知州帶管内安撫使後省四年<lb/>
置鎭撫使罷逐路安撫使後罷鎭撫使置安撫使如故<lb/>
時諸路又有安撫大使自兩浙西路劉光世始二品以<lb/>
<pb n="KR3k0055_WYG_114-16a"/>
上為帥即為安撫大使　遼北面邉防官控制西夏者<lb/>
有西南面安撫使控制東路者有九水諸彞安撫使南<lb/>
面東京有東京安撫使　金初名宣撫後改宣撫為安<lb/>
撫以按察司官兼領承安四年罷宣撫使諏議官　元<lb/>
松潘容疊威茂州等處有軍民安撫使司隸宣政院逹<lb/>
嚕噶齊安撫使同知僉事各一員碉門魚通黎雅長河<lb/>
河西寧逺等處軍民安撫使亦隸宣政院其各處安撫<lb/>
使官秩僚屬大略皆同　明初設安撫司正官有安撫<lb/>
<pb n="KR3k0055_WYG_114-16b"/>
同知副使僉事各一員首領官有知事一員皆係土官<lb/>
襲替<lb/>
　　安撫使二<lb/>
増許以便宜　曲赦脇從<hi>事文𩔖聚曰唐馬儉為并州路安撫大使許以便宜  又</hi>
<hi>曰狄仁傑字懐英突厥入趙定拜仁傑河北安撫大使時民多脇從於賊仁傑願曲赦河北一切不問</hi>
帝稱文武　士服威愛<hi>又曰裴行儉字子約儀鳳二年詔為安撫大使歸至京師將吏</hi>
<hi>為刻石碎葉城紀其功帝勞曰行儉提孤軍深入萬里兵不血刃可謂文武兼<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>矣  又曰程務挺以左衛大</hi>
<hi>將軍為單于道安撫大使禦突厥士服其威愛突厥憚不敢寇邉</hi>　全活饑人　體量<lb/>
<pb n="KR3k0055_WYG_114-17a"/>
官吏<hi>又曰宋韓琦益州路大饑為體量安撫使琦至蠲租稅以募人入粟招壯者刺以為廂禁軍檄劒門</hi>
<hi>闗民流移欲東者勿禁全活飢人百九十萬訪又曰范雍充陕西沿邉州軍體量安撫使詔所至察  邉民利</hi>
<hi>害及體量官吏能否</hi>　録問繋囚　惠愛百姓<hi>又曰咸平三年以翰林學士王欽若</hi>
<hi>為并州道安撫大使知制誥梁顥為陕西路安撫使録問繫囚眞宗諭之曰朕觀省風俗尤難其人思之無易</hi>
<hi>卿等各宜宣布徳澤使知勤恤至意像又曰張燾在蜀四年尤著惠愛百姓皆畫  以事</hi>　畫像立<lb/>
祠　遮道拜泣<hi>又曰韓魏公所厯三大鎮皆有遺愛人人畫像事之獨魏人立生祠為塑像邉</hi>
<hi>人尤畏公名凡使契丹及來使者必問韓侍中安否路又曰許汾知鄧州兼荆南西路安撫使在鎮四年一</hi>
<hi>獄空者八十縣鄰路飢流詔分賑濟活二萬有竒百姓遮道拜泣比之召父杜母</hi>　年職皆同<lb/>
<pb n="KR3k0055_WYG_114-17b"/>
　惠政畢舉<hi>合璧事𩔖曰許汾知揚州言異時帥臣於經賦之外增上供九萬餘斛而民不堪願</hi>
<hi>如舊額上從之文定公許將公之父也嘗以學士帥維揚年四十五及公之至年職皆同縉紳榮之  山堂肆</hi>
<hi>考曰眞徳秀為湖南安撫使以周敦頥朱熹等學術勉士罷𣙜酤和糴以甦民立惠民倉社倉慈幼倉惠政畢</hi>
<hi>舉</hi>　奔民得渡　劇盜來降<hi>又曰景徳中丁謂充鄆濟濮安撫使時契丹南牧民</hi>
<hi>奔楊劉渡舟人邀利不時濟人謂取死囚斬於河上詭言取民財者舟人大恐旦夕不敢停濟  又曰岳飛知</hi>
<hi>潭州兼荆湖安撫都總管招劇盜曹成成聞飛將至曰岳家軍來矣即分道而遁飛至茶陵招之不從乃掩擊</hi>
<hi>大破之成遂來降</hi>　築館禮士　輸金助國<hi>又曰余玠安撫四川築招賢館以禮</hi>
<hi>士亂又曰楊燦襲播州安撫使蜀帥吳曦作  燦輸金錢戰馬以助國用邉患遂息</hi>　供帳悉置<lb/>
<pb n="KR3k0055_WYG_114-18a"/>
官庫　氣象一如盛時<hi>又曰汪立信為湖南安撫使供帳之物悉置官庫所積錢連嵗</hi>
<hi>代潭民納稅貧無告者予錢粟病者加藥餌雨雪旱潦軍民皆有給賜務興學校士習為變  又曰李椿知潭</hi>
<hi>州兼湖南安撫使撫摩凋瘵氣象一如盛時嵗旱蠲租糶常平米活數萬人</hi>
増詩唐李洞送安撫從兄彝偶中丞詩曰奉詔向軍前<lb/>
朱袍映雪鮮河橋吹角凍岳月捲旗圓僧救焚經火人<lb/>
脩着釣船六州安撫後萬戶解衣眠<lb/>
　　宣諭使一<lb/>
増翰苑新書曰宣諭使舊有之宣諭徳意為職而已不<lb/>
<pb n="KR3k0055_WYG_114-18b"/>
與軍事渡江後所遣尤數紹興二年冬分遣御史五人<lb/>
宣諭東南諸路觀風問俗平反獄訟宣布徳意踰年乃<lb/>
還六年又遣范右司直方宣諭川陜九年又遣方察院<lb/>
庭實宣諭三京皆使者職也時李察院寀被旨宣諭江<lb/>
西乃專督捕盜平遂罷為廣西提刑是年新復陜西詔<lb/>
樓仲輝以僉書樞宻院往永興宣諭鄭亨仲以秘書少<lb/>
監為參謀予衛卒千人因制置移屯等事宣諭之權自<lb/>
此重矣十一年鄭亨仲宣諭川陜始建使名得與邉事<lb/>
<pb n="KR3k0055_WYG_114-19a"/>
三十一年汪中丞徹宣諭京西湖北得旨撫勞將士體<lb/>
訪事宜三十三年虞雍公宣諭川陜乃專招軍買馬其<lb/>
年王瞻叔代之亦參軍政蓋自鄭亨仲後其權在宣撫<lb/>
之亞焉　續文獻通考曰遼南面雲州設宣諭招撫使<lb/>
司其官曰雲州管内宣諭招撫使二員　金元明無考<lb/>
　　宣諭使二<lb/>
増節制兩路　累奏二䇿<hi>玉海曰中丞汪澈為湖北京西宣諭使節制兩路軍馬置</hi>
<hi>司鄂州詔曰凡其所臨如朕親幸為合璧事𩔖曰虞雍公之為宣諭也開幕府於襄陽以  荆襄籓籬實在唐</hi>
<pb n="KR3k0055_WYG_114-19b"/>
<hi>鄧然勝勢在唐州方城其次在樊城其次光化軍當先城新野次鄧州次唐州又開泌河以通漕運籓籬旣固</hi>
<hi>則襄漢自安此守䇿也王師進取之路出蔡以睨秦出襄鄉以襲許出汝洛出商虢以震河東出商以圖陕西</hi>
<hi>此攻䇿也部分已定累奏以聞而時相欲速和議棄唐鄧二州既而朝廷深悔之</hi>　給親札寳<lb/>
厯　賜御寳手書<hi>翰苑新書曰宋呂忠穆公頥浩字元直時諸路盜賊稍息公慮守令不䖍</hi>
<hi>請分御史循行諸路上乃詔三省選强明亷謹之人臺察不足則以郎官攝之皆令引對面給親札御寶厯回</hi>
<hi>日考其殿最以著賞罰分往諸路並以宣諭為名手又曰紹興二年遣使宣諭諸路賜以宣諭詔書御寳  厯</hi>
<hi>居他官者並攝御史劉大中胡蒙朱異明槖薛徽言五人同入見上諭曰比所下詔令州縣徒挂墻壁皆為虗</hi>
<hi>文今遣卿等務令民被實惠守今民之師帥縣令尤親於民姦贓之吏必須按察公正奉法之人必須薦舉如</hi>
<pb n="KR3k0055_WYG_114-20a"/>
<hi>山林不仕者亦當具名以聞平反獄訟觀風問俗等事並書於厯朕一一行之非尋常遣使比也五使將行上</hi>
<hi>命各賜内帑帛二百凡五使所按吏總七十有九人薦士五十有七人而大中所劾多大吏槖大中異所舉多</hi>
<hi>聞人微言銳於有為而槖大中數言公私利病惟胡䝉奉承大臣風旨</hi>　宣明上旨　風<lb/>
示國威　選用儒紳　布宣上意　肅將使指　往厲<lb/>
士心　裴度宣朝廷之意且雷動於郾城　相如諭父<lb/>
老之文示風行於巴蜀<hi>俱出翰苑新書</hi>
　　提舉一<lb/>
増合璧事𩔖曰自衛李悝制平糴之法漢人因之則謂<lb/>
<pb n="KR3k0055_WYG_114-20b"/>
之常平焉然漢人特置倉而猶領之於大司農也宋淳<lb/>
化中建常平倉景祐元年令轉運司與長史舉所部官<lb/>
專領之然隸漕臣熙寧遣使提領蓋提舉常平之所始<lb/>
也二年制置三司條例司言河北陜西已差官提舉常<lb/>
平慶惠倉餘路欲差胡朝宗張復侯叔猷曽誼等並為<lb/>
提舉官九年府界畿内亦専置提舉常平倉一員不令<lb/>
司農丞兼領提舉常平操常平斂散之法申嚴免役之<lb/>
政令治荒脩廢賑民艱阨則隸提舉司嵗察所部亷能<lb/>
<pb n="KR3k0055_WYG_114-21a"/>
而保任之若疲軟或犯法則隨其職事劾奏哲宗時提<lb/>
舉常平司掌常平倉免役市易坊場河渡水利之法因<lb/>
民之有無嵗之豐凶而斂散賑濟之凡役錢視其産之<lb/>
厚薄人吏廩禄視其執役之輕重凡市易掌斂市之不<lb/>
售貨之滯於民用者乗其貿易以平物價皆舉行其政<lb/>
令以裕民力而阜邦財掌按察官吏之事元祐初罷紹<lb/>
聖九年復置政和改元詔江淮荆浙六路皆置茶鹽提<lb/>
舉一員宣和三年詔河北京東路推行新法鈔鹽可添<lb/>
<pb n="KR3k0055_WYG_114-21b"/>
置提舉官一員此提舉茶鹽之所始也茶鹽事舊隸發<lb/>
運司元豐間或以轉運常平官兼提舉或以提刑兼領<lb/>
政和以後始專置官吏既而諸路皆置建炎元年詔提<lb/>
舉常平司并歸提刑二年復諸常平官還其糴本自青<lb/>
苖錢斂散外常平免役之政皆掌之四年詔逐路提刑<lb/>
司茶鹽司並依舊分東西路紹興二年詔荆湖北路復<lb/>
置提舉茶鹽司四年詔廣西茶鹽司官吏並罷其職事<lb/>
委漕臣五年詔諸路提舉常平併入茶鹽司仍以提舉<lb/>
<pb n="KR3k0055_WYG_114-22a"/>
常平茶鹽等公事為名九年置經制司改常平官為經<lb/>
制某路幹辦常平等公事未㡬經制司罷復為常平官<lb/>
久之復置提舉東南以茶鹽司兼領四川以提刑司兼<lb/>
領紹興十五年户侍王鈇言常平法望復置提舉官乃<lb/>
命諸路茶鹽官改充提舉常平茶鹽惟四川廣西以憲<lb/>
臣領京西以漕臣兼領仍令檢察所部州有擅用常平<lb/>
錢物者即以聞仍别置官吏　續文獻通考曰遼無提<lb/>
舉職官　金提舉南京路𣙜貨事有提舉同提舉勾當<lb/>
<pb n="KR3k0055_WYG_114-22b"/>
官等員貞祐五年置提舉倉場司使副使掌出納公平<lb/>
及毋致虧販監支納官十六員　元隨處隨事皆立提<lb/>
舉司長官設逹嚕噶齊有都提舉提舉同提舉副提舉<lb/>
不俱置　明户部設寳鈔提舉司提舉工部設大通闗<lb/>
提舉司提舉南户部設龍江提舉司提舉各布政司設<lb/>
河渠提舉司提舉同提舉副提舉鹽課市舶俱設提舉<lb/>
司提舉洪武初設太倉黃渡市舶司又設於福建浙江<lb/>
廣東後俱罷<lb/>
<pb n="KR3k0055_WYG_114-23a"/>
　　提舉二<lb/>
増庾臺<hi>慶元制</hi>　庾政<hi>合璧/事𩔖</hi>　上聖徳詩<hi>又曰張商英提舉京西南路常</hi>
<hi>平等公事上元豐聖徳詩一百二十韻上曰卿不廢學如此耶</hi>　上常平數<hi>彚苑曰謝師稷遷湖</hi>
<hi>南提舉常平赴闕奏事上曰卿到任後有民間利害奏之無隠湖北郡常平多所侵用文書𩔖載虛數而已公</hi>
<hi>悉為覈實上奏乞自今諸郡主管官秩滿並以實數付之新至者朝廷可其説自是遇有水旱皆贍給</hi>
役書可法<hi>合璧事𩔖曰鮮于侁熈寧初范鎮舉所知除利漕兼提舉常平上曰鮮于侁定利路役書</hi>
<hi>可為諸路法</hi>　風力世濟<hi>又曰王銕風力世濟臨事精宻為湖南提舉茶鹽移淮東</hi>　拯<lb/>
饑民行荒政<hi>彚苑曰朱熹提舉浙東時浙饑公條具利害奏請拯救活饑民無慮數千萬在任按</hi>
<pb n="KR3k0055_WYG_114-23b"/>
<hi>劾贓吏舉行荒政一路肅然</hi>　延父老問疾苦<hi>又曰潘徳麟遷江東提舉入境發贓吏一</hi>
<hi>人故相有為請者不聽竟按逐之行部所過延見父老問疾苦及吏治得失所過肅然</hi>
　　提舉三<lb/>
増詩宋周益公送邢懐正赴江西倉使詩曰大江西畔<lb/>
米流脂斂散新陳倚繡衣旂展春山千嶺暗霜飛暑路<lb/>
萬艘歸朝家法備農商信臺府官閑案牘稀廬阜虎溪<lb/>
天下景未妨行部擬柴扉　楊誠齋送蔡定夫提舉正<lb/>
字使廣東詩曰詔謂正字當居中肯為朕行綏百蠻梅<lb/>
<pb n="KR3k0055_WYG_114-24a"/>
花迎笑錦嚢古南斗退避文星寒動摇山嶽細事耳約<lb/>
束海若收波瀾<lb/>
　　都大提舉茶馬一<hi>茶馬御史附</hi>
増彚苑曰宋熙寧七年差李把蒲宗閔成都府買茶河<lb/>
西博馬並令把等提舉置都大提舉及主管同主管元<lb/>
豐四年羣牧判官郭茂恂又言茶司既不兼買馬遂立<lb/>
法以害馬政恐誤國事乞併茶馬場買馬為一司從之<lb/>
茶馬司始於此　明朱健治平𩔖纂曰明制洮州河州<lb/>
<pb n="KR3k0055_WYG_114-24b"/>
西寧各置茶馬司其法上馬茶百斤中馬七十斤下馬<lb/>
五十斤而蕃族納差發馬萬四千餘匹以為常後茶馬<lb/>
法弛自𢎞治十年至十五年止易馬五千四十三匹都<lb/>
御史楊一清奏復金牌舊制禁私販積官茶四年間共<lb/>
易馬萬九千七十餘匹而茶尚積四十五萬餘斤一清<lb/>
又恐無專官正徳初請仍設廵茶御史兼理馬政行太<lb/>
僕苑馬等官並聽提調約束　袁黃羣書僃考曰自唐<lb/>
回紇入貢已以馬易茶宋人始置茶馬司明興於四川<lb/>
<pb n="KR3k0055_WYG_114-25a"/>
置茶馬司一陕西置茶馬司四毎三嵗遣官選調邉軍<lb/>
齎金牌信符差發附近邉族以納馬而運茶於邉以勞<lb/>
賞之永樂中始遣御史廵陕西茶馬正統末停金牌信<lb/>
符而馬漸不至成化中定差御史奉勅專理正徳中楊<lb/>
一清頌言金牌差發之為功奏請復舊焉<lb/>
　　都大提舉茶馬二<lb/>
増鈔法　邉用<hi>彚苑曰自趙開行鈔法每茶百斤為一大引令商人輸引錢市利八百文至紹</hi>
<hi>興十三年逓増為十一引時物價騰踴茶商取息頗厚明年主管官賈思誠又増為十一引三百文於是諸場</hi>
<pb n="KR3k0055_WYG_114-25b"/>
<hi>皆溢額而買馬之數復不加多人但知茶馬司之富甲天下其實所收引錢視建炎倍増後雖破敗不可復減</hi>
<hi>矣獨又曰司馬公元祐初相置諸路鹽錢法皆復其舊  川陕茶以邉用未即罷遣使相視去其甚者</hi>
著科條　精揀汰<hi>又曰在昔元豐留神武僃摘山市駿具著科條乃詔攸司悉遵成憲乃將</hi>
<hi>使旨實克推行除李起宗制中又曰先朝市馬於邉有司倖賞率以駑駘充數紹聖  提舉程之邵始精揀汰</hi>
<hi>又以羡茶轉入熙泰市戰騎故馬多而息厚</hi>　以産易馬　摘山充廏<hi>彚苑曰元</hi>
<hi>符末程之邵召對徽宗詢以馬政邵言戎俗食肉飲酪故貴茶而病於難得禁沿邉鬻茶以蜀産易上乗詔可</hi>
<hi>未㡬易馬萬匹山又曰除起宗制曰必能為吾僃摘  之利得充廏之良</hi>　深得憲體　摘<lb/>
抉姦蠧<hi>明獻徵録曰明王𫝊拜御史察馬政悉弊端著能聲深得憲體  又曰明王瑛為御史出理馬</hi>
<pb n="KR3k0055_WYG_114-26a"/>
<hi>政摘抉姦蠹牧事脩舉</hi>
　　提舉市舶一<lb/>
増彚苑曰唐有市舶使以中郎將周澤為之有廣州市<lb/>
舶使宋開寳四年下廣南以同知廣州潘美尹宗珂並<lb/>
兼市舶使咸平二年令杭州明州各置市舶聽蕃官從<lb/>
便哲宗即位二年始詔泉州置市舶舊制雖有市舶司<lb/>
多州郡兼領元豐中始令轉運司兼提舉而州郡不復<lb/>
預矣後置提舉而轉運不復預矣後盡罷提舉官至大<lb/>
<pb n="KR3k0055_WYG_114-26b"/>
觀元年續置建炎初歸轉運司明年夏復閩浙二司賜<lb/>
度牒直三十萬緡為博易紹興二年置福建市舶令憲<lb/>
臣兼領又詔令提舉茶鹽司兼領移司泉州十四年命<lb/>
蕃商之以香藥至者十取其四又詔沉香荳蔲龍腦之<lb/>
號細香藥者十取其一<lb/>
　　提舉市舶二<lb/>
増金山珠海　蠻賮天珍<hi>彚苑曰市舶者其利不貲擁金山珠海天子南庫也  市</hi>
<hi>舶録曰八蠻之賮五天之珍毎嵗山積</hi>　來逺通貨　梯山航海<hi>彚苑曰掌蕃貨</hi>
<pb n="KR3k0055_WYG_114-27a"/>
<hi>海舶征𣙜貿易之事所以來逺人通貨物也走又曰扶南襍種安西諸國跨險憑危梯山航海飛艎  浪望䑕</hi>
<hi>島而三休大舶參雲指麟州而一息</hi>　三路嵗入　廣南課倍<hi>又曰髙宗問張闡舶</hi>
<hi>司嵗入㡬何闡對抽解與貿易以嵗計之每嵗三百萬緡如此三路所入固已不少  中興會要曰紹興二十</hi>
<hi>一年李莊為福建提舉上曰提舉市舶司廣南課倍若用非其人則措置失當商不至矣莊可來定議然後之</hi>
<hi>任</hi>　仁恕不干預　亷潔不暴征<hi>唐書曰盧鈞為廣州刺史南海有蠻舶之</hi>
<hi>利凡為南海者靡不捆載而還鈞素性仁恕請監軍領市舶使以上不干預  李勉𫝊曰拜嶺南節度使西南</hi>
<hi>彞舶嵗至纔四五柁勉既亷潔又不暴征明年至者乃四十餘柁</hi>
　　承宣布政使一<hi>參政參議附</hi>
<pb n="KR3k0055_WYG_114-27b"/>
増吾學編曰承宣布政使司左右布政使各一人左右<lb/>
參政各一人左右參議各一人參政參議因事添設無<lb/>
定員　布政使掌一省之政參政參議為之貳朝廷有<lb/>
徳澤禁令承而播之以先有司三年率府州縣掌印及<lb/>
首領官朝覲於京師陳其屬吏之臧否而聽去留焉十<lb/>
年造户版以登民數田數嵗貢學生府州縣衛有差三<lb/>
嵗鄉試貢士宗室官軍師生以時班其禄俸廪糧祀典<lb/>
神祗謹其時祀水旱疾疫災傷請免田租賑貧乏孝弟<lb/>
<pb n="KR3k0055_WYG_114-28a"/>
行義貞烈請表揚之鰥寡孤獨有飬凡供邦國之用曰<lb/>
貢曰賦貢有二曰常貢曰暫貢賦有二曰本色曰折色<lb/>
凡役二曰力役曰僱役皆視其土地豐瘠人民多寡而<lb/>
㑹計之下府州縣必均乃已凡出納錢榖必平凡制用<lb/>
必節凡僚屬文武官嵗察其臧否而上下其考以報於<lb/>
撫按以逹於吏部兵部都察院凡諸政務議定而請於<lb/>
撫按有總督提督亦如之曰清軍曰分守曰督糧曰邉<lb/>
備曰撫民各專事焉官不僃則兼領之凡萬夀聖節一<lb/>
<pb n="KR3k0055_WYG_114-28b"/>
人朝賀於京師大婚大喪立東宮亦如之天子即位則<lb/>
左右布政使來見　獻徵録曰成化丙戌正月奉旨令<lb/>
各省布按二司堂上官闕員數多六部都察院通政司<lb/>
大理寺三品以上官各舉所知一二員明著才行實蹟<lb/>
并堪任正貳以聞銓部仍㑹同内閣從公酌量定以職<lb/>
事日後有犯貪墨連坐舉主於是户部尚書馬昂等各<lb/>
保舉參政副使郎中等官王鋭等五十二員各堪任布<lb/>
按二司正貳官<lb/>
<pb n="KR3k0055_WYG_114-29a"/>
　　承宣布政使二<lb/>
増明獻徵録曰潘原明洪武十四年大兵平雲南擇名<lb/>
臣重望者鎮其地以原明署布政使司事與梅思祖同<lb/>
心撫輯民彞安之　又曰程泰為河南左布政使律已<lb/>
守法以倡僚屬一方晏然　又曰張賢為山西右布政<lb/>
使威惠並流逺邇恱服長子紀徒歩入太原道過曲沃<lb/>
曲沃令見其良苦以一驢送之旣見賢賢怪其跨驢也<lb/>
詰之紀具以實對公怒痛箠紀還令驢仍正其罪云<lb/>
<pb n="KR3k0055_WYG_114-29b"/>
又曰劉挺為河南左布政使值寇攘甫息王師凱旋宴<lb/>
犒送迎勞費百出挺處之有方優裕周悉不見聲色衆<lb/>
服其才　又曰萬觀為山東右布政使時有蝗災督有<lb/>
司捕之且䖍禱於神蝗遂息齊民健訟觀計日疏決獄<lb/>
為之清陞左布政使值寇警民大恐觀撫循慰諭日夜<lb/>
勞悴百姓頼之　又曰魏棨為福建布政使常行部厯<lb/>
延平郡中不雨者踰月棨齋沐禱壇下澍雨如注上有<lb/>
鮮雲一道逶迤里許棨行雨中獨不濡見者異之　又<lb/>
<pb n="KR3k0055_WYG_114-30a"/>
曰周琮為參政三任皆名藩而陕西尤為重地琮治七<lb/>
年所部吏民咸便之　又曰王玹為山東布政司左參<lb/>
政分守遼海東寧道以誠信撫之除奸革敝境内肅然<lb/>
　又曰袁江為四川右參政督理糧儲簡書嚴重公兼<lb/>
程之任便道過汴家産頗豐悉讓於弟姪而自置宅纔<lb/>
值二百緡爾抵蜀廵行郡邑無少休息滌祛奸敝殫厥<lb/>
心力　又曰王慎中為河南參政屬嵗大饑天子為遣<lb/>
户部侍郎王公以賑貸之慎中承王公檄為遍厯郡邑<lb/>
<pb n="KR3k0055_WYG_114-30b"/>
周行鄉井開廪發粟勸分平糴里豪不得侵冒銖髪饑<lb/>
者得食枯潤仆起頌聲載途　又曰陶大年為江西右<lb/>
參政時三巢諸酋連結閩廣羣盜刼龍南大年時主餉<lb/>
餉每先時辦軍即異道至牛酒芻粟無不時給師克有<lb/>
濟一舉殱焉　又曰胡廙為福建右參政福州城河久<lb/>
湮命疏之建伏波將軍祠程明道先生道南堂凡可以<lb/>
化民勵俗者靡不用心　又曰顧福為右參政分司南<lb/>
陽宗藩軍校多不戢毎用理斷亦無怨辭撫徠流徙復<lb/>
<pb n="KR3k0055_WYG_114-31a"/>
業者四千餘户　又曰羅安為貴州參政勸分平糴均<lb/>
息徭役蠲減煩苛得牧民體　又曰王庭為江西布政<lb/>
司參議所轄九江南康值大旱庭禱於山川曝烈日中<lb/>
數日得疾乃上疏乞歸　又曰郭緒為雲南參議大理<lb/>
蒙化諸土官侵賦銀數萬蓋久且隠緒訪而追之其分<lb/>
守所至克殄巨盜楊才輩數十人　又曰李奈為陕西<lb/>
參議凡有便於民益於國者靡不盡心為之明年督理<lb/>
河西邉儲邉士頼焉　又曰黃常祖為山西布政使司<lb/>
<pb n="KR3k0055_WYG_114-31b"/>
左參議并晉地瘠民貧值嵗歉多流亡奏乞招徠聽免<lb/>
徭役三年悉復業　又曰王徽為陜西參議延安民驁<lb/>
不共稅徽以理開諭不施鞭扑徵以萬計　又曰王璠<lb/>
為山西布政司左參議分守冀北道冀北古雲中地匈<lb/>
奴出沒不時戍卒餽餉恒虞不繼公多方調畫邉鎮荷<lb/>
為重<lb/>
　　承宣布政使三<lb/>
増剛直不阿　清忠自勵<hi>獻徵録曰應履平為雲南布政使尋乞致仕為人剛直不</hi>
<pb n="KR3k0055_WYG_114-32a"/>
<hi>阿所至祛除奸蠹民多便之且嘗論列時政多見采納  又曰楊淳為四川參政時嘗視篆當放支銀五萬或</hi>
<hi>曰此可得羡餘公終不肯放支平生以清忠自勵慕趙清獻之為人俸禄之外一毫無私</hi>　奉公憂<lb/>
職　愛民節用<hi>又曰陳觀為陕西布政司右參政在陕嵗餘奉公憂職以亷謹稱一日上忽馳</hi>
<hi>符徵之時非輯瑞之期而赴召入覲縉紳榮焉以又曰夏寅為山東右布政敬簡以容愛民節用有屬  興作</hi>
<hi>者不聽曰勞而不怨乃可</hi>　威望凛然　亷聲大著<hi>又曰李祺為廣西左布政使廣</hi>
<hi>西地極南徵溪洞猺獠時出剽掠邉氓苦之祺至而威望凜然狙伏深阻不復出為民患境内晏安政務脩舉</hi>
<hi>邑又曰豐慶為河南右布政使亷聲大著風裁振於郡  一日行部有一知縣簠簋不飭聞慶至大懼以白金</hi>
<hi>為燭餽之踰數日公謂之曰汝燭不然盡出之以易可然者自今無復爾矣知縣大恐棄印綬而去</hi>　一<lb/>
<pb n="KR3k0055_WYG_114-32b"/>
務寛恤　多所緒正<hi>又曰蕭省身為河南右布政使時仍嵗旱蝗省身一務寛恤吏民服</hi>
<hi>其長者考最例給誥命省身陳父年八十餘願以給父上嘉而從之  又曰吳愈為河南右參政兼理屯田時</hi>
<hi>田多為藩府乾沒及勢家中官漁取莫能致詰愈訾省鉤校多所緒正</hi>　羣吏斂手　諸<lb/>
邑敬憚<hi>又曰王俊民為雲南右布政淸案牘勤聽斷羣吏斂手會有詔徵滇産黃金丹青甚亟俊民恐</hi>
<hi>民受擾每就中寛假雖見忤使者不顧寧又曰胡賔為山西布政司參議分守闗南駐金州去  夏之日軍民</hi>
<hi>環泣遮留至不得行至金州見居民獷悍百務廢弛因痛䋲以法行縣亷得漢隂白河兩令不法狀按如法諸</hi>
<hi>邑憚之</hi>　崔陞雪山　段正福星<hi>又曰崔陞為四川參政與僉事曲銳齊名蜀人</hi>
<hi>語曰崔參曲僉屹如雪山都又曰段正為參政汝寧江西聞其再來多瀝酒相慶  憲三原王恕素慎許可至</hi>
<pb n="KR3k0055_WYG_114-33a"/>
<hi>稱為一道福星</hi>　風教大行　威聲逺鬯<hi>又曰閻欽為河南右參議盜息民安風教</hi>
<hi>大行撫按前後凡六論薦□又曰王光祖為陜西右參政分守凉州兩居塞  威聲逺鬯蠻彞懐服</hi>　刺<lb/>
舉惟當　撫馭有方<hi>又曰周晟參湖藩所至刺舉惟當凡利民事不擇劇易視其力所及</hi>
<hi>而為之粮又曰朱貞為四川布政司參議奉敕總督松潘等處  儲舉措以便民為務撫禦有方剽掠遂息</hi>
　黃宏加俸　陶照賜金<hi>又曰黃宏為江西布政司左參議會猺賊作亂上命都御</hi>
<hi>史王公統兵征之王徵宏監軍督鑲有功詔加俸一等  又曰陶照為四川參議時藍鄢作亂蜀人驚擾先是</hi>
<hi>照遇新都新都道衝而無城照慮無守即日命城之城畢而寇至人頼以安以平鄢功授從三品俸加賜金綺</hi>
　襟宇闊逹　存心仁厚<hi>又曰陳士啟為山東布政司右參政士啟襟宇闊逹不察</hi>
<pb n="KR3k0055_WYG_114-33b"/>
<hi>察以為明不苛急以責效待下常采其所能而舍其小過  又曰謝佑為山西右布政使莅官慎勤存心仁厚</hi>
<hi>凡所設施務使民沾實惠前後志操始終如一</hi>　惠澤甚博　所活無算<hi>又曰祁順</hi>
<hi>為江西布政使政持大體庭無私謁惠澤甚博公帑不濫動一錢  又曰李渭為雲南左參議濬松溪水灌田</hi>
<hi>萬餘頃城晉寕安寕二州以翼金碧時滇用兵久疫癘大作渭為藥與糜食貧民所活無算</hi>　興除<lb/>
利害　禁戢豪强<hi>又曰段正為江西參政時嶺北九江多盜南昌湖西多訟分厯剸治芟弭</hi>
<hi>易於破竹而大利害興除尤力發又曰華津為參政分守河東道搜剔利弊罷行惟允  私賄以正官邪禁戢</hi>
<hi>豪强</hi>　親為講授　諭以禮讓<hi>又曰祝顥為山西參政廣選俊秀充生徒親為講授</hi>
<hi>諸生呼為祝夫子有又曰冒鑾為福建布政司左參議分守建寕道甌寕  異母兄弟爭家財連年不決鑾委</hi>
<pb n="KR3k0055_WYG_114-34a"/>
<hi>曲諭以禮讓禍福遂和解如初</hi>　捕夀寧賊　撫汀漳宼<hi>又曰顧夢圭為福建布政</hi>
<hi>司左參政閩多峻嶺夢圭觸冒炎霧行部千餘里寇掠連江入壽寧萬山中官兵至賊散蔵無迹兵去復出夢</hi>
<hi>圭訊得所匿盡捕之同又曰陳䇿為福建參政汀漳寇方熾䇿往征之道經  安巨寇蘇世浩勢尤猖獗䇿首</hi>
<hi>降之遂攜以臨汀漳汀漳氣奪降者爭出見䇿因撫而諭之衆咸稽首歸命䇿皆遣之汀漳安堵如故</hi>
二童侍行　單車就道<hi>又曰張文奎為山西左布政使惟携二童以行俸金亦以貯庫</hi>
<hi>大又曰韓邦靖為山西左參議分守  同單車就道革奸平獄權家斂手</hi>　鄭湜賜冠帶<lb/>
賈恪錫寳鏹<hi>又曰鄭湜為福建布政司左參議賜冠帶襲衣復命舉所知因薦同郡王應等五人</hi>
<hi>後皆授參議有聞於時諭又曰賈恪以薦擢山東布政司右參議召至便殿宣  徳意賜寳鏹千貫為道里之</hi>
<pb n="KR3k0055_WYG_114-34b"/>
<hi>費</hi>
　　承宣布政使四<lb/>
増詩元趙孟頫次左轄相公韻奉寄行臺徐公詩曰盡<lb/>
日沉迷簿領書何時重得賦閑居已無夢想懸金印豈<lb/>
有文章到石渠白髪故人霜柏在黃塵遊子斷蓬如舊<lb/>
遊憶在吳興日自採谿毛膾白魚　周伯琦賦得灤河<lb/>
送蘇伯脩參政赴任湖廣詩曰清灤悠悠北斗北千折<lb/>
縈環䕶邦國直疑銀漢天上來摇漾蓬萊雲五色蛟龍<lb/>
<pb n="KR3k0055_WYG_114-35a"/>
變化深莫測金蓮滿川淨如拭鑾輿嵗嵗兩度臨雨露<lb/>
同流草蕃殖長亭短亭來往人朝夕照影何嘗息相君<lb/>
親授臨軒勅紫騮嚼齧黃金勒却從江漢望龍岡三疊<lb/>
晴虹勞夢憶　明髙啟送沈左司從汪參政分省陕西<lb/>
汪由御史中丞出詩曰重臣分陕去臺端賔從威儀盡<lb/>
漢官四塞河山歸版籍百年父老見衣冠函闗月落聽<lb/>
雞度華嶽雲開立馬看知爾西行定回首如今江左是<lb/>
長安　謝榛送張給事仲安擢蜀中參政詩曰蹔停軒<lb/>
<pb n="KR3k0055_WYG_114-35b"/>
蓋離人醉忽聽河橋去馬嘶悵望那堪春草徧勞歌不<lb/>
盡夕陽低天開鳥道三秦外地入蠶叢萬嶺西抗疏只<lb/>
今憂轉切幾回清夢到金閨　李攀龍送羅大參之任<lb/>
山西詩曰雁門句注九闗通地接燕山帝業雄使者汎<lb/>
舟從絳水將軍轉餉入雲中分藩忽壯朝廷色開府深<lb/>
懸保障功晉國莫強兵馬地股肱何但數河東　吳國<lb/>
倫送徐行父少參赴闗内詩曰咸陽天下險洛邑天下<lb/>
中潼闗睥睨周西東君自三州厯三輔分陕經營王命<lb/>
<pb n="KR3k0055_WYG_114-36a"/>
　同登車慷慨千人雄矯若八翼凌蒼穹左馮翊右扶風<lb/>
　漢闗秦畿指顧通為將匣裏䨇龍劍擲作天邉二華峰<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_114-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷一百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_005-1a"/>
　御定淵鑑𩔖函四百五十卷康熙四十九年<lb/>
　聖祖仁皇帝御定𩔖書自皇覽以下舊本皆帙其存<lb/>
　　　　於今者惟北堂書鈔藝文𩔖聚初學記六帖<lb/>
　　　　為最古明俞安期刪其重複合併為一又益<lb/>
　　　　以韓鄂嵗華紀麗而稍採杜佑通典以補所<lb/>
　　　　闕命曰唐𩔖函六朝以前之典籍頗存梗槩<lb/>
　　　　至武徳貞觀以後僅附見題詠數篇故實則<lb/>
　　　　槩不及焉考輟耕録載趙孟頫之言謂作詩<lb/>
<pb n="KR3k0055_WYG_005-1b"/>
　　　　纔使唐以下事便不古其言已稍過當明李<lb/>
　　　　夢陽倡復古之説遂戒學者無讀唐以後書<lb/>
　　　　夢陽嘗作黄河水繞漢宫牆一篇以末句用<lb/>
　　　　郭汾陽字渉於唐事遂自削其稿<hi>案事見周亮工書影</hi>
　　　　安期編次𩔖書以唐以前為斷葢明之季年<lb/>
　　　　猶多持七子之餘論也然詩文𨽻事在于比<lb/>
　　　　例精切詞藻典雅不必限以時代漢去戰國<lb/>
　　　　不逺而詞賦多用戰國事六朝去漢不逺而<lb/>
<pb n="KR3k0055_WYG_005-2a"/>
　　　　詞賦多用漢事唐去六朝不逺而詞賦多用<lb/>
　　　　六朝事今距唐㡬千年距宋元亦數百年而<lb/>
　　　　曰唐以後事不可用豈通論歟况唐代𩔖書<lb/>
　　　　原下括陳隋之季知事闗勝國即屬舊聞既<lb/>
　　　　欲蒐羅理宜賅備又豈可横生限斷使文獻<lb/>
　　　　無徵是以我<lb/>
　聖祖仁皇帝特命儒臣因安期所編廣其條例博採<lb/>
　　　　元明以前文章事跡臚綱列目薈為一編務<lb/>
<pb n="KR3k0055_WYG_005-2b"/>
　　　　使逺有所稽近有所考源流本末一一燦然<lb/>
　　　　計其卷數雖僅及太平御覽之半然御覽以<lb/>
　　　　數頁為一卷此則篇帙既繁兼以宻行細字<lb/>
　　　　計其所載實倍於御覧自有𩔖書以來如百<lb/>
　　　　川之歸巨海九金之萃鴻鈞矣與佩文韻府<lb/>
　　　　駢字𩔖編皆亘古所無之巨製不數宋之四<lb/>
　　　　大書也乾隆四十五年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR3k0055_WYG_005-3a"/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
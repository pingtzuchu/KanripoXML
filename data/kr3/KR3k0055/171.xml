<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_171-1a"/>
　欽定四庫全書<lb/>
御定淵鑑𩔖函卷一百六十六<lb/>
　　禮儀部十三<hi>朝日夕月祭星</hi>
　　　朝日夕月一<lb/>
　原通典曰周制以實柴祀日月星辰<hi>鄭衆云實牲體于柴上日陽精屬天</hi>
　<hi>月隂精屬地隂道挈制于陽故月屬天而從于陽同實柴之義</hi>日壇曰王宫月壇曰夜<lb/>
　明牲幣俱色赤樂與祭五帝樂同禮神之玉以珪璧<hi>珪璧</hi>
　<hi>邸為璧取殺于上帝</hi>王搢大珪執鎮珪繅藉五采五就以朝日<hi>王朝</hi>
<pb n="KR3k0055_WYG_171-1b"/>
　<hi>日者示有所尊訓人事君也</hi>王服元冕所以尚質自朝至暮行祭之<lb/>
　禮先以牲幣于柴上而燔之升煙于天以同五帝之義<lb/>
　凡祭日月歳有四焉迎氣之時祭日於東郊祭月於西<lb/>
　郊一也二分祭日月二也祭義云郊之祭大報天而主<lb/>
　日配以月三也月令十月祭天宗合祭日月四也<hi>四時之氣</hi>
　<hi>有分有合二分之日祭謂分也大報天而主日以月配是合也大報配祭之時日燎于壇月埋于坎瘞埋之時</hi>
　<hi>自血始燔燎之時自氣先合為大祭分為中祭郊特牲云大報天而主日其禮宜重用犢分祭宜輕則用少牢</hi>
　<hi>拜日于東郊月于西郊者此因而祭于郊也特牲大報之時埽地而祭燔柴而郊就陽位也祭法分祭之時王</hi>
<pb n="KR3k0055_WYG_171-2a"/>
<hi>宫祭日夜明祭月以少牢在壇上不于地也至時于二祭所用珪玉亦無差别</hi>覲禮拜日於東<lb/>
門之外<hi>此㑹同以春也</hi>禮日于南門外禮月于北門外<hi>此謂會同以夏</hi>
<hi>秋冬變拜言禮者非常祀也祀月北郊者太隂之精以為地神也若王廵狩會盟燔柴升煙以祭日是君自以</hi>
<hi>君道而祭陽也方伯會盟則瘞埋以祭月是臣自以臣道而祭隂也</hi>　増考工記曰玉人<lb/>
之事圭璧五寸以祀日月星辰　國語曰先王朝日夕<lb/>
月以教民事君　陳氏禮書曰日言朝於日出之朝朝<lb/>
之也月言夕于月出之夕夕之也日壇謂之王宫以其<lb/>
有君道也月壇謂之夜明以其昱于夜也其次則大次<lb/>
<pb n="KR3k0055_WYG_171-2b"/>
小次設重㡩重案其牲體則實柴其圭之繅藉則大采<lb/>
小采禮之之玉則一圭邸璧祀之之樂則奏黄鐘歌大<lb/>
吕舞雲門　禮記天子玊藻十有二旒龍衮而祭元端<lb/>
以朝日于東門之外<hi>鄭注端當為冕</hi>　魯語曰天子大采朝日<lb/>
與三公九卿祖識地徳日中考政與百官之政事師尹<lb/>
惟旅牧相宣序民事少采夕月與太史司載糾䖍天刑<lb/>
日入監九御使潔奉禘郊之粢盛而後即安　左傳曰日<lb/>
月星辰之神則雪霜風雨之不時于是乎禜之　春秋<lb/>
<pb n="KR3k0055_WYG_171-3a"/>
莊公十有八年春王三月日有食之穀梁傳曰不言日<lb/>
不言朔夜食也何以知其夜食也曰王者朝日故雖為<lb/>
天子必有尊也貴為諸侯必有長也故天子朝日諸侯<lb/>
朝朔　漢書郊祀志曰秦始皇東遊海上行禮祠名山<lb/>
川及八神六曰月主祠之萊山在齊北並渤海七曰日<lb/>
主祠盛山盛山斗入海最居齊東北陽以迎日出云<lb/>
又曰雍有日月參辰廟各以歳時奉祠　原通典曰漢<lb/>
武帝立二十八年始郊太一朝日夕月改周法其後常<lb/>
<pb n="KR3k0055_WYG_171-3b"/>
以郊泰畤質明出行竹宫東向揖日其夕西向揖月即<lb/>
為郊日月又不在東西郊遂朝夕常於殿下東西拜日<lb/>
月羣公無四朝之事　魏文帝詔曰天子拜日東門之<lb/>
外禮方明也而漢儀煩䙝似家人之事非尊天之道黄<lb/>
初二年正月乙亥朝日于東門之外而正月非二分之<lb/>
義秘書監薛靖論云按周禮朝日無常日鄭元云用二<lb/>
分秋分之時月多東升西向拜之背實逺矣朝日宜用<lb/>
仲春之朔夕月宜用仲秋之朔淳于濬駮之引禮記祭<lb/>
<pb n="KR3k0055_WYG_171-4a"/>
日於東祭月於西以端其位周禮秋分夕月並行于上<lb/>
代西向拜月雖如背實亦猶月在天而祭之于坎不復<lb/>
言背也猶如天子東西遊幸其堂之官及拜官猶北向<lb/>
朝拜寜得以背實為疑明帝太和元年二月丁亥朔朝<lb/>
日於東郊八月己丑夕月於西郊始得古禮　晉因之<lb/>
武帝太康二年有司奏春分朝日寒温未適不可親出<lb/>
詔曰頃方難未平今戎事已息此禮為大遂親朝日<lb/>
齊末東昏侯永元元年何佟之議王者兄日姊月馬鄭<lb/>
<pb n="KR3k0055_WYG_171-4b"/>
用二分盧植用立春佟之以為日者太陽之精月者太<lb/>
隂之精春分陽氣方永秋分隂氣向長天地至尊故用<lb/>
其始而祭以二至日月次天地朝敬故以二分　後魏<lb/>
孝文帝太和十五年詔曰近論朝日夕月皆以二分之<lb/>
日於東西郊行禮然月有餘閏行無常準今若一以分<lb/>
日或值月出于東而禮于西尋情即理不可施行昔曹<lb/>
魏薛靖以為朝日取月一日為朔夕月三日為朏朏者<lb/>
月行始著今未知胐朔二分何者為是游明根等對曰<lb/>
<pb n="KR3k0055_WYG_171-5a"/>
考按舊式準校衆議宜從朏月　後周以春分朝日于<lb/>
國東門外為壇如其郊用特牲青珪有邸皇帝乗青輅<lb/>
及祀官俱青冕執事者青弁司徒亞獻宗伯終獻燔燎<lb/>
如圎丘秋分夕月于國西門外為壇于坎中方四丈深<lb/>
四尺燔燎禮如朝日也　隋因之開皇初國東春明門<lb/>
外為壇如其郊毎以春分朝日又于國西開逺門外為<lb/>
坎深三尺廣四丈為壇于坎中髙一尺廣四尺毎以秋<lb/>
分夕月牲幣與周同　唐二分朝日夕月于國城東西<lb/>
<pb n="KR3k0055_WYG_171-5b"/>
各用方色犢　増開元禮皇帝春分朝日東郊　前祀<lb/>
五日皇帝散齋三日致齋二日如圎丘儀諸應祀之官<lb/>
齋戒如别儀　宋制春分朝日秋分夕月為大祀　髙<lb/>
宗紹興三年司封員外郎鄭彦言春分朝日秋分夕月<lb/>
祀典未舉望詔禮官講求從之其後于城外恵照院望<lb/>
祭位版日書曰大明月書曰夜明玉用圭璧大明幣用<lb/>
赤夜明幣用白禮如祀感生帝　遼聖宗統和元年十<lb/>
二月千齡節祭日月　穆宗應歴二年日南至始用舊<lb/>
<pb n="KR3k0055_WYG_171-6a"/>
制拜日禮　金朝日壇曰大徳在施仁門外東南當闕<lb/>
之卯地夕月壇曰夜明在彰義門外西北當闕酉地春<lb/>
分祭朝日于東郊秋分祭夕月于西郊<hi>金史</hi>　太宗天㑹<lb/>
四年正月始朝日于乾元殿　熙宗天眷二年立朔望<lb/>
朝日儀有司設爐案御褥位于所御殿前陛上設百官<lb/>
褥位于殿門外皆向日宣徽使奏導皇帝至位南向拜<lb/>
各門皆相應贊殿門外羣臣陪拜如常儀　世宗大定<lb/>
二年以拜日無典罷之十五年詔定拜日禮有司援唐<lb/>
<pb n="KR3k0055_WYG_171-6b"/>
開元禮南向設大明神位天子北向皆無南面拜日之<lb/>
制今宜遵古制殿前東向拜詔姑從南向其日先引臣<lb/>
僚於殿門外陪臣立殿前班露臺左右皇帝于露臺香<lb/>
案拜如常儀　十八年拜日于仁政殿始行東向禮<lb/>
宣宗貞祐元年拜日于仁政殿毎月吉為常　元世祖<lb/>
至元十六年祀太陽　二十五年祭日于司天臺　成<lb/>
宗即位祭太陽太歳于司天臺　武宗至大三年祀南<lb/>
郊以日月從祀　明太祖洪武戊辰増脩壇壝于大祀<lb/>
<pb n="KR3k0055_WYG_171-7a"/>
殿丹墀中東西相向以祀日月罷朝日夕月之祭至嘉<lb/>
靖中用夏言議改建四郊兆日于東郊兆月于西郊<lb/>
嘉靖十一年定朝日壇以甲丙戊庚壬間歳一親祭夕<lb/>
月壇以丑辰未戌三歳一親祭之<lb/>
　　朝日夕月二<lb/>
増蹛林<hi>遼史太祖神冊三年九月拜日于蹛林</hi>　靈壇<hi>明祭朝日壇樂章神靈壇兮肅其恭</hi>
<hi>有帛在篚兮赤琮</hi>　壇坎<hi>詳别幽/明注</hi>　朝夕<hi>禮器作大事必順天時為朝夕必放於日</hi>
<hi>月</hi>　原别幽明<hi>禮記祭日于壇祭月于坎以别幽明祭日于東祭月于西以别外内</hi>　迎<lb/>
<pb n="KR3k0055_WYG_171-7b"/>
隂氣<hi>列女傳日中考政敘人事少采夕月曹大家注少采降之采也以秋分祀夕月以迎隂氣</hi>　本<lb/>
二分<hi>王者父天而母地兄日而姊月故常以春分朝日秋分夕月君子履端于始舉正于中故本二分也</hi>
　祀五帝<hi>周禮掌次朝日祀五帝則張大次小次設重㡩重席</hi>　増執鎮圭<hi>周禮典瑞</hi>
<hi>王搢大圭執鎮圭繅藉五采五就以朝日</hi>　立次祀<hi>春官肆師之職立次祀用牲幣注次祀日月星</hi>
<hi>辰也</hi>　原實柴以祀<hi>周禮大宗伯掌天神/之禮以實柴祀日月</hi>　圭璧以祀<hi>詳朝</hi>
<hi>日一</hi>　成山祀日<hi>漢郊祀志宣/帝成山祀日</hi>　萊山祀月<hi>宣帝于萊山祀月</hi>
増以牛以羊<hi>祭日以牛祭月以羊彘</hi>　在東在西<hi>後漢祭祀志建武二年初置郊</hi>
<hi>兆于洛陽日月在中營内南道日在東月在西</hi>　五采五就<hi>見/前</hi>　三成六成<hi>唐志</hi>
<pb n="KR3k0055_WYG_171-8a"/>
<hi>舊樂用黄鐘之三成新改用圎鐘之六成</hi>　元冕元端<hi>天子朝日其服則元冕元端</hi>　青<lb/>
璧白璧<hi>朝日玉用青璧夕月用白璧幣如玉之色</hi>　朝日朝朔<hi>見前</hi>　大明夜<lb/>
明<hi>見前</hi>　未後三刻<hi>宋史天禧元年四月監察御史王博文言夕月壇號夜明翻居畫祭恐未</hi>
<hi>合宜請于未後三刻行禮從之</hi>　坎深三尺<hi>長編元豐六年正月二十三日禮部言熙寜祀儀朝</hi>
<hi>日壇廣四丈夕月壇廣二丈以唐王涇郊祀録考之夕月壇方廣四丈今止方二丈比日壇甫及半望改造夜</hi>
<hi>明壇為坎深三尺從廣四丈為壇于坎中髙一尺方廣四丈從之</hi>　醴齊盎齊<hi>唐禮樂志日月</hi>
<hi>以太尊實醴齊著尊實盎齊</hi>　衣赤衣白<hi>漢書武帝立后土祠于汾隂立太乙祠于甘泉祭日</hi>
<hi>以牛祝宰衣赤祭月以羊祝宰衣白</hi>　精意以享<hi>禋于六宗注云禋精意以享之也宗尊也所尊</hi>
<pb n="KR3k0055_WYG_171-8b"/>
<hi>祭者其祀有六王宫祭日也夜明祭月也</hi>　一誠已伸<hi>明夕月壇樂歌</hi>
　　朝日夕月三<lb/>
増賦唐陸贄東郊朝日賦曰日為炎精君實陽徳明至<lb/>
乃照臨下土徳盛則光被四國天垂象聖作則候春分<lb/>
之節時則罔愆順周官之儀事乃不忒于是載青旂儼<lb/>
翠華盖留殘月旗拂朝霞咸濟濟以皇皇備禮容於邦<lb/>
家天子躬整服以待曙心既誠而望賖倐而罷嚴更闢<lb/>
禁城五輅齊駕八鸞啟行風出郊而草偃澤先路而塵<lb/>
<pb n="KR3k0055_WYG_171-9a"/>
清卷餘靄于林薄動神光於斾旌初破鏡而半掩忽成<lb/>
輪而上征杲耀榮光分輝于千品萬𩔖煙煴瑞色均燭<lb/>
於四彞八紘一人端冕以仰拜百辟奉璋而竭誠和氣<lb/>
旁通帝徳與日徳俱逺清光相對帝心與日心齊明既<lb/>
而盛禮畢陳錫鑾回輪僃禮服之燦燦殷游車之轔轔<lb/>
人望如草我澤如春惟天徳與聖壽配朝日而長新<lb/>
増詩唐劉禹錫監祠夕月壇書事詩曰西皡司分晝夜<lb/>
平羲和停午太隂生鏗鏘揖讓秋光裏觀者如雲出鳳<lb/>
<pb n="KR3k0055_WYG_171-9b"/>
城<lb/>
増歌唐貞觀朝日夕月樂章曰崇牙樹羽延調露旋宫<lb/>
扣律掩承雲誕敷懿徳昭神武載集豐功表睿文　合<lb/>
吹八風金奏動分容萬舞玉鞘驚詞昭茂典光前烈夕<lb/>
曜神功表盛明<lb/>
増説唐栁宗元朝日説曰栁子為御史主祀事將朝日<lb/>
其寮問曰古之名曰朝日而已今而曰祀朝日何也余<lb/>
曰古之記者則朝拜之云也今而加祀焉者則朝旦之<lb/>
<pb n="KR3k0055_WYG_171-10a"/>
云也今之所云非也問者曰以夕而偶諸朝或者今之<lb/>
是乎余曰夕之名則朝拜之偶也古者旦見曰朝暮見<lb/>
曰夕故詩曰邦君諸侯莫肯朝夕左氏傳曰百官承事<lb/>
朝而不夕禮記曰日入而夕又曰朝不廢朝夕不廢夕<lb/>
晉侯將殺豎襄叔向夕楚子之留乾谿右尹子革夕齊<lb/>
之亂子我夕趙文子礱其椽張老夕智襄子為室美士<lb/>
茁夕皆暮見也漢儀夕則兩郎向𤨏闈拜謂之夕郎亦<lb/>
出是名也故曰大采朝日小采夕月又曰春朝朝日秋<lb/>
<pb n="KR3k0055_WYG_171-10b"/>
夕夕月若是其𩔖足矣又加祀焉盖不學者為之也寮<lb/>
曰欲子之書其説吾將施于世可乎予從之<lb/>
増論宋陳祥道祭日月論曰古者之祀日月其禮有六<lb/>
郊特牲曰郊之祭大報天而主日配以月一也玉藻曰<lb/>
朝日於東門之外祭義曰祭日于東祭月于西二也大<lb/>
宗伯四𩔖于四郊兆日于東郊兆月于西郊三也大司<lb/>
樂樂三變而致天神月令孟春祈來牟于天宗天宗者<lb/>
日月之𩔖四也覲禮拜日于東門之外反祀方明禮日<lb/>
<pb n="KR3k0055_WYG_171-11a"/>
于南門之外禮月于北門之外五也雪霜風雨之不時<lb/>
于是乎禜之六也夫因郊蜡而祀之非常祀也春分朝<lb/>
之于東門之外秋分夕之于西門之外此祀之正與常<lb/>
者也<lb/>
増文明世宗朝日壇祝文曰惟神陽精之宗列聖之首<lb/>
神光下照四極無遺功垂今昔率土仰賴兹當仲春式<lb/>
遵古典謹以玉帛牲醴恭祀于神伏惟鑒歆錫福黎庶<lb/>
　又夕月壇祝文曰惟神鍾隂之精配陽之徳繼明于<lb/>
<pb n="KR3k0055_WYG_171-11b"/>
夕有生共賴暨惟五星列宿咸司下土各有攸分𦕈予<lb/>
之資仰承帝命君此生民兹者時惟秋分爰遵典禮以<lb/>
玉帛牲醴用修常祭于神惟神歆鑒福我邦民<lb/>
　　祭星一<lb/>
増周禮大司樂乃奏黄鐘歌大吕舞雲門以祀天神<hi>天神</hi>
<hi>謂五帝及日月星辰</hi>　小司宼孟冬祀司民獻民數于王王拜受<lb/>
之<hi>注司民星名謂軒轅角</hi>　天府若祭天之司民司禄而獻民數<lb/>
穀數則受而藏之<hi>注司禄文昌第六星</hi>　通考曰周制仲秋之月<lb/>
<pb n="KR3k0055_WYG_171-12a"/>
祭靈星于國之東南月令秋分日享壽星于南郊立冬<lb/>
後亥日祀司中司命司民司禄于國城西北　秦始皇<lb/>
時雍有日月參辰南北斗熒惑太白歳星鎮星辰星二<lb/>
十八宿風伯雨師廟各以歳時奉祀　漢髙祖八年命<lb/>
郡邑立靈星祠常以歳時祠以牛　宣帝立歳星辰星<lb/>
太白熒惑南斗祠于長安城旁　東漢季秋月祠星于<lb/>
城南壇心星廟　東晉以來靈星老人星心星配享南<lb/>
郊不復特祀　隋制于國城西北十里亥地為司中司<lb/>
<pb n="KR3k0055_WYG_171-12b"/>
命司禄三壇同壝祀以立冬後亥國城東北七里通化<lb/>
門外為風師壇祀以立春後丑國城西南八里金光門<lb/>
外為雨師壇祀以立夏後申壇皆三尺牲並以少牢<lb/>
唐制立秋後辰日祀靈星于國城東南立冬後亥日祀<lb/>
司中司命司民司禄于國城西北　明皇開元二十四<lb/>
年有上封事者言月令八月日㑹於壽星帝次列宿之<lb/>
辰請每至八月社日配壽星祠于太社壇享之　天寳<lb/>
三載十月十六日敕九宫貴神實司水旱功佐上帝徳<lb/>
<pb n="KR3k0055_WYG_171-13a"/>
庇下民至其祀典歴代皆闕宜令所司以來月甲子日<lb/>
立壇仍議其牲牢禮秩毎至四時初節令中書門下徃<lb/>
攝祭者著以成式垂之不刋　武宗㑹昌元年中書門<lb/>
下奏曰謹按黄帝九宫經及蕭吉五行大義一宫其神<lb/>
太一其星天逢其卦坎其行水其方白二宫其神攝提<lb/>
其星天内其卦坤其行土其方黑三宫其神軒轅其星<lb/>
天衝其卦震其行木其方碧四宫其神招摇其星天輔<lb/>
其卦㢲其行木其方緑五宫其神天符其星天禽其卦<lb/>
<pb n="KR3k0055_WYG_171-13b"/>
坤其行土其方黄六宫其神青龍其星天心其卦乾其<lb/>
行金其方白七宫其神咸池其星天柱其卦兊其行金<lb/>
其方赤八宫其神太隂其星天任其卦艮其行土其方<lb/>
白九宫其神天一其星天英其卦離其行火其方紫統<lb/>
八卦運五行土飛于中數轉于極雖敬事迎釐不聞經<lb/>
見而範圍亭育期助昌時以兩朝親祀而臻百祥也然<lb/>
以萬物之情上為列星星之運行畢繫于物貴而居者<lb/>
則必司八歳總萬神幹化權於混茫賦品彚于隂隲與<lb/>
<pb n="KR3k0055_WYG_171-14a"/>
天地日月誠相參也　宋制二仲祀九宫貴神為大祀<lb/>
立秋後辰日祀靈星秋分享壽星立冬後亥日祀司中<lb/>
司命司人司禄為小祀　真宗咸平四年駕部員外郎<lb/>
直秘閣杜鎬上言按封禪書天神貴者太一太一佐曰<lb/>
五帝今以五帝為大祀太一為中祀唐朝元肅二宗並<lb/>
常親祀㑹昌中陛次昊天上帝欲望復為大祀從之其<lb/>
御署祝版禮同社稷増設壇兩壝玉用兩圭有邸其稾<lb/>
秸加茵褥如幣色　景徳三年知樞密院事王欽若言<lb/>
<pb n="KR3k0055_WYG_171-14b"/>
陛下光闡鴻猷並秩羣祀而蕭薌之祭獨略壽星搢紳<lb/>
之譚皆謂闕典加以周伯星出實居角宿之間天既垂<lb/>
休禮㒺不荅伏望特詔禮官俾崇祀事詔有司詳定以<lb/>
秋分日享壽星及角亢七宿為壇南郊其祭器祀禮咸<lb/>
以靈星為準奏可　慶歴四年靈臺郎王太明言司天<lb/>
監定亢池主渡水徃來送迎之事北河為胡門北戒南<lb/>
河為越門南戒主司空掌水土功事皆不主江淮濟箕<lb/>
計奎三星顓注津瀆太明所遺請與東井天津天江咸<lb/>
<pb n="KR3k0055_WYG_171-15a"/>
池積水天淵天潢水位水府四瀆九坎天船王良羅堰<lb/>
等十七星在天河内者當祠二月詔汴口祭河兼祠十<lb/>
七星　慶歴中修大火祠在南京三月九日祠之位版<lb/>
以黒漆朱書曰大火位配位曰閼伯位　神宗熙寜四<lb/>
年司天中官正周琮言太一經推筭七年甲寅歳太一<lb/>
陽九六之數復元之初請崇建宫宇迎五福太一于京<lb/>
師　元豐四年郊廟奉祀禮文所言國朝時令秋分饗<lb/>
壽星于南郊熙寜祀儀于壇上設壽星一位南向壇下<lb/>
<pb n="KR3k0055_WYG_171-15b"/>
卯階之南設角亢氐房心尾箕七位東向按爾雅壽星<lb/>
角亢也説者曰數起角亢列宿之長故曰壽星非此所<lb/>
謂秋分所享之壽星也又按晉天文志老人一星在弧<lb/>
南一曰南極見則治平主壽昌常以秋分候之南郊後<lb/>
漢于南郊立老人星廟以仲秋祀則壽星謂老人星矣<lb/>
請依後漢于壇上設壽星一位祀老人星其壇下東方<lb/>
七宿不宜復設從之　政和六年太常博士何洵直言<lb/>
熙寜祀春秋仲月祀九宫貴神當與社稷比為大祠祝<lb/>
<pb n="KR3k0055_WYG_171-16a"/>
版依㑹昌故事開寳禮書御名　元世祖至正十七年<lb/>
祭斗二十年祀太一二十七年司天臺祭熒惑二十八<lb/>
年置醮祠星三日三十一年<hi>成宗即位</hi>祭火土等星　文宗<lb/>
至順二年建五福太一宫于京城乾隅敕每歳四祭<lb/>
明洪武戊辰増修壇壝于大祀殿以祀星辰<lb/>
　　祭星二<lb/>
原散食<hi>爾雅祭星曰布注布散食于地上</hi>　祠牛<hi>漢書髙祖詔郡國立靈星祠祠以牛注農</hi>
<hi>祥也</hi>　増象功<hi>見/前</hi>　應禮<hi>通考漢成帝時匡衡奏罷雍舊祠二百三所惟山川諸星十五</hi>
<pb n="KR3k0055_WYG_171-16b"/>
<hi>所為應禮云</hi>　原祈天宗<hi>月來孟冬天子乃/祈  年於天宗</hi>　禋六宗<hi>虞書禋于</hi>
<hi>六宗疏四時也寒暑也日也月也星辰也水旱也</hi>　増老人廟　心星廟<hi>俱見星一</hi>
　兆四𩔖<hi>小宗伯兆五帝于四郊四𩔖亦如之注四𩔖謂日月星辰以氣𩔖為之位也</hi>　掌<lb/>
三辰<hi>通考凡以神仕者掌三辰之法</hi>　千秋節<hi>唐書開元二十四年敕曰宜令有司特置壽星</hi>
<hi>壇常以千秋節日修其祠典</hi>　九宫神<hi>通考天寳三載術士蘇嘉慶上言請于城東置九宫神壇</hi>
<hi>每歳四孟月祭尊為九宫貴神</hi>　司天臺<hi>元史世祖至元五年敕二分二至及聖誕節日祭星于司</hi>
<hi>天臺</hi>　雲僊臺<hi>元成宗即位祭/微星于雲僊臺</hi>　祝參辰<hi>見/前</hi>　祭角亢<hi>唐開</hi>
<hi>元中敕壽星壇宜祭老人星及角亢七宿</hi>　開元敕　開元禮<hi>俱見前</hi>　原幽<lb/>
<pb n="KR3k0055_WYG_171-17a"/>
禜以祭<hi>幽禜祭星壇名</hi>　圭璧以祀<hi>見/前</hi>　晉侯卜祟<hi>左傳晉侯有疾卜曰</hi>
<hi>實沈為祟于産曰實沈參神也此不及君日月星辰之神則雪霜風雨之不時于是乎禜之若君之身則出入</hi>
<hi>飲食之事星辰之神又何為也注參星也</hi>　漢髙立祠<hi>詳祠牛注</hi>　増幣以方色<lb/>
<hi>唐禮樂注神農之幣以赤伊耆以黒五星以方色</hi>　壺實昔酒<hi>以壺尊二實昔酒以祀衆星</hi>
　置壽星壇<hi>見前</hi>　在祀帝壇<hi>唐禮樂志冬至祀昊天上帝于圜丘以髙祖神堯皇</hi>
<hi>帝配東方青帝南方赤帝中央黄帝西方白帝北方黑帝及大明夜明在壇之第一等天皇大帝北辰北斗天</hi>
<hi>一太一紫微五帝座並差在行位前餘内官諸座及五星十二辰河漢四十九座在第二等十有二陛之間中</hi>
<hi>官市垣帝座七公日星帝席大角攝提太微五帝太子明堂軒轅三台五車諸王月星織女建星天紀十七座</hi>
<pb n="KR3k0055_WYG_171-17b"/>
<hi>及二十八宿差在前列其餘中官一百十二座皆在第三等十二階之間外官一百五在内壝之外已上在大</hi>
<hi>明壇</hi>　從祀星辰<hi>長編宋太祖南郊司天/監定從祀星辰圗上之</hi>　猶位子男<hi>通考</hi>
<hi>唐文宗太和二年監察御史舒元興奏九宫祝版御署稱臣伏以九宫位于天地猶子男也陛下為天子豈可</hi>
<hi>反臣于天之子男耶乞令有司詳議正此誤典</hi>　祠十七星<hi>見/前</hi>　建長生宫<hi>宋史</hi>
<hi>徽宗崇寜元年詔建長生宫于洞真宫舊址以祠熒惑</hi>　原商丘祀大火<hi>陶唐氏火正閼</hi>
<hi>伯居商丘相土因之故商主大火注商丘宋星也相土代閼伯之後居商丘以祠大火</hi>　靈星配<lb/>
南郊<hi>晉書江左以來不立七祠靈星則配南郊不特置也</hi>　増降徳音於天下<hi>宋史</hi>
<hi>天聖六年中太乙宫成命宰相王安石為奉安太乙使樞院副使吳充龍圖閣學士孫固等為前導官主管鹵</hi>
<pb n="KR3k0055_WYG_171-18a"/>
<hi>簿奉安神像降徳音于天下</hi>　祭貴人於東郊<hi>金史金宣宗興定元年七月以久旱祭九</hi>
<hi>宫貴人于東郊</hi>
　　祭星三<lb/>
増賦唐周鈐南郊享壽星賦曰精誠斯感肸蠁潛交矚<lb/>
神靈兮心馳箕斗奠椒漿兮酌滿陶匏事異乞言殊養<lb/>
老于東序祭惟合禮同祀月于西郊象在角亢壇當戊<lb/>
巳月皎皎而清漢波流夜蕭蕭而白榆風起齋心常潔<lb/>
蘋蘩之薦己申壽域光開龜鶴之年可俟<lb/>
<pb n="KR3k0055_WYG_171-18b"/>
増詩明李楨駕幸朝天宫祭星詩曰上帝簫臺衛百靈<lb/>
儲皇拂曙醮羣星清都秘籙開雲篆白晝神雷擲火鈴<lb/>
増歌漢郊祀景星歌曰空桑琴瑟結信成四興遞代八<lb/>
風生殷殷鐘石羽籥鳴河龍供鯉醇犧牲百末㫖酒布<lb/>
蘭生泰尊柘漿析朝酲微感心攸通修名周流常羊思<lb/>
所并穰穰復正直徃寗馮蠵切和疏寫平上天布施后<lb/>
土成穰穰豐年四時榮<lb/>
増制唐孫逖天寳三載親祭九宫壇大赦天下制曰勵<lb/>
<pb n="KR3k0055_WYG_171-19a"/>
　精為理三紀于兹上荷宗廟延祥克開厥後下賴股肱<lb/>
　叶徳以致邕熙而麟鳳龜龍近遊郊藪蠻夷戎狄逺輸<lb/>
　琛賮乗時年之休運恢皇王之逺圗是以圎丘方澤之<lb/>
　儀昇中告𩔖之禮靡典不舉靡神不懐恭惟九宫明祀<lb/>
　尚闕載深兢惕用建靈壇爰以元辰親執奠獻叶青陽<lb/>
　發生之慶祈黔庶吉祐之福<lb/>
　<lb/>
　<lb/>
<pb n="KR3k0055_WYG_171-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷一百六十六<lb/>
</p>
<p>
</p>
  </div>
</body>
</text>
</TEI>
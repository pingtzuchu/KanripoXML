<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_407-1a"/>
　欽定四庫全書<lb/>
御定淵鑑類函巻四百二<lb/>
　　果部四<hi>石榴棗柿杏樝柰</hi>
　　　石榴一<lb/>
　原廣雅曰若榴石榴也　増本草曰安石榴有酸淡兩<lb/>
　種道家謂之三尸酒云三尸得此酒則醉<hi>安石國名</hi>　又曰<lb/>
　有一種子白瑩澈如水晶者味亦甘謂之水晶石榴<lb/>
　原案敘埤蒼曰石榴柰屬也　増格物論曰石榴中如<lb/>
<pb n="KR3k0055_WYG_407-1b"/>
　蜂窠子如人齒帶淡紅色光皎若琥珀又有潔白如雪<lb/>
　者　原繆襲祭儀曰秋嘗果以梨棗柰安石榴　鄴中<lb/>
　記曰石虎苑中有安石榴子大如椀盞其味不酸　周<lb/>
　景式廬山記曰香爐峰頭有大磐石可坐數百人垂生<lb/>
　山石榴三月中作花色似榴而小淡紅敷紫萼煒熠可<lb/>
　愛　増酉陽雜俎曰南詔石榴子大皮薄如藤紙味絶<lb/>
　於洛中　又曰石榴甜者謂之天漿能已乳石毒　扶<lb/>
　南傳曰頓遜國有安石榴取汁停盃中數日成美酒<lb/>
<pb n="KR3k0055_WYG_407-2a"/>
左思蜀都賦曰蒲桃亂潰石榴競裂<lb/>
　　石榴二<lb/>
原博物志曰張騫使西域還得安石榴胡桃蒲桃　陸<lb/>
機與弟雲書曰張騫使外國十八年得塗林安石榴也<lb/>
　増拾遺記曰吳王以潘夫人遊昭宣之臺盡酣醉唾<lb/>
於玉壺中使侍婢瀉於臺下得火齊指環即挂石榴枝<lb/>
上因起臺名曰環榴臺時有諌者云今吳蜀爭雄還劉<lb/>
之名將為妖矣乃翻其名曰榴環臺　原沈約宋書曰<lb/>
<pb n="KR3k0055_WYG_407-2b"/>
晉安帝時武陵臨沅獻安石榴一蒂六實　増北史曰<lb/>
齊安徳王延宗納趙郡李祖收女為妃後帝幸李宅宴<lb/>
妃母宋氏薦二石榴帝問魏收曰此何意收曰石榴房<lb/>
中多子王新婚妃母欲子孫衆多帝大喜賜羙錦二匹<lb/>
　劇談録曰術士金陵許元長善變幻武宗謂之曰先<lb/>
朝明崇儼取羅浮山柑子萬里徃來止於旬日東都當<lb/>
進石榴時已熟矣卿今日當致十顆元長奉詔出及旦<lb/>
寝殿始開金盤貯石榴致於御榻俄有使奉進亦以所<lb/>
<pb n="KR3k0055_WYG_407-3a"/>
失之數上聞　隋煬帝令朱寬征琉球國還得金荆榴<lb/>
數十斤木色如真金文采盤蹙甚香可為枕案沈檀不<lb/>
及也　直方詩話曰王荆公作内相翰院有石榴一株<lb/>
枝葉繁茂只發一花時荆公有詩云萬緑叢中紅一㸃<lb/>
動人春色不須多<lb/>
　　石榴三<lb/>
原丹䰅　紫萼<hi>上見夏侯湛石榴賦  下詳石榴一</hi>　六實　千房<hi>上詳石榴</hi>
<hi>二子潘岳閒居賦曰千房同蒂十  如一繽紛磊落垂光耀質</hi>　玉潤　星懸<hi>范堅安石榴賦</hi>
<pb n="KR3k0055_WYG_407-3b"/>
<hi>曰膏疑玉潤光猶瑩削頳如丹砂粲若銀爍  下見應貞安石榴賦</hi>　素粒　紅膚<hi>張協安石</hi>
<hi>榴賦曰素粒紅液金房緗隔帖范堅安石榴賦曰綺隔區分彫實綺錯紅膚  素揉以紫的</hi>　玉瑩<lb/>
　珠駢<hi>上見張協安石榴賦賦  下見應貞安石榴</hi>　増丹砂粒　錦香囊<lb/>
<hi>梅聖俞詩安榴若拳石中藴丹砂粒剖之珠滿盤不待鮫人泣  荘布石榴歌霜風擊破錦香囊鸚鵡啄殘紅</hi>
<hi>豆顆</hi>　王母庭　石氏園<hi>王禹偁詩王母庭前親見栽張騫偷得下天來  石崇金谷園</hi>
<hi>有石榴名石崇榴</hi>　盛送瑪瑙　嚼破水晶<hi>李漢碎胡瑪瑙盛送王莒曰安石榴</hi>
<hi>奉送莒見之不疑食之乃覺  下見皮日休石榴歌</hi>
　　石榴四<lb/>
<pb n="KR3k0055_WYG_407-4a"/>
原塗林<hi>詳石榴二</hi>　頓遜<hi>詳石/榴一</hi>　競裂<hi>見蜀/都賦</hi>　磊落<hi>潘岳閒居賦曰</hi>
<hi>若榴蒲萄之珍磊落蔓衍於其側磊落石榴也</hi>　増富陽榴<hi>實/大</hi>　海榴<hi>來自海外樹僅</hi>
<hi>二尺栽盆中結實亦大垂至盆</hi>　黄榴　四季榴<hi>四時開花秋結實實方綻旋復開花</hi>
河隂榴<hi>中止三十八子</hi>
　　石榴五<lb/>
原詩梁元帝詠石榴詩曰塗林未應發春暮轉相催然<lb/>
燈疑夜火連珠勝早梅西域移根至南方釀酒來葉翠<lb/>
如新剪花紅似故栽還憶河陽縣映水珊瑚開　沈約<lb/>
<pb n="KR3k0055_WYG_407-4b"/>
詠山榴詩曰靈囿同佳稱幽山有竒質停采久彌鮮含<lb/>
華豈期實長願微名隠無使孤株出　隋魏彦深詠石<lb/>
榴詩曰分根金谷裏移植廣庭中新枝含淺緑晩萼散<lb/>
䡖紅影入環堦水香隨度隙風路逺無由寄徒念春閨<lb/>
空　孔紹安詠石榴詩曰可惜庭中樹移根逐漢臣只<lb/>
為來時晩開花不及春　増唐温庭筠詠海榴詩曰海<lb/>
榴開似火先解報春風葉亂裁牋緑花宜插鬢紅蠟珠<lb/>
攅作蒂緗綵剪成叢鄭驛多歸思相期一笑同　栁宗<lb/>
<pb n="KR3k0055_WYG_407-5a"/>
元詠新植海石榴詩曰弱植不盈尺逺意駐蓬瀛月寒<lb/>
空階曙幽夢綵雲生糞壤擢珠樹莓苔插瓊英芳根閟<lb/>
顔色徂嵗為誰榮　元稹感石榴詩曰何年安石國萬<lb/>
里貢榴花迢遞河源道因依漢使槎酸辛犯蔥嶺憔悴<lb/>
渉龍沙初到標珍木多來比亂麻深抛故國裏少種貴<lb/>
人家唯我荆州見憐君北地賖從教當路長兼恣入簷<lb/>
斜緑葉裁煙翠紅英動日華新簾裙透影疎牖燭籠紗<lb/>
委作金爐焰飄成玉砌瑕乍驚珠綴密終誤繡幃奢風<lb/>
<pb n="KR3k0055_WYG_407-5b"/>
翻一樹火電轉五雲車絳帳迎宵日芙蕖綻早芽淺深<lb/>
俱隠映前後各分葩宿露低蓮臉朝光借綺霞暗虹徒<lb/>
繳繞濯錦莫周遮　皮日休石榴歌曰蟬噪秋枝槐葉<lb/>
黄石榴香老愁寒霜流霞色染紫鶯粟黄蠟紙裹紅瓠<lb/>
房玉刻氷壺含露濕斕斑似帶湘娥泣蕭娘初嫁嗜甘<lb/>
酸嚼破水晶千萬粒　又病中庭際海石榴花盛發感<lb/>
而有寄詩曰一夜春工綻絳囊碧油枝上晝煌煌風勻<lb/>
祗似調紅露日暖唯憂化赤霜火齊滿枝燒夜月金津<lb/>
<pb n="KR3k0055_WYG_407-6a"/>
含蕊滴朝陽不知桂樹知情否無限同逰指陸郎　陸<lb/>
龜蒙和海石榴花發詩曰紫府真人餉露囊猗蘭燈燭<lb/>
未熒煌丹華乞曙先凌日金焰欺寒却照霜誰與佳名<lb/>
從海曲祗應芳裔出河陽那堪謝氏庭前見一段清香<lb/>
染郄郎　宋陳師道詠榴詩曰春去花垂盡紅榴煖欲<lb/>
然後時何所恨處獨不祈憐葉葉自相偶重重久更鮮<lb/>
流珠沾暑雨改色淡朝煙著子専寒酒移根擅化權愧<lb/>
非無價手刻畫竟難𫝊<lb/>
<pb n="KR3k0055_WYG_407-6b"/>
原賦晉夏侯湛石榴賦曰覽華圃之嘉樹兮羡石榴之<lb/>
竒生滋元根於僻壤兮擢繁幹於蘭庭霑靈液之粹色<lb/>
兮含渥霧以深榮若乃時雨新晞微風扇物藹萋萋以<lb/>
鮮茂兮紛扶輿以蓊鬱枝摻稔以環柔兮葉鱗次以周<lb/>
密纖條參差以窈窕兮洪柯流離以相拂於是乎青陽<lb/>
之末朱眀之初翕㣲焕以摛采兮的窟㻧以揚敷接翠<lb/>
萼於緑蒂兮冒紅芽以丹䰅赩然含㽔璀爾散珠若乃<lb/>
叢紈始褁聚葩方離潛暉蜿艷緑采未披照灼攅列熒<lb/>
<pb n="KR3k0055_WYG_407-7a"/>
熒元垂雪酲觧䬼怡神實氣冠百品以旁仰邁衆果而<lb/>
特貴　潘尼安石榴賦曰安石榴者天下之竒樹九州<lb/>
之名果是以屬文之士或敘而賦之蓋感時而騁思覩<lb/>
物而興辭余遷舊宇爰造新居前臨曠宅却背清渠實<lb/>
有斯樹植於堂隅華實並麗滋味亦殊可以樂志可以<lb/>
充虚朱芳赫奕紅萼參差含英吐秀乍含乍披遥而望<lb/>
之焕若隋珠耀重川詳而察之灼若列宿出雲間湘涯<lb/>
二后漢川逰女擕類命儔逍遥避暑託斯樹以栖遲遡<lb/>
<pb n="KR3k0055_WYG_407-7b"/>
祥風而容與爾乃擢纖手兮舒皓腕羅袖靡兮流芳散<lb/>
披緑葉於修條綴朱華兮弱幹豈金翠之足珍實兹葩<lb/>
之可翫商秋授氣收華斂實滋味浸液馨香流溢　張<lb/>
載安石榴賦曰有若榴之竒樹肇結根於西海仰青春<lb/>
以啓萌晞朱夏以發采揮光垂緑擢幹曜鮮熻若羣翡<lb/>
俱栖爛若百枝並然焕乎郁郁焜乎煌煌仰映青霄俯<lb/>
燭蘭堂似西極之若木譬東谷之扶桑於是天廻節移<lb/>
龍火西夕流風晨激行露朝白紫房既熟頳膚自坼剖<lb/>
<pb n="KR3k0055_WYG_407-8a"/>
之則珠散含之則氷釋　張協安石榴賦曰考草木於<lb/>
方志覽華實於園疇窮陸産於苞貢歎竒英於石榴耀<lb/>
靈葩於三春綴霜滋於九秋爾乃飛龍啓節揚颷扇埃<lb/>
含和澤以滋生鬱敷萌以挺栽傾柯逺擢沈根下盤繁<lb/>
莖篠密豐幹林攅揮長枝以揚緑披翠葉以吐丹流暉<lb/>
俛散廻葩仰照爛若百枝並燃赫如烽燧俱燎皦如朝<lb/>
日晃若龍燭晞絳采於扶桑接朱光於若木爾乃頳萼<lb/>
挺蒂金芽承㽔䕃佳人之𤣥鬢發窈窕之素姿逰女一<lb/>
<pb n="KR3k0055_WYG_407-8b"/>
顧傾城無鹽化為南威於是天漢西流辰角南傾芳實<lb/>
磊落月滿虧盈爰采爰收乃剖乃坼内憐幽以含紫外<lb/>
滴瀝以霞赤柔膚氷潔凝光玉瑩璀如氷碎泫若珠迸<lb/>
含清泠之温潤信和神以理性　應貞安石榴賦曰余<lb/>
往日職在中書時直廬前有安石榴樹枝葉既盛華實<lb/>
甚茂為之作賦挹㣲露以鮮采承輕風而動葩南拂隂<lb/>
檐北扇陽阿其旁則有大厦崇房重廊髙廡皇籍帝典<lb/>
圗書之府時移節變大火西旋丹葩結秀朱實星懸膚<lb/>
<pb n="KR3k0055_WYG_407-9a"/>
坼理阻爛若珠駢　潘岳河陽庭前安石榴賦曰仰天<lb/>
路以髙睇顧隣國以相望位莫㣲於宰邑館莫陋於河<lb/>
陽雖小縣陋館聊可以逰賞有嘉木曰安石榴修條外<lb/>
暢榮幹内樛扶疎偃蹇冉弱紛柔於是莫春告謝朱夏<lb/>
戒初新莖擢潤膏葉垂腴曽華熠以先越含榮□其方<lb/>
敷丹暉綴於朱房緗的㸃乎紅䰅煌煌煒煒熠爍委累<lb/>
似琉璃之栖鄧林若珊瑚之映緑水既乃攅乎狹庭載<lb/>
阨載褊土階無等肩墻惟淺壁衣蒼苔瓦被駮蘚處悴<lb/>
<pb n="KR3k0055_WYG_407-9b"/>
而榮在幽彌顯其華可翫其實可珍羞於王公薦於鬼<lb/>
神豈伊仄陋用渝厥真果猶如之而况於人　傅休奕<lb/>
安石榴賦曰鳥宿中而纎條結龍辰升而丹華繁其在<lb/>
晨也灼若旭日栖扶桑其在昏也奭若燭龍吐潜光苞<lb/>
𤣥黄之烈輝縁煒熠而焜煌發朱榮於緑葉時從風而<lb/>
飄揚　庾儵石榴賦曰於時仲春垂澤華葉甚茂炎夏<lb/>
既戒忽乎零落是以君子居安思危在盛慮衰可無懼<lb/>
哉乃作斯賦緑葉翠條紛乎蔥青丹華照爛熠熠熒熒<lb/>
<pb n="KR3k0055_WYG_407-10a"/>
逺而望之粲若摛繢被山阿廹而察之赫若燭龍耀緑<lb/>
波　范堅安石榴賦曰縈洪根以磐峙擢修幹而扶疎<lb/>
荑應春以吐緑葩涉夏而揚朱　宋顔測山石榴賦曰<lb/>
風觸枝而翻蘤雨淋條而殞芬環青軒而燧列繞翠波<lb/>
而星分視栖翠之失榮顧彫霞之無文<lb/>
原頌梁江淹山石榴頌曰縹葉翠萼紅華絳采炤裂泉<lb/>
石紛披山海竒麗不移霜雪空改<lb/>
　　柿一<lb/>
<pb n="KR3k0055_WYG_407-10b"/>
原說文曰柿赤實果也　記曰榛柿𤓰桃李梅朱實<lb/>
増格物論曰柿以核少者為佳皆八九月後方熟南劒<lb/>
尤溪柿處州松陽柿最為竒品餘皆不及也　原晉宫<lb/>
閣名曰華林園柿六十七株暉章殿前柿一株　潘岳<lb/>
閒居賦梁侯烏椑之柿　増李尤七歎曰鴻柿若𤓰<lb/>
　　柿二<lb/>
増東觀漢記曰韋順為東平相賞罰必信有柿樹生屋<lb/>
上徙庭中遂茂順至孝人以為感於天地而生　原義<lb/>
<pb n="KR3k0055_WYG_407-11a"/>
熙起居注曰吳令顧修期言縣西郷有柿樹殊本合條<lb/>
依舊集賀詔停之　増五行志曰景雲二年髙祖故第<lb/>
有柿樹自天授中枯死至是復生<lb/>
　　柿三<lb/>
増七絶　八稜<hi>酉陽雜俎俗謂柿有七絶一夀二多隂三無鳥巢四無蟲蠧五霜葉可玩六佳</hi>
<hi>實可啖七落葉肥大可以臨書<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>  地理志梁侯園有烏椑柿八</hi>　牛心　虬卵<hi>柿有數種</hi>
<hi>有如牛心者有如雞卵者又有名鹿心者  下見韓愈詩</hi>　凍密　褁酥<hi>上見楊萬里詩  張</hi>
<hi>仲殊詞味過華林芳蒂色兼陽井沈朱輕勻絳蠟褁團酥不比人間甘露</hi>　仲山分　鄭䖍<lb/>
<pb n="KR3k0055_WYG_407-11b"/>
書<hi>山堂肆考溈山禪師與仲山逰行鳥銜一紅柿墜前仲山以水洗凈與溈山分半  鄭䖍好書苦無紙慈</hi>
<hi>恩寺貯柿葉數屋日取肄書嵗久殆徧</hi>　金衣玉液　熟蒂甘香<hi>古詩色勝金衣</hi>
<hi>羙甘分玉液清繖劉子翬詩秋林黄葉晩霜嚴熟蒂甘香味得兼火  虬珠浪褒拂風標却似邑中黔</hi>
　　柿四<lb/>
原詩梁庾仲容詠柿詩曰發葉臨層檻翻英糅花藥風<lb/>
生樹影移露重新枝弱苑朱正蔥翠梁烏未銷鑠　増<lb/>
唐韓愈詠柿詩曰友生招我佛寺行正值萬株紅葉滿<lb/>
光華閃壁見神鬼赫赫炎官張火繖然雲燒樹大實駢<lb/>
<pb n="KR3k0055_WYG_407-12a"/>
金烏下啄赬虬卵魂翻眼暈無處所赤氣冲融無間斷<lb/>
有如流𫝊上古時九輪照耀乾坤旱二三道士席其間<lb/>
靈液屢進琉璃盌　宋楊萬里謝送柿詩曰紅葉曾題<lb/>
字烏椑昔擅場凍乾千顆蜜尚帶一林霜核有都無厎<lb/>
吾衰喜細嘗慙無瓊玖句報惠不相當<lb/>
原啓宋江夏王劉義恭謝柿啓曰垂賚華林園柿滋味<lb/>
殊絶　梁簡文帝謝東宫賜柿啓曰懸霜照采凌冬挺<lb/>
潤甘清玉露味重金液雖復安邑秋獻靈闗晩實無以<lb/>
<pb n="KR3k0055_WYG_407-12b"/>
匹此嘉名方兹擅羙<lb/>
　　樝一<lb/>
原禮記曰樝梨曰攅之　又曰樝梨薑桂之臧者皆人<lb/>
君羞也　山海經曰箕山之東有甘樝洞庭之上其木<lb/>
多樝甘樝列於崑崙　張敷曰平丘有甘樝　増神異<lb/>
經曰南方南荒有樹焉名曰樝三千嵗作華九千嵗作<lb/>
實其華紫色中髙百丈敷張自輔葉長七尺五色實長<lb/>
九尺無核割之如凝蜜　傅休奕𤓰賦曰龍眼生於南<lb/>
<pb n="KR3k0055_WYG_407-13a"/>
極甘樝列於崑崙<lb/>
　　樝二<lb/>
増宋書曰張敷小名樝父劭小名梨帝嘗戱謂之曰樝<lb/>
何如梨答曰梨為萬果之宗樝何敢比<lb/>
　　樝三<lb/>
増結紅　綴碧<hi>杜甫詩山梨結小紅  又樝梨且綴碧</hi>　紫含津　紅得<lb/>
霜<hi>梁宣帝詩紫實已含津  又紅梨逈得霜</hi>　泉垂口　蜜過喉<hi>曽鞏詩初嘗蜜經齒</hi>
<hi>久嚼泉垂口渇梅聖俞詩老嫌氷熨齒  愛蜜過喉</hi>　嘉名羙實　清香竒品<hi>晏元</hi>
<pb n="KR3k0055_WYG_407-13b"/>
<hi>獻詩嘉名舊出新豐谷羙實今鄰御宿園巴程金紫詩清香殊未散竒品互相參鳳卵辭丹苑龍  出古潭</hi>
　　樝四<lb/>
増詩宋劉子翬詠樝詩曰尚想飛花映綺疏離離秋實<lb/>
㸃塵蕪丹顋曉露香猶薄玉齒寒氷嚼欲無舊有嘉名<lb/>
𫝊大谷誰分靈種下仙都柘漿不用傳金盌猶得相如<lb/>
病早甦<lb/>
増表唐李遵進樝表曰紫花開處擅羙春林緑蒂垂時<lb/>
囬光秋圃離離玉潤落落珠圎<lb/>
<pb n="KR3k0055_WYG_407-14a"/>
　　柰一<lb/>
原郭義恭廣志曰柰有白青赤三種張掖有白柰酒泉<lb/>
有赤柰西方例多柰家以為脯數十斛以為蓄積如收<lb/>
蔵　増格物論曰柰子熟於夏固其時也而或冬熟者<lb/>
亦有之　原漢武内𫝊曰仙藥之次者有圎丘紫柰<lb/>
洞冥記曰有紫柰大如斗甘如蜜核紫花青　増西京<lb/>
雜記曰漢時烏衣國有紫柰大如斗甜如蜜曰脂衣柰<lb/>
核紫花青研之有汁可染其汁著衣則不可浣　晉宫<lb/>
<pb n="KR3k0055_WYG_407-14b"/>
閣名曰華林園有白柰四百株　盧諶祭法曰夏祠法<lb/>
用白柰秋祠法用赤柰　王子年拾遺記曰崑崙山有<lb/>
柰冬生子碧色須玉井之水洗之可食　洽聞記曰鳳<lb/>
林闗有靈巖寺每七月十五日溪穴流出聖柰大如盞<lb/>
以為常　原蜀都賦曰素柰夏成　潘尼東武館賦曰<lb/>
飛甘𤓰於浚水投素柰於清渠　潘岳閒居賦曰二桃<lb/>
表櫻胡之别二柰耀丹白之色<lb/>
　　柰二<lb/>
<pb n="KR3k0055_WYG_407-15a"/>
増真誥曰夏禹詣鍾山啖紫柰醉金酒服靈實行九真<lb/>
而猶葬於㑹稽　原葛洪西亰雜記曰漢初修上林苑<lb/>
羣臣各獻名果樹中有白柰緑柰緑花紫色　増晉書<lb/>
曰成帝時三吳女子簮白花望之如素柰𫝊言天公織<lb/>
女死為之著服至是杜皇后崩　原晉太始起居注曰<lb/>
二年六月嘉柰一蒂十五實或七實生於酒泉郡　北<lb/>
齊書曰濟北楊愔字遵彥四代同居昆季就學者三十<lb/>
餘人學庭前有柰樹實落於地羣就爭之愔頺然而坐<lb/>
<pb n="KR3k0055_WYG_407-15b"/>
季父暐大嗟異之　蕭廣濟孝子傳曰王祥後母庭中<lb/>
有柰樹始著子使祥守視晝驅鳥雀夜驚蟲䑕時雨忽<lb/>
至祥抱樹至曙母見惻然　増王僧孺本𫝊曰王僧孺<lb/>
五嵗父友有餽延年柰者先與僧孺僧孺曰大人未見<lb/>
不敢先嘗不受　洽聞記曰貞觀中頓丘人於黄河渚<lb/>
上得一樹栽子如指大持歸蒔之三年結子五顆味状<lb/>
如柰又似林檎多汁異常酸羙號曰朱柰永徽中魏郡<lb/>
王方言拾得此樹以果獻刺史紀王慎王貢於髙宗以<lb/>
<pb n="KR3k0055_WYG_407-16a"/>
為朱柰又名五色林檎或謂之連珠果上重賜方言文<lb/>
林郎亦號文林果俗云頻婆果　真誥曰紫薇王夫人<lb/>
詩云俯潄雲缾津仰掇碧柰花濯足玉天池鼔枻牽牛<lb/>
河　廣異記曰謝元卿見東華丈人為設元州白柰<lb/>
　　柰三<lb/>
増浮朱　耀白<hi>孫楚井賦曰沈黄李浮朱柰  下詳柰一</hi>　摘圎丘　濯玉<lb/>
井<hi>漢武故事曰上握蘭園之金精摘圎丘之紫柰  下詳柰二</hi>　緑花　紫實<hi>俱詳柰一</hi>
　夏成　寒熟<hi>文選素柰夏成中下詳劉孝儀啓</hi>
<pb n="KR3k0055_WYG_407-16b"/>
　　柰四<lb/>
増熟柰<hi>杜甫詩䡖籠熟柰香</hi>　素柰<hi>杜甫詩宿隂繁素柰過雨亂紅蕖</hi>　脂衣柰<lb/>
<hi>上林苑紫柰青汁如漆著衣難浣名脂衣柰</hi>　𤓰州素<hi>張載詩曰江南郡蔗釀液豐沛三巴黄甘</hi>
<hi>𤓰州素柰凡此數品殊羙絶快渇者所思銘之裳帶</hi>　酒泉赤<hi>詳柰一</hi>
　　柰五<lb/>
原詩梁謝瑱和蕭國子詠柰花詩曰俱榮上節初獨秀<lb/>
髙秋晩吐緑變衰園舒紅揺落苑不逐竒幻生寕從吹<lb/>
律暖幸同瑶華折為君聊贈逺　禇澐詠柰詩曰成都<lb/>
<pb n="KR3k0055_WYG_407-17a"/>
貴素質酒泉稱白麗紅紫奪夏藻芬芳掩春蕙映日照<lb/>
新芳叢林抽晩蒂誰謂重三株終焉競八桂不讓圎丘<lb/>
中粢潔華庭際<lb/>
原啓梁劉孝儀謝始興王賜柰啟曰酒泉之實稱於王<lb/>
賦𤓰州之味記自張文亦有太冲嗟其夏成子建悵其<lb/>
寒熟潘園耀白孫井浮朱並見重於昔時而霑恩於兹<lb/>
日<lb/>
原表魏曹植謝柰表曰即夕殿中虎賁宣詔賜臣等冬<lb/>
<pb n="KR3k0055_WYG_407-17b"/>
柰一奩詔使温啖夜非食時而賜見及柰以夏熟今則<lb/>
冬至物以非時為珍恩以絶口為厚非臣等所宜荷之<lb/>
蒙報植等詔曰山柰從凉州來道里既逺又東來轉暖<lb/>
故柰中變色不佳耳<lb/>
　　棗一<lb/>
原爾雅曰棗壺棗<hi>今江東呼棗大而銳上者為壺壺猶瓠也</hi>　邊要棗<hi>子細要棗</hi>
　遵羊棗<hi>實小而圎紫黑色孟子曰曽晳嗜羊棗</hi>　洗犬棗<hi>今河東猗氏出大棗子如</hi>
<hi>雞卵大</hi>　蹶洩苦棗<hi>子味苦也/蹶居衞反</hi>　晳無實棗<hi>不著子</hi>　還味<lb/>
<pb n="KR3k0055_WYG_407-18a"/>
棯棗<hi>還味短味</hi>　棗李曰疐之<hi>孫炎曰疐去其秪</hi>　毛詩八月剥棗<lb/>
十月穫稻　増說文曰樲酸棗也　原周禮籩人曰饋<lb/>
食之籩其實棗　禮記曰婦人之摯椇榛脯脩棗栗<lb/>
又曰棗曰新之栗曰撰之桃曰膽之樝梨曰攅之食棗<lb/>
桃李不致於核　増又曰棗栗飴蜜以甘之　原左傳<lb/>
御孫曰女贄不過榛栗棗脩以告䖍　増春秋繁露曰<lb/>
握棗與金錯以示嬰兒必取棗而不取金故物之於人<lb/>
小者易知　焦贑易林師之豫曰北山有棗使叔夀考<lb/>
<pb n="KR3k0055_WYG_407-18b"/>
　原本草曰凡棗九月採日乾補中益氣久服神仙<lb/>
増漢書曰安邑千樹棗此與千戸侯等　原廣志曰榖<lb/>
城紫棗長二寸西王母棗三月熟在衆果之先梁國夫<lb/>
人棗大白棗名曰蹙咨小核多肌三皇棗駢白棗灌棗<lb/>
獲此四者官園所種棗有狗牙雞心牛頭羊角獼猴細<lb/>
腰之名又有互棗大棗﨑㢘棗桂棗夕棗之名　増清<lb/>
異録曰百益一損者棗一益百損者棃　原盧諶祭法<lb/>
曰春祠用棗油　神異經曰北方荒中有棗林焉其髙<lb/>
<pb n="KR3k0055_WYG_407-19a"/>
五丈敷張枝條一里餘子長六七寸圍過其長熟赤如<lb/>
朱乾之不縮氣味甘潤殊於常棗食之可以安軀益氣<lb/>
力　陸翽鄴中記曰石虎園中有羊角棗三子一尺<lb/>
異苑曰太原中南郡江陵縣有棗樹一年忽生桃李棗<lb/>
三種子　晉宫閣名曰華林園棗六十六株王母棗十<lb/>
四株　魏文帝詔羣臣曰南方有龍眼荔枝寜比西園<lb/>
蒲萄石蜜乎酢且不如中國凡棗味之羙者莫若安邑<lb/>
御棗也　増南方草木狀曰海棗樹身無間枝直聳三<lb/>
<pb n="KR3k0055_WYG_407-19b"/>
四丈樹頭四面共生餘枝葉如栟閭五年一實大如杯<lb/>
盌核兩頭不尖雙巻而圎其味極甘羙<lb/>
　　棗二<lb/>
原鄒子曰燧人氏夏取棗杏之火　孟子曰曽晳嗜羊<lb/>
棗而曾子不忍食羊棗　晏子曰景公謂晏子曰東海<lb/>
之中有水而赤其中有棗華而不實何也晏子曰昔者<lb/>
秦穆公乗龍理天下以黄布褁蒸棗至海而投其布故<lb/>
水赤蒸棗故華而不實公曰吾佯問子耳對曰嬰聞之<lb/>
<pb n="KR3k0055_WYG_407-20a"/>
佯問者亦佯對　韓子曰秦饑應侯謂王曰五苑之棗<lb/>
栗請發與之　増拾遺記曰穆王東廵大騎之谷西王<lb/>
母與王共玉帳髙㑹進隂岐黒棗　原真人闗令尹喜<lb/>
内傳曰尹喜共老子西逰省太真王母共食玉文之棗<lb/>
其實如缾　風俗通曰鮑焦耕田而食穿井而飲於山<lb/>
中食棗或曰此棗子所植耶焦遂强嘔吐而死　馬眀<lb/>
生别𫝊曰安期生仙人見神女設㕑膳安期曰昔與女<lb/>
郎逰息於西海之際食棗異羙此間棗小不及之憶此<lb/>
<pb n="KR3k0055_WYG_407-20b"/>
棗未久已二千年矣神女云吾昔與君共食一枚乃不<lb/>
盡此間小棗那可相比邪　史記曰楚莊王愛馬噉棗<lb/>
脯　又曰李少君以却老方見上少君曰臣嘗逰海上<lb/>
見安期生食巨棗大如𤓰　漢武内傳曰七月七日西<lb/>
王母當下帝設玉門之棗　東方朔𫝊曰武帝時上林<lb/>
獻棗上以杖擊未央前殿檻呼朔曰叱叱朔來朔來知<lb/>
此箧中何物朔曰上林獻棗四十九枚上曰何以知之<lb/>
朔曰呼朔者上也以杖擊檻兩木林也曰朔來朔來者<lb/>
<pb n="KR3k0055_WYG_407-21a"/>
棗也叱叱者四十九上大笑賜帛十匹　漢書曰王吉<lb/>
少時學問居長安其東家有棗樹垂吉庭之中吉婦取<lb/>
棗以啖吉吉後知之乃去婦東家聞而欲伐其樹鄰里<lb/>
共止之因固請吉令還婦里中為之語曰東家棗樹王<lb/>
吉婦去東家棗完去婦復還　増寰宇記曰宣帝時幽<lb/>
州刺史李宣尚范陽公主公主憶長安於易州築一城<lb/>
象長安城中有棗樹花百不結皆向西南而引俗謂思<lb/>
鄉棗　東觀漢記曰鄧禹征馮愔糧盡無以犒軍士饑<lb/>
<pb n="KR3k0055_WYG_407-21b"/>
餓皆食棗栗　世說曰大将軍王敦初尚武帝舞陽公<lb/>
主如厠見漆箱中盛棗本以塞鼻王謂厠上陳果遂食<lb/>
之羣婢莫不笑之　南方草木状曰晉康泰元年林邑<lb/>
進海棗百枚　幽眀録曰太原王仲徳年少時遭亂避<lb/>
賊絶粒三日草中卧忽有人扶其頭呼云可起啖棗王<lb/>
便寤瞥見一小兒長四尺即隠乃有一囊乾棗在前噉<lb/>
之便起　原王隠晉書曰傅虞為鄱陽内史勸勵學業<lb/>
寛裕簡素風化大行白烏集郡庭棗樹上　劉根别傳<lb/>
<pb n="KR3k0055_WYG_407-22a"/>
曰今年春當有病可服棗核中仁二七枚能常服之百<lb/>
邪不復干也　増北史曰北齊綦母懐文在晉陽監館<lb/>
館中有蠕蠕客同舘胡沙門語懐文云此人别有異算<lb/>
術乃指庭中一棗樹令其布算子即知實數試之少一<lb/>
子算者曰必不少但更撼之果落一實　異苑曰太元<lb/>
二年沙門竺惠猷夜夢讀詩其後曰陌南酸棗樹名為<lb/>
六竒木遣人以伐取載還柱馬屋　括異志曰邢州城<lb/>
東十餘里周世宗祖庄也門側有井上有大棗一株柯<lb/>
<pb n="KR3k0055_WYG_407-22b"/>
葉茂盛垂䕃一畝恭帝既殁棗遂枯死眀道中枯枿復<lb/>
生一枝長丈餘蔚然可愛井水中如覆錦繡眀年詔求<lb/>
五代帝王之後柴氏被甄敘入官者三十餘人<lb/>
　　棗三<lb/>
原羊角　雞心<hi>俱詳棗一</hi>　駢白　鹿盧<hi>上詳棗一者郭璞曰子細腰  今謂</hi>
<hi>之鹿盧棗</hi>　細核　弱枝<hi>王子年拾遺記曰北極有岐峰之隂多棗樹百尋其枝莖皆空其實</hi>
<hi>長尺核細而柔百嵗一實朱潘岳閒居賦曰周文弱枝之棗房陵  仲之李</hi>　東陵伐樹<lb/>
北園垂隂<hi>上詳棗二詩下見趙整</hi>　細腰　圎實<hi>俱詳上</hi>　玉文<lb/>
<pb n="KR3k0055_WYG_407-23a"/>
朱實<hi>上詳棗一棗下見傅休奕  賦</hi>　萬年實　千戸侯<hi>郭子横洞㝠記曰元鼎元</hi>
<hi>年起招仙閣進嵭嵣細棗此棗出嵭嵣山臨碧海上萬年一實子如今嫰棗迮之有膏膏可然燈  下詳棗一</hi>
　増啖吉　擲琛<hi>上詳棗二棗梁書蕭琛嘗預御筵醉伏武帝以  投琛琛乃取栗擲上中</hi>
<hi>面曰陛下投臣以赤心臣敢報之以戰栗上笑恱</hi>　海上如𤓰　河中無核<hi>上詳</hi>
<hi>棗二吏又吕仙亭前棗樹未嘗實一嵗忽實如𤓰太守命小  采而進小吏私啖之遂仙去  北夢瑣言河中</hi>
<hi>永樂縣出棗世𫝊無核者食可度世有蘇氏女自小獲食之不食五榖年五十顔如處子</hi>　用哺程<lb/>
莫　不媚劉勲<hi>蔡邕奏事程莫年十四叔父病故莫抱尸號泣舅哀其羸嚼棗肉以哺之莫見</hi>
<hi>食欷歔不能吞咽所杜氏新書杜畿為河東太守平虎将軍劉勲為太祖  親貴震朝廷嘗從畿求大棗畿拒</hi>
<pb n="KR3k0055_WYG_407-23b"/>
<hi>以他故後勲伏法太祖得其書歎曰杜畿可謂不媚竈也</hi>　石園蔥茂　趙庭婆娑<lb/>
<hi>鄴中記石虎園有西王母棗枝葉蔥茂四時不凋九月生花十二月熟  北夢瑣言後晉朝趙令公瑩庭有檽</hi>
<hi>棗婆娑異常望氣者曰此家有登宰輔者不在其身在其子孫後令公由太原遂大拜</hi>
　　棗四<lb/>
原䕃術<hi>子彦治鄭桃棗䕃術莫援</hi>　名縣<hi>水經注酸棗縣古者名都或以山林故曰酸棗</hi>
遵羊　洗犬<hi>俱棗名詳一</hi>　信都<hi>魏都/賦</hi>　安邑<hi>詳棗一</hi>　北方<lb/>
七尺<hi>述異記南方有七尺棗北方有三尺梨</hi>　西海一枚<hi>詳棗一</hi>　増含核<lb/>
不食<hi>後漢書孟節能含棗不食可至千年</hi>　含棗不饑<hi>東陽記信安縣有懸室坂晉時有民</hi>
<pb n="KR3k0055_WYG_407-24a"/>
<hi>王質伐木至石室中見童子四人彈瑟而歌質因倚柯聴之童子以一物如棗與質質含之便不復飢</hi>
紫色細紋<hi>大業拾遺記信都獻仲思棗紫色細紋核肥有味</hi>
　　棗五<lb/>
原詩晉傅休奕詩曰饑食野棗實　後秦趙整詩曰北<lb/>
園有一樹布葉垂重隂外雖多棘荆内實有赤心　梁<lb/>
簡文帝賦棗詩曰浮華齊水麗垂彩鄭都竒白英紛靡<lb/>
靡紫實標離離風揺羊角樹日映雞心枝榖城踰石蜜<lb/>
蓬岳表仙儀已聞安邑羙永茂玉門垂　増又棗下何<lb/>
<pb n="KR3k0055_WYG_407-24b"/>
纂纂詩曰垂花臨碧澗結翠依丹巘非直入遊宫兼期<lb/>
植靈苑落日芳春暮遊人歌吹晩弱刺引羅衣朱實凌<lb/>
還幰且歡洛浦詞無羡安期逺　宋王安石詠棗詩曰<lb/>
種桃昔所𫝊種棗予所欲在實為羙果論材又良木餘<lb/>
甘入鄰家尚得饞婦逐况予秋盤中快噉取饜足風包<lb/>
堕朱繒日顆皺紅玉熱享古已然豳風自宜録緬懐青<lb/>
齊間萬樹䕃平陸誰云食之昏匿志乃成俗廣庭觴聖<lb/>
夀以此參肴蔌願比赤心投皇眀𫝊予燭<lb/>
<pb n="KR3k0055_WYG_407-25a"/>
原賦晉傅休奕棗賦曰有蓬莱之嘉樹值神州之膏壤<lb/>
擢剛莖以排虛誕幽根以滋長北隂塞門南臨三江或<lb/>
布燕趙或廣河東既乃繁枝四合豐茂蓊鬱斐斐素華<lb/>
離離朱實脆若離雪甘如含蜜脆者宜新當夏之珍堅<lb/>
者宜乾薦羞天人有棗若𤓰出自海濵全生益氣服之<lb/>
如神　陳後主棗賦曰芳園列榦森梢繁羅蕊餘莖少<lb/>
葉暗枝多復有竒樹風間臨月入夜影來未若丹心美<lb/>
實絳質嘉枝齊水華浮鄭都彩垂雞心日映羊角風吹<lb/>
<pb n="KR3k0055_WYG_407-25b"/>
羞金盤於冰水薦玉案於深杯此歡心之未已方夢腸<lb/>
而屢廻<lb/>
原賛晉郭璞棗賛曰建國辨方外朝九棘因材制義赤<lb/>
心鯁直藹藹卿士亮此衮職<lb/>
原啓陳周𢎞正謝梁元帝賚玉門棗啓曰安期舊美安<lb/>
息髙名臣金馬之榮未獲趨奉方朔之賜遽降洪恩<lb/>
　　杏一<lb/>
増格物論曰杏葉似梅差小而微紅香於梅而酸不及<lb/>
<pb n="KR3k0055_WYG_407-26a"/>
核與肉自相離其仁可入藥　原山海經曰靈山之下<lb/>
其木多杏　典術曰杏者東方嵗星之精也　師曠占<lb/>
曰梅桃杏實多者來年謂之穰　又曰杏多實不蟲者<lb/>
來年秋善　管子曰五沃之土其木多杏　南岳夫人<lb/>
𫝊曰仙人有三元紫杏　西京雜記曰上林苑有文杏<lb/>
謂有文彩也　又曰上林苑有蓬萊杏　九州論曰魏<lb/>
郡好杏　廬毓冀州論曰魏郡好杏地産不為無珍<lb/>
嵩髙山記曰嵩山東北有牛山其山多杏至五月爛然<lb/>
<pb n="KR3k0055_WYG_407-26b"/>
黄茂自中國喪亂百姓饑饉皆資此為命人人充飽而<lb/>
杏不盡　述異記曰杏園洲在南海中多杏云仙人種<lb/>
杏處漢時常有人舟行遇風泊此洲五六月日食杏故<lb/>
得免死　増又曰洲中有冬杏　又曰武功山有二杏<lb/>
樹各丈餘東花西實至眀年花實易向　原又曰瀨鄉<lb/>
老子祠有縹杏　増酉陽雜俎曰濟南郡之東南有分<lb/>
流山山上多杏大如梨黄如橘　原晉宫閣名曰眀光<lb/>
殿杏八株　洛陽宫殿簿曰含章殿前杏四株顯陽殿<lb/>
<pb n="KR3k0055_WYG_407-27a"/>
前杏六株　汜勝之書曰杏花如何可耕白沙按四民<lb/>
月令曰三月杏花盛可播白沙輕土之田　司馬相如<lb/>
長門賦曰飾文杏以為梁　王逸荔枝賦曰魏志送西<lb/>
山之杏　潘岳閒居賦曰梅杏郁棣華實照爛　増王<lb/>
廙洛都賦曰豹祠赤杏銅馬朱櫻<lb/>
　　杏二<lb/>
原鄒子曰燧人氏夏取棗杏之火　莊子曰孔子逰緇<lb/>
帷之林休坐杏壇之上弟子讀書絃歌鼔琴　地理志<lb/>
<pb n="KR3k0055_WYG_407-27b"/>
曰范蠡宅在湖中有海杏大如拳　増西京雜記曰東<lb/>
海都尉于台獻杏一株花雜五色六出云是仙人所食<lb/>
者　通志曰漢武帝訪蓬瀛有獻分流山杏者帝嘉之<lb/>
故土人呼為漢帝杏又曰金杏　原神仙傳曰董奉居<lb/>
廬山治病重者種杏五株輕者一株於林中所在作簞<lb/>
食一器每一器杏换一器榖少者虎逐之乃以榖賑貧<lb/>
窮號董仙杏林　朱超石與兄書曰光武墳邊杏甚羙<lb/>
今奉送其核　元晏春秋曰衛倫過予言及於味稱魏<lb/>
<pb n="KR3k0055_WYG_407-28a"/>
故侍中劉子陽食餅知鹽生精味之至也予曰茍勗識<lb/>
勞薪易牙别淄澠子陽今之妙也定之何難倫因命僕<lb/>
取糗糧以進予嘗之曰麥也有杏李柰味三果之熟不<lb/>
同時子焉得兼之倫笑而不答退告人曰士安之識過<lb/>
劉氏吾家果實多故杏時將發糅以杏汁李柰將發又<lb/>
糅以李柰汁故兼三味　増摭言曰唐進士杏花園初<lb/>
㑹謂之探花宴擇少俊二人為探花使偏逰名園若他<lb/>
人先折得花二人受罰　原後周書曰張元性㢘潔南<lb/>
<pb n="KR3k0055_WYG_407-28b"/>
鄰有杏兩樹杏熟多落元園中元悉以還主<lb/>
　　杏三<lb/>
原范蠡宅　董奉林<hi>俱詳杏二</hi>　占秋　祠夏<hi>俱詳杏一</hi>　孫楚<lb/>
為酪　士安知味<hi>荆楚嵗時記孫楚祭介子推云餳一盤醴酪二盂今寒食人家有杏酪麥</hi>
<hi>粥即其類也  下詳杏二</hi>
　　杏四<lb/>
増傳黄<hi>杜詩梅杏半傳黄</hi>　研酪<hi>寒食研杏/仁為酪</hi>　花村<hi>詩話徐州古豐縣朱</hi>
<hi>陳村有杏花一百二十里因名杏花村又唐詩牧童遥指杏花村</hi>　花堰<hi>銅陵昔𫝊葛仙翁甞留此</hi>
<pb n="KR3k0055_WYG_407-29a"/>
<hi>種杏下有溪落英飛堰上名花堰</hi>　繁榮藻麗<hi>潘岳閒居賦梅杏郁棣之屬繁榮藻麗之飾</hi>
　　杏五<lb/>
原詩周庾信詠杏花詩曰春色方盈野枝枝綻翠英依<lb/>
稀映村塢爛熳開山城好折待賔旅金盤襯紅瓊　増<lb/>
唐錢起詶長孫繹藍谿寄杏詩曰愛君藍水上種杏近<lb/>
成田拂徑青隂合臨流綵實懸清香和宿雨佳色出晴<lb/>
煙懿此傾筐贈相知懐橘年芳馨來滿袖瓊玖願詶篇<lb/>
把翫情何極雲林若眼前　羊士諤詠州民獻杏詩曰<lb/>
<pb n="KR3k0055_WYG_407-29b"/>
南郭東風賞杏壇㡬株芳樹昨留歡却憶落花飄綺席<lb/>
忽驚朱實滿雕盤蛾眉半斂千金薄鷤鴂初鳴百草䦨<lb/>
志士古来悲節換羙人啼鳥亦長歎　鄭谷詠杏花詩<lb/>
曰不學梅欺雪輕紅照碧池小桃新謝後雙燕却来時<lb/>
香屬登龍客煙籠宿蝶枝臨軒須貌取風雨易離披<lb/>
宋王禹偁詠杏花詩曰紅芳紫萼怯春寒蓓蕾粘枝密<lb/>
作團記得觀燈鳳樓上百條銀燭涙䦨干　桃紅李白<lb/>
莫争春素態妖姿兩未勻日暮墻頭試回看不施朱粉<lb/>
<pb n="KR3k0055_WYG_407-30a"/>
　是東鄰　登龍曽入少年場錫宴瓊林醉御觴爭戴滿<lb/>
　頭紅爛熳至今猶雜桂枝香　陌上紛披枝上稀多情<lb/>
　猶解撲人衣雙成灑道迎王母十里濛濛絳雪飛　金<lb/>
　元好問杏花詩曰芳樹春融絳蠟凝春風寂寞掩柴荆<lb/>
　畫睂盧女嬌無奈齲齒孫娘笑不成已怕宿粧添蝶粉<lb/>
　更堪暖蕊閙蜂聲一般疎影黄昏月獨愛寒梅恐未平<lb/>
　<lb/>
　<lb/>
<pb n="KR3k0055_WYG_407-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷四百二<lb/>
</p>
<p>
</p>
  </div>
</body>
</text>
</TEI>
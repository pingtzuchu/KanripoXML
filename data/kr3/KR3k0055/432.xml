<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_432-1a"/>
　欽定四庫全書<lb/>
御定淵鑑類函卷四百二十七<lb/>
　　鳥部十<hi>鷺鴟</hi>　<hi>増鸕鷀/反舌</hi>　<hi>翡翠/鵜鶘</hi>　<hi>増魚虎/秃鶖附</hi>　<hi>鷦鷯鸊鵜</hi>
　　　<hi>鷗木鵩啄</hi>
　　　鷺<lb/>
　原爾雅曰鷺舂鋤也　詩義疏曰鷺水鳥也所好潔白<lb/>
　謂之白鳥齊魯謂之舂鋤遼東樂浪呉揚謂之白鷺<lb/>
　増又曰舂鋤亦曰獨舂　海眼曰鷺一名𢃄絲禽　本<lb/>
<pb n="KR3k0055_WYG_432-1b"/>
　草集觧曰鷺林棲水食羣飛成序潔白如霜頸細而長<lb/>
　脚青善翹髙尺餘觧指短尾喙長三寸頂有長毛十數<lb/>
　莖毿毿然如絲欲取魚則弭之郭景純云其毛可為睫<lb/>
　籬變化論云鷺以目盼而受胎　又曰似鷺而頭無絲<lb/>
　脚黄色者俗名白鶴子又有紅鶴相類色紅禽經所謂<lb/>
　朱鷺是也　本草釋名曰禽經云鸘飛則霜鷺飛則露<lb/>
　其名以此歩於淺水好自低自昻如舂如鋤之狀故曰<lb/>
　舂鋤　埤雅曰今鷺之集每至水面數尺則必低回少<lb/>
<pb n="KR3k0055_WYG_432-2a"/>
盤其勢與飛時徑起特異蓋其天性舞而後下故詩於<lb/>
鷺于下曰醉言舞鷺于飛曰醉言歸也　又曰鷺啄則<lb/>
絲偃鷹捕則角弭藏殺機也　物類相感志曰鷺人養<lb/>
之於池塘馴若家禽每至白露日即飛騰而去　張華<lb/>
曰鷺小不踰大飛有次序百官縉紳之象詩以振鷺比<lb/>
百僚雍容喻朝美　原毛詩周頌振鷺于飛于彼西雝<lb/>
<hi>雝澤也</hi>　又宛丘刺陳幽公㳺蕩無度坎其擊鼓宛丘之<lb/>
下無冬無夏值其鷺羽　埤雅曰楚成王時有朱鷺合<lb/>
<pb n="KR3k0055_WYG_432-2b"/>
沓飛翔復有赤色者舊鼓吹音樂朱鷺曲是也　増漢<lb/>
有朱鷺之祥故鐃歌二十二曲中有朱鷺曲　黎州圖<lb/>
經曰黎州通望縣每嵗孟夏有鷺鷥一隻墜化古老傳<lb/>
云衆鳥避瘴臨去留一鷺祭山神又每郡主將有除替<lb/>
一日前須有白鷺鷥一對從大渡河飛往州城盤旋棲<lb/>
泊號為先至鳥便迎新送故更無誤焉　捜神後記曰<lb/>
錢塘人姓杜船行時大雪日暮有女子素衣來岸上杜<lb/>
曰何不入船遂相調戲杜閤船載之後成白鷺飛去杜<lb/>
<pb n="KR3k0055_WYG_432-3a"/>
惡之便病死　長慶集曰河陽石尚書破回鶻迎貴主<lb/>
將入潞府偶逢水鳥鷺鷥引弓射之一發中目三軍踴<lb/>
躍其事上聞詔下美之<lb/>
　　鷺二<lb/>
原出鼓中　食茄下<hi>古今樂錄呉王夫差時有雙白鷺飛出鼔中而入雲也  古樂府鷺</hi>
<hi>何食食茄下</hi>　篁棲　水浴　増屬玉　舂鋤<hi>格物論鷺一名屬玉  舂</hi>
<hi>鋤以其行狀而得名閒黄山谷詩云水逺山長雙屬玉身  心苦一舂鋤</hi>　霜衣　雪客<hi>上見</hi>
<hi>杜牧詩曰李昉名白鷺  雪客</hi>　羽扇　睫䙰<hi>南史張融年弱冠同郡道士陸静修以白鷺扇</hi>
<pb n="KR3k0055_WYG_432-3b"/>
<hi>遺之曰此異物以奉異人為爾雅注鷺頭翅背上皆有長翰毛今江東人取以  睫䙰名之曰白鷺縗</hi>
一行　兩邉<hi>杜甫詩一行白鷺上青天鷺李白詩錦石照碧山兩邉白  鷥</hi>　起圎沙<lb/>
　入遥碧<hi>杜甫詩宿鷺起圓沙  下劉禹錫詩</hi>　揺精　趁虚<hi>袁桷詩炯鷺揺精起</hi>
<hi>合馬臻詩趂虚  散鷺鷥來</hi>　掠浪　張羅<hi>陸龜䝉詩絲禽掠浪飛  元帝放生池碑朱鷺</hi>
<hi>晨飛尚張羅於漢后</hi>　吞鯉　颺絲<hi>禽經朱鷺不吞鯉數林逋詩閑颺粉絲荷葦外  聲惟欠</hi>
<hi>叫秋雲</hi>　暗棲松葉　群捕魚兒　飛下灘頭　獨拳雨<lb/>
裏<lb/>
　　鷺三<lb/>
<pb n="KR3k0055_WYG_432-4a"/>
原值羽<hi>詳鷺一毛詩</hi>　值翿<hi>詩宛丘值其鷺翿</hi>　鵾鷺　水鷺　増<lb/>
簉羽鵷鷺<hi>上官儀曰御史供奉赤墀下簉羽鵷鷺</hi>　鷺轉花燈<hi>影燈記正月十五日</hi>
<hi>明皇於長春殿張臨光宴設白鷺轉花燈</hi>　巴東道士<hi>幽明錄巴東有道士事道精進入屋燒香</hi>
<hi>忽有風雨至家人見一白鷺從室中飛出雨住遂失道士所在</hi>　鏡湖二叟<hi>樹萱録剡人賈傅於</hi>
<hi>鏡湖泊舟夜月縱步於清流芳荷中見二叟並語一曰碧繼翁一曰篁棲叟相對吟詩賈遽揖之化為白鷺飛</hi>
<hi>去</hi>　散飛去<hi>李白詩白鷺閑時散飛/去又如雪㸃青山雲</hi>　連拳静<hi>杜甫詩宿鷺連</hi>
<hi>拳静</hi>　窺晨汲<hi>元好問詩宿/鷺窺晨汲</hi>　兼秋淨<hi>元好問詩鷺影兼秋浄</hi>
　　鷺四<lb/>
<pb n="KR3k0055_WYG_432-4b"/>
増詩梁王僧孺鼔吹曲朱鷺詩曰因風弄玉水映日上<lb/>
金堤猶持畏羅繳未得異鳬鷖聞君愛白雉兼因重碧<lb/>
雞未能聲似鳯聊變色如珪願識昆明路乗流飲復棲<lb/>
　裴憲伯鼓吹曲朱鷺詩曰秋來懼寒勁歳去畏氷堅<lb/>
羣飛向葭下奮羽欲南遷暫戲龍池側時往鳯樓前所<lb/>
歎恩光歇不得久聮翩　陳張正見鼓吹曲朱鷺詩曰<lb/>
金堤有朱鷺刷羽望滄瀛周詩正雅曲漢鼓發竒聲時<lb/>
將赤雁並乍逐彩鸞行别有翻潮處異色不相驚　原<lb/>
<pb n="KR3k0055_WYG_432-5a"/>
蘇子卿鼔吹曲朱鷺詩曰玉山一朱鷺萬里入王畿欲<lb/>
向天池飲過繞上林飛金堤麗羽翮丹水浴毛衣非貪<lb/>
葭下食懐恩自逺歸　増唐李白白鷺鷥詩曰白鷺下<lb/>
秋水孤飛如墜霜心閒且未去獨立沙洲傍　又賦得<lb/>
白鷺鷥送宋少府入三峽詩曰白鷺拳一足月明秋水<lb/>
寒人驚逺飛去直向使君灘　顧况白鷺汀詩曰靃靡<lb/>
汀草碧淋森鷺毛白夜起沙月中思量捕魚策　劉長<lb/>
卿白鷺詩曰亭亭常獨立川上時延頸秋水寒白毛夕<lb/>
<pb n="KR3k0055_WYG_432-5b"/>
陽弔孤影幽姿閒自媚逸翮思一騁如有長風吹青雲<lb/>
在俄頃　錢起晩歸鷺詩曰池上静難厭雲間欲去晩<lb/>
忽背夕陽飛乘興清風逺　李端白鷺詩曰江南緑水<lb/>
多顧影逗輕波落日晴雲裏山髙奈若何　元稹和裴<lb/>
校書鷺鷥飛詩曰鷺鷥鷺鷥何遽飛鵶驚雀噪難乆依<lb/>
清江見底草堂在一㸃白光終不歸　張籍樂府朱鷺<lb/>
詩曰翩翩兮朱鷺來泛春塘棲緑樹羽毛如剪色如染<lb/>
逺飛欲下雙翅歛避人引子入深塹動處水紋開灔灔<lb/>
<pb n="KR3k0055_WYG_432-6a"/>
誰知豪家網爾軀不如飲啄江海隅　盧仝白鷺鷥詩<lb/>
曰刻成片玉白鷺鷥欲捉纎鱗心自急翹足沙頭不得<lb/>
時傍人不知為閒立　賈島鷺鷥詩曰求魚未得食沙<lb/>
岸往來行島月獨棲影暮天寒過聲墮巢因木折失侶<lb/>
遇弦驚頻向煙霄望吾知爾去程　崔卿池上雙白鷺<lb/>
鷥詩曰鷺雛相逐出深籠頂各有絲莖數同洒石多霜<lb/>
移足冷隔城逺樹挂巢空其如盡在灘聲外何似雙飛<lb/>
浦色中見此池潭卿自鑿清泠太液底潛通　劉禹錫<lb/>
<pb n="KR3k0055_WYG_432-6b"/>
白鷺兒詩曰白鷺兒最髙格毛衣新成雪不敵衆禽喧<lb/>
呼獨凝寂孤眠芊芊草乆立潺潺石前山正無雲飛去<lb/>
入遥碧　張祐鷺鷥詩曰深窺思不窮掲趾淺沙中一<lb/>
㸃山光浄孤飛潭影空暗棲松葉露雙下蓼花風好是<lb/>
滄波侶垂絲意亦同　李德裕詠白鷺鷥詩曰余心憐<lb/>
白鷺潭上日相依拂石疑星落凌風似雪飛碧沙常獨<lb/>
立清景自忘歸所樂惟煙水徘徊戀釣磯　顧非熊崔<lb/>
卿雙白鷺詩曰朝客髙清愛水禽緑波雙鷺在園林立<lb/>
<pb n="KR3k0055_WYG_432-7a"/>
當風裏絲揺急歩繞池邉字印深刷羽競生堪畫勢依<lb/>
泉各有取魚心我郷多傍門前見坐覺煙波思不禁<lb/>
杜牧鷺鷥詩曰霜衣雪髪青玉觜羣捕魚兒溪影中驚<lb/>
飛逺映碧山去一樹棃花落晩風　許渾鷺鷥詩曰西<lb/>
風淡淡水悠悠雪照絲飄𢃄雨愁何事歸心倚前閣緑<lb/>
蒲紅蓼練塘秋　雍陶雙鷺詩曰雙鷺應憐水滿池風<lb/>
飄不動頂垂絲立當青草人先見行傍白蓮魚未知一<lb/>
足獨拳寒雨裏數聲相伴早秋時林塘得爾須増價况<lb/>
<pb n="KR3k0055_WYG_432-7b"/>
是詩家物色宜　李頻振鷺詩曰有鳥生江浦霜華作<lb/>
羽翰君臣將比潔朝野共相歡月影林梢下氷光水際<lb/>
殘翻飛時共樂飲啄道皆安迥翥宜髙詠羣棲入静㸔<lb/>
由來鴛鷺侶濟濟列千官　許棠親仁里雙鷺詩曰雙<lb/>
去雙來日已頻只應知我是江人對欹雪頂思尋水更<lb/>
振霜翎恐染塵三楚㡬時初失侣五陵何樹又棲身天<lb/>
然不與凡禽類傍砌聽吟性自馴　來鵬鷺鷥詩曰裊<lb/>
絲翹足傍澄瀾消盡年光佇思間若使見魚無羡意向<lb/>
<pb n="KR3k0055_WYG_432-8a"/>
人姿態更應閑　陸龜䝉白鷺詩曰雪然飛下立蒼苔<lb/>
應伴江鷗拒我來見欲扁舟揺蕩去倩君先作水雲媒<lb/>
　鄭谷鷺鷥詩曰閑立春塘煙淡淡静眠寒葦雨颼颼<lb/>
漁翁歸後沙汀晩飛下灘頭更自由　裴說鷺鷥詩曰<lb/>
秋江清淺時魚過亦頻窺却為分明極翻成所得遲浴<lb/>
隈紅日色棲壓碧蘆枝㑹共鵷同侶翺翔應可期　劉<lb/>
象鷺鷥詩曰潔白孤髙生不同頂絲清軟冷揺風窺魚<lb/>
翹立荷香裏慕侣低翻桞影中㡬日下巢辭紫閣多時<lb/>
<pb n="KR3k0055_WYG_432-8b"/>
凝目向晴空摩霄志在潛修羽㑹接鸞凰别葦叢　李<lb/>
歸唐失鷺鷥詩曰惜養年來嵗月深籠開不見意沉吟<lb/>
也知祗在秋江上明月蘆花何處尋　南唐李中放鷺<lb/>
鷥詩曰池塘多謝乆淹留長得霜翎放自由好去蒹葭<lb/>
深處宿月明應認舊江秋　呉越羅隠鷺鷥詩曰斜陽<lb/>
淡淡桞隂隂風裊寒絲映水深不要向人誇潔白也知<lb/>
常有羡魚心　閩徐夤雙鷺詩曰雙鷺雕籠昨夜開月<lb/>
明飛出立庭隈但教緑水池塘在自有碧天鴻雁來清<lb/>
<pb n="KR3k0055_WYG_432-9a"/>
韻叫霜歸島樹素翎遺雪落漁臺何人為我追尋得重<lb/>
勸溪翁酒一杯　宋歐陽修鷺鷥詩曰風格孤髙塵外<lb/>
物性情閒淡水邉身盡日獨行溪淺處青苔白石見纎<lb/>
鱗　陸㳺贈鷺詩曰雪衣飛去莫悤悤小住灘前伴釣<lb/>
篷禹廟蘭亭三十里相逢多在暮煙中　楊萬里玉田<lb/>
觀鷺詩曰清溪欲下影先翻隻鷺還將雙鷺㸔綠玉脛<lb/>
長聊試淺素瓊裳冷不禁寒　徐照鷺鷥詩曰一㸃白<lb/>
如雪頂黏絲數莖沙邉行有跡空外過無聲髙桞巢方<lb/>
<pb n="KR3k0055_WYG_432-9b"/>
穏危灘立不驚每看閒意思漁父是前生　元呉師道<lb/>
咏鷺詩曰振振風生桞沾沾雪㸃磯白攢秋水立青映<lb/>
暮天飛　葉顒鷺立寒江詩曰青苔白石魚鱗腥盡日<lb/>
獨拳寒雨汀疑是晴江沙上雪黄昏一㸃不分明<lb/>
原賦宋謝惠連白鷺賦曰有提樊而見獻實振鷺之鮮<lb/>
禽表弗緇之素質挺樂水之竒心　増唐李德裕振鷺<lb/>
賦曰有羣飛之振鷺顧儔匹而弄音始遵渚而亂下若<lb/>
濤起於清潯俄矯翼以歸來疑霰集於平林散雪彩於<lb/>
<pb n="KR3k0055_WYG_432-10a"/>
江煙皎霜容扵寒日映楓葉而暫見入蘆花而還失<lb/>
　　鸕鷀一<lb/>
増鸕鷀水鳥似鶂而黒觜曲如鈎食魚入喉則爛其熱<lb/>
如湯其骨主鯁及噎　異物志曰鸕鷀能沒於深水取<lb/>
魚食之不生卵而孕雛於池澤間吐而生子多者八九<lb/>
少者五六相連而出若絲緒焉<hi>杜臺卿淮賦曰鸕鷀吐雛於八九鵁鶄銜翼而</hi>
<hi>低昻</hi>　本草釋名曰按韻書盧與兹並黒也此鳥色深黑<lb/>
故名爾雅又謂之鷧其聲自呼也　本草集解曰鸕鷀<lb/>
<pb n="KR3k0055_WYG_432-10b"/>
處處水郷有之似鶂而小色黒亦如鴉而長喙微曲善<lb/>
沒水取魚日集洲渚夜巢林木乆則糞毒多令木枯也<lb/>
南方漁舟往往縻畜數十令其捕魚又一種似鸕鷀而<lb/>
蛇頭長項冬月羽毛落盡栖息溪岸見人不能行即沒<lb/>
入水者此即爾雅所謂鴢頭鵁者也　本草正誤曰<lb/>
㓂宗奭常官於澧州公𪠘後有一大木上有三四十鸕<lb/>
鷀巢日夕視之既能交合又有碧色卵殻布地則吐雛<lb/>
之說誤也　隋書曰倭國水多陸少以小環挂鸕鷀項<lb/>
<pb n="KR3k0055_WYG_432-11a"/>
令入水捕魚以充食　舊唐書曰貞元十三年四月上<lb/>
以自春以來時雨未降正陽之月可行雩祝遂幸興慶<lb/>
宫龍堂祈禱忽有白鸕鷀沉浮水際羣類翼從其後左<lb/>
右侍衛者咸驚異之俄然莫知所往方悟神龍之變化<lb/>
至乙丑果大雨逺近滂沱於是廷臣表賀<lb/>
　　鸕鷀二<lb/>
増烏鬼　水鴉<hi>䕫州圖經稱峽中人謂鸕鷀為烏鬼蜀人皆養此鳥使之捕魚得魚則倒提出</hi>
<hi>之杜子美詩家家養烏鬼頓頓食黄魚是也  本草衍義鸕鷀一名水老鵶</hi>　曬翅　銜魚<lb/>
<pb n="KR3k0055_WYG_432-11b"/>
<hi>杜甫詩鸕鷀西日照曬翅滿漁梁  下王維詩</hi>
　　鸕鷀三<lb/>
増詩唐王維鸕鷀堰詩曰乍向紅蓮沒復出青蒲颺獨<lb/>
立何䙰褷銜魚古查上　杜荀鶴鸕鷀詩曰一般花雨<lb/>
結羣飛兩岸煙江好景時深水有魚銜得出看來却是<lb/>
鷺鷥飢　元袁桷詩曰鸕鷀漾晴空意態極楚楚翻風<lb/>
蒼雪迥轉日爛銀舞盤旋傲孤鴻清逺敵凡羽須㬰下<lb/>
魚陂愧我覺疾去<lb/>
<pb n="KR3k0055_WYG_432-12a"/>
増表唐權德輿賀興慶池白鸕鷀表曰如傷之誠上感<lb/>
元貺發祥之地下降靈禽潔白異姿翻飛成列<lb/>
　　翡翠一<lb/>
原爾雅曰翠鷸也　蒼頡觧詁曰鷸翠别名也　說文<lb/>
曰翡赤雀翠青雀也　増本草附録曰翡翠飲啄水側<lb/>
穴居生子亦巢於木或云前身翡後身翠如鵝翠雁翠<lb/>
之義或云雄為翡其色多赤雌為翠其色多青　禽經<lb/>
曰背有采羽曰翡翠張華注狀如鵁鶄而色正碧鮮縟<lb/>
<pb n="KR3k0055_WYG_432-12b"/>
可愛今王公之家以為婦人首飾其羽值千金　義訓<lb/>
曰鷸如紺燕風則啼一云鷸一名述似燕紺色　埤雅<lb/>
曰鷸水鳥天將雨則鳴故逸周書曰知天文者冠鷸冠<lb/>
　禽經云鷸有文而貪　南州異物志曰翠惟六翮毛<lb/>
長寸餘青茸翡大於燕小於烏　交州志曰翡翠出九<lb/>
真頭黒腹下赤青縹色似鷓鴣　原廣志曰翡色赤翠<lb/>
色紺皆出交州興古縣　山海經曰孟山多白翡翠<lb/>
楊孝先交趾異物志曰翠鳥先髙作巢及生子愛之恐<lb/>
<pb n="KR3k0055_WYG_432-13a"/>
墮稍下作巢子生毛羽復益愛之又更下巢也　孝經<lb/>
援神契神靈滋液百珍用則翠羽耀輝　徐廣車服注<lb/>
曰天子輅金根車翠羽蓋皇后首飾歩揺八雀九華加<lb/>
翡翠　離騷曰翾飛兮翠曽<hi>曽舉也</hi>　又曰翡帷翠幬<lb/>
　　翡翠二<lb/>
原周書曰成王時蒼梧獻翡翠　左傳曰鄭子臧好聚<lb/>
鷸冠　増范子曰計然者范蠡知其賢人卑身事之請<lb/>
受道藏於石室乃刑白鷸而盟焉　原戰國策蘇秦曰<lb/>
<pb n="KR3k0055_WYG_432-13b"/>
蚌與鷸相持蚌謂鷸曰今日不出明日不出必是死鷸<lb/>
　漢書曰尉佗獻文帝翠鳥千數　又曰燕剌王旦郎<lb/>
中侍從貂羽黄金附蟬<hi>翠羽飾冠</hi>　呉錄薛綜上疏曰日南<lb/>
逺致翡翠充備寳玩　増幽怪錄曰陳朱崖太守袁洪<lb/>
兒小名誇郎嘗野見翠鳥命羅得之袁甚愛玩清夜月<lb/>
明徹燭長吟忽失翠鳥所在見一婢子立在其左誇郎<lb/>
甚異之曰汝是誰家青衣婢子曰某王家二十七娘子<lb/>
從從本名翡翠偶因化身游行便為袁郎羅得因為邀<lb/>
<pb n="KR3k0055_WYG_432-14a"/>
封郎與相吟詠封郎名平仲遂為媒取王家女名從從<lb/>
第二十七乆之妻慘然飾行装誇郎問封生封生曰丈<lb/>
人晉侍中王濟也乆為隂交州牧近改并州刺史遂相<lb/>
與别及歸太守求不得已近一年　白帖曰唐開元時<lb/>
楊妃愛玩翡翠春月遣宦官詣江南捕鵁鶄翠鳥鸂䳵<lb/>
等欲置苑中<hi>互詳鵁鶄</hi>　樹萱錄曰張確嘗逰霅上白蘋洲<lb/>
見二碧衣女子携手吟咏云碧水色堪染白蓮香正濃<lb/>
分飛俱有恨此别㡬時逢藕隠玲瓏玉花藏縹緲容何<lb/>
<pb n="KR3k0055_WYG_432-14b"/>
當假雙翼聲影暫相從確逐之化為翡翠飛去<lb/>
　　翡翠三<lb/>
原郤飾　聚冠<hi>呉後宫郤翡翠之飾  下詳翡翠二左傳</hi>　拾羽　列巢<hi>洛神</hi>
<hi>賦或拾翠羽重又翡翠列巢以  行</hi>　來萃　相持<hi>長門賦翡翠歇而來萃  下詳翡翠二戰</hi>
<hi>國策</hi>　生遐裔　獻蒼梧<hi>文選孔翠生乎遐裔  下詳翡翠二周書</hi>　増濯澄<lb/>
瀾　據溪田<hi>禽經翡翠飲啄於澄瀾洄淵之側尤惜其羽日濯於水中  俗說翡翠各據溪田以</hi>
<hi>自藏匿猶雉之分畿雖飛不越分域也</hi>　巢小堂　鳴衣桁<hi>江上小堂巢翡翠  翡翠</hi>
<hi>鳴衣桁並杜甫詩</hi>　珍木巔　蘭苕上<hi>張九齡詩側有雙翠鳥巢在三珠樹矯矯珍木</hi>
<pb n="KR3k0055_WYG_432-15a"/>
<hi>巔得無金丸懼苕杜甫詩或㸔翡翠蘭  上</hi>　髙竹　低巢<hi>竹髙鳴翡翠並巢傾翡翠低</hi>
<hi>杜甫詩</hi>　如眉　飾被<hi>宋玉登徒子賦眉如翠羽謂埤雅荆王以羽毛飾被左傳所  翠被</hi>
<hi>豹舄是也今花工亦取以為婦人面飾繡又陳子昻詩云有時死結鴛鴦𢃄同作春衾  帳中</hi>
　　翡翠四<lb/>
原詩後漢蔡邕翠鳥詩曰庭前有石榴緑葉含丹榮翠<lb/>
鳥時來集振翼修容形廻顧生碧色動揺揚彯青　増<lb/>
唐陳子昻詩曰翡翠巢南海雄雌珠樹林何知美人意<lb/>
驕愛比黄金殺身炎洲裏委羽玉堂隂旖旎光首飾威<lb/>
<pb n="KR3k0055_WYG_432-15b"/>
𬎼爛錦衾豈不在遐逺虞羅忽見尋多材信為累歎息<lb/>
此珍禽　明王問翠翠辭曰翠翠復翠翠雙飛亦雙止<lb/>
西風吹老芙蓉枝水冷河清魚不起朝從南海去暮仍<lb/>
珠樹歸娟娟波心影氄氄身上衣今日沙頭忽不見㸃<lb/>
上吳宫美人面<lb/>
原賦梁江淹翡翠賦曰彼一鳥之竒麗生金洲與炎山<lb/>
映銅陵之素氣灌碧磴之紅泉斂慧性及馴心騫赬翼<lb/>
與青羽終絶命於虞人充南賝於内府備寳帳之光儀<lb/>
<pb n="KR3k0055_WYG_432-16a"/>
登美女之麗飾雜白玉而成文糅紫金而為色專妙采<lb/>
於五都擅精華以八極<lb/>
原贊晉郭璞翡翠贊曰翠雀縻鳥越在南海羽不供用<lb/>
肉不足宰懐璧其罪賈害以采<lb/>
　　魚虎一<lb/>
増石林詩話曰江淮間有水禽號魚虎翠羽紅首顏色<lb/>
可愛　埤雅曰魚虎即翡翠之小者一名魚師　本草<lb/>
集觧曰魚狗處處水涯有之大如燕喙尖而長足紅而<lb/>
<pb n="KR3k0055_WYG_432-16b"/>
短背毛翠色𢃄碧翅毛黒色揚青可飾女人首物亦翡<lb/>
翠之類　本草釋名曰狗虎師皆獸之噬物者此鳥害<lb/>
魚故得此類命名　又曰翠碧鳥爾雅謂之鴗<lb/>
　　魚虎二<lb/>
増擘波　略岸<hi>上見錢起詩魚崔德符詩翠裘錦帽初相識  虎彎環略岸飛</hi>
　　魚虎三<lb/>
増詩唐錢起銜魚翠鳥詩曰有意蓮葉間瞥然下髙樹<lb/>
擘波得潛魚一㸃翠光去　陸龜䝉翠碧詩曰紅襟翠<lb/>
<pb n="KR3k0055_WYG_432-17a"/>
翰兩參差徑拂煙花上細枝春水漸生魚易得不辭風<lb/>
雨坐多時　韓偓翠碧鳥詩曰天長水逺網羅稀保得<lb/>
重重翠羽衣挾彈小兒多害物勸君莫近五陵飛　宋<lb/>
文同翡翠詩曰清晨有珍禽翩翩下魚梁其形不盈握<lb/>
毛羽鮮且光天人裁碧霞為爾縫衣裳晶熒眩我目非<lb/>
世之青黄愛之坐良乆常恐瞥爾翔忽然投清漪得食<lb/>
如針鋩如是者三四厭飫已一肮既飽且自嬉翻身度<lb/>
回塘飛鳴逐佳匹相和音琅琅<lb/>
<pb n="KR3k0055_WYG_432-17b"/>
　　鷦鷯一<lb/>
原爾雅曰桃蟲鷦其雌鴱俗名巧婦　又曰鳭鷯剖葦<lb/>
<hi>好剖葦皮食其蟲因名云江東呼為蘆虎似雀青斑長尾</hi>　又曰鴟鴞鸋鴂　詩義<lb/>
疏曰鴟鴞似黄雀而小啄刺如錐取茅為巢以麻紩之<lb/>
如刺紩韤懸著樹枝幽州謂之鸋鴂或曰巧婦或曰女<lb/>
匠關西謂之韤雀毛詩曰肇允彼桃蟲鷦鷯是也故爾<lb/>
雅曰桃蟲鷦也微小黄雀其雛化為蜩故俗語曰鷦鷯<lb/>
生蜩焦贛易林亦謂桃蟲生蜩或云布榖生子鷦鷯養<lb/>
<pb n="KR3k0055_WYG_432-18a"/>
之　増本草集觧曰鷦鷯處處有之生蒿木之間居藩<lb/>
籬之上灰色有斑聲如吹嘘取茅葦毛毳為窠大如雞<lb/>
卵而繫之以麻髪至為精密懸於樹上或一房二房小<lb/>
人畜馴教之作戲也　鷦鷯窠燒煙薰手令婦人巧蠶<lb/>
　原毛詩鴟鴞周公救亂也鴟鴞鴟鴞既取我子無毁<lb/>
我巢　莊子曰鷦鷯巢林不過一枝　說苑曰孟嘗君<lb/>
寄客於齊王三年不見用客反見孟嘗君曰不知臣罪<lb/>
邪君之過也孟嘗君曰縷因針而入不因針而急夫子<lb/>
<pb n="KR3k0055_WYG_432-18b"/>
之才必薄矣客曰不然臣見鷦鷯巢於江濵葦苕著之<lb/>
髪毛建之女工不能為也可謂完堅矣大風至則苕折<lb/>
卵破者其所託者使然也　増晉書曰張華素孤貧為<lb/>
鷦鷯賦成阮籍見之曰王佐之才由是聲名始著<lb/>
　　鷦鷯二<lb/>
原賦晉張華鷦鷯賦曰何造化之多端播羣形於萬類<lb/>
惟鷦鷯之微禽亦攝生而受氣飛不飄揚翔不翕習巢<lb/>
林不過一枝每食不過數粒<lb/>
<pb n="KR3k0055_WYG_432-19a"/>
　　鴟一<hi>䲭與鳶同白帖併入</hi>
原春秋運斗樞曰玉衡星散為鴟　爾雅曰鳶烏醜其<lb/>
飛也翔　増本草集觧曰鴟似鷹而稍小其尾如舵極<lb/>
善髙翔専捉雞雀鴟類有數種禽經云鶻生三子一為<lb/>
鴟　本草釋名曰鴟鳶二字篆文象形一云鴟其聲也<lb/>
鳶攫物如射也梵書謂之阿黎耶　張華曰鳶䲭類摩<lb/>
風回翔　原詩曰鳶飛戾天　禮記曰前有塵埃則載<lb/>
鳴鳶<hi>鳶鳴則將風</hi>　莊子内篇曰䲭鴉嗜鼠螂蛆甘螮　又<lb/>
<pb n="KR3k0055_WYG_432-19b"/>
曰鴟得腐鼠鵷雛過之仰而視之曰嚇<hi>恐奪其腐鼠也</hi>　増吕<lb/>
氏春秋曰亂國之妖市有舞鴟　原鹽鐡論曰泰山之<lb/>
鴟啄腐鼠於窮澤非有害人也今有司盜主財而食之<lb/>
焉得如泰山之鴟乎　古詩曰鳶起知風舞　又曰茅<lb/>
棟嘯愁鳶　又曰寒鴟嚇鳶雛<lb/>
　　鴟二<lb/>
原博物志曰漢舊事綦國送鳶卵給大官　増捜神記<lb/>
曰漢成帝河平元年二月泰山山桑谷有鳶焚其巢男<lb/>
<pb n="KR3k0055_WYG_432-20a"/>
子孫通等聞山中羣鳥鳶鵲聲往視之見巢㸐盡墮池<lb/>
中有二鳶鷇燒死樹大四圍巢去地五丈五尺　原東<lb/>
觀漢記曰馬援擊交趾下潦上霧毒氣上蒸仰視烏鳶<lb/>
跕跕墮水中　晉書曰晉中興孝宗永和元年白鳶見<lb/>
　後魏書曰拓跋翰從太宗游白登東北有雙鳶飛鳴<lb/>
於上太宗命左右射之莫能中鳶旋飛稍髙翰因而自<lb/>
射之二箭下雙鳶太宗嘉之賜御弓矢以旌之曰射鳶<lb/>
都尉　北齊書曰景哲從弟黄頭使與諸囚自金鳯臺<lb/>
<pb n="KR3k0055_WYG_432-20b"/>
各乗紙鳶以黄頭獨能控紫陌乃以殺之　列仙傳曰<lb/>
季仲甫夜卧牀上或為鴟鳥後至沓縣巨山上候北風<lb/>
當飛渡南海上有羅鷹者羅得䲭視之仲甫也後留更<lb/>
三年自云往崑崘山　増獨異志曰梁武帝太清三年<lb/>
侯景圍臺城逺不通問簡文作紙鳶飛空吿急於外侯<lb/>
景謀臣王偉謂景曰此紙鳶所至即以事逹外令左右<lb/>
射之及墮皆化為鳥飛入雲中不知所往　酉陽雜俎<lb/>
曰肅宗張皇后專權每進酒常置䲻<hi>古鴟字</hi>腦酒令人乆<lb/>
<pb n="KR3k0055_WYG_432-21a"/>
醉健忘　因話錄曰德宗初登勤政樓外無知者見一<lb/>
緑衣人乗驢至樓下仰視乆之俛而東去上遣京尹物<lb/>
色之及至對曰某天寳教坊樂工也上皇時數登此樓<lb/>
每來鴟必集樓上號隨駕老䲭自罷居城外更不復見<lb/>
今見羣鴟盛集又覺景象宛似昔時心知聖人在上悲<lb/>
喜且欲泣下以此奏聞勅收教坊　白帖曰光啓二年<lb/>
正月閶湖鄉野雉及鳶夜鳴<lb/>
　　鴟三<lb/>
<pb n="KR3k0055_WYG_432-21b"/>
原詩魏劉楨射鳶詩曰鳴鳶弄雙翼飄飄薄青天我后<lb/>
横怒起意氣凌神仙發機如驚猋三發兩鳶連流血灑<lb/>
牆屋飛毛從風旋庶士同聲賛君射一何妍　増唐韋<lb/>
應物鳶奪巢詩曰野鵲野鵲巢林梢鴟鳶恃力奪鵲巢<lb/>
吞鵲之肝啄鵲腦竊食偷居常自保鳯皇五色百鳥尊<lb/>
知鳶為害何不言霜鸇野鷂得殘肉同啄羶腥不肯逐<lb/>
可憐百鳥生縱横雖有深林何處宿　韓愈病鴟詩曰<lb/>
屋東惡水溝有䲭墮鳴悲青泥揜兩翅拍拍不得離羣<lb/>
<pb n="KR3k0055_WYG_432-22a"/>
童呌相召瓦礫争先之計較生平事殺却理亦宜奪攘<lb/>
不愧恥飽滿盤天嬉晴日占光景髙風送追隨遂凌紫<lb/>
鳯羣肯顧鴻鵠卑今者命運窮遭逢巧丸兒中汝要害<lb/>
處汝能不得施於吾乃何有不忍乗其危丐汝將死命<lb/>
浴以清水池朝餐輟魚肉暝宿防狐狸自知無以致蒙<lb/>
德乆猶疑飽入深竹叢飢來傍堦基亮無責報心固以<lb/>
聽所為昨日有氣力飛跳弄藩籬今晨忽徑去曽不報<lb/>
我知僥倖非汝福天衢汝休窺京城事彈射豎子豈易<lb/>
<pb n="KR3k0055_WYG_432-22b"/>
欺勿諱泥坑辱泥坑乃良規　劉禹錫飛鳶操曰鳶飛<lb/>
杳杳青雲裏鳶鳴蕭蕭風四起旗尾飄揚勢漸高箭頭<lb/>
砉劃聲相似長空悠悠霽日懸六翮不動凝風煙逰鵾<lb/>
翔雁出其下慶雲清景相廻旋忽聞飢烏一噪聚瞥下<lb/>
雲中争腐鼠騰音礪吻相喧呼仰天大嚇疑鵷雛畏人<lb/>
避犬投髙處俯啄無聲猶屢顧青鳥自愛玉山禾仙禽<lb/>
徒貴華亭露撲<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>危巢向暮時毰毸飽腹蹲枯枝㳺童<lb/>
挾彈一麾肘臆碎羽分人不悲天生衆禽各有類威鳯<lb/>
<pb n="KR3k0055_WYG_432-23a"/>
文章在仁義鷹隼儀形螻蟻心雖能戾天何足貴<lb/>
　　反舌一<lb/>
原風土記曰祝鳩反舌也　禮記曰仲夏之月反舌無<lb/>
聲<hi>増五月陽氣極於上㣲隂起於下百舌無隂故無聲</hi>　易緯通卦騐曰百舌者反<lb/>
舌鳥也能反覆其口隨百鳥之音　増反舌蒼毛尖觜<lb/>
形小於鸜鵒二三月鳴至五月無聲亦候鳥也一名望<lb/>
春一名喚起江南人謂之喚春聲圓轉如絡絲　本草<lb/>
釋名曰能反復如百鳥之音故名鶷<hi>音轄</hi>
                    <graphic n="KR1534" url="https://raw.githubusercontent.com/kanripo/KR-Gaiji/master/images/KR1534.png" mimeType="image/png"/>
                    <hi>音軋</hi>亦象聲今<lb/>
<pb n="KR3k0055_WYG_432-23b"/>
俗呼為牛尿哵哥為其形似鸜鵒而氣臭也梵書名舍<lb/>
羅　朝野僉載山谷云予讀月令反舌無聲佞人在側<lb/>
乃觧杜詩過時如發口君側有䜛人之句<hi>蔡中郎以反舌為蝦蟇淮</hi>
<hi>南子以蛩為蠛蠓詩義以蟊為螻蛄髙誘以乾雀為蟋蟀文人之謬誤如此</hi>　多言者猶百<lb/>
舌之聲也　原左傳郯子云少皥柷鳩氏司徒也　春<lb/>
秋保乾江充之害其萌反舌鳥入殿<lb/>
　　反舌二<lb/>
原詩梁沈約侍宴咏反舌詩曰假容不足觀遺音猶可<lb/>
<pb n="KR3k0055_WYG_432-24a"/>
薦幸䝉喬樹恩得以聞高殿　劉孝綽詠百舌詩曰山<lb/>
人惜春暮旭日坐花林復值懐春鳥枝間弄好音遷喬<lb/>
聲迥出赴谷響幽深下聽長而短時聞絶復尋孤鳴若<lb/>
無對百囀似羣吟昔聞屢歡昔今聽忽悲今聽聞非殊<lb/>
異遲暮獨傷心　徐悱妻劉氏聽百舌聲詩曰庭樹旦<lb/>
新晴臨鏡出雕楹風吹桃李氣過傳春鳥聲浄寫山陽<lb/>
笛全作洛濵笙注意欲留聽誤令妝不成　陳聘使韋<lb/>
鼎在長安聽百舌詩曰萬里風煙異一鳥忽相驚那能<lb/>
<pb n="KR3k0055_WYG_432-24b"/>
對逺客還作故鄉聲　増隋李孝貞聽百舌詩曰煙消<lb/>
上路静漏盡禁門通好鳥從西苑流響入南宫閒闗既<lb/>
多緒變轉復無窮調驚時斷絶音繁有異同飲啄歸承<lb/>
露飛鳴上别風未避王孫彈寧畏虎賁弓石渠皆學府<lb/>
麟閣悉文雄不恡青泥印時尋白社中　唐鄭愔百舌<lb/>
詩曰百舌鳴髙樹弄音無常則借問聲何煩末俗不尚<lb/>
黙　王維聽百舌詩曰上蘭門外草萋萋未央宫中花<lb/>
裏栖亦有相隨過御苑不知若箇向金堤入春觧作千<lb/>
<pb n="KR3k0055_WYG_432-25a"/>
般語拂曙能先百鳥啼萬戸千門應覺曉建章何必聽<lb/>
鳴雞　杜甫百舌詩曰百舌來何處重重祗報春知音<lb/>
兼衆語整翮豈多身花宻藏難見枝高聽轉新過時如<lb/>
發口君側有䜛人　梁鍠聞百舌詩曰百舌聞他郡間<lb/>
關媚物華斂形藏一葉分響出千花坐愛時褰幌行藏<lb/>
或駐車不須應獨感三載已辭家　張籍反舌無聲詩<lb/>
曰夏木多好鳥偏知反舌名林幽仍共宿時過即無聲<lb/>
竹外天空曉溪頭雨自晴居人疑寂寞深院益凄清入<lb/>
<pb n="KR3k0055_WYG_432-25b"/>
霧暗相失當風閑易驚來年上林苑知爾最先鳴　劉<lb/>
禹錫百舌吟曰曉星零落春雲低初聞百舌間關啼花<lb/>
樹滿空迷處所揺動繁華墜紅雨笙簧百囀音韻多黄<lb/>
鸝吞聲燕無語東方朝日遲遲升迎風弄影時自矜數<lb/>
聲不盡又飛去何許相逢緑楊路綿蠻宛轉似娱人一<lb/>
心百舌何紛紜酡顏俠少停歌聽墜珥妖姬和睡聞可<lb/>
憐光景何時盡誰能低頭避鷹隼廷尉張羅似不聞潘<lb/>
郎挾彈無情損天生羽族爾何微舌端萬變乗春暉南<lb/>
<pb n="KR3k0055_WYG_432-26a"/>
方朱鳥一朝見索寞無言髙下飛　嚴郾賦百舌詩曰<lb/>
此禽輕巧少同倫我聽常疑舌滿身星未沒河先報曉<lb/>
桞猶黏雪便迎春頻嫌海燕巢難定却訝林鶯語不眞<lb/>
莫倚春風便多事玉樓還有晏眠人　宋梅堯臣詩曰<lb/>
一冬常噤黙乗春何多舌蒼毛無文章尖觜若騰說曉<lb/>
升髙高樹百鳥言漏洩只未聞鳯皇有亦學不徹　林<lb/>
君復詩曰桞條初重草初肥煙濕園林曉未晞百種堪<lb/>
憐巧言語一般惟欠好毛衣欺凌紅杏從頭宿諷刺黄<lb/>
<pb n="KR3k0055_WYG_432-26b"/>
鸝趂背飛誰道間關便多事更能緘黙送芳菲　文同<lb/>
詩曰衆禽乗春喉吻生滿林無限啼新晴就中百舌最<lb/>
無謂滿口學盡衆鳥聲自無一語出於已徒爾嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>誇<lb/>
縱横朝朝泊我髙桞上呌破一忩殘月明幽人穏睡正<lb/>
酣美無計可奈遭爾驚少年挾彈彼誰者安得為我來<lb/>
五更　張耒詩曰曉語月斜樹晝啼春霽天胷中多有<lb/>
激不是故多言　張舜民詩曰學盡衆禽鳴終無自己<lb/>
聲深山喬木底緘口過平生　陸㳺聞百舌詩曰春鳥<lb/>
<pb n="KR3k0055_WYG_432-27a"/>
雖儳言春盡能齰舌秋蚓與寒螿亦各知時節<lb/>
原賦梁沈約反舌賦曰咨圓造之大德播含靈於無小<lb/>
有反舌之微禽亦班名於庶鳥乏嘉容之可翫因繁聲<lb/>
以自表其聲也驚詭噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>縈紆雜亂駢浮迴合嵒危瑣<lb/>
散或發曲無漸或收音去半既含意於將曉亦流妍於<lb/>
始旦雜沓逶迤噭咷參差攅嬌動葉促囀縈枝分宫析<lb/>
徵萬矩千䂓因風起哢曵響生竒對芳辰於此月屬今<lb/>
余之遵暮倦城守之喧疲愛田郊之閒素眷春物而懐<lb/>
<pb n="KR3k0055_WYG_432-27b"/>
之聞好音於庭樹　蕭子暉反舌賦曰彼陶嘉之盛月<lb/>
氣依遲於池沼眷霏霏之花落愛翹翹之令鳥無榮辱<lb/>
之可因弄樞機而自表爾其聲也嘹唳罥結鬰抑縈咽<lb/>
繁音瑣碎衆響攅蠘或急囀赴機或緩引趨節或洪纖<lb/>
共起或長短俱折意疑續而更斷謂當舉而忽垂聲憑<lb/>
林而逾厲響因風而益危<lb/>
　　鵜鶘一<hi>秃鶖附</hi>
増爾雅注曰鵜一名洿澤郭璞曰今之鵜鶘也好羣飛<lb/>
<pb n="KR3k0055_WYG_432-28a"/>
入氷食魚故名洿澤俗呼之為淘河陸璣疏云鵜水鳥<lb/>
形似鴞而極大喙長尺餘直而廣口中正赤頷下胡太<lb/>
如數升囊若小澤中有魚便羣共抒水滿其胡而棄之<lb/>
令水竭盡魚在陸地乃共食之故曰淘河　本草釋名<lb/>
曰山海經云沙水多犁鶘其名自呼後人轉為鵜鶘耳<lb/>
又呉諺云夏至前來謂之犁鶘言主水也夏至後來謂<lb/>
之犁塗言主旱也俗名淘鵝因形也又訛而為駝鶴<lb/>
本草集觧曰鵜鶘處處有之似鶚而甚大灰色如蒼鵝<lb/>
<pb n="KR3k0055_WYG_432-28b"/>
俚人食其肉取其脂入藥　禽經曰淘河在岸則魚沒<lb/>
沸河在岸則魚涌<hi>淮南子云鳥有沸波翔翔水上扇魚令出沸波攫而食之一名沸河</hi>
師古曰一名沐澤秃鶖　本草集觧曰秃鶖水鳥之大<lb/>
者也出南方有大湖泊處其狀如鶴而大青蒼色張翼<lb/>
廣五六尺舉頭髙六七尺長頸赤目頭項皆無毛其頂<lb/>
皮方二寸許紅色如鶴頂其喙深黄色而扁直長尺餘<lb/>
其嗉下亦有胡袋如鵜鶘狀其足爪如雞黑色性極貪<lb/>
惡能與人鬭好啖魚蛇及鳥雛自元入明常賦猶有鴜<lb/>
<pb n="KR3k0055_WYG_432-29a"/>
䳓之獻按飲膳正要云鴜䳓有三種有白者黑者花者<lb/>
名為胡鴜䳓其肉亦不同也又按景煥閑談云海鳥鶢<lb/>
鶋即今之秃鶖　採蘭雜志曰山中老人以秃鶖頭形<lb/>
刻杖上謂之扶老以此鳥能辟蛇也古今注以秃鶖為<lb/>
扶老甚謬<lb/>
　　鵜鶘二<lb/>
増五行志曰漢昭帝時有鵜鶘或曰秃鶖集昌邑王殿<lb/>
下王使人射殺之時王馳騁無度故𤯝祥見也　魏志<lb/>
<pb n="KR3k0055_WYG_432-29b"/>
曰黄初二年五月有鵜鶘集靈芝池詔曰此詩人所謂<lb/>
洿澤也曹詩刺恭公逺君子而近小人今豈有賢智之<lb/>
士處於下位乎否則斯鳥胡為而至其博舉天下雋德<lb/>
茂才獨行君子以答曹人之刺　呉紀曰孫皓問中書<lb/>
令張尚曰鳥之中大者惟鶴小者雀乎尚曰大者有秃<lb/>
鶖小者有鷦鷯皓忌勝已因徙之　北史曰正光二年<lb/>
八月獲秃鶖於宫内詔以示崔光表曰此即詩所謂有<lb/>
鶖在梁觧云秃鶖也貪惡之鳥也川澤所育不應入於<lb/>
<pb n="KR3k0055_WYG_432-30a"/>
殿庭臣聞鵜鶘暫集而去前王猶為至誡况今獲之宫<lb/>
禁方被畜飬乎明帝覽表即棄之　隋志曰周大象二<lb/>
年有秃鶖集洛陽宫太極殿　長安志曰唐昭宗光化<lb/>
三年有秃鶖鳴於昭敬殿中　鑒戒録曰王蜀通政元<lb/>
年有大秃鶖颺於摩訶池上顧夐時為小臣直内廷潛<lb/>
吟一詩云昔日曽看瑞應圖萬般祥瑞不如無摩訶池<lb/>
上分明見仔細㸔來是那鶘<lb/>
　　鵜鶘三<lb/>
<pb n="KR3k0055_WYG_432-30b"/>
原在梁　洿澤<hi>詩維鵜在梁不濡其翼不濡其咮  草木疏鵜鶘一名洿澤</hi>　飲水<lb/>
　淘河<hi>淮南子鵜鶘飲水數斗而不足  鵜鶘一名淘河</hi>　濡咮　濯翮<hi>上毛詩見</hi>
<hi>上注白濯翮疏風  帖</hi>
　　鵜鶘四<lb/>
原濡翼<hi>見前注</hi>　魚畏<hi>莊子魚不畏/網而畏鵜鶘</hi>　増嚇飛燕<hi>杜甫詩江中淘</hi>
<hi>河嚇飛燕</hi>　無用鵜<hi>元稹詩津梁暗引無用鵜</hi>
　　鵜鶘五<lb/>
増詩明袁凱賦朱煥章所畜鵜鶘鳥詩曰朱家有鳥名<lb/>
<pb n="KR3k0055_WYG_432-31a"/>
鵜鶘意度自與凡羽殊𠖇飛時時近丹穴夜宿往往歸<lb/>
蒼梧當時六翮須無禁何乃困頓來庭除烏雲飄蕭羽<lb/>
衣碎俯仰飲啄隨人意空簷燕雀亦何心喧噪逼逐無<lb/>
寧地孤雌孤雌復何所落日煙波隔呉楚沉思當日伉<lb/>
儷初豈料如今各羈旅衆雛衆雛尤痛惜父既不歸無<lb/>
可食縱有弱母汝念深浪高風急身無力我言鵜鶘君<lb/>
莫嗔忍耻含悲度此身不見四海干戈際多少思家失<lb/>
路人<lb/>
<pb n="KR3k0055_WYG_432-31b"/>
　　鸊鵜一<lb/>
原爾雅曰鵜鴮鸅　方言曰野鳬甚小好沒水中南楚<lb/>
之人謂之鸊鵜大者謂之鶻蹄　増本草釋名曰鸊鷉<lb/>
爾雅謂之須嬴一名水□一名䴇□一名刁鴨俗呼油<lb/>
鴨鸊鷉須鸁並未詳□刁䴇□皆狀其小也油言其肥<lb/>
也　本草集觧曰鸊鷉水鳥也大如鳩鴨脚連尾不能<lb/>
陸行常在水中人至即沉或擊之便起其膏塗刀劍不<lb/>
繡續英華詩云馬銜苜蓿葉劍瑩鸊鷉膏是也　又曰<lb/>
<pb n="KR3k0055_WYG_432-32a"/>
鸊鷉南方湖溪多有之似野鴨而小蒼白文多脂味美<lb/>
冬月取之其類甚多　又曰野鴨有與家鴨相似者有<lb/>
全别者其甚小者名刁鴨<lb/>
　　鸊鵜二<lb/>
原賦晉張望鸊鵜賦曰余觀鸊鵜之為鳥也形貎叢蔑<lb/>
尾翮憔陋樂水以㳺隨波淪躍汎然任性而無患也賦<lb/>
曰惟鸊鵜之小鳥託川湖以繁育翩舒翮以和鳴匪窘<lb/>
惕於籠畜瀺灂池沼容與河洲翔而不淹集而不留值<lb/>
<pb n="KR3k0055_WYG_432-32b"/>
汙則止遇澤則游淪潭裏以銜魚躍浪表而相求萃不<lb/>
擇渠娯不擇川隨風騰起與濤回旋沉竄則足撥圓波<lb/>
浮泳則臆排㣲漣率性命以閒放獨遨逸而獲全<lb/>
　　鷗一<lb/>
原說文曰鷗水鴞也　倉頡觧詁曰鷖鷗也　増詩鳬<lb/>
鷖在涇鷖鳬屬蒼黒色鳬好沒鷖好浮故鷖一名漚今<lb/>
字從鳥後人加之也　本草釋名曰鷗者浮水上輕漾<lb/>
如漚也鷖者鳴聲也鴞者形似也在海者名海鷗在江<lb/>
<pb n="KR3k0055_WYG_432-33a"/>
者名江鷗江夏人訛為江鵝也海中一種隨潮往來謂<lb/>
之信鳬　本草集觧曰鷗生南方江海湖溪間形色如<lb/>
白鴿及小白雞長喙長脚羣飛耀日三月生卵　原南<lb/>
越志曰江鷗一名海鷗在漲海中隨潮上下常以三月<lb/>
風至乃還洲嶼頗知風雲若羣飛至岸必風渡海者以<lb/>
此為候　山海經曰黝股國其人食鷗　古詩曰海鷗<lb/>
戲春岸　増李商隠太倉箴曰海翁忘機鷗故不飛海<lb/>
翁易慮鷗乃飛去　原列子曰海上之人好鷗者每旦<lb/>
<pb n="KR3k0055_WYG_432-33b"/>
之海上從鷗鳥㳺鷗鳥之至者百數而不止其父曰吾<lb/>
聞鷗鳥皆從汝好取來吾玩之明日之海上鷗鳥舞而<lb/>
不下　増晉咸和起居注曰二年正月饗萬國有五鷗<lb/>
集太極殿前<lb/>
　　鷗二<lb/>
増信鳥　閒客<hi>禽經鷗信鳥也張華注云鷗如倉庚而小羣鳴喈喈隨潮往來迎浪蔽日謂之</hi>
<hi>信鷗客李昉園亭畜五禽皆以  名白鷗曰閒客</hi>　作詩　獻賦<hi>侯鯖録云顧況與李鄴侯</hi>
<hi>善鄴侯卒況感其知作海鷗咏以見意為權貴所疾獻孔帖唐崔湜為相隂附太平公主時人危之門下客</hi>
<pb n="KR3k0055_WYG_432-34a"/>
<hi>海鷗賦以諷而不悟</hi>　願狎　期盟<hi>杜甫詩願狎東海鷗鷗黄庭堅詩此心期與海  盟</hi>
知心　忘機<hi>李白詩心静海鷗知鳥歐陽修詩豈止忘機鷗  信</hi>　静來　閑似<lb/>
<hi>杜甫詩野静白鷗來白黄庭堅詩江南野水碧扵天中有  鷗閑似我</hi>　泛渚輕　浮水<lb/>
静<hi>泛渚白鷗輕甫逺鷗浮水静並杜  詩</hi>　懶避船　常拂筵<hi>杜甫詩春鷗懶避船</hi>
<hi>不李白詩白鷗閑  去常拂酒筵飛</hi>
　　鷗三<lb/>
増知機叟<hi>鷗謂知機叟</hi>　三品鳥<hi>隋宦者劉繼詮獻芙蓉鷗二十四隻毛色如芙蓉帝</hi>
<hi>甚喜置北海中曰鷗字三品鳥宜封碧海舍人</hi>　沒浩蕩<hi>杜甫詩白鷗沒浩蕩萬里誰能馴</hi>
<pb n="KR3k0055_WYG_432-34b"/>
泛春聲<hi>杜甫詩鷗泛已春聲</hi>　永與羣<hi>李白詩明朝拂衣去永與白鷗羣</hi>　避隼<lb/>
旟<hi>白居易詩沙鷗不知我猶避隼旟飛</hi>
　　鷗四<lb/>
原詩梁何遜咏白鷗詩曰可憐雙白鷗朝夕水上㳺何<lb/>
言異棲鳥雌住雄不留孤飛出浦漵獨宿下滄洲東西<lb/>
從此去影響絶無由　増唐李白詩曰揺裔雙白鷗鳴<lb/>
飛滄江流宜與海人狎豈伊雲鶴儔寄形宿沙月沿芳<lb/>
戲春洲吾亦洗心者忘機從爾㳺　杜甫鷗詩曰江浦<lb/>
<pb n="KR3k0055_WYG_432-35a"/>
寒鷗戲無他亦自饒却思翻玉羽隨意㸃春苗雪暗還<lb/>
須浴風生一任飄㡬羣滄海上清影日蕭蕭　顧況海<lb/>
鷗詠曰萬里飛來為客鳥曽蒙丹鳯借枝柯一朝鳯去<lb/>
梧桐死滿目鴟鳶奈爾何　劉長卿弄白鷗歌曰泛泛<lb/>
江上鷗毛衣皓如雪朝飛瀟湘水夜宿洞庭月歸客正<lb/>
夷猶愛此滄江閑白鷗　錢起戲鷗詩曰乍依菱蔓聚<lb/>
盡向蘆花滅更喜好風來數片飄晴雪　盧綸賦得白<lb/>
鷗歌送李伯康歸使詩曰積水深源白鷗翻翻倒影光<lb/>
<pb n="KR3k0055_WYG_432-35b"/>
素於潭之間銜魚魚落亂驚鳴争撲蓮藂蓮葉傾爾不<lb/>
見波中鷗鳥閑無營何必汲汲勞其生桞花溟濛大堤<lb/>
口悠揚相和乍無有輕隨去浪杳不分細舞春風一何<lb/>
乆似君換得白鵝時獨憑闌干雪滿池今日還同看鷗<lb/>
鳥如何羽翮復參差復參差海潮瀾漫何由期　陸龜<lb/>
蒙白鷗詩曰慣向溪頭漾淺沙薄煙微雨是生涯時時<lb/>
失伴沉山影往往争飛雜浪花晩樹清凉還<graphic n="KR2141" url="https://raw.githubusercontent.com/kanripo/KR-Gaiji/master/images/KR2141.png" mimeType="image/png"/>鳿舊巢<lb/>
零落寄蒹葭池塘信美應難戀針在魚脣劍在蝦　皮<lb/>
<pb n="KR3k0055_WYG_432-36a"/>
日休和魯望白鷗詩曰雪羽䙰褷半惹泥海雲深處舊<lb/>
巢迷池無飛浪争教舞洲少輕沙若遣棲煙外失羣慙<lb/>
雁鶩波中得志羡鳬鷖主人恩重真難遇莫為心孤憶<lb/>
舊溪　閩崔道融江鷗詩曰白鳥波上棲見人懶飛起<lb/>
為有求魚心不是戀江水　宋孔平仲述鷗詩曰水濱<lb/>
老父忘機關醉眠古石紅蕖間緑波蕩漾意不動白雲<lb/>
往來心與閒有鷗素熟翁如此命侣呼儔就翁喜相親<lb/>
飲啄少畏避自浮自沉不驚起漁人窺之即謀取手擕<lb/>
<pb n="KR3k0055_WYG_432-36b"/>
羅網來翁所羣鷗瞥見皆逺逝千里翩翩一回顧鷗不<lb/>
薄翁勿疑避禍未萌真見機漁人羅網不在側敢辭旦<lb/>
夕從翁嬉　元宋无海鷗詩曰羣飛獨宿水中央逐浪<lb/>
隨波意半傷莫去西湖花裏睡芰荷翻雨打鴛鴦　明<lb/>
袁凱觀沙鷗詩曰門外羣鷗我所知終朝相見不相離<lb/>
借爾橋東楊桞岸明年春日更添兒　髙啓鷗捕魚詩<lb/>
曰秋江水冷無人渡羣鷗忍飢愁日暮白頭來往似漁<lb/>
翁心思捕魚江水中眼明見魚深出水復恐魚驚隠蘆<lb/>
<pb n="KR3k0055_WYG_432-37a"/>
葦須㬰銜得上平沙鱗鬛半吞猶見尾江魚食盡身不<lb/>
肥平生求飽苦多飢却猜人少忘機者海上相逢不飛<lb/>
下<lb/>
　　鵩鳥一<hi>鴞訓狐併入</hi>
原盛𢎞之荆州記曰巫縣有鳥如雌雞其名為鴞楚人<lb/>
謂之鵩　増本草集觧曰鴞即梟也一名鵩吳人呼為<lb/>
□魂<hi>□字韵書無考當作匈擁切呉球方作逐魂</hi>惡聲鳥也賈誼云鵩似鴞<lb/>
其實一物也入室主人當去此鳥盛午不見物夜則飛<lb/>
<pb n="KR3k0055_WYG_432-37b"/>
行常入人家捕鼠食周禮硩蔟氏掌覆夭鳥之巢注云<lb/>
惡鳴之鳥若鴞鵩鬼車之屬　又曰鴞鵩鵂鶹梟皆惡<lb/>
鳥也說者往往混注各執一說今通考據并咨詢野人<lb/>
則梟鴞鵩訓狐一物也鵂鶹一物也鴞即今俗所呼幸<lb/>
狐者是也處處山林時有之少美好而長醜惡狀如母<lb/>
雞有斑文頭如鸜鵒目如猫目其名自呼好食桑椹古<lb/>
人多食之故禮云不食鴞胖謂脅側薄弱也莊子云見<lb/>
彈而求鴞炙前涼録云張天錫言北方美物桑椹甘香<lb/>
<pb n="KR3k0055_WYG_432-38a"/>
雞鴞革響指此物也按巴蜀異志云鵩如小雞體有文<lb/>
色土俗因名之不能逺飛行不出域陸璣詩疏云鴞大<lb/>
如鳩緑色入人家凶賈誼所賦鵩是也其肉甚美可為<lb/>
羮臛炙食劉恂嶺表錄云北方梟鳴人以為怪南中晝<lb/>
夜飛鳴諸說及盛𢎞之荆州記觀之則鴞鵩訓狐之為<lb/>
一物明矣又按郭義恭廣志云鴞楚鳩所生也不能孳<lb/>
乳如騾駏驉然然梟長則食母是自能孳乳矣抑所食<lb/>
者即鳩耶淮南子云甑瓦投之能止梟鳴性相勝也<lb/>
<pb n="KR3k0055_WYG_432-38b"/>
弼風曰瑣兮尾兮流離之子陸璣疏云流離梟也自關<lb/>
而西謂梟為流離　說文曰梟不孝鳥也　張奐曰鶹<lb/>
鷅食母　感應經曰鴟梟食母眼睛乃能飛　北山錄<lb/>
曰烏反哺鴞反噬順逆之性也　漢官儀曰夏至賜百<lb/>
官梟羮欲絶其類也夏至微隂始起育萬物梟害其母<lb/>
故以此日殺之　郊祀志曰古天子常以春觧祠祠黄<lb/>
帝用一梟破鏡　山海經曰涿光山其鳥多蕃<hi>注云即鴞</hi>
吕向曰鴟鴞不鳴未為瑞鳥<lb/>
<pb n="KR3k0055_WYG_432-39a"/>
　　鵩鳥二<lb/>
増拾遺記曰堯在位七年䲭梟逃於絶漠　梁冀别傳<lb/>
曰子產治鄭鴟梟不至　列女傳曰陳辨女者陳國采<lb/>
桑之女也晉大夫觧居甫使於宋道過陳遇采桑之女<lb/>
而戲之曰女為我歌吾將舍女乃為歌曰墓門有梅有<lb/>
鴞萃止夫也不良歌以訊之訊予不顧顛倒思予大夫<lb/>
曰其梅則存其鴞安在女曰陳小國也攝乎大國之間<lb/>
因之以饑饉加之以師旅其人且亡而况鴞乎大夫乃<lb/>
<pb n="KR3k0055_WYG_432-39b"/>
服而釋之　水經注曰曽子居曲阜鴟梟不入城郭<lb/>
說苑曰齊景公為露寢之臺聞梟鳴而惡之桓常謇為<lb/>
置白茅禳之夜用事一鳴而不復聞公使人往視之鴞<lb/>
當陛布翼伏地而死　郊祀志曰漢使東郡送梟五月<lb/>
五日作梟羮賜百官　晉書曰張重華為石季龍所攻<lb/>
重華使謝艾為中堅將軍引師出振武夜有二梟鳴於<lb/>
牙中艾曰梟邀也六博得梟者勝今梟鳴牙中克敵之<lb/>
兆於是進戰大破之　又曰王羲之好鴞炙　載記曰<lb/>
<pb n="KR3k0055_WYG_432-40a"/>
乞伏乾歸畋於五溪有梟集於其手甚惡之六年為兄<lb/>
子公府所弑　三國典略曰齊後主緯武成之長子也<lb/>
五月五日生於并州其日有梟鳴於產帳之上　唐書<lb/>
曰有梟鳴於張率更庭樹其妻以為不祥連唾之張聞<lb/>
之曰急灑掃吾當改官言未畢賀者已在門　天寳中<lb/>
韋郇公謫守蘄州時李鄴侯亦以處士放逐因夜飲聞<lb/>
鴟鴞韋公泣下李侯曰此鳥人以為惡其聲可聽乃令<lb/>
坐客有不聞此聲者罰以大白由是聽之不厭　新唐<lb/>
<pb n="KR3k0055_WYG_432-40b"/>
書曰路敬潛為遂安令到官有梟嘯其屏敬潛不為懼<lb/>
乆之遷衛令位中書舍人　元史曰察罕嘗行困藉草<lb/>
而寢鴞鳴其旁心惡之擲靴擊之有蛇自靴中墜歸以<lb/>
其事聞帝曰是禽人所惡者在爾則為喜神宜戒子孫<lb/>
勿殺其類<lb/>
　　鵩鳥三<lb/>
増尚胖　吞目<hi>禮内則鴞胖人亦尚之見本草鴞目吞之令人夜中  物</hi>　為詩<lb/>
作賦<hi>詩䲭鴞周公救亂也成王未知周公之志公乃為詩以遺王名之曰鴟鴞焉  太尉李徳裕作懐鴞</hi>
<pb n="KR3k0055_WYG_432-41a"/>
<hi>賦</hi>　集泮林　萃墓門<hi>詩翩彼飛鴞集于泮林食我桑甚懐我好音  下詩陳風詳鵩</hi>
<hi>二列女傳</hi>
　　鵩鳥四<lb/>
増詩唐韓愈射訓狐詩曰有鳥夜飛名訓狐矜凶挾狡<lb/>
誇自呼乗時隂黒止我屋聲勢慷慨非常麤安然大喚<lb/>
誰畏忌造作百怪非無須聚鬼徵妖自朋扇擺掉栱角<lb/>
頹塈塗慈母抱兒拍入席那暇更護雞窠雛我念乾坤<lb/>
德泰大卵此惡物常勤劬縱之豈即遽有害斗柄行指<lb/>
<pb n="KR3k0055_WYG_432-41b"/>
西南隅誰謂停姦計尤劇意欲唐突羲和烏侵更歴漏<lb/>
氣彌厲何由僥倖休須臾咨余往射豈得已候女兩眼<lb/>
張睢盱梟驚墮梁蛇走竇一矢斬頸羣雛枯　蘇拯鴟<lb/>
梟詩曰為害未為害其如汙物類良木不得栖清波不<lb/>
得戲曽戲水堪疑曽栖樹終棄天不殱爾類與夫惡相<lb/>
濟地若黙爾聲與夫妖為諱一時懐害心千古不能替<lb/>
　宋梅堯臣訓狐詩曰黄昏月暗妖鳥鳴尨然鈍質麤<lb/>
豪聲吉凶自異立屋角潛事觜吻欲我驚豈知慣聞此<lb/>
<pb n="KR3k0055_WYG_432-42a"/>
醜狡呼集鬼物誇隂獰夕盜雞雛無畏避曽遭彈射沉<lb/>
泥坑汝今病翼未甚愈還作舊態侵乎明陽烏曈曈出<lb/>
東海照汝宜喪膽與精何為世人苦憎汝汝常盜物資<lb/>
已榮儻有弓矢勿汙辱殺汝非得出惡名養雛三四已<lb/>
相似眼腦實異鸞皇生一朝車輪翅墮地狐鼠入穴梟<lb/>
黨烹<lb/>
原賦漢賈誼鵩鳥賦誼為長沙王傅三年有鵩飛入誼<lb/>
舍止於坐隅鵩似梟不祥鳥也誼既以謫居長沙長沙<lb/>
<pb n="KR3k0055_WYG_432-42b"/>
卑濕誼自傷悼以為壽不得長乃為賦以自廣其辭曰<lb/>
單閼之嵗孟夏庚子鵩集予舍止於坐隅貎甚閒暇異<lb/>
物來萃私怪其故發書占之讖言其度曰野鳥入室主<lb/>
人將去請問於鵩予去何之鵩乃嘆息口不能言請對<lb/>
以臆曰萬物變化固無休息斡流而遷或推而還沕穆<lb/>
無窮胡可勝言斯㳺遂成卒被五刑傅說胥靡乃相武<lb/>
丁夫禍之與福何異糺纆命不可說孰知其極雲蒸雨<lb/>
降糺錯相紛大鈞播物坱圠無垠且夫天地為鑪造化<lb/>
<pb n="KR3k0055_WYG_432-43a"/>
為工隂陽為炭萬物為銅合散消息安有常則　孔臧<lb/>
鴞賦曰季夏庚子思遯静居爰有飛鴞集我屋隅異物<lb/>
之來吉凶之符觀之歡然覽考經書在德為祥棄常為<lb/>
妖尋氣而應天道不踰昔在賈生有識之士忌兹鵩鳥<lb/>
卒用喪已咨我令考信道執真變怪生家謂之天神禍<lb/>
福無門唯人所求聽天任命慎厥所修棲遲養志老氏<lb/>
之儔時去不索時來不逆庶㡬中庸仁義之宅何思何<lb/>
慮自令勒劇　増李德裕懐鴞賦曰修短有命行藏縱<lb/>
<pb n="KR3k0055_WYG_432-43b"/>
心未嘗張羅於叢薄射宿於川潯誠不忍於思炙惟載<lb/>
懐於好音<lb/>
　　啄木一<lb/>
原臨海異物志曰啄木大如雀喙足皆青毛色正青翠<lb/>
鳥類也凡與啄木異種舌長五寸杪有刺針　増本草<lb/>
集觧曰異物志云啄木有大有小有褐有斑褐者是雌<lb/>
斑者是雄穿木食蠧俗云雷公採藥吏所化也山中一<lb/>
種大如鵲青黒色頭上有紅毛者土人呼為山啄木<lb/>
<pb n="KR3k0055_WYG_432-44a"/>
博物志曰啄木能以觜畫字令蟲自出魯志剛云今閩<lb/>
廣蜀人巫家收其符字以收驚療瘡毒也其山啄木頭<lb/>
上有赤毛野人呼為火老鴉能食火炭王元之詩云淮<lb/>
南啄木大如鴉頂似仙鶴堆丹砂即此也　本草釋名<lb/>
曰斲木爾雅曰鴷此鳥斲裂樹木取蠧食故名禽經云<lb/>
鴷志在木鵜志在水　舊說此鳥善為禁法能曲爪畫<lb/>
樹為印則穴之塞自開飛輒以翼墁之一云舌可作穿<lb/>
拍板繩　原淮南子曰斲木愈齲<hi>說文曰齲齒蠧也</hi>　増荆楚<lb/>
<pb n="KR3k0055_WYG_432-44b"/>
嵗時記曰野人以五月五日取啄木主齒痛<lb/>
　　啄木二<lb/>
原詩晉傅休奕詩曰啄木髙翔鳴喈喈飄揺林薄著桑<lb/>
槐□猭樹間喙如錐嚶喔嚶喔聲正悲専為萬物作倡<lb/>
俳當此之時樂不可廻　宋袁淑俳諧集左氏詩曰南<lb/>
山有鳥自名啄木飢則啄樹暮則巢宿無干於人惟志<lb/>
所欲性清者榮性濁者辱　増唐朱慶餘<hi>一作陳標</hi>啄木兒<lb/>
詩曰丁丁向晩急還稀啄遍庭槐未肯歸終日與君除<lb/>
<pb n="KR3k0055_WYG_432-45a"/>
蠧害莫嫌無事不頻飛　宋王元之詠啄木詩曰淮南<lb/>
啄木大如鴉頂似仙鶴堆丹砂觜長數寸勁如鐡丁丁<lb/>
亂鑿乾枯查黄柑紅桃多有蠧受命鳯皇須破柱何當<lb/>
更與繡衣裳羽族横飛作持斧　韓琦啄木詩曰剥剥<lb/>
復卜卜意若念良木營營求蠧心未獲空我腹或露一<lb/>
襠紅或展雙翅緑㨗縁都盧橦響弄羯鼓曲捜索不知<lb/>
疲利觜信催秃忽爾破姦穴種類無遺族内孽固難辨<lb/>
一發知潛伏彼實害珍材盡殄此非酷直疑天意深不<lb/>
<pb n="KR3k0055_WYG_432-45b"/>
使嗜粱肉専為衆蠧仇待飫弗與足如令知庶味恣擇<lb/>
蟲與粟把梓任隂賊長喙罷攻觸飽食作羣飛時下泉<lb/>
沼浴歸鳴凉樹隂暮趁髙枝宿　梅堯臣彼鴷吟曰啄<lb/>
木喙雖長不啄柏與松松栢本堅直中心無蠧蟲廣庭<lb/>
木云美不與松柏比臃腫質性虚朽蝎招猛觜主人赫<lb/>
然怒我愛爾何毁彈射出窮山羣鳥亦相喜啁啾弄好<lb/>
音自謂得天理哀哉彼鴷禽吻血徒為耳鷹鸇不搏擊<lb/>
狐兔縱横起况兹樹腹怠力去宜濱死　魏野啄木詩<lb/>
<pb n="KR3k0055_WYG_432-46a"/>
曰爪利觜還剛殘陽啄更忙千林蠧如盡一腹餒何妨<lb/>
形小過槐陌聲高近草堂豈能同燕雀惟觧占髙梁<lb/>
張耒啄木曲曰紅錦長絛當背垂紫檀槽稳横朱絲美<lb/>
人停停靣如雪纎手當絃金暗撥彈成丁丁啄木聲春<lb/>
林蔽日春晝晴徘徊深枝穿翠葉玉啄勞時還暫歇深<lb/>
園斷嶺人不知中有槎枒風雨枝蠧多蟲老飽可樂山<lb/>
静花深終日啄雌雄相求飛且鳴髙枝礪觜枝有聲無<lb/>
功忍使飢腸飽有意却教枯樹青疾彈如歌細如語曲<lb/>
<pb n="KR3k0055_WYG_432-46b"/>
欲終時情更駐一聲穿樹忽驚飛葉動枝揺不知處<lb/>
元陳髙啄木鳥詩曰啄木鳥啄樹枝頭紅如血口如錐<lb/>
終日啄木長苦飢木心有蟲不肯啄天生爾禽復何為<lb/>
嗟乎啄木鳥佳木蠧盡知不知<lb/>
原辭宋歐陽修啄木辭曰木皇司春兮物熙以春繄有<lb/>
蟲兮甚不仁穴皇木兮羣以聚穴不已兮又加咀彼鴷<lb/>
兮善啄吾利汝啄兮飢汝腹飛以鳴兮啄且食蠱不盡<lb/>
兮啄莫息<lb/>
<pb n="KR3k0055_WYG_432-47a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_432-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷四百二十七<lb/>
</p>
<p>
</p>
  </div>
</body>
</text>
</TEI>
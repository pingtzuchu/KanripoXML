<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_287-1a"/>
　欽定四庫全書<lb/>
御定淵鑑𩔖函卷二百八十二<lb/>
　　人部四十一<hi>謹慎勤劳</hi>
　　　謹慎一<lb/>
　増爾雅曰毖神溢慎也<hi>疏曰謂謹慎也毖者周書洛誥云夙夜毖祀溢者舎人曰溢行</hi>
　<hi>之慎周頌維天之命云假以溢我</hi>　易曰庸行之謹　又曰自我致㓂<lb/>
　敬慎不敗也　又曰君子以慎言語　又曰言行君子<lb/>
　之所以動天地也可不慎乎　又曰茍錯諸地而可矣<lb/>
<pb n="KR3k0055_WYG_287-1b"/>
　藉之用茅何咎之有慎之至也夫茅之為物薄而用可<lb/>
　重也慎斯術也以往其無所失矣　又曰亂之所生也<lb/>
　則言語以為階君不密則失臣臣不密則失身幾事不<lb/>
　密則害成是以君子慎密而不出也　書曰儆戒無虞<lb/>
　　又曰慎厥身修思永　又曰慎厥終惟其始　又曰<lb/>
　慄慄危懼若將隕于深淵　又曰其難其慎　又曰眀<lb/>
　徳慎罰　詩曰慎爾出話　又曰慎爾侯度用戒不虞<lb/>
　　禮曰君子戒慎不失色於人　又曰君子道人以言<lb/>
<pb n="KR3k0055_WYG_287-2a"/>
而禁人以行故言必慮其所終而行必稽其所敝則民<lb/>
謹於言而慎於行　又曰君子慎始差若毫釐謬以千<lb/>
里　又曰上之所好惡不可不慎也是民之表也　韓<lb/>
詩外傳曰官怠於有成病加於小愈禍生於懈惰孝衰<lb/>
於妻子察此四者慎終如始　又曰修身不可以不慎<lb/>
也嗜慾侈則行虧讒毁行則害成患生於忿怒禍起於<lb/>
纎微汙辱難湔灑敗失不復追不深念逺慮後悔何益<lb/>
　漢書魏相傳曰眀王謹於尊天慎於養人故立羲和<lb/>
<pb n="KR3k0055_WYG_287-2b"/>
之官以乘四時節授民事　晉書郭璞傳曰夫法令不<lb/>
一則人情惑職次數改則覬覦生官方不審則粃政作<lb/>
懲勸不明則善惡渾此有國者之所慎也　老子云慎<lb/>
終如始則無敗事　管子曰欲民之有禮則小禮不可<lb/>
不謹也小禮不謹於國而求百姓之行大禮不可得也<lb/>
　又曰人主不可以不慎貴不可以不慎民不可以不<lb/>
慎富慎貴在舉賢慎民在置官慎富在務地故人主之<lb/>
卑尊輕重在此三者不可不慎　文子曰所謂小心者<lb/>
<pb n="KR3k0055_WYG_287-3a"/>
慮患未生戒禍慎微不敢縱其欲也　荀子曰言有召<lb/>
禍也行有召辱也君子其慎所立乎　文心雕龍曰義<lb/>
勝欲則從欲勝義則凶戒慎之至也　眀方孝孺集曰<lb/>
均之為身也聖賢之尊榮若彼而衆人之汙辱若此曷<lb/>
為而然哉慎行與否致之耳<lb/>
　　謹慎二<lb/>
増三國志齊王芳紀曰舜戒禹曰鄰哉鄰哉言慎所近<lb/>
也周公戒成王曰其朋其朋言慎所與也　書曰厥亦<lb/>
<pb n="KR3k0055_WYG_287-3b"/>
惟我周太王王季克自抑畏　又曰惟周公克慎厥始<lb/>
　荀子曰繒邱之封人見楚相孫叔敖曰吾聞之也處<lb/>
官乆者士妬之禄厚者民怨之位尊者君恨之今相國<lb/>
有此三者而不得罪楚之士民何也孫叔敖曰吾三相<lb/>
楚而心愈卑每益禄而施愈博位滋尊而禮愈恭是以<lb/>
不得罪於楚之士民也　史記萬石君傳曰萬石君以<lb/>
上大夫禄歸老於家以嵗時為朝臣過宫門闕萬石君<lb/>
必下車趨見路馬必式焉子孫為小吏來歸謁萬石君<lb/>
<pb n="KR3k0055_WYG_287-4a"/>
必朝服見之不名子孫有過失不譙讓為便坐對案不<lb/>
食然後諸子相責因長老肉袒固謝罪改之乃許子孫<lb/>
勝冠者在側雖燕居必冠申申如也僮僕訢訢如也唯<lb/>
謹上時賜食於家必稽首俯伏而食之如在上前　又<lb/>
曰石建為郎中令書奏事事下建讀之曰誤書馬字與<lb/>
尾當五今乃四不足一上譴死矣甚惶恐其為謹慎雖<lb/>
他皆如是　漢書張安世傳曰安世嘗有所薦其人來<lb/>
謝安世以為舉賢達能豈有私謝耶絶弗復為通有郎<lb/>
<pb n="KR3k0055_WYG_287-4b"/>
功髙不調自言安世應曰君之功髙眀主所知人臣執<lb/>
事何長短而自言乎絶不許已而郎果遷幕府長史遷<lb/>
辭去之官安世問以過失長史曰將軍為眀主股肱而<lb/>
士無所進論者以為譏安世曰眀主在上賢不肖較然<lb/>
臣下自修而已何知士而薦之其欲匿名迹逺權勢如<lb/>
此　孔光傳曰光典樞機十餘年守法度修故事上有<lb/>
所問據經法以心所安而對不希㫖茍合如或不從不<lb/>
敢强諫爭以是乆而安時有所言輒削草藁以為章主<lb/>
<pb n="KR3k0055_WYG_287-5a"/>
之過以奸<hi>求也</hi>忠直人臣大罪也有所薦舉惟恐其人之<lb/>
聞知沐日歸休兄弟妻子燕語終不及朝省政事或問<lb/>
光温室省中𣗳皆何木也光黙不應更答以他語　後<lb/>
漢書曰清河孝王慶畏事慎法每朝謁陵廟常夜分嚴<lb/>
裝衣冠待明約敕官屬不得與諸王車騎競驅　東觀<lb/>
漢記曰樊楚為尚書郎每當職事嘗晨駐馬待漏雖在<lb/>
門署冠劒不觧於身每齋祠恐失時乃張燈俯伏　又<lb/>
曰樊宏為人謙慎每當朝㑹先到俯伏待事時至乃起<lb/>
<pb n="KR3k0055_WYG_287-5b"/>
上聞之勅騶臨朝乃告勿令豫到　又曰杜安字伯夷<lb/>
貴戚慕其名或遺以書安不發悉壁藏之後捕貴戚賔<lb/>
客安開壁出書而封如故由是不罹其患　漢紀曰北<lb/>
海敬王睦嘗遣中大夫詣京師朝賀召而謂之曰朝廷<lb/>
設問寡人大夫將何辭以對使者曰大王忠孝仁慈敬<lb/>
賢樂士臣敢不以實對睦曰吁子危我哉此乃孤幼時<lb/>
進趣之行也大夫其對以孤襲爵以來志意衰惰聲色<lb/>
是娛犬馬是好乃為相愛耳其知慮畏慎如此　司馬<lb/>
<pb n="KR3k0055_WYG_287-6a"/>
徽别傳曰徽字徳操潁川陽翟人有人倫鑒識居荆州<lb/>
知劉表性暗必害善人乃括囊不談議時人有以人倫<lb/>
問徽者初不辨其髙下每輒言佳其婦諫曰人質所疑<lb/>
君宜辨論而一皆言佳豈人所以咨問之意乎徽曰如<lb/>
君所言亦復佳　三國志許褚傳曰褚性謹慎奉法質<lb/>
重少言曹仁自荆州來朝謁太祖未出入與褚相見於<lb/>
殿外仁呼褚入便坐語褚曰王將出便還入殿仁意恨<lb/>
之或以責褚曰征南宗室重臣降意呼君君何故辭褚<lb/>
<pb n="KR3k0055_WYG_287-6b"/>
曰彼雖親重外藩也褚備内臣衆談足矣入室何私乎<lb/>
太祖聞愈愛待之　典韋傳曰韋為校尉性忠至謹重<lb/>
嘗晝立侍終日夜宿帳左右稀歸私寢　通鑑曰吳左<lb/>
大司馬朱然内行修潔終日欽欽常若在戰塲　晋書<lb/>
荀朂傳曰朂性慎密每有詔令大事雖已宣布然終不<lb/>
言不欲使人知已豫聞也　羊祜傳曰祜歴職二朝任<lb/>
典樞要政事損益皆諮訪焉勢利之求無所闗與其嘉<lb/>
謀讜議皆焚其草故世莫聞凡所進達人皆不知所由<lb/>
<pb n="KR3k0055_WYG_287-7a"/>
或謂祜慎密太過者祜曰是何言歟夫入則造膝出則<lb/>
詭辭君臣不密之戒吾惟懼其不及不能舉賢取異豈<lb/>
得不愧知人之難哉且拜爵公朝謝恩私門吾所不取<lb/>
　南史周捨傳曰捨占對辨捷嘗居直廬語及嗜好裴<lb/>
子野言從來不嘗食薑捨應聲曰孔稱不撤裴乃不嘗<lb/>
一座皆恱與人語謔終日不絶而竟不漏泄機事衆尤<lb/>
服之　通鑑曰陳顯達自以門寒位重遷官常有愧懼<lb/>
之色戒其子勿以富貴凌人　太平御覽曰後魏庾岳<lb/>
<pb n="KR3k0055_WYG_287-7b"/>
為刺史鄴舊有園池時果初熟丞吏送之岳不受曰果<lb/>
未進御吾何得先食其謹慎如此　北史李孝伯傳曰<lb/>
孝伯性方慎忠厚每朝廷有所不足必手自書表切言<lb/>
陳諫或不從者至於再三削滅草藁家人不見　唐書<lb/>
房𤣥齡傳曰𤣥齡治家有法度常恐諸子驕侈席勢凌<lb/>
人乃集古今家誡書為屏風令各取一具曰留意於此<lb/>
足以保躬矣　薛元敬傳曰元敬謹畏未嘗申欵曲杜<lb/>
如晦歎曰小記室不可得而親不可得而疏　楊師道<lb/>
<pb n="KR3k0055_WYG_287-8a"/>
傳曰貞觀十年拜侍中參豫朝政親遇隆渥性周謹未<lb/>
嘗語禁省事嘗曰吾讀孔光傳想其餘風或庶幾云<lb/>
宇文士及傳曰太宗延入閤語或至夜分出遇休沐徃<lb/>
徃馳召士及益自謹其妻嘗問向遽召何所事士及卒<lb/>
不對　蕭瑀傳曰詔嘗下中書未即行帝讓其稽瑀曰<lb/>
隋季内史詔敕多違舛百司不知所承今朝廷初基所<lb/>
以安危者繫號令比承一詔必覆審使先後不謬始得<lb/>
下此所以稽留也帝曰若爾朕何憂乎　通鑑曰李大<lb/>
<pb n="KR3k0055_WYG_287-8b"/>
亮身居三職宿衞両宫恭儉忠謹每宿直必坐寐達旦<lb/>
　唐書席豫傳曰豫性謹畏與子弟屬吏書不作草字<lb/>
或曰此細事耳何留慮答曰細不謹况大事耶　裴遵<lb/>
慶傳曰遵慶性惇正老而彌謹每薦賢有來謝者以為<lb/>
恥諫而見從即内益畏雖親近但記其削藁疏數而莫<lb/>
知所言　髙郢𫝊曰郢恭慎不與人交常掌制誥家無<lb/>
留藁或勸盍如前人傳制集者答曰王言不可傳私家<lb/>
　鴻書曰栁氏自公綽以來世以孝弟禮法為士大夫<lb/>
<pb n="KR3k0055_WYG_287-9a"/>
所宗及栁玭為瀘州刺史嘗戒其子弟曰凡門第髙可<lb/>
畏不可恃也立身行已一事有失則得罪重於他人死<lb/>
無以見先人於地下此其所以可畏也門髙則驕易生<lb/>
族盛則為人所嫉懿行實才人未之信小有疵纇衆皆<lb/>
指之此其所以不可恃也故膏粱子弟學宜加勤行宜<lb/>
加勵僅得比他人耳　宋史賈黄中傳曰黄中在翰林<lb/>
日太宗召見訪以時政得失黄中但言臣職典書詔思<lb/>
不出位軍國政事非臣所知上益重之以為謹厚　遼<lb/>
<pb n="KR3k0055_WYG_287-9b"/>
史耶律賢適𫝊曰應歴中朝臣多以言獲譴賢適樂於<lb/>
静退游獵自娛與親朋言不及時事　金史薛繼先傳<lb/>
曰繼先字曼卿監察御史石玠行部過曼卿曼卿不之<lb/>
見或言君何無鄉曲情曼卿曰君未之思耳凡今時政<lb/>
未必皆善御史一有所劾將謂自我發之同惡相庇他<lb/>
日并鄰里必有受禍者其畏慎皆此𩔖　元史阿爾哈<lb/>
雅傳曰阿爾哈雅兄伊納濟在䑓及侍禁中於國家事<lb/>
有不便輒言之言無不納然韜晦惡盈不泄於外　納<lb/>
<pb n="KR3k0055_WYG_287-10a"/>
延𫝊曰納延雖居顯要而小心謹畏每誨羣從子弟曰<lb/>
先世從太祖皇帝出入矢石間被堅執鋭斬將搴旗勤<lb/>
勞四十餘年遂成功名以故一家蒙恩深厚可謂極矣<lb/>
慎勿驕惰以墮先王之名爾曹戒之　察蘇傳曰察蘇<lb/>
子博克遜母張氏嘗從容訓之曰人有三成人知畏懼<lb/>
成人知羞恥成人知艱難成人否則禽獸而已博克遜<lb/>
受教唯唯　安圖傳曰安圖母鴻吉哩氏昭睿皇帝之<lb/>
姊通籍禁中世祖一日見之問及安圖對曰安圖雖幼<lb/>
<pb n="KR3k0055_WYG_287-10b"/>
公輔器也世祖曰何以知之對曰每退朝必與老成人<lb/>
語未嘗狎一年少是以知之　宇文公諒傳曰公諒嘗<lb/>
挾手記一冊識其編首曰晝有所為暮則書之其不可<lb/>
書即不敢為天地鬼神實聞斯言其檢飭之嚴如此<lb/>
眀劉基傳略曰帝嘗手書問天象基悉條答而焚其草<lb/>
大要言霜雪之後必有陽春今國威已立宜稍濟以寛<lb/>
大云　又曰基將卒前數日以天文書授子璉曰亟上<lb/>
之無令後人習也　湯和傳曰和晩年益為恭慎入聞<lb/>
<pb n="KR3k0055_WYG_287-11a"/>
國論一語不敢外泄　洪武實録曰上與翰林待制吳<lb/>
澄論持身保業之道上曰人當無所不謹事雖微而必<lb/>
慮行雖小而必防不慮於微終貽大患不防於小終虧<lb/>
大徳謹小行而無己者則可以成大善忽細事而不戒<lb/>
者則必至成大惡　潘辰傳略曰辰居官晨入夜歸宅<lb/>
禁近隆冬不置爐火　椽曹名臣録曰胡鼎性謹密内<lb/>
有事未嘗言於外或問之直曰所職上用有司存焉他<lb/>
吾不知也　楊士竒傳曰士竒奉職甚謹私居不言公<lb/>
<pb n="KR3k0055_WYG_287-11b"/>
事雖至親厚不得聞　眀紀編年曰夏原吉為少保尚<lb/>
書嘗與同列飲夜歸值雪過禁門有欲不下馬者吉曰<lb/>
君子不以㝠㝠墮行其敬慎如此　張輔傳曰輔雄毅<lb/>
方嚴治軍整肅屹如山嶽三定交南威名聞四裔歴事<lb/>
四朝連姻帝室而小心謹慎善逺權勢<lb/>
　　謹慎三<lb/>
原怨豈在眀　治不忘亂<hi>尚書怨豈在明不見是圖予臨兆民懔乎若朽索之馭六</hi>
<hi>馬不易君子安不忘危存  忘亡治不忘亂</hi>　小吏為密　大臣莫知<hi>三國志魏</hi>
<pb n="KR3k0055_WYG_287-12a"/>
<hi>楊阜傳阜遷將作大匠上疏欲省宫人諸不見幸者乃召御府吏問後宫人數吏守舊令對曰禁宻不得宣露</hi>
<hi>阜怒杖吏一百數之曰國家不與九卿為宻反與小吏為宻乎帝聞愈敬惮之  漢書張安世傳安世每定大</hi>
<hi>政已決輒移病出聞有詔令乃驚使吏之丞相府問焉自朝廷大臣莫知其與議也</hi>　石慶數馬<lb/>
　趙禹絶賔<hi>史記萬石君傳萬石君少子慶為太僕御出上問車中幾馬慶以䇿數馬畢舉手曰</hi>
<hi>六馬慶於諸子中最為簡易矣然猶如此相漢書趙禹傳禹為人亷倨為吏以來舎無食客公卿  造請禹終</hi>
<hi>不行報謝務在絶知友賔客之請孤立行一意而已</hi>　陳寵周宻　李秉清勤<hi>後漢</hi>
<hi>書陳寵傳寵性周宻常稱人臣之義苦不畏慎自在樞機謝遣門人拒絶知友惟在公家而已  王隐晉書李</hi>
<hi>緒子秉官秦州刺史嘗侍司馬文王坐上曰為官當清慎勤不得已而去三者何先對曰必不得已慎乃為大</hi>
<pb n="KR3k0055_WYG_287-12b"/>
<hi>夫清者不必慎慎者必清亦由仁者必有勇勇者不必有仁是以易稱括囊无咎藉用白茅皆慎之至也</hi>
増親署笏端　常書座右<hi>唐書崔澄性滑稽善辨帝恐漏禁中語以慎宻字親署笏</hi>
<hi>端益金史毛碩傳碩性謹飭見古人行事有  於時者嘗書置座右以為莅官之戒</hi>　藏槀禁中<lb/>
　給事帳下<hi>歐陽修晏殊傳公侍東宫時真宗有所諮訪多以方寸小紙細書問之由是參與機</hi>
<hi>宻有所對必以其槀進示不洩也後閲閣中遺書得所進槀類為八十卷藏之禁中人莫之見也  北史魏王</hi>
<hi>洛兒傳眀元在東宫以善騎射給事帳下謹愿未嘗有過</hi>　下門式馬　脫帶腰舟<lb/>
<hi>列女傳蘧伯玉事詳賢二蔡晉書祭謨傳謨性篤慎每事必為過防故時人云  公過浮航脫帶腰舟</hi>
常佩銀符　不作木枕<hi>元史蘇克傳蘇克父呼魯古爾國王穆呼哩麾下卒也後更𨽻</hi>
<pb n="KR3k0055_WYG_287-13a"/>
<hi>塔海特爾格軍以善馳馬有口辨慎重不泄令佩銀符常居軍中奏白機務往返未嘗失期  稗史即世業泛渉</hi>
<hi>典籍清慎無所營嘗語人曰仕宦之所木枕亦不須作况過於此惟願令人寫書樊子盖曽遺之書曰在官冩</hi>
<hi>書亦未合世業答曰觀過知仁斯亦可矣</hi>　去終不言　醉亦熟視<hi>稗史劉仲輔初</hi>
<hi>婚之夕有偷兒入室公起視之乃所識人也即檢奩中物與之令去曰吾終不言後夫人白首偕老常問其人</hi>
<hi>為誰公曰已許不言矣奈何見問其慎如此及新唐書元萬頃傳胡楚賔性慎重未嘗語禁中事人  其醉問</hi>
<hi>之亦熟視不答</hi>　懔馭六馬　戲謝一縑<hi>南史梁范雲傳梁帝受禪柴燎南郊雲以</hi>
<hi>侍中參乘禮畢帝升輦謂雲曰朕之今日所謂懍乎若朽索之馭六馬雲對曰亦願陛下日慎一日  又何逺</hi>
<hi>傳逺言不虚妄每戱語人曰卿能得我一妄語則謝卿以一縑衆共伺之不能記也</hi>　出入禁闥<lb/>
<pb n="KR3k0055_WYG_287-13b"/>
　簡閱衣裳<hi>漢書霍光傳光為奉車都尉光禄大夫出則奉車入侍左右出入禁闥二十餘年小</hi>
<hi>心謹慎未嘗有過甚見親信閱南史王琨傳琨謙恭謹慎老而不渝朝㑹必早起簡  衣裳料數官幘如此數</hi>
<hi>四</hi>　先窒内批　誠如聖諭<hi>宋史劉黻傳咸淳三年拜監察御史論内降恩澤曰</hi>
<hi>治天下之要莫先於謹命令謹命令之要莫先於窒内批  元史亷希憲傳詔徴揚州名醫王仲眀視希憲疾</hi>
<hi>既至希憲服其藥能杖而起帝曰卿得良醫疾可愈矣對曰醫持善藥以療臣疾茍能戒慎則誠如聖諭設或</hi>
<hi>肆惰良醫何益盖以醫諷諫也</hi>　知法不犯　執節愈恭<hi>南史梁武陵王紀傳紀封</hi>
<hi>武陵王尋授揚州刺史中書詔成武帝加四句曰貞白儉素是其清也臨財能讓是其亷也知法不犯是其慎</hi>
<hi>也庻事無留是其勤也以宋史嗣秀王伯圭傳伯圭孝宗同母弟也性謙謹不  近屬自居毎入見行家人禮</hi>
<pb n="KR3k0055_WYG_287-14a"/>
<hi>雖宴私隆洽執臣節愈恭一日孝宗問潜龍時事伯圭辭曰臣老矣不復能記問至再三終不言帝笑曰何太</hi>
<hi>謹也</hi>　家人莫知　小吏抗禮<hi>金史裴滿亨傳亨性尤謹宻出入宫禁數年讜議忠</hi>
<hi>言多所裨益有槀則焚之雖家人輩莫知也抗三國志闞澤傳澤性篤慎官府小吏呼召對問皆為  禮人有</hi>
<hi>非短口未嘗及容貌似不足者</hi>　並車擥轡　徹鉤擁簾<hi>史記袁盎傳文帝從覇陵</hi>
<hi>上欲西馳下峻坂袁盎騎並車擥轡上曰将軍怯耶盎曰臣聞千金之子坐不垂堂百金之子不騎衡聖主不</hi>
<hi>乗危而徼幸終唐書杜審權傳審權清重寡言性長厚居翰林最乆  不漏禁近語在方鎮視事有常處要非</hi>
<hi>日入未始就内寢坐必斂袵常若對大賔客或晝日少息則顧直將觧簾即旁無人自起徹鉤手擁簾徐下乃</hi>
<hi>退</hi>　直入禁中　驚拜殿下<hi>宋史王旦傳契丹犯邊旦從幸澶州雍王元份留守</hi>
<pb n="KR3k0055_WYG_287-14b"/>
<hi>東京遇暴疾命旦馳還權留守事旦既至京直入禁中下令甚嚴人不得傳播及駕還旦子弟及家人皆迎于</hi>
<hi>郊忽聞後有騶訶聲驚視之乃旦也山眀徐禎卿翦勝野聞太祖既營大内而以舊禁賜中  王王謝不敏繼</hi>
<hi>而觴之大醉使人扶寢禁内宻伺其意已而達醒驚拜殿下帝聞之而喜</hi>　不近宫女　出<lb/>
見堂皇<hi>漢書金日磾傳日磾自在左右目不忤視者數十年賜出宫女不敢近上欲納其女後宫不肯</hi>
<hi>其篤慎如此偕宋史王旦傳旦為兖州景靈宫朝修使内臣周懐政  行或乘間請見旦必俟從者盡至冠帯</hi>
<hi>出見於堂皇白事而退後懐政以事敗方知旦逺慮</hi>　刻鵠成鶩　擁罏畫灰<hi>後漢</hi>
<hi>書馬援傳援戒其兄子曰龍伯髙敦厚周慎口無擇言謙約節儉亷公有威吾愛之重之願汝曹效之效伯髙</hi>
<hi>不得猶為謹飭之士所謂刻鵠不成尚𩔖鶩者也之南唐書宋齊丘嘗參祕畫先主遂于池中築小亭度  以</hi>
<pb n="KR3k0055_WYG_287-15a"/>
<hi>木橋至則撤起獨與議事率至夜分又為髙堂不設屏幛中置灰罏匕箸兩人終日擁爐畫灰為字旋即平之</hi>
　思患豫防　括囊无咎<hi>易君子以思患而豫防之曰又括嚢旡咎慎不害也又</hi>
<hi>括嚢无咎无譽盖言謹也</hi>　不譁不伐　萬舉萬全<hi>韓詩外傳孔子曰夫慎於言者</hi>
<hi>不譁慎於行者不伐萬記纂淵海聖人萬舉而  全</hi>
　　謹慎四<lb/>
増履霜堅冰<hi>易履霜堅氷至盖言慎也</hi>　毁削草本<hi>後漢樊宏傳宏所上便宜及言</hi>
<hi>得失輒手自書寫毁削草本公朝訪逮不敢衆對</hi>　蹈尾渉冰<hi>書心之憂危若蹈虎尾渉于春</hi>
<hi>冰</hi>　閉門斷客<hi>魏略李豊年十七八在鄴下名為識别人物後聲稱日隆其父不願其然遂令</hi>
<pb n="KR3k0055_WYG_287-15b"/>
<hi>閉門敕使斷客</hi>　完如金城<hi>韓詩外傳日慎/一日完如金城</hi>　心如地寧<hi>玉笑零音</hi>
<hi>心如地寜謂之慎</hi>　每事十思<hi>吴志吕岱戒諸葛恪曰世方多難子必每事十思</hi>　托<lb/>
意古人<hi>彚苑徐偉長不沽髙名不求茍得澹然自守惟道是務其有所是非則托古人以見意當時無</hi>
<hi>所褒貶</hi>　願保優閑<hi>北史後周于謹自以乆當重權功名既立願保優閑乃上先所乘駿馬及</hi>
<hi>所著鎧甲</hi>　致酒數斛<hi>記纂淵海侍中謝朏求出為吴興太守至郡致酒數斛遺其弟吏部尚書</hi>
<hi>瀹為書曰可力飲此勿與人事</hi>　不如不知<hi>三國志杜瓊傳瓊學業日深初不視天文有所論説</hi>
<hi>譙周常問其意瓊答曰欲眀此術甚難須當身自識其形色不可信人也晨夜苦劇然後知之復憂泄漏不如</hi>
<hi>不知是以不復視也</hi>　宻函去來<hi>彚苑殷景文臥疾五年雖不見上而宻函去來日以十數朝政</hi>
<pb n="KR3k0055_WYG_287-16a"/>
<hi>大小必以啓之形迹周宻莫有窺其際者</hi>
　　謹慎五<lb/>
増詩魏曹植君子行曰君子防未然不處嫌疑間𤓰田<lb/>
不納履李下不整冠　晋嵇康幽憤詩曰古人有言善<lb/>
莫近名奉時恭黙咎悔不生萬石周慎安親保榮世務<lb/>
紛紜祗攪予情安樂必戒乃終永貞<lb/>
増賦漢張衡思元賦曰恭夙夜而不貳兮固終始之所<lb/>
服夕惕若厲以省諐兮惟余身之未敕　唐劉知幾思<lb/>
<pb n="KR3k0055_WYG_287-16b"/>
慎賦曰吾嘗終日不食三省吾身覺昨非而今是庶捨<lb/>
舊而謀新原夫天地之大徳曰生聖人之大寳曰位生<lb/>
也者賢愚定其美惡位也者朝市摠其名利七情由其<lb/>
不等百行以之咸異儻無心以自謀良逐途其必躓何<lb/>
者得不思失雄獨忘雌躭人爵以健羨窮代路之險巇<lb/>
是則平衡而登九折直轡而踐三危干戈生於肘腋胡<lb/>
越起於籓籬假使履獸尾而不咥探龍頷以獲竒省僥<lb/>
倖以適願非仁者之所為也借如幽室鑿坯窮居負郭<lb/>
<pb n="KR3k0055_WYG_287-17a"/>
二頃樵採一㕓耕穫困沈名於抱闗志充詘於懸箔俄<lb/>
㧞跡於羊豕倐摶飛於燕雀金紫照其陸離銀黄煥其<lb/>
沃若彼滿盈之難守伊榮茂之易落朝結駟而乘軒暮<lb/>
齒劒而膏鑊方思上蔡之犬追念華亭之鶴奚一身而<lb/>
足怪廼九族其惟索爾其寂莫無事殷憂不平恥當年<lb/>
而功不立疾沒世而名不成懐書訪道學古言兵擅雲<lb/>
間之美譽馳日下之休聲夫鐸穴由於足響膏爍起於<lb/>
多眀趙國縱而蘇裂齊城下而酈烹吹律誅<hi>一作殊謂京房</hi>於<lb/>
<pb n="KR3k0055_WYG_287-17b"/>
西漢獻寳刖於南荆遂懐沙於楚塞因説難於秦庭李<lb/>
仕登朝而就戮嵇道超代而逢刑茍才智之為患雖語<lb/>
黙而同傾若乃猛將出師謀臣獻䇿鱗翼攀附風雲感<lb/>
激開黄閣與朱門樹髙幡及長㦸恃龍蛇之恩舊望鳥<lb/>
兎之盡獲思擅寵於邦家誓得名於竹帛蜀既平而艾<lb/>
檻吳已覇而胥溺黜淮隂以斃韓遷杜郵而思白彼功<lb/>
成而不退俄寵謝而招隙何追憶於布衣翻興思於下<lb/>
澤各入門而自媚徒吊閭其何益亦有爵非才舉榮因<lb/>
<pb n="KR3k0055_WYG_287-18a"/>
寵遷吮癰求愛䑛痔逢憐朝承恩而袖斷夜托夢而衣<lb/>
穿嗤弦直之死道喜邪徑之敗田氣嘘霜而吸露力轉<lb/>
日而廻天自謂方江湖而共永比嵩岱而齊堅一朝失<lb/>
據萬古淒然至於申侯逼迫而辭楚盧綰披猖以去燕<lb/>
彼丁傅之崇貴將梅茹之威權疇一姓其或在覆五宗<lb/>
而不全次有跡鄙衡門情娛俠窟出入田竇往來平勃<lb/>
歌無魚以自謀獻文虵而請謁疑臥薪之可乆謂巢幕<lb/>
之恒安烈火照其潜燎衡風歘其上摶曹門傾而天鄧<lb/>
<pb n="KR3k0055_WYG_287-18b"/>
賈室壊而夷潘班坐刑於黨竇殷取戮於臣桓顧噬臍<lb/>
而不及知觸籓<hi>一作拾</hi>之為難夫化赤漸乎鄰丹為黔資<lb/>
於邇墨生於麻者既革其操染於藍者亦變其色交非<lb/>
鮑叔遊異田蘇忘臭肆之不惡持甘醴以為娛餘推誠<lb/>
而裨<hi>一作狎</hi>耳蕭結契而連朱始刎頸以交約終反噬而<lb/>
相屠王綢繆於魏諷石嫌疑<hi>一作慊</hi>於州吁孫秀與趙倫<lb/>
齊貫石顯將牢梁並驅汙無禮以自及蹈不義而同誅<lb/>
别有直若史魚正如伯厚飾智驚物露才不偶持瑾瑜<lb/>
<pb n="KR3k0055_WYG_287-19a"/>
而指瑕鍳冰鏡而求垢彼獨㓗之為雅固羣醉之所醜<lb/>
况乃誹謗朝廷擯斥朋友方縉紳以豚犢延冠盖以雞<lb/>
狗符結怨於晉台彭肆言於蜀后禰悲號於座上庾嘲<lb/>
謔於行後揆榮辱之在身猶樞機之發口儻一言其靡<lb/>
慎奚四大之能守然則禮無微而不驚<hi>疑作警</hi>怨無小而<lb/>
不讎察闗張之同敗審韋弦之所由豈直君子不可罔<lb/>
而小人獨可仇倜儻英跱昂藏逺邁覩厮𨽻其如萍觀<lb/>
輿䑓其若芥本無猜於螻蟻寧有忌於蜂蠆安知鵞炙<lb/>
<pb n="KR3k0055_WYG_287-19b"/>
輟授七尺由其䘮亡羊羮匪均三軍以之覆敗茍有怨<lb/>
其必復諒無所而不誡於是考兹出處稽彼行藏咸知<lb/>
進而不知退知存而不知亡惑多言之必敗迷暴貴之<lb/>
不祥彼有足而罕衛行立身而靡防猶乘車之去軌若<lb/>
渉海之無航既百慮而一致故異術而同䘮唯夫眀達<lb/>
髙人賢良志士知滿損而謙益驗弱生而强死無為福<lb/>
先無為禍始節其飲食謹其容止聚而能散為而不恃<lb/>
潔其心而穢其迹濁其表而易其裏範闇室而整冠循<lb/>
<pb n="KR3k0055_WYG_287-20a"/>
覆車而易軌以道徳為介胄忠貞為劒履愛髪膚而不<lb/>
傷保家室以不恥若乃詢木鴈於園吏訪光塵於柱史<lb/>
萬石守慎以全榮二疏既滿而辭仕袁不及於憎愛栁<lb/>
忘情於愠喜漢先主之立誡莫尚中庸衛大夫之所羞<lb/>
獨為君子余雖不佞嘗從事於斯矣重曰夫含靈禀質<lb/>
異品殊倫生何如而弗貴命何如而弗珍雁含枚以避<lb/>
繳狐聽冰而渉津葵傾心而衛足櫟不材而謝斤彼草<lb/>
樹之無識唯禽獸之不仁猶稱能以逺害尚假智以全<lb/>
<pb n="KR3k0055_WYG_287-20b"/>
真矧百行之君子廼三才之令人何自輕於養性何自<lb/>
忽於周身儻狂歌之可採伊輿誦之可詢敢刋銘以勒<lb/>
座遂援翰而書紳<lb/>
増論方孝孺謹行論曰士之為學莫先於慎行行之於<lb/>
人猶室之有棟柱也帛之有絲縷也木之有本也馬之<lb/>
有足也鳥之有翼也聖得之而後為聖賢得之而後為<lb/>
賢君子修是而為善小人失是而陷於禽獸之歸夫焉<lb/>
可忽哉積之如升髙之難而或敗於談笑為之於閫閾<lb/>
<pb n="KR3k0055_WYG_287-21a"/>
之内而或播於四海九州才極乎美藝極乎精政事治<lb/>
功極乎可稱而行一有不掩焉則人視之如汙穢不潔<lb/>
避之如虎狼賤之如犬豕并其身之所有與其疇昔竭<lb/>
力専志之所為者而棄之矣可不慎乎<lb/>
増銘金人銘曰古之慎言人也戒之哉無多言多言多<lb/>
敗無多事多事多患安樂必戒無行所悔勿謂何傷其<lb/>
禍將長勿謂何害其禍將大勿謂不聞神將伺人焰焰<lb/>
不滅炎炎若何涓涓不壅終為江湖綿綿不絶或成網<lb/>
<pb n="KR3k0055_WYG_287-21b"/>
羅毫末不札將尋斧柯誠能慎之福之根也曰是何傷<lb/>
禍之門也强梁者不得其死好勝者必遇其敵盜憎主<lb/>
人民怨其上君子知天下之不可上也故下之知衆人<lb/>
之不可先也故後之温恭慎德使人慕之執雌持下人<lb/>
莫踰之人皆趨彼我獨守此人皆惑之我獨不徙内藏<lb/>
我知不示人技我雖尊髙人莫我害江海雖左長於百<lb/>
川以其卑也天道無親常與善人戒之哉<lb/>
増誡唐姚元崇辭金誡曰古之君子策名委質翼翼小<lb/>
<pb n="KR3k0055_WYG_287-22a"/>
心乾乾終日慎乎在位欽乃攸司請謁者咸息苞苴者<lb/>
必辭爾以金玉為寳吾以亷謹為師爾以夜昏可納吾<lb/>
將暗室不欺若爾有贈吾今取之爾其䘮寳吾則懐非<lb/>
故曰欲人不知莫若勿為欲無悔恡不若守慎慎之伊<lb/>
何主誡在乎𤓰李悔之伊何讟謗由乎薏苡慎則禍之<lb/>
不及貪則災之所起茍自謹身必無謗恥凡所從政當<lb/>
須正己誡往修來慎終如始<lb/>
増雜文劉子曰蘧瑗不以昏行變節顔回不以夜浴改<lb/>
<pb n="KR3k0055_WYG_287-22b"/>
容句踐拘於石室君臣之禮不替冀缺耕於坰野夫婦<lb/>
之敬不虧斯皆慎乎隱微枕善而居<lb/>
　　勤勞一<lb/>
増爾雅曰倫勩卭敕勤愉庸癉勞也<hi>注莫知我勩惟王之卭哀我癉人疏</hi>
<hi>皆謂勞苦也倫者理也理治事務者必勞勩者廣雅云苦也孫炎曰習事之勞也勅者相約勅也亦謂勞苦愉</hi>
<hi>者嬾也郭云勞苦者多惰愉今字或作窳同庸者民功曰庸癉者說文云勞病也</hi>　又曰勞來<lb/>
强事謂剪篲勤也<hi>注詩云職勞不來自勉強者亦勤力者由事事故為勤也詩曰迨其謂之</hi>
<hi>剪篲未詳</hi>　又曰庸庸慅慅勞也　易曰君子終日乾乾夕<lb/>
<pb n="KR3k0055_WYG_287-23a"/>
惕若　又曰勞謙君子有終吉　又曰王臣蹇蹇匪躬<lb/>
之故　又曰勞而不伐　書曰夙夜罔或不勤　又曰<lb/>
若稽田既勤敷菑惟其陳修為厥疆畎若作室家既勤<lb/>
垣墉惟其塗塈茨若作梓材既勤樸斵惟其塗丹雘<lb/>
又曰明作有功　又曰惟日孜孜無敢逸豫　詩曰無<lb/>
已太康職思其居好樂無荒良士瞿瞿　又曰黽勉從<lb/>
事不敢告勞　禮曰以死勤事則祀之以勞定國則祀<lb/>
之　左傳曰欲求得人必先勤之　穀梁傳曰古之君<lb/>
<pb n="KR3k0055_WYG_287-23b"/>
人者必時視民之所勤民勤於力則功築罕民勤於財<lb/>
則貢賦少民勤於食則百事廢矣　詩傳曰小臣奉使<lb/>
而勤勞於公賦小星　又曰夫婦相戒以勤賦女曰鷄<lb/>
鳴　國語敬姜曰天子大采<hi>大采衮職也</hi>朝日與三公九卿<lb/>
祖識<hi>祖習也識知也</hi>地徳日中考政與百官之政事師尹惟旅<lb/>
牧相宣序民事少采<hi>少采黼衣也</hi>夕月與大史司載<hi>載天文也</hi>糾<lb/>
䖍天刑日入監九御<hi>九卿九嬪之官也</hi>使潔奉禘郊之粢盛而<lb/>
後即安諸侯朝修天子之業命晝考其國職夕省其典<lb/>
<pb n="KR3k0055_WYG_287-24a"/>
刑夜儆百工使無慆滛而後即安卿大夫朝考其職書<lb/>
講其庶政夕序其業夜庀其家事而後即安士朝而受<lb/>
業書而講貫夕而習復夜而計過無憾而後即安自庶<lb/>
人以下明而動晦而休無日以怠王后親織元紞公侯<lb/>
之夫人加之以紘綖卿之内子為大帶命婦成祭服列<lb/>
士之妻加之以朝服自庶人以下皆衣其夫社而賦事<lb/>
烝而獻功男女效績愆則有辟古之制也君子勞心小<lb/>
人勞力先王之訓也自上以下誰敢滛心舎力　明永<lb/>
<pb n="KR3k0055_WYG_287-24b"/>
樂實録曰上嘗謂翰林侍讀胡廣等曰勤之一字豈獨<lb/>
農夫宜盡士商賈皆當盡　老子曰上士聞道勤而行<lb/>
之<lb/>
　　勤勞二<lb/>
増列子曰禹纂業事讎惟荒土功子産不字過門不入<lb/>
身體偏枯手足胼胝　尸子曰龍門未闢吕梁未鑿禹<lb/>
於是疏河決江十年未闞其家生偏枯之疾歩不相顧<lb/>
人曰禹歩　書曰文王卑服即康功田功徽柔懿恭懐<lb/>
<pb n="KR3k0055_WYG_287-25a"/>
保小民恵鮮鰥寡自朝至於日中昃不遑暇食用諴和<lb/>
萬民　詩序曰殷其靁勸以義也召南之大夫逺行從<lb/>
政不遑寧處其室家能閔其勤勞勸以義也　周紀曰<lb/>
周公戒伯禽曰我一沐三握髪一飯三吐餔起以待士<lb/>
猶恐失天下之賢人　書曰惟公克勤王家　詩傳曰<lb/>
召公勤於勞民燕人懐之賦甘棠　書曰君牙惟乃祖<lb/>
乃父世篤忠貞服勞王家厥有成績紀於太常　周紀<lb/>
曰衛武公年九十有五猶箴儆於國曰自卿以下至於<lb/>
<pb n="KR3k0055_WYG_287-25b"/>
師長士茍在朝者無謂我耄而舎我必交加訓導我在<lb/>
輿有旅賁之規位宁有官師之典倚几有誦訓之諫居<lb/>
寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御之箴臨事有瞽史之道宴居有師工之誦史<lb/>
不失言矇不失誦以訓御之於是乎作懿戒以自儆也<lb/>
及其殁也謂之叡聖武公　史記吳太伯世家曰季札<lb/>
聘於魯請觀周樂為歌周南召南曰美哉始基之矣猶<lb/>
未也然勤而不怨　左𫝊欒武子曰楚自克庸以來其<lb/>
君無日不討國人而訓之於民生之不易禍至之無日<lb/>
<pb n="KR3k0055_WYG_287-26a"/>
戒懼之不可以怠在軍無日不討軍實而申儆之於勝<lb/>
之不可保紂之百克而卒無後訓之以若敖蚡冒篳路<lb/>
藍縷以啓山林箴之曰民生在勤勤則不匱　又楚子<lb/>
曰晉侯在外十九年矣而果得晉國險阻艱難備嘗之<lb/>
矣民之情偽盡知之矣天假之年而除其害天之所置<lb/>
其可廢乎　史記孔子世家曰孔子之時周室微而禮<lb/>
樂廢詩書缺追迹三代之禮序書傳上紀唐虞之際下<lb/>
至秦繆編次其事晚而喜易序彖繫象説卦文言讀易<lb/>
<pb n="KR3k0055_WYG_287-26b"/>
韋編三絶　詩外傳曰子賤治單父彈鳴琴身不下堂<lb/>
而單父治巫馬期以星入以星出日夜不處以身親之<lb/>
而單父亦治巫馬期問於子賤子賤曰我任人子任力<lb/>
任人者佚任力者勞　史記張湯傳曰湯子安世少以<lb/>
父任為郎用善書給事尚書精力於職休沐未嘗出<lb/>
漢書常恵傳曰恵少時家貧自奮應募隨栘中監蘇武<lb/>
使匃奴并見拘留十餘年昭帝時廼還漢嘉其勤勞拜<lb/>
為光禄大夫　東觀漢記曰王丹每嵗農時載酒肴於<lb/>
<pb n="KR3k0055_WYG_287-27a"/>
田間候勤者與而勞之　漢紀曰諸葛亮常自校簿書<lb/>
主簿楊顒諫曰為治有體上下不可相侵是故古人稱<lb/>
坐而論道謂之三公作而行之謂之士大夫故丙吉不<lb/>
問横道死人而憂牛喘陳平不肯知錢穀之數云自有<lb/>
主者彼誠達於位分之體也今眀公為治躬自校簿書<lb/>
流汗終日不亦勞乎　又曰諸葛亮遣使者至司馬懿<lb/>
軍懿問其寢食及事之繁簡使者對曰諸葛公夙興夜<lb/>
寐罰二十以上皆親覽焉所噉食不至數升懿告人曰<lb/>
<pb n="KR3k0055_WYG_287-27b"/>
諸葛孔明食少事煩其能乆乎　三國志歩隲傳曰隲<lb/>
單身窮困與廣陵衛旌同年相善俱以種𤓰自給晝勤<lb/>
四體夜誦經傳　晉杜預自序曰在家則滋味經籍居<lb/>
官則畢力理治公家之事知無不為　晉紀曰陶侃為<lb/>
都督荆州諸軍事性聰敏恭勤終日斂膝危坐軍府事<lb/>
檢攝無遺未嘗少閒諸參佐以談戱廢事者命取其酒<lb/>
器蒱博之具悉投之於江將吏則加鞭扑曰君子當正<lb/>
其衣冠何有蓬頭跣足自謂宏達耶有奉饋者必問其<lb/>
<pb n="KR3k0055_WYG_287-28a"/>
所由若力作所致雖微必喜慰賜參倍百姓皆勤於農<lb/>
作家給人足　又曰秦建元八年以王猛為丞相軍國<lb/>
内外之事無不由之猛剛眀清肅善惡著白放黜尸素<lb/>
顯拔幽滯勸課農桑練習軍旅官必當才刑必當罪由<lb/>
是國富兵強戰無不克　南史齊何敬容傳曰晉宋以<lb/>
來宰相皆文義自逸敬容獨勤庶務　范雲傳曰文恵<lb/>
太子嘗幸東田觀穫稻雲時從文恵顧雲曰此刈甚快<lb/>
雲曰三時之務亦甚勤勞願殿下知稼穡之艱難無狥<lb/>
<pb n="KR3k0055_WYG_287-28b"/>
一朝之宴逸也　徐勉傳曰天監二年除勉給事黄門<lb/>
侍郎尚書吏部郎參掌大選遷侍中時師方侵魏候驛<lb/>
填委勉參掌軍書劬勞夙夜動經數旬乃一還家羣犬<lb/>
驚吠勉歎曰吾憂國忘家乃至於此若吾亡後亦是傳<lb/>
中一事　北史斛律光傳曰光行兵用匃奴卜法吉凶<lb/>
無不中軍營未定終不入幕或竟日不坐身不脫介胄<lb/>
　五代梁紀曰吳越王鏐自少在軍中未嘗寐倦極則<lb/>
就圓木小枕或枕大鈴寐熟輒欹而寤名曰警枕　宋<lb/>
<pb n="KR3k0055_WYG_287-29a"/>
紀曰趙普少習吏事寡學術太祖勸以讀書遂手不釋<lb/>
卷每歸私第闔門啓箧誦之竟日及次日臨政處決如<lb/>
流　宋史李沆𫝊曰沆為相王旦參政事以西北用兵<lb/>
或至旰食旦歎曰我輩安能坐致太平得優㳺無事耶<lb/>
沆曰少有憂勤足為警戒　宋紀曰司馬光為尚書左<lb/>
僕射兼門下侍郎時両宫虚已以聽為政光亦欲以身<lb/>
殉社稷躬親庶務不舎晝夜病革不復自覺諄諄如夢<lb/>
中語然皆朝廷天下事也　金史完顔禪華善傳曰禪<lb/>
<pb n="KR3k0055_WYG_287-29b"/>
華善軍中無事則窓下書牛毛細字如寒苦之士　元<lb/>
史吳澄傳曰至大元年召澄為國子監丞先是許衡為<lb/>
祭酒始以朱子小學等書授弟子乆之漸失其舊澄至<lb/>
旦然燭堂上諸生以次受業日昃退燕居之室執經問<lb/>
難者接踵而至澄各因其材質反覆訓誘之每至夜分<lb/>
雖寒暑不易也　明王璡傳曰洪武末璡以賢能薦㧞<lb/>
寧波知府清亷强幹夜四鼓輒升堂秉燭讀書聲徹署<lb/>
外間詣學課諸生諸生率四鼓起誦習無敢懈　文皇<lb/>
<pb n="KR3k0055_WYG_287-30a"/>
實録曰上諭禮臣曰公侯年老者皆歴事皇考多効勞<lb/>
勤今筋力既衰日與羣臣並入朝參觀其歩趨之艱朕<lb/>
所不忍自今令朝朔望其見任者不在此列　稗史曰<lb/>
明周文襄名忱勤敏過人凡行事纎悉不遺每日隂晴<lb/>
風雨亦必詳記一日某縣民告糧船江行失風公詰其<lb/>
失船為某日午前午後東風西風其人不能知而妄對<lb/>
公一一語其實其人驚服詐不能行由是知公之風雨<lb/>
必記非漫書也　夏原吉傳略曰原吉修東南水利役<lb/>
<pb n="KR3k0055_WYG_287-30b"/>
十餘萬人布衣徒歩日夜經畫盛暑見役夫暴日中曰<lb/>
吾何忍獨適因麾盖去之<lb/>
　　勤勞三<lb/>
原定國　廣業<hi>禮以勞定國則祀之  書業廣惟勤</hi>　不匱　有繼<hi>左傳人生</hi>
<hi>在勤勤則不匱  又能勤有繼</hi>　靡盬　匪懈<hi>詩王事靡盬一又夙夜匪懈以事  人</hi>
盡瘁　勿休<hi>出師表鞠躬盡瘁於白帖雖休勿休不懈  位</hi>　増上士　佳吏<lb/>
<hi>三國姜維傳諸葛亮與留守長史張裔参軍蔣琬書曰姜伯約忠勤時事思慮精宻其人涼州上士也  漢馮</hi>
<hi>勤傳光武時勤為即中給事尚書以圖議軍糧在事精勤遂見親識每引進帝輒顧謂左右曰佳吏也後以勤</hi>
<pb n="KR3k0055_WYG_287-31a"/>
<hi>勞賜爵闗内侯</hi>　馬上得息　原日至不休<hi>五代史梁敬翔傳翔從朱温用兵三</hi>
<hi>十餘年細大之務必關之翔亦盡心勤勞盡夜不寐自言惟馬上乃得休息  漢薛宣傳宣為馮翊日至休吏</hi>
<hi>賊曹掾張扶獨不肯休坐曹理事宣出教曰日至令吏休所從來逺矣</hi>　増東征西討<lb/>
原晝講夕復<hi>元穆呼哩𫝊穆呼哩謂其弟岱遜曰我為國家助成大業擐甲執鋭垂四十年東征</hi>
<hi>西討無復遺憾第汴京未下耳汝其勉之  國語晝而講貫夕而習復</hi>　増能荷堂構<lb/>
皆應準繩<hi>宋史和㠓傳上謂李昉曰㠓宰相子勤慎自立有文章能荷堂構如㠓者不可多得也</hi>
<hi>南史梁韋叡傳叡進討合肥每盡接客旅夜算軍書三更起張燈達曙撫循其衆常如不及故投募之士爭歸</hi>
<hi>之所至頓舎修立館宇籓籬墉壁皆應準繩</hi>　老農不及　聖人且然<hi>南史程靈</hi>
<pb n="KR3k0055_WYG_287-31b"/>
<hi>洗傳靈洗性好播植躬勤耕稼於水陸所宜刈穫早晚雖老農不能及也伎妾無㳺手並督之紡績至散用貲</hi>
<hi>財亦弗儉吝皇性理楊子云堯舜禹湯文武汲汲仲尼皇  以數聖人之盛徳猶且如此</hi>　無事不<lb/>
理　其功可推<hi>稗史彚編傅翽居官有名為吴令時往别建康令孫亷亷因問曰聞大夫發奸</hi>
<hi>摘伏恵化如神何以至此傅答曰惟勤而能清清則憲綱自行勤則事無不理  唐宋慶禮傳慶禮為政嚴少</hi>
<hi>私太常博士張星以好巧自是諡曰専張九齡申駁曰慶禮國之勞臣在邊陲三十年往城營州士纔數千無</hi>
<hi>甲兵强衞指期而往不失所慮遂罷海運收嵗儲邊亭宴然其功可推不當醜諡</hi>　聞鼓驚起<lb/>
　被甲徒行<hi>北史周裴俠常遇疾沈頓忽聞五鼔即便驚起問左右曰可向府耶所苦因此而瘳</hi>
<hi>晉公䕶聞之曰裴俠危篤若此而不廢憂公因聞鼓聲疾病遂愈豈非天佑其勤恪耶  宋韓世忠傳世忠子</hi>
<pb n="KR3k0055_WYG_287-32a"/>
<hi>彦直鄂州都統制軍中騎兵多不能歩戰彦直命騎士被甲徒行日六十里令統制官以身帥之人習勞苦馳</hi>
<hi>騁如飛詔諸將倣行之</hi>　頭如蓬葆　心若天運<hi>漢燕剌王旦傳樊酈曹灌携劒</hi>
<hi>摧鋒從髙皇帝墾菑除害耘鋤海内當此之時頭如蓬葆勤苦至矣  百川學海心如天運謂之勤</hi>　大<lb/>
寒炙火　盛暑篝燈<hi>新唐書宗室列傳戡字定臣十餘嵗即好學大寒掇薪自炙夜無燃</hi>
<hi>膏黙念所記究元蘇天爵傳天爵為江南行䑓監察御史每事必  心雖盛暑猶夜篝燈治文書無倦</hi>
分隂當惜　力田為先<hi>晉紀陶侃嘗語人曰大禹聖人乃惜寸隂至於衆人當惜分隂</hi>
<hi>豈可逸游荒醉生無益於時死無聞於後是自棄也北宋史辛棄疾傳棄疾常謂人生在勤當以力田為先</hi>
<hi>方之人養生之具不求於人是以無甚富甚貧之家南方多末作以病農而兼并之患興貧富斯不侔矣故以</hi>
<pb n="KR3k0055_WYG_287-32b"/>
<hi>稼名軒</hi>　子為别食　弟豈冒恩<hi>五代史唐臣傳劉賛魏州人也父玭為縣令賛</hi>
<hi>始就學衣以青布衫襦每食則玭自肉食而别以蔬食食賛於牀下謂之曰肉食君之禄也爾欲之則勤學問</hi>
<hi>以干禄吾肉非爾之食也由是賛益力學舉進士辭元劉秉恕傳世祖常賜秉恕兄秉忠白金千両秉忠  不</hi>
<hi>允乃受而散之以二百両與秉恕秉恕曰兄勤勞有年宜蒙兹賞秉恕無功可冒恩乎</hi>　士同力<lb/>
役　身率墾田<hi>宋韓世忠傳世忠在楚州披草萊立軍府與士同力役夫人梁織薄為屋撫集</hi>
<hi>流散通商恵工山陽遂為重鎮墾唐劉昌傳昌為四鎮北庭行營兼涇原節度身率士  田三年而軍有羨食</hi>
　簞瓢不倦　書算盡通<hi>晉安平獻王孚傳孚温厚亷讓博渉經史漢末䘮亂與兄</hi>
<hi>弟處危亡之中簞食瓢飲而披閲不倦直金僕散忠義傳皇統四年除博州防禦使公餘學女  字及古筭法</hi>
<pb n="KR3k0055_WYG_287-33a"/>
<hi>閲月盡能通之在郡不事田獵燕游以職業為務郡中翕然稱治</hi>　設榻以坐　帶經<lb/>
而鋤<hi>金髙汝礪傳汝礪為尚書右丞相上諭汝礪曰向朕以卿年老視朝之日侍立為勞令用寳時退坐</hi>
<hi>廊下而卿復侍立終朝豈有司不為設榻耶受史記兒寛傳寛治尚書事歐陽生以郡國𨕖議博士  業孔安</hi>
<hi>國貧無資用嘗為弟子都養時行賃作帶經而鋤休息輙讀誦</hi>　王播反樂　班宏益<lb/>
恭<hi>唐王播傳播勤吏職簿領紛積於前人所不堪者播反用為樂  又班宏傳宏清潔勤力晨入官署夕而</hi>
<hi>出吏不堪其苦而已益恭</hi>　據案獨留　覆衣而去<hi>唐吕諲傳哥舒翰節度河西表</hi>
<hi>度支判官歴太子通事舍人性静慎勤總吏職諸僚或出逰諲獨頽然據案鉤視簿最翰益親之  魏氏春秋</hi>
<hi>髙文恵為刺姦令夙夜匪懈至擁膝抱書而寐太祖常夜微出見而哀之徐觧衣以覆而去</hi>　為示<lb/>
<pb n="KR3k0055_WYG_287-33b"/>
鐵硯　不離小齋<hi>五代史晉臣𫝊桑維翰初舉進士主司惡其姓有勸其不必舉進士可以</hi>
<hi>從他求仕者維翰慨然乃著日出扶桑賦以見志又鑄鐵硯以示人曰硯敝則改  小學唐栁公綽中門東有</hi>
<hi>小齊自非朝謁之日每平旦輒出至小齋決私事接賔客自旦至暮未嘗離燭至則命子弟一人執經史躬讀</hi>
<hi>一過訖乃講議居官治家之法凡二十餘年未嘗一日變易</hi>　事至十反　夜必再<lb/>
巡<hi>漢紀諸葛亮曰董幼宰参署七年事有不至至於十反來相啓告  南史梁宗室傳初嗣王範為衛尉夜</hi>
<hi>中行城常因風便鞭箠宿衛欲令帝知其勤及弟修在職夜必再廵而不欲人知或問其故曰夜中警連實有</hi>
<hi>其勞主上慈愛聞之容或賜止違詔則不可奉詔則廢事胡質之清尚畏人知此職司之常何足自顯</hi>
詎可遽去　不令逺出<hi>宋張昇傳昇為參知政事樞宻使進言儲嗣事卒與韓琦同決</hi>
<pb n="KR3k0055_WYG_287-34a"/>
<hi>策英宗立請老帝曰太尉勤勞王家詎可遽去但命五日一至院進見無蹈舞  元馬亨傳亨為陕西五路西</hi>
<hi>蜀四川亷訪都轉運使上便宜六事疏聞帝即召見有㫖卿比安在胡不早言亨對曰新自陜西來覲帝諭曰</hi>
<hi>卿乆著忠勤自今不令卿逺出矣</hi>　君子無逸　老人何苦<hi>書君子所其無逸</hi>
<hi>唐蕭徳言傳徳言晚節學愈苦毎聞經輙袚濯束帶危坐妻子諫曰老人何終日自苦答曰對先聖之言何復</hi>
<hi>憚勞</hi>　莫不向義　未嘗少閒<hi>國語魯敬姜曰昔聖王之處民也擇瘠土而處之勞</hi>
<hi>其民而用之故長王天下夫民勞則思思則善心生逸則滛滛則惡心生沃土之民不材滛也瘠土之民莫不</hi>
<hi>嚮義勞也坐晉紀陶侃為荆州刺史終日斂膝危  軍府衆事撿攝未嘗少閑</hi>　運甓齋内<lb/>
轉漕闗中<hi>晉紀陶侃為廣州刺史在州無事輒朝運百甓於齋外暮運百甓於齋内人問其故答曰</hi>
<pb n="KR3k0055_WYG_287-34b"/>
<hi>吾方致力中原過爾優㳺恐不堪事故自勞爾蕭史記蕭相國世家漢與楚相守滎陽數年軍無見糧  何轉</hi>
<hi>漕闗中給食不乏</hi>　五鼓毎入學　三年不窺園<hi>元齊履謙傳仁宗即位嘉</hi>
<hi>尚儒術以履謙為奉直大夫國子司業與吳澄並命時號得人每五鼓入學風雨寒暑未嘗少怠諸生皆畏服</hi>
<hi>帷史記儒林列傳董仲舒以治春秋孝景時為博士下  講誦弟子傳以乆次相受業或莫見其面盖三年不</hi>
<hi>觀於舎園其精如此</hi>　母寢未熟吳澄詎敢吚唔　帝臥得酣大<lb/>
亮為來宿衛<hi>元吳澄傳澄五嵗日授千餘言夜讀書至旦母憂其過勤節膏火不多與澄候母寢</hi>
<hi>然火復誦寐唐書李大亮宿衛兩宫毎番直常假  帝勞曰公在我得酣臥</hi>　蔣乂不衰於<lb/>
晩嵗寒暑恒親　曲樞惟切於幼君出入匪懈<hi>唐蔣乂傳乂結</hi>
<pb n="KR3k0055_WYG_287-35a"/>
<hi>髮志學老而不厭雖盛寒暑卷不釋於前蘇元齊蘇𫝊仁宗幼時以齊蘇可任保傅左右擁翼齊  入則佐視</hi>
<hi>食飲出則抱負游衍鞠躬盡瘁夙夜匪懈</hi>
　　勤勞四<lb/>
増鞭算<hi>唐劉晏傳第五琦始榷鹽佐軍興晏代之每朝謁馬上以鞭算質眀視事至夜分止雖休澣不</hi>
<hi>廢事無閒劇即日剖決無留</hi>　親蒙矢石<hi>北史郭榮傳榮從軍攻遼東城榮親蒙矢石盡夜不</hi>
<hi>釋甲胄帝知之大恱毎勞勉之</hi>　臣負羈絏<hi>左傳子犯謂公子曰臣負羈絏從君廵於天下</hi>
手不停筆<hi>梁紀徐勉為吏部尚書精力過人雖文案堆積坐客充滿應對如流手不停筆</hi>　親<lb/>
賜佩刀<hi>唐魏徴傳太宗一日宴羣臣曰貞觀以前從我定天下間闗草昧元齡功也貞觀以後納忠諫</hi>
<pb n="KR3k0055_WYG_287-35b"/>
<hi>正朕違為國家長慮徵而已雖古名臣亦何以加親觧佩刀以賜二人</hi>　不寢至旦<hi>漢趙廣漢</hi>
<hi>傳廣漢為人強力天性精於吏職見吏民或夜不寢至旦尤善為鉤距以得事情</hi>　行不乗騎<lb/>
<hi>武編魏吳起為將與士卒最下者同衣食臥不設席行不乗騎親裹糧與士卒分勞</hi>　神無滯用<lb/>
<hi>北齊書楊愔傳愔居端揆權綜機衡千端萬緒神無滯用</hi>
　　勤勞五<lb/>
増詩文選樂府君子行曰周公下白屋吐餔不及餐一<lb/>
沐三握髮後世稱聖賢　眀宣宗織婦詞曰昔嘗歴田<lb/>
野親覩織婦勞春深蠶作繭五月絲可繅繅絲準擬織<lb/>
<pb n="KR3k0055_WYG_287-36a"/>
為帛兩手理絲精揀擇理之有緒纔上機弄杼抛梭窓<lb/>
下織斯螽動股織未停鷄鳴三號當夙興機梭軋軋不<lb/>
暫息辛勤累日帛始成嗚呼有蠶作繭未必如甕盎累<lb/>
絲由寸積為丈上供公府次豪家織者冬寒無挾纊紛<lb/>
紛當時富貴人綺羅粲粲華其身安知織婦最辛苦我<lb/>
獨沈思一憐汝<lb/>
増疏漢晁錯疏略曰今農夫五口之家其服役者不下<lb/>
二人其能耕者不過百畎百畎之收不過百石春耕夏<lb/>
<pb n="KR3k0055_WYG_287-36b"/>
耘秋收冬藏伐薪樵治官府給繇役春不得避風塵夏<lb/>
不得避暑熱秋不得避隂雨冬不得避寒凍四時之間<lb/>
無日休息又私自送往迎來弔死問疾養孤長幼在其<lb/>
中其勤苦如此<lb/>
増論三國韋曜博奕論曰古之志士勉精厲操晨興夜<lb/>
寐不遑寧息經之以嵗月累之以日夕若寗越之勤董<lb/>
生之篤漸漬徳義之淵棲遲道藝之域且以西伯之聖<lb/>
姬公之才猶有日昃待旦之勞况在臣庶而可以已乎<lb/>
<pb n="KR3k0055_WYG_287-37a"/>
　増雜文唐韓愈進學觧略曰先生口不絶吟於六藝之<lb/>
　文手不停披於百家之編貪多務得細大不捐焚膏油<lb/>
　以繼晷常矻矻以窮年先生之業可謂勤矣觝排異端<lb/>
　攘斥佛老補苴罅漏張皇幽渺尋墜緒之茫茫獨旁捜<lb/>
　而逺紹障百川而東之迴狂瀾於既倒先生之於儒可<lb/>
　謂勞矣<lb/>
　<lb/>
　<lb/>
<pb n="KR3k0055_WYG_287-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷二百八十二<lb/>
</p>
<p>
</p>
  </div>
</body>
</text>
</TEI>
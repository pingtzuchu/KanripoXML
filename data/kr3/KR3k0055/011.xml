<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_011-1a"/>
　欽定四庫全書<lb/>
御定淵鑑𩔖函卷六<lb/>
　　天部六<hi>風</hi>
　　　風一<lb/>
　増易曰風従虎　又曰巽為風　又曰撓萬物者莫疾<lb/>
　乎風　又曰風行天上小畜君子以懿文徳　又曰風<lb/>
　以動之　又曰風行地上觀　原尚書曰休徵曰聖時<lb/>
　風若<hi>若順也君能通理則時風順之也</hi>　増又曰納于大麓烈風雷雨<lb/>
<pb n="KR3k0055_WYG_011-1b"/>
　弗迷　毛詩曰終風且曀　原又曰習習谷風以隂以<lb/>
　雨　又曰凱風自南吹彼棘心<hi>南風謂之凱風</hi>　又曰冬日烈<lb/>
　烈飄風發發　禮記曰立春之日東風解凍　増又曰<lb/>
　饗帝于郊而風雨節寒暑時　周禮注曰十二辰皆有<lb/>
　風　原左傳曰六鶂退飛過宋都風也　増又曰藏氷<lb/>
　以時春無淒風　原爾雅曰南風謂之凱風<hi>詩曰凱風自南</hi>東<lb/>
　風謂之谷風<hi>詩云習習谷風</hi>北風謂之凉風<hi>詩云北風其凉</hi>西風謂之<lb/>
　泰風<hi>詩曰泰風有隧</hi>焚輪謂之頽<hi>暴風從/上下</hi>扶摇謂之猋<hi>暴風從下上</hi>
<pb n="KR3k0055_WYG_011-2a"/>
風與火為庉迴風為飄日出而風為暴<hi>詩云終風且暴</hi>風而雨<lb/>
土為霾<hi>詩曰終風且霾</hi>隂而風為曀<hi>詩曰終風且曀</hi>　易緯曰八節之<lb/>
風謂之八風立春條風至<hi>東北方</hi>春分明庶風至<hi>東方</hi>立夏<lb/>
清明風至<hi>東南方</hi>夏至景風至<hi>南/方</hi>立秋凉風至<hi>西南方</hi>秋分<lb/>
閶闔風至<hi>西方</hi>立冬不周風至<hi>西北/方</hi>冬至廣莫風至<hi>北方  又</hi>
<hi>吕氏春秋說八風東北方曰炎風東南方曰薫風東方曰滔風南方曰巨風西南方曰淒風西方曰飂風西北</hi>
<hi>方曰厲風北方曰寒風</hi>　増易通卦騐立春條風至赦小罪出稽<lb/>
留春分明庶風至正封疆修田疇立夏清明風至出幣<lb/>
<pb n="KR3k0055_WYG_011-2b"/>
帛禮諸侯夏至景風至辨大将封有功立秋凉風至報<lb/>
土功禮四鄉秋分閶闔風至解懸垂琴瑟不張立冬不<lb/>
周風至修宫室完邊城冬至廣莫風至誅有罪斷大刑<lb/>
八風以時至則隂陽變化道成萬物得以育生王者當<lb/>
順八風行八政當八卦也　易稽覽圖曰太平時隂陽<lb/>
和風雨咸同海内不徧地有險易故風有遲疾雖太平<lb/>
之政猶有不能均同也惟平均乃不鳴條　又曰巽氣<lb/>
不至則大風揚沙　尚書大傳曰王者徳及皇天則祥<lb/>
<pb n="KR3k0055_WYG_011-3a"/>
風起　大戴禮曰正月時有俊風俊者大也大風南風<lb/>
也何大于南風也曰合氷必于北風觧氷必于南風故<lb/>
大之也　原禮稽命徵曰出號令合民心則祥風至<lb/>
増禮說曰風萌也養萬物成功所以八風象八卦也<lb/>
禮斗威儀曰人君政頌平則祥風至宋均注曰即景風<lb/>
也　原孝經援神契曰徳至八方則祥風至　増又曰<lb/>
至治之世風不鳴條　春秋考異郵曰八風殺生以節<lb/>
翺翔距冬至四十五日條風至條者達生也距猶起也<lb/>
<pb n="KR3k0055_WYG_011-3b"/>
自冬至四十五日而立春此風應其方而来生萬物也<lb/>
四十五日明庶風至明庶迎恵言春分之後陽以施恵<lb/>
之恩徳迎衆物而生之也四十五日清明風至精芒挫<lb/>
收言立夏之後薺麥之屬秀出已備故挫止其鋒芒収<lb/>
之使成實也四十五日景風至景風强也强以成之夏<lb/>
至之候也强言萬物强盛也四十五日凉風至凉風者<lb/>
寒以閉也立秋之後也閉收也言隂寒收成萬物也四<lb/>
十五日閶闔風至閶闔者當寒天收也秋分之候閶闔<lb/>
<pb n="KR3k0055_WYG_011-4a"/>
盛也言時盛收物盖藏之也四十五日不周風至不周<lb/>
者不交也隂陽未合化也立冬之後也未合化言消息<lb/>
純坤無陽也月令曰天地不通而閉塞成冬也四十五<lb/>
日廣莫風至廣莫者精大滿也冬至之候言物無見者<lb/>
風精大滿美物也　又曰風之為言萌也其立字蟲動<lb/>
于几中者為風蟲動于几言陽氣無不周也明昆蟲之<lb/>
屬得陽乃生遇隂則死故風為隂中之陽者也　春秋<lb/>
元命苞曰隂陽怒則為風　廣雅曰大風曰昌　原又<lb/>
<pb n="KR3k0055_WYG_011-4b"/>
曰猛風曰颲<hi>列</hi>凉風曰瀏<hi>劉/</hi>微風曰飉<hi>遼/</hi>小風曰颼<hi>搜</hi>
小風從孔来曰䫼<hi>或穴反</hi>　増埤雅曰天地之氣嘘而成<lb/>
雲噫而成風　原月令曰疾風曰盲風<hi>說文曰猋疾風也</hi>　増<lb/>
國語曰火見而清風戒寒　漢書曰有風如焱<hi>燄</hi>風散<lb/>
鬊鬊<hi>音順亂髮</hi>　又曰祭風曰磔<hi>今俗當大道中磔狗以止風此其象也</hi>　唐<lb/>
書曰冬風裂肌夏風如焚　原老子曰飄風不終朝<lb/>
荘子曰大塊噫氣其名曰風<hi>噫依界反言天地噫氣則萬竅怒號而為風</hi>
増又曰汝聞天籟未聞地籟<hi>風吹萬物有聲故曰籟</hi>　又曰吹萬<lb/>
<pb n="KR3k0055_WYG_011-5a"/>
不同　又曰風一西一東孰嘘吸是孰披拂是　又曰<lb/>
泠風則小和飄風則大和厲風濟則衆竅為虚<hi>濟止也風止則</hi>
<hi>竅無聲</hi>　又曰予蓬蓬然起于南海而入于北海折大木<lb/>
蜚大屋者惟我能也　管子曰吾不能以春風風人<lb/>
又曰木雖蠧無疾風不折　原椘辭注曰春晴日出而<lb/>
風曰光風<hi>天霽日明微風動摇草木皆令有光</hi>秋冬餘曰緒風<hi>緒餘也謝靈運詩云</hi>
<hi>初景革緒風</hi>　淮南子曰天之偏氣怒者為風　又曰虎嘯<lb/>
則谷風生　又曰騰蛇雄鳴上風雌鳴下風而化成形<lb/>
<pb n="KR3k0055_WYG_011-5b"/>
　又曰人主之精通於天故誅暴則多飄風　周生列<lb/>
子曰夫獦葉之風不應八節　吕氏春秋曰風師曰飛<lb/>
亷　論衡曰儒者論太平瑞應皆言五日一風風不鳴<lb/>
條　管公明傳曰公明言樹上已有少女微風其雨應<lb/>
至矣<hi>詳雨</hi>　風俗通曰飛亷風伯也箕星風師也　又曰<lb/>
風或清明来久長不摇樹本枝葉離地二三丈者此有<lb/>
龍徳在其下風或清明不及地二三尺者此君子之風<lb/>
　増又曰五月有落梅風江淮以信為風　董仲舒曰<lb/>
<pb n="KR3k0055_WYG_011-6a"/>
太平之世風不摇條開甲破萌而已　原風土記曰六<lb/>
月則有東南長風俗名黄雀長風時海魚變為黄雀因<lb/>
為名也　荆州星占曰箕星一名卷舌動則大風至<lb/>
十洲記曰炎州在南海中上有風生獸似豹青色状如<lb/>
貍以鐵椎鍛其頭数十下乃死張其口向風須臾而起<lb/>
　劉欣期交州記曰風母出九徳縣似猿見人若慙屈<lb/>
頸打殺得風乃活　述征記曰長安宫南有靈䑓有相<lb/>
風銅烏或云此烏遇千里風乃動　増黄帝風經曰調<lb/>
<pb n="KR3k0055_WYG_011-6b"/>
暢祥和天之喜氣也折傷奔厲天之怒氣也　山海經<lb/>
曰灋岳之山有獸曰山<graphic n="KR0968" url="https://raw.githubusercontent.com/kanripo/KR-Gaiji/master/images/KR0968.png" mimeType="image/png"/>
                    <hi>音渾</hi>其行似風見則天下大風<lb/>
　水經注曰屈縣有風山上有穴如輪風氣蕭瑟不止<lb/>
當其衝所略無生草盖衆風之門也　服䖍曰乾音石<lb/>
其風不周坎音革其風廣莫艮音匏其風條震音竹其<lb/>
風明庶巽音木其風清明離音絲其風景坤音土其風<lb/>
凉兑音金其風閶闔　王子年拾遺記曰瀛洲時有香<lb/>
風泠然而起張袖受之則厯紀不歇　南越志曰嶺嶠<lb/>
<pb n="KR3k0055_WYG_011-7a"/>
夏風發自午至夜乃止仆屋僵樹累年一發或嵗再三<lb/>
　番禺雜記曰颶風將發有微細雨先緩後急謂之鍊<lb/>
風　三水小牘曰汝南臨汝縣有小山曰崆峒其巔洞<lb/>
穴如盎将有大風雨則白犬自穴出田夫以為候亦名<lb/>
曰玊燭峯　又曰白崖山之右有巨穴如井不知淺深<lb/>
穴口四圍津津如汗間有氣出騰空為白雲須臾風起<lb/>
怒號如雷里人見雲即知風起散則風定細則風小盛<lb/>
則風猛窒其穴風雖小而民多瘴開則風如故而瘴亦<lb/>
<pb n="KR3k0055_WYG_011-7b"/>
衰　武陵記曰風門山有石門去地百餘丈将欲風起<lb/>
此門隠隠有黒氣上須臾有黒風競起在朗州　兵書<lb/>
曰五兩候風法以雞羽重五兩建五丈旗取羽繫其巔<lb/>
立軍營中　又曰風從震来名嬰兒風　乙巳占曰發<lb/>
木折屋曰怒風揚沙轉石曰狂風四轉五復曰亂風卒<lb/>
起卒歇曰暴風獨鹿蓬勃曰勃風扶摇羊角曰飇風清<lb/>
凉温和塵埃不動曰和風　括地圖曰鍾山之神名曰<lb/>
燭龍視為晝眠為夜吹為冬吁為夏息為風　山海經<lb/>
<pb n="KR3k0055_WYG_011-8a"/>
曰符陽之山多怪風　子華書曰風涵太𤣥之中精故<lb/>
能動化百物而行乎天上風隂也而其發為陽　朝鮮<lb/>
志曰朝鮮慶尚道清道郡南二里有鼇山東有一谷名<lb/>
曰髙沙天将風雨先期而鳴噴出雲氣雲入洞内則雨<lb/>
雲出洞外則風大鳴則即日有騐小鳴則二三日乃騐<lb/>
　郎顗曰風者號令天之威怒　蔡伯喈上封事曰風<lb/>
者天之號令所以教人也　張奐疏曰風為號令動物<lb/>
通氣　物理論曰風者隂陽亂氣激發而起者也猶人<lb/>
<pb n="KR3k0055_WYG_011-8b"/>
之内氣因喜怒哀樂激越而發也故春氣温其風温以<lb/>
和喜風也夏氣盛其風熛以怒怒風也秋氣勁其風清<lb/>
以真清風也冬氣實其風慘以烈固風也此四正之風<lb/>
也又有四維之風東南融風其道以長也西南清明百<lb/>
物備成也西北不周方潛藏也東北明庶庶物出幽入<lb/>
明也此八風者方土異氣徐疾不同和平則順違逆則<lb/>
凶非有使之者也氣積自然怒則飛沙揚礫發屋㧞樹<lb/>
喜則不摇枝動草順物布氣天性自然之體也　瑣碎<lb/>
<pb n="KR3k0055_WYG_011-9a"/>
録曰魚逆水而上鳥向風而立取其鱗羽之順也有微<lb/>
風不知所從来但觀鳥之所向　圖經曰海道之險曰<lb/>
癡風曰黒風癡風之作連日怒號不已四方莫辨黑風<lb/>
則天色晦暝不分晝夜　原楚辭曰嫋嫋兮秋風洞庭<lb/>
波兮木葉下　増又曰欵秋冬之緒風注云緒餘也謝<lb/>
靈運詩云初景革緒風新陽改故隂顔延年和詩云倚<lb/>
巖聽緒風<lb/>
　　風二<lb/>
<pb n="KR3k0055_WYG_011-9b"/>
増史記曰女媧沒大庭氏王天下五風異色　又曰蚩<lb/>
尤氏能徴風召雨與帝争帝滅之　帝王世紀曰黄帝<lb/>
夢大風吹天下之塵垢皆去寤而歎曰風為號令執政<lb/>
者也垢者后土在也天下豈有姓風名后者哉於是依<lb/>
占而求之得風后于海隅登以為相　原尚書大傳曰<lb/>
舜将禪禹八風脩通　括地圖曰竒肱氏能為飛車從<lb/>
風逺行湯時西風吹竒肱車至于豫州湯破其車不以<lb/>
示民十年西風至乃復使作車遣歸去玊門四萬里<lb/>
<pb n="KR3k0055_WYG_011-10a"/>
尚書曰周公居東二年天大風禾盡偃大木斯㧞王啓<lb/>
金縢之書迎周公天乃返風禾盡起　尚書大傳曰成<lb/>
王時越裳重譯而来朝曰久矣天之無烈風迅雨意中<lb/>
國有聖人乎　國語曰海鳥曰爰居止於魯東門之外<lb/>
三日臧文仲使人祭之展禽曰今兹海島有灾乎夫廣<lb/>
川鳥獸恒知避灾是嵗也海多大風　増史記曰庶女<lb/>
者齊之寡婦養姑孝姑女利母財殺母以誣寡婦婦不<lb/>
能自解呼天而號大風襲於齊殿　原莊子曰列子御<lb/>
<pb n="KR3k0055_WYG_011-10b"/>
風而行泠然善也旬有五日而後反<hi>司馬彪注曰列子鄭人列禦寇也御</hi>
<hi>迎也泠泠然凉貌也</hi>　増列子曰列子師老商氏友伯高子進二<lb/>
子之道乗風而歸　通志曰鄭宏常採薪白鶴山得遺<lb/>
箭頃有人来覔宏還之問所欲宏知其神人也宏曰患<lb/>
若耶溪載薪為難願旦南風暮北風後果然今若耶溪<lb/>
風人呼為鄭公風　又曰孝武坐未央前殿天新雨東<lb/>
方朔屈指獨語上問之對曰殿後栢枝有鵲立東向鳴<lb/>
視之果然上問何以知之朔曰風従東来鵲尾長嘗順<lb/>
<pb n="KR3k0055_WYG_011-11a"/>
風而立是以知也　東方朔别傳曰漢武帝天漢三年<lb/>
月氏國獻神香使者曰國占東風入律百旬不休青雲<lb/>
干吕經月不散意中國有好道之君故来貢　原神僊<lb/>
傳曰葛𤣥行遇神廟乗車不下須臾有大風逐𤣥塵埃<lb/>
漲天𤣥大怒曰小邪敢爾即舉手指風風便止　増說<lb/>
寶曰孫權據江東曺操伐之進兵赤壁勝負未分權大<lb/>
将周瑜問計于諸葛亮亮曰用火攻可以破之瑜曰恨<lb/>
無東南風耳亮曰可建星壇一所為都督借風數日即<lb/>
<pb n="KR3k0055_WYG_011-11b"/>
可破曺矣瑜大喜令人于南屏山下築䑓三層挿二十<lb/>
八宿旗色按六十四卦用一百一十人侍立左右亮歩<lb/>
踏罡三上三下而去至其夜東南風起瑜部将黄盖詐<lb/>
降順風放火燒盡北船曺操狼狽奔還江南安堵皆亮<lb/>
之功也　晉書曰永和元年大風㧞栁樹百餘株若風<lb/>
従八方来者　又曰車駕出相風在前刻烏于竿上名<lb/>
曰相風　世說曰滿奮畏風在晉武帝坐北忩作琉璃<lb/>
屏實宻似踈奮有寒色奮曰臣猶呉牛見月而喘　又<lb/>
<pb n="KR3k0055_WYG_011-12a"/>
曰庾亮出鎮江州以帝舅故内執朝權王導不能平時<lb/>
王在冶城坐大風揚塵王輙舉扇拂塵曰元規塵汙人<lb/>
　續仙傳曰吴真君嘗遇大風書符置屋上有青鳥銜<lb/>
去風即止　宋書曰明帝體肥憎風夏月常著小皮衣<lb/>
拜左右二人為司風令史風起方向輙先啓聞　又曰<lb/>
宗慤字元幹炳兄子也少時問慤所志答曰願乗長風<lb/>
破萬里浪　北史曰齊神武時芒山之役風從西来入<lb/>
營李業興曰小人風来當大勝神武曰若勝以爾為本<lb/>
<pb n="KR3k0055_WYG_011-12b"/>
州刺史後果驗　梁書曰長沙王懿孫儼獻相風烏<lb/>
趙錄曰石勒時忽有旋風下屬地隠隠雷聲良久視之<lb/>
見一大石　幽怪錄曰蕭至忠為晉州刺史欲獵有樵<lb/>
者于霍山見一長人俄有虎兕鹿豕狐兔雜駢而至長<lb/>
人曰余九㝠使者奉北帝命蕭君畋汝軰若干合鷹死<lb/>
若干合箭死有老麋屈膝求救使者曰東谷嚴四善課<lb/>
試為求計羣獸従行樵者覘之至深巖有茅屋黄冠一<lb/>
人老麋哀請黄冠曰若令滕六降雪巽二起風即蕭使<lb/>
<pb n="KR3k0055_WYG_011-13a"/>
君不復出矣昨滕六喪偶得美女納之雪立降矣巽二<lb/>
好飲酒得醇醪賄之則風立生有二狐自稱能取之羣<lb/>
獸散去翌日未明風雪暴至竟日乃罷蕭使君果不出<lb/>
　貞觀政要曰侯君集平髙昌之後太宗欲以其地為<lb/>
郡縣褚遂良曰高昌塗路沙磧千里冬風氷冽夏風如<lb/>
焚行人遇之多死　酉陽雜爼曰山人包超明皇令隨<lb/>
哥舒翰西征每陣常得勝風　栁公權本傳曰公權侍<lb/>
文宗逰後庭聯句帝曰人皆苦炎熱我愛夏日長公權<lb/>
<pb n="KR3k0055_WYG_011-13b"/>
曰薰風自南来殿閣生微凉　九國志曰徐温常自迎<lb/>
鑾還至百家灣暴風起舟人相頋失色温乃袒裼以帛<lb/>
繫璟首頋謂妾御曰吾善游倘溺不暇相救幸保此子<lb/>
言訖風浪暫息　江湖紀聞曰石尤風者傳聞石氏女<lb/>
嫁為尤郎婦情好甚篤尤為商逺行妻阻之不從尤出<lb/>
不歸妻憶之病臨亡長歎曰吾恨不能阻其行以至于<lb/>
此今凡有商旅逺行吾當作大風為天下婦人阻之自<lb/>
後商旅發船值打頭逆風則曰此石尤風日遂止不行<lb/>
<pb n="KR3k0055_WYG_011-14a"/>
　邢子勵地記曰龍山石上徃往有仙人及龍迹故以<lb/>
為名四麓各有一大穴大如車輪春則風出東秋出西<lb/>
夏出南冬出北不相奪倫有沙門法猛於夏日入其東<lb/>
穴見石屋石人　潛確𩔖書曰俗謂風曰孟婆按北齊<lb/>
李騊<hi>陶</hi>駼<hi>徒</hi>聘陳問陸士秀曰江南有孟婆何神也士<lb/>
秀曰山海經帝之女逰于江中出入必有風自隨以帝<lb/>
女故曰孟婆猶郊祀志以地神為泰媪　天中記曰吴<lb/>
俗以十月初五為五風生日漁者盛陳牲醴饗並湖諸<lb/>
<pb n="KR3k0055_WYG_011-14b"/>
祠祈此日有風則每五日風雨如期而至終嵗皆然可<lb/>
以揚㠶取魚謂之五風信　梁州記曰入褒谷内有風<lb/>
出三四里内無復草木<lb/>
　　風三<lb/>
原鳶鳴　虎嘯<hi>禮記曰前有塵埃則載鳴鳶鄭注曰載謂舉於旌首鳶鳴則將風  淮南子曰</hi>
<hi>虎嘯而谷風至高誘注曰虎陽獸與風同𩔖</hi>　汾河　易水<hi>漢武帝秋風辭曰秋風起兮白</hi>
<hi>雲飛草木黄落兮雁南歸泛樓船兮濟汾河横中流兮揚素波  燕世家曰太子送荆軻于易水之上軻起為</hi>
<hi>壽歌曰風蕭蕭兮易水寒壮士一去不復還高漸離擊筑和之為壮聲則士髪衝冠為哀聲則士皆流淚</hi>
<pb n="KR3k0055_WYG_011-15a"/>
大王　少女<hi>宋玊風賦曰此獨大王之風耳  下詳風一</hi>　銅烏　石鷰<hi>上詳</hi>
<hi>風一鷰庾仲淮湘州記曰零陵山有石  遇風雨則飛止還為石</hi>　折木　偃禾<hi>史記曰項</hi>
<hi>羽圍漢王三匝於是風従西北起折木㧞屋揚沙石椘軍大亂漢王乃得従数十騎遁去  下詳風二</hi>
獵蕙　汎蘭<hi>宋玊風賦曰獵蕙草  下詳風一</hi>　鷁退　鵬摶<hi>上詳風一鷁作</hi>
<hi>鶂摶荘子曰北溟有魚其名曰鯤化而為鳥其名曰鵬  扶摇而上者九萬里司馬彪注曰扶摇上行風</hi>
動扇　摇翣<hi>班媫妤詩曰新製齊紈素鮮潔如霜雪裁為合歡扇團團如明月出入君懐䄂動摇</hi>
<hi>微風發生帝王世紀堯時廚中自生肉脯薄如翣摇鼓則  風使食物寒而不臭名翣脯翣山甲反</hi>　虞<lb/>
琴　漢筑<hi>帝王世紀曰舜弹五絃琴歌曰南風之薰兮可以觧吾民之愠兮南風之時兮可以阜吾</hi>
<pb n="KR3k0055_WYG_011-15b"/>
<hi>民之財兮曰漢書曰高祖過沛擊筑自歌  大風起兮雲飛揚</hi>　吹阮衿　揚袁扇<hi>阮籍</hi>
<hi>詠懐詩曰夜中不能寐起坐弹鳴琴薄帷鍳明月清風吹我衿  孫盛晉陽秋曰袁宏為東郡謝安執宏手授</hi>
<hi>扇宏曰輙當奉揚仁風慰彼黎庶</hi>　嬰兒　神女<hi>上詳風一婦博物志云文王夢  人哭問</hi>
<hi>之曰吾為太山神女嫁與西海君子吾行必以疾風暴雨詳雨注</hi>　堯日　晉年<hi>堯時五日</hi>
<hi>一風流稽含云晉大康六年風暴怒百川倒  太山崩裂又七年狂風大作</hi>　千里　五色<lb/>
<hi>抱朴子曰㧞木之風必千里  下詳風二</hi>　尹喜占　列子御<hi>神仙傳曰老子将去周而</hi>
<hi>出闗以升崑崙闗令尹喜占風逆知當有神人来過乃掃道見老子老子知喜命應得道乃停闗下以長生之</hi>
<hi>術授之二下詳風</hi>　斷大刑　赦小過<hi>並詳風一</hi>　爰居避灾　烏<lb/>
<pb n="KR3k0055_WYG_011-16a"/>
鵲識嵗<hi>上詳風二而淮南子烏鵲識嵗之多風去喬木  巣扶枝許慎注扶傍也</hi>　　綴鈴<lb/>
　懸玊<hi>開元遺事云五王宫中各立長竿挂五色旗于竿上四垂綴以金鈴如鈴有聲即徃視旌之所</hi>
<hi>向可以知四方風候觸又曰唐岐王宫中於竹林内懸碎玊片毎夜聞相  之聲即知有風號占風鐸</hi>
齊殿　陶窓<hi>上詳風二月晉陶潛字淵明一字元亮號靖莭五六  中高卧北窓之下清風颯至</hi>
<hi>自謂羲皇上人</hi>　飛車　折盖<hi>上詳風二風崔豹古今注云武王伐紂大  折盖太公因折盖</hi>
<hi>之形而製曲盖</hi>　吹花　擘栁<hi>遯齋閒覧云河朔春時多大風飛塵撼木數日一作每作輙三</hi>
<hi>二日方止以訪左右對曰不得是風且無年是名吹花擘栁草木百榖皆藉之</hi>　舶趠　石尤<lb/>
<hi>東坡集云吳中梅雨既過颯然清風彌旬嵗嵗如此吳人謂之舶趠風  宋武帝丁都䕶歌曰都䕶北征時儂</hi>
<pb n="KR3k0055_WYG_011-16b"/>
<hi>亦悪聞許願作石尤風四面斷行旅唐戴叔倫贈裴明府詩知君未得去慚愧石尤風即打頭風也</hi>　起<lb/>
蘋　制薤<hi>宋玊風賦云夫風生於地起於青蘋之末人荆山圖云佷山縣山下有石床傍生野薤</hi>
<hi>徃乞者神許風順制其分人隨偃而剪不得過分</hi>　封姨　颶母<hi>博異志云唐天寳中處士</hi>
<hi>崔元微春夜忽有青衣引女子曰楊氏陶氏李氏小女石氏名醋醋與元微相見云欲到封十八姨處坐未定</hi>
<hi>封家姨至崔命酒諸女各歌以送之姨輕佻翻酒汙醋醋衣醋醋怒拂衣去諸女送姨而别明夜又来醋醋曰</hi>
<hi>諸女件皆住苑中為惡風所撓求芘于姨今失其意難以取力乞處士嵗旦作一朱旛圖日月星辰之文立于</hi>
<hi>苑東則免矣今嵗旦已過請至二月二十一日五更立之崔如其言果大風而苑花不動後諸女裹棰李花数</hi>
<hi>斗勸崔服之可却老盖楊桃李花之精醋醋則石榴也  南越志熈安間多颶風颶者具四方之風也常以六</hi>
<pb n="KR3k0055_WYG_011-17a"/>
<hi>七月發未至時三日雞犬為之不寕一曰懼風言怖懼也又嶺表錄曰夏秋之間有暈如虹者謂之颶母必有</hi>
<hi>飃風蘇叔黨有颶風賦</hi>　觧凍　祛塵<hi>上詳風一有王子年拾遺記曰崑山  四面風又有</hi>
<hi>袪塵風若衣服塵汚風至吹衣則浄</hi>　動竹　開花<hi>庾肩吾詩云掃壇聊動竹吹薤欲成書</hi>
<hi>祖孫登詩云帯葉俱吟樹将花共舞空</hi>　送香　飄粉<hi>梁簡文帝詩云暫舞驚鳬去時送藥</hi>
<hi>香来粉古詩云入鏡先飄  翻衫好惹香</hi>　君子　故人<hi>論語云君子之徳風  古詩云清風</hi>
<hi>来故人</hi>　張翰思蓴　王導拂扇<hi>張翰字季鷹辟齊王東曺掾在洛見秋風起因</hi>
<hi>思吴<graphic n="KR1052" url="https://raw.githubusercontent.com/kanripo/KR-Gaiji/master/images/KR1052.png" mimeType="image/png"/>菜羮鱸魚膾曰人生貴得適意爾何能羈宦數千里遂命駕而歸  下詳風二</hi>　歌北歌<lb/>
南　叩商叩角<hi>左㐮公十八年晉人聞有椘師師曠曰不害吾驟歌北風又歌南風南風不競</hi>
<pb n="KR3k0055_WYG_011-17b"/>
<hi>多死聲椘必無功實列子曰當春而叩啇絃以召南吕凉風忽至草木成  及秋而叩角絃以激夹鐘温風徐</hi>
<hi>回草木發榮</hi>
　　風四<lb/>
原動物<hi>釋名曰風氾也其氣博氾而動物也</hi>宣氣<hi>山海經曰大荒之中有山曰鞠陵于天日月所</hi>
<hi>出名曰折丹䖏東極以出入風注曰折丹神人莭宣風氣時其出入</hi>　變色<hi>迅雷風烈必變色而作</hi>
辨聲<hi>善候風占聲知吉凶</hi>　地籟<hi>詳風/一</hi>　為馬<hi>傅元歌辭云雲為車兮風為馬</hi>
揚沙<hi>春秋緯曰月離于箕風必揚沙</hi>蹷石<hi>蹷動/也</hi>　竟山<hi>周景式廬山記曰若風輕竟山</hi>
<hi>有聲若雷不十日便驗土人常以為候</hi>拂野<hi>驚飈拂野/林無静柯</hi>　觸幃<hi>建康實録吴孫權與</hi>
<pb n="KR3k0055_WYG_011-18a"/>
<hi>闗羽戰羽乞降孫權以問趙達達曰彼有走氣言降詐也權使人路<graphic n="KR0829" url="https://raw.githubusercontent.com/kanripo/KR-Gaiji/master/images/KR0829.png" mimeType="image/png"/>之趙達曰雖走必不脫時午時有風觸</hi>
<hi>幃達撫手曰羽至矣果獲羽至</hi>衝孔<hi>風/賦</hi>　拂堂<hi>北齊書曰武衛奚永洛與河内張子信對坐時</hi>
<hi>有鵲鳴於庭𣗳上鬭而墜焉子信曰鵲不喜向夕若風従西来歴樹拂堂角則夜必有召君輙不得徃子信出</hi>
<hi>後果風来至夜高儼使人召永洛且云勅唤永洛便欲去其妻止之而稱馬墜腰折果免難也</hi>傾屋<hi>陸機</hi>
<hi>連珠云衝波安流則龍舟不能以漂震風洞發則夏屋有時而傾</hi>　吹瓢<hi>許由以瓢挂𣗳風吹瓢有</hi>
<hi>聲由以為煩取而捐之</hi>入松<hi>琴曲有/風入松</hi>　回雪<hi>曺植洛神賦云飄飄兮若流風之廻雪</hi>
揚塵<hi>風賦</hi>　奪炎<hi>常恐秋莭至/凉飈奪炎熱</hi>　星好<hi>尚書曰星有好風</hi>　馬依<lb/>
<hi>胡馬依北風</hi>　宫商<hi>黄閔武陵記曰綠蘿山素崖若披雲寒松摭翠流風叩柯則有宫商之韵</hi>音<lb/>
<pb n="KR3k0055_WYG_011-18b"/>
響<hi>陸機風賦曰歛朱唇而長嘯承音響而来薄</hi>　穆若<hi>穆若/清風</hi>淒其<hi>以風</hi>　發兮<lb/>
<hi>匪風發兮</hi>奮之<hi>奮之以/風雷</hi>　有隧<hi>大/風</hi>　數起<hi>風災數起國多暴雨</hi>　驟歌<lb/>
<hi>詳風三</hi>如歌<hi>趙壹迅風賦曰/聲如歌響如雷</hi>　蕭瑟<hi>劉欣期交州記曰長風終日蕭瑟</hi>觱<lb/>
發<hi>詩</hi>　震凌<hi>楊子曰震風凌雨然後/知夏屋之為帡幪也</hi>熛怒<hi>風激物之貌</hi>　泠<lb/>
泠　獵獵<hi>並文選</hi>　凱風<hi>山海經曰南山東四百里至於旄山之尾其南有谷曰育遺多</hi>
<hi>怪鳥凱風自是出</hi>　撓萬物<hi>詳風/一</hi>具四方<hi>詳風三/颶毋注</hi>　燭龍息<hi>詳風</hi>
<hi>一</hi>鯨魚起<hi>扶南傳曰西海有山周廻十里中有大石鼔可百丈海行聞石鼓聲如雷則鯨便起而風</hi>
<hi>也</hi>　出蒼梧<hi>顧微南海經云蒼梧山/左右出風故曰風門</hi>出中谷<hi>山海經云令丘之山</hi>
<pb n="KR3k0055_WYG_011-19a"/>
<hi>無草木多火其南有谷焉曰中谷條風自是出</hi>　崑崙竅<hi>王歆之始安記曰沈軍壘北有崑崙山連</hi>
<hi>峙千仭嶺岑盖川常颷颹有風竅</hi>黄竹門<hi>荆州記曰沮陽縣黄竹山其西北一處常肅肅有風名曰</hi>
<hi>風門</hi>　宜都井<hi>又曰宜都很山縣山上有風穴口大數尺名風井夏風出冬風入出入之時吹拂左</hi>
<hi>右常淨云</hi>恒山井<hi>宗炳詩序曰恒山風井口/如瓮春分後出秋分後入</hi>　四時避<hi>養生經云</hi>
<hi>脩身之道春避青風夏避赤風秋避白風冬避黒風</hi>八至變<hi>春秋考異郵云冬至十一月陽之氣也陽</hi>
<hi>立於五極於九五九四十五日一變風  詳風一</hi>　空穴来<hi>積䅓来巢空穴来風</hi>立秋至<lb/>
<hi>周書曰小暑日温風至立秋日凉風至</hi>　天地之使<hi>河圖云風者天地之使也</hi>萬物之<lb/>
首<hi>樂動聲儀云風者禮樂之使萬物之首</hi>　箕主簸揚<hi>風俗通曰箕星主簸揚能致風氣</hi>
<pb n="KR3k0055_WYG_011-19b"/>
　綿綿𦕈𦕈<hi>傅元風賦</hi>清清泠泠<hi>宋玊/風賦</hi>　胡馬増思<hi>湛方生風賦</hi>
猛虎騰驤<hi>成公綏風賦</hi>　颯然而至<hi>快哉此風</hi>　且霾且暴　其<lb/>
凉其喈　增從律<hi>禮記曰八風從律而不奸</hi>傳凉<hi>文選曰飄颻散芳甸傳凉入鏤檻</hi>
　寒商<hi>秋風也寒商動清閨</hi>　如意<hi>王氏彚苑云/衫隨如意風</hi>　風駟<hi>初學記云秋風</hi>
<hi>為駟</hi>　叩林<hi>六朝詩曰/悲商叩林</hi>　澹蕩<hi>唐詩春風/正澹蕩</hi>　摧木<hi>王氏彚苑曰木</hi>
<hi>秀于林風必摧之</hi>驚塵<hi>蘇東坡詩春風/陌上驚微塵</hi>　枯桑<hi>古詩枯桑知天風</hi>　凉<lb/>
颸<hi>颸風也輕扇動凉颸</hi>　橫波<hi>楚辭云衝風/起兮橫波</hi>　羊角<hi>晉史曰熙寧九年恩州武</hi>
<hi>城縣有旋風自東南来望之挿天如羊角大木盡㧞</hi>　烈士風<hi>見王融儗風賦</hi>　幽人風<lb/>
<pb n="KR3k0055_WYG_011-20a"/>
<hi>見謝朓儗風賦</hi>　羽客風<hi>見沈約/儗風賦</hi>　鯉魚風<hi>九月/風也</hi>　花信風<hi>小寒</hi>
<hi>梅山茶水仙為信大寒瑞香蘭山礬為信立春迎春櫻桃望春為信雨水莱杏李為信驚蟄桃棣棠薔薇為信</hi>
<hi>春分海棠梨木蘭為信清明桐麥栁為信榖雨牡丹荼䕷棟為信此二十四番花信風也</hi>　𩔖笙竽<lb/>
<hi>古詩松風𩔖笙竽</hi>　韻自生<hi>唐劉得仁詩曰庭際微風度高松韻自生聽時無物見盡日覺神清</hi>
　麥信風<hi>國史補云江淮船泝流而上待東北風謂之信風七八月有上信三月有鳥信五月有麥</hi>
<hi>信</hi>　離合風<hi>陸機要覽云列子御風嘗以立春逰八荒立秋歸乎風穴是風至草木發生去則摇</hi>
<hi>落謂之離合風</hi>　雄雌風<hi>詳宋玉/風賦</hi>　候風綄<hi>淮南子曰若綄之候風也許慎曰綄</hi>
<hi>候風扇也楚人謂之五两文選曰占五兩之動静注云以雞羽為之重五兩繫于檣尾以候風故唐李憕送少</hi>
<pb n="KR3k0055_WYG_011-20b"/>
<hi>府貶栁州詩云惡說南風五兩輕胡宿津亭詩云五兩風来不暫留</hi>　秋風曲<hi>羯鼓録云唐明皇制</hi>
<hi>秋風高一曲毎奏之則秋風徐来庭葉交墜</hi>　反風滅火<hi>王氏彚苑劉昆為政反風滅火</hi>
　　風五<lb/>
詩原晉庾闡江都遇風詩曰天吴踊靈壑将駕奔冥霄<lb/>
飛亷振折木流景登扶摇洪川佇宿浪躍水迎晨潮仰<lb/>
眄蹙𤣥雲俯聽聒悲飈　梁簡文帝詠風詩曰飄颻散<lb/>
芳甸汎漾下蓬莱傳凉入鏤檻發氣滿瑶䑓委禾周邦<lb/>
偃飛鶂宋都迴亟摇故葉落屢蕩新花開暫舞驚鳬去<lb/>
<pb n="KR3k0055_WYG_011-21a"/>
時送蘂香来已拂巫山雨何用卷寒灰　梁孝元帝詠<lb/>
風詩曰樓上試朝粧風花下砌傍入鏡先飄粉翻衫好<lb/>
染香度舞飛長䄂傳歌共繞梁欲因吹少女還将拂大<lb/>
王　梁劉孝綽詠風詩曰嫋嫋秋聲習習春吹鳴兹玊<lb/>
樹煥此銅池羅幃自舉衿袖乃披慙非椘侍濫賦雄雌<lb/>
　梁王臺卿詠風詩曰浸淫不可識去来非有情乍見<lb/>
珠簾捲時覺洞房清暫拂蘭池上㶑灔玊塵生一辨雌<lb/>
雄異還惡庶人輕　梁何遜詠風詩曰可聞不可見能<lb/>
<pb n="KR3k0055_WYG_011-21b"/>
重復能輕鏡前飄落粉琴上響餘聲　梁庾肩吾詠風<lb/>
詩曰宋地鶂飛初湘川鷰起餘埽壇聊動竹吹薤欲成<lb/>
書蒼梧洞猶在合浦樹應踈相烏一轉翅千里定非虚<lb/>
　梁賀文標詠春風詩曰排簾動輕幔汎水拂垂楊本<lb/>
将飄落蘂翻送舞衣香　梁費昶入幌風詩曰經堂汎<lb/>
寳瑟乗隙動浮埃鏘金驅響至舉袂送芳来能使蘭膏<lb/>
滅乍見珠簾開輕裾試一舉令子暫遲迴　梁沈約八<lb/>
詠曰臨春風春風起春樹遊絲曖如網落花雰似霧先<lb/>
<pb n="KR3k0055_WYG_011-22a"/>
汎天津池還過細栁枝蝶逢飛摇漾燕值羽參差揚桂<lb/>
斾動芝盖開燕裾吹趙帯趙帯飛參差燕裾合復離迴<lb/>
簪復轉黛頋歩惜容儀容儀已照灼春風復迴薄氤氲<lb/>
桃李花青跗含素萼既為風所開復為風所落摇綠蔕<lb/>
抗紫莖舞春雪雜流鶯曲房開兮金鋪響金鋪響兮妾<lb/>
思驚梧䑓未隂淇川始碧迎行雨於高唐送歸鴻於碣<lb/>
石拂明鏡之冬塵解羅衣之秋襞既鏗鏘以動佩又絪<lb/>
緼而流射始摇盪以入閨終徘徊而縁隙明珠簾於繡<lb/>
<pb n="KR3k0055_WYG_011-22b"/>
户㪚芳塵於綺席佳人不在兹春風誰為惜　陳張正<lb/>
見風生翠竹裏應教詩曰金風起燕觀翠竹夹梁池翻<lb/>
花疑鳳下颺水似龍移帯露依深葉飄寒入勁枝聊因<lb/>
萬籟響詎待伶倫吹　陳祖孫登詠風詩曰飄颺楚王<lb/>
宫徘徊繞竹叢帶葉俱吟樹将花共舞空飄香雙袖裏<lb/>
亂曲五絃中試上高臺聽悲響定無窮　隋阮卓賦得<lb/>
風詩曰高風應爽莭摇落漸踈林吹雲旅鴈斷臨谷曉<lb/>
松吟屡棄凉秋扇恒飄清夜琴泠泠隨列子彌諧逸豫<lb/>
<pb n="KR3k0055_WYG_011-23a"/>
心　唐太宗詠風詩曰蕭條起闗塞摇颺下蓬瀛拂林<lb/>
花亂彩響谷鳥分聲披雲羅影㪚汎水織文生勞歌大<lb/>
風曲威加四海清　虞世南奉和詠風應魏王教詩曰<lb/>
逐舞飄輕袖傳歌共繞梁動枝生亂影吹花送逺香<lb/>
王勃詠風詩曰肅肅凉景生加我林壑清驅烟入磵户<lb/>
卷霧出山楹去来固無跡動息如有情日落山水静為<lb/>
君起松聲　董思恭詠風詩曰蕭蕭度閶闔習習下庭<lb/>
闈花蝶自飄舞蘭蕙生光輝相烏正舉翼退鷁已驚飛<lb/>
<pb n="KR3k0055_WYG_011-23b"/>
方従列子御更逐浮雲歸　增唐李嶠詠風詩曰落日<lb/>
生蘋末摇颺徧逺林帶花疑鳯舞向竹似龍吟月動臨<lb/>
秋扇松清入夜琴蘭臺宫殿峻還拂楚王襟　張祜詠<lb/>
風詩曰摇摇歌扇舉悄悄舞衣輕引笛秋臨塞吹沙夜<lb/>
遶城向峰迴鴈影出峡送猿聲何似琴中奏依依别帶<lb/>
情　韓琮詠風詩曰竸持飄忽意何窮為盛為衰半不<lb/>
同偃草喜逢新雨後鳴條誰聽曉霜中凉飛玊管来秦<lb/>
甸暗裊花枝入楚宫莫見東西便無定滿㠶還有濟川<lb/>
<pb n="KR3k0055_WYG_011-24a"/>
功　駱賓王詠風詩曰紫陌炎氛歇青蘋晚吹浮亂竹<lb/>
摇踈影縈池織細流飄香曳舞䄂帯粉泛粧樓不忿君<lb/>
恩絶紈扇曲中秋　李益詠風詩曰微風驚暮坐臨牖<lb/>
思悠哉開門復動竹疑是故人来能滴枝上露稍沿階<lb/>
下苔幸當一入幌為拂綠琴埃　釋皎然詠風詩曰江<lb/>
風西復東飄暴忽何窮初生虚無際稍起蕩漾中應吹<lb/>
夏日檣竿折定蹙湓城浪花咽今朝莫怪沙岸明昨夜<lb/>
聲狂卷成雪　吕温詠風詩曰微風生青蘋習習出金<lb/>
<pb n="KR3k0055_WYG_011-24b"/>
塘輕摇深林翠静獵幽徑芳北走摧鄧林東去落扶桑<lb/>
埽却垂天雲澄清無私光悠然返空寂晏海通舟航<lb/>
羅鄴春風詩曰每嵗東来助發生舞空幽颺徧寰瀛暗<lb/>
添芳草池塘色逺逓高樓簫管聲簾透驪宫偏帶恨花<lb/>
催上苑剰多情如同一統車書日吹取青雲道路平<lb/>
公乗億賦得春風扇微和詩曰麗日催遲景和風扇早<lb/>
春暖浮丹鳯闕韶媚黑龍津澹蕩迎仙仗霏微送盡輪<lb/>
綠摇官栁㪚紅待禁花新舞席皆迴雪歌筵暗送塵幸<lb/>
<pb n="KR3k0055_WYG_011-25a"/>
當陽律候惟願及佳辰　陳九流賦得春風扇微和詩<lb/>
曰喜見陽和至遥知橐籥功遲遲㪚南陌裊裊逐東風<lb/>
暗入畦園裏潛吹草木中蘭蓀纔有綠桃杏未成紅已<lb/>
覺寒光盡還看淑氣通由来榮與悴今日發應同　豆<lb/>
盧榮賦得春風扇微和詩曰春晴生縹緲軟吹和初遍<lb/>
池影動奫淪山容發蔥蒨遲遲入綺閣習習流芳甸𣗳<lb/>
杪颺鶯啼階前落花片韶光恐閒放旭日宜逰宴文客<lb/>
拂塵衣仁風願迴扇　樊陽源賦得風動萬年枝詩曰<lb/>
<pb n="KR3k0055_WYG_011-25b"/>
珍木羅前殿乗春任好風振柯方裊裊舒葉乍濛濛影<lb/>
動丹墀上聲傳紫禁中離披偏向日凌亂半分空輕拂<lb/>
祥烟㪚低摇翠色同長令占天眷四氣借前功　張復<lb/>
元賦得風光草際浮詩曰纎纎春草長遲日度風光靃<lb/>
靡含新彩霏微籠逺芳殊姿媚原野佳色滿池塘最好<lb/>
垂清露偏宜帯艶陽淺深浮嫩緑輕麗拂餘香好助鶯<lb/>
遷勢乗時冀便翔　張聿賦得景風扇物詩曰何處青<lb/>
蘋末呈祥起逺空晚来摇草樹輕度淨塵蒙水上微波<lb/>
<pb n="KR3k0055_WYG_011-26a"/>
動林間媚景通寥天鳴萬籟蘭徑長幽叢漸颺摶扶勢<lb/>
應従橐籥中開襟若有日願覩大王風　穆寂冬至日<lb/>
祥風應候詩曰節逢清景空占氣二儀中獨喜登臺日<lb/>
先知應候風呈祥光舜化表慶感堯聪既與乗時叶還<lb/>
将入律同微微萬井遍習習九門通更繞爐烟起殷勤<lb/>
報嵗功　蔣防賦得八風従律詩曰製律窺元化因聲<lb/>
感八風逺従萬籟起更與五音同習習爐烟上泠泠玉<lb/>
管中氣隨時物好響徹霽天空自得隂陽順能令恵澤<lb/>
<pb n="KR3k0055_WYG_011-26b"/>
通願吹寒谷裏従此達前蒙　宋仁宗秋風詩曰玊律<lb/>
轉清商金飇送晚凉輕飄梧葉墜暗度桂花香月下生<lb/>
林籟天邉展鴈行吹噓禾黍熟萬頃似雲黄　明黄元<lb/>
詠風辭曰目渺洞庭波辭雄楚江晏帝子正愁予羈臣<lb/>
髪先變泠然閶闔生颯爾江潭遍隨陽驚塞鴈附熱驅<lb/>
巢燕縈迴歩雲飛飄拂歌雪轉衣露戒履氷絃霜愁淚<lb/>
霰蔡文掩悲笳班姬襲團扇淒凉如一宵偏向長門殿<lb/>
　張倩倩詠風詩曰蕭蕭竹徑鳴捲幔如有情木落寒<lb/>
<pb n="KR3k0055_WYG_011-27a"/>
山裏千林共一聲<lb/>
賦原宋玊風賦曰楚襄王遊蘭臺之宫宋玊景差侍有<lb/>
風颯然而至王乃披襟而當之曰快哉此風寡人與庶<lb/>
人共者耶宋玊對曰夫此特大王之風耳庶人安得共<lb/>
之夫風生於地起於青蘋之末侵淫谿谷盛怒於土囊<lb/>
之口緣太山之阿舞於松栢之下故其清凉雄風則飄<lb/>
舉升降乗凌高城入於深宫徘徊於桂椒之間翺翔於<lb/>
激水之上獵蕙草離秦蘅槩辛夷被稊楊北上玊堂躋<lb/>
<pb n="KR3k0055_WYG_011-27b"/>
于羅幃經于洞房故其風清清泠泠愈病析酲發明耳<lb/>
目寧體便人此所謂大王之雄風也夫塕然起於窮巷<lb/>
之間動沙堁吹死灰此所謂庶人之雌風也　後漢趙<lb/>
壹迅風賦曰惟巽卦之為體吐神氣而成風纎微無所<lb/>
不入廣大無所不充經營八荒之外宛轉毫毛之中察<lb/>
本莫見其始揆末莫覩其終啾啾颼颼吟嘯相求阿那<lb/>
徘徊聲若歌謳摶之不可得繫之不可留　晉李充風<lb/>
賦曰尋之不見其終迎之不知其来四方為之易位八<lb/>
<pb n="KR3k0055_WYG_011-28a"/>
維為之輪迴遊聚則天地為一消㪚則六合洞開　晉<lb/>
陸冲風賦曰爰太元之遐始惟浮沉之剖分詳乾坤之<lb/>
至徳莫風氣之獨尊配無形於大象化萬品於絪緼釋<lb/>
凝潤於黄壤降霈澤於蒼元生無常域潛無定棲擢昧<lb/>
聚發尋虚㪚歸肆六合以騁邁括毫毛而徘徊引沉性<lb/>
於未萌挫發形於己就宣剛柔之流化導四氣之靈候<lb/>
若乃祝融司莭炎精赫奕歛朱唇而長嘯承音響而来<lb/>
薄猥熻熠以盈扉冽纒綿以結幕九域蕩摇區宇揮霍<lb/>
<pb n="KR3k0055_WYG_011-28b"/>
　晉湛方生風賦曰有氣曰風出自幽㝠蕭然而起寂<lb/>
爾而停雖宇宙之宏逺倐俄傾之屢經同神功於不疾<lb/>
等至道於無情胡馬感而増思風母隕而復生啓惨冬<lb/>
之潛蟄達青春之句萌因嚴霜以厲威順和澤以開榮<lb/>
故君徳喻其靡草風人假以為名及其猛勢将奮屯雲<lb/>
結隂洪氣鬱拂殷雷發音勃然鼓作拂高凌深天無澄<lb/>
景嶺無停林六鶂為之退飛萬竅為之哀吟亦有飄泠<lb/>
之氣不疾不徐飀飀微扇亹亹清舒王喬以之控鶴列<lb/>
<pb n="KR3k0055_WYG_011-29a"/>
子以之乗虚若乃春恵始和重褐初釋遨歩蘭臯遊眄<lb/>
平陌響詠空嶺朗吟竹柏穆開林以流恵竦神襟以清<lb/>
滌軒濠梁之逸興暢方外之冥適　晉江<graphic n="KR1225" url="https://raw.githubusercontent.com/kanripo/KR-Gaiji/master/images/KR1225.png" mimeType="image/png"/>風賦曰惟<lb/>
渾成之既載兮統天地以資始網宇宙以結羅兮洞萬<lb/>
形而通紀莫適柔健靡測隂陽於音罔徵在體無方假<lb/>
姿衆象借韻宫商若乃颸厲狂震觸物怒號卷揚江海<lb/>
迴㧞陵崤巨鶂迸懾以退翼爰居畏縮而遐逃　晉王<lb/>
凝之風賦曰起元朔之重雲驅東極之洪濤越四溟而<lb/>
<pb n="KR3k0055_WYG_011-29b"/>
蓬勃經五嶺而蕭條其鼓水也無川不渉靡流不徃溟<lb/>
海天迴江湖雲蕩　齊王融擬風賦曰奄兮日彩之既<lb/>
移忽兮羣景之将馳靡輕筠之碧葉泛曽松之翠枝總<lb/>
髙羽而蕭瑟韻珠露之參差此烈士之英風長寥亮其<lb/>
如斯　齊謝脁擬風賦曰開翠帷之影藹響行佩之輕<lb/>
鳴揚淮南之妙舞發齊后之妍聲下鴻池而蓮散上雀<lb/>
䑓而雲生子雲寂寞叔夜高張煙霞潤色荃荑結芳出<lb/>
幽澗而泉冽入山户而松凉眇陳王於丘壑獨起逺於<lb/>
<pb n="KR3k0055_WYG_011-30a"/>
孤觴斯則幽人之風也　梁沈約擬風賦曰若夫摇玊<lb/>
樹響金扉拂九層之羽盖轉八鳯之珠旂時卷瑶䑓翠<lb/>
帳乍動佚女輕衣此盖羽客之仙風也　增唐陳章風<lb/>
不鳴條賦曰風之起兮不觸而行條之應兮有動無聲<lb/>
察微祥於生植表静理於承平輕摇而曉露初滴暗裊<lb/>
而春鳩轉鳴入楊園而若舞拂花徑而如迎寂兮寞兮<lb/>
自南自北其去莫止其来可測方榮仙𣗳萬年之影稍<lb/>
垂爰報聖時五日之期不忒長養資於皇化沉潛契乎<lb/>
<pb n="KR3k0055_WYG_011-30b"/>
元徳似有心於松栢之内上下依依𩔖無言於桃李之<lb/>
間徃来黙黙嫩葉隨轉柔荑共舒颺絲光於空際惹絮<lb/>
影於春餘聽莫得聞訝繁柯之蔑爾視之不見驚疊萼<lb/>
之攢如倐自邇而通遐俄起彼而集此順八方之候若<lb/>
有若無調四序之宜時止則止由是輕纔偃草細不揚<lb/>
波異秋吟之摧木同春扇於微和均習習之容寕比夫<lb/>
空穴而至絶蕭蕭之響誰謂其高䑓則多㪚漫千林翺<lb/>
翔九野脩通匪亂於疾徐溥暢必齊其高下含其元也<lb/>
<pb n="KR3k0055_WYG_011-31a"/>
亦𩔖於人焉静以化之乃符於王者片塵靡驚於厚地<lb/>
羣籟皆息於晴天我國家化将時茂徳與風傳佇見傾<lb/>
梧之後棲儀鳯於君前　李叔南風之薰賦曰至矣哉<lb/>
如天之君聲明化淳穆南端而作樂播薰風以養人順<lb/>
聖時而和則氣無留慝解吾氓之愠故物無不親所以<lb/>
應乎品𩔖遍乎天地感一徳而當陽處八方之正位使<lb/>
夫微者必扇幽者必遂不以動而有光和而能至風之<lb/>
始也日月貞明星辰齊平然後蕩蕩而起熙熙而生觸<lb/>
<pb n="KR3k0055_WYG_011-31b"/>
𩔖而煦然長育無朕而潛来備盈行而有孚倚五絃而<lb/>
調四氣廣而不費匝九垓而周八紘非比夫抵華葉陵<lb/>
高城轉叢蕙而渥彩合萬頃而成聲者也風之達也本<lb/>
於元首播於羣有使五福富昌萬物殷阜宜其叶無為<lb/>
之大化非獨革有苖之小醜　宋蘇過颶風賦曰仲秋<lb/>
之夕客有叩門指雲物而告予曰海氛甚惡非祲非祥<lb/>
斷霓飲海而北指赤雲夹日而南翔此颶之漸也子盍<lb/>
備之語未卒庭户肅然槁葉簌簌驚鳥疾呼怖獸辟易<lb/>
<pb n="KR3k0055_WYG_011-32a"/>
　忽野馬之決驟矯退飛之六鷁襲土嚢而暴怒掠衆竅<lb/>
　之叱吸予乃入室而坐歛袵變色客曰未也此颶之先<lb/>
　驅爾少焉排户破牖殞瓦擗屋礧擊巨石揉㧞喬木勢<lb/>
　翻渤澥響振坤軸疑屏翳之赫怒執陽侯而将戮鼓千<lb/>
　尺之濤瀾㐮百仞之陵谷呑泥沙於一卷落崩崖於再<lb/>
　觸列萬馬而並騖㑹千車而争逐虎豹讋駭鯨鯢奔蹙<lb/>
　𩔖鉅鹿之戰殷聲呼而地動似昆陽之役舉百萬於一<lb/>
　覆予亦為之股慄毛悚索氣側足夜拊榻而九徙晝命<lb/>
<pb n="KR3k0055_WYG_011-32b"/>
　龜而三卜盖三日而後息也父老来唁酒漿羅列勞来<lb/>
　僮僕懼定而説理草木之既偃葺軒楹之已折補茅屋<lb/>
　之罅漏塞墻垣之隤缺已而山林寂然海波不興動者<lb/>
　自止鳴者自停湛天宇之蒼蒼流孤月之熒熒忽悟且<lb/>
　嘆莫知所營<lb/>
　<lb/>
　<lb/>
御定淵鑑𩔖函卷六<lb/>
</p>
<p>
</p>
  </div>
</body>
</text>
</TEI>
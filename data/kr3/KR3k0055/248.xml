<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_248-1a"/>
　欽定四庫全書<lb/>
御定淵鑑𩔖函卷二百四十三<lb/>
　　人部二<hi>訓子賢母</hi>　<hi>父子繼業父母子孕後母  諫  母</hi>
　　　訓子一<lb/>
　増詩曰中原有菽庶民采之螟蛉有子蜾蠃負之敎誨<lb/>
　爾子式榖似之　又曰題彼脊令載飛載鳴我日斯邁<lb/>
　而月斯征夙興夜寐無忝爾所生　禮曰父慈而敎子<lb/>
　孝而忠　又曰幼子常視無誑長者與之提攜則兩手<lb/>
<pb n="KR3k0055_WYG_248-1b"/>
　捧長者之手負劒辟咡詔之則掩口而對皆幼子之敎<lb/>
　　莊子曰父詔其子　荀子曰君子之于子愛之而勿<lb/>
　面使之而勿貌導之以道而勿彊　淮南子曰人有敎<lb/>
　其子曰謹無為善曰不為善將為不善邪應之曰善且<lb/>
　弗可為況不善乎此全其天器者也　顔氏家訓曰百<lb/>
　世小人知讀論語孝經尚為人師若能保書終不為小<lb/>
　人諺曰積財千萬無過讀書<lb/>
　　　訓子二<lb/>
<pb n="KR3k0055_WYG_248-2a"/>
増左傳曰狐突曰子之能事父敎之忠古之制也父敎<lb/>
子貳何以事君　山堂肆考曰外史鄭奕嘗以文𨕖敎<lb/>
其子其兄曰何不敎之孝經論語　唐書曰穆寧居家<lb/>
嚴嘗撰家令訓諸子又戒曰君子之事親養志為大吾<lb/>
志直道茍枉道而三牲五鼎非吾養也先是韓休家訓<lb/>
子姪甚嚴貞元間言家法者尚韓穆云　麈史曰丁彦<lb/>
輔云昔官洛陽有醫媪說冨鄭公家治家嚴肅有二子<lb/>
舎使女僕輩不得互相往来<lb/>
<pb n="KR3k0055_WYG_248-2b"/>
　　訓子三<lb/>
原七業　四經<hi>晉書劉殷字長盛有子七人各受一經一門之内七業俱成  漢書馮奉世子</hi>
<hi>野王通詩次逡通易次立通春秋次參通尚書</hi>　増受地　危家<hi>吕氏春秋楚孫叔敖疾戒</hi>
<hi>其子曰王數封我矣吾不受也我死王必封汝必無受利地楚越之間有寢之丘者此其地不利而名甚惡荆</hi>
<hi>人畏鬼而越人畏禨可長有者其唯此也叔敖死王果以美地封其子子辭請寢之丘故至今不失  漢書晁</hi>
<hi>錯父從潁川來謂錯曰上初即位子為政侵削諸侯何也錯曰不如此宗廟不安父曰劉氏安矣而晁氏危未</hi>
<hi>幾而鍇果敗</hi>　敎兒　訓子<hi>世說謝安夫人問太傅那得初不見君敎兒荅曰我常自敎兒</hi>
<hi>京蘇氏家訓韓億敎子嚴肅知亳州第二子舍人自西  倅謁告省覲康公與右相及姪柱史宗彦皆中甲科</hi>
<pb n="KR3k0055_WYG_248-3a"/>
<hi>歸公喜置酒召僚屬之親厚者俾諸子坐于席隅坐中忽云二郎吾聞西京有疑獄奏讞者其詳云何再問未</hi>
<hi>能對遂推案索杖大詬曰汝食朝廷禄倅貳一府事無巨細皆當究心大辟奏案尚不能記則細務不舉可知</hi>
<hi>叨冒廪禄何顔報國必欲撻之衆賔力解乃已家法之嚴如此</hi>　陵人　捐本<hi>南齊書陳顯逹</hi>
<hi>為江州刺史顯逹自以門寒位重毎遷官常有媿懼之色戒其子勿以富貴陵人而諸子多事豪侈顯逹曰麈</hi>
<hi>尾蠅拂是王謝家物汝不須捉此云世說殷仲堪為荆州刺史語子弟云勿以我任方州  我豁平昔時念今</hi>
<hi>吾處之不易貧者士之常焉得登枝而捐其本</hi>　一經　五子<hi>漢書韋賢字長孺子元成字少</hi>
<hi>翁俱以明經位至宰相諺曰遺子黄金滿籝不如敎子一經  本傳隋同州刺史蔡王智積隋文帝之弟子也</hi>
<hi>有五子止敎讀論語孝經不令通賔客或問其故智積曰卿非知我者其意恐諸子才能以取祸也</hi>　分<lb/>
<pb n="KR3k0055_WYG_248-3b"/>
田　持役<hi>唐書姚崇預分田園今諸子各有定分曰陸賈石苞皆古之賢逹也亦先有定分以絶後</hi>
<hi>争名山堂肆考唐盧仝生子  添丁欲為國持役也</hi>　保身　謾語<hi>後漢書樊宏敎子曰冨貴</hi>
<hi>盈溢未有能善其終者保身全已豈不樂哉兄邵氏聞見後録宋司馬光曰光五六嵗時㺯核桃女  欲為脫</hi>
<hi>其皮不得女兄去一婢以湯脫之女兄復来問脫核桃者光曰自脫也先公適見之呵曰小子何得謾語光自</hi>
<hi>是不敢謾語</hi>　識字　勤學<hi>唐書張𢎞靖戒子弟曰今天下無事汝輩徒挽兩石弓不如識</hi>
<hi>一丁字襦五代史唐劉賛父玭為縣令賛始就學衣以青布衫  毎食則自肉食别以蔬食賛牀下曰肉食君</hi>
<hi>之禄也汝欲之則勤學以干祿吾食非汝食也由是賛力學舉進士</hi>　原鄧禹一藝　諸<lb/>
葛八務<hi>後漢鄧禹子十三人各使守一藝敎養子孫為後世法  魏氏春秋諸葛亮作八務七識六怒</hi>
<pb n="KR3k0055_WYG_248-4a"/>
<hi>五懼皆有條章誡勵諸子</hi>　石碏義方　孫盛軌憲<hi>左傳石碏曰臣聞愛子敎之以</hi>
<hi>義方軌晉書孫盛年老還家性方嚴有  憲雖子孫班白庭訓逾峻</hi>　優於嚴君　不就<lb/>
師傅<hi>萬石君别傳居家自相朂道豈不優於嚴君邪傅禮子既生不免于水火母之罪也成童不就師</hi>
<hi>父之罪也</hi>　増小齋㑹食　屏風集書<hi>唐書柳公綽華原人最名有家法中門東</hi>
<hi>有小齋毎平旦輒出至小齋諸子仲郢等皆束帯晨省于中門之外公綽與弟公權及羣從弟再㑹食自旦至</hi>
<hi>暮不離小齋燭至則命子弟一人執經史躬讀一過乃講議居官治家之法或論文或聴琴至人定鐘聲起然</hi>
<hi>後歸寢諸子皆昏定于中門之内各唐書房𤣥齡恐諸子驕奢集古今家誡書于屏風令  取一具曰留意于</hi>
<hi>此可以保躬</hi>　怒子坐車　誨兒讓路<hi>漢書石奮一門父子五人皆以馴行孝謹</hi>
<pb n="KR3k0055_WYG_248-4b"/>
<hi>官二千石景帝號奮為萬石君萬石君以上大夫禄歸老于家子孫有過不誚讓為便坐對案不食諸子相責</hi>
<hi>肉袒謝罪改之乃許少子慶為内史嘗醉歸入里門不下車萬石君聞之不食慶恐肉袒謝罪不許舉宗及兄</hi>
<hi>建肉袒萬石君讓曰内史貴人入閭里里中長老皆走匿而内史坐車中自如固當乃謝罷慶後慶及諸子入</hi>
<hi>里門趨至家枉唐書朱仁軌嘗誨其子弟曰終身讓路不  百歩終身讓畔不枉一段</hi>　王㫤命<lb/>
名　柳玭戒子<hi>魏紀魏王㫤名其子姪曰黙曰沉曰渾曰深戒之曰吾欲使汝曹顧名思義不</hi>
<hi>敢隕越己本傳柳玭戒其子曰凡門地髙可畏不可恃立身行  一事有失則得罪重于他人門髙則驕心易</hi>
<hi>生族盛則為人所妒懿行實才人未信之少有疵累人皆指之</hi>　僧䖍誨子　文定勉<lb/>
兒<hi>南齊書王僧䖍誨其子曰吾門中優者為龍鳳劣者為虎豹失䕃之後豈龍虎之謂哉況吾不能為汝䕃</hi>
<pb n="KR3k0055_WYG_248-5a"/>
<hi>正應各自努力耳立聞見録胡文定公勉子曰立志以明道希文自期待  心以忠信不欺為主本行己以端</hi>
<hi>莊清静見操執臨事以明敏果斷辨是非</hi>　賢愚繫於汝　窮逹各有命<hi>聞見</hi>
<hi>録邵堯夫四十餘始娶生男有詩無湘山野録唐介自政府歸語諸子曰吾備位政府知  不言桃李固未嘗</hi>
<hi>栽培而荆棘則甚多矣然汝等窮逹各有命惟自勉而已</hi>
　　訓子四<lb/>
原刑國<hi>自家刑國</hi>　不敎吏職<hi>漢書薛宣不問其子惠以吏事惠知不稱宣意使掾送宣</hi>
<hi>令掾進見自從其所問宣以不敎誡惠吏職之意宣笑曰吏道以法令為師可問而知若能與不能自有資材</hi>
<hi>何可學也</hi>　不訓諸子<hi>後漢書馬廖不訓諸子友人楊終戒之廖曰皎皎練絲在所染也</hi>
<pb n="KR3k0055_WYG_248-5b"/>
康成之戒<hi>又曰鄭元戒子益恩曰吾年七十自非拜國君之命問親疾之憂展敬墳墓何嘗扶杖出</hi>
<hi>門乎家事大小汝一承之爾㷀㷀無同生之相依其朂求君子之道</hi>　王丹撻子<hi>又曰王丹子同</hi>
<hi>門生遭喪在山中請往弔之丹怒撻之令遺縑而已人問之丹曰交友之道未易言也全者鮮矣</hi>　范<lb/>
滂告子<hi>通鑑范滂被誣下獄謂其子曰吾欲使汝為惡惡不可為使汝為善我亦不為惡行路聞之莫</hi>
<hi>不流涕</hi>　増無絶文種<hi>本傳裴度訓其子曰凡吾輩但令文種無絶中間有成功能致身於</hi>
<hi>萬乗之相者則天也</hi>　無斷書香<hi>山堂肆考宋黄庭堅云四民皆坐世業士大夫子弟能知忠信</hi>
<hi>孝友斯可矣但不可使讀書種子斷絶</hi>
　　訓子五<lb/>
<pb n="KR3k0055_WYG_248-6a"/>
原詩晉陶淵明命子詩曰嗟予寡陋瞻望弗及顧慙華<lb/>
鬢負影隻立三千之罪無後為急我誠念哉哌聞爾泣<lb/>
　又曰卜云嘉日占亦良時名汝曰儼字汝求思温恭<lb/>
朝夕念兹在兹尚想孔伋庶其企而　又曰厲夜生子<lb/>
遽而求火凡百有心奚特于我既見其生實欲其可人<lb/>
亦有言斯情無假　又曰日居月諸漸免於孩福不虛<lb/>
至禍不易来夙興夜寐願爾斯才爾之不才亦已焉哉<lb/>
　増又責子詩曰白髮被兩鬢肌膚不復實雖有五男<lb/>
<pb n="KR3k0055_WYG_248-6b"/>
兒緫不好紙筆阿舒已二八嬾惰故無匹阿宣行志學<lb/>
而不愛文術雍端年十三不識六與七通子垂九齡但<lb/>
覓棃與栗天運茍如此且進杯中物　杜甫示宗武詩<lb/>
曰覓句新知律攤書解滿牀試吟青玉案莫羨紫羅囊<lb/>
暇日從時飲明年共我長應須飽經術已似愛文章十<lb/>
五男兒志三千弟子行曽參與游夏達者得升堂　韓<lb/>
愈訓子詩曰木之就規矩在梓匠輪輿人之能為人由<lb/>
腹有詩書詩書勤乃有不勤腹空虛欲知學之力賢愚<lb/>
<pb n="KR3k0055_WYG_248-7a"/>
同一初由其不能學所入遂異閭兩家各生子孩提巧<lb/>
相如少長聚嬉戲不殊同隊魚年至十二三頭角稍相<lb/>
疎二十漸乖張清流映汙渠三十骨骼成乃一龍一豬<lb/>
飛黄騰踏去不能顧蟾蜍一為馬前卒鞭背生蟲蛆一<lb/>
為公與相潭潭府中居問之何因爾學與不學歟金璧<lb/>
雖重寳費用難貯儲學問藏之身身在則有餘文章豈<lb/>
不貴經訓乃菑畬潢潦無根源朝滿夕已除人不通古<lb/>
今馬牛而襟裾行身陷不義况望多名譽時秋積雨霽<lb/>
<pb n="KR3k0055_WYG_248-7b"/>
新凉入郊墟燈火稍可親簡編可卷舒豈不旦夕念為<lb/>
爾惜居諸恩義有相奪作詩勸躊躇　宋邵雍生男詩<lb/>
曰我今行年四十五生男方始為人父鞠育敎誨誠在<lb/>
吾夀夭賢愚繫于汝我若夀年七十嵗眼前見汝二十<lb/>
五我心欲汝成大賢未知天意肯從否<lb/>
原書漢劉向誡子書曰汝未有厚徳䝉恩甚厚將何以<lb/>
振董生有云弔者在門賀者在閭言有憂則恐懼敬事<lb/>
敬事則必有善功而福至也又曰賀者在門弔者在閭<lb/>
<pb n="KR3k0055_WYG_248-8a"/>
言受福則驕奢驕奢則禍至故弔隨而來齊頃公之始<lb/>
藉霸者之餘威輕侮諸侯虧跋蹇之容故被鞍之禍遯<lb/>
服而亡所謂賀者在門弔者在閭也兵敗師破人皆弔<lb/>
之恐懼自新百姓愛之諸侯皆歸其所奪邑所謂弔者<lb/>
在門賀者在閭也　後漢司馬徽誡子書曰聞汝充役<lb/>
室如懸磬何以自辦論徳則吾薄說居則吾貧勿以薄<lb/>
而志不壯貧而行不髙也　蜀漢諸葛亮誡子曰夫君<lb/>
子之行静以修身儉以養徳非淡泊無以明志非寧静<lb/>
<pb n="KR3k0055_WYG_248-8b"/>
無以致逺學須静也才須學也非學無以廣才非志無<lb/>
以成學慆慢則不能勵精險懆則不能治性年與時馳<lb/>
意與歲去遂成枯落悲歎窮廬將復何及　魏王修誡<lb/>
子書曰人之居世忽去便過日月可愛也故禹不愛尺<lb/>
璧而愛寸隂時過不可還若年大不可少也欲汝早之<lb/>
未必讀書并學作人欲令見舉動之宜觀髙人逺節志<lb/>
在善人左右不可不慎善否之要在此際也行止與人<lb/>
務在饒之言思乃出行詳乃動皆用情實道理違斯敗<lb/>
<pb n="KR3k0055_WYG_248-9a"/>
矣父欲令子善唯不能殺身其餘無惜也　吴姚信誡<lb/>
子曰古人行善者非名之務非人之為心自甘之以為<lb/>
己度嶮易不虧始終如一進合神契退同人道故神明<lb/>
祐之衆人尊之而聲名自顯榮禄自至其勢然也又有<lb/>
内折外同吐實懐詐見賢則暫自新退居則縱所欲聞<lb/>
譽則驚自飾見尤則棄善端凡失名位恒多怨人而害<lb/>
善怨一人則衆人疾之害一善則衆人怨之雖欲陷人<lb/>
而進已不可得也祗所以自毁耳顧真偽不可掩褒貶<lb/>
<pb n="KR3k0055_WYG_248-9b"/>
不可妄舍偽從實遺已察人可以通矣舎己就人去否<lb/>
適㤗可以𢎞矣貴賤無常唯人所逹茍善則匹夫之子<lb/>
可至王公茍不善則王公之子反為凡庶可不勉哉<lb/>
晉羊祜誡子書曰吾少受先君之敎能言之年便召以<lb/>
典文年九歲便誨以詩書然尚猶無鄉人之稱無清異<lb/>
之名今之職位謬恩之加耳非吾力所能致也吾不如<lb/>
先君逺矣汝等復不如吾諮度𢎞偉恐汝兄弟未之能<lb/>
也竒異獨逹察汝等將無分也恭為徳首慎為行基願<lb/>
<pb n="KR3k0055_WYG_248-10a"/>
汝等言則忠信行則篤敬無口許人以財無傳不經之<lb/>
語無聴毁譽之語聞人之過耳可得受口不得宣思而<lb/>
後動若言行無信身受大謗自入刑論豈復惜汝恥及<lb/>
祖考思乃父言纂乃父敎各諷誦之　殷褒書曰大道<lb/>
也者易尋而難窮易知而難行也故京房之徒考歩吉<lb/>
凶之變而不能自見其禍更為姚平所誡此道之難知<lb/>
也省爾之才不及於房而吾之言過于平矣昔正考父<lb/>
三命滋恭晏平仲久而敬之曽顔之徒有若無實若虛<lb/>
<pb n="KR3k0055_WYG_248-10b"/>
也況爾析薪之智欲彈射世俗身為謗先怨禍並集使<lb/>
吾懐朝夕之憂為范武子所歎亦非汝之美也若朝益<lb/>
暮習先人後已恂恂如也則吾聞音而識其曲食旨而<lb/>
知其甘永終吾餘年矣復何恨哉古人有言思不出其<lb/>
位爾其念之　陶潜誡子書曰少來好書偶愛閒静開<lb/>
卷有得便欣然忘食見樹木交䕃時鳥變聲亦復歡然<lb/>
有喜嘗言五六月中北牎下臥遇凉風暫至自謂是羲<lb/>
皇上人汝等雖不同生當思四海皆兄弟之義鮑叔敬<lb/>
<pb n="KR3k0055_WYG_248-11a"/>
仲分財無恡情歸生伍舉班荆道舊遂能以敗為成因<lb/>
喪立功他人尚爾況共父之人哉　増范宗瀚責彭乗<lb/>
訓子書曰王氏之子琪珪玘瓘器盡璠璵韓氏之子綜<lb/>
絳縝維才皆經緯非䕃而得由學而然　朱子訓子書<lb/>
曰勿妄與人接只是勤儉循之而上有無限好事吾不<lb/>
敢言而竊為汝願之反之而下有無限不好事吾不欲<lb/>
言而未免為汝憂之<lb/>
　　父子繼業一<lb/>
<pb n="KR3k0055_WYG_248-11b"/>
原俱至丞相　並為司徒<hi>漢書韋賢字長孺子元成字少翁俱以明經位至丞相</hi>
<hi>詩緇衣美鄭武公父子並為周司徒善于其職也</hi>　増柱國讓父　西平有子<lb/>
<hi>隋書楊元感與父素俱為柱國朝㑹則齊列文帝命元感降一等謝曰不意陛下寵臣之甚許以公庭展私敬</hi>
<hi>朱唐書徳宗狩梁州李晟自東渭橋以精騎萬人破賊  泚率殘卒西走餘黨悉降乃拜晟行營副元帥徙王</hi>
<hi>西平郡子愬以䕃補官憲宗討吴元濟以為節度㑹大雨雪半夜擒吴元濟故曰惟西平有子惟我唐有臣</hi>
　繼為宰相　代作刺史<hi>唐書蘇頲與宋璟同當國璟嘗曰我與蘇氏父子同為宰</hi>
<hi>相僕射長厚自是國器獻可替否事至即行公不顧私則今丞相過之  事詞𩔖竒韋康字元將代父端為荆</hi>
<hi>州刺史父出止傳舍康入官時人榮之</hi>　世有文辭　繼掌誥命<hi>謝鳯事見父子</hi>
<pb n="KR3k0055_WYG_248-12a"/>
<hi>類皇明皇雜録明皇幸蜀傳位賈至譔冊進稿上曰昔先  誥命乃父為之今兹辭命乃出爾手兩朝盛典出</hi>
<hi>卿父子真可謂繼美矣至頓首流涕</hi>　嗣為學士　繼作刺史<hi>唐書蔣乂父子為學</hi>
<hi>士儒者榮之子北史畢衆敬拜兖州刺史子元賔繼之父  相代為本州刺史當時榮之</hi>　俱勅行<lb/>
軍　同日受命<hi>平淮西碑吴元濟反皇帝曰韓𢎞汝以卒萬二千屬而子公武往討之曰𢎞汝</hi>
<hi>其以節都綂諸軍僕東軒筆録王安石及子雱同修經義經成加安石左  射雱龍圖閣直學士同日受命元</hi>
<hi>絳賀詩曰陳前輿服同桓傅拜後金珠有魯公</hi>　父子同仕同列禁垣　對管<lb/>
華近<hi>唐書蘇瓌子頲遷給事中拜中書舎人時瓌同中書門下三品父子同在禁垣朝廷榮之  又曰温</hi>
<hi>大雅遷黄門侍郎而彦博亦為中書侍郎對管華近帝嘗從容謂曰我起晉陽為卿一門耳</hi>　父子<lb/>
<pb n="KR3k0055_WYG_248-12b"/>
同拜　班次在前<hi>唐書李宗閔進中書舎人父䎖為華州刺史父子同拜世以為榮  宋史</hi>
<hi>吴育在二府父待問以列卿奉朝請父子在廷士大夫以為榮育踧踖不安自言子班父前非所以示人以法</hi>
<hi>不敢以人子私亂朝廷之制願得罷去不聴</hi>　門生出迎　參軍在逺<hi>唐書楊嗣</hi>
<hi>復領貢舉父於陵自洛入朝率門生出迎置酒新昌里第中於陵坐堂上嗣復與諸生坐兩序始於陵在考功</hi>
<hi>擢浙東觀察使李師稷及第時亦在焉人謂楊氏上下門生世以為美  乂曰王方慶為相時子為眉州司士</hi>
<hi>參軍武后曰君在相位何子之逺對曰廬陵陛下愛子今尚在逺臣子庸敢相近耶</hi>　子能承父<lb/>
是父是子　臣筆臣文<hi>揚子石奮石建父子之美也無是父無是子無是子無是父</hi>
<hi>南史顔延之少有令名宋文帝嘗問以諸子才能延之曰竣得臣筆測得臣文㚟得臣義躍得臣酒何尚之曰</hi>
<pb n="KR3k0055_WYG_248-13a"/>
<hi>誰得卿狂荅曰其狂不可及</hi>　一絶承父　五子知名<hi>唐書宋令文冨文史工書</hi>
<hi>有力絶人世稱三絶後之問以文章顯弟之悌以驍勇聞之遜精草隸世謂皆得父一絶  晉書王羲之有子</hi>
<hi>七人其知名者五人曰元之凝之徽之操之獻之</hi>　克承驍勇　並著功名<hi>北史</hi>
<hi>逹奚震驍勇走及奔馬周文曰非此父不生此子右合璧事𩔖宋韓忠憲億子獻肅絳門下侍郎維尚書  僕</hi>
<hi>射縝韓忠獻琦子門下侍郎忠彦范文正仲淹子忠宣純仁並以勲業著曹武惠彬子武穆瑋髙武烈瓊子穆</hi>
<hi>武繼勲並以武功著</hi>　仲郢風矩　蘇氏文章<hi>唐書柳公綽子仲郢牛僧孺辟武昌</hi>
<hi>幕府有父風矩僧孺歎曰非積習名敎安及此邪洵宋史嘉祐間蘇洵與其二子軾轍至京師歐陽修得  書</hi>
<hi>二十篇謂賈誼劉向不能過以其書獻諸朝二子軾轍同登制科一日父子隐然名動京師蘇氏文章遂擅天</hi>
<pb n="KR3k0055_WYG_248-13b"/>
<hi>下</hi>　原父子同戮皆伏誅　乃自刎<hi>漢書周紓字文通為沛郡守為人酷</hi>
<hi>虐後坐事父子皆伏誅父史記石奢相楚行縣有殺人者追之乃其父也縱其  還而自拘曰殺父立政非孝</hi>
<hi>也廢法縱罪非忠也臣當死乃自刎而死</hi>　贖子罪　代父死<hi>後漢書公孫賀為丞相子</hi>
<hi>敬聲為太僕敬聲有罪賀請捕朱安世以贖子罪安世曰丞相禍及宗矣  詳前</hi>　假子憎何<lb/>
晏　愛秦朗<hi>魏略太祖納何晏母收晏養宫中服飾擬太子文帝憎之謂之假子  獻帝春秋秦</hi>
<hi>朗父為張飛所殺太子納其母愛朗謂人曰豈有愛假子如孤者</hi>
　　父子繼業二<lb/>
原拜前拜後<hi>尚書周公拜前魯公拜後</hi>　坐臥易處<hi>漢書社延年為御史大夫以居</hi>
<pb n="KR3k0055_WYG_248-14a"/>
<hi>父官不敢當父舊位坐臥皆易其處</hi>　復為司隸<hi>後漢書世祖令鮑昱封降胡□問有所怪否昱</hi>
<hi>曰通官文書不著姓怪司隸下著姓世祖曰吾欲令天下知忠臣子復為司隸也</hi>　三代司隸<lb/>
<hi>又曰趙興三代為司隸</hi>　昔為彼郡<hi>魏志劉馥為揚州太守恩化大行子靖為廬江守詔曰卿</hi>
<hi>父昔為彼郡可謂克負荷也</hi>　亦為衞尉<hi>魏志辛毗為衛尉卿子敞亦為衛尉</hi>　復臨<lb/>
此郡<hi>魏略張奐為武威太守時猛母方孕夢印綬登樓而歌旦告奐奐訊占夢占夢曰夫人生男復臨此</hi>
<hi>郡必死官乎及生猛建安中為武威太守殺刺史邯郸商州兵圍之猛急恥見禽曰豈使我頭過華隂歴先君</hi>
<hi>之墓乎乃登樓自燒而死</hi>　並業書<hi>晉書王義之子獻之並能書謝安問獻之君書何如君家君荅</hi>
<hi>曰固當不同</hi>
<pb n="KR3k0055_WYG_248-14b"/>
　　母子一<lb/>
増釋名曰母冒也含生己也　說文曰母牧也　又曰<lb/>
江淮之間謂母曰媞蜀謂母曰姐　集韻曰齊人呼母<lb/>
曰㜷迷吴俗呼母曰㜆淮南呼母曰媣　増韻曰母慕<lb/>
也嬰兒所慕也死曰妣嫓也謂嫓配于父也　易曰九<lb/>
二幹母之蠱不可貞象曰幹母之蠱得中道也　又曰<lb/>
坤地也故稱乎母　又曰坤為母　詩曰王事靡盬不<lb/>
遑將母　又曰母氏劬勞　又曰母氏聖善　禮曰子<lb/>
<pb n="KR3k0055_WYG_248-15a"/>
既生不免于水火母之罪也　又曰婦人從人者也嫁<lb/>
從夫夫死從子　又曰不獨子其子注各子其子　孝<lb/>
經曰母取其愛　漢文紀注曰列侯妻稱夫人列侯死<lb/>
子復為列侯乃得稱太夫人　淮南子曰東家母死其<lb/>
子哭之不哀西家子見之歸謂其母曰社何愛速死吾<lb/>
必悲哭社注云江淮謂母為社　張衡曰報母恩曰思<lb/>
大義顧復之報　文𨕖曰懐袖之恩即母懐抱也懐袖<lb/>
靡依言死也　彚苑曰慈母多格男<lb/>
<pb n="KR3k0055_WYG_248-15b"/>
　　母子二<lb/>
増詩曰魯侯燕喜令妻夀母　左傳曰晉敗齊師于鞍<lb/>
齊請平晉人曰必以蕭同叔子為質對曰蕭同叔子非<lb/>
他寡君之母也若以匹敵則亦晉君之母也吾子布大<lb/>
命于諸侯而曰必質其母以為信其若王命何且是以<lb/>
不孝令也　又曰鄭子展子産帥車七百乗伐陳宵突<lb/>
陳城遂入之陳侯扶其太子偃師奔墓遇司馬桓子曰<lb/>
載余曰將廵城遇賈獲載其母妻下之而授公車公曰<lb/>
<pb n="KR3k0055_WYG_248-16a"/>
舍爾母辭曰不祥與其妻扶其母以奔墓亦免　公羊<lb/>
傳曰桓何以貴母貴也母貴則子何以貴子以母貴母<lb/>
以子貴也　後漢書長沙王毖漢末為上計詣京師既<lb/>
而吴魏隔絶毖在内國更娶生子昌毖死後為東平相<lb/>
始知吴之母亡便情係居重不攝職事　漢書曰金日<lb/>
磾母敎誨兩子有法度上聞嘉之病死詔圖畫于甘泉<lb/>
宫日磾每見畫常拜向之涕泣　通鑑曰徐庶母為曹<lb/>
公所得庶謂備曰本欲為明公效愚款今失老母方寸<lb/>
<pb n="KR3k0055_WYG_248-16b"/>
亂矣備遂聴庶降曹公　晉書曰桑虞字子深魏郡黎<lb/>
陽人五代義居閨門雍穆青州刺史苻彤甚重之嘗詣<lb/>
虞家升堂拜母時以為榮　南史曰沈攸之為荆州刺<lb/>
史招集才力之士隨郡人雙㤗貞有幹力召不肯來攸<lb/>
之遣二十人披甲追之㤗貞射殺數人欲過家將母去<lb/>
事迫不獲單身走入蠻中追者既失之録其母去㤗貞<lb/>
既失母乃自歸攸之不罪曰此孝子也賜錢一萬轉補<lb/>
隊主其抑情待士如此　又曰臧盾有至性嘗隨父宿<lb/>
<pb n="KR3k0055_WYG_248-17a"/>
直廷尉府母劉夜暴亡盾左手中指忽痛不得寢及旦<lb/>
宅信報凶問　唐書曰狄仁傑為并州參軍司法鄭崇<lb/>
質母老且病當充使絶域仁傑謂曰太夫人有危疾而<lb/>
公逺使豈可貽親萬里之憂詣長史藺仁基請代行仁<lb/>
基與司馬李亷不協相語曰吾等獨無媿邪由是相待<lb/>
如初　因話録曰唐憲宗以柳宗元為柳州刺史劉禹<lb/>
錫為播州刺史柳以劉須侍親播州最為惡處請以柳<lb/>
州換上不許宰相對曰禹錫有老親上曰但要與惡郡<lb/>
<pb n="KR3k0055_WYG_248-17b"/>
豈繫母在裴度進曰陛下方侍太后不合發此言上有<lb/>
媿色既而語左右曰裴度終愛我切禹錫遂改授連州<lb/>
　又曰王稚川調官京師母老留鼎州久不歸侍嘗閱<lb/>
貴人歌舞有詩云畫堂玉佩縈雲響不及挑源欸乃歌<lb/>
黄山谷和韻諷之云慈母每占烏鵲喜家人應賦扊扅<lb/>
歌可謂盡朋友責善之義山谷至孝奉母安康君至為<lb/>
親滌溺器未嘗頃刻不供子職<lb/>
　　母子三<lb/>
<pb n="KR3k0055_WYG_248-18a"/>
原何恃　靡依<hi>詩無母何恃又靡依匪母</hi>　増置酒　鬻布<hi>晉書周顗母李</hi>
<hi>氏名絡秀汝南人嘗冬至置酒舉酒對三子曰爾等並居貴位在吾目前吾身後何憂嵩起曰伯仁志大而才</hi>
<hi>短名重而識闇好因人之弊此非自全之道嵩性抗直亦不容于世惟阿奴碌碌在阿母前耳後果如其言</hi>
<hi>梁書王僧孺幼貧其母鬻紗布以自業常攜僧孺于市道遇中丞鹵簿驅迫溝中及僧孺拜中丞日引騶清道</hi>
<hi>悲不自勝</hi>　掘地　驅車<hi>左傳鄭莊公寘母于城潁而誓之曰不及黄泉無相見也既而悔之</hi>
<hi>穎考叔為潁谷封人有獻于公公賜之食食舎肉公問之對曰小人有母未嘗君之羮請以遺之曰爾有母遺</hi>
<hi>繄我獨無穎考叔曰何謂也公語之故且告之悔對曰若掘地及泉隧而相見其誰曰不然公從之遂為母子</hi>
<hi>如初以又曰宋南宫長萬作亂奔陳  乘車輦其母一日而至</hi>　織屩　市馬<hi>晉書劉惔字真</hi>
<pb n="KR3k0055_WYG_248-18b"/>
<hi>長沛人少清逺有竒才與母任氏寓居京口家貧織芒屩以為養雖蓽門圭竇晏如也  又曰卻詵濟隂人對</hi>
<hi>䇿髙第拜議郎母在日苦病及卒不欲車載家貧無以市馬乃于住堂北壁外假塟朝夕拜哭養雞種蒜竭其</hi>
<hi>方術喪過三年得馬八匹輿棺至塚負土成墳</hi>　嚙指　搤臂<hi>捜神記曽子從孔子在楚而心</hi>
<hi>動辭歸問母母曰思之切嚙指孔子聞之曰參之至誠也精感萬里  東漢蔡順事同  王充論衡曾子出薪</hi>
<hi>于野有客至其家欲去其母曰願留參方到即以左手搤右臂臂痛參即馳至問母曰臂何故痛母曰今者客</hi>
<hi>至搤吾臂呼汝耳</hi>　絶裾　求扇<hi>晉書温嶠初授左長史劉司空琨使勸進母崔氏固駐之</hi>
<hi>嶠絶裾而去盡南史張劭生而母没年十餘嵗求母遺物而散施已  惟有一畫扇乃緘録之毎至感思輒開</hi>
<hi>笥流涕</hi>　中使迎還　手詔存問<hi>合璧事類陸贄為中書舍人母韋氏在江東帝</hi>
<pb n="KR3k0055_WYG_248-19a"/>
<hi>遣中使迎還晉宋史張齊賢拜中書門下平章事母孫氏年八十封  國太夫人太宗歎其母福夀有令子賜</hi>
<hi>手詔存問縉紳榮之</hi>　恩賜湯沐　封讓夫人<hi>春明退朝録官詔院敕郡夫人使金</hi>
<hi>花羅紙七張錦綵袋賜以湯沐邑乃奉親之至榮也君宋史趙槩㑹郊祀當任子進階爵公乞以封母郡太</hi>
<hi>宰相相謂曰方為學士擬封不久矣公曰母年八十二願及今拜君賜以為榮許之遂以為例</hi>　持節<lb/>
侍母　設菜留賔<hi>本傳晉汝南王亮母伏太妃嘗有小疾祓于洛水亮兄弟三人侍從並持</hi>
<hi>節鼔吹震耀洛濵武帝登凌雲臺望見曰伏妃可謂冨貴矣  南史樂頥之字文徳吏部郎庾杲之嘗往候頥</hi>
<hi>之為設食枯魚菜葅而已杲之曰我不能食此母聞之自出常膳魚羮數種杲之曰卿過于茅季偉我非郭林</hi>
<hi>宗</hi>　去帽導輿　誦詩解帯<hi>唐書崔邠拜太常卿故事太常始視事大閱四部樂</hi>
<pb n="KR3k0055_WYG_248-19b"/>
<hi>都人縱觀邠自第去帽親導母輿公卿見者皆避道都人榮之  本傳周磐養母嘗誦詩至汝墳末章慨然而</hi>
<hi>歎乃解韋帯就孝廉之舉及母殁公府三辟皆不應</hi>　宰相迴班　鄰里輟社<hi>唐書</hi>
<hi>趙隐輔政他宰相及百官皆詣第升堂慶母懿宗誕日宴慈恩寺隐侍母以安輿臨觀宰相方率百官拜恩于</hi>
<hi>庭迴班候夫人縉紳以為榮母世說王修字叔治母以社日亡修來歳社日感念亡  哀甚初喪鄰里為之輟</hi>
<hi>社</hi>　曹王擁笏　鄭尉濡章<hi>曹王碑唐成王臯為刺史遭誣在治念其母老將驚</hi>
<hi>而戚出則囚服就辨入則擁笏垂魚第南部新書駙馬都尉鄭□潜曜睿皇之外孫尚明皇  十二女臨晉長</hi>
<hi>公主母即代國長公主也開元中母寢疾曜刺血濡章請以身代及焚章獨神道許三字不化翌日主疾間鄭</hi>
<hi>固命左右勿言其請天之章門客尹靈琛之辭也靈琛為人言之</hi>　朱鳶夢親　白烏<lb/>
<pb n="KR3k0055_WYG_248-20a"/>
集墓<hi>唐書髙士廉謫朱鳶主簿嶺南瘴癘母不可同行留妻鮮于氏侍養久在南方不知母問安否嘗畫</hi>
<hi>寢夢其母與之言宛如膝下既覺涕泗横集明日果得母訊  本傳林攅母亡作冡屋有白烏來甘露降觀察</hi>
<hi>使李若初遣官屬驗實㑹露晞攅哭曰天所降露禍我邪俄而露復集烏亦迴翔詔作二闕于母墓前又表其</hi>
<hi>間時號闕下林家</hi>　躃踊斃牛　揮拳搏虎<hi>明語林方觀年十四喪母負土成墳</hi>
<hi>廬其側三年有墓木為牛踐毁躃踊悲號牛忽自斃虎又曰廖庭皓母採蔬于圃遇虎皓自田來急追及抱</hi>
<hi>項且泣且訴願以身代虎不顧即以拳入虎口母遂得脱</hi>
　　母子四<lb/>
増投杼<hi>戰國䇿秦王使甘茂伐韓取宜陽茂曰昔者曽參處鄭有與參同姓名者殺人人告其母曰曽</hi>
<pb n="KR3k0055_WYG_248-20b"/>
<hi>參殺人其母織自若頃一人又來告之其母曰吾子不殺人有頃一人又來告其母投杼踰牆而走夫以曽參</hi>
<hi>之賢三人疑之其母懼焉今臣之賢不若曽參王之信臣又不若曽參之母疑臣者非特三人臣恐大王之投</hi>
<hi>杼也</hi>　辭金受粟<hi>吕氏春秋齊有北郭騷者捆蒲葦織屨履以養其母猶不足踵門見晏子願乞</hi>
<hi>所以養母晏子使分倉粟府金而遺之辭金而受粟</hi>　慈母敗子<hi>李斯書慈母有敗子後人遂謂</hi>
<hi>母為慈庭</hi>　萬石嚴嫗<hi>史記東海嚴嫗生延年兄弟五人皆有吏才並至大官東海號為萬石嚴</hi>
<hi>嫗</hi>　孤犢觸乳<hi>謝承後漢書仇覧字季智為縣陽遂亭長里人陳元凶惡不孝其母詣覧言覧</hi>
<hi>呼元誚責與孝經一卷使誦讀之元深改悔到母牀下謝罪曰元少孤為母所驕諺曰孤犢觸乳驕子罵母乞</hi>
<hi>自今改後成佳士</hi>　竊蒙錦被<hi>世說陳元方遭父憂哭泣甚哀容體骨立其母愍之竊以錦被</hi>
<pb n="KR3k0055_WYG_248-21a"/>
<hi>蒙之郭林宗弔而見之謂曰卿海内之俊四方是則如何當喪蒙以錦被焉因奮衣而去自後賔客絶數百日</hi>
　當歸逺志<hi>孫盛雜記姜維天水人既歸蜀與母相失人使其母手書呼維令反并送當歸以譬</hi>
<hi>之維報曰良田百頃不計一畝但有逺志無有當歸</hi>　家母<hi>家訓陳思王稱其母為家母</hi>　此<lb/>
母此子<hi>晉書范逵謂陶侃母曰非此母不生此子</hi>　捫瘡輒哭<hi>記聞録寇萊公少時不修</hi>
<hi>小節頗愛鷹犬太夫人性嚴毎不勝怒舉秤錘投之中足流血由是折節從學及貴母已亡毎捫其瘡痕輒哭</hi>
<hi>云</hi>
　　母子五<lb/>
増詩唐杜甫賀陽城郡王衛伯玉太夫人恩加鄧國太<lb/>
<pb n="KR3k0055_WYG_248-21b"/>
夫人詩曰衞幕銜恩重潘輿送喜頻濟時曕上將錫號<lb/>
戴慈親冨貴當如此尊榮邁等倫郡依封土舊國與大<lb/>
名新紫誥鸞迴紙清朝燕賀人逺傳冬笋味更覺綵衣<lb/>
春奕葉班姑史芬芳孟母鄰義方兼有訓詞翰兩如神<lb/>
委曲承顔體鶱飛報主身可憐忠與孝雙美畫麒麟<lb/>
孟郊游子吟曰慈母手中線游子身上衣臨行宻宻縫<lb/>
意恐遲遲歸誰言寸草心報得三春暉　又游寺詩曰<lb/>
萱草集堂階游子行天涯慈親倚堂門不見萱草花<lb/>
<pb n="KR3k0055_WYG_248-22a"/>
増賦晉潘岳閒居賦序曰太夫人在堂有羸老之病尙<lb/>
何能違膝下色養而屑屑從斗筲之役乎於是覽止足<lb/>
之分庶浮雲之志築室種樹逍遥自得池沼足以漁釣<lb/>
舂税足以代耕灌園粥蔬以供朝夕之膳牧羊酤酪以<lb/>
俟伏臘之費乃作賦曰凜秋暑退熈春寒往微雨新晴<lb/>
六合清朗太夫人乃御板輿升輕軒逺覽王畿近周家<lb/>
園席長筵列孫子柳垂隂車結軌或宴于林或禊于汜<lb/>
昆弟班白兒童稚齒稱萬夀以獻觴或一懼而一喜夀<lb/>
<pb n="KR3k0055_WYG_248-22b"/>
觴舉慈顔和浮杯樂飲絲竹駢羅頓足起舞抗音髙歌<lb/>
人生安樂孰知其他<lb/>
　　賢母一<lb/>
増歐陽修曰以恭儉均一敎育其子為賢母　又曰見<lb/>
其子之賢而有立則知其母之義方　王安石曰以嚴<lb/>
為賢母<lb/>
　　賢母二<lb/>
増禮曰公父文伯之喪敬姜據其牀而不哭曰吾有斯<lb/>
<pb n="KR3k0055_WYG_248-23a"/>
子也吾以為賢人也及其死也朋友諸臣未有出涕者<lb/>
而内人皆行哭失聲斯子也必多曠于禮矣　左傳曰<lb/>
叔向欲娶申公巫臣氏其母止之曰甚美必有甚惡叔<lb/>
向懼不敢娶平公强使娶之生子伯石其母將視之及<lb/>
堂聞其聲而還曰豺狼之聲是必喪羊舌氏遂弗視<lb/>
國語曰范氏母者范獻子之妻其三子游于趙簡子乘<lb/>
馬園中園中多株問曰奈何其少子曰可以三恱使民<lb/>
簡子從之少子歸伐其謀母歎曰終滅范氏者必是子<lb/>
<pb n="KR3k0055_WYG_248-23b"/>
也夫伐功施勞鮮能布仁乘偽行詐鮮能久長後智伯<lb/>
滅范氏君子謂范氏母為智　列女傳曰楚將子發攻<lb/>
秦絶糧使人請于王因歸問其母母問使者對曰士卒<lb/>
并分菽豆而食之將軍朝夕芻豢黍粱子發破秦而歸<lb/>
其母閉門不納使人數之曰汝不聞勾踐之伐吴乎夫<lb/>
使人于死地而自康樂于其土雖有以得勝非其術也<lb/>
子非吾子也毋入吾門子發于是謝其母然後納之<lb/>
戰國䇿曰王孫賈年十五事閔王王出走失王之處其<lb/>
<pb n="KR3k0055_WYG_248-24a"/>
母曰汝朝出而暮歸則吾倚門而望汝暮出而不歸則<lb/>
吾倚閭而望汝今事王王出汝不知處尚何歸賈入市<lb/>
曰淖齒亂齊國殺王欲與我誅者袒右市人從者四百<lb/>
人遂誅淖齒　史記曰秦末天下兵起陳嬰亦起衆母<lb/>
曰自吾為汝家婦長見貧賤卒冨貴不祥不如以兵屬<lb/>
人事成少受其利　漢書曰雋不疑為京兆尹每録囚<lb/>
徒其母問以平反喜而食否則怒不食故不疑為吏嚴<lb/>
而不酷　後漢書曰崔寔母劉氏博覽書傳寔為五原<lb/>
<pb n="KR3k0055_WYG_248-24b"/>
太守有能政母助也　魏紀王經為尚書髙貴鄉公欲<lb/>
討司馬昭召經及王沈王業謀經諫以魯昭公不忍季<lb/>
氏卒有乾侯之祸沈業馳出告昭經獨不告被收辭母<lb/>
母顔色不變笑而應曰人誰不死恐不得死所以此并<lb/>
命何恨之有　晉書曰潘岳母誡岳以止足之道及為<lb/>
孫秀所收與母别曰負阿母　又曰劉琨為并州刺史<lb/>
母謂之曰汝宜𢎞濟經略驅駕豪傑而專欲除勝已以<lb/>
自安當何以濟後母并為劉聰所害　又曰荀羡字令<lb/>
<pb n="KR3k0055_WYG_248-25a"/>
則清和有準年七嵗遇蘇峻難隨父在石頭峻甚愛惜<lb/>
之恒置羨于膝上羨乃隂白其母曰得一利刀子足以<lb/>
殺賊母掩其口　唐書曰王琚始為中書侍郎母居洛<lb/>
陽來京師讓琚曰爾家上世皆州縣職今汝無攻城野<lb/>
戰之勞徒以諂佞取容吾恐汝家墳墓無人復埽除也<lb/>
琚卒不免　綱鑑曰宋尹焞師事程頤紹聖初嘗應舉<lb/>
發䇿語不善焞曰是尚可以干禄乎不對而出告頤曰<lb/>
吾不復應進士舉矣頤曰子有母在歸告其母母曰吾<lb/>
<pb n="KR3k0055_WYG_248-25b"/>
知汝以善養不以禄養也<lb/>
　　賢母三<lb/>
増焚裘　蒙被<hi>世說桓南郡既破殷荆州并殺其咨議羅企生桓先曽以一羔裘與羅企生母</hi>
<hi>胡胡時在豫章問至母即日焚裘尉唐書鄭善果母崔氏適滎陽鄭誠生善果周末誠討  遲迥力戰死于陣</hi>
<hi>崔年二十而寡後善果以父死王事襲爵轉魯郡太守母聞善果行事不允或妄嗔怒乃蒙被而泣終日不食</hi>
<hi>善果伏牀前不敢起母方起而敎之</hi>　四珍　七子<hi>華陽國志曰㤗瑛南鄭楊相妻大鴻臚劉</hi>
<hi>巨公女也有四男二女相亡敎訓六子動有法矩長子元珍出行醉母十日不見之元珍叩頭謝過次子仲珍</hi>
<hi>白母請客既至無賢者母怒責之仲珍乃革行交友賢人兄弟為名士㤗瑛之敎流于三世四子才官隆于先</hi>
<pb n="KR3k0055_WYG_248-26a"/>
<hi>人故時人為識曰三苗雖止四珍復起稚又曰杜㤗姬南鄭人趙宣妻也生七男七女若元珪  珪有望五人</hi>
<hi>皆令徳其敎男也曰昔西門豹佩韋以自寛宓子賤帯弦以自急故能改身之恒為天下名士後七子皆辟命</hi>
<hi>察舉牧州守郡而漢中太守南鄭令多與七子同嵗季考上計無不敬㤗姬執子孫禮</hi>　原徙擇<lb/>
鄰　歸除墓<hi>列女傳孟軻之母三徙擇鄰以敎子人通鑑嚴延年為河南太守隂鷙酷烈吏  號</hi>
<hi>曰屠伯其母知終伏誅乃曰不意當老見壯子被刑戮今去汝東歸埽除墓地耳遂歸後嵗餘延年果棄市東</hi>
<hi>海莫不賢其母</hi>　買豬肉　還魚鮓<hi>韓詩外傳孟子少時問東家殺豬何為母曰欲啖汝</hi>
<hi>既而悔曰吾聞胎敎割不正不食席不正不坐今適有知而欺之是敎之不信乃買豬肉以食之  吴録孟仁</hi>
<hi>字恭武本名宗為監魚池司馬自結網捕魚作鮓寄母母還之曰汝為魚官以鮓寄母非避嫌之道也</hi>
<pb n="KR3k0055_WYG_248-26b"/>
隔幔受業　覆燭窺檄<hi>晉書韋逞母宋氏父世儒學盧壺奏就家立講堂置生徒百二</hi>
<hi>十人隔紗幔受業號宣文君賜侍婢十人無又曰何無忌母劉氏弟牢之為桓元所殺常思報及  忌與劉裕</hi>
<hi>定謀夜于屏風内制<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>劉氏以器覆燭窺之泣曰我不如東海吕母既孤其誠常恐夀促汝能如此吾讐恥雪</hi>
<hi>矣</hi>　截髮待客　遺鮓増憂<hi>世說陶侃字士行孝廉范逵嘗過侃時倉卒無以待</hi>
<hi>客母謂侃曰汝但留賔客吾為計乃截髮為雙髲賣易酒肴極豐備歡樂從者亦過望逵至京師稱述侃侃遂</hi>
<hi>知名母晉書陶侃母湛氏侃少為縣吏嘗監魚池以魚鮓遺  母封鮓責之曰爾以官物遺我不能益我乃増</hi>
<hi>我憂耳</hi>　増反金百鎰　掩錢一船<hi>韓詩外傳田子相齊三年得金百鎰奉其</hi>
<hi>母母曰安所得此對曰所受之俸禄也母曰不義之物不入于館為臣不忠是為子必不孝也田子愧慙造朝</hi>
<pb n="KR3k0055_WYG_248-27a"/>
<hi>還金退請就獄王賢其母赦田子之罪令復為相以金賜母  唐書李景讓母鄭氏性嚴明早寡家貧子幼自</hi>
<hi>敎之宅後牆陷得錢盈船母祝之曰吾聞無勞而獲身之災也天必以先君餘慶矜其貧而賜之願諸孤學問</hi>
<hi>有成此不敢取命掩而築之</hi>　切肉必方　絮羮即叱<hi>通鑑東漢陸續字智伯續</hi>
<hi>初繫獄見餉羮知母至流涕吏怒以為卒通意續曰母作羮斷葱必寸切肉必方以此知之  本傳宋程大中</hi>
<hi>珦夫人侯氏明道伊川之母也飲食嘗置二子于座側或絮羮即叱之曰幼求稱欲長當何如故明道兄弟于</hi>
<hi>飲食衣服無所擇皆母敎之使然也按絮者就器中調和也</hi>　坐中識人　牎閒聴<lb/>
客<hi>南部新書唐潘孟陽母劉晏之女也時杜黄裳詣宅母問末坐緑衣少年何人曰補闕杜黄裳母曰此人</hi>
<hi>全别必是貴人後果為相敎山堂肆考宋張奎字宻學弟元字宻省其母朱氏親  督二子讀書客至母輒于</hi>
<pb n="KR3k0055_WYG_248-27b"/>
<hi>牎前聴之客與其子論文學政事則為之設殽饌或閒話諧謔則不設也後二子皆登第奎嘗有酒失母怒欲</hi>
<hi>笞之遂不復飲終身</hi>　杖習弓矢　寵賜冠帔<hi>澠水燕談宋陳堯咨善射號小由基</hi>
<hi>及守荆南回母馮夫人問曰汝為郡有何異政堯咨曰毎以弓矢為樂母曰汝父敎汝以忠孝輔國家今汝不</hi>
<hi>務行仁化而專務一夫之勇豈汝父志邪杖之碎其金魚  宋史蔡襄母有賢行仁宗特賜冠帔以寵之</hi>
重元馭言　讀范滂傳<hi>舊唐書崔元暉為檢校員外郎其母盧氏戒之曰吾見卒元馭</hi>
<hi>云兒子從宦者聞有人來云貧乏不得自守此是好消息若聞資貨充足衣馬輕肥此是惡消息吾嘗重此言</hi>
<hi>今坐食俸禄若不能忠清何以戴天履地特宜修身潔已勿累吾此意也  宋史蘇軾母程氏父洵游學四方</hi>
<hi>程氏親授以書嘗讀范滂傳慨然太息軾請曰軾若為滂母許之乎程曰爾能為滂吾顧不能為滂母邪</hi>
<pb n="KR3k0055_WYG_248-28a"/>
孟母斷機　敬姜效績<hi>列女傳孟子學而歸母問學所至孟子自若也孟母以刀斷機</hi>
<hi>曰子之廢學若吾斷機孟子懼勤學不息遂成名儒而魯語公甫文伯退朝朝其母方績文伯曰以歜之家</hi>
<hi>主猶績懼干季孫之怒也其母歎曰沃土之民不材滛也瘠土之民莫不嚮義勞也男女效績愆則有辟古之</hi>
<hi>制也今我寡也爾又在下位朝夕處事猶恐忘先人之業況有怠惰其何以避辟</hi>　丸熊助讀<lb/>
　傾笥易書<hi>唐書柳仲郢幼嗜學母韓氏嘗命以粉苦參黄連熊膽和丸使夜嚼以助其勤元和</hi>
<hi>末及進士第為校書郎曰又曰麴智湛子昭好學有鬻異書者母顧笥中金  何愛此不使子有異聞乎</hi>
司馬勛名　榮公徳器<hi>顔氏家訓王大司馬母魏夫人性甚嚴王在湓城時為三千人</hi>
<hi>將年逾四十少不如意猶箠撻之故能成其勛名人本傳宋吕希哲字原明申國正獻公之長子申國夫  性</hi>
<pb n="KR3k0055_WYG_248-28b"/>
<hi>嚴有法敎公循蹈規矩甫十歳祁寒盛暑侍立終日雖盛熱在父母長者之側不得去巾韤衣服無得入酒肆</hi>
<hi>市井里巷鄭衛之音未嘗一經于耳不正之書非禮之色未嘗一接于目敎訓之嚴如此故公之徳器大異于</hi>
<hi>人</hi>　嶺外授書　堂前供食<hi>元史虞集母姓楊父世仲世以春秋名家楊氏在室</hi>
<hi>即通其說適成都虞汲生集宋末兵亂汲攜家趨嶺外無書可攜楊氏口□集論語孟子左氏傳歐蘓文後集</hi>
<hi>以文翰擅名當代皆楊氏内訓之力也婦魏志房景伯為清河太守母崔氏通經有明識貝丘  人列其子不</hi>
<hi>孝景伯白其母母曰民未知禮義何足深責召其母對榻共食使其子侍立堂下觀景伯供食未旬日悔過求</hi>
<hi>還崔氏曰此雖面慙其心未化且置之凡二十餘日其子叩頭流血母涕泣乞還卒以孝聞</hi>　作被<lb/>
招朋　褫衣息衆<hi>列女傳吴江夏孟宗少游學嘗從南陽李肅游與同學共處母為作十二</hi>
<pb n="KR3k0055_WYG_248-29a"/>
<hi>幅被其鄰婦怪問之母曰小兒無異操懼朋類之不顧故大其被以招貧生之臥庶聞君子之言耳  唐書武</hi>
<hi>宗㑹昌中李景讓為浙西觀察使嘗怒牙將杖殺之軍且謀變母鄭夫人召景讓庭責曰爾鎮撫方面而輕用</hi>
<hi>刑一夫不寜豈特上負天子亦使垂老之母銜羞入地何面目見先大夫乎命左右禠其衣將撻其背將佐為</hi>
<hi>請久乃釋之一軍遂安</hi>　御府帳幃　潁川襦袴<hi>吴志蔣欽母疎帳縹被孫權歎</hi>
<hi>其在位能守儉約勅御府為母作被及帳幃年晉書韓康伯潁川長社人母殷氏髙明有識家貧伯  數嵗大</hi>
<hi>寒母為作布襦令伯捉熨斗而謂之曰且著布襦尋復作袴伯曰不須母問故曰火在熨斗中柄熱今上著襦</hi>
<hi>下亦當煖矣</hi>　仁恕全身　節義旌母<hi>晉書羊耽妻辛氏隴西人侍中毗之女有</hi>
<hi>才鑒鍾㑹為鎮西請其子琇為參軍母曰軍旅之間可以濟者惟仁恕乎古之君子入則致孝于親出則盡忠</hi>
<pb n="KR3k0055_WYG_248-29b"/>
<hi>于國在職思其所司在義思其所立無貽父母憂患而已後㑹至蜀果反琇竟以道全身  又曰虞潭母孫氏</hi>
<hi>訓子以節義朝廷嘉之拜武昌太守丞相已下皆拜之年九十五潭立養堂于家</hi>　盡忠死孝<lb/>
　先國後家<hi>三十國春秋蘇峻作逆領軍卞壼以王師敗績遂單騎赴難二子眕盱俱隨之歿母</hi>
<hi>裴氏撫尸而哭曰父為忠臣子為孝子夫何恨乎其唐書張易之張昌宗居中用事桓彦範謀誅之以白  母</hi>
<hi>母曰忠孝不兩全先國後家可也</hi>　從師受業　直罪貶官<hi>魏書髙謙之妻中山</hi>
<hi>張氏誡勸諸子從師受業常戒之曰自為汝家婦未見汝父一日不讀書汝等各宜修勤勿替先業  合璧事</hi>
<hi>類華原令盧樅以公事譙責邑人齊令詵宦人也銜之揭樅罪張鎰按驗樅當免官有司承風以死論鎰不直</hi>
<hi>之乃白其母曰今理樅樅免死而鎰坐貶黙則負官貶則為太夫人憂敢問所安母曰兒無累于道吾所安也</hi>
<pb n="KR3k0055_WYG_248-30a"/>
<hi>遂直其罪鎰貶撫州司户</hi>　識是貴人　免為宫婢<hi>本傳王珪與房元齡杜如晦善</hi>
<hi>母李氏嘗曰汝必貴然未知所與游者何如人試與偕來㑹元齡等過其家李窺大驚勅具酒食觀盡日喜曰</hi>
<hi>二客公輔才汝貴不疑後本傳嚴武鎮蜀頗放肆及卒母哭曰今而  吾知免為宫婢矣</hi>　案誅長<lb/>
史　憂作丞郎<hi>史記張湯為御史大夫三長史謀陷湯罪湯自殺湯死家産直不過五百金昆</hi>
<hi>弟諸子欲厚塟湯湯母曰湯為天子大臣被汚惡言而死何厚塟乎載以牛車有棺無槨天子曰非此母不生</hi>
<hi>此子乃盡案誅三長史丞相青翟自殺而唐書潘孟陽初為侍郎年未四十其母曰以爾之才  作丞即使吾</hi>
<hi>憂之</hi>　拔刀逐賊　舉秤投兒<hi>本傳唐僕固懐恩遣子瑒攻辛雲京偏將焦暉等斬</hi>
<hi>瑒首獻闕下懐恩告其母母曰我戒汝勿反今衆變禍且及我提刀逐之曰我為國殺此賊懐恩以部曲三百</hi>
<pb n="KR3k0055_WYG_248-30b"/>
<hi>走靈州上詔輦其母歸京師賛曰其母㧞刀逐賊烈婦人哉  下寇準事見母子類</hi>　藍田生玉<lb/>
　南越賚車<hi>北史陸卬字雲車母魏上庸公主初封藍田卬昆季六人皆主所出邢邵嘗謂人云</hi>
<hi>藍田生玉固不虛矣主敎訓諸子俱以義方雖創巨痛深出于天性然動依禮度亦母氏之訓也卬兄弟相率</hi>
<hi>廬于墓側詔改所居里為孝終里訟天中記冼氏髙涼人適髙涼太守馮寶與夫參決詞  政令有序寳卒嶺</hi>
<hi>表大亂氏懐集之子僕尚幼以氏功封信都侯册氏為髙涼郡太夫人賚繡幰油絡駟馬安車鼓吹麾幢旌節</hi>
<hi>如刺史之儀僕卒百越號夫人為聖母</hi>　剪髮易書　織紝為業<hi>元史陳祐母張</hi>
<hi>氏祐少好學家貧母嘗剪髪易書使讀之長遂博通經史歴官行中書省左丞  又曰雷膺字彦正渾源人七</hi>
<hi>歳而孤母侯氏織紝為業課膺讀書膺篤志于學事母以孝聞歴官浙江提刑按察司使</hi>　李杜齊<lb/>
<pb n="KR3k0055_WYG_248-31a"/>
名　凝凌方駕<hi>後漢書桓帝時大誅黨人范滂詣獄其母就與之訣曰汝今得與李杜齊名死</hi>
<hi>亦何恨既有令名復求夀考可兼得乎滂跪受敎再拜而辭  唐書楊憑少孤其母訓導有方長善文詞與弟</hi>
<hi>凝凌皆有名</hi>　却饋而勉讀書　易巾而赴中坐<hi>合璧事𩔖趙武孟少</hi>
<hi>游獵以所獲饋其母母泣曰汝不好書而傲蕩吾安望哉遂不為食  雲溪友議杜悰牧灃陽宏辭李宣古數</hi>
<hi>陪燕飲戲謔侮慢杜不能容使辱之岐陽公主出而捄之云尚書不念諸子學文擬陪李秀才硯席乎遣易衣</hi>
<hi>而赴中坐公主請為詩冀彌縫也宣古詩云紅燈初上月輪髙照見堂前萬朶桃争奈夜深抛耍令舞來挼去</hi>
<hi>使人勞杜公賞之後二子裔休儒休皆登第人曰非母賢不能成子也</hi>　増惡母掇蜂<lb/>
棄井<hi>山堂肆考伯竒復母令竒掇蜂因而譛之其父尹吉甫乃逐之詳後母  後漢書龐參妻棄前妻子</hi>
<pb n="KR3k0055_WYG_248-31b"/>
<hi>于井</hi>　原舜母嚚　姜氏惡<hi>書父頑母嚚氏左傳鄭荘公寤生驚姜  遂惡之</hi>
殺子城北　棄女堤下<hi>後漢書賈彪為新息令人貧困多不養子彪嚴為制與殺人同</hi>
<hi>罪城南有盜害人北婦人殺子彪出案掾吏欲引南彪怒曰賊害人此有常理母子相殘逆天違道遂先北也</hi>
<hi>之左傳宋芮司徒生女子赤而毛棄  堤下恭姬之妾取以入名之曰棄</hi>
　　賢母四<lb/>
原桓為己子<hi>左傳莊姜無子戴媯生桓公莊姜以為己子注言若已生</hi>　盾為嫡子<lb/>
<hi>又曰趙姬請逆盾與其母來以盾為才以為嫡子而使其己子下之</hi>　請不從坐<hi>史記趙王使趙</hi>
<hi>括為將代廉頗其母請于王曰括必敗請不從坐後果敗王乃原其母</hi>　無以為念<hi>又曰王陵</hi>
<pb n="KR3k0055_WYG_248-32a"/>
<hi>母在楚使人於漢謂陵曰漢王長者善事之無以吾為念因對使者自刎以固陵志</hi>　能通經學<lb/>
<hi>後漢書崔篆母師氏能通經學百氏之言王莽寵以儒禮賜號義成夫人金印紫綬文軒丹轂顯于新世</hi>
叙母罵而殺<hi>魏志楊阜字義山參冀州軍事馬超攻破冀城殺刺史阜外兄姜叙屯歴城阜見叙</hi>
<hi>母説冀中事責叙不討賊叙母慨然敕從阜計叙起兵超擒得叙母母罵超超殺之太祖下詔褒美之</hi>
銓衡當舉<hi>晉書吴隐之字處黙居喪過禮與韓康伯母鄰康伯母聞隐之哭謂其子曰汝居銓衡當</hi>
<hi>舉此人及康伯為吏部尚書遂舉隐之階清級</hi>　養前妻子<hi>又曰羊祜前母孔融女生兄發初同</hi>
<hi>母兄承與發俱病祜母度不能兩存乃專心養發遂得濟也</hi>　増勉子盡忠<hi>唐書王義方拜</hi>
<hi>御史疾當世附麗匪人以欺朝廷將欲劾奏意必得罪問計于母母曰昔王母伏劒以成陵誼汝能盡忠吾雖</hi>
<pb n="KR3k0055_WYG_248-32b"/>
<hi>死不恨</hi>　訓子博學<hi>又曰顔真卿字清臣師古五世從孫也少孤母商氏躬加訓導既長遂博</hi>
<hi>學工詞章</hi>　織絁敦本<hi>通鑑劉元佐母嘗月織絁一端示不忘本數敎敕元佐盡臣節見縣令走</hi>
<hi>庭中白事退戒曰長吏恐懼卑甚吾思而父吏于縣亦當耳而據案當之何安乎元佐感悟故待下益加禮</hi>
　嚴以治家<hi>唐書蕭俛母韋氏賢明治家嚴俛雖窣相侍左右如褐衣</hi>　成此令器<lb/>
<hi>宋史蘇易簡傳易簡參知政事母薛氏召入禁中上問何以敎子成此令器母曰幼束以禮讓長訓以詩書上</hi>
<hi>曰真孟母也</hi>
　　賢母五<lb/>
原賛晉左九嬪孟軻母賛曰鄒母善導三徙成敎鄰止<lb/>
<pb n="KR3k0055_WYG_248-33a"/>
庠序爼豆是效斷織激子廣以墳奥聦逹知禮敷述聖<lb/>
道　又魯敬姜賛曰邈矣敬姜含徳之英于行則髙于<lb/>
理斯明垂訓于宗厲發竒聲宣尼三歎萬代遺馨　又<lb/>
晉鈕滔母序賛曰夫人姓公孫氏㑹稽人也資三靈之<lb/>
淳懿誕華宗之澄粹竒朗昭於齠齓四敎成於弱笄慈<lb/>
惠温恭行有秋霜之潔祗心制節性同青春之和敦恱<lb/>
憲章動遵禮規居室則道齊師氏有行則徳配女儀禮<lb/>
服有盈籩豆無闕猗歟夫人天資特挺行髙氷潔操與<lb/>
<pb n="KR3k0055_WYG_248-33b"/>
霜整性揚蘭芳徳振玉穎猗彼瓊林竒翰有集展彼碩<lb/>
媛含徳<hi>闕二字</hi>動與禮游静以義立<lb/>
　　後母一<lb/>
増儀禮曰繼母如母故孝子不敢殊也　柳文曰繼母<lb/>
同母也當以配父之尊居母之位齊杖之制皆如親母<lb/>
　顔氏家訓曰凡庸之性後夫多寵前夫之孤後妻必<lb/>
虐前妻之子非惟婦人懐妒之情丈夫亦有沈惑之僻<lb/>
亦事勢使之然也前夫之孤不敢與我子争家提攜鞠<lb/>
<pb n="KR3k0055_WYG_248-34a"/>
養積習生愛故寵之前妻之子每居己生之上宦學婚<lb/>
嫁莫不為妨焉故虐之異姓寵則父母被怨繼親虐則<lb/>
兄弟為讎家有此者皆門户之禍也<lb/>
　　後母二<lb/>
増萬章曰父母使舜完廩捐階瞽瞍焚廩使浚井出從<lb/>
而揜之　家語曰曽子遣婦終身不娶其子請焉告之<lb/>
曰髙宗以後婦出孝已尹吉甫以後妻嫉伯竒庸知其<lb/>
得免非乎　晉書曰涼武昭王李元盛后尹氏少好學<lb/>
<pb n="KR3k0055_WYG_248-34b"/>
清辨有志節初適扶風馬元元卒為元盛繼室以再醮<lb/>
之故三年不言撫前妻子如己所生　裴子野志略曰<lb/>
㑹稽郭志道事繼母至孝家貧産子憂不能字謂其妻<lb/>
曰傷慈以終孝吾無恨也遂瘞之<lb/>
　　後母三<hi>出母</hi>　<hi>母賤並附</hi>
増繫蜂　叱狗<hi>山堂肆考周尹伯竒事後母至孝母不仁常欲害竒乃取蜂去其毒繫于衣上</hi>
<hi>故令伯竒見之竒恐蜂傷其母以手取之母便大呼曰伯竒牽我吉甫大怒令伯竒死伯竒遂自縊父命人出</hi>
<hi>其屍手中猶有死蜂父傷痛恨其妻叱後漢書鮑永字君章事後母至孝妻嘗于母前  狗即出之</hi>　誓<lb/>
<pb n="KR3k0055_WYG_248-35a"/>
羊　夢虎<hi>孝子傳陳元字子元陳侯太子七嵗喪母父更娶周氏有子曰昭周氏説陳侯將殺元昭</hi>
<hi>欲先死元不聴引白羊誓曰孝者羊血逆上一丈三尺一如誓言周又讒之侯怒令元自殺元投遼水昭從後</hi>
<hi>來以問漁者云投水死矣昭氣絶良久曰吾兄也亦投水而死  搜神記衡農字剽卿東平人少孤事繼母至</hi>
<hi>孝嘗宿于他舍值雷雨頻夢虎嚙其足農呼妻相出于庭叩頭三下屋忽然而壊壓死者三百餘人惟農夫婦</hi>
<hi>獲免</hi>　敝衣　奪劒<hi>山堂肆考崔衍父倫使吐蕃歸後妻李氏敝衣以見倫問故曰衍不吾給</hi>
<hi>倫怒欲袒而鞭之衍涕泣無所陳倫弟敖趨白衍所廪舉送夫人所尙何云倫悟由是譛無所入  五代史安</hi>
<hi>重榮雖武夫而曉吏事有夫婦訟其子不孝重榮㧞劒授其父使殺之其父泣不忍其婦從傍詬罵奪其劒而</hi>
<hi>逐之問之乃繼母也重榮叱其母出射殺之</hi>　原撫字益隆　恩養加篤<hi>白帖</hi>
<pb n="KR3k0055_WYG_248-35b"/>
<hi>程文矩妻穆姜有二男而前妻有四子以母非所生憎毁日積而穆姜撫字益隆衣食皆兼倍所生文矩卒或</hi>
<hi>謂母曰四子不孝何不分母曰方以義導之使善及前妻長子興遇病困母親調藥餌久乃瘳謂三弟曰繼母</hi>
<hi>慈仁我曹過深矣遂將三弟詣南鄭獄陳母之徳狀已之過乞就刑縣言于郡郡守表異其母蠲徭遣四子許</hi>
<hi>以修革嵗後漢書楊厚字仲植母與前妻子博不相安厚年九  思令和親乃䚰疾不言不食母知其㫖瞿然</hi>
<hi>改意恩養加篤</hi>　増孝已見放　申生待烹<hi>尸子殷髙宗之子曰孝已有孝行事</hi>
<hi>親一夜五起視衣之厚薄枕之髙下也其母早死髙宗惑後妻言放之而死天下哀之  左傳晉獻公初娶齊</hi>
<hi>姜生子申生既而得驪姬生奚齊愛幸之嘗欲廢申生立奚齊㑹申生薦祭母之胙于公公田姬置毒胙中公</hi>
<hi>祭之地地墳與犬犬斃與小臣小臣亦斃姬曰賊由太子太子奔新城曰君實不察其罪被此名也以出人誰</hi>
<pb n="KR3k0055_WYG_248-36a"/>
<hi>納我縊于新城</hi>　供養不衰　奉事甚謹<hi>家語曽子後母遇之無恩供養不衰  唐</hi>
<hi>書柳公權事後母薛甚謹雖姻屬不知非薛所生</hi>　蘆花代絮　蒲蔴貯衣<hi>孝子</hi>
<hi>傳閔子騫為後母所苦以蘆花衣之以代絮父知之欲出後母子騫曰母在一子單母去三子寒遂止  下晉</hi>
<hi>王延事見後</hi>　誠生梓樹　孝出醴泉<hi>東觀漢記應慎字仲華為東平相事後母</hi>
<hi>至孝精誠感應梓樹生㕔前屋上徙至府庭繁茂長大  唐書宋思禮字過庭事繼母以孝補蕭縣主簿㑹天</hi>
<hi>旱井池涸母羸疾非泉水不適口思禮憂懼具禱忽有泉出諸庭味甘寒日不乏汲縣人異之尉柳晃為刻石</hi>
<hi>頌其孝</hi>　師友之益　忠孝之家<hi>山堂肆考宋畢文簡公士安字仁叟少好學事</hi>
<hi>繼母以孝聞母曰學必求良師友乃與如宋又如鄭得楊璞韓丕劉錫為友因為鄭人  孝子𫝊宋趙抃喪繼</hi>
<pb n="KR3k0055_WYG_248-36b"/>
<hi>母與弟拊廬于墓縣令表其里曰孝弟築闕立表樓鑰為書忠孝之家四字處士孫侔為孝子傳</hi>　不<lb/>
惜貲財　莫辨兄弟<hi>漢書楊惲字子幼初受父財五百萬及身封侯皆以分宗族後母無</hi>
<hi>子財亦數百萬死皆與惲惲復分後母昆弟不忍自私  魏書髙謙之字孝讓事後母李以孝聞李亦撫育過</hi>
<hi>于己生人莫能辨其兄弟所出同異論者兩重之</hi>　増出母死而不喪　送之<lb/>
不顧<hi>禮記子上之母死而不喪問諸子思曰昔者子之先召子喪出母乎曰然子之不使白也喪之何也</hi>
<hi>子思曰吾先君子無所失道道隆則從而隆道汚則從而汚伋則安能為伋也妻者是為白也母不為伋也妻</hi>
<hi>者是不為白也母故孔氏之不喪出母自子思始也與吴志駱統字公緒母改適為華歆小妻統時八嵗遂</hi>
<hi>親客歸㑹稽其母送之拜辭上車靣西不顧母泣於後御者曰夫人猶泣統曰不欲増母思乃不顧也</hi>
<pb n="KR3k0055_WYG_248-37a"/>
増母賤此真將軍　應為小兒<hi>史記姑布子卿見無恤曰此真將軍也簡子曰</hi>
<hi>此母賤翟婢也子卿曰天之所授雖賤必貴禮晉書裴秀母賤秀年八嵗善屬文而嫡母宣氏不之  令秀母</hi>
<hi>進饌于客賔見皆為之起母曰微賤如此應為小兒故也</hi>
　　後母四<hi>出母母賤附</hi>
増挽車援琴<hi>山堂肆考周尹伯竒吉甫之子也吉甫惑于後妻逐之乃編芰荷以為衣采楟花以</hi>
<hi>為食清朝踐霜挽車援琴而歌</hi>　原織屨給<hi>漢書翟方進為小吏蔡父相之謂有封侯骨西至京</hi>
<hi>師受經後母憐其幼隨之長安織屨以給子讀書後射䇿甲科</hi>　無几杖<hi>後漢書胡廣年八十心力</hi>
<hi>克壯為太傅繼母在堂朝夕省膳傍無几杖言不稱老母卒居喪禮三年</hi>　増從子居官<hi>漢書</hi>
<pb n="KR3k0055_WYG_248-37b"/>
<hi>薛宣字贑君宣有兩弟曰明曰修明至南陽太守修歴京兆尹少府後母常從修居官宣為丞相時修為臨淄</hi>
<hi>令宣迎後母修不遣後母病死修居官持服宣謂修三年服少有能行之者兄弟相駁不可修竟服由是兄弟</hi>
<hi>不和久之</hi>　原慙而還<hi>綱鑑薛包字孟嘗後母憎包分出之包日夜號泣不能去至被杖毆不得</hi>
<hi>已廬于舎外旦入而洒埽父怒又逐之乃廬于里門積歳餘父母慙而還之後六年服喪過乎哀戚</hi>　行<lb/>
毒<hi>後漢書馮衍子豹年十二後母惡之因夜行毒而豹敬事逾謹</hi>　遣迎不至<hi>漢書何武後母</hi>
<hi>在遣吏歸迎吏恐路有盗賊留止久不至哀帝䇿免武曰君孝聲不聞其上大司空印綬</hi>　増鬻衣<lb/>
賣産<hi>後漢書郭丹後母為鬻衣裝賣産業與從師長安</hi>　去梯求計<hi>蜀志劉琦劉琮皆劉</hi>
<hi>表之子表惑于後妻蔡氏之言遂愛琮琦將諸葛亮游後園共上髙樓去梯求計曰今日上不至天下不至地</hi>
<pb n="KR3k0055_WYG_248-38a"/>
<hi>言出子口入于吾耳可以言未亮曰君不見申生在内而危重耳在外而安乎琦感悟隂規出計</hi>　原<lb/>
一魚躍出<hi>晉書王延後母以蒲麻與延貯衣姑問之不言夏扇枕席冬以身温母爱魚求不得杖之</hi>
<hi>流血叩而哭忽有一魚長五尺躍出水母食之積日不盡于是撫之如己之子</hi>　雙鯉躍出<hi>乂曰</hi>
<hi>王祥繼母朱氏欲生魚祥解衣將剖氷氷解雙鯉躍出又思黄雀炙有數十雀飛入幕中庭有丹柰母令守之</hi>
<hi>風雨抱樹而泣</hi>　不隨之官<hi>又曰𫝊咸為州繼母杜氏不肯随咸之官表解職及喪官舎設靈坐</hi>
　誣盜<hi>又曰閻纉後母誣纉盜父時金寳訟於有司被清議所棄十年無怨色孝謹不怠母意解更移</hi>
<hi>乃得中正復品</hi>　増為弟驅驢<hi>史系盧操字安節事繼母張氏以孝聞張生三子每命操為三</hi>
<hi>子執勤主炊操不以為勞張誨其子讀書三子毎出張命隨驢以摧之既執鞭引繩如僮僕三子復謂曰隨驢</hi>
<pb n="KR3k0055_WYG_248-38b"/>
<hi>何如我讀書操曰不讀書所以逐驢恒為三子詬詈操為涕泣拜而解之後明經擢第</hi>　出母無<lb/>
服<hi>禮為父後者為出母無服注云不敢以私喪廢宗祀之禮</hi>　母賤不聘<hi>左傳聲伯之母不聘</hi>
<hi>穆姜曰吾不以妾為姒也</hi>
　　後母五<lb/>
原賛晉左九嬪齊義繼母賛曰聖敎元化禮貴信誠至<lb/>
哉繼母行合典經不遺宿諾義割私情表徳來裔垂則<lb/>
後生<lb/>
増詩唐韓愈履霜操云父兮兒寒母兮兒飢兒罪當笞<lb/>
<pb n="KR3k0055_WYG_248-39a"/>
逐兒何為兒在中野以宿以處四無人聲誰與兒語兒<lb/>
寒何衣兒飢何食兒行于野履霜以跡母生衆兒有母<lb/>
憐之獨無母憐兒寜不悲<lb/>
増頌唐駱賔王靈泉頌曰顧我罔極因心感至冥契動<lb/>
天甘泉湧地泠泠無竭蒸蒸不匱曽是我思永錫爾類<lb/>
　　諫父母一<lb/>
増禮記曰事親有隐而無犯注有隐不稱揚過失無犯<lb/>
不犯顔諫諍也　又曰子之事親三諫不聴則號泣而<lb/>
<pb n="KR3k0055_WYG_248-39b"/>
隨之　又曰子諫父母不恱與其得罪于鄉黨州閭寧<lb/>
熟諫注言使父母得罪寧不恱而熟諫熟極也　左傳<lb/>
曰自王以下各有父兄子弟以補察其過　子曰君子<lb/>
弛其親之過弛棄也　孝經曰父有争子則身不陷于<lb/>
不義故子不可以不争于父從父之令又焉得為孝乎<lb/>
　　諫父母二<lb/>
増書曰舜父頑母嚚克諧以孝烝烝乂不格姦瞽□亦<lb/>
允若<lb/>
<pb n="KR3k0055_WYG_248-40a"/>
　　諫父母三<lb/>
増洗沐諷親　涕泣規父<hi>史記曹參代蕭何為相國日夜飲酒子窟為中大夫惠帝</hi>
<hi>怪之令窟言曰無所請事何以憂天下窟洗沐歸具言乃笞窟一百曰趣入侍天下事非汝所當言也  唐書</hi>
<hi>史孝章父憲誠得魏遷士曹參軍孝章見父數奸命内非之乘聞諫曰大人身封侯家冨不貲非痛洗溉竭節</hi>
<hi>事上恐吾踵不旋禍且至因涕泣沾衿</hi>　託疾勸親　流涕諫母<hi>上楊厚事見後</hi>
<hi>母𩔖見晉書王祥弟覽字元通母朱氏遇祥無道覽年數嵗  祥被撻輒流涕抱持及長每諫母母少止朱使</hi>
<hi>祥非理覽亦與焉虐使祥妻覽妻亦趨往祥漸有時譽朱深疾之乃酖祥覽知取酒祥亦争之不與朱遽翻之</hi>
<hi>後每食覽必嘗之朱意乃止</hi>　原在於交游尙不成人之惡　矧伊<lb/>
<pb n="KR3k0055_WYG_248-40b"/>
子道豈宜陷父於非<lb/>
　　諫父母四<lb/>
原下氣怡色<hi>内則曰父母有過下氣怡色柔聲以諫諫若不入起敬起孝恱則復諌起更也</hi>
微諫不倦<hi>禮記子曰從命不怠㣲諫不倦勞而無怨可謂孝乎</hi>　又敬不違<hi>論語子曰</hi>
<hi>事父母幾諫見志不從又敬不違</hi>　吴恢撫首<hi>吴祐事詳知子𩔖</hi>
　　孕一<lb/>
増易曰婦孕不育象曰婦孕不育失其道也　又曰婦<lb/>
三嵗不孕　詩曰下莞上簟乃安斯寢乃占我夢吉夢<lb/>
<pb n="KR3k0055_WYG_248-41a"/>
維何維熊維羆維虺維蛇　又曰大人占之維熊維羆<lb/>
男子之祥維虺維蛇女子之祥　淮南子曰孕婦見兔<lb/>
其子缺脣見麋其子必四目　博物志曰婦人妊娠不<lb/>
欲見醜惡物異鳥獸食亦當避異常味勿見熊虎豹射<lb/>
御食牛心白犬肉鯉魚頭正席而坐割不正不食聴誦<lb/>
詩書諷詠之聲不聴淫聲不視邪色以此産子子賢明<lb/>
端正夀考所謂胎敎之法<lb/>
　　孕二<lb/>
<pb n="KR3k0055_WYG_248-41b"/>
増列女傳曰太妊者文王之母性專一及其有身目不<lb/>
視惡色耳不聴惡聲口不出惡言以胎敎也　大戴禮<lb/>
曰周后娠成王于身立而不跂坐而不差獨處不倨雖<lb/>
怒不詈胎敎之謂也書之玉版藏之金匱置之宗廟為<lb/>
後世戒　左傳曰晉惠公之在梁也梁伯妻之梁嬴孕<lb/>
過期卜招父與其子卜之其子曰將生一男一女招曰<lb/>
然男為人臣女為人妾故名男曰圉女曰妾及子圉西<lb/>
質妾為宦女焉　漢書曰張蒼妻妾百數嘗孕者不復<lb/>
<pb n="KR3k0055_WYG_248-42a"/>
幸<lb/>
　　孕三<lb/>
増夢月入懐　吞雹在口<hi>漢書初王禁妻李親任政君在身夢月入其懐  後漢書</hi>
<hi>鮮卑檀名槐者其父投鹿侯初從匈奴軍三年其妻在家生子投鹿侯怪而欲殺之妻言㑹行聞雷震欲仰天</hi>
<hi>視而雹入口因吞之遂妊身十月而産子</hi>　印綬登樓　山梁履石<hi>上漢張奐事見</hi>
<hi>父子繼業類履山堂肆考隋文中子母銅川夫人經山梁  巨石而有娠遂生文中子</hi>　銅盆墜<lb/>
星　泗濵得石<hi>晉書桓元字靈寳温之孽子也母馬氏嘗與同輩夜坐月下見一流星墜銅盆</hi>
<hi>中忽如一寸大珠炯然明浄以瓢接取馬氏得而吞之遂有孕生元  北史髙琳母嘗祓禊泗濵見一石光彩</hi>
<pb n="KR3k0055_WYG_248-42b"/>
<hi>可愛遂持歸是夕夢人謂曰此浮磬之精若保之必生令子俄而有孕生琳</hi>　鳯集左肩<lb/>
鴉來晝夢<hi>南史徐陵母臧氏夢五色雲化為鳳集其左肩已而有娠陵數嵗寳誌摩其頂曰天上石</hi>
<hi>麒麟也聲又曇逸母晝寢夢靈鳳集其身因有娠又聞腹中啼  寳誌曰生當為神仙宗伯  錦繡萬花谷王</hi>
<hi>知逺母晝寢夢鴉集其身因有娠寳誌曰生子為當世文士</hi>　魚抱日精　鵠翔雲<lb/>
表<hi>晉書劉元海之父豹妻祈子于龍門有大魚二角躍鱗而出其夜夢所見魚化為人抱一物授其妻曰此</hi>
<hi>是日精服之必生貴子自是懐孕十三月乃生元海見拾遺記吴張承之母孫氏懐孕之時鄰人相謂曰昨</hi>
<hi>張家有白鵠從室入雲承之母使人占之占者曰鵠延年之物也從室入雲自卑升髙之象也使子孫位極人</hi>
<hi>臣名擅江表若生子可名曰鵠後承之位至丞相輔吴將軍果如所占</hi>　鈴落凝祥　虹<lb/>
<pb n="KR3k0055_WYG_248-43a"/>
流叶瑞<hi>南史梁任遥仕齊為中散大夫妻裴氏夢五色彩旗四角懸鈴一落入懐中遂有娠生昉八嵗</hi>
<hi>能屬文褚彦回謂遥曰卿有令子所謂百不為多一不為少  囗囗周昭王庶子食采翁山夫人觀白虹而有</hi>
<hi>娠生子兩手握拳不開昭王噀之即開左手有文曰公右手有文曰羽遂賜姓翁氏</hi>　金爐入夢<lb/>
　玉女吞霞<hi>雲笈經陶隐居初生其母夢日精在懐二天人手執金香爐來至其所因而有孕</hi>
<hi>山堂肆考李老君之母玉母嘗晝寢夢五色霞光入户結如彈丸流入玉女口中遂有孕</hi>　陳妻繞<lb/>
井　竇母渡河<hi>博物志陳成初生十女苦之或曰婦人妊身三月未滿必著壻衣冠平旦繞井</hi>
<hi>三匝映水視影必生男成遂使妻繞井三匝祝曰女為隂男為陽女多災男多祥後果得孕生男  北齊書竇</hi>
<hi>㤗母有妊期而不産大懼有巫云渡河湔裙必易生因至水所忽一人云當生貴子還家生㤗</hi>　金席<lb/>
<pb n="KR3k0055_WYG_248-43b"/>
祥光　玉童嘉瑞<hi>宋書南海扶南王陽邁初在孕其母夢生兒有人以金席藉之其色光麗</hi>
<hi>彝人謂金之精者為陽邁故名貸湘山野録相國王公丙申嵗為譙幕值嵗飢公奏乞  種粒牛糧朝廷可之</hi>
<hi>一夕夢中有一人召公出拜見一人紫綬象簡遣一緑衣丱童曰以汝有憂民之心上帝賜此童為宰相子授</hi>
<hi>訖寤是夕夫人孕焉後果生一子乃慶之也器格清粹能談紫府間事祥符壬子嵗謂所親曰上元夫人命我</hi>
<hi>為玉童為吾父未受相印受則吾去矣不數日公果正拜踰月慶之卒</hi>　玉燕投懐　黒<lb/>
猿感孕<hi>明皇實録張說母夢玊燕自東來投入懐因而有孕生說後為相  卲氏聞見録卲康節母李</hi>
<hi>氏山行于雲霞間見一黒猿有感而娠</hi>
　　孕四<lb/>
<pb n="KR3k0055_WYG_248-44a"/>
　増汲水成桑<hi>尚書本傳伊尹母方孕行汲化為枯桑其夫尋至水濵見桑穴中有兒乃収養之</hi>
　　太白臨居<hi>洞𠖇記東方朔母田氏寡居夢太白星臨其上因有妊田氏歎曰無夫而妊人將棄</hi>
　<hi>我乃移代都東方里為居五月旦生朔因以所居里為氏朔為名</hi>　張衡後身<hi>後漢張衡之死</hi>
　<hi>蔡邕母始孕二人才貌相𩔖人云邕是衡之後身</hi>　黄牛異種<hi>魏略黄牛𦍑種孕身六月生</hi>
　　氣如雞子<hi>又曰昔北有橐離國者其王侍婢有身王欲殺之婢云有氣如雞子來下我故有身</hi>
　<hi>後生子王捐之于溷中豬以喙嘘之徙于馬欄中馬以氣噓之乃令其母收畜之名曰東明令牧馬東明善射</hi>
　<hi>王恐奪其國欲殺之東明走之淹水以弓擊水魚鼈浮為橋東明得渡追兵不及東明因都王扶餘之地</hi>
　浴潢水濵<hi>外國圖方丘之上暑濕生男子三十而死其潢水婦人入浴出則乳矣是去九嶷二萬四</hi>
<pb n="KR3k0055_WYG_248-44b"/>
　<hi>千里</hi>　叱聲震外<hi>㑹稽先賢傳吴侍中闕澤字徳潤在母胞八月叱聲震外</hi>　乘雲以<lb/>
　出<hi>括地圗大人國其民孕三十六年而生兒生兒長大能乘雲蓋龍類去㑹稽四萬六千里</hi>　夢廻<lb/>
　漳水<hi>晉書苻堅母茍氏嘗游漳水祈嗣于西門豹祠其夜夢與神交因而有孕</hi>　三年乃生<lb/>
　<hi>異苑太原温磐石母懐身三年然後生墮地便坐而笑髪覆眉而牙齒皆具</hi>　避水遷樓<hi>青箱</hi>
　<hi>記宋王欽若父仲華侍祖郁任官鄂渚欽若母有孕值江水暴溢急遷黄鶴樓始免</hi>　紫衣入夢<lb/>
　<hi>吾學編尚書韓文母妊夢紫衣人言與爾文潞公後遂名文</hi>
　<lb/>
御定淵鑑𩔖函卷二百四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_062-1a"/>
　欽定四庫全書<lb/>
御定淵鑑𩔖函卷五十七<lb/>
　　后妃部一<hi>后妃總載皇后總載</hi>　<hi>内官附/  靈命</hi>　<hi>命婦附臨朝靈感</hi>
　　　<hi>德行誡節</hi>　<hi>母儀/明賢</hi>　<hi>孝悌/謙讓</hi>　<hi>慈仁/節儉</hi>　<hi>率禮/勤勞</hi>　<hi>早慧誡慎</hi>
　　　<hi>剛正嬖㜸</hi>　<hi>遊幸/凶逆</hi>　<hi>藝學/廢黜</hi>　<hi>恩惠/</hi>　<hi>容儀/</hi>　<hi>恩寵</hi>
　　　后妃總載<hi>内官</hi>　<hi>命婦附</hi>
　原昔帝嚳有四妃以象后妃四星其一明者為正妃餘<lb/>
　三小者為次妃帝堯因焉至舜不告而娶不立正妃但<lb/>
<pb n="KR3k0055_WYG_062-1b"/>
　三妃而已謂之夫人<hi>離騷所歌湘夫人舜妃也</hi>夏后氏増以三三而<lb/>
　九合十二人春秋説云天子娶十二女即夏制也以夏<lb/>
　虞及周制差之則殷人又増以三九二十七合三十九<lb/>
　人周人上法帝嚳立正妃又三九二十七為八十一人<lb/>
　以増之合百二十一人其位后也夫人也嬪也世婦也<lb/>
　女御也五者相參以定尊卑焉<hi>以上鄭𤣥所云</hi>故禮曰古者天<lb/>
　子后立六宫三夫人九嬪二十七世婦八十一御妻以<lb/>
　聽天下之内治以明章婦順故天下内和而家理天子<lb/>
<pb n="KR3k0055_WYG_062-2a"/>
立六官三公九卿二十七大夫八十一元士以聽天下<lb/>
之外治<hi>鄭注六宫者前一宫後五宫也五者后一宫三夫人一宫九嬪一宫二十七世婦一宫八十一</hi>
<hi>御妻一宫凡百二十人后正位宫闈體同天王夫人坐論婦禮九嬪掌教四德世婦主知䘮祭賔客女御序王</hi>
<hi>之燕寝</hi>諸侯之夫人皆命於天子夫人不命於天子自魯<lb/>
昭公始也<hi>周制同姓百世不婚魯昭娶呉以同姓故謂之吳孟子故不告於天子天子亦不命</hi>
漢興因秦之稱帝祖母稱太皇太后帝母稱皇太后正<lb/>
嫡稱皇后<hi>皇后之尊侔於天子璽綬如之</hi>妾皆稱夫人又有美人<hi>視二千石</hi>
<hi>比少上造</hi>良人<hi>視八百石/比左庻長</hi>八子<hi>視千石/比中更</hi>七子<hi>視八百石比右庻長</hi>長使<lb/>
<pb n="KR3k0055_WYG_062-2b"/>
<hi>視六百石比五大夫</hi>少使<hi>視四百石/比公乘</hi>倢伃<hi>武帝加置視/上卿比列侯</hi>娙娥<hi>武帝加置</hi>
<hi>視中二千石比關内侯</hi>傛華<hi>武帝加置視眞二/千石比大上造</hi>充依<hi>武帝加置視千石比左更</hi>
昭儀<hi>元帝加置位視丞相爵比諸侯王</hi>五官<hi>視三/百石</hi>順常<hi>視二百石</hi>無涓共和<lb/>
娛靈保林良使夜者<hi>皆視百而</hi>上家人子中家人子<hi>視有秩斗食五</hi>
<hi>官以下死𦵏司馬門外</hi>其太子妃有良娣有孺子妻妾凡三等子<lb/>
皆稱皇孫皇孫妻妾無位號皆稱家人　光武中興悉<lb/>
闕此號唯皇后如舊稱貴人<hi>貴人金印紫綬</hi>美人宫人綵女皆<lb/>
無祿秩四時賞賜而已　魏武帝因西漢置夫人昭儀<lb/>
<pb n="KR3k0055_WYG_062-3a"/>
婕妤容華美人文帝増置貴嬪二人<hi>並位次皇后爵無所視</hi>淑媛<lb/>
<hi>位次御史大夫爵比縣公</hi>脩容<hi>比亭/侯</hi>順成<hi>明帝除/順成</hi>良人<hi>視千石</hi>明帝又<lb/>
増淑妃<hi>位視相國爵比諸侯王</hi>昭華<hi>比鄉/侯</hi>脩儀<hi>比關内侯</hi>自夫人以下<lb/>
爵凡十二等<hi>明帝遊宴在内又選女子六人為女尚書典省外奏事也</hi>　晉武採漢<lb/>
魏之號以擬周之六宫置貴嬪夫人貴人是為三夫人<lb/>
淑妃淑媛淑儀脩容脩華脩儀婕妤容華充華是為九<lb/>
嬪又置美人才人中才人以為散職<hi>出臧榮緒晉書藝文𩔖聚</hi>　宋<lb/>
初多因舊制孝武帝孝建三年置貴妃<hi>比相國</hi>進貴嬪<hi>比丞</hi>
<pb n="KR3k0055_WYG_062-3b"/>
<hi>相</hi>貴人<hi>比三司</hi>以為三夫人又置昭儀昭容昭華以代脩<lb/>
華脩儀脩容又置中才人充依以為散位其後或省或<lb/>
改不能采心舉廢帝即位上明帝陳貴妃尊號曰皇太妃<lb/>
依晉孝武李太妃故事置家令一人改諸國太妃曰太<lb/>
妃<hi>音怡</hi>其江左四代互相沿襲無大異同<hi>宋前廢帝以新蔡公主號為謝</hi>
<hi>貴妃加虎賁龍旂出警入蹕齊永明元年有司奏貴妃淑妃並加金章紫綬佩于闐玉</hi>自後魏以<lb/>
下班號謬亂不足為紀<hi>宋書曰孝武帝省晉氏夫人脩華脩儀増置貴妃與貴嬪貴人</hi>
<hi>為三夫人置昭儀昭容昭華以代脩華脩容為九嬪明帝又省貴人置貴姬以備三夫人増置淑容與古淑媛</hi>
<pb n="KR3k0055_WYG_062-4a"/>
<hi>淑儀昭華昭儀昭容脩華脩容脩儀為九嬪又増置承徽列榮與古婕妤容華充華凡五職班亞九嬪以美人</hi>
<hi>才人良人為散職脩齊書云髙帝以貴嬪夫人貴人為三夫人脩華脩儀  容淑妃淑媛淑儀婕妤容華充華</hi>
<hi>為九嬪之數以梁書云梁氏一遵齊舊陳氏之初亦無改作至文帝  貴嬪貴姬貴妃為三夫人以淑媛淑儀</hi>
<hi>淑容昭華昭容昭儀脩華脩容脩儀為九嬪以婕妤容華充華承徽列榮五職亞以九嬪以美人才人良人為</hi>
<hi>散職儀後魏書曰太武始立昭儀貴人之號孝文立左右昭  視大司馬三夫人視三公三嬪視三卿六嬪視</hi>
<hi>六卿世婦視中大夫女御視元士依北齊書曰文宜雖有夫人嬪御之稱未有員數武成  古制有三夫人九</hi>
<hi>嬪二十七世婦八十一御妻置左右昭儀比丞相立𢎞德正德崇德夫人比三公光猷昭訓崇徽上嬪比三卿</hi>
<hi>宣猷凝輝宣明順華凝華光訓下嬪比六卿世婦比三品御女比五品並採擇嘉名為其題目自外又置才人</hi>
<pb n="KR3k0055_WYG_062-4b"/>
<hi>綵女以為散號後主又置娥英淑妃之職女隋書云髙祖依周禮有減其數嬪三員世婦九員御  三十八員</hi>
<hi>初獨孤后妒不設三夫人防其上逼自嬪以下惟置六十員后崩置貴人三員増嬪至九員世婦二十七員御</hi>
<hi>女八十一員煬帝置貴妃淑妃德妃為三夫人順儀順容順華脩儀脩華脩容充儀充容充華為九嬪婕妤十</hi>
<hi>二員美人才人十五員為世婦寶林二十四員御女二十四員綵女三十二員為女御總一百二十員又有承</hi>
<hi>衣刀人皆趨侍左右並無員數藝文𩔖聚</hi>　大唐内官有惠妃麗妃華妃三<lb/>
人<hi>正一品</hi>淑儀德儀賢儀順儀婉儀芳儀六人<hi>正二品</hi>美人<lb/>
四人<hi>正三品</hi>才人七人<hi>正四品</hi>宫官有差　増自唐末喪亂<lb/>
后妃之制不備至莊宗時後宫之數尤多名號不可勝<lb/>
<pb n="KR3k0055_WYG_062-5a"/>
紀明帝以後又有司寶司贊司膳司醞司飾司衣等名<lb/>
皆封國夫人或郡夫人小者縣君<hi>前代内職無封君之禮此一時之制文獻</hi>
<hi>通考</hi>　宋太祖始因五代之制置司簿掌宫中簿書出納<lb/>
之事又置司賔並封縣君又置樂使主宫中聲伎並賜<lb/>
帬帔太宗置尚宫太監及知内省充内宣徽南院使兼<lb/>
承㫖並司簿或封國夫人郡夫人又置寶省尚食封縣<lb/>
君又置司寶司儀司給或授郡君縣君又樂使之下増<lb/>
置副使又改内省為尚書内省令尚宫太監並號尚書<lb/>
<pb n="KR3k0055_WYG_062-5b"/>
司給司簿同掌宫籍及司出給改祗候人為御侍衣服<lb/>
為司衣梳篦為司飾枕被為司寢湯藥為司藥樂使為<lb/>
仙韶使副為仙韶副使弟子呼供奉又置直筆書省主<lb/>
事改茶器為翰林局掌御閤為直閤掌宫門為直門掌<lb/>
燈火為掌燈掌從物為直仗針線院為裁縫院又令司<lb/>
簿兼掌寶司言兼監班司儀兼承宣掌寶司儀及韶使<lb/>
副使仍封縣君又司記知尚書内省公事而皆賜以帬<lb/>
帔　真宗置淑儀順容婉儀婉容並從一品在昭儀上<lb/>
<pb n="KR3k0055_WYG_062-6a"/>
又置貴儀在淑儀之上又置司宫令在尚宫之上<hi>文獻通考</hi>
　遼太祖稱帝尊祖母曰太皇太后母曰皇太后嬪曰<lb/>
皇后按聖宗開泰二年正月以馬氏為麗儀耿氏為淑<lb/>
儀尚寢白氏昭儀尚服李氏順儀尚功艾氏芳儀尚儀<lb/>
孫氏和儀則宫中女官之制亦極詳備今不可考矣<lb/>
金内命婦品元妃貴妃淑妃德妃賢妃正一品昭儀昭<lb/>
容昭媛脩儀脩容脩媛充儀充容充媛曰九嬪正二品<lb/>
婕妤正三品美人正四品才人正五品各九員曰二十<lb/>
<pb n="KR3k0055_WYG_062-6b"/>
七世婦寳林正六品御妻正七品采女正八品各二十<lb/>
七員曰八十一御妻　貞祐以後之制貴妃下有真妃<lb/>
淑妃下有麗妃而無德妃賢妃婕妤下有麗人才人為<lb/>
正三品順儀淑華淑儀為正四品尚宫夫人宫正夫人<lb/>
寳華夫人尚儀夫人尚服夫人尚寝夫人欽聖夫人資<lb/>
明夫人為正五品而尚宫尚儀尚服尚食尚寝尚功之<lb/>
下女官各統其職位號咸備焉　明洪武五年上令定<lb/>
女職禮部具陳周制後宫設内官以贊内治漢設内官<lb/>
<pb n="KR3k0055_WYG_062-7a"/>
一十四等凡數百人唐設六局二十司官凡一百九十<lb/>
人女使五十餘人皆選良家子女充之上曰古者所設<lb/>
過多宜防女寵垂法将來命再裁定遂立六局一司局<lb/>
曰尚宫尚儀尚服尚食尚寝尚功司曰宫正皆正六品<lb/>
　二十八年重定宫官六尚為正五品<hi>尚宫局尚宫二人掌導引中宫</hi>
<hi>總司記司言司簿司闈四司之官屬凡六尚事物出納文籍皆印置之  尚儀局尚儀二人掌禮樂起居總司</hi>
<hi>籍司樂司賔司贊四司官屬衣尚服局尚服二人掌供内服用采章之數總司寶司  司飾司仗四司官屬</hi>
<hi>尚食局尚食二人掌内供膳羞品齊之數總司膳司醞司藥司饎四司官屬  尚寝局尚寝二人掌燕寝進御</hi>
<pb n="KR3k0055_WYG_062-7b"/>
<hi>之次序總司設司輿司苑司燈四司之官屬司尚功局尚功二人掌女功之程課總司製司寳司綵  計四司</hi>
<hi>之官屬罰宫正司宫正二人掌糾察宫闈責  戒令之事並續文獻通考</hi>　原凡三代之制<lb/>
諸侯之婦曰夫人<hi>夫之言扶</hi>大夫曰孺人<hi>孺之/言屬</hi>士曰婦人<hi>婦之</hi>
<hi>言服</hi>庻人曰妻<hi>妻之/言齊</hi>公侯有夫人有世婦有妻有妾<hi>貶於天子</hi>
<hi>也無后與嬪去上中</hi>邦君之妻君稱之曰夫人夫人自稱於天子<lb/>
曰老婦<hi>自稱於天子謂畿内諸侯之夫人助祭若時事見</hi>自稱於諸侯曰寡小<lb/>
君<hi>謂饗來朝諸侯之時</hi>自稱於其君曰小童<hi>若云未成人也</hi>邦人稱之曰<lb/>
君夫人<hi>異邦人稱之亦曰君夫人</hi>自世婦以下者自稱曰婢子<hi>婢之言卑</hi>
<pb n="KR3k0055_WYG_062-8a"/>
<hi>也於其君稱此以接見敵體故嫌其當</hi>凡婦人無爵從夫命之爵坐以夫<lb/>
之齒<hi>爵謂夫命為大夫則妻為命婦</hi>至秦漢婦人始有封君之號元壽<lb/>
七年始令列侯太夫人夫人諸侯王子及吏二千石無<lb/>
得擅徵補<hi>如淳曰列侯之妻稱夫人列侯死子復為列侯乃尊稱太夫人子不得列侯則不得稱之</hi>
其餘多闕　唐外命婦之制<hi>皇帝妃嬪及太子良娣以下為内命婦公主及王妃</hi>
<hi>以下為外命婦今内婦命其職員令中其制大約皆出於漢魏不復重叙</hi>諸王母妻及妃<hi>嗣王</hi>
<hi>郡王母妻亦同</hi>文武官一品及國公<hi>其非始封者帶三品以上亦同</hi>母妻為國<lb/>
夫人三品以上母妻為郡夫人四品妻及郡君<hi>若勲官二品有</hi>
<pb n="KR3k0055_WYG_062-8b"/>
<hi>封亦同四品</hi>五品母妻為縣君<hi>若勲官三品有封者亦同五品</hi>散官同職事<lb/>
若勲官四品有封母妻為鄉君其母邑號皆加太各視<lb/>
夫子之品<hi>若夫子兩有官及爵或一人有官及爵者皆從髙蔭</hi>其不因夫子别加<lb/>
邑號者夫人云某品夫人郡君云某品郡君<hi>縣君鄉君准此</hi>諸<lb/>
庻子有五品以上官封者若嫡母在所生之母不得為<lb/>
太妃以下<hi>無者聽之其承重者不合</hi>中宗時韋皇后表請諸婦人不<lb/>
因夫子而加邑號許同見任職事聽子孫用蔭門施棨<lb/>
㦸制從之儀<hi>太后時契丹宼平州平州刺史鄭保英妻爰氏率城内女子助守賊遂退封為成節</hi>
<pb n="KR3k0055_WYG_062-9a"/>
<hi>夫人為又咸亨元年贈武太后母  魯國夫人諡曰忠烈</hi>開元八年五月勅准令王<lb/>
妻為妃文武官及國公妻為夫人母加太字一人有官<lb/>
及爵者聽從高叙但王者名器殊㤙或頒異姓妻合從<lb/>
夫受秩令甲更無别條率循舊章湏依往例自今以後<lb/>
郡嗣及異姓王母妻並宜准令為妃貞元六年太常卿<lb/>
崔縱奏諸國王母未有封號請遵典故為某國太妃吏<lb/>
部郎中栁冕等狀稱歴代故事及六典無公主母稱號<lb/>
伏請降於王母一等命為太儀各以公主夲封加太儀<lb/>
<pb n="KR3k0055_WYG_062-9b"/>
之上從之<hi>杜氏通典</hi>　璔宋建隆三年詔定文武羣臣母妻<lb/>
封號太皇太后皇太后皇后曽祖母祖母母封國太夫<lb/>
人諸妃曽祖母祖母母封郡太夫人婕妤祖母母封郡<lb/>
太君貴人母封縣太君宰相使相三師三公王侍中中<lb/>
書令曽祖母祖母母封國太夫人妻國夫人樞宻使副<lb/>
知院同知參知政事宣徽節度曽祖母祖母母封郡太<lb/>
夫人妻郡夫人簽書樞宻院事曽祖母祖母母封郡太<lb/>
君妻郡君東宫三太文武二品嗣王郡王國公郡公縣<lb/>
<pb n="KR3k0055_WYG_062-10a"/>
公母郡太夫人妻郡夫人其下縣太君縣君孺人各有<lb/>
差<hi>宋史</hi>　元一品封國夫人二品封郡國夫人三品封郡<lb/>
侯夫人四品封郡君五品封縣君六品封恭人七品封<lb/>
宜人<hi>續文獻通考</hi>　明洪武二十六年定制一品封贈夫人<lb/>
二品封贈夫人三品封贈淑人四品封贈恭人五品封<lb/>
贈宜人六品封贈安人七品封贈孺人　凡功臣推封<lb/>
制封某國公者即封某國夫人封某侯者即封某侯夫<lb/>
人伯子男同又制封贈公侯伯子男者其公侯夫人各<lb/>
<pb n="KR3k0055_WYG_062-10b"/>
從其爵伯子男夫人止封夫人不得用爵　凡命婦因<lb/>
子孫官爵封母并祖母者並加太字追封則否<hi>明會典</hi>
唐髙宗時袁利貞為太常博士周王侍讀及王立為太<lb/>
子百官入賀帝欲大會羣臣命婦合宴宣政殿設九部<lb/>
伎散樂利貞疏以為前殿路門非命婦宴會倡優進御<lb/>
之所請徙命婦别殿九部伎從左右門入罷散樂不進<lb/>
帝納之既會傳詔利貞曰卿奕葉忠鯁非厚賜無以勸<lb/>
能者乃賜物百段擢祠部員外郎　肅宗乾元初始詔<lb/>
<pb n="KR3k0055_WYG_062-11a"/>
百官元日冬至於光順門賀皇后于休烈時為太常奏<lb/>
周禮有命夫朝人君命婦朝女君自顯慶以來則天皇<lb/>
后甫行此禮而命婦與百官雜處在禮不經帝罷之<hi>唐書</hi>
　淳化間賈黄中參知政事太宗召見其母王氏命坐<lb/>
謂曰教子如是真孟母矣作詩以賜之賚予甚厚一日<lb/>
謂侍臣曰朕嘗念其母有賢德七十餘年未覺老與之<lb/>
語甚明敏黄中終日憂畏必先其母老矣因目參知政<lb/>
事蘇易簡曰易簡之母亦如之自古賢母不多得易簡<lb/>
<pb n="KR3k0055_WYG_062-11b"/>
前謝曰陛下以孝德治天下奨及人親臣實何人膺兹<lb/>
榮遇後黄中卒時其母尚無恙别賜錢三千萬既𦵏其<lb/>
母入謝又賜白金三百兩謂之曰勿以諸孫為念朕當<lb/>
不忘也　易簡母薛氏入禁中太宗賜以冠帔命坐問<lb/>
曰何以教子成此令器對曰幼則束以禮讓長則教以<lb/>
詩書上顧左右曰真孟母也易簡性嗜酒上嘗戒約深<lb/>
切草書止酒二章令對其母讀之　禮部尚書任中正<lb/>
母入謁禁中與陳彭年王曽張知白妻同見真宗命中<lb/>
<pb n="KR3k0055_WYG_062-12a"/>
正母為班首且賜坐　天禧三年詔許中書舎人給事<lb/>
中諫議大夫母封郡太君而學士不預時盛度為兵部<lb/>
郎中因請追封其母自是學士官未至諫議者皆得封<lb/>
其母　張貴妃受冊禮官議命婦入賀儀未決或曰妃<lb/>
為脩媛時命婦已不能亢禮况今日乎必曰宫省事秘<lb/>
不可知既下有司議惟有外一品南省上事百官班見<lb/>
之儀然禮無不答議乃定<hi>宋史</hi>
　　皇后總載一<lb/>
<pb n="KR3k0055_WYG_062-12b"/>
原禮記曰婦順不脩陰事不得謫見於天月為之食月<lb/>
食則后素服而脩六宫之職蕩天下之陰事　周官曰<lb/>
仲春詔后帥内外命婦始蠶於北郊以為祭服上春詔<lb/>
王后帥六宫之人生種而獻之於王　毛詩序曰關雎<lb/>
后妃之德也風之始也所以風天下而正夫婦也　又<lb/>
曰葛覃后妃之夲也后妃在父母家則志在於女功之<lb/>
事躬儉節用服澣濯之衣尊敬師傳則可以歸安父母<lb/>
化天下以婦道也　又曰卷耳后妃之志也又當輔佐<lb/>
<pb n="KR3k0055_WYG_062-13a"/>
君子求賢審官知臣下之勤勞内有進賢之志而無險<lb/>
詖私謁之心朝夕思念至於憂勤者也　又曰樛木后<lb/>
妃逮下也言能逮下而無嫉妒之心焉<hi>木下曲曰樛木枝下垂故葛藟</hi>
<hi>得而蔓之喻后妃能下逮衆妾使得其序衆妾上附事之也</hi>　又曰螽斯后妃子孫<lb/>
衆多也言螽斯不妒忌則子孫衆多也<hi>凡物有陰陽慾者無不妒忌唯</hi>
<hi>螽斯不妒各得天氣而生子</hi>　又曰兔罝后妃之化也關雎之化行<lb/>
則莫不好德賢人衆多也　又曰芣苢后妃之美也天<lb/>
下和平則婦人樂有子矣　尚書大傳曰古者后夫人<lb/>
<pb n="KR3k0055_WYG_062-13b"/>
将侍君前息燭至於房中釋朝服襲燕服然後入御於<lb/>
君雞鳴太師奏雞鳴於陛夫人鳴佩玉於房中告去也<lb/>
然後應門撃柝告闢也　五經要義曰古者后夫人必<lb/>
有女史彤管之法后妃羣妾以禮御於君所女史書其<lb/>
環以進退之生子月辰則以金環退之當御者以銀環<lb/>
進之著於左手既御著於右手左手陽也以當就男故<lb/>
著左手右手陰也御而復故　史記曰自古受命帝王<lb/>
及繼體守文之君非獨其德茂也蓋亦有内助焉故易<lb/>
<pb n="KR3k0055_WYG_062-14a"/>
基乾坤詩首關雎書序釐降春秋譏不親迎夫妻之際<lb/>
人道之大倫也　應劭漢官儀曰皇后稱椒房取其實<lb/>
蔓延盈升以椒塗室取温煖祛惡氣也猶天子朱泥殿<lb/>
上曰丹墀　漢舊儀曰皇后婕妤乘輦餘皆以茵四人<lb/>
輿以行皇后玉璽文與帝同皇后春桑皆衣青手採桑<lb/>
以繅三盆繭示羣妃妾從春桑生而皇后親桑於苑中<lb/>
蠶室養蠶於箔以上羣妃妾從桑還獻繭於館　又曰<lb/>
皇帝賜后黄金萬斤　又曰皇后太后各食三十縣曰<lb/>
<pb n="KR3k0055_WYG_062-14b"/>
湯沐邑　白虎通曰天子之配謂之后后者君也天子<lb/>
之配至尊故謂后也后者何也明海内之小君也<hi>藝文𩔖聚</hi>
　自夏殷己前后妃之制其文略矣大率皆稱妃故黄<lb/>
帝有四妃帝嚳四妃<hi>正嫡曰元妃以下稱次妃又有禹妃湯妃皆是也並出史記</hi>周<lb/>
則天子立后正嫡曰王后秦稱皇帝正嫡曰皇后漢因<lb/>
之魏晉之後母后之號並遵秦漢其餘嬪御代有沿革<lb/>
矣<hi>出漢官及齊職儀初學記</hi>　増宋元祐間宣仁太后詔以皇帝納<lb/>
后有期令太常禮官檢詳古今六禮沿革參考通禮典<lb/>
<pb n="KR3k0055_WYG_062-15a"/>
故具其節文著為成式<hi>先是太后諭宰臣呂大防等曰皇帝将納吉天聖景祐故事止</hi>
<hi>降進冊未嘗御殿禮甚簡略天防等請退而討論遂降是詔文獻通考</hi>　范祖禹論立后<lb/>
曰一曰族姓二曰女德三曰隆禮四曰博議隆禮者孔<lb/>
子告魯哀公曰敬之至矣大婚為大大婚既至冕而親<lb/>
迎親之也哀公曰冕而親迎不己重乎孔子愀然作色<lb/>
而對曰合二姓之好以繼先聖之後以為天地宗廟社<lb/>
稷之主君何謂重乎臣按禮冠唯有士禮而無天子諸<lb/>
侯之禮故三代唯以士禮推而上之為天子諸侯之禮<lb/>
<pb n="KR3k0055_WYG_062-15b"/>
博議者國有大事大臣不容不預聞也臣恐陛下一日<lb/>
降詔曰立某氏為后則大臣雖有所見亦難乎論議矣<lb/>
今所選擇莫若出其姓氏宣問大臣<hi>經濟𩔖編</hi>
　　皇后總載二<lb/>
原河圖握樞云附寳生軒轅胸有文曰黄帝子<hi>詳帝誕</hi>
史記曰黄帝妃方雷氏生元囂為青陽妃嫘祖生昌意<lb/>
妃彤魚氏生夷鼓妃嫫母生蒼林　世夲曰帝嚳元妃<lb/>
有邰氏之女曰姜嫄生后稷<hi>詳嬪妃</hi>　尚書曰釐降二女<lb/>
<pb n="KR3k0055_WYG_062-16a"/>
于溈汭嬪于虞<hi>嬪嫁也</hi>　禮記曰舜𦵏蒼梧蓋三妃未之<lb/>
從也<hi>舜納三妃生九子娥皇無子女英生商均益比生二女宵明燭光舜不告而娶不立正妃故唯納三</hi>
<hi>妃焉</hi>　列女傳曰啓母塗山之女者夏禹之妃塗山女也<lb/>
曰女嬌禹取四日而去治水啓既生呱<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>而泣禹三過<lb/>
其門不入塗山獨明教訓啓化其德卒致令名禹為天<lb/>
子繼嗣而立能繼禹之道　又曰湯妃有莘<hi>一作㜪</hi>之女<lb/>
也德髙而明訓正後宫嬪御有序伊尹為之媵臣佐湯<lb/>
致王　又曰湯妃有㜪統領九嬪後宫有序咸無妒媢<lb/>
<pb n="KR3k0055_WYG_062-16b"/>
逆理之人卒致王功君子謂妃明而有序　又曰太姜<lb/>
者太王之妃有台<hi>一作呂</hi>氏之女也賢而有色生太伯仲<lb/>
雍季厯化導三子皆成賢德太王有事必咨謀焉詩曰<lb/>
爰及姜女聿來胥宇此之謂也　又曰太任者王季之<lb/>
妃摯任之女也端一誠莊唯德之行及其有娠目不視<lb/>
惡色耳不聽淫聲口不出傲言太任溲于豕牢而生文<lb/>
王文王生而明聖太任教之以一而識百卒為周宗君<lb/>
子謂太任為能胎教　又曰太姒者文王之妃莘姒之<lb/>
<pb n="KR3k0055_WYG_062-17a"/>
女也號曰文母思媚太姜太任朝夕勤勞以進<hi>一作盡</hi>婦<lb/>
道文王治外文母治内生十子太姒教誨十子自少及<lb/>
長常以正道押持之卒成武王周公之德　帝王世紀<lb/>
曰武王妃太公之女曰邑姜脩教於内生太子誦　論<lb/>
語武王曰予有亂臣十人孔子曰才難不其然乎有婦<lb/>
人焉九人而己婦人文母也　瑣語曰周宣王夜卧而<lb/>
晏起后夫人不出於房姜后既出乃脱簪珥侍罪於永<lb/>
巷使其傅母通於宣王曰妾之淫心見矣至使君王失<lb/>
<pb n="KR3k0055_WYG_062-17b"/>
禮而晏起以見君王之樂色而忘德也亂之興從婢子<lb/>
起敢請罪王曰寡人不德實自生過非夫人之罪也遂<lb/>
復姜后而勤於政事早朝晏退卒成中興之名　漢武<lb/>
故事曰漢景帝王皇后少孤相工姚翁善相人千百弗<lb/>
失見后而歎曰天下貴人也當生天子　司馬長卿長<lb/>
門賦序曰孝武皇帝陳皇后時得幸頗妒别在長門宫<lb/>
愁悶悲思聞蜀郡成都司馬相如天下工為文奉黄金<lb/>
百斤為相如文君取酒因于解悲愁之辭而相如為文<lb/>
<pb n="KR3k0055_WYG_062-18a"/>
以悟主上皇后復得幸　漢元皇后傳元城建公曰昔<lb/>
春秋沙麓崩晉史卜之後六百四十五年宜有聖女興<lb/>
其齊田乎今王翁孺徙值其地日月當之元城郭東有<lb/>
五鹿之墟即沙麓地也後八十年當有貴女興翁孺生<lb/>
禁為廷尉史夲始二年生女政君即元后也　列女傳<lb/>
曰孝平皇后自劉氏廢常稱疾不朝㑹及漢兵誅莽燔<lb/>
燒未央宫后曰何面目以見漢家自投火中而死　續<lb/>
漢書曰明德皇后馬氏者伏波将軍馬援女也后年七<lb/>
<pb n="KR3k0055_WYG_062-18b"/>
嵗幹治家事敕制僮御出入計校一以貫之年十三以<lb/>
選入太子宫接待同列而承至尊先人後已發於至誠<lb/>
由是見寵是時後宫未有妊育者常言繼嗣當以時立<lb/>
薦達左右惟恐不及馬皇后身衣大帛御者秃帛不緣<lb/>
諸王親家朝請望見后裙極麤踈以為綺就視乃笑后<lb/>
曰此繒染色好故用之耳老人知者無不歎息性不喜<lb/>
出入遊觀又不好音樂上時幸苑囿離宫以故希從誦<lb/>
易經習詩論春秋略記大義后志在克己輔上不以私<lb/>
<pb n="KR3k0055_WYG_062-19a"/>
家干朝廷兄為虎賁中郎将兩弟黄門郎訖永平世不<lb/>
遷　後漢馬皇后紀曰先是數日夢有小飛蟲無數附<lb/>
著身又入皮膚中而後飛去既正位宫闈愈自謙肅<lb/>
列女傳曰明德馬后置織室蠶室於濯龍門親往來觀<lb/>
視於内以為娛樂教諸小王試其誦論衎衎和樂日夕<lb/>
講道以終厥身　後漢梁皇后紀曰后生有光景之祥<lb/>
少善女工好史書九嵗能誦論語治韓詩大義略舉常<lb/>
以列女圖畫置於左右以自監戒　後漢鄧皇后紀曰<lb/>
<pb n="KR3k0055_WYG_062-19b"/>
后嘗夢捫天蕩蕩正青若有鍾乳狀乃仰嗽飲之以訊<lb/>
諸占夢言堯夢攀天而上湯夢及天而咶之斯皆聖王<lb/>
之前占吉不可言　又曰鄧皇后志在典籍不問居家<lb/>
之事母常非之曰汝不習女工以供衣服乃更務學寧<lb/>
當舉博士耶后重違母言晝脩婦業暮誦經典家人號<lb/>
曰諸生相者見后曰此成湯之骨法也　後漢何皇后<lb/>
紀曰靈思何皇后南陽宛人家夲屠者以選入掖庭長<lb/>
七尺二寸　魏志曰武宣卞皇后性儉約不尚華麗無<lb/>
<pb n="KR3k0055_WYG_062-20a"/>
文繡珠玉器皆黑漆太祖嘗得名璫數具命后自選一<lb/>
具后取其中者太祖問其故對曰取其上者為貪取其<lb/>
下者為偽故取其中者　又曰文昭甄皇后年九嵗喜<lb/>
書視字常識數用諸兄筆硯兄謂后言汝當習女工用<lb/>
書為學當作女博士耶后答言聞古者賢女未有不學<lb/>
前世成敗以為己誡不知書何由見之　又曰相者劉<lb/>
良相文昭甄皇后及諸子良指后曰此女貴乃不可言<lb/>
　又曰文昭甄皇后年十餘嵗白母曰人世亂而多買<lb/>
<pb n="KR3k0055_WYG_062-20b"/>
寶物匹夫無罪懐寶其罪又左右皆飢乏不如以穀賑<lb/>
給親族鄰里廣為恩惠也舉家稱善即從后言　又曰<lb/>
文帝欲遣任氏甄后流涕固請曰妾受敬遇之恩衆人<lb/>
所知必謂任之出是妾之由上懼有見私之譏下受專<lb/>
寵之罪願重留意<hi>藝文𩔖聚</hi>　増晉書曰武帝楊皇后諱芷<lb/>
字季蘭武帝繼室也太傅楊駿女婉孌才色美映椒房<lb/>
寵禮尤隆后無子賈庻人為太子妃時肆情忌嫉帝數<lb/>
欲廢之后為陳請曰賈公有勲於王室且妒忌亦婦人<lb/>
<pb n="KR3k0055_WYG_062-21a"/>
常事不可以一眚忌大德及惠帝即位賈庻人䧟誅后<lb/>
父駿奏廢太后為庻人母龎氏有司希意固請行刑太<lb/>
后截髪稽頓稱妾以請母於賈庻人不見省二年太后<lb/>
以絶膳崩<hi>胡致堂曰時張華所議徑以太后圖危社稷為辭也文獻通考</hi>　晉後略曰<lb/>
載賈后以車出承明東掖門詣金墉城食金屑而死<lb/>
沈約宋書曰齊王冏入廢后后驚曰卿何為來對曰有<lb/>
詔收后后曰詔當從我出何詔也　後周宣帝楊后名<lb/>
麗華隋文帝長女后性柔婉不妒忌天元崩靜帝即位<lb/>
<pb n="KR3k0055_WYG_062-21b"/>
尊為皇太后后知父有異圖意頗不平形於顔色及行<lb/>
禪代憤惋愈甚隋文帝既不能譴責内甚愧之封為樂<lb/>
平公主大業中殂<hi>太平御覧</hi>　唐太宗文德皇后長孫氏喜<lb/>
圖傳視古善惡以自鑒及為后性約素服御取給則止<lb/>
益觀書雖容櫛不少廢與帝言或及天下事辭曰牝雞<lb/>
司晨家之窮也可乎帝固要之訖不對　兄無忌於帝<lb/>
夲布衣交以佐命為元功出入卧内帝将引以輔政后<lb/>
不可曰妾託體紫宫尊貴已極不願私親更據權於朝<lb/>
<pb n="KR3k0055_WYG_062-22a"/>
帝不聽用無忌為尚書僕射后宻諭令牢讓帝不獲己<lb/>
乃聽　后嘗采古婦人事著女則十篇又為論斥漢馬<lb/>
后不能檢抑外家使與政事乃戒其車馬之侈此謂開<lb/>
夲源恤末事常誡守者吾以自檢勿令至尊見之及崩<lb/>
宫司以聞帝為之慟示近臣曰后此書可用垂後我豈<lb/>
不通天命而割情乎顧内失良佐哀不可已　髙宗廢<lb/>
后王氏及蕭淑妃皆為庻人囚禁中帝嘗念后間行至<lb/>
囚所見門禁錮嚴進飲食竇中惻然傷之呼曰皇后淑<lb/>
<pb n="KR3k0055_WYG_062-22b"/>
妃無恙乎今安在二人同辭曰妾等安得尊稱耶流涕<lb/>
嗚咽又曰陛下若念疇昔使妾死更生復見日月乞署<lb/>
此為回心院帝曰朕即有處置武后聞之促詔杖死殊<lb/>
其尸　武后有姊嫁賀蘭越石早寡封韓國夫人出入<lb/>
禁中一女國姝帝皆寵之韓國卒女封魏國夫人欲以<lb/>
備嬪職后内忌甚毒殺之而歸罪兄子惟良等盡殺之<lb/>
　中宗将南郊詔定儀典祝欽明郭山惲建言皇后為<lb/>
亞獻褚無量與唐紹蒋欽固爭以為周禮冬至祀天圎<lb/>
<pb n="KR3k0055_WYG_062-23a"/>
丘不以地配惟始租為主亦不以妣配故后不得與又<lb/>
大宗伯凡大祭祀王后不與分攝而薦豆籩徹是后不<lb/>
應助祭又内宰職大祭祀后祼獻則贊瑶爵祭天無祼<lb/>
知此乃宗廟祭耳巾車内司掌服與五路無后祭天之<lb/>
服與路是后不助祭天也惟漢有天地合祭皇后參享<lb/>
事末代黷神事不經見不可為法時左僕射韋巨源佐<lb/>
欽明故無量議格<hi>韋后亞獻取大臣李嶠等女為齋孃奉籩豆禮成詔齋孃有夫者悉進官</hi>
<hi>唐書</hi>　明皇皇后王氏久無子而武惠妃有寵后不平顯<lb/>
<pb n="KR3k0055_WYG_062-23b"/>
詆之帝宻欲廢后后以愛弛不自安乗間泣曰陛下獨<lb/>
不念阿忠脱紫半臂易斗麫為生日湯餅耶帝憫然動<lb/>
容阿忠后呼其父仁皎云由是久乃廢<hi>唐書</hi>　唐自肅宗<lb/>
張后之後未嘗有正位長秋者史所載皇后皆所生子<lb/>
為帝而奉上尊號者也憲宗以郭汾陽孫女為妃既為<lb/>
令族又有淑德可以正位矣以其宗强恐既立之後後<lb/>
宫不得進遂終身為妃自後人主皆不立后然文宗以<lb/>
至宣宗既有太子宦官輒廢之而他立中人專横今古<lb/>
<pb n="KR3k0055_WYG_062-24a"/>
所無亦因椒房虚位宫闈無主所謂皇子者皆無寵無<lb/>
威之人上躬彌留之際宰輔既隔於外庭中人遂得以<lb/>
顯違詔㫖私立所厚而莫由禁止也<hi>文獻通考</hi>　郭后汾陽<lb/>
之孫父曖尚昇平公主實生后順宗以其家有大功烈<lb/>
而母素貴禮之異諸婦為廣陵王妃生穆宗元和間冊<lb/>
貴妃穆宗嗣位上尊號皇太后后移寓興慶宫凡朔望<lb/>
三朝帝率百官詣宫門為壽或嵗時慶問燕饗後宫戚<lb/>
里内外婦車騎駢壅環珮之聲滿宫帝亦豪矜朝夕供<lb/>
<pb n="KR3k0055_WYG_062-24b"/>
御務華衍侈大稱后意后嘗幸驪山登覽裴回詔景王<lb/>
督禁甲從帝自到昭應奉迎留帳飲數日還<hi>穆宗之後后又歴敬</hi>
<hi>宗文宗武宗宣宗而後崩共七朝云</hi>　文宗尊蕭氏為皇太后是時懿安<lb/>
太后居興慶宫寶厯太后居慶安殿后居大内號三宫<lb/>
太后帝每五日問安及嵗時慶謁率由複道至南内開<lb/>
成中正月望夜帝御咸泰殿大然鐙作樂迎三宫太后<lb/>
奉觴進夀禮如家人<hi>唐書</hi>　宋后妃序曰昭憲杜后實生<lb/>
太祖太宗内助之賢母範之正蓋有以開宋世之基業<lb/>
<pb n="KR3k0055_WYG_062-25a"/>
者焉觀其訓太祖以無逸治天下至於豫定太宗神器<lb/>
之傳為宗社慮益逺矣厥後慈聖光獻曹后擁佑兩朝<lb/>
宣仁聖烈髙后垂簾聽政而有元祐之治南渡而後若<lb/>
髙宗之以母道事隆祐孝宗奉明慈怡愉之樂皆足以<lb/>
為百王法程<hi>宋史</hi>　章獻太后劉氏仁宗立后權處分軍<lb/>
國重事帝與太后五日一御承明殿帝位左太后位右<lb/>
垂簾決事以生日為長寧節出入御大安輦鳴鞭侍衛<lb/>
如乗輿明道二年帝親耕籍田太后亦謁太廟乗玉輅<lb/>
<pb n="KR3k0055_WYG_062-25b"/>
服褘衣九龍花釵冠齋於廟質明服袞衣十章減宗彞<lb/>
藻去劒冠儀天前後乗珠翠十旒薦獻七室皇太妃亞<lb/>
獻皇后終獻　初真宗将立劉德妃為后李廸屢諫以<lb/>
妃起於寒微不可母天下<hi>后父通從征道卒后在襁褓而孤鞠於外氏蜀人龔英者</hi>
<hi>以鍛銀為業擕之至京師入襄王邸</hi>及太后末年廸起兵部侍郎知河南<lb/>
府來朝太后垂簾語廸曰卿向不欲吾預國事殆過矣<lb/>
今日吾保養天子至此卿以為何如廸曰臣受先帝厚<lb/>
恩今日見天子明聖臣不知皇太后盛德乃至於此太<lb/>
<pb n="KR3k0055_WYG_062-26a"/>
后亦喜　章獻崩仁宗始親政與宰相呂夷簡謀以張<lb/>
耆夏竦皆太后所任用罷之退告郭皇后后曰夷簡獨<lb/>
不附太后耶但多機巧善應變耳由是夷簡亦罷後夷<lb/>
簡復相郭后之廢與有力焉　嘉祐中詔禮院議立故<lb/>
郭皇后神御殿於景靈宫時蘇頌知太常禮院謂敕書<lb/>
所云向因忿鬱偶失謙恭此則無可廢之事又云朕念<lb/>
其自歴長秋僅周一紀逮事先后祇奉寝園此則有不<lb/>
當廢之悔又云可追復皇后其祔廟諡冊並停此則有<lb/>
<pb n="KR3k0055_WYG_062-26b"/>
合祔廟及諡冊之義請祔郭皇后於后廟以成追復之<lb/>
道衆論未定宰相曽公亮曰郭后上元妃祔廟則事體<lb/>
重矣頌曰國朝三聖賀尹潘皆元妃<hi>賀太祖妃尹太宗妃潘眞宗妃</hi>事<lb/>
體正相𩔖公亮曰議者以為陰逼母后是恐萬歳後配<lb/>
祔之意頌曰若加一懐哀愍之諡則不為逼矣公亮歎<lb/>
服　英宗宣仁髙后母曹氏慈聖光獻后姊也后少鞠<lb/>
宫中時英宗亦在帝所與后年同仁宗謂慈聖異日必<lb/>
以為配既長遂成昬是生神宗　神宗嘗有意於燕薊<lb/>
<pb n="KR3k0055_WYG_062-27a"/>
已與大臣定議乃詣慶夀宫白光獻太皇太后后曰儲<lb/>
蓄賜予備乎鎧仗士卒精乎帝曰已辦矣后曰事體至<lb/>
大吉凶悔吝生乎動得之不過南面受賀而已萬一不<lb/>
諧則生靈所係未易以言茍可取之太祖太宗收復久<lb/>
矣何待今日帝曰敢不受教　哲宗朝朱光庭為左司<lb/>
諫論蘇軾試館職發䇿云欲師仁祖之忠厚而患百官<lb/>
有司不舉其職或至於媮欲法神考之厲精而恐監司<lb/>
守令不識其意流入於刻臣謂仁祖難名之盛德神考<lb/>
<pb n="KR3k0055_WYG_062-27b"/>
有為之善志不當以媮刻為議望正其罪以戒人臣之<lb/>
不忠者中丞傅堯俞侍御史王巖叟相繼論列宣仁太<lb/>
后曰詳覽文義是指今日百官有司監司守令言之非<lb/>
所以諷祖宗也遂止<hi>神宗時軾以詩得罪下御史獄光獻太后違豫中聞之謂帝曰嘗憶</hi>
<hi>仁宗以制科得軾兄弟喜曰吾為子孫得兩宰相今聞軾以作詩繫獄得非仇人中傷之乎捃至於詩其過散</hi>
<hi>矣吾疾勢已篤不可以寃濫致傷中和帝涕泣軾由是得免按此軾兩次得免皆曹髙二太后之明聖矣</hi>
哲宗冊孟后禮儀極隆其坐廢也方劉婕妤有寵初章<lb/>
惇誣宣仁有廢立計以后逮事宣仁惇又陰附劉賢妃<lb/>
<pb n="KR3k0055_WYG_062-28a"/>
欲請建為后遂與内侍郝隨搆其事會后養母聽宣夫<lb/>
人燕氏尼法端與供奉官王堅為后禱祠事聞詔入内<lb/>
押班梁從政等即皇城司鞫之捕逮宦官宮妾幾三千<lb/>
人榜掠備至肢體毁折至有斷舌者獄成命侍御史董<lb/>
敦逸覆錄罪人過庭下氣息僅屬無一人能出聲者敦<lb/>
逸秉筆疑未下郝隨等以言脅之敦逸畏禍及己乃以<lb/>
奏牘上詔廢后出居瑶華宫號華陽教主帝久亦悔之<lb/>
曰章惇誤我元符末欽聖太后将復后位於是詔后還<lb/>
<pb n="KR3k0055_WYG_062-28b"/>
内為元祐皇后崇寧初郝隨諷蔡京復廢后徽宗從之<lb/>
詔復居瑶華宫靖康初以宫火出居相國寺前之私第<lb/>
金人陷京六宫有位號者皆北遷后以廢獨存康王即<lb/>
位尊為元祐太后以元字犯后祖諱遂稱隆祐太后奉<lb/>
之幸杭州帝事太后極孝雖帷帳皆親視或得時果必<lb/>
先獻太后然後敢嘗太后晚年嘗苦風眩有宫人自言<lb/>
善符呪疾良已太后驚曰吾豈敢復聞此語耶<hi>太后在汴日張</hi>
<hi>邦昌僭位以胡舜陟馬伸言乃復上尊號元祐太后迎入禁中垂簾聽政及在杭州苗𫝊與劉正彦作亂帝禪</hi>
<pb n="KR3k0055_WYG_062-29a"/>
<hi>位太子太后垂簾聽政太后凡兩聽政卒能手挈神器趣帝正位宣仁常曰異日國有事變必此人當之何其</hi>
<hi>信歟宋史</hi>　髙宗命勾濤脩哲宗實錄諭之曰昭慈聖獻皇<lb/>
后<hi>元祐孟皇后也</hi>病革朕流涕問所欲言后愴然謂朕曰吾逮<lb/>
事宣仁聖烈皇后見其任賢使能約已便民憂勤宗社<lb/>
疎逺外家古今母后無與為比不幸姦邪㒺上史官蔡<lb/>
卞等造謗史以損聖德誰不切齒在天之靈亦或介介<lb/>
其以筆屬正臣亟從刪削以信來世朕痛念遺訓未嘗<lb/>
一日輙忘今以命卿　帝嘗諭輔臣曰朕初不識太后<lb/>
<pb n="KR3k0055_WYG_062-29b"/>
自迎至南京愛朕不啻已出今在數千里外兵馬驚擾<lb/>
當即奉迎以惬朕朝夕慕念之意<hi>時后在䖍州</hi>　遼稱皇后<lb/>
曰哈屯國語謂之多爾吉尊稱曰納額默蓋以配后土<lb/>
而母之云　后族惟伊濟巴哩氏而世任其國事太祖<lb/>
慕漢髙帝故耶律儼稱劉氏以伊濟巴哩比蕭相國遂<lb/>
為蕭氏<hi>遼史</hi>　金代后不娶别族必甥舅之家有周姬齊<lb/>
姜之義　宣宗皇后王室明惠皇后妹也其父嘗夢二<lb/>
玉梳化為月而生二后<hi>續文獻通考</hi>　元太祖光獻皇后布爾<lb/>
<pb n="KR3k0055_WYG_062-30a"/>
特格勒津鴻吉哩氏特色辰之女也特色辰與子按春<lb/>
從太祖征伐有功賜號國舅封王爵以統其部族有㫖<lb/>
生女為后生男尚公主世世不絶其餘后妃有四鄂爾<lb/>
多四十餘人　世祖皇后名徹伯爾鴻吉哩氏一日四集<lb/>
賽奏割京城外近里牧馬帝既允方以圖進后至帝前<lb/>
将諫先陽責太保劉秉忠曰汝漢人聰明者言則帝聽<lb/>
汝何為不諫向初到定都時若以地牧馬則可今分業<lb/>
已定奪之可乎帝黙然命寝其事　十三年平宋幼主<lb/>
<pb n="KR3k0055_WYG_062-30b"/>
朝於上都大宴衆皆歡甚唯后不樂帝問之后曰自古<lb/>
無千歳之國母使吾子孫及此則幸矣帝以宋府庫故<lb/>
物聚置殿庭召后視之后徧視即去帝遣宦者問后欲<lb/>
何所取后曰宋人儲蓄以遺其子孫子孫不能守而歸<lb/>
於我我何忍取一物耶　宋太后全氏至京不習北方<lb/>
風土后為奏令囬江南帝不允至三奏帝乃答曰爾婦<lb/>
人無逺慮若使之南還或浮言一動即廢其家非所以<lb/>
愛之也茍能愛之時加存恤使之便安可耳后退益厚<lb/>
<pb n="KR3k0055_WYG_062-31a"/>
待之后性明敏達於事機國家初政左右匡正當時與<lb/>
有力焉　元成宗即位尊母庫庫楞為皇太后命設官<lb/>
屬置徽政院<hi>後院官有受獻浙西田七百頃籍於位下太后曰吾寡居婦人衣食自有餘况江南</hi>
<hi>率土皆國家所有我安得取之即命中書省盡易院官之受獻者</hi>　皇慶二年立長秋<lb/>
寺掌皇后宫政仁宗改典内院為中政院寧宗天厯二<lb/>
年立寧徽寺掌明宗皇后宫事<hi>明宗皇后班布爾實寧宗母也</hi>　順帝<lb/>
又改徽政院為資政院<hi>元史</hi>　明太祖孝慈皇后馬氏孝<lb/>
敬慈惠恒以不逮事舅姑為恨嘗謂帝曰方今豪傑爭<lb/>
<pb n="KR3k0055_WYG_062-31b"/>
䧺雖未知天命所歸以妾觀之惟以不殺人為夲人心<lb/>
所歸即天命所在也<hi>彚苑詳註</hi>　宣宗侍皇太后謁長陵獻<lb/>
陵景陵上以皇太后命召見大學士楊士竒楊榮楊溥<lb/>
英國公張輔少師蹇義等五人於便殿諭之曰皇帝數<lb/>
言卿等忠勤今天下清寧民生無事是固祖宗福祐家<lb/>
國亦惟卿等贊襄之功賜以酒肴及白金紵絲表裏後<lb/>
還京士竒嘗獨對上曰前日陵上汝等謁太后退太后<lb/>
言皇考在京中談汝等姓名及行事甚熟太后悉能記<lb/>
<pb n="KR3k0055_WYG_062-32a"/>
憶其間才學優劣與任事不任事皆有譏評謂輔雖武<lb/>
臣而達大義蹇義厚重小心但多思少斷汝正言不避<lb/>
迕意議事之際先帝數不樂汝終從汝以不敗事嘗有<lb/>
一二事失先帝甚悔不從汝言太后又謂朕曰凡正直<lb/>
之人爾不可以為迂而不從謹之謹之<hi>出聖諭錄與楊文敏公行實弇</hi>
<hi>山堂别集</hi>　又餘冬叙錄記英宗初立年在幼沖朝廷大政<lb/>
承太皇太后指裁為多太后嘗御便殿執政大臣英國<lb/>
公張輔大學士楊士竒楊榮楊溥尚書胡濙被㫖入朝<lb/>
<pb n="KR3k0055_WYG_062-32b"/>
太后左右女官雜佩刀劒侍衛凜然英宗東立英國公<lb/>
等兩下立太后召問皆有奨勸之辭及溥乃歎曰先皇<lb/>
帝嘗稱卿忠不謂今日得相見也因顧英宗此五人先<lb/>
朝所簡貽皇帝有行必與之計非五人所贊不可行也<lb/>
英宗受命頃間宣太監王振至俯伏太后顔色頓異曰<lb/>
汝侍皇帝起居多不律今當賜汝死女官加刃振頸英<lb/>
宗跪為請之諸大臣皆跪太后曰皇帝年少豈知自古<lb/>
此輩禍人國家多矣我能聽帝暨諸公留振此後不得<lb/>
<pb n="KR3k0055_WYG_062-33a"/>
令干國事也　又憲章錄張太后大漸乃召三楊於榻<lb/>
前曰朝廷尚有何事未辦者士竒首對有三事其一建<lb/>
文君雖已滅曽臨御四年當令史官脩其一朝實錄仍<lb/>
用建文年號后曰厯日已革除之豈可復用對曰厯日<lb/>
行於一時萬世信史豈可蒙洪武之年以亂實后納之<lb/>
其二后亦首肯其三方孝孺已誅文皇帝詔收其片言<lb/>
一字論死乞弛其禁聽令存而傳之后黙未答三楊即<lb/>
趨下叩頭三事臣等已受顧命遂出<hi>弇山堂别集</hi>
<pb n="KR3k0055_WYG_062-33b"/>
　　皇后總載三<lb/>
原璇宫　玉堂<hi>拾遺記曰帝少昊以金徳王母曰星娥處璇宫  三輔黄圗有玉堂殿侯瑾述</hi>
<hi>志詩曰嫫母升玉堂</hi>　金屋　瑶齋<hi>漢武帝故事曰帝為膠東王年數嵗長公主指問曰兒欲</hi>
<hi>得婦不曰欲得指女阿嬌好不笑曰若得阿嬌當作金屋貯之  張華晉武皇后哀䇿文曰瑶齋無主長去烝</hi>
<hi>嘗追懷永悼率土摧傷</hi>　椒房　蘭殿<hi>班固西都賦曰後宫則掖庭椒房后妃之室詩云椒</hi>
<hi>聊之實蕃衍盈升國人美其繁以為興月漢武帝故事曰孝景皇帝夢日入其懐以乙酉年七  七日生武帝</hi>
<hi>於猗蘭殿</hi>　玉階金戺　元墀彤庭<hi>班固西都賦曰後宫則掖庭椒房后妃之室合</hi>
<hi>歡増城安處常寜茝若椒風披香發越蘭林蕙草鴛鴦飛翔之列於是元墀釦砌玉階彤庭又張衡西京賦曰</hi>
<pb n="KR3k0055_WYG_062-34a"/>
<hi>後宫則有金戺玉階彤庭輝輝</hi>　増椒庭　彤管<hi>天中記曰南齊傳寳命方昌椒庭虚位</hi>
<hi>彤管詳前</hi>　中宫　長秋<hi>史記曰中宫天極星後有四星末天星正妃後三星後宫之屬也</hi>
<hi>後漢耆曰明帝永平三年有司奏立長秋宫注皇后所居宫也長者久也秋者萬物成熟之初也又名大長秋</hi>
　託體紫宫　一儷宸極<hi>唐書曰太宗将引長孫無忌輔政后曰妾託體紫宫云云</hi>
<hi>詳前族明皇将立武恵妃為后御史潘好禮上疏曰妃武氏  姓天下共疾願慎選華族且今太子非恵妃所</hi>
<hi>生而妃有子若一儷宸極則儲位将不安遂不果立</hi>　天子臨軒　皇后行第<hi>文獻</hi>
<hi>通考曰宋天聖景祐故事皇帝将納后止降進冊未嘗御殿禮甚簡略元祐五年太皇太后詔以皇帝納后有</hi>
<hi>期令宰臣呂大防及翰林學士御史中丞兩省給舍及禮部太常寺官詳議六年三省樞宻院言納后六禮皆</hi>
<pb n="KR3k0055_WYG_062-34b"/>
<hi>差執政官攝太尉充使侍從官或判宗正官攝宗正充副使前一日告天地發冊至奉迎依開寳禮改親迎為</hi>
<hi>命使皇帝臨軒先遣冊禮使後遣奉迎使令文武百官詣行第班迎詔從之  初議以都亭驛為皇后行第給</hi>
<hi>事中范祖禹言都亭驛嘗為遼使館舍請以舊尚書省為皇后行第從之  以上皇后居處</hi>　原珠<lb/>
珥　金環<hi>續漢書曰皇太后皇后入太廟服紺上皁下蠶青上縹下隱簪珥珥璫垂珠也  俗説曰</hi>
<hi>晉哀帝王皇后有紫磨金指環至小正可第五指著</hi>　褘衣　騩馬<hi>周禮内司服掌褘衣褕狄</hi>
<hi>闕狄鞠衣展衣緣衣褘音火韋反安漢魏故事后親蠶禮皇后著十二笄歩摇乘畫雲母  車駕六騩馬騩京</hi>
<hi>媚反</hi>　玳瑁簪　珊瑚玦<hi>續漢書曰皇后太后簪以玳瑁長一尺端為花勝左右各一横</hi>
<hi>簪之皇西京雜記曰趙飛燕為  后女弟上珊瑚玦</hi>　七華扇　五色環<hi>西京雜記曰趙</hi>
<pb n="KR3k0055_WYG_062-35a"/>
<hi>飛燕為皇后其女弟昭儀上遺雲母五明扇七華扇翟羽扇  又曰趙皇后女弟上五色玉環</hi>　脂澤<lb/>
田　湯沐邑<hi>晉氏要事曰安帝九年右丞張項建議琅邪及湖熟界有皇后脂澤田四十頃參詳</hi>
<hi>以借貧人下詳𩔖聚</hi>　玉璽金鈕　金根玉輅<hi>漢舊儀曰皇后玉璽金螭虎鈕  董</hi>
<hi>巴輿服志曰太后太皇太后皇后法駕六御金根車玉輅輦</hi>　増服飾　告冊<hi>合璧事𩔖</hi>
<hi>曰皇后服首飾花十二株褘衣青紗中箄黻領羅穀褾襈蔽膝大帶加青衣革帶青韈舄白玉雙珮黒組大綬</hi>
<hi>諸立皇后當降制誕告不装告身而用冊宋  后皆止用告景祐間立后用冊後皆循之</hi>　御紫罽<lb/>
　乗雲母<hi>後漢書曰皇后法駕御金根車玉輅非法駕則御紫罽駢車  漢皇后親蠶乘雲母安車</hi>
<hi>詳前</hi>　納徵穀珪　大昏袞冕<hi>文獻通考鄭元曰納徵加於束帛賈公彦曰士以上</hi>
<pb n="KR3k0055_WYG_062-35b"/>
<hi>皆同元纁束帛天子加以榖珪也防等詳議納后六禮納成加榖珪</hi>　<hi>宋元祐五年吕大范祖禹言納吉臨</hi>
<hi>軒發冊遣使奉迎及皇后入内皇帝皆服通天冠絳紗袍於禮未隆請並服袞冕以重大昏之禮從之  以上</hi>
<hi>皇后章服</hi>　原流虹　繞電<hi>並詳帝誕</hi>　𤣥雲入户　黄氣滿室<lb/>
<hi>易坤靈圗曰其母萌之𤣥雲入户蛟龍守門鄭元注曰謂慶都天皇之女天帝以元雲覆衛  王沈魏書曰卞</hi>
<hi>后以漢延熹二年生齊郡白亭有黄氣滿室移日父敬侯怪之以問卜者卜者曰此吉祥也</hi>　方口<lb/>
美髮　日角偃月<hi>東觀漢記曰明德馬皇后𫝊曰后長七尺二寸方口美髮  又順烈梁皇</hi>
<hi>后傳曰永建三年春三月丙申選入掖庭相工茅通見之矍然驚駭却再拜賀曰此謂日角偃月相之極貴臣</hi>
<hi>所未嘗見也</hi>　燕銜石字　人覆玉衣<hi>西京雜記曰元后在家嘗有白燕銜白石</hi>
<pb n="KR3k0055_WYG_062-36a"/>
<hi>墜后續筐中后取之自剖為二其文曰母天地寝魏書曰文昭甄后以漢光和五年十二月丁酉生每  寐家</hi>
<hi>中髣髴見如有人持玉衣覆其上父嘗怪之</hi>　増鑄金　探籌<hi>山堂肆考曰元魏故事凡</hi>
<hi>立皇后皇子必先以金鑄其像而占之以鑄成者為吉魏主珪克中山獲燕王實之幼女将立為后用故事鑄</hi>
<hi>金人卜之不成慕容氏所鑄成遂立之四天中記曰漢陽嘉時有司奏立長秋宫貴人有寵者  人莫知所建</hi>
<hi>議欲探籌定選胡廣上疏言詔以立后大事欲假之籌䇿決疑靈神恃神任筮既不必當賢就值其人猶非德</hi>
<hi>選夫岐嶷形於自然俔天必有異表宜參良家簡求有德德同以年年均以貎稽之典經斷之聖慮乗氏侯商</hi>
<hi>先帝外戚春秋之義娶先大國梁小貴人宜配天祚正位坤極帝從之乃於壽安殿立貴人為皇后</hi>　逼<lb/>
日輪　卧雲氣<hi>宋史曰宋太宗李賢妃生楚王元佐嘗夢日輪逼已以裾承之生真宗及即位</hi>
<pb n="KR3k0055_WYG_062-36b"/>
<hi>上尊號為皇太后蔭天中記曰南史齊髙帝劉皇后微時寝卧見有羽蓋  其上家人試察之嘗見其上晻靄</hi>
<hi>似雲氣</hi>　迎車異常　鬼神在前<hi>南史曰齊髙劉皇后諱智容年十七裴方明為</hi>
<hi>子求婚酬許已定后夢見先有迎車至猶如常人家后不肯往次有迎至龍旂豹尾有異於常后喜而從之既</hi>
<hi>而與裴氏不成婚竟嬪於上孫天中記曰京兆李植觀察使士衡之孫約婚曹彬女  娶迎入門見鬼神千萬</hi>
<hi>在前驚走踰牆避之女即還父母家未幾仁宗聘入宫郭后廢冊為皇后即慈聖光獻也</hi>　馬立舍<lb/>
外　鵲巢燈山<hi>唐書曰長孫晟仕隋為左驍騎将軍以女歸太宗后歸寧舅髙士亷妾見大馬</hi>
<hi>二丈立后舍外懼占之遇坤之泰卜者曰坤順承天載物無疆馬地𩔖也坤之泰是天地交而萬物通也又以</hi>
<hi>輔相天地之宜繇協歸妹婦人事也女處尊位履中而居順后妃象也  宋史曰理宗謝皇后祖深甫舊相也</hi>
<pb n="KR3k0055_WYG_062-37a"/>
<hi>后生而黧黒瞖一目初深甫為相有援立楊太后功太后德之理宗議擇中宫太后命選謝氏諸女后少孤在</hi>
<hi>室兄弟欲納之諸父攑伯不可曰即奉詔納女當厚奉資装異時不過一老宫婢事奚益會元夕有鵲來巢燈</hi>
<hi>山衆以為后妃之祥乃供送后就道后旋病疹良已膚蛻瑩白如玉瞖又藥去目瞖時賈渉女有殊色同在選</hi>
<hi>中及入宫理宗意欲立賈太后曰謝女端重有福宜正中宫左右亦皆竊語曰不立真皇后乃立假皇后耶帝</hi>
<hi>不能奪遂定立后而賈女為貴妃  已上皇后竒相</hi>　原周配　虞嬪<hi>魏收後魏書曰古先</hi>
<hi>哲王莫不明后妃之制順天地之德故二妃嬪媯虞道克昌任姒配周周室用光  尚書曰有鰥在下曰虞舜</hi>
<hi>帝曰我其試哉女于時觀厥刑于二女釐降二女于媯汭嬪于虞</hi>　翼夏　興媯<hi>謝承三夫</hi>
<hi>人箴曰降暨三代創業之君亦賴賢妃用佐厥勲塗山翼夏有莘賛殷  下見後漢皇甫規女史箴</hi>　大<lb/>
<pb n="KR3k0055_WYG_062-37b"/>
帝之女　俔天之妹<hi>上詳嬪妃之毛詩大明篇曰大邦有子俔天  妹毛萇注云俔罄也</hi>
<hi>盡也文王以太姒為賢問名還卜之既吉盡禮尊敬之如天之有女弟俔口見反</hi>　思齊大任<lb/>
　思媚周姜<hi>毛詩思齊篇云思齊大任文王之母思媚周姜京室之婦毛萇傳曰齊莊也媚愛也</hi>
<hi>周姜太姜也常思莊敬太任乃為文王之母又常思愛太姜之配太王之禮故能為京室之婦言其徳行純備</hi>
<hi>故生聖子</hi>　増獻圖　觀像<hi>彚苑詳註曰金廢帝后也帝謂侍臣曰昨太子生日皇后獻朕</hi>
<hi>一圖卿試觀之乃田家稼穡圗也后以太子生深宫之中不知稼穡之艱故以為獻  太平御覽曰東漢馬皇</hi>
<hi>后美於色厚於徳帝用嘉之常從觀虞舜畫像見娥皇女英帝指之戯謂后曰恨不得如此人為妃又前觀陶</hi>
<hi>唐像后指堯曰嗟夫羣臣百姓恨不得為君如是帝顧而笑</hi>　求德閥　不妒忌<hi>宋史</hi>
<pb n="KR3k0055_WYG_062-38a"/>
<hi>曰仁宗郭皇后廢帝命宋綬作詔曰當求德閥以稱坤儀既而左右引富人陳氏女入室綬曰陛下乃欲以賤</hi>
<hi>者正位中宫不亦與前月詔語戾乎後數日王曽入對又諭奏之帝曰宋綬亦如此言卒罷之  元史曰順帝</hi>
<hi>巴延呼都克皇后鴻吉哩氏毓德王博囉特穆爾之女也至元三年立為后后性節儉不妒忌動以禮法自持第</hi>
<hi>三皇后竒氏素有寵居興聖西宮帝希幸東宫后左右以為言后無㡬微怨望意從帝廷上都次中道帝遣内</hi>
<hi>官𫝊旨臨幸后辭曰昏夜非至尊往來之時帝益賢之居坤德殿終日端坐末嘗妄踰户閾及崩竒氏后見其</hi>
<hi>所遺衣服敝壊大笑曰正宫皇后何至服此等衣也</hi>　著女則　引故實<hi>唐太宗長孫皇</hi>
<hi>后著女則詳前能宋史曰真宗章獻劉皇后性警悟曉書史聞朝廷事  記其夲末真宗退朝閱天下封奏多</hi>
<hi>至中夜后皆頂聞宮中事有問輙𫝊引故實以對  以上賢皇后</hi>　原織室　桑壇<hi>上詳</hi>
<pb n="KR3k0055_WYG_062-38b"/>
<hi>𩔖聚桑晉元康儀曰皇后採  壇在蠶宮西南</hi>　分絲　獻繭<hi>蔡邕月令章句曰李春之月后</hi>
<hi>妃齋戒親東向躬桑蠶事既畢分繭稱絲子禮記曰孟夏之月蠶事既畢后妃獻繭於天</hi>　中饋<lb/>
　内則<hi>易曰無攸遂在中饋女史箴曰施衿結褵䖍恭中饋謂祭祀飲食之務  禮記有内則篇顔竣</hi>
<hi>皇后廟登歌曰載我聖文奄有四海外刑家邦内貽女則</hi>　統六宫　率八妾<hi>魏志曰文</hi>
<hi>德郭皇后将登位中郎校裴潛上疏曰在昔帝王之有天下不惟外輔亦有内助是以聖哲預立元妃必取先</hi>
<hi>代名族之家擇其令淑以統六宫秋東觀漢記曰永平三年有司奏請明德馬皇后立長  宫以率八妾上未</hi>
<hi>有所言皇太后曰馬貴人德冠後宫遂登至尊</hi>　日之有月　天之有地<hi>魏名臣奏</hi>
<hi>曰臣聞帝之有后猶日之有月也肅盧植奏事曰后妃者所以郊天祀地祇奉祖宗外以  恭明神内以率正</hi>
<pb n="KR3k0055_WYG_062-39a"/>
<hi>九嬪理陰陽者猶天之有地陽之有陰  以王皇后内職</hi>　習詩易　好黄老<hi>上詳𩔖聚</hi>
<hi>言漢書曰竇皇后景帝母也好黄帝老子之  景帝及諸竇不得不讀老子皆遵其術</hi>　脩母道<lb/>
　聽女順<hi>禮記曰后脩女順母道也鄭元注母者施陰教於婦也  又曰天子聽男教后聽女順天</hi>
<hi>子治陽道后治陰德天子聽外治后聽内職</hi>　衣不擇采　食不求甘<hi>續漢書和</hi>
<hi>熹鄧皇后𫝊云宫省宴會諸貴人競自脩飾極靡麗之服而后獨澹然衣不擇采装不務飾  東觀漢記明徳</hi>
<hi>馬皇后傳曰太后詔曰吾萬乘之主身衣大練縑裙食不求甘左右旁人皆無薰香之飾</hi>　外抑宗<lb/>
族　内無忌刻<hi>續漢書云孝和鄧后性謙慎兄弟中外皆先帝所寵自攝政之後内檢左右外</hi>
<hi>抑宗族章又云順烈梁后立順帝崩冲帝在襁褓太后攝政初  德竇后嫉害恭懐皇后獨生聖嗣䧟以非辜</hi>
<pb n="KR3k0055_WYG_062-39b"/>
<hi>家屬坐徙九真章徳后之從父昆弟章女為貴人與太后並寵章至大位大鴻臚及上晏駕后登至尊章惶怖</hi>
<hi>太后内無忌刻之心遂不以舊惡介意</hi>　不喜觀游　不好戱弄<hi>東觀漢記曰明</hi>
<hi>德馬皇后不喜出入游觀希常臨御窗望有魏志曰文昭甄皇后自少至長不好戱弄年八歳外  立騎戯馬</hi>
<hi>者家人諸姊皆上閣觀之后獨不行諸姊問之答言豈女人之所觀也</hi>　不尚華麗　不<lb/>
好音樂<hi>上詳𩔖聚樂王沈魏志曰文德郭皇后性儉約不好音  常慕明德馬皇后之為人也</hi>
増親御戎車　親督衛士<hi>續文獻通考曰遼景宗睿知皇后蕭氏明達治道又習軍</hi>
<hi>政澶淵之役親御戎車信賞必罰将士用命子聖宗稱遼盛主得於后訓為多  理宗仁懿皇后簫氏子道宗</hi>
<hi>即位尊為皇太后太叔重元與其子尼嚕古謀反太后親督戰士擒之按遼后妃往往長於射御軍旅田獵未</hi>
<pb n="KR3k0055_WYG_062-40a"/>
<hi>嘗不從如應天之奮擊室韋承天乏御戎澶淵仁懿之親破重元皆古所未有也  以上皇后才能</hi>　押<lb/>
班　專夜<hi>宋史曰徽宗鄭皇后本欽聖殿押班徽宗為端王每日朝慈徳宫欽聖命鄭王二押班供</hi>
<hi>侍及即位遂以二人賜之進鄭為貴妃有異寵政和元年立為皇后王亦進位貴妃  唐書曰代宗獨孤后以</hi>
<hi>姝艶進居常専夜即位冊貴妃大歴十年薨追號為皇后</hi>　後乗輿　辭北使<hi>宋史曰仁</hi>
<hi>宗朝帝與太后将同幸慈孝寺太后欲以大安輦先帝行誎議大夫魯宗道曰夫死從子婦人之道也太后遽</hi>
<hi>命輦後㮚輿北又曰后稱制日北使簫從順請見太后且言南使至  者皆見太后而北使來乃不得見薛奎</hi>
<hi>始為館伴使折之曰皇太后垂簾聽政雖夲朝羣臣亦未嘗見也從順乃已</hi>　具冠帔　侍<lb/>
戎服<hi>宋史曰太祖宋皇后左衛上将軍偓之女也母漢永寧公主乾德間太祖召見賜冠帔時偓任華州</hi>
<pb n="KR3k0055_WYG_062-40b"/>
<hi>節度使孝明皇后崩后父隨母來賀長春節開寳元年遂納入宮為皇后后年十七性柔順好禮每帝視朝退</hi>
<hi>常具冠帔候接佐御膳太宗時號開寶皇后以又曰髙宗吳皇后年十四被選入宮王即帝位后常  戎服侍</hi>
<hi>左右從幸四明衛士謀為變問帝所在后紿之以免後為皇后伯琮召入宫命后育之及孝宗即位尊為壽聖</hi>
<hi>太后歴光宗寧宗凡四朝年至八十餘</hi>　金璽盤螭　畫屏射雀<hi>合璧事𩔖曰漢</hi>
<hi>官儀皇后有金璽盤螭鈕文曰皇后之璽國太平御覽曰髙祖太穆皇后竇氏父毅在周為上柱  尚武帝姊</hi>
<hi>㐮陽公主毅嘗謂主曰此女有竒相且識不凡何可妾與人因畫二孔雀於屏間請婚者使射二矢陰約中目</hi>
<hi>則許之射者閲數十皆不合髙祖最後射中各一目遂歸於帝</hi>　蔡齊不為文　孫沔<lb/>
不讀冊<hi>宋史曰章獻太后大出金帛脩景德寺遣内侍羅崇勲主之命蔡齊為文記之崇勲使人誘齊</hi>
<pb n="KR3k0055_WYG_062-41a"/>
<hi>曰趣為記當得叅知政事齊久之不上崇勲讒之乃罷齊翰林學士出知河南府  又曰景祐中張貴妃薨追</hi>
<hi>冊為皇后命孫沔讀冊故事正后翰林學士讀冊沔既陳不可用宰相䕶𦵏且曰陛下若以臣沔讀冊則可以</hi>
<hi>樞宻副使讀冊則不可</hi>　慈寧牡丹　三宫元夜<hi>宋史曰髙宗母韋太后北還居</hi>
<hi>慈慶宫帝先意永志惟恐不及嘗戒宫人曰太后年已六十惟優游無事起居適意即壽考康寧事有所闕慎</hi>
<hi>母令太后知苐來白朕十九年太后年七十正月朔即宫中行慶壽禮太后微恙累月不出殿門㑹牡丹盛開</hi>
<hi>帝入白太后欣然歩至花所因留宴竟夕盡歡翌日以諭宰執二十九年太后壽八十行慶禮親屬進官一等</hi>
<hi>庻人年九十宗子女若貢士以上父母年八十者悉官封之  唐文宗奉三宫太后正月望夜然燈進壽具前</hi>
　以賂得立　表請閒居<hi>弇山堂别集曰天順八年憲宗嗣位是年八月立吳氏為</hi>
<pb n="KR3k0055_WYG_062-41b"/>
<hi>皇后月餘有㫖司禮監太監牛玉壊朝廷大婚下獄并太監吳熹䆒治獄辭謂皇太后欲立王氏而玉以王氏</hi>
<hi>非其所選說太后止之吴氏父都督同知俊及子䧺同熹賂玉立后詔廢皇后居别館玉熹發孝陵種菜俊䧺</hi>
<hi>俱戍登州時朝臣請誅玉上不聽也子又曰宣宗皇后胡氏都督榮女宣德三年以多疾無  上表請閒居别</hi>
<hi>宫正統間薨諡靜慈仙師天順加諡恭讓靜慈章皇后</hi>　極道悽惋　勅製樂曲<lb/>
<hi>唐書曰代宗妃獨孤氏大厯十年薨追號為后帝悼思不已殯内殿三年始𦵏莊陵詔宰相常衮為哀冊極道</hi>
<hi>悽惋以中帝意又詔羣臣為挽辭帝擇其尤悲者令歌之  又曰徳宗昭德皇后王氏上順宗无見寵禮立為</hi>
<hi>皇后冊禮方訖而崩将𦵏聽宗室王大臣李晟渾瑊等皆祭立廟奏坤元之舞敕宰相張延賞栁渾等製樂曲</hi>
<hi>帝嫌文不工</hi>　終帝世無聞　自言太后弟<hi>唐書曰德宗母沈氏廣平王妃</hi>
<pb n="KR3k0055_WYG_062-42a"/>
<hi>天寳亂賊囚之東都掖庭王入洛復留宫中方北討未及歸長安而河南復為史思明陷沒遂失后所在建中</hi>
<hi>元年乃具冊上尊號為皇太后帝再拜奉冊欷歔感咽乃以睦王述為奉迎使分遣諸沈行天下州縣物色故</hi>
<hi>中官髙力士女頗能言禁中事女官李真一嘗從后游李見髙疑問之含糊不吐而年状差似是時宫中無識</hi>
<hi>后者於是迎還上陽宫馳以聞帝喜羣臣皆賀力士子知非是具言其情詔貸之帝謂左右吾寧受百㒺兾得</hi>
<hi>一真然終帝世無聞焉知又曰穆宗皇后蕭氏閩人也初后去家入長安不復  家存亡惟記有弟文宗即位</hi>
<hi>為訪之俄有男子蕭洪因后娣壻呂璋白見之太后謂得真弟悲不自勝帝拜洪金吾将軍出為鄜坊節度使</hi>
<hi>會閩有男子蕭夲又稱太后弟仇士良以聞乃召洪下獄而泉州男子蕭宏自言太后弟請與夲辨詔三司雜</hi>
<hi>問乃皆妄於是各流逺州而太后弟終不獲</hi>　姿薄不勝寵名　問名何以<lb/>
<pb n="KR3k0055_WYG_062-42b"/>
辭進<hi>宋史曰仁宗張貴妃父堯封舉進士妃幼孤母錢氏納於章惠皇后宫寝長得幸有盛寵妃巧慧多</hi>
<hi>智數善承迎勢動中外慶厯元年進才人遷脩媛忽被疾曰妾姿薄不勝寵名願為美人許之皇祐初進貴妃</hi>
<hi>後五年薨帝哀悼之追冊為溫成皇后便又曰哲宗方選后太皇太后曰今得狄諮女年命頗  然為庻出過</hi>
<hi>房事湏評議王巖叟曰按禮經問名篇女家答曰臣女夫婦所生及外氏官諱不識今者狄氏将何辭以進議</hi>
<hi>遂寝</hi>　天子娶婦皇后嫁女　天子嫁女皇后娶婦<hi>漢書曰張</hi>
<hi>放取皇后弟平恩侯許嘉女上為放供帳賜甲第充以乗輿服飾號為天子娶婦皇后嫁女大官私官並供其</hi>
<hi>第兩宫使者冠盖不絶婚唐書曰蕭至忠為相韋后為其弟洵與至忠殤女㝠  至忠又以女妻后舅崔從禮</hi>
<hi>子無詖兩家合禮帝主蕭后主崔時謂天子嫁女皇后娶婦  以上泛引皇后故實</hi>
<pb n="KR3k0055_WYG_062-43a"/>
　　皇后總載四<hi>失道附</hi>
原承天<hi>易乃順承天</hi>　象陰<hi>易坤道象陰故/能配合聖人</hi>　猶月<hi>天子之與后猶</hi>
<hi>日之與月陰之與陽相湏而成也</hi>　正位<hi>晉中興書修教於内正位閨房又正位居體美在其中</hi>
　進賢<hi>憂在進賢</hi>　柔順<hi>利/貞</hi>　化光<hi>含萬物而化光</hi>　内主　中饋<lb/>
<hi>婦人無儀中饋是議</hi>　内令<hi>周禮懿範内令/后之教正也</hi>　内和<hi>天下内和</hi>　作合<lb/>
<hi>天作之合</hi>　作嬪<hi>來嫁于周/作嬪于京</hi>　陰教　母道　備百姓<hi>納女于天</hi>
<hi>子曰備百姓姓生也言廣生息也</hi>　教六宫<hi>周禮以陰禮教六宫注陰禮后也</hi>　母天<lb/>
下　養萬物<hi>大戴禮助天養萬物</hi>　無私謁　無嗜慾<hi>禮將無嗜慾用稟仁</hi>
<pb n="KR3k0055_WYG_062-43b"/>
<hi>慈白帖</hi>　増正嫡<hi>彚苑詳註漢官儀曰夏殷以前后妃之制其文略矣大率皆稱妃周立后正嫡</hi>
<hi>曰王后秦稱正嫡曰皇后漢因之</hi>　同體<hi>天中記周禮/曰同體天王</hi>　女君<hi>彚苑詳註魏書</hi>
<hi>曰皇后曰女君</hi>　小君<hi>白虎通曰后者何也明/海内之小君也見前</hi>　子午忌<hi>唐書曰憲</hi>
<hi>宗皇后郭氏元和元年進冊貴妃羣臣三請立為后帝以嵗子午忌又後庭多嬖艶恐后得尊位鉗掣不得肆</hi>
<hi>故章報聞罷</hi>　菖蒲花<hi>太平御覽曰梁蕭衍母后嘗於室内忽見庭前菖蒲生花光彩照灼非世</hi>
<hi>中所有驚視謂侍者曰嘗聞見者當富貴因遂取吞之是月生髙祖</hi>　吾家女師<hi>又曰梁太宗皇</hi>
<hi>后王氏名靈寶文憲公儉之孫也幼而柔明淑德其諸父見之曰吾家女師也</hi>　是婦將種<hi>宋史</hi>
<hi>曰光宗皇后李氏慶遠軍節度使道之女初后生有黒鳯集道營遂字曰鳯孃道士皇甫坦善相人見之驚曰</hi>
<pb n="KR3k0055_WYG_062-44a"/>
<hi>此女當母天下坦言於髙宗遂聘為恭王妃生嘉王後立為太子妃性妒悍嘗訴太子左右於髙孝二宫髙宗</hi>
<hi>不懌謂吴后曰是婦将種吾為皇甫坦所誤</hi>　多所推進<hi>太平御覽曰孫權歩后性不妒嫉多</hi>
<hi>所推進故久見愛</hi>　庸知非福<hi>唐書曰太宗聞武士彠女美召為才人年十四母楊慟泣與訣</hi>
<hi>后獨自如曰見天子庸知非福何兒女悲乎</hi>　善承帝意<hi>宋史曰徽宗后鄭氏性端謹善承順</hi>
<hi>帝意</hi>　能執婦禮<hi>又曰宜仁諭宰執孟氏子能執婦禮宜正位中宫</hi>　上桑條歌<lb/>
<hi>唐書曰韋后時太史迦葉志忠上桑條歌十二篇言后當受命曰昔髙祖時天下歌桃李太宗時歌秦王破陣</hi>
<hi>樂髙宗歌堂堂天后世歌武媚娘皇帝受命歌英王石州后今受命歌桑條韋蓋后妃之德專蠶桑共宗廟事</hi>
<hi>也太常少卿鄭愔因之被樂府</hi>　賦翠羽帳<hi>又曰明皇后王氏廢當時王諲作翠羽帳賦以諷未</hi>
<pb n="KR3k0055_WYG_062-44b"/>
<hi>㡬卒後宫思慕之帝亦悔</hi>　漢立三后<hi>山堂肆考曰漢主劉聰納中䕶軍靳準二女月光月華立</hi>
<hi>月光為上皇后劉貴妃與月華為左右皇后</hi>　周立五后<hi>又曰周主贇将立五后以問小宗伯</hi>
<hi>辛彦之對曰皇后與天子敵體不宜有五博士何妥曰帝嚳四妃虞舜二妃先代之數何常之有天元大恱遂</hi>
<hi>立五后造五帳使五后各居之</hi>　三女皆后<hi>獨異志曰後周獨孤信三女皆為后各生一代天子</hi>
<hi>長生周武帝次生隋煬帝次生唐髙祖</hi>　貴相為后<hi>蜀志曰劉焉入蜀聞善相者言吴壹妹當</hi>
<hi>大貴為子瑁納之先主定益州以為夫人錡唐書曰元和初李錡反有相者言爾朱氏當生天子  納為侍人</hi>
<hi>錡誅沒入掖庭侍郭后憲宗幸之生宣宗素五代史補曰符彦卿女術者曰此天下母也李守真  有異志為</hi>
<hi>子崇訓娶之㨿河中叛及城破周髙祖以歸彦卿世宗即位納為皇后</hi>　佩皇后璽綬者<lb/>
<pb n="KR3k0055_WYG_062-45a"/>
多矣<hi>太平御覽曰孫皓内寵諸姬佩皇后璽綬者多矣</hi>　原服母之義<hi>天子與后猶父</hi>
<hi>之與母也故為天王服斬衰服父之義也為后服齊衰服母之義也</hi>　先王之辭<hi>𫝊靈王求后于</hi>
<hi>齊齊侯使晏桓子對曰夫婦所生若而人妾婦之子若而人無女而有姊妹及姑姊妹則曰先守某公之遺女</hi>
<hi>若而人此先王之禮辭也不敢毁不敢譽故云若而人也齊侯許婚使陰黒結之結成也</hi>　天立厥<lb/>
后　文定厥祥<hi>親迎於渭</hi>　陰體先和　婦道承順　脩其<lb/>
四德<hi>言容德功</hi>　合於六宫<hi>禮/</hi>　穆穆克敬　邕邕柔喜<hi>國語</hi>
　淑女之德　麗華之容　螽斯之詠<hi>見於婦德</hi>　麟趾之<lb/>
化　服浣濯之衣　脩蘋藻之事　體資生之仁　含<lb/>
<pb n="KR3k0055_WYG_062-45b"/>
成象之德　上尊宗廟夙夜祁祁　下訓御人尊卑肅<lb/>
肅　或淚竹成斑将思虞舜<hi>二妃</hi>　聞裂繒起笑将亡夏<lb/>
桀<hi>妺喜</hi>　樊氏忠賢達善於楚國　馬后貞素辭寵於漢<lb/>
君<hi>白帖曰漢明德馬皇后為人貞潔衣不加彩帝每幸之輙曰陛下雲兩之澤潤及後宫使陰陽和順示不</hi>
<hi>偏也帝甚善之</hi>　為海内小君<hi>白虎/通</hi>　聽天下内治<hi>禮記</hi>　后聽<lb/>
内職<hi>禮記</hi>　后職内事<hi>魏/志</hi>　配乾作合<hi>東/觀</hi>　從尊聽女<hi>雷次</hi>
<hi>宗詩</hi>　君子好逑<hi>毛/詩</hi>　名家應運<hi>晉中/興書</hi>　嚳納四妃<hi>世夲</hi>
舜納三妃<hi>漢書</hi>　王立朝后在前<hi>禮/記</hi>　妊娠周室用熙<hi>魏志</hi>
<pb n="KR3k0055_WYG_062-46a"/>
　夏之興也以塗山桀之亡也以妹喜殷之興也以有<lb/>
娀紂之滅也嬖妲己周之興也以姜嫄幽之滅也以褒<lb/>
姒<hi>史記北堂書鈔</hi>　失道竒衺　媚道　啄皇孫<hi>漢成趙昭儀皇后飛燕妹</hi>
<hi>也殺皇子帝遂絶嗣童謡曰飛燕來啄皇孫</hi>　擲孕妾<hi>晉惠帝賈后性酷虐常手殺數人或以㦸</hi>
<hi>擲孕妾子隨刃墮地</hi>　同玉輦而恃恩　專金屋而怙寵<hi>白帖</hi>　増<lb/>
微服過市<hi>唐書曰神龍中正月望夜中宗與韋后微服過市彷徉觀覽縱宫女出游皆淫奔不還</hi>
　傳言革命<hi>又曰中宗被弑韋后引所親定計然後發䘮立溫王重茂為皇太子嗣位后臨朝譙</hi>
<hi>王溫與武廷秀等總内外兵撿䕶宫省京師大恐𫝊言且革命</hi>　謀徙西内<hi>又曰肅宗張后與李</hi>
<pb n="KR3k0055_WYG_062-46b"/>
<hi>輔國徙上皇西内帝内懼后卒不敢謁后又譖殺建寧王倓</hi>　不朝重華<hi>宋史曰光宗得心疾</hi>
<hi>孝宗購得良藥欲因帝至宮授之李后以為疑又請立嘉王為太子孝宗不許后遂訴於帝謂壽皇有廢立意</hi>
<hi>帝惑之遂不朝太上久之紹熙四年九月重明節宰執侍從臺誎連章請朝重華宫帝感悟出至御屏后挽留</hi>
<hi>帝入曰天寒官家且飲酒</hi>
原詩晉張華中宫歌詩曰先王統大業元化漸八維儀<lb/>
刑孚萬邦内訓崇宫闈皇英垂帝則大雅詠三妃含章<lb/>
體柔順率禮蹈謙祇螽斯宏慈惠樛木逮幽微徽音穆<lb/>
清風髙義邈不追貴榮參日月舉世仰餘輝　成公綏<lb/>
<pb n="KR3k0055_WYG_062-47a"/>
詩曰天地不獨立造化由陰陽乾坤垂覆載日月耀重<lb/>
光治國先家道立教起閨房二妃濟有虞三母隆周王<lb/>
塗山興大禹有莘佐成湯齊晉霸諸侯皆賴姬與姜關<lb/>
睢思賢妃此言安可忘<lb/>
原箴後漢皇甫規女師箴曰觀象制教肇經乾坤家有<lb/>
王義室有嚴君各有定位陰陽是分昔在軒轅陶化正<lb/>
刑刑于壼闈以臨百官煌煌后妃女紞是閑穆穆夫人<lb/>
爰采潔蘩師禮莫違而神㒺時怨關睢首化萬國承流<lb/>
<pb n="KR3k0055_WYG_062-47b"/>
實有淑女允作好逑唐媛興媯文母盛周德音不回𢎞<lb/>
濟大繇咨爾庻妃鑾輅斯邁戰戰兢兢厲省鞶帶漸進<lb/>
不形變起無外行難著而易䘮事易失而難退動若順<lb/>
流應如發機奉上惟敬撫下惟慈怨豈在明患生不思<lb/>
　傅幹皇后箴曰煌煌四星著天垂曜赫赫后妃是則<lb/>
是效舜納二女對揚茂教正位於内頑嚚輟暴辛亂妲<lb/>
己共則情恱牝雞亂晨殷祀用絶孝成寛柔縱弛紀綱<lb/>
王擅朝權趙專椒房巨猾是緣竊弄神器故禍不出所<lb/>
<pb n="KR3k0055_WYG_062-48a"/>
憎常出所愛是以在昔明后日新其化匪唯訓外亦訓<lb/>
於内<lb/>
原贊魏曹植姜嫄簡狄贊曰嚳有四妃子皆為王帝摯<lb/>
早崩堯承天綱𤣥鳥大跡殷周美祥稷契既生功顯虞<lb/>
唐　又禹妻贊曰禹娶塗山土功是急聞啓之生過門<lb/>
不入女嬌達義明勲是執成長聖嗣天祿以襲　晉傅<lb/>
咸明德馬皇后贊曰明德馬后執履貞素光崇六行動<lb/>
遵禮度作后作母帝諮厥謀國賴内訓家應顯祚　左<lb/>
<pb n="KR3k0055_WYG_062-48b"/>
九嬪虞舜二妃贊曰妙矣二妃體靈應符奉嬪于媯光<lb/>
此有虞沅湘示教靈德永敷　又周宣王姜后贊曰昭<lb/>
昭宣王克復前制亹亹姜后乃激乃厲執心至公以恢<lb/>
明世　庾闡二妃像贊曰二妃𤣥達含靈體妙協德坤<lb/>
元配虞齊耀明兩既麗重光作照有邈其微神風遐劭<lb/>
原頌列女傳契母頌曰契母簡狄敦仁勵翼吞卵産子<lb/>
遂自脩飭教以事理推恩有德契為帝輔蓋母有力<lb/>
又曰殷湯令妃有莘之女仁教内脩度義以處清謐後<lb/>
<pb n="KR3k0055_WYG_062-49a"/>
宫九嬪有序尹為媵臣遂作元輔　又賢明頌曰於鑠<lb/>
姜后光配周宣非義不動非禮不言晏起早朝永巷告<lb/>
愆王用勤政萬國以虔　晉劉柔妻王氏姜嫄頌曰英<lb/>
英姜嫄實德之純肇承靈瑞武敏是遵誕育岐嶷毗贊<lb/>
皇綸播殖之訓萬葉攸循　又啓母塗山頌曰塗山靜<lb/>
居元朗悟幾大禹至公過門不歸明此道訓孩𦙍是綏<lb/>
仁哲以成永繫天暉<lb/>
原誄漢揚䧺元后誄曰沙麓之靈太陰之精天生聖姿<lb/>
<pb n="KR3k0055_WYG_062-49b"/>
豫有祥禎作合於漢配元生成孝順皇姑聖敬齋莊内<lb/>
則純備後烈丕光肇初配元天命是将志在黎元是勞<lb/>
是勤寅賔出日東秩暘谷鳴鳩拂羽勝降桑木蠶於繭<lb/>
館躬執筐曲帥導羣妾咸修蠶族分繭理絲女工是敕<lb/>
遐邇蒙祉中外禔福自京逮海靡不仰德去此昭昭就<lb/>
彼㝠㝠忽兮不見超兮西征既作下宫不復故庭　魏<lb/>
曹植卞太后誄曰率土噴薄三光改度陵穨谷踊五行<lb/>
錯互皇室蕭條羽檄四布百姓歔欷嬰兒號慕若喪考<lb/>
<pb n="KR3k0055_WYG_062-50a"/>
妣天下縞素聖者知命殉道寳名義之攸在亦棄厥生<lb/>
敢揚后德表之旐旌光垂㒺極以慰我情乃作誄曰我<lb/>
皇之生坤靈是輔作合于魏亦光聖武篤生帝文紹虞<lb/>
之緒龍飛紫宸奄有九土祥惟聖善岐嶷秀出德配姜<lb/>
嫄不忝先哲𤣥覽萬機兼才備藝汎納容衆含垢藏疾<lb/>
仰奉諸姑降接儔列陰處陽濳外明内察及踐大位母<lb/>
養萬國溫溫其仁不替明德悼彼邊氓未遑宴息恒勞<lb/>
庻事兢兢翼翼親桑蠶館為天下式樊姬霸楚書載其<lb/>
<pb n="KR3k0055_WYG_062-50b"/>
庸武王有亂孔歎其功我后齊聖克暢丹聰不出房闥<lb/>
心照萬邦年踰耳順乾乾匪倦珠玉不玩躬御綈練日<lb/>
昃忘饑臨樂勿讌去奢即儉曠世作顯慎終如始蹈和<lb/>
履貞恭事神祇昭奉百靈跼天蹐地祇畏神明敬微慎<lb/>
獨執禮幽𡨕䖍肅宗廟蠲薦三牲降福無疆祝云其誠<lb/>
宜享斯祐蒙祉自天何圖凶咎不免斯年嘗禱盡禮有<lb/>
篤無痊豈命有終神食其言遺孤在疚承諱東藩擗踊<lb/>
郊甸灑淚中原追號皇妣棄我何遷昔垂顧復今何不<lb/>
<pb n="KR3k0055_WYG_062-51a"/>
然空宫寥廓棟宇無煙廵省階塗髣髴櫺軒仰瞻帷幄<lb/>
俯察几筵物不毁故而人不存痛莫酷斯彼蒼者天遂<lb/>
臻魏都遊魂舊邑大隧開塗靈将斯戢歎息霧興揮淚<lb/>
雨集徘徊輀柩號咷弗及神光既幽佇立以泣　晉張<lb/>
華章懐皇后誄曰自天陶靈必有徵祥誕在初載亦曜<lb/>
神光顯應天祿聿嬪聖皇受氣自然實聽清和内含茂<lb/>
質外發英華身處宸極敬恭惟夙窈窕淑媚柔順婉穆<lb/>
宣慈内政流化太微六宫變雅清我壼闈經綸庻屬積<lb/>
<pb n="KR3k0055_WYG_062-51b"/>
思萬機既臻緝熙元澤流衍将翼我后登封降禪氛祲<lb/>
告妖沈結彌留奄忽升遐棄世髙遊聖上哀懐感切悼<lb/>
心率土縞素遏宻八音眇眇遊靈将焉所之容光幽邁<lb/>
豈有返期杳杳新宫下絶三泉茫茫陵域合體中原委<lb/>
棄徽章即安太清　左九嬪元皇后楊氏誄曰昔有莘<lb/>
適殷姜姒歸周宣德中閨徽音永流樊衛二姬匡齊翼<lb/>
楚馬鄧二妃亦毗漢主峨峨元后光嬪晉宇伉儷聖皇<lb/>
比蹤往古遭命不永背陽即陰六宫號咷四海動心嗟<lb/>
<pb n="KR3k0055_WYG_062-52a"/>
余鄙妾銜恩特深追慕三良甘心自沈何用存思不忘<lb/>
德音何用紀述記辭翰林乃作誄曰惟嶽降神顯兹禎<lb/>
祥篤生英媛休有烈光和暢春日撡厲秋霜率由四教<lb/>
容德匪荒行周六親徽音顯揚皇英佐舜塗山翼禹明<lb/>
明我后與世同矩云胡不造丁兹禍殃寝疾彌留寤寐<lb/>
不康祈禱無應嘗藥無良有始有終天地之經自非三<lb/>
宫誰能不零存播令德歿圖丹青溫溫元后實宣慈焉<lb/>
撫育羣生恩惠滋焉懸名日月垂萬春焉<lb/>
<pb n="KR3k0055_WYG_062-52b"/>
原哀冊文晉潘岳景獻皇后哀冊文曰於穆先后儷皇<lb/>
協運世宗之𦙍德博化光用儉禮峻任姒隆周后亦母<lb/>
晉終溫且惠其儀淑慎既慎其儀克明禮教撫翼齊藩<lb/>
訓成𢎞操其慈有威不舒不暴乃家乃邦是則是效嗟<lb/>
余艱屯仍遭不造靡恃惟妣景命弗保心之云痛痛貫<lb/>
穹昊襲龜筮之良辰啓幽房之濳𡑞整武駕之隆牡結<lb/>
龍輈之縞駟望旂常而崩摧披轀輬以増欷口嗚咽以<lb/>
失聲目横迸以灑淚邈雨絶於宫闈長無覿於髣髴<lb/>
<pb n="KR3k0055_WYG_062-53a"/>
張華元皇后哀冊文曰天地配序化成兩儀王假有道<lb/>
義在伉儷姜嫄佐嚳二妃興媯仰觀古籍覬亦同規今<lb/>
胡不然景命夙虧我膺厯運臨統萬方正位於内實在<lb/>
嬪嬙天作之合駿發其祥河嶽降靈啓祚華陽累世豐<lb/>
衍朱紱斯皇來翼家邦憲度是常緝熙陰教德聲顯揚<lb/>
如何不弔背世隕喪瑶齋無主長去蒸嘗追懐永悼率<lb/>
土摧傷陵兆既宅将遷幽都宵陳夙駕元妃其徂宫闈<lb/>
遏宻階庭永虛設祖屬紼告駕啓途法服翬褕寄象容<lb/>
<pb n="KR3k0055_WYG_062-53b"/>
車金輅晻藹帷裳不舒千乘動軫六驥踟蹰銘旌𣗳表<lb/>
翣栁雲敷祁祁同軌岌岌烝徒孰云不懐哀感萬夫寧<lb/>
神虞旃安體𤣥廬　宋顔延之𤣥皇后哀冊文曰龍輁<lb/>
纚綍容翟結驂皇圖昭曠神路幽嚴皇帝親臨祖饋躬<lb/>
瞻宵載飾遺儀於組旒淪徂音乎珩珮悲黼翣之遺御<lb/>
痛翬褕之重晦降輿客位撤奠殯階乃命史臣累德述<lb/>
懐其辭曰倫昭儷升有物有憑圎精初爍方祇始凝昭<lb/>
哉世族祥發慶膺秘儀景胄圖光玉繩昌暉在陰柔明<lb/>
<pb n="KR3k0055_WYG_062-54a"/>
将進率禮蹈和稱詩納順爰自待年金聲夙振亦既有<lb/>
行素章増絢象服是加言觀維則俾我王風始基嬪德<lb/>
惠問川流芳猷淵塞方江泳漢再謡南國伊昔不造鴻<lb/>
化中微用集寶命仰陟天機釋位公宫登曜紫闈欽若<lb/>
皇姑允廸前徽孝達寧親敬行宗祀進思才淑傍綜圖<lb/>
史發音在詠動容成紀坤則順成星軒潤飾下節震騰<lb/>
上清脁側有來斯雍無思不極象物方臻視祲告沴太<lb/>
和既融收華委世蘭殿長陰椒塗弛衛戒凉在肂杪秋<lb/>
<pb n="KR3k0055_WYG_062-54b"/>
即穸霜夜流唱曉月升魄八神警引五輅遷跡噭噭儲<lb/>
嗣哀哀列辟灑零玉墀雨泗丹掖撫存悼亡感今懐昔<lb/>
南背國門北首山園遥酸紫葢眇泣素軒滅采清都夷<lb/>
體夀原邑野淪藹戎夏悲讙來芳可述往駕弗援　齊<lb/>
謝脁敬皇后哀冊文曰翠帟舒阜元堂啓扉爼徹三獻<lb/>
筵卷六衣懐蜃衛而延首想鷖輅而撫心痛椒塗之先<lb/>
廓哀長信之莫臨身隔兩赴時無二展旋詔左言光敷<lb/>
聖善其辭曰帝唐逺胄御龍遥緒在秦作劉在漢開楚<lb/>
<pb n="KR3k0055_WYG_062-55a"/>
肇惟淑聖克柔克令清漢表靈曽沙膺慶爰定厥祥徽<lb/>
音允穆光華沼沚榮曜中谷敬始紘綖教先穜稑睿問<lb/>
川流神襟蘭郁先德韜光君道方被輔佐求賢在謁無<lb/>
詖顧史𢎞式陳詩展義厚下曰仁藏往伊智十亂斯俟<lb/>
四教㒺忒思媚諸姑貽我嬪則化自公宫逺被南國軒<lb/>
曜懐光素舒佇德閔予不祐慈訓早違方年冲藐懷袖<lb/>
靡依家臻寶業身嗣昌暉夀宫寂逺清廟虛歸帝遷明<lb/>
命民神胥悦乾景外臨陰儀内缺空悲故劔徒嗟金穴<lb/>
<pb n="KR3k0055_WYG_062-55b"/>
馮相告祲宸駕長往貽厥逺圗末命是奨懐豐沛之綢<lb/>
繆背神京之宏敞陋蒼梧之不從遵鮒魚以同壤陳象<lb/>
設於園寝映輿<graphic n="KR1784" url="https://raw.githubusercontent.com/kanripo/KR-Gaiji/master/images/KR1784.png" mimeType="image/png"/>於松楸望承明而不入渡清洛而南<lb/>
遊繼池綍於通軌接龍帷於造舟廻塘寂其已暮東川<lb/>
澹而不流藉閟宫之逺烈聞纉女之遐慶始協德於蘋<lb/>
蘩終配祇<hi>選作祀</hi>而表命慕方纒於賜衣悲<hi>選作哀</hi>日隆於<lb/>
撫鏡思寒泉之㒺極託彤管於遺詠<lb/>
原詔陳徐陵陳文帝登祚尊皇太后詔曰朕以虛薄才<lb/>
<pb n="KR3k0055_WYG_062-56a"/>
非𢎞濟竊守藩維常懼盈滿豈圖蒼昊不弔國歩艱難<lb/>
皇嗣元良藐在崤渭二臣奉迎川塗靡從六傳還朝淹<lb/>
留永日今國圖無主家業事隆上奉父母之嚴規下逼<lb/>
羣公之廷諍遂以庸質升纂帝基對揚大化彌増號懼<lb/>
今宜式遵舊則奉上皇后尊號為皇太后御慈訓宫一<lb/>
依前典若中流靜晏皇嗣歸來輙當解紱於箕山之陽<lb/>
歸老於琅邪之國復子明辟還承寶圖若問與夷無媿<lb/>
園寝<lb/>
<pb n="KR3k0055_WYG_062-56b"/>
原章梁江淹為建平王慶皇后正位章曰伏承以嘉月<lb/>
惠時膺曜宸正翬珩昭品褕組在飾休徧函夏譽殷靈<lb/>
昧伏惟岳曜靜德式懐謙慎升降圖傳左右詩史夙鏡<lb/>
茂資早摛芳訓衍敎紫庭麗軌華屋聲激綺組風偃家<lb/>
邦<lb/>
増冊文唐睿宗為太上皇立皇帝妃為皇后内制曰王<lb/>
者建邦設内輔之職聖人作則崇陰教之道式清四海<lb/>
以正二儀妃王氏冠蓋盛門幽閑令德藝兼圖史訓備<lb/>
<pb n="KR3k0055_WYG_062-57a"/>
公宫頃屬艱危克揚功烈聿興昌運實賴贊成正位六<lb/>
宫宜膺盛典可冊為皇后　陸贄冊淑妃王氏為皇后<lb/>
文曰皇帝若曰乾坤合德聖人則之惟帝承天惟后配<lb/>
帝嗣續百代母臨萬邦位定於中而尊加於外德修諸<lb/>
已而化被於人御於家邦所繫斯在三代崇替靡不由<lb/>
之予是以詢衆採賢重難兹命中壼虛位於今歴年陰<lb/>
儀或虧宗事無主缺於典禮朕甚愧焉稱是徽章聿歸<lb/>
全德咨爾淑妃王氏天與淳粹氣鍾元和含章在中發<lb/>
<pb n="KR3k0055_WYG_062-57b"/>
秀於外卓爾風操穆然容輝周旋中規進退有度仁愛<lb/>
恭儉本於生知詩書禮樂成自師氏竭於孝弟祇事先<lb/>
朝承訓無違克諧尊㫖往居桂苑淑問已彰洎奉椒塗<lb/>
謙光載路六宫攸叙九族以親嘗屬艱迍累從行幸思<lb/>
賢才以佐輔知臣下之勤勞庻績伊凝頗資内助永念<lb/>
頃筐之志且懐求劒之情崇位長秋永懷盛典矧惟元<lb/>
子貞我萬邦稽以舊章是宜從貴今遣攝太尉某官某<lb/>
持節冊命爾為皇后嗚呼敬哉王教之端始於内範風<lb/>
<pb n="KR3k0055_WYG_062-58a"/>
美闗睢之化雅詠思齊之德㒺懈厥位忝於前修克念<lb/>
有終庻無咎悔奉承休命可不慎歟　錢珝冊淑妃為<lb/>
皇后文曰皇帝若曰惟王法天惟后象地統理之道相<lb/>
須而成乗陽雖繫乎昭垂養物必歸於厚載惟處大倫<lb/>
而克正與元化而同光上贊君臨旁資婦順逺徵百代<lb/>
咸本六經而禮曠累朝位虛中壼嚴禋怵惕玉齍無所<lb/>
進之人内令寂寥彤管有不書之史興廢之重作配實<lb/>
難咨爾淑妃何氏柔既可觀儉皆中度外言㒺入懿則<lb/>
<pb n="KR3k0055_WYG_062-58b"/>
自成處閑房而椒亦蜚聲御衆妾而木能逮下洎邦家<lb/>
多難輔佐克勤每見求衣未嘗安寝先知旰食不視晨<lb/>
脩欲齊京室之賢㒺慕長秋之盛勞謙之報降福是宜<lb/>
乃顧皇儲仍因子貴公卿來講龜筮斯從實上帝之所<lb/>
嘉詎朕心之可抑今遣某官某持節冊爾為皇后於戲<lb/>
極位正名居尊齊禮典一申而百神聽禮一行而萬國<lb/>
歡懼恐可以保其名齋荘可以守其位往司陰教以永<lb/>
天休　宋冊皇后内制皇帝若曰天地定位陰陽相成<lb/>
<pb n="KR3k0055_WYG_062-59a"/>
人道貫之以綱大倫后德配之以熈内治聖人有以端<lb/>
其本也故造舟之迎言乎備詩人有以美其化也故周<lb/>
南之風著乎始粤朕沖昧祇若丕搆深惟承荷之重輔<lb/>
佐攸艱用簡納賢明協於神人之望咨爾贈尚書令冀<lb/>
王配享太祖廟庭曹彬孫女惟乃祖克有武力勤勞王<lb/>
家保勲不伐饗厥終慶教流後昆薰然慈和祥善憑積<lb/>
生此邦媛其漸積醇醲發聞馨香所從來逺矣起居祖<lb/>
習不待姆師之訓風容矩度自為宗黨之憲長秋曠位<lb/>
<pb n="KR3k0055_WYG_062-59b"/>
陰教未序咨求訓範統正六列宗公鼎臣誦言於朝願<lb/>
即嘉時聿申典禮朕以春秋之義必娶大國摯疇之家<lb/>
乃稱福耦謀及泰筮聘以穀圭惟吉之従有命既集今<lb/>
遣使工部尚書同平章事李廸副使户部侍郎參知政<lb/>
事王隨持節冊命爾為皇后欽哉夫惟肅恭可以事上<lb/>
夫惟謙裕可以接下泰而能約則驕弗至動而慎思則<lb/>
悔弗萌懋乃后德修乃嬪職奉承宗廟儀刑家國永綏<lb/>
無疆之祚不其韙歟　王安石冊皇后文曰皇帝若曰<lb/>
<pb n="KR3k0055_WYG_062-60a"/>
自昔有天下必擇建厥配以承宗廟以御家邦肆朕受<lb/>
命奉循前烈考慎冊典以祈協於神民咨爾向氏懿柔<lb/>
淑恭舊有顯聞肇功惟祖弼亮帝室流德之澤覃延後<lb/>
嗣是産碩媛比賢姜任越朕初載來嬪藩邸盥饋在中<lb/>
率禮無違以至嗣服祇承内事齋明夙夜㒺有曠失宜<lb/>
崇位號表正宫庭今遣攝太尉行尚書刑部侍郎東平<lb/>
郡開國公王珪持節冊命爾為皇后夫惟興邦釐厥士<lb/>
女咸自内始達於四海朕克勤人用弗怠朕克儉人用<lb/>
<pb n="KR3k0055_WYG_062-60b"/>
弗奢朕克正人用無敢側頗僻爾勤相朕乃濟登兹於<lb/>
戲匪初惟艱惟慎厥終其忱念兹朕以永享天祿爾亦<lb/>
豫有無疆之福豈不韙哉　歐陽修尊皇太后冊文曰<lb/>
嗣皇帝臣某謹稽首再拜言曰臣聞昔者明王之以孝<lb/>
治天下者非家至而户見也蓋有要道焉推所以行於<lb/>
已者為天下率盡所以奉其親者為天下先則四海靡<lb/>
然而成風矣洪惟有宋受命造邦百年四聖而小子獲<lb/>
承之以繼我仁考之遺休餘烈方與羣公卿士夙夜以<lb/>
<pb n="KR3k0055_WYG_062-61a"/>
思勉其不逮庶幾如我仁考付畀之意以申罔極欲報<lb/>
之心此固慄慄祇懼不敢遑寜者也顧惟眇末之質提<lb/>
攜鞠育仁慈咻煦至於有成自我聖母嗣位之始哀迷<lb/>
在疚而憂勤艱難一日萬務協和綏靖保佑扶持功施<lb/>
邦家亦惟我聖母永惟至恩大德無物可稱是以稽參<lb/>
典禮率籲羣心合志一辭懇懇惓惓不勝大願謹遣攝<lb/>
太尉具官韓琦司徒具官胡宿奉玉冊金寶上尊表曰<lb/>
皇太后恭惟皇太后聖善明哲柔閒靜專粤自正位中<lb/>
<pb n="KR3k0055_WYG_062-61b"/>
宫内助先帝陰禮修而教行儉德著而下化遂及萬國<lb/>
先於正家逮夫玉几受遺遭時多難勉狥勤請權同聽<lb/>
決而明識逺慮動懷謙畏深鑒漢家母后之失訖不踐<lb/>
於外朝及歸政冲人合於易之進退不失其正之聖是<lb/>
惟全節鉅美固已超出前古而垂法後世宜乎盛烈播<lb/>
於聲詩尊名光於典冊惟末小子獲奉溫凊嗚呼殫九<lb/>
州之富以為養未足盡於孝心享萬夀之福而無疆期<lb/>
永承於慈訓　元至元三年三月冊皇后文曰帝王之<lb/>
<pb n="KR3k0055_WYG_062-62a"/>
道齊其家而天下平風教所基正乎位而人倫厚爰擇<lb/>
配以承宗事若稽古以率典常咨爾鴻吉哩氏淑哲溫<lb/>
恭齊莊貞一屬選賢於中壼躬受命於慈闈勗帥來嬪<lb/>
蹈榘儀之有度動容中禮謹夙夜以無違兹表式於宫<lb/>
庭宜推崇其位號乃蠲吉旦庸舉彞章遣攝太尉某持<lb/>
節授以玉冊寶章命爾為皇后於戲乾施坤成克順成<lb/>
於四序日明月儷久照臨於萬方朕欲躋世於乂安爾<lb/>
其助予之德化共御亨嘉之運益延昌熾之期勉爾徽<lb/>
<pb n="KR3k0055_WYG_062-62b"/>
章聿脩内治<lb/>
原表魏𫝊嘏請立貴嬪為皇后表曰有虞始德觀化媯<lb/>
汭夏后創業啓作塗山咸以淑哲垂之典頌伏惟貴嬪<lb/>
誕秀令族稟貞髙胄應髙明之量兼聖善之行金璽未<lb/>
授而玉瑞先顯表贊天休昭隆后祚貞侔先典告踰往<lb/>
訓而猶濳光未即皇統進違二儀烟熅之徳退闕懸象<lb/>
兼曜之儀羣僚百辟所以竦佇陛下欽若天秩祇贊帝<lb/>
祉夙崇盛禮俾君萬國則六合承風天下幸甚　増唐<lb/>
<pb n="KR3k0055_WYG_062-63a"/>
常袞賀冊皇太后表曰臣某言伏見八月二十六日制<lb/>
冊上皇太后尊號凡在生靈不勝慶幸臣聞天地之因<lb/>
所固者本聖人之德無加於孝故紹休以受命榮號以<lb/>
歸尊是用慶善奉慈因親教愛也伏以皇太后法象太<lb/>
極是生兩儀光照上元以母萬物塗山降瑞華渚呈符<lb/>
照臨典禮示天人之慶範裁成風化表戚屬之宗師詩<lb/>
云思齊太任文王以聖則知祚我仁慶誕興睿哲穆穆<lb/>
明明有自來矣伏惟陛下以皇道還淳以文明致理行<lb/>
<pb n="KR3k0055_WYG_062-63b"/>
三代之典教備兩漢之威儀逾年改元謁告清廟永言<lb/>
配命殷薦圜丘大孝通於神明至化被於寰宇瞻戀慈<lb/>
訓尚未遑安䖍奉徽章以崇位號嚴恭前殿陳布外朝<lb/>
萬國在庭千官執禮冕旒端拱翼翼烝烝候金冊以拜<lb/>
興承瑞寶而俯受聖理之致其道大光朝野同歡臣妾<lb/>
有恃言念舊黨遂及姻聮褒德以殊榮推恩以序進華<lb/>
胄増貴外家益尊固可以感動靈祗懷服遐邇豈止德<lb/>
教加於百姓仁厚及於九族而已宜其煥列青史昭播<lb/>
<pb n="KR3k0055_WYG_062-64a"/>
鴻猷億萬斯年以承多福　劉禹錫慶賀表曰臣某言<lb/>
伏見制書以二月二十五日冊立皇太后盛禮畢陳德<lb/>
音逺被一人有慶萬國同歡伏以皇太后稟靈作合誕<lb/>
聖表祥徽號極域中之尊至仁為天下之母陛下君臨<lb/>
有國子道無違長樂宫中永獻南山之壽濯龍門上再<lb/>
揚東漢之風率土臣子不勝歡忭　宋王安石賀冊皇<lb/>
后表曰寖盛之禮發於宫闈驩康之聲播於寰海恭惟<lb/>
陛下倣古之憲刑家以身乃資婦徳之良俾貳坤儀之<lb/>
<pb n="KR3k0055_WYG_062-64b"/>
政蓋關睢之求淑女以無險陂私謁之心雞鳴之得賢<lb/>
妃則有儆戒相成之道於以求助不專為恩臣生逢明<lb/>
時切觀盛事祝聖人之多子輙慕堯封思令德以式歌<lb/>
豈慙周雅　原魏曹植上卞太后誄表曰大行皇太后<lb/>
資珅元之性體載物之仁齊美姜嫄等德任姒佐政内<lb/>
朝惠加四海草木荷恩含氣受潤庶鍾元吉永膺萬祚<lb/>
何圖一旦早棄明朝背絶臣庻悲痛靡告臣聞銘以述<lb/>
德誄尚及哀臣以冒越諒闇之禮作誄一篇知不足贊<lb/>
<pb n="KR3k0055_WYG_062-65a"/>
揚明明貴以展臣蓼莪之思憂荒情散不足觀采　晉<lb/>
左九嬪上元皇后誄表曰伏惟聖善宣慈仁洽六宫含<lb/>
𢎞光大德潤四海妾聞之前志卑不誄尊少不誄長揚<lb/>
䧺臣也而誄漢后班固子也而誄其父皆以述揚景仁<lb/>
顯之竹帛豈所謂三代不同禮隨時而作者乎<lb/>
原論後漢書皇后紀論曰周禮后正位宫闈同體天王<lb/>
夫人坐論婦禮九嬪掌教四德世婦知喪祭賔客女御<lb/>
序於王之燕寝頒官分務各有典司女史彤管記功書<lb/>
<pb n="KR3k0055_WYG_062-65b"/>
過居有保阿之訓動有環珮之響進賢才以輔佐君子<lb/>
哀窈窕而不淫其色所以能宣述陰化修成内則秦幷<lb/>
天下多自驕大官備七國爵列八品漢興因循而婦制<lb/>
莫釐高祖帷薄不修孝文衽席無辨而選納尚簡飾玩<lb/>
少華自武元之後世増淫費至乃掖庭三千増級十四<lb/>
及光武中興斲彫為朴六宫稱號唯后貴人貴人金印<lb/>
紫綬又置美人宫人采女三等明帝聿遵先㫖宫教頗<lb/>
修登建嬪后必先令德内無出閫之言權無私溺之授<lb/>
<pb n="KR3k0055_WYG_062-66a"/>
可謂矯其弊矣孝章以下漸用色授恩隆好合遂忘淄<lb/>
<hi>一作災</hi>蠧自古雖主幼時艱王家多釁委成冢宰未有專<lb/>
任婦人斷割重噐唯秦芊太后始攝政事故穰侯權重<lb/>
於昭王家富於嬴國漢仍其謬知患莫改東京皇統屢<lb/>
絶權歸女主外立者四帝臨朝者六宫莫不定䇿帷帟<lb/>
委事父兄貪孩童以久其政抑明賢以專其威任重道<lb/>
悠利深禍速身犯霧露於雲臺之上家嬰縲絏於圄犴<lb/>
之下陻滅連踵傾輈繼路而赴蹈不息焦爛為期終乃<lb/>
<pb n="KR3k0055_WYG_062-66b"/>
陵夷大運淪亡神寶詩書所歎略同一揆<lb/>
　　靈命<lb/>
原文王初載天作之合　在洽之陽在渭之涘<hi>並毛詩</hi>
離艮為后<hi>春秋</hi>　水靈是輔<hi>曹/植</hi>　河間有竒女<hi>漢書</hi>　元城<lb/>
有聖女<hi>詳𩔖聚總載</hi>　有貴人之氣<hi>列女/傳</hi>　有光景之祥<hi>詳𩔖</hi>
<hi>聚總載</hi>　黄雲蓋之<hi>春/秋</hi>　嘉澍沾渥<hi>東/觀</hi>　黄雲滿室<hi>魏武</hi>
紫氣屬天<hi>漢書</hi>　披手得玉鉤<hi>列女/𫝊</hi>　玉衣覆其上<hi>魏志</hi>
夢飛蟲著身<hi>詳𩔖聚總載</hi>　夢捫天仰嗽<hi>詳𩔖聚總載</hi>　歌曰白<lb/>
<pb n="KR3k0055_WYG_062-67a"/>
狐<hi>吕氏春秋</hi>　䜟曰銅馬<hi>晉陽/秋</hi>　釋箸歎息　龜筮並從<hi>東觀</hi>
<hi>北堂書鈔</hi>　増門無强蔭<hi>宋書廢帝江后諱簡珪太始五年太宗訪求太子妃而雅信小數名</hi>
<hi>家女多不合后弱小門無强蔭以卜筮最吉為太子納焉</hi>　水濵祓除<hi>梁髙祖后郗氏母潯陽公</hi>
<hi>主生后有赤光照室内器物盡明家人皆怪之巫言此女光彩照室異常有妨乃於水濵祓除之太平御覽</hi>
　金柱擎天<hi>遼欽哀皇后蕭氏母嘗夢金柱擎天后獨能升異之</hi>　黄衣入室<hi>金昭</hi>
<hi>聖皇后劉氏遼陽人天眷九年九月夜后家若見有黄衣女子入其母室中者俄頃后生</hi>　慶雲見<lb/>
日側<hi>續文獻通考曰金章宗欽懐皇后富察氏大定二十三年章宗為金源郡王行納采禮世宗遣近侍</hi>
<hi>賜金銀廐馬重綵拜命間䖍雲見於日側觀者異之</hi>　瓠蘆中有月<hi>太平御覽曰北齊書武城</hi>
<pb n="KR3k0055_WYG_062-67b"/>
<hi>皇后胡氏安定胡延之女母初懷孕有僧過其門曰此宅瓠蘆中有月既而生后</hi>　論四后妃<lb/>
<hi>洪氏容齋隨筆曰左𫝊載鄭文公之子十餘人其母皆貴胄而子多不得其死惟賤妾燕姞生穆公獨繼文有</hi>
<hi>國薄姬入漢王宫嵗餘不得幸其所善管夫人趙子兒為言於王即召幸之嵗中生文帝自有子後希見及吕</hi>
<hi>后幽諸幸姬不得出宫而薄氐以希見故得從子之代後為太后景帝召程姬姬有所避飾侍者唐兒使夜往</hi>
<hi>上醉不知而幸之生長沙王發以母貧無寵故王早濕貧國漢宗室十有餘萬人而中興炎作成四百年之基</hi>
<hi>者發之五世孫光武也元帝為太子所愛司馬良娣死皇后擇後宫家人子五人令長御問所欲太子殊無意</hi>
<hi>於五人者彊應曰此中一人可時政君坐近太子又獨衣絳緣長御即以政君送太子一幸生成帝有子後希</hi>
<hi>復進見然歴漢四世為天下母六十餘載觀此四后妃者承恩有限而光華啓佑與同輩遼絶政君遂為先漢</hi>
<pb n="KR3k0055_WYG_062-68a"/>
<hi>之禍夭之所命其亦各有數乎</hi>
　　靈感<lb/>
原夢龍據胷<hi>漢書</hi>　夢龍枕膝<hi>晉中興書</hi>　夢帝謂己余生而<lb/>
子曰虞<hi>春秋</hi>　夢髙祖謂己生子可名為彘<hi>漢武故事</hi>　夢人<lb/>
感己<hi>河圖</hi>　夢庭産棘<hi>周/書</hi>　胷拆生禹<hi>世/紀</hi>　石破生啓<hi>淮南</hi>
<hi>子</hi>　丹蛇入紫宫　青鳥集臺上<hi>漢/書</hi>　羣燕銜土<hi>前漢外戚</hi>
<hi>𫝊</hi>　暴風揚塵<hi>史/記</hi>　發塚無屍<hi>漢武/故事</hi>　開槨火出<hi>漢武北堂</hi>
<hi>書鈔</hi>　増撚錢<hi>宋光獻曹后在家時與羣女撚錢為戲后一錢旋轉盤中三日方止</hi>　待康<lb/>
<pb n="KR3k0055_WYG_062-68b"/>
<hi>天中記曰宋髙宗吳后父嘗夢至一亭扁曰待康旁植芍藥獨放一花妍麗可愛花下白羊一寤而異之及生</hi>
<hi>后年十四髙宗為康王被選入宫</hi>　墜釵卜完<hi>宋史曰李宸妃眞宗時為司寝有娠從帝臨砌</hi>
<hi>臺玉釵墜妃惡之帝心卜釵完當為男子釵果不毁已而生仁宗</hi>　一爪先折<hi>陳書曰髙祖宣</hi>
<hi>皇后張氏美容儀手爪長五寸紅白色每有期年之服則一爪先折</hi>　兔棲其上<hi>齊書曰髙昭劉</hi>
<hi>皇后𦵏泰安陵工始下鍤有白兔跳起尋之不得及墳成兔還棲其上</hi>　但有衣履<hi>列仙傳曰</hi>
<hi>鉤弋夫人既殯而杳數月昭帝即位更𦵏之棺空但有衣鑊</hi>　此眞吾夫<hi>北齊髙歡婁后諱昭</hi>
<hi>君少明悟强族聘之並不肯行及見神武於城上執役驚曰此真吾夫也乃使侍者通意父母不得已許之</hi>
　不為庸人婦<hi>後燕錄曰慕容垂皇后段氏字元妃光祿大夫儀女少而婉恵有莭採嘗謂妹</hi>
<pb n="KR3k0055_WYG_062-69a"/>
<hi>季妃曰我終不能為庸人之妻季妃曰妹亦不為庸人之婦鄰人聞而笑之内黄人張定善相人見儀二女大</hi>
<hi>驚曰君家天興皆由二女儀深異之至年二十餘而不嫁垂稱燕王納元妃為繼室范陽王德亦聘季妃姊妹</hi>
<hi>皆為后卒如其志</hi>
　　臨朝<lb/>
原太后臨朝<hi>前漢髙皇后紀</hi>　太后攝政<hi>東觀</hi>　太后臨朝省庶<lb/>
獄<hi>漢書</hi>　天子幼沖攝萬幾　臨朝稱制<hi>晉中興書</hi>　專制朝<lb/>
事<hi>漢書</hi>　内攝時政外懷戎狄<hi>東觀</hi>　臨朝攝政以寧天下<lb/>
<hi>晉中興書</hi>　閨房之禮　天下之重　脩濟大艱<hi>漢書</hi>　居危<lb/>
<pb n="KR3k0055_WYG_062-69b"/>
能重<hi>漢南記</hi>　内建鴻基外糺王慝<hi>漢序</hi>　蕃國親睦逺近<lb/>
欣服<hi>北堂書鈔</hi>　増婦人與政<hi>三國志魏文帝詔曰婦人與政亂之本也自後羣臣不得</hi>
<hi>奏事太后後世有違者天下共誅之</hi>　抱帝臨軒<hi>合璧事𩔖曰晉康帝崩穆帝即位時年二歳皇</hi>
<hi>太后設白紗幃於太極殿抱帝臨軒</hi>　不御正衙<hi>宋史曰宣仁髙太后垂簾有司請循天聖故事</hi>
<hi>御殿又請受冊寶后曰母后當陽非國家美事况天子正衙豈所當御就崇正足矣</hi>　詔刪遺誥<lb/>
<hi>又曰仁宗朝章獻劉太后遺誥尊楊太后為皇太后居宫中與皇帝同議軍國事閤門趣百官賀御史中丞蔡</hi>
<hi>齊目臺吏毋追班乃入白執政曰上春秋長習知天下情偽令始親政事豈宜使女后相繼稱制乎乃詔刪去</hi>
<hi>遺誥中同議軍國事語</hi>
<pb n="KR3k0055_WYG_062-70a"/>
　　德行<lb/>
原厚德載物　至柔而剛至靜而方<hi>並易</hi>　德冠後宫<hi>列女</hi>
<hi>𫝊</hi>　德著閨房<hi>漢/書</hi>　賢而有德<hi>列女/傳</hi>　維德之行<hi>毛詩</hi>
脩德之勞<hi>鄧后</hi>　德參姜任<hi>漢/書</hi>　德侔二南<hi>魏書</hi>　以色親<lb/>
以德固<hi>列傳</hi>　美於色厚於德<hi>列/傳</hi>　婉嫕有節操<hi>前漢書</hi>
婉嫕有節行<hi>陳思</hi>　婉嫕慈孝　婉順慈仁<hi>漢紀</hi>　矢心柔<lb/>
順　惠心淵塞<hi>晉中興書</hi>　清淨專一　端一誠莊<hi>列女傳</hi>
訓正後宫　嬪御有序<hi>並列女𫝊</hi>　性少好學<hi>漢書</hi>　而無險<lb/>
<pb n="KR3k0055_WYG_062-70b"/>
詖<hi>詩</hi>　不欣小數　不好淫事　但當謝過<hi>漢書</hi>　克己<lb/>
求愆<hi>漢書</hi>　屬以婦德而不忘付之以正而不衰<hi>呂氏春秋</hi>
輔佐君子<hi>詩</hi>　以匡主上　執策授親<hi>漢書</hi>　屬以輔上<lb/>
<hi>漢書</hi>　佐定天下<hi>漢書</hi>　太姒嗣徽音則百斯男　纘女維<lb/>
莘　長子維行<hi>並毛詩北堂書鈔</hi>　増后妃專夕配以德升<hi>天中</hi>
<hi>記</hi>　輔成君德燮理陰政<hi>合璧事𩔖</hi>　宫中化其德莫不柔<lb/>
雍<hi>唐順宗王皇后唐書</hi>　女中堯舜<hi>翰苑新書曰宋宣仁太后垂簾日登用一時耆舊復祖宗</hi>
<hi>法人以為女中堯舜</hi>　今世任姒<hi>又曰章獻劉太后嘗手書賜輔臣諭以臨朝願治之意一時臣</hi>
<pb n="KR3k0055_WYG_062-71a"/>
<hi>僚敬畏皆曰今世之任姒也</hi>　周南樛木之德<hi>彚苑詳註曰明成祖仁孝皇后徐氏中山</hi>
<hi>王逹女也帝初之國北平后理内政宫中肅然而和厚逮下有周南樛禾之德</hi>
　　母儀<lb/>
原有母儀之德<hi>後漢郭皇后紀曰后雖王家女而好禮節儉有母儀之德</hi>　思齊太<lb/>
任文王之母思媚周姜京室之婦<hi>毛詩</hi>　厯漢四世為天<lb/>
下母<hi>前漢</hi>　立而不詖坐而不差<hi>大戴禮</hi>　誨以正道獨明<lb/>
敎訓　敎訓以善　訓啓有力<hi>世紀</hi>　化導三子皆成賢<lb/>
德<hi>列女𫝊</hi>　敎諸小王試其誦論<hi>列女傳北堂書鈔</hi>　増撫視甚<lb/>
<pb n="KR3k0055_WYG_062-71b"/>
至<hi>宋史曰季宸妃生仁宗章獻以為己子與楊淑妃撫視甚至</hi>　撫育甚厚<hi>又曰太宗李皇</hi>
<hi>后恭謹莊肅撫育諸子及嬪御甚厚</hi>　拊鞠周盡<hi>又曰英宗方四歳育檗中曹后拊鞠周盡</hi>
自至屏扆<hi>又曰神宗致極誠孝所以承迎娛悅無所不盡從行登翫每先後扶掖而太皇太后曹氏</hi>
<hi>亦慈愛天至或退朝稍晚必自至屏扆候曯間親持膳飲以食帝</hi>　民間疾苦必以告<lb/>
<hi>又曰神宗一日至后所后曰吾昔聞民間疾苦必以告仁宗因赦行之今亦當爾帝曰今無他事后曰吾聞民</hi>
<hi>間甚苦青苗助役宜罷之安石誠有才學然怨之者衆帝欲愛惜保全之不若暫出之於外帝悚聽隨欲止復</hi>
<hi>為安石所持遂不果</hi>　喜見於色<hi>又曰欽聖向太后徽宗初政聞賔召故老寛徭息兵愛民崇儉</hi>
<hi>之舉則喜見於色</hi>　兩宮給使<hi>又曰髙宗韋太后還國居慈寧宮嘗謂上曰兩宮給使宜令通</hi>
<pb n="KR3k0055_WYG_062-72a"/>
<hi>用不則有彼我之分而佞人間言易以入也</hi>　外庭非所當預<hi>又曰時未立皇后髙宗請</hi>
<hi>太后降手書太后曰我但知家事外庭非所當預将行冊命承平典禮悉能記之</hi>　責太子過<lb/>
<hi>續文獻通考曰金宣宗明恵皇后王皇后之姊也后性端嚴哀宗為皇太子有過尚切責之及即位始免檟楚</hi>
<hi>或告荆王謀不軌議獄已決后謂帝曰汝止一兄奈何欲以讒言殺之耶立趣赦出涕泣慰撫</hi>
　　孝悌<lb/>
原婉順慈孝性體慈惠<hi>漢記</hi>　親奉供養<hi>漢書</hi>　躬執饋饌<lb/>
<hi>漢書</hi>　奉事長樂宮下至侍御皆得歡心　脩序婦道<hi>晉中</hi>
<hi>興書</hi>　定省晨昏終無懈倦　耆敬色養朝夕不違　侍<lb/>
<pb n="KR3k0055_WYG_062-72b"/>
親醫藥垂涕晝夜<hi>並漢書</hi>　朝望幄座悲喜感動<hi>魏書</hi>　供<lb/>
養長樂宫<hi>漢許皇后</hi>　親奉定省不避寒暑<hi>漢紀</hi>　大化婦道<lb/>
<hi>晉中興書</hi>　不親醫泣流離<hi>漢/紀</hi>　不得定省晝夜泣涕<hi>魏書</hi>
哭聲不絶飲不入口<hi>漢記</hi>　疏食骨立　失親數十年言<lb/>
及未嘗不流涕白首未嘗不愴然泣涕<hi>漢記</hi>　后承兄姊<lb/>
恩情契敬甚篤　十四喪兄悲哀過制<hi>魏略北堂書鈔</hi>　増奉<lb/>
案上食<hi>太平御覽曰漢宣許皇后五日一朝皇太后親奉案上食以婦道供養</hi>　怡謹盡<lb/>
孝<hi>唐書曰髙祖竇后侍元貞太后羸老有疾而性素嚴諸姒娣皆畏莫敢進后事之獨怡謹盡孝或淹月不</hi>
<pb n="KR3k0055_WYG_062-73a"/>
<hi>釋衣履</hi>　盡孝謹承<hi>又曰太宗長孫皇后盡孝事髙祖謹承諸妃消釋嫌猜</hi>　得其<lb/>
歡心<hi>宋史曰太祖孝明王皇后嘗服寛衣佐御膳事杜太后得歡心</hi>　宮不居東<hi>又曰哲宗</hi>
<hi>立尊向氏為皇太后宣仁命葺慶壽故宮以居后后辭曰安有姑居西而婦居東凟上下之分卒不從</hi>
毁瘠骨立<hi>又曰欽慈陳皇后生徽宗進美人神宗崩守陵殿思顧舊恩毁瘠骨立</hi>　身承<lb/>
起居<hi>又曰髙宗時顯仁太后性嚴肅吳后身承起居順適其意</hi>
　　慈仁<lb/>
原簡狄敦仁勵翼<hi>見列女傳契母頌</hi>　太后慈仁子孫頼福力<lb/>
<hi>漢紀</hi>　獄訟相引承間為言<hi>列女傳北/堂書鈔</hi>　増徐為開治<hi>唐書</hi>
<pb n="KR3k0055_WYG_062-73b"/>
<hi>曰長孫后後庭有被罪者必助帝怒請繩治俟意解徐為開治終不令有寃</hi>　輟所御藥<hi>又曰</hi>
<hi>媵侍疾病長孫后輟所御飲藥資之下懷其仁</hi>　撫下有恩<hi>又曰明皇王皇后撫下有恩終無肯</hi>
<hi>譖短者</hi>　仁慈御下<hi>宋太祖/王皇后</hi>　謙約惠下<hi>眞宗郭皇后俱出宋史</hi>
　　率禮<lb/>
原由禮　動與禮合<hi>漢紀</hi>　仁和有禮<hi>晉中興書</hi>　尊敬師傅<lb/>
<hi>詩小序北堂書鈔</hi>　増矜尚禮法<hi>唐長/孫后</hi>　動循禮則<hi>太平御覽曰睿宗皇</hi>
<hi>后竇氏姿容婉順動循禮則</hi>　治家嚴毅有禮法<hi>宋杜太后</hi>　溫柔恭愼<lb/>
動以禮法<hi>太祖賀皇后</hi>　柔順好禮<hi>太祖賀皇后並宋史</hi>　元裕宗后<lb/>
<pb n="KR3k0055_WYG_062-74a"/>
<hi>元史皇后傳曰裕宗皇后庫庫楞鴻吉哩氏生順宗成宗先是世祖出獵道渴止一帳房見女子緝駝茸世祖</hi>
<hi>從覓馬湩女子曰馬湩有之但我父母諸兄不在我女子難以與汝及父母歸始出馬湩飲世祖世祖既去歎</hi>
<hi>曰得此等女子為人家婦豈不美耶遂納為太子妃妃性孝謹善事中宮世祖毎稱之為賢德媳婦成宗立尊</hi>
<hi>為皇太后</hi>
　　早慧<lb/>
原十歳幹理<hi>後漢馬皇后</hi>　九歳喜書<hi>魏/志</hi>　六歳能書<hi>後漢竇皇</hi>
<hi>后</hi>　九歳誦論語<hi>後漢梁/皇后</hi>　剃髮額傷雖痛不言<hi>東觀</hi>
以穀賑給廣為恩惠<hi>魏甄皇后北堂書鈔</hi>　増八歳誦詩論特精<lb/>
<pb n="KR3k0055_WYG_062-74b"/>
爽<hi>晉書曰文明皇后王肅女秉德清眞體行純和八歳誦詩論特精爽</hi>　少有德行智識<lb/>
過人<hi>晉宣帝張后</hi>　生自華宗幼而明慧<hi>太平御覽曰夏侯太妃晉元帝女也</hi>
<hi>妃生自華宗幼而明慧元帝立稱皇太妃初有䜟云銅馬入海建業期太妃小字銅環而元帝中興於江左焉</hi>
　書傳一過不忘<hi>唐書曰髙祖竇后讀女誠列女等傳一過輙不忘</hi>　慧中而<lb/>
辨迎意傅合<hi>肅宗張良娣唐書</hi>
　　誡節<lb/>
原周宣嘗晏起姜后待罪<hi>列女傳</hi>　漢明幸離宮馬后陳<lb/>
戒<hi>列女傳</hi>　當熊而立<hi>前漢外/戚傳</hi>　投火而死<hi>列女傳</hi>　禍至<lb/>
<pb n="KR3k0055_WYG_062-75a"/>
共死<hi>魏書</hi>　與爾俱死<hi>漢書北/堂書鈔</hi>　増輿疾以從<hi>唐書曰長孫后從幸</hi>
<hi>九成宫方屬疾會柴紹等急變聞帝甲而起后輿疾以從宮司誎止后曰上震驚吾何自安</hi>　夕次<lb/>
寢前<hi>又曰肅宗北趣靈武時軍衞單薄夕次良娣必寢前太子曰暮夜可虞且捍賊非婦人事宜少戒對</hi>
<hi>曰方多事若倉卒妾自當之殿下可徐為計</hi>　閉閤擁持<hi>宋史曰仁宗時衞卒數人作亂夜越</hi>
<hi>屋叩寢殿皇后曹氏聞變遽起帝欲出后閉閤擁持趣呼都知王守忠使引兵入賊傷宮嬪殿下聲徹帝所宦</hi>
<hi>者以乳嫗毆小女子給奏后叱之曰賊在近殺人敢妄言耶后度賊必縱火陰遣人挈水踵其後果舉炬焚簾</hi>
<hi>之隨滅之是夕所遣宦侍后皆親剪其髮諭以明日行賞以此為驗故爭盡死力賊即擒滅</hi>　我當<lb/>
自勉<hi>續文獻通考曰金世宗后烏凌阿氏世宗時在濟南海陵召之來中都后曰我不行上必殺王我當</hi>
<pb n="KR3k0055_WYG_062-75b"/>
<hi>自勉不以相累至良鄉自殺大定二年追冊為昭德皇后世宗終身不立后</hi>
　　明賢<lb/>
原並以賢明流芳世世<hi>魏書</hi>　娥皇聰明　有㜪髙明<hi>列女</hi>
<hi>傳</hi>　質行聰明<hi>列女𫝊</hi>　后性敏給　少而明達　聰叡<lb/>
天資周密畏愼　原事得情　不敢隱情　時有所問<lb/>
對無遺失　有所不安明陳其故　進心德適人事脩<lb/>
備<hi>並東觀</hi>　怒不變容喜不失正<hi>魏志</hi>　脫簪待罪　後庭<lb/>
辭輦<hi>前漢外戚傳</hi>　䝉被而謝<hi>漢/書</hi>　離宮觀畫<hi>曹植</hi>　鬼神有<lb/>
<pb n="KR3k0055_WYG_062-76a"/>
知不受不臣之愬如其無知愬之何益<hi>漢外戚傳北堂書鈔</hi>　増<lb/>
密諫周主<hi>唐書曰髙祖竇后周武帝甥也帝愛之養宮中時北國女為后無寵后密諫曰吾國末靖</hi>
<hi>彼且強願抑情撫接以取合從則江南關東不我梗武帝嘉納長孫晟與兄職聞之曰此明睿人必有竒子故</hi>
<hi>以女妻太宗也</hi>　固問不對<hi>又曰太宗嘗與后言天下事辭曰牝雞司晨家之窮也可乎固要之</hi>
<hi>訖不對</hi>　愀然不樂<hi>宋史曰太祖即位拜太后堂上衆皆賀太后愀然不樂左右進曰臣聞母</hi>
<hi>以子貴今子為天子何為不樂太后曰吾聞為君難天子置身兆庶之上若治得其道則此位可尊茍或失馭</hi>
<hi>求為匹夫不可得是吾所以憂也</hi>　得賢内助<hi>又宣仁語哲宗曰得賢内助非細事也</hi>
嚴明端重<hi>續文獻通考曰遼世宗后甄氏嚴明端重風神閒雅</hi>
<pb n="KR3k0055_WYG_062-76b"/>
　　謙讓<lb/>
原謙讓恭儉<hi>列𫝊</hi>　謙讓日崇<hi>東觀</hi>　謙退讓位委去至尊<lb/>
恭謹接物先人後已<hi>漢書</hi>　恭讓著於幽微至行顯於不<lb/>
言<hi>魏志</hi>　心每自退<hi>列/𫝊</hi>　彌自抑損<hi>魏志</hi>　以尊事卑終能<lb/>
勞苦<hi>列傳</hi>　苦心曲體勞謙至甚<hi>漢書</hi>　自省不任粢盛之<lb/>
事誠不足充女教之任<hi>魏文昭甄皇后表</hi>　内有進賢之志而<lb/>
無嫉妒之心　不妒忌思賢才下逮衆妾　薦達左右<lb/>
<hi>後漢明德馬皇后</hi>　參差荇菜左右流之窈窕淑女寤寐求之<lb/>
<pb n="KR3k0055_WYG_062-77a"/>
　則百斯男　子孫衆多<hi>並毛詩北堂書鈔</hi>　増尊位退讓<hi>太平</hi>
<hi>御覽曰漢光武隂皇后帝以后性寛仁宜母天下欲授以尊位輙退譲以郭氏有子終不肯當乃立郭皇后後</hi>
<hi>皇后廢始立為后</hi>　謙卑自守世以為賢<hi>又曰隋文帝獨孤皇后姊為周明帝后長</hi>
<hi>女為周宣帝后貴戚之貴莫與為比而后每謙卑自守世以為賢</hi>　容止端麗性無驕<lb/>
傲<hi>又曰肅宗皇后吳氏容止端麗性無驕傲寵遇益隆明年生代宗</hi>　豈勝大恩<hi>宋史曰仁</hi>
<hi>宗即位尊楊淑妃為太后以有護視功嘗召其姪見禁中欲授以諸司副使后辭曰小兒豈勝天恩小官可也</hi>
　恩澤皆弗陳請<hi>又曰徽宗立鄭氏為皇后恩澤皆弗陳請族子居中在傴府后奏外戚不</hi>
<hi>當預朝政</hi>
<pb n="KR3k0055_WYG_062-77b"/>
　　節儉<lb/>
原恭儉節用　雅性儉節　吾萬乘主欲身率衆<hi>東觀</hi>
吾行儉日久不能為奢<hi>魏書</hi>　車服節儉<hi>前漢許皇后</hi>　眉不<lb/>
施黛　裝不務飾<hi>東觀</hi>　袍極麤疎<hi>漢書</hi>　廚無異膳　常<lb/>
衣大練<hi>明德馬后</hi>　身衣大帛<hi>漢書</hi>　食不求飽　膳不求珍<lb/>
<hi>東觀</hi>　左右菜食金銀器珠之物悉禁斷之<hi>漢書</hi>　主衣細<lb/>
縞讁不得賜<hi>北堂書鈔</hi>　増躬御縵繒<hi>太平御覽曰後魏文成馮皇后性儉素不</hi>
<hi>好華飾躬御縵繒而已</hi>　但給裝具<hi>宋史曰眞宗郭皇后性惡奢靡兄子出嫁欲祈恩賚但出</hi>
<pb n="KR3k0055_WYG_062-78a"/>
<hi>裝具給之而已</hi>　月供千緡<hi>又曰隆祐孟太后節儉謙謹有司月供千緡而止</hi>　改製<lb/>
舊冠<hi>又曰徽宗政和元年冊貴妃鄭氏為后将受冊有司創製冠服后言國用未足冠珠多賞請命工改</hi>
<hi>製妃時舊冠又乞罷黄麾仗小駕鹵簿等儀從之</hi>　減膳羊服澣濯<hi>又曰孝宗謝皇后性</hi>
<hi>儉慈減膳羊每食必先以進御服澣濯衣有數年不易者弟淵授武翼郎后嘗戒之曰主上化行恭儉吾亦躬</hi>
<hi>服澣濯爾宜崇謙抑逺驕侈</hi>　易令塗金<hi>又曰幸太后性節儉有司進金唾壺易令用塗金</hi>
　　勤勞<lb/>
原旦夕勤勞<hi>太姒</hi>　夙夜戰兢<hi>後漢鄧皇后</hi>　至于憂勤　采<lb/>
采卷耳不盈頃筐<hi>並毛詩</hi>　無衣韈<hi>北堂書鈔</hi>　増縫戰士衣<lb/>
<pb n="KR3k0055_WYG_062-78b"/>
<hi>太平御覽曰産子三日縫戰士衣肅宗張皇后事</hi>　種穀親蠶<hi>宋史曰仁宗曹皇后性慈儉重</hi>
<hi>稼穡常於檗苑種穀親蠶</hi>　潔除<hi>續文獻通考曰遼景宗睿知皇后蕭氏諱綽宰相思溫女早慧思溫</hi>
<hi>嘗觀諸女掃地惟后潔除喜曰此女必能成家</hi>
　　誡愼<lb/>
原太后慎謹　皇后素謹朴　未曽私語<hi>東觀</hi>　夙夜矜<lb/>
矜<hi>漢書</hi>　無令干亂吏治<hi>漢/記</hi>　懼有見私之譏<hi>魏書北堂書鈔</hi>
増謹畏<hi>唐書曰順宗王皇后謹畏深抑外家無毫絲假貸訓勵内職有舌后妃風</hi>　黙處<hi>宋史</hi>
<hi>曰李宸妃生仁宗太后以為己子及即位妃黙處先朝嬪御中未嘗自異</hi>　不少假借<hi>又曰章獻</hi>
<pb n="KR3k0055_WYG_062-79a"/>
<hi>稱制號令嚴明左右近習不少假借宫闈間罔改作内外賜于有節柴氏李氏二公主入見猶服髮鬀太后曰</hi>
<hi>姑老矣命左右賜以珠璣帕首時潤王元份婦安國夫人李氏老髮且落見太后亦請帕首太后曰大長公主</hi>
<hi>皇帝女先帝諸妹也若趙家老婦寧可比耶司舊賜大臣茶有龍鳳飾太后曰此豈人臣可得命有  别製賜</hi>
<hi>之也</hi>　<hi>賜族人御食必易以釦器曰尚方器勿使入吾家侍者見仁宗左右簪珥珍麗欲效之太后戒曰彼</hi>
<hi>皇帝嬪御飾也汝安得學</hi>　非所當留<hi>又曰光獻曹太后春秋髙弟佾亦老帝為請乃許入謁因</hi>
<hi>偕詣后閤少焉帝先起令佾得仲親親意后遼曰此非汝所當得留趣遣出</hi>　止夫人入觀<lb/>
<hi>又曰上元燈宴后母當入觀髙后止之曰夫人登樓上必加禮是由吾故而越典制於心殊不安但令賜之燈</hi>
<hi>燭遂歳以為常</hi>
<pb n="KR3k0055_WYG_062-79b"/>
　　剛正<lb/>
原為人剛義<hi>漢書</hi>　辟除嫉妒　冒絮提文帝<hi>史記</hi>　㦸士<lb/>
收尚書<hi>東觀</hi>　不可以我故壞國法　每見外親不假顔<lb/>
色<hi>魏書</hi>　外戚戰慄百寮肅然<hi>漢記北堂書鈔</hi>　増嚴整有禮法<lb/>
家庭肅然<hi>蕭道成劉后事</hi>　進止詳閑辭色不撓<hi>太平御覽曰後周宣帝楊</hi>
<hi>后隋文帝長女帝昏暴滋甚喜怒乖度嘗譴后欲加之罪后進止詳閒辭色不撓及帝崩嗣主幼沖后知父有</hi>
<hi>異圖意頗不平形於顔色泊行禪代憤惋愈甚隋文帝内甚愧之開皇六年封為樂平公主後又議奪其志后</hi>
<hi>誓不許乃止</hi>　肅清禁掖<hi>宋史曰仁宗衞卒越宫之變閤内妾與賊亂當誅祈哀幸姬姬言之</hi>
<pb n="KR3k0055_WYG_062-80a"/>
<hi>帝貸其死曹后固詣誅之曰不如是無以肅凊禁掖卒誅之</hi>
　　遊幸<lb/>
原巡狩四郊見孤寡<hi>前漢元后</hi>　祓於灞上　遵灞祓除<lb/>
校獵上蘭<hi>並漢書</hi>　蠶於濯龍<hi>東觀</hi>　春幸繭館　夏遊御<lb/>
宿　秋望昆明　冬飲飛羽<hi>並漢書北堂書鈔</hi>　増遊讌和歌<lb/>
<hi>太平御覽曰後魏馮太后與髙祖幸靈泉池燕羣臣及蕃國使臣諸方渠師各令為其方舞髙祖率羣臣上壽</hi>
<hi>太后欣然自歌髙祖亦和歌遂命羣臣各言其志於是和歌者凡九十人</hi>　為之罷行<hi>唐書曰武</hi>
<hi>后幸玉泉祠以道險欲御腰輿王琳時平章事奏言昔張猛諫漢元帝乘船危就橋安今山阿危峭隥道曲狹</hi>
<pb n="KR3k0055_WYG_062-80b"/>
<hi>比於樓船又復甚危陛下奈何輕踐畏塗后為之罷行</hi>　徧問所過守臣治狀<hi>宋史</hi>
<hi>曰隆祐太后歸自䖍州髙宗親迎於行宫門下徧問所過守臣治狀</hi>
　　藝學<lb/>
原誦易經習詩論<hi>續漢書</hi>　誦孝經治韓詩　好黄帝老<lb/>
子之言<hi>並漢書</hi>　解黄帝素女之書<hi>漢元后</hi>　聽言視論摘<lb/>
發其要<hi>漢記</hi>　諸兄讀書難問其意　博覽五經傳記<lb/>
博覽前世成敗　時號諸生<hi>後漢鄧皇后</hi>　稱女博士<hi>魏甄皇后</hi>
　聰慧才能<hi>漢書</hi>　聰明才巧　善史書<hi>前漢許皇后</hi>　甲夜<lb/>
<pb n="KR3k0055_WYG_062-81a"/>
占書丁夜盡畢<hi>漢書</hi>　治淮南音<hi>春/秋</hi>　善造歌曲<hi>漢書北堂書鈔</hi>
　増晝營女工夜誦書傳<hi>太平御覽曰前趙錄聰后劉氏殷小女字麗華嘗晝營女</hi>
<hi>工夜誦書傳傳母止之翫彌甚與諸兄弟論經義理㫖超然</hi>　渉獵經史工書翰<hi>又曰</hi>
<hi>陳後主后沈氏諱婺華聰敏强記渉獵經史工書翰張貴妃寵傾後宫后澹然未嘗有所忌怨惟尋閲圖史佛</hi>
<hi>經陳亡與後主俱入長安及後主薨后自為哀詞文甚酸楚</hi>　工為篇章又善書<hi>唐書</hi>
<hi>曰髙祖竇后工為篇章規誡文有雅體又善書與髙祖書相雜人不辨也</hi>　容櫛不廢書<hi>又曰</hi>
<hi>長孫后觀書雖容櫛不少廢</hi>　援經史決事<hi>宋史曰仁宗曹后頗渉經史多援以決事</hi>
能自製章奏<hi>又曰徽宗鄭后好觀書能自製章奏</hi>　堂曰賢志<hi>又曰髙宗吳后嘗繪</hi>
<pb n="KR3k0055_WYG_062-81b"/>
<hi>古烈女圖置座右為鑒又取詩序之義扁其堂曰賢志</hi>　過目不忘<hi>續文獻通考曰金顯宗劉</hi>
<hi>后過目不忘讀書經旬日終卷</hi>
　　恩惠<lb/>
原施恩惠<hi>漢書</hi>　賜錢帛<hi>漢/書</hi>　以金帛賜長公主<hi>史記</hi>　賜<lb/>
以赤綬<hi>漢書</hi>　賜青蓋車<hi>漢紀北堂書鈔</hi>　増出宫中所有以勞<lb/>
軍<hi>經濟𩔖編曰劉知逺還至晉陽議率民財以賞將士后李氏誎曰陛下因河東創大業未有以惠凙其民</hi>
<hi>而先奪其生生之資殆非新天子所以救民之意也請悉出宫中所有以勞軍雖復不厚人無怨言知逺從之</hi>
<hi>中外大悅</hi>　加賜鈔帛<hi>元史曰右丞相哈喇哈斯行省和林太后加賜鈔五萬帛二千</hi>　減<lb/>
<pb n="KR3k0055_WYG_062-82a"/>
役賜卹<hi>經濟𩔖編曰元成宗為太后建寺五臺山司䄇陸信等董其役驅迫民夫數千冒險入山谷伐</hi>
<hi>木運石死者萬餘人河東亷訪使王忱乘太后幸五臺山因言建寺本以福氏今福未及而害已甚恐非朝廷</hi>
<hi>意也太后聞之為減其役仍賜卹死者之家</hi>
　　容儀<lb/>
原容儀照曜絶異<hi>漢紀</hi>　珪璋特異令儀淑美<hi>晉中興書</hi>　姿<lb/>
色殊絶<hi>漢武</hi>　令色卓絶<hi>漢/記</hi>　姿色甚偉<hi>列傳</hi>　顔色非凡<lb/>
<hi>魏略</hi>　姿容有異<hi>漢/書</hi>　惠而有色<hi>世說</hi>　李夫人妙麗善舞<lb/>
　竇皇后有容貌才能<hi>北堂書鈔</hi>　増成湯骨法<hi>漢鄧后相者見之曰</hi>
<pb n="KR3k0055_WYG_062-82b"/>
<hi>此成湯骨法也詳前𩔖函</hi>　四起大鬢<hi>太平御覽曰漢馬后方口美髮為四起大鬢</hi>　婉<lb/>
孌才色美映椒房<hi>又曰晉武帝楊后諱芷字季蘭太𫝊駿女婉孌才色美映椒房</hi>　善<lb/>
丰儀進止如珪璋<hi>前趙劉聰后劉氏</hi>　垂手過膝髮與身齊<hi>又曰</hi>
<hi>劉曜后劉氏垂手過膝髮與身齊姿德才色邁於列后</hi>　明艶冠後庭<hi>哲宗劉后</hi>　以<lb/>
姿容選入宫<hi>寧宗楊后並宋史</hi>
　　恩寵<lb/>
原寵之專房　貴傾後宫<hi>前漢外戚傳</hi>　遂見寵異<hi>漢書</hi>　姬<lb/>
妾莫比<hi>漢書</hi>　同輿<hi>晉陽/秋</hi>　共博<hi>魏/志</hi>　金屋<hi>漢/武</hi>　玉階<hi>漢書</hi>
<pb n="KR3k0055_WYG_062-83a"/>
　舍為椒風以配椒房<hi>漢書</hi>　進思令美乃作賦頌<hi>漢書北堂</hi>
<hi>書鈔</hi>　増特承寵異　漸承恩寵<hi>太平/御覽</hi>　最見寵答<hi>唐宣帝鼂</hi>
<hi>后</hi>　恩答厚甚<hi>唐書曰昭宗何后婉/麗多智恩答甚厚</hi>　有盛寵<hi>宋哲宗劉后</hi>
　亢寵<hi>宋史曰徽宗王后性恭儉時鄭王二妃方亢寵后待之均平</hi>　寵遇日至<hi>髙宗</hi>
<hi>吳后</hi>　帝頗念之<hi>又曰仁宗既廢郭后居長寧宫帝頗念之遣使存問賜以樂府后和答之辭甚</hi>
<hi>悽惋帝嘗密令召入后曰若再見召須百官立班受冊方可屬小疾暴薨</hi>
　　嬖㜸<lb/>
原擅寵驕貴<hi>漢書</hi>　有寵驕妒　用心邪僻　佞諂邪媚<lb/>
<pb n="KR3k0055_WYG_062-83b"/>
　厥貌惟妖厥行惟詭　所與貴之所憎誅之　美好<lb/>
辭辨興於姦軌　嬌媚不順嫉妒後宫　王與同乗<lb/>
帝方節飲　醉飽沈湎<hi>列女𫝊曰更始旣惰於政事而韓夫人嗜酒淫色日與更始醉</hi>
<hi>飽沈湎</hi>　啼泣不食　佩劒帶冠<hi>妺/喜</hi>　嗜酒淫遊<hi>並列傳</hi>
妺喜好繒聲　褒姒舉烽火　桀旣無道又重其荒<hi>列女</hi>
<hi>𫝊</hi>　紂旣無道又重相謬　赫赫宗周褒姒烕之<hi>毛詩</hi>
是喪王國<hi>璅語北堂書鈔</hi>　増險妒容媚<hi>孫權/潘后</hi>　專寢當夕<hi>大平</hi>
<hi>御覽曰後魏孝文馮后入掖庚以姿媚見愛幸未幾疾病出為尼帝獨留念焉歳餘遣璽書勞問遂迎赴洛陽</hi>
<pb n="KR3k0055_WYG_062-84a"/>
<hi>及至寵愛過深專寵當夕宫人稀復進見立為皇后</hi>　六劉之寵傾於後宫<hi>前趙劉主</hi>
<hi>聰事</hi>　見且泣<hi>唐書曰髙宗過佛廬才人見且泣帝感動后亷知狀引内後宫以撓妃寵</hi>　内<lb/>
忌甚<hi>又曰武后姊韓國夫人蚤寡出入禁中一女國姝帝皆寵之韓國卒女封魏國夫人欲以備嬪職難</hi>
<hi>於后未決后内忌甚會封泰山遂毒殺之</hi>　進食盒<hi>宋史曰光宗李后性妒悍帝嘗浣手暏宫人手</hi>
<hi>白悅之他日后遣人進食盒於帝則宫人兩手也又黄貴妃有寵因帝郊宿齋宮后殺之以暴疾聞是夕風兩</hi>
<hi>天作黄壇燭盡滅不能成禮帝疾由是増劇</hi>
　　凶逆<lb/>
原巫蠱祝詛　㦸擲孕婦<hi>見前白帖</hi>　絶太后膳　賜太子<lb/>
<pb n="KR3k0055_WYG_062-84b"/>
酒<hi>晉陽秋</hi>　墮炭乃笑　溺死乃笑<hi>並列女傳</hi>　傾亂　左道<lb/>
<hi>漢記</hi>　宗室所怨海内之讎<hi>漢書北/堂書鈔</hi>　増多駐東都<hi>唐書曰武</hi>
<hi>后賊殺王皇后蕭民娣頻見二人為厲故多駐東都</hi>　命笞其父<hi>經濟𩔖編曰後唐晉王三夫人</hi>
<hi>劉夫人最冇寵其父成安人以醫卜為業夫人幼時晉將袁建封掠得之入於王宮性狡悍淫妒從王在魏父</hi>
<hi>聞其貴詣魏宮上謁王召𡊮建封示之建封曰始得夫人時有黄鬚丈人䕶之此是也王以語夫人夫人方與</hi>
<hi>諸夫人爭寵以門第相髙恥其家寒微大怒曰妾去家時略可記憶妾父不幸死亂兵妾守屍哭之而去今何</hi>
<hi>物田舍翁敢至此命笞劉叟於宮門</hi>
　　廢黜<lb/>
<pb n="KR3k0055_WYG_062-85a"/>
　原數懷怨懟不可承宗廟　懷挾左道不可母天下<lb/>
　遂下暴室<hi>後漢伏皇后</hi>　廢為庶人<hi>晉陽/秋</hi>　居長門宮<hi>前漢陳后</hi>
　　處昭臺宮<hi>前漢書霍后</hi>　退就桂宮<hi>前漢孝哀皇后</hi>　遷於桐宮<lb/>
　徙雲林館<hi>霍后</hi>　徙居雲臺<hi>後漢竇/皇后</hi>　移司徒府<hi>晉中興書</hi>
　賜死金墉城<hi>晉陽秋</hi>　葬於臯門亭<hi>後漢宋皇后北堂書鈔</hi>　増追<lb/>
　廢為庶人<hi>唐韋庶人</hi>　出居長寧宮<hi>宋史曰仁宗郭皇后時尚美人楊美人有寵數</hi>
　<hi>與后忿爭一日尚氏於上前有侵后語后不勝忿批其頰王自起救之誤批上頸上大怒后遂廢出居長寧宮</hi>
　<hi>薨後追復</hi>　出居瑶華宮<hi>又曰哲宗孟后廢居瑶華宮後復尊為元祐太后</hi>
<pb n="KR3k0055_WYG_062-85b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷五十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_246-1a"/>
　欽定四庫全書<lb/>
御定淵鑑𩔖函卷二百四十一<lb/>
　　邊塞部十二<hi>鐵勒同羅</hi>　<hi>薛延陀契拔野古覽僕骨阿跋    苾  多  葛</hi>
　　　<hi>葛邏祿  斛薛</hi>　<hi>拔悉彌/烏羅渾</hi>　<hi>都播/鞠國</hi>　<hi>骨利幹駮白霫大霫俞析    馬    漢</hi>
　　　<hi>地黠戛斯驅庫莫奚流契丹鬼回紇鹽室韋  豆干    度寐    鬼    國    漠念</hi>
　　　<hi>德哷勒珠巴克烏爾古五國  韃靼  烏梁海</hi>
　　　鐵勒<lb/>
　原杜氏通典曰鐵勒之先匈奴之苖裔也種𩔖最多自<lb/>
<pb n="KR3k0055_WYG_246-1b"/>
　西海之東依據山谷往往不絶獨洛河北有僕骨同羅<lb/>
　韋紇拔野古覆羅並號俟斤蒙陳吐如紇斯結渾斛薛<lb/>
　等諸姓勝兵可二萬伊吾以西焉耆之北傍白山則契<lb/>
　弊薄落職乙咥蘇婆那曷烏護骨紇也咥於尼護等勝<lb/>
　兵可二萬金山西南有薛延陀咥勒兒十槃達契等萬<lb/>
　餘人康國北傍阿得水則有訶咥曷嶻撥忽叱干具海<lb/>
　曷比悉阿嵯蘇拔也末渴達等三萬餘兵傍嶷海東西<lb/>
　有蘇路羯三索咽蔑促薛忽等諸姓八千餘兵拂菻東<lb/>
<pb n="KR3k0055_WYG_246-2a"/>
則有恩屈阿蘭北振九離伏嗢昬等<hi>嗢烏沒反</hi>近二萬人北<lb/>
海南則都波等雖姓氏各别總謂為鐵勒並有君長屬<lb/>
東西兩突厥突厥國有東西征討皆資其用以制北荒<lb/>
十六國慕容垂時塞北後魏末河西並云有敕勒部鐵<lb/>
勒葢言訛也<lb/>
　　薛延陀<lb/>
原杜氏通典曰薛延陀鐵勒之别部<hi>前燕慕容儁時匈奴單于賀剌頭率</hi>
<hi>部三萬五千來降陀葢其後</hi>與薛部雜居因號薛延陀可汗姓壹利<lb/>
<pb n="KR3k0055_WYG_246-2b"/>
咥氏代為強族初蠕蠕之滅也並屬于突厥而部落中<lb/>
分在鬱督軍山者東屬于始畢在貪汗山者西屬于葉<lb/>
護其主夷男唐貞觀中遣使朝聘為毘伽可汗居大漠<lb/>
之北俱淪水南去長安萬四千餘里後鐵勒僕骨同羅<lb/>
共擊薛延陀大敗之太宗以其破亡遣江夏王道宗左<lb/>
衛大將軍阿史那社尒為瀚海道安撫使初薛延陀真<lb/>
珠毘伽可汗遣使請㛰太宗許以女妻之徴可汗備親<lb/>
迎之禮詔幸靈州與之禮㑹延陀先無府藏調斂其國<lb/>
<pb n="KR3k0055_WYG_246-3a"/>
且行萬里既涉沙磧無水草而牛馬多死遂後期太宗<lb/>
于是停幸靈州既而聘羊馬損耗將半于是返其使者<lb/>
羣臣或云許公主以妻延陁邊境得以休息納其獻聘<lb/>
不可失信于蕃人宜在速成太宗曰君等知古而不知<lb/>
今昔漢家匈奴強而中國弱所以厚飾子女嫁與單于<lb/>
今中國強而延陀弱漢兵千人堪擊其數萬延陀所以<lb/>
扶服稽顙恣我所為不敢驕慢者以新得立為君長雜<lb/>
居非其本屬將倚大國用服其衆彼同羅僕骨等十餘<lb/>
<pb n="KR3k0055_WYG_246-3b"/>
部落兵各數萬足制延陀所以不敢發者以延陀為我<lb/>
所立懼中國也若今以女妻之大國子壻増崇其禮深<lb/>
結黨援雜姓部落更尊服之微不得意勒兵南下謂養<lb/>
獸自噬也今不與其女使命頗簡諸姓部落知吾棄之<lb/>
其争擊延陀必矣既而李思摩果侵掠之延陀遣突利<lb/>
失冦定襄掠百姓太宗遣英國公李勣援之已出塞而<lb/>
還太宗以璽書責譲之可汗乃遣使致謝復請發兵助<lb/>
軍太宗優詔荅而止焉<lb/>
<pb n="KR3k0055_WYG_246-4a"/>
　　拔野古<lb/>
増新唐書曰拔野古一曰拔野固或為拔曳固漫散磧<lb/>
北地千里直僕骨東帳户六萬兵萬人地有薦草産良<lb/>
馬精鐵有川曰康干河斷松投之三年輙化為石色蒼<lb/>
緻然節理猶在世謂康干石俗嗜獵射少耕穫乘木逐<lb/>
鹿氷上風俗大抵鐵勒也言語少異唐貞觀三年與僕<lb/>
骨同羅奚霫同入朝二十一年大俟利發屈利失舉部<lb/>
内屬置幽陵都督府拜屈利失右武衛大將軍即為都<lb/>
<pb n="KR3k0055_WYG_246-4b"/>
督顯慶時與思結僕固同羅叛遣鄭仁泰擊之斬其渠<lb/>
帥天寳間來朝<lb/>
　　僕骨<lb/>
增新唐書曰僕骨亦曰僕固在多覽葛之東帳户三萬<lb/>
兵萬人地最北俗梗驁難召率始臣突厥後附薛延陁<lb/>
延陀滅其長娑匐俟利發歌濫拔延始内屬以其地為<lb/>
金微州拜歌濫拔延為右武衛大將軍微州都督唐開<lb/>
元初為首領僕固所殺詣朔方降有司誅之子曰懐恩<lb/>
<pb n="KR3k0055_WYG_246-5a"/>
至徳時以功至朔方節度使<lb/>
　　同羅<lb/>
増新唐書曰同羅在薛延陀北距長安七千里勝兵三<lb/>
萬貞觀二年遣使者入朝久之請内屬置龜林都督府<lb/>
拜俟利發時健啜為左領軍大將軍即授都督安祿山<lb/>
反刼其兵用之號曵落河曵落河猶言健兒云<lb/>
　　阿跋<lb/>
增文獻通考曰阿跋亦鐵勒之别部在多濫葛西北勝<lb/>
<pb n="KR3k0055_WYG_246-5b"/>
兵千七百隋代號訶㗌部是也遷徙無常所唐初來朝<lb/>
以其地為雞田州開元中<graphic n="KR0932" url="https://raw.githubusercontent.com/kanripo/KR-Gaiji/master/images/KR0932.png" mimeType="image/png"/>跌思泰自突厥來其後光<lb/>
顔光進皆以戰功至大官賜姓李氏附屬籍<lb/>
　　契苾<lb/>
增新唐書曰契苾亦曰契苾羽在焉耆西北鷹婆川多<lb/>
覽葛之南其長哥楞自號可汗弟莫賀咄特勒皆有勇<lb/>
莫賀咄死子何力尚紐率其部來歸時貞觀六年也詔<lb/>
處之甘涼間以其地為榆溪州永徽四年以其部為賀<lb/>
<pb n="KR3k0055_WYG_246-6a"/>
蘭都督府隸燕然都護何力有戰功忠節臣也太和中<lb/>
其種帳附於振武云<lb/>
　　多覽葛<lb/>
増新唐書曰多覽葛亦曰多濫在薛延陁東濵同羅水<lb/>
勝兵萬人延陁已滅其長俟斤多濫葛末與回紇皆朝<lb/>
以其地為燕然都督府授右衛大將軍即為府都督死<lb/>
以多濫葛塞匐為大俟利發繼為都督<lb/>
　　葛邏祿<lb/>
<pb n="KR3k0055_WYG_246-6b"/>
増新唐書曰葛邏禄本突厥諸族在北廷西北金山之<lb/>
西跨僕固振水包多怛嶺與車鼻部接有三族一謀落<lb/>
或為謀刺二熾俟或為婆匐三踏實力唐永徽初髙偘<lb/>
之伐車鼻可汗三族皆内屬顯慶二年以謀落部為隂<lb/>
山都督府熾俟部為大漠都督府踏實力部為元池都<lb/>
督府即用其長為都督後分熾俟部置金附州三族當<lb/>
東西突厥間常視其興衰附叛不常後稍南徙自號三<lb/>
姓葉護兵強甘于鬭延州以西諸突厥皆畏之開元初<lb/>
<pb n="KR3k0055_WYG_246-7a"/>
再來朝天寳時與回紇拔悉蜜共攻殺烏蘇米施可汗<lb/>
又與回紇擊拔悉蜜走其可汗阿史那施于北廷奔京<lb/>
師葛邏祿與九姓復立回紇葉護所謂懐仁可汗者也<lb/>
于是葛邏祿之處烏徳犍山者臣回紇在金山北庭者<lb/>
自立葉護嵗來朝久之葉護頓毘伽縛突厥叛冦阿布<lb/>
思進封金山郡王天寳間凡五朝至徳後葛邏祿寖盛<lb/>
與回紇争強徙十姓可汗故地盡有碎葉怛邏斯諸城<lb/>
然限回紇故朝㑹不能自達<lb/>
<pb n="KR3k0055_WYG_246-7b"/>
　　拔悉彌<lb/>
増文獻通考拔悉彌一名弊剌國隋時聞焉在北庭北<lb/>
海南結骨東南依山散居去燉煌九千餘里有渠帥無<lb/>
王號户二千餘其人雄健皆獵射國多雪恒以木為馬<lb/>
雪上逐鹿其狀似楯而頭髙其下以馬皮順毛衣之令<lb/>
毛著雪而滑如著屧屐縛之足下<hi>屧先叶反屐巨㦸反</hi>若下坂走<lb/>
過奔鹿若平地履雪即以杖刺地而走如舩焉上坂即<lb/>
手持之而登每獵得鹿將家室就而食之盡更移處其<lb/>
<pb n="KR3k0055_WYG_246-8a"/>
所居即以樺皮為舍丈夫剪髪樺皮為帽　新唐書曰<lb/>
貞觀二十三年始來朝天寳初與回紇葉護殺突厥可<lb/>
汗立拔悉蜜大帥阿史那施為賀臘毘伽可汗遣使者<lb/>
入謝賜袍帶不三嵗為葛邏祿回紇所破奔北庭後朝<lb/>
京師拜左武衛將軍地與衆歸回紇<lb/>
　　都播<lb/>
増新唐書曰都播亦曰都波其地北瀕小海西堅昆南<lb/>
回紇分三部皆自相統制其俗無嵗時結草為廬無畜<lb/>
<pb n="KR3k0055_WYG_246-8b"/>
牧不知稼穡土多百合草掇其根以為飯捕魚鳥獸食<lb/>
之衣貂鹿皮貧者緝鳥羽為服㛰姻富者納馬貧者致<lb/>
鹿皮草根無刑罰盜者倍輸其賍貞觀二十一年因骨<lb/>
利幹入朝亦以使通中國<lb/>
　　骨利幹<lb/>
増新唐書曰骨利幹處瀚海北勝兵五千草多百合産<lb/>
良馬首似槖駝筋骼壯大日中馳數百里其地北距海<lb/>
去京師最逺又北度海則晝長夜短日入烹羊胛熟東<lb/>
<pb n="KR3k0055_WYG_246-9a"/>
方已明葢近日出處也唐貞觀二十一年入朝詔以其<lb/>
地為元闕州其長俟斤因使者獻馬帝取其異者號十<lb/>
驥皆為美名曰騰霜白曰皎雪驄曰凝露驄曰縣光驄<lb/>
曰決波騟曰飛霞驃曰發電赤曰流金<graphic n="KR1719" url="https://raw.githubusercontent.com/kanripo/KR-Gaiji/master/images/KR1719.png" mimeType="image/png"/>曰翔麟紫曰<lb/>
奔虹赤厚禮其使龍朔中以元闕州更為余吾州隸瀚<lb/>
海都督府延載初亦來朝<lb/>
　　白霫<lb/>
増新唐書曰白霫居鮮卑故地直京師東北五千里與<lb/>
<pb n="KR3k0055_WYG_246-9b"/>
同羅僕骨接避薛延陁保奥支水冷陘山南契丹北烏<lb/>
羅渾東靺鞨西拔野古地圎袤二千里山繚其外勝兵<lb/>
萬人業射獵以赤皮緣衣婦貫銅釧以子鈴綴襟其部<lb/>
有三曰居延曰無若没曰潢水其君長臣于突厥頡利<lb/>
可汗為俟斤唐貞觀中再來朝後列其地為寘顔州以<lb/>
别部為居延州即用俟斤為刺史顯慶五年授其長李<lb/>
含珠為居延都督含珠死弟厥都繼之後無聞焉<lb/>
　　霫<lb/>
<pb n="KR3k0055_WYG_246-10a"/>
増文獻通考曰霫匈奴之别種隋時通焉與靺鞨為鄰<lb/>
理黄水北亦鮮卑故地勝兵萬餘人習俗與突厥畧同<lb/>
亦臣于頡利其渠帥號為俟斤唐貞觀中遣渠帥内附<lb/>
　續文獻通考曰遼太祖親征東西部奚皆平之盡有<lb/>
奚霫之地<lb/>
　　斛薛<lb/>
增新唐書曰斛薛處多濫葛北勝兵萬人奚結處同羅<lb/>
北思結在延陀故牙二部合兵凡二萬唐時來朝列其<lb/>
<pb n="KR3k0055_WYG_246-10b"/>
地州縣之<lb/>
　　烏羅渾<lb/>
增新唐書曰烏羅渾或曰烏洛侯曰烏羅護直京師東<lb/>
北六千里東靺鞨西突厥南契丹北烏桓大抵風俗皆<lb/>
靺鞨也　北史曰烏洛侯亦曰烏羅渾國後魏通焉在<lb/>
地豆干北其土下濕多霧氣而寒冬則穿地為室夏則<lb/>
隨原阜多豕有榖麥其人尚勇不為姦竊故慢藏野積<lb/>
而無冦盜好獵射樂有胡箜篌木槽革面而九弦其國<lb/>
<pb n="KR3k0055_WYG_246-11a"/>
西北有完水東北流合于難水東入于海又西北二十<lb/>
日行有于已尼大水所謂北海也太武帝真君四年來<lb/>
朝稱其國西北有魏先帝舊墟石室南北九十歩東西<lb/>
四十歩髙七十尺室有神靈人多祈請太武帝遣中書<lb/>
侍郎李敞告祭焉刻祝文于石室之壁而還<lb/>
　　鞠國<lb/>
増新唐書曰鞠國或曰裓居拔野古東北有木無草地<lb/>
多苔無羊馬人豢鹿若牛馬惟食苔俗以駕車又以鹿<lb/>
<pb n="KR3k0055_WYG_246-11b"/>
皮為衣聚木為屋尊卑共居<lb/>
　　俞析<lb/>
増文獻通考曰俞析國在鞠國東十五日行其土地寛<lb/>
大百姓衆多　新唐書曰俗與拔野古相埒少羊馬多<lb/>
貂皮<lb/>
　　駮馬<lb/>
増新唐書曰駮馬者或曰弊剌曰遏羅支直突厥之北<lb/>
距京師萬四千里隨水草然喜居山勝兵三萬地常積<lb/>
<pb n="KR3k0055_WYG_246-12a"/>
雪木不凋以馬耕田馬色皆駮因以名國雖畜馬而不<lb/>
乘資湩酪以食好與結骨戰人𩔖結骨而語不相通構<lb/>
木𩔖井幹覆樺為室各有小君長不相臣也　文獻通<lb/>
考曰突厥謂駮馬為曷剌亦名曷剌國其地近北海經<lb/>
突厥大部落五乃至馬三十萬匹其國以俟斤統領其<lb/>
土境東西一月行南北五十日行土地嚴寒好漁獵取<lb/>
魚鹿獺貂䑕充食以其皮為衣少鐵器用陶瓦釜及樺<lb/>
皮根為盤盌唐永徽中遣使朝貢<lb/>
<pb n="KR3k0055_WYG_246-12b"/>
　　大漢<lb/>
増新唐書曰大漢處鞠之北饒羊馬人極頎大故以自<lb/>
名與鞠俱鄰于黠戛斯古所未賔當貞觀逮永徽奉貂<lb/>
馬入朝或一再至<lb/>
　　黠戛斯<lb/>
増新唐書曰黠戛斯古堅昆國也地當伊吾之西焉耆<lb/>
北白山之旁或曰居勿曰結骨其種雜丁零乃匈奴西<lb/>
鄙也匈奴封漢降將李陵為右賢王衛律為丁零王後<lb/>
<pb n="KR3k0055_WYG_246-13a"/>
郅支單于破堅昆于時東距單于庭七千里南車師五<lb/>
千里郅支留都之故後世得其地者訛為結骨稍號紇<lb/>
骨亦曰紇扢斯云衆數十萬勝兵八萬直回紇西北三<lb/>
千里南依貪漫山地夏沮洳冬積雪人皆長大赤髪晳<lb/>
面綠瞳以黒瞳為不祥黒瞳者必曰陵苗裔也男少女<lb/>
多以環貫耳俗趫伉男子有勇黥其手女已嫁黥項雜<lb/>
居多淫佚謂嵗首為茂師哀以三哀為一時以十二物<lb/>
紀年如嵗在寅則曰虎年氣多寒雖大河亦半氷稼有<lb/>
<pb n="KR3k0055_WYG_246-13b"/>
禾粟大小麥青稞歩磑以為麵糜穄以三月種九月穫<lb/>
以飯以釀酒而無果蔬畜馬至壯大以善鬭者為頭馬<lb/>
有槖駝牛羊牛更多富農至數千其獸有野馬骨咄黄<lb/>
羊羱羝鹿黒尾黒尾者似麞尾大而黒魚有蔑者長七<lb/>
八尺莫痕者無骨口出頥下鳥雁鶩烏鵲鷹隼木松樺<lb/>
榆栁蒲松髙者仰射不能及顛而樺尤多有金鐵錫每<lb/>
雨後必得鐵號迦沙為兵絶犀利常以輸突厥其戰有<lb/>
弓矢旗幟其騎士析木為盾蔽股足又以圓盾傅肩可<lb/>
<pb n="KR3k0055_WYG_246-14a"/>
捍矢刃其君曰阿熱遂姓阿熱氏建一纛下皆尚赤餘<lb/>
以部落為號服貴貂豽阿熱冬帽貂夏㡌金釦銳頂而<lb/>
卷末諸下皆帽白氊喜佩刀礪賤者衣皮不帽女衣毳<lb/>
毼錦罽綾葢安西北庭大食所貿售也阿熱駐牙青山<lb/>
周柵代垣聮氊為帳號宻的支他首領居小帳凡調兵<lb/>
諸部役屬者悉行内貂鼠青鼠為賦其官宰相都督職<lb/>
使長史將軍達干六等宰相七都督三職使十皆典兵<lb/>
長史十五將軍達干無貟諸部食肉及馬酪惟阿熱設<lb/>
<pb n="KR3k0055_WYG_246-14b"/>
餅餌樂有笛鼓笙觱篥盤鈴戲有㺯駝師子馬伎繩伎<lb/>
祠神惟主水草祭無時呼巫為甘㛰嫁納羊馬以聘富<lb/>
者或百千計䘮不剺面三環尸哭乃火之踰嵗為墓然<lb/>
後哭泣有節冬處室木皮為覆其文字言語與回鶻同<lb/>
法最嚴臨陣撓奉使不稱妄議國若盜者皆斷首子為<lb/>
盜以首著父頸非死不脫阿熱牙至回鶻牙所槖駝四<lb/>
十日行使者道出天徳又二百里許抵西受降城北三<lb/>
百里許至鸊鵜泉泉西北至回鶻牙千五百里許而有<lb/>
<pb n="KR3k0055_WYG_246-15a"/>
東西二道泉之北東道也回鶻牙北六百里得仙娥河<lb/>
河東北曰雪山地多水草青山之東有水曰劒河偶艇<lb/>
以度水悉東北流經其國合而北入于海東至木馬突<lb/>
厥三部落曰都播彌列哥餓支其長皆為頡斤樺皮覆<lb/>
室多善馬俗乘木馬馳氷上以板藉足屈木支腋蹴輙<lb/>
百歩勢迅激夜鈔盜晝伏匿堅昆之人得以役屬之堅<lb/>
昆本強國也地與突厥等突厥以女妻其豪帥始隸薛<lb/>
延陀延陀以頡利發一人監國其渠長三人曰訖悉軰<lb/>
<pb n="KR3k0055_WYG_246-15b"/>
曰居沙波軰曰阿米軰共治其國未嘗與中國通唐貞<lb/>
觀二十二年聞鐵勒等入臣即遣使者獻方物其君長<lb/>
俟利發失鉢屈阿棧身入朝以其地為堅昆府拜俟利<lb/>
發左屯衛大將軍即為都督隸燕然都護髙宗世再來<lb/>
朝景龍中獻方物明皇世四朝獻乾元中為回紇所破<lb/>
自是不能通中國後語訛為黠戛斯葢回鶻言若曰黄<lb/>
赤面云又訛為戛戛斯常與大食吐蕃葛邏祿相依仗<lb/>
吐蕃之往來者畏回鶻剽鈔必住葛邏祿以待黠戛護<lb/>
<pb n="KR3k0055_WYG_246-16a"/>
送回鶻授其君長阿熱官回鶻稍衰阿熱即自稱可汗<lb/>
回鶻遣師伐之不勝阿熱恃勝詬之回鶻不能討其將<lb/>
句錄莫賀導阿熱破殺回鶻可汗諸特勒皆潰阿熱身<lb/>
自將焚其牙悉收寳貲并得太和公主遂徙牙牢山之<lb/>
南牢山亦曰賭滿距回鶻舊牙度馬行十五日阿熱以<lb/>
公主唐貴女遣使送衛還朝為回鶻烏介可汗邀取之<lb/>
并殺使者㑹昌中遣使上書言狀行三嵗至京師武宗<lb/>
大恱班渤海使者以其窮逺能修職貢遣使持節臨慰<lb/>
<pb n="KR3k0055_WYG_246-16b"/>
其國詔宰相即鴻臚寺見使者使驛官考山川國風詔<lb/>
阿熱著宗正屬籍是時烏介可汗餘衆託黒車子阿熱<lb/>
願乘秋馬肥擊取之表天子請師帝令給侍中劉濛為<lb/>
巡邊使朝廷亦以河隴四鎮十八州久淪幸回鶻破弱<lb/>
吐蕃亂相殘齧可乘其衰乃以右散騎常侍李拭使黠<lb/>
戛斯冊君長為宗英雄武誠明可汗未行而武宗崩宣<lb/>
宗嗣位欲如先帝意或謂黠戛斯小種不足與唐抗詔<lb/>
宰相與臺省四品以上官議皆曰回鶻盛時有冊號今<lb/>
<pb n="KR3k0055_WYG_246-17a"/>
幸衰亡又加黠戛斯後且生患乃止至大中元年卒詔<lb/>
鴻臚卿李業持節冊黠戛斯為英武誠明可汗逮咸通<lb/>
間三來朝然卒不能取回鶻　續文獻通考曰遼太宗<lb/>
天顯六年西南邊將以慕化轄戛斯國人來穆宗應歴<lb/>
二年景宗保寧八年常遣使貢<lb/>
　　庫莫奚<lb/>
原杜氏通典曰庫莫奚聞于後魏及後周其先東部鮮<lb/>
卑宇文之别種也初為慕容皝所破遺落者竄于松漠<lb/>
<pb n="KR3k0055_WYG_246-17b"/>
之間<hi>其地在栁城郡之北</hi>善射獵及突厥興而臣屬之後稍強盛<lb/>
分為五部一曰辱紇主二曰莫賀弗三曰契箇四曰木<lb/>
昆五曰室得理饒樂水北即鮮卑故地<hi>一名如洛環水葢饒樂之訛也</hi>
每部置俟斤一人為帥隨逐水草頗同突厥有阿㑹氏<lb/>
五部中為盛諸部皆歸之　增文獻通考曰隋代號曰<lb/>
奚突厥稱蕃人後遣使入朝唐元宗世八入朝獻至徳<lb/>
以後朝獻不絶元和元年君梅落身入朝拜檢校司空<lb/>
歸誠郡王賜姓李氏然隂結回鶻室韋兵犯西城振武<lb/>
<pb n="KR3k0055_WYG_246-18a"/>
憲宗世四朝獻咸通九年其王入朝是後契丹方強奚<lb/>
不敢亢而舉部役屬當唐之末居隂涼川在營府之西<lb/>
幽州之西南皆數百里有人馬二萬騎分為五部一曰<lb/>
阿薈部二曰啜米部三曰粤質部四曰奴皆部五曰黒<lb/>
訖支部後徙居琵琶川在幽州東北數百里地多黒羊<lb/>
馬<graphic n="KR2439" url="https://raw.githubusercontent.com/kanripo/KR-Gaiji/master/images/KR2439.png" mimeType="image/png"/>前蹄堅善走其登山逐獸下上如飛常為契丹守<lb/>
界上而苦其苛虐奚王去諸怨叛以别部西徙媯州依<lb/>
北山射獵常採北山麝香人參賂劉守光以自託其族<lb/>
<pb n="KR3k0055_WYG_246-18b"/>
至數千帳始分為東西奚　續文獻通考曰遼太祖嘗<lb/>
討奚平之置奚托輝部太宗時奚王隆科寜率六節度<lb/>
使朝貢奚鈿勃徳部進白麝聖宗時罷奚五部嵗貢麕<lb/>
鹿并諸部方物<lb/>
　　契丹<lb/>
原杜氏通典曰契丹之先與庫莫奚異種而同𩔖並為<lb/>
慕容氏所破俱竄于松漠之間後魏初大破之遂逃迸<lb/>
與庫莫奚反背經數十年稍滋蔓有部落于黄龍之北<lb/>
<pb n="KR3k0055_WYG_246-19a"/>
數百里唐貞觀二十二年十一月契丹帥庫克率其部<lb/>
内屬以契丹部為松漠都督府拜庫克為持節十州諸<lb/>
軍事松漠都督于營州兼置東夷都護以統松漠饒樂<lb/>
之地罷護東夷校尉官<lb/>
　　回紇一<lb/>
原杜氏通典曰回紇在薛延陁北境居延婆陵水去長<lb/>
安萬六千九百里勝兵五萬人先屬突厥初有時健俟<lb/>
斤死子菩薩立唐貞觀初與薛延陁俱叛突厥頡利可<lb/>
<pb n="KR3k0055_WYG_246-19b"/>
汗侵其北邊頡利遣騎討之戰于天山大破之俘其部<lb/>
衆回紇由是率其衆附于薛延陁號為活頡利發仍遣<lb/>
使朝貢　増續文獻通考曰回鶻即回紇至唐徳宗時<lb/>
改為回鶻言其健<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>如鶻也常以公主妻之宋宣和間<lb/>
常入貢尋恐其為邊害詔禁止之遼時貢獻不絶間亦<lb/>
請㛰不許<lb/>
　　回紇二<lb/>
増啓唐杜牧論回鶻啓曰伏以回鶻種落人素非多校<lb/>
<pb n="KR3k0055_WYG_246-20a"/>
于突厥絶為小弱今者國破衆叛逃来漢南為羈旅之<lb/>
魂食草莱之實白鬛驪騂之騎凋耗已無湩酪皮毳之<lb/>
資飢寒皆盡寄命雜種藏跡隂山取之及時可以一戰<lb/>
自兩漢伐北皆是秋冬不過百日驅中國之人入苦寒<lb/>
之地此時匈奴勁弓折膠童馬免乳畜肥草壯力全氣<lb/>
盛與之相校勝少敗多故匈奴云漢實大國也但其人<lb/>
不能辛苦耳此所謂避虛而擊實逃短而攻長至于後<lb/>
魏崔浩因見其理蠕蠕強盛屢犯北邊浩請討之曰蠕<lb/>
<pb n="KR3k0055_WYG_246-20b"/>
蠕恃其地逺自寛已久故夏則散衆放畜秋乃背寒向<lb/>
暄南来冦抄今出其慮表掩其不備大兵卒至必驚駭<lb/>
星分向塵奔走牡馬護牧牝馬戀駒驅馳難制不得水<lb/>
草未過數日則聚而困斃可一舉而滅矣武帝從之及<lb/>
全軍入境蠕蠕先不設備民畜布野驚怖四奔莫相收<lb/>
攝于是分軍撲討東西五千里南北三千里凡其所俘<lb/>
及獲畜産彌漫山澤髙車因殺蠕蠕種𩔖歸降者三十<lb/>
餘萬落帝㳂弱水西行至涿邪山諸大將慮深入恐有<lb/>
<pb n="KR3k0055_WYG_246-21a"/>
伏兵勸帝停止不追浩先勸窮追之不從後聞涼州買<lb/>
言若更前行三日則盡滅之矣帝深恨之今若以幽并<lb/>
突陣之騎酒泉教射之兵整飾誡誓仲夏潛發計隂山<lb/>
與涿邪之逺近十不一二校蠕蠕回紇之強弱猶如虎<lb/>
䑕五月節氣在中夏則熱到隂山尚寒中國之兵足以<lb/>
施展行軍于枕席之上翫冦于掌股之中軌轠縣瓶湯<lb/>
沃睍雪一舉無𩔖必然之䇿<lb/>
　　室韋<lb/>
<pb n="KR3k0055_WYG_246-21b"/>
增文獻通考曰室韋有五部後魏末通焉並在靺鞨之<lb/>
北路出柳城諸部不相總一所謂南室韋北室韋鉢室<lb/>
韋深末怛室韋大室韋並無君長人衆貧弱突厥沙鉢<lb/>
畧可汗常以吐屯潘垤統領之葢契丹之𩔖也其南者<lb/>
為契丹在北者號室韋南室韋在契丹北三千里<hi>後魏書自</hi>
<hi>契丹路經啜水葢犢了山其山周廻三百里又經屈利水始到其國</hi>土地卑濕至夏則移<lb/>
向西貣勃次對二山多草木饒禽獸然多蚊蚋人皆巢<lb/>
居以避其患後漸分為二十五部每部有餘莫弗滿咄<lb/>
<pb n="KR3k0055_WYG_246-22a"/>
猶君長也死則子弟代立之嗣絶則擇賢豪而立之衣<lb/>
服與契丹同乘牛車蘧蒢為室如突厥氊車之狀渡水<lb/>
則束薪為栰或有以皮為舟者馬則織草為韉結繩為<lb/>
轡寢則屈木為室以蘧蒢覆上移則載行以猪皮為席<lb/>
編木藉之氣候多寒田收甚薄無羊少馬多猪牛與靺<lb/>
鞨同俗㛰嫁之法二家相許壻輙盜婦去然後送牛馬<lb/>
為聘婦人不再嫁以其為死者妻也其國無鐵取給于<lb/>
髙麗自南室韋北行十一日至北室韋分為九部落其<lb/>
<pb n="KR3k0055_WYG_246-22b"/>
部渠帥號乞引莫賀咄氣候最寒冬則入山居穴中牛<lb/>
畜多凍死饒麞鹿射獵為務鑿氷沒水中而網取魚鱉<lb/>
地多積雪懼陷坑穽騎木而行俗皆捕貂為業冠以狐<lb/>
貂衣以魚皮北行千里至鉢室韋依胡布山而住人衆<lb/>
多于北室韋不知為幾部落用樺皮葢屋其餘同北室<lb/>
韋從鉢室韋西南四日行至深末怛室韋因水為號也<lb/>
冬月穴居以避太隂之氣又西北數千里至大室韋逕<lb/>
路險阻言語不通尤多貂及青䑕北室韋後魏武定隋<lb/>
<pb n="KR3k0055_WYG_246-23a"/>
開皇大業中並遣使朝獻餘無至者唐所聞有九部曰<lb/>
嶺西室韋山北室韋黄頭室韋大如者室韋小如者室<lb/>
韋婆萵室韋訥北室韋達木室韋駱駝室韋並在栁城<lb/>
郡之東北近者三千五百里逺六千二百里貞觀五年<lb/>
始来貢豐貂後再入朝長夀二年叛將軍李多祚擊定<lb/>
之景隆初復朝獻請助討突厥開元天寳以後頻朝獻<lb/>
　續文獻通考曰遼太祖時黒車子室韋以八部降尋<lb/>
復叛討破之太宗時嘗進白麃又貢名馬穆宗時黄室<lb/>
<pb n="KR3k0055_WYG_246-23b"/>
韋與大黄室韋小黄室韋俱叛聖宗以後頗為共命<lb/>
　　地豆干<lb/>
増文獻通考曰地豆干國在室韋西千餘里多牛羊出<lb/>
名馬皮為衣服無五榖惟食肉酪魏延興三年遣使朝<lb/>
貢至太和六年貢使不絶十四年犯塞孝文詔征西大<lb/>
將軍陽平王頥擊走之自後時朝京師齊時亦入貢<lb/>
　　驅度寐<lb/>
増文獻通考曰驅度寐隋時聞焉在室韋北其人甚長<lb/>
<pb n="KR3k0055_WYG_246-24a"/>
而衣短不索髪皆裹頭居土窟中惟有猪更無諸畜人<lb/>
輕㨗一跳三丈餘又能立浮卧浮履水沒腰與陸走不<lb/>
異數乘大船至北室韋抄掠無甲胄以石為矢鏃<lb/>
　　流鬼<lb/>
増文獻通考曰流鬼在北海北北至夜叉國餘三面皆<lb/>
抵大海南去莫設靺羯船行十五日無城郭依海島散<lb/>
居掘地數尺深兩邊斜豎木構為屋人皆皮服又狗毛<lb/>
雜麻為布而衣之婦人冬衣豕鹿皮夏衣魚皮制與獠<lb/>
<pb n="KR3k0055_WYG_246-24b"/>
同多沮澤有鹽魚之利地氣沍寒早霜雪每堅氷後以<lb/>
木廣六寸長七尺施系其上以踐層氷逐及奔獸俗多<lb/>
狗勝兵萬餘人無相敬之禮官寮之法不識四時節序<lb/>
有他盜入境乃相呼召弓長四尺餘箭與中國同以骨<lb/>
石為鏃樂有歌舞死解封樹哭之三年無餘服制靺羯<lb/>
有乘海至其國貨易陳國家之盛業于是其君長孟蜯<lb/>
遣其子可也余志以唐貞觀十四年三譯而來朝貢初<lb/>
至靺羯不解乘馬上即顛墜其長老人𫝊言其國北一<lb/>
<pb n="KR3k0055_WYG_246-25a"/>
月行有夜叉國人皆豕牙翹出噉人莫有渉其界者未<lb/>
嘗通聘<lb/>
　　鬼國<lb/>
増文獻通考曰鬼國在駮馬國西六十日行其國人夜<lb/>
遊晝隐身衣渾剝鹿皮眼鼻耳與中國人同口在頂上<lb/>
食用瓦器土無米粟噉鹿皮及虵<lb/>
　　鹽漠念<lb/>
増文獻通考曰鹽漠念咄六闕俟斤部落又北八日行<lb/>
<pb n="KR3k0055_WYG_246-25b"/>
至可史檐部落無牛羊雜畜其㛰姻嫁娶與突厥同土<lb/>
多松樺每年稅貂獺青白二鼠皮以奉其長<lb/>
　　德哷勒<lb/>
増續文獻通考曰德哷勒遼太宗與穆景之世嵗来貢聖<lb/>
宗時殺詳衮以叛雖就招撫輙復叛冦烏爾古部節度使<lb/>
蕭普達嘗討叛命德哷勒滅之有渠長普爾普來貢馬駝興<lb/>
宗後復叛後遼主為金所逼歸于其部耶律逹石乃有<lb/>
其地<lb/>
<pb n="KR3k0055_WYG_246-26a"/>
　　珠巴克<lb/>
増續文獻通考曰遼太宗時嘗來貢至聖宗之世而諸<lb/>
部皆叛興宗時復來貢自是始絶矣<lb/>
　　烏爾古<lb/>
増續文獻通考曰遼太祖征烏爾古部以烏爾古奚為圖<lb/>
嚕納喇阿爾威三部太宗時常來貢穆宗時烏爾古叛掠民<lb/>
財物遣林牙蕭斡討之聖宗以後叛服不一至天祚時<lb/>
入于金<lb/>
<pb n="KR3k0055_WYG_246-26b"/>
　　五國<lb/>
増續文獻通考曰五國與威烏爾古部共節度使遼聖宗<lb/>
統和二年耶律洼以所轄諸部難制請賜詔給劒仍便<lb/>
宜從事許之興宗時其長各率所部來貢方物道宗時<lb/>
叛命左伊勒希巴蕭素䬃討降之仍獻不絶<lb/>
　　韃靼<lb/>
增韃靼國在沙漠中其迤東曰衞喇特部落不一歴代名<lb/>
稱各異夏曰獯鬻周曰玁狁秦漢皆曰匈奴唐曰突厥<lb/>
<pb n="KR3k0055_WYG_246-27a"/>
宋曰契丹自漢以來匈奴頗盛後稍弱而烏桓興漢末<lb/>
鮮卑滅烏桓盡有其地後魏時蠕蠕獨强與魏為敵蠕<lb/>
蠕滅而突厥起盡有西北地唐貞觀中李靖滅之而契<lb/>
丹復盛别部小者曰蒙古曰泰齊古特曰塔塔爾曰克哷<lb/>
各據分地既而兼并明永樂間瑪哈穆特封順寧王叛<lb/>
服不常屢親征之正統間瑪哈穆特之孫額森大舉入<lb/>
冦挾英宗北去明年送還其始瑪哈穆特與子托歡孫額<lb/>
森並居衛拉特而後共入河套部衆愈多内入愈熾額森<lb/>
<pb n="KR3k0055_WYG_246-27b"/>
死小王子立小王子三子長阿爾婁次阿爾哲卜色次蒙<lb/>
郭勒沁太師額布勒殺阿爾婁遯入西海阿爾哲稱小王<lb/>
子子三長濟農次諳逹次婁巴圖阿爾哲死衆推立布濟<lb/>
克青伊克罕有衆七萬分五大營曰浩沁察哈爾曰昭阿爾<lb/>
曰布琳阿爾曰克實克騰曰博勒巴噶必齊居中屯牧五<lb/>
營環衛之又東有噶爾罕和勒敦三部岡留部營三其<lb/>
長曰摩歡王罕哈部營三其長曰孟克保喇勒敦部營<lb/>
一其長曰赫圖哩三部共有衆六萬居沙漠東鄙與朶顔<lb/>
<pb n="KR3k0055_WYG_246-28a"/>
為鄰南部長曰巴爾逹噶鼐爾曰實喇台吉有衆五萬西部<lb/>
長曰永實卜曰阿爾托蘇曰蒙郭勒沁永實卜部下分十<lb/>
營曰阿克蘇曰哈喇沁曰實勒納蘭曰保喇曰逹爾罕曰<lb/>
實保沁曰巴勒鄂特曰鴻和爾丹曰諾木沁曰哈爾布鼐<lb/>
滿舊屬額布勒額布勒遁海西遂分散唯哈喇沁一營僅<lb/>
全阿爾托蘇部下分七營舊亦屬額布勒今從濟農合<lb/>
為四營曰博郭斯曰納新曰巴哈薩納曰逹蘭衆至七<lb/>
萬蒙郭勒沁部下分八營舊屬和碩今從諳逹合為六營<lb/>
<pb n="KR3k0055_WYG_246-28b"/>
曰多羅圖們曰威逹爾曰烏伸曰巴約曰烏嚕曰圖伽埒<lb/>
衆可四萬南有哈喇沁部營一渠巴逹喇喀納衆可三<lb/>
萬海蘭部營一渠實喇台吉衆可二萬居宣府大同塞<lb/>
北有烏梁海營一故小王子北部也因隙叛去至今相攻<lb/>
又西為衛拉特可五萬人世與土魯畨為讐諸部雖水<lb/>
草遷徙不定然營部皆有分地不相亂諸部中惟諳逹<lb/>
最獷桀其子杭台吉尤善用兵隆慶間諳逹執叛人趙<lb/>
全來獻乃封順義王許開市通貢凡十一處在大同者三<lb/>
<pb n="KR3k0055_WYG_246-29a"/>
曰得勝口曰新平曰守口在宣府者一曰張家口在山<lb/>
西者一曰水泉營在延綏者一曰紅山寺堡在寧夏者<lb/>
三曰清水營曰中衛曰平鹵衛在甘肅者二曰洪水扁<lb/>
都口曰髙滿塞其餘奉貢者六一婁巴圖後為吉巴圖<lb/>
台吉等一杭台吉等今為徹哩克等一永郡卜大成台<lb/>
吉等一烏珍逹爾罕台吉等一和囉齊巴圖爾台吉等<lb/>
一吉能後為巴圖爾杭台吉等今為卜色圖阿布該等<lb/>
皆統于順義王嵗以為常市各二日<hi>明一統志續文獻通考</hi>
<pb n="KR3k0055_WYG_246-29b"/>
　　烏梁海<lb/>
増續文獻通考曰烏梁海本春秋時山戎地秦為遼西<lb/>
郡北境漢為奚首所據東漢征敗之走匿松漠間後魏<lb/>
之先復居于此號庫莫奚後服屬契丹元為大寧路北<lb/>
境明洪武十四年封寜王于此二十二年夏四月詔以<lb/>
烏梁海之地置三衛自全寜抵喜峰口近宣府鎮者曰<lb/>
朶顔衛自錦義歴廣寜至遼河界者曰泰寜衛自黄泥<lb/>
窪踰瀋陽鐵嶺接開原鎮者曰福餘衛自錦義渡遼河<lb/>
<pb n="KR3k0055_WYG_246-30a"/>
　至白雲山為大寜皆逐水草無恒居三衛朶顔最強分<lb/>
　地又最險其貢路入自喜峰口而市則在遼東防其變<lb/>
　也成祖靖難三衛赴義有功永樂初割大寜地與之徙<lb/>
　寜王于南昌改行都司于保定為大寜都司又増置布<lb/>
　爾罕衛今東起遼陽西距西海冶皆其境也其風俗與<lb/>
　契丹同其山曰馬盂廣袤千里中峰形𩔖馬盂其産馬<lb/>
　槖駝黄牛瑪瑙鵲樺皮白蒲萄其貢駝馬其承襲不分<lb/>
　真偽俱稱舍人正統九年竄伏迤北時出擾邊朝廷命<lb/>
<pb n="KR3k0055_WYG_246-30b"/>
　成國公朱勇與都督馬諒陳懐領兵三道出號二十萬<lb/>
　至全寜擊敗福餘抵虎頭山遇泰寜朶顔又破之正徳<lb/>
　時朶顔都督和坦子巴爾斯入馬蘭谷塞殺參將陳乾<lb/>
　格哷台死格哷台又為衆所推益肆侵掠邊人不得耕<lb/>
　牧陽順隂逆叛服不常明為外衛實明世肘腋之隐憂<lb/>
　也<lb/>
　<lb/>
御定淵鑑𩔖函卷二百四十一<lb/>
</p>
<p>
</p>
  </div>
</body>
</text>
</TEI>
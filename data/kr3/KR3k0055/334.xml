<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_334-1a"/>
　欽定四庫全書<lb/>
御定淵鑑類函卷三百二十九<lb/>
　　巧藝部六<hi>圍棊</hi>
　　　圍棊一<lb/>
　原説文曰奕圍棊也　論語曰飽食終日無所用心不<lb/>
　有博奕者乎為之猶賢乎已　左傳曰太叔文子謂甯<lb/>
　喜曰視君不如奕棊其何以免乎奕者舉棊不定不勝<lb/>
　其耦而況置君而弗定乎　尹文子曰以智力求者喻<lb/>
<pb n="KR3k0055_WYG_334-1b"/>
　於奕奕進退取與攻劫放舎在我者也　増山海經曰<lb/>
　休與之山有石焉名曰帝臺之棊五色而文状如鶉卵<lb/>
　　方言曰圍棊自闗東齊魯之間謂之奕　楊子法言<lb/>
　曰斷木為棊梡革為鞠亦皆有法焉　後漢紀曰夫奕<lb/>
　者之思盡於一局者也聖人之明周於天下者也茍一<lb/>
　局之勢未嘗盡同則天下之事豈必相襲哉　呉志曰<lb/>
　孫權太子和嘗言當世士人宜講脩術學校習射御以<lb/>
　周世務而但交遊博奕以妨事業非進取之謂　又韋<lb/>
<pb n="KR3k0055_WYG_334-2a"/>
曜論曰所志不出一枰之上所務不過方罫之間　又<lb/>
曰一木之枰孰與方國之封枯棊三百孰與萬人之将<lb/>
　語林曰王中郎以圍棊是坐隱支公以棊為手談<lb/>
魏王粲圍棊賦序曰清寧體道稽謨元神圍棊是也<lb/>
左思賦曰顧非纍卵於疊棊焉至觀形而懐怛　顔氏<lb/>
家訓曰圍棊有手談坐隱之名頗為雅戲但令人耽憒<lb/>
廢喪實多不可常也　周書儒林傳曰譬猶棊劫相持<lb/>
爭行先後若一行非當或成彼利　杜陽雜編曰日本<lb/>
<pb n="KR3k0055_WYG_334-2b"/>
國之東三萬里有集真島島上有凝霞臺臺上有手談<lb/>
池池中生玉棊子不由制度自然黒白分焉冬温夏凉<lb/>
故謂之冷煖玉又産如楸玉状類楸木琢之為棊局光<lb/>
潔可鑒　五代史曰治國譬之於奕知其用而置得其<lb/>
處者勝不知其用而置非其處者敗敗者臨棊注目終<lb/>
日而勞心使善奕者視焉為之易置其處則勝者所用<lb/>
敗者之棊也　宋史潘慎修云棊之道在乎恬黙而取<lb/>
舎為急仁則能全義則能守禮則能變智則能兼信則<lb/>
<pb n="KR3k0055_WYG_334-3a"/>
能克君子知斯五者庶幾可以言棊矣　夢書曰夢圍<lb/>
棊者欲鬭也　宋張擬棊經曰萬物之數從一而起局<lb/>
之路三百六十有一一者生數之始據其極而運四方<lb/>
也三百六十以象周天之數分為四隅以象四時外周<lb/>
七十二路以象其候局方而靜棊圓而動自古及今奕<lb/>
者無同局能用意深而存慮精以求其勝負之由則至<lb/>
所未至矣　又曰棊者以正合其勢以權制其敵故計<lb/>
定於内而勢成於外　明楊升菴集曰諺云敗棊有勝<lb/>
<pb n="KR3k0055_WYG_334-3b"/>
著惜乎當局者迷耳<lb/>
　　圍棊二<lb/>
原博物志曰堯造圍棊丹朱善棊　増潛確類書曰烏<lb/>
曹作賭博圍棊　劉向説苑曰晉孫息諌曰臣能累十<lb/>
二棊子加九卵於上公曰危哉孫息曰有甚於此者<lb/>
西京雜記曰戚夫人侍髙帝於八月四日出雕房北户<lb/>
竹下圍棊　原蜀志曰魏軍次於興平假費禕節率衆<lb/>
往禦光禄大夫來敏至禕許别求圍棊於時羽檄交馳<lb/>
<pb n="KR3k0055_WYG_334-4a"/>
嚴駕已訖禕與敏留意對戲色無厭倦敏曰聊試觀君<lb/>
耳君信可人必能辦賊者禕至賊遂退　魏志曰王粲<lb/>
觀人圍棊局壊粲為覆之棊者不信以帊蓋局使更以<lb/>
他局為之用相比校不誤一道　又曰桓譚蔡邕善音<lb/>
樂馮翊山子道王九真郭凱等善棊太祖皆與埒能<lb/>
増江表傳曰呂範討山越還白事於孫䇿從容獨與圍<lb/>
棊因論軍旅　晉陶潛捜神後記曰嵩髙山北有大穴<lb/>
嘗有一人誤墮其中尋穴而行計可十餘日忽見草屋<lb/>
<pb n="KR3k0055_WYG_334-4b"/>
中有二人對坐圍棊局下有一杯白飲墜者告以飢渴<lb/>
棊者曰可飲此遂飲之棊者曰從此西行有天井但投<lb/>
身入井自當出若餓取井中物食墜者如言半年許乃<lb/>
出歸洛下問張華華曰此仙館大夫所飲者玉漿也所<lb/>
食者龍穴石髓也　晉書曰賈謐嘗與太子奕棊爭道<lb/>
成都王穎在坐正色曰太子國之儲君賈謐何得無禮<lb/>
　山堂肆考曰晉潘茂名永嘉中入山逢二道士奕棊<lb/>
立觀久之道士顧謂曰子亦愛此否荅曰入猶蛇竇出<lb/>
<pb n="KR3k0055_WYG_334-5a"/>
似雁行道士笑可其説　原晉中興書曰陶侃為荆州<lb/>
見佐史博奕戲具投之於江曰圍棊堯舜以教愚子博<lb/>
殷紂所造諸君並國器何以此為　俗説曰殷仲堪在<lb/>
都嘗往㸔棊諸從在瓦官寺前宅上於時袁羌與人共<lb/>
在窗下圍棊仲堪在裏問袁易義袁應荅如流圍棊不<lb/>
輟袁意傲然如有餘地殷撰辭致難每有往復　増世<lb/>
説新語補曰謝公與人圍棊俄而謝元淮上信至㸔書<lb/>
竟黙然無言徐向局客問淮上利害荅曰小兒輩大破<lb/>
<pb n="KR3k0055_WYG_334-5b"/>
賊意色舉止不異於常　又曰江僕射年少王丞相呼<lb/>
與共棊王手嘗不如兩道許而欲敵道戲試以觀之江<lb/>
不即下王曰君何以不行江曰恐不得爾傍有客曰此<lb/>
年少戲廼不惡王徐舉手曰此年少非惟圍棊見勝<lb/>
酉陽雜俎曰晉鳩摩羅什與人棊拾敵死子空處如龍<lb/>
鳯形　晉起居注曰鎮東司馬顔延之坐圍棊免官<lb/>
沈約宋書曰羊元保為黄門侍郎善奕棊棊品第三太<lb/>
祖與賭郡戲勝以補宣城太守　集事淵海曰齊髙帝<lb/>
<pb n="KR3k0055_WYG_334-6a"/>
性寛常與直閣将軍周覆給事中禇思荘共棊累局不<lb/>
倦覆乃抑上手不許易行其宏厚如此　齊書曰陸雲<lb/>
公善奕棊嘗夜侍坐武冠觸燭火帝笑謂曰燭燒卿貂<lb/>
帝将用為侍中故以此戲之　梁書柳惲善奕棊帝每<lb/>
敕侍坐仍令定棊譜第其優劣　南史到溉傳曰梁到<lb/>
溉為侍中與武帝棊達旦或復失寝加以低睡帝詩嘲<lb/>
之曰状如喪家狗又似懸風槌　孔帖曰龎師古泊清<lb/>
口張訓自漣水來楊行密使将羸兵千人為前鋒師古<lb/>
<pb n="KR3k0055_WYG_334-6b"/>
易之方圍棊軍中不顧　文苑彚雋曰黎州圖經云有<lb/>
人駕牛采樵入蒙秦山見二老人奕棊其人擊牛坐斧<lb/>
而觀局未終老人謂曰非汝久留之所樵起而斧柯已<lb/>
爛牛已為枯矣　唐張説虯䫇客傳曰虯䫇客偕一道<lb/>
士與衞公李靖俱謁劉文靜時方奕棊起揖而語少焉<lb/>
文靜飛書迎文皇㸔棊道士對奕虯䫇與公旁侍焉俄<lb/>
而文皇到來精采驚人道士慘然斂棊子曰此局全輸<lb/>
矣　山堂肆考曰太宗時有一待詔賈元者常侍上棊<lb/>
<pb n="KR3k0055_WYG_334-7a"/>
太宗饒元三子常輸一路太宗知元挾詐乃謂之曰此<lb/>
局汝復輸當榜汝既而滿局不生不死太宗曰汝非詐<lb/>
也更圍一局汝勝賜汝緋不勝當投汝於泥中既而局<lb/>
平不勝不負太宗曰我饒汝子今既局平是汝不勝也<lb/>
命左右抱投之水乃呼曰臣握中更有一子太宗大笑<lb/>
賜以緋衣　酉陽雜俎曰一行公本不解奕㑹燕公宅<lb/>
觀王積薪棊一局遂與之敵笑謂燕公曰此但爭先耳<lb/>
若念貧道四句乗除語則人人為國手　又曰上夏日<lb/>
<pb n="KR3k0055_WYG_334-7b"/>
嘗與親王棊貴妃立於局前觀之上數子将輸貴妃放<lb/>
康國猧子上局局子亂上大恱　酉陽雜俎續集曰東<lb/>
都龍門有一處天寶中北宗雅禪師於此處建蘭若庭<lb/>
中桐始華有異蠭聲如人吟詠禪師諦視之具體人也<lb/>
網獲一寘於紗籠中忽有數人翔集籠首若相慰状曰<lb/>
叱叱予與青桐君奕勝獲琅玕紙十幅君出可為禮星<lb/>
子詞當為料理禪師舉籠放之　潛確類書曰王積薪<lb/>
夢青龍吐棊經九部授已其藝頓精　天中記曰翰林<lb/>
<pb n="KR3k0055_WYG_334-8a"/>
棊者王積薪從明皇幸蜀寓宿深溪之家但有婦姑止<lb/>
給水火纔暝闔户積薪夜聞姑謂婦曰良宵無以為適<lb/>
與子手談可乎堂内無燭婦姑各在東西室對談已而<lb/>
姑曰子已北矣吾止勝九枰耳遲明王具禮請問出局<lb/>
盡平生之好布子未及數十姑謂婦曰是子可敎以常<lb/>
勢因指示攻守殺奪捄應防拒之法其意甚略曰此已<lb/>
無敵人間矣謝而别囘顧失向之室矣　北夢𤨏言曰<lb/>
滑能善奕忽有一小子自云張清與能對奕思甚精敏<lb/>
<pb n="KR3k0055_WYG_334-8b"/>
能異而詰之曰我非世人天帝召公著棊能忽奄然<lb/>
趙德麟侯鯖録曰唐杭州缺刺史欲除李逺為守宣宗<lb/>
曰逺詩云青山不厭千杯酒白日惟消一局棊如此安<lb/>
能治民也　杜陽雜編曰大中中日本國王子來朝王<lb/>
子善圍棊上敕顧師言待詔為對手至三十三下勝負<lb/>
未<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>師言懼辱君命汗手凝思方敢落指謂之鎮神頭<lb/>
乃是解兩征勢也王子瞪目縮臂已伏不勝廻語鴻臚<lb/>
曰待詔第幾手耶鴻臚詭對曰第三王子掩局而吁曰<lb/>
<pb n="KR3k0055_WYG_334-9a"/>
小國之一不如大國之三信矣今好事者尚有顧師言<lb/>
三十三鎮神頭圖　天中記曰唐僖宗自普王即位素<lb/>
不曉棊一日夢人以棊經三巻焚而使吞之及覺命待<lb/>
詔觀棊凡所指畫皆出人意　又曰後主初嗣位數與<lb/>
嬖妾奕棊蕭儼入見作色投局於地後主大駭曰汝欲<lb/>
效魏徵耶儼曰臣非魏徵則陛下亦非太宗矣後主為<lb/>
罷奕　宋葉夢得石林燕語曰太宗當天下無事留意<lb/>
藝文而琴棊亦皆造極品時從臣應制賦詩皆用險韻<lb/>
<pb n="KR3k0055_WYG_334-9b"/>
往往不能成篇而賜兩制棊勢亦多莫究所以故不得<lb/>
已則相率上表乞免和訴不曉而已王元之嘗有詩云<lb/>
分題宣險韻飜勢得仙棊蓋當時事也　明劉仲達鴻<lb/>
書曰王荆公與人對奕未嘗致思其勢将敗輒以手亂<lb/>
局　山堂肆考曰宋陸象山少時常坐臨安市觀棊初<lb/>
未有得乃買棊局一副歸懸於室臥而仰視之忽悟曰<lb/>
河圖數也　宋張端義貴耳集曰孝宗萬幾餘暇留心<lb/>
棊局詔國手趙鄂供奉由是遭際官至武功大夫浙西<lb/>
<pb n="KR3k0055_WYG_334-10a"/>
路鈐因郊祀乞奏補懇祈甚至聖語云降㫖不妨恐外<lb/>
庭不肯放行耳　河東記曰馮舉鎮淮南有一叟謁之<lb/>
稱南山木强人能論兵及驗之乃一局棊耳　中州集<lb/>
曰金史公奕文章書翰皆有前輩風調下至棊搠之技<lb/>
亦絶人遠甚　元周達觀誠齋雜記曰齊婁逞乃東陽<lb/>
女子變服為丈夫能奕又解文義仕至揚州從事　明<lb/>
朱國禎遜國臣傳曰劉長史璟文成公次子也嘗至燕<lb/>
文皇與奕璟輒勝文皇曰卿獨不少譲我耶璟正色曰<lb/>
<pb n="KR3k0055_WYG_334-10b"/>
可譲處則譲不可讓璟不敢讓也　從信録曰宣德中<lb/>
召用舊人蹇義等皆承順惟黄福持正不阿命圍棊曰<lb/>
臣不㑹著棊問何以不㑹曰臣幼時父師嚴只敎讀書<lb/>
不敎無益之事　馬觀瀛涯勝覽曰三佛齊國俗好賭<lb/>
博如把龜奕棊鬭雞皆索錢具也　王弇州四部稾曰<lb/>
余少時睹鮑生一中奕不能悉其妙第見其批亢擣虚<lb/>
無衡陣耳　王穉登荆溪疏曰計入荆溪之日坐舟中<lb/>
㸔萬子寅與呉幼元奕子寅寛然長者他喜怒不少見<lb/>
<pb n="KR3k0055_WYG_334-11a"/>
顔色惟奕顧獨使氣每楚風不競輒提局擲子迸散如<lb/>
走盤幼元愈捧腹謔之其氣愈盛甚者自搏頰俄復手<lb/>
談津津忘之矣<lb/>
　　圍棊三<lb/>
原賭墅　爭道<hi>苻堅入寇衆號百萬京師震懼謝元入見安安夷然不懼曰已别有㫖元不敢</hi>
<hi>言乃令張元重請安遂出遊小墅與元棊賭墅安常劣於元是日元懼便為敵手而又不勝安矯情鎮物如此</hi>
<hi>笑王導與其子説奕棊爭道導  曰與爾似有𤓰葛那得為爾</hi>　忘憂　致志<hi>祖訥字士言好</hi>
<hi>奕棊王隱謂之曰禹惜寸隂不聞奕棊納曰以忘憂也  孟子奕秋通國之善奕使秋誨二人奕其一人專心</hi>
<pb n="KR3k0055_WYG_334-11b"/>
<hi>致志惟秋是聽一人雖聽之一心以為有鴻鵠将至思援弓繳而射之雖與俱學弗若之矣</hi>　爛柯<lb/>
　投局<hi>晉書曰王質入山斫木見二童圍棊坐觀之及起斧柯已爛矣  宋書曰謝宏微性無慍色末</hi>
<hi>年與人圍棊西南有棊死旁有人曰南風急或覆舟人悟救之大怒投棊於地識者知其暮年</hi>　言陣<lb/>
　見智<hi>曹子建喻兄作圍棊言陣如此足淮南子曰行一棊不足以見智彈一弦不  以見悲</hi>
無益　有禁<hi>呉韋曜字宏嗣為太子中庶子時蔡頴亦在東宮性好博奕太子以為無益命曜論</hi>
<hi>之博管子五政禁  奕其一也</hi>　増九品　十要<hi>天中記曰夫圍棊之品有九一曰入神二</hi>
<hi>曰坐照三曰具體四曰通幽五曰用智六曰小巧七曰鬭力八曰若愚九曰守拙九品之外今不復云  宋史</hi>
<hi>潘慎修傳曰慎修字成德善奕棊太宗屢召對奕因作棊説以獻舉十要以明其義太宗覽而稱善</hi>　問<lb/>
<pb n="KR3k0055_WYG_334-12a"/>
易　賭詩<hi>上見圍棊二與合璧事類曰荆公在鍾山下棊薛昂門下  焉賭梅花詩一首薛敗而不</hi>
<hi>善詩荆公為代作今集中所謂薛秀才者是也薛既宦達出知金陵或嘲以詩曰好笑當年薛乞兒荆公坐上</hi>
<hi>賭新詩而今又向江東去奉勸先生莫下棊薛書名似丐字故人有乞兒之嘲也</hi>　兩奩　幾<lb/>
局<hi>王安石棊詩曰戰罷兩奩收黒白  鄭谷棊詩曰㡬局賭山果</hi>　運智　通神<hi>石介觀棊</hi>
<hi>詩曰運智竒復詐嘗宋姚亮西溪叢話曰蔡州褒信縣有棊師閔秀才説  有道人善棊凡對局率饒人一先</hi>
<hi>道人有詩云爛柯真訣妙通神一局曽經㡬度春自出洞來無敵手得饒人處且饒人</hi>　聞聲<lb/>
對面<hi>白居易棊詩曰映竹無人見時聞下子聲  杜荀鶴棊詩對面不相見用心如用兵</hi>　守黙<lb/>
　藏機<hi>髙輦詩曰不言如守黙設計似平讐般陳元輿詩曰對面心千里藏機勢萬</hi>　閑爭<lb/>
<pb n="KR3k0055_WYG_334-12b"/>
　靜算<hi>程伯淳棊詩曰却凭文楸還自笑雄如劉項亦閑爭  歐陽炯棊詩曰靜算山川千里近</hi>
玉局　石枰<hi>洪玉父棊詩曰敢言白玉局聊取紫羅囊  柳宗元記曰仙奕山始登者得石枰於</hi>
<hi>上黒肌而赤脈十有八道可奕</hi>　龍牙　馬鬛<hi>孔帖曰取蛻龍牙一枚臨局自然機變横出</hi>
<hi>文苑彚雋曰王積薪每出必畫紙為局與棊子并盛竹筒中繋馬鬛間</hi>　鬭棊　飛棊<hi>南齊</hi>
<hi>書蕭惠基傳曰當時能棊人琅邪王抗第一品呉郡禇思荘㑹稽夏赤松並第二品赤松思速善於大行思荘</hi>
<hi>戲遲巧於鬭棊欺又虞愿傳曰明帝好棊棊甚拙去格七八道物議共  為第三品與第一品王抗圍棊依品</hi>
<hi>賭戲抗毎饒借之曰皇帝飛棊臣抗不能斷帝終不覺好之愈篤</hi>　推枰　亂局<hi>山堂肆考</hi>
<hi>曰昔武帝與中書令張華圍棊杜預表適至言伐呉華推枰斂手曰陛下聖明神武國富兵强呉之荒淫驕虐</hi>
<pb n="KR3k0055_WYG_334-13a"/>
<hi>宜亟討之敗記纂淵海曰石晉陳保性極鄙吝每與人奕棊  則手亂棊局懼所賭金錢不欲償也</hi>　奏<lb/>
論　制律<hi>呉志曰孫權太子和以博奕妨事費日無益於用命侍坐者八人各著論以矯之於是中</hi>
<hi>庶子韋曜退而奏論和以示賓客以列朝詩集本傳曰王思任有雋才居官通脫自放好  詼諧為文倣法律</hi>
<hi>製奕律枚皐郭舎人之流也</hi>　守分　惜名<hi>天中記曰宜春王李從謙璟之第九子也璟於</hi>
<hi>苑中與宰相奕棊令從謙賦觀棊詩曰竹林二君子盡日意沈吟相對雖無語爭先各有心恃强知易失守分</hi>
<hi>固難侵若算機籌處滄溟想未深寧又曰韋延祐圍棊與李士秀敵手秀惜其名不肯先  輸延祐籌終饒兩</hi>
<hi>路</hi>　虚心　適性<hi>山堂肆考曰丁晉公好釋老又酷嗜奕棊中堂退食對局以夜繼日一日</hi>
<hi>問李畋虚心之法對曰請侍中弼諧之外勿以棊子役心虚已半矣公曰如子之言何止於棊凡有所著即不</hi>
<pb n="KR3k0055_WYG_334-13b"/>
<hi>虛矣應又曰王荆公棊品殊下與人對局未嘗致思隨手疾  覺其勢将敗便斂之曰本圖適性忘慮反苦思</hi>
<hi>勞神不如且已</hi>　避惑　忘恚<hi>湘山野録曰太宗喜奕棊諌臣有乞編竄棊待詔賈元於南州</hi>
<hi>者且言元每進新圖妙勢恱惑明主恐坐馳睿襟神氣鬱滯上謂言者曰朕非不知聊避六宮之惑耳  世說</hi>
<hi>新語補曰李納性𥚹急酷尚奕棊每下子安詳極於寛緩有時躁怒家人輩則密以棊具陳於前納覩便欣然</hi>
<hi>改容取子布算都忘其恚</hi>　三派　十訣<hi>明馮元仲奕旦評曰永嘉派則有鮑一中李沖周源</hi>
<hi>徐希聖若而人為之冠新安派則有汪曙程汝亮方子謙若而人為之冠京師派則有顔倫善李釜若而人為</hi>
<hi>之冠緩又劉仲達鴻書曰圍棊十訣一不得貪勝二入界宜  三攻彼顧我四棄子爭先五舎小就大六逢危</hi>
<hi>須棄七慎勿輕速八動須相應九彼强自保十勢孤取和</hi>　方罫　側楸<hi>列朝詩集本傳曰盛</hi>
<pb n="KR3k0055_WYG_334-14a"/>
<hi>鳴世字太古善奕棊每借方罫以翫世  馮鑑續事始齊武陵王作側楸棊局</hi>　數天星　觀<lb/>
乾象<hi>孔帖曰人能盡數天星則知棊勢曰明王文禄龍興慈記曰聖祖賜劉誠意一金瓜  擊門椎有急</hi>
<hi>則擊之一夕夜将半擊宮門乃洞開重門迎之曰何也曰睡不安思聖上奕棊耳命棊對奕俄頃報太倉災命</hi>
<hi>駕往救劉止之曰且奕請先遣一内使充乗輿往遂如言囘則内使已斃車中聖祖驚曰何知以救朕厄曰觀</hi>
<hi>乾象有變特來奏聞耳</hi>　鬭白黒　象隂陽<hi>韓愈詩曰圍棊鬭白黒  宋張擬棊經曰</hi>
<hi>黒白相半以法隂陽</hi>　說佛法　禆聖敎<hi>漁隱叢話曰僧寳傳云浮山法逺禪師歐公造</hi>
<hi>其堂以與客棊遠坐其旁歐公收局請因棊說法乃鳴鼔升坐曰若論此事如兩家著棊相似敵手知音當機</hi>
<hi>不讓若是綴五饒三又通一路始得有一般底祗解閉門作活不解奪角衝関硬節與虎口齊張局破後徒勞</hi>
<pb n="KR3k0055_WYG_334-14b"/>
<hi>逴幹所以道肥邉易得痩腹難求思行則往往失粘心麄則時時頭掉休誇國手漫説神仙贏局輸籌即不問</hi>
<hi>且道黒白未分時一著落在什麼處良久云從前十九路迷誤㡬多人歐公嘉歎久之  西京雜記曰杜陵杜</hi>
<hi>夫子善奕棊為天下第一人或譏其費日夫子曰精其理者足以有禆聖教</hi>　輸三物　消<lb/>
兩輪<hi>山堂肆考曰宋楊大年與西㕔參政侍郎奕棊子輸紙筆硯三物以詩見徵屬宣毫適盡但送蜀牋</hi>
<hi>端硯消歐陽炯棊詩曰間  日月兩輪空</hi>　金面盤　檀心子<hi>孔帖曰蘇尚書八十猶參</hi>
<hi>禪大溈訪之以手拍碎金面棊盤尚書尋悟之  又曰闗城中貴家以紫檀心瑞龍腦為棊子</hi>　白鸚<lb/>
鵡　墨狻猊<hi>天中記曰韓偓姚洎俱為翰林學士從昭宗幸岐偓每與兩使敕令棊兩使不勝洎</hi>
<hi>即以手壞之偓呼為白鸚鵡若洎不在兩使将輸必大呼曰白鸚鵡洎應聲至  記纂淵海曰徐峰善棊段成</hi>
<pb n="KR3k0055_WYG_334-15a"/>
<hi>式欲窮其術峰曰子若以墨狻猊與我當使子過我十倍</hi>　然魚脂　刻龍腦<hi>梁任昉述</hi>
<hi>異記曰昔楊氏家婦溺死化為魚其脂膏可然燈燭以之照鳴琴博奕則爛然有光及照紡績則不復明焉</hi>
<hi>下見檀心子注</hi>　宜檐雨　對秋燈<hi>唐杜牧之詩曰玉子文楸一路饒最宜檐竹雨瀟瀟</hi>
<hi>聞又山谷詩曰覆圖  夜雨下子對秋燈</hi>　文桑局　響玉盤<hi>玉樓子曰堯教丹朱棊以</hi>
<hi>文桑為局犀象為子響孔帖曰元頤本枰棊聲與律呂相應蓋用  玉棊盤非有異術也</hi>　號棊聖<lb/>
　遇棊仙<hi>抱朴子内篇曰嚴子卿馬綏明有棊聖之名  唐馮贄雲仙雜記曰卞子京遇棊仙束帶</hi>
<hi>拜金鑄紫堂仙仍坐於席上勝克之利萬不失一</hi>　勝負心　殺活手<hi>邵雍詩曰未去</hi>
<hi>交爭意難忘勝負心活楊元素詩曰安危心不動殺  手難專</hi>　作棊說　疏奕問<hi>上見</hi>
<pb n="KR3k0055_WYG_334-15b"/>
<hi>十要注奕明王世貞疏  問</hi>　四脚盤　一色子<hi>山堂肆考曰東坡云南岳李巖老好</hi>
<hi>睡衆人食飽下棊巖老就枕閱數局乃一展轉云我始一局君㡬局矣東坡曰巖老常用四脚棊盤著一色黒</hi>
<hi>子昔與邉韶對手今被陳摶饒先著時自有輸贏著了並無一物</hi>　釣空鉤　落飛雹<lb/>
<hi>上見蘇軾詩落黄庭堅棊詩曰飛雹  文楸</hi>　原南風不競　局劫亦急<hi>王獻</hi>
<hi>之觀人奕曰南風不競人曰此即所謂管中窺豹時見一斑獻之曰近慙荀奉倩逺媿劉真長拂衣而去  陳</hi>
<hi>留阮簡字茂宏為開封府令有劫賊吏白曰甚急簡方圍棊長嘯吏曰劫急簡曰局上劫亦甚急</hi>　居<lb/>
喪或觀　聞喪不止<hi>王戎居喪不拘禮制或觀博奕然容貌毁悴  阮籍聞母喪方與人</hi>
<hi>棊棊者求止籍留與<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>而舉哀號咷吐血數斗</hi>　失禮迷風　廢時曠日<hi>漢賈誼云</hi>
<pb n="KR3k0055_WYG_334-16a"/>
<hi>失禮迷風圍棊是也  下韋曜論</hi>　勢似兔宮　形如蛇穴　羸師延<lb/>
敵　運計乗虛　博奕為戲　典禁尤明　増闔闢縱<lb/>
横　方圓動靜<hi>李巖棊賦曰妙縱横闔闢之機神出沒死生之變  唐李泌傳曰李泌召見帝</hi>
<hi>方與張說觀奕使說試其能請賦方圓動靜泌逡巡曰願聞其略說因曰方若棊局圓若棊子動若棊生靜若</hi>
<hi>棊死泌即荅曰方若行義圓若用智動若騁材靜若得意說因賀帝得竒童</hi>　蛛絲蜩甲<lb/>
馬目雁行<hi>上見黄庭堅詩  下見馬融賦</hi>　綴五饒三　花六持七<hi>上見</hi>
<hi>說佛法注賦下見梁武帝</hi>　古松流水　清簟疏簾<hi>蘇東坡觀棊詩序云余素</hi>
<hi>不解棊嘗獨遊廬山白鶴觀觀中人皆闔户晝寝獨聞棊聲於古松流水間意欣然喜之自爾欲學然終不解</hi>
<pb n="KR3k0055_WYG_334-16b"/>
<hi>也疎杜甫詩曰清簟  簾㸔奕棊</hi>　席上談兵　邸前懸幟<hi>宋黄庭堅詩曰席上</hi>
<hi>談兵較兩棊前何薳春渚紀聞曰棊待詔劉仲甫初次錢塘忽於邸  懸一幟曰江南棊客劉仲甫奉饒天下</hi>
<hi>棊先并出銀盆酒器等三百星云以此償博負也時竟無與敵者</hi>　連敗數局　私易<lb/>
一子<hi>元蒋正子山房隨筆曰永嘉余德麟與聶碧窓奕棊余屢北有賣地仙丹者國手也余紿聶云某有</hi>
<hi>僕能棊欲試數著不敢聶俾對枰連敗數局余以片紙書十字可憐道士碧不識地仙丹聶大笑曰吾固疑其</hi>
<hi>不凡簿記纂淵海曰呂元膺留守東都公退必手談㑹有文  公罷棊發遣見棊者易一子公明日謝客束帛</hi>
<hi>以遣之</hi>　籠手熟視　撚鬛徐思<hi>王安石棊詩曰熟視籠兩手徐思撚長鬛</hi>
金溝銅池　玉壺銀臺<hi>南史羊元保傳曰文帝好與元保棊嘗中使至元保曰今日上</hi>
<pb n="KR3k0055_WYG_334-17a"/>
<hi>何召我耶其子戎曰金溝清泚銅池揺颺既佳光景當得劇棊  見梁武帝賦</hi>　執棊手顫<lb/>
爭劫神恬<hi>宋方勻泊宅編曰朱行中秋試不利有僧曉容見之驚起曰後舉状元也明年果薦省闈</hi>
<hi>優等惟殿試不如意日與同舍生圍棊每拈子欲下必罵曰賊秃蓋恨容許之誤也一日有士人通謁行中方</hi>
<hi>棊曰吾悁悶中誰能見之然士人立於門下不肯去行中乃出客附耳語曰吾乃梁御藥門客特令奉報足下</hi>
<hi>巻子上已寘在魁等行中唯唯而入執棊子手顫蓋縁榮辱交戰故不能自持也  世說補曰宋明帝賜王景</hi>
<hi>文死敕至景文方與客棊㸔敕訖置局下神色恬然爭劫竟斂子納奩徐言奉敕見賜以死以敕示客因舉賜</hi>
<hi>鴆曰此酒不可相勸遂仰飲而絶</hi>　禁中引經　御前覆圖<hi>亷宣仲揮塵餘話曰</hi>
<hi>沈之才者以棊得幸思陵為御前祗應一日禁中與其類對奕上喻曰切須子細之才遽曰念兹在兹上怒云</hi>
<pb n="KR3k0055_WYG_334-17b"/>
<hi>技藝之徒乃遽敢對朕引經邪命内侍省打竹箆二十逐出  南史蕭惠基傳曰宋文帝時羊元保為㑹稽帝</hi>
<hi>遣禇思荘入東宮與元保戲因置局圖還於帝前覆之</hi>　恚曳裴遐　忿歐劉樹<lb/>
<hi>世說新語曰裴遐在周馥所與人圍棊馥司馬行酒遐正戲不時為飲司馬恚因曳墜地遐還坐容止如常復</hi>
<hi>戲如故以北史古弼傳曰上谷人上書言宜減上谷苑囿大半  賜貧者弼入欲陳奏遇魏主與給事中劉樹</hi>
<hi>棊志不聽事弼忽起捽樹頭毆之曰朝廷不理實爾之罪</hi>　破荻為局　碎瓦作子<lb/>
<hi>齊書曰武陵王曅少年時貧無棊局乃破荻為片縱横以為棊局指㸃形勢遂至名品  宋張世南遊宦紀聞</hi>
<hi>曰永福徐真君嘗牧牛山椒聞樂聲出林杪縁崖造觀至則有二人奕拱立良久遺徐棊子一叱令歸歸即精</hi>
<hi>解手談持碎瓦器為子布地為局後錬大丹仙去埋棊子田中涌地成墩</hi>　傍局開尊　對<lb/>
<pb n="KR3k0055_WYG_334-18a"/>
奕決事<hi>明歸昌世和陶詩曰道侶兩三人開尊傍棊局  山堂肆考曰富川人毛經仕為開封户曹性</hi>
<hi>敏悟一日方與客對奕開封尹以疑獄就質令罷奕經曰決事奕棊兩不相妨呼二吏讀款目視棊局耳聽所</hi>
<hi>讀已而奕勝而處事中理尹稱歎薦之</hi>　偽為不勝　常若未解<hi>天中記曰李道</hi>
<hi>古便佞巧宦常以酒殽棊博遊公卿門角賭偽為不勝而厚償之故得一時虚名而嗜利者悉與之狎  南史</hi>
<hi>徐羡之傳曰羡之沈密寡言不以憂喜見色頗工奕棊觀戲常若未解</hi>　拈子微笑　鼓<lb/>
局大怒<hi>世説新語補曰蘇養直隱京口紹興間與徐師川同召養直不起師川造朝時便道過養直留</hi>
<hi>飲甚歡二公平日對奕徐高於蘇是日養直拈一子笑師川曰今日還須譲老夫下一著師川有媿色  記纂</hi>
<hi>淵海曰李杓直與人棊而敗乃竊數子嚥之及呼尋問乃鼔局大怒</hi>　五更方決局　四<lb/>
<pb n="KR3k0055_WYG_334-18b"/>
子率成詩<hi>南史蕭惠基傳曰齊髙帝使禇思荘與王抗交賭自食時至日暮一局始竟上倦遣還省</hi>
<hi>至五更方決人棊天洞覽曰王勃圍棊率下四子成一詩向  曰吾才奪造化一時百用皆可</hi>　眄方<lb/>
罫之參差　見曙星之磊落　焚貂冠而不知　拂龍<lb/>
顔而莫悟　爭劫則鶴翔燕起　取勢則蠖屈龍舒<lb/>
用智則汗手凝思　入思則開目順應　原招悔吝則<lb/>
抱朴興言　勞情思則呉儲發歎　増青桐對局叱叱<lb/>
而談　赤松臨枰仙仙乎奕　風神警亮不媿神童<lb/>
名品卓髙永推先輩　神遊局内俾縱横以相生　意<lb/>
<pb n="KR3k0055_WYG_334-19a"/>
在子先審虛實而遞變　攻彼顧我盡救應防拒之方<lb/>
　披亢擣虛神出沒死生之變<lb/>
　　圍棊四<lb/>
増類兵法<hi>新語曰世言圍棊或兵法之類上者張置疎逺多得道而勝中者務相遮絶爭便求利下</hi>
<hi>者守邉隅趨方罫</hi>　棊而不起<hi>魏氏春秋曰孔融被誅二子棊而不起左右曰爾父見執不起</hi>
<hi>何也二子曰安有毁巢而卵不破者乎</hi>　桑下圍棊<hi>晉于寳搜神記曰管輅至平原見顔超貌</hi>
<hi>主夭亡顔父乃求輅延命輅曰子歸覓清酒鹿脯卯日刈麥地南大桑樹下有二人圍棊但酌酒置脯飲盡更</hi>
<hi>斟以盡為度若問汝但拜之勿言顔依言往置脯斟酒於前其人貪戲但飲酒食脯不顧數巡北邉坐者忽見</hi>
<pb n="KR3k0055_WYG_334-19b"/>
<hi>顔叱曰何故在此顔惟拜之南邉坐者語曰適來飲他酒脯寧無情乎北坐者曰文書已定南坐者借文書㸔</hi>
<hi>之見超壽止可十九歲乃取筆挑上語曰救汝至九十年活顔拜而囘管語顔曰大助子且得増壽北邉坐人</hi>
<hi>是北斗南邉坐人是南斗也</hi>　八絶<hi>呉録曰嚴武子卿圍棊莫與為比謂之八絶</hi>　舉棊<lb/>
局下<hi>語林曰王武子與武帝圍棊孫皓在側武子問孫歸命何以好剥人面皮皓曰見無禮於君者則剥</hi>
<hi>之武子乃舉棊局下</hi>　中興第一<hi>晉中興書曰王恬字敬濟與濟陽江霦俱善奕棊為中興第一</hi>
　齋中授書<hi>述異記曰朱道珍嘗為孱陵令南陽劉廓為荆州參軍毎與圍棊日夜相就略無暫</hi>
<hi>輟道珍以宋元徽三年六月二十六日亡至九月廓坐齋中忽見一人以書授廓云朱孱陵書也廓讀訖失信</hi>
<hi>所在寝疾亦亡</hi>　獨步當時<hi>燕書曰羅騰字叔龍工圍棊究其妙獨步當時</hi>　蒼頭秉<lb/>
<pb n="KR3k0055_WYG_334-20a"/>
燭<hi>後魏書曰甄琛舉秀才入都頗以圍棊棄日通夜不止蒼頭秉燭或睡即大加責杖奴後不勝痛楚乃白</hi>
<hi>琛曰郎君辭父母仕宦京師若為讀書執燭不敢暫懈乃以圍棊日夜不息豈向京師之意而肆加杖責不亦</hi>
<hi>非理乎琛惕然慙感遂從許獻李彪假書研習聞見益優</hi>　慰祖辭拙<hi>南齊書曰崔慰祖為始安</hi>
<hi>王遥光記室遥光好棊每召慰祖對戲慰祖輒辭拙非朔望不敢見也</hi>　榼頭師<hi>酉陽雜俎續集</hi>
<hi>曰梁有榼頭師髙行神異武帝敬之常令中使召至陛奏榼頭師至帝方棊欲殺子一段應聲曰煞中使人遽</hi>
<hi>出斬之帝棊罷令師入中使曰向者陛下令殺已法之矣</hi>　至旦不輟<hi>梁書陳慶之傳曰慶之字</hi>
<hi>子雲幼從髙祖髙祖性好棊每從夜至旦不輟等輩皆寐惟慶之不寝聞呼即至甚見親賞</hi>　校定<lb/>
棊品<hi>陳書曰梁武帝詔校定棊品到溉朱异以下並集陸瓊時年八歲於客前覆局由是京師號曰神童</hi>
<pb n="KR3k0055_WYG_334-20b"/>
　奕勝新羅<hi>孔帖曰唐開元新羅國王死帝命邢璹弔祭又以國人善棊詔楊季鷹為副國髙奕</hi>
<hi>皆出其下</hi>　棊局都數<hi>夢溪筆談曰唐僧一行曽算棊局都數凡若干局千變萬化皆不出此數</hi>
　棊待詔<hi>唐書曰順宗朝罷翰林隂陽星卜醫相射博棊奕諸待詔三十二人初王叔文以棊待詔</hi>
<hi>既用事乃惡其與己儕類故罷之</hi>　獻賂求退<hi>北夢𤨏言曰蜀簡州刺史安重霸黷貨無厭有</hi>
<hi>油客鄧姓者能棊其家粗贍重霸輒召對敵只令立侍每落一子俾退立於西北牖下俟我算路乃始進之終</hi>
<hi>日不下十數子鄧生倦立且飢殆不可堪次日又召或諷鄧生曰此侯本不為棊何不獻賂以求退乃獻中金</hi>
<hi>十錠獲免</hi>　出人意表<hi>集事淵海曰宋仁宗時有李重恩善奕棊冠絶當世然形神昏戅時人謂</hi>
<hi>之李憨奕棊之外一無所曉與人對奕坐而昏睡人精思久之方下一子重恩開目隨手應之皆出人意表</hi>
<pb n="KR3k0055_WYG_334-21a"/>
　名下無虚士<hi>宋何薳春渚紀聞曰近世士大夫棊無出三衢祝不疑之右者紹聖初不疑以</hi>
<hi>計偕赴禮部試至都為里人拉至寺庭觀國手棊集劉仲甫在焉衆請不疑與仲甫就局始下三十餘子仲甫</hi>
<hi>拱手曰敢請官人姓氏與鄉里衆以信州李子明長官對仲甫曰仲甫僃乏翰林雖不出國門聞衢州祝不疑</hi>
<hi>先輩名品髙著若審其人則今日適有客集不獲終局當俟親詣行館盡藝祗應也衆以實對仲甫再三歎服</hi>
<hi>曰名下無虚士也後雖數相訪竟不復以某為言蓋知不敵恐貽國手之羞也</hi>　棊隱語<hi>冷齋夜話</hi>
<hi>曰荆公在鍾山與道士奕棊道士作數語曰彼亦不敢先此亦不敢先惟其不敢先是以無所爭故能入於不</hi>
<hi>死不生公笑曰特棊隱語也</hi>　惟不能棊<hi>山堂肆考曰宋林和靖每云世間事皆能之惟不能</hi>
<hi>擔糞與著棊</hi>　作飯㑹<hi>東坡志林曰張懐民與張昌言圍棊賭僕書字一紙勝者得此負者出錢</hi>
<pb n="KR3k0055_WYG_334-21b"/>
<hi>五百作飯㑹</hi>　木野狐<hi>宋元懐拊掌録曰葉濤好奕棊王介甫作詩切責之終不肯已奕者多廢</hi>
<hi>事率皆失業故人目棊枰以為木野狐</hi>
　　圍棊五<lb/>
増詩唐盧延遜詠棊詩曰十九條平路言平又嶮巇人<lb/>
心無算處國手有輸時勢㢠星流逺聲乾下雹遲臨軒<lb/>
纔一局寒日又西垂　釋子蘭觀棊詩曰拂局盡涓時<lb/>
能因長路遲㸃頭初得計格手待無疑寂黙親遺景凝<lb/>
神入過思共藏多少意不語兩相知　鄭谷寄棊客詩<lb/>
<pb n="KR3k0055_WYG_334-22a"/>
曰松窓楸局穩相顧思皆凝㡬局賭山果一先饒海僧<lb/>
覆圖聞夜雨下子對秋燈何日無羈束期君向杜陵<lb/>
張喬送棊待詔朴球歸新羅詩曰海東誰敵手歸去道<lb/>
應孤闕下傳新勢船中覆舊圖窮荒廻日月積水載寰<lb/>
區故國多年别桑田復在無　李洞陪鄭侍郎話詩著<lb/>
棊詩曰落葉濺吟身㑹棊雲外人海枯捜不盡天定著<lb/>
長新月上分題徧鐘殘布子勻忘餐二絶境取意鑄陶<lb/>
鈞　又宿葉公棊閣詩曰帶風棊閣竹相敲局瑩無塵<lb/>
<pb n="KR3k0055_WYG_334-22b"/>
拂樹梢日到長天正未斷鐘來嶽頂劫須抛挑燈雪客<lb/>
棲寒店供茗溪僧爇廢巢因悟修身試貪敎不須焚火<lb/>
向三茅　元稹酬段丞與諸棊流見贈詩曰鳴局寧虛<lb/>
日閒窓任廢時琴書甘盡棄園井詎能窺運石疑填海<lb/>
爭籌憶坐帷赤心方苦鬭紅燭以先施蛇勢縈山合鴻<lb/>
聫度嶺遲堂堂排直陣滚滚逼羸師懸劫偏深猛囘征<lb/>
特嶮巇旁攻百道進死戰萬般為異日元黄隊今宵黒<lb/>
白棊斫營㸔迥㸃對壘重相持善敗雖稱怯驕盈最易<lb/>
<pb n="KR3k0055_WYG_334-23a"/>
欺狼牙當必碎虎口禍難移乗勝同三㨗扶顛望一詞<lb/>
希因送目便敢待指蹤竒　劉禹錫觀棊歌曰長沙男<lb/>
子東林師閒讀藝經工奕棊有時凝思如入定暗覆一<lb/>
局誰能知今年訪予來小桂方袍䄂中貯新勢山城無<lb/>
事愁日長白晝懵懵眠匡牀因君臨局㸔鬭智不覺遲<lb/>
景沈西牆自從仙人遇樵子直到開元王長史前身後<lb/>
身付餘習百變千化無窮已初疑磊落曙天星次見搏<lb/>
擊三秋兵雁行布陣衆未曉虎穴得子人皆驚行盡三<lb/>
<pb n="KR3k0055_WYG_334-23b"/>
湘不逢敵終日饒人損機格自言臺閣有知音悠然逺<lb/>
起西遊心髙山夏木隂寂寂好處徘徊駐飛錫忽思爭<lb/>
道畫平沙獨笑無言心有適藹藹京城在九天貴遊豪<lb/>
士足華筵此時一行出人意賭取聲名不要錢　白居<lb/>
易棊詩曰山僧對棊坐局上竹隂清映竹無人語時聞<lb/>
下子聲　張籍美人宫棊詩曰紅燭臺前出翠蛾海沙<lb/>
鋪局巧相和趁行移手巡收盡數數㸔誰得最多　杜<lb/>
牧送國棊王逢詩曰王子紋楸一路饒最宜檐雨竹蕭<lb/>
<pb n="KR3k0055_WYG_334-24a"/>
蕭羸形暗去春泉長猛勢横來野火燒守道還如周柱<lb/>
史鏖兵不羨霍嫖姚得年七十更萬日與子期於局上<lb/>
銷　又曰絶藝如君天下少閒人似我世間無别後竹<lb/>
忩風雪夜一燈明暗覆呉圖　杜荀鶴棊詩曰對面不<lb/>
相見用心如用兵算人常欲殺顧已自貪生得勢侵邉<lb/>
逺乗危打劫贏有時逢敵手當局到深更　宋王禹偁<lb/>
送侍棊衣襖天使詩曰昔事先皇叨近侍北門西掖華<lb/>
清地太宗多材復多藝萬㡬餘暇飜棊勢對面千里為<lb/>
<pb n="KR3k0055_WYG_334-24b"/>
第一獨飛天鵞為第二第三海底取明珠三陣堂堂皆<lb/>
御製中侍宣來示近臣天機祕密通鬼神乃知棊法同<lb/>
軍法既戒貪心又嫌怯惟宜靜勝守封疆不樂窮兵用<lb/>
戈甲　石介觀棊詩曰人皆稱善奕伊我獨不能試坐<lb/>
觀勝敗白黒何分明運智竒復詐用心險且傾嗟哉一<lb/>
枰上奚足勞經營　邵雍觀棊詩曰未去交爭意難忘<lb/>
勝負心一條元妙路徹了沒人尋　王安石贈葉致逺<lb/>
詩曰葉侯越著姓胄出實楚葉飄飄凌雲意强禦莫能<lb/>
<pb n="KR3k0055_WYG_334-25a"/>
懾忘情塞上馬適志夢中蝶經綸安所施有寓聊自愜<lb/>
棊經著在手棊訣傳滿篋坐尋棊局打側寫棊圖貼攜<lb/>
持山林屐刺擿溝港艓一枰嘗自副當熱寧忘箑縱横<lb/>
子墮局腷膊聲出堞樵夫弛逺擔牧奴停晏饁旁觀各<lb/>
技癢切議兒女囁所矜在得喪聞此更心惵熟視籠兩<lb/>
手徐思撚長鬛微吟靜愔愔堅坐髙帖帖未快巖谷叟<lb/>
斧柯掌爛浥趨邉恥局縮穿腹愁危嶪或撞闗以攻或<lb/>
覰眼而擪或羸行伺擊或猛出追躡垂成忽破壞中斷<lb/>
<pb n="KR3k0055_WYG_334-25b"/>
俄連接終朝已疲精既夜未交睫飜然悟且歎此何宜<lb/>
劫劫孟軻惡妨行陶侃懲廢業揚雄有前言韋曜存往<lb/>
牒操具投諸江道耕而德獵　又棊詩曰莫将戲事擾<lb/>
真情且可隨縁道我贏戰罷兩奩收黒白一枰何處有<lb/>
虧成　蘇軾觀棊詩曰五老峰前白鶴遺址長松䕃庭<lb/>
風日清美我時獨遊不逢一士誰與棊者户外屨二不<lb/>
聞人聲時聞落子紋枰坐對誰究此味空鉤意釣豈在<lb/>
魴鯉小兒近道剥啄信指勝固欣然敗亦可喜優哉游<lb/>
<pb n="KR3k0055_WYG_334-26a"/>
哉聊復爾耳　鄭俠觀棊詩曰三百六十路通精此有<lb/>
門數竒藏日月機發動乾坤對面知為敵渾輸却有飜<lb/>
詐貪常易喪仁守乃長存隻子如輕用全功更莫論就<lb/>
令投險勝寧抵被圍奔縱得四方盡寧同一腹尊傍觀<lb/>
饒好著當局柰嗔言慙媿中孚信㡬危大壮藩坐觀成<lb/>
敗者安得不驚魂　黄庭堅棊詩曰偶無公事客休時<lb/>
席上談兵校兩棊心似蛛絲遊碧落身如蜩甲化枯枝<lb/>
湘東一目誠甘死天下中分尚可持誰謂吾徒猶愛日<lb/>
<pb n="KR3k0055_WYG_334-26b"/>
參横月落不曽知　陳造雪夜與師是棊詩曰投醪士<lb/>
或醉説梅人不渇窮途餘樂事不受憂患遏詩可供呻<lb/>
吟棊亦識死活朝來喜雪句神藥胎可奪一枰與兒晤<lb/>
斷無市聲聒既免沈舟諼不作賭墅謁指冷良易忍眼<lb/>
花苦為孽疏置仍作罫隨意略細閲𤓰葛勝負間時亦<lb/>
近屑屑䇿㡬竒兵鏖地比弱王割吾非江左管䑛犢愈<lb/>
愛説升沈作豐悴今古無成説家居鼓吹具藉以保晩<lb/>
節掀䫇得一笑為汝倒蕉葉䄂手聽殘更紅麟曀晴雪<lb/>
<pb n="KR3k0055_WYG_334-27a"/>
　元黄庚棊聲詩曰何處仙翁愛手談時聞剥啄竹林<lb/>
間一枰子玉敲雲碎㡬度午窗驚夢殘緩著應知心路<lb/>
逺急圍不放耳根閒爛柯人去收殘局寂寂空亭石几<lb/>
寒　葉顒圍棊詩曰圍棊白日靜舉𬒮清風吹神機衆<lb/>
未識妙著時出竒我老天宇内白雪凝鬚睂坐閲㡬輸<lb/>
贏歴觀迭興衰古今豪傑輩謀略正類棊局終一大笑<lb/>
驚起山雲飛　明王履石棊局詩曰奕仙何處石枰空<lb/>
細細松隂婉婉風豈為商山難固蔕共呼風雨上飛龍<lb/>
<pb n="KR3k0055_WYG_334-27b"/>
　郭登棊詩曰怕死貪生錯認真運籌多少費精神㸔<lb/>
來總是爭閒氣笑殺旁觀䄂手人　呉寛觀奕詩曰髙<lb/>
樓殘雪照棊枰坐覺窓間黒白明䄂手自甘終日飽苦<lb/>
心誰惜兩雄爭豪鷹欲擊形還匿怒蟻初交陣已成却<lb/>
笑面前岐路滿蘇張何事學縱横<lb/>
原賦後漢馬融圍棊賦曰略觀圍棊法於用兵三尺之<lb/>
局為戰鬭場陳聚士卒兩敵相當拙者無功貪者先亡<lb/>
先據四道保角依㫄縁邉遮列往往相望離離馬目連<lb/>
<pb n="KR3k0055_WYG_334-28a"/>
連雁行踔度間置徘徊中央收取死卒無使相迎當食<lb/>
不食反受其殃雜亂交錯更相度越守規不固為所唐<lb/>
突深入貪地殺亡士卒狂攘相救先後并沒計功相除<lb/>
以時早訖事留變生收拾欲疾營惑窘乏無令詐出深<lb/>
念逺慮勝乃可必　晉曹攄圍棊賦曰昔班固造奕㫖<lb/>
之論馬融有圍棊之賦擬軍政以為本引兵家以為喻<lb/>
蓋宣尼之所以稱美而君子之所以遊慮也既好其事<lb/>
而壮其辭聊因翰墨述而賦焉其辭曰局則鄧林之木<lb/>
<pb n="KR3k0055_WYG_334-28b"/>
魯班所造規方砥平素質𤣥道犀角象牙是錯是礪内<lb/>
含光潤形亦應制於是二敵交行星羅宿列雲㑹中區<lb/>
網布四裔合圍促陣交相侵伐用兵之象六軍之際也<lb/>
張甄設伏挑敵誘寇縱敗先鋒要勝後復尋道為場頻<lb/>
戰累鬭夫保角依邉處山營也隔道相望夾水兵也二<lb/>
鬭共生皆目幷也持棊合圍連理形也覽斯戲以廣思<lb/>
儀羣方之妙理訝竒變之可嘉思孫呉與白起世既平<lb/>
而功絶局告成而巧止當無為之餘日差見玩於君子<lb/>
<pb n="KR3k0055_WYG_334-29a"/>
　蔡洪圍棊賦曰命班倕之妙手制朝陽之柔木取坤<lb/>
象於四方位将軍於五岳然後畫路表界立質朱文曲<lb/>
直有正方而不圓算徒授卒三百惟羣任巧於無主譬<lb/>
采菽乎中原於是攄妙思奮元籌玩服色尚騂駒旅進<lb/>
旅退二騎迭驅飜飜馬合落落星敷各嘯歌以發憤運<lb/>
變化以相符乍似戲鶴之干霓又類狡兔之繞丘散象<lb/>
乗虚之飛電聚類絶貫之積珠然後枕以大羅繕以城<lb/>
郭綴以懸險經以絶落眇望翼舒翺翔容奕彎掌南指<lb/>
<pb n="KR3k0055_WYG_334-29b"/>
情實西射揚塵奄迹雖動詳悉或臨局寂然惟棊是陳<lb/>
靜昧無聲潛來若神抑舒之役成子之賢也或聲手俱<lb/>
發諠譁噪擾色類不定次措無已再衰三竭銳氣已朽<lb/>
登軾望軼其亂可取也爾乃心鬭奔競勢使揮謙攜手<lb/>
詆欺朱顔妬嫌然局不宏席子不盈卷秉二儀之極要<lb/>
握衆巧之至權若八卦之初兆遂消息乎天文屈則尺<lb/>
蠖舒則龍飜崔嵬雲起嶐嵸浪傳崟岑山結沓如霧分<lb/>
靜若清夜之列宿動若流彗之互奔殿未結而算了𨽻<lb/>
<pb n="KR3k0055_WYG_334-30a"/>
首不得窺其門扃覆亂而不惑研桑不足識其源或設<lb/>
死而稱枉皐陶不能治其怨或巧逸以樂胥后䕫不足<lb/>
以之贊亂云勢貌多矣孰能究傳逺求近取予一以貫<lb/>
　梁武帝圍棊賦曰圓奩象天方局法地枰則廣羊文<lb/>
犀子則白瑶元玉方目無斜直道不曲爾乃建将軍布<lb/>
将士列兩陣驅雙軌徘徊鶴翔差池燕起用忿兵而不<lb/>
顧亦馮河而必危癡無戒術而好鬭非智者之所為運<lb/>
疑心而猶豫志無成而必虧今一棊之出手思九事而<lb/>
<pb n="KR3k0055_WYG_334-30b"/>
為防敵謀斷而計屈欲侵地而無方不失行而致宼不<lb/>
助彼而為强不讓他以増地不失子而云亡落重圍而<lb/>
計窮欲佻巧而行促劇疎勒之迍邅甚白登之困辱或<lb/>
龍化而超絶或神變而獨悟勿膠柱以調瑟專守株而<lb/>
待兔或有少棊已有活形失不為悴得不為榮若有苦<lb/>
戰未必能平用折雄威致損令名故城有所不攻地有<lb/>
所不爭東西馳走左右周章善有飜覆多致敗亡雖蓄<lb/>
銳以将取必居謙以自牧譬猛獸之将擊必俛耳而固<lb/>
<pb n="KR3k0055_WYG_334-31a"/>
伏若局勢已勝不宜過輕禍起於所忽功墜於垂成至<lb/>
如玉壺銀臺車廂井䦨既見知於曩日亦在今之可觀<lb/>
或非劫非持兩懸兩生局有衆勢多不可名或方四聚<lb/>
五花六持七雖涉戲之近事亦臨局而應悉或取結角<lb/>
或營邉鄙或先㸃而亡或後撇而死故君子以之遊神<lb/>
先達以之安思盡有戲之要道窮情理之奥祕　陳宣<lb/>
帝圍棊賦曰引如征鴻赴沼布若羣鵲依枝類林麓之<lb/>
隱隱匹星漢之離離蠭起百塗從横萬制或無厭而反<lb/>
<pb n="KR3k0055_WYG_334-31b"/>
走或先羸而後濟　增唐呉大江圍棊賦曰竒謀入妙<lb/>
巧思參元雖一枰之可美起三隅而邈然似将軍之出<lb/>
塞若猛士之臨邉及其進也則鳥集雲布陳合兵連或<lb/>
參差而易決或齟齬而難便開馬眼以防後張虎口而<lb/>
遮前磊磊似玉石之相飾粲粲若衆星之麗天爾其深<lb/>
思逺慮知白守黒以仁義為反道用譎詭為明德或意<lb/>
在東西而偽擊南北類行藏之通變同隂陽之不測於<lb/>
是且侵且戰不恃不平雁行絡繹魚陣縱横寧扶危以<lb/>
<pb n="KR3k0055_WYG_334-32a"/>
救死不貪敗以喪生或偏攻於略地或專命於用兵或<lb/>
轆轤以成劫或宛轉而入征雖勞形而竭思固難得以<lb/>
言名及夫雌雄有決疑多勝寡心悠揚而不定意沈吟<lb/>
而未下名不可竊智不可假千慮萬計復何為者行必<lb/>
量力動則相時其措意也屢巧其適變也多姿勢出心<lb/>
外命懸手中圍初開而復閉路欲塞而不通伊仁智之<lb/>
可翫豈造化之為功使夫離婁喪睹𨽻首迷術公子罷<lb/>
宴而驚視樵客入山而忘出　傅夢求圍棊賦曰待隱<lb/>
<pb n="KR3k0055_WYG_334-32b"/>
之園神仙所都世隔兩塵維以逍遥云爾飲過三爵不<lb/>
有博奕者乎於是巍巍邃翁黄扉鉅儒召曲阿之仲子<lb/>
延相水之堯夫枰設紋楸之木子出滇南之爐值天清<lb/>
而地僻命對壘以為娯小子不敏拜賜良圖抽毫進牘<lb/>
以博胡盧夫其取法象於天地分剛柔於隂陽參駢羅<lb/>
於列宿措經營於四方衍圖書之定位非巧歴之能詳<lb/>
頗牧生乎尊俎良平坐乎帷幄轉盼變乎風雲倏忽交<lb/>
乎電雹乃局面之一新豈依傍而保角若夫揮戈退日<lb/>
<pb n="KR3k0055_WYG_334-33a"/>
指掌囘天寳鑑造形而炳髮鸞刀迎刃而割鮮譬當路<lb/>
之不遐何決機之復連踡至如中外戒嚴連烽繹騷蜀<lb/>
道之難若破竹秦闗之卒如燎毛韜神機於密授見一<lb/>
著之孤髙别有龍戰收功虎穴得子倒載干戈勝心不<lb/>
起享乾坤之清夷悟盈虚之妙理期大雅之明哲誠國<lb/>
手之擅美嗟夫智者創法萬變無形達人大觀一順無<lb/>
情稽古今之因革等陵谷之紛更通無方之妙用均多<lb/>
岐之錯行於是翁也首肯尊俎無聲相與推枰而一笑<lb/>
<pb n="KR3k0055_WYG_334-33b"/>
目送浮雲之遐征<lb/>
原文後漢班固奕㫖曰北方之人謂棊為奕宏而說之<lb/>
舉其大略局必方正象地則也道必正直神明德也棊<lb/>
有白黒隂陽分也駢羅列布效天文也四象既陳行之<lb/>
在人蓋王政也或虚設預置以自衞護蓋象庖犧網罟<lb/>
之制隄防周起障塞漏<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>有似夏后治水之勢一孔有<lb/>
閼壞頺不振有似瓠子泛濫之敗作伏設詐宊圍横行<lb/>
田單之竒要厄相劫割地取償蘇張之姿三分有二釋<lb/>
<pb n="KR3k0055_WYG_334-34a"/>
而不誅周文之德逡巡儒行保角依傍却自補續雖敗<lb/>
不亡繆公之智中庸之方上有天地之象次有帝王之<lb/>
治中有五霸之權下有戰國之事覽其得失古今略僃<lb/>
　魏應瑒奕勢曰蓋奕棊之制所尚矣有像軍戎戰陣<lb/>
之紀旌旗既列權利蠭起絡繹雨集魚鱗雁峙奮維闡<lb/>
翼固衞邉鄙或飾遁偽旋卓轢駢列羸師延敵一乗虚<lb/>
絶歸不得合廼見擒滅淮隂之謨拔旗之勢也或匡設<lb/>
無常尋變應危宼動北壘僃在南麾中棊既捷四表自<lb/>
<pb n="KR3k0055_WYG_334-34b"/>
虧亞夫之智耿弇之竒也或假道四布周爰繁昌雲合<lb/>
星羅侵逼郊場師弱衆寡臨據孤亡披埽彊禦廣略土<lb/>
疆昆陽之威官渡之方也挑誘既戰見欺敵對紛拏相<lb/>
救不量進退羣聚俱隕力行唐突瞋目恚憤覆局崩潰<lb/>
項将之咎楚懷之悖也時或失謬收奔攝北還自保固<lb/>
完聚補塞見可而進先負後剋燕昭之賢齊頃之德也<lb/>
長驅馳逐見利忘害輕敵寡僃所喪彌大臨疑猶豫算<lb/>
慮不詳茍貪少獲不知所亡當斷不斷還為所謀項羽<lb/>
<pb n="KR3k0055_WYG_334-35a"/>
之失呉王之尤也持棊相守莫敢先動由楚漢之兵相<lb/>
拒索鞏也　増唐皮日休原奕曰夫奕之為藝也彼謀<lb/>
既失我謀先之我智既虧彼智乗之害也欲利其内必<lb/>
先攻外欲取其逺必先攻近詐也勝之勢不城池而金<lb/>
湯焉負之勢不兵甲而奔北焉勝不讓負負不讓勝爭<lb/>
也存此免彼得彼失此如蘇秦之合從陳軫之遊說偽<lb/>
也若然者不害則敗不詐則亡不爭則失不偽則亂是<lb/>
奕之必然也　明馮元仲奕難曰從前十九路云何而<lb/>
<pb n="KR3k0055_WYG_334-35b"/>
有所住然余其返之太素且道黒白未分時一著落在<lb/>
什麼處難曰方四聚五花六持七云何肇於一然余其<lb/>
太虚為室著時自有輸贏著了並無一物難曰舉棊不<lb/>
定作伏抵巇何以披之然余亦烏能知林麓隱隱星漢<lb/>
離離入類狡兔之繞丘乍似戲鶴之干霓難曰子胡不<lb/>
精而很登絶巘馳峻坂然余損之又損寧學步蹇歸效<lb/>
顰醜女難曰子胡不脫胎換骨逼人咄咄然余不知四<lb/>
伐九伐餙遁偽疑聲手俱發難曰子胡不突圍横行乗<lb/>
<pb n="KR3k0055_WYG_334-36a"/>
快指揮然余不發殺機祗解閉門作活不解奪角衝圍<lb/>
難曰子胡不深其壘伏蒿矢出不出止不止然余幸逃<lb/>
於東奔西靡勝固欣然敗亦可喜難曰子胡不設詐坑<lb/>
屈人兵然余不操竒贏與世爭唯其無所爭故能入於<lb/>
不死不生難曰子北矣胡不仰人鼻息大呼求救然余<lb/>
不近華胄怯訶詬寧當機不讓頻戰累鬭難曰子胡不<lb/>
工十三篇妙藉手傳然余何暇焉混沌譜但欲眠昔與<lb/>
邉韶敵手今被陳摶饒先難曰子胡不埽爾軟塞爾兊<lb/>
<pb n="KR3k0055_WYG_334-36b"/>
閉目不視然余行行且止不有博奕者乎為之猶賢乎<lb/>
已<lb/>
原序梁沈約棊品序曰奕之時義大矣哉體希微之趣<lb/>
含竒正之情靜則合道動必適變若夫入神造極之靈<lb/>
經武緯文之德故可與和樂等妙上藝齊工支公以為<lb/>
手談王生謂之坐隱是以漢魏名賢髙品間出晉宋盛<lb/>
士逸思爭流雖復理生於數研求之所不能涉義出乎<lb/>
㡬爻象未之或盡聖上聽朝之餘因日之暇廻景紆情<lb/>
<pb n="KR3k0055_WYG_334-37a"/>
降臨小道以為凝神之性難限入元之致不窮今撰録<lb/>
名氏隨品詳書俾粹理深情永垂芳於來葉　増宋宋<lb/>
白奕棊序曰投壺博奕皆古也禮經有文仲尼稱焉奕<lb/>
之事下無益於學植上無禆於化源然觀其指歸可以<lb/>
喻大也故聖人存之觀夫㪚木一枰小則小矣於以見<lb/>
興亡之棊枯棊三百微則微矣於以知成敗之數是故<lb/>
奕人之說有數條焉曰品曰勢曰行曰局品者優劣之<lb/>
謂也勢者強弱之謂也行者竒正之謂也局者勝負之<lb/>
<pb n="KR3k0055_WYG_334-37b"/>
謂也品之道簡易而得之者為上戰爭而得之者為中<lb/>
孤危而得之者為下勢之道寛裕而陳之者為上謹固<lb/>
而陳之者為中懸絶而陳之者為下行之道安徐而應<lb/>
之者為上疾速而應之者為中躁暴而應之者為下局<lb/>
之道緩而勝之者為上變通而勝之者為中劫殺而勝<lb/>
之者為下品之義有淺深定淺深之制由乎從時勢之<lb/>
義又有疎密分疎密之形由乎布子行之義又有利害<lb/>
審利害之方由乎量敵局之義又有安危決安危之理<lb/>
<pb n="KR3k0055_WYG_334-38a"/>
由乎得地時有去來乗則得之過則失之子有向背逺<lb/>
則斷之蹙則窮之敵有動静緩則守之急則攻之地有<lb/>
廢興多則破之少則開之能從時者無不濟能布子者<lb/>
無不成能量敵者無不勇能得地者無不彊然從時之<lb/>
權戒乎遷布子之權戒乎欺量敵之權戒乎忽得地之<lb/>
權戒乎貪無謂品髙而怠其志怠即将卑無謂勢大而<lb/>
驕其心驕即将羸無謂行長而泄其機泄則将疲無謂<lb/>
局盛而忘其敗忘即将危若然則制術於未形之前識<lb/>
<pb n="KR3k0055_WYG_334-38b"/>
宜於臨事之際轉禍於垂亡之間具此道者為善奕乎<lb/>
原啓梁任孝恭謝示圍棊啓曰隱雷自天昆蟲已聽浮<lb/>
隂在漢柱礎先霑笑古人之不工知前事之已拙既妙<lb/>
藉手傳乃事因辭見微而能顯婉以成章孝恭人實下<lb/>
愚才歸末品效嚬醜反學步蹇歸文業未彰武功已墜<lb/>
内媿齊竽外羞魯服濫出簪纓非増後車之數謬頒計<lb/>
食空貴長安之米<lb/>
原銘後漢李尤圍棊銘曰詩人幽憶感物則思志之空<lb/>
<pb n="KR3k0055_WYG_334-39a"/>
閒玩㺯遊意局為憲矩棊法隂陽道為經緯方錯列張<lb/>
增評明馮元仲奕旦評曰奕秋通國之善奕者也有吹<lb/>
笙過者不知奕道是語也齊東乎不得不以此道推鼻<lb/>
祖也禇𦙍七歲入髙品奕中天士也王粲覆局不誤一<lb/>
道奕中神人也王積薪繋局馬鬛間徵道上餅餌奕中<lb/>
魁宿也滑能為上帝所取奕中香案吏也王中郎坐隱<lb/>
林道人手談陸象山悟河圖奕中辨才也蘇養直今日<lb/>
讓老夫一著李巖老四脚棊盤人數局我始一局鍾山<lb/>
<pb n="KR3k0055_WYG_334-39b"/>
道士持棊隱語彼亦不敢先此亦不敢先及坡公喜敗<lb/>
奕中之柱下史漆園吏也奕中有三老五更如祖納之<lb/>
忘憂李訥之㺯子忘恚陳亞之手寒呵子武陵王曅之<lb/>
破荻阮茂宏之局劫亦急袁羌之不輟尹文子之喻智<lb/>
潘茂名之立觀到溉之低睡似懸風槌是也奕中有國<lb/>
士如殷仲堪之能㸔梁武之素工丁晉公之酷好蔡頴<lb/>
葉濤之等妙是也奕中有伉俠如王大令之窺豹何尚<lb/>
之之救禇𦙍是也奕中有逹伯如阿戎之視奕阮嗣宗<lb/>
<pb n="KR3k0055_WYG_334-40a"/>
之決賭是也奕中有通人如毛經之目視棊局耳聽決<lb/>
獄謝太傅之與過賭墅費禕之對戲無倦張茂先之推<lb/>
枰袁羌之荅易義是也奕中有梟将杜夫子在西京為<lb/>
天下第一有選首江霦中興第一有都匠羅騰獨步當<lb/>
時有算博士禇思荘巧遲有千里豹王抗速思取勢有<lb/>
人中龍則呉之嚴子卿馬思明爾時呼為奕聖是也乃<lb/>
若不韻則王司空與子爭道擔夫也沈之才㺯經被<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>
纍囚也黄魯直誓黔江鄉愿也荆公不如且已羸師也<lb/>
<pb n="KR3k0055_WYG_334-40b"/>
崔慰祖辭拙宿猾也謝宏微投局於地古弼捽劉樹頭<lb/>
司馬行酒曳遐鈍漢也乃若宵人者流則羊元保補郡<lb/>
㺯臣也王叔文侍東宮婦寺也陳遂償博陪僕也候算<lb/>
路如安重霸賈豎也亂局如陳寳守錢虜也偽輸如李<lb/>
道古故拙如孔熙光不死不生如賈元唼佞子也乃若<lb/>
五禁者管子投具者陶荆州迷風者賈誼見智者淮南<lb/>
曠日者韋曜役心者李畋惜寸隂者王隱之不解著棊<lb/>
擔糞者林和靖非撮囊則朽人非白丁則吠夜犬也是<lb/>
<pb n="KR3k0055_WYG_334-41a"/>
　皆俗物來敗人意者也乃若方外張倩永嘉山二道士<lb/>
　橘中二叟孤山老姥婦女二童爛斧柯仙仙乎奕也鳩<lb/>
　摩羅什空處起子作龍鳯形法逺禪師升座說法禪戲<lb/>
　奕也張清精敏龍吐棊經蛻牙龍角奕之鬼董狐也<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_334-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函巻三百二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_393-1a"/>
　欽定四庫全書<lb/>
御定淵鑑類函卷三百八十八<lb/>
　　食物部一<hi>食總載飯  餐</hi>
　　　食總載一<lb/>
　原易曰君子以飲食宴樂　又曰君子以慎言語節飲<lb/>
　食　尚書曰食哉惟時<hi>注食哉者所重民食也</hi>　又洪範曰三八<lb/>
　政一曰食<hi>大傳曰八政何竟先食食者萬物之始人之所本者也</hi>　又曰惟辟玉<lb/>
　食<hi>按辟君也言惟君爲羙食也</hi>　毛詩曰爾酒旣湑爾肴伊脯公尸<lb/>
<pb n="KR3k0055_WYG_393-1b"/>
　燕飲福禄來下　又曰中心好之曷飲食之　又曰雖<lb/>
　無嘉肴式食庶幾　周禮曰王齊則玉府供食玉<hi>鄭注云玉</hi>
　<hi>陽精之純者食之以禦水氣</hi>　又曰食醫掌和王之六食六飲六膳<lb/>
　百羞百醬八珍之齊凡和春多酸夏多苦秋多辛冬多<lb/>
　醎調以滑甘<hi>注云多其時味以養氣也</hi>凡㑹膳食之宜牛宜稌羊宜<lb/>
　黍豕宜稷犬宜梁雁宜麥魚宜苽凡君子之食恒放焉<lb/>
　<hi>注云言氣味相成也</hi>　又膳夫掌王之飲食膳羞王日一舉鼎十<lb/>
　有二物皆有爼以樂侑食<hi>按鄭注曰謂王日一舉以朝食也后與王同庖鼎十有二</hi>
<pb n="KR3k0055_WYG_393-2a"/>
<hi>牢鼎九陪鼎三物謂牢鼎之實亦九爼</hi>　又曰王齊日三舉<hi>注曰殺牲盛饌曰舉</hi>
又曰庖人掌共六獸六禽<hi>注曰六獸麋鹿熊麕野豕兔六禽雁鶉鴳雉鳩鴿</hi>
禮記曰古者未有火化食草木之實鳥獸之肉後聖有<lb/>
作修火之利以炮以燔以爲酪醴　又曰凡進食之禮<lb/>
左肴右胾食居人之左羮居人之右膾炙處外醯醬處<lb/>
内葱㳿處末酒漿䖏右以脯脩置者左胊右末　増又<lb/>
曰春宜羔豚膳膏薌<hi>牛</hi>夏宜腒䐹膳膏臊<hi>犬</hi>秋宜犢麛<lb/>
膳膏腥<hi>鷄</hi>冬宜鮮羽膳膏膻<hi>羊</hi>　又曰食禮主人親饋<lb/>
<pb n="KR3k0055_WYG_393-2b"/>
則客祭主人不親饋則客不祭故君子茍無禮雖羙不<lb/>
食焉　原墨子曰人不衣裋褐不食糟糠飲食不美靣<lb/>
目顔色不足視衣服不美身體従容不足觀也是以食<lb/>
必粱肉衣必文繡　増慎子曰小人食于力君子食于<lb/>
道　又曰飲過度者生水食過度者生貪　公孫尼子<lb/>
曰食甘者益于肉而骨不利也　又曰太古之人飲露<lb/>
食草木實　莊子曰巧者勞而智者憂無能者無所求<lb/>
飽食者遨遊泛若不繫之舟　韓子曰嬰兒共戲以塵<lb/>
<pb n="KR3k0055_WYG_393-3a"/>
爲飯以塗為羮以木為胾然至日晩必歸饟者塵不可食<lb/>
也　又曰凡人上不屬天下不著地以腸胃為根本不<lb/>
食則不能活是以不免于欲利之心欲利之心不除其<lb/>
身之憂也故聖人衣可犯寒食足以充虗則不憂矣<lb/>
又曰餓嵗之春㓜弟不饟穰嵗九秋疎客必食非疎骨<lb/>
肉少多之心異也　孫子曰鑠金為洪爐盗𨽻不探鴆<lb/>
肉在爼餓徒不食　原淮南子曰食者民之本也　増<lb/>
又曰煎熬烹炙調齊和之適以窮荆吳甘酸之變　原<lb/>
<pb n="KR3k0055_WYG_393-3b"/>
揚子法言曰食如蟻衣如華朱輪駟馬金珠煌煌無已<lb/>
泰乎<hi>注曰蟻言精細也</hi>　白虎通曰王者所以四食者何明有<lb/>
四方之物食四時之功也四方不平四時不順有撤膳<lb/>
之法焉　又曰王者食所以有樂何樂食天下之太平<lb/>
富積之饒也　又曰食力無數庶人職在耕桑戮力勞<lb/>
役饑即食飽即作故無數按禮器云天子一諸侯再大<lb/>
夫士三食力無數　桓譚新論曰太原郡民以隆冬不<lb/>
火食五日雖有疾病緩急不敢觸犯　又曰太原咸奉<lb/>
<pb n="KR3k0055_WYG_393-4a"/>
介君之靈至三月清明斷火寒食　増魏文帝詔曰三<lb/>
世長者知飲食言被服飲食難曉非長者不别也<lb/>
　　食總載二<lb/>
原禮含文嘉曰燧人氏鑚火始炮生爲熟人無腹疾<lb/>
鬻子曰禹嘗據一饋而七十起日中而不暇飽食　増<lb/>
禮記曰文王之為世子食上必在視寒煖之節食下問<lb/>
所膳命膳宰曰末有原應曰諾然後退　韓子曰管子<lb/>
束縛自魯之齊路飢而泣過綺邑乞食封人跪餐之因<lb/>
<pb n="KR3k0055_WYG_393-4b"/>
竊謂仲曰若用齊將何報我曰如子之言我且賢之用<lb/>
能之使勞之掄我何以報子封人怨之　左傳曰初宣<lb/>
子田于首山舎于翳桑見靈輙餓問其病曰不食三日<lb/>
矣食之舎其半問之曰宦三年矣未知母之存否今近<lb/>
焉請以遺之使盡之而為之簞食與肉寘諸槖以與之<lb/>
　又曰子服聲伯使叔孫豹請逆于晉師為食于鄭郊<lb/>
師逆以至聲伯四日不食以待之食使者而後食　原<lb/>
又曰衛獻公戒孫文子寗惠子食皆服而朝日旰不召<lb/>
<pb n="KR3k0055_WYG_393-5a"/>
而射鴻于囿二子從之不釋皮冠而與之言二子怒文子<lb/>
如戚　増晏子曰晏子相齊三年政平民悅中食而肉<lb/>
不足景公封晏子以都晏子辭不受　說苑曰晏子所<lb/>
同衣食者百人而天下之士至　原左傳曰公膳日雙<lb/>
雞饔人更之以鶩御者知之而以洎饋子雅子尾怒<lb/>
増又曰晉悼夫人食輿人之城把者絳縣人或年長矣<lb/>
無子而往與于食　原又曰秦醫和對晉侯曰天有六<lb/>
氣降生五味　公羊傳曰魯昭公走之齊齊侯使髙子<lb/>
<pb n="KR3k0055_WYG_393-5b"/>
執簞食與四脡脯國子執壺漿曰寡君聞君在外餕饔<lb/>
未就敢致糗于従者昭公再拜稽首以袵受　家語曰<lb/>
孔子厄於陳蔡従者七日不食子貢以所齎貨竊犯圍<lb/>
而出吿糴于野人得米一石焉　増韓子曰季孫相魯<lb/>
子路為郈令魯以五月起衆爲長溝當此時子路以其<lb/>
私秩粟為漿飲要溝者于五衢而餐之孔子聞之使子<lb/>
貢往覆其飲擊毀其器曰魯君有民子奚為乃餐之夫<lb/>
禮天子愛天下諸侯愛境内大夫愛官職士愛其家過<lb/>
<pb n="KR3k0055_WYG_393-6a"/>
其所愛曰侵今魯君有民而子愛之是子侵也不亦誣<lb/>
乎　左傳曰衛侯為虎幄於籍圃成求令名者而與之<lb/>
始食焉太子使請良夫良夫乗衷甸兩牡紫衣狐裘至<lb/>
袒裘不釋劒而食　原說苑曰子思居于衛縕袍無裏<lb/>
三旬九食　史記韓信常數従其下鄉南昌亭長寄食<lb/>
數月亭長妻患之乃晨炊蓐食信食時往不為具食信<lb/>
亦知其怒意竟絶去乃釣城下諸母漂有一母見信飢<lb/>
為設食信謂漂母曰吾必有以重報母母怒曰丈夫不<lb/>
<pb n="KR3k0055_WYG_393-6b"/>
能自食吾哀王孫而進食豈望報乎　又曰景帝召條<lb/>
侯周亞夫賜食獨置大胾無切肉又不置箸條侯心不<lb/>
平　漢書曰萬石君時賜食于家必稽首俯伏而食如<lb/>
在上前子孫有過對案不食　又朱買臣𫝊曰初買臣<lb/>
免待詔常従㑹稽守邸者寄居飯食後拜為太守　又<lb/>
曰成帝元延四年中山王入朝每賜食必飽而出　東<lb/>
觀漢記曰汝郁年五嵗母疾不能飲食郁亦不肯食母<lb/>
憐之强為之餐飯欺言愈郁視母色未平輙不食　又<lb/>
<pb n="KR3k0055_WYG_393-7a"/>
曰梁鴻少孤以童㓜詣太學受業治禮詩春秋常獨坐<lb/>
不與人同食　謝承後漢書曰茅容避雨樹下危坐愈<lb/>
恭郭林宗見而竒之因請宿寓旦日容殺雞為饌林宗<lb/>
謂為已設既而供其母自以草蔬與客同飯林宗起拜<lb/>
之曰卿賢乎哉因勸令學卒以成德　増魏志曰文帝<lb/>
為太后弟康起第成太后至第請諸家外親厨無異膳<lb/>
太后左右菜色粟飯無魚肉其儉約如此　又曰扈累<lb/>
者嘉平中年八十九嵗若六七十嵗者縣官以其老日<lb/>
<pb n="KR3k0055_WYG_393-7b"/>
給廩五升五升不足食頗有傭作以禆之糧盡復出人<lb/>
與不取食不求美　又曰沐德信河間人也始為吏有<lb/>
志介嘗過姊為殺雞炊黍而不留也後吳使諸葛瑾攻<lb/>
樊城遣船兵于峴山東砍材牂牁兵人作食有先熟者<lb/>
呼後熟者來食後熟者答言不也呼者曰汝欲作沐徳<lb/>
信邪其名流布播于異域如此　原王隠晉書曰何曽<lb/>
日食近萬錢猶曰無下箸處也　又曰皇甫謐姑子梁<lb/>
栁為城陽太守或勸謐送謐曰柳為布衣過吾送迎不<lb/>
<pb n="KR3k0055_WYG_393-8a"/>
出門食不過鹽菜貧不以酒肉為禮也今作郡而送豈<lb/>
古人之道哉　増晉書曰吳郡陸納<hi>字祖言</hi>謝太傅安嘗<lb/>
造祖言祖言都無供辦兄子俶宻為具餐太𫝊既至祖<lb/>
言所設惟茶果而已俄而俶遂陳盛饌珍羞畢陳謝去<lb/>
祖言大怒責數俶曰汝不能光益叔父乃欲穢我素業<lb/>
邪杖之四十　又曰郗鑒字導徽永嘉亂在鄉里窮餒<lb/>
鄉人以鑒名𫝊餉之時兄子邁外孫周翼並小常㩦之<lb/>
就食鄉人曰恐不能兼有所存鑒乃獨往食訖飯著兩<lb/>
<pb n="KR3k0055_WYG_393-8b"/>
頬邊含還與二兒後並得存同過江邁位至䕶軍翼為<lb/>
剡令鑒薨追撫育之恩解職而歸心䘮三年　又曰庾<lb/>
衮父亡作筥賣以養母母見其勤曰我無所食對曰母<lb/>
食不甘衮將何居母感而安之　原沈約宋書宗慤𫝊<lb/>
曰鄉人庾業家甚豪富每待賓客膳必方丈　増又曰<lb/>
謝景仁為桓靈寳將軍時武帝為桓參軍嘗詣景仁諮<lb/>
事景仁與語悦因留帝食未辦而景仁為靈寳所召俄<lb/>
頃間騎詔續至帝屢求去景仁不許曰主上見待要應<lb/>
<pb n="KR3k0055_WYG_393-9a"/>
有方我欲與客食豈不得待帝甚感之　又曰謝景仁<lb/>
愛弟甝而惡弟述嘗設饌請宋武帝希帝命甝預坐而<lb/>
帝召述述知景仁夙意又慮帝命之請急不従帝馳遣<lb/>
呼述須至乃歡　又曰劉穆之妻江氏少時家貧穆之<lb/>
好往妻兄弟家乞食嘗食畢求檳榔江氏兄弟曰㯽榔<lb/>
消食君乃常飢何用需此其妻截髮市肴饌為其兄弟<lb/>
餉自此不對穆之梳沐後穆之貴達而更豪奢食必方<lb/>
丈　又曰江夏王義恭㓜為武帝所鍾愛帝性儉諸子<lb/>
<pb n="KR3k0055_WYG_393-9b"/>
飲食不過五盞盤義恭湏求果食日中無筭得未嘗噉<lb/>
悉以與人　又曰文帝宴於武帳堂上敕諸子且勿食<lb/>
至㑹所賜饌日旰食不至有飢色上戒之曰汝曹少長<lb/>
豐佚不見百姓艱難今使爾識有飢之苦　又曰文帝<lb/>
以謝𢎞微能膳羞每就求食𢎞微與親舊經營乃進之<lb/>
後親人問上所御𢎞微不荅别以餘語酬之時人比之<lb/>
漢世孔光　又曰謝𢎞微兄曜卒𢎞微哀戚過禮服雖<lb/>
除猶不噉魚肉沙門恵琳嘗與之食見其猶蔬菜謂曰<lb/>
<pb n="KR3k0055_WYG_393-10a"/>
檀越若以無益傷生豈所望于得理𢎞微曰在心之哀<lb/>
實未能已遂廢食欷歔不自勝　又曰阮佃夫奢侈中<lb/>
書舎人劉沐嘗詣之遇佃夫出行中途相逄要沐同返<lb/>
就席便命施設一時珍肴莫不畢備　又曰郭元平至<lb/>
行養親必以已力傭賃以給供養性甚巧每為人作供<lb/>
取數夫價主人設食元平以家貧父母不辦有聲味惟<lb/>
餐鹽䜴而已若家或無食則虛中竟日義不獨飽　齊<lb/>
書曰武帝收沙門寳誌在獄中語獄吏曰門外有兩輿<lb/>
<pb n="KR3k0055_WYG_393-10b"/>
食金鉢盛飯汝可取之果是文恵太子及竟陵王子良<lb/>
所供養　又曰王儉嘗詣武陵王華華留儉設食盤中<lb/>
菘菜鮑魚而已儉重其率真為飽食盡歡而去　又曰<lb/>
周顒隐居鍾山衛將軍王儉謂顒曰卿山中何所食顒<lb/>
曰赤米白鹽緑葵紫蓼　又曰張緒口不言利有財輙<lb/>
散之清談端坐或竟日無食門生見緒飢為之辦食然<lb/>
未嘗求也　又曰孔休源寓于宗人少府孔登宅曽以<lb/>
祠事入廟侍中范雲一與相遇深加褒賞曰不期忽覩<lb/>
<pb n="KR3k0055_WYG_393-11a"/>
清風頓祛鄙吝觀天披霧騐之今日後雲命駕到少府<lb/>
登便拂筵整席謂當詣已備水陸之品雲駐筯命休源<lb/>
及至取其膳止有赤倉米飯蒸鮑魚雲食休源食不嘗<lb/>
主人之饌髙談盡日同載還家登深以為愧　崔鴻後<lb/>
趙録曰石虎召姚弋仲弋仲輕騎至鄴引入領軍省賜<lb/>
以御食仲怒曰國家有賊召我擊之而乃食我我來覔<lb/>
食邪　後魏書曰裴安祖年八九嵗就師講詩至鹿鳴<lb/>
篇語諸兄云鹿得食而呼而况人也自此未曽獨食<lb/>
<pb n="KR3k0055_WYG_393-11b"/>
北齊書曰崔瞻在御史臺恒于宅中送食備盡珍羞别<lb/>
室獨餐處之自若有一河東人士姓裴亦為御史伺瞻<lb/>
便往造焉瞻不與交言又不命七筯裴坐觀瞻食罷而<lb/>
退明日自㩦七筯恣情飲噉瞻乃謂裴云我初不喚君<lb/>
食亦不共君語君遂不拘小節昔劉毅在京口冒請鵞<lb/>
炙豈亦異于是乎君定名士于是每與共食　後周書<lb/>
曰桞虬脫畧人間不拘小節弊衣蔬食未嘗改操人或<lb/>
譏之虬曰衣不過適體食不過充飢孜孜營求徒勞思<lb/>
<pb n="KR3k0055_WYG_393-12a"/>
慮耳　唐書曰髙祖師次于古推去絳郡二十餘里有<lb/>
紫雲如華盖樓閣之形正臨髙祖之上時隋絳郡通守<lb/>
陳叔達堅守不下髙祖謂厨人曰吾明日下城然後朝<lb/>
食辛卯引兵攻城自旦及辰而破髙祖乃食　又曰髙<lb/>
祖朝諸宰臣于政事堂供饌珍美議減其料東臺侍郎<lb/>
張文瓘曰此食天子所以重機務待賢才也吾軰若不<lb/>
任其職當自陳乞以避賢路不可減削公膳以邀名譽<lb/>
　明皇雜録曰天寳中諸公主相効進食上命中宫袁<lb/>
<pb n="KR3k0055_WYG_393-12b"/>
思藝為檢挍進食使水陸珍羞數千盤之費盖中人十<lb/>
家之産中書舎人竇華常因退朝遇公主進食方列于<lb/>
通衢乃𫝊呵按轡行于其間宫苑小兒數百人奮挺而<lb/>
前華僅以身免　又曰順宗時宰臣鄭珣瑜韋執誼方<lb/>
與諸宰臣相食故事丞相方食百寮無敢見者王叔文<lb/>
是日至中書欲與執誼計事令直省通執誼直省以故<lb/>
事吿叔文怒叱直省直省入白執誼執誼逡巡慙赧竟<lb/>
起迎叔文就其閣語良乆宰相杜佑髙郢珣瑜皆停筯<lb/>
<pb n="KR3k0055_WYG_393-13a"/>
以待報者云叔文索飯韋相公已與之同食閣中矣<lb/>
佑郢等心知其不可畏懼叔文莫敢出言珣瑜獨歎<lb/>
曰吾豈可復處此乎顧左右取馬徑歸遂不起　又<lb/>
曰楊炎與門下侍郎盧把同執大政把形神詭陋宿<lb/>
為所䙝而炎氣岸上峻罕防細故方病食膳無節或<lb/>
為麋餐别食閣中䜛者乘之謂把曰楊公鄙不與同<lb/>
食把銜之　又曰常衮為相將讓堂厨同列以為不<lb/>
可而止<lb/>
<pb n="KR3k0055_WYG_393-13b"/>
　　食總載三<lb/>
原和精　强體<hi>吕氏春秋云食能以時身必無灾凡食之道無飢無飽是之謂五臟之葆口必</hi>
<hi>甘味和精端容將之以神氣百節虞歡咸進受氣藝墨子云古之民未知為飲食故聖人作誨男耕稼樹  以</hi>
<hi>為民食其為食也以增氣充虛强體適腹而已矣</hi>　忘憂　解怒<hi>左傳云魏獻子為政以魏</hi>
<hi>戊為梗陽大夫梗陽人有獄魏戊不能斷以獄上其大宗賂以女樂獻子將受之魏戊謂閻没女寛曰吾子必</hi>
<hi>諫皆許諾退朝待于庭饋入召之比置三歎既食獻子曰吾聞諸諺曰惟食忘憂吾子置食之間三歎何也同</hi>
<hi>辭而對曰或賜二小人酒不夕食饋之始至恐其不足是以歎中置自咎曰豈將軍食之而有不足是以再歎</hi>
<hi>及饋之畢願以小人之腹為君子之心屬厭而已獻子辭梗陽人  闕子曰義渠之人烹龜鱉不熟腥穢腥臭</hi>
<pb n="KR3k0055_WYG_393-14a"/>
<hi>中國之民雖飢三日不啓口至死弗食也吳章莊吉受而和之病人食之為之輕體萬乘飲之為之解怒何也</hi>
<hi>吳章莊吉之調存也</hi>　玉饌　珍肴<hi>左思吳都賦曰競其區宇則並疆兼巷矜其宴居則珠服</hi>
<hi>玉饌至辛延壽羽林郎歌云不意金吾子娉婷  我廬就我求珍肴金盤鱠鯉魚</hi>　餬口　果<lb/>
腹<hi>左傳餬其口于四方  莊子癡腹果然</hi>　五鼎　九飣<hi>孟子前以三鼎後以五鼎  盧</hi>
<hi>氏雜說唐御厨進食用九飣食以牙盤几枚<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>食味于其間置上前亦謂之香食</hi>　民天　禮<lb/>
始<hi>文選食為民天食禮之初始于飲</hi>　四簋　三杯<hi>秦詩於我乎每食四簋今也每食不</hi>
<hi>飽注曰四簋謂黍稷稻粱杯朱博儉毎食案上不過三</hi>　朶頤　量腹<hi>易舍爾靈龜觀我朶</hi>
<hi>頤而文子曰聖人量腹  食言食不貪也</hi>　壺飱　鼎餗<hi>傳曰趙衰以壺飱従徑餒而不食言</hi>
<pb n="KR3k0055_WYG_393-14b"/>
<hi>其廣仁且忠也餗易鼎折足覆公</hi>　侑樂　加籩<hi>上詳食一晉左傳季孫宿如晉  侯享之</hi>
<hi>有加籩</hi>　吮玉液　飲珉膏<hi>楚詞九思云吮玉液兮止渇齧芝華兮療飢  王子年拾</hi>
<hi>遺記曰燕昭王即位三年廣延國來獻善舞者二人一名旋娟一名提媖並玉質凝膚體輕氣馥綽約而窈窕</hi>
<hi>絶古或行無踪影或積年不飢昭王處以單綃華幄飲以瓀珉之膏飴以丹泉之粟</hi>　増富四海<lb/>
　兼三味<hi>清異録云孫承祐在浙右㑹食指盤筵謂客曰今日坐中南之蝤蛑北之紅羊東之鰕魚</hi>
<hi>西之棗栗無不畢備可謂富有四海矣以類林云皇甫士安善品味過衛倫家倫命僕取粮糗  食士安嘗之</hi>
<hi>曰麥也有杏李柰味三果之熟也不同子焉得兼之倫笑而不言退謂人曰士安之識逺過劉子陽吾麥杏時</hi>
<hi>糅以杏汁李柰時又糅以李柰汁故兼三味</hi>　韋陟厨　文昌庖<hi>長安記云韋陟厨中</hi>
<pb n="KR3k0055_WYG_393-15a"/>
<hi>飲食珍羙香甘錯雜人入其厨飽飫而肆語曰人欲不飯筋骨舒夤緣須入韋公厨  清異録曰段文昌丞相</hi>
<hi>特精食事第中庖所榜曰錬珍堂在塗曰行珍館家有老婢掌其法指授女僕凡四十年閲百婢嗣法止九婢</hi>
<hi>文昌自編食經五十卷時稱鄒平公食憲章</hi>　原羞鱉小　比飯麤<hi>國語云文伯飲</hi>
<hi>南宮敬仲酒路覩父為客羞鱉小覩父怒曰將使鱉長而食之遂出  史孟嘗君待客夜飲或蔽火光客怒以</hi>
<hi>飯不等輟食辭去孟嘗起自將其飯比之飯乃麤客慙之自刎而死</hi>　解黿染指　食鵞<lb/>
求餘<hi>左傳子公之食指動以示子家曰他日我如此必嘗異味及宰人將解黿乃染指于鼎嘗之而出</hi>
<hi>晉庾悅嘗食鵞劉毅求其餘不應毅銜之義熙中奪悅豫章解其軍府使人微示其㫖悅忿懼而死</hi>　食<lb/>
惟接氣　味以平心<hi>聖人食足以充虛接氣君子食之以平其心</hi>　食存人<lb/>
<pb n="KR3k0055_WYG_393-15b"/>
欲　賜表主恩　遺饌餉母　備味供官<hi>陳書曰徐孝克為國子祭</hi>
<hi>酒每侍宴無所食噉至席散當其前膳羞損減帝宻記以問中書舎人管斌斌自是伺之見珍果納紳帶中斌</hi>
<hi>當時莫識其意後尋訪方知其以遺毋斌以啓宣帝嗟歎良久乃敕自今宴享孝克前饌並遺還以餉其母時</hi>
<hi>論羙之楚舊史云崔日用為芮城尉則天幸長安路次陜州宗  客時為刺史日用祗供頓事廣求珍味稱楚</hi>
<hi>客之命徧饋從官楚客知而大加歎賞盛稱薦之</hi>　黔敖于路待餓者　吳起<lb/>
至暮待故人<hi>禮記曰齊大饑黔敖為食于路以待餓者而食之有餓者䝉袂輯屨貿貿然來黔敖</hi>
<hi>左奉食右執飲曰嗟來食揚其目而視之曰予惟不食嗟來之食以至于斯也従而謝焉終不食而死曽子聞</hi>
<hi>之曰微與其嗟也可去其謝也可食御韓子云吳起出遇故人而止之食故人曰諾今返而  吳子以待公而</hi>
<pb n="KR3k0055_WYG_393-16a"/>
<hi>食故人至暮不來起不食待之明日蚤令人求故人故人來方與之食</hi>
　　食總載四<lb/>
原饔饎<hi>說文云凡食之屬皆從饔饎食也</hi>　噬嗑<hi>易曰頤中有物曰噬嗑噬嗑食也</hi>
玉食<hi>陸機七徵云竒膳玉食窮滋致豐</hi>　珍膳<hi>揚子法言云或曰訩訩匈奴被我純繢帶我金</hi>
<hi>犀珍膳寜餬不亦享乎</hi>　蕙餚<hi>楚詞云蕙餚蒸兮蘭/藉奠桂酒兮椒漿</hi>　蘭肴<hi>邊讓章華</hi>
<hi>臺賦曰蘭肴山積椒酒淵流</hi>　鮮食<hi>尚書曁益/奏庶鮮食</hi>　艱食<hi>水土旣平民尚艱食</hi>
康食<hi>安食也</hi>　再食<hi>漢文一日不/再食則飢</hi>　寘璧<hi>左傳饋盤飱寘璧公子受飱返</hi>
<hi>璧</hi>　飽寢<hi>南部新書曰杜邠飲食洪博旣飽即寢人有諫非攝生之理公曰君不見布囊盛米放倒</hi>
<pb n="KR3k0055_WYG_393-16b"/>
<hi>即漫</hi>　中厨<hi>豐饌出/中厨</hi>　薄具<hi>具肴/饌也</hi>　燒尾<hi>景龍記云景龍中蘇瓌拜僕射</hi>
<hi>初拜官者例各進食名曰燒尾瓌無所進曰宰相調隂陽今粒食踊貴百姓不足臣愚不稱職不敢燒尾</hi>
列鼎<hi>家語子路南遊于楚列鼎而食</hi>　變色<hi>有盛饌必/變色而作</hi>　力珍<hi>禮食時不力珍</hi>
<hi>注力務也食四時之食</hi>　繁味<hi>周/禮</hi>　性驕<hi>國語曰膏粱之性難正言食膏粱則性易驕</hi>
　口爽<hi>五味令人口爽</hi>　有閣<hi>禮大夫七十而/有閣閣藏食也</hi>　無魚<hi>馮驩彈鋏歸來</hi>
<hi>兮食無魚</hi>　不辭<hi>孔子食于季氏不辭不食肉而餐以待已非禮也</hi>　屬厭　昭儉<lb/>
<hi>傳曰粱食不鑿昭其儉也</hi>　恥惡<hi>士志于道而恥惡衣/惡食者未足與議也</hi>　素餐<hi>詩</hi>
先嘗<hi>君賜食必正席先嘗之敬君之惠也</hi>　大嚼<hi>過屠門而大嚼</hi>　六禽　四膳<lb/>
<pb n="KR3k0055_WYG_393-17a"/>
　窮海　極陸<hi>七命曰六禽之珍四膳異肴窮海之錯極陸之珍</hi>　厭飫<hi>厭而飫之</hi>
　饕餮<hi>貪財與食</hi>　奉膳<hi>奉進/也</hi>　賜食<hi>記曰若賜之食而君客之則命之祭然後</hi>
<hi>祭</hi>　不溽<hi>儒有其飲/食不溽</hi>　無度<hi>飲食/無度</hi>　踰牲<hi>庶羞不踰牲</hi>　獻<lb/>
熟<hi>禮獻熟食者操醬齊</hi>　飫賜<hi>傳將賞為之加膳加膳則飫賜注飫賜以酒食賜下無不飫足</hi>
巧食　燕食<hi>謂王者日中與夕食</hi>　退食<hi>自公/退食</hi>　貶食<hi>𫝊</hi>　稍事<lb/>
<hi>非日中大事之時而間食謂之稍事</hi>　名食<hi>酉陽雜爼云今衣冠家名食有蕭家餫飩漉去其湯不肥</hi>
<hi>可以瀹茗庾家粽子白瑩如玉韓約能作櫻桃饆饠其色不變又能造冷胡突鱠鯉魚臆連蒸麞皮索餅</hi>
家食<hi>易不家食吉</hi>　鼎養<hi>易大烹以/養聖賢</hi>　櫝食<hi>杜鎬𫝊云真宗問櫝食原于何</hi>
<pb n="KR3k0055_WYG_393-17b"/>
<hi>代鎬曰漢文帝鍾愛太子景帝命太官毎具兩櫝食以賜之此其始也</hi>　不澤手<hi>禮共飯不澤手</hi>
　不徒食<hi>又庶人耆老不徒食徒空也</hi>　毋流歠<hi>禮/</hi>　毋咤食<hi>禮</hi>
飲如犢<hi>風俗通云俗說飲如犢人飲酒無量如犢之多也</hi>　食若壑<hi>曹植與吳季重書云</hi>
<hi>當斯之時願舉太山以為肉傾東海以為酒食若塡巨壑飲若灌漏巵其樂固難量豈非大丈夫之樂哉</hi>
爽口食<hi>應吉甫論云芍藥之羮爽口之食</hi>　<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>馬啖<hi>風俗通曰俗說<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>馬啖賔客晏食已</hi>
<hi>闕主意未盡欲復飲酒餘無他便出脯膳椒薑鹽豉言其速疾如<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>馬之傳命按<graphic n="KR1516" url="https://raw.githubusercontent.com/kanripo/KR-Gaiji/master/images/KR1516.png" mimeType="image/png"/>音顛今之戴星馬也</hi>
不素飽<hi>易曰不素飽也</hi>　每無餘<hi>詩曰今也/毎食無餘</hi>　侍于君<hi>侍食于君君祭</hi>
<hi>先飯</hi>　乞于野<hi>重耳乞食于野/野人與之塊</hi>　不徧味<hi>墨子曰毎食方丈口不能徧味</hi>
<pb n="KR3k0055_WYG_393-18a"/>
<hi>目不能徧視</hi>　不二味<hi>闔閭食/不二味</hi>　食以時<hi>禮飲食以時</hi>　食其時<lb/>
<hi>百骸理</hi>　加籩豆<hi>鄭伯享楚/子加籩豆</hi>　餘粱肉　稷與牛<hi>季夏中央土</hi>
　稻與魚<hi>孟秋</hi>　黍與雁<hi>孟/冬</hi>　原聖人所寳<hi>墨子云且夫食者聖人之</hi>
<hi>所寳也</hi>　人之所美<hi>淮南子云怪/味人之所美</hi>　以親宗族<hi>周禮以飲食之禮親</hi>
<hi>宗族兄弟</hi>　以强股肱<hi>墨子云聖王制飲食足以充虚増氣以强股肱使耳目聰明不極五味之</hi>
<hi>調芬香之和也</hi>　以頤精神<hi>揚雄蜀都賦曰甘馥之和芍藥之羮江東鮑鮉隴西牛羊□米肥猪</hi>
<hi>獨草孤鶬五肉七菜百味六珍可以頤精神養血脉</hi>　以通血氣<hi>公孫尼子云太古吮露精食草</hi>
<hi>木實聖人為火食號燧人飲食以通血脉</hi>　和神安體<hi>潘尼釣賦云五味既和餘氣芬芳和神安</hi>
<pb n="KR3k0055_WYG_393-18b"/>
<hi>體易思難忘</hi>　調神暢情<hi>徐爰食箴曰一日三飽聖賢通執奉君養親靡不加精安體潤氣調</hi>
<hi>神暢情</hi>　充飢協氣<hi>陸機七徴云㫖甘調以充飢芬馨發而協氣</hi>　飲血茹毛<lb/>
<hi>禮記云昔者先王未有火化食草木之實鳥獸之肉飲其血茹其毛</hi>　以充庖厨<hi>取犧牲以充庖</hi>
<hi>厨</hi>　以熟葷臊<hi>管子云黄帝鑚燧以熟葷臊民食之無腹胃之疾</hi>　燔黍捭豚<lb/>
<hi>鹽鐵論云古者燔黍而食□豚相享賓客㛰姻和豆羮曰飯也</hi>　減腥去臊<hi>吕氏春秋曰湯得伊</hi>
<hi>尹設朝見之禮伊尹說湯以至味曰凡味之本水最為始火之為紀時疾時徐減腥去臊除羶必以其勝無失</hi>
<hi>其理</hi>　珍用八物<hi>按禮所謂八珍者淳熬淳母炮豚搗珍漬熬糁肝膋炮牂蓋八也其品則牛羊</hi>
<hi>麋鹿麕豕狗皆所以養老者也後世則侈云龍肝鳳髓豹胎鯉尾鶚炙猩唇熊掌酥酪蟬迤北八珍醍醐麆吭</hi>
<pb n="KR3k0055_WYG_393-19a"/>
<hi>野駞蹄鹿唇駞乳麋天鵞炙紫雲漿𤣥玉漿按母音模膋音聊牂音臧又按酥酪蟬羊脂為之𤣥玉漿即馬妳</hi>
<hi>子</hi>　膳用六牲<hi>周禮注曰六牲馬/牛羊豕犬雞也</hi>　膳夫掌食<hi>周禮膳夫掌王</hi>
<hi>之食飲饍羞以養王及后世子</hi>　宰人上食<hi>莊子云趙文王好劍莊子說之宰人上食王三環之</hi>
<hi>注云聞義而愧繞饌三周不能坐視也</hi>　大官供食<hi>蔡質漢官儀云尚書郎直入臺大官供食</hi>
<hi>五日一美食下天子一等</hi>　凌人共氷<hi>周禮凌人祭祀共氷鑑賓客共氷鄭注曰不以鑑往嫌使</hi>
<hi>停膳羞孔疏云氷若有鑑則氷不消釋食得停乆</hi>　牲孕弗食<hi>禮記云天子牲孕弗食祭帝弗</hi>
<hi>用也注孕生子者也</hi>　雛龞不食<hi>禮記注伏乳/不利人也</hi>　食無强厚<hi>吕氏春秋</hi>
<hi>云凡食無强厚飲必小咽端直無戾</hi>　不宜露食<hi>曺昆杜蘭香𫝊云蘭香戒張碩曰不宜露頭食</hi>
<pb n="KR3k0055_WYG_393-19b"/>
　每食擊鐘<hi>左傳云宋左師每食擊鐘</hi>　飲食擊鼓<hi>吕氏春秋云有娀氏有二佚女</hi>
<hi>為九成之臺飲食必以鼓</hi>　自求口實<hi>易云自求口實觀其自養也</hi>　以就口食<lb/>
<hi>毛詩云克岐克嶷以就口實</hi>　需于酒食<hi>易曰需于/酒食貞吉</hi>　困于酒食<hi>又曰</hi>
<hi>困于酒食朱紱方來利用享祀</hi>　三弋五卵<hi>晏子曰晏子相景公食脫粟之食炙三弋五卵苔菜</hi>
<hi>而已公聞之往燕焉睹晏子之食也公曰嘻夫子如此其貧乎</hi>　多鹽少䜴<hi>束晢近遊賦</hi>
獨食何甘<hi>應璩新詩云豐隆窮美味獨食有何甘</hi>　美食思親<hi>說苑云魯有儉者煮</hi>
<hi>甂中之食食而美以遺孔子孔子受之如受犬馬之遺弟子曰先生何為受之喜如此曰非以煮甂瓦之薄也</hi>
<hi>食之美故念吾親也</hi>　併食一器<hi>燕書云孫鳯昌黎人每併食茹于一器乆之蛆臭然後乃食</hi>
<pb n="KR3k0055_WYG_393-20a"/>
　設饌十起<hi>江表𫝊曰南陽樊伷為武昌部従事誘導諸夷叛屬劉備孫權召問潘濬濬曰以五</hi>
<hi>千兵往成擒權曰卿何以輕之濬曰伷昔為州人設饌比至日中食不可得而十餘自起此亦侏儒觀一節之</hi>
<hi>騐權即遣兵五千兵往果平武昌</hi>　客舎飲食<hi>四王遺事云恵帝還洛陽道間于客舎作飲食</hi>
<hi>宫人有持升餘秔米飯澆以供至尊</hi>　官屬遮食<hi>東觀漢記云光武至饒陽官屬皆乏食光武乃</hi>
<hi>自稱邯鄲使者入𫝊舍𫝊吏方進食従者飢遮奪之傳者疑其偽乃椎鼔數十通紿言邯鄲將軍至官屬皆失</hi>
<hi>色光武升車欲馳而懼不免還坐曰請邯鄲將軍入乆乃駕去</hi>　六畜五牲<hi>左傳子太叔對趙簡</hi>
<hi>子曰為六畜五牲三犧以奉五味杜注曰六畜馬牛羊鷄犬豕五牲麋鹿麏狼兔三犧祭天地宗廟犧牲</hi>
六榖八珍<hi>劉邵七華云六榖八珍百羞五味食饌之常未足為貴</hi>　五榖六仞<hi>楚詞</hi>
<pb n="KR3k0055_WYG_393-20b"/>
<hi>云五榖六仞設菰粱只鼎臑盈望和致芳只内鶬鴿鵠味豺狼只魂乎歸來恣所嘗只注五榖稻稷麥豆麻也</hi>
<hi>七尺曰仞菰粱蔣實也</hi>　三禾九變<hi>傳𤣥七謨公子曰三禾九變五味八珍元水朱火蕙藉桂</hi>
<hi>薪</hi>　五黄千品<hi>七謨云五黄千品桂/蠧熊蹯不可勝原</hi>　珍怪之食<hi>榖梁𫝊云</hi>
<hi>邾婁叔術有子盱好食珍怪之食也</hi>　珍竒食物<hi>東觀漢記曰岑彭引兵還屯津鄉當江南荆揚</hi>
<hi>咽喉喻告諸蠻夷諸蠻夷相率遣使貢獻于是江南之珍竒食物始流通焉</hi>　六珍之饌<hi>應劭</hi>
<hi>百官表注云少府屬官有太官掌王饔六珍之饌百味之羞</hi>　百品之物<hi>周禮云内饔掌王及</hi>
<hi>后世子之饌羞辨百品之物鄭注曰百品味庶羞之屬言百舉成數</hi>　大宛之犧<hi>徐幹七喻云大</hi>
<hi>宛之犧三江之魚雪鶬水鵠熊蹯豹胎</hi>　洞庭之鮒<hi>崔駰七依云洞庭之鮒灌水之鰩滋以陽</hi>
<pb n="KR3k0055_WYG_393-21a"/>
<hi>樸之薑䔩以夀木之華</hi>　鴻淵巨鯉<hi>傅巽七誨云乃有廣河?魴鴻淵巨鯉</hi>　丹穴<lb/>
飛凰<hi>陸機七徴云拾朝陽之遺卵納丹穴之飛凰</hi>　丹穴之雛<hi>張協七命云丹穴之雛𤣥</hi>
<hi>豹之胎煇以秋橙酟以春梅按燀昌善切酟音添</hi>　靈淵之龜<hi>又云靈淵之龜菜黄之駘駘海</hi>
<hi>魚也</hi>　雲鶬水鵠<hi>見徐幹七喻</hi>　晨鳬宿鷃<hi>王粲七釋云黿羮/<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>臛晨鳬宿鷃</hi>
　丹山鳯丸<hi>吕氏春秋曰肉之美者猩猩之唇貛貛之炙丹山之南有鳳之丸沃民所食案注云</hi>
<hi>丸古卵字也</hi>　粤澤龍胎<hi>崔駰/七依</hi>　霜熊之掌<hi>王粲七釋</hi>　龍脇之<lb/>
肪<hi>孔煒七引龍脇之肪鳯趾之筋麕髓鹿腸鵠舌麒䏖秋熊柔蹯文豹□胎按□音□肥也</hi>　䴏髀<lb/>
猩唇<hi>張協七命云封熊之蹯翰音之跖䴏髀猩唇髦殘象白</hi>　豹胎黿腸<hi>曹植樂府云魴</hi>
<pb n="KR3k0055_WYG_393-21b"/>
<hi>腴熊掌豹胎黿腸𤣥熊素膚肥豢濃肌</hi>　飛鷃伏鶉<hi>傅巽七誨</hi>　犓牛之腴<lb/>
肥狗之和<hi>枚乗七𤼵云犓牛之腴菜以筍蒲肥狗之和冒以山膚</hi>　楚苖之食<hi>又云</hi>
<hi>楚苖之食安胡之飯摶之不解一啜而散</hi>　山粱之餐<hi>又云蘭英之酒酌以滌口山粱之餐豢豹</hi>
<hi>之首</hi>　秋黄之蘇　白露之茹<hi>又云薄耆之炙鮮鯉之膾秋黄之蘓白露之茹</hi>
熊蹯之臑<hi>又云于是使伊尹煎熬易牙調和熊蹯之臑芍藥之醬</hi>　鯉魮之膾<hi>桓驎</hi>
<hi>七說</hi>　木酪昌葅　鬯酒蘓漿<hi>崔駰七依云木酪昌葅鬯酒蘓漿成湯不及見桓公</hi>
<hi>所未嘗</hi>　雞寒狗熱<hi>崔駰博徒論云牛臛羊膾炙雁煮鳬雞寒狗熱重按滿盈</hi>　黿羮<lb/>
<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>臑<hi>王粲七釋</hi>　炰鱉膾鯉<hi>毛/詩</hi>　臑鱉膾腥<hi>鹽鐵論曰今民間燔炙滿案臑</hi>
<pb n="KR3k0055_WYG_393-22a"/>
<hi>鱉膾腥麂卵鶉鷃橙构鮐鱧鹽醯衆物雜味</hi>　蒸豚炰鱉<hi>袁子云蒸豚炰鱉烹鶉炙雁</hi>
寒鵠<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>雁<hi>又云遼東細粒寒鵠<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>雁</hi>　炙鴰蒸鳬<hi>楚詞云炙鴰蒸鳬煔鶉敶煎鯖臑雀</hi>
<hi>遽爽存魂乎歸來麗以先案王逸注云煔爚也言復炙鴰鶬蒸鳬雁煔爚鶉鷃敶列衆味無所不具也</hi>
醢豚苦狗<hi>又云醢豚苦狗膾苴蓴注曰苦狗所謂膽和者也</hi>　餁鵠煎魚<hi>崔駰博徒</hi>
<hi>論云適逢長史撫綏于車蒸羔炰鱉餁鵠煎魚但到酒鑪不醉無歸</hi>　遺芳射越<hi>曹植七啓云紫</hi>
<hi>蘭丹桂施和必節滋味既殊遺芳射越</hi>　馨香播越<hi>杜預七規云太羮生華蘭椒馥芬馨香播</hi>
<hi>越氣干青雲</hi>　廬山酒饌<hi>祖台之志怪云建康小吏曹著見廬山夫人夫人為設酒饌有甖鏤</hi>
<hi>刻竒餙異形非人所名盤中亦無俗肴</hi>　新安羮飯<hi>幽明録云河南趙良與鄉人諸生到長安</hi>
<pb n="KR3k0055_WYG_393-22b"/>
<hi>界遇霖雨粮乏相謂曰正爾當飢乃得食邪應時羮飯備在前</hi>　四神守䕶<hi>幽明録云海中有金</hi>
<hi>臺上有百味之食四大神力常守䕶之也</hi>　三鳥取食<hi>山海經云三危之山三青鳥居之是山也</hi>
<hi>廣圎百里注云三青鳥主為西王母取食者别自栖息于此也</hi>　增不過一器<hi>栁公綽尉渭南</hi>
<hi>嵗歉饉其家雖給每食不過一器嵗豐乃復或問之答曰四方病飢乃獨飽乎</hi>　不具五味<hi>元徳</hi>
<hi>秀家苦貧未嘗具五味而食</hi>　適口者珍<hi>宋太宗問蘇易簡食品奚珍對曰適口者珍臣一夕</hi>
<hi>痛飲夜忽燥中庭月明殘雪中覆盎虀臣連咀數根自謂仙厨鸞脯鳯胎殆不及此上笑而然之</hi>　明<lb/>
皇命射<hi>盧氏雜記云唐明皇命射生官射鹿取血煎鹿腸食之謂之熱洛河</hi>　將軍出食<lb/>
<hi>酉陽雜爼云貞元中有一將軍家出飯食每說物無不堪喫惟在火候善均五味嘗取敗障泥胡禄修理食之</hi>
<pb n="KR3k0055_WYG_393-23a"/>
<hi>其味極佳</hi>　食料前定<hi>前定録韓晉公在中書嘗召一吏不時至怒將撻之吏曰某有所屬不得</hi>
<hi>遽至乞寛其罪晉公曰宰相之吏更屬何人吏曰某不幸兼屬隂司晉公以為不誠怒曰既屬隂司有何所主</hi>
<hi>吏曰某主二品以上食料晉公曰若然某明日當以何食吏曰此非細事不可顯之請疏于紙過後為騐乃怒</hi>
<hi>之而繫其吏明日遽有詔命既對適遇大官進食有羔麋一器上以一半賜晉公食之美又賜之既退而腹脹</hi>
<hi>歸私第召醫者視之曰食物所擁宜少服橘衣湯至夜可啖漿水粥明旦疾愈思前夕吏言召之視其書皆具</hi>
<hi>說因復問人聞之食皆有籍邪對曰三品以上日攴五品以上旬支六品至九品季支其有不食禄者嵗支</hi>
　食物筭知<hi>西京雜記云曹元理明筭術嘗過其友陳廣漢廣漢為之飲酒取鹿脯數斤筭曰藷</hi>
<hi>蔗二十五區應收一千五百三十六枚蹲鴟三十七畝應收六百七十三石牛産二百犢萬雞將五萬雛羊豕</hi>
<pb n="KR3k0055_WYG_393-23b"/>
<hi>鵞鴨皆道其數果菰肴䔩悉知其所乃曰此資業之廣何供饋之偏邪廣漢慙曰有倉卒客無倉卒主元理曰</hi>
<hi>爼上蒸豚一頭厨中荔枝一柈皆可為設廣漢再拜謝罪自入取之盡日為歡  又吴志曰趙達嘗過故知家</hi>
<hi>故知具酒食紿曰倉卒乏酒肴如何達取盤中雙箸再三縦横之乃言卿東壁下有羙酒一斛又有鹿肉三斤</hi>
<hi>何以辭無主人慙曰知卿善射有無特欲相試耳</hi>　匹製貔貍<hi>古今詩話云刁約使契丹有詩</hi>
<hi>曰餞行三匹製蜜腸十貔貍匹製以小大甖為之如黄漆貔貍形如鼠而大北狄以為珍膳</hi>　麟脂<lb/>
螭髓<hi>續神仙傳曰謝元卿遇神仙設素麟脂斑螭髓</hi>　炊金饌玉<hi>拾遺記云駱賓王謂盛饌</hi>
<hi>為炊金饌玉</hi>　食玉炊桂<hi>戰國䇿曰蘓秦之楚三日乃得見王辭去曰曽不少留對曰楚食貴</hi>
<hi>于玉薪貴如桂謁者難得見如鬼王難得見如帝今臣食玉炊桂因鬼見帝王曰聞命矣</hi>　氷厨饅<lb/>
<pb n="KR3k0055_WYG_393-24a"/>
婦<hi>山谷詩氷厨欲罄浮蛆瓮饅婦初供醒酒氷</hi>　足以一笑<hi>志林云爛蒸桐州羔灌以杏酥</hi>
<hi>食以匕不以筯南都揆心麫作槐芽温淘糝以襄邑抺猪炊共成香稻薦蒸鵞吳興厨人砭松江鱸魚膾繼以</hi>
<hi>康王谷水烹増坑鬭品茶焉解衣少卧使誦東坡赤壁賦足以一笑也</hi>　原不知其㫖<hi>雖有</hi>
<hi>嘉肴弗食不知其㫖</hi>　豈得而食<hi>吾豈得/而食之</hi>　無禮不食<hi>禮曰君子茍無禮雖</hi>
<hi>美不食焉</hi>　親饋則拜<hi>禮曰主人親饋則拜而食</hi>　禹菲飲食　任極滋<lb/>
味<hi>任愷極滋味以自奉養初何劭以公子奢侈愷乃踰之</hi>　旣將既嘉<hi>爾酒旣將爾肴既嘉</hi>
　達左達右<hi>天子之閣左逹五右逹五共十閣食庫</hi>　不食大官<hi>何曽字頴考厨</hi>
<hi>膳滋味極于王者毎燕㑹並不食大官所設</hi>　乞食吳市<hi>史記伍子胥夜行晝伏吹竽乞食于</hi>
<pb n="KR3k0055_WYG_393-24b"/>
<hi>吳市</hi>　何其薄乎<hi>後漢井丹字大春性髙未嘗修刺候人沛王等五王更請丹不能致信陽侯隂</hi>
<hi>就要刼致之既至為設麥飯䓤菜之食丹推去之曰何其薄乎更設盛饌乃食之</hi>　無以加之<lb/>
<hi>何邵字敬祖食必四方珍異一日之供以錢二萬為限時論以大官御膳無以加之</hi>　吉蠲為饎<lb/>
<hi>食也</hi>　肉食者鄙<hi>傳/</hi>　賜果懐核<hi>禮曰賜果于君前其有核者懐其核</hi>　賜<lb/>
果捧拜<hi>後漢桓榮字春卿詔賜竒果受者皆懐之榮獨舉手捧以拜帝笑曰真儒生也</hi>　春卵<lb/>
夏笋　秋韮冬菁　鱻薧之物<hi>鱻生肉也薧乾肉也</hi>　胾蹯之屬<lb/>
　厚味薄行<hi>管子曰臣聞厚于味者薄于行</hi>　攻苦食啖<hi>史吕后與陛下攻苦食啖</hi>
　増諸王修事<hi>盧氏雜說云翰林學士毎遇賜食有物名畢羅形粗大滋味香美呼為諸王修</hi>
<pb n="KR3k0055_WYG_393-25a"/>
<hi>事</hi>　待客稍厚<hi>後魏書曰元欽曽青州人髙僧夀為子求師師至未㡬逃去欽以讓僧夀僧夀</hi>
<hi>性滑稽乃謂欽曰凡人絶粒七日乃死始終五朝便爾逃遯去食就信實有所闕欽乃大慙于是待客稍厚</hi>
　異饌留客<hi>後周書曰長孫澄雅好賓客接引忘疲雖不飲酒而好觀人酣飲嘗恐座客請歸毎</hi>
<hi>令中厨别進異饌留之</hi>　别品㑹賓<hi>唐書云裴冕性侈靡每㑹賓客有昧于品物之名者</hi>
我不能食<hi>吏部即庾景之嘗往候樂頤之為設食惟枯魚葅菜景之曰我不能食母聞之自出嘗膳</hi>
<hi>魚羮數種景之曰卿過于茅季偉我非郭林宗耳</hi>　謂不可食<hi>蘓逄吉已貴益為豪侈謂中書</hi>
<hi>堂食為不可食乃命家厨進羞日極珍膳</hi>　周舉使炊食<hi>汝南先賢𫝊云周舉為并州刺史太</hi>
<hi>原舊俗以介子推燒死至其亡時民為絶火食老小不堪嵗多死者舉乃作弔書置子推廟中說民不宜寒食</hi>
<pb n="KR3k0055_WYG_393-25b"/>
<hi>之故因勸使炊食如初</hi>　石勒復寒食<hi>趙書云石勒時斷寒食忽暴風霹雷雨雹大者弹丸</hi>
<hi>平地水深三尺勒大驚令民寒食如故</hi>　臠麒麟之麛<hi>劉劭七華云煑丹穴之卵炰南海之</hi>
<hi>
                        <graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>烹文豹之胎臠麒麟之麛</hi>　爚鳯凰之胎<hi>傅𤣥七謨云爚鳯凰之胎<graphic n="KR1020" url="https://raw.githubusercontent.com/kanripo/KR-Gaiji/master/images/KR1020.png" mimeType="image/png"/>飛龍之肝</hi>
貢飛禽之鮮<hi>杜預七規云農父進菰米之精粺虞官貢飛禽之羣鮮</hi>　投犀象之<lb/>
器<hi>又云伊尹㸑以五熟之鼎易牙投以犀象之器</hi>　原大夫無秩膳<hi>未老者無秩膳</hi>
庶人不食珍<hi>禮庶人無故不食珍</hi>　服腐腸之藥　耽爽口之味<lb/>
　極口腹之欲<hi>禮不能反躬天理滅矣</hi>　窮芻豢之味　春食羊<lb/>
夏食菽<hi>蔡邕月令論注云但以為時味之宜不合</hi>　冬獻狼夏獻麋<hi>周官注云狼膏</hi>
<pb n="KR3k0055_WYG_393-26a"/>
<hi>聚煖麋膏散凉以救時之苦也</hi>　孟夏以彘食麥<hi>月令云孟夏之月天子乃以彘嘗麥薦寝</hi>
<hi>廟注曰麥之新氣尤盛以彘嘗之散其熱也</hi>　仲夏以雛嘗黍<hi>又云仲夏之月天子乃以</hi>
<hi>雛嘗黍注曰此嘗雛而食之也</hi>　和用醯獸用梅<hi>禮記注云畜與家物自相和亦野物自相</hi>
<hi>和也</hi>　脂用葱膏用薤<hi>禮記注曰脂肥凝者釋者曰膏</hi>　狗去腎豚去腦<lb/>
<hi>禮記云狼去腸兔去尻云云注曰為不利人</hi>　魚去乙鱉去醜　文公食不<lb/>
重肉<hi>尹文子云晉國尚奢文公以儉矯之衣不重帛食不重肉無幾國人皆粗布之衣脱粟之飯</hi>
叔敖枯魚之膳<hi>韓子云孫叔敖相楚糲飯菜羮枯魚之膳</hi>　亷頗噉肉百觔<lb/>
<hi>發䝉記云亷頗旣老日噉肉百斤</hi>　倪直一飯五升<hi>鍾離意别傳云瑕丘男子倪直勇悍</hi>
<pb n="KR3k0055_WYG_393-26b"/>
<hi>有力三日一飯數十觔肉五升米飯</hi>　何祗大能飲食<hi>益部耆舊𫝊云何祗家貧為人寛厚</hi>
<hi>通濟體甚壯大能飲食之力也</hi>　典韋飲噉兼人<hi>魏志云典韋飲食兼人毎賜食于前大飯</hi>
<hi>長歠左右相屬數人益之乃供太祖壯之</hi>　反役與之禮食<hi>左傳云晉侯之弟揚干亂行于</hi>
<hi>曲梁魏絳戮其僕晉侯以魏絳為能以刑佐其民矣反役與之禮食</hi>　拜官相飾供饌<hi>世說</hi>
<hi>云過江初拜官相飾供饌羊㬅拜丹陽尹客至蚤者並得佳設日晏漸罄不復及精隨客早晩不問貴賤羊固</hi>
<hi>拜臨海竟日皆美供雖晩至亦獲盛饌時人以固之豐華不如㬅之真率</hi>　襄子方食有憂<lb/>
<hi>吕氏春秋曰趙襄子攻翟勝老人中人使使者來謁之襄子方食摶飯有憂色孔子聞之曰趙氏其昌乎夫憂</hi>
<hi>所以為昌也而喜所以為亡也勝非其難者也持之其難者也</hi>　竇嬰病痱不食<hi>漢書云有</hi>
<pb n="KR3k0055_WYG_393-27a"/>
<hi>司劾竇嬰矯先帝詔按罪當棄市嬰即陽病痱不食欲死按痱瘋病也痱音肥</hi>　景公請進煖<lb/>
食<hi>晏子曰晏子侍于景公朝寒公曰請進煖食對曰嬰非君奉淺也敢辭</hi>　桓瑊就兄索<lb/>
食<hi>俗說云桓大司馬弟瑊性能噉食兼數人桓毎惡之設必倍豐瑊食竟復就兄索食</hi>　割柔胎<lb/>
于孕豹　宰潛肝乎豢龍<hi>陸機七徴</hi>　寒芳蓮之巢龜<hi>曹植七啓</hi>
　煎雋陵之縹翠<hi>劉劭七華</hi>　潄六醴食五芝<hi>馬衍賦云潄六醴之清液</hi>
<hi>食五芝之茂英</hi>　食鳯卵飲甘露<hi>博物志曰軒轅之國民食鳳卵飲甘露</hi>　滋味<lb/>
煎其腑臟　香芳腐其骨髓　茍秩膳之是踰　則常<lb/>
刑而罔舎　賜食乃進斛餘<hi>南燕録曰濟南尹鸞身長九尺腰帶十圍貫甲跨馬</hi>
<pb n="KR3k0055_WYG_393-27b"/>
<hi>不據鞍由鐙慕容徳見而竒其魁偉賜之以食乃斛餘德驚曰所噉如此非惟能飽且才貎不凡堪為貴人可</hi>
<hi>以縣試之于是拜逄陵長政理修明大收民譽</hi>　設食以供行者<hi>後魏書曰崔敬友㳟寛接</hi>
<hi>下循身勵節自景明以降頻嵗不登乃置逆旅于蕭然山南大路北設食以供行者</hi>　少施曰<lb/>
敢傷吾子<hi>禮記孔子曰吾食少施氏而飽少施氏食吾以禮吾祭作而辭曰蔬食也何敢以傷吾子</hi>
<hi>之性</hi>　子夏曰不爲公費<hi>韓詩外𫝊曰子夏過曽子食之子夏曰不為公費乎</hi>　肉<lb/>
曰脫之魚曰作之<hi>禮注云皆治擇之名</hi>　民之質矣日用飲食<hi>詩注</hi>
<hi>曰質成也箋云成平也民事平以禮飲食相宴樂而已</hi>　民之失德乾餱以愆<hi>詩箋</hi>
<hi>云失徳謂見謗訕也民尚以乾餱之食獲諐過于人况天子之饌可以恨兄弟乎故不當逺之也</hi>　堯<lb/>
<pb n="KR3k0055_WYG_393-28a"/>
王天下糲粱之食<hi>韓子云堯之王天下也糲粱之食藜藿之羮雖監門之養不厭于此矣</hi>
　晏子相齊脫粟之食<hi>晏子曰晏子相齊衣十升之布食脱粟之食</hi>　食兼<lb/>
十人一鄉為儉<hi>博物志云魏明帝時京邑有一人食噉兼十人遂肥不能動其父嘗為逺方長</hi>
<hi>吏送彼往縣令傳食之一二年間一鄉為儉</hi>　食斛餘米家至罄貧<hi>齊諧記云江夏</hi>
<hi>安陸縣隆安之初有一姓郭名坦者兄弟三人其大兒忽得時行病後遂大能食一日食斛餘米其家供給五</hi>
<hi>年乃至罄貧</hi>　麗姬與王同食芻豢<hi>莊子曰麗姬之與王同匡牀食芻豢</hi>　太<lb/>
子荆軻同案而食<hi>燕丹子云太子嘗與荆軻共案而食同牀而寢</hi>　齊地殊芳<lb/>
越俗通神<hi>孔煒七引云伊尹奉饌易牙調辛齊地殊芳越俗通神</hi>　八珍代羞六<lb/>
<pb n="KR3k0055_WYG_393-28b"/>
飯迭舉<hi>潘尼詩</hi>　芻豢既陳異饌並羞<hi>劉梁七舉云芻豢既陳異饌並羞芍</hi>
<hi>藥之調煎炙蒸臑</hi>　肴有多品羞以珍名<hi>王粲七釋云肴有多品羞以珍名脯鮪桂</hi>
<hi>蠧玉屑瓊晶鱉寒鮑熱異和殊馨</hi>　芳甘百品並仰累重<hi>傅毅七激云芳甘百品並</hi>
<hi>仰累重殊珍異味厥和不同</hi>　嘉㫖雜遝豐實左右<hi>徐幹齊都賦曰蒸豕臑羔炰鱉</hi>
<hi>膾鯉嘉㫖雜遝豐實左右前徹後著惡可勝數</hi>　圓案星亂方丈華錯<hi>張協七命云伊</hi>
<hi>尹爨鼎庖丁揮刀圎案星亂方丈華錯按圓案方丈食器也</hi>　味以行氣氣以實志<lb/>
　食浮于人人浮于食<hi>浮過也</hi>　嵩髙石室有自然飲食<lb/>
<hi>嵩髙山記云山下巖中有一石室有自然飲食</hi>　海内金臺有百味之食<hi>幽明録云</hi>
<pb n="KR3k0055_WYG_393-29a"/>
<hi>海内有金臺出水百丈臺上有機彫文備制上有百味之食也</hi>　簟食瓢飲不改其樂<lb/>
<hi>論語</hi>　蔬食茹菜兄弟怡怡<hi>東觀漢記曰趙孝字長平建武初天下新定榖食貴孝得</hi>
<hi>榖炊將熟時弟他出至暮始回孝待之同食雖蔬食茹菜兄弟怡怡</hi>　牛夜鳴則□羊泠<lb/>
毛而毳氊　狗赤股而躁臊鳥皫色而沙鳴鬱　豕望<lb/>
視而交睫腥馬黒脊而般臂漏<hi>並禮記注云皆為不利人</hi>　舒雁翠<lb/>
鵠鴞胖舒鳬翠<hi>禮記注云舒雁鵞也翠尾肉也又云雛尾不盈握不食皆為不利人</hi>　雞<lb/>
肝雁腎鴇奥鹿胃<hi>禮記注云炙皆為不利人奥脾肶也</hi>　原嗜魚<hi>公儀休嗜魚人</hi>
<hi>獻不受曰吾禄自可致魚受人魚罪奪禄人寧肯饋我</hi>　攸好<hi>従厥/攸好</hi>　大欲<hi>飲食男女</hi>
<pb n="KR3k0055_WYG_393-29b"/>
<hi>人之大欲存焉</hi>　嗜芰<hi>國語屈到嗜芰有疾召宗老而屬之曰祭我以芰及祥宗老將薦芰屈建命去</hi>
<hi>之曰國君有牛享大夫有羊饋士有豚犬之奠庶人有魚炙之薦籩豆脯醢上下共之不羞珍異不陳庻侈夫</hi>
<hi>子不以私欲干國之典遂不用</hi>　増嗜雞<hi>神録云合肥人劉最好食雞毎刖雙足置木櫃中膏肉瀝</hi>
<hi>盡乃烹之謂之去腥後最病瘍既愈生小雞于瘡瘢中毎巾櫛必傷痛楚積嵗而卒</hi>　嗜蟹<hi>錢崑餘杭</hi>
<hi>人嗜蟹常求補外郡人問所欲曰但得有螃䖏則可</hi>　原嗜羊棗<hi>孟子曽晢嗜羊棗曽子不忍食</hi>
<hi>羊棗</hi>　嗜鮑魚<hi>賈誼新書曰太公傅太子𤼵𤼵嗜鮑魚公不與曰鮑魚不登爼不可以非禮食太子</hi>
　好牛心炙<hi>王右軍</hi>　増好食鯽魚頭<hi>梁書臨川王蕭宏好食鯽魚頭嘗日</hi>
<hi>進三百餘</hi>　原嗜菖蒲<hi>周文</hi>
<pb n="KR3k0055_WYG_393-30a"/>
　　食總載五<lb/>
原箴宋徐爰食箴曰民之初生有生有食資生順性甘<lb/>
是黍稷炎皇俶載后棄茂殖三榖既翳五味亦宜潔爨<lb/>
豐盛滋芬美腴　又箴曰衣服稱誠飲食日歡撃鐘而<lb/>
舉無使日肝<lb/>
原賛宋卞範之食賛曰貴粒唯恢火齊食繁新乎井遷<lb/>
味以懐甘<lb/>
原啓梁劉孝威謝東宫賜聖僧餘饌啓曰齊桓柏寢之<lb/>
<pb n="KR3k0055_WYG_393-30b"/>
器周穆軒宫之寳乳糜香飯素糝糗漿五杏七桃靈𤓰<lb/>
仙棗莫不氣馥上天薫流下界石崇芳果金谷僅于萬<lb/>
株陳湯木滋杜陵幾于千樹猶自髙謝珍竒多慚品族<lb/>
　又謝東宫賜淨饌啓曰糜獻牛牧飯出龍宫千品甘<lb/>
露之食百花珍藥之果餅兼髓乳漿苞蔗㮏雕盤流其<lb/>
滋㫖寳器委其包香足使三世長者羞彼識味一角仙<lb/>
人恥其咒術微物多幸叨奉曲恩性命可捐殊私難荅<lb/>
　陳徐陵謝敇賜祀三皇五帝餘饌啓曰竊以甘泉之<lb/>
<pb n="KR3k0055_WYG_393-31a"/>
殿舊禮羲農長樂之宫本圖堯舜自東京晩世曠代無<lb/>
聞西漢盛儀復覩今日金壺流十旬之氣玉案備千品<lb/>
之羞昔絳羅為薦既延王母紫盖為壇允招太乙同斯<lb/>
羙號理致衆星臣以餘年豫聞清祀如陪瑤席遂飲瓊<lb/>
漿<lb/>
原移梁吳均食移曰月光離畢風氣入箕細雨如網細<lb/>
栁如絲離隔東西之怨眺望山川之阻企龍門而不見<lb/>
覽桂枝而延佇此乃方寸之恒情羌難得而覼縷也亦<lb/>
<pb n="KR3k0055_WYG_393-31b"/>
有鮑叔分財華歆讓位乃相知于平生實忘懐于寤寐<lb/>
雞有呼羣之徳鹿有食草之羙在微物其尚然况仁義<lb/>
之君子哉今足下居則廣厦髙堂連闥洞房綺忩半巻<lb/>
屏風角張指天地如一指安知故人之可傷一死一生<lb/>
乃見交情一貴一賤交情乃見謂古昔之恒談在今日<lb/>
而方見嗚呼如何忘我實多輙欲彈琴縦酒于首陽之<lb/>
阿君有厨中腐肉而僕不厭糟糠君有雁鶩之食而余<lb/>
不得一嘗願以小人之腹為君子之膓何如哉今欲君<lb/>
<pb n="KR3k0055_WYG_393-32a"/>
之餘江臯緑葹之筍洞庭紫鬛之魚昆山龍胎之脯𤣥<lb/>
圃鳯足之葅千里蓴羮萬丈名膾氣馨若蘭色羙如艾<lb/>
扶南甘蔗一丈三節白日炙便銷清風吹即折安定之<lb/>
梨皮薄味厚一嵗三花一枚二升凡厥上味惟君能施<lb/>
君若不施成君深累于神為不祥于人為愆義<lb/>
　　飯一<lb/>
増爾雅曰饙餾䭃也食飯謂之餲　說文饙□飯也餾<lb/>
飯氣蒸也鑚以羮澆飯也饖飯傷熱也饐傷濕也　原<lb/>
<pb n="KR3k0055_WYG_393-32b"/>
春秋運斗樞曰粟五變以陽化生而為苖秀為禾三變<lb/>
而粲謂之粟四變入臼米出甲五變而蒸飯可食　周<lb/>
禮曰膳夫掌王之食飲<hi>食飯也飲酒漿也</hi>　食用六榖<hi>稌黍稷麥梁苽</hi>
<hi>菰雕胡</hi>　禮記曰毋摶飯毋放飯毋流歠毋揚飯飯黍毋<lb/>
以箸　又曰凡食齊眡春時<hi>飯宜温齊和調</hi>　吕氏春秋曰飯<lb/>
之美者𤣥山之禾不周之粟陽山之穄南海之秬　潛<lb/>
夫論曰夫粱飯食肉有好于靣目不若糲飯藜蒸之可<lb/>
食于口也　闞澤九章曰粟飯五十糲飯七十稗飯五<lb/>
<pb n="KR3k0055_WYG_393-33a"/>
十糳飯四十八御飯四十二　風土記曰精折米十取<lb/>
七八取淅使青蒸而飯色乃紫紺于東流水飯食與洗<lb/>
而除不祥　王烈之安成記曰安成郡毛亭往同亭三<lb/>
十里二亭田疇膏腴厥稻馨香飯若凝脂　東方朔神<lb/>
異記曰東方有人名黄父以鬼為飯以霧為漿<lb/>
　　飯二<lb/>
原周書曰黄帝始蒸榖為飯　増韓子曰堯糲蒸之飯<lb/>
　尹文子曰晉國奢文公儉以矯之因食脫粟之飯<lb/>
<pb n="KR3k0055_WYG_393-33b"/>
原韓子曰孫叔敖為令尹糲飯菜羮　晏子春秋曰晏<lb/>
子相齊食脫粟飯　増列子曰楚王好細腰宫中皆以<lb/>
三飯為節期年而有黎黒之色　莊子曰宋銒尹文其<lb/>
為人太多其自為太少日請置五升之飯足矣　原衛<lb/>
宏漢舊儀曰齊則食文二人旋案陳三十六肉九榖飯<lb/>
　宗躬孝子𫝊曰吳人陳遺為郡吏母好食鍋底焦飯<lb/>
遺在役恒帶一囊每煮食取焦者以貽母　増魏書曰<lb/>
卞太后左右食菜粟飯　晉書曰殷仲堪在荆州連年<lb/>
<pb n="KR3k0055_WYG_393-34a"/>
饑饉仲堪食常五椀盤餘肴饌粒落席間輙拾以啗之<lb/>
　又曰石崇家稻米飯在地經宿皆化為螺　又曰孫<lb/>
盛嘗詣殷浩談論對食奮擲麈尾毛悉落飯中食冷而<lb/>
復煖者數四至暮忘冷竟不言由是知名　原崔鴻前<lb/>
秦録曰苻堅以乞活夏黙為左鎮郎胡人䕶磨那為右<lb/>
鎮郎奄人申香為拂葢郎黙等身長一丈八尺並多力<lb/>
善射三人每食飯一石肉三十觔　増宋書曰衡陽王<lb/>
義季都督荆州嘗大蒐于郊有野老帶苫而耕命左右<lb/>
<pb n="KR3k0055_WYG_393-34b"/>
斥之老人擁耒對曰昔楚子盤遊見譏令尹今陽和扇<lb/>
氣播厥之始一日不作人失其時今王馳騁為樂驅斥<lb/>
老人大非勸農之義義季止馬曰此賢者也命賜之食<lb/>
老人曰吁願大王均其賜也苟不奪人時則一時皆享<lb/>
王賜老人不偏其賜矣斯飯也弗敢嘗問其名不言而<lb/>
退　宋東宫儀記曰掌侍臣常食唱飯二人　宋書曰<lb/>
王仲徳與兄叡同起義兵與慕容垂戰敗仲徳被重創<lb/>
走與家屬相失路經大澤困未能去有一小兒青衣年<lb/>
<pb n="KR3k0055_WYG_393-35a"/>
可七八嵗騎牛行見仲徳驚曰漢已食未仲徳言飢小<lb/>
兒去湏㬰復來得飯與之食　梁書曰謝藺五嵗每父<lb/>
母未飯乳媪欲令先飯藺終不進舅阮孝緒聞之歎曰<lb/>
此兒在家則曽子之流事君則藺生之匹因名之曰藺<lb/>
　南史曰魚𢎞為湘東王鎮西司馬述職西上道中乏<lb/>
食緣路采菱作菱米飯給所部𢎞過之所後人覔一菱<lb/>
不得　又曰傅翽代劉元明為山隂令問元明曰願以<lb/>
舊政告新令尹答曰我有竒術卿家譜所不載臨别當<lb/>
<pb n="KR3k0055_WYG_393-35b"/>
相示既而曰作縣惟日食一升飯而莫飲酒此第一䇿<lb/>
也　又曰裴元禮為豫州刺史居䘮惟食麥飯　後魏<lb/>
書曰盧義僖為都官尚書性清儉不營利雖居顯位每<lb/>
至困乏麥飯蔬菜亦甘之也　唐書曰太宗謂侍臣曰<lb/>
朕自皇太子立也遇物必誨見其將飯告以稼穡艱難<lb/>
不奪農時乃可常有　又曰蔣沇乾元後授咸陽今當<lb/>
軍旅之後瘡痍未平沇竭心撫綏人得安輯副元帥郭<lb/>
子儀統兵由其縣誡軍吏曰蔣令幹辦供億固有素士<lb/>
<pb n="KR3k0055_WYG_393-36a"/>
衆得蔬飯見饋則已無撓清政　仙經曰南岳僧悟空<lb/>
結廬岳西朱陵洞其處險絶僧遊覽累日捫蘿垂踵無<lb/>
幽不跡忽有道士坐䋲牀僧告以飢困道士歘起指石<lb/>
地曰此有米乃持钁劚石深數寸令僧探之得陳米升<lb/>
餘即著于釡承瀑<graphic n="KR1201" url="https://raw.githubusercontent.com/kanripo/KR-Gaiji/master/images/KR1201.png" mimeType="image/png"/>火煮飯勸僧餐一口未熟道士笑<lb/>
曰君餐止此可謂薄我當畢之遂吃硬飯<lb/>
　　飯三<lb/>
原芳菰　竒稌<hi>曹植七啓曰芳菰精稗霜蓄露葵滋陸機七徴曰神臯竒稌嘉禾之穂含  發</hi>
<pb n="KR3k0055_WYG_393-36b"/>
<hi>馨素穎玉鋭</hi>　精糳　濡潤<hi>左傳曰太羮不致粢食不糳杜預注曰不精糳也  傅巽七誨</hi>
<hi>曰孟冬香秔上秋膏粱雕胡菰子丹具東牆濡潤細滑流澤芬芳</hi>　脱粟　折秔<hi>漢書曰公</hi>
<hi>孫𢎞爲丞相封侯食一肉脱粟之飯米魚豢魏畧曰太祖嘲王朗不能效君昔在㑹稽折秔  飯朗曰適宜實</hi>
<hi>難如朗昔者未可折而折明公今日可折乃不折</hi>　饛簋　陪鼎<hi>毛詩曰有饛簋飱有捄棘</hi>
<hi>七毛萇注曰饛蒲簋貎飱熟食至左𫝊曰宴有好貨食有陪鼎禮之  也</hi>　増西旅　東牆<lb/>
<hi>王粲七釋曰西旅遊梁御宿素餐𤓰州紅麴參糅相半軟滑膏潤入口流散  下已見前</hi>　雲子<lb/>
雪花<hi>杜甫詩曰飯抄雲子白  古詩曰雪花凝椀白</hi>　青精　黄粱<hi>青精一名南天燭又</hi>
<hi>曰黒飯草以其可染黒飯也道家謂之青精飯故仙經云服草木之正氣與神通食青燭之精命不復隕謂此</hi>
<pb n="KR3k0055_WYG_393-37a"/>
<hi>也杜詩曰豈無青精飯使我顔色好少本草云黄粱穂大毛長其榖米皆粗于白粱而收子  古詩云新炊間</hi>
<hi>黄粱</hi>　玉屑　瓊糜<hi>酉陽雜爼云太和有二人遊嵩山迷路見一人衣潔白枕一襆物方眠見</hi>
<hi>二人且問所自因開襆兩裹皆玉屑飯授與二人曰分食此雖不足長生可一生無疾乃起與二人指路  楚</hi>
<hi>詞精瓊糜以為粻按注云精鑿也糜屑也粻粮也言精鑿玉屑以為飯</hi>　醉吐　笑噴<hi>孟宗</hi>
<hi>别𫝊曰宗為光禄勲大㑹醉吐麥飯察者以聞詔問食麥飯意宗答曰臣家止有麥米飯是以食之  蘇軾偃</hi>
<hi>竹記曰文與可以所畫篔簹谷竹遺子云此竹數尺耳而有萬尺之勢篔簹谷在洋州與可常令子作洋州三</hi>
<hi>十韻篔簹谷其一也予詩曰漢川修竹賤如蓬斤斧何曽赦籜龍料得清貧饞大守渭川千畝在胸中與可是</hi>
<hi>日與其妻遊谷中燒筍供晩食發函見予詩失笑噴飯滿案</hi>　葉裹　薪炊<hi>陳書云孔奐為</hi>
<pb n="KR3k0055_WYG_393-37b"/>
<hi>武康令尅日决戰乃令多營麥飯以荷葉裹之一宿之間得數萬裹軍人食訖盡棄其餘  世說曰荀公曽在</hi>
<hi>武帝前上食進飯曰此勞薪所炊也帝宻遣問之實用故車脚</hi>　加餐　異飯<hi>古詩曰努力加</hi>
<hi>餐飯又白居易寄元九詩曰憂我貧病身書來惟勸勉上言少愁苦下言加餐飯  韓愈送湖南李礎詩風土</hi>
<hi>稍殊音魚鰕日異飯</hi>　雕胡滑　菰米香<hi>杜甫詩飯憶雕胡滑飯栁宗元詩香舂菰米</hi>
　原五里聞香　七日不飢<hi>魏文帝與朝臣書江表惟長沙有好米作飯五里聞</hi>
<hi>香下異苑云衛士度其母嘗誦經㑹出自齋空中  大鉢香飯滿中母分食齋人七日不飢</hi>　吐飯<lb/>
成蜂　墮地為螺<hi>葛仙翁𫝊云仙翁與客對食吐口中飯盡成飛蜂滿屋良乆乃張口蜂悉</hi>
<hi>飛還入口中成飯地晉書衛瓘家人炊飯隨  為螺</hi>　増木蘭僧鐘　邯鄲僊枕<lb/>
<pb n="KR3k0055_WYG_393-38a"/>
<hi>唐王播太原人微時客揚州木蘭寺隨僧飯僧厭之飯後擊鐘比播至飯已畢矣播愧恨題詩二句云上堂已</hi>
<hi>了各西東慙愧闍黎飯後鐘遂去後播鎮是邦復逰寺見前所題詩已碧紗籠矣因續二句云二十年來塵拂</hi>
<hi>面而今始得碧紗籠嘆邯鄲道上唐開元中吕翁嘗息于此遇少年盧生自  貧困時主人方炊黄粱翁以枕</hi>
<hi>授生曰枕此當令子榮適如意生枕之夢抵舎娶崔氏女甚麗隨舉進士歴官中書令年八十卒及寤顧翁在</hi>
<hi>傍主人炊黄粱未熟謝曰先生教我矣</hi>
　　飯四<lb/>
原雕胡<hi>宋玉風賦云主人之女為臣炊雕胡之飯烹露葵之羮來勸臣食按西京雜記云菰之有米者</hi>
<hi>長安人謂之雕胡又云㑹稽人顧翺少失父事母至孝好食雕胡飯常率子女躬自採擷</hi>　精稗<hi>見前</hi>
<pb n="KR3k0055_WYG_393-38b"/>
<hi>飯三</hi>　菰粱<hi>劉梁七舉云菰粱之飯入口/叢流送以熊蹯咽以豹胎</hi>　蓂莢<hi>劉公幹清慮賦</hi>
<hi>云虞氏之爨火珠之甑炊嘉禾之米和蓂莢之飯</hi>　紅麫<hi>潘尼釣賦云紅麫之飯糅以菰米五味道</hi>
<hi>洽餘氣芬芳</hi>　粉粱<hi>傅毅七激云鳬鴿/之羮粉粱之飯</hi>　麤飯<hi>謝承後漢書曰司馬苞字</hi>
<hi>仲咸為太尉常食粗飯</hi>　乾飯<hi>又云胡劭為淮南太守使鈴下閣外炊暴作乾飯閣内不設釡甑</hi>
　麥飯<hi>後漢書曰世祖至南宫遇大風雨引車入道旁空舎對竈燎衣馮異進麥飯充飢</hi>　豆<lb/>
飯<hi>應璩新詩曰竈下炊牛犬甑中共豆餐</hi>　椹飯<hi>吳書袁術在夀春時百姓飢窮以桑椹蝗蟲為</hi>
<hi>乾飯</hi>　橡飯<hi>郭孔舒在窮記云舒到宛/墓下彭城王送橡飯十斛</hi>　一飯<hi>夫差謂勾踐曰寡人</hi>
<hi>禮先一飯矣言己齒長也</hi>　再飯<hi>禮記武王侍文王一飯/亦一飯再飯亦再飯</hi>　共飯<hi>不澤</hi>
<pb n="KR3k0055_WYG_393-39a"/>
<hi>手</hi>　摶飯<hi>致飽之/意不亷</hi>　勸飯<hi>臣勸如是/餐者三</hi>　放飯<hi>去手餘飯于器中</hi>
　増申椒<hi>楚詞雜申椒與菌桂</hi>　胡麻<hi>劉阮入天台山採藥見澗中有胡麻飯一杯流出因</hi>
<hi>取食之王昌齡贈米鍊師詩百花仙醖能留客一飯胡麻幾度春</hi>　覆甑<hi>物理論云忿㸑之未熟覆</hi>
<hi>甑而棄之所害亦多矣</hi>　覆盆<hi>酉陽雜爼云道士許象之言以盆覆寒食飯于暗地上入夏悉化為</hi>
<hi>蜘蛛亦異事也</hi>　一匙<hi>宋史宣仁太后謂吕大防等曰公各去吃一匙社飯明年社飯時思量老身也</hi>
　吐飯<hi>史記周公一飯三吐哺</hi>　賣飯<hi>説苑云吕望行年五十賣飯棘津</hi>　飯嗅<lb/>
<hi>通俗文曰飯嗅曰噎沙入飯曰滲</hi>　伴飯<hi>貽謀録云五季軍頭非有軍功皆號伴飯指揮使</hi>
秩飯<hi>魚朝恩判國子監賜錢千萬取子錢共秩飯</hi>　囊飯<hi>梁書云沈衆芒屩以麻䋲為帶又囊</hi>
<pb n="KR3k0055_WYG_393-39b"/>
<hi>麥飯以噉之朝士咸共誚其所為</hi>　金飯<hi>謝諷食經有越/國公碎金飯</hi>　白飯<hi>宋蘇轍詩</hi>
<hi>曰投壺擊鞠緑楊隂共盡清尊餐白飯</hi>　宰夫掌<hi>周禮宰夫掌朝覲㑹同賓客以牢禮之法掌其</hi>
<hi>牢禮委積膳獻飲食賓賜之飱牽與其陳數</hi>　増香積飯<hi>類苑云維摩居士遣八菩薩往衆香</hi>
<hi>國禮佛言願得世尊所食之餘欲以婆娑世界施作佛事如是香積如來以衆香盛飯與之</hi>　清風<lb/>
飯<hi>唐有清風飯用水精米龍睛粉龍腦末牛酪漿調事畢下水池冷透進之</hi>　原大梁之黍<lb/>
<hi>張協七命曰大梁之黍瓊山之禾唐稷播其根農帝嘗其華</hi>　不周之粟　南海之<lb/>
秬　東湖之菰<hi>徐幹七喻曰南土之秔東湖之菰</hi>　粒各自分<hi>釋名曰饙分也</hi>
<hi>衆粒各自分也按饙音分半蒸飯也</hi>　成熟為飯<hi>論衡曰榖之始熟曰粟㫪之于臼簸去糠蒸于</hi>
<pb n="KR3k0055_WYG_393-40a"/>
<hi>釡甑舉之以火成熟為飯乃甘可食也</hi>　□麫若霜<hi>傅𤣥七謨云彫胡之粢糝以饔粱香秔九</hi>
<hi>折□麫若霜</hi>　菰糧雪累<hi>杜預七規云菰糧/雪累斑臠錦文</hi>　萬鑿百陶<hi>崔駰</hi>
<hi>七依云萬鑿百陶精細如蟻</hi>　既滑且香<hi>桓驎七說云新城之秔雍丘之粱重穋代熟既滑且</hi>
<hi>香稗細麫精芳菲異粮</hi>　縹粒赤身<hi>孔煒七引云芳秔彫胡縹粒赤身辭秬方頴絶域累臻</hi>
　鮮若朝雪<hi>孫敏七誘云鏤藍簋丹實以餘粮鮮若朝雪流曜飛芳</hi>　散如細蟻<lb/>
<hi>桓驎七說云香箕為飯雜以梗菰散如細蟻聚若凝膏</hi>　御宿青穄<hi>王粲七釋云乃有西旅游</hi>
<hi>粱御宿青穄</hi>　河内㫖稻<hi>袁子云河内青稲新城芳稅彫胡細弱㳺粱精美</hi>　為客<lb/>
治飯<hi>淮南子云為客治飯而自藜藿食名尊於實也</hi>　宫人持飯<hi>四王遺事</hi>　増飢<lb/>
<pb n="KR3k0055_WYG_393-40b"/>
湏索飯<hi>東軒筆録云宋章惇少善養生嘗云遇飢雖不相識䖏亦湏索飯若食飯時見爺亦不拜</hi>
恵州飽飯<hi>黄山谷詩東坡謫嶺南時宰欲殺之飽吃恵州飯細和淵明詩</hi>　不妄過飯<lb/>
<hi>漢第五倫字伯魚修行清白嘗召見上曰聞卿為吏不過從兄飯寜有之邪對曰臣生遭饑饉米石萬錢實不</hi>
<hi>敢妄過人飯</hi>　帷堪噉飯<hi>隋文帝謂賀若弼曰我以楊素髙熲為宰相汝倡言此二人惟堪噉</hi>
<hi>飯是何意也弼對曰誠有是言上怒甚然思其功特令除名</hi>　與令對飯<hi>漢書云薛宣東海郯</hi>
<hi>人入守左馮翊始髙陵令陽湛櫟陽令謝游皆貪滑不遜持郡短長前二千石數案不能竟及宣視事詣府謁</hi>
<hi>宣設酒飯與相對接待甚偹已而隂求其罪賍具得所受取乃宻以手書曉之湛即時解印綬付吏為記謝宣</hi>
<hi>終無怨言而櫟陽令㳺自以大儒有名輕宣宣獨移書顯責之游得檄亦解印綬去</hi>　與壻同飯<lb/>
<pb n="KR3k0055_WYG_393-41a"/>
<hi>宋張文定公安道平生未嘗不衣冠而食當暑月與其壻王鞏同飯命鞏褫帶衫帽自如鞏不敢公曰吾自布</hi>
<hi>衣諸生遭遇一飯皆君賜也享君之賜敢不敬乎子自食某之食雖褫衣可也</hi>　以備隂雨<hi>墨子</hi>
<hi>守備曰乾飯人二升以備隂雨</hi>　宿嵗之儲<hi>時鏡新書曰嵗暮家家具有肴簌謂為宿嵗之儲以</hi>
<hi>入新年名為送嵗留宿飯至新年十二則棄於街衢以為去故取新除貧取富又㽞此飯驚蟄雷鳴擲之屋上</hi>
<hi>令雷聲逺</hi>　原裹飯往食<hi>莊子曰子輿與子桑友而霖雨十日子輿曰子桑殆病矣裹飯往食</hi>
<hi>之</hi>　車載餉軍<hi>桓靈寳列𫝊云桓靈寳車載飯以餉軍士</hi>　精瑶蕊以為粮<lb/>
<hi>張衡思𤣥賦云屑玉蕊以為粮兮斟白水以為漿</hi>　君未覆手不敢餐<hi>覆手以循咡餐</hi>
<hi>勸客</hi>　客餐主人辭以疏<hi>餐美主人之食</hi>　𤣥山之粱不周之稻<lb/>
<pb n="KR3k0055_WYG_393-41b"/>
<hi>崔駰七依</hi>　陽山之穄九期之禾<hi>劉劭七華</hi>　㑹稽之菰冀野之<lb/>
粱<hi>張衡七辨</hi>　釋之叟叟烝之浮浮<hi>毛詩𫝊曰釋淅米也叟叟聲也浮浮氣也箋云</hi>
<hi>釋之烝之為酒及簠簋之實</hi>　膏液荑葇澗潤流芳<hi>𫝊𤣥七謨</hi>　埃墨墮<lb/>
飯取而食之<hi>家語曰孔子厄于陳蔡従者七日不食子貢糴于野人得米一石顔回仲由炊之于</hi>
<hi>壞屋之下有埃墨隨飯中顔回取而食之子貢自外望見之以為竊食入問孔子召顔回曰疇昔余夢見先人</hi>
<hi>豈或啓佑我哉子炊而進飯我將祭焉對曰向有埃墨堕飯中欲置之則不潔棄之則可惜回即食之不可祭</hi>
<hi>也</hi>　鼠渉飯中捐而不食<hi>論/衡</hi>　南箕無舌飯多沙糖<hi>易林</hi>
<hi>大畜之益天女推牀不成文章南箕無舌飯多沙糖</hi>　嬰兒之戲以塵為飯<hi>見總載一</hi>
<pb n="KR3k0055_WYG_393-42a"/>
　　飯五<lb/>
増詩唐張賁以青䭀飯送襲美魯望詩曰誰屑瓊瑶事<lb/>
青䭀舊𫝊名品出華陽應宜仙子胡麻伴因送劉即與<lb/>
阮郎　皮日休答詩曰傳得三元䭀飯名大宛聞說有<lb/>
仙卿分泉過屋春青稻拂霧彯衣折紫莖蒸䖏不教雙<lb/>
鶴見服來惟怕五雲生草堂空坐無飢色時把金津漱<lb/>
一聲　陸龜蒙答詩曰舊聞香積金仙食今見青精玉<lb/>
斧餐自笑鏡中無骨緑可能飛上紫霞端<lb/>
<pb n="KR3k0055_WYG_393-42b"/>
　　餐<lb/>
増適館<hi>詩曰適子之館兮還子授子之餐兮</hi>　下士<hi>古君子行曰周公下白屋吐哺不足餐</hi>
　餐錢<hi>漢髙后紀賜餐錢注厨膳錢也又通典唐詔丞相位尊而堂厨未復無餐令日食萬錢之半</hi>
　廊餐<hi>五代㑹要曰唐制常參官每朝退賜食謂之廊餐又宋建隆元年㐲退賜食廊下即廊餐也</hi>
　不素餐<hi>詩彼君子兮不素餐兮</hi>　不能餐<hi>詩維子之故使我不能餐兮</hi>　原<lb/>
朝服設餐<hi>儀禮云卿致賓宰夫朝服設餐</hi>　晏進糲餐<hi>新序云魏文侯見箕季曰晏進</hi>
<hi>糲餐之食𤓰瓠之羮</hi>　𫝊餐而食<hi>漢書云韓信欲東擊趙令其禆將𫝊餐曰今日破趙㑹食注曰</hi>
<hi>餐小飯也</hi>
<pb n="KR3k0055_WYG_393-43a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_393-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷三百八十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_203-1a"/>
　欽定四庫全書<lb/>
御定淵鑑𩔖函卷一百九十八<lb/>
　　文學部七<hi>詩</hi>　<hi>賦</hi>
　　　詩一<lb/>
　原毛詩序曰詩者志之所之也在心為志發言為詩<lb/>
　春秋説題辭曰在事為詩未發為謀<hi>詳毛詩</hi>　増詩含神<lb/>
　霧曰詩者天地之心君徳之祖百福之宗萬物之户也<lb/>
　　孔穎達毛詩正義序曰夫詩者論功頌徳之歌止僻<lb/>
<pb n="KR3k0055_WYG_203-1b"/>
　防邪之訓雖無為而自發實有益於生靈　原漢書曰<lb/>
　誦其言謂之詩　又曰古者諸侯卿大夫交接鄰國以<lb/>
　微言相感當揖譲之時必稱詩以喻其志盖以别賢不<lb/>
　肖而觀盛衰故孔子曰不學詩無以言也　増元史傳<lb/>
　曰楊載嘗言詩當取材於漢魏而音節則以唐為宗<lb/>
　原荀朂曰詩者古之歌章　文章流别論曰書云詩言<lb/>
　志歌永言言其志謂之詩古有採詩之官王者以知得<lb/>
　失　増說苑貴徳篇曰夫詩思然後積積然後流流然<lb/>
<pb n="KR3k0055_WYG_203-2a"/>
後發　潛夫論曰詩賦者所以頌善醜之徳洩哀樂之<lb/>
情也故温雅以廣文興喻以盡意　真西山曰古今人<lb/>
詩吟諷弔古多矣斷煙平蕪淒風澹月荒寒蕭瑟之状<lb/>
讀者往往慨然以思工則工矣而於世道未有云補也<lb/>
　文心雕龍明詩篇曰若夫四言正體雅潤為本五言<lb/>
流調清麗為宗華實異用惟才所安　又曰至於三六<lb/>
雜言則出自篇什離合之著則明於圖讖廻文所興則<lb/>
道原為根聨句共韻則柏梁餘製巨細或殊情理同致<lb/>
<pb n="KR3k0055_WYG_203-2b"/>
　陸機文賦曰詩縁情而綺靡　鍾嶸詩品曰氣之動<lb/>
物物之感人故摇蕩性情形諸舞詠照燭之才暉麗萬<lb/>
有靈祇待之以致饗幽微藉之以昭告動天地感鬼神<lb/>
莫近於詩　劉賓客集曰片言可以明百意坐馳可以<lb/>
役萬景工於詩者能之　白居易曰詩者根情苗言華<lb/>
聲實義　栁冕曰風雅之文變而為形似比興之體變<lb/>
而為飛動禮義之情變而為物色詩之變盡矣　嚴羽<lb/>
曰夫詩有别材非闗書也詩有别趣非闗理也然非多<lb/>
<pb n="KR3k0055_WYG_203-3a"/>
讀書多窮理則不能極其所至　梅聖俞曰詩以聲律<lb/>
為竅物色為骨意格為體　詩法源流曰詩者原於徳<lb/>
性發於才情心聲不同有如其面　又曰唐人以詩為<lb/>
詩宋人以文為詩唐詩主於達性情故於三百篇為近<lb/>
宋詩主議論故於三百篇為逺　髙棅曰詩自三百篇<lb/>
以降漢魏質過於文六朝華浮於實得二者之中備風<lb/>
人之體惟唐詩為然然以世次不同故其所作亦異略<lb/>
而言之則有初唐盛唐中唐晚唐之不同　李維楨曰<lb/>
<pb n="KR3k0055_WYG_203-3b"/>
後唐而詩衰莫如宋有出於中晚之下後唐而詩盛莫<lb/>
如明無加於初盛之上譬之詩三百篇崐崘也漢魏六<lb/>
朝龍門積石也唐則溟渤尾閭矣將安所取益乎　徐<lb/>
禎卿談藝錄曰詩者乃精神之浮英造化之祕思也<lb/>
林誌曰宋失之理趨元滯之學識<lb/>
　　詩二<lb/>
原列子曰堯微服逰於康衢聞兒童謡曰立我烝民莫<lb/>
匪爾極不識不知順帝之則堯問曰孰敎爾為此兒童<lb/>
<pb n="KR3k0055_WYG_203-4a"/>
曰我聞之大夫問大夫大夫曰古詩　禮記曰舜彈五<lb/>
弦之琴而歌南風之詩　左傳曰周穆王欲肆其心周<lb/>
行天下將必有車轍馬迹焉祭公謀父作祈招以止王<lb/>
心其詩曰祈招之愔愔式昭徳音思我王度式如玉式<lb/>
如金　穆天子傳曰至於黄竹乃休日中大寒北風雨<lb/>
雪天子作詩我徂黄竹三章以哀民　漢武帝集曰奉<lb/>
車子侯暴病一日死上甚悼之乃自為歌詩　漢孝武<lb/>
帝元封三年作柏梁臺詔羣臣二千石有能為七言詩<lb/>
<pb n="KR3k0055_WYG_203-4b"/>
乃得上坐皇帝曰日月星辰和四時梁王曰驂駕駟馬<lb/>
従梁來大司馬曰郡國士馬羽林才丞相曰總領天下<lb/>
誠難治大將軍曰和撫四夷不易哉御史大夫曰刀筆<lb/>
之吏臣執之太常曰撞鐘擊鼔聲中詩宗正曰宗室廣<lb/>
大日益滋衞尉曰周衞交㦸禁不時光祿勲曰總領従<lb/>
官柏梁臺廷尉曰平理清讞決嫌疑太僕曰修飾輿馬<lb/>
待駕來大鴻臚曰郡國吏功差次之少府曰乗輿御馬<lb/>
主治之大司農曰陳粟萬碩揚以箕執金吾曰徼道宫<lb/>
<pb n="KR3k0055_WYG_203-5a"/>
下隨討治左馮翊曰三輔盗賊天下危右扶風曰盗阻<lb/>
南山為民災京兆尹曰外家公主不可治詹事曰椒房<lb/>
率更領其材典屬國曰蠻夷朝賀常㑹期大匠曰柱枅<lb/>
欂櫨相枝持大官令曰枇杷橘栗桃李梅上林令曰走<lb/>
狗逐兔張罘罳郭舍人曰齧妃女脣甘如飴東方朔曰<lb/>
迫窘詰屈幾窮哉　漢書韋賢傳曰其先韋孟家本彭<lb/>
城為楚元王傅傅子夷王及孫王戊戊荒淫不遵道孟<lb/>
作詩諷諌後遂去位徙家於鄒　又曰匡衡字稚圭好<lb/>
<pb n="KR3k0055_WYG_203-5b"/>
學家貧傭作以供資用尤精詩力過絶人諸儒為之語<lb/>
曰無説詩匡鼎來<hi>應劭曰鼎方也張晏曰匡衡少時字鼎</hi>匡説詩解人頤<lb/>
　又曰益州刺史王襄欲宣風化於衆庶聞王褒有俊<lb/>
才使褒作中和樂職宣布詩𨕖好事者習而歌之時汜<lb/>
鄉侯何武為童子𨕖在歌中久之武等學長安歌太學<lb/>
下轉而上聞宣帝召武等觀之皆賜帛謂曰此盛徳事<lb/>
也吾何足以當之　世説曰夏侯湛作周詩成以示潘<lb/>
岳曰此文非徒温雅乃别見孝弟之性潘因此遂作家<lb/>
<pb n="KR3k0055_WYG_203-6a"/>
風詩　又曰郭景純詩云林無静樹川無停流阮遥集<lb/>
云泓峥蕭瑟實不可言毎讀此輙覺神超形越　晉竇<lb/>
滔妻蘇氏名蕙字若蘭滔被徙流沙蕙為織錦廻文詩<lb/>
八百餘字以寄滔宛轉廻旋辭甚悽惋　増鍾嶸詩品<lb/>
曰謝康樂毎對惠連輙得佳語後在永嘉西堂思詩竟<lb/>
日不就寤寐間忽見惠連即得池塘生春草故常曰此<lb/>
語有神助非吾語也　北史傳曰蕭慤工於詩曽於秋<lb/>
夜賦詩其两句云芙容露下落楊栁月中疎為知音所<lb/>
<pb n="KR3k0055_WYG_203-6b"/>
賞　全唐詩話曰李義府初遇以李大亮劉洎之薦太<lb/>
宗召令詠烏義府曰日裏颺朝彩琴中聞夜啼上林多<lb/>
少樹不借一枝棲帝曰吾將全樹借汝　又曰中宗正<lb/>
月晦日幸昆明池賦詩羣臣應制百餘篇帳殿結綵樓<lb/>
命昭容𨕖一篇為新翻御製曲從臣悉集其下須叟紙<lb/>
落如飛各認其名而懐之惟沈宋二詩不下移時一紙<lb/>
飛墜競取而觀乃沈詩也及聞其評曰二詩工力悉敵<lb/>
沈落句微臣雕朽質羞覩豫章才詞氣已竭宋云不愁<lb/>
<pb n="KR3k0055_WYG_203-7a"/>
明月盡自有夜珠來猶健舉沈乃服不敢復争　唐書<lb/>
傳曰張說為文屬思精壮既謫岳州而詩益悽惋人謂<lb/>
得江山助云　全唐詩話曰長安盛春遊蘇頲製詩云<lb/>
飛埃結紅霧遊蓋飄青雲明皇嘉賞以御花親插其巾<lb/>
上時榮之　又曰王灣遊吳中江南意云海日生殘夜<lb/>
江春入舊年詩人以來無聞此句張公居政府手題於<lb/>
政事堂毎示能文令為楷式　唐書曰孫逖開元中為<lb/>
集賢修撰時海内少事帝賜羣臣十日一燕宰臣蕭嵩<lb/>
<pb n="KR3k0055_WYG_203-7b"/>
㑹百官賦天成元澤維南有山楊之華三月英英有蘭<lb/>
和風嘉禾等八篇繼雅頌體使逖序所以然　唐詩品<lb/>
彚李白烏栖曲注曰賀知章謂此詩可以泣鬼神矣<lb/>
山堂肆考曰孟浩然嘗遊祕省值秋月新霽諸英畢集<lb/>
賦詩次至浩然即援筆書曰微雲澹河漢疎雨滴梧桐<lb/>
舉坐嗟其清絶咸以之閣筆　唐書傳曰元徳秀字紫<lb/>
芝家貧求為魯山令𤣥宗在東都酺五鳯樓下令三百<lb/>
里縣令刺史各以聲樂集徳秀惟樂工數十人聮袂而<lb/>
<pb n="KR3k0055_WYG_203-8a"/>
歌于蒍于蒍徳秀所為歌也帝聞異之歎曰賢人之言<lb/>
哉　全唐詩話曰李紳初以古風求知於吕温温見齊<lb/>
煦誦憫農詩曰鋤禾日當午汗滴禾下土誰知盤中餐<lb/>
粒粒皆辛苦又曰此人必為卿相果如其言　玉海曰<lb/>
韓愈作元和聖徳詩　唐書傳曰栁公權文宗嘗召與<lb/>
聨句帝曰人皆苦炎熱我爱夏日長公權屬曰薫風自<lb/>
南来殿閣生微凉他學士亦屬和帝獨諷公權句以為<lb/>
詞情皆足命題於壁　全唐詩話曰周朴性喜吟詩尤<lb/>
<pb n="KR3k0055_WYG_203-8b"/>
尚苦澁毎遇景物搜竒抉思日旰忘反嘗野逢一負薪<lb/>
者忽持之且厲聲曰得之矣樵夫矍然掣臂棄薪因得<lb/>
句耳　後山詩話曰王師圍金陵唐使徐鉉來盛稱其<lb/>
主博學多藝使誦其詩曰秋月之篇天下傳誦之其句<lb/>
云云太祖大笑曰寒士語耳鉉心不服太祖曰微時自<lb/>
秦中歸道華山下醉臥田間覺而月出有句曰未離海<lb/>
底千山黒才到中天萬國明鉉始驚服殿上稱夀　山<lb/>
堂肆考曰楊徽之字仲猷能為詩太宗冩其警句十聮<lb/>
<pb n="KR3k0055_WYG_203-9a"/>
於御屏徽之詩有新霜染楓葉皓月借梨花自云句有<lb/>
神助　宋史傳曰尹洙撰皇雅十篇曰天監西師耆武<lb/>
憲古大鹵帝籍庶工皇治太平　又曰石介字守道用<lb/>
杜衍韓琦薦擢太子中允直集賢院時舉措一新介喜<lb/>
曰歌頌吾職也其可已乎作慶厯聖徳詩　性理大全<lb/>
朱子曰邵堯夫詩云梧桐月向懐中落楊栁風來面上<lb/>
吹真風流人豪也　又曰石曼卿詩云樂意相闗禽對<lb/>
語生香不斷樹交花此語形容得浩然之氣　又楊龜<lb/>
<pb n="KR3k0055_WYG_203-9b"/>
山曰程伯淳禊飲詩未須愁日暮天際是輕隂又泛舟<lb/>
詩云只恐風花一片飛何其温柔敦厚也　金史傳曰<lb/>
王庭筠㤗和元年扈從秋山獻詩三十餘首上甚嘉之<lb/>
　明紀宣徳八年正月楊士竒撰太平聖徳詩十章以<lb/>
獻諸學士儒臣亦各有獻<lb/>
　　詩三<lb/>
原麗則　綺靡<hi>楊雄曰詩人之賦麗以則  文賦詩緣情而綺靡</hi>　増婉復<lb/>
研練<hi>紀纂淵海曰魏建安後訖江左律度屢變至沈約庾信以音韻相婉復属對精宻及沈佺期宋之問</hi>
<pb n="KR3k0055_WYG_203-10a"/>
<hi>又加靡麗囘忌聲病學者宗之號為沈宋之元稹杜甫詩序曰沈宋之流研練精切稳順聲勢謂  為律詩</hi>
　風骨　音響<hi>殷璠曰貞觀末標格漸髙景雲中頗通逺調開元十五年後聲律風骨始備矣</hi>
<hi>沖髙棅曰唐興承陳隋之弊子昻始變雅正觀其音響  和渾渾然有平大之意若公輸氏當巧而不用者也</hi>
<hi>故能掩沈宋之靡韻抑沈宋之新聲</hi>　俊逸　清新<hi>杜甫寄懐李白詩曰白也詩無敵飄然思</hi>
<hi>不羣清新庾開府俊逸鮑参軍</hi>　排比聲韻　陟頓始終<hi>髙棅曰五言長篇自古樂</hi>
<hi>府焦仲卿而下繼者絶少唐初亦不多見逮李杜二公始盛至其鋪陳終始排比聲韻大或千言次猶數百辭</hi>
<hi>意曲折對仗森嚴此少陵所長也太白又次之文又曰若夫張皇氣勢陟頓始終綜覈乎古今博大其  辭則</hi>
<hi>李杜尚矣</hi>　孤桐朗玉　水月鏡花<hi>劉禹錫曰心之精微發而為文文之神妙詠而</hi>
<pb n="KR3k0055_WYG_203-10b"/>
<hi>為詩猶孤桐朗玉自有天律泥謝榛曰詩有可解不可解若水月鏡花勿  其迹可也</hi>　指揮曹<lb/>
劉　壓倒元白<hi>杜牧詩曰曹劉湏在指揮中两摭言寳厯中楊相嗣復具慶下繼放  榜時先</hi>
<hi>僕射自洛入覲嗣復率生徒迎於潼闗既囘大宴新昌里第諸生翼坐元白俱在賦詩惟楊汝士後成詩最佳</hi>
<hi>元白歎服醉歸曰我今日壓倒元白矣其詩警句曰文章舊價留鸞掖桃李新隂在鯉庭</hi>
　　詩四<lb/>
原建安之風　篇章之囿　志之所至<hi>詩亦至焉禮</hi>　志之<lb/>
所之<hi>詳𩔖聚</hi>　三言<hi>夏侯/湛</hi>　四言<hi>韋孟/始作</hi>　五言<hi>李陵始作</hi>　六<lb/>
言<hi>谷永始作</hi>　七言<hi>漢武/柏梁</hi>　九言<hi>髙貴/鄉公</hi>　清辭　綺合<hi>以上白帖</hi>
<pb n="KR3k0055_WYG_203-11a"/>
　増詩史<hi>唐書傳曰杜甫善叙事律切精深至千言不少衰世號詩史</hi>　詩豪<hi>又曰白居</hi>
<hi>易推劉禹錫為詩豪</hi>　圓美流轉<hi>詩話總龜謝眺嘗語沈約曰好詩圓美流轉</hi>　建安<lb/>
體<hi>嚴羽滄浪詩話曰漢年號曹子建父子及鄴中七子之詩</hi>　黄初體<hi>魏年號與建安相接其體</hi>
<hi>則一也</hi>　正始體<hi>魏年號嵇阮/諸公之詩</hi>　太康體<hi>晋年號左思潘岳二張二陸諸</hi>
<hi>公之詩</hi>　元嘉體<hi>宋年號顔鮑/諸公之詩</hi>　永明體<hi>齊年號齊諸公之詩</hi>　齊<lb/>
梁體<hi>通两朝而言之</hi>　南北朝體<hi>通周而言之與/齊梁體一也</hi>　唐初體<hi>唐初</hi>
<hi>猶襲齊梁之體</hi>　盛唐體<hi>景雲以後開元/天寶諸公之詩</hi>　大厯體<hi>大厯十才子之詩</hi>
　元和體<hi>元白諸公</hi>　晚唐體　本朝體<hi>通前後而言之</hi>　元祐體<lb/>
<pb n="KR3k0055_WYG_203-11b"/>
<hi>蘇黄陳諸公</hi>　江西宗沠體<hi>山谷為/之宗</hi>　蘇李體<hi>李陵蘇武也</hi>　曹<lb/>
劉體<hi>子建公幹也</hi>　陶體<hi>淵明/也</hi>　謝體<hi>靈運/也</hi>　徐庾體<hi>徐陵庾信</hi>
<hi>也</hi>　沈宋體<hi>佺期之/問也</hi>　陳拾遺體<hi>陳子昂也</hi>　王楊盧駱體<lb/>
<hi>王勃楊炯盧照鄰駱賓王</hi>　張曲江體<hi>始興文獻公九齡也</hi>　少陵體　太白<lb/>
體　髙達夫體<hi>髙常侍適也</hi>　孟浩然體　岑嘉州體<hi>岑参也</hi>
王右丞體<hi>王維也</hi>　韋蘇州體<hi>韋應物也</hi>　韓昌黎體　栁子<lb/>
厚體　韋栁體<hi>蘇州與儀曹合言之</hi>　李長吉體　李商隐體<hi>即西</hi>
<hi>崐體也</hi>　盧仝體　白樂天體　元白體<hi>微之樂天其體一也</hi>　杜<lb/>
<pb n="KR3k0055_WYG_203-12a"/>
牧之體　張籍王建體<hi>諸樂府之體同也</hi>　賈閬仙體　孟東<lb/>
野體　杜荀鶴體　東坡體　山谷體　后山體<hi>后山本學</hi>
<hi>杜其語似之者無數篇他或似而不全若其他則本其自體耳</hi>　王荆公體<hi>公絶句最髙其得意</hi>
<hi>髙出蘇黄陳之上而與唐人尚隔一闗</hi>　邵康節體　陳簡齋體<hi>陳去非與義也</hi>
<hi>亦江西之沠而不異</hi>　楊誠齋體<hi>其初學半山后山最後亦學絶句於唐人已而盡棄諸家之體</hi>
<hi>而别出機杼蓋其所序如此也</hi>　𨕖體<hi>𨕖詩時代不同體製各異今人例謂五言古詩為𨕖體非也</hi>
　柏梁體<hi>漢武與羣臣共賦七言毎句用韻後人謂此為柏梁體</hi>　玉臺體<hi>玉臺集乃</hi>
<hi>徐陵所序漢魏六朝之詩皆有之或者但謂纖<graphic n="KR1904" url="https://raw.githubusercontent.com/kanripo/KR-Gaiji/master/images/KR1904.png" mimeType="image/png"/>者為玉臺體其實則不然</hi>　西崑<hi>即李商隐體然</hi>
<pb n="KR3k0055_WYG_203-12b"/>
<hi>兼温庭筠及本朝楊劉諸公而名之也</hi>　香奩體<hi>韓偓之詩皆裾裙脂粉之語有香奩集</hi>
宫體<hi>梁簡文帝傷於輕靡時號宫體其他製尚或不一然大槩不出此耳</hi>　髙楊張徐體<lb/>
<hi>明初四家</hi>　何李體<hi>何景明李/夢陽也</hi>　七才子體<hi>東郡謝榛濟南李于鱗吳郡王</hi>
<hi>世貞長興徐中行廣陵宗臣南海梁有譽武昌呉國倫也</hi>　李長沙體<hi>茶陵李東陽也</hi>　公<lb/>
安體<hi>袁宏道暨兄宗道弟中道也</hi>　竟陵體<hi>鍾惺譚元春也</hi>
　　詩五<lb/>
原詩後漢孔融離合郡姓名詩曰漁父屈節水潛匿方<lb/>
<hi>離魚字</hi>與時進止出行施張<hi>離日字魚日合成魯</hi>吕公磯釣闔口渭<lb/>
<pb n="KR3k0055_WYG_203-13a"/>
旁<hi>離口字</hi>九域有聖無土不王<hi>離或字口或合成國</hi>好是正直女囘<lb/>
予匡<hi>離子字</hi>海外有截隼逝鷹揚<hi>當離乙字恐古文與今文或有不同合成孔也</hi>
六翮將奮羽儀未張<hi>離鬲字</hi>龍蛇之蟄俾也可忘<hi>離虫字合成融</hi>
玫琁隠曜美玉韜光<hi>去玉成文不湏合</hi>無名無譽放言深藏<hi>離與</hi>
<hi>字</hi>按轡安行誰謂路長<hi>離才字合成舉</hi>　晉潘岳離合詩曰佃<lb/>
漁始化人民穴處意守醇樸音應律吕桑梓被源卉木<lb/>
在野鍚鸞未設金石拂舉害咎蠲消吉徳流普谿谷可<lb/>
安奚作棟宇嫣然以熹焉懼外侮熙神委命已求多祜<lb/>
<pb n="KR3k0055_WYG_203-13b"/>
歎彼季末口出擇語誰能墨誠言䘮厥所壟畞之諺龍<lb/>
潛巖阻尠義崇亂少長失叙<hi>思楊容姬難堪</hi>　宋何長瑜離合<lb/>
詩曰宜然悦今㑹且怨明晨别肴䔩不能甘有難不可<lb/>
雪　宋孝武離合詩曰霏雲起兮汎濫雨靄昏而不消<lb/>
意氣悄以無樂音塵寂而莫交守邉境以臨敵寸心厲<lb/>
於戎昭閣盈圖記門滿賓僚仲秋始戒中園初凋池育<lb/>
秋蓮冰滅寒漂㫖歸塗以易感日月逝而難要分中心<lb/>
而誰寄人懐念而必謡<hi>悲客他方字</hi>　謝惠連離合詩曰放<lb/>
<pb n="KR3k0055_WYG_203-14a"/>
棹遵遥塗方與情人别歗歌亦何言肅爾凌霜節<hi>各字</hi>
又曰夫人皆薄離二友獨懐古思篤子衿詩山川何足<lb/>
苦<hi>念字</hi>　又夜集作離合詩曰四坐宴嘉賓一客自逺臻<lb/>
九言何所戒十善故宜遵<hi>此字</hi>　謝靈運作離合詩曰古<lb/>
人怨信次十日眇未央加我懐繾綣口詠情亦傷劇哉<lb/>
歸遊客處子勿相忘<hi>别字</hi>　賀道慶離合詩曰促席宴閑<lb/>
夜足歡不覺疲咏歌無餘願永言終在斯<hi>信字</hi>　齊石道<lb/>
慧離合詩曰好仇華良夜子歡我亦欣昊穹出明月一<lb/>
<pb n="KR3k0055_WYG_203-14b"/>
坐感良辰<hi>娯字</hi>　齊王融離合詩曰冰容慙逺鑑水質謝<lb/>
明暉是照相思夕早望行人歸<hi>火字</hi>　梁元帝離合詩曰<lb/>
泬寥雲物淨水木備春光龕定方無逺合浦不離航<hi>寵字</hi>
　蕭巡離合詩贈尚書令何敬容曰技能本無取枝葉<lb/>
復單貧柯條謬承日木石豈知晨狗馬誠難盡犬羊非<lb/>
易馴效嚬既不似學歩孰能真實由紊朝典是曰斁彛<lb/>
倫俗化於兹鄙人途自此分<hi>何敬容字</hi>　陳沈炯離合詩贈<lb/>
江藻曰開門枕荒野井上發紅桃林中藤蔦秀木末風<lb/>
<pb n="KR3k0055_WYG_203-15a"/>
雲髙堂室何寥廓志士隠蓬蒿故知人外賞文酒易陶<lb/>
陶朋友足諧晤又此盛詩騷朗月同擕手良景共含毫<lb/>
欒巴有好術言是神仙曹百年肆偃仰一理詎能勞<hi>間居</hi>
<hi>有樂</hi>　増唐權徳輿以離合詩贈張廌曰黄葉従風㪚暗<lb/>
嗟時節換忽見鬢邉霜勿辭林下觴躬行君子道辜負<lb/>
芳名早帳殿漢官儀巾車塞垣草交情劇斷金文律毎<lb/>
招尋始知蓬山下如見古人心　張廌和權載之離合<lb/>
詩曰移居既同里多幸陪君子引雅重當朝弓旌早見<lb/>
<pb n="KR3k0055_WYG_203-15b"/>
招植根瓊林圃直夜金閨歩勸深子玉銘力競相如賦<lb/>
間闊向春闈日復想光儀格言信難繼木石強為詞<lb/>
宋孔平仲藥名離合四時詩曰草滿南園綠青青復間<lb/>
紅花開不掃地錦繡逕相通　又曰漿寒飲一石蜜液<lb/>
和巖桂心渇望天南星河粲垂地　又曰參旗挂綵木<lb/>
通夕凉如水銀漢耿半天河橋暝煙紫　又曰雪片擁<lb/>
頽垣衣裘冷如甲香醪不滿榼藤枕欹殘臘　宋孝武<lb/>
華林都亭曲水聮句效柏梁體曰九宫盛事予旒□<hi>宋孝</hi>
<pb n="KR3k0055_WYG_203-16a"/>
<hi>武帝</hi>三輔務根誠難亮<hi>揚州刺史江/夏王臣義恭</hi>䇿拙枌鄉慙恩望<hi>南兖</hi>
<hi>州刺史竟陵王臣誕</hi>折衝莫效興民謗<hi>領軍将軍臣元景</hi>侍禁衛儲恩喻<lb/>
量<hi>太子右率臣暢</hi>臣謬叨寵九流曠<hi>吏部尚書臣荘</hi>喉脣廢職方思譲<lb/>
<hi>侍中臣偃</hi>明筆直繩天威諒<hi>御史中丞臣顔師伯</hi>　梁武帝清暑殿聮<lb/>
句柏梁體曰居中負扆寄纓紱<hi>梁武帝</hi>言慙輻輳政無術<lb/>
<hi>新安太守任昉</hi>至徳無垠愧違弼<hi>侍中/徐勉</hi>燮贊京河豈微物<hi>丹陽丞劉</hi>
<hi>汎</hi>竊侍两宫慙樞宻<hi>黄門侍/郎桞憕</hi>清通簡要臣豈汨<hi>吏部郎中謝覽</hi>
出入帷扆濫榮秩<hi>侍中張卷</hi>複道龍樓歌楙實<hi>太子中庶子王峻</hi>空<lb/>
<pb n="KR3k0055_WYG_203-16b"/>
班獨坐慙羊質<hi>御史中丞陸杲</hi>嗣以書記臣敢配<hi>右軍主簿陸倕</hi>謬參<lb/>
和鼎講畫一<hi>司徒主簿劉治</hi>鼎味參和臣多匱<hi>司徒左西屬江嘗</hi>　元<lb/>
帝宴清言殿作柏梁體曰玉衡七政轉璇璣<hi>帝</hi>升降端<lb/>
揆而才非<hi>侍中尚書僕射臣裒</hi>澄鏡朱紫眇難追<hi>吏部尚書臣穀</hi>　唐中<lb/>
宗誕辰内殿宴聨句效柏梁體曰潤色鴻業寄賢才<hi>帝</hi>
叨居右弼媿鹽梅<hi>李嶠</hi>運籌帷幄荷時來<hi>宗楚客</hi>職掌圖籍<lb/>
濫蓬萊<hi>劉憲</hi>两司謬忝謝鍾裴<hi>崔/湜</hi>禮樂銓管效塵埃<hi>鄭愔</hi>陳<lb/>
師振旅清九垓<hi>趙彦昭</hi>欣承顧問侍天杯<hi>李適</hi>銜恩獻夀柏<lb/>
<pb n="KR3k0055_WYG_203-17a"/>
梁臺<hi>蘇頲</hi>黄縑青簡奉康哉<hi>盧藏/用</hi>宗伯秩禮天地開<hi>薛稷</hi>帝<lb/>
歌難續仰昭囘<hi>宋之問</hi>微臣捧日變寒灰逺慙班左媿遊<lb/>
陪<hi>上官昭容</hi>　原齊王融廻文詩曰枝分栁塞北葉暗榆闗<lb/>
東垂條逐絮轉落蘂㪚華叢池蓮照曉月幔錦拂朝風<lb/>
低吹雜綸羽薄粉豔妝紅離情隔逺道歎結深閨中<lb/>
又後園作廻文詩曰斜峰繞徑曲聳石帶山連花餘拂<lb/>
戲鳥樹宻隐鳴蝉　梁簡文帝和湘東王後園廻文詩<lb/>
曰枝雲間石峰<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>水侵山岸池清戲鵠聚樹秋飛葉㪚<lb/>
<pb n="KR3k0055_WYG_203-17b"/>
　邵陵王蕭綸廻文詩曰燭華臨静夜香氣入重幃曲<lb/>
度聞歌逺繁絃覺舞遲　周庾信和廻文詩曰旱蓮生<lb/>
竭鑊嫩菊飬秋隣滿池留浴鳥分橋上戲人　梁定㐮<lb/>
侯和廻文詩曰危臺出岫迥曲磵上橋斜池蓮隐弱芰<lb/>
徑篠落藤花　増唐潘陽春日雪以廻文絶句呈張廌<lb/>
權徳輿曰春梅雜落雪發樹幾花開真湏盡興飲仁里<lb/>
願同來　張廌和潘孟陽廻文絶句曰遲遲日氣暖漫<lb/>
漫雪天春知君欲醉飲思此見交親　宋王安石泊雁<lb/>
<pb n="KR3k0055_WYG_203-18a"/>
廻文詩曰泊雁鳴深渚収霞落晚川柝隨風歛陣樓映<lb/>
月低絃漠漠汀帆轉幽幽岸火然壑危通細路溝曲繞<lb/>
平田　明髙啟廻文詩曰風簾一燭對殘花薄霧籠寒<lb/>
翠袖紗空院别愁驚破夢東䦨井樹夜啼鴉　原宋鮑<lb/>
昭建除詩曰建旗出燉煌西討屬國羌除去徒與騎戰<lb/>
車羅萬箱滿山又填谷投鞍合營墻平原亘千里旗鼓<lb/>
轉相望定舍後未休候騎前敕装執戈無暫頓彎弧不<lb/>
解張破滅先零國生虜郅支王危亂悉平蕩萬里置闗<lb/>
<pb n="KR3k0055_WYG_203-18b"/>
梁成軍入玉門士女獻壺漿収功在一時厯世荷餘光<lb/>
開壌襲朱紱左右佩金章閉門草太𤣥兹事殆愚狂<lb/>
梁宣帝建除詩曰建國惟神業十世本靈長除苛逾漢<lb/>
祖徯后𩔖殷湯滿盈既虧度否運理還康平堦今復覩<lb/>
徳星行見祥定㓂資雄略静亂屬賢良執訊窮郢魯弔<lb/>
伐徧徐揚破敵勲庸盛佩紫且懐黄危苖既已竄妖沴<lb/>
亦云亡成功勒雲社治定禮要荒収㦸歸農噐牧馬恣<lb/>
芻塲開山接梯路架海擬山梁閉慾同彭老延夀等東<lb/>
<pb n="KR3k0055_WYG_203-19a"/>
皇　范雲建除詩曰建國負東海衣冠成營丘除道梁<lb/>
淄水結駟登之罘滿坐咸嘉友蘋蘩絶時羞平望極聊<lb/>
攝直視盡姑尤定交無恒所同志互相求執手歡髙宴<lb/>
舉白窮獻酬破琴豈重賞臨豪寧再儔危生一朝露螻<lb/>
蟻將見謀成功退不處為名自此収収名棄車馬單歩<lb/>
反蝸牛開渠納秋水相土播春疇閉門謝世人何欲復<lb/>
何求　陳沈炯建除詩曰建章連鳯闕藹藹入雲煙除<lb/>
庭發槐栁冠劍似神仙滿衢飛玉[車*犬]夾道躍金鞭平明<lb/>
<pb n="KR3k0055_WYG_203-19b"/>
塵霧合薄暮風雲騫定交太學裏射䇿雲臺邉執事一<lb/>
朝謬朝市忽崩遷破家徒殉國力弱不扶顛危機空履<lb/>
虎擊惡豈如鸇成師鑿門去敗績裹尸旋収魂不入斗<lb/>
抱景問穹𤣥開顔何所說空憶平生前閉門窮巷裏静<lb/>
埽詠歸田　增宋黄庭堅建除重贈徐天隐詩曰建極<lb/>
臨萬邦稽古陛下聖除書日月下有耳家相慶滿意見<lb/>
升平父老扶杖聽平生所傳聞似仁祖徳性定鼎百世<lb/>
長<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>弓均夷静執事當在朝官冷殊未稱破帽風欹欹<lb/>
<pb n="KR3k0055_WYG_203-20a"/>
簡易不騎乗危顛相扶持泉石共嘲詠成樂澗河中傲<lb/>
世似未敬收潦下秋船期公拜嘉命開元命觀事身得<lb/>
見全盛閉門長蓬蒿或許老夫病　原陳沈炯六甲詩<lb/>
曰甲拆開衆果萬物具敷榮乙飛上危幕雀乳出空城<lb/>
丙魏舊勲業申韓事刑名丁翼陳詩罷公綏作賦成戊<lb/>
巢花已秀滿塘草自生已乃忘懐客榮樂尚闗情庚庚<lb/>
聞鳥囀肅肅望鳬征辛酸多憫惻寂寞少逢迎壬蒸懐<lb/>
太古覆妙佇無名癸巳空施位詎以召幽貞　又十二<lb/>
<pb n="KR3k0055_WYG_203-20b"/>
屬詩曰鼠迹生塵案牛羊暮下來虎嘯坐空谷兔月向<lb/>
窓開龍隰逺青翠蛇栁近徘徊馬蘭方逺摘羊負始春<lb/>
裁猴栗羞芳果雞跖引清杯狗其懐物外豬蠡窅悠哉<lb/>
　増明胡儼十二辰詩曰鼴鼠飲河河不乾牛女長年<lb/>
相見難赤手南山縛猛虎月中取兔天漫漫驪龍有珠<lb/>
常不睡畫蛇添足適為累老馬何曽有角生羝羊觸藩<lb/>
徒忿懥莫笑楚人冠沐猴祝雞空自老林丘舞陽屠狗<lb/>
沛中市平津牧豕海東頭　原陳沈炯六府詩曰水廣<lb/>
<pb n="KR3k0055_WYG_203-21a"/>
南山暗杖䇿出蓬門火炬前村發林煙樹下昏金花㪚<lb/>
黄蘂蕙草雜芳蓀木蘭露漸落山芝風屢翻土膏行已<lb/>
冒抱甕憶中園榖城定若近當終黄石言　孔魚和六<lb/>
府詩曰金門朱軌躅吾子盛簪裾木舌無時用萍流復<lb/>
在余水鄉訪松石蘭澤侣樵漁火洲方可至地肺即為<lb/>
居土牛自知止貞心達毁譽榖稼有時隟乗植望白榆<lb/>
　又古兩頭纖纖詩曰两頭纖纖月初生半白半黒眼<lb/>
中精腷腷膊膊雞初鳴磊磊落落向曙星　齊王融代<lb/>
<pb n="KR3k0055_WYG_203-21b"/>
两頭纖纖詩曰两頭纖纖綺上文半白半黒燕翔羣腷<lb/>
腷膊膊鳥迷曛磊磊落落玉石分　増宋張舜民两頭<lb/>
纖纖詩曰两頭纖纖織女梭半白半黒右軍鵞腷腷膊<lb/>
膊石子坡磊磊落落大風歌　两頭纖纖蠒綰絲半白<lb/>
半黒蠅蠧之腷腷膊膊母赴兒磊磊落落忠臣詞　原<lb/>
齊王融藳砧詩曰藳砧今何在山上復有山何當大刀<lb/>
頭破鏡飛上天　又代藳砧詩曰花蔕今何在不是林<lb/>
下生何當垂两髻團扇雲間明　又曰鏡臺今何在寸<lb/>
<pb n="KR3k0055_WYG_203-22a"/>
身正相隨何當碎聨玉雲上璧已虧　又古五雜組詩<lb/>
曰五雜組岡頭草往復還車馬道不獲已人將老　又<lb/>
代五雜組詩曰五雜組慶雲發往復還經天月不獲已<lb/>
生胡越　梁范雲擬古五雜組詩曰五雜組㑹塗山往<lb/>
復還两崤闗不得已孀與鰥　宋孔平仲五雜組詩曰<lb/>
五雜組垂衣裳往復還就桀湯不獲已翦夏商　又曰<lb/>
五雜組花木春往復來江湖人不獲已議和親　又曰<lb/>
五雜組錦繡段往復來隨陽雁不獲已猶仕宦　又曰<lb/>
<pb n="KR3k0055_WYG_203-22b"/>
五雜組朝霞明往復來車馬行不獲已方用兵　宋王<lb/>
微四氣詩曰蘅若首春華梧楸當夏翳鳴笙起秋風置<lb/>
酒飛冬雪　齊王融四色詩曰赤如城霞起青如松霧<lb/>
澈黒如幽都雲白如瑶池雪　梁范雲四色詩曰折栁<lb/>
青門外握蘭翠疏中緑蘋騁春日碧渚澹時風　又曰<lb/>
差池朱燕去繽翻赤雁歸瀺灂丹魚聚聨翩白鳥飛<lb/>
又曰素鱗颺北渚白水杜南宛獻環潤玉塞歸珠照瓊<lb/>
轅　又曰烏林葉将霣墨池水就乾𤣥豹藏暮雨黒豹<lb/>
<pb n="KR3k0055_WYG_203-23a"/>
凌夜寒　又曰丹如桓公廟青如夕郎門墨如南巖䃤<lb/>
白如東山猿　宋鮑昭謎字詩曰二形一體四支八頭<lb/>
四八一八飛泉仰流<hi>井字</hi>　頭如刀尾如鉤中央横廣四<lb/>
角六抽右面負两刃左邉雙屬牛<hi>龜字</hi>　乾之一九隻立<lb/>
無偶坤之二六宛然雙宿<hi>土字</hi>　謝荘自潯陽至都集道<lb/>
里名為詩曰山經亟旋覽水牒勌敷尋稽榭誠淹留煙<lb/>
臺信遐臨翔州凝寒氣秋浦結清隂眇眇髙湖曠遥遥<lb/>
南陵深青溪如委黛黄沙似舒金觀道雷池側訪徳茅<lb/>
<pb n="KR3k0055_WYG_203-23b"/>
堂隂魯顯闕微迹秦良滅芳音訊逺博望崖探賦梁山<lb/>
岑崇舘非陳宇茂苑豈舊林　鮑昭數名詩曰一身仕<lb/>
闗西家族滿山東二年従車駕齋祭甘泉宫三朝國慶<lb/>
畢休沐還舊邦四牡曜長路傾蓋若飛鴻五侯相餞送<lb/>
髙㑹集新豐六樂陳廣坐組帳揚春風七盤起長袖庭<lb/>
下列歌鐘八珍盈雕俎綺肴紛錯重九族咸瞻遲賓友<lb/>
仰徽容十載學無就善宦一朝通　齊虞羲數名詩曰<lb/>
一去濠水陽連翩逺為客二毛颯已垂家貧無所擇三<lb/>
<pb n="KR3k0055_WYG_203-24a"/>
徑日就荒遥人心不懌四豪不降意何事黄金百五日<lb/>
來歸者朱輪竟長陌六郡輕薄兒追隨窮日夕七發動<lb/>
音容賓従紛奕奕八表服英嚴聲光滿墳籍九流意何<lb/>
以守𤣥遂成白十載職不移來歸落松柏　梁范雲數<lb/>
名詩曰一鼓有餘氣趫勇正紛紜二廣無遺略雄虎自<lb/>
為羣三河尚擾攘楯櫓起橨榅四巡駐青蹕瘞玉曠亭<lb/>
云五十又舒斾旗幟日繽紛六郡良家子慕義輕從軍<lb/>
七獲美前載克俊嘉昔聞八音佇繁律将以安司勲九<lb/>
<pb n="KR3k0055_WYG_203-24b"/>
命既斯復金璧固宜分十難康有道延首望卿雲　増<lb/>
宋文同一字至十字詠竹詩曰竹竹森寒潔緑湘江濱<lb/>
渭水曲帷幔翠錦戈矛蒼玉心虚異衆草節勁踰凡木<lb/>
化龍杖入仙陂呼鳯律鳴神谷月娥巾帔静冉冉風女<lb/>
笙竽清簌簌林間飲酒碎影摇罇石上圍棋輕隂覆局<lb/>
屈大夫逐去徒悦椒蘭陶先生歸來但尋松菊若論檀<lb/>
欒之操無敵於君欲圖瀟灑之姿莫賢於僕　原齊王<lb/>
融奉和竟陵王郡縣名詩曰追芳承茘浦揖道訊虗丘<lb/>
<pb n="KR3k0055_WYG_203-25a"/>
升裾臨廣牧從望盡平洲曽山陵翠坂方渠緬清流陽<lb/>
臺翻早茂隂舘懐名秋歲晏東光弭景仄西華收端溪<lb/>
慙昔彦測水謝前修往食曲阜盛今屬平臺遊燕棠缺<lb/>
初雅鄭衮息遺謳久傾信都美乃結茂陵儔河間殊可<lb/>
詠南海果難遊　梁范雲奉和齊竟陵王郡縣名詩曰<lb/>
撫戈金城外解佩玉門中白馬騰逺雪蒼松壮寒風臨<lb/>
涇方辯渭安夷始和戎取禾廣田北驅獸飛狐東新城<lb/>
多雉堞故市絶商工海西舟楫斷雲南煙霧通罄節疇<lb/>
<pb n="KR3k0055_WYG_203-25b"/>
盛徳宣力昭武功還飲漁陽水豈轉杜陵蓬　梁沈約<lb/>
奉和竟陵王郡縣名詩曰西都富軒冕南宫溢才彦髙<lb/>
闕連朱雉方渠漸遊殿廣川肆河濟長岑繞崤汧曲梁<lb/>
濟危渚平臯騁悠眄青淵皎澄澈曽山鬰葱蒨陽泉濯<lb/>
春藻隂丘聚寒霰西華不可留東光促奔箭望都遊子<lb/>
懐臨戎征馬倦既豫平臺集復齒南皮宴一闚長安城<lb/>
羞言杜陵掾　増宋孔平仲郡名詩呈吕元鈞曰相人<lb/>
觀久逺要且視資質酒酸本多甘絹敗為少宻公家渭<lb/>
<pb n="KR3k0055_WYG_203-26a"/>
川後亮氣不一屈播移雖裔土寧妥如舊蓽優游歸孔<lb/>
聖坎壈笑趙壹儻來等榮辱所遇順勞佚道閤接談賓<lb/>
文房㪚書帙當其㤗定時海宇寧無物耳目並已忘何<lb/>
心蘄冕黻忽聞韶曲奏更覺巴音失温純比金玉清越<lb/>
勝琴瑟似追少陵歩真得建安骨從今益淬厲及此舒<lb/>
長日唱酬安敢同心欽但齊栗　原梁元帝縣名詩曰<lb/>
長陵新市北鄭衛好容儀先過上蘭苑還牽髙栁枝薄<lb/>
粧宜入鏡舒花堪照池蒲洲涵水色椒壁雜風吹此時<lb/>
<pb n="KR3k0055_WYG_203-26b"/>
方夜飲平臺傳羽巵　范雲州名詩曰司春命初鐸青<lb/>
耦肆中樊逸豫誠何事稻粱復宜敦徐歩遵廣隰冀以<lb/>
冩憂源楊栁垂場圃荆棘生庭門交情久所見益友能<lb/>
孰存　簡文帝卦名詩曰櫛比園花滿徑復水流新離<lb/>
禽時入袖旅榖乍依蘋豐壺邀上客鵠鼎命嘉賓車由<lb/>
泰夏闥馬㪚咸陽塵蓮舟雖未濟分密已同人　又藥<lb/>
名詩曰朝風動春草落日照横塘重臺蕩子妾黄昏獨<lb/>
自傷燭映合歡被帷飄蘇合香石墨聊書賦鉛華試作<lb/>
<pb n="KR3k0055_WYG_203-27a"/>
妝徒令惜萱草蔓延滿空房　元帝藥名詩曰戍客恆<lb/>
山下常思衣錦歸况看春草歇還見雁南飛䗶燭凝花<lb/>
影重臺閉綺扉風吹竹葉袖網綴流黄機詎信金城裏<lb/>
繁露曉沾衣　庾肩吾奉和藥名詩曰英王牧荆楚聽<lb/>
訟出池臺督郵穪蝗去亭長説烏來行塘朱鷺響當道<lb/>
赤帷開馬鞭聊冩賦竹葉暫傾杯　沈約奉和齊竟陵<lb/>
王藥名詩曰丹草秀朱翹重臺架危岊木蘭露易飲射<lb/>
干枝可結陽隰採辛夷寒山望積雪玉泉亟周流雲華<lb/>
<pb n="KR3k0055_WYG_203-27b"/>
乍明滅合歡葉暮卷爵林聲夜切垂景廹連桑思仙暮<lb/>
雲埒荆實剖丹瓶龍芻汗奔血照握乃夜光盈車非玉<lb/>
屑細栁空葳蕤水萍終萎絶黄符若可挹長生永昭晳<lb/>
　増宋黄庭堅荆州即事藥名詩曰四海無逺志一溪<lb/>
甘遂心牽牛避洗耳臥著桂枝隂　又曰前湖後湖水<lb/>
初夏半夏凉夜䦨鄉夢破一雁度衡陽　又曰垂空青<lb/>
幕綠一一排風開石友常思我豫知子能來　又曰幽<lb/>
澗泉石綠閉門聞啄木運柴胡奴歸車前掛生鹿　又<lb/>
<pb n="KR3k0055_WYG_203-28a"/>
曰雨如覆盆來平地没牛膝囘望無夷陵天南星斗濕<lb/>
　又陳亞登湖州銷暑樓藥名詩曰重樓肆登賞豈羡<lb/>
石為廊風月前湖近軒窓半夏凉罾青識漁浦芝紫認<lb/>
仙鄉却恐當歸闕靈仙為别傷　原梁元帝姓名詩曰<lb/>
征人習水戰辛苦配戈船夜城隨偃月朝軍逐避年龍<lb/>
吟澈水度虹光入夜圓濤來如陣起星上似烽然經時<lb/>
事南越還復討朝鮮　沈約和陸慧曉百姓詩曰建都<lb/>
望淮海樹闕表衡稽井幹風雲出柏梁星漢齊皇王臨<lb/>
<pb n="KR3k0055_WYG_203-28b"/>
萬宇惠化覃黔黎吉士服仁義宿昔秉華圭庸賢起幽<lb/>
谷欽言非象犀端委康國歩偃息召邦攜舉政方分䇿<lb/>
易紀粲金泥伊余沐嘉幸由是别逺畦曽微涓露荅光<lb/>
景遂云西方隨練丹子薄暮矯行迷　増宋孔平仲和<lb/>
蕭十六人名詩曰式微子歎歸期滯疎鍾皓月僧窓睡<lb/>
滿郭丹楓已送秋李白桃紅春又至綠楊朱户鎻娉婷<lb/>
燕趙壹笑誰相親紅顔囘眄能溺人有若大川無際涘<lb/>
吾曹操行薄雲天去險就平當擇地嚴君平昔敎諸子<lb/>
<pb n="KR3k0055_WYG_203-29a"/>
肯向贛江為此事勿損仁義縱歡娯力與主張興廢墜<lb/>
不才弓使酬杜詩搦管能令言鄙志　原梁元帝相名<lb/>
詩曰仙人賣玉杖乗鹿去山林浮杯度池曲摩鏡往河<lb/>
隂井内書銅板竈裏化黄金妻摇五明扇妾弄一弦琴<lb/>
暫遊忽千里中天那可尋　又鳥名詩曰方舟去鳷鵲<lb/>
鵠引欲相要晨鳬移去舸飛燕動歸橈雞人憐夜刻鳯<lb/>
女念吹簫雀釵照輕幌翠的繞纖腰復聞朱鷺曲鉦管<lb/>
雜廻潮　又獸名詩曰豹韜求秘術虎略選良臣水渉<lb/>
<pb n="KR3k0055_WYG_203-29b"/>
黄牛浦山過白馬津摧鋒上狐塞畫象入麒麟果下新<lb/>
花落桃枝芳樹春王孫及公子熊席復横陳　又歌曲<lb/>
名詩曰啼烏怨别偶曙鳥憶離家石闕題書字金鐙飄<lb/>
落花東方曉星度西山落日斜縠衫廻廣袖團扇掩輕<lb/>
紗暫借青驄馬來送黄牛車　又龜兆名詩曰土膏春<lb/>
氣生倡女協春情魚遊連北水鵠作遼東鳴折梅還插<lb/>
鬢盪柱更移聲銀燭含朱火金罏對寳笙百枝凝夕燄<lb/>
郤月隐髙城　又鍼宂名詩曰金推五百里日晚唱歸<lb/>
<pb n="KR3k0055_WYG_203-30a"/>
來車轉承光殿歩上通天臺釵臨曲池影扇拂玉堂梅<lb/>
先取中庭入罷逐歩廊廻下闗那早閉人迎已復開<lb/>
又将軍名詩曰虎旅皆成陣龍騎盡能<graphic n="KR1568" url="https://raw.githubusercontent.com/kanripo/KR-Gaiji/master/images/KR1568.png" mimeType="image/png"/>鳴鞭俱破虜<lb/>
<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>勝往長榆細栁浮輕岸大樹繞棲烏樓船寫退鷁檣<lb/>
鳥狎飛鳬度河還自許偏與功名俱　又宫殿名詩曰<lb/>
林間花欲然竹徑露初圓鬬雞東道上走馬北場邉合<lb/>
歡依暝巷蒲桃向日鮮旗亭覔張放香車迎董賢定隔<lb/>
天淵水相思夜不眠　又屋名詩曰梁園氣色和斗酒<lb/>
<pb n="KR3k0055_WYG_203-30b"/>
共相過王柱調新曲畫扇掩餘歌深潭映菱菜絶壁掛<lb/>
輕蘿木蓮恨花晚薔薇嫌刺多含情戲芳節徐歩待金<lb/>
波　又車名詩曰長墟帶江轉連甍映日分佳人坐椒<lb/>
屋接膝對蘭薫繞砌縈流水邉梁圖畫雲錦色懸殊衆<lb/>
衣香遥出羣日暮輕帷下黄金妾贈君　又船名詩曰<lb/>
天際浮雲飛三翼自相追池模白鵠舞檐知青雀歸華<lb/>
淵通轉塹伏檻跨相磯松澗流星影桂窓斜月暉思君<lb/>
此無極髙樓淚染衣　又樹名詩曰桃李競追隨輕衫<lb/>
<pb n="KR3k0055_WYG_203-31a"/>
露弱枝杏梁始東照柘火未西馳香因玉釧動佩逐金<lb/>
衣移栁葉生眉上珠璫摇鬢垂逢君桂枝馬車下覔新<lb/>
知　又草名詩曰胡王迎娉主塗經蒯北遊金錢買含<lb/>
笑銀缸影梳頭初控遊龍馬仍移卷柏舟中江離思切<lb/>
蓬鬢不堪秋况度菖蒲海落月似懸鉤　陳沈炯八音<lb/>
詩曰金屋貯阿嬌樓閣起迢迢石頭足年少大道跨河<lb/>
橋絲桐無緩節羅綺自飄飄竹煙生薄晚花色亂春朝<lb/>
匏𤓰詎無匹神女嫁蘇韶土地多妍冶鄉里足塵囂革<lb/>
<pb n="KR3k0055_WYG_203-31b"/>
年未相識聲論動風飈木桃堪底用寄以答瓊瑶　増<lb/>
宋孔平仲還鄉展省道中作四聲詩寄豫章僚友曰蕭<lb/>
灘波潺湲巴丘山崔嵬江天如相迎風吹浮雲開思鄉<lb/>
人皆然惟予頻歸來松楸彌青鮮春容生泉臺久雨水<lb/>
陡長泱漭似海廣葦底解小艇曉起蕩兩槳早飯野篠<lb/>
下鳥語静逾響有酒我不飲引領但子想四際又暮夜<lb/>
意詣尚未到繫纜坐樹隂嘒嘒厭聚噪徑歩氣尚暝岸<lb/>
嘯韻自報内顧自慰幸比歲屢拜埽執熱逼入伏一葉<lb/>
<pb n="KR3k0055_WYG_203-32a"/>
益局促日落月欲出豁若脫桎梏木色鬰碧幄竹節削<lb/>
綠玉赤脚踏白石宿泊得沐浴　原陳沈炯和蔡黄門<lb/>
口字詠絶句曰囂囂宫閣路靈靈谷口閭誰知名噐品<lb/>
語哩各崎嶇　増宋孔平仲寄賈宣州藏頭詩曰髙㑹<lb/>
當年喜得曹日陪宴衎自忘勞力囘天地君應憊心狹<lb/>
乾坤我尚豪豕亥論書非素學子孫干祿有東臯十年<lb/>
求友相知寡分付長松䕃短蒿　又孔平仲呈章子平<lb/>
藏頭詩曰玉駱聲華星斗傍方州投老憇甘棠木逃翦<lb/>
<pb n="KR3k0055_WYG_203-32b"/>
伐枝長碧石耐鐫磨性有常巾褚藏經勤問學子孫傳<lb/>
業富文章十年流落歸何暮日聽除書侍玉皇　王安<lb/>
石送呉顯道集句詩曰五湖大浪如銀山問君西遊何<lb/>
當還以手撫膺坐長歎空手無金行路難丈夫意有在<lb/>
吾徒且加餐屏風九疊雲錦張千峰如連環上有横河<lb/>
斷海之浮雲可望不可攀飛空結樓臺動影褭窕冲融<lb/>
間沛然乗天遊下看塵世悲人寰泊舟潯陽郭去去翻<lb/>
空廓君今幸未成老翁衰老不復如今樂<lb/>
<pb n="KR3k0055_WYG_203-33a"/>
増歌宋鼂補之八音歌荅黄魯直曰金蘭况同心莫樂<lb/>
新相知石田罹清霜念此百草腓絲看煑繭吐士聽憤<lb/>
悱語竹馬非妙齡美人恐遲暮匏繫魯東家今君尚天<lb/>
涯土膏待陽癉氣至如咄嗟革薄不可廓士迫不流惡<lb/>
木無松柏心蝎處螻蟻託<lb/>
増書宋朱子與鞏仲至書曰古今詩凡有三變蓋自書<lb/>
傳所載虞夏以來下及魏晋自為一等自晉宋間顔謝<lb/>
以後及唐初自為一等自沈宋以後定著律詩下及今<lb/>
<pb n="KR3k0055_WYG_203-33b"/>
日自為一等<lb/>
原序梁江淹雜體詩序曰夫楚謡漢風既非一骨魏製<lb/>
晉造固亦二體譬藍朱成采雜錯之變無端宫角為音<lb/>
靡曼之態非極故蛾眉詎同貌而俱動於魂芳草寧共<lb/>
氣而皆悦於魄不其然與至於世之諸賢各滯所迷莫<lb/>
不論甘則忌辛好丹則非素豈所謂通方廣照恕逺兼<lb/>
愛者哉然五言之興諒非變古但闗西鄴下既以罕同<lb/>
河外江南頗為異法故元黄經緯之辯金璧浮沉之殊<lb/>
<pb n="KR3k0055_WYG_203-34a"/>
僕以為亦各具美兼善而已　増元稹樂府題序曰詩<lb/>
迄於周離騷迄於楚是後詩之流為二十四名賦頌銘<lb/>
贊文誄箴詩行詠吟題怨歎章篇操引謡謳歌曲詞調<lb/>
皆詩人六義之餘　元稹杜甫詩序曰上薄風雅下該<lb/>
沈宋言奪蘇李氣吞曹劉掩顔謝之孤髙雜徐庾之流<lb/>
麗　宋濓劉兵部詩序曰詩心之聲也是故凝重之人<lb/>
其詩典以則俊逸之人其詩藻而麗躁易之人其詩浮<lb/>
以靡苛刻之人其詩峭厲不平嚴荘温雅之人其詩自<lb/>
<pb n="KR3k0055_WYG_203-34b"/>
然從容而超乎物象之表<lb/>
　　賦一<lb/>
原釋名曰賦敷也敷布其義謂之賦也　毛詩序曰詩<lb/>
有六義其二曰賦　漢書曰不歌而誦謂之賦登髙能<lb/>
賦可以為大夫言感物造端材智深美可以與圖政事<lb/>
故可以為列國大夫也春秋之後周道漫壊聘問歌詠<lb/>
不行於列國而賢人失志之賦作矣孫卿及楚臣屈原<lb/>
離讒憂國皆作賦以諷諭咸有惻隐古詩之義其後宋<lb/>
<pb n="KR3k0055_WYG_203-35a"/>
玉唐勒漢興枚乗司馬相如下及揚子雲競為侈麗閎<lb/>
衍之語没其諷諭之義是以揚子稱之曰詩人之賦麗<lb/>
以則辭人之賦麗以淫如孔氏之門用賦也則賈誼登<lb/>
堂相如入室矣　増金史傳曰郝天挺元好問嘗從學<lb/>
進士業天挺曰今之賦學以速售為功六經百家分裂<lb/>
緝綴或篇章句讀不之知幸而得之不免為庸人　揚<lb/>
子曰相如云合纂組以成文列錦繡而為質一經一緯<lb/>
一宫一商此作賦之迹也　陸機文賦曰賦體物而瀏<lb/>
<pb n="KR3k0055_WYG_203-35b"/>
亮　文心雕龍詮賦篇曰賦者鋪也鋪采摛文體物冩<lb/>
志也　又曰及靈均唱騷始廣聲貌然則賦也者受命<lb/>
於詩人而拓字於楚辭者也　張說昭容氏文集序曰<lb/>
白雲起而帝歌翠華臨而臣賦　李白大獵賦序曰臣<lb/>
以為賦者古詩之流辭欲壮麗義歸傳逺不然何以光<lb/>
讚盛美感動天神　李華含元殿賦序曰曩之文士賦<lb/>
長笛洞簫懐握之細則廣言山川之阻採伐之勤至于<lb/>
都邑宫室閎模濶度則略而不言其體病矣　權徳輿<lb/>
<pb n="KR3k0055_WYG_203-36a"/>
上論貢士書曰今之甲賦律詩皆屬偷析經語侮聖人<lb/>
之言　張詠聲賦序曰聲賦之作豈拘模限韻春雷秋<lb/>
蟲之為事也　鼂補之離騷新序曰自風雅變而為離<lb/>
騷離騷變而為賦　袁裒求志賦序曰古人以賦託志<lb/>
或比擬賢哲或冩情幽怨或述已行藏若愍志復志求<lb/>
志之𩔖非一大抵皆假託仿喻依楚辭屬詞　王禕文<lb/>
訓曰其賦則字錬句戞音覈韻軋藻秀春擷花豔時撥<lb/>
校妍媸於錙銖品抑揚於毫髪<lb/>
<pb n="KR3k0055_WYG_203-36b"/>
　　賦二<lb/>
原漢書曰枚臯上書北闕自陳枚乗之子上得書大喜<lb/>
召入見待詔臯因賦殿中詔使賦平樂舘善之拜為郎<lb/>
臯不通經術談笑𩔖俳倡為賦頌好僈戲以故得媟瀆<lb/>
貴幸比東方朔郭舍人等武帝春秋三十九乃得皇太<lb/>
子羣臣喜故臯與東方朔作皇太子生賦臯從行上有<lb/>
所感輙使賦之為文疾受詔輙成故所賦多司馬相如<lb/>
善為文而遲故所作少　司馬相如長門賦序云孝武<lb/>
<pb n="KR3k0055_WYG_203-37a"/>
帝陳皇后時得幸頗妬别在長門宫愁悶悲思聞蜀郡<lb/>
成都司馬相如天下工為文奉黄金百两為相如文君<lb/>
取酒因于解悲愁之辭而為文以悟主上皇后復得幸<lb/>
　漢書曰成帝趙昭儀方大幸毎上往甘泉宫常從在<lb/>
屬車間豹尾中故揚雄盛言車騎之衆參麗之駕非所<lb/>
以感動天地迎釐三辰又言屏玉女郤宓妃以微諷齋<lb/>
戒之事賦成奏之天子異焉先是時蜀有司馬相如作<lb/>
賦甚𢎞麗温雅雄心壮之毎作賦常擬以為式　桓子<lb/>
<pb n="KR3k0055_WYG_203-37b"/>
新論曰余少時見揚子雲麗文髙論不量年少猥欲逮<lb/>
及常作小賦用精思大劇而立感動發病子雲亦言成<lb/>
帝上甘泉詔使作賦為之卒暴倦臥夢其五臟出地及<lb/>
覺大少氣病一歲余素好文見子雲工為賦欲從之學<lb/>
子雲曰能讀千賦則善為之矣　漢書曰上令王褒與<lb/>
張子僑等並待詔數從遊獵所幸宫館輙為歌頌議者<lb/>
多以為淫靡不急上曰不有博奕者乎為之猶賢乎已<lb/>
辭賦有仁義諷諭賢於倡優博奕逺矣　東觀漢記曰<lb/>
<pb n="KR3k0055_WYG_203-38a"/>
班固字孟堅九歲能作賦頌固數入讀書禁中毎行巡<lb/>
狩輙獻賦　禰衡别傳曰黄射大㑹賓客人有獻鸚鵡<lb/>
者射舉巵酒於衡曰願先生賦之以娯嘉賓衡攬筆而<lb/>
作文不加㸃辭彩甚麗　魏略曰卞蘭獻賦贊述太子<lb/>
徳美太子報曰作者不虚其辭受者必當其實蘭此者<lb/>
豈吾實哉昔吾丘夀王陳寳何武等徒以歌頌猶金帛<lb/>
之賜蘭事雖不諒義足嘉也今賜牛一頭　又曰邯鄲<lb/>
淳作投壺賦千餘言奏之文帝以為工賜帛十匹　魏<lb/>
<pb n="KR3k0055_WYG_203-38b"/>
志曰鄴都銅爵臺新成太祖悉将諸子登臺使各為賦<lb/>
曹植援筆立成太祖甚異之　文士傳曰何楨字元幹<lb/>
青龍元年天子特詔曰揚州别駕何楨有文章才識使<lb/>
作許都賦成封上不得令人見楨遂造賦封上　王隐<lb/>
晉書曰張華字茂先阮籍見華鷦鷯賦以為王佐之才<lb/>
成公綏亦推文義勝己　髙士傳曰潘尼曽與同僚飲<lb/>
主人有瑠璃椀客使賦之尼與坐立成　世説曰孫興<lb/>
公作天台賦成以示范榮期云卿試擲地要作金石聲<lb/>
<pb n="KR3k0055_WYG_203-39a"/>
范曰恐子之金石非宫商中聲然毎至佳句皆輙云應<lb/>
是吾輩語　増山堂肆考褚陶字季雅褚先生後也年<lb/>
十三作鷗鳥賦宛陵嚴仲弼見而竒之曰褚先生復作<lb/>
矣　世説曰庾仲初作揚都賦成呈庾亮以親族之懐<lb/>
大為其名價云可三二京四三都於是人人競冩都下<lb/>
紙為之貴　梁書傳曰張率為待詔賦奏之甚見稱賞<lb/>
手敕答曰相如工而不敏枚臯速而不工卿可謂兼二<lb/>
子於兹矣　隋書傳曰潘徽字彦伯秦王俊聞其名召<lb/>
<pb n="KR3k0055_WYG_203-39b"/>
為學士嘗從俊朝京師在塗令徽於馬上為賦行一驛<lb/>
而成名曰述思賦俊覽而善之　唐書傳曰袁朗後主<lb/>
聞其才詔為月賦一篇灑然無留思後主曰謝荘不得<lb/>
獨美於前矣　又曰張九齡字子夀帝賜白羽扇乃獻<lb/>
賦自况帝嘉其才髙理妙　皮日休桃花賦序曰予嘗<lb/>
慕宋廣平之為相貞姿勁質而有梅花賦清便富麗得<lb/>
南朝徐庾體不𩔖其為人彼蘇味道得而稱之廣平之<lb/>
名遂振　又曰謝偃嘗為麈影賦二篇太宗爱其文召<lb/>
<pb n="KR3k0055_WYG_203-40a"/>
見欲偃作賦先為序一篇授偃使賦偃縁帝指名篇曰<lb/>
述聖帝悦賜帛數十時李百藥善詩而偃善賦　又曰<lb/>
舒元輿先時裵度令狐楚鄭覃皆為當路所軋致閑處<lb/>
至是還髙秩元輿為牡丹賦一篇時稱其工帝觀牡丹<lb/>
凭欄誦賦為泣下　又曰楊敬之為華山賦示韓愈愈<lb/>
稱之士林一時傳布　又曰陸扆帝嘗作賦詔學士皆<lb/>
和獨扆最先就帝覽之歎曰貞元時陸贄呉通元兄弟<lb/>
善内廷文書後無繼者今朕得之　又曰髙郢九歲工<lb/>
<pb n="KR3k0055_WYG_203-40b"/>
屬文著語黙賦諸儒稱之　五代史傳曰扈蒙善屬文<lb/>
嘗次厯代廢興治亂之迹為運源賦甚詳又遊相國寺<lb/>
見庭竹可愛為碧鮮賦題其壁世宗聞之遣小黄門就<lb/>
錄覽而稱善　宋史傳曰趙安仁太宗製九弦琴五弦<lb/>
阮時多獻賦頌時稱安仁李諤楊億辭雅贍詔詣中書<lb/>
奬諭翌日改遷太常丞　又曰王曽由鄉貢試禮部廷<lb/>
對皆第一楊億見其賦歎曰此王佐才也　又曰陳彭<lb/>
年太平興國中舉進士嘗京師大酺出遊跨驢搆賦自<lb/>
<pb n="KR3k0055_WYG_203-41a"/>
東華門至闕下已口占數千言矣　又曰趙鄰幾少好<lb/>
學能文嘗作禹别九州賦凡萬餘言人多傳誦焉　又<lb/>
曰路振太宗以詞場之弊多事輕淺不能該貫古道因<lb/>
試巵言日出賦觀其學術就試者凡數百人咸愕眙忘<lb/>
其所出獨振所賦尤為典贍太宗甚嘉之擢寘甲科<lb/>
又曰夏侯嘉正嘗使於巴陵為洞庭賦徐鉉見之曰是<lb/>
木𤣥虗之流也人多傳冩　又曰許将舉進士第一歐<lb/>
陽修讀其賦謂之曰君辭氣似王沂公未可量也　又<lb/>
<pb n="KR3k0055_WYG_203-41b"/>
曰葛勝仲入為太學正一日上幸學多獻頌勝仲獨獻<lb/>
賦上命中書第其優劣以勝仲為首　又曰袁樞嘗以<lb/>
修身為弓賦試國子監周必大劉珙皆期以為逺大之<lb/>
噐　遼史曰劉嘏六符子也聖宗一矢斃雙鹿嘏乃獻<lb/>
賦上嘉其贍麗　金史傳曰施宜生試一日射三十六<lb/>
熊賦擢第　又曰賈鉉泰和六年御試上曰丞相崇浩<lb/>
嘗謂試題頗易由是諸進士例不讀書朕今欲以日合<lb/>
天統為賦題賈鉉對曰題則佳矣恐非所以牢籠天下<lb/>
<pb n="KR3k0055_WYG_203-42a"/>
士也　宗室傳曰熙宗獵於海島三日之内親射五虎<lb/>
獲之勗獻東狩射虎賦上悦賜以佩刀玉帶良馬　元<lb/>
史傳曰陳孚至元中以布衣上大一統賦江浙行省為<lb/>
轉聞於朝署上蔡書院山長　又曰謝端五六歲能吟<lb/>
詩十歲能作賦　宋本滋溪書堂記曰延祐六年予初<lb/>
來京師聞同學貴游稱諸生蘇伯衡以碣石賦中公試<lb/>
往往誦其警句名籍甚　明詩紀事錢惟善字思復錢<lb/>
塘人至正辛巳鄉試出羅刹江賦鎻院三千人皆不知<lb/>
<pb n="KR3k0055_WYG_203-42b"/>
錢塘江為曲江思復据枚乗七發引用因此得名遂號<lb/>
曲江居士　又髙叔嗣字子業祥符人年十六作申情<lb/>
賦萬言　又文翔鳯字天瑞三水人作金陵三賦以當<lb/>
帝京　吾學編傳曰陳敬宗字光世慈谿人永樂十二<lb/>
年入史館獻龍馬麒麟獅子騶虞賦　明詩紀事袁宏<lb/>
道字小修公安人十歲餘著黄山雪賦五千餘言<lb/>
　　賦三<lb/>
原揚子雕蟲　恭王贈馬<hi>揚子法言或問余曰子少而好賦有諸曰然童子雕蟲篆</hi>
<pb n="KR3k0055_WYG_203-43a"/>
<hi>刻壯夫不為之西京雜記曰魯恭王得文木一枚伐以為噐意甚玩  中山王遂為賦魯恭王大悦贈駿馬二</hi>
<hi>匹</hi>　増足比嵇康　不减洛神<hi>晉書曰顧愷字長康嘗為箏賦成謂人曰吾賦</hi>
<hi>足比嵇康不賞者必當以後出見遺深賞者亦應以髙竒見貴  金樓子曰劉體元好學有文才為水仙賦時</hi>
<hi>人以為不减洛神</hi>　六經鼓吹　一片宫商<hi>俱見文章注</hi>　宣付史<lb/>
館　讀於邇英<hi>盧肇進海潮賦敕曰窮測海潮出于獨見徴引有據圖象甚明足成一家之言</hi>
<hi>以袪千載之惑其賦宜宣付史館神宋史傳曰周邦彦元豐間游京師獻汴都賦萬餘言  宗異之命侍臣讀</hi>
<hi>于邇英閣</hi>　蔣凝四韻　劉載萬言<hi>摭言唐蒋凝應宏詞為賦止及四韻遂出頃刻</hi>
<hi>傳播時謂臼頭花鈿滿面不若徐妃半粧言宋史傳曰劉載博通史傳善属文作弔戰國賦萬餘  行于世</hi>
<pb n="KR3k0055_WYG_203-43b"/>
　造語警拔　偶屬典麗<hi>唐書傳曰李程擢進士宏辭賦日五色造語警拔士流推</hi>
<hi>之一後唐書傳曰李琪少孤貧苦學尢精于文賦嘗攜賦  軸謁李谿谿覽賦驚異倒屣迎門因出琪啞鐘捧</hi>
<hi>日等賦指示琪曰常患近年文字辭賦皆數句之後未見賦題吾子入句見題偶属典麗吁可畏也琪由是知</hi>
<hi>名</hi>　維翰扶桑　純甫矮柏<hi>五代史傳曰桑維翰人有勸其不必舉進士可從他</hi>
<hi>途求仕者維翰慨然乃著日出扶桑賦以見志柏金史傳曰李純甫少自負其才謂功名可俯拾作矮  賦以</hi>
<hi>諸葛孔明王景略自期</hi>　錢熙楚雁　王燧神龜<hi>宋史傳曰錢熙㓜穎悟及長博</hi>
<hi>貫羣籍善屬文陳洪進嘉其才以弟之子妻之将署府職辭不就著楚雁賦以見志  明詩紀事王燧字汝玉</hi>
<hi>長洲人嘗與羣臣應制撰神龜賦汝玉第一</hi>　比𤣥虗洞庭　陋尹程秋水<lb/>
<pb n="KR3k0055_WYG_203-44a"/>
<hi>上見上之宋濓恭跋御賜詩後曰洪武八年秋八月上覧川流  不息陋尹程秋水賦言不契道乃更為之賦</hi>
<hi>召禁林羣臣觀之且曰卿等亦各撰賦皆親覧焉復置品評于其間已而賜坐敕大官進天厨奇珍</hi>　蔡<lb/>
邕輟翰　歐陽置書<hi>後漢書傳曰王延夀字文考少遊魯國作靈光殿賦後蔡邕亦造此</hi>
<hi>賦未成及見延夀所為甚奇之遂輟翰  下見賞歎</hi>
　　賦四<lb/>
原敷陳之稱　古詩之流<hi>摯虞文章流别論云賦者敷陳之稱古詩之流也前世為</hi>
<hi>賦者有孫卿屈原尚頗有古詩之義至宋玉則多淫浮之病矣楚辭之賦賦之善者也故揚子稱賦莫深于離</hi>
<hi>騷賈誼之作則屈原儔也</hi>　不出户牖<hi>王隐晉書曰左思父雍起小吏以能擢為殿中侍御史思</hi>
<pb n="KR3k0055_WYG_203-44b"/>
<hi>少學鍾繇書及鼓琴皆不成雍謂友人曰思所曉解不及我少時也思乃發憤造齊都賦一年不出户牖</hi>
因思大道<hi>謝承後漢書曰桓譚字君山年七十熹非毁俗儒出為六安郡丞感而作賦因思大道遂</hi>
<hi>發病卒</hi>　為賦立成<hi>文士傳云劉楨在曹植坐厨人進𤓰植命為賦楨賦立成</hi>　為賦<lb/>
歎息<hi>張載别傳云載素有清才曽作濛汜賦傅元見之歎息稱為妙賦</hi>　甘泉書壁<hi>桓子</hi>
<hi>新論云予少時為奉車郎孝成帝幸甘泉宫欲書壁為之賦以頌美二仙之行余承命為作仙賦以書甘泉之</hi>
<hi>壁</hi>　臨渦題鞭<hi>詳敏/㨗</hi>　尚書給筆札<hi>漢書司馬相如傳云蜀人楊得意為</hi>
<hi>狗監侍上上讀子虗賦而善之曰朕獨不得與此人同時哉得意曰臣邑人司馬相如自言為此賦上驚乃召</hi>
<hi>問相如相如曰有是然此乃諸侯之事未足觀請為天子游獵上林之賦上令尚書給筆札</hi>　門庭<lb/>
<pb n="KR3k0055_WYG_203-45a"/>
著紙筆<hi>臧榮緒晉書云左思字太冲少博覧史記㑹妹芬入宫移家京師作三都賦遂搆思十稔門庭</hi>
<hi>籓溷皆著紙筆</hi>　以情義為主以事𩔖為佐<hi>見摯虞文章流别論</hi>　苞括<lb/>
宇宙總覽人物<hi>司馬相如為上林子虗賦意思蕭㪚不復與外相闗控引天地錯綜古今忽然</hi>
<hi>而睡忽然而起幾百日後成其友人盛宗字長通嘗問以作賦相如荅云賦家之心苞括宇宙總覧人物斯乃</hi>
<hi>得之于内不可得而傳也</hi>　陶神知幾摛理表微<hi>曹植𤣥暢賦序云是以孔老異㫖楊</hi>
<hi>墨殊識聊作斯賦名曰𤣥暢云云</hi>　大言受賞小言賜田<hi>宋玉小言賦云楚㐮王既</hi>
<hi>登陽雲之臺令諸大夫景差宋玉唐勒等並造大言賦賦畢而宋玉受賞王曰能為小言賦者賞雲夢之田玉</hi>
<hi>賦畢遂賜雲夢之田</hi>　賈誼升堂相如入室<hi>詳前一</hi>　鳥獸異物命<lb/>
<pb n="KR3k0055_WYG_203-45b"/>
相如賦之<hi>漢武故事云漢武好詞賦毎所行幸及鳥獸異物輙命司馬相如等賦之上亦自作詩賦</hi>
<hi>數百篇賦成初不留思相如造文遲彌時而後成毎歎其工謂相如曰以吾之速易子之遲可乎相如曰於臣</hi>
<hi>則可未知陛下何如耳上大笑而不責</hi>　登陽雲臺令大夫造賦<hi>宋玉詳上</hi>
各賦一物然後乃坐<hi>文士傳云張儼張純朱異俱童少往見朱璩璩聞三人才名欲試之</hi>
<hi>告曰其為吾各賦一物然後乃坐儼賦犬純賦席異賦弩三人各随其目所見而賦之皆成而後坐璩大歡悦</hi>
　染翰操紙慨然而賦<hi>潘岳秋興賦序染翰操紙慨然而賦於時秋也故以秋興命篇</hi>
　増理翰不凡<hi>見敏㨗注</hi>　辭致典縟<hi>唐書傳徐彦伯七歲能為文㑹郊祭上南</hi>
<hi>郊賦一篇辭致典縟秉筆累朝後進翕然慕倣</hi>　合臺歎賞<hi>又曰岑文本父之象仕隋為邯鄲令</hi>
<pb n="KR3k0055_WYG_203-46a"/>
<hi>坐為人訟不得申文本年十四詣司𨽻理寃辨對哀暢無所詘衆屬目命作蓮花賦文成合臺歎賞</hi>　士<lb/>
林傳布<hi>見上</hi>　五色鴿賦<hi>唐書傳曰徐浩有文辭張說稱其才薦為集賢校理見喜雨五</hi>
<hi>色鴿賦咨嗟曰後來之英也</hi>　五鳯樓賦<hi>宋史傳曰梁周翰乾道中修大内上五鳯樓賦人多</hi>
<hi>傳誦之</hi>　三大禮賦<hi>唐書傳曰杜甫字子美𤣥宗朝獻太清宫饗廟及郊大禮賦三篇帝奇之</hi>
<hi>使待制集賢院數上賦頌因髙自稱道</hi>　三盛禮賦<hi>宋史傳曰許洞大中祥符中祀汾隂獻三</hi>
<hi>盛禮賦</hi>　已傳人口<hi>又曰張耒字文潛十三能屬文十七作函闗賦已傳人口蘇軾稱其文汪</hi>
<hi>洋冲澹有一唱三歎之聲</hi>　傳誦人口<hi>明詩紀事陳沂字魯南鄞縣人十歲能詩十二作赤寳山</hi>
<hi>賦傳誦人口</hi>　進兩京賦<hi>周叙送致仕訓導彭先生序曰聖天子嗣登寳位越十有二年以所</hi>
<pb n="KR3k0055_WYG_203-46b"/>
<hi>著两京賦進極鋪張混一之盛創業守成之規上嘉之特賜冠帶俾為致仕訓導歸老於家</hi>　作两<lb/>
都賦<hi>明詩紀事桑悦字民懌在燕市見髙麗使者市本朝两都賦無有恥之作两都賦</hi>　合浦<lb/>
還珠賦<hi>閩川名士傳曰貞元中杜黄裳知貢舉試珠還合浦賦進士林藻賦成慿几假寐夢人謂之曰</hi>
<hi>若賦甚佳但恨未叙珠去來之意耳藻寤視稾乃足四句其年擢第謝日黄裳曰惟林生叙珠來去之意若有</hi>
<hi>神助也</hi>　沙頭獨鳥賦<hi>唐詩紀事髙郢豐亭夜課有石鱉小如錢旋走案上郢取諸試目㪚</hi>
<hi>置盤中祝令銜之銜沙頭獨鳥賦題細搆之已而果以是題試第一</hi>　以第一處之<hi>唐書傳曰</hi>
<hi>呉武陵崔郾試進士東都公卿咸祖道武陵最後至謂郾曰君方為天子求奇才敢獻所益因出袖中書為郾</hi>
<hi>讀之乃杜牧所賦阿房辭既警拔而武陵音吐鴻暢坐客大驚武陵謂曰牧方試有司請以第一處之郾謝已</hi>
<pb n="KR3k0055_WYG_203-47a"/>
<hi>得其人至第五郾未對武陵勃然曰不爾宜以賦見還郾曰如敎牧果異等</hi>　以殊禮待之<lb/>
<hi>顔真卿孫逖文集序曰吏部侍郎王丘試竹簾賦降階約拜以殊禮待之</hi>　謝荘不獨美<hi>見上</hi>
　陸機所不及<hi>唐書傳曰劉知幾著慎思賦以刺時蘇味道李嶠見之相顧而歎曰陸機豪士</hi>
<hi>之所不及也當今防身要道盡在此矣</hi>　鍾山龍蟠賦<hi>明紀洪武元年十一月命東宫官作</hi>
<hi>鍾山龍蟠賦時雪賦因賜曲宴</hi>　天元玉厯賦<hi>又洪熙元年正月賜三公及九卿天元玉厯祥</hi>
<hi>異賦</hi>　覽賦除秘書正字<hi>宋史傳曰劉弇兒時警穎日誦萬餘言元符中有事於南郊進</hi>
<hi>大禮賦哲宗覧之以為相如子雲復出除秘書正字</hi>　試賦賜本科出身<hi>金史選舉</hi>
<hi>志曰明昌元年益都府中童子劉住兒十一歲能頌詩賦大小六經上召至内殿試鳯凰來儀賦魚在藻詩又</hi>
<pb n="KR3k0055_WYG_203-47b"/>
<hi>令賦旱詩嘉之賜本科出身</hi>　李華含元殿賦<hi>唐書傳曰李華作含元殿賦以示蕭穎士</hi>
<hi>穎士曰景福之上靈光之下</hi>　王棨江南春賦<hi>陳黯送王棨序曰去歲自褒中還輦下輔</hi>
<hi>文出新試卷相示其間有江南春賦篇末云今日併為天下春無江南兮江北某即賀其登選於時矣</hi>
　　賦五<lb/>
原詩隋江總賦得一日成三賦應令詩曰副君睿賞遒<lb/>
清夜北園遊下筆成三賦傳觴對九秋飛文綺縠采落<lb/>
紙波濤流樹宻寒蟬響簷暗雀聲愁緑溆明層殿青山<lb/>
照近樓此時盛禮物顧省良若抽　増唐李嶠詠賦詩<lb/>
<pb n="KR3k0055_WYG_203-48a"/>
曰布義孫卿子登髙楚屈平銅臺初下筆樂觀正飛纓<lb/>
乍有凌雲勢時聞擲地聲造端長體物無復大夫名<lb/>
原騷漢揚雄反騷曰雄毎讀屈原離騷未嘗不流涕也<lb/>
乃作書往往摭離騷文而反之自岷山投諸江流以弔<lb/>
屈原有周氏之蟬嫣或鼻祖於汾隅靈宗初諜伯僑兮<lb/>
流於末之楊侯惟天軌之不辟何純潔而離紛漢十世<lb/>
之陽朔招摇紀於周正正皇天之清則度后土之方貞<lb/>
鳯皇翔於蓬渚豈鴐鵞之能㨗騁驊騮於曲囏驢騾連<lb/>
<pb n="KR3k0055_WYG_203-48b"/>
騫而齊足衿芰茄<hi>亦荷字</hi>之緑衣被芙蓉之朱裳芳酷烈<lb/>
而莫聞不如襞而幽之離房精瓊糜與秋菊将以延夫<lb/>
天年臨汨羅而自隕何怨日薄於西山累既乑<hi>古攀字</hi>夫<lb/>
傅説奚不信而逐行徒恐鷤鴂之将鳴顧先百草為不<lb/>
榮　後漢班彪悼離騷曰夫華植之有零茂故隂陽之<lb/>
度也聖哲之有窮達亦命之故也惟聖人進止得時行<lb/>
以遂伸否則詘而坼蠖體龍蛇以幽潛　晉摯虞愍騷<lb/>
曰盖明哲之處身固度時以進退㤗則攄志於宇宙否<lb/>
<pb n="KR3k0055_WYG_203-49a"/>
則澄神於幽昧摛之莫究其外函之罔識其内順隂陽<lb/>
以潛躍豈凝滯乎一槩<lb/>
増詠魏曹植九詠曰芙容車兮桂衡結萍蓋兮翠旌四<lb/>
蒼虬兮翼轂駕陵魚兮驂鯨菌薦兮蘭席蕙幬兮苓牀<lb/>
抗南箕兮簸瓊蘂挹天河兮滌玉觴靈既降兮汨静黙<lb/>
登文階兮坐紫房服春榮兮猗摩雲裾繞兮容裔冠北<lb/>
辰兮岌峩帶長虹兮陵厲蘭肴御兮玉俎陳雅音奏兮<lb/>
文虞羅感濯漢兮美遊女揚激楚兮詠湘娥臨廻風兮<lb/>
<pb n="KR3k0055_WYG_203-49b"/>
浮漢渚目牽牛兮眺織女交有際兮㑹有期嗟痛吾兮<lb/>
來不時來無間兮進無聞泣下雨兮歎成雲先後悔其<lb/>
靡及冀後王之一悟猶搦轡而繁䇿馳覆車之危路羣<lb/>
乗舟而無楫将何川而能渡何世俗之䝉昧悼邦國之<lb/>
未静任椒蘭其望治由倒裳而求領尋湘漢之長流採<lb/>
芳岸之靈芝遇游女於水裔探菱華而結辭野蕭條以<lb/>
極望曠千里以無人民生期於必死何自苦以終身寕<lb/>
作清水之汙泥不為濁路之飛塵<lb/>
<pb n="KR3k0055_WYG_203-50a"/>
原擬梁元帝擬氣摇落秋風起兮寒雁歸寒蟬鳴兮秋<lb/>
草腓萍清兮水澈葉落兮林稀　張纘擬若有人兮曰<lb/>
若有人兮傍巖石新莆衣兮杜蘅席表幽居兮翠微上<lb/>
臨春風兮聊騁望日已暮兮夕雲飛懐君王兮未能歸<lb/>
増諷唐皮日休九諷悲遊篇曰荷為裯<hi>丁牢切</hi>兮芰為襬<lb/>
<hi>彼皮切</hi>荃為䘿<hi>居匆切</hi>兮薜為褘弭吾棹兮澧之浦駐吾檝<lb/>
兮湘之湄悲莫悲兮新去國怨莫怨兮新相思幽篁肅<lb/>
兮静晚清漪澹兮去遲湘君欲出兮風水急帝子不來<lb/>
<pb n="KR3k0055_WYG_203-50b"/>
兮煙雨微芷既老兮深<hi>一作白</hi>葯日將暮兮紅萎朝浮乎<lb/>
鵑蹏<hi>音啼</hi>夕呌乎羈雌□<hi>集作/□</hi>漾漾兮不止潢<hi>音黄</hi>悠悠兮<lb/>
何之日出没兮北渚雲依稀兮九疑既無人以辨余兮<lb/>
又何心而怨咨退不解其㤞<hi>音懌</hi>
                    <graphic n="KR2907" url="https://raw.githubusercontent.com/kanripo/KR-Gaiji/master/images/KR2907.png" mimeType="image/png"/>
                    <hi>音悸</hi>進不知其忸怩寒<lb/>
蜩怨而無聲兮古木凄其寡枝嗟吾魄之不反兮千秋<lb/>
萬歲湘中馳<lb/>
増誦宋鮮于侁九誦堯祠曰車轔轔兮廟堧鼔坎坎兮<lb/>
祠下竽琴兮並奏潔時修兮䖍祠事瑶華為饌兮沆瀣<lb/>
<pb n="KR3k0055_WYG_203-51a"/>
為漿象籩玉豆兮金鼎煌海珍野蓛兮雜錯而致誠神<lb/>
之來兮風雨蕭蕭前驅於畢兮上有招摇羽林為衛兮<lb/>
虹霓為旗鳯皇左右兮擾伏蛟螭神之降兮金輿靈欣<lb/>
欣兮肹蠁徳難名兮覆燾千萬年之不忘<lb/>
増歎明劉基九歎曰秋風起兮夕露漙浮雲沈隂兮白<lb/>
日晝寒木葉落兮水泉乾孤雁鳴兮悽以酸攬余轡兮<lb/>
悵盤桓野蕭條兮行路難豺狼驕兮狐兔頑蘭蕙死兮<lb/>
荆棘蕃我欲奮飛兮無羽翰援雅琴兮發哀彈弦斷絶<lb/>
<pb n="KR3k0055_WYG_203-51b"/>
兮涕汍瀾<lb/>
原體梁武帝賦體曰草廻風以照春木承雲以含化芳<lb/>
競飛於陽和花爭開於日夜樂萬𩔖之得所豈此心之<lb/>
云舍欣分竹其厲精慙戎車之屢駕　任昉賦體曰俶<lb/>
征侣兮檥行舟奉君命兮不俟駕屬軒軌之易循值堯<lb/>
民之可化慙孺雉之聲朝惡細魚之在夜奉玉檢之陸<lb/>
離待金罍之云舍　王僧孺賦體曰雜沓兮翠旌容與<lb/>
兮龍駕新桐兮始華乳雀兮初化思始兮終朝求人兮<lb/>
<pb n="KR3k0055_WYG_203-52a"/>
仄夜竟大徳之未酬何飛光之徒舍　陸倕賦體曰奉<lb/>
欽明之睿后沐隆平之元化参振鷺之充庭侍長徒之<lb/>
曽舍冀無恨於終南豫告成於芝駕雖就列而陳力終<lb/>
胡顔於長夜　栁憕賦體曰飛轡竦兮不停隂徂川逝<lb/>
兮無暫舍白日出兮爍晚辰春雷奮兮動䦨夜竊匪服<lb/>
於儲闈叨鴻恩於良駕何眇身之多幸濯微纓於唐化<lb/>
原論魏文帝典論曰夫文人相輕自古而然傅毅之於<lb/>
班固伯仲之間爾而固小之夫人善於自見而文非一<lb/>
<pb n="KR3k0055_WYG_203-52b"/>
體鮮能備善是以各以所長相輕所短今之文人孔融<lb/>
陳琳王粲徐幹阮瑀應瑒劉禎斯七人者於學無所遺<lb/>
於辭無所假咸自以騁騄驥於千里仰齊足而並馳以<lb/>
此相服亦良難矣盖君子審己以度人故能免於斯累<lb/>
乃作文論王粲長於詞賦徐幹時有逸氣然粲匹也陳<lb/>
琳阮瑀之章表書記今之俊也應瑒和而不壮劉禎壮<lb/>
而不密孔融體氣髙妙有過人者然不能持論理不勝<lb/>
辭至於雜以嘲戲及其時有所善揚班儔也夫文本同<lb/>
<pb n="KR3k0055_WYG_203-53a"/>
而末異蓋奏議宜雅書論宜理銘誄尚實詩賦欲麗文<lb/>
以氣為主氣之清濁有體不可力強而致古之作者寄<lb/>
身於翰墨見意於篇籍不假良史之辭不託飛馳之勢<lb/>
而聲名自傳於后故西伯幽而演易周旦顯而制禮不<lb/>
以隐約而弗務不以康樂而加思夫然則古人賤尺璧<lb/>
而貴寸隂懼乎時之過已而人多不強力貧賤則懾於<lb/>
飢寒富貴則流於逸樂遂營目前之務遺千載之功日<lb/>
月逝於上體貌衰於下忽然與萬物遷化斯志士所大<lb/>
<pb n="KR3k0055_WYG_203-53b"/>
痛也　晉摯虞文章流别論曰文章者所以宣上下之<lb/>
象明人倫之敘窮理盡性以究萬物之宜者也王澤流<lb/>
而詩作成功臻而頌興徳勲立而銘著嘉美終而誄集<lb/>
祝史陳詞官箴王闕周禮太師掌敎六詩曰風曰賦曰<lb/>
比曰興曰雅曰頌言一國之事繫一人之本謂之風言<lb/>
天下之事形四方之風謂之雅頌者美盛徳之形容賦<lb/>
者敷陳之詞也比者喻𩔖之言也興者有感之辭也後<lb/>
世之為詩者多矣其功徳者謂之頌其餘則總謂之詩<lb/>
<pb n="KR3k0055_WYG_203-54a"/>
頌詩之美者也古者聖帝明王功成治定而頌聲興於<lb/>
是奏於宗廟告於鬼神故頌之所美者聖王之徳也古<lb/>
之作詩者發乎情止乎禮義情之發因辭以形之禮義<lb/>
之㫖湏事以明之故有賦焉所以假象盡辭敷陳其志<lb/>
古詩之賦以情義為主以事𩔖為佐今之賦以事形為<lb/>
本以義正為助情義為主則言省而文有例矣事形為<lb/>
本則言富而辭無常文之煩省辭之險易蓋由於此夫<lb/>
假象過大則與𩔖相逺逸辭過壮則與事相違辨言過<lb/>
<pb n="KR3k0055_WYG_203-54b"/>
理則與義相失麗靡過美則與情相悖此四過者所以<lb/>
背大體而害政敎是以司馬遷割相如之浮説揚雄疾<lb/>
辭人之賦麗以淫詩之流也有三言四言五言六言七<lb/>
言九言古詩率以四言為體而時有一句二句雜在四<lb/>
言之間後世演之遂以為篇古詩之三言者振振鷺鷺<lb/>
於飛之屬是也五言者誰謂雀無角何以穿我屋之屬<lb/>
是也六言者我姑酌彼金罍之屬是也七言者交交黄<lb/>
鳥止於桑之屬是也九言者泂酌彼行潦挹彼注兹之<lb/>
<pb n="KR3k0055_WYG_203-55a"/>
　屬是也夫詩雖以情志為本而以成聲為節然則雅音<lb/>
　之韻四言為善其餘雖備曲折之體而非音之正也<lb/>
　原書梁沈約與范述曽論竟陵王賦書曰夫渺泛滄流<lb/>
　則不識涯涘雜陳鐘石則莫辨宫商雖復吟誦廻環編<lb/>
　離字㓕終無以仰酬睿㫖微表寸長<lb/>
　<lb/>
　<lb/>
　<lb/>
<pb n="KR3k0055_WYG_203-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷一百九十八<lb/>
</p>
<p>
</p>
  </div>
</body>
</text>
</TEI>
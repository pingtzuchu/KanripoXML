<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_241-1a"/>
　欽定四庫全書<lb/>
御定淵鑑𩔖函卷二百三十六<lb/>
　　邉塞部七<hi>原西戎總序絶増婼𦍑末原樓蘭増鄯善  精    原且    杆彌</hi>　<hi>車師</hi>
　　　<hi>増髙昌  黒婁</hi>　<hi>火州/滑國</hi>　<hi>土魯番/白題</hi>　<hi>柳陳</hi>
　　　西戎總序一<lb/>
　原杜氏通典曰西域漢孝武時始通本三十六國皆在<lb/>
　匈奴之西烏孫之南南北有大山中央有河東西六千<lb/>
　餘里東則接漢阨以玉門陽關西則限以葱嶺諸國大<lb/>
<pb n="KR3k0055_WYG_241-1b"/>
　率土著有城郭田畜與匈奴烏孫異俗故皆役屬匈奴<lb/>
　西邊日逐王領西域賦稅取足焉其南山東出金城與<lb/>
　漢南山屬焉自玉門陽闗出西域有兩道從鄯善傍南<lb/>
　山北陂河西行<hi>循河曰陂史記曰陂山東道</hi>至莎車為南道西踰葱<lb/>
　嶺則出大月氏安息自車師前王庭隨北山陂河西行<lb/>
　至疏勒為北道西踰葱嶺則出大宛康居奄蔡焉耆自<lb/>
　張騫開西域之迹其後霍去病擊破匈奴右地降渾邪<lb/>
　休屠王<hi>屠音除</hi>遂空其地始築令居以西<hi>令音鈴縣名</hi>初置酒<lb/>
<pb n="KR3k0055_WYG_241-2a"/>
泉郡後稍發徙人充實之分置武威張掖燉煌列四郡<lb/>
據兩闗焉自李廣利伐大宛之後西域震懼多遣使来<lb/>
貢獻於是東自燉煌西至鹽澤往往起亭障是時軍旅<lb/>
連出師行二三十年海内虛耗征和中貳師李廣利以<lb/>
軍降匈奴帝旣悔逺征伐而搜粟都尉桑𢎞羊與丞相<lb/>
御史奏言故輪臺以東捷枝渠黎皆故國地<hi>輪臺渠黎地名</hi>廣<lb/>
饒水草有溉田五千頃以上處温和田美可益通溝渠<lb/>
種五穀與中國同時熟田一嵗有積穀募民壯健有累<lb/>
<pb n="KR3k0055_WYG_241-2b"/>
重敢徙者詣田所就畜積為本業益墾溉田稍築列亭<lb/>
連城而西以威西國帝深陳旣往之悔乃下詔曰前有<lb/>
司奏欲益民賦三十助邊用<hi>每口増三十錢</hi>是重困老弱孤獨<lb/>
也而今又請遣卒田輪臺輪臺西於車師千餘里前開<lb/>
陵侯擊車師時<hi>開陵侯匈奴介和王来降者也</hi>危須尉黎樓蘭六國皆<lb/>
發畜食迎漢軍又自發兵凡數萬人王各自将共圍車<lb/>
師降其王諸國兵便罷力不能復至道上食漢軍漢軍<lb/>
破城食至多然士自載不足以竟師強者盡食畜産羸<lb/>
<pb n="KR3k0055_WYG_241-3a"/>
者道死數千人朕發酒泉驢橐駝負食出玉門迎軍吏<lb/>
卒起張掖不甚逺然尚厮留甚衆<hi>厮留言是前後雜列不相及逮</hi>曩者<lb/>
朕之不眀以軍候𢎞上書言匈奴縳馬足置城下馳言<lb/>
秦人我乞若馬<hi>謂中國人為秦人習故言也乞若猶言乞汝乞音氣</hi>又漢使者久<lb/>
留不還故遣貳師將軍欲以為使者威重也古者卿大<lb/>
夫與謀參以蓍龜不吉不行乃者丞相御史二千石諸<lb/>
大夫郎為文學者皆言祥善而易之卦得大過爻在九<lb/>
五<hi>其辭曰枯楊生華何可久也謂匈奴破不久</hi>匈奴困敗公車方士太史理<lb/>
<pb n="KR3k0055_WYG_241-3b"/>
星占氣及太卜龜蓍皆以為吉匈奴必破時不可得也<lb/>
卦諸将貳師最吉故朕親發貳師今謀卦兆皆反繆失<lb/>
一狼走千羊乃者貳師敗軍士死略離散悲痛常在朕<lb/>
心今請逺田輪臺欲起亭隧是擾勞天下非所以優民<lb/>
也朕不忍聞且匈奴得漢降者常提掖搜索問以所聞<lb/>
<hi>搜索者恐其或私齎文書</hi>今邉塞未正䦨出不禁障候長吏使卒獵<lb/>
獸以皮肉為利卒苦而𤇺火乏失亦上集不得後降者<lb/>
来若捕生口虜乃知之當今務在禁苛暴止擅賦力本<lb/>
<pb n="KR3k0055_WYG_241-4a"/>
農脩馬復令<hi>因養馬以免徭賦也</hi>以補缺無乏武備而已郡國二<lb/>
千石各上進畜馬方略補邊状與計對由是不復出軍<lb/>
而封丞相車千秋為富民侯以明休息思富養民也昭<lb/>
帝時乃用桑𢎞羊前議以給使外國者至宣帝遣衞司<lb/>
馬使護鄯善以西數國及破姑師未盡殄分以為車師<lb/>
前後王及山北六國時漢獨護南道未能盡并北道也<lb/>
神雀三年匈奴日逐王來降護鄯善以西使者鄭吉迎<lb/>
之乃因使求并䕶北道故號曰都護都護之起自吉置<lb/>
<pb n="KR3k0055_WYG_241-4b"/>
矣由此匈奴益弱不得近西域於是徙屯田於北胥鞬<lb/>
披莎車之地<hi>鞬居言反披分也</hi>屯田校尉始屬都護都護督察<lb/>
烏孫康居諸外國都護理烏壘城去陽闗二千七百四<lb/>
十里與渠黎田官相近土地肥饒於西域為中故理焉<lb/>
至元帝復戊巳二校尉屯田於車師前王庭<hi>戊巳中央鎮覆四方</hi>
<hi>又開渠播種以為厭勝故稱戊巳焉</hi>哀平間自相分割為五十五國凡國<lb/>
自譯長城長君監吏大禄伯長千長都尉且<hi>子餘反</hi>渠當<lb/>
戸將相至侯王皆佩漢印綬凡三百七十六人而康居<lb/>
<pb n="KR3k0055_WYG_241-5a"/>
大月氏安息罽賓烏弋之屬皆以絶逺不在數中其來<lb/>
貢獻則與相報不督録總領也至王莽時四邊擾亂與<lb/>
中國遂絶並復役屬匈奴前往西域有二道自元始以<lb/>
後有三道從玉門闗出經婼𦍑<hi>婼而遮反</hi>轉西越葱嶺經懸<lb/>
度入大月氏為南道從玉門闗西出發都護并迴三隴<lb/>
沙北頭經居盧倉從沙西北過龍堆到故樓蘭轉西詣<lb/>
龜兹至葱嶺為中道從玉門闗西北出經横坑辟三隴<lb/>
沙及龍堆出五船皆到車師界戊巳校尉所理髙昌轉<lb/>
<pb n="KR3k0055_WYG_241-5b"/>
西與中道合龜兹新道後漢永平中匈奴乃脇諸國共<lb/>
宼河西郡縣城門晝閉明帝乃命将北征匈奴取吾盧<lb/>
地置宜禾都尉以屯田遂通西域于闐諸國西域自絶<lb/>
六十五載乃復通焉眀年始復置都護戊巳校尉章帝<lb/>
時焉耆龜兹攻沒都護陳睦匈奴車師圍戊巳校尉章<lb/>
帝不欲疲敝中國以事邊境乃迎還戊巳校尉不復遣<lb/>
都護罷屯田匈奴因遣兵守伊吾地時軍司馬班超留<lb/>
于闐綏集諸國和帝永元初竇憲大破匈奴因遣副校<lb/>
<pb n="KR3k0055_WYG_241-6a"/>
尉閻槃掩擊伊吾破之三年班超遂定西域因以超為<lb/>
都護居龜兹復置戊巳校尉於是五十餘國悉納質内<lb/>
屬其條支安息諸國至於海濵四萬里外皆重譯貢獻<lb/>
九年班超遣掾甘英窮臨西海而還皆前代所不至莫<lb/>
不備其風土𫝊其珍怪焉及班被徴以任尚為都護尚<lb/>
謂超曰猥承君後宜以誨之超曰塞外吏士本非孝子<lb/>
順孫皆罪過徙補邊屯難養易敗今君性嚴急水清無<lb/>
大魚察政不得下和宜蕩佚簡易寛小過總大綱而已<lb/>
<pb n="KR3k0055_WYG_241-6b"/>
超去後尚私謂所親曰我以班君當有竒策今所言平<lb/>
平耳尚至數年安帝初西域背叛頻攻圍都護任尚段<lb/>
禧等朝廷以其險逺難相應赴詔罷都護由此遂棄西<lb/>
域北匈奴即復收屬諸國共為邊宼十餘嵗燉煌太守<lb/>
曹宗請出兵擊匈奴復欲進取西域鄧太后不許但令<lb/>
置護西域副校尉居燉煌羈縻而已其後匈奴連與車<lb/>
師入宼河西漢不能禁議者因欲閉玉門陽闗以絶其<lb/>
患尚書陳忠上疏以為燉煌宜置校尉按舊增四郡屯<lb/>
<pb n="KR3k0055_WYG_241-7a"/>
兵以西撫諸國庶足折衝萬里震怖匈奴太后又召班<lb/>
超之子勇問之勇議曰昔者孝武皇帝患匈奴強盛開<lb/>
通西域諸論者以為奪匈奴府藏斷其右臂遭王莽簒<lb/>
位徴求無厭遂以背叛光武中興未遑外事故匈奴負<lb/>
強驅率諸國及至永平再攻燉煌河西城門晝閉明帝<lb/>
命武臣出征西域故匈奴逺遁邊境得安及至永元莫<lb/>
不内屬㑹間者𦍑亂西域復絶匈奴遂遣責諸國備其<lb/>
逋租髙其價直嚴以期㑹鄯善車師皆懷忿怨思樂事<lb/>
<pb n="KR3k0055_WYG_241-7b"/>
漢其路無從前所以時有叛者皆由牧養失宜還為其<lb/>
害舊燉煌郡有營兵三百人宜復之復置護西域副校<lb/>
尉居於燉煌如永元故事又宜遣西域長史將五百人<lb/>
屯樓蘭西當焉耆龜兹徑路南強鄯善于闐心膽北捍<lb/>
匈奴東近燉煌如此誠便於是從忠勇議乃以勇為西<lb/>
域長史將五百人西屯柳中勇遂破平車師自建武至<lb/>
於延光西域三絶復通順帝永建二年勇復擊降焉耆<lb/>
於是龜兹疎勒于闐莎車等十七國皆來服從而烏孫<lb/>
<pb n="KR3k0055_WYG_241-8a"/>
葱嶺以西遂絶六年帝以伊吾舊膏膄之地傍近西域<lb/>
匈奴資之以為鈔暴復令開設屯田如永元時事置伊<lb/>
吾司馬一人自陽嘉以後朝威稍損諸國驕放轉相陵<lb/>
伐矣自魏及晉中原多故西域朝貢不過三數國焉至<lb/>
後魏太武帝使董琬使西域還具言其地為三域自葱<lb/>
嶺以東流沙以西為一域姑墨以南月氏以北為一域<lb/>
兩海之間水澤以南為一域三域之内諸小渠長蓋以<lb/>
百數其出西域更為四道自玉門流沙西行二千里至<lb/>
<pb n="KR3k0055_WYG_241-8b"/>
鄯善為一道自玉門度流沙北行二千二百里至車師<lb/>
為一道從莎車西行一百里至葱嶺西千三百里至伽<lb/>
倍為一道自莎車西南五百里至葱嶺西南千三百里<lb/>
至波路為一道焉於是貢獻者十有六國孝文延興中<lb/>
尚書奏以燉煌一鎭界逺西北宼賊路衝慮或不固欲<lb/>
移就凉州羣官㑹議給事中韓秀曰此蹙國之事非闢<lb/>
土之宜愚謂燉煌之立其來久矣雖土鄰強宼而兵人<lb/>
素習縱有姦竊不能為害若徙就姑臧慮人懷異意或<lb/>
<pb n="KR3k0055_WYG_241-9a"/>
貪留重遷情不願徙引宼内侵深為國患且燉煌去凉<lb/>
州三千里捨逺就近防制有闕一朝廢置是唘戎心恐<lb/>
醜徒協契侵竊凉土邊役繁興艱難方甚乃從秀議隋<lb/>
煬帝時遣侍御史韋節司隸從事杜行滿使於西蕃諸<lb/>
國至罽賓得瑪瑙杯王舎城得佛經史國得十舞女獅<lb/>
子皮火䑕毛而還帝復令裴矩於武威張掖間往來以<lb/>
引致之皆啗以厚利令轉相諷諭大業中相率而來朝<lb/>
者三十餘國帝因置西戎校尉以應接之自燉煌西出<lb/>
<pb n="KR3k0055_WYG_241-9b"/>
玉門闗渉鄯善北通伊吾千里自伊吾北通車師前部<lb/>
髙昌壁千二百里自髙昌壁北通車師後部金滿城五<lb/>
百里此其西域之門戸也故漢戊巳校尉更互屯焉伊<lb/>
吾地宜五穀桑麻蒲萄其北又有栁中皆膏腴之地故<lb/>
漢常與匈奴爭車師伊吾以制西域至隋有商胡雜居<lb/>
勝兵千餘人附於鐵勒人甚驕悍厥田良沃隋末内屬<lb/>
置伊吾郡後又臣突厥唐貞觀四年以頡利破滅遂舉<lb/>
其屬七城来降因列其地為西伊州同於編戸至武太<lb/>
<pb n="KR3k0055_WYG_241-10a"/>
后如意初武威軍總管王孝傑大破吐蕃復龜兹于闐<lb/>
疎勒碎葉四鎭自是諸國朝貢侔於前代矣　増續文<lb/>
獻通考曰明於西北邊設立甘肅等衞自肅州西七十<lb/>
里為嘉峪闗闗外建七衞而哈宻在六衞西去肅州不<lb/>
一千五百里本古伊吾廬之地唐之伊州也其北天山<lb/>
與瓦刺界西接火州回回韃靼雜居為往来之津其主<lb/>
曰安克帖木兒洪武中太祖定陕西命將守嘉峪闗永<lb/>
樂二年諸番遣使貢馬始即其地設哈密赤斤罕東阿<lb/>
<pb n="KR3k0055_WYG_241-10b"/>
端曲先安定諸衞改封安克帖木兒為忠順王王卒無<lb/>
嗣兄子脫脫賜以金印玉帶襲主國事令察諸番向背<lb/>
凡番使入貢就此譯遣亦斷匈奴右臂意也部下有回<lb/>
回畏兀兒哈刺灰三種脫脫子孛羅帖木兒成化八年<lb/>
被其下殺其母努温答力理國事九年土魯番<hi>即唐之吐蕃夷</hi>
速檀阿力王入哈密劫王母奪金印部落遂播遷匿苦<lb/>
峪城或附居肅州亦有隨土魯番去者事聞朝廷命髙<lb/>
陽伯李文右通政劉文往撫比至土魯番去逺王母金<lb/>
<pb n="KR3k0055_WYG_241-11a"/>
印竟不返自是阿力謂中國易與志頗驕横阿力王死<lb/>
子阿黑麻稱速檀未定時王母外孫畏兀兒之種都督<lb/>
罕愼寄寓肅州甘肅守臣以聞詔歸罕愼襲王爵送入<lb/>
哈密城𢎞治初阿黒麻謂罕愼非脫脫族不當嗣誘而<lb/>
殺之未敢顯言據哈密遣使入貢言罕愼病死且乞封<lb/>
時兵部尚書馬文升議阿黒麻擅求代王主哈密宜降<lb/>
璽書切責朝廷從之王母故其渠牙蘭以金印城池來<lb/>
歸下兵部議會曲先安定王遣使入朝偽稱忠順王裔<lb/>
<pb n="KR3k0055_WYG_241-11b"/>
遂命詢貢使安定王族誰可主哈密事者舉王姪陜巴<lb/>
對詔送陜巴入哈密嗣忠順王阿黒麻聞之怒遂擄陜<lb/>
巴及金印而去時𢎞治癸丑也先阿黒麻遣寫亦滿速<lb/>
兒等入貢至是命兵部侍郎張海等領貢使往經畧之<lb/>
海等至遣哈密夷人以敕往諭不報海以上命修嘉峪<lb/>
闗閉闗絶西域諸番貢令彼結怨阿黒麻以攜其黨阿<lb/>
黒麻復入哈密自稱可汗大掠罕東諸夷已而西去令<lb/>
頭目牙蘭率番人二百餘據哈密馬文升曰若専示以<lb/>
<pb n="KR3k0055_WYG_241-12a"/>
恩而不加之以威彼終不知畏須用漢陳湯故事懲之<lb/>
請於上敕巡撫許進總兵劉寜彭清等帥師由南山捷<lb/>
徑冒險而入阿黒麻聞大兵至先率衆遁惟留牙蘭與<lb/>
撤他兒領蕃兵數百人登臺自保進至僅斬首六十餘<lb/>
級而還久之阿黑麻以閉闗不得通貢貿易遣使送陜<lb/>
巴及金印來歸仍封忠順王陜巴死子速檀拜牙郎嗣<lb/>
為屬夷所逐走土魯番阿黑麻死子速檀滿速兒立遣<lb/>
火者他只丁等入哈密取金印眀年滿速兒亦至哈密<lb/>
<pb n="KR3k0055_WYG_241-12b"/>
又寇甘肅索幣且挾以許我即獻城及金印已而遣使<lb/>
歸城印而留速檀拜牙郎不遣已復遣人據哈密来請<lb/>
幣副使陳九疇調屬夷劫其老營遣人北結瓦剌擣其<lb/>
巢穴破三城始懼引退嘉靖七年劫我曲先衞人牙木<lb/>
蘭内侵牙木蘭不從遂擁帳内徙奔肅州乞白城山金<lb/>
塔寺駐牧因留肅州滿速兒請以哈密易牙木蘭兵部<lb/>
尚書胡世寜曰牙木蘭反正歸順非納叛比而土魯蕃<lb/>
欲甘心牙木蘭以攜貳我屬夷正宜厚牙木蘭以風蠻<lb/>
<pb n="KR3k0055_WYG_241-13a"/>
夷遂留不遣初世寜建議忠順王速檀拜牙郎已歸土<lb/>
魯番雖還哈密亦其屬夷縱使今日有忠順嫡派應立<lb/>
之人朝廷與之金印助之兵糧誰與為守不過一二年<lb/>
復為所據奪不如閉嘉峪闗置哈密不問不必再辱王<lb/>
命詰城印以中彼索求之計如彼不肆侵擾則許其通<lb/>
貢或復為宼閉絶之庶不以哈密故疲吾中國之奔命<lb/>
也至是尚書桂萼議哈密勢雖不可興復亦不可廢棄<lb/>
并條甘肅邊事數款上之制曰可遂不用兵哈密是時<lb/>
<pb n="KR3k0055_WYG_241-13b"/>
来降人哈六刺言番酋欲以哈密城與都督米兒黒木<lb/>
母管理兵部遂請於上許其通貢著為令以三年或五<lb/>
年為期夷使雖多入京止許十二人餘留塞自是哈密<lb/>
入土魯番據矣<lb/>
　　西戎總序二<lb/>
原論漢班固西戎論曰孝武之代圗制匈奴患其兼從<lb/>
西國結黨南𦍑乃表河西列四郡開玉門通西域以斷<lb/>
匈奴右臂隔絶南𦍑月氏單于失援自是逺遁而幕南<lb/>
<pb n="KR3k0055_WYG_241-14a"/>
無王庭因文景𤣥默養民五代天下殷富財力有餘士<lb/>
馬強盛故能睹犀布瑇瑁則建珠崖七郡感蒟醤竹杖<lb/>
則開牂牁越巂聞天馬蒲萄則通大宛自是之後萬里<lb/>
相奉師旅之費不可勝計至於用度不足乃𣙜酒酤筦<lb/>
鹽鐵鑄白金造皮幣算至車船租及六畜民力屈財用<lb/>
竭羣盗並起至於末年遂棄輪臺之地而下哀痛之詔<lb/>
豈非仁聖之所悔㢤且西域近有龍塠逺則葱嶺身熱<lb/>
頭痛懸度之阨淮南杜欽揚雄之論皆以為此天地所<lb/>
<pb n="KR3k0055_WYG_241-14b"/>
以界别區域絶外内也書云西戎即序禹就而序之非<lb/>
上威服致其貢物也西域諸國各有君長兵衆分弱無<lb/>
所統一雖屬匈奴不相親附匈奴能得其馬畜旃罽而<lb/>
不能統率與之進退與漢隔絶道里又逺得之不為益<lb/>
棄之不為損盛徳在我無取於彼故自建武以来西域<lb/>
思漢威徳咸樂内屬惟其小邑鄯善車師界迫匈奴尚<lb/>
為所拘而其大國莎車于闐之屬數遣使置質願請都<lb/>
護聖上逺鑑古今因時之宜羈縻不絶辭而未許雖大<lb/>
<pb n="KR3k0055_WYG_241-15a"/>
禹之序西戎周公之讓白雉太宗之却走馬義兼之矣<lb/>
亦何以尚兹　増宋范曄西域𫝊論曰西域風土之載<lb/>
前古未聞也漢世張騫懐致逺之畧班超奮封侯之志<lb/>
終能立功西遐覊服外域自兵威之所肅服財賂之所<lb/>
懷誘莫不獻方竒納愛質露頂肘行東向而朝天子故<lb/>
設戊巳之官分任其事建都護之帥總領其權先馴則<lb/>
賞籝金而賜龜綬後服則繫頭顙而釁北闕立屯田於<lb/>
膏腴之野列郵置於要害之路馳命走驛不絶於時月<lb/>
<pb n="KR3k0055_WYG_241-15b"/>
啇胡販客日款於塞下其後甘英乃抵條支而歴安息<lb/>
臨西海以望大秦距玉門陽闗者四萬餘里靡不周盡<lb/>
焉若其境俗性智之優薄産載物𩔖之區品川河領障<lb/>
之基源氣節涼暑之通隔梯山棧谷繩行沙度之道身<lb/>
熱首痛風災鬼難之域莫不備寫情形審求根實至於<lb/>
佛道神化興自身毒而二漢方志莫有稱焉張騫但著<lb/>
地多暑溼乗象而戰班勇雖列其奉浮圗不殺伐而精<lb/>
文善法導達之功靡所傳述余聞之後說也其國則殷<lb/>
<pb n="KR3k0055_WYG_241-16a"/>
乎中土玉燭和氣靈聖之所降集賢懿之所挺生神迹<lb/>
詭怪則理絶人區感驗眀顯則事出天外而騫超無聞<lb/>
者豈其道閉往運數開叔葉乎不然何誣異之甚也漢<lb/>
自楚英始盛齋戒之祀桓帝又修華蓋之飾将微義未<lb/>
譯而但神眀之邪詳其清心釋累之訓空有兼遣之宗<lb/>
道書之流也且好仁惡殺蠲敝崇善所以賢達君子多<lb/>
愛其法焉然好大不經竒譎無已雖鄒衍談天之辨荘<lb/>
周蝸角之論尚未足以槩其萬一又精靈起滅因報相<lb/>
<pb n="KR3k0055_WYG_241-16b"/>
尋若曉而昧者故通人多惑焉蓋導俗無方適物異會<lb/>
取諸同歸措夫疑說則大道通矣<lb/>
　　婼𦍑<lb/>
増漢書曰出陽闗自近者始曰婼𦍑國王號去胡来王<lb/>
去陽闗千八百里去長安六千三百里西接且末隨畜牧<lb/>
逐水草不田作仰鄯善且末榖山有鐵自作兵兵有弓<lb/>
矛服刀劒甲<lb/>
　　樓蘭<lb/>
<pb n="KR3k0055_WYG_241-17a"/>
原杜氏通典曰樓蘭在婼𦍑西北漢時通焉王理扞泥<lb/>
城去陽闗千六百里東去長安六千一百里戸千五百<lb/>
七十西北去都護理所千八百五十里至山國千三百<lb/>
餘里<hi>此國山居故名山國</hi>西北至車師千九百里地沙鹵寄田仰<lb/>
穀旁國人隨畜牧逐水草有驢馬多橐駝能作兵器與<lb/>
婼𦍑同初漢武帝因張騫之言甘心欲通大宛諸國使<lb/>
者一嵗中多至十餘輩樓蘭姑師當道苦之攻劫漢使<lb/>
王恢等漢將趙破奴率屬國騎及郡兵擊之虜樓蘭王<lb/>
<pb n="KR3k0055_WYG_241-17b"/>
遂破姑師於是列亭障至玉門矣樓蘭旣降服貢獻匈<lb/>
奴聞發兵擊之於是樓蘭遣一子質漢後貳師将軍擊<lb/>
大宛便道引兵捕樓蘭王将詣闕簿責王對曰小國在<lb/>
大國間不兩屬無以自安願徙國居於漢地上直其言<lb/>
遣歸國樓蘭王死後王立樓蘭國最東垂近漢當白龍<lb/>
堆乏水草常主發導負米擔糧送迎漢使又數為吏卒<lb/>
所懲艾不便與漢通<hi>艾讀曰乂</hi>後復為匈奴反間數遮漢使<lb/>
昭帝遣平樂監𫝊介子往刺其王懸首北闕下乃立其<lb/>
<pb n="KR3k0055_WYG_241-18a"/>
弟尉屠耆為王更名其國為鄯善王自請天子曰身在<lb/>
漢久今歸單弱而前王有子在恐為所拒國中有伊循<lb/>
城其地肥羙願漢遣一将屯田積穀令臣得依其威重<lb/>
於是漢遣司馬一人吏士四十人田伊循以鎮撫之其<lb/>
後置都尉伊循官置始此矣<lb/>
　　鄯善<lb/>
増後魏書曰鄯善國都扞泥城古樓蘭國也去代七千<lb/>
六百里所都城方一里北即白龍堆路至太延初始遣<lb/>
<pb n="KR3k0055_WYG_241-18b"/>
使来獻四年遣其弟素延耆入侍及世祖平涼州沮渠<lb/>
牧健弟無諱走保燉煌無諱後謀渡流沙遣其弟安周<lb/>
擊鄯善王比龍恐懼欲降㑹魏使者自天竺罽賓還俱<lb/>
㑹鄯善勸比龍拒之安周不能尅退保東城後比龍懼<lb/>
率衆西奔且末其世子乃應安周世祖發涼州兵討之<lb/>
其王真達面縳出降詣京師拜交趾公賦役其人比之<lb/>
郡縣<lb/>
　　精絶<lb/>
<pb n="KR3k0055_WYG_241-19a"/>
増漢書曰精絶國王治精絶城去長安八千八百二十<lb/>
里勝兵五百人北至都護治所二千七百二十三里南<lb/>
至戎盧國四日行地阸陿西通杆彌四百六十里<lb/>
　　且末<lb/>
原後魏書曰且末國漢時通焉王治且末城去長安六<lb/>
千八百里戸二百三十西北至都護理所二千二百里<lb/>
北接尉黎丁零東與白提西接波斯精絶南至小宛可<lb/>
三日行地多蒲萄諸果西北流沙數百里夏月有熱風<lb/>
<pb n="KR3k0055_WYG_241-19b"/>
為行旅之患風之欲至老駝先知即鳴而聚立埋口鼻<lb/>
於沙中人每以為候亦將氈蔽鼻口其風迅駛斯須過<lb/>
盡若不防者必致危斃<lb/>
　　杆彌<lb/>
原杜氏通典曰杆彌漢時通焉王理杆彌城去長安九<lb/>
千三百里戸三千三百東北至都護理所三千五百里<lb/>
南與踈勒東北與龜兹西北與姑墨接西通于闐四百<lb/>
里後漢改其國曰拘彌居寜彌城亦曰寜彌城國順帝<lb/>
<pb n="KR3k0055_WYG_241-20a"/>
永建中為于闐王放前破殺其王興陽嘉初燉煌太守<lb/>
徐由遣疎勒發兵擊破于闐遂更立拘彌王靈帝嘉平<lb/>
中又為于闐所破殺掠殄盡衆纔千口<lb/>
　　車師<lb/>
原杜氏通典曰車師前王後王並漢時通焉前王國一<lb/>
曰前部理交河城水分流繞城下故為號去長安八千<lb/>
一百里戸千五百西南至都護理所千八百里西域長<lb/>
史及戊巳校尉並理於此去燉煌十三日行後王國理<lb/>
<pb n="KR3k0055_WYG_241-20b"/>
務塗谷<hi>即今蒲城今北庭府蒲𩔖縣也</hi>去長安八千九百里戸六百西<lb/>
南至都護理所千二百三十餘里北與匈奴接宣帝地<lb/>
節二年遣侍郎鄭吉校尉司馬喜将免刑罪人田渠黎<lb/>
積穀欲以攻車師至秋收穀吉喜發城障諸國兵共擊<lb/>
車師攻交河城破之王尚在北石城未得㑹吉食盡歸<lb/>
渠黎田秋收後更往攻石城王乃輕騎奔烏孫吉還田<lb/>
渠黎及車師益積榖以安西國侵匈奴匈奴大臣皆曰<lb/>
車師地肥美近匈奴使漢得之多田積穀必害我國不<lb/>
<pb n="KR3k0055_WYG_241-21a"/>
可不爭也遣騎來擊吉吉將田士卒保車師城匈奴圍<lb/>
城數日乃解吉上書車師去渠黎千餘里間以山河北<lb/>
近匈奴漢兵在渠黎者勢不能相救願益田卒於是故<lb/>
車師太子軍宿在焉耆者立以為王盡徙車師國人令<lb/>
居渠黎遂以車師故地與匈奴車師王得近漢田官與<lb/>
匈奴絶亦安樂親漢其後置戊巳校尉屯田車師故地<lb/>
　増北史曰後魏太武初遣使朝獻初沮渠無諱鳩集<lb/>
遺人破車師國真君十一年車師王車夷落遣使琢進<lb/>
<pb n="KR3k0055_WYG_241-21b"/>
薛直上書曰臣亡父僻處塞外仰慕天子威徳遣使奉<lb/>
獻不空於嵗天子降念賜遣甚厚及臣繼立亦不缺常<lb/>
貢天子垂矜亦不異前世敢縁至恩輙陳私懇臣國自<lb/>
無諱攻擊經今八嵗人民饑荒無以存活賊今攻臣甚<lb/>
急臣不能自全遂捨國東奔三分免一即日已到焉耆<lb/>
東界思歸天闕幸垂賑救於是下詔撫慰之正平初遣<lb/>
子入侍自後每使朝貢不絶<lb/>
　　髙昌<lb/>
<pb n="KR3k0055_WYG_241-22a"/>
増北史曰髙昌者車師前王之地東西二百里南北五<lb/>
百里四面多大山地勢髙敞人庶昌盛因名髙昌亦云<lb/>
有漢時髙昌壘故以為號東去長安四千九百里漢西<lb/>
域長史及戊巳校尉並居於此晉以其地為髙昌郡張<lb/>
軌呂光沮渠䝉遜據河西皆置太守以統之　文獻通<lb/>
考曰後魏文成帝末其地又為蠕蠕所并立闞伯周為<lb/>
王孝文太和五年髙車主阿伏至羅殺闞王立燉煌人<lb/>
張孟眀後孟眀為國人所殺立馬儒為王以鞏顧禮麴<lb/>
<pb n="KR3k0055_WYG_241-22b"/>
嘉為左右長史儒通使後魏請内屬人皆戀土不願東<lb/>
徙相與殺儒立嘉其都城周千八百四十歩於坐室畫<lb/>
魯哀公問政孔子像國内有城十八置四十六鎮官有<lb/>
令尹交河公田地公皆其王子也文字同華夏有毛詩<lb/>
論語孝經歴代子史集置學官子弟以相教授地多石<lb/>
磧氣候温暖與益州相似穀麥再熟宜蠶多五果有草<lb/>
名羊刺其上生蜜味甚佳赤鹽如朱白鹽如玉取以為<lb/>
枕貢之中國多蒲萄酒俗事天神兼信佛法又有草實<lb/>
<pb n="KR3k0055_WYG_241-23a"/>
如繭中絲如細纑名白疊子國人織以為布交市用焉<lb/>
國北有赤石山山北七十里有貪汗山夏有積雪此山<lb/>
之北鐵勒界也　北史曰熙平中仍求内徙遣使朝貢<lb/>
詔曰卿地隔闗山境接荒漠頻請朝援徙國内遷雖來<lb/>
誠可嘉於理未協何者彼之氓庶是漢魏遺黎自晉氏<lb/>
不綱因難播越成家立國積世已久惡徙重遷人懷戀<lb/>
舊今若動之恐異同之變爰在肘腋不得便如來表也<lb/>
正光元年又遣使奉表自以邊遐不習典誥求借五經<lb/>
<pb n="KR3k0055_WYG_241-23b"/>
諸史并請國子助教劉燮以為博士許之隋大業五年<lb/>
嘉孫伯雅來朝因從擊髙麗還尚宗室女華容公主<lb/>
文獻通考曰唐貞觀中其王文泰與西突厥連結諸國<lb/>
朝貢者路出髙昌擁絶之太宗謂其使曰髙昌朝貢脫<lb/>
略我使至彼文泰云鷹飛於天雉竄於蒿猫遊於堂鼠<lb/>
安於穴各得其所豈不快耶眀年當發兵擊汝國十四<lb/>
年拜侯君集為交河道大總管討之文泰謂左右曰曩<lb/>
吾入朝見秦隴北城邑蕭條非有隋比今伐我兵多則<lb/>
<pb n="KR3k0055_WYG_241-24a"/>
輸糧不逮若下三萬我能制之度磧疲鈍以逸待勞臥<lb/>
收其弊耳及王師至悸駭無計發病死子智盛降乃以<lb/>
其地為西州以交河城為交河縣始昌城為天山縣田<lb/>
北城為栁中縣東鎮城為蒲昌縣髙昌城為髙昌縣初<lb/>
西突厥遣其葉護屯兵於可汗浮圗城與髙昌為影饗<lb/>
至是懼而来降以其地為庭州幷置蒲𩔖縣每嵗調内<lb/>
地更發千人鎮遏焉褚遂良諫曰髙昌誅滅威動四夷<lb/>
然自王師始征河西供役飛米轉芻十室九匱五年未<lb/>
<pb n="KR3k0055_WYG_241-24b"/>
可復今又嵗遣屯戍行李萬里去者資装使自營辦賣<lb/>
菽粟傾機杼道路死亡尚不可計所遣罪人始於犯法<lb/>
終於惰業無益行陳復有亡命官司捕逮株蔓相牽有<lb/>
如張掖酒泉塵飛烽舉豈得髙昌一乗一卒及事乎必<lb/>
發隴右河西耳然則河西為我腹心髙昌他人手足也<lb/>
何必耗中華事無用宜擇髙昌可立者立之召首領悉<lb/>
還本土長為藩翰中國不擾書奏不省麴氏𫝊國九世<lb/>
百三十四年而亡　北史曰先是其國童謡云髙昌兵<lb/>
<pb n="KR3k0055_WYG_241-25a"/>
馬如霜雪漢家兵馬如日月日月照霜雪囬首自消滅<lb/>
文泰使人捕其初唱者不能得　文獻通考曰安史之<lb/>
亂其地陷沒復自為國語訛亦曰髙敞然其地頗有囬<lb/>
鶻故亦謂之回鶻宋乾徳三年西州回鶻可汗遣僧法<lb/>
淵獻佛牙琉璃器琥珀盞太平興國六年其王始稱西<lb/>
州外生師子王阿厮蘭漢遣都督麥索温来獻五月遣<lb/>
供奉官王延徳等使髙昌還叙其行程來上云初自夏<lb/>
州歴玉亭鎮次歴黄羊平度沙磧無水行人皆載水凡<lb/>
<pb n="KR3k0055_WYG_241-25b"/>
二日至都囉囉族漢使過者遺以財寳謂之打當次歴<lb/>
第女喎子族族臨黄河以羊皮為囊吹氣實之浮於水<lb/>
或以槖駝牽木栰而渡次歴茅女王子開道族行入六<lb/>
窠砂砂深三尺馬不能行行者皆乗槖駝不育五穀砂<lb/>
中生草名登相收之以食次歴樓子山無居人行砂磧<lb/>
中以日為占旦則背日暮則向日日中則止夕行望月<lb/>
亦如之歴卧梁劾特族地有都督山唐回鶻之地次歴<lb/>
大蟲太子族族接契丹界人衣尚錦繡器用金銀馬乳<lb/>
<pb n="KR3k0055_WYG_241-26a"/>
釀酒飲之亦醉次歴屋地因族蓋達于于越王子之子<lb/>
次至達于于越王子族此九族達靼中尤尊者次歴拽<lb/>
利王子族有合羅川唐回鶻公主所居之地城基尚在<lb/>
有湯泉𫝊云契丹舊為回鶻牧牛回鶻徙甘州契丹達<lb/>
靼遂各爭長攻戰次歴阿墩族經馬騣山望鄉嶺嶺上<lb/>
石龕李陵題字處次歴格囉美源西方百川所㑹極望<lb/>
無際鷗鷺鳬雁之𩔖甚衆次至托邊城亦名李僕射城<lb/>
城中首領號通天王次歴小石州次歴伊州州将陳氏<lb/>
<pb n="KR3k0055_WYG_241-26b"/>
其先自唐開元二年領州凡數十世唐時詔敕尚在地<lb/>
有野蠶生苦參上可為錦帛有羊尾重者三斤小者一<lb/>
斤肉如熊白而甚美又有礪石剖之得賓鐵謂之喫鐵<lb/>
石又生胡桐樹經雨即生胡桐律次歴益都次歴納職<lb/>
城在大患鬼魅磧之東南望玉門闗甚近無水草載糧<lb/>
以行凡三日至鬼谷口避風驛用本俗法設祭出詔神<lb/>
禦風風乃息凡八日至驛田寺髙昌聞使至遣人来迎<lb/>
次歴地名寳莊又歴六種乃至髙昌髙昌即西州也其<lb/>
<pb n="KR3k0055_WYG_241-27a"/>
地南距于闐西南距大食波斯西距西天歩露沙雪山<lb/>
葱嶺皆數千里地無雨雪而極熱每盛暑居人皆穿地<lb/>
為穴以處飛鳥羣萃河濱或起飛則為日氣所爍墜而<lb/>
傷翼屋宇覆以白堊開寶三年雨及五寸即廬舍多壞<lb/>
有水出金嶺導之周繞國城以漑田園作水磑地産五<lb/>
穀惟無蕎麥貴人食馬餘食羊及鳬雁樂多琵琶箜篌<lb/>
出貂鼠白㲲繡文花蕊布俗好騎射婦人戴油㡌謂之<lb/>
蘇幕遮用開皇七年歴以三月九日為寒食餘二社冬<lb/>
<pb n="KR3k0055_WYG_241-27b"/>
至亦然以銀或鍮石為筒貯水激以相射或以水相潑<lb/>
為戲謂之壓陽氣去病好遊賞行者必抱樂器佛寺五<lb/>
十餘區皆唐朝所賜額寺中有大藏經唐韻玉篇經音<lb/>
等居民春月多羣聚遨樂於其間遊者馬上持弓矢射<lb/>
諸物謂之禳災有敕書樓藏唐太宗明皇御札詔敕緘<lb/>
鎖甚固復有摩尼寺波斯僧各持其法佛經所謂外道<lb/>
者也所統有南突厥北突厥大衆熨小衆熨樣磨割祿<lb/>
黠戞司末蠻格哆族豫龍族之名甚衆國中無貧民絶<lb/>
<pb n="KR3k0055_WYG_241-28a"/>
食者共賑之人多夀考率百餘嵗時四月師子王避暑<lb/>
於北庭以其舅阿多于越守國先遣人致意於延徳曰<lb/>
我王舅也使者拜我乎延徳曰持朝命而来禮不當拜<lb/>
復問曰見王拜乎延徳曰禮亦不當拜阿多于越復數<lb/>
日始相見然其禮頗恭師子王邀延徳至其北庭歴交<lb/>
河州凡六日至金嶺口寶貨所出又兩日至漢家寨又<lb/>
五日上金嶺過嶺即多雨雪嶺上有龍堂刻石記云小<lb/>
雪山也嶺上有積雪行人服毛罽度嶺一日至北庭憩<lb/>
<pb n="KR3k0055_WYG_241-28b"/>
髙臺寺其王烹羊馬以具膳尤豐潔地多馬王及王后<lb/>
太子各養馬牧放於平川中彌亘百餘里以毛色分别<lb/>
為羣莫知其數北庭川長廣數千里鷹鷂鵰鶻之所生<lb/>
多美草下生花砂鼠大如䨲<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>禽捕食之其王遣人来<lb/>
言擇日以見使者願無訝其淹久至七日見其王及王<lb/>
子侍者皆東向拜受賜旁有持磬者擊以節拜王聞磬<lb/>
聲乃拜旣而王之子女親屬皆出羅拜以受賜遂張樂<lb/>
飲宴為優戲至暮明日泛舟於池中池四面作鼓樂又<lb/>
<pb n="KR3k0055_WYG_241-29a"/>
明日遊佛寺曰應運泰寜之寺貞觀十四年造北庭北<lb/>
山中出碙砂山中常有煙氣涌起而無雲霧至夕光焰<lb/>
若炬火照見禽鼠皆赤采碙砂者著木厎鞵若皮為厎<lb/>
者即焦下有穴生青泥出穴外即變為砂石土人取以<lb/>
治皮城中多樓臺卉木人白晳端正性工巧善治金銀<lb/>
銅鐵為器及攻玉善馬直絹一匹其駑馬充食者纔直<lb/>
一丈貧者皆食肉西抵安西即唐之西境七月令延徳<lb/>
先還其國其王九月始至亦聞有契丹使来使缺唇以<lb/>
<pb n="KR3k0055_WYG_241-29b"/>
銀葉蔽之謂其王云聞漢遣使入達靼而道出王境誘<lb/>
王窺邊宜早送至達靼無使久留因云髙敞本漢土漢<lb/>
使来覘視封疆將有異圗王當察之延徳偵知其語因<lb/>
謂王曰契丹素不順中國今乃反間我欲殺之王固勸<lb/>
乃止自六年五月離京七年四月至髙昌所歴以詔賜<lb/>
諸番君長襲衣金帶繒帛八年春與其謝恩使凡百餘<lb/>
人復循舊路而還雍熙元年四月至京師延徳初至達<lb/>
靼之境頗見晉末陷没者子孫咸相率遮迎獻飲食問<lb/>
<pb n="KR3k0055_WYG_241-30a"/>
其鄉里親戚意甚悽感留旬日不得去　續文獻通考<lb/>
曰元時號畏兀兒地太祖平西域置達魯花赤監治之<lb/>
　　火州<lb/>
増續文獻通考曰火州地在嘉峪闗外東距哈密西連<lb/>
亦力把力南抵于闐北接瓦刺自東南至肅州一月程<lb/>
即漢車師前王治交河城即唐交河郡縣也後為回鶻<lb/>
所據稱火州以其山色如火也眀永樂十二年吏部員<lb/>
外郎陳誠至其國歸言風物蕭條市里居民僧堂過半<lb/>
<pb n="KR3k0055_WYG_241-30b"/>
亦皆零落東有荒城故址云古髙昌國漢西域長史戊<lb/>
巳校尉並居焉其俗多匈奴烏孫事神信佛好騎射其<lb/>
産馬槖駝胡桃蒲萄蠶砂鼠碙砂胡桐律刺密鹽白㲲<lb/>
布鑌鐵陰牙角速霍角阿魏<lb/>
　　土魯番<lb/>
増象胥錄曰土魯番一名土爾番在火州西百里漢車<lb/>
師前王地車師前王居交河城唐置西州交河郡且析<lb/>
以為縣有安樂城方一二里地曠衍四面皆山城西二<lb/>
<pb n="KR3k0055_WYG_241-31a"/>
十里崖兒城可二里居民百餘家相傳故交河縣治永<lb/>
樂十一年遣吏部員外郎陳誠使西域十三年土魯番<lb/>
遣使隨誠入貢授都督都指揮等官歴後朝貢不絶其<lb/>
俗候暖鮮雨雪宜麻麥饒𤓰果羊馬室居奉佛多僧寺<lb/>
陳誠使還言其國城西北百里有靈山最大土人言此<lb/>
十萬羅漢涅槃處也近山有髙臺旁寺擁石泉林木従<lb/>
此入山行二十里至一峽南有小土屋從屋南登山坡<lb/>
得石屋奉小佛像五前有池池東山石青黒逺望紛如<lb/>
<pb n="KR3k0055_WYG_241-31b"/>
毛髮土人言此十萬羅漢洗頭削髮處也緣峽東南行<lb/>
六七里登髙崖崖下小山纍纍峰巒秀削其下白石成<lb/>
堆似玉輕脆不可握堆中有若人骨色澤明潤土人言<lb/>
此十萬羅漢靈骨也又東下石崖得石笋迸出如手足<lb/>
稍南至山坡石復瑩潔如玉土人言此辟支佛涅槃處<lb/>
也周行羣山約二十餘里悉五色砂石光焰灼人四面<lb/>
峻壑窮崖天巧竒絶然寡草木亦鮮鳥獸自誠使後土<lb/>
魯番漸張旁齧諸國及闗外七衞地廣人庶眎昔懸絶<lb/>
<pb n="KR3k0055_WYG_241-32a"/>
矣<lb/>
　　栁陳<lb/>
増象胥錄曰栁陳一名魯陳亦曰栁城漢名柳中延光<lb/>
二年以班勇為西域長史將弛刑士五百人西屯柳中<lb/>
遂破車師即其地也唐平髙昌置柳中縣屬西州交河<lb/>
郡去哈密千里中經大川砂磧無水草馬牛過此輙死<lb/>
大風倏起人馬相失白日鬼魅迷行人謂之旱海出川<lb/>
西行至流砂河上有小岡云風捲浮砂所積道北火焰<lb/>
<pb n="KR3k0055_WYG_241-32b"/>
山色如火城方二三里四面多田園流水環繞灌木芩<lb/>
蔚候暖俗醇宜穄麥麻豆有小蒲萄甘甜無核名鎖鎖<lb/>
葡萄人二種回回男子削髮戴小罩刺婦女白布裹頭<lb/>
畏兀兒男子椎髻婦人蒙皁布垂髻於額<lb/>
　　黒婁<lb/>
増象胥錄曰黒婁在嘉峪闗西近土魯番世締好黒婁<lb/>
貢從土魯番入其地男女山水草木禽獸並黒宣徳七<lb/>
年始遣使朝貢<lb/>
<pb n="KR3k0055_WYG_241-33a"/>
　　滑國<lb/>
増南史曰滑國車師之别種也漢永建元年八滑從班<lb/>
勇北擊有功為後部親漢侯自魏晉以来不通中國梁<lb/>
天監十五年其王厭帶夷栗陀始遣使獻方物普通元<lb/>
年獻黄獅子白貂裘波斯錦等物魏之居代都滑猶小<lb/>
國屬蠕蠕後稍強大征其旁國盤盤罽賓龜兹疎勒姑<lb/>
墨于闐等國開地千里土地温暖多山川少樹木有五<lb/>
穀國人以麪及羊肉為糧其獸有獅子兩脚駱駝野驢<lb/>
<pb n="KR3k0055_WYG_241-33b"/>
有角人善騎射女人頭上刻木為角長六寸以金銀飾<lb/>
之無城郭氈屋為居東向開戸其王坐金牀隨太嵗轉<lb/>
無文字以木為契每日則出戸祀神而後食父母死其<lb/>
子截一耳葬訖即吉其言語待譯而後通又有阿跋檀<lb/>
周古枯胡密丹等國並滑旁小國也普通元年隨滑入<lb/>
貢<lb/>
　　白題<lb/>
増南史曰白題王姓支名史嵇毅其先蓋匈奴之别種<lb/>
<pb n="KR3k0055_WYG_241-34a"/>
　漢灌嬰與匈奴戰斬白題騎一人是也在滑國東去滑<lb/>
　六日行西極波斯地出粟麥𤓰果食物畧與滑同梁普<lb/>
　通三年遣使貢方物<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_241-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷二百三十六<lb/>
</p>
<p>
</p>
  </div>
</body>
</text>
</TEI>
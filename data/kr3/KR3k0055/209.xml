<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_209-1a"/>
　欽定四庫全書<lb/>
御定淵鑑𩔖函卷二百四<lb/>
　　文學部十三<hi>筆筒筆架筆  併載</hi>　<hi>筆格硯筆牀硯筆匣硯    匣    滴</hi>
　　　筆一<lb/>
　原釋名筆述也述事而書之也　増成公綏棄故筆賦<lb/>
　序筆者畢也能畢舉萬物之形而序自然之情也　物<lb/>
　原虞舜造筆以漆書於方簡　困學記聞古未有筆以<lb/>
　書刀刻字於方策謂之削魯為詩書之國故考工記以<lb/>
<pb n="KR3k0055_WYG_209-1b"/>
　魯之削為良　原博物志蒙恬造筆　初學記曲禮云<lb/>
　史載筆士載言此則秦之前已有筆矣蓋諸國或未之<lb/>
　名而秦獨得其名蒙恬更為之損益耳故說文曰筆所<lb/>
　以書也楚謂之聿吳謂之不律燕謂之拂秦謂之筆是<lb/>
　也　増事文𩔖聚程泰之曰張子訓嘗問僕曰蒙恬造<lb/>
　筆然則古無筆乎僕曰古非無筆但用兔毛自恬始耳<lb/>
　　原王羲之筆經有人以綠沈漆竹管及鏤管見遺用<lb/>
　之多年斯亦可愛玩詎必金寶彫琢然後為貴也昔人<lb/>
<pb n="KR3k0055_WYG_209-2a"/>
或以琉璃象牙為筆管麗飾則有之然筆須輕便重則<lb/>
躓矣<lb/>
　　筆二<lb/>
増孝經援神契孔子作孝經使曾子抱河洛事北面孔<lb/>
子簪縹筆衣絳衣向北辰而拜　史記蕭相國何於秦<lb/>
時為刀筆吏　原漢書張安世持槖簪筆事孝武帝數<lb/>
十年見謂忠謹<hi>槖契槖也近臣負槖簪筆從備顧問或有所記</hi>　揚雄荅劉歆<lb/>
書雄為郎三歳自奏少不得學願不受三歳俸得肆心<lb/>
<pb n="KR3k0055_WYG_209-2b"/>
廣意以自克就詔可令尚書給筆札得觀書石渠　漢<lb/>
官儀尚書令僕丞郎月給赤管大筆一䨇篆題曰北宫<lb/>
工作楷于頭上象牙寸半著筆下　華嶠後漢書班超<lb/>
投筆歎曰大丈夫安能久事筆耕乎　謝承後漢書王<lb/>
充於宅内門户牆柱各置筆硯簡牘見事而作著論衡<lb/>
八十五篇　拾遺記任末年十四學無常師或依林木<lb/>
之下編茅為菴削荆為筆<hi>詳好學二</hi>　東宫舊事皇太子初<lb/>
拜給漆筆四枝銅博山筆牀一副　増拾遺記張華造<lb/>
<pb n="KR3k0055_WYG_209-3a"/>
博物志奏於武帝帝賜麟角筆以麟角為筆管遼西國<lb/>
所獻也　魏志甄后九嵗喜用諸兄筆硯或曰汝當作<lb/>
女博士邪后曰古賢女皆覽前世成敗以為己戒不知<lb/>
書何由見之　筆髓王右軍書蘭亭禊序用䑕鬚筆遒<lb/>
媚勁健　南史陶𢎞景年四五嵗恒以荻為筆畫灰中<lb/>
學書　梁書元帝為湘東王時筆有三品忠孝全者用<lb/>
金管書之徳行精粹者用銀管書之文章贍麗者用斑<lb/>
竹管書之　隋書故事天子臨軒掌朝典筆硯至御座<lb/>
<pb n="KR3k0055_WYG_209-3b"/>
則承御大夫取進之及劉行本為掌朝進筆於帝承御<lb/>
復欲取之行本不可帝問之對曰設官分職各有司存<lb/>
臣既不得佩承御刀承御亦焉得取臣筆因令二司各<lb/>
行所職　唐百官志起居舍人秉筆隨宰相入殿　唐<lb/>
書歐陽詢書不擇紙筆皆能如意褚遂良須手和墨調<lb/>
精紙良筆方書　又詢子通書亞於父號大小歐陽體<lb/>
晚自矜重以貍毛為筆覆以兔毫管皆犀象非是不書<lb/>
　又岑文本擢中書舍人或勅令叢遽勅吏六七人泚<lb/>
<pb n="KR3k0055_WYG_209-4a"/>
筆待分口占授咸無遺意　天寳遺事李白少時夢筆<lb/>
頭生花自是才思贍逸　又李白便殿草詔時天寒筆<lb/>
凍帝勅宫嬪十人各執牙管呵之令白遞取書字　唐<lb/>
書栁公權為司封貟外郎穆宗問筆何以盡善對曰用<lb/>
筆在心心正則筆正上改容知其筆諫也　五代史史<lb/>
𢎞肇位方鎭嘗言安朝廷定禍亂直須長鎗大劔若毛<lb/>
錐子安足用哉三司使王章曰無毛錐子軍賦何從集<lb/>
乎　蘇東坡集石晉之末汝州有一士不知姓名每夜<lb/>
<pb n="KR3k0055_WYG_209-4b"/>
作筆十管付其家至曉闔户而出面街鑿壁實以竹筒<lb/>
如引水者有人置錢其中則一筆躍出筆盡則取錢攜<lb/>
一壺買酒吟嘯自若凡三十年忽去不知所在又數十<lb/>
年復有見之者顔貌如故人謂之筆仙　山堂肆考蔡<lb/>
君謨為歐陽永叔寫集古目錄序歐以䑕鬚栗尾筆銅<lb/>
綠筆格等為潤筆君謨笑以為太清而不俗　金史選<lb/>
舉志筆硯承奉舊名筆硯令史大定三年更為筆硯供<lb/>
奉　又文藝傳王國綱興定初召為筆硯直長　元史<lb/>
<pb n="KR3k0055_WYG_209-5a"/>
楊奐母嘗夢東南日光射其身旁一神人以筆授之己<lb/>
而奐生其父以為文明之象因名之曰奐<lb/>
　　筆三<hi>筆匣筆牀</hi>　<hi>筆架併筆格筆筒  載</hi>
原翠羽　文犀<hi>西京雜記漢制天子筆管以錯寳為跗毛皆以秋兔之毫官師路扈為之又以</hi>
<hi>雜寳為匣厠以玉璧翠羽皆直百金珠傅子曰漢末一筆之柙雕以黃金飾以和璧綴以隨  文以翡翠此筆</hi>
<hi>非文犀之植必象齒之管豐狐之柱秋兔之翰用之者必被朱繡之衣踐雕玉之履矣</hi>　寳跗<lb/>
象管<hi>並詳上注</hi>　吳律　趙毫<hi>上詳筆一兔王羲之筆經漢時諸郡獻  毫書鴻都門惟</hi>
<hi>趙國毫中用</hi>　當面　銘心<hi>蔡邕書侍中執事相見無期惟是筆䟽可以當面  下見傅休</hi>
<pb n="KR3k0055_WYG_209-5b"/>
<hi>奕筆銘</hi>　班投　顔炙<hi>上詳筆二人魚豢魏畧顔斐為河東太守課  當輸租時車各因便</hi>
<hi>致薪两束為寒氷炙筆硯於是吏不煩民</hi>　制彤管　為寳匣<hi>傅休奕鷹兔賦兔謂鷹曰</hi>
<hi>汝害於物吾益于世華髦被扎彤管以制  下詳翠羽注</hi>　雕金飾璧　立憲成功<lb/>
<hi>上詳文犀注上蔡邕筆賦昔蒼頡創業翰墨作用書契興焉夫制作  聖立憲者莫先乎筆詳原其所由究察</hi>
<hi>其成功爍乎煥乎不可尚矣</hi>　治功莫尚　聖志能宣<hi>成公綏棄故筆賦序治世</hi>
<hi>之功莫尚于筆不又曰聖人之志非筆  能宣</hi>　䑛筆操檄　栖筆寢牘<hi>文士傳阮</hi>
<hi>瑀䑛筆操檄立成光曹植魏徳論栖筆寢牘含  而不朗</hi>　給筆作頌　授筆修史<lb/>
<hi>東觀漢記帝召賈逵勅蘭臺給筆札使作神雀頌遂晉書王𨼆始著國史成八十八卷免官家貧未能就  南</hi>
<pb n="KR3k0055_WYG_209-6a"/>
<hi>逰江州投庾元規元規給其筆札</hi>　柔不絲屈　剛不玉折<hi>傅休奕筆賦</hi>
作鋤耒　為刀矟<hi>語林蔡洪赴洛洛中人問吳中舊姓荅曰吳府君朱永長嚴仲弼顧彦先</hi>
<hi>張伯威陸士龍此諸君以洪筆為鋤耒以紙札為良田以言黙為稼穡以禮義為豐年  王羲之筆陣圗賛夫</hi>
<hi>紙者陣也筆者刀矟也墨者鍪甲也水硯者城池也心意者將軍也本領者副將也結搆者謀畧也出入者號</hi>
<hi>令也屈折者殺戮也</hi>　持丹筆　握素管<hi>謝承後漢書盛吉為廷尉每至寒節罪囚當斷</hi>
<hi>妻執燭吉持丹筆夫妻相向垂泣而決罪  傅休奕雜詩握素管搦采箋含柔翰</hi>　懷鉛筆<lb/>
畜刀筆<hi>東觀漢記曹褒為漢禮儀晝夜研精寢則懷抱鉛筆  魏畧張既為郡門下小吏自惟門寒無</hi>
<hi>以自達乃常畜好刀筆及版奏伺諸大吏有乏者輒給與以是見識焉</hi>　把三寸　贈一<lb/>
<pb n="KR3k0055_WYG_209-6b"/>
抱<hi>揚雄荅劉歆書把三寸弱翰詳著述  古詩有客從南来贈我一抱筆</hi>　夢五色　避<lb/>
三端<hi>江淹夢人授五色筆由是文藻日新辯韓詩外傳君子避三端文士筆端武士鋒端  士舌端</hi>
蛇銜　蠅集<hi>魏志管輅往見安平太守王基基令作卦輅曰牀上當有一大蛇銜筆視之果然基</hi>
<hi>大驚問其吉凶輅曰官舍久逺魑魅魍魎為怪耳大蛇銜筆直老書佐耳卦象不見其凶無所憂也  魏畧王</hi>
<hi>思為大司徒性急嘗執筆作書蠅集筆端驅去復来思怒取筆擲地蹋壊之</hi>　含毫　染翰<lb/>
<hi>陸機文賦或含毫而邈然王  賈至詩朝朝染翰侍君</hi>　曹公落　何晏失<hi>吳志曹公</hi>
<hi>聞孫權以荆州資劉備方作書筆落於地名魏末傳司馬宣王欲誅曹爽而呼何晏作奏宜上君  晏忽失筆</hi>
<hi>于地</hi>　夏侯不畜　君苗欲焚<hi>魏末傳夏侯太初見召還洛陽絶人道不畜筆硯</hi>
<pb n="KR3k0055_WYG_209-7a"/>
<hi>陸雲與兄機書曰君苗每見兄文輒欲焚筆硯</hi>　増拜中書令　封管城侯<hi>上見</hi>
<hi>韓愈毛頴傳字文嵩管城侯傳宣城毛元銳  文鋒封管城侯</hi>　墨曹都統　文翰將<lb/>
軍<hi>龍鬚記薛稷為筆封九錫拜墨曹都統黒水郡王兼毫州刺史  文翰將軍筆名見潛確𩔖書</hi>　人<lb/>
鬚　胎髮<hi>王羲之筆經人鬚作筆甚佳又異物志嶺南無兔嘗有郡牧得其皮使工人製筆醉失之</hi>
<hi>因剪己鬚為筆甚善更使為之工人以實對遂下令使一户輸人鬚或不能致輒責其直  紀聞譚南朝有老</hi>
<hi>姥善作筆胎髮者尤佳</hi>　削荆　畫荻<hi>並詳/筆二</hi>　刋竹　芟松<hi>晉嵇含筆</hi>
<hi>賦序季秋之月毫鋒甚偉遂刋懸崖之竹而為筆之汗漫錄司空圖𨼆於中條山芟松枝為筆管時人問  曰</hi>
<hi>幽人筆正當如是</hi>綠沉　青鏤<hi>上詳筆一束梁書紀少瑜嘗夢陸倕以一  青鏤管筆授之其</hi>
<pb n="KR3k0055_WYG_209-7b"/>
<hi>文因此遒進</hi>　柔翰　纎毫<hi>左思詩弱冠弄柔翰將山堂肆考白樂天與元微之  應制科</hi>
<hi>各有纎毫細管以就試相顧而笑目為毫錐故贈元相詩䇿目穿如札毫鋒利似錐</hi>　畫日　旋<lb/>
風<hi>五代史蘇循始至魏州獻晉王畫日筆三十管謂方鎮編年田承嗣簽治文案如筒流水吏人私相  曰</hi>
<hi>世罕有此旋風筆也</hi>　挫萬物　掃千軍<hi>陸機文賦挫萬物於筆端  杜甫詩詞源倒流</hi>
<hi>三峽水筆陣獨掃千人軍</hi>　十嬪呵　五吏執<hi>上詳筆二也唐書王勮勃之弟  武后長</hi>
<hi>壽中為鳯閣舍人壽春等五王出閣有司具儀忌載冊文群臣已在乃悟其闕宰相失色勮召五吏執筆分占</hi>
<hi>其辭粲然皆畢</hi>　一踐廊廟　二應中書<hi>天中記石晉朝丞相趙瑩布衣時嘗禱於</hi>
<hi>華岳廟是夜夢神遺以一筆二劒後乃一踐廊廟再擁節旄  五代史馬裔孫初為河中從事因事赴闕夜夢</hi>
<pb n="KR3k0055_WYG_209-8a"/>
<hi>神見召待以優禮手授二筆一大一小洎入中書吏奉二筆熟視大小如夢中所授者</hi>　簪筆書<lb/>
過　賜筆紀功<hi>魏志明帝見殿中侍御史簪白筆側階而立問此何官辛毗曰御史簪筆以書</hi>
<hi>過者一肆考唐徳宗在奉天與渾瑊無名官誥一千軸御筆  管有功者即署其名授之如不足即以筆書諸</hi>
<hi>紳</hi>　夢筆生花　瑩管如玉<hi>上詳筆二頭孔帖開元中筆匠名鐵  能瑩管如玉</hi>
<hi>莫傳其法</hi>　旬濡數鋒　夜作十管<hi>笠澤叢書旬濡數鋒月秃一把有兔千萬挾毛</hi>
<hi>止皮圎而不流銛而不欺  下詳筆二</hi>　中繩中鈎　如錐如鑿<hi>韋誕筆經製筆</hi>
<hi>之法傑者居前毳者居後弱者為刃輭者為輔參之以檾束之以管固以漆液澤以海藻濡墨而試直中繩勾</hi>
<hi>中鈎方圓中䂓矩終日握而不敗故曰筆妙得南部新書栁公權筆偈曰圓如錐捺如鑿只得入不  却言縳</hi>
<pb n="KR3k0055_WYG_209-8b"/>
<hi>筆要𦂳一毛出即不堪用</hi>　有筋無骨　應手從心<hi>蘇東坡曰黄魯直出衆工筆使</hi>
<hi>僕厯試之筆鋒如著鹽曲蟮詰曲紙上魯直曰此徐偃筆也有筋無骨眞可謂名不虛傳  下見傅休奕筆賦</hi>
　一隨其人　不知有筆<hi>上見毛頴傳詭蘇東坡曰近年筆工形製  異不與人手</hi>
<hi>謀獨錢塘程奕所製使人作字不知有筆亦是一快</hi>　永耕墳典　散作龍蛇<hi>上見</hi>
<hi>李徳裕斑竹筆管賦詩下見謝宗可䑕鬚筆</hi>　奪造化功　無食肉相<hi>岑參詩湏</hi>
<hi>知丹青筆能奪造化功兄黄庭堅詩管城子無食肉相孔方  有絶交書</hi>　管以麟角　毛<lb/>
取虎僕<hi>上詳筆二虎天中記有獸縁木文似豹名  僕毛可以取為筆</hi>　搦管抽毫<lb/>
貯雲含霧<hi>白居易紫毫筆詩搦管趨入黄金闕抽毫立在白玉除紫毫之價如金貴慎勿空將彈失</hi>
<pb n="KR3k0055_WYG_209-9a"/>
<hi>儀元下見栁宗  郴筆詩</hi>　羲之弗與　世南不擇<hi>肆考王羲之曰余嘗自為筆謝</hi>
<hi>安庾稚恭每就吾求之吾靳而不與輒彚苑裴行儉工草𨽻每曰褚遂良非精紙佳筆未嘗  書書不擇筆墨</hi>
<hi>而妍㨗者惟予與虞世南而已</hi>　有舍利　吐白虹<hi>天中記唐法師楚金刺血寫經筆端</hi>
<hi>常有舍利何黄庭堅詩男兒生世間筆端吐白虹  事與秋螢争光蒲葦叢</hi>　舉麒麟　簪<lb/>
鳯凰<hi>王勃春日孫學士宅宴序且傾鸚鵡之杯聊舉麒麟之筆  李嶠詩并輯蛟龍書同簪鳯凰筆</hi>
龍鬚友　寳相枝<hi>龍鬚志郄說射䇿第一再拜其筆曰龍鬚友使我至此  寳相枝斑竹筆</hi>
<hi>管也詳硯二</hi>　毛錐子　尖頭奴<hi>上詳筆二頭北史元魏時有臣古弼  尖魏太武帝</hi>
<hi>名之曰筆頭又曰尖頭奴時人呼為筆公</hi>　友陳元　待陶泓<hi>上見毛頴傳  宋百家詩</hi>
<pb n="KR3k0055_WYG_209-9b"/>
<hi>錢次公以筆五枝墨四丸贈楊時可楊戱曰安得硯乎次公曰不難須一詩耳楊乃作一絶曰尖頭奴有五兄</hi>
<hi>弟十八公生四客卿過我書齋無一事似應終日待陶泓</hi>　三品　四徳<hi>上詳筆二  方以智</hi>
<hi>通雅筆有四徳銳齊健圓</hi>　一尺　方寸<hi>王充論衡知能之士須三寸之舌一尺之筆然後能</hi>
<hi>自通父金史馬定國初學詩未有入處夢其  與方寸白筆從是文章大進</hi>　退鋒郎　退<lb/>
筆塜<hi>清異録趙光逄薄逰㐮漢見一方甎𩔖碑上題字云髠友退鋒郎功成鬢髮傷塜頭封馬鬛不敢負</hi>
<hi>恩光獨孤眞節立甎後積土如盎微有苔蘚蓋好事者瘞筆所在  尚書故實僧智永積年學書有秃筆頭十</hi>
<hi>甕瘞之號退筆塜</hi>　架名扈班　筒號裘鍾<hi>致虚閣雜爼王羲之有巧石筆架名</hi>
<hi>扈班獻之有斑竹筆筒名裘鍾皆世無其匹</hi>　翡翠筆牀　珊瑚筆格<hi>玉臺新咏</hi>
<pb n="KR3k0055_WYG_209-10a"/>
<hi>序琉璃硯匣終日隨身翡翠筆牀無時離手樹萱錄南朝呼筆管為牀蓋筆四管為一牀也或云筆牀即筆架</hi>
<hi>公歸田錄宋錢思公有珊瑚筆格平生愛惜子弟竊之  榜以十千購之子弟佯為求得以獻欣然以十千與</hi>
<hi>之一嵗率五七如此</hi>　鏤蘇頲　獻李白<hi>開元遺事學士蘇頲有一錦文花石鏤為筆架</hi>
<hi>常置硯席間每天欲雨即津出如汗頲常以此為雨候無差  紀纂淵海李白逰慈恩寺寺僧捧牌乞詩白題</hi>
<hi>訖僧獻錄英梅檀香筆格</hi>　筆囊　筆槽<hi>上見張栻銘而王慶集有借界尺筆槽  破其槽者</hi>
<hi>白其主人曰韓直木如常孤竹君無恙但半面之交忽然折節矣主人大笑</hi>
　　筆四<lb/>
原中山之毫<hi>史記䝉恬取中山兔毛作筆</hi>　同筆硯<hi>漢宣微時與張彭祖同筆硯詳</hi>
<pb n="KR3k0055_WYG_209-10b"/>
<hi>硯</hi>　為方畧<hi>漢書薛宣為左馮翊性密静有思省吏職求其便安下至筆硯皆為設方畧利用而</hi>
<hi>省費吏民稱之</hi>　増不銛加砥<hi>揚子刀不利筆不銛而獨加諸砥不亦可乎</hi>　原良<lb/>
筆下士所無<hi>蔡邕與梁伯張府君書復獲良筆下士所無</hi>　遼東仙筆<hi>列仙傳李</hi>
<hi>仲甫頴川人漢桓帝時賣筆遼東市上一筆三錢有錢亦與筆無錢亦與筆</hi>　増琉瓈筆<hi>荆楚</hi>
<hi>嵗時記陸士龍曰魏武帝劉媫好以七月七日作琉瓈筆</hi>　原筆惡<hi>王羲之與謝安書云復君真筆</hi>
<hi>所得極為不少而筆至惡殊不稱意</hi>　増子敬歎為絶世<hi>書斷晉韋昶好作筆王子敬得</hi>
<hi>其筆歎為絶世</hi>　原著庭户<hi>左思作三都賦門庭户牖皆著筆硯十稔方成</hi>　大筆如<lb/>
椽<hi>世說王珣夢人以大筆如椽與之既覺語人曰此當有大手筆俄而武帝哀冊諡議皆珣所草</hi>　荆<lb/>
<pb n="KR3k0055_WYG_209-11a"/>
筆<hi>王𨼆晉書二月盡三月初華生襄藩栁葉舒荆筆楊版行詔書</hi>　増打骨作筆<hi>宋雲行記</hi>
<hi>西天釋迦佛為磨休王時打骨作筆剥皮為紙斮髓為墨寫大乘經</hi>　捶琴<hi>梁書栁惲常賦詩未就以</hi>
<hi>筆捶琴坐客以筯和之後傳擊琴自筆捶始</hi>　佩以禾弢<hi>孔帖李靖五世孫彦芳其舊物有佩</hi>
<hi>筆以禾為管弢刻金其上别為環以限其間尚可用也</hi>　夢中吞筆<hi>筆髓虞世南學書耑精中</hi>
<hi>宵之間夢吞筆覺後如在胸臆</hi>　筆耕而食<hi>張著翰林盛事王勃能為文請者甚衆金帛盈積人</hi>
<hi>謂心織而衣筆耕而食</hi>　碧鏤牙管<hi>景龍文館集中宗令諸學士入甘露殿東壁刻書架架前</hi>
<hi>有銀硯一碧鏤牙管十銀函盛紙數十種</hi>　原彩毫　彩筆<hi>並白帖</hi>　増吏畏<lb/>
<hi>唐書尹思眞授司府少卿時侯知一亦厲威嚴吏為語曰不畏侯卿杖祇畏尹卿筆</hi>　筍筆<hi>大業拾遺</hi>
<pb n="KR3k0055_WYG_209-11b"/>
<hi>後序上元縣瓦棺寺閣南隅有雙籠閉之忘記嵗月㑹昌中詔折浮圗因開有筍筆餘頭藏書帙中有藤紙題</hi>
<hi>為南部烟花錄其軸有魯郡顔公名題云手寫是録即前之筍筆可知也</hi>　鋒長毫細<hi>能改齋漫</hi>
<hi>録栁公權謝人惠筆帖云近蒙寄筆出鋒太短傷於勁硬所要優柔出鋒須長擇毫須細管不在大副切須齊</hi>
<hi>副齊則波撆有慿管小則運動省力毛細則㸃畫無失鋒長則洪潤自由</hi>　非右軍不能用<lb/>
<hi>孔帖世傳宣州諸葛氏能作筆栁公權求之先與二管語其子曰栁學士如能書當留斯筆不爾退還即以常</hi>
<hi>筆與之未㡬栁以不入用别求先與者二筆非右軍不能用</hi>　以袖代筆<hi>天中記唐相裴休早</hi>
<hi>肄業于河内之太行山後登顯位建寺於彼旋授太原節鎮經由是寺寺僧粉額陳筆硯俟裴公親題公以衣</hi>
<hi>袖濕墨書之甚遒健逮歸侍婢訝其霑渥裴公曰向以之代筆来</hi>　懷金問價<hi>肆考羅𨼆喜筆</hi>
<pb n="KR3k0055_WYG_209-12a"/>
<hi>工萇鳯語之曰筆文章貨也吾當助子取髙價即以雁頭牋百幅為贈士大夫聞之懷金問價</hi>　洗落<lb/>
花泉<hi>僧貫休詩粘粉為題棲鳯竹帶香因洗落花泉</hi>　藏鋒都尉<hi>陶榖清異録蜀多文婦元</hi>
<hi>微之素聞薛濤名因奉使使見焉微之矜持筆硯濤走筆作四友賛其畧曰磨潤色先生之腹濡藏鋒都尉之</hi>
<hi>頭引書煤而黯黯入文畝以休休微之驚服</hi>　畦宗郎君<hi>詳硯四金小相注</hi>　翹軒<lb/>
寳箒<hi>清異録偽唐宜春王從謙喜書札學晉二王楷法用宣城諸葛筆一枝酧以十金勁妙甲當時號為</hi>
<hi>翹軒寳箒</hi>　潤筆<hi>錢世昭錢氏私誌王岐公在翰苑時中秋有月上命小殿對設二位召来賜酒令左</hi>
<hi>右宫嬪各取領巾裙帶或團扇手帕求詩内侍舉牙牀以金鑲水晶硯珊瑚筆格玉管筆于公前来者應之畧</hi>
<hi>不停綴人人悉以進呈上云須與學士潤筆遂各取頭上珠花<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>公幞頭簪不盡者置公袖中</hi>　御筆<lb/>
<pb n="KR3k0055_WYG_209-12b"/>
<hi>宋史綦崇禮髙宗時御筆除翰林學士自靖康後從官以御筆除拜自此始</hi>　兠鍪不如<hi>又制</hi>
<hi>置使孟珙辟楊掞于幕下未㡬有大將立功珙坐受其拜掞動色歎曰信兠鍪不如毛錐也于是謝絶賔客治</hi>
<hi>進士葉遂登第</hi>　三錢雞毛筆<hi>潛確𩔖書嶺外少兔以雞雉毛作筆亦妙即蘇長公所謂三錢</hi>
<hi>雞毛筆也</hi>
　　筆五<hi>筆格</hi>　<hi>筆架併載</hi>
原詩梁簡文帝詠筆格詩英華表玉笈佳麗稱珠網無<lb/>
如兹制竒雕飾雜衆象仰出寫含花横插學仙掌幸因<lb/>
提拾用遂厠璇臺賞　徐摛詠筆詩本自靈山出名因<lb/>
<pb n="KR3k0055_WYG_209-13a"/>
瑞草傳纎端奉積潤弱質散芳烟直寫飛蓬牒横承落<lb/>
繡篇一逄提握重寧憶仲升捐　増唐李嶠咏筆詩握<lb/>
管門庭側含毫山水隈霜輝簡上發錦字夢中開鸚鵡<lb/>
摛文至麒麟絶句来何當遇良史左右振竒才　栁宗<lb/>
元酬楊尚書寄郴筆詩截玉銛錐作妙形貯雲含霧到<lb/>
南溟尚書舊用裁天詔内史新將寫道經桂陽卿月光<lb/>
輝徧毫末應傳顧兔靈　宋林逋咏退筆詩神功雖缺<lb/>
力終存架琢珊瑚欠策勲日暮閒窓何所似灞陵憔悴<lb/>
<pb n="KR3k0055_WYG_209-13b"/>
故將軍　沈與求以精筆遺維心詩諸豪雄誇劒芒銛<lb/>
毛錐歛避收餘尖櫝間黯黮渴銅雀案上<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>沙枯玉蟾<lb/>
　黃庭堅謝送宣城筆詩宣城變様蹲雞距諸葛名家<lb/>
捋䑕鬚一束喜從公處得千金求買市中無漫投墨客<lb/>
摹科斗勝與朱門飽蠧魚愧我初非草元手不將閒寫<lb/>
吏文書　又咏猩猩毛筆詩愛酒醉魂在能言機事踈<lb/>
平生㡬量屐身後五車書物色㸔王㑹勲勞在石渠拔<lb/>
毛能濟世端為謝楊朱　元劉因逺山筆架詩何物能<lb/>
<pb n="KR3k0055_WYG_209-14a"/>
支筆萬鈞案頭依約逺山㾗燈横烟影𨼆猶見秋入霜<lb/>
毫勢欲吞　謝宗可䑕鬚筆詩夜逐虚星上月宫奮髯<lb/>
奪得管城公槖中不攪吟窓夢指下先争翰苑功莫笑<lb/>
硯池濡醉墨絶勝倉廩飽陳紅平生齧盡詩書字散作<lb/>
龍蛇落紙中　胡天游無筆歎詩宣城䑕鬚不可索越<lb/>
南雞毛不可得山中老頴飛上天九館癡髯化為石晴<lb/>
窓無復秃千枝曉夢有時来五色一庭老葉掃西風袖<lb/>
手空階㸔螭迹　明曽棨贈筆工陸繼翁詩空山老兔<lb/>
<pb n="KR3k0055_WYG_209-14b"/>
脱毛骨簡拔精銳披蒙茸平原霜氣在毫末水面猶覺<lb/>
吹秋風製成進入蓬莱宫紫花彤管飛青虹九重清燕<lb/>
發宸翰五色絢爛皆成龍我時得之一揮灑落紙欲挫<lb/>
詞塲鋒棗心蘭蕊動光彩栗尾雞距争竒雄朅来簪此<lb/>
扈仙蹕欲補造化難為功<lb/>
原賦後漢蔡邕筆賦惟其翰之所生於季冬之狡兔性<lb/>
精亟以摽捍體遄迅以騁歩削文竹以為管加漆絲之<lb/>
纒束形調摶以直端染元墨以定色畫乾坤之隂陽賛<lb/>
<pb n="KR3k0055_WYG_209-15a"/>
宓皇之洪勲敘五帝之休徳揚蕩蕩之典文紀三王之<lb/>
功伐兮表八百之肆覲傳六經而綴百氏兮建皇極而<lb/>
敘彞倫綜人事于晻昧兮賛幽冥與神明象𩔖多喻靡<lb/>
施不協上剛下柔乾坤之位也新故代謝四時之序也<lb/>
圓和正直規矩之極也元首黄管天地之色也　晉傅<lb/>
休奕筆賦簡修毫之竒兔選珍皮之上翰濯之以秋水<lb/>
芬之以幽蘭嘉竹翠色彤管含丹於是班匠竭巧名工<lb/>
逞術纒以素枲納以元漆豐約得中不文不質爾乃染<lb/>
<pb n="KR3k0055_WYG_209-15b"/>
芳松之淳煙寫文象於紈素動應手而從心煥光流而<lb/>
星布　成公綏棄故筆賦有蒼頡之竒生列四目而兼<lb/>
明慕羲氏之畫卦載萬物于五行乃發慮于書契採秋<lb/>
毫之頴芒加膠漆之綢繆結三束而五重建犀角之元<lb/>
管屬象齒於纎鋒染青松之微煙著不冺之永蹤　梁<lb/>
吳均筆格賦幽山之桂樹恒縈風而抱霧葉委鬱而陸<lb/>
離根縱横而盤互爾其負霜含液枝翠心赤剪其匡條<lb/>
為此筆格趺則巖巖方爽似華山之孤生上則員員峻<lb/>
<pb n="KR3k0055_WYG_209-16a"/>
逸若九疑之争出長對坐而銜煙永臨窓而儲筆　増<lb/>
唐白居易雞距筆賦圓而直始造意于蒙恬利而銛終<lb/>
騁能于逸少視其端若武安君之頭小窺其管如老𣆀<lb/>
氏之心空故不得兔毫無以成起草之用不名雞距無<lb/>
以表入木之功及夫親手澤隨指顧秉以律動有度染<lb/>
松煙之墨灑鵞毛之素莫不畫為屈鐵㸃成垂露輟翰<lb/>
停毫既象乎翹足就棲之夕揮鋩拂鋭又似乎奮拳引<lb/>
闘之時是以搦之而變成金距書之而化出銀鈎董狐<lb/>
<pb n="KR3k0055_WYG_209-16b"/>
操可以勒為良史宣尼握可以削定春秋斯距也如劒<lb/>
如㦸可繋可縛見之者書狂發秉之者筆力作挫萬物<lb/>
而人文成草八行而鳥跡落縹囊或處𩔖藏錐之沈潛<lb/>
團扇忽書同舞鏡之揮霍　竇紃五色筆賦含五彩而<lb/>
可寳煥六書以増媚積毫端於一勺潛含水章施墨妙<lb/>
於八行宛成錦字戴帛驚纈文漸出臨池訝蓮影長新<lb/>
效用辭林分宿鳥之丹羽呈功學海間遊魚之彩鱗糅<lb/>
松烟以霞駮操竹簡而淚凝紛色絲兮宜映練囊暈科<lb/>
<pb n="KR3k0055_WYG_209-17a"/>
斗兮似開緗帙動人文之際懷豹變於良霄呈鳥跡之<lb/>
前想烏凝于瑞日故可以彰施薤葉㸃綴桃花彼雕翠<lb/>
羽而示功鏤文犀以窮奢曽不如披藻翰而發光華<lb/>
李徳裕斑竹筆管賦序予寓居郊外有湘中守贈以斑<lb/>
竹筆管竒彩爛然愛玩不足因為賦以報之曰緣層嶺<lb/>
兮茂竒篠夾澄瀾兮聳修竹灑思淚兮珠已盡染翠莖<lb/>
兮苔更侵爰有良牧採之嵓趾表貞節於苦寒見虚心<lb/>
於君子始操截以成管因天姿而具美疑貝錦之濯波<lb/>
<pb n="KR3k0055_WYG_209-17b"/>
似餘霞之散綺昔漢代方侈増其炳煥綴明璣以為柙<lb/>
飾文犀以為玩徒有貴於繁華竟何資於藻翰曽不知<lb/>
擇美於江潭訪竒於湘岸惟兹物之日用與造化而齊<lb/>
均方寳此以終老永躬耕乎典墳<lb/>
原賛晉郭璞筆賛上古結繩易以書契經緯天地錯綜<lb/>
羣藝日用不知功蓋萬世<lb/>
増銘太公隂謀筆之書曰毫毛茂茂陷水可脱陷文不<lb/>
活　原後漢李尤筆銘筆之强志庶事分别七術雖衆<lb/>
<pb n="KR3k0055_WYG_209-18a"/>
猶可解說口無擇言駟不及舌筆之過誤愆尤不滅<lb/>
魏傅選筆銘昔在上古結繩而誓降及後載易以書契<lb/>
書契之興興自頡皇肇建一體浸遂繁昌彌綸羣事通<lb/>
逺達幽垂訓紀典匪筆靡修實為心畫臧否斯由厥美<lb/>
𢎞大置𩔖鮮儔徳興之著惟道是揚茍逞其違禍亦無<lb/>
方　晉傅休奕筆銘韡韡彤管冉冉輕翰正色元墨銘<lb/>
心寫言　王𨼆筆銘豈其作筆必兔之毫調利難秃亦<lb/>
有鹿毛　増宋張栻筆囊銘司馬文正公貯筆黃囊及<lb/>
<pb n="KR3k0055_WYG_209-18b"/>
紅管筆一枝今藏太史范氏實治平中賜物厚陵之賜<lb/>
文王之澤傳之方来見者改色筆端吐詞穀粟萬世豈<lb/>
惟改色公心是繼在昔魏公世保其笏謹哉斯藏惟徳<lb/>
其物　明方孝孺筆銘妄動有悔道不可悖勿謂汝才<lb/>
後有萬世<lb/>
増傳唐韓愈毛頴傳毛頴中山人秦蒙恬南伐楚次中<lb/>
山大獵圍毛氏之族拔其毫載頴而歸秦皇帝使恬賜<lb/>
之湯沐而封諸管城號曰管城子頴為人強記而便敏<lb/>
<pb n="KR3k0055_WYG_209-19a"/>
又善隨人意正直邪曲巧拙一隨其人累拜中書令上<lb/>
嘗呼為中書君頴與絳人陳元𢎞農陶泓㑹稽楮先生<lb/>
友善其出處必偕後因進見上將有任使拂拭之免冠<lb/>
謝上見其髪秃又所摹畫不能稱上意因不復召歸封<lb/>
邑終於管城<lb/>
増制□鄭東山撰中書令管城子毛頴進封管城侯制<lb/>
美秀而文神明之胄本長生於月殿亦分配於日辰華<lb/>
顛欲秃豈辭拔楊氏之一毛清節自持素恥營晉臣之<lb/>
<pb n="KR3k0055_WYG_209-19b"/>
三窟雖勲名異乎定逺而摹畫妙於右軍俾歸掌握供<lb/>
内庭肆筆之娛爰布腹心啟寰宇同文之兆錫之湯沐<lb/>
賁以絲綸載剖丹書之劵大開孤竹之封期益廣恵施<lb/>
之五車母但樂渭川之千畝<lb/>
原啓梁元帝謝東宫賜白牙鏤管筆啟春坊漆管曲降<lb/>
深恩北宫象牙猥蒙霑逮雕鐫精巧似遼東之仙物圖<lb/>
寫竒麗笑蜀郡之儒生故知嵇賦非工王銘未善昔伯<lb/>
喈致贈纔屬友人葛龔所酬止聞通識豈若逺降鴻慈<lb/>
<pb n="KR3k0055_WYG_209-20a"/>
曲覃庸陋方覺琉瓈無當隨珠過侈但有羡卜商無因<lb/>
則削徒懐曹植恒願執鞭　庾肩吾謝賚銅硯筆格啟<lb/>
烟磨青石已踐孔氏之壇管插銅龍還笑王生之璧并<lb/>
出梁園来頒狹室<lb/>
　　硯一<lb/>
原釋名硯者研也可研墨使和濡也　増正字通硯亦<lb/>
作研　李之彦硯譜太公金匱硯之書曰石墨相著而<lb/>
黒邪心讒言無得汚白是知硯其来尚矣　又蘇易簡<lb/>
<pb n="KR3k0055_WYG_209-20b"/>
作文房四譜言四寳硯為首筆墨兼紙皆可随時収索<lb/>
可與終身俱者惟硯而已　米芾硯史器以用為功玉<lb/>
不為鼎陶不為柱夫如是則石理發墨為上色次之形<lb/>
製工拙又其次文藻縁飾失硯之用<lb/>
　　硯二<lb/>
増李之彦硯譜黃帝得玉一紐治為墨海其上篆文曰<lb/>
帝鴻氏之硯　原漢書中郎將張彭祖少與宣帝微時<lb/>
同硯席　増文房四譜魏銅雀臺遺址人多發其古瓦<lb/>
<pb n="KR3k0055_WYG_209-21a"/>
琢硯甚工貯水數日不燥世傳其瓦俾陶人澄泥以絺<lb/>
綌濾過加胡桃油埏埴之故與他瓦異　原東宫舊事<lb/>
皇太子初拜給漆石硯一枚牙子百副紀有漆書硯一<lb/>
則其事也　増拾遺記張華造博物志奏於武帝帝賜<lb/>
青鐵硯此鐵于闐國所出獻而鑄為硯也　晉書庾翼<lb/>
少為侍中袁彖所重贈以鹿角書格蜯硯象牙筆管<lb/>
原陳留志范喬年两嵗祖馨臨終撫其手曰恨不見汝<lb/>
成人以吾所用硯與之始五嵗祖母以此言告喬喬便<lb/>
<pb n="KR3k0055_WYG_209-21b"/>
執硯涕泣　増天中記東魏孝静帝芝生銅硯　陶榖<lb/>
清異録開元二年賜宰相張文蔚楊渉薛貽寳相枝各<lb/>
二百龍鱗月硯各一鱗石紋似之月硯形似之歙産也<lb/>
　又唐蕭頴士嘗至倉曹李韶家見歙硯頗良既退語<lb/>
同行者曰君識此硯乎蓋三灾石也字札不竒硯一灾<lb/>
文詞不美硯二灾窓几狼籍硯三灾同行者斂睂頷之<lb/>
　北夢瑣言鄭朗落志時几硯有聲洪法師在座曰有<lb/>
聲價之象朗後位台輔　孔帖秦系客泉州南安有九<lb/>
<pb n="KR3k0055_WYG_209-22a"/>
日山系結廬其上穴石為硯注老子　五代史桑維翰<lb/>
傳人以為桑䘮同音有勸其不必舉進士從他求仕者<lb/>
維翰慨然鑄鐵硯以示人曰硯弊則改而他仕卒以進<lb/>
士及第　王氏彚苑蒯鰲畜龍尾硯友人欲之而不言<lb/>
鰲心許之友人不告而去乃徒歩追及送之　洪景伯<lb/>
歙硯譜婺源硯在唐開元中獵人葉氏逐獸至長城里<lb/>
見疊石瑩潔可愛因攜以歸刊成硯温潤大過端溪由<lb/>
是山下始傳至南唐李後主精意翰墨歙守又獻硯并<lb/>
<pb n="KR3k0055_WYG_209-22b"/>
薦硯工李少微國主嘉之擢為硯官<hi>曹繼善歙硯說按龍尾山在婺源縣</hi>
<hi>長城里亦名羅紋山下名芙蓉溪石坑最多延蔓百餘里取之不絶</hi>　李之彦硯譜李後<lb/>
主得青石硯墨池中有黃石如彈丸水常滿終日用之<lb/>
不耗陶榖見而異之硯大不可持乃取石彈丸去後主<lb/>
索之良苦陶曰要當碎之石破中有小魚跳地上即死<lb/>
自是硯無復潤澤　蘇易簡硯譜栁公權論硯以青州<lb/>
石為第一絳州者次之殊不言端石端溪山號斧柯昔<lb/>
人採石為硯必以牛羊祭之不爾雷電失石所在　宋<lb/>
<pb n="KR3k0055_WYG_209-23a"/>
史吳越錢俶善草書上遣使謂曰聞卿善草聖可寫一<lb/>
二紙進俶即以舊所書紺圖上之詔書褒美因賜玉硯<lb/>
金匣一紅緑象牙筆管龍鳯墨蜀牋盈丈紙皆百數<lb/>
又胡旦著漢春秋等書斲大方硯五六尺刻而瘞之曰<lb/>
胡旦修漢春秋硯　又包拯為端州守州嵗貢硯前守<lb/>
所取輙數十倍以遺權貴公命製者止足供數後官滿<lb/>
一硯不持以歸　山堂肆考宋張仲幾有龍尾紫石硯<lb/>
東坡以銅劒易之　又宋蘇頌守杭梁燾以京朝官通<lb/>
<pb n="KR3k0055_WYG_209-23b"/>
判明州道出錢塘公一見異之臨别以一硯遺之曰留<lb/>
為他日玉堂之用後頌拜相燾在翰林草制乃其硯也<lb/>
　天中記宋謝暨知徽州時嘗於舊坑取石貢理宗初<lb/>
坑上常有五色雲如錦衾郡檄隨雲覆處斲之得佳石<lb/>
有白文宛轉如二龍既發為硯雲氣不復見矣<lb/>
　　硯三<hi>硯匝附</hi>
原孔石　晉銀<hi>伍輯之從征記孔子廟中有石硯一枚製甚古朴蓋孔子平生時物也  蕭方</hi>
<hi>等三十國春秋晉永嘉六年劉聰引帝入宴謂帝曰卿為豫章王時朕與王武子相造卿贈朕以柘弓銀硯卿</hi>
<pb n="KR3k0055_WYG_209-24a"/>
<hi>憶否帝曰安敢忘之</hi>　銀帶　金池<hi>魏武上雜物疏御物三十種有純銀參帶臺硯一枚純銀</hi>
<hi>參帶貟硯大小各一枚  下見傅休奕硯賦</hi>　溪源　石穴<hi>永嘉郡記硯溪一源中多石硯</hi>
<hi>穴劉澄之山川今古記興平石  深二百許丈石青色堪為硯</hi>　御几筵　置牆柱<hi>上見</hi>
<hi>繁欽硯頌二  下詳筆</hi>　節方圎　生翰墨<hi>上見傅休奕硯賦硯繁欽硯賛顧尋斯</hi>
<hi>乃生翰墨自昔頡皇傳之罔極</hi>　篇籍永垂　讒邪無汚<hi>上見李尤墨硯銘  下詳</hi>
<hi>硯一</hi>　魏后數用　晉帝少同<hi>上詳筆二國梁元帝忠臣傳劉𢎞沛  人也寓居洛</hi>
<hi>陽與晉武帝同年少同硯書</hi>　増龍尾　馬肝<hi>蘇易簡硯譜歐陽修云歙石出龍尾溪以</hi>
<hi>金星為貴在端溪上而端溪以後出見貴耳而李之彦硯譜曰不然李賀有端州青花石硯詩云暗灑萇泓冷</hi>
<pb n="KR3k0055_WYG_209-24b"/>
<hi>血㾗則謂鸜鵒眼知端石為硯乆矣郅蘇軾荅孫莘老寄墨詩谿石琢馬肝注云漢武帝時  支國貢馬肝石</hi>
<hi>半青半白如馬肝以之拭髪白者皆黒亦可作硯</hi>　鳯池　龍壁<hi>米芾硯史晉硯見於顧愷</hi>
<hi>之畫有如鳯字两足者所謂鳯凰池也蘇文簡家收唐畫太宗長孫后納諫圗宫人于瑪瑙盤中托一圎頭鳯</hi>
<hi>池硯似晉製其栁宗元栁州山水記壁曰龍壁  下多秀石可為硯</hi>　龍盤　鷺駐<hi>天中記何</hi>
<hi>持之有一端硯形正圎馬肝色中盤一金色龍頭角爪尾粲然畢具㑹有知者即以進御  又端溪硯工見有</hi>
<hi>飛鷺翹駐潭心因令没人視之網得一石石既登岸轉仄之若有涵水聲硯工曰是必有子石刻之得一石于</hi>
<hi>泓水中大如鵞卵色紫玉也刻為二硯</hi>　霧興　雲覆<hi>揮塵録陳公宻未達時嘗之端州聞</hi>
<hi>有富民畜一硯甚竒至破家得之硯面世所謂熨斗焦者成一黒龍奮迅之狀可畏二鸜鵒眼以為目每遇隂</hi>
<pb n="KR3k0055_WYG_209-25a"/>
<hi>晦則雲霧輒興公宻没歸于張仲謀政和間遂登金門為書符之用  下詳硯二</hi>　類月　涵<lb/>
星<hi>蘇子美集江上有石形色類月子美以為硯詩云我疑此山石久為月照著老蚌吸日月降胎水犀望星</hi>
<hi>星入角彤霞爍石變丹砂白虹貫巖生美璞范蘇東坡集東坡以月石硯屏贈范子功以涵星硯贈  純父詩</hi>
<hi>云月次于房厯三星斗牛不神箕獨靈簸摇桑榆負西靡影落蘇子硯與屏</hi>　風字　斧形<lb/>
<hi>李之彦硯譜㑹稽有老叟云右軍之後持一風字硯大尺餘色正赤用之不減端石楊休以錢二萬得之  東</hi>
<hi>坡集陸道士畜一硯圎首斧形色正青背有却月金文甚能克墨而宜筆蓋唐以前物也</hi>　玉質<lb/>
金星<hi>硯譜蔡君謨曰端石瑩潤惟有芒者尤發墨歙石多芒惟膩理者特佳蓋物之竒者必異其𩔖也其</hi>
<hi>題程氏歙硯曰玉質純蒼理緻精鋒芒多盡墨無聲見潛確𩔖書  下詳龍尾注</hi>　石精　天<lb/>
<pb n="KR3k0055_WYG_209-25b"/>
液<hi>李之彦硯譜歐陽修曰端石以子石為上在大石中生蓋石精也流俗訛為紫石  孔方平歙硯銘乳兹</hi>
<hi>山骨以發天液縠理綺文金星玉質</hi>　呵水　試金<hi>筆談客以硯送孫甫直錢三十千呵之則</hi>
<hi>水流孫曰呵水得一擔直止三錢得此何用遂不受字東坡集澤州吕道人澄泥硯多作投壺様其首有吕</hi>
<hi>非刻非畫堅緻可以試金</hi>　紅絲　青鐵<hi>李之彦硯譜蘇易簡以青州紅絲石為第一斧柯山</hi>
<hi>第二龍尾石第三餘皆在中下紅絲石湏飲以水使足乃可用  下詳硯二</hi>　結鄰　磨穴<lb/>
<hi>合璧事類唐李衛公硯名結鄰言與結為鄰也去李之彦硯譜古有學書于人者數年自以其藝成辭  師曰</hi>
<hi>吾有一篋物可附于某處及山之下絶無所附啟之皆磨穴舊硯數十枚方知其師夙所用者乃返山服膺至</hi>
<hi>皓首方畢其藝</hi>　蒼玉　翠濤<hi>米芾硯史玉出光為硯著墨不滲發墨有光其云磨墨處不出</hi>
<pb n="KR3k0055_WYG_209-26a"/>
<hi>光者非也余自製成蒼玉硯龍元倪瓉翠濤硯詩翠濤沄沄生縠紋雲章  文發竒變</hi>　鸜鵒眼<lb/>
　鳯凰臺<hi>蘇易簡硯譜端溪石有白赤黃色㸃者謂之鸜鵒眼脉理黃者謂之金線紋  米芾硯史</hi>
<hi>陳文惠丞相家收蜀王衍時太子陶硯連蓋蓋上有鳯坐一臺餘雕雜花草湼之以金泥紅漆有字曰鳯凰臺</hi>
　名鳯咮　似馬蹄<hi>東坡鳯咮硯銘序北苑龍焙山如翔鳯下飲之狀當其咮有石蒼黒</hi>
<hi>緻如玉太原王頥以為硯余名之曰鳯咮然其産不富或以黯黮灘石為之狀酷類而多拒墨  孔帖髙常硯</hi>
<hi>銘天壇中路獲硯石似馬蹄狀外稜孤聳内發墨色幽竒天然疑神仙遺物寳而用之又潛確𩔖書唐人紫花</hi>
<hi>硯詩耕得紫玻瓈鑿成天馬蹄潤應通月窟洗合就雲溪</hi>　狀天池　如月暈<hi>洪景伯歙</hi>
<hi>硯譜名狀第六曰天池様琢澠水燕談唐彦猷嘉祐中守青社得紅絲石於黒山  為硯其理紅黃相參文如</hi>
<pb n="KR3k0055_WYG_209-26b"/>
<hi>林朩或如月暈或如山峰或如雲霧花卉石自有膏潤泛墨色覆之以匣數日不乾彦猷作硯錄品為第一</hi>
　魏臺瓦　汾水泥<hi>上詳硯二縫文房四譜絳縣人善製澄泥硯  絹囊置汾水中踰年</hi>
<hi>而後取則泥已實囊矣陶為硯水自不涸</hi>　七寳鑪　四環鼓<hi>開元遺事内府中有七寳</hi>
<hi>硯鑪一所曲盡其巧每冬寒硯凍置于鑪上不勞置火硯氷自消  陶榖清異録宣州裁衣肆用一石鎮色紫</hi>
<hi>而潤予以為堪為硯材買之琢為四環鼓硯綴以白玉環方圎逾一尺</hi>　作春秋　注老<lb/>
子<hi>并詳硯二</hi>　贈庾翼　遺洪厓<hi>上詳硯二河洪厓先生傳先生欲歸  内舍人劉守</hi>
<hi>璋與道士吳恪儒生張𨼆来謁贈先生揚雄鐵硯并四皓鹿角枕</hi>　名三灾　補百碎<lb/>
<hi>上詳硯二碎李之彦硯譜石晉時關右有李處士能補碎硯至百  者賫歸旬日即復舊如新琢成畧無瑕𩔖</hi>
<pb n="KR3k0055_WYG_209-27a"/>
<hi>世莫得其法</hi>　底承魚口　色若猪肝<hi>清異錄余家世寳一硯形正圎腹作两池</hi>
<hi>底分三魚口以承之紫潤可愛背隂有字云璧友絶蘇易簡硯譜端溪水中石其色青山半石其色紫山  頂</hi>
<hi>者尤潤如猪肝色者佳</hi>　訪於諸阮　留在二妃<hi>唐李文資暇錄元和初叔祖宰</hi>
<hi>虢之朱陽諸阮温清之隙必訪山水一日于澗側得一石時攜鐫具以徃因刻其逰山之姓氏年月覺其石美</hi>
<hi>遂琢為硯名曰稠桑石硯道異苑辛道支于水側見一浮樝取為硯製形象魚有  家符懴皆置魚硯中忽失</hi>
<hi>之夢人曰吾暫逰湘水為二妃所留可於水際見尋也道支旦至水則罾者得一鯉魚買剖之得先時符懴方</hi>
<hi>悟又失之有人過湘君廟見魚硯在二妃側</hi>　苑馨與孫　蒯鰲許友<hi>并詳硯二</hi>
　王慈獨取　包拯不持<hi>彚苑王慈年八嵗外祖宋江夏王義恭出寳物恣其所取</hi>
<pb n="KR3k0055_WYG_209-27b"/>
<hi>慈但取素琴石硯而已  下詳硯二</hi>　造供書府　留用玉堂<hi>宋葉樾端溪硯譜宣</hi>
<hi>和初御府降様造形若風字如鳯池平底耳有四環刻海水魚龍三神山水池作崑崙狀左日右月星斗羅列</hi>
<hi>以供太上皇書府之用  下詳硯二</hi>　中有雙澗　上出一峯<hi>宋林光朝詩序陳順</hi>
<hi>之靈璧石硯山中有雙澗低處為硯下米元章題云唐𢎞文館校書李羣玉有詩南唐李重光故物也  米芾</hi>
<hi>硯史吾收一青翠疊石傍一嵌磨墨上出一峯髙尺餘頂復平嵌巖如亂雲四垂以覆硯以水澤頂則隨葉垂</hi>
<hi>珠滴硯心上有銘識事見唐莊南傑賦乃厯代所寳也</hi>　象龜負圗　有鴿添水<lb/>
<hi>上見張少博石硯賦鴿天中記藍田玉順山悟真寺有髙僧寫湼盤經羣  自空中銜水添硯水竭畢至</hi>
藏歌蓋舞　鑱玉割雲<hi>事文𩔖聚古瓦硯銘昔之藏歌蓋舞蔽日干霄繁華㡬代零落</hi>
<pb n="KR3k0055_WYG_209-28a"/>
<hi>一朝委地而合隨塵土依人而却伍瓊瑤可宋程俱謝人惠硯詩割雲鑱玉巧如神龍尾銅臺  奴僕</hi>
玉瑩鑑光　黼形縠理<hi>米芾硯史方城縣葛仙公巖石如玉瑩如鑑光著墨如澄泥不</hi>
<hi>滑墨發生光如漆如油而東坡石硯銘黼形而縠理金聲  玉色</hi>　號萬石君　拜即<lb/>
墨侯<hi>蘇軾有萬石君羅文傳圎文嵩石虚中傳石虚中字居黙南越人器度方  中心坦然若汪汪萬頃</hi>
<hi>之量𨼆遁不仕因採訪遇之端陽拜即墨侯與宣城毛元銳燕人易元光華隂禇知白同出處</hi>　陶泓<lb/>
　羅文<hi>毛頴傳穎與𢎞農陶泓友善又洪駒父有陶泓傳  羅文傳見硯五</hi>　生芝　觀<lb/>
魚<hi>上詳硯二具異聞寳録徐元之夜讀書見人物如粟米數百皆  甲胄擁一紫衣者行案上傳呼曰蚍蜉</hi>
<hi>王欲觀魚於紫石潭漁具數十入硯中皆獲小魚</hi>　有亷隅　無瑕玷<hi>並見羅文傳</hi>
<pb n="KR3k0055_WYG_209-28b"/>
　雪方池　紫翠屏<hi>清異録和魯公有白方硯通明無纎翳得之於峩睂比丘公自題硯</hi>
<hi>室曰雪方池星東坡月石硯屏詩紫潭出元雲翳我潭中  獨有潭上月倒挂紫翠屏</hi>　以竹節<lb/>
　如蓮葉<hi>四譜西域無紙筆有墨以瓦合或竹節即其硯也又異物志廣南以竹為硯  繁欽硯賛</hi>
<hi>或規如馬蹄或銳如蓮葉</hi>　鈎夏鼎　成禹璧<hi>上見繁欽硯頌光元宋无古硯歌琱  發</hi>
<hi>烱成禹璧海王川后輸元液</hi>　作氷壺　名水箕<hi>宋張耒以黄魯直惠洮河綠石作氷</hi>
<hi>壺研詩洮河之石利劒矛風瀾近手寒生秋名元王惲覓風字歙硯詩嘗聞右軍硯風字琢手奢是  為水箕</hi>
<hi>朶頤駭唅呀</hi>　雷電光　金石交<hi>上見杜甫石硯詩子袁桷雙魚硯詩平生謝  金石</hi>
<hi>交</hi>　聲價之象　文字之祥<hi>上詳硯二得東坡天石硯銘序曰軾  異石如魚膚</hi>
<pb n="KR3k0055_WYG_209-29a"/>
<hi>筠温瑩作淺碧色扣之鑑然試以為硯甚發墨顧無貯水處先君曰是天硯也有硯之德而不足于形耳因以</hi>
<hi>賜軾曰文字之祥也軾寳而用之</hi>　徳人俊人　死眼活眼<hi>邵氏後錄端石如徳</hi>
<hi>人每過於厚或亷于才不能砥滯歙石如俊人輒傾倒失之輕而遇事風生無不一一厭足人意又滌端硯屢</hi>
<hi>易水其漬卒不盡除歙硯一滌即瑩澈無留墨亦一快耳  蘇易簡硯譜端石有死眼活眼之别圎暈相重黄</hi>
<hi>黒相間黳睛在内晶瑩可愛謂之活眼四傍浸漬不甚瑩明謂之淚眼形體畧具内外皆白謂之死眼活勝淚</hi>
<hi>淚勝死死勝無</hi>　端溪三種　人間四絶<hi>魏泰東軒筆錄端溪硯有三種曰巖石曰</hi>
<hi>西坑曰後歴石西坑石三當巖石之一後歴石三當西坑之一其品可知  苕溪詩話東坡曰余家有歙硯底</hi>
<hi>有欵識云吳順義元年處士汪少微銘松操凝烟楮呉鋪雪毫頴如飛人間四絶</hi>　林夫丹石<lb/>
<pb n="KR3k0055_WYG_209-29b"/>
　湖女碧玉<hi>東坡丹石硯銘序唐林夫遺予丹石硯粲然如芙蓉出水殺墨宜筆盡硯之美  天</hi>
<hi>中記貞元中許商舟行湖中青衣迎入一府女郎請書江海賦碧玉硯貯銀水玻瓈為匣</hi>　得自新<lb/>
知　見如故人<hi>上見劉禹錫端硯詩而東坡云曇秀畜龍尾石硯製以拱璧  以缺月為池云</hi>
<hi>是蔣希魯舊物予在廣陵嘗識此硯今復見之嶺海間依然如故人也</hi>　殺墨如風　淬<lb/>
筆如錐<hi>東坡云杜元叔藏許敬宗硯元叔子遺孫莘老滑潤如玉殺墨如風真四百餘年物  黄山谷</hi>
<hi>以綠石硯贈張文潛詩贈君洮州綠石含風漪能淬筆鋒利如錐</hi>　山聳二十六峯<lb/>
帑寄五十五年<hi>輟耕錄南唐李主有寳石硯山徑長纔踰咫尺前聳二十六峯皆大如手指不</hi>
<hi>假雕琢有華蓋峯月巖方壇玉筍翠巒上洞下洞三折相通有龍池遇天雨則津潤滴水少許在池内經旬不</hi>
<pb n="KR3k0055_WYG_209-30a"/>
<hi>竭郡揮塵錄丁晉公自海外徙宅光州臨終以一巨篋寄  帑中上題云俟五十五年有姓丁來此作通判可</hi>
<hi>分付開之至是嵗有丁僑者来貳郡政即晉公之孫計其所留年月尚未生啟視之但一黒匣貯大端硯一枚</hi>
<hi>上有一小竅以一碁子覆之揭之有水一泓流出無有歇時溫潤之甚不可名狀</hi>　硯匣　硯<lb/>
室<hi>瑠璃硯匣詳筆三又栁宗元栁州寄周韶州詩印文生綠經旬合硯匣留塵盡日封  下詳雪方池注</hi>
　　硯四<hi>硯滴附</hi>
原與國右史公從事出入<hi>東觀漢記蘇竟與劉歆子棻書曰前世以磨研編簡之才</hi>
<hi>與國右史公從事出入者惟硯也</hi>　凍釋學篇章<hi>崔實四民月令正月硯凍釋命童幼入小</hi>
<hi>學學篇章十一月硯凍讀孝經論語</hi>　後人思徳愛物<hi>顧雅石硯銘揚州有石硯一枚是晉</hi>
<pb n="KR3k0055_WYG_209-30b"/>
<hi>張華所用之器後人思念公徳愛其物年逾百祀儼然玉質也</hi>　吳都石硯<hi>山名見北堂書鈔</hi>
　増水硯為城池<hi>筆陣圗賛詳筆三</hi>　洗硯池<hi>文房四譜越州戒珠寺羲之宅</hi>
<hi>也有洗硯池至今水嘗黒色</hi>　翔鳯硯蓋<hi>梁書武帝性純儉吳令唐鏞進鑄成盤龍火爐翔鳯</hi>
<hi>硯蓋詔禁錮終身</hi>　鐵面尚書<hi>鳯翔退耕錄薛稷為硯封九錫拜離石鄉侯使持節監即墨軍</hi>
<hi>事長史兼鐵面尚書</hi>　水槁瑠璃<hi>李白自漢陽歸詩去嵗左遷夜郎道瑠璃硯水常枯槁</hi>
毁不忍棄<hi>韓愈瘞硯銘隴西李元賔誤毁其硯匣歸京師愈讃而識之土乎成質陶乎成器復其質</hi>
<hi>非生死𩔖全斯用毁不忍棄埋而識之仁之義</hi>　青州石末<hi>太平御覽栁公權評硯以青州石末</hi>
<hi>為第一言墨易冷絳州黒硯次之李之彦硯譜曰青濰州石末皆瓦硯也栁公權以為第一當時未見歙石以</hi>
<pb n="KR3k0055_WYG_209-31a"/>
<hi>為上品耳</hi>　天下之冠<hi>李之彦硯譜李後主留意筆札所用澄心堂紙李廷珪墨龍尾石硯為天</hi>
<hi>下之冠</hi>　好硯成癖<hi>陶榖清異錄南昌陳省躬好硯成癖晚得一枚腹有四眼徐鉉名之曰方</hi>
<hi>相石省躬以近凶不用自號為仙翁硯取道家四目老翁之說</hi>　眼列斗形<hi>蘇易簡硯譜唐彦猷</hi>
<hi>云端石眼之美者青綠黃三色相重多者自外至心凢九重其大者尤為希有或布列硯中如北斗心房之形</hi>
<hi>其生于墨池之外者謂之髙眼生於内者謂之低眼髙眼尤可尚以不為墨漬常可覩也</hi>　表裏瑩<lb/>
潔<hi>曹繼善歙硯說唐公硯錄云嘗過金陵于翰林葉道卿處見一硯方四五寸許其色淡青如秋雨新霽逺</hi>
<hi>望暮天表裏瑩潔都無紋理蓋所謂硯之美者也今不復有</hi>　薄如紙<hi>又蘇易簡云硯有薄如紙</hi>
<hi>者蓋以薄為利用云</hi>　玉堂新様<hi>潛確𩔖書丁寳臣知端州製綠石硯送王安石謂之玉堂新様</hi>
<pb n="KR3k0055_WYG_209-31b"/>
<hi>安石以詩報之曰玉堂新様世争傳况以巒溪綠石鐫久埋瘴霧㸔猶濕一取春波洗更鮮</hi>　環水<lb/>
如辟雍<hi>米芾硯史今杭州龍華寺收梁傅大士甆硯一枚甚大磁褐色心如鐵環水如辟雍之製而磨</hi>
<hi>墨處無磁油殊著墨</hi>　水晶硯<hi>又信州水晶硯於他處磨墨汁傾入用</hi>　起墨益毫<lb/>
<hi>米芾硯銘壽古而質潤色紫而聲清起墨益毫故其寳也</hi>　玉兔朝元<hi>潛確𩔖書玉兔朝元硯此</hi>
<hi>為細羅紋刷絲歙石面有葱色兔月二像巧若畫成真五代前物也旁刻建中靖國元年改製下刻篆書一拳</hi>
<hi>石兮呈祥俾翰墨兮増光出煨燼兮不敗伊蘇氏兮其昌張九成識</hi>　不必以眼為貴<hi>老學</hi>
<hi>菴記宋髙宗謂端硯如一段紫玉瑩潤無瑕乃佳不必以眼為貴</hi>　松磬硯<hi>潛確𩔖書綠端松磬</hi>
<hi>硯長七八寸蓋硯板也其上刻松枝石磬而以半磬為硯池細潤發墨趙子昻銘其隂</hi>　硯山<hi>元揭</hi>
<pb n="KR3k0055_WYG_209-32a"/>
<hi>傒斯硯山詩序山石出靈璧其大不盈尺髙半之中隔絶澗前後五十五峯東南有飛磴横出方平可二寸許</hi>
<hi>鑿以為硯號曰硯山</hi>　紫衣玉帶<hi>元張憲有玉帶生歌其序云玉帶生端人也事文山丞相為文</hi>
<hi>墨賔初宋上皇以丞相恩賜生紫衣玉帶至今不改其舊服生為人端厚強記黙識丞相素重之呼召不以名</hi>
<hi>但曰玉帶生</hi>　以酒為滴<hi>西京雜記天子以玉為硯以酒為書滴取其不氷</hi>　玉蟾<lb/>
蜍<hi>又曰廣陵王去疾發晉靈公塜得玉蟾蜍一枚大如拳腹容五合水光潤如新王取以盛硯滴又杜甫詩</hi>
<hi>宫硯玉蟾蜍劉禹錫詩玉蠩吐水霞光浄彩翰摇風絳錦鮮</hi>　水龜<hi>傅休奕水龜銘鑄兹靈龜體象</hi>
<hi>自然含源吐水有似清泉潤彼元墨染此柔翰申情寫素經緯羣言</hi>　金錯盌<hi>世說秦嘉媍與嘉書</hi>
<hi>曰今奉金錯盌一枚可以盛書水</hi>　金小相<hi>清異録歐陽通善書修飾文具其家藏遺物尚多皆</hi>
<pb n="KR3k0055_WYG_209-32b"/>
<hi>就刻名號研室曰紫方館金苽盛硯滴曰金小相鎮紙曰套子龜小連城千鈞史界尺曰由準氏芒筆曰畦宗</hi>
<hi>郎君夾槽曰半身龍</hi>　髙麗銅瓶<hi>羅文傳上賜髙麗所獻銅瓶為飲器</hi>　寫胸中竒<lb/>
<hi>張安國麒麟硯滴詩素王西狩麟筆削昌斯文壯哉筆硯間英姿欲摩雲豈獨濡亳端正可清妖氛㑹當侍君</hi>
<hi>王玉殿清夜分轉寫胸中竒恩波被無垠</hi>
　　硯五<lb/>
原詩唐楊師道詠硯詩圎池𩔖璧水輕翰染煙華將軍<lb/>
欲定逺見棄不應賒　増李白酬殷十一栗岡硯詩灑<lb/>
染中山毫光輝吳門練天寒水不凍日用心不倦攜此<lb/>
<pb n="KR3k0055_WYG_209-33a"/>
臨墨池還如對君面　杜甫石硯詩平公今詩伯秀發<lb/>
吾所羡奉使三峽中長嘯得石硯巨璞禹鑿餘異狀君<lb/>
獨見其滑乃波濤其光或雷電聨坳各盡墨多水遞𨼆<lb/>
見揮灑容數人十手可對面公含起草姿不逺明光殿<lb/>
致於丹青地知汝隨顧盼　李賀楊生青花紫石硯歌<lb/>
端州石匠巧如神踏天磨刀割紫雲傭刓抱水含滿唇<lb/>
暗灑萇𢎞冷血痕紗帷晝暖墨花春輕漚漂沫松麝熏<lb/>
乾膩薄重立脚匀數寸光秋無日昬圓毫促㸃聲静新<lb/>
<pb n="KR3k0055_WYG_209-33b"/>
孔硯寛頑何足云　陸龜蒙謝襲美贈紫石硯詩霞骨<lb/>
堅来玉自愁琢成飛燕古釵頭澄沙脆弱聞應伏青鐵<lb/>
沈埋見亦羞最稱風亭批碧簡好將雲竇漬寒流君能<lb/>
把贈閑吟客徧寫江南物象酬　李山甫古石硯詩追<lb/>
琢他山石方圎一勺深抱貞惟守墨求用每虚心波浪<lb/>
因文起塵埃為廢侵慿君更研究何啻直千金　劉禹<lb/>
錫謝友生遺端谿硯詩尋常濡翰次恨不到端谿得自<lb/>
新知己如逢舊解擕媧天補剰石昆劒切来泥著指痕<lb/>
<pb n="KR3k0055_WYG_209-34a"/>
猶濕停旬水未低阿雲潤柱礎筆彩飲虹霓鵒眼工諳<lb/>
<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>羊肝士乍刲連澌光比鏡囚墨膩於䃜碊小金為斗<lb/>
泓澄玉作隄　宋韓琦古瓦硯詩昭陽殿瓦不可壞埋<lb/>
没曠野迷荒榛數百年来取為硯墨光爛發波成輪求<lb/>
之日盛得日少片材無異圭璧珍蘚斑著骨尚乾翠夜<lb/>
雨㸃漬痕如新當時此復近簷溜印以篆字花其唇<lb/>
蘇軾龍尾硯歌黃琮白琥天不惜顧恐貪夫死懐璧君<lb/>
㸔龍尾豈石材玉徳金聲寓於石與天作石来㡬時與<lb/>
<pb n="KR3k0055_WYG_209-34b"/>
人作硯初不辭詩成鮑謝石何與筆落鍾王硯不知<lb/>
陳與義酬錢柬之惠澤州吕道人硯詩君不見銅雀臺<lb/>
邊多事土走上觚稜䕃歌舞餘香分盡垢不除却寄書<lb/>
林汗縑楮豈如此瓦凝青膏冷面不識姦雄曹吕翁已<lb/>
去泫餘泣通譜未許𢎞農陶暮年得君真耐久摩挲玉<lb/>
質雲生手未知南越石虚中亦有文章似君否西家撲<lb/>
滿本弟昆趣清尚濁何年分一朝墮地真瓦礫莫望韓<lb/>
公無瘞文　陳師道謝冦十一惠端硯詩端溪四山下<lb/>
<pb n="KR3k0055_WYG_209-35a"/>
龍淵鬱積中州清淑氣金聲玉骨石為容河江屈流雲<lb/>
作使滑如女膚色馬肝夜半神光際天地沒人投深索<lb/>
千丈探頷適遭龍伯睡轆轤挽出萬人負千嵗之藏一<lb/>
朝致琢為時様供翰墨十襲包藏百金貴　劉克莊獲<lb/>
硯詩二硯溫如玉琢成信知天地有精英馬肝紫潤尤<lb/>
宜沐鵒眼青圎宛似生未愛潘郎呼作友便教米老拜<lb/>
為兄　金雷淵洮石硯詩緹囊深複有滄洲文石春融<lb/>
翠欲流退筆成丘竟何益乗時直欲礪吳鈎　元揭傒<lb/>
<pb n="KR3k0055_WYG_209-35b"/>
斯硯山詩何年靈璧一拳石五十五峯不盈尺峯峰相<lb/>
向如削鐵祝融紫蓋前後列東南一泓尤可愛白晝元<lb/>
雲生霮䨴在唐已著羣玉賦入宋更受元章拜天台澒<lb/>
洞雲海連戴氏藏之餘百年隂崖洞壑寒谽谺宛轉細<lb/>
路通褎斜崑崙蓬莱與方壺坐卧相對神仙居硬黃從<lb/>
寫黃庭帖汗青或抄鴻寳書願君谷神長不老浄几眀<lb/>
窓永相保　趙孟頫賦張秋泉所藏硯山詩泰山亦一<lb/>
拳石多勢雄齊魯青巍峩此中却是小岱岳峯巒無數<lb/>
<pb n="KR3k0055_WYG_209-36a"/>
生陂陀千巖萬壑来几上中有絶澗横天河粤從混沌<lb/>
元氣判自然凝結非鐫磨米公平生好竒者大書深刻<lb/>
無差訛旁有小研天所造仰受筆墨如圎荷我欲為君<lb/>
書道徳但願此石不用鵞　宋无端石硯詩千年嵒璞<lb/>
斬新硎一片林腴截紫青雲漢帶星来玉匣墨池蒸雨<lb/>
出滄溟煙開霧歛天晶彩海静江澄地典型要與陶泓<lb/>
作佳傳老磨松液寫黃庭　許有壬謝李惟中貺未央<lb/>
宫瓦硯詩甄官陶瓦極能事鉛丹細擣咸陽泥人間購<lb/>
<pb n="KR3k0055_WYG_209-36b"/>
求作珍玩礱磨為硯尤瑰竒體呈全璧徑尺許沼開新<lb/>
月才一睂堅如鐵石潤如玉墨聲瑟瑟松風吹楮生毛<lb/>
頴賀得友坐令几案増光輝　張憲玉帶生歌鸞刀夜<lb/>
割黒龍尾碾作端溪蒼玉子花鑌鐵面一尺方紫霧紅<lb/>
光上書几銀絲雙纒玉腰圍翡翠青斑繡紫衣金星鸜<lb/>
眼不敢現案上墨花皆倒飛景炎丞相魁龍牓撫玩不<lb/>
殊珠在掌抱遺老人生計拙愛把文章寫忠烈霜毫一<lb/>
夜電光飛不必矮桑重鑄鐵　明宋濓灘哥石硯歌鬼<lb/>
<pb n="KR3k0055_WYG_209-37a"/>
工雷斧琢削古天光電彩生新容袤將四尺廣踰半作<lb/>
鎮弗遷猶華嵩涉唐入宋嵗三百但見寳氣浮晴虹方<lb/>
今聖人重文獻氊蒙舟載来江東風磨雨濯露精彩奉<lb/>
勅舁入文華宫宫中日昃萬㡬暇侍臣左右咸雲從紫<lb/>
端元歙盡斥去欣然為此囘重瞳重瞳一顧光照日天<lb/>
章奎畫分纎穠有才沈薶恨已乆石如能語誇竒逢願<lb/>
將斯硯傳萬世什襲不下古鼎鐘上明文徳化八極下<lb/>
書寛詔蘇疲癃<lb/>
<pb n="KR3k0055_WYG_209-37b"/>
原賦晉傅休奕硯賦採隂山之潛璞簡衆材之攸宜節<lb/>
方圎以定形鍜金鐵而為池設上下之剖判配法象乎<lb/>
二儀木貴其能軟石美其潤堅加彩漆之膠固含沖徳<lb/>
之清元　増唐張少博石硯賦溫潤稱珍騰異彩而玉<lb/>
色追琢成器發竒文而綺班蓋求伸於知己爰待用于<lb/>
君子將吮墨以濡翰乃操觚而吸水或外圜兮若規或<lb/>
中平兮如砥匠石流眄藻熒生輝象龜而負圗乍伏如<lb/>
鵲之銜印將飛撫之𩔖磬發竒音對之若鏡開新色旣<lb/>
<pb n="KR3k0055_WYG_209-38a"/>
垂文以呈象亦澄瀾而漬墨用之漢帝常同彭祖之席<lb/>
存之魯國猶列宣尼之廟　黎逢石硯賦琢而磨之其<lb/>
滑如砥欲精研而染墨在虚中而貯水水隨暈而環周<lb/>
墨浮光而黛起成器尚古徴闕里於素王匠法増華參<lb/>
㑹稽之内史一拳之石取其堅一勺之水取其浄對此<lb/>
大匠厠諸洪筆見珍於殺青之辰為用於草元之日<lb/>
原頌魏繁欽硯頌有般倕之妙匠兮倪詭異於遐都稽<lb/>
山川之神瑞兮識□璇之内敷遂縈繩於規矩兮假卞<lb/>
<pb n="KR3k0055_WYG_209-38b"/>
氏之遺模擬渾靈之肇制兮效羲和之毁隅鈎三趾於<lb/>
夏鼎兮象辰宿之相扶供無窮之秘用兮御几筵而優<lb/>
游<lb/>
原賛魏繁欽硯賛方如地象圎似天常或薄或厚乃圎<lb/>
乃方班采散色漚潤毫芒㸃黛文字曜明典章施而不<lb/>
徳吐惠無疆漸漬甘液吸受流芳<lb/>
原銘魏王粲硯銘昔在皇頡爰初書契以代結繩民察<lb/>
官理庶績誕興在世季末華藻流滛文不為行書不盡<lb/>
<pb n="KR3k0055_WYG_209-39a"/>
心淳朴澆散俗以萌沈墨連翰染榮辱是若念兹在兹<lb/>
惟元是宅<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_209-39b"/>
増宋蘇軾孔毅甫龍尾硯銘澀不留筆滑不拒墨𤓰膚<lb/>
而縠理金聲而玉徳厚而堅足以閱人於古今朴而重<lb/>
不能隨人以南北　又鳯咮硯銘帝規武夷作茶囿山<lb/>
為孤鳯翔且嗅下集芝田啄瓊玖玉乳金沙發靈竇殘<lb/>
璋斷璧澤而黝治為書硯羙無有至珍驚世初莫售黒<lb/>
肩黄眼争妍陋蘇子一見名鳯咮坐令龍尾羞牛後<lb/>
又端硯銘與墨為入玉靈之食與水為出隂鑑之液懿<lb/>
矣兹石君子之側匪以玩物維以觀徳　又程公宻子<lb/>
<pb n="KR3k0055_WYG_209-40a"/>
石硯銘孰形無情石亦卵生黄胞白絡孕此<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>頳己器<lb/>
不死可候雨晴天畀夫子瑞其家庭　黄庭堅硯銘制<lb/>
作淳古可使巧者拙夸者節性質温潤可使躁者静戾<lb/>
者聽　唐庚古硯銘序硯與筆墨出處相近獨壽夭不<lb/>
相近也筆之壽以日計墨之壽以月計硯之壽以世計<lb/>
其為體也筆最銳墨次之硯鈍者也豈非鈍者壽而銳<lb/>
者夭乎其為用也筆最動墨次之硯静者也豈非静者<lb/>
壽而動者夭乎吾於是而得飬生焉銘曰不能銳因以<lb/>
<pb n="KR3k0055_WYG_209-40b"/>
鈍為體不能動因以静為用唯其然是以能永年　崔<lb/>
鶠古硯銘知其白守其黒似老學不厭教不倦似孔其<lb/>
實墨家者流摩頂放踵　明方孝孺硯銘其體剛肖乎<lb/>
乾其用静法乎坤惟徳全永長存　唐順之銅雀硯銘<lb/>
昔惟瓦藏歌女貯舞馬今維硯侑圗史承鉛槧嗚呼其<lb/>
為瓦也不知其為硯也然則千百年之後委擲零落又<lb/>
安知其不復為瓦也　又小硯銘大者凝然利以居小<lb/>
者扁然利以行不有居者牆壁户牖誰以供十年之著<lb/>
<pb n="KR3k0055_WYG_209-41a"/>
述不有行者蒼山白水誰與收五岳之精英<lb/>
増傳宋蘇軾萬石君羅文傳羅文歙人也其上世常𨼆<lb/>
龍尾山及文資質温潤縝宻可喜里人石工見之曰此<lb/>
邦之彦也乃相與定交磨礱成就之武帝方向學喜文<lb/>
翰文由中書舍人毛純薦上望見異焉曰古所謂玉質<lb/>
而金聲者子真是也使待詔中書每有詔命典䇿必使<lb/>
文潤色之然後琢磨以墨卿謀畫以毛純成以受楮先<lb/>
生使行之上嘗歎曰國寳也然厚重堅貞行無瑕玷其<lb/>
<pb n="KR3k0055_WYG_209-41b"/>
後于闐進美玉上使以玉作小屏風賜之并賜髙麗所<lb/>
獻銅瓶為飲器上思其功封文號萬石君文為人有亷<lb/>
隅不可犯喜與老成知書者逰體有寒疾每冬月侍書<lb/>
輒面氷不可運筆上時賜之酒然後能書元狩中詔舉<lb/>
賢良方正淮南王安舉端紫以對策髙第待詔翰林超<lb/>
拜尚書僕射文浸不用<lb/>
増誥<hi>缺</hi>鄭東山撰石鄉侯石虚中除翰林學士誥風範<lb/>
端凝面目嚴冷巧匠斲山骨剖元化之精英擲地作金<lb/>
<pb n="KR3k0055_WYG_209-42a"/>
　聲露斯文之圭角亷而不劌澤乎其容圎成規方成矩<lb/>
　凛若通才磨不磷湼不淄屹然雅操抱兹端溪之璞宜<lb/>
　呈孔席之珍日髙丈五影動花磚夜草制三風生玉署<lb/>
　若竇儀之清以介與楊億之勁而剛是以似之與其潔<lb/>
　也可依前石鄉侯除翰林學士<lb/>
　<lb/>
　<lb/>
　<lb/>
<pb n="KR3k0055_WYG_209-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷二百四<lb/>
</p>
<p>
</p>
  </div>
</body>
</text>
</TEI>
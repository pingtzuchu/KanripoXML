<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_105-1a"/>
　欽定四庫全書<lb/>
御定淵鑑𩔖函卷一百<lb/>
　　設官部四十<hi>王侯官屬總載友諸王傅文諸王師諸王相  諸王    諸王  學</hi>
　　　<hi>諸王國郎中令諸諸王國中尉王諸王國常侍諸王國侍郎    王國典  諸  長史</hi>
　　　<hi>増王府諮議王王府東西閣祭酒善王府司馬王府侍讀    府直講  王府翊    紀善附</hi>
　　　<hi>王府記室參軍王府官屬雜附</hi>　<hi>王府大小學教授/</hi>　<hi>王府掾</hi>
　　　王侯官屬總載一<lb/>
　原杜氏通典曰周制諸侯有上大夫卿下大夫上士中<lb/>
<pb n="KR3k0055_WYG_105-1b"/>
　士下士凡五等<hi>上大夫曰卿</hi>諸侯之大夫不世爵禄公國孤<lb/>
　一人<hi>孔安國注虞書曰公之孤鄭康成周禮云公之孤四命王制曰天子使其大夫監於方伯之國國三</hi>
　<hi>人是為三監使佐方伯領諸侯此殷禮也其禄視諸侯之卿其爵視次國之君其禄取於方伯之地盖牧國則</hi>
　<hi>有之故儀禮燕禮云若有諸公則先卿獻之鄭注曰言諸者容牧有三監皆以為公也</hi>大國三卿<lb/>
　皆命於天子<hi>命於天子者天子選用之如今詔書除吏也</hi>次國三卿二卿命<lb/>
　於天子一卿命於其君<hi>左傳曰管仲受下卿之禮避天子之二守國髙故也眀國髙是</hi>
　<hi>天子之命卿也</hi>小國三卿一卿命於天子二卿命於其君<hi>王制曰小</hi>
　<hi>國二卿皆命於其君鄭注云誤也正義曰此兼夏殷禮也夏之大國謂公侯也殷大國謂公也依周而言謂立</hi>
<pb n="KR3k0055_WYG_105-2a"/>
<hi>司徒兼冢宰之事立司馬兼宗伯立司空兼司寇也故左傳云魯季孫為司徒叔孫為司馬孟孫為司空此三</hi>
<hi>卿也以此推之則知諸侯不立冢宰宗伯司寇按崔氏云魯已有孟叔季三卿為政而更有臧氏及孔子並為</hi>
<hi>司寇則皆小司寇也</hi>每國下大夫五人上士二十七人<hi>周禮五等國悉三卿</hi>
<hi>五大夫二十七士皆與此同但公國長有四命孤一人其卿三命大夫再命侯伯之卿大夫亦如之子男之卿</hi>
<hi>再命其大夫一命其士不命</hi>大國之卿不過三命下卿再命小國之<lb/>
卿與大夫一命<hi>不言次國者以大國之下互眀之也此卿命則異大夫皆同</hi>次國之<lb/>
上卿位當大國之中中當其下下當其上大夫小國之<lb/>
上卿位當大國之下卿中當其上大夫下當其下大夫<lb/>
<pb n="KR3k0055_WYG_105-2b"/>
<hi>此諸侯使卿大夫頫聘並㑹之序也其位爵同小國在下爵異固在上耳</hi>至於周衰諸侯失<lb/>
制號令自己其名不一於是正卿當國謂之相而楚謂<lb/>
之令尹其他異同難悉數矣<hi>孫卿子曰孫叔敖曰吾三相楚而心愈卑毎益禄而</hi>
<hi>施愈博位滋尊而禮愈恭之史記曰楚民俗好卑車王以為不便馬欲下令使髙  叔敖曰令數下民不知所</hi>
<hi>從王必欲髙車臣請教閭里使髙其梱王許之居半載民悉自髙其車此不教而民從其化故三得相而不喜</hi>
<hi>知其才自得之三去相而不悔知非己之罪之淮南子曰蘧伯玉為相子貢問何以理國曰不理理    又曰</hi>
<hi>子産為鄭國相一年豎子不戲狎斑白不提挈童子不犂畔二年市不貳賈三年門不夜闗道不拾遺四年田</hi>
<hi>器不歸五年土無尺籍卯又孔子攝行魯相事有喜色乃誅大夫亂政者少正  與聞國政三月鬻羔豚者弗</hi>
<pb n="KR3k0055_WYG_105-3a"/>
<hi>飾賈男女行者别于塗塗不拾遺四方之客至乎邑者不求有司皆予之以歸  又公儀休為魯相奉法順理</hi>
<hi>無所變更百官自正使食禄者不得與民下争利受大者不得取小客有遺相魚者不受客曰聞君嗜魚何故</hi>
<hi>不受相曰以嗜魚故不受也食茹而羙拔其園葵而棄之見家織布好而逐出其婦燔其機曰欲令農夫女工</hi>
<hi>安所售其貨乎</hi>　漢制凡諸侯王官其傅為太傅相為丞相又<lb/>
有御史大夫諸卿皆秩二千石百官皆如漢朝漢朝惟<lb/>
為置丞相其御史大夫以下皆自置之及七國作亂之<lb/>
後景帝懲之遂令諸侯王不得治民令内史治之改丞<lb/>
相曰相省御史大夫廷尉少府宗正博士官武帝改漢<lb/>
<pb n="KR3k0055_WYG_105-3b"/>
内史中尉郎中令之名<hi>内史為京兆尹中尉為執金吾郎中令為光禄勲</hi>而王<lb/>
國如故員職皆不得自置漢初王國有傅<hi>掌輔導王初曰太傅後除</hi>
<hi>太字</hi>相<hi>本統衆官後省内史/而相理民如郡太守</hi>内史<hi>治國/民</hi>中尉<hi>掌武事</hi>郎中令<lb/>
<hi>秩千石墨綬</hi>僕<hi>本曰太僕改/曰僕墨綬</hi>文學<hi>宋志云前漢王國已置文學</hi>大司農衛<lb/>
士長　太倉長<hi>齊善醫淳于意為之</hi>列侯國亦有相<hi>改所食國令長為之  漢</hi>
<hi>初侯王有丞相兼有相國按史記周勃破燕王盧綰得相國一人丞相二人景帝省之</hi>餘略與王<lb/>
國同成帝鴻嘉三年詔七大夫以上皆令食邑<hi>秦本制列侯乃</hi>
<hi>得食邑七大夫即公大夫</hi>非七大夫以下皆復其身及戸物事<hi>一戸之内</hi>
<pb n="KR3k0055_WYG_105-4a"/>
<hi>皆不徭賦</hi>是嵗又令吏民得買爵賈級千錢<hi>賈讀曰價</hi>　後漢王<lb/>
國有傅<hi>如師不臣二千石</hi>相　内史<hi>如郡/丞</hi>中尉　郎中令<hi>掌五大夫</hi>
<hi>郎中宿衛官如光禄勲</hi>僕<hi>主車/馬</hi>持書<hi>奉使至京都</hi>謁者　禮樂長　衛<lb/>
士長　醫工長　永巷長　祠祀長　郎中　其紹封<lb/>
削詘者中尉内史官屬隨亦率減列侯國置相<hi>其秩各如本縣</hi>
<hi>主治民如令長不臣也但納租于侯以戸數為限</hi>其官随國大小為増減食邑<lb/>
千戸以上置家丞庶子各一人<hi>此家臣也使理家事</hi>不滿千戸則<lb/>
不置家丞舊置行人洗馬門大夫等官又悉省　魏制<lb/>
<pb n="KR3k0055_WYG_105-4b"/>
王國有保　傅　相　常侍　侍郎　郎中令　中尉<lb/>
　大農　文學　友　謁者大夫　諸雜署令　丞<lb/>
晉制王國更置戸邑皆中尉領兵皆自選其文武官<hi>晉齊</hi>
<hi>王攸以當時王家人衣食皆出自御府乃表租秩足自供遂求絶之</hi>　東晉王國有傅<lb/>
友<hi>武帝初置一人蓋因文王仲尼四友之名</hi>典書令丞　文學<hi>一人</hi>郎中令<lb/>
中尉　大農<hi>為三卿</hi>左右常侍<hi>大國各二人次國各一人掌贊相獻替</hi>内史<lb/>
<hi>改太守為内史又晉書曰改國相為内史</hi>将軍<hi>太國上中下三将軍領兵五千人次國上下二将軍各一</hi>
<hi>人領兵三千人小國一軍領兵二千人</hi>典祠典衛學官令治書中尉司馬<lb/>
<pb n="KR3k0055_WYG_105-5a"/>
世子庶子陵廟牧長謁者中大夫舍人典府等其後省<lb/>
相及僕省郎中置侍郎二人公侯以下國官屬逓減<hi>晉書</hi>
<hi>曰詔以夀光公鄭沖及朗陵公何曽國皆置郎中令者又曰元帝初渡江即晉王位諸參軍奉車都尉掾屬</hi>
<hi>百餘人時人謂之百六掾</hi>　宋制大小國皆有三軍自眀帝以後皇<lb/>
子皇弟雖非都督亦置記室參軍小號将軍為大郡邉<lb/>
守置佐吏者又不置長史餘則同晉王國有師<hi>改傅為之</hi>自<lb/>
内史相記室以下官多與晉同<hi>孔顗有辭記室參軍箋曰記室之要須通才敏</hi>
<hi>思性情縝密者為之</hi>凡郡縣内史相並於國主稱臣去任便止孝<lb/>
<pb n="KR3k0055_WYG_105-5b"/>
武帝孝建中始革此制不得追敬不得稱臣止宜云下<lb/>
官而已　齊制王國有師　諮議<hi>張岱字景山歴臨海章郡晉安三王府諮</hi>
<hi>議三王行事事舉而情得</hi>文學等官公侯置郎中令一人卿餘與晉<lb/>
宋同　梁制王國置傅相<hi>公以下則臺各為選置之皆掌知百姓事</hi>郎中令<lb/>
将軍常侍典書令典衛長<hi>伯子無典衛</hi>典祠以下自選備上<lb/>
諸官多同前代若王加将軍開府則置長子司馬及記<lb/>
室掾屬祭酒主簿録事等官屬嗣王則唯置郎中令中<lb/>
尉常侍大農藩王則無常侍制與後漢同　陳制皇弟<lb/>
<pb n="KR3k0055_WYG_105-6a"/>
皇子府置師長史司馬從事中郎諮議參軍友掾屬記<lb/>
室等官其嗣王藩王府則逓減之王國置郎中令将軍<lb/>
常侍典祠令舍人等官其嗣王藩王則逓減其員<hi>諸王公參</hi>
<hi>佐等官仍為清濁或為選司補用亦有府樂牒拜授者不拘年限去留随意在府之日唯賔遊宴賞時復循從</hi>
<hi>更無餘事若随府王在州其寮佐等或亦得預催督若其驅使便有職務其衣冠子弟多自脩立非氣𩔖者唯</hi>
<hi>利是求暴物亂政皆此之𩔖</hi>　後魏諸王侯亦各有師友文學侍郎<lb/>
掾屬舍人等官<hi>時王國舍人應取八族及清脩之門咸陽王僖乃取任城王𨽻戸為之深為孝</hi>
<hi>文所責</hi>　北齊諸王置師一人餘官大抵與晉宋梁制不<lb/>
<pb n="KR3k0055_WYG_105-6b"/>
異　後周皇弟皇子置友及學士等員外餘吏闕聞<lb/>
隋制親王置師友文學長史司馬諮議掾主簿録事功<lb/>
曹記室戸曹兵騎法士等曹參軍東西閣祭酒參軍事<lb/>
典籤等員嗣王則無師友<hi>諸王公以下置官屬各逓減</hi>煬帝更名王<lb/>
府參軍為諸司佐屬參軍則直以屬國為名改國令為<lb/>
家令餘以國為名者皆去之　唐制親王府各置官屬<lb/>
<hi>凡府官國官王未出閣者不置</hi>領親事帳内二府及國官貞觀十六年<lb/>
制王府官以四考為限<hi>髙宗時滕王元嬰江王元詳蒋王揮虢王鳳俱以貪暴為吏人</hi>
<pb n="KR3k0055_WYG_105-7a"/>
<hi>所患有授其府官者皆比嶺外荒裔為之語曰寧向儋崖象白不事江滕蒋虢</hi>嗣聖二年初置<lb/>
公府官員武后天授二年又置王孫官員親王府置傅<lb/>
一人<hi>師範輔導參議可否初置王師景雲二年改為傅</hi>諮議參軍一人<hi>匡正幕府諮謀</hi>
<hi>庶事</hi>友一人<hi>陪随左右/拾遺補闕</hi>文學二人<hi>脩撰文章讐校經史</hi>東西閣祭酒<lb/>
各一人<hi>接引賓客</hi>長史司馬各一人<hi>通/判</hi>掾一人<hi>通判功倉戸三曹</hi>屬<lb/>
一人<hi>通判兵騎法士四曹</hi>主簿一人<hi>覆省/教命</hi>記室參軍二人<hi>掌表啓書疏行</hi>
<hi>宣教命</hi>録事參軍一人<hi>受事勾檢</hi>功曹倉曹戸曹兵曹法曹士<lb/>
曹等參軍各一人<hi>各有所主</hi>參軍二人行參軍四人<hi>掌出使及雜檢</hi>
<pb n="KR3k0055_WYG_105-7b"/>
<hi>校</hi>典籤二人<hi>宣𫝊/教命</hi>親事府置典軍副典軍各二人<hi>掌守衛陪</hi>
<hi>從</hi>執仗親事<hi>執弓刀/衛從</hi>執乘親事各十六人<hi>供進騎乘</hi>親事三<lb/>
百三十三人帳内府置典軍副典軍各三人<hi>掌儀衛陪從兼知鞍</hi>
<hi>馬等</hi>帳内六百六十七人親王國<hi>施行公文準等署式嗣王以下府準此</hi>國<lb/>
令一人大農二人<hi>通判國司</hi>尉二人<hi>分/判</hi>丞一人<hi>監印勾稽</hi>小吏有<lb/>
差若府主薨則諸府佐親事帳内過葬追退<hi>雖無妻子亦準此</hi>
其國官聽終喪<hi>若有襲爵者聽其廽事</hi>　増事文𩔖聚曰宋王府<lb/>
師傅係以兼官為之而無定員又有翊善直講贊讀記<lb/>
<pb n="KR3k0055_WYG_105-8a"/>
室及諸王宫大小教授等官　遼史曰遼王傅府置王<lb/>
傅親王内史府置内史長史參軍諸王文學館置諸王<lb/>
教授諸王伴讀又有王子院掌王子各帳之事置王子<lb/>
太師王子太保王子司徒王子司空王子班郎君又有<lb/>
王府近侍王府祗候親王祗應司　金史曰金親王府<lb/>
屬官傅<hi>若親王在外亦兼本京節鎮</hi>同知府尉本府長史<hi>眀昌三年改掌警嚴</hi>
<hi>侍從兼總統本府之事</hi>司馬<hi>同檢校門禁/總統府事</hi>文學二人<hi>掌贊導禮義資廣學問</hi>
記室參軍<hi>掌表牋書啓之事大定七年始置二十年不專除令文學兼之</hi>　元史曰元<lb/>
<pb n="KR3k0055_WYG_105-8b"/>
止置傅府尉司馬文學記室參軍　大眀㑹典曰眀親<lb/>
王府長史司左右長史典簿審理所正副典膳所正副<lb/>
奉祠所正副典樂典寳所正副已上俱各一員紀善所<lb/>
紀善三員良醫所正副典醫所正副已上俱各一員伴<lb/>
讀一員教授一員引禮舍人三員工正所正副一員各<lb/>
倉庫大副使一員郡王府教授典膳建文更定官制至<lb/>
永樂初俱改正從洪武之舊<lb/>
　　王侯官屬總載二<lb/>
<pb n="KR3k0055_WYG_105-9a"/>
増大山　西邸<hi>翰苑新書云淮南王安好書招致賓客數千人八公之徒感慕其徳各竭材智</hi>
<hi>著述篇章分其詞賦以𩔖相次或稱大山小山猶詩有大雅小雅也  山堂肆考云竟陵王子良開西邸招文</hi>
<hi>學沈約蕭琛王融謝脁陸倕范雲任昉等逰號稱得人又事文𩔖聚云子良開西邸王僧孺虞羲丘國賓蕭文</hi>
<hi>琰丘令楷江洪劉孝孫並以善辭藻游焉</hi>　子鸞府　竟陵邸<hi>翰苑新書云宋武帝時殷</hi>
<hi>淑儀寵傾後宫子始平王子鸞愛冠諸子凡為上盼遇者莫不入子鸞府  下見上</hi>　文學館<lb/>
資善堂<hi>新唐書褚亮𫝊云初武徳四年太宗為天䇿上将軍宫城西作文學館以大行臺司勲郎中杜</hi>
<hi>如晦記室考功郎中房𤣥齡及于志寧軍諮祭酒蘇世長天䇿府記室薛收文學褚亮姚思廉太學博士陸徳</hi>
<hi>眀孔穎達主簿李元道天䇿倉曹參軍事李守素王府記室參軍事虞世南參軍事蔡允恭顔相時著作郎攝</hi>
<pb n="KR3k0055_WYG_105-9b"/>
<hi>記室許敬宗薛元敬太學助教蓋文達軍諮典籤蘇勗並以本官為學士七年收卒復召東虞州録事參軍劉</hi>
<hi>孝孫補之號十八學士藏之書府以章禮賢之重方是時在選中者天下所慕向謂之登瀛洲  記纂淵海云</hi>
<hi>紹興五年初置以命朱子開范元長時孝宗以建國公就傅故也婁機為資善小學教授時皇太子為恵國公</hi>
<hi>日陳正言正道又以屢朝事親脩身治國愛民四事手書以獻置之左右朝夕觀省孝宗出閣就第而信王幼</hi>
<hi>亦命近臣踵為之開禧元年七月皇子初封榮王命程少逸左史兼贊讀少逸以祖諱辭乃命軍器監趙子中</hi>
<hi>夢極兼領其不稱王府而以資善繫銜以未出閣也</hi>　遂留王府　給事潛邸<hi>元史</hi>
<hi>云郝經憲宗三年世祖以皇弟開邸金蓮川召經諮以經國安民之道條上數十事大恱遂留王府  又云程</hi>
<hi>思廉給事裕宗潛邸以謹愿聞</hi>　留居藩府　曳裾王門<hi>元史云譚澄世祖在潛邸</hi>
<pb n="KR3k0055_WYG_105-10a"/>
<hi>時澄入見嘉其容止安詳留居藩府稱其官而不名之彚苑云吳王濞隂有邪謀鄒陽上書諫之曰臣何王</hi>
<hi>門不可曳長裾乎</hi>　清切藩房　雍容王府<hi>合璧事𩔖云清切藩房寂寥舊蹕出</hi>
<hi>謝朓牋以彚苑云談經王府揮玉麈  雍容出淇水制</hi>　元之髙選　君實重名<lb/>
<hi>合璧事𩔖云睠彼藩邸髙選經佐出除姚元之制官山堂肆考云宋仁宗諭執政曰延安郡王出閣當議  僚</hi>
<hi>執政對曰司馬光有重名宜為郡王羽翼如吕公著孫覺皆可以任之</hi>　安用舞靴　諫<lb/>
習鞠戲<hi>又云宋仁宗就邸英宗命韓魏公擇宫僚公薦用王陶韓維等一日内侍以宫様靴進維曰王</hi>
<hi>安用舞靴神宗亟令毁之公又云宋陳俊卿在普安郡王邸一日王習毬鞠之戲  取韓愈諫張建封書以諷</hi>
<hi>王王即為誦全文不遺一字公退而喜曰王聰明而樂諫社稷之福也</hi>
<pb n="KR3k0055_WYG_105-10b"/>
　　王侯官屬總載三<lb/>
増秦王友<hi>玉海云秦王有友于志寧諮議竇綸蕭景記室房𤣥齡虞世南唐皎顔思魯文學姚思廉</hi>
<hi>褚亮兵曹杜如晦鎧曹褚遂良士曹戴胄閻立徳參軍事薛元敬蔡允恭主簿薛收李道元典籤蘇幹</hi>
選賢才<hi>新唐書云孫伏伽武徳初言曰皇太子諸王左右執事不可不擇願選賢才澄僚友之選</hi>
柬賢者<hi>又云褚遂良授秦王府鎧曹參軍太宗謂遂良曰自古宗姓無良則傾敗相仍公等為我柬賢</hi>
<hi>者保傅之</hi>　以宰相兼<hi>玉海云髙宗中宗時相王府長史以宰相兼之姚崇以鳳閣侍郎韋安石</hi>
<hi>以中書令魏雍衛王府以尚書兼之</hi>　資望愈下<hi>又徐韓二王為刺史府官同外官資望愈下永</hi>
<hi>淳以前王未出閣則不開府元宗諸子不出閣王官益輕而名亦減</hi>　直秦王府<hi>新唐書云杜正</hi>
<pb n="KR3k0055_WYG_105-11a"/>
<hi>倫太宗素知名表直秦王府文學館</hi>　授諸王經<hi>又云吳通𤣥父道<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以道士詔授太子諸王經</hi>
<hi>故通𤣥等皆得侍太子游太子待之甚善</hi>　申白入楚　鄒枚游梁　申穆<lb/>
重名　應徐洪藻<hi>玉海</hi>　出綍中宸　横經宗邸　種學<lb/>
績文久想鳳儀之舉　横經教授将成麟趾之風　沛<lb/>
易楚詩稔聽師資之訓　文昭武穆宜多信厚之風<lb/>
髙帝子孫固有殊人之龍種　梁王賓客豈徒授簡於<lb/>
兔園　茂仙源之王葉政藉師資侍講席於金華更觀<lb/>
盛舉<lb/>
<pb n="KR3k0055_WYG_105-11b"/>
　　諸王傅一<lb/>
原是儀盡忠　賈誼哭泣<hi>吳志云是儀北海營陵人南魯二宫初立儀以本職領魯</hi>
<hi>王傅嫌二宫相近切乃上疏以二宫宜有降殺正上下之序書三四上為傅盡忠動輒規諫  史記曰賈誼為</hi>
<hi>梁懐王太傅王堕馬死無後賈生自傷為傅無状哭泣嵗餘亦死</hi>　増轅固廉直　杜<lb/>
林守慎<hi>山堂肆考云漢轅固齊人也治詩景帝時以廉直拜清河王傅  事文𩔖聚云後漢皇太子彊</hi>
<hi>求乞自退封東海王故重選官屬以杜林為傅從駕南廵狩時諸王傅數被引命或多交游不得應詔惟林守</hi>
<hi>慎有召必至特授賞賜又辭不受帝益重之</hi>　謹選師傅　亦有學業<hi>玉海云文</hi>
<hi>宗将立魯王為太子謹選師傅庾敬休以戸侍為燕王傅又陸徳眀以經授中山王狄兼謩為益王傅  唐書</hi>
<pb n="KR3k0055_WYG_105-12a"/>
<hi>云丘恱河南人亦有學業景龍中為相王府掾與文學韋利器典籤裴耀卿俱為王府直學士睿宗在藩甚重</hi>
<hi>之官至岐王傅</hi>　原漢文思賈誼　漢武重始昌<hi>漢書云賈誼為長沙王太</hi>
<hi>傅後嵗餘文帝思誼徴之至入見上方受釐坐宣室因問鬼神事誼具荅至夜半文帝前席既罷曰吾久不見</hi>
<hi>賈生自以為過之今不及也乃拜誼為梁懐王太傅韓又云夏侯始昌通五經以齊詩尚書教授自董仲舒</hi>
<hi>嬰死後武帝得始昌甚重之始昌眀於陰陽先言柏梁臺災日至期果災時昌邑王以少子愛上為選師始昌</hi>
<hi>為太傅</hi>
　　諸王傅二<lb/>
原改名太傅<hi>續漢書百官志云王傅一人秩二千石漢初立成帝改名太傅</hi>　避諱曰<lb/>
<pb n="KR3k0055_WYG_105-12b"/>
傅<hi>傅即師也避景帝諱故曰傅武帝初置亦謂之師</hi>　増以謙自随<hi>元史云李謙字受益</hi>
<hi>世宗命𫝊成宗於藩邸所至以謙自随</hi>　獻正心圖<hi>獻徵録云桂彦良洪武十一年授晉王府</hi>
<hi>右傅上親製誥文以賜之彦良以為輔導之職莫先於格心乃製正心圖以獻晉王</hi>　宜進秩於<lb/>
髙位　俾升榮於近傅<hi>俱孫逖授殷彦方王傅等制</hi>　擇才以佐諸<lb/>
邸　選士以列東朝<hi>元稹授薛昌朝綘王傅制</hi>　兼八座以傅予愛<lb/>
子　亞九卿而立我眀庭<hi>薛廷珪授郭保嗣徳王傅制</hi>
増詩元黄溍送内史府孫知事還京詩曰春風朱邸雪<lb/>
初消野宿貔貅静不驕緑水芙蓉分上幕青雲騕褭度<lb/>
<pb n="KR3k0055_WYG_105-13a"/>
輕軺龍庭㑹祭包茅貢豹尾宸居佩玉朝下土微臣今<lb/>
老矣淹留敢望小山招<lb/>
増制唐薛廷珪授太子賓客王牘等諸王傅制曰敕具<lb/>
官王牘等朕聞王者之子在襁褓中置二公以教訓之<lb/>
由古道也今丞相言爾牘等並老於文學雅有徳行眀<lb/>
君臣父子之道知禮樂詩書之源可使髙歩承華入參<lb/>
望苑琢磨羽翼朕有冀焉或授正卿或加峻級宜旌優<lb/>
異往傅童蒙<lb/>
<pb n="KR3k0055_WYG_105-13b"/>
　　諸王師一<lb/>
増講孝經　居師道<hi>孔帖云趙洪智入為陳王師講孝經百福殿舉五孝為王誦之  山</hi>
<hi>堂肆考云唐太宗以王珪為魏王泰師謂泰曰汝事珪當如事我泰見珪輒先拜珪亦以師道自居</hi>　原<lb/>
劉寔以祭酒遷　阮孚以尚書領<hi>晉書云遷為廣陵王師  晉書云阮孚字</hi>
<hi>遥集為吏部領東郡王師</hi>
　　諸王師二<lb/>
原晉武初置<hi>晉武初王國有師避景帝諱故曰傅</hi>　三百篇諫<hi>漢書曰王式字翁思</hi>
<hi>為昌邑王師昭帝崩昌邑王嗣位以行淫亂廢昌邑羣臣皆下獄式亦繫獄當死治事使者責問曰師何以亡</hi>
<pb n="KR3k0055_WYG_105-14a"/>
<hi>諫書式對曰臣以詩三百五篇朝夕授王忠臣孝子之篇為王反覆誦之危亡失道之君未甞不流涕為王深</hi>
<hi>陳臣以三百五篇諫是以無諫書使者以聞亦得減死論</hi>　王楙為燕王師<hi>山公啓事曰王</hi>
<hi>楙為燕王師</hi>　王琨為武陵師<hi>齊王琨為武陵王師時王儉為宰相屬琨用東海迎吏琨</hi>
<hi>使謂之曰語郎三臺五省皆是郎用人外方小郡當乞寒賤者官何容復奪之遂不果其事</hi>　増為<lb/>
蜀王師<hi>玉海云蓋文達為蜀王師</hi>　劉淳為世子師<hi>獻徵録云劉淳字文中周藩闢</hi>
<hi>東書堂延訪耆宿為世子師禮聘就塾每進講必先忠孝禮義俾王逺聲色貨利以無干訓典世子庶子守先</hi>
<hi>王之誨咸知檢飭無驕縱氣</hi>
増制梁沈約授王繢蔡約王師制曰具官王繢華宗冠<lb/>
<pb n="KR3k0055_WYG_105-14b"/>
胄器質詳和蔡約清源素範體業倫正訓兹藩國僉議<lb/>
攸在　唐蘇頲授栁沖兼温王師制曰具官栁沖族茂<lb/>
汾鼎價珍垂璧雅負通才備聞遺訓探六經之奥如叩<lb/>
鴻鐘窮百氏之源若披眀鏡挾輿切問侍從増榮擁篲<lb/>
崇儒師資佇徳<lb/>
　　諸王相一<lb/>
原閉閣自責　行縣講經<hi>東觀漢記曰吳祐字季英陳留人遷膠東相政惟仁簡以</hi>
<hi>身率物民有相争訴者輒閉閣自責或身到閭里重相和觧自是争隙省息吏民不欺  後漢刁曜字子榮為</hi>
<pb n="KR3k0055_WYG_105-15a"/>
<hi>魯相行縣三老執轡學官處士皆乘牛馬随後所頓亭𫝊輒講經</hi>　敎授不廢　恩威<lb/>
並行<hi>北堂書鈔曰魯平字叔陵拜趙相為政尚寛恵禮讓雖居官不廢敎授門人常有數百闗東號曰五</hi>
<hi>經復興魯叔陵敎謝承後漢書曰刁曜遷魯相脩徳化法  以厲風俗威恩並行也</hi>　齊國安集<lb/>
　郡界肅然<hi>史記曰曹參相齊聞膠西有蓋公善治著黄老言乃厚請之蓋公曰治道貴清浄清</hi>
<hi>浄民自定參用其術齊國安集盛魏志云武帝為濟南相國有十縣長吏多阿附貴戚  行狼籍於是奏免其</hi>
<hi>八禁斷淫祀姦宄逃竄郡界肅然也</hi>　客不忍刺　民不忍欺<hi>蜀志云劉備領平原</hi>
<hi>相郡民劉平素輕先主恥為之下使客刺之客不忍刺語之而去  後漢吳祐遷膠東相民有訟先令三老以</hi>
<hi>孝悌喻觧祐身至閭里和之民不忍欺</hi>　民皆樂業　民用温給<hi>史孫叔敖為楚</hi>
<pb n="KR3k0055_WYG_105-15b"/>
<hi>相秋冬勸人入山採木春夏泉水多時而出村民皆樂業  後漢書曰張禹遷下邳相徐縣北界有蒲陽陂傍</hi>
<hi>多良田而湮廢莫脩禹為開水門通引灌溉遂成熟田數百頃勸率吏民假與種糧遂大收鄰郡貧者歸之千</hi>
<hi>餘戸室廬相屬其下成市後嵗至墾田千餘頃民用温給</hi>　増王聞其賢　帝望而<lb/>
歎<hi>山堂肆考云漢武帝善廣川董仲舒對策以為江都王相仲舒以禮匡正王敬重焉後又相膠西王素聞</hi>
<hi>其賢亦善待之仲舒兩事驕王皆正身率下所居稱治  晉書云阮种遷平原相時襄邑衛京自南陽太守遷</hi>
<hi>於河内與种俱拜帝望而歎曰二千石皆若此朕何憂乎</hi>　一人入宴　十䇿進王<lb/>
<hi>新唐書云楊琮與秦王同里居武徳初隐太子事平詔親王宰相一人入宴而琮獨預太宗賜懐昔賦申以恩</hi>
<hi>意王元史云商挺世祖中統九年封皇子莽喝拉木為安西  立王相府以挺為王相挺進十䇿於王置酒嘉納</hi>
<pb n="KR3k0055_WYG_105-16a"/>
　賚賜有和　奨諭甚至<hi>又云趙炳安西王相王府冬居京兆夏徙六盤山王北伐</hi>
<hi>六盤守者搆亂炳自京兆率兵往捕元惡授首王還嘉賞戰功賚賜有加  獻徵録云李質洪武八年為靖江</hi>
<hi>王府右相有敕奨諭甚至甞歸省先隴王親揮翰賦詩以賜復命官屬宴餞江滸人以為榮</hi>
　　諸王相二<lb/>
原以清亮稱<hi>袁忠為沛相乘葦車以清亮稱</hi>　以儉化俗<hi>謝承後漢書東郡趙咨為</hi>
<hi>東海相人遺其雙枯魚噉之二嵗不盡以儉化俗</hi>　乘驢到郡<hi>晉書曰初文帝輔魏政阮籍常</hi>
<hi>言於帝曰平生曽逰東平樂其風土帝大恱即拜東平相籍乘驢到郡壊府舍屏障使内外相望法令清簡旬</hi>
<hi>日而還</hi>　捐俸給民<hi>會稽典録曰駱俊字孝逺靈帝擢拜陳相汝南葛陂盜賊並起陳與接境</hi>
<pb n="KR3k0055_WYG_105-16b"/>
<hi>四面受敵俊厲吏民為之保障發倉以贍貧民鄰郡士庶咸往歸之身捐俸禄給其衣食民有産子常敕主者</hi>
<hi>厚致米肉生男女者輒以駱為名</hi>　生男名吳<hi>謝承後漢書云吳祐遷膠東相有男子毋丘長</hi>
<hi>與母俱行市道遇醉客辱其母長遂殺之追捕長祐問長有子乎曰有妻未有子召長妻至獄觧桎梏使同宿</hi>
<hi>遂孕至冬行刑長齧指斷含血誓若生男名吳生以報吳君也</hi>　生樹遂茂<hi>東觀漢記云韋順轉</hi>
<hi>東平相賞罰必信有柿樹生㕔屋上徙庭中遂茂順至孝行感於天地生也</hi>　石慶立石相<lb/>
社<hi>史記曰石慶為齊相舉國皆慕其家行不言而齊國大治為立石相社也</hi>　孔融殺部督<lb/>
郵<hi>九州春秋曰孔融為北海相一朝殺部督郵</hi>　趙君時人所貴<hi>後漢書曰趙咨應召</hi>
<hi>拜東海相之官道經滎陽令燉煌曹暠咨之故孝廉也迎路謁候咨不為留暠送至亭水次望塵不及謂主簿</hi>
<pb n="KR3k0055_WYG_105-17a"/>
<hi>曰趙君名重今過界不見必為天下笑即棄印綬立追東海謁咨畢辭歸家其為時人所貴若此</hi>　畢<lb/>
諶孝於其親<hi>魏志曰初曹公為兖州以東平畢諶為别駕張邈叛劫諶父母弟妻子公遣之曰卿</hi>
<hi>老母在彼可去諶頓首無貳心公嘉之為之流涕既出遂亡歸及邈敗生得諶衆為諶懼公曰夫人孝於其親</hi>
<hi>者豈不亦忠於君乎以為魯相</hi>　王歆之荅歌<hi>宋劉邕嗣封南康侯河東王歆之甞為南康相</hi>
<hi>國素輕邕後俱元會邕性嗜酒謂歆之曰卿昔甞具臣今不能勸一杯酒乎歆之效孫皓歌荅之曰昔與汝作</hi>
<hi>臣今與汝比肩既不勸汝酒亦不願汝年</hi>
　　諸王友一<lb/>
増霍府二賢　淮南二公<hi>山堂肆考云唐郎餘令鄭州人擢進士第授霍王府參軍</hi>
<pb n="KR3k0055_WYG_105-17b"/>
<hi>從父知年亦為王友元軌曰郎家二賢皆入府不意培塿而松柏為鄰也  見王侯官屬二</hi>　目為<lb/>
長者　待以客禮<hi>記纂淵海云大中祥符九年以張士遜崔遵度並充夀春郡王府賓友時</hi>
<hi>王将受經擇耆徳有學術者為府官士遜時為河北轉運使雅素清謹遵度有士行搢紳目為長者即召士遜</hi>
<hi>等並命焉客元史云姚樞字公茂世祖在潛邸召樞至大喜待以  禮詢及治道乃為書數千言陳之世祖竒</hi>
<hi>其才動必召問且使授世子經</hi>　茂秦稱先生　孝孺稱正學<hi>列朝詩集云謝</hi>
<hi>榛字茂秦眇一目寓居鄴下趙康王賓禮之秦晉諸藩争延致河南北皆稱謝榛先生  又云蜀獻王之國初</hi>
<hi>即聘漢中敎授方孝孺為世子傅待以賓師之禮名其讀書之齋曰正學方正學之稱自此始</hi>　更列<lb/>
曳裾之寵　宜在從車之列<hi>白居易授蕭仲預郢王友制  孫邈授王積薪慶王</hi>
<pb n="KR3k0055_WYG_105-18a"/>
<hi>友制</hi>
　　諸王友二<lb/>
原㑹稽王友<hi>晉中興書曰謝尚字仁祖司徒左西屬為㑹稽王友</hi>　南陽王友<hi>山公</hi>
<hi>啟事曰近啓脩武令劉訥補南陽王友訥才志内外非稱臣以為宜蒙此者是以啓及不審固可用不</hi>
除滕王友<hi>北史曰蕭大圜除滕王逌友逌甞問大圜曰吾聞湘東王作梁史有之乎對曰言之者妄</hi>
<hi>耳如使有之亦不足怪昔漢眀帝為世祖紀章帝為顯宗紀殷鑒不逺足為成例且君子過如日月之蝕彰於</hi>
<hi>四海安得而隐之如有不彰亦安得不隐蓋子為父隐直在其中諱國之惡抑有禮也</hi>　以浩為<lb/>
友<hi>殷浩别𫝊曰㑹稽王少著名譽以浩為友</hi>　増郝處俊轉滕王友<hi>孔帖云郝處俊</hi>
<pb n="KR3k0055_WYG_105-18b"/>
<hi>再轉滕王友恥為王府屬棄官去</hi>
増制唐白居易授賀蘭忠肅郯王友制曰具官賀蘭忠<lb/>
肅緒業勲華藝能通敏頃陪賓友已光侍楚之名更復<lb/>
班資載允從梁之望<lb/>
　　諸王文學一<lb/>
増並善辭藻　不取貴游<hi>上見王侯官屬二學山堂肆考云齊衡陽王好  善屬文</hi>
<hi>武帝謂王儉曰衡陽王雖有文學當使華實相稱今選師傅不得止取貴游子弟而已乃以太子舍人蕭敷為</hi>
<hi>文學</hi>　裴矩有智數　褚亮預袐謀<hi>新唐書云裴矩有文藻智數補齊髙平王</hi>
<pb n="KR3k0055_WYG_105-19a"/>
<hi>文學亮又云褚亮秦王授王府文學王每征伐  在軍中常預祕謀有裨輔之益</hi>
　　諸王文學二<lb/>
原責讓文學<hi>魏志曰中山恭王衮每讀書文學左右常恐以精力為病數諫不止文學防輔相與</hi>
<hi>言曰受詔察王舉錯有過當奏及有善亦宜以聞遂共表稱陳衮聞大驚責讓文學曰脩身自守常人之行而</hi>
<hi>諸君乃以上聞適増其負累也</hi>　臨淄文學<hi>晉書鄭袤𫝊云魏武帝初封諸子為侯精選賓友袤</hi>
<hi>與徐幹俱為臨淄文學</hi>　吳王文學<hi>晉書云褚裒字季野譙國桓彝見而目之曰季野有皮裏</hi>
<hi>陽秋謝安亦雅重之恒云裒雖不言而四時之氣亦備初辟西陽王掾吳王文學</hi>　齊王文學<lb/>
<hi>晉諸公贊曰扶風王駿年八嵗聰眀善詩賦中表竒之魏烈祖即以為齊王芳之文學</hi>　表置文<lb/>
<pb n="KR3k0055_WYG_105-19b"/>
學<hi>齊永眀元年竟陵王子良表置文學官</hi>　増李湛六嵗授<hi>新唐書李湛沈厚有度六</hi>
<hi>嵗授周王文學</hi>　立道佩銀符<hi>元史云張立道皇子和克齊封雲南王詔以立道為王府文學</hi>
<hi>立道勸王務農以厚民即署立道大理等處勸農官兼領屯田事佩銀符</hi>
増詩元編脩廼賢送劉碧溪之遼陽國王府文學詩曰<lb/>
松亭嶺上雪霏霏五月行人尚裌衣日暮草根黄䑕出<lb/>
雨晴沙際白翎飛名王禮幣來青海弟子絃歌近絳帷<lb/>
太乙終憐劉向苦髙車駟馬遲君歸<lb/>
　　諸王國郎中令一<lb/>
<pb n="KR3k0055_WYG_105-20a"/>
原秩千石　乘六𫝊<hi>續漢書曰皇子封王其郡為國每國置郎中令一人秩千石按郎中</hi>
<hi>宿衛官也中漢書曰周勃等共誅諸吕迎代王郎  令張武等乘六𫝊詣長安</hi>　隗禧儒者<lb/>
顧榮秀望<hi>魏略云隗禧少好學為譙王郎中令王宿聞其儒者常虛心從學禧亦敬恭以授王由是</hi>
<hi>大得賜遺機晉中興書曰顧榮時在洛者唯陸機陸雲及榮三人  雲雖有才藻不及榮也上以榮南土秀望</hi>
<hi>補吳王郎中令</hi>
　　諸王國郎中令二<lb/>
原令善媿人<hi>漢書曰龔遂字少卿山陽人也以眀經為官至昌邑郎中令事王賀賀動作多不正</hi>
<hi>遂為人忠厚剛毅有大節内諫諍於王外責傅相引經義陳禍福至於涕泣謇謇忘已面刺王過王至掩耳起</hi>
<pb n="KR3k0055_WYG_105-20b"/>
<hi>走曰郎中令善媿人</hi>　吾得其人<hi>沈約宋書曰宋國初建當置郎中令髙祖難其人謂傅亮曰今</hi>
<hi>用郎中令不可減袁曜卿也既而曰吾得其人矣乃以王惠居之</hi>
原詩晉潘尼贈吳王郎中令陸士衡詩曰東南之美曩<lb/>
惟延州顯允陸生於今鮮<hi>一作尠</hi>儔振鱗南海濯翼洪流<lb/>
婆娑翰林容與墳丘玉以瑜潤随以光融乃漸上京羽<lb/>
儀儲宫玩爾清藻味爾芳風泳之彌廣挹之彌沖崑山<lb/>
何有有瑶有珉及爾同僚具惟近臣予渉素秋子登青<lb/>
春媿無老成厠彼日新祁祁大邦惟桑與梓穆穆伊人<lb/>
<pb n="KR3k0055_WYG_105-21a"/>
南國之紀帝曰爾諧惟王卿士俯僂從命奚恤奚喜<lb/>
増表晉陸機詣吳王表曰臣本吳人靖居海隅朝廷欲<lb/>
抽引逺人綏慰遐外故太傅取辟殿下東到淮南發詔<lb/>
以臣為郎中令<lb/>
　　諸王國中尉一<lb/>
原主盜賤　戒子孫<hi>後漢書百官志注曰中尉職如郡都尉主盜賊  漢書曰王吉為昌</hi>
<hi>邑中尉以數諫王得減死髠戒子孫毋為王國吏及子駿遷趙内史棄官</hi>　王甚憚焉　太<lb/>
子不恱<hi>邵氏家𫝊曰邵𢎞為中尉其為人方嚴不厲而威王甚憚焉  魏志曰魏國既建楊俊遷中尉</hi>
<pb n="KR3k0055_WYG_105-21b"/>
<hi>太祖征漢中魏諷反於鄴俊自劾詣行在所俊以身方罪免牋辭太子太子不恱曰楊中尉便去何太髙逺也</hi>
　増當時稍遷　漢髙初置<hi>漢書曰鄭當時字荘陳人也稍遷為魯中尉  漢書</hi>
<hi>曰髙帝初置中尉掌武職</hi>　分判國司　總統府事<hi>事文𩔖聚云唐置二人正九品</hi>
<hi>下掌分判國司事宋無其官禁又云元置府尉從五品掌警嚴侍從檢校門  總統府中事</hi>　原王<lb/>
子陽賢良　韋𤣥成禮讓<hi>漢書曰王吉字子陽少好學眀經舉賢良為昌邑王中尉</hi>
<hi>王好游獵驅馳國中動作無節吉數諫政又韋𤣥成𫝊云初宣帝寵姬張健伃男淮陽憲王好  事通法律上</hi>
<hi>竒其才有意欲以為嗣然因太子起於細微又早失母故不忍也久之上欲感風憲王輔以禮讓之臣乃召拜</hi>
<hi>元成為淮陽中尉</hi>　宋昌曰代王仁賢　常麗曰王身恭儉<hi>又曰</hi>
<pb n="KR3k0055_WYG_105-22a"/>
<hi>髙后崩諸吕謀為亂丞相陳平等共誅之謀立代王中尉宋昌曰大王又長賢聖仁孝聞於天下故大臣因天</hi>
<hi>下之心而欲迎立大王大王勿疑端漢常麗為河間獻王中尉王薨常麗以聞曰王身  行治温仁恭儉</hi>
　　諸王國中尉二<lb/>
原如郡都尉<hi>漢書百官公卿表云成帝綏和元年以中尉如郡都尉</hi>　比二千石<lb/>
<hi>續漢書百官志云皇子封王其郡為國置中尉一人比二千石</hi>　以禦非常<hi>後漢百官表云武帝</hi>
<hi>太初元年改中尉更名執金吾以禦非常</hi>　司執姦邪<hi>韋昭辨釋名曰執金吾大中尉掌徼宫外</hi>
<hi>司執姦邪</hi>　公孫初見賜金<hi>漢書曰梁孝王招延四方豪傑齊人公孫詭多竒計初見日王</hi>
<hi>賜千金官至中尉號曰公孫将軍</hi>　邵𢎞不媿屋漏<hi>邵氏家傳云邵𢎞字徳裕為琅邪王</hi>
<pb n="KR3k0055_WYG_105-22b"/>
<hi>中尉王甞候君晝息身随使者潛至君舍令使者進曰王有命君徐理髪冠履俯伏盡禮然後讀之王與使者</hi>
<hi>羣立贍聽為之歎息曰古人稱不媿於屋漏其惟邵中尉乎王忻晏言語晝夜無休君乃上書諫王王讀三四</hi>
<hi>瞿然失色謂左右曰思邵中尉之言使人於今毛豎</hi>　徐偃治民廉節<hi>史記曰魯申公弟子</hi>
<hi>為博士者十餘人孔安國至臨淮太守徐偃為膠西中尉其治官民皆有廉節</hi>　元成講論同<lb/>
異<hi>漢書曰韋元成為淮陽中尉與太守蕭望之及五經諸儒講論同異於石渠閣</hi>
　　諸王國常侍一<lb/>
原州舉秀才　状出郡倅<hi>晉書曰甘卓字季思郡命主簿功曹察孝廉州舉秀才為</hi>
<hi>吳王常侍為陸雲嘲褚季野云前為臨川丞後  常侍状出郡倅故嘲焉</hi>
<pb n="KR3k0055_WYG_105-23a"/>
　　諸王國常侍二<lb/>
原龔舍聘為常侍<hi>漢書龔舍𫝊云楚王入朝聞舍髙名聘為常侍不得已随王歸國</hi>
虞預轉為常侍<hi>晉中興書㑹稽虞録云預有學有才轉琅邪王常侍</hi>　贊相威儀<lb/>
獻納臧否<hi>晉起居注云成帝延寧三年大國置左右常侍贊相盛儀獻納臧否</hi>
　　諸王國侍郎一<lb/>
原王鑒文筆　孫秀校才<hi>晉書曰王鑒少以文筆著稱初為元帝琅邪王侍中  孫</hi>
<hi>盛晉陽秋云孫秀為趙王倫侍郎劉𢎞為琅邪内史廉秀於倫遂為所信𢎞謂人曰孫秀校才其志難滿</hi>
　　諸王國侍郎二<lb/>
<pb n="KR3k0055_WYG_105-23b"/>
原通𫝊敎令<hi>晉百官表注云侍郎朝服武冠贊成威儀通𫝊敎令大國置四人小國置二人</hi>
趙定鼓瑟<hi>桓譚新論曰宣帝元康神爵之間丞相奏能鼓雅瑟者渤海趙定梁國龍徳召見温室拜</hi>
<hi>為侍郎</hi>　與諸子遊<hi>魏略云司馬宣王為侍郎應令與諸子遊</hi>
　　諸王國典一<lb/>
増鄧王稱相如　府中號學直<hi>合璧事𩔖云唐盧照鄰調鄧王府典籤王曰此</hi>
<hi>吾之相如韋玉海云裴曜卿為相王府典籤與掾丘恱文學  利器更直備顧問府中號曰學直</hi>
　　諸王國典二<lb/>
原改為治書<hi>職官録云漢制典書本曰尚書改為治書國諱又改為典書</hi>　掌國敎<lb/>
<pb n="KR3k0055_WYG_105-24a"/>
令<hi>晉起居注云晉武置典書令掌國敎令</hi>　典衛王宫<hi>又云晉武置學官令主貢舉秀異典</hi>
<hi>衛王宫</hi>　詔選典令<hi>乂云太康二年齊王攸國相上長史闕典書令請求差選攸下令曰官人</hi>
<hi>叙才皆朝廷之事非國所宜裁也其令自工請之</hi>　増眀經髙第<hi>新唐書云唐休璟舉眀經</hi>
<hi>髙第為吳王府典籤</hi>
　　諸王長史一<lb/>
原傾䣛酬接　治身清肅<hi>晉書曰劉輿為魏郡太守東海王越将召之或曰輿猶膩</hi>
<hi>也近則汙人及至越疑而御之輿宻視天下兵簿倉庫牛馬器械水陸之形皆黙識之是時軍國多事每㑹議</hi>
<hi>輿既見越應機辨畫越傾䣛酬接即以為左長史治齊書曰陸慧曉為晉熙王冠軍長史慧曉歴輔王政  身</hi>
<pb n="KR3k0055_WYG_105-24b"/>
<hi>清肅僚佐以下造請起送之或謂慧曉曰長史貴重不宜妄自謙屈荅曰我性惡人無禮不容不以禮處人</hi>
　増随事匡正　悉為箴銘<hi>獻徵録云董琰為趙王府長史恭謹小心随事匡正</hi>
<hi>不為茍容忘又云劉淳為周藩右長史數有論諫雖游衍燕閒弗  規諷如中和亭熙春堂蘭雪軒虛白齋悉</hi>
<hi>為筬銘欲王知所警惕</hi>　趙董極選　梁越交賢<hi>又云趙季通為趙府左長史董</hi>
<hi>荘簡為右長史兩人同心輔導當時親王輔導之良蓋趙董為極選云  又云宋子環為梁府右長史小心恭</hi>
<hi>恪王敬禮之改越府右長史凡持已處事如在梁府一府賢之</hi>　兼六府事　進四門<lb/>
箴<hi>又云劉璟谷王年十三将封宣府上謂侍臣曰谷王年少羽翼無人奈何諸大臣奏曰輔幼藩非忠勇敢</hi>
<hi>直不能閣門使劉璟其人也上頷之即日授谷王長史敕提調肅遼慶寧燕趙六王府事  又云蕭用道為靖</hi>
<pb n="KR3k0055_WYG_105-25a"/>
<hi>江王府右長史從王之國桂林作端禮體仁遵義廣智四門箴以進</hi>　梁溥介直　周積<lb/>
温和<hi>又云梁溥為秦府右長史臨事介直自王以下咸敬信  又云周積為徳府長史矢心輔導每進講</hi>
<hi>色温氣和啓沃良多</hi>　獻詩寓規　進賦寓諷<hi>又云張景眀為典府左長史袁宗皐</hi>
<hi>為右長史景眀獻為善最樂詩以寓規諷正又云吳稷為荆府左長史改徽府兩輔親藩引誼歸  進賢王箴</hi>
<hi>芸窗賦以寓諷</hi>　原越府稱三才　竟陵謂二佐<hi>晉書曰劉輿為東海王越</hi>
<hi>左長史越既總録以輿為上佐賓客滿筵文案盈几逺近書記日有數千終日不倦或以夜繼之人人歡暢莫</hi>
<hi>不恱附命議如流酬對欵備時人服其能比之陳遵時稱越府有三才潘滔大才劉輿長才裴邈清才  齊書</hi>
<hi>曰陸慧曉遷右長史時陳郡謝朏為左長史府公竟陵王子良謂王融曰我府二上佐求之前世誰可為比融</hi>
<pb n="KR3k0055_WYG_105-25b"/>
<hi>曰兩賢同時便是未有前例</hi>　増轉太子詹事　兼夏官尚書<hi>山堂肆考</hi>
<hi>云唐太宗轉李勣詹事謂曰我皃新登儲貳卿故長史故有此除雖屈階資可勿怪也  新唐書云姚崇兼相</hi>
<hi>王府長史以母老納政歸侍月餘復兼夏官尚書同鳳閣鸞臺三品</hi>　伯賢白雲稾　殿<lb/>
卿梁園集<hi>列朝詩集云朱右字伯賢洪武七年授經晉王擢晉王府長史有白雲稾行於世  許邦</hi>
<hi>才字殿卿嘉靖癸卯解元徳周二府長史周王崇易序其詩曰梁園集</hi>　著翦燈新話<lb/>
著漢史筆記<hi>又云瞿佑洪武中為周府右長史風情麗逸著翦燈新話及樂府歌辭為時𫝊誦</hi>
<hi>又云胡粹中永樂中楚府右長史在王門凡二十年忠心輔導著漢史筆記行於世</hi>　構第名安<lb/>
老堂　懸牌曰攄忠槐<hi>獻徵録云陳南賓洪武二十二年擢蜀府長史時蜀獻王好學</hi>
<pb n="KR3k0055_WYG_105-26a"/>
<hi>禮士最號賢王南賓猶随事規諫王甚敬禮之造安車以賜復為構第名安老堂  又云劉淳為周王右長史</hi>
<hi>端禮門夾路槐盛夏如蓋偶枯數幹淳歴陳咎徵進戒於王王納其言脩省枯幹復榮王乃書一牌懸於樹曰</hi>
<hi>攄忠槐</hi>
　　諸王長史二<lb/>
原決策帷幄<hi>後魏書曰張兖上谷沮陽人好學有文才太祖為代王遷為左長史決策帷幄太祖</hi>
<hi>器之禮遇優厚</hi>　侍宴升堂<hi>吳志云張昭為/長史侍宴升堂</hi>　人之表範<hi>崔鴻後趙</hi>
<hi>録曰張躍字世淵清河東武城人學敏才達雅善清談石勒偉其議辨拜世子衛軍長史敕世子曰張長史人</hi>
<hi>之表範汝其師之</hi>　覘其醉醒<hi>南史曰孔顗字思逺除安陸王子綏後軍長史性使酒毎醉輒</hi>
<pb n="KR3k0055_WYG_105-26b"/>
<hi>彌日不醒雖醉日居多而曉眀政事酉時判決未甞有壅衆咸曰孔公一月二十九日醉勝他人二十九日醒</hi>
<hi>孝武毎欲引見遣人覘其醉醒</hi>　王府資重<hi>梁張綰字孝卿自中軍宣城王長史徙御史中丞武</hi>
<hi>帝使宣㫖曰為國之急惟在執憲䋲直用人本不限升降晉宋代周閔蔡廓並以侍中為之卿勿疑是左遷時</hi>
<hi>宣城王府資重故有此㫖</hi>　増人倫儀表<hi>山堂肆考云孔休源為梁晉安王長史帝謂今以十</hi>
<hi>嵗兒委卿善匡翼之乃敕王曰孔休源人倫儀表汝當毎事師之</hi>　王畏其直<hi>新唐書云權萬</hi>
<hi>紀為韓州刺史徙吳王長史王畏其直善遇之</hi>　葛誠實告<hi>獻徵録云葛誠為燕府長史使入奏</hi>
<hi>事覘朝廷所為建文宻問燕府事誠具以實告建文乃遣誠還燕使為内應靖難師起殺誠</hi>　龍鐔<lb/>
不屈<hi>又云龍鐔為晉府長史靖難師起徵兵於晉鐔以大義不可靖難後詔械鐔至不屈死之</hi>　一<lb/>
<pb n="KR3k0055_WYG_105-27a"/>
言活數萬<hi>列朝詩集云管訥華亭人洪武九年徵拜楚王府紀善升左長史初從楚昭王破銅鼓之</hi>
<hi>蠻諸将欲殄其餘黨固争之得免昭王曰管長史一言活數萬人</hi>
増詩宋蘇軾和贈羊長史詩曰我非皇甫謐門人如摰<lb/>
虞不特兩鴟酒肻借一車書欲令海外士觀經似鴻都<lb/>
結髮事文史俯仰六十餘老馬不耐放長鳴思服輿故<lb/>
我根塵在未免病藥俱念君千里足歴塊猶踟躕好學<lb/>
真伯業比肩可相如此書久已熟救我今荒蕪欲慙桑<lb/>
榆迫豈厭詩酒娛奏賦病未能草𤣥老更疎猶當距楊<lb/>
<pb n="KR3k0055_WYG_105-27b"/>
墨稍欲懲荆舒　元郭鈺和寄龍長史詩曰扇外風塵<lb/>
素不干湖光遥送酒船寛錦牋𫝊草春詞好銀燭燒花<lb/>
夜枕安四海交逰空老大百年世事半悲歡子真谷口<lb/>
深相憶黄獨無苖深雪寒　虞集訪杜𢎞道長史不值<lb/>
詩曰雨浥輕塵道路乾朝囬随處借花看牆東千樹垂<lb/>
楊栁飛絮時來近馬鞍　眀秦府長史茅大方端禮樓<lb/>
進講奉教賦詩次繆紀善韻詩曰百二河山重鎮雄金<lb/>
城環繞宛如龍南樓勢揷金冥表東井光連紫極中書<lb/>
<pb n="KR3k0055_WYG_105-28a"/>
演九疇宣帝範詩歌二雅正王風儒臣進講思陳戒敢<lb/>
學揚雄賦漢宫　何景眀荅雷長史詩曰十載寒氊鄭<lb/>
畫師風流文采更堪思朱門鼓瑟官仍達青殿揮毫出<lb/>
毎遲百里風煙還薄暮孤城雨雪已多時極知嵗晚傷<lb/>
心切起傍官梅自詠詩　又送雷長史詩曰彤管先朝<lb/>
随帝子白頭今日奉王孫漢庭亦羡相如美楚客重看<lb/>
賈傅尊花下圖書開玉殿日髙琴瑟在朱門十年亭閣<lb/>
淮西宴腸斷梁王雪夜尊　李夢陽送王長史入覲詩<lb/>
<pb n="KR3k0055_WYG_105-28b"/>
曰帝里花應待王筵醴暫違舟從春水上人是錦衣歸<lb/>
日月瞻新衮風雲壯舊畿辭朝君即返莫賦北山薇<lb/>
李攀龍苦熱憶許長史詩曰河朔風流避暑年平臺此<lb/>
日更翩翩客惟枚叔元稱叟主是梁王雅好賢兔苑近<lb/>
含嵩少雪雁池遥動廣陵天故人苦熱心同渇安得金<lb/>
漿共爾傳　又許殿卿擢左長史詩曰萬里襜帷遇主<lb/>
恩長裾一再歴寒温諸侯賓客梁園盛帝子官僚相國<lb/>
尊誰為從旁驂駟馬自應虛左過夷門況兼詞賦凌雲<lb/>
<pb n="KR3k0055_WYG_105-29a"/>
氣漢署風流那可論　沈眀臣送周象賢赴襄國長史<lb/>
詩曰送君芳草路落日且徘徊倚相元官楚襄王故愛<lb/>
才地當巫峽盡天入漢江廽莫學長沙傅湘纍弔不囬<lb/>
　張九一送伯宗髙為景府長史詩曰方城紫氣鬱嵯<lb/>
峨帶礪今看帝子過礪指恒山為泰岳帶環溳水作黄<lb/>
河朝廷禮數元王異賓客文章宋玉多在昔曳裾應不<lb/>
賤休從華髮怨蹉跎<lb/>
増制唐蘇頲授崔子源岐王府長史制曰具官崔子源<lb/>
<pb n="KR3k0055_WYG_105-29b"/>
地緒清茂風襟亮拔有如繩之直懐匪石之心學不為<lb/>
人文能飾吏憲曹白簡秋隼曽飛禮闈青縑晨鳬就列<lb/>
睠於藩邸親則舅甥俾踐端寮宜膺錫命　元稹授薛<lb/>
昌族等王府長史制曰敕建邦之王府置長史司馬以<lb/>
紀掾屬之秩序而稽其職業也前寧州刺史薛昌族前<lb/>
泌州刺史烏重儒等皆勲伐之子孫並良能之牧守朕<lb/>
河山在念肻忘奨勞藩邸求才實思髙選昔阮孚以嘯<lb/>
詠自樂龎秀有忠烈可嘉更任王宫咸稱國器今之榮<lb/>
<pb n="KR3k0055_WYG_105-30a"/>
授其在兹乎佇移汝理郡之方以助予維城之固<lb/>
増碑唐張說邠王府長史隂府君碑曰公諱某字某武<lb/>
威姑臧人也承禮樂之峻胄稟清眀之異姿天生粹靈<lb/>
氣含真素尚東郭以自逸與南容之不廢拜命宜城王<lb/>
府記室參軍入為慶王友轉太子中允又拜國子司業<lb/>
邠王府長史或舉徳以進或尚閑而退不失其正達識<lb/>
推髙<lb/>
　　王府諮議一<lb/>
<pb n="KR3k0055_WYG_105-30b"/>
増曳裾　束帶<hi>元稹授王自勵原王府諮議制擢授曳裾之寮  白居易重授李晟通事舍人</hi>
<hi>王府諮議制可使束帶曳裾為吾謁者</hi>　蕭用道改官　董文用參議<hi>獻徵</hi>
<hi>録云蕭用道為靖江府直史王敬重之時詔百司復舊制罷直史司為諮議所改為諮議無幾陞諮議所為長</hi>
<hi>史司遂陞右長史王元史云董文用以兵部郎中參議都元帥府事時諸  哲伯特穆爾鎮西方其下縱横需</hi>
<hi>索文用坐幕府輒面折以法其徒譖文用於王王遣其傅訊文用文用因歴指不法者數十事其傅白王王召</hi>
<hi>文用謝之曰郎中持此以事朝廷宜勿怠自是省府事頗立</hi>
　　王府諮議二<lb/>
増官陞王邸<hi>孫逖授郭元融寧王府諮議制</hi>　官彼王門<hi>孫逖授李夷吾榮王府諮</hi>
<pb n="KR3k0055_WYG_105-31a"/>
<hi>議制官彼王門</hi>
増制唐元稹授郭皎冀王府諮議制曰敕郭皎材任爪<lb/>
牙姻連肺腑領轅門之右廣假桂苑之元寮夙著威名<lb/>
甞頒勇爵元戎啓狀慶澤覃恩宜輟豹韜之雄以資雁<lb/>
沼之畫<lb/>
増碑唐孫逖滕王府諮議杜公神道碑曰公諱義寛東<lb/>
都濮陽人也承邁種之遺訓體清醇之上姿童而典學<lb/>
冠而好古貞觀中拜饒州刺史遷蘇州司馬遷滕王府<lb/>
<pb n="KR3k0055_WYG_105-31b"/>
諮議其所在也使者升聞其所去也邦人頌徳且有兼<lb/>
官之拜固實大宗之屏宜享三夀以諧百工天難諶斯<lb/>
不可黷已<lb/>
　　王府東西閣祭酒<lb/>
増任敬臣孝行　蘇世長却賂<hi>玉海云任敬臣以孝行為越王西閣祭酒許王</hi>
<hi>文學觀新唐書云蘇世長為天策府軍諮祭酒引為學士貞  初使突厥與頡利争禮不屈拒却賂遺朝廷壮</hi>
<hi>之</hi>
　　王府司馬一<lb/>
<pb n="KR3k0055_WYG_105-32a"/>
増藩寄　憲寮<hi>常衮授李友信蜀王府司馬制久淹海隅尋易藩寄  杜牧授康從固翼王府</hi>
<hi>司馬制曳裾憲寮用示恩寵</hi>　超宗怨望　王晞遨逰<hi>山堂肆考云南宋謝超宗</hi>
<hi>為黄門郎出為南郡王中軍司馬人問曰承有朝命定是何府超宗荅曰不知是司馬為是司驢既是驢府正</hi>
<hi>應為司驢有司奏以怨望免未乂云後魏王晞為常山王司馬在并州雖戎馬塡委  甞以世務為累良辰羙</hi>
<hi>景嘯詠遨逰以談讌為事士人謂之方外司馬</hi>　位加輔國　兵統南衙<hi>白帖云龎</hi>
<hi>秀為司馬位加輔國将軍相新唐書云袁恕已知相王府司馬與誅二張又從  王統南衙兵備非常</hi>
蘇慎行羙名　劉禕之師矩<hi>又云蘇勗字慎行遷魏王㤗府司馬博學有美名泰</hi>
<hi>重之孝孔帖云劉禕之拜相王府司馬帝謂曰卿家忠  朕子頼卿師矩冀蓬在麻不扶而直也</hi>
<pb n="KR3k0055_WYG_105-32b"/>
　　王府司馬二<lb/>
増蘇良嗣諫王<hi>事文𩔖聚云蘇良嗣髙宗時為周王府司馬王年少不法良嗣數諫王以法繩</hi>
<hi>府官不職者甚見尊憚帝異之</hi>　潘好禮諫王<hi>新唐書云潘好禮開元初為邠王府長史王為</hi>
<hi>滑州刺史好禮兼府司馬知州事王御下不能肅有詔好禮檢督王家農日王出獵好禮遮道諫王不許乃卧</hi>
<hi>馬下呼曰今農在田王何得非時暴禾稼以捐下人要先踐殺司馬然後聽所為王慙為還</hi>
増詩元貢師泰送淮王府蒲司馬西還詩曰重弓滿引<lb/>
鳴鏑和飜身躍馬渡黄河日髙射獵王半醉軍中司馬<lb/>
功最多白狼西來獻天子腰間玉龍鱗甲紫寳書緘奏<lb/>
<pb n="KR3k0055_WYG_105-33a"/>
動宸京黄封御酒貺邉庭弦蒲汭鞠幾千里芳草萋萋<lb/>
春似水鳥聲山色不勝情枚生作賦才難比<lb/>
増制唐蘇頲授田幹之温王府司馬制曰具官田幹之<lb/>
聿脩厥徳孝稱於百行無玷斯言慎比於三復文儒毎<lb/>
固其業清白用𫝊其範拜郎仙署已題京兆之名為相<lb/>
寵藩式贊河間之美<lb/>
增碑唐李華慶王府司馬徐府君碑曰君諱堅字某東<lb/>
海郯人也父大理卿有功君直温秉廉深於徳行祖考<lb/>
<pb n="KR3k0055_WYG_105-33b"/>
之訓叢乎厥躬歴邵王府戸曹後為岐王府司馬轉慶<lb/>
王府階朝議大夫襲封東莞侯不登期頤不至大官恵<lb/>
文太子之在岐邸膚敏好學上最器念四時鍾渥澤賓<lb/>
客多詞人君毎引道書滿盈之誡以扶俊徳忠也銘曰<lb/>
三命益恭慶祚猶鍾矧我大理金人門宗扞蔽皇家枝<lb/>
梧羣兇百族感慕大哉勲庸克生茂徳山鎮泉塞卷以<lb/>
道風舒為士則如何喆人終始藩國<lb/>
　　王府侍讀<hi>贊讀同</hi>
<pb n="KR3k0055_WYG_105-34a"/>
増元度徳業　思廉節義<hi>隋書曰楊汪字元度勤學為周冀王侍讀王甚重之每曰</hi>
<hi>侍讀徳業優深孤之穆生也僚唐書曰姚思廉初為代王侍讀屬義師入京城時府  駭散惟思廉侍不離其</hi>
<hi>側義師入殿門思廉謂之曰唐公舉兵本匡王室卿等不宜無禮於王衆服其言於是布列階下太宗居藩引</hi>
<hi>為文學及親征徐元朗思廉時在洛陽太宗甞言及隋亡之事歎曰姚思廉不懼兵刃以眀大節求之古人亦</hi>
<hi>何以加也因賜物百叚遺其書曰想卿節義之風故有斯贈</hi>　著訓十篇　歴侍四<lb/>
王<hi>新唐書云丁公著為直學士充皇太子諸王侍讀因著太子諸王訓十篇  合璧事𩔖云徐𥅆更潞沛豫</hi>
<hi>周諸王侍讀四王之門從容經席</hi>　才如仲宣　職兼詹事<hi>翰苑新書云徐摛髙</hi>
<hi>祖謂周捨曰我欲求一文學俱長兼有行者令與晉安王緯游處捨曰臣外弟徐摛形質短小若不勝衣而堪</hi>
<pb n="KR3k0055_WYG_105-34b"/>
<hi>此選髙祖曰必有仲宣之才無問其容貌乃以摛為侍讀  山堂肆考曰宋周必大辭免兼太子詹事奏狀近</hi>
<hi>嵗以來必於近臣中擇甞任王府侍讀者就兼是職</hi>
　　王府侍讀二<lb/>
増無定員<hi>玉海云侍讀無定員</hi>　改官名<hi>記纂淵海云徽宗政和七年張大亨奏竊見講</hi>
<hi>讀之官在天子謂之侍講侍讀而在諸王府者亦有侍講侍讀官號比擬稱謂相紊詔諸王府侍讀改為贊讀</hi>
<hi>侍講改為直講</hi>　閉影朱門<hi>又云梁陶弘景為諸王侍讀雖在朱門閉影𢎞交外務惟以披閲為</hi>
<hi>事</hi>　承恩兩宫<hi>山堂肆考云唐徐岱充皇太子及舒王侍讀承兩宫恩顧時無與比</hi>
　　王府直講一<hi>侍講同</hi>
<pb n="KR3k0055_WYG_105-35a"/>
増師範　賓禮<hi>翰苑新書元和冊太子赦文曰歸登吕元膺宜侍講承華師範磐石可充諸王</hi>
<hi>太子侍講時又云大觀二年定王嘉王府侍講沈錫奏真宗皇帝  以張士遜為王友命王荅拜以示賓禮今</hi>
<hi>講讀輔翼之官職在訓導亦王之友傅也可如王友例令王荅拜</hi>　孫奭賜紫　大猷<lb/>
賜札<hi>彚苑云至道二年以孫奭為諸王府侍講賜紫衣  山堂肆考云宋張大猷在王邸讀資治通鑑夀</hi>
<hi>皇嘉納暇日賜札和詩</hi>　勸講親賢　因事書冊<hi>翰苑新書李淇水制云勸講親</hi>
<hi>賢之地之又云李浩兼恭王府直講在王府因事以及時政書  於冊上或見之王亦愛重公他日補外屢年</hi>
<hi>乃歸王忻然曰李直講來矣</hi>　為潛邸說書　命皇子從學<hi>元史云陳顥為</hi>
<hi>仁宗潛邸說書仁宗居懐慶顥從行日開陳以古聖賢居艱貞之道  又云實黙世祖命皇子真金從黙學賜</hi>
<pb n="KR3k0055_WYG_105-35b"/>
<hi>以玉帶鉤諭之曰此金内府故物汝老人佩服為宜且使我子見之如見我也</hi>
　　王府直講二<lb/>
増髙選經佐<hi>睠彼藩邸髙選經佐出除姚元之制</hi>　常參官充<hi>翰苑新書云太平興</hi>
<hi>國四年别置侍講以常參官充</hi>　校正九經<hi>又云孫奭為諸王府直講校正九經正義</hi>　展<lb/>
閱五經<hi>山堂肆考云唐蕭徳言展閱五經必盥濯束帶危坐對之髙宗為晉王時詔徳言講經授業及</hi>
<hi>升東宫仍兼侍讀</hi>　說宗朱熹<hi>又云彭龜年為嘉王府直講因講魯荘公不能制其母曰母不</hi>
<hi>能制當制其侍御之人王問此誰之說對曰朱熹也自後毎講必問熹說何如</hi>
　　王府翊善<hi>紀善附</hi>
<pb n="KR3k0055_WYG_105-36a"/>
増置一人　為兼官<hi>翰苑新書云太平興國四年置翊善一人  又云孝宗初就傅范元</hi>
<hi>長以待制兼資善堂翊善自是率以從官為之其後親王府不復除第以朝士兼贊讀直講而已</hi>　諫<lb/>
假山　進渾儀<hi>又云姚坦為益王府翊善王甞作假山召僚屬置酒觀之坦獨俛首不觀曰但</hi>
<hi>見血山安得假山王驚問對曰坦在田舍時見州縣督稅捕人鞭笞血流滿身此假山皆民租賦所出非血山</hi>
<hi>而何太宗亦為假山未成有以坦言告於上者上曰傷民如此何以山為亟命毁之  山堂肆考云黄裳為嘉</hi>
<hi>王翊善因王誕日乃作渾天儀以獻更為歌詩以勉王進學如天而不息也</hi>　充以度支<lb/>
輟為諫官<hi>又云治平三年以尚書度支郎中王稷臣直集賢院充頴王府翊善  又云邵亢英宗諭</hi>
<hi>穎王曰以翊善端直樸厚輟為諫官矣王出道帝語遂以制誥知諫院</hi>　申翊宗藩　竭<lb/>
<pb n="KR3k0055_WYG_105-36b"/>
誠親邸<hi>又云胡文恭行王渙制云申翊宗藩曽恵訓之不倦  又云胡文恭行向士安制云竭誠親邸</hi>
　召對羣玉殿　侍宴太清樓<hi>山堂肆考云邵亢為頴王府翊善召對羣玉殿</hi>
<hi>英宗訪以世務稱之曰學士真國器室又云宋治平中宗室四千餘人親王置翊善侍講記  餘則宫院都講</hi>
<hi>教授嵗時有嘉慶事則侍宴崇政殿或太清樓</hi>　黄裳宗朱熹　趙鼎薦范沖<lb/>
<hi>又云宋黄裳字勉仲為嘉王府翊善光宗諭之曰嘉王進學皆卿之功裳謝曰若欲追宗古先哲王當尋天下</hi>
<hi>第一等人乃可帝問為誰裳以朱熹對瑗又云趙鼎請以行宫新作書院為資善堂命建國公  恵讀且薦徽</hi>
<hi>猷閣待制范沖兼太子翊善</hi>
増制眀李夢陽戲贈周紀善詩曰廣文先生何為者十<lb/>
<pb n="KR3k0055_WYG_105-37a"/>
欲出門九借馬只今徒歩襄水濱衰鬢漠漠常風塵鳳<lb/>
凰在笯雞啄食苜蓿闌干半青黒君不見楚筵醴罷暮<lb/>
歸來甑塵妻子無顔色　王翰送成紀善省親闗中詩<lb/>
曰端門賜告得馳歸雪霽河溝浄不泥寒度雁聲天逺<lb/>
近早行林影月髙低河源出塞金繩直嶽色連雲翠蓋<lb/>
齊戲綵髙堂稱夀畢歸期先報薊門西<lb/>
　　王府記室參軍一<hi>諸參軍附</hi>
増掌書檄　委文翰<hi>新唐書云唐皎武徳初為秦王府記室從王征討掌書檄  又云韋</hi>
<pb n="KR3k0055_WYG_105-37b"/>
<hi>承慶補雍王參軍府中文翰悉委之</hi>　斥巧言　對行優<hi>合璧事𩔖云竇偁為晉府記室</hi>
<hi>賈琰為判官毎諸王宗室宴集琰必怡聲下氣褒贊㨗給偁叱之曰賈氏子何巧言令色之甚獨不媿於心耶</hi>
<hi>各又云畢士安兼冀王府記室參軍端拱中詔王府官  上所為文帝問近臣曰文吾既知之其行孰優皆以</hi>
<hi>士安對帝喜曰是也以本官知制誥</hi>　人物志　王佐才<hi>新唐書云李守素署天䇿府倉</hi>
<hi>曹參軍通氏姓學世號肉譜虞世南曰昔任彦昇通經時稱五經笥今以倉曹為人物志可乎  孔帖云杜如</hi>
<hi>晦秦王引為府兵曹參軍時府屬多外遷王患之房喬曰如晦王佐才也大王欲經營四方舍如晦無共功者</hi>
<hi>王驚曰非公言我幾失之</hi>　專掌文疏　式瞻儀刑<hi>事文𩔖聚云東海王越以孫恵</hi>
<hi>為記室參軍專掌文疏毎造書檄或驛馬催之應命立成  晉中興書曰王承少而沖澹太尉王衍雅重之東</hi>
<pb n="KR3k0055_WYG_105-38a"/>
<hi>海王越以為記室參軍敕子玭曰閑習儀度不如式瞻儀刑諷味遺言不如親承音㫖王參軍人倫之表汝其</hi>
<hi>師之</hi>　出入十年　經營四方<hi>孔帖云房喬太宗以燉煌公徇渭北謁轅門署渭北</hi>
<hi>道行軍記室參軍公為秦王授府記室征伐未甞不從衆争取珍怪喬獨收人物致幕府王甞曰漢光武得鄧</hi>
<hi>禹門下益親今我見喬猶禹也居府出入十年軍符府檄駐馬即辦  下見前杜如晦王佐才事</hi>　以<lb/>
史館為　自奉常司<hi>翰苑新書云大中祥符五年以直史館晏殊為昇王府記室參軍</hi>
<hi>又云曲阜行辛雍制云維朕叔父為時賢王宜得良士使從而游以爾樸茂静重有規矩輟自奉常往司管記</hi>
　謹恪有守　自處澹如<hi>又云太宗以王龜從等為陳王韓王冀王府記室參軍諭</hi>
<hi>龜從等曰諸子生深宫未知世務必資良士贊導為善使日聞忠孝之道卿等謹恪有守故兹謹選各宜勉之</hi>
<pb n="KR3k0055_WYG_105-38b"/>
<hi>在又云鄭雍元豐中為皇弟嘉王府記室參軍  王府幾十年不遷而自處澹如土論歸重</hi>　論天<lb/>
下事　作富貴箴<hi>合璧事𩔖云神宗初就外傅以韓維為王府記室神宗甞與維論天下事</hi>
<hi>語及功名維曰聖人功名因事始見不可有功名心神宗拱手稱善  又云孫覺遷昌王府記室參軍王禮之</hi>
<hi>問終身之戒覺為陳諸侯之孝作富貴箴</hi>　賦詩賜銀鍾　上書賜黄金<hi>又云</hi>
<hi>杜淹秦王引為天䇿府兵曹參軍文學館學士甞侍宴賦詩尤工賜銀鍾  又云薛收授天策府記室參軍甞</hi>
<hi>上書諫王畋獵王荅曰覽卿所陳知成我者卿也眀珠兼乘未若一言今賜黄金四十鋌</hi>　豈可游<lb/>
外府　屈以重吾府<hi>彙苑云王勵仕梁為河東王功曹王出鎮勵将随之藩張瓚時典選</hi>
<hi>曰王生才地豈可游外府乎奏為太子洗馬軍孔帖云韋思謙沛王府長史皇甫公義引為倉曹參  謂曰公</hi>
<pb n="KR3k0055_WYG_105-39a"/>
<hi>非池中物屈公為數旬客以重吾府</hi>　蘇瓌擢參軍　世南轉記室<hi>玉海云蘇</hi>
<hi>瓌擢豫王府録事參軍徳新唐書云虞世南陳文帝召為建安王法曹參軍至  初除西陽王友秦王滅建徳</hi>
<hi>引為府參軍轉記室</hi>　陳拜起進趨之節　有直諒多聞之益<hi>翰苑</hi>
<hi>新書云神宗封淮陽王頴王韓維皆為記室參軍王毎事咨訪維悉心以對至拜起進退趨揖之容皆陳其節</hi>
<hi>寮又云初寮除李彌大制云朕以賢王将就外傅推兹  屬歴選在廷庶幾朝夕正士之親先有直諒多聞之</hi>
<hi>益擢參王府蓋莫汝宜</hi>
　　王府記室參軍二<lb/>
増衡陽王記室<hi>沈約宋書曰孔顗署衡陽王義季記室奉牋固辭曰記室之局實惟華要自非</hi>
<pb n="KR3k0055_WYG_105-39b"/>
<hi>文行秀敏莫敢居之顗學不崇實性又疎惰何可以屬知祕記秉筆文闈假吹之尤方斯匪濫</hi>　邵陵<lb/>
王記室<hi>太平御覽三國典略曰顔晃字克眀琅邪臨沂人也少孤貧有詞采解褐梁邵陵王綸兼記室</hi>
<hi>參軍時東宫學士庾信常使於府王使晃接對信輕其尚少曰此府兼記室幾人晃荅曰猶少於宫中學士</hi>
　博陵王記室<hi>隋書曰魏澹專精好學善屬文齊博陵王濟聞其名引為記室</hi>　以楊<lb/>
礪為諭徳<hi>山堂肆考云宋楊礪字汝礪真宗為襄王時以礪為記室王甚重之及建東宫以為太子</hi>
<hi>右諭徳真宗即位召為翰林學士</hi>　擢陳薦為諭徳<hi>又陳薦字彦升神宗為頴王時薦為</hi>
<hi>王府記室參軍及升儲擢為諭徳</hi>　講說帳中常見許重<hi>元史云董文用世祖在潛</hi>
<hi>藩命文用主文書講說帳中常見許重</hi>　軍旅文檄悉出其手<hi>又云張礎亷希憲薦</hi>
<pb n="KR3k0055_WYG_105-40a"/>
<hi>於世祖潛邸從伐宋凡徵發軍旅文檄悉出其手</hi>
　　王府大小學敎授<lb/>
増南宫　北宅<hi>翰苑新書云太宗至道元年以員外郎孫蠙充皇姪皇孫敎授時中書言今皇</hi>
<hi>姪皇孫是環衛之職以敎授為名從之真宗咸平元年以朱昻兼南宅敎授張蔚兼北宅敎授嘉祐以來置諸</hi>
<hi>宫敎授立講書課試規罰之法南朝野雜記云咸平初命諸王府官分兼南北宅敎授  宫者太祖太宗諸王</hi>
<hi>之子孫處之所謂睦親宅也北宫者魏悼王子孫處之所謂廣親宅也</hi>　三省各選　六<lb/>
箴分賜<hi>山堂肆考云宋元祐中詔諸宫學敎授員闕選所舉學官及可為師表可備講讀者補之不足</hi>
<hi>則三省各選京朝官有出身年四十以上者充之藩翰苑新書云吳充兼吳王宫敎授以嚴見憚英宗在  邸</hi>
<pb n="KR3k0055_WYG_105-40b"/>
<hi>心重之為宗室六箴以獻一曰視二曰聴三曰好四曰學五曰進徳六曰崇儉仁宗命分寫徧賜皇族英宗書</hi>
<hi>之座右屏</hi>以經義啓廸　　陳聖賢出處<hi>又云劉章紹興中兼普安恩平兩王</hi>
<hi>府敎授事王邸閱數嵗以經義史學啓廸掖導受知孝宗自此始  又云周孟陽嘉祐中為澤王潤王宫敎授</hi>
<hi>英宗辭命皆孟陽為之贊導勤至陳聖賢出處之方古今禍福之變以為箴規英宗起拜曰往時敎授止於文</hi>
<hi>章筆研爾今長者幸敎之乃至此</hi>　選履行端慤　舉士行樸厚<hi>又云仁宗</hi>
<hi>甞曰諸宫院教授非止講習經㫖亦須選履行端慤者於是以張維翰充  又云治平四年詔諸宫院敎授須</hi>
<hi>舉士行樸厚確有經術衆所共推者</hi>　真天子門生　與講官賓主<hi>彙苑云紹</hi>
<hi>興二十五年以趙逵兼普安恩平王府敎授逵時為禮部郎及引對上曰卿乃朕自擢秦檜日薦士曽無一言</hi>
<pb n="KR3k0055_WYG_105-41a"/>
<hi>及卿以此知卿不附權貴真天子門生也主又云吳申為睦親宅都講初宗室坐序爵仍自為賓  講官位主</hi>
<hi>席之東隅申不肻坐且曰宗室當以親族尊卑為序與講官分賓主再移書大宗正宗正不能<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>因内朝出二</hi>
<hi>書英宗是之宗室正講席自申始</hi>
　　王府掾<lb/>
増三命　百石<hi>太平御覽云漢書府掾比古之元士皆三命也  又云漢舊注曰或曰漢初掾</hi>
<hi>史辟皆上言故有秩皆比命士其所不言則為百石屬其後皆自辟故通為百石云</hi>　數諫東平<lb/>
　有稱京師<hi>東觀漢記曰吳良東平王蒼辟為西曹掾數諫正蒼多善策蒼上表薦良眀帝拜為</hi>
<hi>議郎曰晉中興書曰荀闓字道眀有稱京師為之語  洛中英荀道眀大司馬齊王辟以為掾</hi>
<pb n="KR3k0055_WYG_105-41b"/>
　　王府官屬雜附<lb/>
増山堂肆考曰漢王駿吉子也遷趙王内史不願為王<lb/>
府屬即棄官去　新唐書曰于志寧識褚亮於囚中遷<lb/>
天策府中郎文學館學士引亮與同列　玉海曰沛王<lb/>
召王勃為府修撰論次平臺祕略　山堂肆考曰唐韋<lb/>
湊入為相王府屬時姚崇兼府長史曰韋子識逺文優<lb/>
吾恨晚得之　元史曰陳佑博通經史時諸王得自辟<lb/>
官屬穆王府署佑為府尚書賜其父母銀十鋌錦衣一<lb/>
<pb n="KR3k0055_WYG_105-42a"/>
　襲王分土陜洛表為河南府總管　列朝詩集曰桂衡<lb/>
　洪武中授谷府奉祠刻意於詩日課不輟　又曰寧獻<lb/>
　王𢎞奨風流海寧胡奎以儒雅名請為世子師傅者七<lb/>
　年告老而歸為輯其詩文序而𫝊之<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_105-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷一百<lb/>
</p>
<p>
</p>
  </div>
</body>
</text>
</TEI>
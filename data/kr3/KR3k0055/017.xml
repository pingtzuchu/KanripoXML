<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_017-1a"/>
　欽定四庫全書<lb/>
御定淵鑑𩔖函卷十二<lb/>
　　歲時部一<hi>四時總載五行  歲</hi>　<hi>律/閠</hi>　<hi>厯/</hi>　<hi>隂陽</hi>
　　　四時總載一<lb/>
　増釋名曰春之為言蠢也萬物蠢然而生也夏假也寛<lb/>
　假萬物使生長也秋緧也緧廹萬物使時成也冬終也<lb/>
　物終成也　又曰四時四方各一時時期也不失期也<lb/>
　物之生死各應節期而止也　書曰乃命羲和敬授人<lb/>
<pb n="KR3k0055_WYG_017-1b"/>
　時　論語曰天何言哉四時行焉百物生焉　漢厯志<lb/>
　曰四時寒暑無形而運于下　徐幹中論曰名之繫於<lb/>
　實也猶物之繫於時也生物者春吐華者夏布葉者秋<lb/>
　收成者冬斯無為而成者也<lb/>
　　　四時總載二<lb/>
　原漢書曰宣帝時魏相奏請明經通隂陽者四人各主<lb/>
　一時之至明言所職以和隂陽如髙帝時令謁者趙堯<lb/>
　舉春李舜舉夏倪湯舉秋貢禹舉冬之𩔖宣帝從之<lb/>
<pb n="KR3k0055_WYG_017-2a"/>
晉禮志曰漢儀太史每歲上其年厯讀五時令服各隨<lb/>
五時色魏明帝讀四時令至於服黄之時獨闕不讀及<lb/>
晉受命亦有其制成帝咸和五年六月有司奏讀秋令<lb/>
兼侍中散騎常侍荀奕兼黄門侍郎散騎侍郎曹宇駁<lb/>
曰武皇帝以秋夏盛暑嘗闕不讀令在春冬不廢也今<lb/>
章服多闕加此熱隆赫臣等謂可依故事闕不讀詔可<lb/>
　増六帖曰中宗景龍二年始於修文館置學士十二<lb/>
員象四時<lb/>
<pb n="KR3k0055_WYG_017-2b"/>
　　四時總載三<lb/>
原變通　敘順<hi>易曰變通莫大乎四時順司馬遷論隂陽家云敘四時之大  不可失也</hi>
五紀　四選<hi>尚書云四五紀一曰歲二曰月三曰日四曰星辰五曰厯數  春秋繁露云四時者</hi>
<hi>天之四𨕖春者少陽之𨕖秋者少隂之𨕖夏者太陽之𨕖冬者太隂之𨕖故四時成歲者天之道也</hi>　増<lb/>
四方　六合<hi>管子曰東方曰歲星其時曰春其氣曰風風生木南方曰日其時曰夏其氣曰陽陽</hi>
<hi>生火西方曰辰其時曰秋其氣曰隂隂生金北方曰月其時曰冬其氣曰寒寒生水  淮南子曰孟春與孟秋</hi>
<hi>合仲春與仲秋合季春與季秋合孟夏與孟冬合仲夏與仲冬合季夏與季冬合</hi>　土圭　玉<lb/>
燭<hi>周禮云典瑞掌玉器之藏土圭以致四時日月  爾雅云四時和為玉燭</hi>　原伏羲列八<lb/>
<pb n="KR3k0055_WYG_017-3a"/>
節　神農立四時<hi>尸子云伏羲始畫八卦列八節而化天下  又云神農氏治天下立四時</hi>
<hi>之序</hi>
　　四時總載四<lb/>
増通正<hi>王氏彚苑云四時和謂之通正</hi>　代序<hi>文𨕖云春往秋來以次相代也四時代為節序</hi>
　轉續<hi>王氏彚苑云人禀五行動止有則四時轉續變於所極</hi>　原授人時<hi>書</hi>行<lb/>
夏時<hi>論語</hi>　四時成歲<hi>周書云凡四時成歲者春夏秋冬各有孟仲季以名十二月也</hi>三<lb/>
月成時<hi>禮記云三月則成時是以禮有三讓建國必立三卿三賔者政教之本禮之大參也注曰禮者</hi>
<hi>隂也大數取象法于月也</hi>　天地變通<hi>周/易</hi>節運代序<hi>陸機思歸賦</hi>　四時<lb/>
<pb n="KR3k0055_WYG_017-3b"/>
變化<hi>周易</hi>四時代謝<hi>何元/幹詩</hi>　増君有四禁<hi>管子曰春政不禁則五榖不成</hi>
<hi>夏政不禁則草木不榮秋政不禁則奸邪不勝冬政不禁則地氣不藏四者俱犯則隂陽不和風雨不時</hi>歲<lb/>
有四秋<hi>管子曰歲有四秋而分四時故曰農事即成農夫賦其耜鐵此之謂春之秋大夏且至絲纊之</hi>
<hi>所作此之謂夏之秋秋成五榖之所㑹此之謂秋之秋營室中女事紡績緝縷之所作也此之謂冬之秋</hi>
四時為馬<hi>淮南子曰以天為蓋以地為輿以四時為馬</hi>　原四時為天吏<hi>淮南</hi>
<hi>子曰四時者天之吏也</hi>四時為萬物<hi>又云隂陽之専精為四時四時之散精為萬物</hi>　辨<lb/>
四時之序<hi>周官云馮相氏冬夏致日春秋致月以辨四時之序</hi>序四時之位<hi>詳厯</hi>
動二氣之和　増隂陽之大經<hi>管子曰隂陽者天地之大理四時者隂陽之大</hi>
<pb n="KR3k0055_WYG_017-4a"/>
<hi>經也</hi>萬物之根本<hi>素問云四時隂陽者萬物之根本所以聖人春夏養陽秋冬養隂以從其根</hi>
　原天地節四時成<hi>周易</hi>　大儀斡運天廻地游<hi>張華詩云大儀</hi>
<hi>斡運天廻地游四時鱗次寒暑環周</hi>　日月之行有冬有夏<hi>尚書云日月之行則有冬</hi>
<hi>有夏孔疏云日月之行冬夏各有常度喻人君為政小大各有常法也</hi>　隂陽少太是生<lb/>
四時<hi>蔡邕月令章句云天之道隂陽各有少太是生四時少陽為春太陽為夏少隂為秋太隂為冬</hi>
隂陽為端故情可覩<hi>禮記云以隂陽為端故情可覩也孔疏云人情與隂陽相通今法隂</hi>
<hi>陽為教故人情無𨼆所以可覩見也端始也</hi>　天地之正四時之行<hi>周書云萬物春</hi>
<hi>生夏長秋收冬藏天地之正四時之行不易之道也</hi>
<pb n="KR3k0055_WYG_017-4b"/>
　　四時總載五<lb/>
増詩晉顧愷之詩曰春水滿四澤夏雲多竒峰秋月揚<lb/>
明輝冬嶺秀孤松　元張養浩擬四季歸田樂詩曰日<lb/>
月底天廟陽癉土脉生習習恊風來融融衆蟄驚農人<lb/>
服厥畝薄言事春耕缺堤流㶁㶁灌木鳴嚶嚶白扉颭<lb/>
青帘緑野明朱英蠶婦喜形色牧䜿歌傳聲天隨野色<lb/>
遙山與吟懷清向來慳一際今者幸四并徜徉子真谷<lb/>
萬事秋毫輕　北陸展修晷薰風薦㣲凉麥波浩無津<lb/>
<pb n="KR3k0055_WYG_017-5a"/>
細路如橋梁溪光林樾潤雨氣桑麻香舂聲破幽寂人<lb/>
影來微茫林缺誰所居紅碧相低昻翁媪老瓦盆児女<lb/>
前捧觴我行適見之亦覺心樂康昔聞太古俗今歴華<lb/>
胥鄉向令早知此詎使田園荒迷途諒非逺淑景良未<lb/>
央於焉遂平昔孤陋庸何傷　黄雲亘郊野農力今有<lb/>
功兹乃民之天治理根其中我雖未及粒已覺饑腸充<lb/>
田頭父老過擊壤今歲豐自愧無寸積坐享雍熙風秋<lb/>
成既如彼况對菊與楓氣澄天宇髙心寂塵累空木落<lb/>
<pb n="KR3k0055_WYG_017-5b"/>
山獻體波縮沙留踪遐興何悠悠迅景何悤悤俯仰田<lb/>
舍底或能保初終　歲晏日南至場圃靡所勞告成三<lb/>
務功盈耳康衢謡鴉飛嶺外陂虹斷林邉橋將期養疎<lb/>
拙詎厭居寂寥負暄坐晴簷煦煦春滿袍對山閱吾書<lb/>
懷古酌彼醪此樂天所靳何幸及草茅雖非鹿門龎或<lb/>
庶彭澤陶為詩冩幽尚刋落華與豪集以貽知音悵望<lb/>
心摇摇　明宣宗皇帝四景詩曰水影虛涵一鏡中晴<lb/>
光摇蕩暖雲紅小桃花重初經雨弱栁絲柔屢舞風<lb/>
<pb n="KR3k0055_WYG_017-6a"/>
　暑雨初過爽氣清玉波蕩漾畫橋平穿簾小燕雙雙<lb/>
好泛水閒鷗箇箇輕　新秋凉露濕荷叢不斷清香逐<lb/>
曉風滿目穠華春意在晚霞澄景照芙蓉　池頭六出<lb/>
花飛徧池水無波凍欲平一望玻瓈三百頃好山西北<lb/>
玉為屏　胡儼四時詞曰春風吹簾斜簾開飛栁花羙<lb/>
人髙堂上見此惜年華年華容易隨春草一雙蛾眉鏡<lb/>
中老　碧水泛廻塘新荷豔曉妆看花臨綺檻愛此雙<lb/>
鴛鴦鴛鴦宛轉廻塘路相對朝朝還暮暮　秋露白如<lb/>
<pb n="KR3k0055_WYG_017-6b"/>
玉梧桐墜寒綠文犀鎭錦帷紅淚銷銀燭銀燭輕搖翡<lb/>
翠煙孤影熒熒夜不眠　葉落深閨静露零宵鶴警玉<lb/>
井凍無聲夢廻寒夜永夜永銅龍漏幽咽小忩斜轉梅<lb/>
花月<lb/>
増賦唐陳昌言先王正時令賦曰伊昔陶唐五帝之世<lb/>
申明推策之術表錫落蓂之異羲和之職既分厯象之<lb/>
文始備於以寅亮帝圖式昭天事其則伊邇其猷孔嘉<lb/>
日月運行故有遲速之異晦朔循軌因為小大之差立<lb/>
<pb n="KR3k0055_WYG_017-7a"/>
分至則寒暑不忒積餘日而盈虧匪賖且正者王之丕<lb/>
訓時者天之大信正得其序則靣離而御乾時失其經<lb/>
則夏雹而冬震昔周禮在魯厯法可推官或尸位閠則<lb/>
迷時良史為之追正議士為之興詞俾夫司厯法者㒺<lb/>
或二事建皇極者於焉愼思則序不愆而事不悖沴可<lb/>
伏而祥可期<lb/>
　　律一<lb/>
原尚書曰予欲聞六律五聲八音在治忽以出納五言<lb/>
<pb n="KR3k0055_WYG_017-7b"/>
汝聽　又曰聲依永律和聲八音克諧無相奪倫神人<lb/>
以和　増又曰肆覲東后恊時月正日同律度量衡<lb/>
原周官曰太師掌六律六吕文以五聲播以八音敎六<lb/>
詩以六徳為之本以六律為之音　禮記曰正月律中<lb/>
太簇二月律中夾鐘三月律中姑洗四月律中仲呂五<lb/>
月律中𬎼賓六月律中林鐘七月律中夷則八月律中<lb/>
南呂九月律中無射十月律中應鐘十一月律中黄鐘<lb/>
十二月律中大呂　周禮注曰律呂相生者三分益一<lb/>
<pb n="KR3k0055_WYG_017-8a"/>
下生者三分减一黄鐘律長九寸下生林鐘六月律也<lb/>
　左氏傳曰六律七音八風九歌以相成也清濁大小<lb/>
短長疾徐哀樂遲速髙下出入周流以相濟也君子聽<lb/>
之以平其心　爾雅曰律謂之分　孟子曰師曠之聰<lb/>
不以六律不能正五音　増易是𩔖謀曰聖人興起不<lb/>
知姓名當吹律聽聲以别其姓律者六律也　孝經援<lb/>
神契曰聖王吹律有姓　原漢書曰至治之世天地之<lb/>
氣合以生風天地之風氣正十二律定注曰律風氣成<lb/>
<pb n="KR3k0055_WYG_017-8b"/>
聲風和乃律呂調也　増蔡邕月令章句曰律率也聲<lb/>
之管也上古聖人本隂陽别風聲審清濁而不可以文<lb/>
載口傳也於是始鑄金作鐘以主十二月之聲然後以<lb/>
放升降之氣鐘難分别乃截竹為管謂之律律者清濁<lb/>
之率法也聲之清濁以律長短為制　又曰鐘以斤兩<lb/>
尺寸中所受升合之數為法律亦以寸分大小長短為<lb/>
法　揚子雲曰聲生於日律生於辰聲以情質律以和<lb/>
聲聲律相協而八音生宫商角徴羽謂之五聲金石絲<lb/>
<pb n="KR3k0055_WYG_017-9a"/>
竹匏土革木謂之八音聲和音諧是謂五樂　太𤣥經<lb/>
曰調律者度竹為管蘆莩為灰别之九則之中莫然無<lb/>
動寂然無聲㣲風不起纖塵不形冬至半夜黄鐘以應<lb/>
　劉歆鐘律書曰春宫秋律百卉必彫秋宫春律萬物<lb/>
必榮夏宫冬律雨雹必降冬宫夏律雷必發聲　夏侯<lb/>
𤣥辨樂論曰阮生云律吕恊則隂陽和音聲適則萬物<lb/>
𩔖天下無樂而欲隂陽和調災害不生亦以難矣此言<lb/>
律吕音聲非徒化治人物乃可調和隂陽蕩除災害也<lb/>
<pb n="KR3k0055_WYG_017-9b"/>
夫天地定位剛柔相摩盈虛有時堯邅九年之水憂民<lb/>
阻飢湯遭七年之旱欲遷其社豈律吕不和音聲不通<lb/>
哉此乃天然之數非人道所恊也　劉貺壁記曰今正<lb/>
聲之庫有銅律三百五十六　原楊泉物理論曰聽清<lb/>
濁五聲之和然後制為鐘律取𢎞農宜陽縣金門山竹<lb/>
為管河内葭莩為灰或云以律著十二辰埋之上與地<lb/>
平以灰實律中以羅縠覆律氣至則灰動　増司馬光<lb/>
曰中和樂之本鐘律樂之末　朱氏曰審音之難不在<lb/>
<pb n="KR3k0055_WYG_017-10a"/>
于聲而在于律不在于宫而在于黄鐘<lb/>
　　律二<lb/>
原呂氏春秋曰昔黄帝命伶倫作為律伶倫自大夏之<lb/>
西乃之崑崙之隂取竹於嶰谷以生空竅厚均者斷兩<lb/>
節間長三寸九分而吹之以為十二筩聽鳯鳴以别十<lb/>
二律其雄鳴為六雌鳴亦六故曰黄鐘之宫是為律之<lb/>
本也<hi>注云大夏西戎國也嶰谷谷名也竅孔也取竹與肉薄厚均者截以為管也</hi>　淮南子<lb/>
曰䕫合六律調五音通八風　増六韜曰武王問太公<lb/>
<pb n="KR3k0055_WYG_017-10b"/>
曰律之音聲何以知三軍之息勝負之决乎公曰夫律<lb/>
管十二其要以五音宫商角徴羽此其正聲也萬物不<lb/>
易五行之神道之常也可以敵金木水火各以其勝攻<lb/>
之其法以天清淨無露風雨雲夜遣輕騎往至敵人之<lb/>
壘九百歩偏持律管横管當耳大呼驚之有聲應管其<lb/>
來甚㣲角管聲應當以白虎徴管聲應當以𤣥武商管<lb/>
聲應當以朱雀羽管聲應當以勾陳五管盡不應無有<lb/>
隂聲當以青龍此五行之符佐勝之徴成敗之動也<lb/>
<pb n="KR3k0055_WYG_017-11a"/>
原論衡曰孔子吹律自知殷苖裔　増春秋孔演圗曰<lb/>
丘援律吹命隂得羽之宫　原漢書曰漢家言律厯者<lb/>
本張蒼蒼好書無所不觀無所不通而尤究律厯　又<lb/>
曰京房本姓李推律自定為京氏　増東方朔十洲記<lb/>
曰武帝時西域月氐國遣使曰臣國去此三十萬里國<lb/>
有常占東風入律百旬不休青雲干呂連月不散者閻<lb/>
浮國将有好道之君　原劉向别録曰鄒子在燕燕有<lb/>
谷地羙而寒不生五榖鄒子居之吹律而温氣至今名<lb/>
<pb n="KR3k0055_WYG_017-11b"/>
黍谷　晉諸公贊曰世祖時以荀朂所造律得周時玉<lb/>
律以校正同荀朂奏曰中所出御府銅管律二十五具<lb/>
其三具與杜䕫左延年法同　増通典曰開元十七年<lb/>
将考宗廟樂敕以銅律付太常而亡其九管　函史曰<lb/>
宋咸平中詔學士李宗諤等科條律呂樂器諸名數為<lb/>
編曰樂纂　程子曰律為自然之數樂必律以考聲管<lb/>
以候氣是以天地之氣為凖非秬黍之比　又曰張載<lb/>
以為聲音之道通於物感蠶吐絲而商絃絶金氣盛而<lb/>
<pb n="KR3k0055_WYG_017-12a"/>
木氣衰此自然之符也今人求古樂以為不可知不知<lb/>
有可知之理惟徳器深厚者能之　淳熈中蔡元定著<lb/>
律呂新書其上卷以漢志斛銘文定長九寸空圍九分<lb/>
積八百一十分為黄鐘第一以淮南子漢前志本黄鐘<lb/>
之律以三律十二辰積之得一十七萬七千一百四十<lb/>
七為黄鐘之實第二以黄鐘三分為損益定生十一律<lb/>
第三次十二律之實四次變律五次律生五聲圖六次<lb/>
變聲七次八十四聲圗八次六十調圖九於是候氣審<lb/>
<pb n="KR3k0055_WYG_017-12b"/>
度嘉量權衡次焉其下卷述前史書志經傳疏注呂氏<lb/>
春秋淮南子下至厯代龠尺欵識用以明造律和聲均<lb/>
調候氣制器之事<lb/>
　　律三<lb/>
増綜和　恊律<hi>文粹云七聲無主律呂綜其和辨唐六典云恊律郎掌和六律六呂以  四時</hi>
<hi>之氣八風五音之節</hi>　積黍　飛灰<hi>唐禮樂志云始求聲者以律而造律者以黍自一黍之廣</hi>
<hi>積而為分寸一黍之多積而為龠合一黍之重積而為銖兩此造律之本也  後厯志云候氣之法為室三重</hi>
<hi>户閉塗釁必周宻布緹縵室中以木為案每律各一内卑外髙從其方位加律其上以葭莩灰抑其内端案厯</hi>
<pb n="KR3k0055_WYG_017-13a"/>
<hi>而候之一氣至者灰去凡殿中候用玉律十二惟二至乃候靈臺用竹律二十</hi>　含少　昭華<lb/>
<hi>黄帝命伶倫斷竹長三寸九分而吹以為黄鐘之宫曰含少  黄帝作律以玉為管長尺六孔為十二月音至</hi>
<hi>舜時西王母獻昭華之琯以玉為之</hi>　原伶倫造　京房知<hi>晉律厯志炎帝使羲和占</hi>
<hi>日常儀占月臾區占星伶倫造律呂大撓造甲子𨽻首造算數容成造厯  晉書京房知六律五音之數六十</hi>
<hi>律相生之法以上生下皆三生二以下生上皆三生四陽下生隂隂上生陽終於仲吕而十二律畢矣仲呂上</hi>
<hi>生執始執始下生去滅上下相生終於南吕而六十律畢矣夫十二律之變於六十猶八卦之變而為六十四</hi>
<hi>也</hi>　合隂陽　知風雨<hi>太師掌六律六同以合隂陽之聲六律合陽聲也六同合隂聲</hi>
<hi>也此十二者以銅為管轉而相生黄鐘為首長九寸  文子曰風雨之變可以隂律知之</hi>　増十二<lb/>
<pb n="KR3k0055_WYG_017-13b"/>
和　六十聲<hi>樂志云祖孝孫已定樂乃曰大樂與天地同和者也製十二和以法天之成數號大</hi>
<hi>唐雅樂四武徳九年詔太常少卿祖孝孫等定樂孝孫以八十  調始黄鐘終南呂迭為綱紀黄鐘之律管長</hi>
<hi>九寸王于中宫土半之四寸五分與清宫合五音之首也故一宮二商三角四徵五羽以十二月旋相為六十</hi>
<hi>聲</hi>　王母琯　漢官尺<hi>上詳昭華注泠漢章帝時零陵文學奚景於  道舜祠下得白</hi>
<hi>玉琯以為大尺相傳謂之漢官尺</hi>
　　律四<lb/>
原上古建律<hi>太史公曰璇璣玉衡以齊七政即天地二十八宿十母十二子鐘律調自上古建律</hi>
<hi>運厯造曰度可據而度也</hi>張蒼首律<hi>漢書曰漢興北平侯張蒼首律厯事師古曰首謂始定也</hi>
<pb n="KR3k0055_WYG_017-14a"/>
律呂成樂<hi>漢書律厯志六律五聲八音七始言以律吕和五聲施之八音合之成樂七者天地四時</hi>
<hi>人之始也</hi>律呂倡和<hi>漢書云律呂倡和以/育生成化歌奏用焉</hi>　三統相通<hi>漢書曰三</hi>
<hi>統相通故黄鐘林鐘太簇律長皆全寸而亡餘分也</hi>六爻所出<hi>又云夫律隂陽九六爻象所從出也</hi>
　律通五行　律成萬物<hi>史記曰律厯天所以通五行八正之氣天所以成熟萬物</hi>
<hi>也</hi>　立均出度<hi>國語律所以立均出度/言鐘度皆以律而均也</hi>吹律聽聲<hi>史記王者</hi>
<hi>制事立法物度軌則一禀於六律律為萬事根本於兵械尤重望敵知吉凶聞聲校勝負蓋吹律而聽聲也</hi>
　產氣造計<hi>漢書數起於一産氣黄鐘造計秒忽注秒禾芒也忽起于蜘蛛絲言其微也</hi>參<lb/>
天兩地<hi>藝文志大演之數五十推厯偶律制器規員矩方莫不參天兩地兩生數也</hi>　聲生<lb/>
<pb n="KR3k0055_WYG_017-14b"/>
於日<hi>揚子雲曰甲己為角丁壬為羽乙庚為商丙辛為徴戊癸為宫</hi>律生為辰<hi>謂子為黄鐘丑</hi>
<hi>為大吕之屬也</hi>　上損下益<hi>黄鐘長九寸三分損一下生林鐘三分林鐘益一上生太簇三分太</hi>
<hi>簇損一下生南吕三分南吕益一上生姑洗三分姑洗損一下生應鐘三分應鐘益一上生𬎼賓三分𬎼賓損</hi>
<hi>一下生大吕三分大吕益一上生夷則三分夷則損一下生夾鐘三分夾鐘益一上生無射三分無射損一下</hi>
<hi>生仲吕隂陽相生自黄鐘始而左旋入八為伍其法皆用銅職在太樂太常掌之</hi>重上生下<hi>晉書</hi>
<hi>周於十二辰在六律為陽當位自得而下生隂在六呂則得其所行而上生陽於推算之術無重上生下之法</hi>
<hi>所謂律娶妻吕生子隂陽生降律之本經</hi>　從律不姦<hi>禮八風從律而不姦注姦忒也</hi>吹律<lb/>
不競<hi>師曠曰吾歌北風又歌南風南風不競多死聲楚必無功注歌吹律也以詠八風</hi>　還相<lb/>
<pb n="KR3k0055_WYG_017-15a"/>
為宫<hi>禮五聲六律十二管還相為宫也汢十二律逓相生也還謂循環也</hi>無有忽微<hi>漢書黄鐘</hi>
<hi>為宫則太簇姑洗林鐘南吕皆以正聲應無有忽㣲忽微細於髪者謂正聲無殘分</hi>　増五聲之<lb/>
本<hi>生於黄鐘之律</hi>九寸之宫<hi>或損或益以定啇角徵羽九六相生隂陽之應也</hi>　洛下<lb/>
厯法<hi>前漢律厯志曰漢洛下閎運算轉厯其法以律起厯曰律容一龠積八十一寸則一日之分也與長</hi>
<hi>相終律長九寸百七十一分而終復三復而得甲子夫律隂陽九六爻象所從出也故黄鐘紀元氣謂之律律</hi>
<hi>法也莫不取法焉</hi>信都輪扇<hi>後齊信都芳深有巧思能以管候氣為鐵輪扇二十四埋地中以測</hi>
<hi>二十四氣每一氣感則一扇自動與管灰相應若合符契焉</hi>　荀勉造笛<hi>晉荀勉作新律造笛</hi>
<hi>二枚以調律吕出正雅樂</hi>吕才制尺<hi>唐吕才制尺十二枚長短不同與律黙契</hi>　原律居<lb/>
<pb n="KR3k0055_WYG_017-15b"/>
隂治陽　厯居陽治隂<hi>史記曰六律為萬物根本</hi>　同律以齊逺近<lb/>
<hi>漢書云虞書乃同律度量衡所以齊逺近立民信也</hi>用銅以齊風俗<hi>又云凡律度量衡用銅者</hi>
<hi>名自名也所以同天下齊風俗也</hi>　應鐘陽氣之應<hi>史記云應鐘者陽氣之應不用事也</hi>
黄鐘陽氣而出<hi>又云黄鐘者陽氣踵黄泉而出也</hi>　大吕萬物條治<hi>又云</hi>
<hi>大吕者於十二子為丑條風居東北主條治萬物而出之</hi>太簇萬物簇生<hi>又云太簇者言萬物</hi>
<hi>簇生也</hi>　夾鐘隂陽夾厠<hi>又云夾鐘者言隂陽相夾厠也</hi>姑洗萬物洗生<lb/>
<hi>又云姑洗者言萬物洗生也</hi>　仲呂萬物盡旅<hi>又云仲吕者言萬物盡旅而西行也</hi>𬎼<lb/>
賓隂氣幼少<hi>又云𬎼賔者言隂氣幼少</hi>　林鐘萬物就死<hi>又云林鐘者萬物就</hi>
<pb n="KR3k0055_WYG_017-16a"/>
<hi>死氣林林然</hi>夷則隂氣之賊<hi>又云夷則者言隂氣之賊萬物也</hi>　南吕陽氣<lb/>
之旅<hi>又云南吕者言陽氣之旅入藏也</hi>無射陽氣無餘<hi>又云無射隂氣盛用事陽氣無</hi>
<hi>餘也</hi>　天地人事之紀<hi>漢志云三統者天地人事之紀也十一月乾之初九陽氣伏地故黄</hi>
<hi>鐘為天統律長九寸六月坤之初六隂氣受任於太陽萬物生長故林鐘為地統律長六寸正月乾之九三萬</hi>
<hi>物隸通仁以養之義以行之故太簇為人統律長八寸此三律之謂矣是謂三統</hi>夫婦子母之<lb/>
道<hi>黄鐘初九律之首陽之變也因而六之以九為法得林鐘注以六乗黄鐘之九得五十四也初六呂之首</hi>
<hi>隂之變也皆參天兩地之法也注三三而九二三而六參兩之義也上生六而倍之下生六而損之皆以九為</hi>
<hi>法九六隂陽夫婦子母之道也注異𩔖為子母謂黄鐘生林鐘也同𩔖為夫婦謂黄鐘以大吕為妻也律娶妻</hi>
<pb n="KR3k0055_WYG_017-16b"/>
<hi>注謂黄鐘生林鐘也而呂生子注謂林鐘生太簇也天地之情也</hi>　推十二辰以生律<lb/>
呂<hi>漢書云夫推律生厯張晏注曰推厯十二辰以生律呂也</hi>　玉律　銅管　候四<lb/>
氣　應八風　辨六氣　和八音　八風不姦　六氣<lb/>
斯辨　妙察五均　工言三統　東風入律　青雲干<lb/>
呂　啓廸歲功　敬授人時　藝精吹管　業擅專門<lb/>
　増六始為律　六間為呂　律生於前　鐘生於後<lb/>
　陽生於子　隂生於午　金門桴竹　玉尺調鐘<lb/>
原制茍乖於長短　應必失於忽微　順隂陽而必變<lb/>
<pb n="KR3k0055_WYG_017-17a"/>
　雖風雨而不迷　増叶時日於晷度　效地氣於灰<lb/>
管　圓其表而合規　虛其中而通理　原黍累定而<lb/>
百物信　毫釐失而千里差　審大小必均厚薄　考<lb/>
長短無失毫釐　吹其斷竹既叶鳴鳯之音　驗以飛<lb/>
灰已契蟻行之次　履端於始以啓三百六旬　舉正<lb/>
於中用定二十四氣　増伶倫含少乃擅比竹之工<lb/>
虞舜昭華方傳刻玉之羙　觀四時之變刻玉紀其盈<lb/>
虛　察五行之聲鑄金均其清濁<lb/>
<pb n="KR3k0055_WYG_017-17b"/>
　　律五<lb/>
原表周王褒上新定鐘律表曰萬物生象始於算數天<lb/>
道運行基乎歩術量有輕重平以權衡音有清濁恊乎<lb/>
律呂是以周發聽聲候春冬之生殺師曠吹律知晉楚<lb/>
之衰亡數始黄鐘琯終仲呂還宫變徵參天兩地三分<lb/>
損益累黍相乘四時發歛忽微斯測皇帝治厯明時推<lb/>
元受命八音七始之奏五聲六律之和斟酌繁簡分析<lb/>
節度推之以升斛正之以權衡稽之以古今覈之以經<lb/>
<pb n="KR3k0055_WYG_017-18a"/>
傳　周庾信為晉陽公上玉律表曰臣聞三才既立君<lb/>
臣之道已陳六位時成禮樂之功斯立故以叶和日月<lb/>
測度隂陽恱豫兆民儀型萬國者也伏見勅㫖刋正音<lb/>
律平章厯象奏黄鐘而歌大呂變孤竹而舞雲門莫不<lb/>
器取踈通聲從安樂四分既明三微是定是以聞鐘於<lb/>
洛浦即辨聲乖聽鐸於邯鄲先知響隕二分二至行於<lb/>
司厯之官九變九成被於和樂之職足以動天地感鬼<lb/>
神化被風俗平分寒暑豈直吟嘯谿谷廻翔鸞鳯而已<lb/>
<pb n="KR3k0055_WYG_017-18b"/>
哉是以零陵廟前徒尋舜管始平城下空論周尺臣聞<lb/>
上制其禮下習其儀君定其法臣行其事謹造玉律一<lb/>
具并玉稱尺斗升合等始得成功至於分粟累黍量絲<lb/>
數籥實以仰禀聖規參詳神思所冀節移隂管毋勞河<lb/>
内之灰氣動陽鐘不待金門之竹而琬琰事輕般倕慮<lb/>
淺不足展采成均増耀度量<lb/>
増賦唐裴度律中黄鐘賦曰推厯生律懸法示人在寒<lb/>
暑之未兆已斟酌於至神故能推一陽之生為三正之<lb/>
<pb n="KR3k0055_WYG_017-19a"/>
始察黄鐘之氣煦然以升辨青帝之功微而可紀外去<lb/>
涸沍之節内見發生之理具無形而有聲徒明目而聰<lb/>
耳得於心而不昧藏諸身而有以人事尚昧於先春天<lb/>
統已彰於建子若夫衆象髙懸可伺察於穹天羣形多<lb/>
𩔖可區别於厚地雖紛綸而靡極終視聽之攸記未若<lb/>
竹管之用前知歲時葭灰之動罔失毫釐物之先見應<lb/>
必在兹取竅厚而均者當微𣺌而候之是隂陽之運變<lb/>
化之期易以形𨼆難以氣欺懿其十一月之節十二辰<lb/>
<pb n="KR3k0055_WYG_017-19b"/>
之首因積小以成大得出無而入有遂能以吹灰於中<lb/>
動縠於口亦猶道之生一宛在陽之初九觀乎窮天地<lb/>
之性興邦國之政洎純隂之始凝導太陽之将盛何制<lb/>
器之精微可驗物于遼夐故曰述之者明作之者聖所<lb/>
以觀一管之動靜效五音之邪正<lb/>
　　厯一<lb/>
原尚書曰恊用五紀其五曰厯數　漢書曰厯譜者序<lb/>
四時之位正分至之節㑹日月五星之辰以考寒暑殺<lb/>
<pb n="KR3k0055_WYG_017-20a"/>
生之實故聖王必以厯數定三統服色之制又探知五<lb/>
星日月之㑹凶阨之患吉隆之喜此聖人知命之術小<lb/>
人强欲知天道壞大以為小削逺以為近是以破碎而<lb/>
難知　續漢書曰昔者聖人之作厯也觀璇璣之運三<lb/>
光之作道之發歛景之長短斗綱所建青龍所躔參伍<lb/>
以變錯綜其數而制術焉　増晉志曰昔者聖人擬宸<lb/>
極以運璇璣揆天行而序景曜分辰野辨躔厯敬農時<lb/>
興物利皆以繫順兩儀紀綱萬物者也然則觀象設卦<lb/>
<pb n="KR3k0055_WYG_017-20b"/>
扐閠成爻厯數之原存乎此也　宋王涯説元曰自黄<lb/>
帝迄三代之末凡二千四百十四年厯凡七變漢四百<lb/>
年凡四變<hi>一云五變</hi>自魏晉迄隋又十六變而後魏後周六<lb/>
厯不與焉唐三百年歴凡九變自五代之調元欽天而<lb/>
厯法始弊本朝自建隆迄慶元二百五十年間厯十四<lb/>
變上距黄帝之厯凡五十八變矣夫二代之厯多至八<lb/>
百年少至四百年而一變者非厯之差也正朔既改厯<lb/>
不容不變也漢厯率百年一變唐厯率百年三變本朝<lb/>
<pb n="KR3k0055_WYG_017-21a"/>
厯率百年而六變以其用之久近觀之則法之疎宻可<lb/>
知矣<lb/>
　　厯二<lb/>
原世本曰容成作厯<hi>注容成黄帝臣也</hi>　尚書曰廼命羲和欽<lb/>
若昊天厯象日月星辰敬授人時　尸子曰造厯數者<lb/>
羲和子也　楊泉物理論曰疇昔神農始治農功正節<lb/>
氣審寒溫以為早晚之期故立厯日　漢書曰厯數之<lb/>
起尚矣傳述顓頊命南正重司天火正黎司地其後三<lb/>
<pb n="KR3k0055_WYG_017-21b"/>
苖亂徳二官咸廢而閠餘乖次孟陬殄滅攝提失方<lb/>
風土記曰自黄帝顓頊下逹三王治厯十有一家考課<lb/>
損益各有變衰非天運之錯考察意異故也　益都耆<lb/>
舊傳曰巴郡洛下閎漢武帝時改顓頊厯更作太初厯<lb/>
曰後八百歲此厯差一日當有聖人定之　漢書曰昭<lb/>
帝用鄧平所造八十一分厯罷廢尤踈者十七家使校<lb/>
厯淳于陵渠復覆太初厯晦朔弦望最宻日月如合璧<lb/>
五星若連珠渠奏状遂用鄧平厯　王𨼆晉書曰張載<lb/>
<pb n="KR3k0055_WYG_017-22a"/>
弟前烏程令名亢依蔡邕注明堂月令中台要觧又綴<lb/>
諸家厯數而為厯贊荀崧見贊而異之云信該羅厯表<lb/>
義矣　増隋律厯志曰宋氏元嘉何承天造厯迄於齊<lb/>
末相仍用之梁武初興用循齊舊天監中方改行宋祖<lb/>
冲之甲子元厯<hi>大明中造</hi>陳武受禪亦無創造後齊文宣用<lb/>
宋景業厯西魏入闗行李業興厯至周武甄鸞造甲寅<lb/>
元<hi>明克遜與太史正定新厯</hi>遂參用推歩焉<hi>馬顯上景寅元厯</hi>百濟行宋元<lb/>
嘉厯以建寅月為歲首　南史曰何承天東海剡人也<lb/>
<pb n="KR3k0055_WYG_017-22b"/>
改定元嘉厯改刻漏二十五箭皆從之　北史曰李業<lb/>
興撰新厯自以為長於趙<graphic n="KR1835" url="https://raw.githubusercontent.com/kanripo/KR-Gaiji/master/images/KR1835.png" mimeType="image/png"/>何承天祖冲之信都芳難<lb/>
業興五闕芳私撰靈憲厯以等月大小證據甚明書未<lb/>
成　唐書曰王勃聰警絶衆於推歩厯算尤精嘗作大<lb/>
唐千歲厯言唐徳靈長千年合承周漢運厯不合承周<lb/>
隋短祚其論大㫖云以土王者五十代而一千年金王<lb/>
者四十九代而九百年水王者二十代而六百年木王<lb/>
者三十代而八百年火王者二十代而七百年此天地<lb/>
<pb n="KR3k0055_WYG_017-23a"/>
之長期符厯之大數也　經濟類編曰唐開元間太史<lb/>
言麟徳厯浸踈日食屢不效上命僧一行更造新厯梁<lb/>
令瓚造黄道遊儀以候七政遣太史監南宫說等於河<lb/>
南北平地測日晷及極星　又曰蒙古耶律楚材以金<lb/>
大明厯不應製庚午元厯上之䝉古主毎征伐必令楚<lb/>
材預卜吉凶亦自灼羊髀以符之然後行　又曰元行<lb/>
授時厯郭守敬等以為金雖改厯止因宋紀元厯微加<lb/>
増益未嘗測驗於天况冬至者厯之本而求厯本者在<lb/>
<pb n="KR3k0055_WYG_017-23b"/>
驗氣汴宋舊儀今多不恊乃與南北日官陳鼎臣等創<lb/>
造儀象圭表為器凡十有三復遣監候官十四人分道<lb/>
測驗凡二十七所編參厯法酌取中數成新厯上之言<lb/>
自漢以後厯法經十七改創法者三十家今所考正者<lb/>
凡七事所創法者五事其法視古皆宻而又悉去諸厯<lb/>
積年月日法之傅㑹者一本天地自然之數可以施之<lb/>
永久而無弊厯上賜名曰授時頒之天下　函史曰明<lb/>
呉元年劉基造戊申大統厯上之厯注上御厯三十事<lb/>
<pb n="KR3k0055_WYG_017-24a"/>
民厯三十二事壬遁歴六十七事靈臺郎辨日月星辰<lb/>
之躔次分野以占候保章正專志天文之變辨吉凶之<lb/>
占挈壺正知漏孔壺為漏浮箭為刻以考中星昏明之<lb/>
度上與羣臣論天日月五星之行傅藻等以書傳左旋<lb/>
之說對上曰天左旋日月五星右轉二十八宿附天不<lb/>
動朕起兵來與善推歩者仰觀二十有三年矣夜指一<lb/>
宿為主度太隂所距初㡬何盡一夜漸過而東非右旋<lb/>
而何<lb/>
<pb n="KR3k0055_WYG_017-24b"/>
　　厯三<lb/>
増六徳　五官<hi>後漢書曰厯有聖人之徳六焉以本氣者尚其體以綜數者尚其文以考𩔖者</hi>
<hi>尚其象以作事者尚其時以占往者尚其源以知來者尚其流大業載之吉凶生焉是以君子将有興焉咨焉</hi>
<hi>而以從事受命而莫之違也於太史公曰黄帝考定星厯建立五行起消息正閠餘  是天地神祗物𩔖之官</hi>
<hi>是謂五官各司其序</hi>　輿棺　佩印<hi>隋志曰張賓厯既行劉孝孫與冀州秀才劉焯并稱其失</hi>
<hi>賓有寵於髙祖二人竟以他事斥逐賓死孝孫仍直太史累年不調寓宿觀臺乃抱其書弟子輿棺來詣闕下</hi>
<hi>伏而慟哭執法拘以奏之髙祖異焉以問國子祭酒何妥妥言其善即日擢授大都督遣與賓厯比較短長</hi>
<hi>又曰隋文帝時張胄元直太史參議律厯時軰多出其下太史令劉暉等甚忌之然言多不中及太子新立劉</hi>
<pb n="KR3k0055_WYG_017-25a"/>
<hi>焯上皇極厯駁正胄元之短太子頗嘉之焯為太學博士負其精博志觧胄元之印官不稱意稱疾而歸舊唐</hi>
<hi>書曰張胄元佩印而沸騰劉孝孫輿棺而慟哭</hi>　千歲　萬年<hi>上詳厯二安慶元五年臨  進</hi>
<hi>士侯堂校冩萬年厯十七卷</hi>　和六氣　恊三光<hi>張曲江集云洛下閎極其數而知來</hi>
<hi>耆舊傳尚其占而示後下恊黄鐘上稽元象以和六氣以恊三光</hi>
　　厯四<lb/>
原黄帝造<hi>後漢律厯志云黄帝造厯元起辛邜而顓頊用乙邜虞用戊子夏用丙寅殷用甲寅周用</hi>
<hi>丁巳秦用乙邜漢作太初厯元以丁丑</hi>容成作<hi>詳厯/二</hi>　正歲年<hi>周禮太史正歳年次</hi>
<hi>以序事頒于官府都鄙</hi>覈晷度<hi>宋元嘉起居注云尚書郎樂詢以為治厯之官當覈晷度</hi>　明<lb/>
<pb n="KR3k0055_WYG_017-25b"/>
時度<hi>太史公曰堯厯羲和之官明時正度</hi>揆天行<hi>洪範五行傳曰厯者聖人所以揆天行而紀萬</hi>
<hi>國也</hi>　正節氣　審寒溫<hi>並詳/厯二</hi>　陽厯　隂厯<hi>漢書云先藉半日名</hi>
<hi>曰陽厯不藉名曰隂厯所謂陽厯者先朔月生隂厯者朔而後月廼生</hi>　天地之紀<hi>漢書云厯</hi>
<hi>者天地之大紀</hi>帝王之司<hi>後漢書曰若夫用天因地揆時施教頒諸明堂以為明極者莫大乎月令</hi>
<hi>帝王之大司備矣天下之能事畢矣</hi>　治厯明時<hi>易云君子以治厯明時</hi>治厯改元<lb/>
<hi>杜預奏事云自黄帝已來治厯改元永以為制</hi>　底日<hi>日官以底日底致也</hi>考歩　厯正<lb/>
<hi>少皥官鳯鳴氏厯正也</hi>司厯<hi>哀公十二月螽仲尼曰火伏而後蟄者畢今火猶西流司厯過也火伏十</hi>
<hi>月</hi>　五家厯<hi>五行傳云五家之厯多/疏濶顓頊厯為微近</hi>六家厯<hi>蔡邕議云黄帝顓頊</hi>
<pb n="KR3k0055_WYG_017-26a"/>
<hi>夏殷周魯凡六家厯</hi>　三統厯<hi>漢書劉歆/作三統厯</hi>四分厯<hi>續漢書云章帝徴能厯術者為</hi>
<hi>四分之厯</hi>　太和厯<hi>魏略云推歩弦望/朔晦為太和厯</hi>　景初厯<hi>魏志景初元年黄龍</hi>
<hi>見有司奏改太和厯為景初厯</hi>　乾象厯<hi>吴志云孫權黄武二年改四分厯用乾象厯</hi>　四<lb/>
時成歲<hi>尚書咨汝羲暨和以閏月定四時成嵗</hi>厯數在躬<hi>又曰天之厯數在爾躬</hi>
黄帝不死<hi>黄帝合厯而不死始終無窮故曰不死</hi>重黎惇曜<hi>堯命</hi>　日御不<lb/>
失<hi>諸侯有日御不失日以授百官於朝</hi>宿離不忒<hi>無失/經紀</hi>　秦推五勝<hi>五行相勝</hi>
漢習秦正　唐都分天部<hi>漢書云治厯者凡二十餘人方士唐都分天部注曰謂分</hi>
<hi>二十八宿為長短之度也</hi>洛下算轉厯<hi>又云巴郡洛下閎運算轉厯</hi>　正分至之<lb/>
<pb n="KR3k0055_WYG_017-26b"/>
節　考寒暑之實<hi>並詳厯一</hi>　小學太史之職<hi>漢書云夫推厯生律制器</hi>
<hi>規圓矩方權重衡平凖繩嘉量探賾鈎深莫不用焉紀行于一衍于萬其術在算為天下小學職在太史羲和</hi>
<hi>掌之</hi>少皥鳯鳥之官<hi>詳/上</hi>　増日者　厯生<hi>六典云置厯生三十六人</hi>
髙麗請頒厯<hi>武徳七年</hi>吐渾請頒厯<hi>正觀十年</hi>　察紀律之行<lb/>
觀運機之動　原星辰之迭中　寤晷景之長短<hi>徐幹中論</hi>
　天㫖裁其紀綱　日官考其精要<hi>張說賀表</hi>　包萬象以<lb/>
為法　齊七政以立元　測土箭以候氣　審朓朒以<lb/>
定朔　明九道以步月　校遲速以推星　攷黄道之<lb/>
<pb n="KR3k0055_WYG_017-27a"/>
邪正　辨天勢之升降<hi>晉顯徳二年學士王朴奏</hi>　中星正則天運<lb/>
可求　分至定則日行可凖<lb/>
　　厯五<lb/>
原表梁簡文帝謝賜新厯表曰五司告肇萬壽載光琯<lb/>
叶璧輪慶休寳厯班和布政懸闕狥道式𢎞敬授之典<lb/>
載闡浹辰之敎　又謝賜新厯表曰璇籥環璣鳯司肇<lb/>
律觀斗辨氣玉琯移春萬福維新尅固天保　梁沈約<lb/>
謝賜新厯表曰竊惟觀斗辨日馭生為本審時分地稼<lb/>
<pb n="KR3k0055_WYG_017-27b"/>
政莫先何則勝殺無舛拘忌之理難忽珠璧有徴禮節<lb/>
之原攸序　王僧孺謝厯表曰竊以龍馭不爽靡見侵<lb/>
薄鳯職是司曽無昃朓璧聯珠燦輪映階平義實明時<lb/>
事惟均政固以先天候其餘始執杓驗其平分九瀛仰<lb/>
化萬㝢依朔　増宋王安石謝賜厯日表曰清臺課厯<lb/>
肇明一歲之宜列郡仰成欽布四時之事闚文切忭拜<lb/>
賜為榮躬包厯數政順璣衡齊日月之照臨體乾坤之<lb/>
闔闢考觀星度逺存堯象之明推步大端猶存夏時之<lb/>
<pb n="KR3k0055_WYG_017-28a"/>
正盡俯仰察觀之理槩裁成輔相之宜歲事備存詔文<lb/>
偕下先天誕告間無杪忽之差率土逢占驗若節符之<lb/>
合敢不恭承睿㫖順考時行贊聖神化育之功極天人<lb/>
和同之效奉而行政期不戾於隂陽推以治人庶克躋<lb/>
於富壽　蘇軾謝賜厯日表曰迎日推策雖曰百王之<lb/>
常後天奉時惟我二后之徳伏讀詔㫖灼知聖心伏以<lb/>
嗣歲将興舊章畢舉三朝受海内之圖籍七月陳王業<lb/>
之艱難冬有祁寒知民言之可畏陽居大夏識天道之<lb/>
<pb n="KR3k0055_WYG_017-28b"/>
至仁故于頒朔之初更下布新之詔恭惟視民如子以<lb/>
國為家振廪勸分人自忘於艱歲消兵去殺天必報之<lb/>
豐年敢不省事清心貴農時之不奪思患預備期歲計<lb/>
之有餘<lb/>
原啓梁庾肩吾謝厯日啟曰凌渠所奏弦望既符鄧平<lb/>
之言錙銖皆合登臺視朔覩雲物之必書拂管移灰識<lb/>
權衡之有度初開卷始暫為春畱未覧篇終便傷冬及<lb/>
徘徊厚渥比日為年<lb/>
<pb n="KR3k0055_WYG_017-29a"/>
増序唐穆宗長慶宣明厯序曰累聖纘緒必更記厯推<lb/>
體元居正之道彰敬授維新之法感易象之隨時懷禮<lb/>
經之聽朔爰命太史洎乎疇人候望於清臺論思於别<lb/>
殿究微妙考休祥觀渾儀以見天心視圭景而知日至<lb/>
則八卦之氣不雜百工之職允釐　張說序曰開元十<lb/>
有三祀詔沙門一行上考黄顓夏商周魯五王一侯之<lb/>
遺式下集太初至於麟徳二十三家之衆議比其同異<lb/>
課其疎宻振古未探之象必發揮於神算大鈞不測之<lb/>
<pb n="KR3k0055_WYG_017-29b"/>
氣盡覼縷於天聰更審晷度之長短度星間之廣狹繩<lb/>
九道之朓朒糾五精之進退參大衍天地之數綜八卦<lb/>
六爻之序一轍於文王也覆春秋交蝕之辰研九疇五<lb/>
紀之奥同符於孔子也杼軸萬象優柔四載臣說奉詔<lb/>
金門成書册府緯合編次勒成一部名曰開元大衍厯<lb/>
經七章十卷長厯五卷厯議十卷立成法天竺九執厯<lb/>
二卷古今厯書二十四卷略例奏草一卷凡五十二卷<lb/>
所以貫三才周萬物窮術數先鬼神稱制曰者即聖人<lb/>
<pb n="KR3k0055_WYG_017-30a"/>
顧訪之㫖摽謹按者是厯家進對之詞蓋中黄之寳符<lb/>
大紫之神器也謹以十六年八月端午赤光照室之夜<lb/>
皇雄成紀之辰當一元之出符獻萬歲之新厯<hi>唐明皇以八月</hi>
<hi>五日生</hi>
　　隂陽一<lb/>
原負抱　徳刑<hi>老子曰物負隂而抱陽養董仲舒曰陽為徳常居大夏生育長  隂為刑常居</hi>
<hi>大冬積於虛空不用之地以此見天之任徳不任刑</hi>　不爭　相得<hi>冬夏不爭隂陽之和  禮</hi>
<hi>云隂陽相得</hi>　増隂閉　陽開<hi>甘泉賦云帥爾隂閉霅然陽開晉灼曰帥聚也霅散也</hi>
<pb n="KR3k0055_WYG_017-30b"/>
　乖行　愆候<hi>夏商之衰隂陽乖行愆唐書曰張廷珪開元初上疏頃隂陽  候五榖失稔闗</hi>
<hi>輔尤劇</hi>
　　隂陽二<lb/>
原愆陽<hi>冬暖</hi>伏隂<hi>夏/寒</hi>　増博施　不專<hi>順帝梁后云夫陽以博施為徳隂以</hi>
<hi>不專為義</hi>　原五月交<hi>月令五月隂/陽交死生分</hi>三合生<hi>榖梁傳云獨隂不生獨陽不生</hi>
<hi>獨天不生三合然後乃生</hi>　羲和之官<hi>隂陽家流出於羲和之官敬授人時拘者為之則牽于禁</hi>
<hi>忌泥于小數</hi>立天之道<hi>曰隂/與陽</hi>　冲氣為和<hi>老/子</hi>隂陽為炭<hi>萬物為銅</hi>
<hi>文𨕖</hi>　増方圓動靜<hi>律歴志曰陽以圓為形其性動隂以方為形其性靜動者數三静者數一</hi>
<pb n="KR3k0055_WYG_017-31a"/>
推移利用<hi>春夏秋冬隂陽之推移也時之長短隂陽之利用也日夜之易隂陽之化也</hi>　得<lb/>
竒得耦<hi>陽為竒隂為耦晝屬陽夜屬隂晝得竒夜得耦竒單故日得一耦拆故夜得二蓋上半夜為今</hi>
<hi>日下半夜為明日故夜得二也</hi>　乍熱乍寒<hi>夏秋之交冬春之交多乍熱乍寒者隂陽之所爭也</hi>
<hi>隂戰陽陽不能勝則成寒陽蕩隂隂廻避則成暑及隂陽既盛則寒暑自有常而不易矣</hi>　為日為<lb/>
月<hi>淮南子曰積隂之熱氣生火火為日積陽之寒氣生水水為月</hi>　陽主隂佐<hi>董仲舒䇿天使</hi>
<hi>陽出布于上而主嵗功使隂伏于下而時出佐陽陽不得隂之助亦不能獨成嵗功隂以成嵗為名此天道也</hi>
日主月宗<hi>淮南子曰日者陽之主月者隂之宗</hi>　陽而阜生　隂而肅殺<lb/>
<hi>劉禹錫天論云陽而阜生隂而肅殺天之能也陽而萟𣗳隂而揫歛人之能也</hi>　原一隂一陽<lb/>
<pb n="KR3k0055_WYG_017-31b"/>
之謂道<hi>易</hi>相生相化以為功<lb/>
　　五行一<lb/>
増尚書洪範曰天錫禹洪範九疇初一曰五行一曰水<lb/>
二曰火三曰木四曰金五曰土水曰潤下火曰炎上木<lb/>
曰曲直金曰從革土爰稼穡潤下作鹹炎上作苦曲直<lb/>
作酸從革作辛稼穡作甘　尚書大義曰水火者百姓<lb/>
之所飲食也金木者百姓之所興作也土者萬物之所<lb/>
資生也是為人用　尚書正義曰五行即五材也言五<lb/>
<pb n="KR3k0055_WYG_017-32a"/>
者各有材幹也謂之行者若在天則五氣流行在地則<lb/>
世所行用也　左傳曰天生五材民並用之廢一不可<lb/>
誰能去兵　前漢律厯志曰恊之五行則角為木商為<lb/>
金徴為火羽為水宮為土　唐志曰五行之為物其見<lb/>
象於天為五星分任於地為五方行於四時為五徳禀<lb/>
於人也為五常播於音律為五聲發於文章為五色而<lb/>
總其精氣之用為五行　淮南子曰水生木木生火火<lb/>
生土土生金金生水子生母曰義母生子曰保子母相<lb/>
<pb n="KR3k0055_WYG_017-32b"/>
得曰專母勝子曰制子勝母曰困<lb/>
　　五行二<lb/>
原左傳曰陳水屬也火水妃也而楚所相也今火出而<lb/>
火陳逐楚而建陳也注陳顓頊之後故為水屬火畏水<lb/>
故為之妃　漢書曰左傳云有星孛入於大辰西及漢<lb/>
梓慎曰星孛於漢水祥也衛顓頊之墟其星為大水水<lb/>
火之牡也其以丙子若壬午作乎水火所以合也　又<lb/>
曰左傳昭公八年楚師滅陳史趙曰五年陳将復封顓<lb/>
<pb n="KR3k0055_WYG_017-33a"/>
頊以水王陳其族也今兹歲在星紀後五年在大梁大<lb/>
梁昴也金為水宗得其宗而昌　増唐文粹曰岑羲為<lb/>
敬暉等論武氏表帝王之厯數必應乎五行水盛則火<lb/>
衰木衰則金盛天地之運必合乎四時春往則夏來暑<lb/>
退則寒集則知五行之數帝王不可違違之則宗社不<lb/>
安生人不理四時之序天地不能變變之則霜露不均<lb/>
水旱交錯<lb/>
　　五行三<lb/>
<pb n="KR3k0055_WYG_017-33b"/>
増更王　為本<hi>家語曰古之王者易代改號取法五行五行更王終始相生亦䝉其宜是以太</hi>
<hi>皥配木炎帝配火黄帝配土少皥配金顓頊配水  禮運云五行四時十二月還相為本也</hi>　三辰<lb/>
　五化<hi>淮南子曰木生於亥壮於邜死於未三辰皆木也火生於寅壮於午死於戌三辰皆火也土生</hi>
<hi>於午壮於戌死於寅三辰皆土也金生於巳壮於酉死於丑三辰皆金也水生於申壮於子死於辰三辰皆水</hi>
<hi>也化素問云木曰敷和火曰升明土曰備  金曰審平水曰静順謂之五化</hi>　虛實　始終<lb/>
<hi>水性純冷而有温谷之陽泉火體宜熾而有蕭江之寒熖石入水則沉而南海有浮石之山木入水則浮而南</hi>
<hi>海有沉水之木此虛實之相反也次七略鄒子有終始五徳言土徳不勝木徳繼之金徳  之火徳次之水徳</hi>
<hi>次之</hi>
<pb n="KR3k0055_WYG_017-34a"/>
　　五行四<lb/>
原水火妃<hi>詳五行二</hi>水火壮<hi>詳五/行三</hi>　金為水宗<hi>詳五行二</hi>火為金<lb/>
病<hi>漢書云火為金病金畏于火陽氣脅水金水之氣</hi>　汨陳五行<hi>尚書箕子乃言曰汨陳五</hi>
<hi>行注曰汨亂也</hi>羞用五事<hi>漢書五行志云經曰羞用五事一曰貌二曰言三曰視四曰聽五曰思尚</hi>
<hi>書羞作敬</hi>　震東為木<hi>漢書曰震在東/方為春為木</hi>兊西為金<hi>又云兊在西方為秋</hi>
<hi>為金</hi>　離南為火<hi>又云離在南/方為夏為火</hi>坎北為水<hi>又云坎在北方為冬為水</hi>
金木之氣易變<hi>又云春與秋日夜分寒暑平是以金木之氣易以相變</hi>水火之氣<lb/>
不得<hi>又云上失威儀則有强臣為害水火之氣不得也</hi>　逆天時水不潤下<hi>漢書</hi>
<pb n="KR3k0055_WYG_017-34b"/>
<hi>簡宗廟不禱祠廢癸祀逆天時則水不潤下</hi>棄法律火不炎上<hi>又云棄法律逐功臣殺太</hi>
<hi>子以妾為妻則火不炎上</hi>　有奸謀木不曲直<hi>又云田獵不宿飲食不享出入不節及有</hi>
<hi>奸謀則木不曲直</hi>輕百姓金不從革<hi>又云好戰攻輕百姓飾城郭侵邊境則金不從革</hi>
　廢正作淫火不明　誅罸絶理厥災水<hi>並京房易傳</hi>　肅<lb/>
時雨若　又時𤾉若　哲時燠若　謀時寒若　聖時<lb/>
風若　狂恒雨若　僭恒暘若　豫恒燠若　急恒寒<lb/>
若　䝉恒風若<hi>並尚書</hi>
　　歲一<lb/>
<pb n="KR3k0055_WYG_017-35a"/>
増釋名曰歲越也越故限也年進也進而前也　原易<lb/>
曰寒暑相推而歲成焉　荘子曰四時殊氣故歲成<lb/>
増袁子正語曰歲在申酉乞漿得酒嵗在辰巳嫁妻買<lb/>
子夫盛衰更代豐荒相半天之常道也<lb/>
　　歲二<lb/>
増受會　質成<hi>周禮曰天官太宰之職歲終則令百官府各正其治受其會    禮王制曰司㑹以</hi>
<hi>歲之成質于天子冢宰齋戒受質</hi>　燭轉　斗移<hi>杜甫詩云三歲如轉燭  又云一别星橋</hi>
<hi>夜三移斗柄春</hi>
<pb n="KR3k0055_WYG_017-35b"/>
　　歲三<lb/>
原夏曰歲　殷曰祀　周曰年　虞曰載<hi>並爾雅</hi>　嗣歲<lb/>
<hi>詩云載謀載惟取蕭祭脂取羝以軷載燔載烈以興嗣歲</hi>祈歲<hi>淮南子云以冬至數至來歲正月朔日五</hi>
<hi>十者民食足不滿五十日日減一升有餘益一升為祈歲也</hi>　増日周<hi>漢志曰日日行一度積三</hi>
<hi>百六十五度四分度之一而周天一匝名曰歲</hi>星行<hi>爾雅曰夏曰歳注取歳星行一次也</hi>　歲朝<lb/>
<hi>鄭康成曰自正月盡四月為歲之朝</hi>歲夕<hi>九月至十二/月為歳夕</hi>　間歲<hi>隔一歳也</hi>旬歲<lb/>
<hi>言歲滿也若十日之為一旬也</hi>　原歲數舉<hi>春秋元命苞云冬至百八十日春夏成夏至百八十</hi>
<hi>日秋冬成合為三百六十日歲數舉注曰舉猶備也</hi>　備歲事<hi>易乾鑿度云歲三百六十日而天氣</hi>
<pb n="KR3k0055_WYG_017-36a"/>
<hi>周八卦用事各四十五日而備歲事</hi>　增觀治象<hi>周禮天官云小宰贊冡宰受歲會歲終則令羣</hi>
<hi>吏致事正歲帥治官之屬而觀治象之法狥以木鐸曰不用法者國有常刑</hi>　制國用<hi>禮王制云</hi>
<hi>冢宰制國用必於歲秒五榖皆入然後制國用用地大小視年之豐耗以三十年之通制國用量入以為出</hi>
　原天子迎歲<hi>淮南子云冬至日天子率三公九卿迎歳</hi>后益占歲<hi>世本云后益作</hi>
<hi>占歲之法</hi>　鳩為歲候<hi>淮南子注云/鳩布榖也</hi>葉落知歲<hi>又云見一葉之落知歲之</hi>
<hi>将暮</hi>　獻歲發春<hi>椘辭云獻歳發春兮顧/我南征注云獻進也</hi>開春發歲<hi>又云開春</hi>
<hi>發歳兮白日出之悠悠</hi>　數将㡬終歲且更始<hi>禮記云日窮于次月窮于紀星回于</hi>
<hi>天數将㡬終嵗且更始</hi>　載成萬物終始之道<hi>白虎通</hi>　天行不信<lb/>
<pb n="KR3k0055_WYG_017-36b"/>
莫能成歲<hi>呂氏春秋</hi>　三歲而改節　六歲而一衰<hi>淮南子云太隂</hi>
<hi>治春則欲行仁恵温良治夏則欲布施鮮明治秋則欲修備繕兵治冬則欲猛毅堅强三歳而改節六歲而一</hi>
<hi>衰十二歲而一荒</hi>　歲在甲曰閼逢<hi>爾雅曰太歳在甲曰閼逢在乙曰旃䝉在丙曰柔兆</hi>
<hi>在丁曰强圉在戊曰著雍在己曰屠維在庚曰上章在辛曰重光在壬曰元黓在癸曰昭陽</hi>　在寅<lb/>
曰攝提格<hi>又云太歲在寅曰攝提格在夘曰單閼在辰曰執徐在巳曰大荒落在午曰敦牂在未曰</hi>
<hi>恊洽在申曰涒灘在酉曰作噩在戌曰閹荗在亥曰大淵獻在子曰困敦在丑曰赤奮若</hi>　月陽<hi>月在</hi>
<hi>甲曰畢在乙曰橘在丙曰修在丁曰圉在戊曰厲在己曰則在庚曰窒在辛曰塞在壬曰終在癸曰極</hi>
　　閏一<lb/>
<pb n="KR3k0055_WYG_017-37a"/>
增左傳曰積分而成月者也　漢律厯志孟康注云天<lb/>
終數九地終數十窮終也言閏月亦日之窮餘故取二<lb/>
終之數以為義　汪氏曰周天三百六十五度四分度<lb/>
之一繞地左旋常一日一周而過一度日行一日亦一<lb/>
周在天為不及一度積至三百六十五日四分日之一<lb/>
而與天㑹為一歲月一日不及天十三度十九分度之<lb/>
七積三百五十四日九百四十分日之三百四十八而<lb/>
與日會者十二為一年大率三百六十日為常數一歲<lb/>
<pb n="KR3k0055_WYG_017-37b"/>
多五日九百四十分日之二百三十五分為二十四氣<lb/>
是為氣盈而晝夜長短節氣寒暑於是定焉一年少五<lb/>
日九百四十分日之五百九十二分為十二月是為朔<lb/>
虛而晦朔弦望於是定焉積氣之有餘就年之不足而<lb/>
後有閠三年一閠尚餘三日有竒五年再閠則少五日<lb/>
有竒積十九年閠在十二月則氣朔分齊是為一章大<lb/>
率三十二月則有閠閠前之月中氣在晦閠後之月中<lb/>
氣在朔若厯不置閠則晦朔弦望皆非其正晝夜平分<lb/>
<pb n="KR3k0055_WYG_017-38a"/>
不在春秋之中而寒暑反易矣<lb/>
　　閠二<lb/>
增漢志曰春秋用魯厯周道衰天子不能班朔魯厯不<lb/>
正以閠餘一之歲為蔀首　唐志曰元始厯以為十九<lb/>
年七閠皆有餘分是以中氣漸差據渾天二分為東西<lb/>
之中而晷景不等二至為南北之極而進退不齊更因<lb/>
劉洪紀法増十一年以為章歲而减閠餘十九分之一<lb/>
後代厯家皆因循元始而損益或差<lb/>
<pb n="KR3k0055_WYG_017-38b"/>
　　閠三<lb/>
原正時　移氣<hi>閠以正時氣逐閠移</hi>　增積分　成化<hi>上詳閠一漢朱浮傳</hi>
<hi>云五年再閠天道乃備天地之靈猶五載以成化况人道乎</hi>　非常月　無中氣<hi>公羊</hi>
<hi>傳曰閏月者何以謂之天無是月非常月也北文士傳曰陸續字公紀作渾天說曰閠月無中氣而  斗斜指</hi>
<hi>兩辰之間所以異於他月也</hi>
　　閏四<lb/>
原非禮　不悖<hi>文公元年閏三月非禮也歸餘於終事則不悖合在僖公末年</hi>　增大<lb/>
備　小備<hi>後漢張純傳云三年一閏天氣小備五年再閠天氣大備</hi>　原不告朔<hi>閠月</hi>
<pb n="KR3k0055_WYG_017-39a"/>
<hi>不告朔非禮也不告閏朔棄時政也其将何以為國哉</hi>匪乖期<hi>於積閠</hi>　増迂龍轡<lb/>
<hi>李賀樂詞云帝重光年重時七十二候廻環推天官玉琯灰剰飛今歲何長來歲遲羲氏和氏迂龍轡</hi>駐<lb/>
年光<hi>方平云幕幕復蒼蒼微和傍早陽忌寒春已盡待閠月猶長栁變原非雨花遲豈為霜自兹延聖厯</hi>
<hi>不必駐年光</hi>　原歲餘為閠<hi>漢書音義云/歳之餘為閠</hi>易窮為閠<hi>漢書云天數二</hi>
<hi>十有五地數三十易窮則變故為閠法天終數九地終數十</hi>　閠以起紀<hi>春秋元命苞曰三年</hi>
<hi>閠以起紀案宋均云紀法也三年加以一閠以成歲也</hi>閠以正時<hi>又曰二年一朔不告朔非禮也</hi>
<hi>夫閏正時以作事厚民生之道樞機是在</hi>　四歲一定<hi>尚書曰曰月不可離故得閠餘為定注曰</hi>
<hi>閏共也四歳合一月為定也</hi>五歲再閠<hi>易云歸竒于扐以象閠五歳再閠故再扐而後掛孔疏云</hi>
<pb n="KR3k0055_WYG_017-39b"/>
<hi>以法象天道歸殘聚餘分而成閏也五嵗再閠者凡前閠後閏相去大略三十二月在五嵗之中故五嵗再閠</hi>
　歸餘於終<hi>左傳云先王之正時也履端於始舉正於中歸餘於終履端於始序則不愆舉正於</hi>
<hi>中民則不惑歸餘於終事則不悖</hi>歸竒於扐<hi>詳/上</hi>　閠月非常<hi>鄭元注禮記云閠月</hi>
<hi>非常月也</hi>閠月不告<hi>公羊傳云閏月不告朔曷為不告朔天無是月也</hi>　詔王居門<lb/>
<hi>周禮云閠月太史詔王居門中終月門謂路寝門也</hi>闔門左扉<hi>禮記云閠月天子居明堂無室位則</hi>
<hi>闔門左扉立於其中</hi>　增中朔大小<hi>賈氏曰中數曰歳朔數曰年一年之内有二十四氣正月</hi>
<hi>立春節雨水中至十二月小寒節大寒中皆節氣在前中氣在後節氣有入前月法中氣無入前月法中氣匝</hi>
<hi>則為歳朔氣匝則為年中朔大小不齊不置閏則中氣入後月故必正之以閠</hi>行度疎宻<hi>晉律厯志</hi>
<pb n="KR3k0055_WYG_017-40a"/>
　<hi>云武帝元封更造太初厯校中朔所差以正閠分課中星行度以考疎宻</hi>　原附日之餘<hi>閠月</hi>
　<hi>者附日之餘日積分而成于月也</hi>餘分之月<hi>說文曰餘分之月五嵗再閠</hi>　閠者日<lb/>
　之餘<hi>尚書考靈曜注云日嵗周天為十二月月一歲不盡周天十九分次之七故閏者日之餘也</hi>閠<lb/>
　者陽之餘<hi>白虎通云月有閠餘何周天三百六十五度四分度之一歲十二月日過十二度故三年</hi>
　<hi>一閏五年再閠明隂不足陽有餘也故讖曰閏者陽之餘</hi>　黄帝起消息正閠餘<hi>史記</hi>
　羲和以閠月定四時<hi>尚書云咨汝羲暨和朞三百有六旬有六日以閏月定四時成歲</hi>
　　　閠五<lb/>
　增賦唐張季友閠賦曰於是太史授事羲和敬理以日<lb/>
<pb n="KR3k0055_WYG_017-40b"/>
　繫月積三年而成原始要終豈周月而已天時由之而<lb/>
　式叙國令於焉而合軌春生夏長不失其常東作西成<lb/>
　孰知所以雪應冬而絮落雲識夏而峰起秋之夕湛露<lb/>
　為霜春之朝堅氷為水豈不以律之克中閠之匪虛以<lb/>
　風以雨兮各得其序曰寒曰燠兮無悖於初哉<lb/>
　<lb/>
　<lb/>
御定淵鑑𩔖函卷十二<lb/>
</p>
<p>
</p>
  </div>
</body>
</text>
</TEI>
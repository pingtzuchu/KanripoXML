<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_421-1a"/>
　欽定四庫全書<lb/>
御定淵鑑類函巻四百十六<lb/>
　　木部五<hi>桂冬楓    青</hi>　<hi>無患/木蘭</hi>　<hi>柞櫚櫟櫚槲附楛荆女貞栟      木        棘</hi>
　　　<hi>烏榕  臼</hi>　<hi>朱樹/夫栘</hi>　<hi>君子㮨靈壽/橚      杻</hi>　<hi>楝/欓</hi>　<hi>檀銀樺木白    杬</hi>
　　　<hi>模棉楷娑榿綿勝火綸桄榔文欀木貝放杖木木      羅  樹    木    木    多</hi>
　　　<hi>相思子疎臙脂木羅鐵力木提抱木淨播栘千歳    麻  娑  樹  菩  樹    土樹</hi>
　　　<hi>韓木木弓樹仙天符葉樹紫䤵樹樹丹青樹木黄葛    水  樹  僊    小兒    大食</hi>
　　　<hi>奄羅樹時鐵樹膏鎖鎖射干    好    夏</hi>
<pb n="KR3k0055_WYG_421-1b"/>
　　　桂一<lb/>
　原爾雅曰梫木桂<hi>郭注曰南人呼桂厚皮者為木桂桂樹葉似枇杷面大白華華而不著子</hi>
　<hi>叢生巖嶺枝葉冬夏常青間無雜木</hi>　說文曰桂江南木百藥之長　廣<lb/>
　志曰桂出合浦而生必於髙山之巔冬夏常青其類自<lb/>
　為林間無雜樹　増嵇含南方草木狀曰桂有三種皮<lb/>
　赤者為丹桂葉如柿者為菌桂葉似枇杷者為牡桂<lb/>
　本草李時珍曰桂有數種以今叅訪牡桂葉長如枇杷<lb/>
　葉堅硬有毛及鋸齒花白色皮多脂菌桂葉如柿葉而<lb/>
<pb n="KR3k0055_WYG_421-2a"/>
尖狹光淨有三縱文而無鋸齒其花有黄有白皮薄而<lb/>
巻又有巖桂類菌桂而稍異葉不似柿有鋸齒如枇杷<lb/>
葉而麤澀者有無鋸齒如巵子葉而光潔者叢生巖嶺<lb/>
俗呼為木犀其花有白者名銀桂黄者名金桂紅者名<lb/>
丹桂有秋花者春花者四季花者逐月花者皮不堪入<lb/>
藥惟花可收茗浸酒之類耳　禮内則曰編雈布牛肉<lb/>
焉屑桂與薑以灑諸上而鹽之　原春秋運斗樞曰椒<lb/>
桂合剛陽<hi>椒桂陽星之精所生也合猶連體而生也</hi>　春秋潜潭巴曰宫桂<lb/>
<pb n="KR3k0055_WYG_421-2b"/>
鳴下土諸侯號有聲<hi>桂好木植於宫中猶天子封有聲譽者為諸侯今乃鳴是乃成聲名</hi>
<hi>于下土之祥也</hi>　禮斗威儀曰君乗金而王其政訟平芳桂常<lb/>
生　山海經曰招揺之山其上多桂臯塗之山上多桂<lb/>
木桂木八樹在賁隅東<hi>八桂成林言其大也賁隅番禺也</hi>　羅浮山記<lb/>
曰山頂有桂山海經所謂賁隅之桂　臨海記曰石山<lb/>
望之如雪山有湖傳云金鵝之所集八桂之所植　莊<lb/>
子曰桂可食故伐之　尸子曰春華秋英曰桂　闞子<lb/>
曰魯人有好釣者以桂為餌黄金為鉤　増抱樸子曰<lb/>
<pb n="KR3k0055_WYG_421-3a"/>
桂可以葱涕合蒸作水可以竹藶合餌之七年能歩行<lb/>
水上長大不死　南部新書曰杭州靈隠山多桂寺僧<lb/>
曰月中種也至今中夜往往子墜　異物志曰桂之灌<lb/>
生必粹其族柯葉不渝冬夏常綠匪桂植在乎嵩岳<lb/>
原楚辭曰桂櫂兮蘭枻　又曰桂棟兮蘭橑　又曰結<lb/>
桂枝兮延佇　又曰沛吾乗兮桂舟　又曰桂樹列兮<lb/>
紛敷吐紫華兮布條實孔鸞兮所居今其集兮惟鴞<lb/>
又曰辛夷車兮結桂□　又曰飲菌若之朝露兮搆桂<lb/>
<pb n="KR3k0055_WYG_421-3b"/>
木以為室　又曰桂蠧不知所淹留兮蓼蟲不知徙乎<lb/>
葵菜　又曰葛藟纍于桂樹兮　又曰矯菌桂以紉蕙<lb/>
　漢武帝悼李夫人賦曰氣潜以悽戾兮桂枝落而銷<lb/>
亡　吳都賦曰丹桂灌叢　陶潜誄曰桂椒信芳而非<lb/>
園林之實　文選曰秋風生桂枝　又曰蒼蒼山中桂<lb/>
團團霜露色　又曰桂枝生自直　又曰青霞雜桂旗<lb/>
　又曰桂棟留夏飈　増唐杜甫詩曰攀桂仰天髙<lb/>
韓愈集曰桂樹團團兮白石齒齒　李賀詩曰畫䦨桂<lb/>
<pb n="KR3k0055_WYG_421-4a"/>
樹懸古香　李商隠詩曰補羸貪紫桂<lb/>
　　桂二<lb/>
原呂氏春秋曰伊尹說湯曰物之美者招揺之桂　韓<lb/>
詩外傳曰宋玉因其友見楚襄王襄王待之無以異讓<lb/>
其友其友曰夫薑桂因地而生不因地而辛女因媒而<lb/>
嫁不因媒而親　神仙傳曰離婁公服竹汁餌桂得仙<lb/>
許由父箕山得丹石桂英今在中岳　列仙傳曰范蠡<lb/>
好食桂飲水賣藥人間世世見之　又曰桂父象林人<lb/>
<pb n="KR3k0055_WYG_421-4b"/>
常服桂皮葉龜腦和之　拾遺記曰岱輿一名浮折北<lb/>
有玉梁千丈駕𤣥流之上峰旁有丹桂白桂皆可為舟<lb/>
始皇起雲明臺窮四方木南得烟丘碧樹闇河之桂北<lb/>
有紫桂成林羣仙餌焉　史記云尉佗獻桂蠧一器<lb/>
漢武故事曰甘泉宮南有昆明池中有靈波殿皆以桂<lb/>
為柱風來自香　洞㝠記曰鄷過國獻能言之龜青玉<lb/>
匣東方朔曰惟桂露以飲之置之於通風之器　淮南<lb/>
子曰王安好道感八公共登山少攀桂樹安作詩曰攀<lb/>
<pb n="KR3k0055_WYG_421-5a"/>
桂樹兮聊淹留　増拾遺記曰宣帝元鳯二年於淋池<lb/>
之南起桂臺以逺望氣東引太液之水有一連理桂樹<lb/>
上枝跨於渠水下枝隔岸而南生與上枝同一株　原<lb/>
世說曰客問陳季方曰足下家君太丘有何功徳而荷<lb/>
天下重名荅曰吾家君譬如桂樹生泰山之阿上有萬<lb/>
仞之髙下有不測之泉上為甘露所霑下為甘泉所潤<lb/>
當斯之時桂樹焉知泰山之髙川泉之深不知有功徳<lb/>
也　廬山記曰山有三石梁廣不盈尺俯眄杳然無底<lb/>
<pb n="KR3k0055_WYG_421-5b"/>
吳猛将弟子過此梁見老翁坐桂樹下以玉杯承甘露<lb/>
與猛　増本草曰齊武帝時湘州送桂樹以植芳休苑<lb/>
中　唐書曰垂拱四年三月有月桂子降於台州經十<lb/>
餘日乃止　一品集曰平泉莊有剡溪之紅桂種山之<lb/>
月桂曲阿之山桂永嘉之紫桂剡中之真紅桂東陽之<lb/>
牡桂　談苑曰南唐後主嘗召徐鍇至清暑閣閣前地<lb/>
經雨草生磚縫中薙去復生鍇曰呂氏春秋云桂枝之<lb/>
下無雜木味辛故也後主令取桂屑數斗勻布縫中經<lb/>
<pb n="KR3k0055_WYG_421-6a"/>
宿草盡死<lb/>
　　桂三<lb/>
原一枝　八樹<hi>晉書郄詵為雍州刺史武帝於東堂㑹送問詵曰卿自以為何如對曰臣舉賢</hi>
<hi>良對䇿為天下第一猶桂林一枝崑山片玉  下見桂一山海經</hi>　小山　中岳<hi>劉安招隠</hi>
<hi>士曰桂樹叢生兮小山之幽偃蹇連蜷兮枝相樛  下見桂二神仙傳</hi>　冬榮　夏緑<hi>楚辭</hi>
<hi>嘉南方之炎徳美桂樹之冬榮  下見桂一異物志</hi>　香宜汎酒　味可蠲疴<lb/>
増三脊　五枝<hi>陸佃埤雅凡木葉皆一脊惟桂葉三脊  事詞類竒燕山竇諌議五子馮道贈</hi>
<hi>詩曰丹桂五枝芳</hi>　緑膏照夜　青枝拂塵<hi>拾遺記王母與燕昭王遊於燧林之</hi>
<pb n="KR3k0055_WYG_421-6b"/>
<hi>下說炎帝鑚火之術取緑桂之膏然以照夜忽有飛蛾銜火狀如丹雀來拂于桂膏之上  洞冥記武帝使董</hi>
<hi>謁乗琅霞之輦以昇壇至三更西王母至壇四面列種軟條青桂風至桂枝自拂階上遊塵</hi>　珠雀<lb/>
集　綵鵬來<hi>天地運度經太山北有桂樹七十株天神青腰玉女三千人守之其實赤如橘人食</hi>
<hi>之一年仙宫迎之常有九色飛鳯寳光珠雀鳴集于此  下見桂五劉禹錫詩</hi>　金粟　玉花<lb/>
<hi>魏了翁巖桂詩虎頭㸃㸃開金粟犀首纍纍佩印章女王路花史無瑕嘗著素裳折桂明年開花潔白如玉</hi>
<hi>伴折取簮髻號無瑕玉花</hi>
　　桂四<lb/>
増闇河如棗<hi>韓終采藥詩曰闇河之桂實大如棗得而食之後天而老</hi>　流桂泉<hi>唐書</hi>
<pb n="KR3k0055_WYG_421-7a"/>
<hi>曰南中有流泉出山洞常帶桂葉好事者因謂為流桂泉</hi>　交趾置園<hi>廣志曰交趾置桂園</hi>
林嶺盡香<hi>地理記曰桂陽郡有桂嶺放花徧白林嶺盡香</hi>　紫陽花<hi>南部新書招賢寺僧</hi>
<hi>植桂香紫可愛郡守白公號為紫陽花</hi>　香桂成林<hi>水經曰林邑城隍壍之外林棘荒蔓榛梗</hi>
<hi>冥鬱藤槃等秀參錯際天其中香桂成林氣清澄烟桂父縣人也棲居此林服桂得道</hi>　仙友<hi>潜確</hi>
<hi>類書宋曽端伯以十花為十友謂桂為仙友</hi>　仙客<hi>潜確類書張敏叔又以十二花為十二客各賦</hi>
<hi>以詩謂桂仙客</hi>
　　桂五<lb/>
原詩梁范雲詠桂詩曰南中有八樹繁華無四時不識<lb/>
<pb n="KR3k0055_WYG_421-7b"/>
風霜苦安知零落期　庾肩吾詠桂詩曰新叢入望苑<lb/>
舊幹别層城倩視今移處何如月裏生　周王褒詩詠<lb/>
定林寺桂樹曰歳餘彫晩葉年至長新圍月輪三五映<lb/>
烏生八九飛　増唐李嶠詠桂曰未植銀宫裏寧移玉<lb/>
殿幽枝生無限月花滿自然秋俠客條為馬仙人葉作<lb/>
舟願君期道術攀折可淹留　張喬試月中桂詩曰與<lb/>
月轉洪濛扶疎萬古同根非生下土葉不墮秋風每以<lb/>
圓時足還隨缺處空影髙羣木外香滿一輪中未種丹<lb/>
<pb n="KR3k0055_WYG_421-8a"/>
霄日應虚玉兔宫何當因羽化細得問仙功　劉禹錫<lb/>
酬令狐楚别齋初栽桂樹見懐之作曰清淮南岸家山<lb/>
樹黒水東邊第一栽影近畫梁迎曉日香隨緑酒入金<lb/>
杯根留本土依江潤葉起寒稜映月開早晩隂成比梧<lb/>
竹九霄還放綵鵬來　于武陵詠山中桂曰日暖上山<lb/>
路鳥啼知已春忽逢幽隠樹如見獨醒人石冷開常晩<lb/>
風多落已頻樵夫應不識歳久伐為薪　皎然賦得青<lb/>
桂歌送徐長史曰昔年攀桂為留人今朝攀桂送歸客<lb/>
<pb n="KR3k0055_WYG_421-8b"/>
秋風桃李揺落盡為君青青伴松柏謝公南樓送客還<lb/>
髙歌桂樹凌寒山應憐獨秀空林上空賞敷華積雪間<lb/>
昨夜一枝生在月嬋娟可望不可折若為天上堪贈行<lb/>
徒使亭亭照離别　李徳裕月桂詩曰何年霜夜月桂<lb/>
子落寒山翠幹生巖下金英在世間幽崖空自老清漢<lb/>
未知還惟有凉秋夜嫦娥來蹔攀　宋劉彦沖巖桂詩<lb/>
曰凉颸振逺村寂寞度清芬山路不知處月窓時夜聞<lb/>
孤根寒抱石落子半飄雲袖手空延佇無才可賦君<lb/>
<pb n="KR3k0055_WYG_421-9a"/>
陸游以楚詞所謂桂數見於唐人詩句及圖畫間今不<lb/>
復見矣屬山僧野人求之作絶句曰丹葩緑葉鬱團團<lb/>
消得嫦娥種廣寒行盡天涯年八十至今未遇一枝㸔<lb/>
　元黄庚詠木樨花曰曽住仙山九折巖夜凉蘿荔挂<lb/>
衣衫月窺尊裏如相伴人立花邊自不凡叢緑聨環垂<lb/>
玉佩殘黄銷骨現金函枝空蟾窟今誰記猶道東陵繫<lb/>
舊銜　又曰蒼蒼珠樹俯寒流析木津頭戲拍浮褐鳯<lb/>
搏風朝紫極硯蟾滴露瀉清秋返魂香羡羅裳貯礙月<lb/>
<pb n="KR3k0055_WYG_421-9b"/>
枝憑玉斧脩夜景未䦨清入骨瀟瀟鱗甲臥癡虯　明<lb/>
髙帝紅木樨詩曰月宫移向日宫栽引得輕紅入面來<lb/>
好向烟霞承雨露丹心一㸃為君開　又曰秋日幽巖<lb/>
桂影圓香心粟粟照林丹應隨王母瑶池宴染得朝霞<lb/>
下廣寒<lb/>
原賛晉郭璞桂賛曰桂生南裔拔萃岑嶺廣莫熙葩凌<lb/>
霜津穎氣王百藥森然雲挺<lb/>
　　楓一<lb/>
<pb n="KR3k0055_WYG_421-10a"/>
原爾雅曰楓欇欇<hi>郭注楓樹似白楊葉圓而岐有脂而香今之楓香是</hi>　増說文<lb/>
曰楓木厚葉弱枝善揺漢宫殿中多植之至霜後葉丹<lb/>
可愛故稱楓宸　原南方草木狀曰楓香樹子如鴨卵<lb/>
二月花色白乃連著實九月熟曝乾可燒惟九真郡有<lb/>
之其脂為白膠香　増本草李時珍曰楓木枝幹修聳<lb/>
大者連數圍其木甚堅有赤有白白者細膩其實成毬<lb/>
有柔刺　述異記曰南中有楓子鬼木之老者為人形<lb/>
亦呼為靈楓蓋瘤癭也至今越巫有得之者以雕刻鬼<lb/>
<pb n="KR3k0055_WYG_421-10b"/>
神可致靈異　金樓子曰楓脂千歳為琥珀　孫炎正<lb/>
義曰楓子鬼乃欇木上寄生枝髙三四尺天旱以泥泥<lb/>
之即雨　僉載曰江東江西山中多有楓木人生楓樹<lb/>
下似人形長三四尺夜雷雨即長與樹齊見人即縮依<lb/>
舊曽有人合笠於明日㸔笠子挂在樹頭上旱時欲雨<lb/>
以竹束其頭楔之即雨人取以為式盤極神驗楓天棗<lb/>
地是也　兵法曰楓天棗地置之槽則馬駭置之轍則<lb/>
車覆　譚子化書曰老楓化為羽人　花木考曰楓樹<lb/>
<pb n="KR3k0055_WYG_421-11a"/>
菌食之令人笑不止飲土漿乃差　彚苑詳註曰廣西<lb/>
南陵府横州其地楓始生葉有蟲食之蟲形似蠶而赤<lb/>
黒四月間熟州人擘取其絲光明如琴絃海濵蜑人鬻<lb/>
之作釣緡甚適于用　原離騷招魂曰湛湛江水兮上<lb/>
有楓　古詩曰長楓千餘丈肅肅臨澗水　増謝靈運<lb/>
詩曰晩霜楓葉丹　杜甫詩曰玉露凋傷楓樹林　元<lb/>
結詩曰千里楓林烟樹深　杜荀鶴詩曰停車坐愛楓<lb/>
林晩霜葉紅於二月花　郭功父詩曰楓葉翻蜀錦<lb/>
<pb n="KR3k0055_WYG_421-11b"/>
　　楓二<lb/>
原山海經曰黄帝殺蚩尤於黎山之丘擲其械於大荒<lb/>
之中宋山之上其械化為楓木之林　晉宫殿名曰華<lb/>
林園楓香三株　異苑曰烏傷陳氏有女未醮著屐遥<lb/>
上大楓樹顛了無危閡顧曰我應為神今便長去惟左<lb/>
蒼右黄當暫歸耳家人悉出見之舉手辭訣於是飄聳<lb/>
輕越極睇乃沒既不了蒼黄之意每春輒以蒼狗秋黄<lb/>
犬設祀於樹下　増後周書曰武帝天和元年七月梁<lb/>
<pb n="KR3k0055_WYG_421-12a"/>
州上言鳯凰集於楓樹羣鳥列侍以萬數<lb/>
原詩梁簡文帝賦得詠疏楓詩曰萎緑映葭青疎紅分<lb/>
浪白花葉灑行舟仍持送逺客<lb/>
　　無患<lb/>
原纂文曰無患木名也實可以去垢核黒如㙠櫨　崔<lb/>
豹古今注曰拾櫨木云無患者昔有神巫曰瑶㲘能作<lb/>
符劾百鬼則以此木為棒殺之世人相傳以此木為衆<lb/>
鬼所惡競取為器用以厭鬼故號無患　増博物志云<lb/>
<pb n="KR3k0055_WYG_421-12b"/>
葉似柳核堅正黒可作香纓用辟惡氣浣垢亦良　本<lb/>
草云無患子一名噤婁一名桓桓患字聲訛也　又李<lb/>
時珍曰生髙山中樹甚髙大枝葉皆如椿特其葉對生<lb/>
五六月開白花結實如彈丸狀如銀杏及苦楝子釋家<lb/>
取為數珠故謂之菩提子　山海經曰𬒮周之山其木<lb/>
多桓　酉陽雜俎云無患木燒之極香<lb/>
原賛齊卞敬宗無患枕賛曰爰兹素朴名為吉始匠人<lb/>
斯製以獻君子<lb/>
<pb n="KR3k0055_WYG_421-13a"/>
　　柞<lb/>
原爾雅曰栩杼<hi>註柞樹也</hi>　増本草曰柞木生南方細葉今<lb/>
之作梳者是也　又李時珍曰此木髙者丈餘葉小而<lb/>
有細齒光滑而韌木及葉丫皆有鍼刺經冬不凋五月<lb/>
開碎白花不實心理皆白色俗名鑿子木　原詩曰陟<lb/>
彼髙岡析其柞薪　又曰維柞之枝其葉蓬蓬　又曰<lb/>
瑟彼柞棫民所燎矣　又曰柞棫斯拔　増石鼓文曰<lb/>
柞棫其特　齊民要術曰柞斫去尋生宜種于山阜之<lb/>
<pb n="KR3k0055_WYG_421-13b"/>
曲十年中椽二十年中屋樽柴在外　漢書曰五柞宫<lb/>
有五柞樹皆連抱樹枝覆隂數十畝　崔豹古今注曰<lb/>
鑿木出交州林邑國也色黒而有文亦謂之文太<lb/>
　　櫟<lb/>
原爾雅曰櫟其實梂椒之屬其子房生為梂　陸璣詩<lb/>
疏曰周秦謂柞櫟為櫟河内人謂木蓼為櫟椒榝之屬<lb/>
也　増六書故曰櫟冬不凋其實如斗有黒心櫟白櫟<lb/>
綿櫟白櫟子尤細綿櫟以堅忍得名　本草李時珍曰<lb/>
<pb n="KR3k0055_WYG_421-14a"/>
櫟二種一種不結實者名棫其木心赤詩曰瑟彼柞棫<lb/>
是也一種結實者其名曰栩其實為橡二者葉如櫧葉<lb/>
而文理皆斜句四五月開花如栗花黄色實如荔枝而<lb/>
有尖其蒂有斗包其半截其仁如老蓮肉儉歳采以為<lb/>
飯或擣浸取粉豐年可以肥猪其木髙二三丈堅實而<lb/>
重大者可作柱棟小者可為薪炭橡可以染皁周禮職<lb/>
方氏山林宜皁物柞栗之屬即此也嫩葉可煎飲代茶<lb/>
　詩曰集于苞栩　又曰山有苞櫟　後漢書曰李恂<lb/>
<pb n="KR3k0055_WYG_421-14b"/>
詣洛陽時歳荒司空張敏司徒魯恭等各遣子饋糧悉<lb/>
無所受徙居新關下拾橡實以自資<hi>橡櫟實也</hi>　晉書曰摰<lb/>
虞從惠帝幸長安及東軍來迎百官奔散遂流離鄠社<lb/>
之間轉入南中糧絶饑甚拾橡實食之　水經曰若耶<lb/>
溪孤潭上有一櫟樹謝靈運與從弟惠連嘗遊之作聨<lb/>
句題刻樹側　原莊子曰匠石之齊至于曲轅見櫟社<lb/>
樹其大蔽牛絜之百圍其髙臨山十仞而後有枝其可<lb/>
以為舟者旁十數匠石不顧曰散木也無所可用故能<lb/>
<pb n="KR3k0055_WYG_421-15a"/>
若是之壽匠石歸櫟社見夢曰使予也而有用且得有<lb/>
此大也耶　増淮南子曰十二月宫獄其樹櫟　杜甫<lb/>
詩曰歳拾橡栗隨狙公<lb/>
　　槲<lb/>
増爾雅曰<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>樸心<hi>即樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>也郭注曰槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>别名有心能濕一名心</hi>　本草曰槲<lb/>
有二種一種叢生小者一種髙者名大葉櫟似栗而長<lb/>
大麤厚花亦如栗冬月凋落實似橡子稍短小味惡荒<lb/>
歳人亦食之木理粗不及橡木所謂樗櫟之材者指此<lb/>
<pb n="KR3k0055_WYG_421-15b"/>
　詩曰林有樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>　北齊書曰韋孝寛忌斛律光英勇<lb/>
作謡言曰髙山不推自崩槲木不扶自竪　唐武后時<lb/>
仗前有大槲樹頒赦之日置金雞其杪賜號金雞樹<lb/>
　　楛<lb/>
増陸璣疏曰楛形似荆而赤莖似蓍　爾雅翼曰楛堪<lb/>
為矢　原書曰荆州厥貢惟菌簵楛　詩曰瞻彼旱麓<lb/>
榛楛濟濟　詩義疏曰楛上黨人篾以為箱器屈以為<lb/>
釵故上黨調問婦人買赭不竈中自有黄土買釵否山<lb/>
<pb n="KR3k0055_WYG_421-16a"/>
中自有楛矢　増孔子世家曰有隼集于陳廷而死楛<lb/>
矢貫之石砮矢長尺有咫陳湣公使使問仲尼仲尼曰<lb/>
此肅慎之矢也昔武王克商肅慎貢楛矢石砮長尺有<lb/>
咫先王以分大姬配胡虞公而封諸陳試求之故府果<lb/>
得之　原文選曰彼榛楛之勿翦亦蒙榮於集萃<lb/>
　　女貞<lb/>
増羣芳譜曰女貞一名貞木一名蠟樹處處有之以子<lb/>
種而生最易長樹似冬青葉厚而柔長面青背淡長者<lb/>
<pb n="KR3k0055_WYG_421-16b"/>
四五寸甚茂盛凌冬不凋人亦呼為冬青五月開細花<lb/>
青白色花甚繁九月實成似牛李子纍纍滿樹生青熟<lb/>
紫木肌白膩立夏前後取蠟蟲種子裹置枝上半月其<lb/>
蟲化出延縁枝上造成白蠟民間大獲其利　原典術<lb/>
曰女貞木者少隂之精冬葉不落　山海經曰太山多<lb/>
貞木　鄭氏昏禮謁文賛曰女貞之樹柯葉冬生寒凉<lb/>
守節險不能傾　晉宫閣名曰華林園女貞一株　増<lb/>
琴操曰魯有處女見女貞木而作歌<lb/>
<pb n="KR3k0055_WYG_421-17a"/>
原頌晉蘇顔女貞頌曰昔東阿王作楊柳頌辭義慷慨<lb/>
㫖在其中余今為女貞頌雖事異於往作蓋亦以厲冶<lb/>
容之風也女貞之樹一名冬生負霜葱翠振柯凌風故<lb/>
清士欽其質而貞女慕其名或樹之於雲堂或植之於<lb/>
階庭<lb/>
　　冬青<lb/>
増羣芳譜曰冬青一名凍青一名萬年枝女貞别種也<lb/>
樹似枸骨子極茂盛髙丈許木理白細而堅重有文葉<lb/>
<pb n="KR3k0055_WYG_421-17b"/>
似櫨子樹葉而小又似椿葉微窄而頭頗員光潤經霜<lb/>
不凋堪染緋其嫩芽可食五月開細白花結子如豆紅<lb/>
色放子收蠟一如女貞江南冬青葉對生枝葉皆如桂<lb/>
但桂葉硬冬青葉軟稍異　彚苑詳註曰冬青一名萬<lb/>
年一名長生皆别名也漢晉殿前多植之　本草李時<lb/>
珍曰凍青亦女貞别種也但以葉微團而子赤者為凍<lb/>
青葉長而子黒者為女貞　常氏日鈔曰冬青花關係<lb/>
水旱其花不落濕地諺云黄梅雨未過冬青花未破冬<lb/>
<pb n="KR3k0055_WYG_421-18a"/>
青花已開黄梅便不來　洛陽宫殿簿曰明光殿前長<lb/>
生二株含章殿前長生一株　晉宫閣名曰華林園長<lb/>
生六株萬年殿前長生二株　又曰華林園有萬年樹<lb/>
十四株　鄴中記曰金華殿後有皇后浴室種雙長生<lb/>
樹枝條交于棟上團團車蓋形冬日不凋葉大如掌至<lb/>
八九月乃生華華色白子赤大如橡子不中啖也世人<lb/>
謂之西王母長生樹　謝朓詩曰風動萬年枝　杜甫<lb/>
詩曰下有冬青林石上走長根　盧多遜詩曰太液池<lb/>
<pb n="KR3k0055_WYG_421-18b"/>
邊㸔月時好風吹動萬年枝<lb/>
増詩唐許渾詩曰霜散不凋色兩株交石檀未秋紅實<lb/>
淺經夏緑隂寒<lb/>
増賦晉嵇含長生樹賦曰余嬰丁閔凶靡所定居老母<lb/>
垂聖善之訓以為生事愛敬沒則無改宜居墓次瞻奉<lb/>
威靈兼覽藝文可以不殞先軌祇奉慈令遂家于墳左<lb/>
埽除壇封種植松柏松柏之下不滋非類之草猥有長<lb/>
生育于域内豈老母至行表徵于嘉木哉辭曰美我親<lb/>
<pb n="KR3k0055_WYG_421-19a"/>
之仁孝固徵瑞之必招降祖宗之遺徳振竒木之青條<lb/>
結根擢幹載生無漸弱莖猗猗緑葉冉冉處隂冬而愈<lb/>
茂豈莖葉之有㸃感自然以旌賢諒有道之不掩<lb/>
　　木蘭一<lb/>
増本草釋名曰林蘭杜蘭木蓮<hi>其香如蘭其狀如蓮故名</hi>黄心<hi>其木心黄</hi>
<hi>故名</hi>　白居易集曰木蓮生巴峽山谷間民呼為黄心樹<lb/>
大者髙五六丈渉冬不凋身如青楊有白紋葉如桂而<lb/>
厚大無脊花如蓮香色豔膩皆同獨房蕊有異四月間<lb/>
<pb n="KR3k0055_WYG_421-19b"/>
始開二日即謝不結實　李時珍曰木蘭枝葉俱疏其<lb/>
花内白外紫亦有四季開者深山生者尤大可以為舟<lb/>
花有紅黄白數色木肌細而心黄梓人所貴　原戴延<lb/>
之西征記曰顯陽殿前有木蘭　洛陽宫殿簿曰顯陽<lb/>
殿前有木蘭二株　晉宫閣名曰華林園木蘭四株<lb/>
増洞冥記曰乾封三年大秦國獻花蹄牛飼以木蘭之<lb/>
葉使方國貢此葉此牛不甚食食一葉則累月不饑<lb/>
述異記曰木蘭川在尋陽江中多木蘭樹昔吳王闔閭<lb/>
<pb n="KR3k0055_WYG_421-20a"/>
植木蘭於此用構宫殿　又曰七里洲中有魯班刻木<lb/>
蘭為舟至今在洲中詩家所云木蘭舟出於此　原神<lb/>
仙傳曰北海于君病癩見市有賣藥姓公孫帛因問之<lb/>
公曰明日木蘭樹下當教卿明日往授素書二卷以消<lb/>
災救病無不愈者　増嵐齋録曰張搏為蘇州刺史植<lb/>
木蘭花於堂前花盛時宴客命即席賦之陸龜蒙後至<lb/>
張連酌浮之徑醉强索筆題兩句洞庭波浪𣺌無津日<lb/>
日征帆送逺人穨然醉倒客欲續之皆莫曉其意既而<lb/>
<pb n="KR3k0055_WYG_421-20b"/>
稍醒續曰幾度木蘭船上望不知元是此花身遂為絶<lb/>
唱　原離騷曰朝搴阰之木蘭<hi>阰山名也</hi>　又曰朝飲木蘭<lb/>
之墜露夕餐秋菊之落英　増蜀都賦曰其木則有木<lb/>
蘭梫桂<lb/>
　　木蘭二<lb/>
増詩唐李渉詠木蘭花詩曰碧海真人著紫衣始堪相<lb/>
並木蘭枝今朝繞郭花㸔徧盡是深村田舍兒　徐凝<lb/>
詠木蘭花曰枝枝轉勢雕弓動片片揺光玉劒斜見說<lb/>
<pb n="KR3k0055_WYG_421-21a"/>
木蘭征戍女不知那作酒邊花　白居易詩曰紫房日<lb/>
照胭脂折素豔風吹膩粉開悟得獨饒脂粉態木蘭曽<lb/>
作女郎來　李商隠詩曰二月二十五木蘭開折初初<lb/>
猶新病酒復似久離居悲絶更傾國驚心開逺書紫絲<lb/>
何日障油碧幾時車弄粉知傷重調紅或有餘波㾗空<lb/>
暎襪烟態不勝裾桂嶺含芳逺蓮塘屬意疏瑶姬與神<lb/>
女長短定何如<lb/>
原賦晉成公綏木蘭賦曰許昌西園中木蘭樹余往觀<lb/>
<pb n="KR3k0055_WYG_421-21b"/>
之遂為賦曰覽衆樹之列植嘉木蘭之殊觀至於𤣥冥<lb/>
授節猛寒嚴烈峩峩堅冰霏霏白雪木應霜而枯零草<lb/>
隨風而摧折顧青翠之茂葉繁旖旎之弱條諒抗節而<lb/>
矯時獨滋茂而不雕<lb/>
　　栟櫚一<hi>櫚木附</hi>
原廣雅曰栟櫚椶也　廣志曰栟櫚葉似車輪乃在巔<lb/>
上有皮纒之附地起二旬一采轉復上生　増本草李<lb/>
時珍曰椶櫚一名栟櫚俗作棕䰕皮中毛縷如馬之騣<lb/>
<pb n="KR3k0055_WYG_421-22a"/>
䰕故名出嶺南西川今江南亦有種之最難長初生葉<lb/>
如白及葉長髙二三尺則木端數葉大如扇上聳四散<lb/>
岐裂其莖三稜稜邊如刺四時不凋幹正直無枝近葉<lb/>
莖處有皮裹之每長一層即為一節幹身赤黒皆筋絡<lb/>
可為鍾杵亦可旋為器物其皮有絲毛錯綜如織剥取<lb/>
縷解可織衣㡌褥椅鐘盂之屬大為時利每歳必兩三<lb/>
剥之否則樹死或不長剥之多亦傷樹三月於木端莖<lb/>
中出數黄苞苞中有細子成列乃花之孕也狀如魚腹<lb/>
<pb n="KR3k0055_WYG_421-22b"/>
孕子謂椶魚亦曰椶笋漸長出苞則成花穗黄白色結<lb/>
實纍纍大如豆生黄熟黒甚堅實或云南方此木有二<lb/>
種一種有皮絲可作繩一種小而無絲惟葉可作帚别<lb/>
有蒲葵葉與此相似而柔薄可作扇笠許慎說文以為<lb/>
椶櫚誤矣　原山海經曰□之山其木多椶　吳録地<lb/>
理志曰武陵臨沅縣多栟櫚木生山中　晉令曰其夷<lb/>
民守䕶椶皮者一身不輸　増齊書曰髙帝討晉安王<lb/>
時朝廷器甲皆充南討常軍容寡闕乃編椶皮為馬具<lb/>
<pb n="KR3k0055_WYG_421-23a"/>
裝折竹為寄生夜舉火進軍賊望見恐懼未戰而走<lb/>
梁書曰張孝秀性通率不好浮華常冠榖皮巾躡蒲履<lb/>
手執栟櫚皮麈尾　通書曰訶陵國在南海中以木為<lb/>
城雖大屋亦覆以栟櫚　杜詩注曰甫因朝廷以李林<lb/>
甫瑣瑣之才代張九齡為相作椶拂子詩以寓意　雲<lb/>
仙雜記曰方鎔隠天門山以棕櫚葉拂書號無塵子日<lb/>
以酒脯祭之　東坡詩註曰椶笋狀若魚子而加甘芳<lb/>
笋生膚毳中蓋花之方孕者正二月間可剥而取之過<lb/>
<pb n="KR3k0055_WYG_421-23b"/>
此則苦澀不可食矣取之無害于木而宜於飲食法當<lb/>
蒸熟以竹笋同蜜煮醋浸可致千里外　埤雅廣要曰<lb/>
蜀錦城之南有海椶焉幹猶龍鱗枝猶鳯尾髙百尺餘<lb/>
相傳繇李唐來閱千稔矣明徙其株于金陵莖葉披萎<lb/>
略無生意敕還蜀植之䕶以赤欄甃以紋石其枝仍前<lb/>
峻拔秀薄雲漢有若曽不知其徙也者邇者其在城南<lb/>
者幹古顛仆命中貴吳從政視之惜其材初未諳他用<lb/>
既而斲為五十餘琴以進異音清發雖爨下之桐未可<lb/>
<pb n="KR3k0055_WYG_421-24a"/>
儗也祕内帑士之嗜音者恒企慕焉　本草曰櫚木出<lb/>
安南性堅紫紅色有花文者謂之花櫚可作牀几扇骨<lb/>
為枕令人頭痛性熱故也俗作花棃誤矣<lb/>
　　栟櫚二<lb/>
増詩唐杜甫詠枯椶詩曰蜀門多椶櫚髙者十八九其<lb/>
皮割剥甚雖衆亦易朽徒布如雲葉青青歳寒後交横<lb/>
集斧斤凋喪先蒲柳傷時苦軍乏一物官盡取嗟爾江<lb/>
漢人生成復何有有同枯椶木使我沈歎久死者即已<lb/>
<pb n="KR3k0055_WYG_421-24b"/>
休生者何自守啾啾黄雀啅側見寒蓬走念爾形影乾<lb/>
摧殘沒藜莠　又海棕行曰左綿公館清江濆海棕一<lb/>
株髙入雲龍鱗犀甲相錯落蒼稜白皮十抱文自是衆<lb/>
木亂紛紛海棕焉知身出羣移栽北辰不可得時有西<lb/>
域胡僧識　宋梅堯臣椶櫚詩曰青青椶櫚樹散葉如<lb/>
車輪擁籜交紫髯歳剥豈非仁用以覆琱輿何憚尅厥<lb/>
身　蘇軾送椶笋與殊長老詩曰贈君木魚三百尾中<lb/>
有鵝黄子魚子夜义剖癭欲分甘籜龍藏頭敢言美願<lb/>
<pb n="KR3k0055_WYG_421-25a"/>
隨蔬果得自用勿使山林空老死問君何事食木魚烹<lb/>
不能鳴固其理　唐庚椶花詩曰砍斫夜义頭取出仙<lb/>
人掌鮫人滿腹珠鮰魚新出網　洪舜俞詩曰舊脫敗<lb/>
蓑亂新添華節髙肅容春尚靜俠氣夏方豪黄孕子魚<lb/>
腹青披孔雀尻豐撞如何製雷動景鐘號<lb/>
原頌梁江淹栟櫚頌曰異木之生疑竹疑草攅叢石徑<lb/>
森蓯山道烟岫相珍雲壑共寳不錦不縟何避山巧<lb/>
増賦宋劉敞栟櫚賦曰圓方相磨純粹精兮剛健専直<lb/>
<pb n="KR3k0055_WYG_421-25b"/>
交神靈兮馮翼正性栟櫚榮兮中立不倚何亭亭兮受<lb/>
命自天非曲成兮外無附枝匪其旁兮宻葉森森劒㦸<lb/>
鋩兮温潤可親亷而不傷兮雪霜青青不畏僵兮夀比<lb/>
南山邈其無疆兮被髮文身何佯狂兮沐雨櫛風蹇無<lb/>
所妨兮苦身克己用不失職兮摩頂至踵尚禹墨兮黄<lb/>
中通理類有徳兮屹如承天孔武且力兮懍其無華不<lb/>
尚色兮遁世無悶曷幽嘿兮明告君子吾将以為則兮<lb/>
　　荆一<lb/>
<pb n="KR3k0055_WYG_421-26a"/>
増格物論曰荆小木叢生枝莖婆娑葉刻缺而麄澀荒<lb/>
坂洲渚多有之又有所謂牡荆杜荆山荆等其名不一<lb/>
　原廣志曰楚荆也牡荆蔓荆也　又曰赤荆大實者<lb/>
名曰牡荆　増本草曰牡荆一名黄荆一名小荆一名<lb/>
楚山野多有年久不樵者樹大如盌其木心方其枝對<lb/>
生一枝五葉或七葉如榆長而尖有鋸齒五月杪間開<lb/>
花成穗紅紫色子有白膜皮裹之蔓荆其枝小弱如蔓<lb/>
故名石荆似荆而小生水旁紫荆髙樹柔條其花甚繁<lb/>
<pb n="KR3k0055_WYG_421-26b"/>
至秋子熟正紫圓如小珠名紫珠其皮入藥以川中厚<lb/>
而紫色味苦如膽者為勝欒荆一名頑荆莖葉都似石<lb/>
南幹亦反卷經冬不死葉上有細黒㸃者真也　原詩<lb/>
曰翹翹錯薪言刈其楚<hi>楚荆也</hi>　又曰揚之水不流束楚<lb/>
　又曰綢繆束楚　又曰交交黄鳥止于楚　禮弓矢<lb/>
圖楚弴以荆為之然以灼正以荆者凡木心圓荆心方<lb/>
也　春秋運斗樞曰玉衡星散為荆　顧微廣州記曰<lb/>
撫納縣出金荆　又曰金荆可作枕白荆堪為履紫荆<lb/>
<pb n="KR3k0055_WYG_421-27a"/>
堪為牀　文選曹植曰不别荆棘者慶雲之惠也　謝<lb/>
朓詩曰寒城一以眺平楚正蒼然<lb/>
　　荆二<lb/>
原漢書曰淮南王安謀反伍被諌曰昔子胥諌吳王云<lb/>
臣今見麋鹿遊姑蘇之臺臣今亦将見宫中生荆棘露<lb/>
霑衣也　増後漢書曰鮑永為魯郡太守時董憲别帥<lb/>
彭豐虞休皮常等各千餘人稱将軍不肯下頃之孔子<lb/>
闕里無故荆棘自除從講堂至于里門永異之謂府丞<lb/>
<pb n="KR3k0055_WYG_421-27b"/>
及魯令曰方今危急而闕里自開斯豈夫子欲令太守<lb/>
行禮助吾誅無道耶乃㑹人衆修鄉射之禮請豐等共<lb/>
㑹觀視欲因此擒之豐等亦欲圖永乃持牛酒勞饗而<lb/>
潜挾兵器永覺之手格殺豐等擒破黨與帝嘉其略封<lb/>
為關内侯　原周景式孝子傳曰古有兄弟忽欲分異<lb/>
出門見三荆同株接葉連隂歎曰木猶欣聚况我而殊<lb/>
哉還為雍和　神仙傳曰吳有徐隨居丹徒左慈過隨<lb/>
門下有宿客車六七乗欺慈云徐公不在慈去客皆見<lb/>
<pb n="KR3k0055_WYG_421-28a"/>
牛在楊樹杪車轂中皆生荆木長一二丈客懼入報隨<lb/>
隨曰此左公遣追之客逐慈叩頭謝客還見牛故在地<lb/>
無復荆木也　増晉書曰索靖知天下将亂指洛陽宫<lb/>
門銅駝歎曰㑹見汝在荆棘中耳<lb/>
　　荆三<lb/>
増聲子班　亷頗負<hi>左傳伍舉入鄭聲子将如晉遇之於鄭班荆相與食而言復故  史</hi>
<hi>記亷頗肉袒負荆因賔客至藺相如門謝</hi>　漢旛　齊杖<hi>漢書郊祀志以牡荆畫旛日月北斗</hi>
<hi>登龍以象太一三星為泰一鏠旗命曰靈旗令齊書東昏侯作芳樂苑于苑中立市以潘貴妃為市  自為市</hi>
<pb n="KR3k0055_WYG_421-28b"/>
<hi>録事小有得失妃則予杖乃敕虎賁不得進大荆實中荻</hi>　議分即枯　指病則愈<lb/>
<hi>齊諧記田真田慶田廣兄弟欲分財堂前紫荆花葉茂盛夜議斫分取之曉即憔悴真歎曰樹木同株聞分斫</hi>
<hi>所以憔悴人何不如由是不復分也之本草寧浦有牡荆指病自愈節不相當者月暈時刻  與病人身齊等</hi>
<hi>置牀下病雖危亦無害也</hi>　生門中　試道次<hi>東觀漢記尹勤治韓詩事薛漢身牧豕事</hi>
<hi>親至孝無有交遊門生荆棘箠隋史燕榮為幽州總管嘗按部道次見叢荆堪為笞  取以試人人自陳無罪</hi>
<hi>榮曰後有罪當免及犯細過将撻之人曰前許有罪宥之榮曰無過尚爾况有過乎榜捶如初</hi>　文如<lb/>
錦　花似雪<hi>僉載煬帝令朱寛征留仇國還得金荆瘤數十片色如真金文彩盤蹙有如美錦甚</hi>
<hi>香極細可以為枕及案面之花木考曰荆出吳興玉虚洞後花白似雪邑人爭賞  又有一種茄花色者柔媚</hi>
<pb n="KR3k0055_WYG_421-29a"/>
<hi>可愛</hi>　歡同株　辭故枝<hi>陸機詩三荆歡同株四鳥悲異林  杜甫詩風吹紫荆樹色與</hi>
<hi>春庭暮花落辭故枝風迴返無處</hi>
　　荆四<lb/>
原頌梁江淹金荆頌曰江南之山連障連天既抱紫霞<lb/>
亦潄絳煙金荆佳樹涵雲宅仙姱節詎及幽意誰𫝊<lb/>
増序宋顔竣几賛序曰今上在彭城賜金荆臥几<lb/>
　　棘一<lb/>
増彚苑詳注曰棘木名小棗也如棗而多刺以其有刺<lb/>
<pb n="KR3k0055_WYG_421-29b"/>
故從兩束凡有刺者皆曰棘木色白者為白棘酸者為<lb/>
樲棘埤雅云棘性堅强其心之生更難于幹又云鵲巢<lb/>
中必有棘蓋棘性暖故也今人養花之法初春以棘數<lb/>
枝置花叢上可以辟霜䕶其花芽也　原詩曰凱風自<lb/>
南吹彼棘心　又曰尸鳩在桑其子在棘　又曰肅肅<lb/>
鴇羽集于苞棘　増又曰墓門有棘斧以斯之　原又<lb/>
曰湛湛露斯在彼杞棘　又曰營營青蠅止于棘　周<lb/>
禮曰左九棘孤卿大夫位焉右九棘公侯伯子男位焉<lb/>
<pb n="KR3k0055_WYG_421-30a"/>
　増王制曰司宼聽之棘木之下　原春秋元命苞曰<lb/>
樹棘聽訟其下者願取其赤實也　春秋繁露曰美惡<lb/>
之類各以類應故以龍致雨以扇逐暑軍之所處生以<lb/>
棘楚　増宋書袁淑上太祖書曰所謂棲鳥於烈火之<lb/>
上養魚于叢棘之中　隋書曰流求國居海島之中土<lb/>
人居之曰波羅檀洞塹柵三重環以流水樹棘為籓<lb/>
老子曰師之所處荆棘生焉　吕氏春秋曰枳棘之有<lb/>
刺也裘狐之有皮也食棘之刺裘狐之皮先王固用非<lb/>
<pb n="KR3k0055_WYG_421-30b"/>
其有而已有之湯武一日而盡有夏商之地　秦子曰<lb/>
踰枳棘之籬則有維絓之患登椒桂之圃則有榮華之<lb/>
芳　文選曰剪棘開舊畦　原離騷曰甘棠苦于豐草<lb/>
荆棘生于中庭　吳都賦曰亦猶棘林之螢耀與夫尋<lb/>
木之龍燭　魏都賦曰尋靡䓑於中逵造木猴于棘刺<lb/>
　　棘二<lb/>
原周書程寤曰文王在翟夢南庭生棘小子發取周庭<lb/>
之梓樹樹之于闕間化松柏棫柞驚以告文王文王召<lb/>
<pb n="KR3k0055_WYG_421-31a"/>
發於明堂拜吉夢受商大命秋朝士　増左傳曰竪牛<lb/>
奔齊孟仲之子殺之投其首於寧風之棘上　韓子曰<lb/>
宋人為燕王以棘刺之端為沐猴者使王必三月齊而<lb/>
後觀之右御冶工謂王曰臣聞人主無十日不燕今王<lb/>
不能久齊故以三月為期也棘刺至小安可削乎主必<lb/>
察之王囚而問之果無有乃殺之冶人謂王曰士有虚<lb/>
名多棘刺之說也　原陳留耆舊傳曰魏尚繫詔獄有<lb/>
雀集棘樹上占曰夫棘中心赤外有刺象我言有棘而<lb/>
<pb n="KR3k0055_WYG_421-31b"/>
赤心之至誠也　後漢書曰我有枳棘岑君伐之　増<lb/>
又曰馮異朝京師引見帝謂公卿曰是我起兵時主簿<lb/>
也為吾披荆棘定關中　又曰仇覽字季智一名香陳<lb/>
留考城人也時考城令河内王奐政尚嚴猛聞覽以徳<lb/>
化人署為主簿後奐謝遣之曰枳棘非鸞鳯所棲百里<lb/>
豈大賢之路今日太學曳長裾飛名譽皆主簿後耳以<lb/>
一月俸為資勉卒景行　原晉書曰石季龍大饗羣臣<lb/>
於大武殿佛圖澄曰殿乎殿乎棘子成林将壊人衣龍<lb/>
<pb n="KR3k0055_WYG_421-32a"/>
發下石果有棘生　増又曰崔洪靖厲骨鯁為尚書左<lb/>
丞時人為之語曰叢生棘棘來自博陵在南為鷂在北<lb/>
為鷹<lb/>
増詩宋路振伐棘篇曰伐棘何所山之巔秋風騷颾棘<lb/>
子丹折根破柢堅且頑劚夫趦趄汗汚顔攅鋒束芸趨<lb/>
道還□之森森繚長藩暮冬號風雪暗天千矛萬㦸爭<lb/>
後先襟袖結裂不可揎蹠破指傷流血殷神離氣沮走<lb/>
蹁蹮數尺之牆弗復攀索頭醜奴搔河壖朔方屯師連<lb/>
<pb n="KR3k0055_WYG_421-32b"/>
七年木波馬嶺沙填填氣脈不絶如喉咽官軍虎怒思<lb/>
吼軒强弩一發山河穿将不叶謀空即安翫養小醜成<lb/>
兇顛推芻挽粟徒喧喧邊臣無心靜國艱為余諷此伐<lb/>
棘篇　明劉基和石公種棘詩曰力役困年侵種棘代<lb/>
遮邏豫防茍無失有地孰敢唾風條曲抽乙雨葉細垂<lb/>
箇是時春載陽土脈如膏和分疆督蓺植勤惰各有課<lb/>
揮鋤緑煙披轉石蒼蘚破稍㸔萌蘖長漸覩根株大結<lb/>
䕃冒長隄開花映髙座猿公不敢窺貉子那得過慨慕<lb/>
<pb n="KR3k0055_WYG_421-33a"/>
陶公言罔俾分隂蹉<lb/>
　　榕<lb/>
増彚苑詳注曰榕有二種一種初生似葛藟縁木後乃<lb/>
成樹其鬚著地復生為根一種名赤榕最為髙大二樹<lb/>
為䕃最濃人家栽之以障風蔽日此樹生至福州而止<lb/>
因呼福州為榕城云　花木志曰榕初生少時縁縛他<lb/>
樹如外方扶芳藤形不能自立根本縁繞他木傍作連<lb/>
結有如羅網相絡然後木理連合鬰茂扶疎髙六七丈<lb/>
<pb n="KR3k0055_WYG_421-33b"/>
　嶺表録異曰榕樹桂廣容南府郭之内多栽此樹葉<lb/>
如冬青秋冬不凋枝條既繁葉又蒙細而根鬚繚繞枝<lb/>
幹屈上青嫩條如藤垂下及地藤稍入土根節或一大<lb/>
榕樹三五處有根者又横枝著鄰樹則連理南人以為<lb/>
常不為瑞木　陳後山談叢曰蔡州壺公觀有大木四<lb/>
垂旁出人莫能知張戣閩人嘗至蔡為余言乃榕木也<lb/>
　彚苑詳註曰瀘州寳山之趾古榕盤結如龍黄魯直<lb/>
題曰木龍巖　張栻集曰昔黄山谷南遷維舟榕樹下<lb/>
<pb n="KR3k0055_WYG_421-34a"/>
後人為作榕溪閣　柳宗元詩曰榕葉滿庭鶯亂啼<lb/>
張栻詩曰榕根浮小舟　楊萬里詩曰斜陽碎入髙榕<lb/>
葉翻作青天覆作金<lb/>
　　朱樹<lb/>
原說文曰朱松柏屬故類朱赤松也　山海經曰崑崙<lb/>
山上有朱樹<lb/>
　　君子<lb/>
原廣志曰君子樹似桱松曹爽樹之於庭　晉宫閣名<lb/>
<pb n="KR3k0055_WYG_421-34b"/>
曰華林園中有君子樹三株　増戴暠詩曰接越稱交<lb/>
讓連樹名君子　江總詩曰連楹君子樹對幌女貞枝<lb/>
　　靈夀<lb/>
増爾雅曰椐樻<hi>郭注腫節可以為杖</hi>　陸氏詩疏曰椐節中腫似<lb/>
扶老即今靈夀也以作杖及馬鞭𢎞農郡北山有之<lb/>
師古註曰靈夀木名似竹有枝節長不過八九尺圍三<lb/>
四寸自合杖制不湏削治也　原山海經曰廣都之野<lb/>
靈夀實華　増水經注曰來水合溱水湘水千秋水出<lb/>
<pb n="KR3k0055_WYG_421-35a"/>
萬歳山山生靈夀木　原漢書曰霍光年老賜靈夀杖<lb/>
増詩唐柳宗元植靈夀木詩曰白華鑒寒水怡我適野<lb/>
情前趨問長老重復欣嘉名蹇連易衰朽方剛謝經營<lb/>
敢期齒杖賜聊且移孤莖叢萼中競秀分房外舒英柔<lb/>
條乍反植勁節常對生循翫足忘疲稍覺歩武輕安能<lb/>
事剪伐持用資徒行<lb/>
　　楝<lb/>
増爾雅翼曰楝木髙丈餘葉宻如槐而尖三四月開花<lb/>
<pb n="KR3k0055_WYG_421-35b"/>
紅紫色子可浣衣　淮南子曰七月其樹楝楝實鳯凰<lb/>
所食也　本草曰苦楝子亦曰金鈴子花落子謂之石<lb/>
茱茰　風俗通曰獬豸食楝　荆楚歳時記曰蛟龍畏<lb/>
楝　王禎農書曰鵷雛食楝實<lb/>
　　檀<lb/>
増羣芳譜曰檀善木也其字從亶有黄白二種江淮河<lb/>
朔山中皆有之葉如槐皮青而澤肌細而膩體重而堅<lb/>
狀如梓榆莢蒾相似材可以為車輻及斧鎚諸柯臘月<lb/>
<pb n="KR3k0055_WYG_421-36a"/>
分根傍小枝種　詩曰将仲子兮無踰我園無折我樹<lb/>
檀　又曰坎坎伐檀兮寘之河之干兮　又曰檀車煌<lb/>
煌　遁甲開山圖曰河東有獨頭山多青檀可以為良<lb/>
弓　聖賢冡墓記曰孔子墓有檀樹　爾雅疏齊人諺<lb/>
曰上山斫檀榽橀先殫<hi>榽橀魄也大木細葉似檀故云</hi>
　　樺木<lb/>
増本草曰樺堪為燭木似山桃脂燒之辟鬼　格物總<lb/>
論曰樺木似山桃皮上有紫黒花勻者用以裹鞍及弓<lb/>
<pb n="KR3k0055_WYG_421-36b"/>
鐙又可以入藥　國史補曰唐正旦曉漏以前三司使<lb/>
大金吾以樺燭擁馬謂之火城　白居易詩曰風燭樺<lb/>
煙香　蘇軾詩曰送客林中樺燭香<lb/>
　　烏臼<lb/>
増羣芳譜曰烏臼一名鵶臼樹髙數仞葉似小杏葉而<lb/>
微薄淡緑色五月開細花色黄白實如雞頭初青熟黒<lb/>
分三瓣八九月熟咋之如胡麻子汁味如猪脂南方平<lb/>
澤甚多種之佳者有二曰葡萄臼穗聚子大而穰厚曰<lb/>
<pb n="KR3k0055_WYG_421-37a"/>
鷹爪臼穗散而殻薄臨安人田畔必種烏臼歳收臼子<lb/>
便可完糧樹大者或收子二三石忌近魚塘令魚黒且<lb/>
傷魚　本草曰葉可染皁子油然燈極明　陸龜蒙詩<lb/>
曰行歇毎依鵶舅影挑頻時見鼠姑心<lb/>
　　夫栘<lb/>
原爾雅曰唐棣栘也似白楊江東呼夫栘　詩曰何彼<lb/>
穠矣棠棣之華　又曰山有苞棣　又曰六月食鬰及<lb/>
薁<hi>薁夫栘也</hi>　又曰常棣燕兄弟也閔管蔡之失道常棣之<lb/>
<pb n="KR3k0055_WYG_421-37b"/>
華萼不煒煒凡今之人莫如兄弟　禮記疏曰夫栘一<lb/>
名薁李一名鬱梅一名車下李一名鬱<lb/>
　　橚<lb/>
原晏子春秋曰景公登青堂見斷橚淮門者令誅之晏<lb/>
子諌曰前冕旒惡多見也黈纊塞耳惡多聞也人君自<lb/>
生其民公曰趣金之<lb/>
　　㮨<lb/>
増山海經註曰㮨似松柏有刺　張衡南都賦曰檉松<lb/>
<pb n="KR3k0055_WYG_421-38a"/>
楔㮨<lb/>
　　杻<lb/>
増爾雅曰杻檍<hi>郭注曰似棣細葉材中車輞關西呼杻子一名土橿</hi>　詩曰隰有<lb/>
杻　又曰北山有杻<hi>陸璣疏曰葉似杏而尖白色皮正赤多曲少直二月中開疏花如練</hi>
<hi>而細蕊正白宫園種名曰萬歳既取名于萬億其葉又好故種之或謂之牛筋可為弓弩幹</hi>　山海<lb/>
經曰崌崍之山其木多楢杻<lb/>
　　欓<lb/>
増類篇曰欓越椒也　宋春秋曰義熙八年太社欓樹<lb/>
<pb n="KR3k0055_WYG_421-38b"/>
生于壇側欓尚黒也宋水徳忽生此樹<lb/>
　　白銀<lb/>
増湘洲記曰益陽縣西山多銀木　晉宫閣名曰華林<lb/>
園白銀八株　宋書曰晉孝武帝太元十八年臨川東<lb/>
興縣東南溪傍有白銀樹連理<lb/>
　　杬<lb/>
増爾雅曰杬魚毒　郭璞注曰杬大木子似栗生南方<lb/>
皮厚汁赤中藏卵菓　臨海異物志曰杬味如楮　廣<lb/>
<pb n="KR3k0055_WYG_421-39a"/>
志曰杬木漬其汁消殺衆毒生南海　容齋隨筆曰杬<lb/>
木饒州處處有之莖幹不純是木小人爭鬭者取葉挼<lb/>
擦皮膚輒赤腫如被傷以誣人至和鹽擦卵則又染其<lb/>
外若赭色也<lb/>
　　模<lb/>
増淮南草木譜曰模木生周公冡上其葉春青夏赤秋<lb/>
白冬黒以色得其正也<lb/>
　　楷<lb/>
<pb n="KR3k0055_WYG_421-39b"/>
増楷出曲阜孔林紋如貫錢有直性有横性制杖可以<lb/>
戒暴又子貢楷大倍他植枯而不蝕真古木也<lb/>
　　榿<lb/>
増山海經曰單狐之山多機木<hi>郭注似榆可燒以糞田楊慎曰即榿木</hi>
杜甫詩曰飽聞榿木三年大為致溪邊十畝隂　又曰<lb/>
榿林蔽日吟風葉　蘇軾詩曰榿木三年已足燒<lb/>
　　勝火<lb/>
増伏琛齊地記曰東武城東南有勝火木俗音曰揵子<lb/>
<pb n="KR3k0055_WYG_421-40a"/>
其木經野火燒炭不滅故東方朔謂為不炭之木　開<lb/>
山圖曰徐無山出木色黒似炭而無葉名不炭木　左<lb/>
思齊都賦曰勝火之木衝水之草<lb/>
　　桄桹<lb/>
増劉恂嶺表録曰桄桹枝葉並茂與㯽桹小異然葉下<lb/>
有鬚如麤馬尾廣人采之以織巾子得鹹水浸即麤脹<lb/>
而韌彼人以縛海舶不用訂線木性如竹紫黒色有文<lb/>
理而堅可制奕局樹皮中有屑如麫可作餅食　臨海<lb/>
<pb n="KR3k0055_WYG_421-40b"/>
異物志曰姑榔木生牂牁山谷外皮有毛如椶櫚而散<lb/>
生䋏綆漬之不腐其木剛利如鐵可作釤鋤中濕更利<lb/>
惟中焦即致敗耳皮中有白粉似稻米□及麥麫可作<lb/>
餅餌食彼土少糓常以牛酪食之　廣志曰木大者四<lb/>
五圍髙五六丈拱直無旁枝巔頂生葉數十破似棕葉<lb/>
其木肌堅斫入數寸得粉赤黄色可食　海槎録曰桄<lb/>
桹有節似大竹樹杪挺出數枝開花成穗緑色子如青<lb/>
珠其木最重色類花櫚而多紋番舶用代鐵鎗鋒鋩甚<lb/>
<pb n="KR3k0055_WYG_421-41a"/>
利　左思吳都賦曰麫有桄桹<lb/>
　　欀木<lb/>
増本草李時珍曰欀一名莎木其葉離披如莎衣狀按<lb/>
劉欣期交州記曰都勾樹似椶櫚木中出屑如桄桹麫<lb/>
恐即此木也　廣志曰莎樹多枝葉兩邊行列若飛鳥<lb/>
翼其麫色白樹收麫不過一斛擣篩乃如麫不則如磨<lb/>
屑為飯滑軟　吳録地理志曰交趾望縣有欀樹其皮<lb/>
中有如白米屑者水淋之似麫可作餅郡内皆有之<lb/>
<pb n="KR3k0055_WYG_421-41b"/>
南中八郡志曰莎樹大四五圍長十餘丈皮能出麫大<lb/>
者百斛色黄　吳都賦曰文欀貞橿<lb/>
　　放杖木<lb/>
増本草曰木生温括睦婺山中樹如木天蓼老人浸酒<lb/>
服之一月放杖故以為名<lb/>
　　木棉<lb/>
増本草釋名曰一名古貝梵書謂之睒婆又曰迦羅婆<lb/>
刼　吳録地理志曰交趾定安縣有木緜樹髙大實如<lb/>
<pb n="KR3k0055_WYG_421-42a"/>
酒杯中有綿如絲之綿又可作布名曰緤一名毛布<lb/>
羅浮山記曰木綿正月則花大如芙蓉花落結子子内<lb/>
有綿甚白南人以為緼絮　廣志曰綿樹赤花為房甚<lb/>
繁偪側相比為綿甚軟出交州永昌　廣州志曰枝似<lb/>
桐葉似胡桃而稍大出交廣二州　南史曰林邑諸國<lb/>
出古貝花中有鵝毳抽其緒紡為布　唐李琮詩曰腥<lb/>
味魚中墨衣裁木上棉<lb/>
　　娑羅綿樹<lb/>
<pb n="KR3k0055_WYG_421-42b"/>
増黎州通望縣有銷樟院在縣西天王堂前古柏樹下<lb/>
有大池池南娑羅棉樹三四人連手合抱方匝先生花<lb/>
而後生葉其花盛夏方開謝時不背而墮宛轉至地其<lb/>
花蕊有棉謂之娑羅棉善政鬱茂違時枯凋<lb/>
　　綸木<lb/>
増威寧縣有穿州其上多綸木似殻皮可以為棉<lb/>
　　文木<lb/>
増本草曰一名烏樠木一名烏文木出海南雲南南番<lb/>
<pb n="KR3k0055_WYG_421-43a"/>
葉似椶櫚其木漆黒體重堅緻可為筯及器物有間道<lb/>
者嫩木也南人多以檕木染色偽之温括婺等州亦出<lb/>
此物　山海經曰符愚之山文木其實如棗　南方草<lb/>
木狀曰文木樹髙七八丈其色正黒如水牛角作馬鞭<lb/>
日南有之<lb/>
　　貝多<lb/>
増廣州記曰似枇杷而有光澤耀日枝柯去地四五丈<lb/>
作懸根生地便大如本枝形一樹亦可有數十根如本<lb/>
<pb n="KR3k0055_WYG_421-43b"/>
形花白子不中食種於精舍浮圖前　嵩髙山記曰嵩<lb/>
髙寺中有思惟樹即貝多也如來坐貝多下思惟因以<lb/>
為名　花木志曰思惟樹漢時有道人自西域來持貝<lb/>
多子植於嵩之西峰下後極髙大有樹四株一年三花<lb/>
　唐書曰貞觀中墮婆登國遣使朝獻其國在環王南<lb/>
行二月乃至東訶陵西迷黎車接北屬海風俗與訶陵<lb/>
同種稻月一熟有文字以貝多葉寫之　杜寳大業拾<lb/>
遺記曰洛陽翊津橋通翻經道場東街其道場有婆羅<lb/>
<pb n="KR3k0055_WYG_421-44a"/>
門僧及身毒僧十餘人新翻諸經其所翻經本從外國<lb/>
來用貝多樹葉書葉長一尺五六寸濶五寸許葉形似<lb/>
琵琶而厚大横作行書隨經多少縫綴其一邊帖帖然<lb/>
　　相思子<lb/>
増本草曰相思子一名紅豆生嶺南樹髙丈餘葉似槐<lb/>
花似皁莢莢似扁豆子半紅半黒彼人以嵌首飾　古<lb/>
今詩話曰相思子圓而紅昔有人殁於邊其妻思之哭<lb/>
於樹下而卒因以名之<lb/>
<pb n="KR3k0055_WYG_421-44b"/>
　　臙脂木<lb/>
増木堅緻色如臙脂出融州桂林屬縣亦有之<lb/>
　　鐵力木<lb/>
増蠻地多山産材而鐵力木居多有力者取之治屋其<lb/>
木有參天徑丈餘者廣州人多採製椅棹等器鬻于吳<lb/>
浙間<lb/>
　　抱木<lb/>
増抱木産水中葉細如檜其身堅類柏惟根軟不勝刀<lb/>
<pb n="KR3k0055_WYG_421-45a"/>
鋸今潮州新州多刳之為屧<lb/>
　　播栘<lb/>
増林邑記曰播栘樹柯節發根下垂虚中森羅望之似<lb/>
懸髪<lb/>
　　千歳<lb/>
増袁松山宜都山川記曰佷山有異木人無見其朽者<lb/>
其名曰千歳葉似棗色似桑冬青貞强少節目<lb/>
　　疎麻<lb/>
<pb n="KR3k0055_WYG_421-45b"/>
増南越志曰大二圍髙數丈四月結實無衰落蓋木也<lb/>
　　娑羅樹<lb/>
増娑羅樹出西番海中惟潯州官圃一株甚巨每枝生<lb/>
葉七片有花穗甚長而黄如栗花秋後結實如栗可食<lb/>
正所謂七葉樹也今餘杭南安寺前二株左右對植甚<lb/>
茂<lb/>
増詩宋歐陽脩定力院七葉木詩曰伊洛多佳木娑羅<lb/>
舊得名常于佛家見宜在月宫生釦砌隂鋪靜虚堂子<lb/>
<pb n="KR3k0055_WYG_421-46a"/>
落聲夜風疑雨過朝露炫霞明車馬王都盛樓臺梵宇<lb/>
閎惟應靜者樂時聽野禽鳴<lb/>
増狀唐李邕進娑羅樹狀曰此樹不庇凡草不止惡禽<lb/>
如得託根長樂擢穎建章布葉垂隂比月中之丹桂連<lb/>
枝接影對天上之白榆東瘁則青郊苦而歳不稔西茂<lb/>
則白藏泰而秋有成<lb/>
　　菩提樹<lb/>
増天台志曰山有菩提樹相傳西天梵僧遊化遺此種<lb/>
<pb n="KR3k0055_WYG_421-46b"/>
樹如柿花亦大同未結蕊先乃别抽一葉長指半許濶<lb/>
兩指色白而光潤乃結蕊於葉下日則覆子以蔽穢夜<lb/>
則捧子以承露秋社後取子為珠十百中必有一二如<lb/>
羅漢者謂之佛頭他處所生則無<lb/>
　　淨土樹<lb/>
増樹在髙陵縣南八里俗傳西域鳩摩羅什憩此覆其<lb/>
履上遂生兹樹二月開花如楊花八月結實如小栗殻<lb/>
中皆黄土<lb/>
<pb n="KR3k0055_WYG_421-47a"/>
　　韓木<lb/>
増九域志曰金城山上有韓木乃文公所植士人觀其<lb/>
花之疎宻以知科第之多寡<lb/>
　　弓樹<lb/>
増弓樹在全羅道光州南門外枝幹輪囷大數十圍髙<lb/>
七十餘尺邑人以發葉早晩占年之豐歉今枯<lb/>
　　天符葉<lb/>
増鎔山上有天符葉如荔枝葉而長有紋如蟲篆不知<lb/>
<pb n="KR3k0055_WYG_421-47b"/>
何本或以為劉真人仙蹟　蘇軾詩曰天師化去知何<lb/>
日玉印相傳世共珍<lb/>
　　紫䤵樹<lb/>
増出真臘國呼為勒佉亦出波斯國樹長一丈枝條鬱<lb/>
茂葉如橘經冬而凋三月開花不結子天大霧露及雨<lb/>
霑濡其樹枝條即出紫䤵<lb/>
　　丹青樹<lb/>
増其樹直上百尺上結叢條狀如車蓋一丹一青斑駁<lb/>
<pb n="KR3k0055_WYG_421-48a"/>
如錦繡長安謂之丹青樹<lb/>
　　黄葛木<lb/>
増忠州景徳觀前有古木大數十圍枝柯盤鬱如蓋山<lb/>
中人云此黄葛木乃千年物也<lb/>
　　水僊樹<lb/>
増枸樓國有之腹有水謂之僊漿飲者七日醉<lb/>
　　僊樹<lb/>
増出祁連山行旅得之止飢渴一名四味其實如棗以<lb/>
<pb n="KR3k0055_WYG_421-48b"/>
竹刀剖之則甘鐵刀剖則苦木刀剖則酸蘆刀剖則辛<lb/>
　　小兒樹<lb/>
増文獻通考曰大食國西鄰大海常遣人乗船入海于<lb/>
海中見一石上有樹幹赤葉青上生小兒長六七寸見<lb/>
人皆笑摘入手中即乾黒而死<lb/>
　　大食木<lb/>
増大食西南二千里山谷間有木生花如人首與語輒<lb/>
笑則落<lb/>
<pb n="KR3k0055_WYG_421-49a"/>
　　奄羅樹<lb/>
増明一統志曰真臘國有奄羅樹花葉似棗實如李<lb/>
　　鐵樹<lb/>
増吳興王濟日詢手鏡曰余在廣西横州之馴象衛殷<lb/>
指揮家見一樹髙可三四尺幹葉皆紫黒色葉小類石<lb/>
榴質理細厚問之曰此鐵樹也每遇丁卯年乃花花四<lb/>
瓣紫白色如瑞香瓣較少圓一開累月不凋嗅之有草<lb/>
氣<lb/>
<pb n="KR3k0055_WYG_421-49b"/>
　　鎖鎖<lb/>
増輟耕録曰回紇野馬川有木名鎖鎖燒之其火經年<lb/>
不滅且不作灰彼處婦女取根製帽入火不焚能辟寒<lb/>
　　射干<lb/>
増孫卿子曰西方有木名射干莖長四寸生於髙山之<lb/>
崖臨百仞之淵木非長也所立髙也君子居必擇鄉遊<lb/>
必就士　阮籍詩曰射干臨層城<lb/>
　　時好<lb/>
<pb n="KR3k0055_WYG_421-50a"/>
　増孫綽子曰北阜有木焉木名時好<lb/>
　　　膏夏<lb/>
　増膏夏大木也其理宻白如膏　淮南子曰巫山之上<lb/>
　順風縱火膏夏紫芝與蕭艾俱死<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_421-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷四百十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_035-1a"/>
　欽定四庫全書<lb/>
御定淵鑑𩔖函卷三十<lb/>
　　地部八<hi>水總載</hi>
　　　水總載一<lb/>
　増春秋元命苞曰水之為言演也隂化淖濡流施潛行<lb/>
　也故其立字兩人交一以中岀者為水一者數之始兩<lb/>
　人譬男女言隂陽交物以一起也　原易説卦曰坎為<lb/>
　水潤萬物者莫潤乎水　毛詩曰揚之水不流束薪<lb/>
<pb n="KR3k0055_WYG_035-1b"/>
　尚書曰湯湯洪水方割蕩蕩懐山襄陵浩浩滔天　又<lb/>
　曰人無于水監當于民監　禮記曰水曰清滌　又曰<lb/>
　今夫水一勺之多及其不測黿鼉蛟龍魚鼈生焉貨財<lb/>
　殖焉　左傳曰潢汙行潦之水可薦於鬼神可羞於王<lb/>
　公　穀梁傳曰水北為陽水南為隂　論語曰智者樂<lb/>
　水　又曰子在川上曰逝者如斯夫不舍晝夜　孟子<lb/>
　曰觀於海者難為水遊於聖人之門者難為言　又曰<lb/>
　性猶湍水也決諸東方則東流決諸西方則西流人性<lb/>
<pb n="KR3k0055_WYG_035-2a"/>
之無分於善不善也猶水之無分於東西也　爾雅曰<lb/>
水中可居者曰洲<hi>亦曰潬音逹旱反</hi>小洲曰渚小渚曰沚<hi>亦曰小沚</hi>
<hi>曰坻又小沚曰磧</hi>凡水邊皆曰垂曰涯曰畔曰干曰漬曰濵涘<lb/>
上下坦曰漘<hi>一曰隒</hi>重涯曰岸岸上地曰滸曲涯曰澳<hi>一曰</hi>
<hi>隈</hi>水草交曰湄禆増水邊土人所止曰澨水曲曰汭水<lb/>
出山石間曰潾<hi>音吝</hi>石絶水曰梁築土遏水曰塘<hi>一曰隄又曰防</hi>
大防曰墳廣澤曰衍澤曲曰臯障曰陂水本曰源深水<lb/>
曰潭急水曰流沙石上曰瀨<hi>亦曰湍曰灘曰磧</hi>水别流曰泒風<lb/>
<pb n="KR3k0055_WYG_035-2b"/>
吹水湧曰波<hi>亦曰浪</hi>小波曰淪平波曰瀾直波曰涇水朝<lb/>
夕而至曰潮風行水成文曰漣水波如錦文曰漪水行<lb/>
曰涉逆流而上曰泝洄順流而下曰泝游<hi>亦曰沿流</hi>絶流而<lb/>
渡曰亂以衣涉水曰厲繇膝以下曰掲繇膝以上曰涉<lb/>
渡水處曰津<hi>亦曰濟</hi>潛行水下曰泳<hi>自水中可居以下並出爾雅釋名説文三</hi>
<hi>書</hi>水神曰天呉<hi>山海經曰天呉八首十八尾亦曰水伯</hi>大波之神曰陽侯<lb/>
<hi>博物志曰昔陽國侯溺水因為大海之神</hi>濤之神曰靈胥<hi>博物志曰昔呉相伍子胥為呉王夫</hi>
<hi>差所殺浮之於江其神為濤</hi>尚書大傳曰非水無以準萬里之平非<lb/>
<pb n="KR3k0055_WYG_035-3a"/>
水無以通逺道之重任也　韓詩外傳曰夫水者緣理<lb/>
而行不遺小間似有智者動而下之似有禮者蹈深不<lb/>
疑似有勇者鄣防而清似知命者歴險致逺似有徳者<lb/>
天地以成羣物以生國家以寧萬事以平此智者所以<lb/>
樂於水也　又曰夏不數浴非愛水也冬不數煬非愛<lb/>
火也　増管子曰水者地之血氣如筋脉之通流者也<lb/>
故曰水具材也　又曰水者萬物之準也是以無不滿<lb/>
無不居也集於天地而蔵於萬物產於金石集於諸生<lb/>
<pb n="KR3k0055_WYG_035-3b"/>
故曰水神　又曰水有大小又有逺近水之出於山而<lb/>
流入於海者命曰經水水别於他水入於大水及海者<lb/>
命曰枝水山之溝一有水一無水者命曰谷水水之出<lb/>
於他水溝流於大水及海者命曰川水出地而不流者<lb/>
命曰淵水　又曰齊之水道躁而復故其民貪麤而好<lb/>
勇楚之水淖弱而清故其民輕果而賊越之水濁重而<lb/>
洎故其民愚疾而垢秦之水泔最而稽<graphic n="KR1657" url="https://raw.githubusercontent.com/kanripo/KR-Gaiji/master/images/KR1657.png" mimeType="image/png"/>滯而雜故其<lb/>
民貪戾㒺而好事齊晋之水枯旱而運<graphic n="KR1657" url="https://raw.githubusercontent.com/kanripo/KR-Gaiji/master/images/KR1657.png" mimeType="image/png"/>滯而雜故其<lb/>
<pb n="KR3k0055_WYG_035-4a"/>
民謟諛葆詐巧佞而好利燕之水萃下而弱沈滯而雜<lb/>
故其民愚戅而好貞輕疾而易死宋之水輕勁而清故<lb/>
其民簡易而好正是以聖人之化世也其解在水治於<lb/>
世也其樞在水　原晏子曰景公問廉政何如對曰其<lb/>
行水也美哉水乎其濁無不塗其清無不灑　老子曰<lb/>
上善若水水善利萬物而不爭處衆人之所惡故幾於<lb/>
道　莊子曰水靜則明濁則混水靜猶明而况精神聖<lb/>
人之心靜乎　又曰秋水時至百川灌河涯涘之間不<lb/>
<pb n="KR3k0055_WYG_035-4b"/>
辨牛馬於是河伯欣然自喜以天下之美為盡在己<lb/>
又曰夫水之積也不厚則其負大舟也無力　墨子曰<lb/>
古語曰君子不鏡於水而鏡於人鏡於水見面之容鏡<lb/>
於人則知吉凶　増吕氏春秋曰輕水所多秃與癭人<lb/>
重水所多尰與躄人甘水所多好與美人辛水所多疽<lb/>
與痤人苦水所多尫與傴人　原淮南子云積隂之氣<lb/>
為水　又曰土地各以𩔖生人是故清水音小濁水音<lb/>
大湍水人輕遲水人重　増又曰白水宜玉黒水宜砥<lb/>
<pb n="KR3k0055_WYG_035-5a"/>
青水宜璧赤水宜丹黄水宜金清水宜龜汾水濛濁而<lb/>
宜麻濟水通和而宜麥河中水濁而宜菽雒水輕利而<lb/>
宜禾渭水多力而宜黍漢水重安而宜竹江水肥仁而<lb/>
宜稻　又曰夫光可見而不可握水可循而不可毁<lb/>
原尸子曰凡水其方折者有玉其圓折者有珠清水有<lb/>
黄金<hi>淮南子亦云詳珠玉</hi>　文子云水之道上天為雨露下地為<lb/>
江河　又曰混混之水濁可以濯吾足青青之水清可<lb/>
以濯吾纓<hi>事具離騷云滄浪之水</hi>　又曰水之性欲清沙石穢之<lb/>
<pb n="KR3k0055_WYG_035-5b"/>
人之性欲平嗜欲害之　漢書云書稱水曰潤下坎為<lb/>
水位在北方終藏萬物者也為政令順時隂陽調和終<lb/>
始相成十二月咸得其氣則水得其性此之謂潤下若<lb/>
政令逆時霧水暴出百川流溢壊鄉邑溺居人及淫雨<lb/>
傷稼是為水不潤下　増國史補云凡造物皆由水土<lb/>
故江東宜綾紗紙者鏡水之故也蜀人織錦初成必濯<lb/>
於江水然後文彩煥發鄭人以滎水釀酒近邑水重斤兩<lb/>
與逺郊數倍　南部新書曰天下貢賦惟長安縣貢土<lb/>
<pb n="KR3k0055_WYG_035-6a"/>
萬年縣貢水　原元中記曰天下之多者水焉浮天載<lb/>
地髙下無不至萬物無不潤　増物論云所以立天地<lb/>
者水也夫水者天地之本也吐元氣發日月經星辰皆<lb/>
由水而興九州之外皆水也　述異記曰漢沔㑹流處<lb/>
岸上有石銘云下至水府三十一里皆傳李斯刻石於<lb/>
此天下水府一十八處　栁子厚袁家渇記曰楚越之<lb/>
間方言謂水之反流者為渇音若衣褐之褐　夢溪筆<lb/>
談曰水以漳名洛名者最多今略舉數處趙晋之間有<lb/>
<pb n="KR3k0055_WYG_035-6b"/>
清漳濁漳當陽有漳水灨上有漳水鄣郡有漳江漳州<lb/>
有漳浦亳州有漳水安州有漳水洛中有洛水北地郡<lb/>
有洛水此概舉一二耳其詳不能具載予考其義漳謂<lb/>
兩物相合有文章且可别也　續述征記曰睢渙二水<lb/>
波若五色有文章　華陽實錄髙安鳴水碧澗飛流空<lb/>
谷振響絶頂有石髙數文以物扣之其聲如鼓因以名<lb/>
之　方輿記曰蜀青城常道觀其南有六時水以代漏<lb/>
刻於陽時即洒然而下隂時即無晝夜凡六時洒水故<lb/>
<pb n="KR3k0055_WYG_035-7a"/>
名　又曰葛璝化宫之西巨石之下有丁東水出於崕<lb/>
腹滴窪石竅中人或汚之立涸　水經注曰桂陽郴縣<lb/>
萬歳山上悉生靈夀木下即千秋水也水側民居號萬<lb/>
歳邨　又曰郴縣南湘波邨有圓水廣圓可二百歩一<lb/>
邊煖一邊冷冷處極清綠煖處水白且濁厥名除泉其<lb/>
猶江乗之半湯泉也　西征記曰伊水上源經新城陸<lb/>
渾二縣男女無少長皆病癭俗云水土所致伊水不可<lb/>
飲也　博物記云酒泉延夀縣南有山石出泉水大如<lb/>
<pb n="KR3k0055_WYG_035-7b"/>
莒<graphic n="KR1767" url="https://raw.githubusercontent.com/kanripo/KR-Gaiji/master/images/KR1767.png" mimeType="image/png"/>注地為溝其水有肥如煑肉洎羕羕如不凝膏燃<lb/>
之極明不可食縣人謂之石膝　筆談雜志云鄜延脂<lb/>
即延安石油也生於水際沙石土人以雉尾裛之入缶<lb/>
中頗似淳膝燃之如麻以為煙墨松脂不及　埤史帝<lb/>
王世紀云沁水南歴猗氏又南與驫驫水合因以聲稱<lb/>
之<hi>驫音彪</hi>　秦州紀曰成紀縣有臼中水深數尺水旱無<lb/>
増減故名其地為天水郡　郡國志云湓水昔有人此<lb/>
處洗銅盆水暴漲失盆乃投水取盆見一龍銜盆奪之<lb/>
<pb n="KR3k0055_WYG_035-8a"/>
而去故曰湓水　杜陽編曰滄州山下出澄綠水其水<lb/>
流一百歩亦謂之流綠渠投之金石終不沉没　隴右<lb/>
記曰武都紫水有泥其色紫而粘貢之用封璽書故詔<lb/>
誥有紫泥之說　述征記曰臨淄牛山下有女水齊人<lb/>
諺曰世治則女水流世亂則女水竭　又曰泰山郡水<lb/>
皆名曰汶汶凡有五曰北汶瀛汶牟汶柴汶浯汶皆源<lb/>
别而流同汶陽有田即春秋齊人歸魯以謝過者　寰<lb/>
宇記曰豐水在縣西南亦名窮水　漢地理志曰呼蠶<lb/>
<pb n="KR3k0055_WYG_035-8b"/>
水出南羌中　原湘中記曰湘水至清深五六丈下見<lb/>
底了了然石子如樗蒲大五色鮮明白沙如雪霜赤岸<lb/>
如朝霞　増潛確𩔖書曰壻水在漢中府城固縣南相<lb/>
傳唐公房城固人學仙得道入雲臺山合丹服之白日<lb/>
升天升仙之日壻行未還約以此川為居言無繁霜蛟<lb/>
虎之患其俗因號為壻鄉故水亦即名焉　原博物志<lb/>
曰有八流水出名山渭出鳥䑕漾出嶓冢洛出熊耳潁<lb/>
出少室汝出燕泉泗出陪尾溜出月台沂出泰山　永<lb/>
<pb n="KR3k0055_WYG_035-9a"/>
嘉郡記曰有柘林泉<hi>出建安呉興縣</hi>有梧桐水<hi>有兩源一出松陽</hi>有桃<lb/>
枝水<hi>出東陽長山縣桃林之下</hi>　増集仙傳曰九疑之峰各有一水<lb/>
九江分流其下以注六合周而復始泝上以灌天河上<lb/>
下流注周於四海九水者一曰銀花水二曰復淑水三<lb/>
曰巢水四曰許泉水五曰歸水六曰沙水七曰金花水<lb/>
八曰永安水九曰晋水　元史云水至彭湖漸低近琉<lb/>
球謂之落際際者水趨下不回也凡西岸漁舟到彭湖<lb/>
遇颶風作漂流落際回者百無一二　原山海經曰㓨<lb/>
<pb n="KR3k0055_WYG_035-9b"/>
山有獸焉名曰合窳見則天下大水其上有水焉甚寒<lb/>
而清帝臺之漿水也　増又曰大荒之隅有山而不合<lb/>
名曰不周有寒暑之水　又曰空桑之山有獸曰軨軨<lb/>
其狀如牛而虎文其鳴自呌見則天下大水　又曰崇<lb/>
吾之山有鳥一翼一目相得乃飛其名蠻蠻見則天下<lb/>
大水玉山有鳥其狀如翟而赤名曰胜遇見則其國大<lb/>
水　路史云西海島間水如脂而黒他物盛之皆滴漏<lb/>
惟牛角可置南海以媒野象塗少許于樹葉間象拂著<lb/>
<pb n="KR3k0055_WYG_035-10a"/>
身必遲廻不去崑崙奴亦塗身便乗之而歸若家畜焉<lb/>
　　水總載二<lb/>
原淮南子曰往古之時四極廢九州裂水浩瀚而不息<lb/>
於是女媧積蘆灰以止淫水　左傳曰共工氏以水紀<lb/>
官故為水師而水名<hi>注共工受命於水</hi>　穆天子傳曰天子飲<lb/>
於溽水之上　増瑞應圖云䝉水瑞水也君乗土而王<lb/>
其政太平則䝉水出於山焉　瑯嬛記曰西施舉體有<lb/>
異香每沐浴竟宫人爭取其水積之甖瓮用松灑於帷<lb/>
<pb n="KR3k0055_WYG_035-10b"/>
幄滿室俱香甖瓮中積久下有濁滓凝結如膏宫人取<lb/>
以曬乾香踰於水謂之沈水製錦囊盛之　水經注曰<lb/>
沫水自䝉山至南安而溷崖山脉漂疾故害舟船歴代<lb/>
為患蜀郡太守李冰發卒鑿平崖河神贔怒冰乃操刀<lb/>
入水與神鬭遂平溷崖　又曰趙人有琴髙者善鼔琴<lb/>
為康王舍人遊碭郡入碭水取龍子謂弟子曰待我於<lb/>
水傍果乗赤鯉而出　又曰蜀有廻復水江神嘗溺殺<lb/>
人文翁為守祠之勸酒不盡抜劔擊之遂不為害　洞<lb/>
<pb n="KR3k0055_WYG_035-11a"/>
冥記曰甜水去虞淵八十里有甜溪水味如蜜東方朔<lb/>
得數斛以獻帝投水於井水嘗甜而寒洗浴則肌理柔<lb/>
滑　獨異志云前漢劉子光西征過山渇無水子光在<lb/>
山南見一石人問何處有水石人不答乃拔劔斬石人<lb/>
須臾窮山水出　汝南先賢傳曰陽安令趙規與朗陵<lb/>
太守黄明爭水䂓割指詛曰隨血所流入陽安界　荆<lb/>
州記曰南陽菊水其源傍悉芳菊水極甘馨居民飲此<lb/>
水者上夀百二十三十中夀百餘漢司空王暢太傅袁<lb/>
<pb n="KR3k0055_WYG_035-11b"/>
隗為南陽令縣月送三十餘石太尉胡廣父患風羸飲<lb/>
此水疾遂瘳謝承後漢書云沛國陳宣字子興建武十<lb/>
年雒水出造津城門校尉欲奏塞之宣諌曰昔王尊正<lb/>
身金堤水退况聖主耶言未絶而水去　原續述征記<lb/>
曰梁鄒城西有籠水云齊孝婦誠感神明湧泉發於室<lb/>
内潛以績籠覆之繇是無負汲之勞及家人疑之時其<lb/>
出而搜其室試發此籠而泉遂濆湧流漂居宇故曰籠<lb/>
水　抱朴子曰左慈以氣禁水水為逆流一二丈禁水<lb/>
<pb n="KR3k0055_WYG_035-12a"/>
著中庭露之大寒不冰　華陽國志曰朱倉少受學於<lb/>
蜀郡屑豆飲水以諷誦同業等憐其貧給米肉倉終不<lb/>
受　搜神記曰漢末零陵太守有女恱門下書佐使婢<lb/>
取盥手水飲之而有娠既而生子至能行太守抱兒使<lb/>
求其父兒直上書佐膝書佐推之兒仆地為水　増又<lb/>
曰漢時永昌郡不韋縣有禁水水有毒氣唯十一月十<lb/>
二月差可渡自正月至十月逕之無不害人不見其形<lb/>
其作有聲中木則折中人則害土俗號為鬼彈故郡有<lb/>
<pb n="KR3k0055_WYG_035-12b"/>
罪人徙之禁防不過十日皆死也　蒲元傳云諸葛孔<lb/>
明時有蒲元者術鑒同歐冶風胡常為孔明鑄刀劔蜀<lb/>
惟江水爽烈是天分其野大金之元精也漢水鈍弱及<lb/>
涪水皆不任淬或以涪水雜江水輙能辨之　南史曰<lb/>
范栢年漢中人嘗謁宋明帝言次及廣州貪泉因問栢<lb/>
年卿州中復有此水不答曰臣州中惟有文川武鄉廉<lb/>
泉讓水又問卿宅在何處曰廉讓之間帝善其對　南<lb/>
齊書曰荆州城内有沙池常漏水蕭穎胄為長史水乃<lb/>
<pb n="KR3k0055_WYG_035-13a"/>
不漏　方輿勝覽曰八功徳水在江寧梁天監中有龍<lb/>
為胡僧措水俄山湧一沼繼有西僧至云西域八池已<lb/>
失其一乃知竭彼盈此也八水者一清二冷三香四柔<lb/>
五甘六淨七不壒八蠲疴自梁以前御用取給焉　原<lb/>
車潁秦書曰王猛攻鄴慕容評距猛而恒賣水與軍人<lb/>
衆思為亂猛因得破之　増天中記曰苻堅時長安有<lb/>
水影逺觀若水視地則見人至堅晩年而止　唐書云<lb/>
孔若思嘗謂人曰仕至郎中足矣及遷庫部郎乃置一<lb/>
<pb n="KR3k0055_WYG_035-13b"/>
石止水於座右示止足之意　酉陽雜爼曰唐僧一行<lb/>
嘗至天台國清寺門有流水聞院中僧於庭布算謂其<lb/>
徒曰今日當有弟子來求吾算法又謂曰門前水合却<lb/>
西流弟子當至一行承言而入稽首請法盡受其術焉<lb/>
而門水舊東流今忽改為西流矣　元結水樂記曰元<lb/>
子於山中尤所耽愛者有水樂水樂是南磳之懸水淙<lb/>
淙然聞之多美於耳　唐書云汴宋觀察使令狐楚言<lb/>
亳州聖水出飲者疾輙愈裴度判曰妖由人興水不自<lb/>
<pb n="KR3k0055_WYG_035-14a"/>
作命在所禁塞　芝田錄云李徳裕在中書喜常州惠<lb/>
山井泉自毘陵至京置水逓有僧詣謁徳裕曰為相公<lb/>
通常州水脉京師一眼井與恵山寺泉脉相通昊天觀<lb/>
常住庫後是也李乃以恵山一甖昊天一甖雜以餘水<lb/>
八瓶遣僧辨析僧取恵山寺與昊天餘水乃同味徳裕<lb/>
大奇之因停其水逓　玉泉子曰宣皇在藩時常從駕<lb/>
墮馬雪中寒甚因渇求水於巡警者曰我光王也及以<lb/>
水進舉杯悉變為芳醪　舊唐書云輔公祏據江東反<lb/>
<pb n="KR3k0055_WYG_035-14b"/>
命河間王孝恭擊之孝恭自荆州趣九江將發與諸將<lb/>
宴集命取水忽變為血在坐者皆失色孝恭舉止自若<lb/>
徐諭之曰公祏惡積禍盈今承廟算致討盌中之血乃<lb/>
公祏授首之後徵遂盡飲而罷時人服其識度而能安<lb/>
衆　續仙傳曰張志和酒酣為水戲鋪席於水上獨坐<lb/>
飲酌嘯咏其席來去遲速如刺舟聲　河東記云韋浦<lb/>
遇鬼客歸元㫤云早給事馮六郎於河中浦曰六郎何<lb/>
人歸曰馮六郎名彛即河伯軒轅天子之愛子也浦曰<lb/>
<pb n="KR3k0055_WYG_035-15a"/>
馮何得第六曰馮水官也水成數六耳　夢溪筆談曰<lb/>
慶厯中河北大水仁宗憂形於色有走馬承受公事使<lb/>
臣到闕即時召對問河北水災何如使臣對曰懐山襄<lb/>
陵上黙然既退即詔閤門今後武臣上殿奏事並須直<lb/>
説不得過為文飾至今閤門有此條遇有合奏事人即<lb/>
預先告示　暌車志云熙寧時王荆公當國有人授泗<lb/>
州盱眙令自陳乞改名雍觀怪問其故云夢中神告如<lb/>
此後之官沒於淮水事聞朝廷荆公云向疑此人無故<lb/>
<pb n="KR3k0055_WYG_035-15b"/>
改名及閱山海經乃知其為水官之名固慮其有水厄<lb/>
後縣僚或夢雍觀騶從甚盛往來淮岸　避暑錄曰蘇<lb/>
子美卜居呉下前有積水即呉王僚開以為池者作亭<lb/>
其上名曰滄浪雖意取濯纓然似以滄浪為水渺瀰之<lb/>
狀若以為地名則失之矣　聞見後錄曰王荆公好言<lb/>
利有小人謟曰决梁山泊八百里水以為田其利大矣<lb/>
荆公喜甚徐曰䇿固善決水何地可容劉貢父在坐中<lb/>
曰自其旁别鑿八百里泊則可容矣荆公笑而止<lb/>
<pb n="KR3k0055_WYG_035-16a"/>
　　水總載三<lb/>
原包天　帶地<hi>春秋元命苞曰水者天地之包幕五行之始焉萬物之信由生  王彪之水賦</hi>
<hi>曰水帶地而壌潤月流天而霄烱陸士衡詩曰逝矣經天日悲哉帶地川</hi>　流溼　潤下<hi>易曰</hi>
<hi>水流濕火就燥下尚書五行一曰水水曰潤  潤下作鹹</hi>　習坎　盈科<hi>易曰水洊至習坎君</hi>
<hi>子以常徳行習教事曰孟子曰水之為物也不盈科不行趙岐  盈滿也科坎也</hi>　至清　滋<lb/>
濁<hi>湘水至清何傳曰拘鄫人之漚菅者曰  故使吾水滋濁</hi>　萬頃　尺波<hi>黄叔度汪汪若</hi>
<hi>萬頃之陂旋尺波豈徒</hi>　投石　浮天<hi>運命論以水投石莫之受也  下見元中記</hi>
川上　隴頭<hi>上見論語聲歌曰隴頭流水鳴  幽咽</hi>　秋涸　冬凝<hi>禮記曰仲</hi>
<pb n="KR3k0055_WYG_035-16b"/>
<hi>秋之月水始涸凝淮南子曰夫水向冬則  而為冰</hi>　原委　灌浸<hi>文子云原泉所出也委泉</hi>
<hi>所聚也浸漢書溝洫志云泉流灌  所以育五穀</hi>　紀官　隨噐<hi>共工氏見前  夫水不凝</hi>
<hi>滯於物在噐必隨其方圓</hi>　洗耳　濯足<hi>許由事吾滄浪之水清兮可以濯  纓滄浪之水濁</hi>
<hi>兮可以濯吾足</hi>　竹箭　桃枝<hi>慎子曰西河下龍門其流駛疾於竹箭  東陽有桃枝水</hi>
榮河　温洛<hi>尚書中候曰堯即政七十載修壇河洛仲月辛日昧明禮備榮光出河鄭𤣥注榮光</hi>
<hi>五色從河水中出乃易乾鑿度曰帝盛徳之應洛水先温九日  寒五日變為五色𤣥黄</hi>　碧海<lb/>
絳河<hi>東方朔十洲記曰東有碧海廣狹浩瀚與東海等水不鹹苦正作碧色  王子年拾遺記曰綘河去</hi>
<hi>日南十萬里波如絳色多赤龍赤色魚肥美可食上仙得服之</hi>　粉水　錦流<hi>盛宏之荆州記</hi>
<pb n="KR3k0055_WYG_035-17a"/>
<hi>曰筑陽縣西有粉水巴郡亦有此水取水為粉鮮華陽國志曰成都道西城故錦官也錦濯江中則  明</hi>
八水　三川<hi>戴延之西征記關内八水一涇二渭三灞四滻五澇六潏七灃八滈  韋昭注河洛</hi>
<hi>伊曰三川</hi>　九河　八海<hi>尚書曰九河既道孔安國注曰河水分為九道平原以北是也  關</hi>
<hi>令内傳曰須彌山東南有山曰崑崙在八海内</hi>　三江　五湖<hi>尚書曰三江既入震澤底定</hi>
<hi>周禮曰揚州之浸曰五湖</hi>　増六時　百脉<hi>上見前水一泉出土穀縣故城以百  俱出故</hi>
<hi>名百脉水</hi>　千秋　三泖<hi>上見前水一大松江府城西有圓泖  泖長泖</hi>　四徳<lb/>
八諫<hi>顧彛子與子華游于東池子華曰水有四徳仁義勇智  趙括之將八諫於軍中而括不從因自刎</hi>
<hi>水上其水在潞安八諌山之下</hi>　帝漿　聖水<hi>上見前水一浮唐傳李徳裕鎮浙西  屠詭言</hi>
<pb n="KR3k0055_WYG_035-17b"/>
<hi>聖水惑人徳裕命市中置釡取水煑猪肉曰若聖水也肉當如故須㬰肉爛妖尋敗露</hi>　龍吟<lb/>
雞浴<hi>肇慶府開建縣有唐狀元莫宣卿讀書堂水流清響人呼為龍吟水  亷州府石康縣有金雞水相</hi>
<hi>傳金雞浴于此</hi>　酒澠　藻渙<hi>左傳有酒如澠繢陳琳云遊睢渙者學藻  之綵</hi>　狀<lb/>
吉　象巴<hi>吉水狀若吉字三巴水象巴字</hi>　修仁　旌信<hi>曲江有修仁水齊范雲為</hi>
<hi>太守酌而賦曰且飲修仁水信劉孝標絶交論指白水而旌</hi>　舞渝　卜篆<hi>渝水出巴縣皆</hi>
<hi>賨人善舞漢髙詔樂府習之世稱巴渝舞以篆水在四川廣安州其年豐水紋宛成篆籕土人  卜歳</hi>
流桑　承瓠<hi>九江口有桑落洲昔江水漲流一桑樹於此  㶚水盛以金鐡噐皆漏惟瓠葉不漏</hi>
<hi>見博物志</hi>　止淫　流恨<hi>上見水二流杜詩第五橋東  恨水</hi>　民狎　人輕<lb/>
<pb n="KR3k0055_WYG_035-18a"/>
<hi>上見左傳水湍水人輕見前  一</hi>　原利萬物　成百事<hi>上見老子之文子曰水</hi>
<hi>道也大不可極深不可測萬物不得不生百事不得不成</hi>　君子觀　小人溺<hi>孫卿子曰</hi>
<hi>孔子觀於東流之水子貢問曰君子見大水必觀焉何也孔子曰夫水徧與諸生而無為也似徳其流也卑下</hi>
<hi>倨句必循其理似義浩浩乎不居似有道其延萬仞之谷不懼似勇主量必平似法盈不求槩似正綽約㣲逹</hi>
<hi>似察以出以入就潔似善發源必東似志是以君子見大水必觀焉  禮記曰小人溺於水君子溺於口夫水</hi>
<hi>近於人而易以溺人</hi>　増彰五色　替八珍<hi>禮記水無當於五色五色勿得不彰  宋</hi>
<hi>曽拯詠鍾山八功徳水曰數斛供㕑替八珍</hi>　波負娘　浪妬女<hi>山東魚臺有谷亭水</hi>
<hi>其波洶湧昔有孝子負母以渡名曰負娘河又山西平定州有澤發水婦人靚妝過此必發波浪故  名妬女</hi>
<pb n="KR3k0055_WYG_035-18b"/>
　澡孝水　酌貪泉<hi>潘岳西征賦澡孝水而濯纓水在河南  王勃滕王閣序酌貪泉而</hi>
<hi>覺爽</hi>　飲上池　釀下箬<hi>史記長桑君出懐中藥與扁鵲飲以上池之水  白樂天詩勞</hi>
<hi>將下箬忘憂物寄與江城愛酒翁下箬溪水釀酒最美在湖州</hi>　易牙嘗　徳裕辨<hi>淄澠</hi>
<hi>之水易牙嘗而知之似李徳裕命取中泠水飲而笑曰頗  建業城下水</hi>　原積成江海<lb/>
上為雨露<hi>桓寛鹽鐡論曰水積而成江海行積而成君子  下詳水一</hi>　臭過椒蘭<lb/>
　利穿金石<hi>列子曰禹治水土述之一國無風雨霧露不生鳥獸山名壺嶺頂有口若圓環名曰</hi>
<hi>滋穴有水湧出名曰神瀵臭過椒蘭味過醪醴焚淮南子曰水之為物擊之無創射之不傷斬之不斷  之不</hi>
<hi>然利穿金石功濟天下</hi>　浮天載地　懐山襄陵<hi>並詳水一</hi>　清濟濁<lb/>
<pb n="KR3k0055_WYG_035-19a"/>
河　元㶚素滻<hi>袁宏北征賦曰於是截文波汎清濟劉劭趙都賦曰其南也則有洪川巨瀆黄</hi>
<hi>水濁河濁潘岳西征賦曰北有清渭  涇西有元㶚素滻</hi>　竊壤以堙　積灰而止<lb/>
<hi>山海經曰洪水滔天鯀竊帝之息壤堙洪水  下詳水二</hi>　親而不尊　狎而不翫<lb/>
<hi>禮記曰水之於人也親而不尊之左傳鄭子産謂子太叔曰水懦弱民狎而翫  則多死焉</hi>　至柔<lb/>
之性　善利之功　増方玉圓珠　浮金沈羽<hi>上見前水一</hi>
<hi>杜陽編云滄州山下有澄綠水投金石不没廣志弱水在夫餘北其流不能勝一毛羽</hi>　祕省極<lb/>
佳　濠梁最樂<hi>茶錄唐祕省中有水極佳號祕水子鳯陽臨淮縣有石絶水名濠梁是莊  觀</hi>
<hi>魚樂處</hi>　汀南闐西　貢東章北<hi>水皆東流惟汀水南流入海南丁位也以水合</hi>
<pb n="KR3k0055_WYG_035-19b"/>
<hi>丁於文為汀漢張騫言于闐水皆西流注西海水貢水在郡城東北章水在西北此二水合為贑</hi>　誰<lb/>
把相思　可憐無定<hi>鄜州東有相思水唐令狐楚題壁曰誰把相思號此河塞垣車馬往</hi>
<hi>來多憐圁水在安塞縣一名無定河唐詩可  無定河邊骨猶是深閨夢裏人</hi>　梅鋗封侯<lb/>
龍澄獲印<hi>封侯水源在南康以梅鋗列營水濱封侯故名  蜀人龍澄嘗于瀼中探得玉印有神曰</hi>
<hi>上帝授禹治水水治後藏大川可亟投元處澄如其言後登上第</hi>　尊請身填　慈能<lb/>
氣禁<hi>漢書王尊為河東守河水泛溢尊祭水請以身填金隄水勢稍退  魏左慈能以氣禁水詳水二</hi>
　畫扇投席　出臼覆籠<hi>呉猛遇至人授神方以羽扇畫水而渡投席事見前水二</hi>
<hi>走伊尹母夢神告曰臼出水而東  明日果然覆籠事見前水二</hi>　李冰壓怪　王商<lb/>
<pb n="KR3k0055_WYG_035-20a"/>
止訛<hi>秦李冰為蜀守以岷江為四瀆之首水時為患乃作三石牛以壓水怪  漢建始中訛言大水至王</hi>
<hi>商獨不信</hi>　子瞻符取　鴻漸杓揚<hi>蘇軾愛玉女洞水破竹為符使寺僧藏其一以</hi>
<hi>為往來之信謂之調水符曰唐李季卿遇陸鴻漸取南泠水試茶陸以杓揚水  江則江矣非南泠者</hi>
時平乃清　風起輙動<hi>呉俶水賦新豐則時平乃清臨淄則世亂而竭  呉孫權至湓</hi>
<hi>城自摽井地掘得漢潁陽侯灌嬰故井遇江中風浪起此井水輙動</hi>　原冠五行之始<lb/>
居六府之先<hi>洪範五行一曰水穀六府水火金木土</hi>　融而為川瀆　流<lb/>
而為江海　通為川塞為淵　氣之導水之鍾<hi>李蕭逺云水通</hi>
<hi>之斯為川塞之斯為淵之國語云古之長民者不防川不竇澤川氣  導也澤水之鍾也</hi>
<pb n="KR3k0055_WYG_035-20b"/>
　　水總載四<lb/>
増象罔得珠<hi>黄帝遊於赤水北登崑崙之丘遺其𤣥珠使督索之而勿得離朱索之而勿得潔溝</hi>
<hi>索之而不得也乃使象罔得之黄帝曰象罔乃可以得珠乎哉</hi>　原朝宗<hi>沔彼流水朝宗于海</hi>行<lb/>
險<hi>易曰行險而不失其信</hi>　澹<hi>禮記君子之交澹如水小人之交甘如醴君子澹以成小人甘以壊</hi>
　明水<hi>司烜氏取明水于月</hi>　禁川游<hi>周禮禁川/游備溺也</hi>禁沈澤<hi>雍氏禁沈澤謂</hi>
<hi>毒水蠱也</hi>　飲<hi>論語飯蔬/食飲水</hi>　増楚望<hi>左傳江漢沮漳楚之望也</hi>　臺駘障<lb/>
澤<hi>左傳金天氏有裔子昩為𤣥㝠師生允格臺駘臺駘能世其官宣汾洮障大澤帝用嘉之封諸汾川</hi>
原流惡<hi>左傳有汾澮以流其惡</hi>　沈氣<hi>國語水/無沈氣</hi>　止水<hi>莊子人莫監於流水</hi>
<pb n="KR3k0055_WYG_035-21a"/>
<hi>當監於止水</hi>　急<hi>莊子曰吕梁之險懸水三千仞流沫三千里魚鼈不能進急之甚也</hi>　増萬<lb/>
折必東<hi>荀子夫水其萬折也必東</hi>　原成淵<hi>孫卿子曰積水成淵吞舟之魚生焉</hi>　増<lb/>
康浪白石<hi>寗戚歌康浪之水白石粲中有鯉魚長尺半</hi>　解裘涉淄者<hi>戰國䇿曰</hi>
<hi>田單為齊相過淄水有老人涉淄不能行坐沙中單乃解裘於淄水之上</hi>　懸釜<hi>韓魏圍晋陽決晋水</hi>
<hi>以灌之城中巢居懸釜而炊</hi>　巢樹<hi>後漢書注云光武六年大雨連月苗稼更生䑕巢樹上</hi>
原感<hi>姜詩至孝有泉化出味如江水以養其母</hi>　綠波<hi>文選春水綠波</hi>　増横塘查<lb/>
下<hi>晋都建業沿秦淮築堤謂之横塘呉都賦所謂横塘查下樓臺之盛天下莫比</hi>　地鏡<hi>宋文帝元</hi>
<hi>嘉二十五年青州城南逺望見地中如水有影謂之地鏡</hi>水牒<hi>謝莊詩山經亟旋覽水牒倦敷尋</hi>
<pb n="KR3k0055_WYG_035-21b"/>
絹一疋水二石<hi>慕容評距王猛賣水與軍人因此衆亂見水二</hi>　投金瀬<hi>唐孟郊調</hi>
<hi>溧陽尉縣有投金瀬郊日坐水傍徘徊賦詩</hi>　東西瀼<hi>杜詩瀼東瀼西一萬家</hi>　七種<lb/>
水説<hi>陸龜䝉張又新為水説七種如其二恵山泉三虎丘井云云</hi>　洪州瀑第八<hi>宋歐</hi>
<hi>陽修論水以洪州瀑布為第八</hi>　青衣江畔<hi>青衣水在眉州青神縣蘇軾詩想見青衣江畔路白</hi>
<hi>魚紫筍不論錢</hi>　清湘欵乃聲<hi>長沙志涉千里聞漁父吟如相和其聲清逺所謂汲清湘燃楚</hi>
<hi>竹欵乃一聲山川動色</hi>　辰酉二水<hi>俱在辰州府沅陵縣圖經云以方位而名也</hi>　原<lb/>
湧<hi>潛㕎洞出</hi>竭<hi>谷無以盈/將恐竭</hi>　増神水<hi>金門歳節記午日午時有雨則急斫一竿竹竹</hi>
<hi>節中必有神水瀝取以獺肝為丸治疾</hi>　敕水長水石<hi>聞見後錄曰鸂鶒能敕水故水宿物</hi>
<pb n="KR3k0055_WYG_035-22a"/>
<hi>莫能害鸛有長水石故能巢中畜魚水不涸也</hi>
　　水總載五<lb/>
原詩梁孝元帝登隄望水詩曰驅馬河隄上非謂城隅<lb/>
遊懐山殊未已徒然勞九愁旅泊依邨樹江槎擁戍樓<lb/>
髙岸翻成浦曲港反通舟棗野良知歎瓠河今可儔願<lb/>
假宣尼術泗水却横流　梁劉孝綽太子洑落日望水<lb/>
詩曰川平落日逈落照滿川張復在淪波地𣲖别引沮<lb/>
漳耿耿流長脉熠熠動輕光寒鳥逐槎汎驚鵜拂浪翔<lb/>
<pb n="KR3k0055_WYG_035-22b"/>
臨流自多美况此還故鄉榜人夜理楫櫂女闇成裝欲<lb/>
待春江曙爭塗向洛陽　後梁沈君攸賦得臨水詩曰<lb/>
開筵臨桂水攜手望桃源花落圓文出風急細流翻光<lb/>
浮動岸影浪息累沙痕滄波自可恱濯纓何用論　陳<lb/>
釋慧標詠水詩曰曽添疎勒井經涌貳師營玉津花色<lb/>
亮銀溪錦磧明舟如空裏汎人似鏡中行持將符上善<lb/>
利得動髙情　祖孫登詠水詩曰驪泉紫闕映珠浦碧<lb/>
沙沈岸濶蓮香逺池清雲影深風潭如拂鏡山溜似調<lb/>
<pb n="KR3k0055_WYG_035-23a"/>
琴請君㸔皎潔知有澹然心　又蓮調詩曰長川照落<lb/>
日深浦漾清風弱柳垂江翠新蓮夾岸紅船行疑泛逈<lb/>
月映似沈空願逐琴髙戲乗魚入浪中　隋李巨仁賦<lb/>
得方塘含白水詩曰白水溢方塘淼淼素波揚疊浪摇<lb/>
鳬影漣漪寫雁行長堤柳色翠夾岸荇花黄觀魚自有<lb/>
樂何必在濠梁　孔徳紹王澤嶺遭洪水詩曰地籟風<lb/>
聲急天津雲色愁悠然百川滿俄爾萬頃浮還似金堤<lb/>
溢翻如碧海流驚濤遥起鷺迥岸不分牛徒知懐趙景<lb/>
<pb n="KR3k0055_WYG_035-23b"/>
終是倦陽侯木梗誠無託蘆灰豈暇求思得乗槎便蕭<lb/>
然河漢遊　張文琮詠水詩曰標名資上善流𣲖表靈<lb/>
長地圖羅四瀆天文載五潢方流含玉潤圓折動珠光<lb/>
獨有䝉園吏棲偃玩濠梁　増唐張九齡湖口望廬山<lb/>
瀑布水詩曰萬丈紅泉落迢迢半紫氛奔流下雜樹灑<lb/>
落出重雲日照虹霓似天清風雨聞靈山多秀色空水<lb/>
共氤氲　唐儲光羲詠山泉詩曰山中有流水借問不<lb/>
知名映地為天色飛空作雨聲轉來深澗滿分出小池<lb/>
<pb n="KR3k0055_WYG_035-24a"/>
平恬澹無人見年年長自清　唐杜甫春水詩曰三月<lb/>
桃花浪江流復舊痕朝來沒沙岸碧色動柴門接縷垂<lb/>
芳餌連筒灌小園已添無數鳥爭浴便相喧　唐司空<lb/>
曙望水詩曰髙原晴見水楚色藹相和野極空如雪天<lb/>
遥不辨波永無人跡到獨有鳥聲過况在蒼茫外殘陽<lb/>
照更多　唐薛逢大水詩曰暴雨隨驚雷從風忽驟來<lb/>
浪驅三島至江拆二儀開勢恐圓樞折聲疑厚軸摧冥<lb/>
心問元化天眼幾時回　唐馬戴逺水詩曰蕩漾空沙<lb/>
<pb n="KR3k0055_WYG_035-24b"/>
際虚明入逺天秋光照不極鳥影去無邊勢引長雲斷<lb/>
波凝片雪連汀洲杳難到萬古覆蒼煙　唐鄭谷西蜀<lb/>
淨衆寺題水詩曰竹院松廊分數派不空清泚亦逶迤<lb/>
落花相逐向何處幽鳥獨來無限時洗鉢老僧臨岸久<lb/>
釣魚閒客卷綸遲晩晴一片連莎綠悔與滄浪舊有期<lb/>
　唐羅鄴流水詩曰漾漾悠悠幾派分中浮短艇與鷗<lb/>
羣天街帶雨含芳草玉洞飄花下白雲靜稱一竿持處<lb/>
見忽愁孤館覺來聞隋家柳畔偏堪恨東渡長淮日又<lb/>
<pb n="KR3k0055_WYG_035-25a"/>
曛　宋謝翺觀水詩曰積隂生壑雨野水學江流對屋<lb/>
見燈火相望南渡頭浮槎到髙𣗳白黿起滄洲變怪若<lb/>
不測神功安能尤稍退見涯涘及來痕沫收崩濤出白<lb/>
石隐隐如博投水楊洗荒根素髮生古愁見此倐若化<lb/>
故流還膠舟荒源不可詰欲盡山雲求　宋張耒漣水<lb/>
詩曰孤舟逆水上野靜聞水聲鷗飛不逺水寒浪濺霜<lb/>
翎夜氣岸兼木夕光潭照星長吟弄雙槳知有魚龍驚<lb/>
　又泊舟候水詩曰一水悠悠斷復連卸帆終日小灘<lb/>
<pb n="KR3k0055_WYG_035-25b"/>
前青旂招飲篙工醉五兩欹風賈客眠樹色逺分芳草<lb/>
路鳥行斜斷夕陽天漁舟慣伴危檣宿饋我霜鱗不用<lb/>
錢　宋王禹偁别丹水詩曰曽經瀾漫濯吾纓忍别潺<lb/>
湲月夜聲便入紅塵染詩思吟魂猶合數年清　宋范<lb/>
成大漸水詩曰黄河日夜向南風道出封丘處處逢紫<lb/>
盖黄旗在湖海故應河伯欲朝宗　明髙啓隴頭水詩<lb/>
曰人間何處無流水偏到隴頭愁入耳夜雜羌歌明月<lb/>
中秋驚漢夢空山裏隴坂﨑嶇九廻折聲隨到處長嗚<lb/>
<pb n="KR3k0055_WYG_035-26a"/>
咽欲照愁顔畏水渾前軍曽洗金創血回頭千里是長<lb/>
安征人淚枯流不乾　明李東陽横塘春水詩曰君家<lb/>
住在横塘北長見洲邊春水生窈窕斜通山澗曲分明<lb/>
直與釣磯平比隣鵞鴨應無數近渚鳬鷖亦有情明日<lb/>
看花到南岸小舟摇蕩不須撐<lb/>
原賦魏文帝臨渦賦曰建安八年經東國遵渦水相佯<lb/>
乎樹下駐馬舒鞭作臨渦之賦曰䕃髙樹兮臨曲渦㣲<lb/>
風起兮水増波魚頡頏兮鳥逶迤雌雄鳴兮聲相和萍<lb/>
<pb n="KR3k0055_WYG_035-26b"/>
藻生兮散莖柯春水繁兮發丹華　晋左九嬪涪漚賦<lb/>
曰覽庶𩔖之肇化何涪漚之獨靈禀隂精以運景因落<lb/>
雨而結形不係根於獨立故假物以資生體珠光之皎<lb/>
皎若凝霜之初成色鮮熠以熒熒似融露之將渟亡不<lb/>
長消存不久寄其成不欲難其敗亦以易也　東晋王<lb/>
彪之水賦曰寂閑居以逺詠託上善以寄言誠有無而<lb/>
大觀鑒希㣲於清泉泉清恬以夷澹體居有而用元渾<lb/>
無心以動寂不凝滯於方圓湛幽邃以納汙泯虚柔以<lb/>
<pb n="KR3k0055_WYG_035-27a"/>
勝堅或浤浪於無外或纎入於無間故能委輸而作四<lb/>
海決導而流百川承液而生雲雨涌凝而為甘泉　増<lb/>
唐梁洽水徳賦曰大哉乎兹水獨靈長以利貞分位象<lb/>
於八卦得柔謙於五行混之不濁流之不盈蓄恬澹以<lb/>
凝潤含虗無而洞清其近窺也若冰鮮而玉潔映曙空<lb/>
而内澈其遥視也如雨罷而日晶澄逺氣於初晴徳之<lb/>
深與上善而均美讓之大居下流而不爭處地為泉源<lb/>
江漢朝宗之義立在天為霧露隂陽爕理之功成辨涇<lb/>
<pb n="KR3k0055_WYG_035-27b"/>
渭於九流雖衆不雜察蚩妍於萬象在隠皆明　又水<lb/>
彰五色賦曰原夫被物如濡霑顔載渥狀暮山而翠疊<lb/>
法朝景而霞駮逺同墨氏𩔖素絲之屢遷尚想蜀江嘉<lb/>
貝錦之斯濯飾衮衣而煥爛成繡服之葳蕤何采章之<lb/>
不昩由浸潤之所資漸以化成能令素以為絢期於敷<lb/>
演孰謂湼而不緇不假濯於滄浪寧同資於碧海凝瑞<lb/>
霞之炫燿發慶雲之光彩冩補天之績鍊石之資必該<lb/>
圖應聖之祥威鳯之儀咸在　吕温鑒止水賦曰若乃<lb/>
<pb n="KR3k0055_WYG_035-28a"/>
廻塘月皎髙岸環合泥滓湛而自沈金沙烱其不雜同<lb/>
道徳以虚而受異川澤唯汙是納有斐君子此焉明徵<lb/>
氣隨浪息心與源澄端形赴影如木從繩其表微也挂<lb/>
金鏡而當晝其索隱也隔玉壺而見氷爾其色必洞澈<lb/>
光無滉瀁不蒸蓊欝之氣不激潺湲之響百丈在目千<lb/>
仞指掌惡每自乎中見美實非乎外奬鑒形之始方似<lb/>
以身觀身得意之間乃同求象忘象觀其下列星漢上<lb/>
披煙雲守其常而性將道合居其所而物以羣分君鑒<lb/>
<pb n="KR3k0055_WYG_035-28b"/>
之以平心臨下必簡臣鑒之以勵節在邦必聞妍媸無<lb/>
形兮惟人所召物我兼進兮水無不照亷士以之洗心<lb/>
至人以之觀妙　劉清止水賦曰若乃湖稱青草澤若<lb/>
雲夢淺深濴渟表裏寒洞當朱陽之夏晩遇白露之秋<lb/>
仲紫關之鴻鴈飛來綠浦之蓮舟風送既能止而利物<lb/>
所以歸之者衆亦有鳯凰之沼明月之潭毎澄流於庭<lb/>
院常下注於東南䝉寮寀之玩洽渾琴酌而相參以遊<lb/>
以賞如液如涵若英賢之取則𩔖貞咸之是湛届夫玉<lb/>
<pb n="KR3k0055_WYG_035-29a"/>
宇初晴風飇載寢籠碧天而似鏡展紅霞而若錦納衆<lb/>
影而不遺比羣情而特甚用使至人觀之而心察智者<lb/>
樂之而情審逹士愛而欲臨髙節聞而願飲　楊烱浮<lb/>
漚賦曰若乃空濛采褰浩汗浮天流平舊沼派溢新泉<lb/>
分容對出吐映均鮮觸流萍而欲散礙浮芥而還連光<lb/>
陵虚而半動影倒水而分圓始參差而别趣終宛轉以<lb/>
同沿歴亂踟蹰漂沸縈紆細而察之若美人臨鏡開寳<lb/>
靨大而望也若馮夷剖蚌列明珠逐風波而澹泊乃變<lb/>
<pb n="KR3k0055_WYG_035-29b"/>
化而湏臾迹均顯晦妙合虚無同至人之體道亦隨時<lb/>
而不拘　錢起尺波賦曰瀲灎駭水<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>淪始波引分寸<lb/>
之餘風從一勺激尋常之内無爽盈科勢將坌湧迹異<lb/>
盤渦蹙跬歩以無數蕩分隂而自多觀其日色遥臨風<lb/>
生未已圓規可驗疑沈璧之舊痕前後相侔若浮書而<lb/>
競起跡疊相近萍縈有餘促漣漪之散漫擁跳沫以虚<lb/>
徐流脉中移𩔖蠖影求伸之際浮光上透若雪華呈瑞<lb/>
之初<lb/>
<pb n="KR3k0055_WYG_035-30a"/>
　原贊晋顧愷之水贊曰湛湛若凝開神以質乗風擅瀾<lb/>
　妙齊得一　晋庾肅之水贊曰湛湛涵淥清瀾澄濬妙<lb/>
　質柔明雲深液潤　晋殷仲堪水贊曰大象無形氣以<lb/>
　分麤澹澹中津質有雖虚清瀾可瀬明激弗渝孰能懐<lb/>
　之汎然靡拘　晋孔寗子水贊曰澄鑒無虚積之成川<lb/>
　湍飛瑩谷激石冷然　晋郭璞釋水贊曰川瀆綺錯渙<lb/>
　瀾流帶潛潤旁通經縈華外殊出同歸混之東㑹　又<lb/>
　弱水贊曰弱出崑山鴻毛是沈北淪流沙南映火林惟<lb/>
<pb n="KR3k0055_WYG_035-30b"/>
　水之奇莫測其深　戴逵水贊曰水徳淡中泉元内鏡<lb/>
　至柔好卑和恊道性止鑒標貴上善興詠爰有幽人擁<lb/>
　輪來映<lb/>
　<lb/>
　<lb/>
　<lb/>
　<lb/>
御定淵鑑𩔖函卷三十<lb/>
</p>
<p>
</p>
  </div>
</body>
</text>
</TEI>
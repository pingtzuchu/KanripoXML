<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_254-1a"/>
　欽定四庫全書<lb/>
御定淵鑑𩔖函卷二百四十九<lb/>
　　人部八<hi>兄弟孫喪兄弟外祖    舅甥</hi>
　　　兄弟一<lb/>
　增釋名曰兄荒也荒大也故青徐人謂兄曰荒弟第也<lb/>
　相次第而生也　説文曰兄長也　周易曰兄兄弟弟<lb/>
　　原尚書曰惟孝友于兄弟克施有政　增又曰弟不<lb/>
　念天顯大不克恭厥兄兄亦不念鞠子哀大不友于弟<lb/>
<pb n="KR3k0055_WYG_254-1b"/>
　　詩曰緜緜葛藟在河之漘終逺兄弟謂他人昆謂他<lb/>
　人昆亦莫我聞　又曰揚之水不流束楚終鮮兄弟維<lb/>
　予與汝無信人之言人實迋汝　原又曰陟彼岡兮瞻<lb/>
　望兄兮兄曰嗟予弟行役夙夜必偕上愼旃哉猶來無<lb/>
　死　增又曰有杕之杜其葉湑湑獨行踽踽豈無他人<lb/>
　不如我同父嗟行之人胡不比焉人無兄弟胡不佽焉<lb/>
　　原又曰棠棣之華鄂不韡韡凡今之人莫如兄弟<lb/>
　又曰鶺鴒在原兄弟急難　又曰兄弟既翕和樂且湛<lb/>
<pb n="KR3k0055_WYG_254-2a"/>
　增又曰宜兄宜弟令徳壽豈　又曰此令兄弟綽綽<lb/>
有裕　原禮記曰兄弟親戚稱其慈也寮友稱其悌也<lb/>
　增又曰兄弟之讎不反兵　又曰㫖酒旣清嘉薦亶<lb/>
時始加元服兄弟具來孝友時格永乃保之　又曰立<lb/>
敬自長始教人順長𩔖兄也　春秋傳曰君義臣忠父<lb/>
慈子孝兄友弟恭所謂六順　周禮曰大宗伯之職以<lb/>
脤膰之禮親兄弟之國<hi>脤膰祭社稷宗廟之肉以賜同姓兄弟之國</hi>　又曰<lb/>
長惠㓜順　又曰大司徒曰六行孝友睦婣任恤　原<lb/>
<pb n="KR3k0055_WYG_254-2b"/>
爾雅曰善兄弟為友　孝經曰孝悌之至通於神明<lb/>
增又曰敬其兄則弟悦　又曰教民禮順莫善於悌<lb/>
漢詔曰兄弟敵吾一體一支謂同父母也　東方朔傳<lb/>
曰同胞之徒無所容居注蘇林曰言親兄弟　谷永書<lb/>
曰雖察父哲兄覆育子弟誠無以加　文選曰子之友<lb/>
弟和如琴瑟　初學記曰瓊芳惠茂蘭發玉暉喻兄弟<lb/>
之賢也　李華弔古戰塲文曰誰無兄弟如手如足<lb/>
　　兄弟二<lb/>
<pb n="KR3k0055_WYG_254-3a"/>
增書曰王若曰孟侯朕其弟小子封惟乃丕顯考文王<lb/>
克明徳愼罰弗敢侮鰥寡庸庸祗祗威威顯民　左傳<lb/>
曰太姒之子惟周公康叔爲相睦也　列女傳曰齊宣<lb/>
王時有人鬬死道者被一創齊義二子立其旁吏問之<lb/>
兄曰我殺之弟曰非兄乃我殺之朞年相推不决召其<lb/>
母問所欲殺活母泣對曰殺少者相曰少子人之所愛<lb/>
欲殺之何也對曰少者妾之子長者前妻之子子雖痛<lb/>
謂義何宣王美其義皆赦之　又曰古師安妻呂君少<lb/>
<pb n="KR3k0055_WYG_254-3b"/>
寡無子其兄犯法君乃泣曰少遭家不造兄弟單尠門<lb/>
宗唯兄存而復此禍我有一計猶足免難爲辭乞代兄<lb/>
命自經縣門縣官嘉其義乃捨之　左傳曰宋向戍來<lb/>
聘且尋盟兄孟獻子美其室曰子有令聞而美其室非<lb/>
所望也對曰我在晉吾兄爲之毁之重勞且不敢問<lb/>
又曰秦后子有寵于桓如二君于景<hi>后子秦桓公子景公母弟鍼也其權</hi>
<hi>寵如兩君也</hi>其母曰弗去懼選鍼適晋其車千乘曰秦伯之<lb/>
弟鍼出奔晋罪秦伯也后子享晉侯造舟于河十里舍<lb/>
<pb n="KR3k0055_WYG_254-4a"/>
車自雍及絳歸取酬幣終事八反司馬侯問焉曰子之<lb/>
車盡于此而已乎對曰此之謂多矣若能少此吾何以<lb/>
得見　又曰鄭莊公弟共叔段居京謂之京城太叔祭<lb/>
仲諫曰都城過百雉國之害也無使滋蔓蔓難圖也蔓<lb/>
草猶不可除况君之寵弟乎　漢書曰陳平陽武戸牖<lb/>
人也少時家貧好讀書有田三十畝與兄伯居伯常耕<lb/>
田縱平游學　原又曰馮立字聖通與兄野王相代爲<lb/>
西河上郡太守民歌之曰大馮君小馮君兄弟繼踵相<lb/>
<pb n="KR3k0055_WYG_254-4b"/>
因循<hi>詳太守</hi>　又曰卜式河南人以田蓄爲事有少弟弟<lb/>
壯式脱身出獨取畜羊百餘口以田宅財物盡與弟式<lb/>
入山牧十餘年羊致千餘頭買田宅而弟盡破其産又<lb/>
分財與弟者數矣　又曰王商字子威涿郡蠡吾人啇<lb/>
爲太子中庶子以肅敬敦厚稱父薨啇嗣爲侯推財以<lb/>
分異母諸弟啇無所受　東觀漢記曰魏覇字喬卿濟<lb/>
陰人爲鉅鹿太守妻子不到官舍念兄嫂在家勤苦而<lb/>
獨尊樂故常服麤糲不食魚肉婦親蠶桑子躬耕與兄<lb/>
<pb n="KR3k0055_WYG_254-5a"/>
弟子同苦樂鄉里慕其行化之　又曰王琳年十餘喪<lb/>
父母遭大亂百姓奔逃惟琳兄弟獨守家廬弟季出遇<lb/>
赤眉賊將爲餔琳自縛請先季死賊矜而放之　又曰<lb/>
趙孝字長平沛國蘄人兄弟怡怡鄉黨歸徳王莽時天<lb/>
下亂人相食弟禮爲賊所得孝聞即自縛詣賊曰禮久<lb/>
餓羸瘦不如孝肥賊並放之　續漢書曰姜肱字伯淮<lb/>
彭城廣威人家世名族與弟仲海季江皆以孝行著與<lb/>
弟同被卧甚相親友及長相愛不能相離　增後漢書<lb/>
<pb n="KR3k0055_WYG_254-5b"/>
曰班固以父彪所續前史未詳乃潛精研思欲就其業<lb/>
旣而有人上書顯宗告固私改作國史者有詔下郡收<lb/>
固繫京兆獄盡取其家書固弟超恐固爲郡所覈考不<lb/>
能自明乃馳詣闕上書得召見且言固所著述意而郡<lb/>
亦上其書顯宗甚竒之除蘭臺令史　又曰梁商字伯<lb/>
夏安定烏氏人常曰多藏厚亡爲子孫累每租奉到及<lb/>
兩宫賞賜便置中門外未嘗入藏悉分與昆弟　海内<lb/>
先賢𫝊曰范丹字史雲讓財千萬與三弟　原異苑曰<lb/>
<pb n="KR3k0055_WYG_254-6a"/>
荀林宗字君儒乗水省舅陷河而死兄淪於水側投牋<lb/>
與河伯岸側水開君儒執牋浮出　增汝南先賢傳曰<lb/>
頴川陳寔有子曰元方曰季方並以名德稱兄弟孝飬<lb/>
閨門雍睦海内慕其風四府並命無所屈就兄弟嘗過<lb/>
同郡荀爽夜㑹飲宴太史奏徳星聚　魏書曰房景先<lb/>
沉敏方正事兄恭謹出告反面晨昏參省側立移時兄<lb/>
亦危坐相敬如賔客兄曾寢疾景先侍湯藥衣冠不解<lb/>
形容毁瘁親友莫不哀之　原吳書曰劉繇長子基遭<lb/>
<pb n="KR3k0055_WYG_254-6b"/>
家多難嬰丁困苦潛處味道不以爲戚與羣弟居常夜<lb/>
卧早起妻妾稀見其面諸弟事之如父不妄交游門無<lb/>
雜賔　增晉書曰徐州刺史呂䖍有佩刀工相之以爲<lb/>
必三公可服此刀謂别駕王祥曰茍非其人刀必爲害<lb/>
卿有公輔之器故以相與祥受之及祥死之日以刀授<lb/>
弟覽曰吾兒凡汝後必興足稱此刀故以相與　三十<lb/>
國春秋曰裴楷嘗爲别宅宅甚美楷兄欲之楷便讓之<lb/>
　宋書曰蔡廓罷豫章郡還起二宅先成東宅與弟軌<lb/>
<pb n="KR3k0055_WYG_254-7a"/>
　又曰徐湛之年數歳時與弟淳之共車行牛奔車壊<lb/>
左右人馳來赴之湛之先令取弟衆咸歎其㓜而有識<lb/>
　唐書曰韋嗣立與兄承慶異母少友愛母王氏遇承<lb/>
慶嚴每鞭笞之嗣立解衣求代母不聼即遣奴自笞母<lb/>
感悟遂均愛焉議者以比王祥王覧　宋史曰黄山谷<lb/>
謫黔州嘗書萍鄉縣壁曰兄元明自陳留渡漢沔上䕫<lb/>
峽過一百八盤渉四十八渡送余至摩圍山掩淚握手<lb/>
臨别有詩云急雪鶺鴒相並影驚風鴻雁不成行　又<lb/>
<pb n="KR3k0055_WYG_254-7b"/>
曰陸九齡字子壽弟子美子静伯仲誾誾侃侃自相師<lb/>
友<lb/>
　　兄弟三<hi>兄弟友恭義兄弟齊名弟兄弟俱貴刑俱從兄弟    兄弟  兄  不睦  用</hi>
　　　　　<hi>附</hi>
原因心　本性<hi>詩維此王季因心則友則友其兄則篤其慶  庾衮列傳次兄有疾癘氣方殷</hi>
<hi>衮納漿粥扶持不舍晝夜友愛之至本之天性</hi>　棣華　荆葉<hi>上詳詩傳周景式孝子  古有</hi>
<hi>兄弟意欲分異出見三荆同根接葉連陰嘆曰木猶欣聚况我而殊異哉還共雍和</hi>　致美　立<lb/>
敬<hi>史佚有言兄弟致美  下詳兄弟</hi>　增竹筍　鸞龍<hi>開元遺事明皇游後苑有竹叢</hi>
<pb n="KR3k0055_WYG_254-8a"/>
<hi>密笱不出外帝顧諸王曰父子兄弟相親當如此因謂之義竹  藝文昔我兄弟如鸞如龍喻兄弟之賢也</hi>
　營産　哭麻<hi>南史孔顗爲長史弟道存從弟徽頗營産業二弟請假歸輜重十餘船皆緜絹</hi>
<hi>紙席之屬顗正色曰汝軰忝爲士流何𩔖賈客邪命燒盡而去  劉崇龜弟崇魯與崔緯善帝以李磎輔政緯</hi>
<hi>懼見奪共謀沮之及磎白麻出崇魯輒掠麻大哭帝問之崇魯曰今雖乏人豈宜取憸人爲宰相磎由是不得</hi>
<hi>相崇龜聞之曰吾兄弟未始以聲名敗今不幸乃生是兒</hi>　麈尾　鹿車<hi>晋書李矩表郭誦爲</hi>
<hi>揚武將軍屢敗石勒誦弟元爲賊所執賊遣元以書説矩曰去年東平曹嶷西賔猗盧矩如牛角何不歸命矩</hi>
<hi>以示誦誦曰昔王陵母在賊猶不改意弟當何論石勒復遺誦麈尾馬鞭誦不答  後漢書杜林字伯山初爲</hi>
<hi>郡吏客河西隗囂深相敬待林雖拘于囂而終不屈節弟成物故囂聼林持喪歸既遣而悔追令刺客楊賢于</hi>
<pb n="KR3k0055_WYG_254-8b"/>
<hi>隴坻遮殺之賢見林身推鹿車載致弟喪乃歎曰當今之世誰行義我雖小人何忍殺義士因亡去</hi>　原<lb/>
萌肥　禮瘦<hi>東觀漢記倪萌字子明齊國臨淄人常勤身田農遭歳倉卒人民餒飢相啖與兄俱</hi>
<hi>出城採蔬爲赤眉賊所得欲殺啖之萌詣賊叩頭言兄年老羸瘠不如萌肥健願代兄賊義而兩釋之  下趙</hi>
<hi>孝事見前</hi>　分甘美　同衣食<hi>東觀漢記孔奮篤骨肉弟竒在雒陽爲諸生分祿俸以供</hi>
<hi>給其糧用四時送衣下至脂燭每有所食廿美輒分減以遺竒  江徽陳留志李銓平邱人有至行銓兄前母</hi>
<hi>子後母甚不愛而衣食皆使下銓銓始年五歳覺已衣服勝兄即脱不著須兄得已同然後服之其母遂不得</hi>
<hi>有偏</hi>　梁王同輦　清河共室<hi>漢書梁孝王入朝景帝使使持乘輿駟馬迎梁王于</hi>
<hi>闕下入則侍帝同輦出則同車游獵太張瑩漢南記孝和皇帝諱肇章帝中子也兄慶爲皇  子母被䜛死慶</hi>
<pb n="KR3k0055_WYG_254-9a"/>
<hi>爲清河王帝年四歳代爲太子而特親慶入則共室出則同車</hi>　許荆解劒　李鴻刻<lb/>
印<hi>上見叔姪𩔖育後漢書李鴻字奉遜友于兄弟弟育爲人所侵辱  後陰結客報怨爲執法吏所得當伏</hi>
<hi>罪時未立嗣鴻爲太尉掾在京師傷育以義刷恥門户㫁絶自分代育遂刻印還歸欲過家恐見妻子虧移其</hi>
<hi>意到縣北亭預作記乞代育通記便飲鴆而死縣令省記怛然驚感</hi>　孔融爭死　冷平<lb/>
讓生<hi>司馬彪續漢書山陽張儉爲中常侍侯覽所忿疾下州郡捕儉儉與孔融兄褒有舊亡投褒遇褒出</hi>
<hi>時融年十五六留舍藏之後以客發洩覺知儉脱走收融及褒送獄融曰保納藏舍者融也融當坐褒曰彼來</hi>
<hi>投我罪我之由非弟之過我當坐兄弟争死郡縣疑不能决乃上讞詔令坐褒融由是著名  崔鴻南燕録冇</hi>
<hi>司奏沙門僧智夜入臨淄人冷平舍滛其寡嫂李氏平與弟安國殺之郡縣按平兄弟以殺人論而平安國各</hi>
<pb n="KR3k0055_WYG_254-9b"/>
<hi>引手殺讓生競死義形急難</hi>　陰慶推第　李孟讓田<hi>張瑩漢南記陰慶爲鮦陽</hi>
<hi>侯其弟員及丹皆爲即慶以明尚書修儒術推居第園田奴婢錢悉分與員丹慶但佩印綬而已  陳壽益部</hi>
<hi>耆舊傳李孟元修易論語大義畧舉質性恭順與叔子就同居就有痼疾孟元推所有田園悉以讓就夫婦紡</hi>
<hi>績以自供給</hi>　夀子載旌　姚萇授馬<hi>左傳衛宣公烝于夷姜生急子爲之娶于</hi>
<hi>齊而美公娶之生壽及朔使諸齊使盗待諸莘將殺之夀子告之使行不可及行夀子飲以酒載其旌以先盗</hi>
<hi>殺之授崔鴻後秦録姚襄與李歴戰馬中流矢弟萇下馬以  襄襄曰汝何以自免萇曰兄濟此監子安敢害</hi>
<hi>萇天下可無我不可無兄會救至俱免</hi>　盧毓飬寡　仙偉訓孤<hi>漢書盧毓字子</hi>
<hi>家涿郡人父植冇名于時毓十歳而孤遇本州亂二兄死難當袁紹公孫瓚交兵幽冀年荒飬寡嫂兄子以學</hi>
<pb n="KR3k0055_WYG_254-10a"/>
<hi>行稱㤙魏書仙偉弟少亡偉撫寡訓孤同居二十餘年  義甚篤不營産業身亡之後賣宅營葬</hi>　姜<lb/>
肱同被　李克易衣<hi>上見前妻下詳見去</hi>　請代得免　爭死<lb/>
遂釋<hi>淳于恭弟爲賊所得請代得免死肱漢書姜肱與弟季江謁郡夜于道逄賊欲殺之  兄弟爭前死</hi>
<hi>賊遂兩釋之但奪衣資</hi>　束帶後語　掩戸自撾<hi>劉璡兄瓛每隔壁呼璡璡束帶</hi>
<hi>而後語分後漢書繆彤字公豫兄弟四人同財及各娶兄弟求  異彤乃掩户自撾曰修身謹行學聖人法將</hi>
<hi>以齊整風俗奈何不能正家及諸婦聞之叩頭謝過更爲敦睦之門</hi>　增封之有庳　逃<lb/>
于荆蠻<hi>孟子象至不仁封之有庳之史記吳太伯與弟仲雍皆周太王之子季歴  兄也季歴賢而有</hi>
<hi>聖子昌太王欲立季以及昌于是太伯仲雍乃逃荆蠻文身㫁髪示不可用以避季歴</hi>　弟優于<lb/>
<pb n="KR3k0055_WYG_254-10b"/>
兄　兄勝其弟<hi>世説王獻之常與兄徽之操之俱詣謝安二兄多言俗事獻之寒暄而已客問</hi>
<hi>王氏優劣安曰少者佳客問其故曰吉人之辭寡使李義琰使髙麗其王據榻召見義琰不拜曰吾天子  可</hi>
<hi>當小國君君奈何倨見我王辭屈爲加禮及義琛再使亦坐召之義琛匍匐拜伏時人由是見其兄弟優劣焉</hi>
　聞聲乃識　唾面自乾<hi>後漢書夏馥以聲名爲中官所忌遂被誣陷詔下州郡捕</hi>
<hi>爲黨魁馥乃自剪鬚變形爲冶家傭親突烟炭形貌毁瘁弟靜于湼陽市遇馥不識聞其言聲乃覺而拜之</hi>
<hi>綱鑑婁師德弟守代州辭之官師徳教之耐事弟曰人有唾面潔之而已師德曰潔之是逄其怒正使自乾耳</hi>
　憐兄受撻　質弟給需<hi>唐書李景莊老于塲屋每被黜母必撻其兄景讓宰相謂</hi>
<hi>主司曰李景莊今歳不可不收可憐彼兄每嵗受撻由是始得及第  桓冲𫝊桓温弟冲小字買得即初温兄</hi>
<pb n="KR3k0055_WYG_254-11a"/>
<hi>弟俱少家貧母病需羊解濕温乃以冲爲質羊主言不欲爲質幸爲飬買得即</hi>　增兄弟友恭<lb/>
夢草　分荆<hi>南史謝惠連十嵗能屬文兄康樂賞愛之甞于永嘉西堂思詩竞日不就忽夢見惠</hi>
<hi>連即得池塘生春草園栁變鳴禽曰此語有神助非吾所能及也  續齊諧記京兆人田真與弟廣慶三人分</hi>
<hi>財各居堂前有紫荆花一株甚茂共議破而爲三至明旦即枯死真驚謂二弟曰荆本同株當分折便憔悴况</hi>
<hi>人兄弟而可離是人不如木矣兄弟相感復合荆亦復茂</hi>　射牛不問　傷犬得差<lb/>
<hi>隋記牛宏寛厚弟弼好酒因醉射殺宏駕車牛宏還宅其妻迎謂之曰叔射殺牛宏無所推問直答云作脯坐</hi>
<hi>定其妻又曰叔忽射殺牛大是異事宏曰已知之矣顔色自若讀書不輟  宋書張暢弟收爲猘犬所傷醫曰</hi>
<hi>食蝦蟇膾即愈收甚難之暢含笑先嘗收因啖得差</hi>　逃遁讓封　孤惸相育<hi>後漢</hi>
<pb n="KR3k0055_WYG_254-11b"/>
<hi>書居巢侯劉般薨子愷當嗣稱父遺意讓其弟憲逃遁十餘嵗有司稱絶其國賈逵上書曰孔子稱能以禮讓</hi>
<hi>爲國乎何有有司不原樂善之心而䋲以尋常之法非所以表克讓之風成含宏之化也和帝詔聼憲嗣爵徵</hi>
<hi>愷爲即域唐書陽城字亢宗舉進士第後隱中條山與二弟堦  常易衣而出長不肯娶謂弟曰吾與若孤惸</hi>
<hi>相育既娶則間外姓雖共處而亦疎我不忍爲弟義之亦不娶終身</hi>　樹字連枝　樓名<lb/>
花萼<hi>謝靈運答惠連詩况我連枝樹與子同一身  唐書明皇與諸王友悌造花萼相輝之樓</hi>　恭<lb/>
順處兄<hi>後村詩話曹植以葢代之才他人猶愛之况于父兄乎雖丁儀等坐誅辭不連植黄初之世數</hi>
<hi>有貶削方責躬上表求以自試兄不見察而不敢廢恭順之義卒以自全可謂仁且智矣文中子曰至哉思王</hi>
<hi>以天下讓真篤論也</hi>　惟取圖書　不私錢帛<hi>南史王曇首太保宏之弟㓜冇素尚</hi>
<pb n="KR3k0055_WYG_254-12a"/>
<hi>兄弟分財曇首惟取圖書而已命唐書崔孝暐奉兄孝芬盡恭順之禮坐食進退兄不  則不敢也一錢寸帛</hi>
<hi>不入私房吉凶所須坐對分給諸婦亦相與親愛有無共之</hi>　兄代弟官　弟爲兄<lb/>
友<hi>髙元裕自侍講爲中丞文宗難其代元裕表言兄少逸才可任因以命之世榮其遷  晉書劉審理與弟</hi>
<hi>延景爲友得禄多資之蕭介與兄弟文酒會賞時人以比謝氏烏衣之游</hi>　伏願内徙　得<lb/>
免外出<hi>唐書張嘉貞奏事京師明皇數慰勞嘉貞自陳少孤與弟嘉祐相恃以長今爲鄯州别駕伏願</hi>
<hi>内徙使少相近帝爲徙嘉祐忻州刺史本又岑文本弟文昭任校書即多交輕薄帝不悦謂文  曰卿弟多過</hi>
<hi>朕將出之文本曰臣少孤母所鍾念者弟也不欲離左右今若外出母必憂無此弟是無母也泣下嗚咽帝愍</hi>
<hi>其意召文昭讓責得免出</hi>　名標亷讓　志勵清髙<hi>交州記李祖仁兄弟十人並慈</hi>
<pb n="KR3k0055_WYG_254-12b"/>
<hi>孝亷讓因名其江曰亷讓江伐東觀漢記鄧彪字伯智南陽人父邯世祖中興從征  以功封鄳侯彪以嫡長</hi>
<hi>爲世子邯薨彪當嗣爵讓國與異母弟鳯明帝髙其節詔書聼許鳯襲爵彪仕州郡</hi>　讓産擔金<lb/>
　聚堂還室<hi>列女傳廣漢汝婦者汝敦之妻也居世殷富兄弟早孤而嫂貪吝敦所受田宅奴婢</hi>
<hi>三百餘萬悉讓于兄裁留地數十畝起舍耕作土中得金一器敦以示妻妻曰本言讓先祖所有此獨非其有</hi>
<hi>耶敦曰固吾意也乃俱擔金與兄嫂嫂見金而喜兄乃惻然感悟棄妻還金  魏書楊播字元慶昆季相事有</hi>
<hi>如父子播剛毅椿津恭讓兄弟旦則聚于<graphic n="KR0550" url="https://raw.githubusercontent.com/kanripo/KR-Gaiji/master/images/KR0550.png" mimeType="image/png"/>堂椿年老曾他處醉歸津扶持還室仍假寐閣前承候安否椿津</hi>
<hi>年過六十並登台鼎而津嘗旦暮參問子姪羅列堦下椿每近出或日斜不至津不先飯椿還然後共食食則</hi>
<hi>津親授匙箸味皆先嘗椿命食然後食</hi>　事兄如父　呼弟以君<hi>宋書謝宏微少</hi>
<pb n="KR3k0055_WYG_254-13a"/>
<hi>孤事兄如父號蘇子由己夘生東坡嘗  爲夘君</hi>　相約早休　同時請老<hi>蘇子</hi>
<hi>由曰轍初從子瞻兄讀書未嘗一日相舍既仕宦游四方讀韋蘇州詩那知風雨夜復此對牀眠惻然感之乃</hi>
<hi>相約早休爲閒居之樂其後熈寧十年二月始會于澶濮之間留百餘日宿于逍遥臺追感前約作小詩以紀</hi>
<hi>之大宋史韓獻肅公絳兄弟天性友愛自忠獻公爲兩府  臣至公兄弟爲宰輔者三人公將歸許而兩弟時</hi>
<hi>亦皆七十同時請老朝廷雖未之許其爲榮盛前古未有也忠獻乃獻肅公之父億也</hi>　詩酒相<lb/>
娛　清白交勵<hi>宋周益公名必大字子充廬陵人以太傅退休其兄承成先生以將作監丞退</hi>
<hi>休年皆八十詩酒相娯終其身弟宋史李綸提舉廣東適伯兄維守恩平酌别江濵兄  相勵以清白綸臨江</hi>
<hi>矢言曰倘負君民有如此水遂投杯于江杯停不没者久之觀者驚歎民歌曰石門之水清且清晋吏一歃千</hi>
<pb n="KR3k0055_WYG_254-13b"/>
<hi>古榮爭如李公投杯罌江流洶洶杯停停</hi>　怒其辭召　戒以擇交<hi>宋史范純仁兄</hi>
<hi>純祐有心疾奉之如父藥膳居服皆躬親賈昌朝守北都請參幕府以兄辭宋庠薦試館職謝曰輦轂之下非</hi>
<hi>兄養疾地也富弼責之曰臺閣之任豈易得何庸如是卒不就  蘇東坡泛愛天下無賢不肖歡如也弟子由</hi>
<hi>少許可嘗戒擇交東坡曰吾眼前見天下無一箇不好人</hi>　增兄弟齊名兩驥　八<lb/>
龍<hi>劉正兄弟二人時號兩驥龍世説荀爽兄弟八人時號八</hi>　二陸　三張<hi>本傳士衡</hi>
<hi>士龍陽本傳孟陽景  季陽</hi>　五常　二惠<hi>蜀志馬良字季常眉間有白毫兄弟五人時人</hi>
<hi>爲之語曰馬氏五常白眉最良  左傳二惠競爽競爽猶皆善</hi>　六龍　八逹<hi>晋書卞壺兄弟</hi>
<hi>並登宰輔世稱卞氏六龍逹安平王兄弟八人時號八</hi>　雙丁　兩到<hi>魏志丁儀丁廙俱有</hi>
<pb n="KR3k0055_WYG_254-14a"/>
<hi>文才人稱雙丁貧南史到溉字茂灌撝弟子也父坦齊中書郎溉少孤  與兄<graphic n="KR1842" url="https://raw.githubusercontent.com/kanripo/KR-Gaiji/master/images/KR1842.png" mimeType="image/png"/>弟洽俱知名起家王國左常</hi>
<hi>侍樂安任昉大相賞好提擕溉洽二人廣爲聲價稱兩到云</hi>　東漢二龍　北齊兩<lb/>
鳳<hi>後漢書許邵字子將汝南平輿人也兄䖍亦知名汝南人稱平輿之淵有二龍焉  北齊書崔陵與弟仲</hi>
<hi>文俱有名同日受拜時號兩鳳連飛</hi>　賈門三虎　張氏十龍<hi>後漢書賈彪字偉節</hi>
<hi>兄弟三人並有髙名而彪最優故天下稱之曰賈氏三虎偉節最怒  語林魏張魯冇十子時人語曰張氏十</hi>
<hi>龍儒雅温恭</hi>　王氏三珠　陸家雙璧<hi>唐書王勃與兄勮勔皆著才名杜易簡稱</hi>
<hi>爲三珠𣗳三珠𣗳生赤水之上年陸暐與弟恭之並有時譽洛陽令見之曰僕已  老更睹雙璧</hi>　孟<lb/>
氏雙珠　蘇庭連璧<hi>南史孟㫤與弟顗並美風姿時人謂之雙珠  蘇東坡與弟子由及</hi>
<pb n="KR3k0055_WYG_254-14b"/>
<hi>孔文仲經甫與弟武仲常甫平仲毅甫俱以才名播天下黄山谷贈詩曰二蘇稱連璧三孔分立鼎天不墜斯</hi>
<hi>文俱來集臺省</hi>　山稱二隱　秦號兩君<hi>梁書何𦙍爲中書令後去職居㑹稽若邪</hi>
<hi>山雲門寺二兄求㸃並棲遁求先卒至是𦙍又隱世號㸃爲大山𦙍爲小山  本傳唐初漢書學大興其章章</hi>
<hi>者若劉伯莊秦景通兄弟劉納言皆名家景通與暐皆有名精漢書號大秦君小秦君</hi>　慈孝亷<lb/>
讓　酪酥醍乳<hi>上李祖仁事見前友恭𩔖員唐書穆賛爲御史中丞弟質右補闕  侍御史賞</hi>
<hi>監察御史皆以守道行誼顯兄弟和粹世以珍味目之賛少俗然有格爲酪質美而多文爲酥員爲醍醐賞爲</hi>
<hi>腐乳貞元間言家法者稱之</hi>　爲聮珠集　號花萼篇<hi>又曰竇羣與兄常年弟庠</hi>
<hi>鞏五人皆爲郎工詞章義取五星故名爲聮珠集行于世  又曰李義山與兄弟俱以文章名同爲一集號曰</hi>
<pb n="KR3k0055_WYG_254-15a"/>
<hi>李氏花萼集</hi>　俱善文辭　皆敦士行<hi>又曰劉知幾與弟知柔俱以善文詞有名</hi>
<hi>人號其鄉曰髙陽里曰居巢象又曰陸象先弟景倩景融景猷景裔僧一行少時與  先兄弟相善嘗謂人曰</hi>
<hi>陸氏兄弟皆敦士行古之茍陳無以過也</hi>　汝潁無對　貢舉兩收<hi>陳羣與孔融論</hi>
<hi>汝潁人物羣曰荀文若休若仲豫當今無對也俱乾<graphic n="KR0871" url="https://raw.githubusercontent.com/kanripo/KR-Gaiji/master/images/KR0871.png" mimeType="image/png"/>子唐張越石楚金同舉有以兄弟不可兩取欲  退之</hi>
<hi>李靖歎曰貢舉本求才行何妨雙舉</hi>　西州五鳳　北魏九龍<hi>宋史永康人謝發冇</hi>
<hi>五子固田因圓困以文詞迭魁太學號西州五鳳九北史魏王昕字元景生九子並風流醖籍世號王氏  龍</hi>
　龍駒鳳雛　玉昆金友<hi>南史晋陸雲崑山人六歳能屬文與兄機齊名㓜時吳尚</hi>
<hi>書閔鴻見而竒之曰此兒若非龍駒定是鳳雛人梁書王琳二子銓錫銓雖學不及錫而孝行齊焉時  以銓</hi>
<pb n="KR3k0055_WYG_254-15b"/>
<hi>錫爲玉昆金友按銓字公衡錫字公嘏</hi>　洛下三嘏　汝南二應<hi>晉書劉宏字終</hi>
<hi>嘏兄粹字純嘏弟演字沖嘏並在中朝世人語曰洛下雅雅有三嘏  魏志應劭字仲逺弟珣字季瑜生二子</hi>
<hi>瑒字徳璉璩字休璉咸以文章顯</hi>　龍文驥子　龜駒玉鴻<hi>裴寅明二子景鸞景</hi>
<hi>鴻並有逸才河東稱其兄爲驥子弟爲龍文次宋史洪師民四子長朋字龜父有詩百篇爲郡舉首  芻字駒</hi>
<hi>父第進士有詩千餘篇靖康中爲諫議大夫次炎字玉父登第官至著作即秘書少監次羽字鴻父元符末入</hi>
<hi>黨籍遂終其身紹興中官其一子按師民娶黄山谷妹四洪皆山谷甥也俱有名潘邠老曽贈以詩</hi>　神<lb/>
思清發　大器晩成<hi>晉書劉實字子眞平原髙唐人也弟知字子房貞潔有兄風爲潁川</hi>
<hi>太守平原管輅嘗謂人曰吾與劉潁川兄弟語使人神思清發昏不假寐自此之外殆白日欲寢矣  後漢書</hi>
<pb n="KR3k0055_WYG_254-16a"/>
<hi>馬援字文淵三兄況余員並有才能王莾時皆爲二千石援年十一而孤少有大志諸兄竒之嘗授齊詩意不</hi>
<hi>能守章句乃辭况欲就邊郡田牧况曰汝大器當晩成良工不示人以朴且從所好</hi>　濟世保家<lb/>
　内潤外朗<hi>上東漢韋元將仲將事見父子𩔖許後漢荀靖與弟爽俱有才名或問汝南  章曰</hi>
<hi>爽與靖孰賢章曰二荀皆玉也慈明外朗叔明内潤</hi>　名相上下　表奏短長<hi>盧奕</hi>
<hi>與兄奐名相上下而剛毅過之名唐書王維三遷尚書右丞弟縉爲蜀州刺史俱有才  維自表已有五短縉</hi>
<hi>有五長臣在省户縉在逺方願歸所任官放回田里使縉得還京師</hi>　令伯六龍　兖西<lb/>
三馬<hi>華陽國志李宻字令伯六子皆英挺逸秀號曰六龍  北齊書馬子結兄弟三人皆渉文學陽休之</hi>
<hi>牧兖西子亷子尚子結與諸朝士各有詩言贈休之總爲一篇酬答曰三馬皆白眉者也</hi>　一門龍<lb/>
<pb n="KR3k0055_WYG_254-16b"/>
友　二子鳳毛<hi>前涼録辛攀字懐逺與二兄鑒曠弟寳迅皆以才識知名秦雍語曰五龍一門</hi>
<hi>金友王昆行金史鄭宏遼金源令二子子京子聃楊邱  嘗謂人曰金源二子鳳毛也</hi>　増兄弟<lb/>
俱貴皆爲郡縣　並作臺郎<hi>漢書何武字君公蜀都郫人兄弟五人皆爲郡縣</hi>
<hi>晋書祖逖字士雅范陽人與弟約將母詣洛交結人流逖舅程元良良弟收並臺郎州郡有勢于洛</hi>　使<lb/>
俱兩綬　愧無一言<hi>漢書金日磾兩子賞建俱爲侍中賞爲奉車建駙馬都尉及賞嗣侯</hi>
<hi>佩兩綬上謂霍光曰金氏兄弟不可使俱兩綬耶光對曰賞自嗣父爲侯耳上笑曰侯不在我與將軍乎光曰</hi>
<hi>先帝之約非功不侯之後漢書鄧悝字叔招安帝即位拜城門校尉自延平  初悝兄弟率常在中供飬兩宫</hi>
<hi>悝上疏曰幸得遭值聖明兄弟充列顯位並侍幃幄與聞政事無拾遺一言以補萬分而久在禁省日月益長</hi>
<pb n="KR3k0055_WYG_254-17a"/>
<hi>罪責日深惟陛下哀憐之</hi>　前後象州　大小上郡<hi>南史夏侯夔爲象州刺史兄亶</hi>
<hi>先經此任並有㤙惠百姓歌曰前兄後弟布政優優馮馮立與兄野王相代爲西河上郡太守民歌之曰大</hi>
<hi>君小馮君兄弟繼踵相因循聰明賢知惠吏民政如魯衛徳化均周公康叔猶二君</hi>　俱官八座<lb/>
　皆登三品<hi>唐書閻立本代兄立徳爲工部尚書兄弟相代爲八座時人榮之  又曰崔鄯兄弟</hi>
<hi>六人至三品邠郾鄲凡爲禮部五吏部再唐興無有也</hi>　對管華近　同爲幕官<lb/>
<hi>又曰温大雅遷黄門侍即弟彦博亦爲中書侍即對管華近識者榮之髙祖從容謂曰我起晋陽爲卿一門耳</hi>
<hi>官西川杜憬辟楊收節度判官弟嚴觀察判  兄弟同幕時人榮之未幾同入爲御史</hi>　大小大<lb/>
夫　兄弟節度<hi>唐書李光進其先河曲諸部姓阿鐵氏王承宗救易宗表光進爲將時光顔亦</hi>
<pb n="KR3k0055_WYG_254-17b"/>
<hi>至大夫故軍中呼大小大夫軍又曰凉國李愬自鳳翔隴右節度代其兄愿爲武寜  節度使弟兄交換徐岐</hi>
<hi>兩鎭</hi>　碑稱棠棣　第有梧桐<hi>賈敦頤爲洛州司馬人爲刻碑市旁弟敦實又爲長</hi>
<hi>史人復爲立碑其側號棠棣碑韓韓子華兄弟皆爲宰相所居第有梧桐京師稱桐木  家以别康公其家呼</hi>
<hi>子華爲三相公持國爲五相公</hi>　兄草弟麻　弟書兄制<hi>金坡遺事錢希白惟演從</hi>
<hi>兄也惟演拜相希白當制世稱弟拜相兄草麻前代未有  元豐官制行曲阜之除天官南封爲西掖行詞元</hi>
<hi>符末魯公拜相曲阜以學士草制對便殿以親嫌辭上云禁中已檢見韓維故事乃批㫖云兄弟迭居詞禁兄</hi>
<hi>行弟辭弟草兄制</hi>　時羡三楊　人稱七薛<hi>楊憑與弟凝凌皆有名大歴中踵擢</hi>
<hi>進士第時號三楊第唐書薛播兄弟七人皆擢進士  時號七薛</hi>　三人輔相　一時<lb/>
<pb n="KR3k0055_WYG_254-18a"/>
貴顯<hi>上韓獻肅絳事見前兄弟友恭𩔖度宋史陳堯叟堯佐俱拜平章堯咨以儒臣換節  使一時貴顯</hi>
　召弟代兄　同時出守<hi>唐書韋嗣立爲萊蕪令太宗召問曰卿父嘗言臣有兩子</hi>
<hi>堪事陛下卿兄弟在官誠如父言朕今以卿代兄即日拜鳳閣舍人  南史梁簡文帝餞臨海太守劉孝儀蜀</hi>
<hi>郡太守劉孝勝詩曰兩杜昔夾河二龍今出守</hi>　同官兩省　繼美三司<hi>唐書裴寛</hi>
<hi>兄弟八人皆擢明經任臺省弟張暐贈開府儀同三司子履氷金吾將軍  季良殿中監</hi>　自稱仕<lb/>
宦　世羡顯家<hi>唐書崔湜與弟液澄從兄涖並以文翰居要官每宴私比東晋王謝曰吾一門</hi>
<hi>入仕歴宦未嘗不爲第一丈夫當先據要路以制人豈能黙黙受制于人哉  孫簡歴河中興元宣武節度而</hi>
<hi>弟範亦爲淄青節度使世推顯家</hi>　疊至詔書　對擁旄節<hi>唐闕史左丞盧渥字</hi>
<pb n="KR3k0055_WYG_254-18b"/>
<hi>子章軒冕之盛近代無比伯仲四人咸登顯列乾符初母憂服闋渥拜陜西觀察使沼除給事中沅除左拾遺</hi>
<hi>治遷監察御史詔書疊至及赴任陜郊洛城朝臣以下設祖筵洛城爲之一空都人聳觀亘數十里有白髯驛</hi>
<hi>吏聲指曰某自擁篲清郵五十載未嘗觀祖送之盛有如此者渥題詩于嘉祥驛云  唐書楊汝士爲東川節</hi>
<hi>度使時嗣復鎭西川乃族昆弟對擁旄節時人榮之</hi>　增從兄弟河東三鳳　轅<lb/>
門二龍<hi>唐書薛元敬隋𨕖部郎中邁之子與從兄弟收及族兄徳音齊名世號河東三鳳收爲長離徳</hi>
<hi>音爲鸑鷟元敬年少爲鵷雛武徳中爲文學館學士杜如晦重之  孔帖烏承玭與族兄承恩皆爲先鋒沈勇</hi>
<hi>剛决號轅門二龍</hi>　貲財無異　鄉里同稱<hi>牛敬則與三從兄弟居四十餘年貲</hi>
<hi>産無異世後漢書蔡邕與從弟同居三  不分財鄉里髙其義</hi>　念生平語　思自全<lb/>
<pb n="KR3k0055_WYG_254-19a"/>
計<hi>又曰馬援爲新息侯從容謂官屬曰吾從弟少游哀吾慷慨多大志曰士生一世但取衣食粗足若求贏</hi>
<hi>餘徒自苦耳當吾在浪泊西里間下潦上霧毒氣薫蒸仰看飛鳥跕跕墮水中卧念少游語何可得也  晉書</hi>
<hi>曰王衍居宰輔思自全之計以弟澄爲荆州從弟敦爲青州曰荆州有江漢之固青州有負海之險卿二人在</hi>
<hi>外而吾留此足以爲三窟矣識者鄙之</hi>　封胡遏末　龍子釋奴<hi>世説謝夫人曰</hi>
<hi>羣從兄弟則有封胡遏末按封胡謝韶小字遏末謝淵小字或曰封謂朗遏謂元末謂韶一作胡謂淵遏謂元</hi>
<hi>末謂韶稱隋書盧昌衡小字龍子從弟思道小字釋奴宗中俱  英妙故幽州爲之語曰盧家千里釋奴龍子</hi>
　越俗超塵　聮冠積笏<hi>南史梁劉歊字子元博學能文族弟訏字彦度㓜稱純孝</hi>
<hi>兄弟二人卜築鍾山有終焉之志劉孝標稱之曰訏超超越俗如天半朱霞歊矯矯出塵如雲中白鶴皆歉嵗</hi>
<pb n="KR3k0055_WYG_254-19b"/>
<hi>之梁稷寒年之纖纊也宫唐書崔儷諫議大夫羣從數十人自興寜里謁大明  冠葢蟬聨嵗時宴于家以一</hi>
<hi>榻置笏猶重積其上琳與弟太子詹事珪光禄卿瑶俱列棨㦸號三㦸崔家</hi>　升殿偕榮<lb/>
詞林同貴<hi>又曰鄭善果詔與裴寂等十人每奏事得升殿而從父兄元璹亦與時以爲榮  元史鄭</hi>
<hi>滁孫宋景定進士至元間爲學士弟陶孫亦登進士授編修修國史至宋徳祐末年事陶孫曰臣嘗仕宋宋是</hi>
<hi>年亡義不忍書遂終不書</hi>　原義兄弟小一月　侍終日<hi>吳志孫權母謂權曰</hi>
<hi>公瑾伯符同年小一月耳我視之如子汝可兄事之恩蜀志雲長翼徳爲别部司馬先主與二人寢則同牀</hi>
<hi>若兄弟稠人廣坐立侍終日</hi>　增兄事鄭僑　交懽趙禹<hi>史記孔子過鄭與子</hi>
<hi>産如兄弟兄事子産湯漢書張湯趙禹共定律令務在深文禹至少府  爲廷尉交懽湯兄事禹</hi>　原<lb/>
<pb n="KR3k0055_WYG_254-20a"/>
兄事袁盎　弟畜灌夫<hi>史記季心任俠殺人亡吴從袁絲兄事之弟畜灌夫</hi>　增<lb/>
兄弟不睦小忿　私情<hi>左傳兄弟雖有小忿不廢懿親  蜀志許靖與從弟劭俱知名</hi>
<hi>有人倫盛名私情不協劭爲郡功曹排擯靖不得齒叙也</hi>　尋斧　散金<hi>左傳宋昭公將去羣</hi>
<hi>公子樂豫曰公族公室之枝葉也葛藟猶庇其根本故君子以爲比而縱尋斧焉必不可  通鑑主父偃爲齊</hi>
<hi>相徧召昆弟散五百金與之曰無復入偃之門</hi>　鞠子　友生<hi>書兄亦不念鞠子哀大不友于</hi>
<hi>弟注言爲人兄不念稚子之可哀大不能和友于弟  詩雖有兄弟不如友生</hi>　絶國　䦧牆<lb/>
<hi>晉信莒祈訴以絶魯曰信蠻夷之訴絶兄弟之國  詩兄弟閲于牆外禦其侮</hi>　奴畜　火攻<lb/>
<hi>史記衛青少時自平陽公主家歸其父父使牧羊先母之子皆奴畜之不以爲兄弟  下周伯仁事見前</hi>
<pb n="KR3k0055_WYG_254-20b"/>
相瘉　不協<hi>詩不令兄弟交相爲瘉之左傳吾兄之不協焉怨諸侯  不睦</hi>　擁馬<lb/>
寄牋<hi>前燕録慕容廆父渉歸分部落七百户與長庶子吐谷渾分馬以給之廆嗣位而部馬鬬廆怒遣使</hi>
<hi>讓渾渾曰兄弟至親而以馬鬬加怒當去汝萬里于是遂西移八千里瘣後悔之遣乙那樓追渾謝之乃擁回</hi>
<hi>渾馬馬東行數百步輒悲鳴西奔樓曰此非人事遂附陰山面黄河後遷隴右  談苑韓浦韓洎咸有詞學洎</hi>
<hi>常輕浦語人曰吾兄爲文譬如繩樞草舍聊庇風雨予之爲文是造五鳳樓手浦竊聞其言偶得蜀牋以詩贈</hi>
<hi>泊曰十様蠻牋出益州寄來新自浣溪頭老兄得此全無用助爾添修五鳳樓</hi>　尋干戈　謡<lb/>
粟布<hi>左傳髙辛二子長曰閼伯季曰實沈居于曠林不相能也日尋干戈以相征討  綱鑑漢文徙淮南</hi>
<hi>王于蜀嚴道不食而死人謡曰一斗粟尚可舂一尺布尚可縫兄弟二人不相容</hi>　譬斷手<lb/>
<pb n="KR3k0055_WYG_254-21a"/>
譏失教<hi>又曰袁譚欲攻弟尚王修諫曰此敗亡道也兄弟左右手譬人將鬬斷右手曰我必勝乎  春</hi>
<hi>秋鄭伯克段于鄢傳曰稱鄭伯譏失教也</hi>　哭影堂　泣家廟<hi>宋史王安國嘗陳于兄安</hi>
<hi>石曰天下洶洶不樂新法恐爲家祸安石不聼安國哭于影堂曰家門滅矣  朱子嘗言陳亨伯創經制錢時</hi>
<hi>兄弟有名某者勸止之不從乃率其子姪泣于家廟以為作俑之罪祖宗將不祀矣</hi>　謗訕免官<lb/>
　輕侮損譽<hi>晋書散騎常侍祖納初與弟約不睦中宗甚任約疎納納乃言于中宗曰約爲人外</hi>
<hi>有國士之形内懐凌上之性抑而使之可也若假其權必爲亂階中宗弗納納遂以兄弟相謗免官及後約爲</hi>
<hi>逆論者始知納忠誠素宋史和嶠爲少保散騎常侍性至儉悋同母弟郁  無名稱嶠輕侮之以此爲損</hi>
升沉搆怨　感悟爲善<hi>唐書劉仁軌既宦達其弟仁相在鄉曲升□不同遂搆嫌恨與</hi>
<pb n="KR3k0055_WYG_254-21b"/>
<hi>兄别籍每于縣祗奉戸課或謂之曰何不與給事同籍五品家當免差科仁相曰誰能向狗尾底避陰凉耶</hi>
<hi>宋史王魏公有弟傲不可訓一日遇冬至祠家廟列百壺于堂弟皆擊破之家人惶駭魏公忽自外來入見酒</hi>
<hi>流滿路不可行公無一言但攝衣歩入其後弟忽感悟爲善</hi>　飲乳輟争　噉棗中<lb/>
毒<hi>韓思彦廵察劍南有兄弟相訟累年不决思彦令厨宰飲以乳兄弟泣曰公以吾兄弟同乳而生耶遂輟</hi>
<hi>争訟棊世説魏文帝忌弟任城王驍壯因在卞太后閣共圍  並噉棗文帝以毒置諸棗蔕中自選可食者而</hi>
<hi>進王不悟遂雜進之既中毒太后索水救之帝預勅左右毁缾罐太后徒跣趨井無以汲須臾遂卒復欲害東</hi>
<hi>阿太后曰汝已殺我任城不得復殺我東阿</hi>　不睦不弟　不友不恭<hi>周禮以八</hi>
<hi>刑糾萬民二曰不睦之刑三曰不弟之刑  下詳見兄弟一</hi>　用刑誅管　克段<hi>詩序</hi>
<pb n="KR3k0055_WYG_254-22a"/>
<hi>管蔡流言以亂周室周公乃誅管叔而放蔡叔  左傳□伯克叚于鄢詳前</hi>　揚干亂行晉<lb/>
侯不罪其用鉞　叔魚鬻獄叔向亦明其正刑<hi>又曰晉侯弟揚</hi>
<hi>干亂行于曲梁魏絳戮其僕晉侯謂絳曰寡人有弟不能教訓使干大命絳謝曰不敢廢命至于用鉞  叔魚</hi>
<hi>爲理官納雍子之女蔽罪邢侯邢侯怒殺叔魚與雍子于朝叔向曰三人同罪施生戮死可也雍子買直鮒也</hi>
<hi>鬻獄邢侯専殺其罪一也仲尼曰叔向古之遺直也治國制刑不隱于親</hi>
　　兄弟四<lb/>
原賻布班貧<hi>禮記子栁之母死既葬子碩請以賻布之餘具祭器子栁曰君子不家于喪請班諸</hi>
<hi>兄弟之貧者</hi>　旁治<hi>又曰旁治兄/弟治正也</hi>　無相猶矣<hi>詩兄及弟矣式相好矣無</hi>
<pb n="KR3k0055_WYG_254-22b"/>
<hi>相猶矣</hi>　貴介<hi>左傳王子圍寡/君之貴介弟也</hi>　以勇以諾<hi>史記季布以諾弟季心以</hi>
<hi>勇楚人諺曰得黄金百不如得布一諾</hi>　訟田相責<hi>漢書韓延壽爲左馮翊有昆弟訟田延壽</hi>
<hi>傷教化不至乃閉閣思過於是訟者慚悔以田相移終死不争</hi>　北嚮東嚮<hi>又曰丞相田蚡召客</hi>
<hi>飲坐其兄蓋侯北嚮自坐東嚮以爲漢相尊不可以兄故私撓由此漸驕</hi>　田園取荒<hi>又曰薛包</hi>
<hi>好學敦行弟求分財異居包不能止乃中分其財奴婢取老弱者曰我與共事久矣田園取其荒者曰吾少時</hi>
<hi>所理意所戀也器物取其朽敗者曰吾素所服食身口所安也</hi>　欲就弟名<hi>魯恭憐弟平小欲就</hi>
<hi>其名託病不仕</hi>　不受辟<hi>後漢書鍾皓字季明以二兄未顯故不受公府辟</hi>　欲辭爵<lb/>
<hi>又曰韋元成兄宏爲太常丞多罪過父賢爲丞相以宏當辭敕令自免及賢病篤門下生矯賢令以元成爲後</hi>
<pb n="KR3k0055_WYG_254-23a"/>
<hi>賢薨元成即陽爲病狂不應召欲讓爵辟兄宣帝髙其節</hi>　欲成弟舉<hi>又曰許荆祖父武第五倫</hi>
<hi>舉武乃爲孝亷以二弟普晏未顯欲成之乃謂曰禮有别居乃剖財爲三分自取肥田彊奴婢鄉人皆稱二弟</hi>
<hi>義讓普晏等以得舉武乃會宗族泣曰吾盗聲位二弟未立所以自取大譏今理産所增三倍于前悉推二弟</hi>
<hi>一無所留</hi>　不過從兄飯<hi>又曰光武問第五倫伯魚曰聞卿爲吏不過從兄飯有之乎對曰臣</hi>
<hi>少遭飢亂實不敢妄過人食帝大笑</hi>　季方難爲弟<hi>世説陳長丈孝先共論其父因白寔寔曰</hi>
<hi>元方難爲兄季方難爲弟</hi>　盡與爲傭錢<hi>鄭均字仲虞兄爲縣吏頗受禮遺均諫不從乃爲傭</hi>
<hi>得錢帛歸與兄曰物盡可復得為吏作贓終身捐棄兄感悟遂爲亷潔</hi>　何減驃騎<hi>晉書何準兄爲</hi>
<hi>驃騎勸準仕準曰第五之名何減驃騎準兄弟中居第五也</hi>　投燭無忤<hi>世説周顗字伯仁友</hi>
<pb n="KR3k0055_WYG_254-23b"/>
<hi>愛過常弟嵩因酒曰兄才不及弟横得重名然蠟燭投之顗神無忤徐曰阿奴火攻誠出下䇿</hi>　僧彌<lb/>
難爲兄<hi>世説王珉字季琰少有才藝名出珣之右語曰法䕶非不嘉僧彌難爲兄法䕶珣小字僧彌珉</hi>
<hi>小字</hi>　逵逮憂樂<hi>又曰戴逮逵之弟驍果多權畧逵厲操山東而逮以武勇顯謝安問志業何如</hi>
<hi>逮答曰下官不堪其憂家兄不改其樂</hi>　增腰鼓兄弟<hi>南史沈懐文三子淡深沖沖仕齊爲</hi>
<hi>御史中丞與兄淡深名譽有優劣世號爲腰鼔兄弟淡深並歴御史中丞兄弟三人並爲司直晉宋所未有也</hi>
　若蜂腰矣<hi>又曰周宏正㓜孤及弟宏直爲伯父捨所飬宏正醜而不陋吃而能談誹諧似優剛</hi>
<hi>膓似直善元理爲當世所宗自稱有才無相宏直方雅氣調髙于次昆或問孰賢曰若蜂腰矣</hi>　阿鴻<lb/>
摩天<hi>北史崔光悌之子鴻弱冠有著述拜給事中光悌謂次子曰阿鴻摩天去汝可不勉哉</hi>　兄<lb/>
<pb n="KR3k0055_WYG_254-24a"/>
尚節義<hi>唐書李勣季弟感年十五有竒操李密敗陷于世充令作書召勣對曰兄尚節義今已事主不</hi>
<hi>能移也</hi>　友愛合丹<hi>傳載劉巨麟開元中爲廣州刺史弟仲邱爲麗正殿學士兄弟友愛有羅</hi>
<hi>浮道者為巨麟合丹劑將分半以遺仲邱命刀中破之分銖無差焉</hi>　不問有無<hi>金史張彀天性</hi>
<hi>孝友任子悉先諸弟俸禄所得亦委其弟掌之未嘗問有無云</hi>
　　兄弟五<lb/>
原詩漢拾遺書上留田行曰里中有啼兒似𩔖親父子<lb/>
囬車問啼兒慷慨不可止<hi>案上留田地名其地人不字孤弟鄰人作此以風之</hi>
魏曹植贈弟白馬王彪詩曰謁帝承明廬逝將歸舊疆<lb/>
<pb n="KR3k0055_WYG_254-24b"/>
清晨發皇邑日夕過首陽伊洛曠且深欲濟川無梁泛<lb/>
舟越洪濤怨彼東路長修坂造雲日我馬元以黄鴟梟<lb/>
鳴衡軛豺狼當路衢蒼蠅間白黒讒巧令親疎欲還絶<lb/>
無逕攬轡止踟蹰秋風發㣲涼寒蟬鳴我側原野何蕭<lb/>
條白日忽西匿感物傷我懐撫心長歎息丈夫志四海<lb/>
萬里猶比鄰何必同衾裯然後展殷勤倉卒骨肉情能<lb/>
不懐苦辛　増曹子建七歩詩曰煮豆然豆萁豆在釡<lb/>
中泣本是同根生相煎何太急　原晉陸機與弟雲詩<lb/>
<pb n="KR3k0055_WYG_254-25a"/>
曰有命自天崇替靡常王師乗運席卷江湘俯慚堂構<lb/>
仰惟先靈孰云忍愧寄之我情昔我斯逝族有餘榮今<lb/>
我來思堂有哀聲我行其道鞠爲茂草我履其房屋存<lb/>
人亡撫膺泣血灑涙彷徨　又詩曰伊我俊弟咨爾士<lb/>
龍懐襲瑰瑋播殖清風非徳莫勤非道莫𢎞垂翼東畿<lb/>
耀穎名邦緜緜洪統非爾孰崇依依同生恩篤情結義<lb/>
存並濟胡樂之悦願爾偕老攜手黄髮　又於承明作<lb/>
與弟士龍詩曰牽世嬰時網駕言逺徂征飲餞豈異族<lb/>
<pb n="KR3k0055_WYG_254-25b"/>
親戚弟與兄分塗長林側揮袂萬始亭南歸憩永安北<lb/>
邁頓承明　陸雲答兄詩曰昔我昆弟如鸞如龍今我<lb/>
友生凋俊墜雄華堂傾榱廣宅頺墉髙門降衡修庭樹<lb/>
蓬　又陸機贈弟雲詩曰行矣怨路長惄焉傷别促指<lb/>
塗悲有餘臨觴歡不足我若西流水子如東峙岳慷慨<lb/>
逝言感徘徊居情育安得擕手俱契闊成騑服　又陸<lb/>
雲答兄機詩曰悠逺塗何極别促怨會長銜恩戀行邁<lb/>
興言在臨觴南津有絶濟北渚河無梁神徃同逝感形<lb/>
<pb n="KR3k0055_WYG_254-26a"/>
留悲參商衡軌若殊迹牽牛非服箱　宋謝靈運答謝<lb/>
惠連詩曰懐人行千里我勞盈十旬别時花灼灼别後<lb/>
葉蓁蓁　謝惠連西陵獻康樂詩曰哲兄感此别相送<lb/>
越坰林飲餞野亭館分袂澄湖陰悽悽留子言眷眷浮<lb/>
客心迴塘隱艫枻逺望絶形音　謝曕答靈運詩曰華<lb/>
萼相光飾嚶鳴悦同響親親子敦余賢賢吾爾賞比景<lb/>
後先暉方年一日長萎葉愛榮條涸流好河廣　梁簡<lb/>
文帝應令詩曰㣲軀多幸接萼嘉運紫幄承慈青襟禀<lb/>
<pb n="KR3k0055_WYG_254-26b"/>
訓傍玉流温依蘭染薫百氏旣洽六義乃摛辭河㵼潤<lb/>
髙論忘疲翠幕晨宇朱花夜池牕斜八綺燈懸百枝<lb/>
又示晉陵弟詩曰零雨岐路悲送歸臨水節時事雖爲<lb/>
舛離憂等閒别　昭明太子示雲麾弟詩曰白雲飛兮<lb/>
江上阻北流分兮山風舉山萬仞兮多髙峰流九派兮<lb/>
饒江渚上岧嶤兮乃逼天雲㣲蒙兮後興雨實覽歴兮<lb/>
此名地故遨逰兮兹勝所爾登渉兮一長望理化顧兮<lb/>
忽憶予想玉顔兮在目中徒踟蹰兮增延佇　又示徐<lb/>
<pb n="KR3k0055_WYG_254-27a"/>
州弟詩曰宴君晝室晴眺銅池三墳既覽四始兼摛髙<lb/>
宇既清虚堂復静義府載陳元言斯逞　劉孝綽與虞<lb/>
弟詩曰下邑非上郡徒然想二馮余慙野王徳爾勗勝<lb/>
鄉風望望餘途盡悽悽良宴終朝蔬一不共夜被何由<lb/>
同　劉孝標冬日家園别陽羡始興詩曰四鳥怨離羣<lb/>
三荆悦同處如今腰艾綬東南各殊舉且欣棠棣集彌<lb/>
惜光隂遽黠吏本須裁豪民亦難御願勗千金水思聞<lb/>
五湖譽　増劉公幹贈從弟詩曰汎汎東流水磷磷水<lb/>
<pb n="KR3k0055_WYG_254-27b"/>
中石蘋藻生其涯華葉紛擾溺采之薦宗廟可以羞佳<lb/>
客豈無園中葵懿此出深澤　亭亭山上松瑟瑟谷中<lb/>
風風聲一何盛松枝一何勁氷霜正慘悽終歳常端正<lb/>
豈不畏凝寒松栢有本性　鳳凰集南嶽徘徊孤竹根<lb/>
于心有不厭奮翅凌紫氛豈不常勤苦羞與黄雀羣何<lb/>
時當來儀將須聖明君　梁世祖贈到漑到洽詩曰魏<lb/>
世重雙丁晉朝稱二陸何如今兩到復似凌寒竹　唐<lb/>
韋應物贈弟詩曰余解郡符去爾爲外事牽寜知風雨<lb/>
<pb n="KR3k0055_WYG_254-28a"/>
夜復此對床眠始話南池飲更詠西樓篇無將一會夢<lb/>
歳月坐推遷　杜甫懐弟頴觀詩曰陽翟空知處荆南<lb/>
近得書積年仍逺别多難不安居江漢春風起氷霜昨<lb/>
夜除雲天猶錯莫花萼尚蕭疎對酒都疑夢吟詩正憶<lb/>
渠舊時元日會鄉黨笑吾廬　又喜弟觀即到詩曰巫<lb/>
峽千山暗終南萬里春病中吾見弟書到汝爲人竟答<lb/>
兒童問來經戰伐新泊船悲喜後𣢾𣢾話歸秦　待爾<lb/>
嗔烏鵲抛書示鶺鴒枝間喜不去原上急曾經江閣嫌<lb/>
<pb n="KR3k0055_WYG_254-28b"/>
津栁風帆數驛亭應論十年字愁絶始星星<lb/>
原賦魏曹植建安十六年大軍西討馬超太子留監國<lb/>
植時從焉意有懐戀遂作離思之賦在肇秋之嘉月將<lb/>
曜師而西旗余抱疾以賔從扶衡軫而不怡慮征期之<lb/>
方至傷無階以告辭念嗣君之光惠庻殁命而不疑欲<lb/>
畢力於旌麾將何心而逺之願我君之自愛爲皇朝而<lb/>
寶已水重深而魚悦林修茂而鳥喜　又釋思賦曰家<lb/>
弟出飬族父郎中伊余以兄弟之愛心有戀然作此賦<lb/>
<pb n="KR3k0055_WYG_254-29a"/>
以贈之彼朋友之離别猶求思乎白駒况同生之義絶<lb/>
重背親而爲疎樂鴛鴦之同池羡比翼之共林亮根異<lb/>
其何戚痛别幹之傷心　晉陸機述思賦曰情易感於<lb/>
己攬思難戢於未忘嗟伊思之且爾夫何徃而不臧駭<lb/>
中心於同氣分戚貌於異方寒烏悲而饒音衰林愁而<lb/>
寡色嗟余情之屢傷負大悲之無力茍彼塗之信險恐<lb/>
此日之行昃亮相見之幾何又離居而别域觀尺景以<lb/>
傷悲俯寸心而悽惻<lb/>
<pb n="KR3k0055_WYG_254-29b"/>
原贊隋辛徳源姜肱贊曰姜肱澹雅昆季遺榮同衾協<lb/>
好比徳齊聲戰勝而悦嘉遯以貞孤舟直邁卷跡滄溟<lb/>
　東晉庾統三人贊曰運遘屯凶三孤丞立離禽嚶鳴<lb/>
邂逅同集式榖旣熟和響具翕肇彼逺岐冺焉齊入<lb/>
朱明張臣尉贊曰詩詠張仲今也朱明輶財敦友衣不<lb/>
表形寡妻屏穢棠棣增榮臣尉邈然醜𩔖感誠<lb/>
原書吴陸景與兄書曰向訣不知所言追惟銜恨恨結<lb/>
胸懐懐此戀恨何時可言望路則尚近别已千里其爲<lb/>
<pb n="KR3k0055_WYG_254-30a"/>
思結纒在心膂於是離析路人悲之况處至戚兼之懿<lb/>
好情之感咽何時可勝念兄始出旣當勞思嚴寒向隆<lb/>
經塗轗軻旣宜保徳爲世作資厚自珍愛　又與兄書<lb/>
曰自尋外役出入三年縁兄之篤睦心時存之寶錄兄<lb/>
書積之盈笥不得新命無以自慰時輒温故以釋其思<lb/>
有信勿忘數字毎見手跡如復暫會　又答從兄安成<lb/>
王書曰奉告清言溢目眷逮周委炎光已盛願此勝宜<lb/>
仰承發止已次新林引邁務殷無妨怡賞三湘奥區九<lb/>
<pb n="KR3k0055_WYG_254-30b"/>
疑形勝浮洲動浪聞瞑鷗之舊説安流洞浦憶采若之<lb/>
遺風昔景伯出蕃髙風振古叔英之部清約見稱兄政<lb/>
譽平宣威和兼濟加以夏石竒雲秋江迥月翰飛紙落<lb/>
理豐詞賦賞末興餘時希逮憶暌離方逺川途修曠炎<lb/>
凉方改願加珍勗綠字可傳白雲終間心傷淚灑投筆<lb/>
無宣　増陶淵明與儼等書曰汝輩稚小家貧無役柴<lb/>
水之勞何時可免念之在心若何可言然雖不同生當<lb/>
思四海皆兄弟之義鮑叔敬仲生財無猜歸生伍舉班<lb/>
<pb n="KR3k0055_WYG_254-31a"/>
荆道舊遂能以敗爲成因喪立功他人尚爾况同父之<lb/>
人哉頴川韓元長漢末名士身處卿位八十而終兄弟<lb/>
同居至於没齒濟北汜稚春晉時操行人也七世同財<lb/>
家無怨色詩曰髙山仰止景行行止汝其愼哉<lb/>
　　喪兄弟一<lb/>
增詩曰死喪之威兄弟孔懐　禮曰兄弟之喪以親疎<lb/>
爲輕重　又曰兄弟之喪喪内除哀隨禮殺也　又曰<lb/>
奔兄弟喪先之墓而後之家爲位而哭　又曰孔子曰<lb/>
<pb n="KR3k0055_WYG_254-31b"/>
兄弟吾哭諸廟<lb/>
　　喪兄弟二<lb/>
增禮曰公叔木有同母異父兄弟死問於子游子游曰<lb/>
其大功乎狄儀有同母異父昆弟死問於子夏子夏曰<lb/>
我未之前聞也魯人則爲之齊衰今之齊衰狄儀之制<lb/>
也　又曰成人有其兄死而不爲衰者聞子臯爲成宰<lb/>
遂爲之衰成人曰蠶則績而蟹有匡范則冠而蟬有緌<lb/>
兄則死而子臯爲之衰<hi>闕</hi>　　曰劉紆早失母同産弟<lb/>
<pb n="KR3k0055_WYG_254-32a"/>
平尚㓜鞠育與同起卧及成人未嘗相離平卒紆哭泣<lb/>
嘔血而死　世説曰王徽之與獻之俱病術人曰應終<lb/>
而有生人樂代則死者可生徽之曰吾才不如弟請代<lb/>
術人曰凡代死者已年有餘今君與弟算俱盡何可代<lb/>
獻之卒徽之奔喪不哭直上靈牀坐取獻之琴彈之久<lb/>
而不調曰子敬人琴俱亡因一慟而絶<lb/>
　　喪兄弟三<lb/>
原灑血　含癰<hi>陳業事詳兄弟弟下徐苖事詳兄</hi>　哀痛過期　子孫<lb/>
<pb n="KR3k0055_WYG_254-32b"/>
侍宴<hi>唐書趙宏智父事兄宏安俸祿歸之不敢私宏安卒哀痛過期  李勣將卒囑弟事見前祖孫𩔖</hi>
　增稱爲義士　哀若大喪<hi>杜林事見前兄弟𩔖主唐書畢構弟栩以太府  簿</hi>
<hi>留司東都聞構疾馳歸哀毁如大喪雖變服未嘗笑天下稱其友悌</hi>　周嵩辭弔　虞監<lb/>
盡哀<hi>晉書周顗被害王敦使人弔顗弟嵩嵩曰亡兄天下人爲天下人所殺復何所弔敦甚銜之又因事</hi>
<hi>誅嵩抱唐書宇文化及欲殺虞世基世南號泣  訴請代不能得自是哀毁骨立</hi>
　　喪兄弟四<lb/>
原如剡之痛<hi>朞之喪如剡言痛也</hi>　期年之服<hi>後漢書馬援兄卒行服朞年不離喪</hi>
<hi>所</hi>　馬稜心喪<hi>馬稜字伯威少孤依從兄毅共居㤙猶同産毅卒稜心喪三年</hi>
<pb n="KR3k0055_WYG_254-33a"/>
　　喪兄弟五<lb/>
原詩宋顔延之除弟服詩曰徂没離二秋淹泣偹三冬<lb/>
佳辰緬難紀來算忽易窮升沒奄期晦灑埽易禮容縞<lb/>
衣變余體長逝歸爾躬<lb/>
原賦魏文帝悼夭賦曰族弟文仲亡時年十一母氏傷<lb/>
其夭逝追悼無已予以宗族之愛乃作斯賦氣紆結以<lb/>
塡胸不知涕之縱横時徘徊于舊處覩靈衣之在牀感<lb/>
遺物之如故痛爾身之獨亡愁端坐而無聊心慼慼而<lb/>
<pb n="KR3k0055_WYG_254-33b"/>
不寜歩廣厦而踟蹰覽萱草於中庭悲風蕭其夜起秋<lb/>
氣憯以厲情仰瞻天而太息聞别鳥之哀鳴<lb/>
原文晉潘岳爲楊長文作弟仲武哀祝文曰悠悠上天<lb/>
我獨何辜祖考早世兄弟㓜孤偹嘗艱毒同集蓼荼父<lb/>
兮生我過庭靡聞母兮鞠我寜一苦辛日顧日復我弟<lb/>
我身並自垂髮越于成人濬哲聰朗純粹温良烈烈清<lb/>
風邦族之望母氏劬勞庶爾之報彼蒼者天子何不弔<lb/>
殲我令弟窮泉是造無父何怙無弟何友㷀㷀此身哀<lb/>
<pb n="KR3k0055_WYG_254-34a"/>
哀慈母煩冤痛毒撫心思咎哀爾簿祜逄家多阻弱冠<lb/>
未室盛年絶緒喪庭寥廓廬位無主冥冥長夜窈窈元<lb/>
宇當復何時見我仲武于以袝之于其王父魂而有靈<lb/>
神其寜處　又哭弟文曰視不見兮聼不聞逝日逺兮<lb/>
憂彌殷終皓首兮何時㤀情楚惻兮常苦辛<lb/>
原啟梁簡文帝敘南康簡王薨上東宫啟曰方當逸足<lb/>
長衢克固藩屏而峰摧璧毁一朝云及綱兄弟各從王<lb/>
役東守西撫常願陪承甲館同奉畫堂預得西苑賦文<lb/>
<pb n="KR3k0055_WYG_254-34b"/>
北塲旋食豈謂不幸獨隔昭世異林有悲飛鳴斯切伏<lb/>
惟殿下愛睦恩深常棣天篤北海云亡騎𫝊餘藁東平<lb/>
告盡驛問留書嗚呼此恨復在茲日　劉孝儀從弟喪<lb/>
上東宫啟曰亡從弟遵百行無㸃千里立志同氣三荆<lb/>
之友假寢十起之慈皆禮之于自然行之如俛拾自碣<lb/>
宫陪宴釣臺從幸攀附鱗翼三十餘載茫昧與善一旦<lb/>
長辭劍匿光芒璧碎符采躬摇神筆親動妙思雖毎想<lb/>
南皮書憶阮瑀行經北館歌悼子侯不足輩此深仁齊<lb/>
<pb n="KR3k0055_WYG_254-35a"/>
兹舊愛<lb/>
原書梁元帝答晉安王敘南康簡王薨書曰南康兄器<lb/>
宇沖貴風神英挺魏之中山徒聞退讓晉之扶風雖號<lb/>
師範用今方昔若吞夢雲及尋陽私疾孝感神明殆不<lb/>
勝喪扶而後起猶冀天道可期豈謂福善虚説且分違<lb/>
易久嘉㑹難逄綢繆宫閫不過紈綺之事離羣作鎭動<lb/>
廽星紀之歴志異䨇鸞之集遽切四鳥之悲松茂柏悦<lb/>
夙昔歡抃芝焚蕙歎今用嗚咽<lb/>
<pb n="KR3k0055_WYG_254-35b"/>
原祭文宋陶濳祭從弟文曰曰仁者壽竊獨信之如何<lb/>
斯言徒能見欺年甫過立奄與世辭長歸蒿里邈無還<lb/>
期庭樹如故齋宇廓然孰云敬逺何時復旋　顔延之<lb/>
祖祭弟文曰闔棺窮野啟殯中荒靈影夙滅筵寢虚張<lb/>
人徃運來自秋徂陽蕃蘭落色宿草滋長孰云不痛辭<lb/>
家去鄉爾之于役爰適兹邑上秋告來方春佇立如何<lb/>
不弔吉違凶集六親恫心姻朋浩泣我雖載奔伊何云<lb/>
及永懐在昔追亡悼存唯兄及弟瞻母望昆生無榮嬿<lb/>
<pb n="KR3k0055_WYG_254-36a"/>
沒望歸魂今龜吉兆祖櫬東旋靈轅次路嚴舟在川廓<lb/>
然何及痛矣終天<lb/>
　　外祖孫一<lb/>
增漢書曰王符字節信安定臨涇人也少好學有志操<lb/>
與馬融竇章張衡崔瑗等友善安定俗鄙庻孽而符無<lb/>
外家爲鄉人所賤　晉書曰殷顗庾恒並是謝鎭西外<lb/>
孫殷少而率悟庾每不推嘗俱詣謝公謝公熟視殷曰<lb/>
阿巢故似鎭西于是庾下聲語曰定何似謝公續復云<lb/>
<pb n="KR3k0055_WYG_254-36b"/>
巢頰似鎭西庾復云頰似足作健否　陶淵明孟府君<lb/>
𫝊曰君諱嘉字萬年淵明先親君之第四女也凱風寒<lb/>
泉之思實鍾厥心謹按採行事撰爲斯𫝊懼或乖謬有<lb/>
虧大雅君子之徳所以戰戰兢兢若履深薄云爾　南<lb/>
史曰劉顯字嗣芳瓛族子也父鬷字仲翔博識强正名<lb/>
行自居㓜爲外祖臧質所鞠養質既富盛恒有音樂質<lb/>
亡後母沒十餘年鬷每聞絲竹之聲未嘗不歔欷流涕<lb/>
　六帖曰周翼無託飬在郤家<lb/>
<pb n="KR3k0055_WYG_254-37a"/>
　　外祖孫二<lb/>
增述書　從學<hi>漢書楊惲字子㓜其母司馬遷之女也惲始讀外祖太史公記頗爲春秋以材</hi>
<hi>能稱好交英俊諸儒名顯朝廷又云遷死惲祖述其書遂宣布焉  唐書蔣乂字德源常州人㓜從外家學得</hi>
<hi>其書遂博覽强記</hi>　解其忿訟　誡以廣咨<hi>後漢書樊重貲至巨萬而嘉惠宗族</hi>
<hi>外孫何氏兄弟争財重恥之以田二頃觧其忿訟年八十餘終  下見諸葛武侯誡外孫書</hi>　如虎<lb/>
而冠　畫龍未成<hi>漢紀吕后崩周勃盡誅諸吕而瑯琊王亦從齊至長安大臣議欲立齊王</hi>
<hi>皆曰母家駟鈞惡戾虎而冠者也方以吕氏故幾致亂天下今又立齊王是欲復爲吕氏也  南史蕭惠開思</hi>
<hi>話少子也初爲秘書即意趣與人不同比肩或三年不共語其外祖劉光祿成誡之曰汝思戚家子正應將迎</hi>
<pb n="KR3k0055_WYG_254-37b"/>
<hi>時俗緝外内之歡如汝自業將無少傷多異以取天下疾患耶蕭曰人間宜相緝和誠如慈㫖但不幸耿介恥</hi>
<hi>作凡人畫龍未成是以多忤耳</hi>　當繩其祖　皆踰其父<hi>晉書荀勗少依舅氏十餘</hi>
<hi>嵗能屬文從外祖魏太傳曰此兒當及其曽祖皆唐書楊於陵生子嗣復外祖韓滉撫其背曰名與位  踰其</hi>
<hi>父此楊氏之慶也因字曰慶門</hi>　嬉戲扶牀　感歎自杖<hi>韓集累累外孫冇攜有嬰</hi>
<hi>扶牀坐膝嬉戲歡争皇又元集扶牀小女君先識應有些些似外翁  隋書  甫繢三嵗而孤爲外祖韋孝寛</hi>
<hi>所鞠飬嘗與諸外兄博奕孝寛督以嚴訓繢感歎命左右自杖孝寛聞而對之流涕于是博渉經史</hi>　王<lb/>
筠風韻　袁湛雅操<hi>梁書王筠清潔好學沈約見筠以爲似外祖袁粲謂僕射張稷曰王</hi>
<hi>郎非惟額似袁公風韻都欲相似稷曰袁公見人輒矜嚴王郎見人必娱笑惟此一條不能酷似  晉書袁湛</hi>
<pb n="KR3k0055_WYG_254-38a"/>
<hi>少冇雅操爲外祖謝安所知以姪元女妻之</hi>　貴符相宅　恩遺補官<hi>晉書魏舒</hi>
<hi>字陽元少孤爲外家寗氏所飬寗氏起宅相宅者云當出貴甥外祖母以魏氏甥小而慧意謂應之舒曰當爲</hi>
<hi>外氏成此宅相後舒位至三公純司馬朴丞相光之兄里之孫也少喪母育于外祖范  仁紹聖初黨議起父</hi>
<hi>宏至中書論辨得罪純仁亦坐救黨人謫永州日疾失明客至必令朴導以見時朴方七嵗進揖應對如成人</hi>
<hi>客皆驚歎後以純仁遺恩補官</hi>
　　外祖孫三<lb/>
增中外之寶<hi>梁書范岫字懋賔㓜而學早孤事母以孝聞外祖顔延之早相題目以爲中外之寶</hi>
　汝家陽元<hi>又曰陸倕少爲外祖張岱所異謂諸子曰此汝家陽元也</hi>　自稱家世<lb/>
<pb n="KR3k0055_WYG_254-38b"/>
<hi>唐書温造字簡輿上愛其才問家世及年造對曰臣五世祖大雅外五世祖李勣臣犬馬之齒三十有六帝竒</hi>
<hi>之</hi>　枕石潄流<hi>南史顧協㓜孤隨母飬于外氏外從祖張永擕内外子姪游虎邱協年數歳永</hi>
<hi>撫之曰兒欲何戲協曰兒欲枕石潄流永歎曰顧氏興於此子</hi>
　　外祖孫四<lb/>
增詩唐杜甫詩曰爾爲曾外孫倜儻汗血駒　白居易<lb/>
詩曰中郎餘慶鍾羊祜子㓜能文似馬遷　宋王安石<lb/>
贈外孫詩曰南山新長鳳凰雛眉目分明畫不如年少<lb/>
從他愛棃棗長成須讀五車書<lb/>
<pb n="KR3k0055_WYG_254-39a"/>
增文諸葛武侯誡外孫曰丈夫之志當存髙逺慕先賢<lb/>
絶情欲棄凝滯廣咨問除嫌吝雖有淹留何損于美趣<lb/>
何患于不濟若志不强毅意不慷慨徒碌碌滯于俗黙<lb/>
黙束于情永竄伏于凡庸不免于下流矣<lb/>
增記宋蘇軾記外祖程公遺事曰紹聖二年三月九日<lb/>
某在惠州讀淵明所作外祖傳云凱風寒泉之思實鍾<lb/>
厥心意凄然悲之乃記公之遺事以遺程氏亦庻幾淵<lb/>
明之心也　朱熹記外大父遺事曰外家新安祝氏世<lb/>
<pb n="KR3k0055_WYG_254-39b"/>
以貲力好善聞于州郡生業幾有郡之半時稱祝半州<lb/>
有諱景先者字二翁尤長者元祐黄太史嘗贊其畫像<lb/>
外大父其第二子也諱確字永叔特淳厚孝謹竊感陶<lb/>
公作孟府君傳及近世眉山蘇公亦述程公遺事不勝<lb/>
凱風寒泉之思書此以遺康國使藏于家時出而訓習<lb/>
之以勵其子孫<lb/>
　　舅甥一<lb/>
增釋名曰舅久也　又曰姊妹之子曰甥　爾雅曰母<lb/>
<pb n="KR3k0055_WYG_254-40a"/>
之晜弟爲舅母之從父晜弟爲從舅又男子謂姊妹之<lb/>
子爲出謂我舅者吾謂之甥出出配他男而生　左氏<lb/>
注曰姊妹之孫爲從孫甥　彚苑曰母之兄弟妻之父<lb/>
皆曰舅婦謂夫之父亦曰舅又舅者舊也謂老舅之稱<lb/>
甥女之子曰甥　詩曰旣有肥牡以速諸舅　禮曰屬<lb/>
從者所從沒也亦服注屬從謂母雖没亦爲之服　又<lb/>
曰睦于父母之黨可謂孝矣黨親也　儀禮曰舅母之<lb/>
昆弟𫝊曰何以服緦從服也<hi>言從母服也</hi>　又曰甥何以緦<lb/>
<pb n="KR3k0055_WYG_254-40b"/>
報之也　檀弓曰從母之夫舅之妻二夫人相爲服君<lb/>
子未之言也<lb/>
　　舅甥二<lb/>
増詩曰王遣申伯路車乘馬我圖爾居莫如南土鍚爾<lb/>
介圭以作爾寶徃近王舅南土是保　左傳曰楚文王<lb/>
伐申過鄧鄧祁侯曰吾甥也止而享之騅甥聃甥飬甥<lb/>
請殺楚子鄧侯不許三甥曰亡鄧國者必此人也若不<lb/>
早圖後將噬臍其及圖之乎十六年楚伐鄧滅之　又<lb/>
<pb n="KR3k0055_WYG_254-41a"/>
曰陳厲公蔡岀也注姊妹之子曰岀　又曰叔向欲娶<lb/>
申公巫臣氏其母欲娶其黨叔向曰吾母多而庻鮮吾<lb/>
懲舅氏矣<hi>注言父多妾媵而庶子鮮少嫌母氏性不曠</hi>又曰晉侯曰康公我<lb/>
之自岀<hi>注秦康公晉外甥也</hi>　東觀漢記曰黄香字文强年十二<lb/>
家業虚貧衣食不贍舅龍鄉侯爲作衣被不受　後漢<lb/>
書曰范滂外甥西平李頌公族子孫而爲鄉曲所棄中<lb/>
常侍唐衡以頌請宗資資用爲吏滂非其人寢而不召<lb/>
資遷怒書佐朱零零仰曰范滂清裁猶以利刄齒腐朽<lb/>
<pb n="KR3k0055_WYG_254-41b"/>
今寜受笞死而滂不可違資乃止　晉陽秋曰王夷甫<lb/>
父乂爲平北將軍有簡書將免官夷甫年十七見所繼<lb/>
從舅羊祜申陳事狀辭甚俊偉祜不然之夷甫拂衣而<lb/>
起祜顧謂賔客曰此人必將以盛名處當世大位然敗<lb/>
俗傷化者必此人也　晉書曰范汪少孤年六歳過江<lb/>
依外家庾氏荆州刺史王湛見之曰興范族者必此子<lb/>
也十三喪母居喪盡禮及長好學博識多通善談名理<lb/>
　又曰習鑿齒與其二舅羅崇羅友俱爲州從事及遷<lb/>
<pb n="KR3k0055_WYG_254-42a"/>
别駕以坐越舅右屢經陳請温後激怒旣盛乃超㧞其<lb/>
二舅相繼爲襄陽都督出鑿齒爲滎陽太守　又曰姚<lb/>
興太史令髙魯遣其甥王蒙隨劉藻送玉璽一紐並圖<lb/>
讖祕文于慕容徳　南史曰魚宏性豪侈李抗學其爲<lb/>
人抗舅元法聞之杖抗三百　三輔决錄曰吉閎㓜有<lb/>
名九歳明尚書舅何邈死家貧子㓜閎自造墳塋殯葬<lb/>
之　金史曰周昂大定進士其甥王若虛嘗學于昂昂<lb/>
教之曰文章工于外而拙于内可以驚四筵而不可以<lb/>
<pb n="KR3k0055_WYG_254-42b"/>
適獨坐可以得口稱而不可以得首肯<lb/>
　　舅甥三<lb/>
增讀史　誦詩<hi>梁書樂藹字蔚逺其舅雍州刺史宗慤嘗陳器物試諸甥姪時藹尚㓜而所取</hi>
<hi>惟書慤由此竒之又取史傳各一卷授藹等使讀讀畢言所記藹略讀具舉慤益善之  北史楊愔字遵彦津</hi>
<hi>子也小名秦王㓜喪母曽詣舅源子恭子恭與之飲問曰汝比來讀何書答曰誦詩子恭因曰誦詩至渭陽未</hi>
<hi>愔便號泣感噎子恭亦對之欷歔遂爲罷酒子恭後謂津曰嘗謂秦王貌不甚察慧從今以後更刮目視之</hi>
　原送渭陽　詠渚側<hi>詩序渭陽康公念母也秦康公送晉文公于渭之陽曰我送舅</hi>
<hi>氏曰至渭陽何以贈之路車乘黄至晉書殷浩甥韓伯浩素賞愛之浩被廢徙東陽韓隨  徙所經歳餘還都</hi>
<pb n="KR3k0055_WYG_254-43a"/>
<hi>浩送至渚側詠曹顔逺詩云富貴他人合貧賤親戚離因而泣下</hi>　増岀封謝邑　助<lb/>
討横江<hi>詩注周宣王之舅申伯出封于謝尹吉甫作詩以送之  吴志孫堅舊將丹陽朱治見袁術政</hi>
<hi>徳不立勸䇿歸取江東䇿因説術曰家有舊㤙在東願助舅討横江横江㧞因投本土召募可得三萬兵以佐</hi>
<hi>明使君定天下注云願助舅䇿之舅吴景也</hi>　得偹彌甥　自稱皇舅<hi>左傳季康</hi>
<hi>子曰以肥之得偹彌甥也有不腆先人之産馬使求薦諸夫人之宰其可以稱旌繁乎彌逺也或曰外孫也</hi>
<hi>隋書吕道貴文帝從舅也凡與人言自稱皇舅</hi>　蕭勵愛甥　季元託女<hi>南史陳江</hi>
<hi>總七歳而孤依于外氏性聰敏爲舅平光侯蕭勵所鍾愛謂曰汝神采英㧞後來知名當出吾右  韓充依舅</hi>
<hi>季元元爲河陽節度使署充爲牙將曰我知君舊矣吾皃不才不足累卿二女方㓜以爲託後元沒充爲嫁之</hi>
<pb n="KR3k0055_WYG_254-43b"/>
　爲營家産　悉給廪祿<hi>唐書姚崇外甥任异少孤飬于崇家乃與之立家産謂之</hi>
<hi>曰爾吾無間然矣惜殊宗而代疎命與其子同名冀無以别也  裴守真因闗中旱悉以廪禄奉姊及諸甥</hi>
　等于子弟　倚為腹心<hi>南史丹陽徐湛之素爲彭城王義康所愛雖爲甥舅恩過</hi>
<hi>子弟夜唐書竇軌以甥爲腹心嘗  出呼甥不至斬之</hi>　選甥坐貶　抵舅致愆<lb/>
<hi>又曰王涯居翰林其甥皇甫湜中選考覈之際以不先言坐貶  王師範舅殺人其家訴之師範曰法非吾敢</hi>
<hi>亂乃抵舅罪母恚之師範立堂下日三四至不得見三年拜省戸外不敢進</hi>　司空立嗣<lb/>
環衞推官<hi>唐書司空圖無子以甥爲嗣常爲御史所劾昭宗不問也  張克勤爲左環衞大將軍有</hi>
<hi>詔賜一子五品官克勤以息㓜推與其甥裴夷直劾曰克勤骩有司法引庇他族開後日賣爵之端不可許詔</hi>
<pb n="KR3k0055_WYG_254-44a"/>
<hi>聼之遂著于令</hi>　甚修甥禮　有似舅形<hi>世説王子敬兄弟見郗愔躡屐問訊甚修</hi>
<hi>外甥禮及嘉賔死皆著髙屐儀容輕慢命坐皆云有事不暇坐旣去郗愔慨然曰使嘉賔不死鼠輩敢爾嘉賔</hi>
<hi>名超愔子也武晉書桓豹奴是王丹陽外甥形似其舅桓甚諱之宣  曰不恒相似時似耳恒似是形時似是</hi>
<hi>神桓逾不悦</hi>　同爲洗馬　薦用龍圖<hi>史記漢汲黯字長孺司馬安是其姊子與</hi>
<hi>黯同爲太子洗馬圖本傳宋周濓溪少孤飬于外家景祐中用舅氏龍  閣學士鄭公奏試將作監主簿</hi>
八歲吟詩　五齡受傅<hi>南史謝貞八嵗嘗爲春日間居詩從舅王筠竒之謂所親曰至</hi>
<hi>風定花猶落乃追步惠連矣欣齊春秋劉瓛字珪沛人五歳聞舅孔昭先讀管寜傳  然請更讀因聼受曰可</hi>
<hi>及此耳</hi>　稱其器識　著厥聲名<hi>晉書鎭南大將軍劉宏乃應詹之祖舅詹爲長</hi>
<pb n="KR3k0055_WYG_254-44b"/>
<hi>史謂之曰君器識𢎞深當代老子于荆南矣聲劉璵字慶遜與弟琨字越石並爲尚書郎郭奕之甥  名著當</hi>
<hi>時京師爲之語曰洛中奕奕慶遜越石</hi>　樝棃橘柚　玳瑁眞珠<hi>世説桓靈寶問</hi>
<hi>劉太常曰我何如謝太傅答曰公髙太傅深又曰何如賢舅子敬答曰樝棃橘柚各有其美  摭言皇甫松牛</hi>
<hi>僧孺之甥也怨舅不薦作謗詩曰夜入真珠室朝游玳瑁筵眞珠牛妾名</hi>　頗如風韻　盡<lb/>
得圖書<hi>梁書陸杲字明霞少好學工書畫其舅張融有髙名杲風韻舉止頗與相𩔖時稱曰無對日下</hi>
<hi>惟舅與甥及朱梁時温韜盗發昭陵石函鐡匣中所得前代圖書  二王眞跡甚富後韜殛死其甥鄭元素盡</hi>
<hi>得其圖書真跡避禍南徙隱居廬山青邱谷中四十餘年</hi>　入學以甥　在宫稱舅<lb/>
<hi>竇抗母隋文帝姊安成公主也抗以帝甥早貴入太學釋褐  竇抗歸長安髙祖以兄呼之宫中稱爲舅</hi>
<pb n="KR3k0055_WYG_254-45a"/>
自致公卿　㤙踰子姪<hi>封倫年方少舅盧思道曰是兒識畧過人當自致公卿  唐書</hi>
<hi>王佖乃李晟之甥武敢閑騎射晟在師佖無不從晟視佖與子姪等而給與過之</hi>　嘗賜珊瑚<lb/>
　如睹珠玉<hi>世説石崇與王愷争豪武帝愷之甥也每助愷嘗以一珊瑚𣗳髙二尺許賜愷枝柯</hi>
<hi>扶疎世罕其匹間北史齊李繪字敬文儀貌端偉神情朗儁第五舅河  邢宴毎與言歎其髙逺曰若披雲霧</hi>
<hi>如睹珠玉宅相之竒良在此甥</hi>　劉家月旦　阿士文章<hi>南史齊王延之與阮韜俱</hi>
<hi>劉湛外甥並有早譽湛甚愛之曰韜後當爲第一延之爲次也延之不平每致餉下都韜與朝士同列齊武聞</hi>
<hi>之與延之書曰韜與卿未嘗有别意當縁劉家月旦故耶韜字長明裕元孫也  又曰劉孝綽㓜聰敏七歳能</hi>
<hi>屬文舅王融深賞異之嘗與同載適親友號曰神童融每言曰天下文章若無我當歸阿士阿士孝綽小字也</hi>
<pb n="KR3k0055_WYG_254-45b"/>
　可語孫吳　歎爲曾藺<hi>唐書李靖字藥師其舅韓擒虎每與論兵法輒嘆曰可與</hi>
<hi>語孫吴者非若人而誰哉先謝藺安八世孫也五嵗時毎父母未飯乳嫗欲令藺  飯藺曰既不見饑彊食終</hi>
<hi>不進舅阮孝緒聞之歎曰此兒在家則曾子之流事君則藺生之匹因名之曰藺稍授以經史過目便能諷誦</hi>
<hi>孝緒每曰吾家陽元也</hi>　舅母親乳楊后　詩咏周公<hi>晉武帝楊后諱艶字</hi>
<hi>瓊枝𢎞農人母天水趙氏早卒于舅家舅母仁愛親乳之使他人乳己子  謝太傅劉夫人事見妒𩔖</hi>
　　舅甥四<lb/>
原王之元舅<hi>詩不顯申伯王之元舅文武是憲</hi>　汾王之甥<hi>詩韓侯娶妻汾王之</hi>
<hi>甥</hi>　戈逐其舅<hi>國語晉公子重耳以戈逐其舅子犯曰若吾無濟吾食舅氏之肉</hi>　宋<lb/>
<pb n="KR3k0055_WYG_254-46a"/>
鄭<hi>傳宋鄭甥舅也</hi>　白水之誓<hi>左傳晉文公謂子犯曰所不與舅氏同心者有如白水乃投其</hi>
<hi>璧于河</hi>　增衛原霍出<hi>漢書霍去病/衛青姊子也</hi>　嚼棗哺之<hi>蔡邕進表平邱</hi>
<hi>程末年十四時父沒末抱尸號泣悲哀舅哀其羸劣嚼棗肉以哺之末見食欷歔不能吞咽</hi>　館字<lb/>
渭陽<hi>世説魏明帝爲外祖築館旣成謂左右曰當何名之侍中繆襲曰陛下聖徳齊于哲王罔極過于曾</hi>
<hi>閔此館之興情鍾舅氏宜字曰渭陽</hi>　酷似其舅<hi>晉書何無忌酷似其舅何謂無成</hi>　原<lb/>
焉有此甥<hi>王悦造其舅范寗寗曰卿風流雋望後來之秀悦曰不有此舅焉有此甥</hi>　戲調<lb/>
其舅<hi>世説謝絢于公座戲調其舅袁湛湛不堪曰汝父輕舅汝今復加我可謂世無渭陽情絢父重王敬</hi>
<hi>之外甥與舅不叶絢字宣美</hi>　常擕就食<hi>郗鑒事/詳叔姪</hi>　明珠在側<hi>晉書王武</hi>
<pb n="KR3k0055_WYG_254-46b"/>
<hi>子衛玠之舅也武子語人曰與我甥坐炯然若明珠之在側</hi>　西門之慟<hi>又曰謝安與姪元賭</hi>
<hi>墅顧甥羊曇曰以墅乞汝安薨曇輟樂彌年行不由西州門路嘗因石頭大醉不覺至州門左右曰此西門曇</hi>
<hi>悲感以馬䇿叩扉咏曹子建詩生存華屋處零落歸山邱慟哭而去</hi>　増珠玉在旁<hi>世説王濟</hi>
<hi>字武子衛玠之舅也儁爽有風姿見玠歎曰珠玉在旁覺我形穢</hi>　出羣之噐<hi>又曰韓康伯清</hi>
<hi>和有思理舅殷浩稱之曰康伯少自標置居然是出羣之器及其發言遣辭徃徃有思理</hi>　驅使草<lb/>
木<hi>又曰衛江州在潯陽有知舊人投之都不料理惟餉王不留行一斤此人得餉便命駕李宏範聞之曰家</hi>
<hi>舅刻薄乃復驅使草木</hi>　不畏彊禦<hi>梁書領軍將軍張稷是陸杲從舅杲嘗以公事彈稷稷因</hi>
<hi>侍宴訴髙祖曰陸杲是臣通親小事彈臣不貸髙祖曰杲職司其事卿何得爲嫌杲在臺稱爲不畏彊禦</hi>
<pb n="KR3k0055_WYG_254-47a"/>
鞠養之㤙<hi>南史梁顔協㓜孤飬于舅氏陳郡謝暕暕卒協以有鞠飬之㤙居喪如伯叔禮議者重之</hi>
　舅甥俱宦<hi>唐書郝處俊事舅謹與許圉師同里同宦逹</hi>　鄠莊賜舅<hi>見莊𩔖</hi>
　　舅甥五<lb/>
增詩唐杜甫送舅録事攝郴州詩曰賢良歸盛族吾舅<lb/>
盡知名徐庻髙交友劉牢出外甥泥塗豈珠玉環堵但<lb/>
柴荆衰老悲人世驅馳厭甲兵氣春江上别淚血渭陽<lb/>
情舟鷁排風影林烏反哺聲永嘉多北至勾漏且南征<lb/>
必見公侯復終聞盗賊平郴州頗凉冷橘井尚凄清從<lb/>
<pb n="KR3k0055_WYG_254-47b"/>
役何蠻貊居官志在行　李白别從甥詩曰賢甥即明<lb/>
月聲價動天門能成吾宅相不减魏陽元自顧寡籌略<lb/>
功名安所存與爾俱飄泊此心難具論<lb/>
原哀文晉孫楚和氏外孫道生哀文曰嗟爾道生和氏<lb/>
之寶玉顔豐下曜于懐抱暮春而育孟冬而夭二十三<lb/>
旬期于五日方之期頤百分之一命之修短始則有終<lb/>
誰能長久與天無窮籛翁近千殤子㓜沖俱反無形冥<lb/>
昧之中造化多少豈獨爾躬　又和氏外孫小同哀文<lb/>
<pb n="KR3k0055_WYG_254-48a"/>
　曰曄曄蕣華朝生夕落爾命方之猶爲淺薄暫有形質<lb/>
　尋反冥漠譬彼蜉蝣不識晦朔死尚未知生亦焉知爾<lb/>
　雖旬月我未之視萬物混焉天地一指杪末嬰孩安足<lb/>
　稱誄大人達觀同之一揆<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_254-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷二百四十九<lb/>
</p>
<p>
</p>
  </div>
</body>
</text>
</TEI>
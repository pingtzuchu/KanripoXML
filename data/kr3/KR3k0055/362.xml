<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_362-1a"/>
　欽定四庫全書<lb/>
御定淵鑑類函卷三百五十七<lb/>
　　産業部三<hi>市商市儈附互市工貨殖附抑  市籍    百    考課</hi>　<hi>商賈奇巧</hi>
　　　<hi>材木附膠皮</hi>
　　　市一<lb/>
　増說文曰市買賣所也　原風俗通曰市恃也言交易<lb/>
　而退恃以不匱也　又曰市亦謂之市井言人至市有<lb/>
　所鬻賣者當于井上洗滌令香潔然後到市也或曰古<lb/>
<pb n="KR3k0055_WYG_362-1b"/>
　者二十畝為井因井為市故云也又市巷謂之闤市門<lb/>
　謂之闠巷門謂之閎市中空地謂之㕓<hi>見鄭𤣥周禮注一云市宅也</hi>
　市樓謂之旗亭<hi>張衡西京賦云旗亭五重俯察百隧薛綜注云市樓立亭於上</hi>其市名<lb/>
　有九市四市三市<hi>三輔舊事曰長安有九市丹陽記曰京師有四市洛陽記曰洛陽有三市</hi>
　<hi>一云周禮日昃朝夕之市則三市</hi>方市<hi>見三輔/黄圗</hi>金市<hi>洛陽記云金市在大城中</hi>苑市<lb/>
　鬭塲市<hi>丹陽記曰苑城市謂之苑陵於陵有鬭塲市</hi>都市<hi>列仙傳云元俗賣藥于都市</hi>京<lb/>
　市<hi>見王肅景福殿賦</hi>　増又有花市<hi>山堂肆考云揚州人喜戴花毎花時開明橋之間拂</hi>
　<hi>旦有花市焉</hi>香市<hi>述異記南/方有香市</hi>虛市<hi>南越謂野市曰虛吴賢良云市之所在有人則滿無</hi>
<pb n="KR3k0055_WYG_362-2a"/>
<hi>人則虛嶺南村市滿時少虛時多故謂之虛市柳子厚童區寄傳逾四十里至虛所賣之</hi>海市<hi>宋蘇軾云</hi>
<hi>予聞登州海市舊矣以不見為恨乃禱于神廟明日見焉</hi>婦市<hi>風俗志惠州之俗婦女為市男子坐家</hi>
亥市<hi>荆呉之俗取寅申巳亥日集于市故謂之亥市</hi>　原易繫辭云神農氏日<lb/>
中為市致天下之民聚天下之貨交易而退各得其所<lb/>
蓋取諸噬嗑<hi>噬嗑卦名也言設法以合物也</hi>一曰祝融作市<hi>見世本宋均注曰祝</hi>
<hi>融顓頊臣為髙辛氏火正古史考云神農作市髙陽氏衰市官不修祝融修市</hi>　増詩曰不績<lb/>
其麻市也婆娑　書曰貿遷有無化居　原周禮建國<lb/>
後立市設其次置其敘正其肆陳其貨財出度量<hi>建國必面</hi>
<pb n="KR3k0055_WYG_362-2b"/>
<hi>朝而後市王立朝后立市隂陽相成之義</hi>司市掌市之治敎刑政量度禁令<lb/>
以次敘分地而經市以陳肆辨物而平市以政令禁物<lb/>
靡而均市<hi>物靡者易售而無用禁之則市平</hi>以商賈阜財而行布以量<lb/>
度成價而徵儥<hi>徵召也物有定價買者則來也</hi>以質劑結信而止訟<hi>質劑</hi>
<hi>謂兩書一札而别之也若今下書平言保物要還也司農云質劑月平也</hi>大市日昃而市百<lb/>
族為主朝市朝時而市商賈為主夕市夕時而市販夫<lb/>
販婦為主　又曰司虣掌禁屬游飲食于市者司稽掌<lb/>
巡市察其犯與不物者肆長掌其肆之政令陳其貨賄<lb/>
<pb n="KR3k0055_WYG_362-3a"/>
名相近者相逺也　増又曰凡市入則胥執鞭度守門<lb/>
市之羣吏平肆展成奠賈上旌于思次以令市市師涖<lb/>
焉而聽大治大訟胥師賈師涖于介次而聽小治小訟<lb/>
　禮王制曰命市納賈以觀民之所好惡　又曰有圭<lb/>
璧金璋不粥于市命服命車不粥于市宗廟之器不粥<lb/>
于市犧牲不粥于市戎器不粥于市用器不中度不粥<lb/>
于市兵車不中度不粥于市布帛精麤不中數幅廣狹<lb/>
不中量不粥于市奸色亂正色不粥于市錦文珠玉成<lb/>
<pb n="KR3k0055_WYG_362-3b"/>
器不粥于市衣服飲食不粥于市五穀不時果實未<graphic n="KR0827" url="https://raw.githubusercontent.com/kanripo/KR-Gaiji/master/images/KR0827.png" mimeType="image/png"/>
不粥于市木不中伐不粥于市禽獸魚鱉不中殺不粥<lb/>
于市　左傳齊景公謂晏子曰子之宅近市對曰小人<lb/>
近市朝夕得所求小人之利也公曰近市識貴賤乎<lb/>
原史記曰刺繡文不如倚市門此言末業貧者之資<lb/>
増又曰玉櫝出于崑山明月之珠出于四海傳賣于市<lb/>
聖人得之以為大寶　越絶書曰吳市者春申君所造<lb/>
在湖里　越書曰國豐市五日一㑹　隋書曰天弁九<lb/>
<pb n="KR3k0055_WYG_362-4a"/>
星市官之長也主列肆闤闠若市籍之事　原老子曰<lb/>
美言可以市　列子曰昔齊人有欲金者清旦衣冠而<lb/>
之市適鬻金所因攫其金而去吏捕問之對曰取金之<lb/>
時不見人徒見金　増管子曰市者貨之準也是故百<lb/>
貨賤則百利得　又曰百乗之國中而立市東西南北<lb/>
五十里千乗之國中而立市東西南北五十餘里　原<lb/>
魯連子曰孟嘗君逐于齊譚裕子曰冨貴則就貧賤則<lb/>
去此物之必至而理固然也願君勿怨請以市論市朝<lb/>
<pb n="KR3k0055_WYG_362-4b"/>
則盈夕則虛非朝愛而夕憎之也求存故往求亡故去<lb/>
勢使然也　増論語比考䜟曰從善繹繹襁負而歸市<lb/>
　桓譚新論曰扶風邠亭部言本太王所處其人有㑹<lb/>
日相與夜市如不為期則有重灾害　西京雜記曰長<lb/>
安市人語各有不同有葫蘆語鏁子語紐語練語三摺<lb/>
語通名市語　三輔黄圗曰元始四年起明堂辟雍長<lb/>
安城南北為㑹市但列槐數百行而無牆屋諸生朔望<lb/>
㑹此市各持其郡所出貨物及經書傳記笙磬器物相<lb/>
<pb n="KR3k0055_WYG_362-5a"/>
與買賣雍容楫讓或議論槐樹下　原漢名臣奏曰太<lb/>
尉屬應劭等議以為鮮卑隔在漠北犬羊為羣無君長<lb/>
帥廬落之居又其天性貪而無信故自漢興于兹數犯<lb/>
障塞且無寧歲吏民創禁不與交闗唯至互市乃來靡<lb/>
服非畏威懷徳實欲中國珍異之貨耳　戴延之西征<lb/>
記曰洛陽舊有三市一曰金市在宫西大城内　運命<lb/>
論曰遊五都之市則天下之貨畢陳　増隋唐嘉話曰<lb/>
洛陽南市隋之豐都市也初築外垣掘得一冢中有銘<lb/>
<pb n="KR3k0055_WYG_362-5b"/>
曰筮言居朝龜言近市五百年間于斯見矣考其年月<lb/>
當魏黄初二年也　唐六典曰以二物平市以三賈均<lb/>
市　又曰諸市令建標立候陳器辦物　宋耐得翁古<lb/>
杭夢游録曰自大内和寧門外新路南北寶玉珍異花<lb/>
果時新鮮味奇品悉集於此其夜市則撲賣奇巧器皿<lb/>
百物與日間無異其早市則朝馬將動復起開張如遇<lb/>
元宵尤盛排門私貨民居作肆觀玩鱗次不可勝記<lb/>
蘇軾曰士如良金美玉市有定價　續文獻通考曰遼<lb/>
<pb n="KR3k0055_WYG_362-6a"/>
聖宗統和中詔禁行在市易布帛不中尺度　又太祖<lb/>
神冊中置羊城于炭山之北以通市易　又曰太祖置<lb/>
南京城北有市東平郡中置看樓分南北市日中交易<lb/>
市北于漏下交易市南　又曰金章宗昌明中詔罷西<lb/>
北路蝦䗫山市塲　又曰天徳二年更市買司為市買<lb/>
局　又曰元世祖至元中立回易庫于諸路掌市易幣<lb/>
帛諸物　虞集文曰徑寸之珠不粥于三家之市　續<lb/>
文獻通考曰明太祖洪武中立管市司三日一次較勘<lb/>
<pb n="KR3k0055_WYG_362-6b"/>
街市秤尺併依時估定其物價　劉基文曰百鄽之市<lb/>
不畜噬犬　帝京景物略曰大明門左右日日市曰朝<lb/>
前市東華門外歲燈莭十日市曰燈市東華門内月三<lb/>
日市曰内市正陽橋日昃市曰窮漢市城隍廟月朔望<lb/>
二十五日市曰廟市<lb/>
　　市二<lb/>
原史記曰司𨽻校尉解光曰王根縱横恣意大治室第<lb/>
中立土山而立兩市殿上赤墀户下青𤨏　又曰哀帝<lb/>
<pb n="KR3k0055_WYG_362-7a"/>
謂鄭崇曰君門如市對曰臣門如市臣心如水　漢書<lb/>
曰楚王戊與吳通申公白公二人諫不聽衣之赭衣使<lb/>
杵臼椎舂于市　後漢書曰張楷字公超能作五里霧<lb/>
學者成市因號曰公超市　東觀漢記曰樊重治家産<lb/>
業起廬舍髙樓連閣陂池灌注竹木成林閉門成市<lb/>
華嶠後漢書曰宋登為汝隂令為政能明號稱神父出<lb/>
為潁川太守市無二價道不拾遺　増謝承後漢書曰<lb/>
王充字仲任㑹稽人家貧無書常遊洛陽肆閱所賣書<lb/>
<pb n="KR3k0055_WYG_362-7b"/>
　魏書魏時衣冠無不遊市華歆為吏休沐出府闔門<lb/>
自守　蕭子顯齊書曰帝于芳樂苑中立市大官毎旦<lb/>
進酒肉雜肴使宫人屠酤貴人潘氏為市令帝為市魁<lb/>
執罰爭者就潘氏判決　神仙傳曰李何者蜀人也世<lb/>
傳見之不老常乞於成都市所得隨以與貧者夜去朝<lb/>
還市人不知其宿處　鑑誡録曰唐賈島初赴名塲日<lb/>
以八百舉子所業悉不如己髙吟閙市旁若無人　山<lb/>
堂肆考曰唐杜佑為司徒嘗言致仕之後必買小駟跨<lb/>
<pb n="KR3k0055_WYG_362-8a"/>
之著粗布襴衫入市看盤鈴傀儡足矣　宋魯應龍括<lb/>
異志曰嘉禾有橋四角刻石孩兒歲乆為怪夜月遊嬉<lb/>
于市　元史孝友傳東平王閏父食必湏魚肉閏朝夕<lb/>
勤苦入市營奉無闕　又曰永平龎遵母病欲食魚遵<lb/>
求于市弗得歸途歎恨忽有鯉魚躍入其舟　宋濂鄭<lb/>
氏孝友傳元鄭太和性正方子孫化之不識㕓市嬉戱<lb/>
事　又王毅傳元王先生毅六嵗知好書家單不能致<lb/>
毎借市中一誦輒能記憶　又孝子丘鐸傳至正時孝<lb/>
<pb n="KR3k0055_WYG_362-8b"/>
子丘鐸賣藥市中以給親歡然忘其貧　楊循吉呉郡<lb/>
往哲記曰明王仲光先生志不願仕居無妻子髽髻布<lb/>
袍游行市中<lb/>
　　市三<lb/>
原設次　開塲<hi>上詳前一塲班固西京賦曰九市開  貨列隧分</hi>　殷室　齊<lb/>
宫<hi>太公六韜曰武王伐殷得二夫人問曰殷國將亡亦有妖乎曰殷君喜修宫室大者宫室九市  戰國䇿</hi>
<hi>曰齊國將亡亦有妖乎其一人曰齊桓公宫中七市</hi>　鶴舞　狼入<hi>呉越春秋曰呉王闔廬有</hi>
<hi>女怨王先食蒸魚乃自殺闔廬痛之葬於郭西閶門外乃舞白鶴於呉市令萬人隨觀  劉向洪範傳曰秦惠</hi>
<pb n="KR3k0055_WYG_362-9a"/>
<hi>王四年狼入咸陽市昭王六年狼又入咸陽市</hi>　閱書　滌器<hi>上詳前二如漢書司馬相  與</hi>
<hi>文君如臨卭盡賣其車騎而買酒令文君當壚相如身自與保庸雜作滌器于市中</hi>　百貨　萬<lb/>
商<hi>上詳前一商左思蜀都賦曰亞以少城接于其西市鄽所㑹萬  之淵列隧百重羅肆巨千財貨山積纎</hi>
<hi>麗星繁</hi>　傳玉　懸金<hi>上詳前一士史記曰吕不韋為丞相招致術  使人著其所聞為吕</hi>
<hi>氏春秋布之咸陽市門懸千金于其上有能増損一字與之時無能者</hi>　吹篪　擊筑<hi>史記</hi>
<hi>云伍子胥出昭闗夜行晝伏至于陵水無以餬其口吹篪乞食于呉市  又曰荆軻既至燕愛善擊筑者髙漸</hi>
<hi>離漸離擊筑軻和而歌于市中相樂也已而相泣旁若無人</hi>　雲曼　星繁<hi>王廙洛陽賦曰</hi>
<hi>肇建三市㕓開疆里列肆雲曼修層髙峙  下詳萬商注</hi>　梅福　韓康<hi>漢書曰王莽亂政梅</hi>
<pb n="KR3k0055_WYG_362-9b"/>
<hi>福一朝棄妻子去九江至今傳以為仙其後人有見福于㑹稽者變姓名為呉市門卒  後漢書曰韓康字伯</hi>
<hi>休京兆灞陵人也常採藥名山賣于長安市口不二價</hi>　過肆　倚門<hi>左太冲吳都賦曰輕</hi>
<hi>輿按轡以經隧樓船舉㠶而過肆  下詳前一</hi>　荆飲　聶屠<hi>上詳擊筑  下詳屠</hi>　邠<lb/>
亭　湖里<hi>並詳前一</hi>　季主卜　君平筮<hi>史記曰司馬季主卜于長安東市</hi>
<hi>漢書曰嚴君平卜筮于成都市以為卜筮賤業而可惠衆人有邪惡非正之事則依蓍龜而言之</hi>　信<lb/>
陵過　宜僚隱<hi>史記魏有隱士曰侯嬴年七十家貧為大梁門監者魏公子信陵君置酒大㑹</hi>
<hi>客公子從車騎虛左自迎之侯生謂公子曰臣有客在市屠中願枉車駕過之  楚國先賢傳曰熊宜僚楚人</hi>
<hi>也隱居市南不屈于時</hi>　爭利　容奸<hi>張儀曰爭名于朝爭利于市  漢書曹參為齊相將</hi>
<pb n="KR3k0055_WYG_362-10a"/>
<hi>去屬後相曰以齊獄市為寄夫獄市者所幷容也若擾之奸人安所容乎</hi>　質劑　歛賒<hi>周禮</hi>
<hi>質人掌凡買賣者質劑焉大市以質小市以劑注質劑契劵也大市人民奴婢小市兵器珍異也  又司市之</hi>
<hi>職謂人貨不售則歛而買之人無貨則貰而與之</hi>　展成　鬻慝<hi>上詳前一也  慝惡物</hi>
　五均　百鄽<hi>長安五都市為五均謂洛陽邯鄲臨淄宛成都也  西都賦旁流百鄽</hi>
征㕓　奠價<hi>闗市之征㕓而不稅注稅其舍而不稅其物  奠定也定其物價</hi>　貿遷<lb/>
　生聚<hi>上詳前一  下傳</hi>　阿枉　偽市<hi>漢第五倫字伯魚督鑄錢市無阿枉  周</hi>
<hi>禮凡為偽市之禁在民者十有二在商賈者各十有二</hi>　觀好惡　抑兼并<hi>上詳前一</hi>
<hi>賖王莽時劉歆書言樂語有五均傳記各有幹焉今開  貸張五均設諸幹者所以齊衆庶而抑兼并也遂于</hi>
<pb n="KR3k0055_WYG_362-10b"/>
<hi>長安及五都立五均官</hi>　訾呵減價　凶荒無征<hi>魏衛臻父兹字子許與周文生</hi>
<hi>俱稱盛德郭林宗與二人共至市子許買物隨價售值文生訾呵減價乃取林宗曰子許少欲而文生多情非</hi>
<hi>徒兄弟父子也言相去逺如此也以國凶荒札喪則市無征而作布注大鑄錢  饒民</hi>　朱公積<lb/>
居　晏子近市<hi>史陶朱公積居與時逐  下詳前一</hi>　以有易無　隨價<lb/>
售直<hi>孟子曰古之為市者以其所有易其所無  詳上</hi>　灌嬰鬻繒　崔寔酤<lb/>
釀<hi>漢書灌嬰以鬻繒為業酒崔寔以酤釀鬻販為業詳</hi>　踊貴屨賤　志滛好<lb/>
僻<hi>左傳踊刖足之用也</hi>　通闤帶闠　開壥列肆　聚四方之人<lb/>
　致九州之貨<hi>京師九市以致九州之貨</hi>　禆販<hi>交質</hi>　市刑　増建<lb/>
<pb n="KR3k0055_WYG_362-11a"/>
標　擊鼓<hi>上詳前一鼓唐史百官志凡市日中擊  三百以㑹衆</hi>　要津　中署<lb/>
<hi>唐崔融疏市必要津中唐文粹李庾西都賦貨隧分鄽物次駢連  署市師夕咽朝昏</hi>　郎中掌<lb/>
　天子遊<hi>唐百官志金部郎中掌兩京市交易之事  孔帖唐中宗與韋后微行觀燈于市里</hi>
萬貨叢集　百工填委<hi>唐羅隱市賦齊侯幸晏子所止引目長視曰彼也何哉如蜂如</hi>
<hi>蟻萬貨叢集百工填委紛紛汨汨何可勝記</hi>　貨盈則盈　貨散則散<hi>又曰晏子</hi>
<hi>對曰貨盈則盈貨散則散賢愚並貿善惡相混物或戾時雖是亦非工如善事雖賤必貴誰有帳籍詎假文字</hi>
<hi>蜀桑萬畮吳蠶萬機及此而耗繄何所之東海魚鹽南海寶貝及此而耗其誰主宰</hi>　所資錐刀<lb/>
　以營升斗<hi>續文獻通考宋理宗嘉禧中臣寮言蔬菜魚肉日用所湏販夫販婦所資錐刀以營</hi>
<pb n="KR3k0055_WYG_362-11b"/>
<hi>升斗若皆以官價強取之終日營營錢本乾没</hi>　部車赴集　常價依民<hi>又曰遼聖</hi>
<hi>宗統和中詔以南北府市塲人少宜率當部車乗赴集開奇峰路通易州市  又曰宋淳熈中詔諸路州縣市</hi>
<hi>令收買物色並依民間常價</hi>　早休　暮宿<hi>杜甫詩山縣早休市市李白詩曰暮宿淮隂</hi>
　爭米　買薪<hi>杜甫詩曰小市常爭米之蘇軾詩斛米買束薪百用資  市</hi>　鬻蠶<lb/>
　擔花<hi>潛確類書蜀中春月村市聚為歡樂謂之蠶市眉之二月鬻蠶器于市因作樂縱觀之謂之蠶</hi>
<hi>市也詳即花市事  前一</hi>　貨釵　訪臼<hi>唐蔣防霍小玉傳玉資用乏絶令侍婢浣紗將紫玉</hi>
<hi>釵一隻託西市寄附舖侯景先家貨之乃其小時上頭釵也  唐裴航經藍橋驛遇雲英願納厚禮為娶母曰</hi>
<hi>昨有神仙遺藥一刀圭湏玉杵臼搗之有得之者始許此女航至京國日于坊曲閙市訪所謂玉杵臼者竟得</hi>
<pb n="KR3k0055_WYG_362-12a"/>
<hi>之而還</hi>　看樓　塌房<hi>遼太宗事詳前一塌續文獻通考明洪武初京城置  房停積客商</hi>
<hi>貨物</hi>　三家　百㕓<hi>元虞集語詳前一明劉基語詳前一</hi>　乗駟入　得酒<lb/>
還<hi>杜佑事詳前二中杜甫詩曰僮僕來城市瓶  得酒還</hi>　白羊遊　絳衣過<hi>晉衞</hi>
<hi>玠傳曰玠少時乗白羊於洛陽市舉市共觀咸曰誰家璧人于是家門州黨號為璧人  華陽國志曰王長文</hi>
<hi>著絳衣㡌牽猪過市乞人與語偽不聞</hi>　始得魚菜　博取魚蝦<hi>宋黄山谷詩曰</hi>
<hi>稍尋羊豕町疃行始得村落魚菜市博又范逵山市晴嵐詩曰樵人賣薪不買米滿籃  取魚蝦歸</hi>　趙<lb/>
岐賣餅　吕先販葱<hi>魏略曰趙岐自匿姓名賣餅北海市中安丘孫嵩年二十見岐察非</hi>
<hi>常人乃停車問曰賣餅㡬答曰賣餅三十嵩曰視子非賣餅者乃載岐歸家  梁書曰呂僧珍為南兖州刺史</hi>
<pb n="KR3k0055_WYG_362-12b"/>
<hi>從兄子先以販葱為業僧珍至乃棄業求州官僧珍曰吾荷國恩重以無報効汝等固有常分豈可妄求叨越</hi>
<hi>當速反葱市耳</hi>　攸緒貨卜　吕向閱書<hi>孔帖曰唐武攸緒少變姓名賣卜長安市</hi>
<hi>中得錢輒委去之閲又曰吕向毎賣藥即市  書</hi>　玉有定價　珠不輕鬻<hi>宋蘇</hi>
<hi>軾語詳前一一元虞集語詳前</hi>　㸃檢市易　較勘秤尺<hi>續文獻通考金太和</hi>
<hi>中設㸃檢司車駕所至仍令百姓市易  明太祖事詳前一</hi>　同其度量　别以精<lb/>
粗　荒禮無征　珪璋不鬻　士馬星繁　寶貨山積<lb/>
　雖負販而有尊　故質劑以結信　既泉布之攸歸<lb/>
　何器用之或異<hi>俱唐人判</hi>　冒良苦之巧言　斁量衡于<lb/>
<pb n="KR3k0055_WYG_362-13a"/>
險手　韞藏以待價　抱挈而求沽<hi>孔帖</hi>　官既與民相<lb/>
資　民亦樂為官市<hi>宋紹定時李鳴奏祖宗時貨輕而錢重錢之在官者先期而給絹貨</hi>
<hi>之在民者易歲而輸官官既與民相資民亦樂為官市是之謂和買</hi>
　　市四<hi>市儈</hi>　<hi>互市/</hi>　<hi>貨殖附</hi>
原不價<hi>禮觀君子衣服服劒乗馬不價注不敢平奠諸物</hi>　不物<hi>不合度之物</hi>　不<lb/>
鬻<hi>詳前一</hi>　赦刑人<hi>周禮國君過市則刑人赦夫人罰一幕世子罰一帟命夫罰一蓋命婦罰</hi>
<hi>一幃</hi>　増徙市<hi>檀弓歲旱穆公曰吾欲徙市而奚若縣子曰為之徙市不亦可乎</hi>　易闗<lb/>
市<hi>月令仲秋易闗市來商旅</hi>　原絳市<hi>傳曰晉獲秦諜殺之絳市六日而更生</hi>　不加<lb/>
<pb n="KR3k0055_WYG_362-13b"/>
<hi>又曰山木如市不加于山魚鹽蜃蛤不加于海注如在山海畔之價</hi>　柳市<hi>漢萭章字子夏豪侠居長</hi>
<hi>安城西柳市號曰城西萭子夏</hi>　増立之平<hi>法言一閧之市必立之平</hi>　原華歆不<lb/>
遊<hi>注詳前二</hi>　増錦市<hi>文選迎山/客于錦市</hi>　不遊市<hi>北史市者交利之所君子無故</hi>
<hi>不遊觀焉</hi>　梅市<hi>潛確類書梅市在紹/興府城西以梅福名</hi>　虎市<hi>又曰靈鷲山在韶州府城</hi>
<hi>西南舊多虎一名虎市</hi>　夜市<hi>又曰馬燈行火記當年東京繁華之處夜市燈火最盛  婆利國以</hi>
<hi>夜為市自掩其面</hi>　宫市<hi>孔帖韓愈上疏極/論宫市貶陽山令</hi>　多淫巧<hi>崔融疏周官七</hi>
<hi>曰闗市以市多淫巧</hi>　市者兼受好惡<hi>又曰市者兼受好惡若甚則細人無所容</hi>　外<lb/>
區琛琲<hi>孔帖王方慶遷廣州都督南海歲有崑崙舶市外區琛琲</hi>　何樓<hi>詩話宋京師有何樓</hi>
<pb n="KR3k0055_WYG_362-14a"/>
<hi>其下所賣物多虛偽故以名之今樓已廢而語猶相傳也</hi>　原市儈　賈師<hi>周禮賈師定物</hi>
<hi>價各掌次物有貨財奠其價質人注質平也</hi>　司市<hi>詳前/一</hi>　首率<hi>漢書曰莭駔儈注節</hi>
<hi>謂莭物貴賤際儈其餘利比于千乗之家儈謂㑹合二家交易者駔㑹首率也</hi>　邪嬴<hi>在儈牛下</hi>
干木<hi>淮南子干木晉大駔注大駔儈也</hi>　君公<hi>後漢王君公儈牛自隱號曰牆東王君公</hi>
増儈賣<hi>後漢書曰羊公字雍伯性孝本以儈賣為業</hi>　子顔<hi>又曰呉漢字子顔王莽末亡命</hi>
<hi>漁陽以販馬為業</hi>　原劉仲<hi>長安市儈劉仲為市吏所辱踏折其足學問經行周流海内後以有</hi>
<hi>道徵不就衆歸其徳</hi>　増貼額辨履<hi>晉令曰儈駔者皆著巾白帖額題所駔儈者姓名于上一</hi>
<hi>足著白履一足著黒履</hi>　官私牙<hi>明大誥云天下府州縣鎮店去處不許有官牙私牙一切客商</hi>
<pb n="KR3k0055_WYG_362-14b"/>
<hi>貨物照例投稅之後任從發賣</hi>　原互市　禁越市<hi>漢書髙后時有司請禁南越闗市鐵</hi>
<hi>器尉陀遂稱南武帝</hi>　文吏繩闌出<hi>又曰渾邪王至賈人于市者坐當死五百餘人汲黯曰渾</hi>
<hi>邪王來虛府庫賞賜發良民侍奉愚夫市買長安中文吏繩以闌出財物如邊闗乎臣竊不取也</hi>　通<lb/>
蜀賈<hi>又曰張騫通滇國蜀賈間出私物豐贍</hi>　梁習責延<hi>魏志梁習字子虞為西部都督</hi>
<hi>鮮卑大人育延五千騎請互市習許于空城中交易胡侵民習乃責延斬之餘不敢動</hi>　襲市忘<lb/>
義<hi>晉周浚隨王渾伐吳在弋陽南北為互市而諸將相襲奪以為功吳蔡敏兄珪為將在秣陵與敏書曰疆</hi>
<hi>塲之上往往襲奪互市此甚不可無以小利而忘大義</hi>　滕修破賊<hi>晉滕修數討南賊不能制</hi>
<hi>陶璜曰兩岸仰吾鹽鐵斷而不市當壞田器如此二年可以戰而滅從之果破賊也</hi>　私市收利<lb/>
<pb n="KR3k0055_WYG_362-15a"/>
<hi>又祖逖在鎮石勒求互市不報而聼私市收利十倍公私豐贍</hi>　武昌彝市<hi>又陶侃鎮武昌立彞</hi>
<hi>市于郡東大收其利</hi>　彭州羌市<hi>金部格云敕松當悉維翼等州熟羌毎年十月以後即來彭州</hi>
<hi>互市易法時差上佐一人于蠶崖闗外依市法至市塲交易勿令百姓與往還</hi>　官司對物價<lb/>
<hi>闗市令云諸外蕃與縁邊互市皆令官司檢校其市四面穿壍及立籬垣遣人守門市易之日夘後各將貨物</hi>
<hi>畜産俱至市所官司先與蕃人對定物價然後交易</hi>　慮懷寶以越邦　雖獻環<lb/>
而勿闕　増舟航所聚<hi>唐崔融議天下諸津舟航所聚旁通巴漢前詣閩越交貿往來</hi>
<hi>憧憧永日也</hi>　鹿門設牆<hi>續文獻通考宋理宗景定中開榷塲于樊城外築土墻于鹿門山外</hi>
<hi>以通市易</hi>　蜜蠟鐵驪蛤珠青鼠<hi>又曰遼太宗時開南雍州髙昌渤海以南宋西北諸</hi>
<pb n="KR3k0055_WYG_362-15b"/>
<hi>路髙麗之貨故金帛蜜蠟靺鞈蛤珠青鼠等物來易于遼者道路襁屬</hi>　氈銀不鬻<hi>又曰遼興</hi>
<hi>宗重熙中禁氈銀鬻入宋</hi>　𣙜塲各置<hi>又曰金熙宗皇統三年許宋人之請各置𣙜塲于兩界以</hi>
<hi>通互市</hi>　珠玉無用<hi>又金嘗謂夏國以珠玉易我絲帛是以無用易我有用命罷之</hi>　鴨<lb/>
江立市<hi>又曰元世祖中統中于髙麗鴨緑江西立互市</hi>　私商有禁<hi>又中統初置互市于</hi>
<hi>漣水軍禁私商不得越禁</hi>　出入有閑<hi>又曰明初市舶提舉掌海外朝貢市易之事辨其使人表</hi>
<hi>文勘合之偽禁其私貨閑其出入而慎館穀之</hi>　貿遷海壖集朝夕于泉寶<lb/>
交易嶺徼得闗石于他山<hi>唐人判</hi>　原貨殖　子貢<hi>賜不受命</hi>
<hi>而貨殖焉</hi>　計然<hi>合璧事類計然者濮上/人善計算范蠡師事之</hi>　樊重<hi>後漢樊重好貨殖資</hi>
<pb n="KR3k0055_WYG_362-16a"/>
<hi>至巨萬恩加鄉曲賑贍宗族</hi>　販脂<hi>貨殖傳翁伯以販脂而傾縣邑張氏以賣漿而踰侈</hi>　洗<lb/>
削<hi>又云質氏以洗削而鼎食洗削治刀劒也</hi>　胃脯連騎<hi>又云濁氏以胃脯連騎胃脯謂以沸</hi>
<hi>湯燖羊胃以末椒薑桂暴之使燥是也</hi>　馬醫擊鐘<hi>又云張里以馬醫而擊鐘</hi>　等千<lb/>
户侯<hi>又云水居千石魚陂山居千章之楸安邑千樹棗燕秦千樹栗蜀漢江陵千樹橘江淮常山以南河</hi>
<hi>濟之間千樹梨陳夏千畝漆齊魯千畝桑麻渭川千畝竹名國萬家之城帶郭千畝畝鍾之田若千畝巵茜千</hi>
<hi>畝薑韭皆與千户侯等</hi>　比千乗家<hi>又云大都酤一歲千釀醯醬千甕漿千甔屠牛羊彘千皮</hi>
<hi>穀糶千鐘薪槀千車船長千丈木千章竹竿萬个軺車百乗牛車千輛木器漆者千枚銅器千鈞素木鐵器若</hi>
<hi>巵茜千石馬蹄噭千牛千足羊彘千雙童手指千筋角丹沙千斤漆千斗蘖麴鹽豉千合鮐鮆千斤鮿鮑千鈞</hi>
<pb n="KR3k0055_WYG_362-16b"/>
<hi>棗栗千石者三之狐裘千皮羔裘千石旃席千具他果菜千鍾子貸金錢千貫節駔儈亦比千乗之家</hi>
増計算執籌<hi>合璧事類曰晉王戎性好興利廣收八方園田水碓周徧天下積寶聚錢不知紀極</hi>
<hi>毎自執牙籌晝夜計算常若不足</hi>　身障二簏<hi>又曰阮咸傳云祖約性好財有詣約約料理物</hi>
<hi>客至屏當不盡餘兩小簏傾身障之</hi>　衣繫衆鑰<hi>又曰漢吏部侍郎張允家資萬計而性吝不委</hi>
<hi>妻子自繫衆鑰于衣下如環佩聲郭威入京師允匿佛殿藻井之上板壞而墜凍餒以卒</hi>　父焚債<lb/>
劵<hi>又曰宋顧覬之子綽私財甚豐鄉里士庶多負債覬之禁不能止後誘出負劵一大厨悉令焚之語逺近</hi>
<hi>皆不復還綽懊恨彌日</hi>　鬼笑營方<hi>又曰宋劉伯龍侍郎歷仕九卿郡守貧寠尤甚常在家慨</hi>
<hi>然將營什一之方聞一鬼在旁撫掌大笑伯龍歎曰貧窮固有命乃復為鬼所笑遂止</hi>　善轉移<lb/>
<pb n="KR3k0055_WYG_362-17a"/>
<hi>函史宋蘇洵妻程善轉移治生明允及二子得篤志于學</hi>　通舟楫<hi>元虞集曰通舟楫以足貨殖</hi>
　貿易交通<hi>明黄省曽吳風録曰元世用朱清張瑄為海運瑄子文虎遂以户部尚書領漕取路</hi>
<hi>大洋由是朱張二姓俱得以交通諸蕃市易</hi>
　　市五<lb/>
原詩梁庾肩吾看放市詩曰旗亭出御道游目暫迴車<lb/>
既非隨舞鶴聊自索枯魚<hi>一作入看書</hi>懸龜識季主牓酒見<lb/>
相如日中人已合黄昏故未疎　陳張正見賦得日中<lb/>
市朝滿詩曰雲閣綺霞生旗亭麗日明塵飛三市路蓋<lb/>
<pb n="KR3k0055_WYG_362-17b"/>
入九重城竹葉當壚<hi>一作杯</hi>滿桃花帶綬輕唯見爭名利<lb/>
安知大隱情　増宋范成大燈市詩曰吳臺今古繁華<lb/>
地偏愛元宵影燈戲春前臘後天好晴已向街頭作燈<lb/>
市叠玉千絲類鬼工剪羅萬眼人力窮兩品爭先最先<lb/>
出不待三五迎東風兒童種麥荷鉏倦偷閑也向城中<lb/>
看酒壚博塞雜歌呼夜夜常如正月半災傷不及什之<lb/>
三歲寒民氣如春酣儂家亦幸荒年少始覺城中燈市<lb/>
好<lb/>
<pb n="KR3k0055_WYG_362-18a"/>
原賦晉成伯陽平樂市賦曰惟市之由興自炎帝之所<lb/>
創聚財貨以利用等厮事之莫尚爾乃列巷千所羅居<lb/>
百族街衢相望連棟接屋則有目語額瞬動額塞鼻談<lb/>
智于尺寸之間窺窬於分毫之利　増明楊慎藥市賦<lb/>
曰負局磨鏡之翁篐桶講易之叟扶龜牀于行阿䇿鳩<lb/>
杖於林藪嚴遵之芳乳平分王烈之香膏共剖是月也<lb/>
江波錦落火井星還楓瑟瑟而鳴籟菊英英而綴斑訪<lb/>
名迹于古昔啟藥市於重闗被開明廣都之野帶杜宇<lb/>
<pb n="KR3k0055_WYG_362-18b"/>
天隳之山<lb/>
原箴晉成公綏市長箴曰貿遷有無市朝有處人以攸<lb/>
資貨以攸敘交易而退各得其所曹參相齊清淨以義<lb/>
姦不可擾顧託有寄市臣掌肆敢告執事<lb/>
原教晉王彪之整市教曰古人同市朝者豈不以衆之<lb/>
所歸宜必去行物近檢校山隂市多不如法或店肆錯<lb/>
亂或商估没漏假冒豪強之名擁䕶貿易之利凌踐貧<lb/>
弱之人專固要害之處屬城承寛亦皆如之　梁簡文<lb/>
<pb n="KR3k0055_WYG_362-19a"/>
帝移市教曰臨淮作守白鹿隨而忘返蕭令解綬黄雀<lb/>
從而不歸况復衛卒遮車追民擁榜瞻言前古眇愧𢎞<lb/>
多吾旅泊冬川阻兹涸水日中緫㑹交貿遷移雖樊無<lb/>
外取要得所求而旗亭舊體自有常處不容近違孔奮<lb/>
逺逐曹參正恐舊肆盈虛或成彫廢　周庾信答移市<lb/>
教曰昔張楷碩儒尚移𢎞農之市宜宫妙篆猶致酒壚<lb/>
之客况復徳緫郇周聲髙梁楚希風慕義之士舉袂成<lb/>
帷臥轍反車之流摩肩相接遂使王充閱書之處逺出<lb/>
<pb n="KR3k0055_WYG_362-19b"/>
荒郊石苞販鐵之所翻臨涯岸聖徳謙虛未忘喧湫欲<lb/>
令吹簫舞鶴還反舊鄽賣卜屠羊請辭新闠而交貿之<lb/>
黨好留岐豳之衆難遣<lb/>
増文唐劉禹錫觀市曰由命士已上不入于市周禮有<lb/>
焉乃今觀之蓋因也元和二年沅南不雨自季春至于<lb/>
六月毛澤將盡郡守有志于民誠信而雩遂徧山川方<lb/>
社又不雨遂遷市于城門之逵余得自麗譙而俯焉肇<lb/>
令下之日布市籍者咸至夾軌道而介分次焉其左右<lb/>
<pb n="KR3k0055_WYG_362-20a"/>
前後班間錯跱如在闤闠制其列區榜揭價名物參外<lb/>
裔之貨馬牛有牽<hi>集作緯</hi>私屬有閑在巾笥者緘文及素<lb/>
焉在几閣者彤雕及質焉在筐筥者白黒巨細焉業於<lb/>
饔者列饔饎陳䴵餌而苾然業於酒者舉酒旗滌杯盂<lb/>
而澤然皷刀之人設髙俎解豕羊而赫然華實之毛畋<lb/>
漁之生交蜚走錯水陸羣狀顆名入隧而分韞藏而待<lb/>
價者負挈而求沽者乗射其時者奇贏以遊者坐賈顒<lb/>
顒行賈遑遑利心中驚貪目不瞬于是質劑之曹較估<lb/>
<pb n="KR3k0055_WYG_362-20b"/>
之倫合彼此而騰躍之易良苦于巧言斁量衡于險手<lb/>
杪忽之差皷舌傖儜詆欺相髙詭態横出鼓囂譁坌烟<lb/>
埃奮羶腥疊巾履嚙而合之異致同歸雞鳴而爭赴日<lb/>
午而駢闠萬足一心恐人我先交易而退陽光西徂守<lb/>
犬鳥烏樂得腐餘是日倚衡而閱之感其盈虛之相尋<lb/>
也故著于篇<lb/>
増記明劉基市隱齋記曰賈君性之居越之蕭山築室<lb/>
一區在闤闠中髙其垣而不覿車馬之塵深其宫而不<lb/>
<pb n="KR3k0055_WYG_362-21a"/>
聞閭閻之聲以其徑路宛轉户庭清謐而不與鄙俗者<lb/>
接也王君子充過而命之曰市隱而賈君俾予記夫隱<lb/>
所以全身逺害也市者商販所集爭利錐刀之所也故<lb/>
士不樂居焉而古人乃有隱于市者以其卑賤混濁足<lb/>
以自穢而冺其名也今賈君居于市而不與市人同其<lb/>
行事得無異于古之隱于市者乎<lb/>
　　商賈一<lb/>
増白虎通曰商賈何謂也商之為言商也商其逺近通<lb/>
<pb n="KR3k0055_WYG_362-21b"/>
四方之物以聚之也賈之為言固也固有用物以待民<lb/>
來以求其利者也　詩曰如賈三倍君子是識言利三<lb/>
倍非君子所宜識也　書曰肇牽車牛逺服賈　周禮<lb/>
太宰以九職任萬民六曰商賈阜通貨賄<hi>注行曰商處曰賈阜賄布</hi>
<hi>帛貨金玉也</hi>　又曰任商以市事通財貨　又曰通四方之<lb/>
珍異以資之謂之商賈　禮記月令孟秋易闗市來商<lb/>
旅納貨賄以便民事四方來集逺鄉皆至則財不匱上<lb/>
無乏用百事乃遂<hi>注易闗市謂輕稅以來通商旅</hi>　春秋傳曰賈欲贏<lb/>
<pb n="KR3k0055_WYG_362-22a"/>
而惡嚻乎　史記貪賈三之亷賈五之<hi>注貪賈未當買而買故得利少</hi>
<hi>十得三之利亷賈十得五之利</hi>　又曰夫用資求富工不如商　漢書<lb/>
商賈大者積貯倍息小者坐列販賣操其奇贏日遊都<lb/>
市乗上之急所賣必倍　又漢髙祖令賈人不得衣綵<lb/>
乗車重租稅以困辱之孝惠髙后時為天下初定復弛<lb/>
商賈之律　唐史韓琬上言往者商賈出入萬里今市<lb/>
井至失業　管子曰處商就市井合羣萃而别其郡之<lb/>
貨以知其市之價負任擔倚以周四方料多少貴賤以<lb/>
<pb n="KR3k0055_WYG_362-22b"/>
有易無是以奇怪異珍以時而來旦夕從事于此以教<lb/>
子弟相語以利相示以時相陳以知價其父兄之教不<lb/>
肅而成子弟之學不勞而能故商之子恒為商　又曰<lb/>
商人通賈倍道兼行以夜續日千里而不逺者利在前<lb/>
也　韓子曰楚人有賣其珠于鄭者為木蘭之櫃薫桂<lb/>
椒之櫝綴以珠玉飾以玫瑰輯以翠羽鄭人買其櫝而<lb/>
還其珠此可為善賣櫝也未可謂善鬻珠也　淮南子<lb/>
曰賈多端則貧工多伎則窮心不一也　唐譚子化書<lb/>
<pb n="KR3k0055_WYG_362-23a"/>
曰賈所以務財　明郁離子曰蹶叔商于汶上必相貨<lb/>
之急于時趨之無所往而不與人爭比得而趨者畢至<lb/>
輒不獲市反謂之善賈者收人所不爭時來利必倍此<lb/>
白圭之所以富也弗聽十年而大困　唐六典曰屠酤<lb/>
興販者為商　又曰以三賈均市精為上賈次為中賈<lb/>
粗為下賈　崔融疏曰商賈藏于箧　韓愈原道篇曰<lb/>
為之賈以通其有無　房魯上節度使書曰夫賈居闤<lb/>
㕓藏其貨物候有求者雖巨人必恭然而請價人言其<lb/>
<pb n="KR3k0055_WYG_362-23b"/>
直必髙之曰若干乃得求者率不能小減而市矣及其<lb/>
人持物貨歴户而自唱曰某好物某好貨其將市雖小<lb/>
兒童則色然視之問其直幾何誠金玉其物貨秪以盜<lb/>
有而竊置為疑然何以至是彼不求此望售也　宋蘇<lb/>
軾上曽參政書曰鬻千金之璧者不之于市而之于家<lb/>
則願觀者塞其門觀者歎息而主人無言焉　續文獻<lb/>
通考曰遼聖宗統和中耶律隆運為大丞相請平諸郡<lb/>
商賈價從之　又曰金正隆中詔汝州百五十里内州<lb/>
<pb n="KR3k0055_WYG_362-24a"/>
縣量遣商賈赴温湯置市　又元成宗元貞中諸使外<lb/>
國者不得為商　又英宗至治中置市舶司于泉州慶<lb/>
元廣東三路聽海商貿易歸徵其稅禁子女金銀絲綿<lb/>
下番其餘並無所沮　又曰元世祖中統中立燕京平<lb/>
準庫以均平物價　又曰明世宗時凡販鬻之徒賣物<lb/>
以賤為貴買物以貴為賤者杖<lb/>
　　商賈二<lb/>
増左傳衞文公通商惠工　又曰鄭桓公與商人俱出<lb/>
<pb n="KR3k0055_WYG_362-24b"/>
自周斬蓬蒿而共處盟曰爾無我叛我無彊賈爾有利<lb/>
市寶賄我勿與知　又曰晉荀罃囚于楚鄭賈人將寘<lb/>
諸楮中以出　又曰秦師及滑鄭商人弦髙將市于周<lb/>
遇之以乗韋先牛十二犒師　史記吕不韋陽翟大賈<lb/>
以販賣為事家累千金　漢書桑𢎞羊賈人子以心計<lb/>
言利事析秋毫<hi>注心計不用籌算</hi>　論衡曰揚子雲作法言蜀<lb/>
冨賈人齎錢十萬願載于書子雲不聽　魏志曰王烈<lb/>
字彦方辟公孫度長史以商賈自穢　齊書曰范雲為<lb/>
<pb n="KR3k0055_WYG_362-25a"/>
始興内史撫以恩徳罷去停候商賈露宿　異苑曰晉<lb/>
陵曲阿楊晩資財數千萬計三吳人皆取值為商賈治<lb/>
生輒得倍值或行長江卒遇暴風及劫盜者若貸晩錢<lb/>
多獲免濟也　孔帖唐崔陵為湖南觀察使商賈流通<lb/>
貲物益饒　又曰徐申進嶺南節度使外番歲以珠瑇<lb/>
瑁香文犀浮海至申于常貢外未嘗賸索商賈饒盈<lb/>
又曰盧鈞擢嶺南節度使海道商船始至異時帥府爭<lb/>
先往賤售其珍鈞一不取　宋元懐拊掌録曰紹興中<lb/>
<pb n="KR3k0055_WYG_362-25b"/>
河南往來客商攜長安秦漢間碑刻求售于士大夫多<lb/>
得善價　續文獻通考金泰定中御史辛鈎言西商鬻<lb/>
寳動以數千萬計請莭其費　元史劉濬戰死子健散<lb/>
家貲結死士百人詐為工商入賊中以復父讎　明都<lb/>
離子曰濟陽之賈人渡河而亡其舟棲于浮苴之上號<lb/>
焉有漁者以舟往救之賈人曰救我與百金漁者載而<lb/>
升諸陸則與十金他日賈人浮呂梁而下舟薄于石又<lb/>
覆漁者在焉人曰盍救之漁者曰是許金而不酬者也<lb/>
<pb n="KR3k0055_WYG_362-26a"/>
立而視之遂没<lb/>
　　商賈三<hi>抑商市籍附</hi>
原通賄　用資<hi>俱詳前一</hi>　欲贏　自穢<hi>俱詳前一</hi>　百族　三<lb/>
倍<hi>商賈列百族  下詳前一</hi>　市事　賈區<hi>上詳前一監漢書胡建為軍正丞  軍御史穿</hi>
<hi>軍壘垣為賈區建斬之注賈區立廬道旁賣物</hi>　服賈　通商<hi>上詳一下詳二</hi>　相語<lb/>
利　不求豐<hi>上詳一不傳曰晉文公示信于市人易資  求豐焉明徵其詞也</hi>　爭錐<lb/>
刀　操奇贏<hi>傳錐刀之末將盡爭之前百貨操其奇贏謂利也詳  一</hi>　阜財貨<lb/>
通珍異<hi>上詳市一下詳前一</hi>　闗市無索　貨財不匱<hi>月令季春索不禁察</hi>
<pb n="KR3k0055_WYG_362-26b"/>
<hi>詳下  一</hi>　桓公與盟　荀罃將出<hi>俱詳二</hi>　家累千金　事<lb/>
析秋毫<hi>俱詳前二</hi>　夏則資皮冬則資絺　貪賈三之廉賈<lb/>
五之<hi>國語言賈人也  下詳一</hi>　識其貴賤　通以有無　輕其闗<lb/>
市　利以貿遷　通五都之貨　有十倍之價　乗時<lb/>
射利通天下之財　以有易無趨日中之市　浚農工<lb/>
以生利宜招損　急闗市之稅貨則不通　増興販<lb/>
流通<hi>上詳一下詳二</hi>　黠商　愚賈<hi>孔帖唐李嶠曰今道人私度者幾數萬黠商大賈詭</hi>
<hi>名偽度愚又曰劉元子云有學無才猶  賈<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>金不能貨殖</hi>　通有無　均上下<hi>俱詳</hi>
<pb n="KR3k0055_WYG_362-27a"/>
<hi>一</hi>　萬商往來　四海緜歴<hi>孔帖李白任城璧記</hi>　坐賈顒顒<lb/>
行賈遑遑<hi>詳前劉禹錫觀市</hi>　萬船繼至　百貨錯出<hi>唐文粹權徳輿</hi>
<hi>杜岐公淮南遺愛碑</hi>　賣甕計息　得錢立本<hi>合璧事類俗傳有貧人止能辦販隻</hi>
<hi>甕之資夜宿甕中心計曰此甕賣之若干其息已倍矣吾得倍息遂可販二甕自二化而為四所得倍息其利</hi>
<hi>無窮遂喜而舞不覺甕破必隋唐嘉話劉伯芻侍郎所居巷日有鬻餅者早過户  聞謳歌當爐召與萬錢令</hi>
<hi>多其本日取餅償之後過其户絶不聞歌聲呼至問曰何輟歌之遽乎對曰本領既大心計轉粗不暇唱渭城</hi>
<hi>矣</hi>　貸錢致金　治生倍值<hi>梁書陸騐少貧苦邑人吉卿者甚冨騐傾身事之吉</hi>
<hi>卿貸以錢米騐借以商販遂致千金出郡下散貲以事權貴  下詳前二</hi>　所以務財　于<lb/>
<pb n="KR3k0055_WYG_362-27b"/>
焉藏箧<hi>俱詳一</hi>　託資闤闠　徇彼盈虛<hi>唐人判</hi>　巨人請<lb/>
價　主人無言<hi>俱詳一</hi>　河南售碑　曲江陳貨<hi>上詳二  明馮</hi>
<hi>時可蓬窻夜話曰唐時最重曲江宴是日商賈皆以奇物麗貨陳列</hi>　量遣温湯　禁商<lb/>
海外<hi>金正隆中事詳前一  金成宗事詳前一</hi>　有禁金銀　不鬻子女<hi>續文</hi>
<hi>獻通考金成宗元貞中禁舶商無以金銀通海  下詳一</hi>　鬻寳請節　許金不酬<lb/>
<hi>金辛鈎事詳前二二明郁離子事詳前</hi>　收所不爭　利來必倍<hi>俱詳前一</hi>
必藉美言　爰資善價　化其小大　是等精粗　顧<lb/>
惟遷貨　何必守株<hi>俱唐人判</hi>　商旅轉販　有無相易<hi>金髙</hi>
<pb n="KR3k0055_WYG_362-28a"/>
<hi>汝□疏</hi>　曽不昏于作勞　徒乗時以射利<hi>唐人判</hi>　　惟歛<lb/>
出入之商賈　不稅往來之行人<hi>唐崔融疏</hi>　原抑商市籍<lb/>
　漢髙重稅　孝惠弛律<hi>秦時民蓄積餘業以稽市物漢髙重租稅以困辱  詳前</hi>
<hi>一</hi>　不得為吏　不得名田<hi>漢孝惠髙后時市井子孫亦不得為吏  漢書賈人</hi>
<hi>有市籍及家皆不得名田</hi>　調謫戍邊　令相糾告<hi>漢發七科謫戍邊身有市籍父</hi>
<hi>母及大父母有市籍者皆調得桓譚字君山上疏言可令商賈自相糾告非身力所  以贓畀吿者如此則力</hi>
<hi>弱而歸田</hi>　有籍不官　經任解黜<hi>有市籍不得官父母大父母有市籍亦不得官</hi>
<hi>不諸官人身乃國籍大功已上親自執工商家專其業  得任其舊經職任自解黜必有事用者三年之後聽</hi>
<pb n="KR3k0055_WYG_362-28b"/>
<hi>用</hi>　關市之征　素封之冨<hi>周禮司闗掌國貨之節以謂聨門市故有關市之征注</hi>
<hi>稅商也與史諸冨者無秩禄爵邑之人  封君比者命曰素封</hi>　無衣錦　不鬻斜<hi>上詳</hi>
<hi>前一度斜不中尺  物</hi>　鬻良雜苦<hi>良善也苦惡也</hi>　專利奪人　急商<lb/>
緩農　去末反本　乗堅策肥<hi>眩其邊鄙</hi>　履絲曵縞　專<lb/>
市之商　兼人之利　政貴得中　法惟經乆　縱則<lb/>
不可　無之亦難　關市之征必專其利　商旅不至<lb/>
則匱于財　通四方之財誠宜加惠　專三倍之利何<lb/>
用損多　如欲贏之罔極下必兼并　倘知懼而莫來<lb/>
<pb n="KR3k0055_WYG_362-29a"/>
上將乏用　増稅歸頭下　和市邊城<hi>續文獻通考遼志有頭下軍州</hi>
<hi>者官位居九品之下及井邑商賈之家征稅各歸頭下  又曰金宣宗興定中敕和市邊城軍輸無得抑配貧</hi>
<hi>民</hi>　平準平物　賣貴買賤<hi>元世祖事詳前一明世宗事詳前一</hi>　以收<lb/>
以歛實著于周經　或與或求蓋存乎易象　用懲末<lb/>
作　示禁淫利　用貧求富猶或慕于工商　化有遷<lb/>
無詎均勞于藨蓘　罔愆五口之商　俾齊三倍之賈<lb/>
<hi>並唐人判</hi>
　　商賈四<lb/>
<pb n="KR3k0055_WYG_362-29b"/>
原擇利<hi>而行</hi>　放利<hi>放于利/而行</hi>　喻利<hi>小人喻于利</hi>　趨利　増<lb/>
權貴賤<hi>貨殖論貴上極則反賤賤下極則反貴貴出如糞土賤取如珠玉</hi>　與時俯仰<lb/>
<hi>貨殖傳闗中冨商大賈大抵盡諸田田嗇田蘭韋家栗氏其章章尤異者也皆與時俯仰獲其贏利</hi>　雍<lb/>
樂之業<hi>貨殖傳行賈丈夫賤行也而雍樂成以饒販脂辱處也而雍伯千金</hi>　南陽行賈<lb/>
<hi>又曰宛孔氏之先梁人也以鐵冶為業秦伐魏過孔氏于南陽因大皷鑄規陂池連車騎游諸侯通商賈之利</hi>
<hi>有游閑公子之名然其贏得過愈于纎嗇致冨千金故南陽行賈盡法孔氏之雍容</hi>　算緍<hi>漢書武帝</hi>
<hi>初算緍商以取利者雖無市籍各以其物自占率緍二千而算一注緍絲也以貫錢一貫千錢率計以二千錢</hi>
<hi>者則出一算一算者百二十師古曰謂儲積錢者計其緍貫而算之也</hi>　族代之鬻<hi>文選商修</hi>
<pb n="KR3k0055_WYG_362-30a"/>
<hi>族代之所鬻</hi>　均利<hi>唐陸贄田賦曰占商賈以均利</hi>　金珠貝甲修牙文犀<lb/>
<hi>劉蛻獻南海崔尚書書南海實筦搉之地有金珠貝甲修牙文犀之貨</hi>
　　商賈五<lb/>
増詩北周庾信江中賈客詩曰五兩開船頭長橋發新<lb/>
浦懸知岸上人遥振江中鼓　陳後主估客樂曰三江<lb/>
結儔侶萬里不辭遥恒隨鷁首舫屢逐雞鳴潮　唐李<lb/>
白賈客樂曰海客乗天風將船逺行役譬如雲中鳥一<lb/>
去無踪跡　劉禹錫賈客詞曰賈客無定遊所遊惟利<lb/>
<pb n="KR3k0055_WYG_362-30b"/>
并眩俗雜良苦乗時取重輕心計析秋毫揺鈎侔懸衡<lb/>
錐刀既無棄轉化日已盈徼福禱波神施財遊化城妻<lb/>
約雕金釧女垂貫珠纓髙資比封君奇貨通倖卿趨時<lb/>
鷙鳥思藏鏹盤龍形大艑浮通川髙樓次旗亭行止皆<lb/>
有樂關梁自無征農夫何為者辛苦事寒耕　張籍賈<lb/>
客樂曰金陵向西賈客多船中生長樂風波欲發移船<lb/>
近江口船頭祭神各澆酒停杯共說逺行期入蜀經蠻<lb/>
誰别離金多衆中為上客夜夜算緍眠獨遲秋江初月<lb/>
<pb n="KR3k0055_WYG_362-31a"/>
猩猩語孤㠶夜發瀟湘渚水工持楫過暗灘直過山邊<lb/>
及前侶年年逐利西復東姓名不在縣籍中農夫稅多<lb/>
長辛苦棄業長為販寶翁　劉駕反賈客樂曰無言賈<lb/>
客樂賈客多無墓行舟觸風浪盡入魚腹去　黄滔賈<lb/>
客曰大舟有深利滄海無淺波鯨鯢齒上路何如少經<lb/>
過<lb/>
　　百工一<lb/>
増說文曰工巧飾也　書曰工執藝事以諫<hi>諫失常也</hi>　又<lb/>
<pb n="KR3k0055_WYG_362-31b"/>
曰若作梓材既勤樸斲惟其塗丹雘　周禮智者創物<lb/>
巧者述之守之世謂之百工百工之事皆聖人作　又<lb/>
曰太宰以九職任萬民五曰百工飾庀八材<hi>注謂珠象玉石木金</hi>
<hi>革羽飾庀謂治之也</hi>　又曰審曲面勢以飾五材以辨民器<hi>注審察五</hi>
<hi>材方面形勢曲直之宜以治之</hi>　又曰天有時地有氣材有美工有巧<lb/>
合四者然後可以為良　禮記曲禮曰天子之六工曰<lb/>
土工金工石工木工獸工草工典制六材　月令季春<lb/>
曰命工師令百工審五庫之量金鐵皮革筋角齒羽箭<lb/>
<pb n="KR3k0055_WYG_362-32a"/>
幹脂膠丹漆毋或不良百工咸理監工日號毋悖于時<lb/>
毋或作為淫巧以蕩上心　季秋曰霜始降則百工休<lb/>
　孟冬曰命工師效功陳祭器按度程毋或作為淫巧<lb/>
以蕩上心必功致為上物勒工名以考其誠功有不當<lb/>
必行其罪以窮其情　春秋傳曰五雉為五工正主工<lb/>
之官　又曰山有木工則度之　漢書曰作工成器曰<lb/>
工　唐史百官志凡工匠以州縣為團五人為火置長<lb/>
一人　又曰少府鈿鏤之工教以四年車輅樂器之工<lb/>
<pb n="KR3k0055_WYG_362-32b"/>
三年平墁刃矟之工二年矢鏃竹漆屈栁之工半焉冠<lb/>
冕弁幘之工九月　又曰工匠四月至七月為長功二<lb/>
月三月八月九月為中功十月至正月為短功　元史<lb/>
耶律楚材曰制器者必用良工守成者必用儒臣　老<lb/>
子曰代大匠斲者無不傷其手　莊子曰工倕旋而蓋<lb/>
規矩指以物化而不以心稽　又輪扁對齊桓公曰斲<lb/>
輪徐則甘而不固疾則苦而不入不徐不疾得之于手<lb/>
而應之於心臣不能以喻臣之子臣之子亦不能受之<lb/>
<pb n="KR3k0055_WYG_362-33a"/>
于臣是以行年七十而老斲輪　文子曰規矩繩墨者<lb/>
巧之具　韓愈原道篇曰為之工以贍其器用　又進<lb/>
學解曰大木為杗細木為桷欂櫨侏儒椳闑扂楔各得<lb/>
其宜以成宫室者匠氏之能也　又祭栁宗元文曰不<lb/>
善為斲血指汗顔巧匠旁觀縮手就閒　宋姚亮西溪<lb/>
叢語曰唐秘書省有熟紙匠十人按要術云凡打紙欲<lb/>
生生則堅厚然則熟紙匠者乃打紙工也　宋蘇軾思<lb/>
治論曰夫冨人之營宫室也必先料其資財之豐約以<lb/>
<pb n="KR3k0055_WYG_362-33b"/>
制宫室之大小然後擇工之良者而用一人焉必告之<lb/>
曰吾將為屋若干度用材幾何役夫㡬人幾日而成土<lb/>
石竹葦吾於何取之其工之良者必告之曰某所有木<lb/>
某所有石用財役夫若干主人率以聽焉及期而成既<lb/>
成而不失當則規矩之先定也　續文獻通考曰金裁<lb/>
造署掌造龍鳯等所用物　又曰元兩都有宫殿髹漆<lb/>
之工又有殿宇藻繪之工又有諸殿裝鋈之工　明王<lb/>
世貞觚不觚録曰吳中陸子剛之治玉鮑天成之治犀<lb/>
<pb n="KR3k0055_WYG_362-34a"/>
朱碧山之治銀趙璧之治錫馬勲治扇周治治商嵌及<lb/>
歙呂愛山治金王小溪治瑪瑙蒋抱雲治銅皆比常價<lb/>
再倍也<lb/>
　　百工二<lb/>
増列子曰周穆王廵守有獻工人名偃師所造能倡者<lb/>
趣歩俯仰信人也顉其頤則歌合律捧其手則舞應節<lb/>
千變萬化惟意所適王與盛姬内御並觀之伎將終倡<lb/>
者瞬其目而招王之左右侍妾王大怒欲誅偃師　莊<lb/>
<pb n="KR3k0055_WYG_362-34b"/>
子曰郢人堊墁其鼻端若蠅翼使匠石斲去之匠石運<lb/>
斤成風盡堊而鼻不傷　雜爼魯般燉煌人于凉州造<lb/>
浮屠作木鳶毎擊楔三下乗之以歸六國時公輸班亦<lb/>
為木鳶以窺宋城　拾遺録始皇起雲明臺窮四方珍<lb/>
木天下巧工有二人皆虛騰縁木運斤斧于雲中子時<lb/>
起工午時已畢故云子午臺也　後漢書申屠蟠家貧<lb/>
為漆工郭林宗見而奇之　北史祖冲之以諸葛亮有<lb/>
木牛流馬乃造一器不用風水施機自運不勞人力<lb/>
<pb n="KR3k0055_WYG_362-35a"/>
孔帖閻立徳父毘隋殿中少監本以工藝進故立徳與<lb/>
弟立本皆機巧有思　𤣥宗記虢國中堂既成召圬墁<lb/>
約錢二百萬虢國以絳羅五百段賞之嗤而不顧曰請<lb/>
取螻蟻蜥蜴記其數置堂中茍失一物不敢受直　唐<lb/>
張鷟朝野僉載曰洛州殷文亮性巧刻木為人衣以繒<lb/>
綵酌酒行觴皆有次第又作木伎女唱歌吹笙皆能應<lb/>
節　又曰將作大匠楊務亷甚有巧思常于泌州市内<lb/>
刻作木僧手執一椀自能行乞椀中錢滿關鍵忽發自<lb/>
<pb n="KR3k0055_WYG_362-35b"/>
然作聲云布施市人競觀欲其作聲施者日盈數千矣<lb/>
　歸田錄曰都料預浩工于造塔毎卧則交手于胸為<lb/>
結搆之狀如此逾年撰成木經三卷行於世　元史耶<lb/>
律楚材傳曰夏人常八斤以善造弓見知于帝毎自矜<lb/>
曰國家方用武耶律儒者何用楚材曰治弓尚湏用弓<lb/>
匠為天下者豈可不用治天下匠耶帝聞之甚喜<lb/>
　　百工三<hi>考課</hi>　<hi>奇巧/</hi>　<hi>材木/</hi>　<hi>膠皮附</hi>
原聖作　巧具<hi>俱詳一</hi>　運斤　居肆<hi>上詳二以論語百工居肆  成其事</hi>
<pb n="KR3k0055_WYG_362-36a"/>
　依法　善事<hi>禮記工依于法注法規矩也器論語工欲善其事必先利其</hi>　審材<lb/>
　辨器<hi>詳一</hi>　飭材　貢器<hi>上詳一材周禮曰任工以飭  事貢器物</hi>　六工<lb/>
　四良<hi>俱詳一</hi>　惠工　食力<hi>上傳衛文公  下農工</hi>　執藝事<lb/>
盡變態<hi>上詳一乎西京賦命班輸之匠巧盡變態  其中注公輸班並巧者</hi>　勤樸斲<lb/>
足財用<hi>上詳一財禮來百工則  用足</hi>　材美工巧　事勤功倍<hi>上周禮材</hi>
<hi>美工巧然而不良不得天時地利也</hi>　藝成而下　業在其中　離婁督<lb/>
繩　公輸削墨　増髹漆　藻繪<hi>元事俱詳前一</hi>　雕木　銷<lb/>
金<hi>續文獻通考元有雕木局掌宫殿香閣營繕之事  下詳前一</hi>　作簾　熟紙<hi>彚苑詳注</hi>
<pb n="KR3k0055_WYG_362-36b"/>
<hi>沈之上家貧常為人作簾傷手流涕  宋姚亮語詳前一</hi>　機巧有思　造作無程<lb/>
<hi>閻立徳事詳前二使孔帖唐杜元頴為劒南西川節度  百工造作無程</hi>　規模先定　制<lb/>
度不立<hi>宋蘇軾文詳前一由孔帖唐劉蕡策曰百工淫巧  制度不立</hi>　梓人中處<lb/>
巧匠旁觀<hi>梓人傳詳後五  韓文詳前一</hi>　州縣為團　營繕必諮<hi>唐百</hi>
<hi>官志詳前一繕孔帖姜確有巧思凡朝之營  所司必諮而行</hi>　裁造龍鳯　掌造金<lb/>
銀<hi>金事詳前一銀續文獻通考金尚方署掌造金  器物及裝釘之事</hi>　原考課　考成<lb/>
　稽器<hi>上詳前一  稽考也</hi>　獻藝<hi>百/工</hi>　就功<hi>不作無用之器背窳就功注窳惡也</hi>
　知巧　稽事<hi>禮記故觀其器而知其工之巧  周禮稽其工事</hi>　就于官府<lb/>
<pb n="KR3k0055_WYG_362-37a"/>
　掌其工正<hi>管子曰聖人必就官府羣萃而州處相良辨其工苦工堅也苦濫也  下詳一</hi>
日省月試　效功案程<hi>中庸日省月試餼廩稱事所以勸百工  註詳前一</hi>　作<lb/>
巧蕩心<hi>詳一</hi>　執技論力　技以事上　業在其中　工<lb/>
依于法爰考否臧　物勒其名必遵賞罰　順霜降之<lb/>
後雖休百工<hi>詳一</hi>　及月試之時且聞獲戾　増計年為<lb/>
教　以月論功<hi>唐史俱詳前一</hi>　監督有官　牢固無罰<hi>續文獻通</hi>
<hi>考金左右廂官掌監督工役者又曰明世宗時凡造器用之物不牢固真實而賣  各笞五十其物入官</hi>
原奇巧　棘猴　木鳶<hi>燕王好徵巧人曰臣能棘刺之端造木猴王請其削而觀之術</hi>
<pb n="KR3k0055_WYG_362-37b"/>
<hi>人即逃也  下詳二</hi>　楮葉　雲梯<hi>列子宋人為其君為楮葉三年而成雜之諸葉中不辨列</hi>
<hi>子曰使造化三年而成一葉物之有葉者鮮矣  墨子公輸班造雲梯而攻宋</hi>　木牛　木人<lb/>
<hi>俱詳前二</hi>　目巧　大巧<hi>禮目巧之室則有奥阼  老子大巧若拙</hi>　智憂　心<lb/>
匠<hi>上莊子巧者勞而智者憂</hi>　創造欹器　施巧鴨欄<hi>周廟欹器東漢猶在至漢</hi>
<hi>之末不復存形制遂絶杜預創意造成奉上帝嘉歎之  陸遜字伯言時建昌侯慮于堂前作鬭鴨欄頗施小</hi>
<hi>巧遜乃正色曰君侯宜覽經典用此何為慮即便毁撤之</hi>　窮妙　極巧　騁巧<lb/>
嘗巧<hi>禮</hi>　物貴考成　器惟致用　諫未聞于執藝<lb/>
巧自見于蕩心　茍于功之不審　則雖巧而何為<lb/>
<pb n="KR3k0055_WYG_362-38a"/>
増圗畫　鏤雕<hi>孔帖唐張元素上書太子所施與者皆圗畫雕鏤之人</hi>　錦繡官<lb/>
　金玉琢<hi>孔帖𤣥宗貴妃楊氏諸姨凡充錦綉官及治琢金玉者大抵千人</hi>　絶世之<lb/>
巧　凝神之伎<hi>宋周邦彦賦</hi>　唱歌吹笙　行觴酌酒<hi>殷文亮事</hi>
<hi>詳前二</hi>　木僧執椀　刻獺取魚<hi>楊務廉事詳前二王朝野僉載郴州刺史  琚</hi>
<hi>刻木為獺沉于水中取魚引首而出蓋獺口中安餌為轉關以石縋之則沉魚取其餌闗即發口合則啣魚石</hi>
<hi>發則浮出矣</hi>　様各有異　價倍于常<hi>續文獻通考元將作院掌造金玉珠翠犀</hi>
<hi>象寳貝冠佩器皿織造刺綉段疋異様百色  明王世貞語詳前一</hi>　丁緩作扇　預浩<lb/>
造塔<hi>續博物志曰漢長安巧工丁緩作卧褥香爐爐體常平又作七輪扇一人運之滿堂寒戰  歸田録</hi>
<pb n="KR3k0055_WYG_362-38b"/>
<hi>曰預浩造塔詳前二</hi>　二鉢相盛　一毬可轉<hi>明陸深春風堂隨筆曰魏元韶家有</hi>
<hi>二玉鉢相盛可轉而不可出瑪瑙榼三升玉縫之皆西域鬼作也鬼作即世謂之鬼工  明曹世昭格古要論</hi>
<hi>曰嘗有象牙圓毬一箇中直通一竅内車二重皆可轉動故謂鬼工毬或云宋内院作者</hi>　原材木<lb/>
　中伐　時斬<hi>禮記材不中伐不粥于市時周禮令萬民時斬材有期日言順  斬也</hi>
有美　不禁<hi>周禮材有美而工有巧拘凡邦工入山林而掄材不禁不  其日也</hi>　椅矣<lb/>
　度之<hi>詩伐木椅矣  詳百工一</hi>　丁丁　坎坎<hi>詩伐木丁丁下並伐木聲</hi>　破<lb/>
斧　抱器<hi>既破我斧又缺我斨又破我斤  下呈材</hi>　斧斤入　繩墨陳<hi>禮記</hi>
<hi>草木黄落然後斧斤入山林  繩墨誠陳不可欺以曲直</hi>　斬季材　伐逺揚<hi>周禮凡服</hi>
<pb n="KR3k0055_WYG_362-39a"/>
<hi>耜斬季材注季穉也服耜尚柔牣  下詩以伐逺揚</hi>　伐社樹　斬丘木<hi>晉阮修字宣子</hi>
<hi>伐社樹或止之修曰若社而為樹伐樹則社移樹而為社伐樹社亡也  禮記為宫室不斬于丘木注廣敬鬼</hi>
<hi>神</hi>　掌木屑　種梓木<hi>晉陶侃字士行在荆州時造船木屑竹頭悉令掌之咸不解所</hi>
<hi>以後正㑹積雪始晴乃以木屑布地及桓温伐蜀又以侃所貯竹頭作釘裝船其綜理周密皆此之類  後漢</hi>
<hi>樊重貨殖作器物先種梓木人皆笑之積歲月皆得而用向之笑者咸求假焉資貨具萬恩及郷閭</hi>　陽<lb/>
木陰木　火之水之<hi>周禮仲冬斬陽木仲夏斬陰木山南曰陽山北曰陰  又柞氏掌攻</hi>
<hi>草木夏日至令刋陽木而火之冬日至令剥陰木而水之</hi>　匪斧不克　遵繩不頗<lb/>
<hi>詩伐柯如之何匪斧不克  下楚辭</hi>　不材見棄　朽木不雕<hi>山林以不材見棄</hi>
<pb n="KR3k0055_WYG_362-39b"/>
<hi>論語朽木不可雕也</hi>　斃無不摽　本實先撥<hi>長木之斃無不摽也  詩枝葉未有</hi>
<hi>害本實先撥</hi>　入山行木　隨山刋木<hi>月令季夏樹木方盛乃命有司入山行木</hi>
<hi>無有斬伐為木未堅固  下書</hi>　勿剪勿伐<hi>詩/</hi>　是斲是遷<hi>斲而遷之</hi>　掄<lb/>
材　相材　無枉物性　不違天眞　巨川舟楫　大<lb/>
厦棟梁　擁腫之材　雕鎪之力　藝有所長　物不<lb/>
可棄　始因斧克　終以功成　審輪轅於曲直　定<lb/>
枘鑿於方圎　増即山求　塡溪伐<hi>孔帖劉禹錫洗心亭記即山求材盤</hi>
<hi>髙孕虛聲栁宗元晉問曰羅列而伐者頭抗河漢刃披虹蜺  振連巒梯塡層溪丁丁登登硠硠稜稜</hi>
<pb n="KR3k0055_WYG_362-40a"/>
魏材梁取　遷木運斤<hi>孔帖五代羅紹威梁太祖即位將都洛陽紹威取魏良材為五</hi>
<hi>鳳樓朝元殿浮河而上立之京師太祖歎曰吾聞蕭何守關中為漢起未央宫豈若紹威越千里而為此若神</hi>
<hi>化然賜以寳𢃄名馬聲張說疏遷木石運斧斤山谷連  春夏不輟</hi>　拉風捽雷　穿雲<lb/>
蔽日<hi>唐文粹李華賦勢動連崕拉風捽雷倒勁梢于窮谷斬巨抵于昭回  栁宗元晉問曰林立峰崪穿</hi>
<hi>雲蔽日良工指顧長樂未央建章昭陽之隆麗詭特皆是之自出</hi>　豫章大木　同州<lb/>
異材<hi>孔帖張元素上書臣嘗見隋家造殿伐木于豫章二千人挽一材以鐵為轂行不數里轂輙壞裂令</hi>
<hi>數百人齎轂自隨終日行不三十里一材之費已數十萬工揆其餘可知矣  又曰裴延齡造同州佛祠須材</hi>
<hi>五十尺者延齡妄奏同州得大谷木數千章度皆八十尺帝曰吾聞開元時近山無巨木求之嵐勝今何近地</hi>
<pb n="KR3k0055_WYG_362-40b"/>
<hi>材之良耶延齡曰異材瑰產處處有之待聖主乃出今生近輔豈開元所當得也帝大恱</hi>　萬工舉<lb/>
斧　千人乃引<hi>栁宗元文萬工舉斧以入必求諸嵓崕之欹傾丘壑之紆縈凌㠝岏之杪顚漱</hi>
<hi>泉源之塗營根絞怪石不土而植千尋百圍與柏同色  孔帖曰則天時巨木一章率千人乃能引</hi>　乃<lb/>
斧乃斤　以輿以廬<hi>並宋王十朋㑹稽風俗賦</hi>　採木有司　受材<lb/>
置使<hi>續文獻通考元時凡山採提舉司掌採伐木植  又曰木塲大使副使掌受給營造宫殿材木</hi>
直木不可以為輪　曲者不可以為桷<hi>上明劉基語語  下晉嵇康</hi>
　方為矩圎為規　大為杗細為桷<hi>元虞集曰木之為器以利民用者非</hi>
<hi>生而成形也欲圎者取以為規欲方者取以為矩居者取以為屋室行者取以為舟車柔之為弧矢屈之為桮</hi>
<pb n="KR3k0055_WYG_362-41a"/>
<hi>棬惟其有是也一唐韓愈語詳前</hi>　採斧斤者萬人　擇一幹于千木<lb/>
　徵般石之匠　下荆陽之材<hi>唐李華賦</hi>　原膠皮　夷服<lb/>
　戎衣<hi>書曰島夷皮服衣禮記西方曰戎被髪  皮</hi>　寢處　歛獻<hi>州綽指石綽郭</hi>
<hi>最曰二子者譬如鳥獸臣食其肉而寢處其皮乃周禮天官掌皮秋歛皮冬歛革獻之注革踰歲就乆  可用</hi>
<hi>也獻謂獻其良者于王以入司裘給用也</hi>　漆身　膠柱<hi>上豫讓下鼓瑟</hi>　虎豹鞹<lb/>
　鳳麟膠<hi>論語虎豹之鞹猶犬羊之鞹名東方朔十洲記以鳯觜麟角合煎成膠  曰續絃膠</hi>
供毳毛　征漆林<hi>周禮掌皮供其毳毛為氊以待邦事  周禮地官載師漆林之征二十而</hi>
<hi>五也</hi>　頒於百工　比之千乗<hi>又云遂以式法頒皮革于百工注式法作物所用多</hi>
<pb n="KR3k0055_WYG_362-41b"/>
<hi>少故事皮食貨志屠牛羊彘千  比之千乗家</hi>　無或不良　不能止濁<hi>禮記脂膠</hi>
<hi>丹漆無或不良之阿膠不能止黄河  濁</hi>　増紅甸　白硝<hi>續文獻通考元甸皮局歲辦熟</hi>
<hi>造紅甸羊皮二千有奇羊又曰明内官修理年月例白硝山  皮八十張</hi>　百選膠　九尺<lb/>
蟹<hi>唐栁宗元晉問曰弓人之弓函人之甲膠角百選犀兕七屬乃使踉超掖夾之倫服而持之技擊節制聞</hi>
<hi>于天下是為善師膠酉陽雜俎善菀國出百足蟹長九尺四螯煎為  謂之螯膠勝于鳳喙膠也</hi>　諸<lb/>
州供　太府輸<hi>唐百官志少府監諸州市牛皮角以供用  又曰祠部歲㑹牲之有無輸皮于</hi>
<hi>太府</hi>　漁陽白膠　薊州鹿角<hi>唐書漁陽郡供白膠產宋太平寰宇記薊州土  鹿</hi>
<hi>角膠</hi>　割蛟革而連函　剫兕□以為弭<hi>宋周邦彦賦</hi>
<pb n="KR3k0055_WYG_362-42a"/>
　　百工四<lb/>
原為刃<hi>考工記鑠金以為刃凝土以為器</hi>　國工<hi>周禮謂之國工注國之名工</hi>　僝<lb/>
工<hi>僝巧也</hi>　攻木<hi>周禮攻木之工七/輪輿弓廬匠車梓</hi>　度木<hi>左傳詳前一</hi>　執<lb/>
斲<hi>傳匠人也</hi>　執技<hi>以事/上</hi>　伐技<hi>傳曰小人伐其技以凴君子言矜伐以凌上也</hi>
代斲<hi>老子詳前一</hi>　成器<hi>詳/一</hi>　剞劂<hi>雕/鏤</hi>　増材以工能<hi>彚苑詳注</hi>
<hi>百工以化材</hi>　用髙曽之規矩<hi>西都賦工用髙曽之規矩</hi>　問工焉取則<lb/>
輿師是供<hi>栁宗元嶺南饗軍記</hi>　締搆必堅縝面勢必周正<hi>元虞集文</hi>
　　百工五<lb/>
<pb n="KR3k0055_WYG_362-42b"/>
増詩元陳旅贈萊州石工詩曰落星猶帶天河濕絶勝<lb/>
丹丘鬼血腥琢作大尊休載酒萊山栢露照人青<lb/>
増傳唐栁宗元梓人傳曰裴封叔之第在光徳里有梓<lb/>
人欵其門願傭隟宇而處焉所職尋引規矩繩墨家不<lb/>
居礱斲之器問其能曰我善度材視棟宇之制髙深圎<lb/>
方短長之宜吾指使而羣工役焉捨我衆莫能就一宇<lb/>
故食于官府吾受禄三倍作于私家吾収其直大半焉<lb/>
他日入其室其牀闕足而不能理曰將求他工余甚笑<lb/>
<pb n="KR3k0055_WYG_362-43a"/>
之謂其無能而貪禄嗜貨者其後京兆尹將飾官署余<lb/>
往過焉委羣材㑹衆工或執斧斤或執刀鋸皆環立嚮<lb/>
之梓人左持引右執杖而中處焉量棟宇之任視木之<lb/>
能舉揮其杖曰斧彼執斧者奔而右顧而指曰鋸彼執<lb/>
鋸者趨而左俄而斤者斲刀者削皆視其色俟其言莫<lb/>
敢自斷者其不勝任者怒而退之亦莫敢愠焉畫宫于<lb/>
堵盈尺而曲盡其制計其毫釐而搆大厦無進退焉既<lb/>
成書于上棟曰某年某月某日某建則其姓字也凡執<lb/>
<pb n="KR3k0055_WYG_362-43b"/>
用之工不在列余圜視大駭然後知其術之工大矣<lb/>
唐韓愈圬者王承福傳曰圬之為技賤且勞者也有業<lb/>
之其色若自得者聽其言約而盡問之王其姓承福其<lb/>
名世為京兆長安農夫天寳之亂發人為兵持弓矢十<lb/>
三年有官勲棄之來歸喪其土田手鏝衣食餘三十年<lb/>
舍于市之主人而歸其屋食之當焉視時屋食之貴賤<lb/>
而上下其圬之傭以償之有餘則以與道路之廢疾餓<lb/>
者焉又曰粟稼而生者也若布與帛必蠶績而後成者<lb/>
<pb n="KR3k0055_WYG_362-44a"/>
　也其他所以生養之具皆待人力而後完也吾皆賴之<lb/>
　然人不可徧為宜乎各致其能以相生也故君者理我<lb/>
　所以生者也而百官者承君之化者也任有小大惟其<lb/>
　所能若器皿焉食焉而怠其事必有天殃故吾不敢一<lb/>
　日舍鏝以嬉夫鏝易能可力焉又誠有功取其直雖勞<lb/>
　無愧吾心安焉夫力易強而有功也心難強而有智也<lb/>
　用力者使於人用心者使人亦其宜也吾特擇其易為<lb/>
　而無愧者取焉又曰功大者所以自奉也博妻與子皆<lb/>
<pb n="KR3k0055_WYG_362-44b"/>
　養於我者也吾能薄而功小不有之可也又吾所謂勞<lb/>
　力者若立吾家而力不足則心又勞也一身而二任焉<lb/>
　雖聖者不可能也<lb/>
　<lb/>
　<lb/>
　<lb/>
　<lb/>
御定淵鑑類函卷三百五十七<lb/>
</p>
<p>
</p>
  </div>
</body>
</text>
</TEI>
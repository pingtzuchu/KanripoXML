<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_425-1a"/>
　欽定四庫全書<lb/>
御定淵鑑類函卷四百二十<lb/>
　　鳥部三<hi>鶴鸛</hi>　<hi>鵠鵬</hi>
　　　鶴一<lb/>
　原集韻曰鶴善鳴鳥也　案毛詩義疏曰鶴大如鵞長<lb/>
　三尺脚青黑髙三尺餘赤頰赤目喙長四寸多純白亦<lb/>
　有蒼色蒼色者今人謂之赤頰常夜半鳴其鳴髙朗聞<lb/>
　八九里惟老者乃聲下今吳人園中及士大夫家皆養<lb/>
<pb n="KR3k0055_WYG_425-1b"/>
　之鷄鳴時亦鳴　淮南八公相鶴經曰鶴者因金氣依<lb/>
　火精以自養金數九火數七故七年小變十六年大變<lb/>
　百六十年變止千六百年形體定尚潔故其色白聲聞<lb/>
　天故頭赤食於水故其喙長軒於前故後趾短棲於陸<lb/>
　故足髙而尾凋翔於雲故毛豐而肉疎大喉以吐故脩<lb/>
　頸以納新故生大夀不可量所以體無青黄二色者木<lb/>
　土之氣内養故不表於外是以行必依洲嶼止不集林<lb/>
　木鶴之上相瘦頭朱頂露眼黝睛髙鼻短喙䯓<hi>音故解反</hi>頰<lb/>
<pb n="KR3k0055_WYG_425-2a"/>
<graphic n="KR2798" url="https://raw.githubusercontent.com/kanripo/KR-Gaiji/master/images/KR2798.png" mimeType="image/png"/>
                    <hi>音徳宅反</hi>耳長頸促身鷰膺鳯翼雀毛龜背鼈腹軒前垂<lb/>
後髙脛粗節洪髀纎指此相之備者也鳴則聞於天飛<lb/>
則一舉千里鶴二年落子毛易黒㸃三年産伏復七年<lb/>
羽翮具復七年飛薄雲漢復七年舞應節復七年晝夜<lb/>
十二時鳴中律復百六十年不食生物復七年大毛落<lb/>
茸毛生雪白或純黒泥水不汚復百六十年雄雌相視<lb/>
目睛不轉而孕千六百年後飲而不食鸞鳯同為羣聖<lb/>
人在位則與鳯凰翔於甸　又曰鶴陽鳥也而遊於隂<lb/>
<pb n="KR3k0055_WYG_425-2b"/>
蓋羽族之宗長仙人之騏驥也　増汲冡書目云鶴曰<lb/>
隂羽<hi>以其愛隂而惡陽也</hi>　原易通卦騐曰立夏清風至而鶴鳴<lb/>
　風土記曰鶴鳴戒露此鳥性警至八月白露降流於<lb/>
草上滴滴有聲因即髙鳴相警移徙所宿處慮有變害<lb/>
也　春秋說題辭曰鶴知夜半<hi>鶴水鳥也夜半水位感其生氣則益喜而鳴</hi>
鶴所以夀者無死氣於中也　増養生要論曰道家之<lb/>
言鶴曲頸而息此其所以為夀服氣養性者法焉　禽<lb/>
經曰鶴以聲交而孕張華注雄鳴上風雌承下風則孕<lb/>
<pb n="KR3k0055_WYG_425-3a"/>
或曰雌雄相随如道士歩斗履其跡而孕　本草釋名<lb/>
曰鶴字篆文象翹首短尾之形一云白色㿥㿥故名八<lb/>
公相鶴經千六百年乃胎産則胎仙之稱以此世謂鶴<lb/>
不卵生者誤矣　本草集解曰鶴聞降真香則降其糞<lb/>
能化石物類相感也　又曰鶴骨為笛甚清越　原永<lb/>
嘉郡記曰有洙沐溪野去青田九里中有雙白鶴年年<lb/>
生子長大便去只惟餘父母一雙在耳精白可愛多云<lb/>
神仙所養　増華亭鶴窠村所出為得地盖自海東飛<lb/>
<pb n="KR3k0055_WYG_425-3b"/>
集於下沙原非華産其體髙峻緑足龜文翔薄雲漢一<lb/>
舉千里他所有凡格也　志朝鮮知異山中有青鶴洞<lb/>
其境虛曠四隅皆良田沃壤宜播殖惟青鶴棲息其中<lb/>
故以為名　原神異經曰西海之外有鵠國男女皆長<lb/>
七寸為人自然有禮好經論跪拜夀三百嵗人行如飛<lb/>
日千里百物不敢犯之惟畏海鶴鶴過吞之亦夀三百<lb/>
嵗人在鶴腹中不死而鶴一舉千里<hi>張茂先曰此陳章對桓公也</hi>
増海鶴大者脩項五尺許翅足稱是吞常鳥如啖魚鱓<lb/>
<pb n="KR3k0055_WYG_425-4a"/>
成化間有至漳州者漳人射殺之復有以頂貨者類淘<lb/>
河而銳咮雄大雌小晝啄於海暮宿巖谷間島夷人持<lb/>
小鏢月夕則伏於鶴常宿所擇其大者刺之平旦有獲<lb/>
五六頭者乃剥其頂售於舶估比至閩廣值價等金玉<lb/>
　桂海禽志曰灰鶴大如鶴通身灰慘色去頂二寸許<lb/>
毛始丹及頸之半亦能鳴舞　原周易曰鳴鶴在隂其<lb/>
子和之　毛詩曰鶴鳴誨宣王也鶴鳴于九臯聲聞于<lb/>
天<hi>言身惡而名著也</hi>　墨子云禽子問曰多言有益乎對曰蝦<lb/>
<pb n="KR3k0055_WYG_425-4b"/>
蟇日夜鳴口乾而人不聼之鶴雖時夜而鳴天下振動<lb/>
多言何益乎　莊子曰鳬脛雖短續之則憂鶴脛雖長<lb/>
斷之則悲　又曰老子謂孔子曰夫鶴不日浴而白烏<lb/>
不日黔而黒　列子詹何曰聞先大夫之言蒲且子之<lb/>
弋弱弓纎繳乗風振之連雙鶴<hi>按列子作鶬</hi>於青雲之際用<lb/>
心専動手均也　増漢書曰東方朔為隐語曰尻益髙<lb/>
者鶴俛啄也　原焦贛易林曰白鶴銜珠　増赤壁賦<lb/>
曰時夜將半四顧寂寥適有孤鶴横江東来翅如車輪<lb/>
<pb n="KR3k0055_WYG_425-5a"/>
黝裳縞衣戞然長鳴掠予舟而西也<lb/>
　　鶴二<lb/>
増墨客揮犀曰崆峒山廣成子脩道所絶壁有石穴謂<lb/>
之早鶴祠鶴頂如丹毛羽皆黒日照之金色燦然　原<lb/>
抱朴子曰周穆王南征一軍盡化君子為猿鶴小人為<lb/>
沙蟲　増穆天子傳曰天子飲於孟氏爰舞白鶴二八<lb/>
至於巨蒐氏巨蒐之人乃獻白鶴之血以飲天子　原<lb/>
左傳曰狄人伐衞衞懿公好鶴鶴有乗軒者將戰國人<lb/>
<pb n="KR3k0055_WYG_425-5b"/>
受甲者皆曰使鶴鶴實有禄位余焉能戰　韓子曰師<lb/>
涓鼓新聲平公問師曠此何聲也曰清商公曰最悲乎<lb/>
師曠曰不如清徵公曰可得聞乎曠曰古之得聞清徵<lb/>
者皆有徳義之君公曰得試之乎曠不得已援琴一奏<lb/>
有黝鶴二八道南方来集於郭門之扈再奏而列三奏<lb/>
延頸而鳴舒翼而舞音中宮商公大恱提觴起焉為師<lb/>
曠夀其後大旱　吳越春秋曰吳王闔廬有女王伐楚<lb/>
與夫人及女㑹食蒸魚王嘗半女怒曰王食我殘魚辱<lb/>
<pb n="KR3k0055_WYG_425-6a"/>
我不忍久生乃自殺闔廬痛之葬於郡西閶門外鑿池<lb/>
為女墳積為山文石為槨金鼎玉杯銀樽珠襦之寳皆<lb/>
以送女乃舞白鶴於吳市令萬民随觀之遂使與鶴俱<lb/>
入墓門因塞之以送死　琴操曰商陵牧子取妻五年<lb/>
無子父兄將欲為改娶妻聞中夜警起倚戸悲嘯牧子<lb/>
聞援琴鼓之痛恩愛之永離因彈别鶴以舒憤故曰别<lb/>
鶴操　漢書曰宣帝即位尊孝武廟為代宗所廵狩至<lb/>
郡國皆立廟告祠代宗廟日有白鶴集後庭　華嶠後<lb/>
<pb n="KR3k0055_WYG_425-6b"/>
漢書曰崔琦作白鶴賦以諷梁冀冀幽殺之　列仙傳<lb/>
曰王子喬見桓良曰告我家七月七日待我緱氏山頭<lb/>
至期果乗白鶴住山巔望之不得到　又曰蘇躭去後<lb/>
忽有白鶴十數隻夜集郡東門樓上一隻口畫作書字<lb/>
言曰城郭是人民非三百甲子當復歸咸謂是躭　神<lb/>
仙傳曰介象死吳先帝思之以象所住屋為廟時時往<lb/>
祭之有白鶴来集坐上也　續捜神記曰遼東城門有<lb/>
華表柱忽有一鶴集徘徊空中言曰有鳥有鳥丁令威<lb/>
<pb n="KR3k0055_WYG_425-7a"/>
去家千嵗今来歸城郭如故人民非何不學仙去空伴<lb/>
冡纍纍遂上冲天　増唐圗經曰費禕登仙嘗駕黄鶴<lb/>
返憇於此遂以名樓　方輿勝覽曰晉羊祜鎮荆州江<lb/>
陵澤中多有鶴嘗取之教舞以娱賔客因名鶴澤後人<lb/>
因之遂呼江陵郡名為鶴澤　原竹林七賢論曰嵇紹<lb/>
入洛或謂王戎曰昨於稠人中始見嵇紹昻昻然野鶴<lb/>
之在雞羣　晉八王故事曰陸機為成都王所誅顧左<lb/>
右而歎曰今日欲聞華亭鶴唳不可復得華亭吳由拳<lb/>
<pb n="KR3k0055_WYG_425-7b"/>
縣郊外之墅機素逰之所　陶侃傳曰侃丁母憂在墓<lb/>
下忽有二客来弔不哭而退儀服鮮潔知非常人随而<lb/>
看之但見雙鶴飛而冲天　世說曰僧支道林好鶴時<lb/>
有遺其雙鶴者翅長欲飛林意惜之乃鎩其翮鶴軒翥<lb/>
不能復起乃舒翼反頭視之如似懊惋道林曰旣有凌<lb/>
霄之姿何肯為人耳目玩乎養令翮成即放飛去　又<lb/>
曰王恭披鶴氅裘孟昶謂曰真神仙中人也　増又曰<lb/>
劉爰之少為殷中軍所知稱之於庾公旣見與語劉爾<lb/>
<pb n="KR3k0055_WYG_425-8a"/>
日殊不稱庾小失望遂名之為羊公鶴昔羊叔子有鶴<lb/>
善舞嘗向客稱之客試使驅来氃氋而不肯舞故稱比<lb/>
之　原述異傳曰荀瓌事母孝好屬文及道術潛棲却<lb/>
粒嘗東逰憇江夏黄鶴樓上望西南有物飄然降自霄<lb/>
漢俄頃已至乃駕鶴之賔也鶴止户側仙者就席羽衣<lb/>
虹裳賔主歡對辭去跨鶴騰雲眇然煙滅　臨海記曰<lb/>
郡西北有白鶴山周廻六十里髙三百丈有泄水懸注<lb/>
遥望如倒挂白鶴因以為名古老相傳云此山昔有晨<lb/>
<pb n="KR3k0055_WYG_425-8b"/>
飛鶴入㑹稽雷門鼔中扵是雷門鼔鳴洛陽聞之孫恩<lb/>
時斫此鼓見白鶴飛出翺翔入雲此後鼓無復逺聲<lb/>
増渚宮故事曰湘東王脩竹林堂新陽太守鄭裒送雌<lb/>
鶴於堂留其雄者尚在裒宅霜天月夜無日不鳴商旅<lb/>
江津聞者墮淚時有野鶴飛赴堂中驅之不去即裒之<lb/>
雄也交頸頡頏撫翼聞奏鐘磬翻然共舞婉轉低昻妙<lb/>
契絃節　江總集曰廬山逺法師未出家善弩射常於<lb/>
鶴窟射得鶴雛後復伺鶴母見將射之鶴不動翔觀之<lb/>
<pb n="KR3k0055_WYG_425-9a"/>
已死於窠中疑其愛子致死破視心腸皆寸絶法師於<lb/>
是放弩發菩薩心　英華曰武成二年春二月雙白鶴<lb/>
飛集上林園大將鄭偉布弋設置並皆禽獲六翮已摧<lb/>
雙心俱怨相顧哀鳴孤雄先絶孀妻向影天子愍焉立<lb/>
使庾信為贊　神異録曰益州有道士徐佐卿化鶴於<lb/>
沙丘明皇獵而射之中箭西南而逝謂弟子曰吾行山<lb/>
中為飛矢所中後箭主至可以此箭付之明皇幸蜀識<lb/>
其箭乃知佐卿之化鶴也　逸史曰李衞公逰嵩山見<lb/>
<pb n="KR3k0055_WYG_425-9b"/>
鶴呻吟曰我鳥仙為樵者傷脚得人血則愈李公解衣<lb/>
即刺血鶴曰世間人至少且未是乃令㧞眼睫毛持往<lb/>
来都下但映眼照之即知矣公中路自視乃馬頭也至<lb/>
東洛所遇非少悉非全人皆犬彘驢馬之類惟一老翁<lb/>
是人李公言病鶴之意老翁笑下驢宣臂刺血李公得<lb/>
之以塗鶴即愈鶴謝曰公即為明時宰相復當上昇相<lb/>
見非遥慎無懈惰李公謝鶴遂冲天而去　宋丁謂為<lb/>
昭應宫使每醮祭奏有仙鶴盤舞人以其為丁令威之<lb/>
<pb n="KR3k0055_WYG_425-10a"/>
裔又好鶴號為鶴相　夢溪筆談曰林逋隐居孤山畜<lb/>
兩鶴縦之則飛入雲霄盤旋久之復入籠中逋常泛小<lb/>
艇逰西湖諸寺有客至逋所居則一童子出應門延客<lb/>
坐為開籠縦鶴良久逋揚櫂而歸盖常以鶴飛為騐也<lb/>
　徐州雲龍山西麓有放鶴亭宋山人張天驥所築也<lb/>
山人有二鶴旦則望山西而放暮則傃山東而歸因以<lb/>
為名　墨客揮犀曰彭淵材迂濶好怪常畜兩鶴客至<lb/>
誇曰此仙禽也凡禽卵生此禽胎生語未竟園丁報曰<lb/>
<pb n="KR3k0055_WYG_425-10b"/>
鶴夜生一卵淵材呵曰敢謗鶴耶未㡬鶴展頸伏地復<lb/>
誕一卵淵材歎曰鶴亦敗道吾乃為劉禹錫嘉話所誤<lb/>
然淵材讀相鶴經未熟耳　宋史曰王濟補龍溪主簿<lb/>
時福建輸鶴翎為箭羽有司督責急一羽至直數百錢<lb/>
濟諭民取鵞翎代輸仍驛奏其事<lb/>
　　鶴三<lb/>
原陽鳥　仙禽<hi>上詳鶴一相鶴經下見鮑照舞鶴賦</hi>　金衣　玉羽<hi>上詳鵠</hi>
<hi>下見鮑照舞鶴賦</hi>　翔紫盖　養青田<hi>盛𢎞之荆州記衡山有三峰極秀一名紫盖澄</hi>
<pb n="KR3k0055_WYG_425-11a"/>
<hi>天明景輒有一雙白鶴廻翔其上清響亮徹  下詳鶴一永嘉郡記</hi>　入帳　乗軒<hi>李遵太𤣥</hi>
<hi>真人茅君傳好道者入廟或見一白鶴入帳中白鶴者皆是九轉還丹使  下詳鶴二左傳</hi>　飲瑶<lb/>
池　翔金穴<hi>上見鮑照舞鶴賦山李遵太𤣥真人茅君内傳茅盈留句曲  告二弟曰吾去有局</hi>
<hi>任不復得數相往来父老歌曰茅山連金穴江湖據下流三神乗白鶴各居一山頭佳雨灌得稻陸田亦復周</hi>
<hi>妻子保堂室使我百無憂白鶴翔金穴何時復来逰</hi>　素羽　黝睛<hi>王韶之神境記滎陽郡南</hi>
<hi>百餘里有蘭巖常有雙鶴素羽皦然日夕偶影翔集傳云昔夫婦俱隐此年數百嵗化成此鶴  下詳鶴一相</hi>
<hi>鶴經</hi>　丹頰　朱頂　龜背　鳯翼<hi>並詳鶴一相鶴經</hi>　飲溶溪<lb/>
之水　唼太湖之萍<hi>上詳鵠詩下見何晏</hi>　介鳥　羽客<hi>思𤣥賦遇</hi>
<pb n="KR3k0055_WYG_425-11b"/>
<hi>九臯之介鳥介鳥者鶴也</hi>　舞吳市　入晉琴<hi>上詳鶴二吳越春秋  下見簡文舞鶴詩</hi>
　翔金城　戲芝田<hi>見鮑照賦</hi>　五里　千嵗<hi>古詩五里一反顧  鶴千</hi>
<hi>嵗棲於偃盖松又抱朴子千嵗之鶴随時而鳴能登木其未千嵗者終不集樹色純白腦盡成骨如此即可知</hi>
<hi>也</hi>　銜珠　入鼓<hi>捜神記噲參行遇黝鶴被傷乃收養之放去至一夜雌雄俱銜一明珠来</hi>
<hi>以報參也海下詳鶴二臨  記</hi>　在林　冲天<hi>詩有鶴在林天王喬控鶴以冲</hi>　君<lb/>
子化　仙人乗<hi>上抱朴子鶴下王喬事並詳  二</hi>　霜毛　冰質　脩<lb/>
趾　貟吭<hi>吭頸也</hi>　嘹唳　差池　明心　藻質　頳首<lb/>
　白羽　潔朗　孤髙　増臯禽　仙客<hi>月賦聆臯禽之夕聞  趙</hi>
<pb n="KR3k0055_WYG_425-12a"/>
<hi>宋李昉畜五禽為五客鶴曰仙客</hi>　真骨　兵爪<hi>杜甫詩赤霄有真骨  酉陽雜俎鶴左右</hi>
<hi>脚裏第一指名兵爪</hi>　漬髓　辨眼<hi>漢書王莽以鶴髓漬榖種學仙  相鶴經金眼者為雄豆</hi>
<hi>眼者為雌</hi>　食瓊蕊　恥洿池<hi>王粲白鶴賦食靈岳之瓊蕊  杜甫詩恥飲洿池津</hi>
仙語　丹歌<hi>李渉詩華表千年一鶴歸丹砂為頂雪為衣泠泠仙語人聼盡却向五雲翻處飛</hi>
<hi>秘閣閒談池州鳯凰山道士趙自然夢陰真君與柏葉一枝九疊食之因不食神氣異常為詩嘗欲棲山島閑</hi>
<hi>眠玉洞寒丹哥時引舞来去跨雲鸞或問何名丹哥曰鶴也萬花谷以丹哥為鳯</hi>　遶雲　巢<lb/>
月<hi>盧綸詩抽琴鶴遶雲孟郊詩仙鶴未巢月</hi>　覓珠　取箭<hi>晉平公鼓琴有黝鶴二八而下</hi>
<hi>銜明珠舞於庭一鶴失珠覓得而走師曠掩口而笑尉㑹稽志射的山南有白鶴山此鶴為仙人取箭漢太</hi>
<pb n="KR3k0055_WYG_425-12b"/>
<hi>鄭𢎞嘗采薪得一箭頃有神人至問何所欲𢎞曰常患若耶溪載薪為難願旦南風暮北風後果然</hi>　養<lb/>
雛　好唳<hi>述異記宋元嘉初鎮北將軍王仲徳鎮彭城左右出獵遇一鶴將二子悉禽之以獻將軍</hi>
<hi>將軍使養其雛其一小者口破裂不能飲食大者輒哺之先令其飽未嘗忘也將軍甚愛之大者羽翮先成每</hi>
<hi>翥冲天小者尚未能飛大者留飲飴之又於庭中鶱躍引其飛颺六十餘日小者能飛乃與俱去  梁書庾域</hi>
<hi>母好聞鶴唳域在位營求不怠一旦雙鶴来下人以為孝感所致</hi>　識字　寄詩<hi>金城記衞</hi>
<hi>濟川養六鶴日以粥飲啖之三年識字濟川檢書皆使鶴銜取之無差  内觀日疏晁采畜一白鶴名素素一</hi>
<hi>日雨中忽憶其夫試謂鶴曰昔王母青鸞紹蘭燕子皆能寄書達逺汝獨不能乎鶴延頸向采若受命狀采即</hi>
<hi>援筆直書二絶句繫於其足竟致其夫尋即歸</hi>　投氅　引吭<hi>隋煬帝大業二年太府少卿課</hi>
<pb n="KR3k0055_WYG_425-13a"/>
<hi>州縣送羽毛民求捕之網羅被水陸殆無遺類烏程有樹髙踰百尺旁無附枝上有鶴巢民欲取之不可上乃</hi>
<hi>伐其根鶴恐殺其子自啄氅衣投於地時人或稱以為瑞  宋史陳洪進在泉州日方書有蒼鶴翔集内齋前</hi>
<hi>引吭向洪進視之有魚鯁其喉即以手探取之魚猶活鶴馴擾齋中數日而後去人皆異之</hi>　集壇<lb/>
　降庭<hi>杜光庭靈驗記天皇東封鶴集其壇使諸州為老氏築宫號以白鶴  宋史富弼之生也其母</hi>
<hi>韓夢旌旗鶴雁降其庭云有天赦已而生弼</hi>　下端門　上揚州<hi>宋史仁宗時有鳥似</hi>
<hi>鶴集端門稍下及庭中貲小說有客相從各言所志或願為揚州刺史或願多  財或願騎鶴上昇其一人曰</hi>
<hi>腰纒十萬貫騎鶴上揚州欲兼三者</hi>　依江海　巢松杉<hi>上見沈約聞夜鶴篇  杜甫詩</hi>
<hi>古廟松杉巢水鶴</hi>　題寺塔　寵軒墀<hi>河東記太和中長安城南韋曲慈恩寺塔月夜</hi>
<pb n="KR3k0055_WYG_425-13b"/>
<hi>有美人従三四青衣繞塔言笑忽顧侍者白院僧取筆研来於梁上題詩皇子坡頭好月明忘却華亭倒遶行</hi>
<hi>煙收山低翠黛横折得荷花逺恨生僧燭之化為白鶴飛去  杜甫詩軒墀曽寵鶴</hi>　夢道士<lb/>
如長人<hi>蘇軾赤壁賦夢一道士羽衣翩躚問其姓名俛而不荅嗚呼噫嘻我知之矣疇昔之夜飛鳴而</hi>
<hi>過我者非子也耶甫詩磊落如長人</hi>　<hi>杜/</hi>　蓬萊羽士　茅君使者<hi>爾雅翼鶴</hi>
<hi>一名仙子一名蓬莱羽士向林逋詩茅君使者蕭閑甚獨理叢毛  户庭</hi>　茸毛　疎節<hi>相鶴</hi>
<hi>經髙脚疎節則多跛</hi>　<graphic n="KR2798" url="https://raw.githubusercontent.com/kanripo/KR-Gaiji/master/images/KR2798.png" mimeType="image/png"/>耳　赤精<hi>相鶴經露眼赤精則視逺</hi>　翅如車輪<lb/>
舞契絃節<hi>上見蘇軾赤壁賦詳鶴二渚宫故事</hi>　<hi>下</hi>　蓬集雪飛　煙赩<lb/>
星皎<hi>上鮑照舞鶴賦下李白畫鶴贊</hi>　垂翼蘭沼　濯芳清池<hi>陸雲詩</hi>
<pb n="KR3k0055_WYG_425-14a"/>
翺翔太清　哢唳雲路<hi>上六朝詩序下張九齡詩</hi>　真姿　野性<lb/>
　昻藏相　踉蹌形　千里姿　三尺脛<lb/>
　　鶴四<lb/>
原仙鶴　𤣥鶴<hi>鶴滿三百六十嵗則色純黑</hi>　天歩　天居　紫頂<lb/>
　紫<graphic n="KR0984" url="https://raw.githubusercontent.com/kanripo/KR-Gaiji/master/images/KR0984.png" mimeType="image/png"/>　清響　靈羽　月羽　巢居　馴養　振迅<lb/>
　増鶴夢<hi>陸龜蒙詩鶴夢缺月沈枯梧  又司空圗詩地凉清鶴夢</hi>　鶴散<hi>陸龜蒙詩鷗閑</hi>
<hi>鶴散兩自在</hi>　語堯年<hi>異苑太康二年冬大雪南州人見二白鶴於橋下語曰今兹寒不減堯崩</hi>
<hi>年於是飛去</hi>　為上瑞<hi>唐六典𤣥/鶴為上瑞</hi>　鳴雞樹<hi>鳯閣侍郎杜景佺文章知識並</hi>
<pb n="KR3k0055_WYG_425-14b"/>
<hi>髙逺時稱為鶴鳴雞樹</hi>　屏風樣<hi>名畫記薛稷畫鶴知名屏風凡六扇鶴様自稷始也又名畫錄</hi>
<hi>今秘書省有稷畫鶴時號一絶蜀郡亦有鶴并佛像傳於世並稱神品杜甫謂薛公十一鶴皆寫青田真是也</hi>
　　鶴五<lb/>
原詩魏曹植詩曰雙鶴俱遨逰相失東海傍雄飛竄北<lb/>
朔雌驚負南湘棄我交頸歡離别各異方不惜萬里道<lb/>
但恐天網張　何晏詩曰雙鶴比翼遊羣飛戲太清常<lb/>
恐失網羅禍憂一旦并豈若集五<hi>一作太</hi>湖順流唼浮萍<lb/>
逍遥放志意何為怵惕驚　増齊髙帝詠平澤羣鶴詩<lb/>
<pb n="KR3k0055_WYG_425-15a"/>
曰八風舞遥翮九野弄清音一摧雲間志為君苑中禽<lb/>
　原梁簡文帝詠洲間獨鶴詩曰逺霧旦氛氲單飛纔<lb/>
可分孤驚宿嶼浦羇淚下江濆意惑東西水心迷四面<lb/>
雲誰知獨辛苦江上念離羣　又賦得舞鶴詩曰来自<lb/>
芝田逺飛渡武溪深振迅依吳市差池逐晉琴竒聲傳<lb/>
逈澗動翅拂花林欲知情外物伊洛有清潯　増梁元<lb/>
帝飛来雙白鶴詩紫盖學仙成能令吳市傾逐舞随疎<lb/>
節聞琴應别聲集田遥赴影隔霧近相鳴時従洛浦渡<lb/>
<pb n="KR3k0055_WYG_425-15b"/>
飛向遼東城　原梁沈約八詠聞夜鶴篇曰聞夜鶴夜<lb/>
鶴呌南池對此孤明月臨風振羽儀伊吾人之菲薄無<lb/>
賦命之天爵愍海上之驚鳬傷雲間之離鶴離鶴昔未<lb/>
離逈發天北垂忽值疾風起暫下昆明池欲栖不可住<lb/>
欲去飛已疲勢逐疾風舉求温向衡楚復值南飛鴻參<lb/>
差共成侶海上多雲霧蒼茫失洲嶼自此别故羣獨向<lb/>
瀟湘渚故羣不離散相依江海畔夜止羽相切晝飛影<lb/>
相亂刷羽共浮沈湛澹泛清陰旣不經離别安知慕侶<lb/>
<pb n="KR3k0055_WYG_425-16a"/>
心九冬負霜雪六翮非所任且養凌雲翅俛仰弄清音<lb/>
　江洪和新浦侯詠鶴詩曰閑園有孤鶴摧藏信可憐<lb/>
寧望春臯下刷羽翫花鈿何時秋海上照影弄長川曉<lb/>
鳴動遥怨夕唳感孀眠哀咽芳林右憫黙華池邊猶兾<lb/>
凌雲志萬里共翩翩　吳均詠鶴詩曰本自乗軒者為<lb/>
君階下禽摧藏多好貌清唳有竒音稻粱恵旣重華池<lb/>
遇亦深懐恩未忍去非無江海心　陳劉刪賦得獨鶴<lb/>
凌雲去詩曰孤鳴思滄海矯翮避虞機怨别凄琴曲凌<lb/>
<pb n="KR3k0055_WYG_425-16b"/>
風散舞衣五里雖迴顧千年㑹欲歸寄語雷門鼓無復<lb/>
一雙飛　陰鏗詠鶴詩曰依池屢獨舞對影或孤鳴乍<lb/>
動軒墀歩時轉入琴聲　孔徳紹賦得華亭鶴詩曰華<lb/>
亭失侶鶴乗軒寵遂終三山凌苦霧千里激悲風心危<lb/>
白露下聲斷綵絃中何言斯物變翻復似遼東　増唐<lb/>
虞世南飛来雙白鶴詩曰飛来雙白鶴奮翼逺凌煙俱<lb/>
棲集紫盖一舉背青田颺景過伊洛流聲入管絃鳴羣<lb/>
倒景外刷羽閬風前映海疑浮雪拂澗瀉飛泉燕雀寧<lb/>
<pb n="KR3k0055_WYG_425-17a"/>
知去蜉蝣不識還何言别儔侶従此間山川顧歩已相<lb/>
失徘徊各自憐危心猶警露哀響詎聞天無因振六翮<lb/>
輕舉復随仙　李嶠詠鶴詩曰黄鶴逺聨翩従鸞下紫<lb/>
煙翺翔一萬里来去㡬千年已憇青田側時遊丹禁前<lb/>
莫言空警露猶兾一聞天　沈佺期黄鶴詩曰黄鶴佐<lb/>
丹鳯不能羣白鷴拂雲遊四海弄影到三山遥憶君軒<lb/>
上来下天池間明珠世不重知有報恩環　武三思瑞<lb/>
鶴篇曰白鶴乗空何處飛青田紫盖本相依緱山七月<lb/>
<pb n="KR3k0055_WYG_425-17b"/>
雖長去遼水千年㑹憶歸緱山杳杳翔寥廓遼水纍纍<lb/>
歎城郭經随羽客歩丹丘曽逐仙人遊碧落迢迢碧落<lb/>
斷氛埃霞堂雲閣㡬重開欲尋東海黄金竈仍向西山<lb/>
白玉臺九臯獨唳方清切五里驚羣俄斷絶月下分行<lb/>
似度雲風前漾影疑迴雪風前月下路漫漫水宿雲翔<lb/>
去㡬般宛轉能傾吳國市徘徊巧拂漢皇壇琴中作曲<lb/>
従来易鼓裏傳聲有甚難夜夜恒飛銀漢曲朝朝常飲<lb/>
玉池瀾别有聞簫出紫煙還知化履上青天霜毛忽控<lb/>
<pb n="KR3k0055_WYG_425-18a"/>
三神下玉羽俄看二客旋燕雀終迷横海志蜉蝣豈識<lb/>
在隂年莫言一舉須千里為與三山送九仙　張九齡<lb/>
郡中見羣鶴詩曰雲間有數鶴撫翼意無違曉日東田<lb/>
去煙宵北渚歸懽呼良自適羅列好相依逺集長江静<lb/>
髙翔衆鳥稀豈煩仙子馭何畏野人機却念乗軒者拘<lb/>
留不得飛　儲光羲池邊鶴詩曰舞鶴傍池邊水清毛<lb/>
羽鮮立如依岸雪飛似向池泉江海雖言曠無如君子<lb/>
前　陳季鶴警露詩曰南國商飈動東臯野鶴鳴溪松<lb/>
<pb n="KR3k0055_WYG_425-18b"/>
寒暫宿露草滴還驚欲有髙飛意空聞召侶情風間傳<lb/>
藻質月下引清聲未假摶扶勢焉知羽翼輕吾君開太<lb/>
液願得應皇明　孫昌裔遇旅鶴詩曰靈鶴産絶境昻<lb/>
昂無與儔羣飛滄海曙一呌雲山秋野性方自得人寰<lb/>
何所求時因戲祥風偶爾来中州中州帝王宅園沼深<lb/>
且幽希君恵稻粱欲并離丹丘不然奮飛去將適汗漫<lb/>
游肯作池上鶩年年空沉浮　錢起田鶴詩曰田鶴望<lb/>
碧霄無風亦自舉單飛後片雲早晩及前侶　司空曙<lb/>
<pb n="KR3k0055_WYG_425-19a"/>
田鶴詩曰散下渚田中隐見菰蒲裏哀鳴自相應欲作<lb/>
凌風起　張衆甫寄興國池鶴上劉相公詩曰馴狎經<lb/>
時久䙰褷短翮存不随淮海變空媿稻粱恩獨立秋天<lb/>
静單棲夕露繁欲棲還斂翼詎敢望乗軒　裴度乞白<lb/>
侍郎雙鶴詩曰聞君有雙鶴羇旅洛城東未放歸仙路<lb/>
何如乞老翁且將臨野水莫閉在樊籠好是長鳴處西<lb/>
園白露中　張籍和裴司空請刑部白侍郎雙鶴詩曰<lb/>
皎皎仙山鶴逺留門宅中徘徊幽榭月嘹唳小亭風丞<lb/>
<pb n="KR3k0055_WYG_425-19b"/>
相西園好池塘夜水通従君求置此賞望與賔同　孟<lb/>
郊曉鶴詩曰曉鶴彈古舌婆羅門叫音應吹天上律不<lb/>
使塵中尋虚空夢皆斷喑唏安能禁如開孤月口似說<lb/>
明星心旣非人間韻枉作人間禽不如相將去碧落窠<lb/>
巢深　賈島詠崔卿池上鶴詩曰月中時叫葉紛紛不<lb/>
異洞庭霜夜聞翎羽如今従放長猶能飛起向孤雲<lb/>
呂温賦得失羣鶴詩曰杳杳冲天鶴風排勢暫違有心<lb/>
長自負無伴可相依萬里寧辭逺三山詎憶歸但令毛<lb/>
<pb n="KR3k0055_WYG_425-20a"/>
羽在何處不翻飛　張仲素緱山鶴詩羽客驂仙鶴將<lb/>
飛駐碧山映松殘雪在度嶺片雲還清唳因風逺髙姿<lb/>
對水閑笙歌憶天上城郭歎人間㡬變霜毛潔方殊藻<lb/>
質斑蓬瀛如可到逸翮詎能攀　白居易有雙鶴留在<lb/>
洛中忽見劉郎中依然鳴顧劉因寄鶴歎二篇以絶句<lb/>
荅之辭鄉逺隔華亭水逐我来棲緱嶺雲慙媿稻粱長<lb/>
不飽未曽迴眼向雞羣　又曰荒草院中池水畔銜恩<lb/>
不去又經春見君驚喜雙迴顧應為吟聲似主人　又<lb/>
<pb n="KR3k0055_WYG_425-20b"/>
荅裴相公乞鶴詩曰警露聲音好冲天相貌殊終宜向<lb/>
遼廓不稱在泥塗白首勞為伴朱門幸見呼不知疎野<lb/>
性解愛鳯池無　又送鶴與裴相臨别贈詩曰司空愛<lb/>
爾爾須知不信聼吟送鶴詩羽翮勢髙寧惜别稻粱恩<lb/>
厚莫愁飢夜棲少共雞爭樹曉浴先饒鳯占池穩上青<lb/>
雲勿回顧的應勝在白家時　又池鶴詩曰髙竹籠前<lb/>
無伴侶亂雞羣裏有風標低頭乍恐丹砂落曬翅常疑<lb/>
白雪消轉覺鸕鷀毛色下苦嫌鸚鵡語聲嬌臨風一唳<lb/>
<pb n="KR3k0055_WYG_425-21a"/>
思何事悵望青田雲水遥　又曰池中此鶴鶴中稀恐<lb/>
是遼東老令威帶雪松枝翹膝脛放花菱片綴毛衣低<lb/>
回且向林間宿奮迅終須天外飛若問故巢知處在主<lb/>
人相戀未能歸　又代鶴詩曰我本海上鶴偶逢江南<lb/>
客感君一顧恩同来洛陽陌洛陽寡族類皎皎惟兩翼<lb/>
貌是天與髙色非日浴白主人誠可戀其奈軒庭窄飲<lb/>
啄雜雞羣年深損標格故鄉渺何處雲水重重隔誰念<lb/>
深籠中七換摩天翮　元稹和樂天感鶴詩曰我有所<lb/>
<pb n="KR3k0055_WYG_425-21b"/>
愛鶴毛羽霜雪妍秋望一滴露聲洞林外天自随衞侯<lb/>
去遂入大夫軒雲貌久已隔玉音無復傳吟君感鶴操<lb/>
不覺心惕然無乃余所愛誤為微物遷　劉禹錫和裴<lb/>
相公寄白侍郎求雙鶴詩曰皎皎華亭鶴来随太守船<lb/>
<hi>白君罷吳郡太守擕雙鶴来</hi>青雲意長在滄海别經年留滯清洛苑<lb/>
徘徊明月天何如鳯池上雙舞入祥煙　又鶴歎友人<lb/>
白樂天去年罷吳郡挈雙鶴雛以歸予相遇於揚子津<lb/>
閒玩終日翔舞調態一符相書信華亭之尤物也今年<lb/>
<pb n="KR3k0055_WYG_425-22a"/>
春樂天為秘書監不以鶴随置之洛陽第一旦余入門<lb/>
問訊其家人鶴軒然来睨如記相識徘徊俯仰似含情<lb/>
顧慕填膺而不能言者因作鶴歎以贈樂天曰寂寞一<lb/>
雙鶴主人在西京故巢吳苑樹深院洛陽城徐引竹間<lb/>
歩逺含雲外情誰憐好風月鄰舎夜吹笙<hi>東鄰即王家</hi>　又<lb/>
曰丹頂宜承日霜翎不染泥愛他能久立看月未成棲<lb/>
一院春草長三山歸路迷主人朝謁早貪養汝南雞<lb/>
又和樂天送鶴上裴相公别鶴之作昨日看成送鶴詩<lb/>
<pb n="KR3k0055_WYG_425-22b"/>
髙籠提出白雲司朱門乍入應迷路玉樹容棲莫戀枝<lb/>
雙舞庭中花落處數聲池上月明時三山碧海未歸去<lb/>
且向人間呈羽儀　李紳放鶴詩曰羽毛似雪無瑕㸃<lb/>
顧影秋池舞白雲閑整素儀三島近迴飄清唳九霄聞<lb/>
好風順舉應摩日逸翮將翔莫戀羣凌厲坐看空碧外<lb/>
更憐鳬鷺老江濆　朱慶餘台州鄭貟外郡齋雙鶴詩<lb/>
曰丹頂分明音響别况聞来處隔雲濤情懸碧落飛何<lb/>
晩立近清池意自髙向夜雙棲驚玉漏臨軒對舞拂珠<lb/>
<pb n="KR3k0055_WYG_425-23a"/>
袍仙郎為爾開籠早莫慮迴翔損羽毛　章孝標聞雲<lb/>
中鶴唳詩曰久在青田唳天髙忽暫聞翩翻縈碧落嘹<lb/>
唳入重雲出谷鶯何待鳴岐鳯欲羣九臯寧足道此去<lb/>
逺絪緼　杜牧别鶴詩曰分飛共所従六翮勢随風聲<lb/>
斷碧雲外影孤明月中青田歸路逺丹桂舊巢空矯翼<lb/>
知何處天涯不可窮　李羣玉池州封貟外郡齋雙鶴<lb/>
詩曰瀟灑二白鶴對之髙興清寒溪侶雲水朱閣伴琴<lb/>
笙顧慕稻粱恵超遥江海情應擕帝鄉去仙闕看飛鳴<lb/>
<pb n="KR3k0055_WYG_425-23b"/>
　又失鶴詩曰瑶臺烟霧外一去没還心暗海蓬壺逺<lb/>
秋風碧落深墮翎留片雪雅操入孤琴不是籠中物雲<lb/>
羅更莫尋　李逺失鶴詩曰秋風吹起九臯禽一片閑<lb/>
雲萬里心碧落有情應悵望瑶臺無路可追尋初来白<lb/>
雪翎猶短欲去丹砂頂漸深華表柱頭留語後更無消<lb/>
息到如今　雍陶放鶴詩曰従今一去不須低見說遼<lb/>
東好去棲努力莫辭仙客逺白雲飛處免羣雞　劉得<lb/>
仁憶鶴詩曰白絲翎羽丹砂頂曉度秋煙出翠微来向<lb/>
<pb n="KR3k0055_WYG_425-24a"/>
孤松枝上立見人吟苦却髙飛　儲嗣宗巢鶴詩曰千<lb/>
萬雲間丁令威殷勤仙骨莫先飛若逢茅氏傳消息貞<lb/>
白先生不久歸　劉滄月夜聞鶴唳詩曰碧落風微月<lb/>
正明霜毛似怨有離情莓苔石冷想孤立楊柳葉疎聞<lb/>
轉清空夜露殘驚墮羽遼天秋晩憶歸程鳯凰樓閣知<lb/>
猶戀終逐煙霞上玉京　薛能答賈支使寄鶴詩曰瑞<lb/>
羽竒姿踉蹌形稱為仙馭過青㝠何年厚禄曽居衞㡬<lb/>
世前身本姓丁幸有逺雲兼逺水莫臨華表望華亭勞<lb/>
<pb n="KR3k0055_WYG_425-24b"/>
君贈我清歌侶將去田園夜坐聼　又陳州刺史寄鶴<lb/>
詩曰臨風髙視聳竒形渡海冲天想盡經因得羽儀来<lb/>
合浦便無魂夢去華亭春飛見境乗桴切夜唳聞時醉<lb/>
枕醒南守欲知多少重撫毛千萬喚丁丁　韓偓失鶴<lb/>
詩曰正憐標格出華亭况是昻藏入相經碧落順風初<lb/>
得志故巢因雨却聞腥㡬時翔集来華表每日沈吟看<lb/>
畫屏為報雞羣虚嫉妬紅塵向上有青㝠　鄭谷鶴詩<lb/>
曰一自王喬放自由俗人行處懶回頭睡輕旋覺松花<lb/>
<pb n="KR3k0055_WYG_425-25a"/>
墮舞罷閑聼澗水流羽翼光明欺積雪風神灑落占髙<lb/>
秋應嫌白鷺無仙骨長伴漁翁宿葦洲　李咸用獨鶴<lb/>
吟碧玉喙長丹頂圎亭亭危立松風間啄萍吞鱗意已<lb/>
䦨舉頭咫尺輕重天黒翎白本排雲煙離羣脫侶孤如<lb/>
仙披霜唳月驚嬋娟逍遙忘却還青田鳶寒雅晩空相<lb/>
喧時時側耳清冷泉　褚載鶴詩曰欲洗霜翎下澗邊<lb/>
卻嫌菱刺汚香泉沙鷗浦雁應驚訝一舉扶搖直上天<lb/>
　曹松送人庭鶴詩曰度嵗休籠閉身輕好羽儀白雲<lb/>
<pb n="KR3k0055_WYG_425-25b"/>
原自伴滄海得因誰唳起遺殘食盤餘在逈枝條風頻<lb/>
雨去只恐更相随　南唐李中鶴詩曰九臯羽翼下晴<lb/>
空萬里心難駐玉籠清露滴時翹蘚徑白雲開處唳松<lb/>
風歸當華表千年後怨在瑶琴别操中好共靈龜作儔<lb/>
侶十洲三島逐仙翁　蜀韋莊獨鶴詩曰夕陽灘上立<lb/>
徘徊紅蓼風前雪翅開應為不知棲宿處㡬回飛去又<lb/>
飛来　宋韓琦謝丹陽李公素學士恵鶴詩曰髙籠擕<lb/>
得意何勤玉樹慙無可待君只愛羽毛欺白雪不知魂<lb/>
<pb n="KR3k0055_WYG_425-26a"/>
夢託青雲孤標直好和松畫清唳偏宜帶月聞自有三<lb/>
山歸去路莫辭時暫處雞羣　歐陽修鶴詩曰樊籠毛<lb/>
羽日低摧野水長松眼暫開萬里秋風天外意日斜閑<lb/>
啄岸邊苔　蘇軾鶴歎曰園中有鶴馴可呼我欲呼之<lb/>
立座隅鶴有難色側睨予豈欲臆對如鵩乎我生如寄<lb/>
良畸孤三尺長脛閣瘦軀俛啄少許便有餘何至以身<lb/>
為子娛驅之上堂立須㬰投以餅餌視若無戞然長鳴<lb/>
乃下趨難進易退我不如　劉攽題歐公㕔前兩白鶴<lb/>
<pb n="KR3k0055_WYG_425-26b"/>
詩曰明公真愛鶴相鶴選仙骨遂令千里姿為君軒墀<lb/>
物啄腥豈復辭雞羣鎩翼欲比鳬鷖馴聆音發舞似矜<lb/>
客避寒孤警將依人<hi>歐公云此禽畏寒每舎屋中</hi>吾聞芝田逸翮不<lb/>
如此世上悠悠誰識真　曽鞏舞鶴詩曰蓬瀛歸未得<lb/>
偃翼清溪陰忽聞瑶琴奏遂舞玉山岑舞罷復嘹唳誰<lb/>
知天外心　陳造郡齋鶴飛来作詩還之曰側頰翹然<lb/>
望四遐芝田懸圃不應賒僊僊飛傍茅茨下誤認西湖<lb/>
處士家　又曰不知蝸舎安卑陋何似侯家效羽儀千<lb/>
<pb n="KR3k0055_WYG_425-27a"/>
字罷賡明逺賦一詩聊送佐卿歸　金元好問二月十<lb/>
五日鶴詩曰九龍岡上淵元祠人言尊像神所遺年年<lb/>
二月降靈鶴来無定數有定期城頭曉露生新警萬首<lb/>
望穿雲際影不知濁世誰下臨只許霜毛見修整石壇<lb/>
花落松風冷戞然長鳴人語定百年黧老誇見聞萬里<lb/>
黄冠赴靈應只従游騎突重圍城郭并與人民非可憐<lb/>
陊殿荒園裏無復當年丁令威　元方夔詩曰遼海有<lb/>
黄鶴翛然出塵姿結巢青松頂百丈無柯枝礜石䕶其<lb/>
<pb n="KR3k0055_WYG_425-27b"/>
卵清露哺其兒一朝羽翼成丹霄恣遨嬉夕倦宿月窟<lb/>
朝饑飲瑶池升髙忽反顧昔是今已非歸来三歎息塵<lb/>
俗無由知焉能與衆鳥啐啄随雄雌欲語不可了復作<lb/>
摩天飛仰望邈不及千載留餘悲　宋无鶴詩曰毛骨<lb/>
珊珊白雪清千年世上頂丹成晴飛碧落秋空闊露立<lb/>
瑶臺夜月明仙島雲深歸有信天壇花落歩無聲時来<lb/>
華表何人識依舊翻身上玉京　葉顒雲巢鶴睡詩曰<lb/>
煙梢深處稳棲翎標格孤髙逈出羣只恐聼琴驚夢醒<lb/>
<pb n="KR3k0055_WYG_425-28a"/>
踏翻松頂一巢雲　明張以寧題江仲暹聼鶴亭詩曰<lb/>
仙鶴在人世長鳴思逺空有人秋水上倚杖月明中玉<lb/>
樹三更露銀河萬里風徘徊意無極遲爾出樊籠<lb/>
原賦魏侍中王粲白鶴賦曰禀靈龜之脩夀姿儀鳯之<lb/>
純精接王喬於湯谷駕赤松於扶桑餐靈岳之瓊蕊吸<lb/>
雲表之露漿　曹植白鶴賦曰嗟皓麗之素鳥含竒氣<lb/>
之淑祥薄幽林以屏處䕃重景之餘光狭單巢於弱條<lb/>
懼衝風之難當無沙棠之逸志欣六翮之不傷承邂逅<lb/>
<pb n="KR3k0055_WYG_425-28b"/>
之僥倖得接翼於鸞凰同毛衣之氣類信休息而同行<lb/>
痛良㑹之中絶遘嚴災而逢殃共太息而祗懼抑吞聲<lb/>
而不揚傷本規之違忤悵離羣而獨處恒竄伏以窮栖<lb/>
獨哀鳴而戢羽冀大綱之解結得奮翅而逺遊聆雅琴<lb/>
之清韻記六翮之末流　晉桓靈寳鶴賦曰惟兹禽之<lb/>
受命諒誕生於悠邈擢髙距以自抗延脩頸以軒矚分<lb/>
頳黝以發藻通太素其如玉縦眇颺於雲裔豈四海之<lb/>
難局練妙氣以遒化孰百年之易促稅雲駕於三山升<lb/>
<pb n="KR3k0055_WYG_425-29a"/>
鸞凰於崑嶽　宋臨川康王鶴賦曰其狀也紺絡頸而<lb/>
成餙頳㸃首以表儀羽凝素而雪映尾舒黝而參差趾<lb/>
象虯以振歩形亞鳯以擅竒　鮑照舞鶴賦曰散幽經<lb/>
以騐物偉胎化之仙禽鍾浮曠之藻質抱清逈之明心<lb/>
指蓬壺而翻翰望崑閬而揚音匝日域以迴鶩窮天歩<lb/>
而髙尋踐神區其旣逺積靈祀而方多睛含丹而星耀<lb/>
頂凝紫而煙華引貟吭之纎婉頓脩趾之洪姱疊霜毛<lb/>
而弄影振玉羽而臨霞朝戲於芝田夕飲乎瑶池厭江<lb/>
<pb n="KR3k0055_WYG_425-29b"/>
海而游澤掩雲羅而見羈去帝鄉而岑寂歸人寰之喧<lb/>
卑嵗崢嶸其愁暮心惆悵而哀離唳清響於丹墀舞飛<lb/>
容於金閣始連軒以鳯蹌終宛轉而龍躍蹢躅徘徊振<lb/>
迅騰摧驚身蓬集矯翅雪飛將興中止若往而歸雖邯<lb/>
鄲其敢倫豈陽阿之能擬入衞國而乗軒出吳都而傾<lb/>
市守馴養於千齡結長悲於萬里　増唐人晴臯鶴唳<lb/>
賦曰原其翔集懸圃騰騫翠微睨蓬壺而易感冐江海<lb/>
而懸飛情慕必止心徂匪違㦯羣翔而反顧㦯孤賞而<lb/>
<pb n="KR3k0055_WYG_425-30a"/>
忘歸　皇甫湜鶴處雞羣賦曰翔金穴集芝田冀松喬<lb/>
於碧落侶鸞鳯於紫煙而忽齒陋質於階下溷愚衆於<lb/>
君前惆悵非所昻藏自賢　唐人鶴歸華表賦曰少别<lb/>
層城長思故里似有求而不見若將飛而未起極目晴<lb/>
煙凝思悄然别離而塵事不一倏忽而芳春且千那求<lb/>
飲啄自惡腥膻已而卓爾無羣超然將翥思杳杳之空<lb/>
際戀亭亭之髙處迴朱頂以長望疊霜毛而永慮<lb/>
原贊周庾信鶴贊曰九臯遥集三山迥歸華亭别唳洛<lb/>
<pb n="KR3k0055_WYG_425-30b"/>
浦仙飛不妨離繳先遭合圍籠摧月羽弋碎霜衣塞傳<lb/>
餘號關承舊名南遊湘水東入遼城雲飛欲舞露落先<lb/>
鳴六翮摧折九關嚴閉相顧哀鳴肝心斷絶松上長悲<lb/>
琴中永别<lb/>
増銘華陽真逸瘞鶴銘曰鶴夀不知其紀也壬辰嵗得<lb/>
於華亭甲午嵗化於朱方天其未遂吾翔寥廓耶奚奪<lb/>
之遽也廼裹以纁黄之幣藏乎兹山之下仙家有立石<lb/>
旌事篆銘不朽詞曰相此胎禽浮丘著經廼徵前事出<lb/>
<pb n="KR3k0055_WYG_425-31a"/>
於上真余欲無言紀爾嵗辰仙門去鼔華表留聲我唯<lb/>
髣髴事亦㣲𡨕爾將何之解化惟寧後湯洪流前固重<lb/>
扃右割荆門末下華亭爰集真侣瘞爾作銘<lb/>
原文晉湛方生弔鶴文曰余以嚴冬脩夜忽聞堦前有<lb/>
孤鶴鳴遡寒風而清叫感淒氣而増悲屬聼未終余有<lb/>
感焉乃為文以弔之惟海隅之竒鳥資秀氣以誕生擬<lb/>
鸞鳯而比翼超羽族而獨靈濯冰霜之素質颺九臯之<lb/>
竒聲啄荒庭之遺粒潄絶澗之餘清望雲舒而息翮仰<lb/>
<pb n="KR3k0055_WYG_425-31b"/>
朝霞而晨征輟王子之靈轡縶虞人之長纓辭丹穴之<lb/>
神友與雞鶩而同庭軒天衢而奔想顧樊籠而心驚獨<lb/>
中宵而増思負清霜而夜鳴資冲天之儁翮曽不殊於<lb/>
鳥雀禀靈夀之脩期忽同彫於秋薄匪兹物之足悲傷<lb/>
有理而横落<lb/>
原書晉鈕滔母與従弟孝徵書曰省爾譏我以養鶴乃<lb/>
戒以衞懿滅斃之禍斯言惑矣吾未之取彼懿公之好<lb/>
民無役車之載鶴有乗軒之飾禍敗之由由乎失所若<lb/>
<pb n="KR3k0055_WYG_425-32a"/>
乃開圃即於靈囿沃池矩乎神沼文魚躍於白水素鳥<lb/>
翔乎神州豈非周文之徳大雅所脩哉夫嘉肴㫖酒非<lb/>
不美也夏禹盛以陶豆殷紂著以玉杯而此聖以興彼<lb/>
愚以滅盖置之失所如其無失来難可施乎<lb/>
原序晉湛方生羈鶴吟序曰鄉人王氏有養鶴者摧翮<lb/>
虞人之手心悲志䘮後三年羽翮旣生翻然髙逝有感<lb/>
余懐乃為之吟　宋范蔚宗詩序曰客有寄余雙鶴者<lb/>
其一揚翰皎潔響逸九臯其一翅折志衰自視缺然余<lb/>
<pb n="KR3k0055_WYG_425-32b"/>
因歎玩之遂為之詩<lb/>
増詞宋何致雍齋詞曰一聲空洞之音重城月曉數隻<lb/>
仙禽之影碧落霜寒<lb/>
　　鵠一<lb/>
増爾雅翼曰鵠即鶴音之轉後人以鵠名頗著謂鶴之<lb/>
外别有所謂鵠故埤雅旣有鶴又有鵠　本草集解曰<lb/>
鵠大於雁羽毛白澤其翔極髙而善歩所謂鵠不浴而<lb/>
白一舉千里是也亦有黄鵠丹鵠湖海江漢之間皆有<lb/>
<pb n="KR3k0055_WYG_425-33a"/>
之出遼東者尤甚而畏海青鶻其皮毛可為服飾謂之<lb/>
天鵞絨案飲膳正要云天鵞有四等大金頭鵞似雁而<lb/>
長項入食為上美於雁小金頭鵞形差小花鵞色花一<lb/>
種不能鳴鵞飛則翔響其肉㣲腥不及大金頭鵞各有<lb/>
所産之地　本草釋名曰師曠禽經云鵠鳴哠哠故謂<lb/>
之鵠羅氏謂鵠即鶴亦不然　字說曰鵠逺舉難中中<lb/>
之則可以告故射侯棲鵠則告勝也又埤雅云鴻鵠一<lb/>
舉千里故周官木路前樊鵠纓盖取諸此　原瑞應圗<lb/>
<pb n="KR3k0055_WYG_425-33b"/>
曰𤣥鵠王者知音之節則至　春秋繁露曰恩及羽蟲<lb/>
則飛鳥大為鵠出見如鳯凰翔　南越志曰開寧縣多<lb/>
晨鵠　莊子曰越雞不伏鵠卵魯雞固能矣　離騷曰<lb/>
黄鵠一舉兮知山川之紆曲再舉兮知天地之圜方<lb/>
又曰煎鴻鶬些<hi>鶬鵠也</hi>　又曰縁鵠飾玉后帝俱饗<hi>后帝謂殷</hi>
<hi>湯也言伊尹始仕縁烹鵠鳥之羮脩餙玉鼎以事殷湯湯賢之遂以為相也</hi>　淮南子曰鳯<lb/>
凰曽遊萬仞之上鴻鵠蒼鶴莫不憚焉　増李華齋居<lb/>
賦曰鴻鵠遡清風凌顥氣翺翔自得於㝠㝠之中<lb/>
<pb n="KR3k0055_WYG_425-34a"/>
　　鵠二<lb/>
原瑞應圗曰黄帝習樂崑崙以舞衆神黝鵠六翔其右<lb/>
　拾遺記曰周昭王時塗脩國獻青鳯丹鵠<hi>按拾遺記作鵲</hi>一<lb/>
雌一雄飼以潭臯之粟飲以溶溪之水　韓詩外傳曰<lb/>
晉平公遊於河而樂曰安得賢士與之樂此也船人蓋<lb/>
胥跪而對曰夫珠出於江海玉出於崑山無足而至者<lb/>
猶主君之好也士有足而不至者盖主君無好士之意<lb/>
耳何患無士乎公曰吾食客門左千人門右千人朝食<lb/>
<pb n="KR3k0055_WYG_425-34b"/>
不足夕收市賦暮食不足朝收市賦吾可謂不好士乎<lb/>
對曰夫鴻鵠一舉千里所恃者六翮耳背上之毛腹下<lb/>
之毳益一把飛不為髙損一把飛不加下今君之食客<lb/>
門左門右各千人亦有六翮在其中矣將皆背上之毛<lb/>
腹下之毳耶<hi>新序晉文公遊西河舟人固桑對也說苑趙簡子遊於河舟人固桑對凡三書皆同</hi>
<hi>也</hi>　又曰田饒事魯哀公而不見察謂哀公曰夫雞有<lb/>
五徳猶日瀹而食之者以其所従来近也夫黄鵠一舉<lb/>
千里止君園池食君魚鼈啄君稻粱君猶貴之以其所<lb/>
<pb n="KR3k0055_WYG_425-35a"/>
従来逺也故臣將去君黄鵠舉矣　列女傳曰魯陶嬰<lb/>
陶明之女少寡養姑紡績為産魯人欲求之女乃歌曰<lb/>
黄鵠早寡七年不雙宛頸獨宿不與衆同夜半悲鳴想<lb/>
其故雄飛鳥尚然况於貞良魯人聞之遂不復求　說<lb/>
苑曰魏文侯獻鵠於齊在道失之獻空籠齊王曰勝得<lb/>
鵠　異苑曰魏安釐王觀翔鵠而樂之曰寡人得如鵠<lb/>
之飛視天下如芥也客有隐遊者聞之作木鵠而獻王<lb/>
王曰此有形無用者也夫作無用之器世之姦民也召<lb/>
<pb n="KR3k0055_WYG_425-35b"/>
遊欲加刑焉遊曰大王知有用之用未寤無用之用也<lb/>
今臣請為大王翔之乃取而騎焉遂翻然飛去莫知所<lb/>
之　戰國䇿曰莊辛謂楚襄王曰黄鵠遊於江海俯啄<lb/>
鰋鯉仰嚙菱藕奮其六翮自以為無患與人無爭不知<lb/>
夫射者大脩弧矢治矰繳將加已百仞之上故晝遊江<lb/>
湖夕調鼎俎　古今注曰漢恵帝五年七月黄鵠二集<lb/>
蕭池　漢書曰黄鵠下建章宫太液池中公卿上夀賜<lb/>
諸侯王列侯宗室金錢　東觀漢記曰章帝至岱宗柴<lb/>
<pb n="KR3k0055_WYG_425-36a"/>
望畢鵠三十従東南来經祀壇上　増宋桓榮善彈為<lb/>
東海太守登西樓見翔鵠雲中謂左右曰當生取之於<lb/>
是彈其兩翅毛脫墜地無傷養毛生乃放之<lb/>
　　鵠三<lb/>
原歌漢帝　呼子安<hi>史戚夫人欲以已子為太子四皓輔太子不得動夫人泣上曰為我</hi>
<hi>楚舞吾為汝楚歌歌曰鴻鵠髙飛兮一舉千里羽翮已就兮横絶四海横絶四海兮無奈何雖有繒繳兮安所</hi>
<hi>施歌闋夫人歔欷流涕竟不易太子上列仙傳仙人死𦵏陵陽山下有黄鵠棲其冡邊樹  鳴常呼子安</hi>
類鶩　吞人<hi>後漢馬援書戒子姪曰龍伯髙敦厚願爾曹效之效之不得猶為謹敕士所謂刻鵠</hi>
<pb n="KR3k0055_WYG_425-36b"/>
<hi>不成尚類鶩也神異經詳鶴一</hi>　<hi>下/</hi>　集汙池　下太液<hi>列子鴻鵠髙飛不集汙池</hi>
<hi>二下詳鵠  漢書</hi>　啄稻粱　嚙菱藕<hi>上詳鵠二韓詩外傳下詳鵠二戰國䇿</hi>
慕鴻鵠之髙飛　棄燕雀之小志　燕雀豈知鴻鵠之<lb/>
志　蜉蝣不知龜鶴之年　増金衣　菊裳<hi>西京雜記始元元年</hi>
<hi>黄鵠下太液池帝為歌曰黄鵠飛兮下建章羽肅肅兮行蹌蹌金為衣兮菊為裳唼喋荷荇出入蒹葭自顧菲</hi>
<hi>薄愧爾嘉祥</hi>　奮翅　矯翮<hi>文選願為雙鴻鵠奮翅起髙翔  韓愈詩矯翮逐黄鵠</hi>
宛頸　比翼<hi>陶嬰歌詳鵠二翼離騷寜與黄鵠比  乎</hi>　垂雲　摩天<hi>黄鵠翅垂</hi>
<hi>雲並黄鵠摩蒼天  杜甫詩</hi>　背負青天　膺摩赤霄<hi>淮南子</hi>
<pb n="KR3k0055_WYG_425-37a"/>
　　鵠四<lb/>
原逸雲際　知夜半<hi>淮南子鵠知夜半</hi>　獻空籠<hi>史齊王使淳于髠獻</hi>
<hi>鵠於楚出邑門道飛其鵠徒揭空籠見楚王曰齊王使臣獻鵠過水上不忍鵠渴臣飲之而飛臣欲絞頸而絶</hi>
<hi>恐人議王以鵠故令士自殺欲買代之是不信欺王也臣欲亡恐兩主使不通故来受罪楚王善之厚賜以倍</hi>
<hi>鵠價</hi>　思援弓<hi>孟奕者一人以為鴻鵠將至/思援弓繳而射之詳博奕</hi>　増化女<hi>廣記</hi>
<hi>晉安帝元興中一人年出二十未婚然目不干色曽無穢行嘗行見一女甚麗謂少年曰聞君自以季栁之儔</hi>
<hi>亦復有桑中之歡耶女便歌少年微有動色後復重見之少年問其姓答云蘇瓊家在途中遂邀還盡歡其従</hi>
<hi>弟突出杖女即化為雌白鵠</hi>　化鳬<hi>杜甫詩君不見黄鵠髙於五尺童化為白鳬似老翁</hi>　頸<lb/>
<pb n="KR3k0055_WYG_425-37b"/>
長一丈<hi>石虎時揚州獻黄鵠雛五泛之於真武池頸長一丈聲聞十餘里</hi>　雙翅不擘<lb/>
<hi>選詩黄鵠忍長饑雙翅乆不擘</hi>
　　鵠五<lb/>
原詩古詩曰飛来雙白鵠乃従西北方十十五五羅列<lb/>
成行妻卒被病不能相随五里一反顧十里一徘徊吾<lb/>
欲銜汝去口噤不能開吾欲負汝去毛羽日摧頹　又<lb/>
曰黄鵠一逺别千里顧徘徊　晉阮籍詩曰鴻鵠相随<lb/>
去飛飛適荒裔雙翮凌長風須㬰萬里逝朝飡琅玕食<lb/>
<pb n="KR3k0055_WYG_425-38a"/>
夕宿西山際抗身青雲中網羅孰能制　増宋吳邁逺<lb/>
飛来雙白鵠詩曰可憐雙白鵠雙雙絶塵氛連翩弄光<lb/>
景交頸遊青雲逢羅復逢繳雌雄一旦分哀聲流海曲<lb/>
孤叫出江濆豈不慕前侣為爾不及羣　原陳阮卓賦<lb/>
得黄鵠一逺别詩曰霜風秋月映樓眀寡鵠偏棲中夜<lb/>
驚月下徘徊顧别影風前悽斷送離聲離聲一去斷復<lb/>
續别響時来疎復促聊看逺客贈綾紋彌怨閑宵雅琴<lb/>
曲恒思昔日稻粱恩理翮整翰上君軒獨舞輕飛向吳<lb/>
<pb n="KR3k0055_WYG_425-38b"/>
市孤鳴清唳出雷門王子吹笙忽相值自覺飄飄雲裏<lb/>
駛一舉千里未能歸惟有田饒解深意　増唐王維送<lb/>
别雙黄鵠歌曰天路来兮雙黄鵠雲上飛兮水上宿撫<lb/>
翼和鳴整羽族不得已忽分飛家在玉京朝紫微　韓<lb/>
愈别鵠操曰雄鵠銜枝来雌鵠啄泥歸巢成不生子大<lb/>
義當乖離江漢水之大鵠身鳥之微更無相逢日且可<lb/>
繞樹相随飛　賈島黄鵠下太液池詩曰髙飛空外鵠<lb/>
下向禁中池岸印行蹤淺波揺立影危来従千里島舞<lb/>
<pb n="KR3k0055_WYG_425-39a"/>
拂萬年枝踉蹌孤風起徘徊水沫移幽音清露滴野性<lb/>
白雲随太液無彈射靈禽翅不垂　崔樞齊優開籠飛<lb/>
去所獻楚王鵠詩曰受命籠齊鵠交歡獻楚王恵心先<lb/>
巧辯戢羽見迴翔意適清風逺憂除白日長度雲揺舊<lb/>
影過樹閱新芳直取名翻重寧惟好不傷誰言滑稽理<lb/>
千載戒禽荒　宋陸游追作太液黄鵠歌曰建章宫裏<lb/>
春風寒太液水生池面寛中人馳奏黄鵠下龍旂豹尾<lb/>
臨池看芹香藻暖鵠得意左右従官呼萬嵗須臾傳詔<lb/>
<pb n="KR3k0055_WYG_425-39b"/>
宴公卿驩聲如雷動天地時平宫省逰樂多黄鵠刷羽<lb/>
涵恩波小臣珥筆龍池下願繼前朝天馬歌<lb/>
　　鸛一<lb/>
増格物總論曰鸛水鳥狀類於鶴但赤脚無朱頂巢於<lb/>
髙木絶頂處善飛搏其飛也奮於層霄之上落處不知<lb/>
㡬千里　陸璣詩疏曰鸛鸛雀也似鴻而大長頸赤喙<lb/>
白身黒尾翅樹上作巢大如車輪卵如三升杯望見人<lb/>
按其子令伏徑舎去一名負釡一名黒尻一名背竈一<lb/>
<pb n="KR3k0055_WYG_425-40a"/>
名皁帬　本草釋名曰鸛字篆文象形其背尾色黒故<lb/>
陸璣詩疏有皁帬諸名　本草集解曰鸛有兩種似鵠<lb/>
而巢樹者為白鸛黒色曲頸者為烏鸛　又曰鸛身如<lb/>
鶴但頭無丹項無烏帶兼不善唳止以喙相擊而鳴多<lb/>
在樓殿吻上作窠　又曰鸛飛奮於層霄旋遶如陣仰<lb/>
天號鳴必主有雨其抱卵以影或云以聲聒之禽經云<lb/>
鸛生三子一為鶴㢲極成震陰變為陽也震為鶴㢲為<lb/>
鸛也　禽經曰人探巢取鸛子六十里旱能羣飛激雲<lb/>
<pb n="KR3k0055_WYG_425-40b"/>
雲散雨歇其巢中以泥為池有長水石故含水滿池中<lb/>
能養魚而不涸及畜蛇以哺其子　酉陽雜俎曰鸛羣<lb/>
繞旋飛謂之鸛井又謂之影抱必有風雨　埤雅曰鸛<lb/>
遇巨石知其下有蛇即於石前如術士禹歩其石阞然<lb/>
而轉南方人學其法者伺其養雛縁木以篾絙縛其巢<lb/>
必作法解之乃於木下鋪沙印其足跡而倣學之天將<lb/>
雨則長鳴而喜盖知雨者也作巢擇取礜石周圍繞卵<lb/>
以助煖氣故方術家以鸛煖巢中礜石為真物也俗謂<lb/>
<pb n="KR3k0055_WYG_425-41a"/>
鵲梁蔽形鸛石歸酒　自然論曰鷺目成而受胎鸛影<lb/>
接以懐卵<lb/>
　　鸛二<lb/>
増桓譚新論曰昔有鸛郡國皆殺之而三輔俗不敢取<lb/>
取或雷霹靂赴之原天不獨在此其殺取時正與偶耳<lb/>
　淵池說林曰周𢎞正子思方㓜時於林下見一鸛為<lb/>
彈所傷取歸養之俟其愈縦去後數日夜讀書聞有物<lb/>
擊其扉啟視之乃向縦之鸛也背負金串卸於地串上<lb/>
<pb n="KR3k0055_WYG_425-41b"/>
結紙條上書云始於博士終於大夫後果然故呼鸛為<lb/>
負金<lb/>
　　鸛三<lb/>
原負金　灑珠<hi>鸛一名負金又名旱羣  灑珠揮弄</hi>　鳴垤　巢甍<hi>詩鸛鳴于</hi>
<hi>垤婦歎于室垤蟻冢也  文水鸛巢層甍</hi>　知雨　疏風<hi>上見埤雅</hi>　濯翮　鼓<lb/>
翅　増銜鱣　趂蛇<hi>後漢楊震字伯起年五十始應州郡辟人謂之晩暮夜有鸛雀銜三</hi>
<hi>鱣魚飛集講堂前都講取魚進曰蛇鱣者卿大夫服之象也數三者法三台也先生自此升矣  朝野僉載魏</hi>
<hi>光乗任左拾遺題品朝士宰相姚元之長大行急目為趂蛇鸛坐是貶新興尉</hi>　多立　善旋<lb/>
<pb n="KR3k0055_WYG_425-42a"/>
<hi>傳短脚者多伏長脚者多立脚近尾者好歩脚近臆者好擲多伏<graphic n="KR1391" url="https://raw.githubusercontent.com/kanripo/KR-Gaiji/master/images/KR1391.png" mimeType="image/png"/>鵞之類是也多立鸛鶴之類是也  埤雅</hi>
<hi>鸛善旋飛盤薄霄漢與鵞之成列互異故古之陣法或願為鵞或願為鸛也</hi>　巢髙木　浴<lb/>
幽徑<hi>上詳鸛一格物總論浴杜甫詩江鸛巧當幽徑</hi>
　　鸛四<lb/>
原水鳥<hi>鸛水鳥也伏卵時數入水卵則不毈</hi>　涼石<hi>礜石温鸛石涼</hi>　俯鳴則陰<lb/>
仰鳴則晴<hi>禽經</hi>　増禳災<hi>拾遺記鸛能聚水巢上故人多聚鸛鳥以禳火災</hi>　造<lb/>
庭<hi>宋紹定間張廣年權縣事譙樓有巢鸛中弋帶箭造庭下哀鳴若有所訴者廣年視箭首字得弋人姓名</hi>
<hi>追懲之鸛乃去</hi>　瓦亭仙<hi>清異録鸛多在殿閣鴟尾及人家屋獸結窠故或有呼瓦亭仙者</hi>
<pb n="KR3k0055_WYG_425-42b"/>
　　鵬一<lb/>
原莊子曰北溟有魚其名曰鯤化而為鵬鵬之背不知<lb/>
㡬千里也怒而飛其翼若垂天之雲是鳥也海運將徙<lb/>
於南溟南溟者天池也水擊三千里摶扶揺而上者九<lb/>
萬里　増說文曰鵬及朋皆古文鳯字也鳯飛羣鳥従<lb/>
以萬數故以朋為朋黨字　郭象註曰鵾鵬之實吾所<lb/>
未詳　晏子景公問晏子曰天有極大物乎對曰有鵬<lb/>
浮游雲背陵蒼天該於天地漻漻乎不知其翮之所在<lb/>
<pb n="KR3k0055_WYG_425-43a"/>
也　孔氏志怪曰楚文王好獵有獻鷹者文王見之爪<lb/>
距神爽殊異常鷹故為獵於雲夢俄而雲際有一物凝<lb/>
翔鮮白不辨其形鷹便竦翮而升矗若飛電須㬰羽墮<lb/>
如雪血下如雨有大鳥墮地度其兩翅廣數十里衆莫<lb/>
能識時有博物君子曰此大鵬雛也始飛焉故為鷹所<lb/>
制　原異類傳曰漢武帝時西域獻黒鷹得鵬雛東方<lb/>
朔識之　増春渚紀聞曰沈晦赴省至天長道中夢身<lb/>
騎大鵬摶風而上因作大鵬賦以紀其事已而果魁天<lb/>
<pb n="KR3k0055_WYG_425-43b"/>
下　癸辛雜識曰元成吉思皇帝常西征渡流沙萬餘<lb/>
里有大鳥其一羽足以蔽千人盖鵬類也<lb/>
　　鵬二<lb/>
増蔽日　垂雲<hi>崑崙層期國出大鵬飛則蔽日能食駱駝人拾得其羽截以為水桶  下見前</hi>
<hi>莊子</hi>　培風　礙天<hi>莊子九萬里則風斯在下矣而後乃今培風背負青天而莫之天閼者而</hi>
<hi>後乃今將圗南却杜甫詩鵬礙九天須  避</hi>　墮翮　褰噣<hi>鵬騫墮長翮並海浴褰鵬噣</hi>
<hi>韓愈詩</hi>　變化　翺翔<hi>圗南未可料變化有鵾鵬鵬路觀翺翔並杜甫詩</hi>
　　鵬三<lb/>
<pb n="KR3k0055_WYG_425-44a"/>
原賦晉賈彪鵬賦曰余覽張茂先鷦鷯賦以其質微處<lb/>
䙝而偏於受害愚以為未若大鵬棲形遐逺自育之全也<lb/>
此固禍福之機聊賦之云歎大鈞之布物啟塊化於天<lb/>
壤嘉有鵬之巨鳥攝元氣之夸象揭宇宙之逼隘遵四<lb/>
海以汎蕩　増唐李白大鵬賦曰脫脩鱗於海島張廣<lb/>
翅於塞門刷渤澥之春流晞扶桑之朝暾爾乃激三千<lb/>
以堀起摶九萬而迅征背岌泰山之崔嵬翼舉垂天之<lb/>
縦横足䇿虹蜺目輝日月連軒沓拖揮霍翕忽噴氣則<lb/>
<pb n="KR3k0055_WYG_425-44b"/>
六合生雲落毛則千里飛雪邈彼北荒將窮南隅塊視<lb/>
三山杯觀五湖燭龍銜光以照影列缺施鞭而啟途繽<lb/>
翻乎八荒之間隐映乎四海之半横大明而掩晝若渾<lb/>
沌之未判忽騰陵以迴轉則霞廓而霧散然後六月一<lb/>
息至於天池溟漲沸渭丘陵遷移窮洪荒之壯觀浮萬<lb/>
里之清漪　髙邁鯤化為鵬賦曰若乃張垂天激洪漣<lb/>
海若簸其後陽侯騰其前足踏元氣背摩太清指天地<lb/>
以遥集按髙衢而迅征時與運並道與時行遺夭閼之<lb/>
<pb n="KR3k0055_WYG_425-45a"/>
　類放逍遥之情<lb/>
　原贊晉阮脩大鵬贊曰蹌蹌大鵬誕自北溟假精靈鱗<lb/>
　神化以生如雲之翼如山之形海運水擊扶揺上征<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_425-45b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函巻四百二十<lb/>
</p>
<p>
</p>
  </div>
</body>
</text>
</TEI>
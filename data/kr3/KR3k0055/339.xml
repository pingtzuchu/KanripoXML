<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_339-1a"/>
　欽定四庫全書<lb/>
御定淵鑑類函卷三百三十四<lb/>
　　州郡部一<hi>州郡總載兖冀州豫揚州雍荆州益青州  徐      州    州    州    州</hi>
　　　<hi>幽州郡幷州城交州㑹河南郡京兆    宣  郡    稽郡</hi>
　　　州郡總載一<lb/>
　原說文曰州疇也疇其土而生之也　春秋說題辭曰<lb/>
　州之言殊也合同類異其界也　風俗通曰周禮五黨<lb/>
　為州州疇也州有長使之相周足也　増釋名曰州注<lb/>
<pb n="KR3k0055_WYG_339-1b"/>
　也郡國所仰注也又曰郡羣也人所羣聚也　原尚書<lb/>
　大傳曰古之處師八家而為鄰三鄰而為朋三朋而為<lb/>
　里五里而為邑十邑而為都十都而為師州有十二師<lb/>
　焉　増鄭元尚書大傳注曰州凡四十三萬二千家此<lb/>
　蓋唐虞之數也　原史記曰鄒衍著書云中國於天下<lb/>
　八十一分居其一分耳中國名赤縣赤縣内自有九州<lb/>
　禹之敘九州是也不得為州數中國外如赤縣州者有<lb/>
　九乃謂九州也有禆海環之如一區中者乃為一州如<lb/>
<pb n="KR3k0055_WYG_339-2a"/>
是者九乃有大瀛海環其外天地之際焉　案敘河圖<lb/>
括地象曰天有九道地有九州天有九部八紀地有九<lb/>
州八柱崑崙之墟下洞含右赤縣之州是為中則東南<lb/>
曰神州正南曰迎州<hi>一曰次州</hi>西南曰戎州正西曰拾州中<lb/>
央曰冀州西北曰柱州<hi>一曰梧州</hi>正北曰𤣥州<hi>亦曰宫州又曰齊州</hi>東<lb/>
北曰咸州<hi>一作薄州</hi>正東曰陽州天下九州内效中域以盡<lb/>
地化　又曰崑崙東南地方五千里名神州中有五山<lb/>
帝王居之　河圖曰九州殊題水泉剛柔各異青徐角<lb/>
<pb n="KR3k0055_WYG_339-2b"/>
羽集寛舒遲人聲緩其泉酸以鹹荆揚角徵㑹氣漂輕<lb/>
人聲急其泉酸以苦梁州商徵接剛勇漂人聲騫其泉<lb/>
苦以辛兖豫宮徵合平靜有慮人聲端其泉甘以苦雍<lb/>
冀合商羽端駃烈人聲捷其泉辛以酸　張衡靈憲圖<lb/>
曰崑崙東南有赤縣之州風雨有時寒暑有節茍非此<lb/>
土南則多暑北則多寒東則多陽西則多陰故聖王不<lb/>
處焉　増周書曰郊田方六百里因四土為方千里分<lb/>
以百縣縣有四郡郡有鄙鄙不過百室以便野事　詩<lb/>
<pb n="KR3k0055_WYG_339-3a"/>
曰奄有九有　周禮曰大司徒以天下之圖周知九州<lb/>
之地域廣輪之數　王制曰凡四海之内九州州方千<lb/>
里州建百里之國三十七十里之國六十五十里之國<lb/>
百有二十凡二百一十國名山大澤不以封其餘以為<lb/>
附庸閒田八州州二百一十國天子之縣内方百里之<lb/>
國九七十里之國二十有一五十里之國六十有三凡<lb/>
九十三國名山大澤不以肦其餘以禄士以為閒田凡<lb/>
九州千七百七十三國　呂氏春秋曰天有九野地有<lb/>
<pb n="KR3k0055_WYG_339-3b"/>
九州河漢之閒為豫周也兩河之間為冀晉也河濟之<lb/>
間兖衞也東方為青齊也泗上為徐魯也東南為揚越<lb/>
也南方為荆楚也西方為雍秦也北方為幽燕也　淮<lb/>
南子曰天地之間九州八極土有九山山有九塞澤有<lb/>
九藪　漢班固西都賦曰華實之毛則九州之上腴焉<lb/>
　漢孔安國尚書序曰九州之志謂之九丘　春秋文<lb/>
耀鉤曰北斗七星主九州　摘輔象曰兖豫屬上台<hi>九州</hi>
<hi>繫於三台</hi>荆揚屬下級<hi>上之下等一/台名有上下</hi>梁雍屬中土<hi>中台之上</hi>冀州<lb/>
<pb n="KR3k0055_WYG_339-4a"/>
屬錯<hi>中台之下下台之上</hi>青州屬下土<hi>下台/之上</hi>徐州屬下下<hi>下台之下</hi>
五經異義曰地有九州足以承天　詩含神霧曰弼鄘<lb/>
衞王鄭此五國者千里之城處州之中名曰地軸　廣<lb/>
輿記曰統論天下之大勢如人之有一身京師元首也<lb/>
玉門遼陽上谷雲朔肩背也河渠咽喉也伊洛襄漢河<lb/>
淮之間腹心也齊魯秦晉左右手也吳蜀腋也閩廣滇<lb/>
粤足也肩背厚咽喉通腹心實左右手腋強足無<graphic n="KR0979" url="https://raw.githubusercontent.com/kanripo/KR-Gaiji/master/images/KR0979.png" mimeType="image/png"/>盭<lb/>
以奉元首而營衞灌注焉斯形充體暢外邪不奸矣<lb/>
<pb n="KR3k0055_WYG_339-4b"/>
　　州郡總載二<lb/>
増廣輿記曰人皇氏依山川土地之勢度為九州謂之<lb/>
九有於是州有九土土有九山山有九塞澤有九藪水<lb/>
有六品<hi>東南神州曰農土正南次州曰沃土西南戎州曰滔土正南弇州曰幷土正中冀州曰中土西</hi>
<hi>北括州曰肥土正北濟州曰成土東北薄州曰隱土正東陽州曰申土是謂九土㑹稽泰山王屋首山太華岐</hi>
<hi>山太行羊腸孟門是謂九山太汾澠阨荆沅方城殽阪井陘令疵句注居庸是謂九塞具區雲夢揚紆大陸圃</hi>
<hi>田孟諸海隅鉅鹿昭餘祈是謂九藪河水赤水遼水黑水江水淮水是謂六水</hi>　周禮職方疏<lb/>
曰自神農已上有大九州柱州迎州神州之等至黄帝<lb/>
<pb n="KR3k0055_WYG_339-5a"/>
以來徳不及逺惟於神州之内分為九州　文獻通考<lb/>
曰顓帝所建帝嚳受之創制九州統領萬國<hi>雍荆豫梁冀青徐兖</hi>
<hi>揚</hi>北至於幽陵<hi>幽/州</hi>南至於交趾<hi>交/州</hi>西至於流沙<hi>在張掖居延縣</hi>
東至於蟠水<hi>東海中山也</hi>日月所照莫不砥屬<hi>砥平也四逺皆平而來服</hi>
<hi>屬</hi>　廣輿記曰唐堯命禹平水土分天下為九州<hi>冀兖青徐</hi>
<hi>揚荆豫梁雍</hi>　爾雅曰兩河間曰冀州河南曰豫州河西曰<lb/>
雍州漢南曰荆州江南曰揚州濟河間曰兖州濟東曰<lb/>
徐州燕曰幽州齊曰營州　隋經籍志曰禹别九州定<lb/>
<pb n="KR3k0055_WYG_339-5b"/>
其山川分其坼界條其物產辨其貢賦　淮南子曰禹<lb/>
使大章歩自東極至于西極二億三萬三千五百里七<lb/>
十五歩又使豎亥步自北極至于南極二億三萬三千<lb/>
五百里七十五步　漢郊祀志曰禹收九牧之金鑄九<lb/>
鼎象九州　晉志曰大禹觀於濁河而受緑字寰瀛之<lb/>
内可得而言也天有七星地有七表天有四維地有四<lb/>
瀆八紘之外名為八極　原說文曰堯遭洪水民居水<lb/>
中髙土故名曰州　尚書曰禹别九州九州攸同　初<lb/>
<pb n="KR3k0055_WYG_339-6a"/>
學記曰堯禪天下至舜即位分冀州為幽州幷州為青<lb/>
州為營州始置十二州禹受命復為九州　又曰殷湯<lb/>
受命因夏九州也　増廣輿記曰周立職方掌天下之<lb/>
土<hi>東南曰揚州正南曰荆州河南曰豫州正東曰青州河東曰兖州正西曰雍州東北曰幽州河内曰冀州</hi>
<hi>正北曰幷州</hi>又分天下為九畿<hi>王畿即禹之甸服侯畿甸畿即禹之侯服男畿采畿即禹</hi>
<hi>之綏服衞畿蠻畿即禹之要服鎭畿藩畿即禹之荒服  釋文曰禹貢有青徐梁而無幷幽爾雅有徐幽營而</hi>
<hi>無青梁幷職方有青幽幷而無徐梁營三代不同故也</hi>　原輿地志曰至周成王<lb/>
時周公作輔定官分職改禹九州以徐梁合之於青雍<lb/>
<pb n="KR3k0055_WYG_339-6b"/>
分冀州之域為幽幷二州大司徒之法五黨為州職方<lb/>
氏掌天下之地辨九州之國保章氏掌天文以星土辨<lb/>
九州之地所封之國皆有分星以視吉凶　史記曰周<lb/>
制天子方千里分為縣縣有四郡故左氏傳曰上大夫<lb/>
受縣下大夫受郡至秦始皇初置三十六郡以監縣<hi>按大</hi>
<hi>事記曰春秋時郡屬於縣趙簡子所謂上大夫受縣下大夫受郡是也戰國時縣屬於郡所謂上郡十五縣者</hi>
<hi>是也</hi>　輿地志曰秦始皇幷天下分置三十六郡<hi>三十六者三川</hi>
<hi>河東南陽南郡九江鄣郡㑹稽潁川碭郡泗水薛郡東郡琅琊齊郡上谷漁陽右北平遼西遼東代郡鉅鹿邯</hi>
<pb n="KR3k0055_WYG_339-7a"/>
<hi>鄲上黨太原雲中九原雁門上郡隴西北地漢中巴郡蜀郡黔中長沙凡三十五與内史為三十六郡</hi>郡<lb/>
各領縣縣萬户以上為令減萬户為長平百越又置四<lb/>
郡<hi>閩中南海桂林象郡</hi>合四十郡郡置一守一丞兩尉以典之監<lb/>
侍御史掌監諸郡　苗恭十四州記曰秦兼天下始皇<lb/>
二十六年廢五等之爵立郡縣之官以公國為大郡侯<lb/>
伯為小郡大郡曰守小郡曰尉郡之言君也今之郡字<lb/>
君在其左邑在其右君為元首邑以載民故取名於君<lb/>
而謂之郡也<hi>應劭漢官儀曰秦用李斯議分天下為三十六郡凡郡或以列國陳魯齊呉是也或</hi>
<pb n="KR3k0055_WYG_339-7b"/>
<hi>以舊名長沙丹陽是也或以山陵泰山山陽是也或以川源西河河東是也或以所出金城城下有金酒泉泉</hi>
<hi>味如酒豫章樟樹生庭中雁門雁之所育是也或以號令禹合諸侯大計東冶之山㑹稽是也</hi>　輿地<lb/>
志曰漢有天下王侯郡國並置焉迄於平帝户口繁息<lb/>
凡新置郡國六十七與秦三十六合一百三改周雍州<lb/>
曰凉州復置夏之徐梁二州而改梁曰益北置朔方南<lb/>
有交趾别置二刺史凡十三部<hi>凉益荆揚青豫兖徐幽幷冀十一州交趾朔方</hi>
<hi>二刺史合十三部刺史十三人各掌一州物理論曰九州變易交錯不同禹貢有梁州無幷州周官有幷州無</hi>
<hi>梁州爾雅有營州無青州漢興武帝開拓三方立十三州通幷梁之數而増交益焉</hi>　増合璧事<lb/>
<pb n="KR3k0055_WYG_339-8a"/>
類曰漢興革秦之弊分内史為三部曰京兆馮翊扶風<lb/>
更置桂陽江夏豫章河内魏郡東海楚國平原梁國定<lb/>
襄泰山汝南淮陽千乗東萊燕國清河信都常山中山<lb/>
渤海廣漢涿合二十三文帝増廣中城陽淄川濟南膠<lb/>
西膠東河間廬江衡山凡九景帝加濟北濟陰山陽北<lb/>
海凡四武帝増𢎞農臨淮西河朔方酒泉陳留安定天<lb/>
水元莵樂浪廣陵敦煌武威張掖凡十四郡又開置南<lb/>
海蒼梧鬱林合浦交阯九眞日南朱崖儋耳九郡平西<lb/>
<pb n="KR3k0055_WYG_339-8b"/>
南夷置牂牁越嶲沈黎汶山犍為益州六郡西置武都<lb/>
郡又分立零陵郡合十七郡昭帝増金城平帝合新舊<lb/>
郡國一百十一改雍曰凉梁曰益置徐州幷荆揚青豫<lb/>
幽幷冀暨交阯朔方凡十三部分隸焉　原續漢書郡<lb/>
國志曰光武中興命幷省郡國明章和至於順帝凡郡<lb/>
國一百五仍為十三部<hi>河南尹河東𢎞農京兆尹左馮翊右扶風司隸校尉所部也潁</hi>
<hi>川汝南梁國沛國陳國魯國豫州刺史所部也魏郡鉅鹿常山國中山國安平國河間國清河國趙國渤海冀</hi>
<hi>州刺史所部也留陽東郡東平國任城國太山齊北國山陽濟陽兖州刺史所部也東海國琅琊國彭城國廣</hi>
<pb n="KR3k0055_WYG_339-9a"/>
<hi>陵下邳國徐州刺史所部也濟陽南平開原樂北國北海國東萊濟國青州刺史所部也南陽南郡江夏零陵</hi>
<hi>桂杜陽武陵長沙荆州刺史所部也九江丹陽廬江㑹稽呉郡豫章揚州刺史所部也漢中巴郡廣漢蜀郡犍</hi>
<hi>為牂牁越嶲益州永昌廣漢屬國蜀郡屬國犍為屬國益州刺史所部也隴西漢陽武都金城安定北地武威</hi>
<hi>張掖酒泉燉煌張掖屬國居延屬國凉州刺史所部也上黨太原上部西河五原雲中定襄鴈門朔方幷州刺</hi>
<hi>史所部也涿郡廣陽代郡上谷漁陽北平遼西遼東元莵樂浪遼東屬國幽州刺史所部也南海蒼梧鬱林合</hi>
<hi>浦交阯九眞日南交州刺史所部也縣邑道侯國千一百八十一户六百六十九萬八千六百三十一口四千</hi>
<hi>九百一十五萬二百二十至桓帝又置三郡髙陽髙凉博陵是也靈帝又置三郡南安鄱陽廬陵是也</hi>
増後漢書曰獻帝建安十八年復禹貢九州<hi>獻帝春秋曰時省幽</hi>
<pb n="KR3k0055_WYG_339-9b"/>
<hi>幷州以其郡國倂於冀州省司隸校尉及凉州郡國以併於雍州省交州荆益州於是有兖豫青州荆梁揚冀</hi>
<hi>益雍九數雖同禹貢無益州有梁州然梁益亦一地也</hi>　合璧事類曰先主建安<lb/>
間置郡九後主増雲南興占併舊郡共二十有二　呉<lb/>
大皇帝初置六郡少帝置四郡景帝置四郡歸命侯置<lb/>
十有一併得漢郡共四十有四　原括地志曰魏武輔<lb/>
正呉蜀三方鼎跱疆埸不定漢建安中置郡十二<hi>新興樂平</hi>
<hi>西平新平洛陽陰平帶方譙郡樂陵章武南陽襄陵是也又省上郡朔方五原雲中定襄漁陽廬江等七郡</hi>
文帝受禪又置七郡<hi>朝歌陽平弋陽魏興新城義陽安豐是也</hi>明帝置六郡<lb/>
<pb n="KR3k0055_WYG_339-10a"/>
<hi>平公孫度得遼西遼東帶方元莵樂浪又置上庸一郡</hi>少帝又置平陽一郡幷得<lb/>
漢舊郡國五十四平蜀得二十郡<hi>昭烈初置九郡巴東巴西梓潼江陽文山</hi>
<hi>漢嘉朱提雲南涪陵并得漢舊巴郡廣漢犍為牂牁越嶲益州漢中永昌南安武都是也</hi>晉太康平<lb/>
呉之後天下一統<hi>平吳得州四交廣荆揚也郡四十三孫權置臨賀武昌朱崖新安廬陵五</hi>
<hi>郡孫亮又置臨川臨海衡陽湘東四郡孫休置天門建平建安合浦四郡孫皓置始安始興邵陵安成新昌武</hi>
<hi>平九徳呉興東陽桂林滎陽等十一郡因立宜陽一郡并漢十八郡合四十三郡</hi>凡州十六<hi>太康</hi>
<hi>地記曰司冀兖豫荆揚徐青幽幷雍凉梁益交廣是也</hi>晉自蕩陰敗後羌羯交侵<lb/>
至乎劉曜陷洛陽於是司冀雍凉青幷兖豫幽平秦營<lb/>
<pb n="KR3k0055_WYG_339-10b"/>
十二州並淪沒矣　増廣輿記曰晉版圖歸一分天下<lb/>
為十九州<hi>共郡國一百七十有三司州治洛陽兖州治廩丘豫州治項冀州治房子并州治晉陽青</hi>
<hi>州治臨淄徐州治彭城荆州初治襄陽後江陵揚州治建業凉州治武威分三輔為雍州治京兆分隴山之西</hi>
<hi>為秦州治上邽益州治成都分巴漢為梁州治南鄭分雲南為寜州治雲南幽州治涿分遼東為平州治昌黎</hi>
<hi>交州治龍編分合浦之北為廣州治番禺</hi>　合璧事類曰劉宋都建康凡郡<lb/>
二百三十有八縣千一百七十九南齊都建康淮北之<lb/>
地所有絶少州凡二十有二郡三百九十有五縣千四<lb/>
百七十四　文獻通考曰梁氏州郡多沿舊制天監中<lb/>
<pb n="KR3k0055_WYG_339-11a"/>
州二十有三郡三百五十縣千二十有五其後更有析<lb/>
置大同中州百有七郡縣亦稱於此自侯景逆亂建康<lb/>
傾陷墳籍散逸不可得而詳焉　又曰陳氏土宇彌蹙<lb/>
於梁北失淮淝以長江為境有州四十有二地轉狹而<lb/>
州益多郡百有九縣四百三十有八　原括地志曰後<lb/>
魏孝文帝都洛陽開拓土宇明帝熙平年凡州四十六<lb/>
鎭十二郡國二百八十九矣天平年凡州六十八至武<lb/>
定年凡州一百一十一郡五百一十九周明帝受魏禪<lb/>
<pb n="KR3k0055_WYG_339-11b"/>
至大象二年凡州二百一十一　増合璧事類曰後周<lb/>
宇文氏都關中郡五百有八縣千二十四　原括地志<lb/>
曰隋文帝受周禪至開皇三年罷天下郡其縣但隸州<lb/>
而已九年平陳以後四海一家大業三年罷州為郡四<lb/>
年大簿凡郡國一百八十三<hi>合璧事類曰隋文帝開皇三年遷都長安以官冗人</hi>
<hi>弊遂廢五百餘郡而以州治人名則因循職事同於郡守無復刺舉之任煬帝大業初移洛陽城以平林邑更</hi>
<hi>置一二既而併省諸州三年改州為郡乃置司隸刺史分部巡察五年平定吐番軍更置四部大凡郡百九十</hi>
<hi>縣千二百五十五</hi>　唐貞觀十三年大簿凡州府三百五十八<lb/>
<pb n="KR3k0055_WYG_339-12a"/>
<hi>雍華同宜岐隴幽涇寜鄜州都督府坊延原都督府靈州都督府丹夏都督府銀孟勝州都督府綏慶家蒲虞</hi>
<hi>汾絳秦晉隰慈呂石潞州都督府沁韓□岱州都督府忻朔蔚雲并州都督府其嵐懐相州都督府衞黎魏洺</hi>
<hi>邢霸博冀徳觀㴱瀛滄定恒幷幽易媯檀平明營州都督府遼師昌崇愼威虢陜穀唐兖陳潁徐州都督府滑</hi>
<hi>泗譙豫亳密青濟濮萊濟州都督府滔宋鄆許冀曹海沂洛州都督府鄭汴汝襄䕫州都督府萬開隋硤蓬鳯</hi>
<hi>忠渠通集興利温復合鄧歸荆州都督府梁州都督府均靜金巴商洋淪房壁閬始梓資嘉陵果遂州都督府</hi>
<hi>益州都督府綿大榮眉雅普翼茂州都督府簡向塗戎都督府瀘州都督府嶲州都督府冉笮維繳穹即協曲</hi>
<hi>褒靡㣲姚髣州匡宗君曽州樂鈎昆陽光蘄申壽昌豪盧沔荆揚州都督府除楚和安州都督府黄秦州都督</hi>
<hi>府成武渭蘭州都督府河鄯廓儒岷洮宕臺橋梁州都督府肅甘𤓰沙尹芳文松州都督府扶居巖奉雅叢逺</hi>
<pb n="KR3k0055_WYG_339-12b"/>
<hi>其生諸眞都闊出老懿河湊般鍾匐厥器調流邇率序淳軌州都督府漳津潼王彭祐峩疊州都督府龍㑹潭</hi>
<hi>州都督府費江涪鄂郢潤施即岳黔州都督府睦括常撫彬台饒䖍衡永郡連婺道吉越州都督府洪州都督</hi>
<hi>府袁杭宣湖蘇歙辰至南夷應琰莊祥充播年恩髙州都督府循建振昭韶廣州都督府羅崖州都督府繡辨</hi>
<hi>端新春涾竇邑潮賀封梧蒙即龍桂州都督府廉賔藥泉欽横貴藤象交州都督府儋靁峰融容愛龔州都督</hi>
<hi>府澄鷰演白景林義智驩州都督府儋崖州是也凡縣一千五百五十一至十四年西克髙昌又置西州都護</hi>
<hi>府及庭州幷六縣通前凡三百六十州</hi>依敘之為十道也　増廣輿記曰<lb/>
唐初分天下為十道開元二十一年増置五道<hi>分山南為東西</hi>
<hi>二道分江南為東西二道増黔中道京畿道部畿道</hi>　文獻通考曰梁初天下别<lb/>
<pb n="KR3k0055_WYG_339-13a"/>
為十一南有呉浙荆湖閩漢西有岐蜀北有燕晉而朱<lb/>
氏所有七十八州以為梁荘宗初起幷代取幽滄有州<lb/>
三十五其後又取梁魏博等十有六州合五十一州以<lb/>
滅梁岐王稱臣又得其州七同光破蜀已而復失惟得<lb/>
秦鳯階成四州而營平二州陷於契丹其増置之州一<lb/>
合一百二十三州以為唐石氏入立獻十有六州於契<lb/>
丹而得蜀金州又増置之州一合百九州以為晉劉氏<lb/>
之初秦鳯階成復入於蜀隱帝時増置之州一合一百<lb/>
<pb n="KR3k0055_WYG_339-13b"/>
六州以為漢郭氏代漢十州入於劉旻世宗取秦鳯階<lb/>
成瀛莫及淮南十四州又増置之州五而廢者三合一<lb/>
百一十八州以為周<hi>至於周末閩已先亡而在者七國自江以南二十一州為南唐自劒</hi>
<hi>以南及山南西道四十六州為蜀自湖南北十州為楚自浙東西十三州為呉越自嶺南北四十七州為南漢</hi>
<hi>自太原以北十州為東漢而荆峽三州為南平合中國所有二百六十八州而軍不在焉</hi>宋太祖皇<lb/>
帝受周禪凡州府軍監一百三十九縣六百六十一建<lb/>
隆四年荆南髙繼沖來朝得州府三<hi>江陵府歸峽</hi>縣一十七<lb/>
是年平湖南得州一十五監一<hi>潭衡邵郴道永全岳濃朗溥辰錦溪敘桂陽監</hi>
<pb n="KR3k0055_WYG_339-14a"/>
縣六十六乾徳三年平蜀得州府四十六<hi>益彭郿嘉邛蜀綿漢資簡</hi>
<hi>梓遂黎雅陵戎瀘雒茂昌榮果閬渠合龍普利興文巴劒蓬壁䕫忠萬集開渝涪黔施逹洋興元府</hi>縣二<lb/>
百四十開寶四年平廣南得州六十<hi>廣韶潮循封端英逹雄恭惠康恩春</hi>
<hi>寵勤新髙潘雷羅辨桂賀昭梧蒙龔象冨融宜桞嚴思唐邕澄貴蠻横賓欽尋容牢白廉黨繡鬰林滕竇義禺</hi>
<hi>順瓊崖儋萬安振</hi>縣二百一十四八年平江南得州一十九軍<lb/>
三<hi>昇宣歙池洪潤常鄂筠饒信䖍吉袁撫江汀建劒江陰雄逺建昌軍</hi>縣一百八太宗太<lb/>
平興國三年陳洪進獻其地得州二<hi>漳泉</hi>縣十四是年錢<lb/>
俶亦獻其所管得州一十三軍一<hi>杭蘇越湖衢婺台明温秀處睦福衣錦軍</hi>
<pb n="KR3k0055_WYG_339-14b"/>
縣八十六四年平太原得州十軍一<hi>幷汾嵐憲忻代遼沁隆石州寶興軍</hi>
縣四十一是年李繼捧來朝得州四縣八<hi>夏銀綏宥時天下上閏年</hi>
<hi>圖州府軍幾於四百上令以絹百匹合而畫之為天下圖</hi>至道三年分天下為十五<lb/>
路其後又増三路天下凡十八路州府軍監三百二十<lb/>
二<hi>凡京府三次府八州二百五十二軍四十六監一十三</hi>縣一千二百六十二<lb/>
廣輿記曰宋初分天下為十五路天聖中析為十八元<lb/>
豐中析為二十大觀中析為二十四宣和中析為二十<lb/>
六共計京府四府十州二百五十四監六十三縣一千<lb/>
<pb n="KR3k0055_WYG_339-15a"/>
二百三十四<hi>京東西京西南北河北東西永興秦鳯河東淮南東西兩浙江南東西荆湖南北成</hi>
<hi>都梓利䕫福建廣南東西黔南燕山雲中</hi>　遼史地理志曰太祖以德勒部<lb/>
之衆代約尼氏起臨潢建皇都東倂渤海得城邑之居<lb/>
百有三太宗立晉於是割古幽幷營之境而跨有之以<lb/>
皇都為上京陞幽州為南京改南京為東京聖宗城中<lb/>
京興宗陞雲州為西京於是五京備焉總京五<hi>上京南京東京</hi>
<hi>西京中京</hi>府六州軍城百五十有六縣二百有九部族五十<lb/>
有二屬國六十東至於海西至金山暨於流沙北至臚<lb/>
<pb n="KR3k0055_WYG_339-15b"/>
朐河南至白溝幅員萬里　金史地理志曰金襲遼制<lb/>
建五京置十四總管府為十九路<hi>上京路咸平路東京路北京路西京路中</hi>
<hi>都路南京路河北東路京兆府路河北西路山東東路山東西路大名府路河東北路河東南路鳯翔路鄜延</hi>
<hi>路慶原路臨洮路</hi>其間散府九節鎭三十六防禦郡二十二刺<lb/>
史郡七十三軍十有六縣六百三十二後或陞軍為州<lb/>
陞城堡寨鎭為縣凡京府州百七十九縣加於舊五十<lb/>
一城寨堡關百二十二鎭四百八十八　元地理志曰<lb/>
元地北逾陰山西極流沙東盡遼左南越海表東南所<lb/>
<pb n="KR3k0055_WYG_339-16a"/>
至不下漢唐而西北則過之世祖平宋全有版圖立中<lb/>
書省一<hi>統山東西河北之地</hi>行中書省十有一<hi>曰嶺北曰遼陽曰河南曰陜西曰四</hi>
<hi>川曰甘肅曰雲南曰江浙曰江西曰湖廣曰征東</hi>分鎭藩服路一百八十五府<lb/>
三十三州三百五十九軍四安撫司十五縣一千一百<lb/>
二十七　廣輿記曰明分天下為兩京十三省<hi>永樂平安南設</hi>
<hi>交阯省未幾罷之</hi>北直隸南直隸<hi>畿内郡縣統領於六部故曰隸</hi>山西山東河<lb/>
南陜西浙江江西湖廣福建四川廣東廣西雲南貴州<lb/>
　國朝定天下為兩京十四省直隸<hi>即京師</hi>盛京<hi>即遼東</hi>江<lb/>
<pb n="KR3k0055_WYG_339-16b"/>
南<hi>江南分二布政司一轄江寜蘇松常鎭淮揚七府徐州一州一轄安慶徽寧池太廬鳯七府滁和廣徳三</hi>
<hi>州</hi>山東山西河南陜西<hi>陜西分二布政司一轄西安延鳯漢四府興安一州一轄鞏昌</hi>
<hi>平慶臨四府</hi>浙江江西湖廣<hi>湖廣分二布政司一轄湖北之武昌漢陽黄州荆襄鄖安徳八</hi>
<hi>府一轄湖南長沙衡永辰常岳寶七府郴靖二州</hi>福建廣東廣西四川雲南貴<lb/>
州<lb/>
　　州郡總載三<lb/>
原九圍　百郡<hi>毛詩曰帝命式於九圍三  漢書曰凡郡國一百</hi>　八輔　九<lb/>
州<hi>張衡靈憲曰中州含靈外制八輔  尚書曰禹别九州</hi>　九有　十都<hi>尚書曰以有九</hi>
<pb n="KR3k0055_WYG_339-17a"/>
<hi>有之師爰革夏正注云九有九州也  下詳總載一</hi>　神州　禆縣<hi>並詳總載一</hi>　三<lb/>
輔　六郡<hi>漢書曰京兆尹左馮翊右扶風為三輔金城隴西天水安定北地上都為六郡</hi>　六<lb/>
輔　三河<hi>漢書韋昭謂河東河南河内為三河兼三輔為六輔</hi>　殊題　合類<hi>並詳</hi>
<hi>總載一</hi>　凉邠　徐魯<hi>漢書改雍州為凉州尚書曰海岱及淮惟徐州漢官解詰曰凉邠黒</hi>
<hi>水徐魯惟沂</hi>　増四極　八紘<hi>爾雅曰東至於泰逺西至於邠國南至於濮鉛北至於祝</hi>
<hi>粟謂之四極觚竹北户西王母日下謂之四荒  下詳總載二</hi>　三形　九道<hi>靈憲曰天有九</hi>
<hi>位地有九域天有三辰地有三形有象可效有形可度聖始紀綱而經緯之  左傳虞人箴茫茫禹跡畫為九</hi>
<hi>州經啟九道</hi>　兩戒　八鎭<hi>唐天文志曰李淳風譔法象志因漢書十二次度數而一行以</hi>
<pb n="KR3k0055_WYG_339-17b"/>
<hi>為天下山河之象存乎兩戒北戒自三危積石負終南地絡之陰東及太華逾河並雷首厎柱王屋太行北抵</hi>
<hi>常山之右乃東循塞垣至濊貊朝鮮是謂北紀南戒自岷山嶓冢負地絡之陽東及太華連商山熊耳外方桐</hi>
<hi>柏自上洛南逾江漢攜武當荆山至於衡陽乃東循嶺徼達東甌閩中是謂南紀  揚雄校獵賦戲八鎭而開</hi>
<hi>關應劭注曰四方四隅為八鎭</hi>　九牧　萬區<hi>左傳曰貢金九牧舟漢地里志曰黄帝作  車</hi>
<hi>濟不通旁行天下方制萬里畫野分疆得百里之國萬區</hi>　分地里　配天象<hi>文獻通考</hi>
<hi>曰周初尚有千八百國而分天下為九畿至成王時亦曰九州其後諸侯相幷有千二百國及平王東遷迄獲</hi>
<hi>麟之末二百四十二年間諸侯征伐更相吞滅不可勝數而見於春秋經傳者百有七十國焉百三十九國知</hi>
<hi>土地所在三十一國不知其處也逮乎下分地里上配天象所定躔次總標十二及周之末惟有七國</hi>
<pb n="KR3k0055_WYG_339-18a"/>
分三條　守五要<hi>史記曰道九山岍及岐至於荆山索隱曰岍壺口厎柱太行西傾熊耳嶓</hi>
<hi>冢内方岐是九山也古分為三條故地里志有南北條之荆山馬融以岍為北條西傾為中條嶓冢為南條鄭</hi>
<hi>康成又分四列岍為陰列西傾次陰列嶓冢為次陽列岷山正陽列  廣輿記曰臨清南北之咽喉也武定燕</hi>
<hi>冀之門庭也曹濮魯衞之藩蔽也沂州徐淮之鎖鑰也登萊海東之保障也五要守而天下皆安矣</hi>　起<lb/>
顓帝　始禹貢<hi>通典曰九州之區在昔顓帝及於陶唐分而為九其制最大周之本制起於顓</hi>
<hi>帝辨其疆界始於禹貢</hi>　星辨地　石刻圖<hi>上見總載二石述異記曰魯班刻  為禹</hi>
<hi>九州圖今在格城石室山東北巖中</hi>　析物土　制疆域<hi>後魏地形志曰夏書禹貢周氏</hi>
<hi>職方中畫九州外薄四海析其物土制其疆域此蓋王者之規模也</hi>　罷侯置守　改州<lb/>
<pb n="KR3k0055_WYG_339-18b"/>
為郡<hi>隋地理志曰秦始皇懲周氏之微弱恃狙詐以為強蔑棄禮典罷侯置守  文獻通考曰唐天寶初</hi>
<hi>又改州為郡刺史為太守大凡郡府三百二十有八縣千五百七十有三羈縻州郡不在數中</hi>　依山<lb/>
川之勢　過日月之表<hi>通鑑外紀曰人皇氏依山川土地之勢度為九州謂之九囿各</hi>
<hi>居其一而為之長人皇居中州以制八輔駕六羽乗雲車使風雨  玉海曰神農之地過日月之表泊於髙陽</hi>
<hi>北至幽陵南暨交趾西蹈流沙東極蟠木是以制九州而建萬國</hi>　州郡有時而更<lb/>
山川千古不易<hi>鄭樵曰州縣之設有時而更山川之形千古不易所以禹貢分明必以山川定</hi>
<hi>經界使兖州可移而濟河之兖州不能移使梁州可遷而華陽黒水之梁州不能遷是為禹貢為萬世不易之</hi>
<hi>書後之為史者主於州縣故州縣移易而其書遂廢矣</hi>
<pb n="KR3k0055_WYG_339-19a"/>
　　州郡總載四<lb/>
増以名字典郡<hi>漢朱浮與彭寵書曰伯通以名字典郡有佐命之功</hi>　跨州兼城<lb/>
<hi>魏曹冏六代論曰髙祖封建地過古制大者跨州兼城小者連城數十</hi>　三刀為州<hi>晉王濬傳</hi>
<hi>曰濬夢懸三刀於梁上須㬰又益一刀李毅曰三刀為州又益者明府其領益州乎果遷益州刺史</hi>　一<lb/>
說定五州<hi>齊王融䇿問曰片言而求三輔一說而定五州</hi>　牧州典郡<hi>梁沈約齊安陸</hi>
<hi>昭王碑文曰公攬轡升車牧州典郡感達民祇非待期月</hi>　先請典州<hi>唐韋嗣立傳曰朝廷重内</hi>
<hi>輕外毎除牧守不行嗣立先請典州以示羣臣</hi>
　　州郡總載五<lb/>
<pb n="KR3k0055_WYG_339-19b"/>
原讚梁蕭子顯郡國讚曰郡國既建因州而部離過十<lb/>
三合不渝九分城列邑名號即阜遷移區倂代王代有<lb/>
　　冀州一<lb/>
原釋名曰冀州取地以為名也其地有險有易帝王所<lb/>
都亂則冀治弱則冀彊荒則冀豐也　爾雅曰兩河間<lb/>
曰冀州　周官曰河内曰冀州其山鎭曰霍山其澤藪<lb/>
曰揚紆其川漳其浸汾潞其利松柏　春秋元命苞曰<lb/>
昴畢間為天街散為冀州分為趙國立為常山　淮南<lb/>
<pb n="KR3k0055_WYG_339-20a"/>
子曰往古之時四極廢九象裂於是女媧殺黒龍以祭<lb/>
冀州　漢書天文志曰昴畢為冀州分野<lb/>
　　冀州二<lb/>
原賦漢班彪冀州賦曰夫何事於冀州聊託公以遊居<lb/>
歴九州而觀風亦哲人之所娛望常山之峩峩登北嶽<lb/>
而髙遊建封壇於岱宗瘞元玉於此丘徧五嶽與四瀆<lb/>
觀滄海以周流<lb/>
原箴漢揚雄冀州箴曰洋洋冀州鴻原大陸嶽陽是都<lb/>
<pb n="KR3k0055_WYG_339-20b"/>
島夷被服潺湲河流表<hi>一作夾</hi>以碣石三后攸降列為侯<lb/>
伯隆周之末趙魏是宅冀土麋沸炫□如湯更盛更衰<lb/>
載從載横陪臣擅命天王是替趙魏相反秦拾其敝北<lb/>
築長城恢夏之場漢興定制改列<hi>一作封</hi>藩王仰覽前世<lb/>
厥力<hi>合作歴</hi>孔多初安如山後崩如崖故治不忘亂安不<lb/>
忘危周宗自怙云焉有予隳六國奮矯果絶其維牧臣<lb/>
司冀敢告在階<lb/>
原論魏盧毓冀州論曰冀州天下之上國也尚書何平<lb/>
<pb n="KR3k0055_WYG_339-21a"/>
叔鄧元茂謂其土產無珍人生質朴上古以來無應仁<lb/>
賢之例冀徐雍豫諸州也盧釋曰除黄帝以前未可備<lb/>
聞略言唐虞巳來冀州乃聖賢之淵藪帝王之寶地東<lb/>
河以上西河以東南河以北易水以南膏壤千里天地<lb/>
之所㑹陰陽之所交所謂神州也<lb/>
　　揚州一<lb/>
原尚書禹貢曰淮海惟揚州厥貢瑶混篠簜厥包橘柚<lb/>
　周官曰東南曰揚州其山鎭曰會稽其澤藪曰具區<lb/>
<pb n="KR3k0055_WYG_339-21b"/>
其川三江其浸五湖其利金錫竹箭　春秋元命苞曰<lb/>
牽牛流為揚州分為越國立為揚山　漢書天文志曰<lb/>
牽牛婺女為揚州分野　續漢書曰張禹拜揚州刺史<lb/>
當濟江行部土人皆以江有子胥之神難於濟渉禹厲<lb/>
聲云子胥若其有靈知吾志在理察枉訟豈危我哉令<lb/>
鼓楫而過歴行部邑吏民希見者人懷喜悅　益部耆<lb/>
舊傳云嚴遵為揚州刺史行部聞道旁女子哭聲不哀<lb/>
問所哭者誰對云夫遭燒死遵敕吏舁尸到與語訖語<lb/>
<pb n="KR3k0055_WYG_339-22a"/>
吏云死人自道不燒死攝女令人守尸云當有枉吏白<lb/>
有蠅聚頭所遵令披視得鐵錐貫頂考問淫殺夫<lb/>
　　揚州二<lb/>
原箴漢揚雄揚州箴曰矯矯揚州江漢之滸彭蠡既瀦<lb/>
陽鳥攸處橘柚羽貝瑶琨篠簜閩越北垠沅湘攸往獷<lb/>
矣淮夷蠢蠢荆蠻翩彼昭王南征不旋人咸躓於垤莫<lb/>
躓於山咸跌於汚莫跌於川明哲不云我昭童蒙不云<lb/>
我昏湯武聖而師伊呂桀紂悖而誅逢干蓋邇不可不<lb/>
<pb n="KR3k0055_WYG_339-22b"/>
察逺不可不親靡有孝而逆父罔有義而忘君太伯遜<lb/>
位基呉紹類夫差一誤太伯無祚周室不匡句踐入霸<lb/>
當周之隆越裳重譯春秋之末侯甸叛逆元首不可不<lb/>
思股肱不可不孳堯崇<hi>一作勤</hi>屢省舜盛欽謀牧臣司揚<lb/>
敢告執籌<lb/>
　　荆州一<lb/>
原釋名曰荆州取名於荆山也荆警也警南蠻數為宼<lb/>
逆其民有道後服無道先強常警備之也　尚書禹貢<lb/>
<pb n="KR3k0055_WYG_339-23a"/>
曰荆及衡陽惟荆州厥貢羽毛齒革惟金三品杶幹栝<lb/>
柏礪砥砮丹惟箘簬楛包匭菁茅厥篚𤣥纁璣組九江<lb/>
納錫大龜　周官曰正南曰荆州其山鎭曰衡山其澤<lb/>
藪曰雲夢其川江漢其浸潁湛其利丹銀齒角　春秋<lb/>
元命苞曰軫星散為荆州分為楚國荆之為言強也陽<lb/>
盛物堅其氣急悍也　漢書天文志曰翼軫為荆州分<lb/>
野　太康地記曰荆州於古蠻服之地也秦滅楚置郡<lb/>
縣漢武分為交州至魏晉而荆州所部郡國二十　沈<lb/>
<pb n="KR3k0055_WYG_339-23b"/>
約宋書曰朱修之為荆州刺史百城士民贈貺一毫無<lb/>
所受去鎭之日秋毫無犯計在州以來内外然油及私<lb/>
牛馬食費以私錢六十萬裨之<lb/>
　　荆州二<lb/>
原歌梁宋史荆州樂歌曰章華遊獵去絶郢從禽歸溶<lb/>
溶紫煙合鬱鬱紅塵飛　又歌曰朝發江津路暮宿靈<lb/>
谿道平衢廣且直長楊鬱裊裊<lb/>
原箴漢揚雄荆州箴曰杳杳<hi>一作幽幽</hi>巫山在荆之陽江漢<lb/>
<pb n="KR3k0055_WYG_339-24a"/>
朝宗其流湯湯夏后遭洚<hi>一作鴻</hi>荆衡是調雲夢塗泥包<lb/>
匭菁茅金玉砥礪象齒元龜貢篚百物世世以饒戰戰<lb/>
慄慄至桀荒溢曰在帝位若天有日不順庶國孰敢余<lb/>
奪亦有成湯果秉其鉞放之南巢號之以桀南巢茫茫<lb/>
包楚與荆風飄以悍氣銳以剛有道後服無道先強世<lb/>
雖安平無敢逸豫牧臣司荆敢告執御<lb/>
　　青州一<lb/>
原尚書禹貢曰海岱惟青州厥貢鹽絺海物惟錯岱畎<lb/>
<pb n="KR3k0055_WYG_339-24b"/>
絲枲鉛松怪石　周官曰正東曰青州其山鎭曰沂山<lb/>
其澤藪曰望諸其川淮泗其浸沂沭其利蒲魚　春秋<lb/>
元命苞曰虚危之精流為青州分為齊國立為萊山<lb/>
漢書天文志曰虚危者青州之分野　王隱晉書曰茍<lb/>
晞為青州刺史役煩賦重民不堪命日斬千人流血成<lb/>
川號曰屠伯　太康地記曰青州東方少陽其色青其<lb/>
氣清歲之首事之始也故以為名周之建國表齊東海<lb/>
居於青州故呉季札觀樂於魯聞齊之詩云泱泱乎大<lb/>
<pb n="KR3k0055_WYG_339-25a"/>
國之風也其表東海者乎<lb/>
　　青州二<lb/>
原箴漢揚雄青州箴曰茫茫青州海岱是極鹽鐵之地<lb/>
鉛松怪石羣水攸歸萊夷作牧貢篚以時莫怠莫違昔<lb/>
在文武封呂於齊厥土塗泥在丘之營五侯九伯是討<lb/>
是征馬殆其銜御失其度周室荒亂小白以霸諸侯僉<lb/>
服復尊京師小白既沒周卒陵遲嗟兹天王附命下土<lb/>
失其法度喪其文武牧臣司青敢告執矩<lb/>
<pb n="KR3k0055_WYG_339-25b"/>
　　徐州一<lb/>
原尚書禹貢曰海岱及淮惟徐州厥貢惟土五色嶧陽<lb/>
孤桐泗濵浮磬淮夷蠙珠暨魚厥篚元纖縞　春秋元<lb/>
命苞曰天弓星主司弓弩流為徐州别為魯國徐之為<lb/>
言舒也言陰牧内安詳也　漢書天文志曰奎婁胃為<lb/>
徐州之分野<lb/>
　　徐州二<lb/>
原箴漢揚雄徐州箴曰海岱伊淮東海是渚徐州之土<lb/>
<pb n="KR3k0055_WYG_339-26a"/>
邑於蕃宇大野既瀦有羽有蒙孤桐蠙珠泗沂攸同實<lb/>
列蕃蔽侯衞東方民好農蠶大野以康帝癸及辛不祇<lb/>
不恪沈湎於酒而忘其東作天命湯武勦絶其緒祚降<lb/>
周任姜鎭於琅琊姜氏絶苖田氏攸都事由細微不慮<lb/>
不圖禍如丘山本在萌牙牧臣司徐敢告僕夫<lb/>
　　兖州一<lb/>
原尚書禹貢曰濟河惟兖州厥貢漆絲厥篚織文浮於<lb/>
濟漯達於河　周官曰河東曰兖州其山鎭曰岱山其<lb/>
<pb n="KR3k0055_WYG_339-26b"/>
澤藪曰大野其川河泲其浸盧維其利蒲魚　春秋元<lb/>
命苞曰五星流為兖州兖之言端也言隄精端故其氣<lb/>
纖殺分為鄭國　漢書天文志曰角亢氐為兖州之分<lb/>
野<lb/>
　　兖州二<lb/>
原箴漢揚雄兖州箴曰悠悠濟河兖州之㝢九河既導<lb/>
雷夏攸處草繇木條漆絲絺紵濟漯既通降丘宅土成<lb/>
湯五徙卒都於亳盤庚北渡牧野是宅丁感雊雉祖已<lb/>
<pb n="KR3k0055_WYG_339-27a"/>
伊忠爰正厥事遂緒髙宗厥後陵遲顚覆厥緒西伯戡<lb/>
黎祖伊奔走致天威命不恐不震婦言是用牝雞是晨<lb/>
三仁既知武果戎殷牧野之禽豈復能耽甲子之朝豈<lb/>
能復笑有國雖久必畏天咎有民雖長必懼人殃箕子<lb/>
歔欷厥居為墟牧臣司兖敢告執書<lb/>
　　豫州一<lb/>
原尚書禹貢曰荆河惟豫州厥貢漆枲絺紵厥篚纖纊<lb/>
錫貢磬錯浮於洛達於河　周官曰河南曰豫州其山<lb/>
<pb n="KR3k0055_WYG_339-27b"/>
鎭曰華山其澤藪曰圃田其川滎洛其浸波溠其利林<lb/>
漆絲枲　春秋元命苞曰鉤鈐星别為豫州豫之為言<lb/>
序也言陰陽分布各得處也　漢書天文志曰房心為<lb/>
豫之分野<lb/>
　　豫州二<lb/>
原箴漢揚雄豫州箴曰郁郁荆河伊洛是經滎播枲漆<lb/>
惟用攸成田田相拏廬廬相距夏殷不都成周攸處豫<lb/>
野所居爰在鶉墟四隩咸宅㝢内莫如陪臣執命不慮<lb/>
<pb n="KR3k0055_WYG_339-28a"/>
不圖王室陵遲喪其爪牙靡哲靡聖捐失其正方伯不<lb/>
維韓卒擅命文武孔純至厲作昏成康孔寜至幽作傾<lb/>
故有天下者毋曰我大莫或余敗毋曰我強靡克余亡<lb/>
夏宅九州至於季世放於南巢成康太平降及周微帶<lb/>
蔽屛營屛營不起施於孫子王赧為極實絶周祀牧臣<lb/>
司豫敢告柱史<lb/>
　　雍州一<lb/>
原尚書禹貢曰黒水西河惟雍州厥貢惟球琳琅玕浮<lb/>
<pb n="KR3k0055_WYG_339-28b"/>
於積石至於龍門西河　周官曰正西曰雍州其山鎭<lb/>
曰岳山其澤藪曰弦蒲其川涇汭其浸洛渭其利玉石<lb/>
春秋元命苞曰東井鬼星散為雍州分為秦國東距殽<lb/>
阪西有漢中南含髙山北阻居庸得東井動深之萌其<lb/>
氣險也　春秋文耀鉤曰華岐以北龍門積石南至三<lb/>
危之野雍州屬魁星　河圖曰秦地方千里　漢書曰<lb/>
秦得百二<hi>蘇林曰言秦地險固以二萬人足當得諸侯百萬人</hi>　天文志曰東井<lb/>
輿鬼為雍州分野　太康地記曰雍州兼得梁州之地<lb/>
<pb n="KR3k0055_WYG_339-29a"/>
西北之位陽所不及陰氣雍閼故取名焉<lb/>
　　雍州二<lb/>
原詩晉摯虞雍州詩曰於皇先王經啟九有有州惟雍<lb/>
居京之右土載奥區山包神藪嘉生惟繁庶類伊阜悠<lb/>
悠州域有華有戎外接皮服内含岐豐周餘既沒夷徳<lb/>
未終莫不慕義易俗移風<lb/>
原箴漢揚雄雍州箴曰黒水西河横截崑崙邪指閶闔<lb/>
畫為雍垠上侵積石下礙龍門自彼氐羌莫敢不來庭<lb/>
<pb n="KR3k0055_WYG_339-29b"/>
莫敢不來匡每在季王常失厥緒侯紀不貢荒侵其㝢<lb/>
陵遲衰微秦據以戾興兵山東六國顚沛上帝不寧命<lb/>
漢作京隴山以徂列為西荒南排勁越北啓彊胡幷連<lb/>
屬國一護攸都蓋安不忘危盛不諱衰牧臣司雍敢告<lb/>
綴衣<lb/>
　　益州一<lb/>
原春秋元命苞曰觜參流為益州益之言隘也謂物類<lb/>
並決其氣急切決列也　漢書天文志曰觜蠵參為益<lb/>
<pb n="KR3k0055_WYG_339-30a"/>
州分野　揚雄蜀本紀曰蜀始王曰蠶叢次曰伯雍次<lb/>
曰魚鳬　又曰武都人有女蜀王納以為妃疾卒葬於<lb/>
成都作石鏡一枚以表其墓　十州志曰蜀王杜宇自<lb/>
號望帝　左思蜀都賦曰外負銅梁宕渠内函要害膏<lb/>
腴<lb/>
　　益州二<lb/>
原箴漢揚雄益州箴曰巖巖岷山古曰梁州華陽西極<lb/>
黒水南流茫茫洪波鯀堙降陸于時八都厥民不隩禹<lb/>
<pb n="KR3k0055_WYG_339-30b"/>
導江沱岷嶓啓乾逺近厎貢磬錯砮丹絲麻條暢有稉<lb/>
有稻自京徂畛民攸温飽帝有桀紂湎沈頗僻遏絶苗<lb/>
民滅夏殷績爰周受命復古之常幽厲夷業破絶為荒<lb/>
秦作無道三方潰叛義兵征暴遂國于漢拓開疆宇恢<lb/>
梁之野列為十二光羡虞夏牧臣司梁是職是圖經營<lb/>
盛衰敢告士夫<lb/>
　　幽州一<lb/>
原釋名曰幽州在北幽昧之地也　周官曰東北曰幽<lb/>
<pb n="KR3k0055_WYG_339-31a"/>
州其山鎭曰醫無閭其澤藪曰貕飬其川河沛其浸菑<lb/>
時其利魚鹽　春秋元命苞曰箕星散為幽州分為燕<lb/>
國幽之為言窈也言風出入窈𠖇敏勁易曉故其氣躁<lb/>
急　漢天文志曰箕尾為幽州分野<lb/>
　　幽州二<lb/>
原箴漢揚雄幽州箴曰蕩蕩平川惟冀之别北阨幽都<lb/>
戎夏交偪伊昔唐虞實為平陸周末薦臻迫於獯鬻晉<lb/>
失其陪周使不阻六國擅權燕趙本都東限濊貊羨及<lb/>
<pb n="KR3k0055_WYG_339-31b"/>
東胡強秦北排蒙公城壃大漢初定介狄之荒元戎屢<lb/>
征如風之騰義兵涉漠偃我邊萌既定且康復古虞唐<lb/>
盛不可不圖衰不可或忘隄潰蟻穴器漏鍼芒牧臣司<lb/>
幽敢告侍旁<lb/>
　　并州一<lb/>
原周官曰正北曰并州其山鎭曰恒山其澤藪曰昭餘<lb/>
祁其川虖沲嘔夷其浸淶易其利布帛　春秋元命苞<lb/>
曰營室流為并州分為衞國之鎭立為明山并之為言<lb/>
<pb n="KR3k0055_WYG_339-32a"/>
誠也精舍交并其氣勇抗誠信也　漢書天文志曰營<lb/>
室東璧為并州分野　太康地記曰并州不以衞水為<lb/>
號又不以恒山為名而云并者蓋以其在兩谷之間乎<lb/>
韓魏趙謂之三晉即并冀二州是其地也<lb/>
　　并州二<lb/>
原箴漢揚雄并州箴曰雍别朔方河水悠悠北辟獯鬻<lb/>
南界經流畫兹朔土正直幽方自昔何為莫敢不來貢<lb/>
莫敢不來王周穆遐征犬戎不享爰貊伊徳侵玩上國<lb/>
<pb n="KR3k0055_WYG_339-32b"/>
宣王命将攘之涇北宗周罔職日用爽蹉既不俎豆又<lb/>
不干戈犬戎作難斃於驪阿太上曜徳其次曜兵徳兵<lb/>
俱顚靡不悴荒牧臣司并敢告執綱<lb/>
　　交州一<lb/>
原苗恭交廣記曰漢武帝元鼎中開拓土境北開朔方<lb/>
南置交阯刺史建安二年南陽張津為刺史交阯太守<lb/>
士燮表言伏見十二州皆稱曰州而交獨為交阯刺史<lb/>
何天恩不平乎若普天之下可為十二州者獨不可為<lb/>
<pb n="KR3k0055_WYG_339-33a"/>
十三州詔報聽許拜津交州牧加以九錫彤弓彤矢禮<lb/>
樂征伐威震南夏與中州方伯齊同自津始也　太康<lb/>
地記曰交州本屬揚州取交阯以為名虞之南極也周<lb/>
有天下越裳氏慕聖人之德重九譯貢白雉秦滅六國<lb/>
南開百越置桂林象郡以趙佗為龍川令因秦之末自<lb/>
擅南裔漢髙革命加以王爵始變椎髻襲冠冕焉<lb/>
　　交州二<lb/>
原箴漢揚雄交州箴曰交州荒裔水與天際越裳是南<lb/>
<pb n="KR3k0055_WYG_339-33b"/>
荒國之外爰自開闢不羈不絆周公攝祚白雉是獻昭<lb/>
王陵遲周室是亂越裳絶貢荆楚逆叛四國内侵蠶食<lb/>
宗周臻於季赧遂入滅亡大漢受命中國兼該南海之<lb/>
宇聖武是恢稍稍受羈遂臻黄支杭海三萬來牽其犀<lb/>
盛不可不憂强不可不懼顧瞻陵遲而忘其規摹亡國<lb/>
多逸豫而存國多難泉竭中虚池竭瀨乾牧臣司交敢<lb/>
告執憲<lb/>
　　河南郡一<hi>案河南京兆二郡所載事與京尹當相通</hi>
<pb n="KR3k0055_WYG_339-34a"/>
原應劭漢官儀曰河南尹所治周地秦兼天下置三川<lb/>
守河雒伊也漢更名河南<hi>詳京尹</hi>　謝承後漢書曰華崧<lb/>
為河南尹優賢養民興教崇化至其翦治強宗威烈不<lb/>
虧遂見譖毀　又曰羊陟遷河南尹下車計日受俸嘗<lb/>
食乾飯茹菜禁斷豪右囑託書疏不與交通斷理寃徒<lb/>
進用善士節操者旌表異行　魏志曰司馬芝為河南<lb/>
尹抑強撫弱私請不行芝為教與羣下曰蓋君能設教<lb/>
不能使吏必不犯也吏能犯教而不能使君必不聞也<lb/>
<pb n="KR3k0055_WYG_339-34b"/>
夫設教而犯君之劣也犯教而聞吏之禍也君劣於上<lb/>
吏禍於下此政事所以不理也可不各勉之哉　傅子<lb/>
曰傅嘏為河南尹治以德教為本然持法有恒簡而不<lb/>
可犯見理識情獄訟不任檟楚而得其實不為小惠<hi>詳京</hi>
<hi>尹</hi>　又曰樂廣為河南尹郡中前㕔多怪病後人皆於<lb/>
廊下督郵傳中治事無敢在㕔事者惟廣處之白日户<lb/>
自閉二子凱横等懾怖廣使掘墻孔得狸乃絶<lb/>
　　河南郡二<lb/>
<pb n="KR3k0055_WYG_339-35a"/>
原箴後漢崔駰河南尹箴曰茫茫天區畫冀為京商邑<lb/>
翼翼四方是營唐虞商周河洛是居成王郟鄏以處鶉<lb/>
墟諸夏勁強是從是横徹我墻屋而師尹不匡霸奪其<lb/>
權宗器以分圖籍遷齊九鼎入秦<lb/>
　　京兆郡一<lb/>
原漢書曰趙廣漢為京兆尹以和顔接士事善推功歸<lb/>
之下曰某掾屬所為非二千石所及吏皆書寫心腹無<lb/>
所隱匿　又曰張敞守京兆尹尹自趙廣漢誅後皆不<lb/>
<pb n="KR3k0055_WYG_339-35b"/>
稱職市師寢廢長安市偷盗尤多百賈苦之敞既視事<lb/>
求問長安偷盜首長數人居皆温厚出從僮僕閭里以<lb/>
為長者敞皆召既見責問因貸其罪乃署吏令致諸偷<lb/>
以自贖為置酒小偷皆來賀之飲醉偷長陰以赭汙其<lb/>
衣裾吏坐門閱赭汙者輒收之一日捕得數百人由是<lb/>
枹鼓希鳴市無偷盜　又曰王駿為京兆尹成帝欲大<lb/>
用之故試以政事先是京兆有趙廣漢張敞王遵王章<lb/>
王駿皆有名京師稱曰前有趙張後有三王<lb/>
<pb n="KR3k0055_WYG_339-36a"/>
　　京兆郡二<lb/>
原碑後漢蔡邕京兆尹樊陵碑曰於顯哲尹誕德孔彰<lb/>
膺帝休命謂篤不忘爰納忠式規悟聖皇欽崇園邑大<lb/>
孝允光九命車服昭示采章軒軺四牡承祀蒸嘗多士<lb/>
時貢繇役永息進路孔夷民清險棘同體諸舊兆萌蒙<lb/>
福惠垂無疆守以罔極<lb/>
　　宣城郡一<lb/>
原陶氏家傳云陶汪晉咸康中為宣城内史君從父猷<lb/>
<pb n="KR3k0055_WYG_339-36b"/>
先為之君到郡乃招隱逸廣開學舍以此教民民有向<lb/>
方者則辟為掾吏百姓歌之曰人當勤學得主簿誰使<lb/>
為之陶明府　晉中興書曰桓彞少孤家貧而性度髙<lb/>
豁不以簞瓢屑意年在弱冠便有知人之鑒為宣城太<lb/>
守百姓懐之　沈約宋書曰羊元保為黄門郎善弈棋<lb/>
棋品第三太祖亦好弈數蒙引見嘉其温謹與太祖賭<lb/>
郡戲勝以補宣城太守<lb/>
　　宣城郡二<lb/>
<pb n="KR3k0055_WYG_339-37a"/>
原詩宋袁淑登宣城郡詩曰悵焉訊舊老兹前乃楚居<lb/>
十代闕州記百祀絶方書　齊謝脁始之宣城郡詩曰<lb/>
簪髮逢嘉惠教義承君子心跡若未并憂歡将十祀幸<lb/>
霑雲雨慶方轡參多士振鷺徒追飛羣龍難隸齒烹鮮<lb/>
止貪競共理屬廉恥伊余昧損益何用祇千里解劒北<lb/>
宮朝息駕南川涘寧希廣平詠聊慕華陰市　又宣城<lb/>
郡内登望詩曰借問下車日匪直望舒圓寒城一以眺<lb/>
平楚正蒼然山積陵陽阻溪流春縠泉威紆距遥甸巉<lb/>
<pb n="KR3k0055_WYG_339-37b"/>
巖帶逺天切切陰風暮桑柘起寒煙悵望心已極惝怳<lb/>
魂屢遷結髮倦為侶平生早事邊誰規鼎食盛寧要狐<lb/>
白鮮方棄汝南詔言稅遼東田<lb/>
　　㑹稽郡一<lb/>
原司馬彪續漢書曰任延拜㑹稽南部都尉時年十九<lb/>
迎吏見其少皆驚㑹稽多名士延到官皆聘請髙行俊<lb/>
乂敬待師友之禮及掾吏貧乏輒分俸禄以賑給之<lb/>
晉中興書曰諸葛恢為㑹稽太守臨行上為置酒謂之<lb/>
<pb n="KR3k0055_WYG_339-38a"/>
　曰㑹稽晉之關中足食足兵在於太守以君有莅任之<lb/>
　方是以相屈四方分崩當匡振否運治之所先君為言<lb/>
　之恢陳謝因對曰今天下喪亂之餘風俗陵遲宜尊五<lb/>
　美屏四惡進忠實之士退浮華之黨中宗深納之　又<lb/>
　曰王彪之為鎭軍將軍㑹稽内史加散騎常侍居郡八<lb/>
　年豪強斂跡亡户出者三萬餘口　又曰王述作㑹稽<lb/>
　太守外白請諱答曰惟祖惟考四海所知過此無所復<lb/>
　諱<lb/>
<pb n="KR3k0055_WYG_339-38b"/>
　　　㑹稽郡二<lb/>
　原啟齊謝朓為王敬則謝㑹稽太守啓曰臣本布衣不<lb/>
　謀逺大折衝之勤不舉燮理之義何階常恐覆餗是貽<lb/>
　咎徵斯應陛下繼厯勝統日月重光得以桓珪衮服拜<lb/>
　奉歲時視濯獻牲鞠躬郊廟而鴻恩妄假復授龜符玉<lb/>
　節邁於䨇璜表東侔之四履臨邊三事既謝張温潁川<lb/>
　再撫亦慙黄霸<lb/>
御定淵鑑類函卷三百三十四<lb/>
</p>
<p>
</p>
  </div>
</body>
</text>
</TEI>
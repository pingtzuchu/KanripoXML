<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_151-1a"/>
　欽定四庫全書<lb/>
御定淵鑑類函卷一百四十六<lb/>
　　政術部二十五<hi>刑法總載上</hi>
　　　刑法總載上<lb/>
　原黄帝以兵定天下此刑之大者陶唐以来未聞其制<lb/>
　虞舜聖徳聰明建法曰象以典刑流宥五刑鞭作官刑<lb/>
　扑作教刑金作贖刑眚災肆赦怙終賊刑於是流共工<lb/>
　於幽州放驩兜於崇山竄三苗於三危殛鯀於羽山四<lb/>
<pb n="KR3k0055_WYG_151-1b"/>
　罪而天下咸服又五流有宅五宅三居　夏啟即位有<lb/>
　扈不道誓衆曰不用命戮於社<hi>載木主有奔北者則戮之主前以社主陰陰主</hi>
　<hi>殺</hi>後又作禹刑　殷作湯刑<hi>晉叔向曰夏殷作刑皆叔世也</hi>洎紂無道<lb/>
　迺重刑辟有炮烙之刑　周秋官之職建三典正月之<lb/>
　吉始和布刑於邦國都鄙乃懸刑象之法於象魏使萬<lb/>
　人觀之浹旬而斂又執旌節以宣布於四方而憲邦之<lb/>
　刑禁一曰刑新國用輕典二曰刑平國用中典三曰刑<lb/>
　亂國用重典凡盜賊軍鄉邑及家人殺之無罪凡報仇<lb/>
<pb n="KR3k0055_WYG_151-2a"/>
讐者書於士殺無罪凡殺其親者焚之殺王之親者辜<lb/>
之殺人者踣諸市三日傷人見血不以告者攘獄遏訟<lb/>
者告而誅之坐為賊盜者其孥男子入於罪隷女子入<lb/>
於舂槀<hi>舂人槀人此二官之役今之奴婢古之罪人箕子為之奴罪隷奴也徒坐没入縣官者</hi>凡<lb/>
有爵者與七十者與未齔者皆不為奴<hi>有爵謂命士以上也齔毁齒也</hi>
五刑之法墨罪五百劓罪五百宫罪五百刖罪五百髠<lb/>
罪五百凡二千五百所謂刑平邦用中典者也墨者使<lb/>
守門<hi>黥面人無妨禁衞也</hi>劓者守關<hi>以醜貎/逺之也</hi>宫者守内<hi>人道既絶於事便也</hi>
<pb n="KR3k0055_WYG_151-2b"/>
刖者守囿<hi>驅禽獸無急行</hi>髠者守積<hi>王之同族不處宫刑是不剪其類也但髠頭而已凡</hi>
<hi>王族皆於隱處罰之故使守積音恣</hi>穆王享國百年耄荒命呂侯度作刑<lb/>
訓夏贖刑墨罰之屬千劓罰之屬千剕罰之屬五百宫<lb/>
罰之屬三百大辟之罰其屬二百五刑之屬三千<hi>多於初制</hi>
<hi>五百章</hi>其後又作九刑<hi>正刑五及流贖鞭扑</hi>孔子曰大罪有五而殺<lb/>
人為下逆天地者罪及五代誣鬼神者罪及四代逆人<lb/>
倫者罪及三代亂敎化者罪及二代手殺人者罪止其<lb/>
身又曰析言破律亂名改作執左道以亂政者殺作淫<lb/>
<pb n="KR3k0055_WYG_151-3a"/>
聲造異服設怪伎奇器以盪上心者殺行偽而固言偽<lb/>
而辨學非而博順非而澤以惑衆者殺假於鬼神時日<lb/>
卜筮以疑人者殺此四誅者不待時不以聽　秦文公<lb/>
二十年法初有三族罪武公三年誅三父等而夷三族<lb/>
以其殺出子<hi>寧公子三人長武公為太子次徳公次出子寧公卒大庶長弗忌威壘三父廢太子</hi>
<hi>而立出子為君後三父等復共殺出子立武公</hi>孝公初衛鞅請變法令令人為<lb/>
什伍而相收司連坐不告姦者腰斬告姦者與斬敵者<lb/>
同賞匿姦者與降敵同罰人有二男以上不分異者倍<lb/>
<pb n="KR3k0055_WYG_151-3b"/>
其賦有軍功者各以律受上爵為私鬬者各以輕重被<lb/>
刑大小戮力本業耕織致粟帛多者復其身事末利及<lb/>
怠而貧者舉以為收孥宗室非有軍功論不為屬籍明<lb/>
尊卑爵秩等級各以差次名田宅臣妾衣服以家次有<lb/>
功者尊榮無功者雖富無所紛華令既具未布恐人之<lb/>
不信己乃立三丈之木於國都市南門募人有能徙置<lb/>
北門者與十金人怪之莫敢徙復曰能徙者與五十金<lb/>
有一人徙之輒予五十金以眀不欺秦人初言令不便<lb/>
<pb n="KR3k0055_WYG_151-4a"/>
者以千數於是太子犯法衛鞅曰法之不行自上犯之<lb/>
將法太子太子君嗣也不可施刑刑其傅公子䖍黥其<lb/>
師公孫賈明日秦人皆趨令秦民初言令不便者有来<lb/>
言令便者衛鞅曰此皆亂法之人也盡遷於邉城其後<lb/>
人莫敢議令甘龍杜鷙極非之令之初作一日臨渭刑<lb/>
七百餘人百姓皆苦之居三年道不拾遺山無盜賊家<lb/>
給人足勇於公戰怯於私鬭秦人大治<hi>魏文侯師李悝撰次諸國法著</hi>
<hi>法經皆罪名之制也商君受之以相秦具魏代語中</hi>始皇即位遣將成矯擊趙反<lb/>
<pb n="KR3k0055_WYG_151-4b"/>
死屯留軍吏皆斬及戮其屍其後嫪毐作亂敗其徒二<lb/>
十人皆梟首<hi>懸首於木上曰梟</hi>車裂狥賊其宗輕者為鬼薪<hi>取薪</hi>
<hi>給宗廟為鬼薪律曰鬼薪作三嵗</hi>後又體解荆軻及平六國制曰人藏<lb/>
詩書及偶語棄市<hi>禁人衆語畏其謗也</hi>以古非今者族吏見知不<lb/>
舉與同罪令下三十日不燒黥爲城旦<hi>律說論決為髠鉗輸邊築長城</hi>
<hi>城旦四歲刑也</hi>燕人盧生竊言始皇樂以刑殺為威因亡去始<lb/>
皇聞之怒諸生在咸陽者四百六十餘人皆坑之其後<lb/>
東郡星隕為石或刻其石曰始皇死始皇盡誅石旁人<lb/>
<pb n="KR3k0055_WYG_151-5a"/>
胡亥立以趙髙為郎中令更變律令有罪者相坐收族<lb/>
又羣盜起胡亥責李斯斯懼上書請行督責刑者相半<lb/>
其後趙髙譖斯具五刑腰斬夷三族　漢髙帝初入咸<lb/>
陽約法三章曰殺人者死傷人者及盜抵罪<hi>傷人有曲直盗賊有</hi>
<hi>多少故言抵抵至也當也</hi>蠲削秦法兆人大恱然大辟尚有三族之<lb/>
誅先黥劓斬左右趾笞殺梟其首葅其骨肉於市其誹<lb/>
謗詈詛又先斷舌故謂之具五刑彭越韓信之屬皆受<lb/>
此戮其後又制曰有耐罪以上請之<hi>應劭曰此輕罪不杜髠完其耏鬚曰耐</hi>
<pb n="KR3k0055_WYG_151-5b"/>
<hi>休以為法度之字當從寸故改耏為耐言耐罪以上皆當先請也顔師古曰耐頰傍毛也音而</hi>後以三<lb/>
章之法不足禦姦遂令蕭何攟摭秦法<hi>攟摭謂取拾</hi>取其宜<lb/>
於時者作律九章<hi>漢承秦制蕭何定律除參夷連坐之罪増部主見知之條益事律擅興廏</hi>
<hi>戸三篇合為九篇叔孫通益律所不及傍章十八篇</hi>又制獄疑者各讞所屬官長<lb/>
皆移廷尉廷尉不能決具為奏附所當比律令以聞惠<lb/>
帝二年制曰今法有誹謗妖言之罪是使衆臣不敢盡<lb/>
情而上無由聞過失也其除之又制上造以上及内外<lb/>
公孫耳孫有罪當刑及當城旦舂者皆耐為鬼薪白粲<lb/>
<pb n="KR3k0055_WYG_151-6a"/>
<hi>上造爵滿十六者也公孫侯内外孫也耳孫元孫之子也言已逺但耳聞之也今以上造有功勞内外孫有骨</hi>
<hi>肉屬施徳布惠故事從其輕也城旦起行理城春者婦人不參外徭但舂作米皆四歳刑也今皆就鬼薪白粲</hi>
<hi>白粲坐擇米使正白為粲皆二歲刑也</hi>人年七十已上若不滿十歲有罪<lb/>
當刑者完之<hi>不加肉刑髠鬄剃也若參及之言也謂七十以上及不滿十歳以下皆完</hi>除挾<lb/>
書律<hi>挾藏也秦律敢挾書者棄市</hi>呂太后初除三族罪文帝制人有<lb/>
犯法已論其父母妻子同產坐之及收孥律令宜除之<lb/>
<hi>孥子也秦法一人有罪取其家</hi>罪疑者與人<hi>從輕斷之</hi>於是刑罰大省斷獄<lb/>
四百又感齊女淳于緹縈之言除肉刑定律曰諸當完<lb/>
<pb n="KR3k0055_WYG_151-6b"/>
者完為城旦舂<hi>以完易髠以笞代劓以釱左右趾代刖今既曰完矣不復云以完代完此當言</hi>
<hi>髠者完之矣</hi>當黥者髠鉗為城旦舂當劓者笞三百當斬左<lb/>
趾者笞五百當斬右趾及殺人先自告及吏受賕枉法<lb/>
守縣官財物而即盜之已論命復有笞罪者皆棄市罪<lb/>
人獄已決完為城旦舂滿三嵗為鬼薪白粲鬼薪白粲<lb/>
一歳為隷臣妾隷臣妾一歳免為庶人<hi>男子為隷臣女子為隷妾</hi>隷<lb/>
臣妾滿二歲為司冦司冦一嵗及作如司冦二歳皆免<lb/>
為庶人其亡逃及有罪耐已上不用此令是後外有輕<lb/>
<pb n="KR3k0055_WYG_151-7a"/>
刑之名内實殺人斬右趾者又當刑斬左趾者笞五百<lb/>
當劓者笞三百率多死景帝制改定律笞五百曰三百<lb/>
笞三百曰二百猶尚不全自今及吏諸有秩皆受其官<lb/>
屬所理所行所將<hi>行謂按察夏孟反</hi>其餘飲食計賞費勿論他<lb/>
物若買故賤賣故貴皆坐贓為盜吏遷徙免罷受其故<lb/>
官屬所將監治送財物奪爵為士伍免之<hi>謂奪其爵令為士伍又免</hi>
<hi>其官職即今律所謂除名也士伍者言從士卒之伍也</hi>無爵罰金二斤没入所受<lb/>
有能捕告畀其所受贓其後罷磔曰棄市<hi>先此之死刑皆磔之於市</hi>
<pb n="KR3k0055_WYG_151-7b"/>
<hi>今罷之若妖逆則磔之磔謂張其尸也</hi>復下詔曰長老人所尊敬也鰥寡<lb/>
人所哀憐也其著令年八十以上八嵗以下孕者未乳<lb/>
師侏儒<hi>樂師瞽者侏儒短人不能走</hi>當鞠繫者頌繫之<hi>頌讀曰容容寛不桎梏</hi>
罪死欲腐者許之<hi>如腐木不生實矣</hi>六年定鑄錢偽黄金棄市<lb/>
律又以笞者或至死未畢復減笞三百曰二百笞二百<lb/>
曰百其定箠令<hi>箠䇿也所以擊者也箠長五尺其本大一寸其末薄半寸皆平其節也</hi>笞<lb/>
臀<hi>先時笞背</hi>畢一罪乃得更人<hi>更人更易行笞人</hi>自是笞者得全然<lb/>
死刑即重而生刑又輕人易犯之孝武徴發煩數人窮<lb/>
<pb n="KR3k0055_WYG_151-8a"/>
犯法遂令張湯趙禹條定法令作見知故縱監臨部主<lb/>
之法緩深故之罪<hi>孝武欲急刑吏深害乃故入人罪者皆寛緩之</hi>急縱出之誅<lb/>
<hi>吏釋罪人疑以為縱出則急深之</hi>律令凡三百五十九章<hi>蕭何叔孫通張湯趙禹合</hi>
<hi>撰律六十篇</hi>大辟四百九條千八百八十二事死罪決事比<lb/>
萬三千四百七十二事<hi>比以例相比況</hi>文書既繁主者不能徧<lb/>
覩或罪同而論異孝昭制子首匿父母妻匿夫孫匿大<lb/>
父母皆勿坐<hi>凡首匿者言為謀首而藏匿罪人</hi>其父母匿子夫匿妻大<lb/>
父母匿孫罪殊死皆上請宣帝患刑法不一置廷平四<lb/>
<pb n="KR3k0055_WYG_151-8b"/>
人平之成帝鴻嘉初又定令年未滿七歲賊鬭殺人及<lb/>
犯殊死者上請廷尉以聞得減死合於三赦劣弱老眊<lb/>
之人皆法令稍定近古而便人者也哀帝綏和二年除<lb/>
誹謗抵欺法平帝元始中制曰前詔有司復貞婦歸女<lb/>
徒誠欲以防邪僻全貞信及眊悼之人<hi>人八十曰眊言老昏暗也七嵗</hi>
<hi>曰悼言未成人若死亡可哀悼</hi>刑罰所不加聖王之所制也惟苛暴吏<lb/>
多拘繫犯法者親屬婦人老弱其明勅百僚婦女非身<lb/>
犯及男子之年八十以上七歳以下非坐不道詔所名<lb/>
<pb n="KR3k0055_WYG_151-9a"/>
捕他皆無得繫<hi>名捕謂下詔特所捕也</hi>其當驗者即驗問<hi>就其所居而問</hi>
<hi>之</hi>定著令<hi>王莽居攝翟義劉信起兵討莽為莽敗之夷三族其後陳良終帶叛入匈奴莽求得行焚</hi>
<hi>如之刑</hi>　後漢光武留心庶獄然自王莽簒位之後舊章<lb/>
不存法網弛縱無以懲肅梁統上疏曰臣竊見元帝初<lb/>
元五年輕殊死刑三十四事哀帝建平元年輕殊死刑<lb/>
八十一事其四十二事手殺人者減一等自後人輕犯<lb/>
法吏易殺人臣愚以為刑罰不茍務輕務其中也是以<lb/>
五帝有流殛放殺之誅三王有大辟刻肌之刑所以為<lb/>
<pb n="KR3k0055_WYG_151-9b"/>
除殘去亂也髙帝定法傳之後代文帝遭代康平因時<lb/>
施恩省去肉刑相坐之法天下幾平武帝值中國全盛<lb/>
征伐逺方百姓罷弊豪傑犯禁姦吏弄法故重首匿之<lb/>
科著知縱之律宣帝聰明正直總御海内臣下奉憲不<lb/>
失繩墨天下稱安孝元孝哀即位日淺丞相王嘉等猥<lb/>
以數年之間虧除先帝舊約定令斷律凡百餘事臣取<lb/>
其尤妨政者條奏伏請擇其善者而從之定不易之典<lb/>
時廷尉議以為崇刑峻法非眀王急務遂罷之章帝時<lb/>
<pb n="KR3k0055_WYG_151-10a"/>
郭躬條奏請重文可從輕者四十一事著於令陳寵又<lb/>
代躬為廷尉帝納寵言制除鉆鑚諸慘酷之科解妖惡<lb/>
之禁又除文致詰讞五十餘事著於令寵復鉤校律令<lb/>
刑法溢於甫刑者奏除之<hi>鉤由勘也音工候反溢出也</hi>曰今律令犯<lb/>
死刑者六百一十耐罪千六百九十八贖罪以下二千<lb/>
六百八十一溢於甫刑千九百八十九其四百一十大<lb/>
辟千五百七耐罪七十九贖罪請令三公廷尉集平律<lb/>
令可施行者大辟二百耐罪贖罪二千八百合為三千<lb/>
<pb n="KR3k0055_WYG_151-10b"/>
其餘千九百八十九事悉可詳除會寵得罪遂罷安帝<lb/>
永初中法稍苛繁人不堪之陳寵子忠復為尚書畧依<lb/>
寵意奏上三十三條為決事比<hi>比例也</hi>以省請讞之弊又<lb/>
上除蠶室刑解贓吏三代禁錮狂易殺人得減重論<hi>狂易</hi>
<hi>謂狂而易性也</hi>母子兄弟相代死赦代者獻帝初應劭又刪定<lb/>
律令撰具律本章句尚書舊事廷尉板令決事比例司<lb/>
徒都目五曹詔書及春秋折獄凡二百五十篇又集議<lb/>
駁三十篇以類相從凡八十二事於是舊事存焉曹公<lb/>
<pb n="KR3k0055_WYG_151-11a"/>
秉政欲復肉刑陳羣深陳其便鍾繇亦賛成之孔融王<lb/>
脩不同其議遂止於是乃定甲子科記釱左右趾者易<lb/>
以木械是時乏䥫故易以木焉又以漢律太重故令依<lb/>
律論者聽得科半使半減也　魏文帝受禪後有大女<lb/>
劉朱撾子婦酷暴前後三婦自殺論朱減死作尚方因<lb/>
是下愁毒殺人減死之令眀帝改士庶罰金之令聽以<lb/>
罰代金婦人加笞還從鞭督之例以其形體裸露故也<lb/>
時所用舊律其文起自魏文侯師李悝撰次諸國法著<lb/>
<pb n="KR3k0055_WYG_151-11b"/>
經以為王者之政莫急於盜賊故其律始於盜賊頃刻<lb/>
追捕故著囚捕二篇其輕狡越城博戲借假不廉滛侈<lb/>
踰制以為雜律一篇又以具其加減是故所著六篇而<lb/>
已然皆罪名之制也商君𫝊習以為秦相漢承其制蕭<lb/>
何定律除參夷連坐之罪増部主見知之條益事律擅<lb/>
興廏户三篇合為九篇叔孫通益律所不及傍章十八<lb/>
篇張湯越宫律二十七篇趙禹朝律六篇合六十篇又<lb/>
漢時決事為令甲以下三百餘篇又司徒鮑昱撰嫁娶<lb/>
<pb n="KR3k0055_WYG_151-12a"/>
辭訟決為法比都目凡九百六卷代有増損輕重乖異<lb/>
而通條連句上下相蒙雖大體異篇實相採入盜律有<lb/>
賊傷之例賊律有盜章之文興律有上獄之法廏律有<lb/>
逮捕之事若此之比錯糅無常後人生意各為章句叔<lb/>
孫宣郭令卿馬融鄭𤣥諸儒章句十有餘家家數十萬<lb/>
言凡斷罪所當由用者合二萬六千二百七十二條七<lb/>
百七十三萬二千二百餘言言數益繁覽者益難於是<lb/>
詔但得用鄭氏章句不得雜用餘家司馬景王輔政時<lb/>
<pb n="KR3k0055_WYG_151-12b"/>
犯大逆者其法誅及已出之女母邱儉之誅其子甸妻<lb/>
荀氏應坐死其族兄顗通表魏帝以乞其命詔聽離婚<lb/>
荀氏所生女芝為潁川太守劉子元妻亦坐死以懷姙<lb/>
繫獄荀氏辭詣司隷校尉何曽乞恩求没為官婢以贖<lb/>
芝命曽哀之使主簿程咸上議以為在室之女宜從父<lb/>
族之誅既醮之婦可隨夫家之罰云云<hi>程咸議詳見後</hi>於是有<lb/>
詔改定律令司馬文王繼秉魏政患前代律令本注煩<lb/>
雜陳羣劉邵雖經改革而科網太密又叔孫郭馬杜諸<lb/>
<pb n="KR3k0055_WYG_151-13a"/>
儒章句但取鄭氏又為偏黨未可承用於是命賈充定<lb/>
法律令與太傅鄭沖司徒荀顗中書監荀勗中軍將軍<lb/>
羊祜中䕶軍王業廷尉杜友守河南尹杜元凱散騎侍<lb/>
郎裴楷潁川太守周雄齊相郭頎都尉成公綏尚書郎<lb/>
栁軌及吏部令使榮邵等十四人典其事就漢九章増<lb/>
十一篇仍其族類正其體號改舊律為刑名法例辨囚<lb/>
律為告劾繫訊斷獄分盜律為請賕詐偽水火毁亡因<lb/>
事類為衞宫違制撰周官為諸侯律令二十篇六百三<lb/>
<pb n="KR3k0055_WYG_151-13b"/>
十條二萬七千六百五十七言蠲其苛穢存其清約事<lb/>
從中典歸於益時其餘未宜除者若軍事田農酤酒未<lb/>
得皆從人心權設其法太平當除故不入律悉以為令<lb/>
施行制度以此設教違令有罪則入律也其常事品式<lb/>
章程各還其府為故事減梟斬族誅從坐之條除謀反<lb/>
適養母出女嫁皆不復還坐父母棄市省禁錮相告之<lb/>
條去捕亡亡没為官奴婢之制輕過誤老小女人當罰<lb/>
金杖者皆令半之重姦伯叔母之令棄市滛寡女三嵗<lb/>
<pb n="KR3k0055_WYG_151-14a"/>
刑崇嫁娶之要一以下聘為正不治私約峻禮教之防<lb/>
準五服以制罪也凡律令合二千九百二十六條十二<lb/>
萬六千二百言六十卷故事三卷　晉武帝泰始三年<lb/>
賈充等修律令成帝親自臨講使裴楷執讀四年正月<lb/>
大赦天下乃班新律其後明法掾張褧又注律表上之<lb/>
　東晉元帝為丞相在江東承制時百度草剙議斷不<lb/>
循法人立異議髙下無狀主簿熊逺奏云云是時帝以<lb/>
權宜從事尚未能從而河東衞展為晉王大理考擿故<lb/>
<pb n="KR3k0055_WYG_151-14b"/>
事有不合情者又上書曰今施行詔書有考子証父死<lb/>
刑或鞭父母問子所在近主者所稱庚寅詔書舉家逃<lb/>
亡家長斬若家長是逃亡之主斬之雖重猶可設子孫<lb/>
犯事將考父祖逃亡逃亡是子孫而父祖嬰其酷傷順<lb/>
破教如此者衆相隱之道離則君臣之義廢君臣之義<lb/>
廢則犯上之姦生矣今詔書宜除者多有便於當今著<lb/>
為正條則法差簡易元帝令曰先是元康以来事故薦<lb/>
臻刑禁滋蔓大理所上宜朝堂㑹議蠲除詔書不可用<lb/>
<pb n="KR3k0055_WYG_151-15a"/>
者此孤所虚心者也　宋文帝時蔡廓為侍中建議以<lb/>
為鞫獄不宜令子孫下辭明言父祖之罪虧敎傷情義<lb/>
莫此為大自今但令家人與囚相見無乞鞫之詞便足<lb/>
以眀伏罪不湏責家人下辭朝議咸以為允從之時王<lb/>
𢎞上疏曰主守偷五匹常偷四十匹並死太重請加主<lb/>
守至十匹常偷至五十匹劉秀之為尚書右僕射請改<lb/>
定制令疑部人殺長吏科議者謂值赦宜加徒秀之謂<lb/>
律文雖不眀部人殺官長之㫖若值赦但止徒送便與<lb/>
<pb n="KR3k0055_WYG_151-15b"/>
悠悠殺人曽無一異人敬官長比之父母行害之身雖<lb/>
遇赦謂宜付尚方窮其天命家口令補兵從之謝莊為<lb/>
都官尚書奏改定州獄曰舊官長竟囚畢郡遣督郵案<lb/>
驗仍就施行督郵賤吏非能異於官長雖有案驗之名<lb/>
而無研究之實愚謂此制宜革自今入重之囚縣考正<lb/>
畢以事言郡并送囚身委二千石親臨覆辯必收聲吞<lb/>
舋然後就戮若二千石不能決乃度廷尉神州統外移<lb/>
之刺史刺史有疑亦歸臺獄必令死者不怨生者無恨<lb/>
<pb n="KR3k0055_WYG_151-16a"/>
　齊武帝令刪定郎王植之集注張杜舊律合為一書<lb/>
凡千五百三十條事未施行其文殄滅　梁武帝制依<lb/>
周漢舊事有罪者贖其科凡在官身犯罰金鞭杖杖督<lb/>
之罪悉入贖停罰其臺省令史士卒欲贖者聽之時齊<lb/>
時舊郎蔡法度能言齊王植之律於是使損益舊本以<lb/>
為梁律天監初又令王亮等定為二十篇一曰刑名二<lb/>
曰法例三曰盜劫四曰賊叛五曰詐偽六曰受賕七曰<lb/>
告劾八曰討捕九曰繫訊十曰斷獄十一曰雜十二曰<lb/>
<pb n="KR3k0055_WYG_151-16b"/>
户十三曰擅興十四曰毁亡十五曰衛宫十六曰水火<lb/>
十七曰倉庫十八曰廏十九曰關市二十曰違制其制<lb/>
刑為十五等之差棄市以上為死罪大罪梟其首次棄<lb/>
市刑二嵗以上為耐罪言各隨伎能而任使之也有髠<lb/>
鉗五嵗刑笞二百收贖絹男子六十匹又有四嵗刑男<lb/>
子四十八匹又有三嵗刑男子三十六匹又有二嵗刑<lb/>
男子二十四匹罰金一兩以上為贖罪贖死者金二斤<lb/>
男子十六匹贖髠鉗五嵗刑笞二百者金一斤十二兩<lb/>
<pb n="KR3k0055_WYG_151-17a"/>
男子十四匹贖四嵗刑者金一斤八兩男子十二匹贖<lb/>
三嵗刑者金一斤四兩男子十匹贖二嵗刑者金一斤<lb/>
男子八匹罰金十二兩者男子六匹罰金八兩者男子<lb/>
四匹罰金四兩者男子二匹罰金二兩者男子一匹罰<lb/>
金一兩男子二丈女子各半之五刑不簡正於五罰五<lb/>
罰不服正於五過以贖論故為此十四等之制又九等<lb/>
之差有一嵗刑半嵗刑百日刑鞭杖一百鞭杖五十鞭<lb/>
杖四十鞭杖三十鞭杖二十鞭杖十又有八等之差一<lb/>
<pb n="KR3k0055_WYG_151-17b"/>
曰免官杖督一百二曰免官三曰奪勞百日杖督一百<lb/>
四曰杖督一百五曰杖督五十六曰杖督四十七曰杖<lb/>
督二十八曰杖督十論加者上就次當減者下就次凡<lb/>
繫獄者不即荅款應加測罰不得以人士為隔若人士<lb/>
犯罰違捍不款宜測罰者先參議牒啓然後科行斷食<lb/>
者三日聽家人進粥二升女及老小百五十刻乃與粥<lb/>
滿千刻而止囚有械杻升械及鉗並立輕重大小之差<lb/>
而為定制其鞭有制鞭法鞭常鞭凡三等之差制鞭生<lb/>
<pb n="KR3k0055_WYG_151-18a"/>
革廉成法鞭生革去廉常鞭熟靻<hi>之舌反</hi>不去廉皆作鶴<lb/>
頭紐長尺二寸梢長二尺七寸廣三寸靶長尺五寸杖<lb/>
皆用生荆長六尺有大杖法杖小杖三等之差大杖頭<lb/>
圍寸三分小頭八分半法杖圍寸二分小頭五分小杖<lb/>
圍寸一分小頭極杪諸督罰大罪無過五十三十小者<lb/>
二十當笞二百以上者笞半餘半後決中分鞭杖老小<lb/>
於律令當行鞭杖罰者皆半之其應得法鞭杖以熟靻<lb/>
鞭小杖過五十者稍行之將吏以上及女人應有罰者<lb/>
<pb n="KR3k0055_WYG_151-18b"/>
以罰金代之其以職貟應罰及律令指名制罰者不用<lb/>
此令其問事諸罰皆用熟靻鞭小杖其制鞭制杖法杖<lb/>
法鞭自非特詔皆不得用詔鞭杖在京師者皆於雲龍<lb/>
門行女子懐孕者勿得決罰其反叛大逆以上皆斬父<lb/>
子同產男無少長皆棄市母妻子妹未應從坐棄市者<lb/>
妻子女妾同補奚官為奴婢資財没官劫身皆斬妻子<lb/>
補兵遇赦降死黵面為劫字髠鉗補冶鎖士終身其下<lb/>
又謫運謫配材官冶士尚方鎖士皆以輕重差其年數<lb/>
<pb n="KR3k0055_WYG_151-19a"/>
其重者或終身士人有錮禁之科亦以輕重為差其犯<lb/>
清議則終身不齒耐罪囚八十以上十嵗以下及孕者<lb/>
盲者侏儒當械繫者及郡國太守相都尉關中侯以下<lb/>
亭侯以上之父母妻子及所坐非死罪除名之罪二千<lb/>
石以上非檻徴者並頌繫之丹陽尹月一詣建康縣令<lb/>
三官參共録獄察斷枉直其尚書當録人之月者與尚<lb/>
書參共録之凡定罪二千五百二十九條又有令三十<lb/>
卷其後除贖罪之科舊獄法夫有罪逮妻子子有罪逮<lb/>
<pb n="KR3k0055_WYG_151-19b"/>
父母十一年詔曰自今捕謫之家及罪應質作若年有<lb/>
老小者可停將送十四年又除黵面之刑帝優借朝士<lb/>
有罪多屈法申之百姓有犯則按法　陳武帝令尚書<lb/>
刪定郎范杲參定律令又令徐陵等知其事制律三十<lb/>
卷科三十卷其制惟重清議禁錮之科若縉紳之族犯<lb/>
虧名教不孝及内亂者終身不齒先與人為婚者許妻<lb/>
家奪之其獲賊帥士人惡逆雖經赦免死付治聽將妻<lb/>
入役不為年數不在贖罪之律復父母緣坐之刑自餘<lb/>
<pb n="KR3k0055_WYG_151-20a"/>
一用梁法其有贓驗昭然而不款伏則上測以土為垜<lb/>
髙一尺上貟劣容囚兩足立鞭二十笞三十訖著兩械<lb/>
及杻上垜一上測七刻日再上三七日一行鞭凡經鞭<lb/>
杖合一百五十得度不承者免死其髠鞭五嵗刑降死<lb/>
一等鏁三重其五嵗刑下並鏁一重五嵗四嵗刑若有<lb/>
官准當二年餘並居作其三歲刑若有官准當二年餘<lb/>
一年贖若坐過誤罰金其二歲刑有官者贖論一歲刑<lb/>
無官亦贖論寒庻人准決鞭杖囚並著械徒並著鏁亦<lb/>
<pb n="KR3k0055_WYG_151-20b"/>
不計階品死罪將決乘露車著三械加拲手至市脫手<lb/>
械及拲手焉<hi>拲音拱兩手曰拲</hi>當刑於市者夜須明雨須晴朔<lb/>
日八節六齋日月在張心日並不得行刑廷尉寺為北<lb/>
獄建康縣為南獄並置立監平又制常以三月侍中吏<lb/>
部尚書三公郎部都令史三公録寃屈御史中丞侍御<lb/>
史蘭臺令史親行京師諸獄及冶署理察囚徒寃枉<lb/>
後魏起自北方屬晉室之亂部落漸盛其主乃峻刑法<lb/>
每以軍令從事人乘寛政多以違令得罪死者以萬計<lb/>
<pb n="KR3k0055_WYG_151-21a"/>
於是國落騷然其後當死者聽其家獻金馬以贖犯大<lb/>
逆者親族男女無少長皆斬男女不以禮交皆死人相<lb/>
殺者聽與死家牛馬四十九頭及送葬器物以平之無<lb/>
繫訊連逮人坐盜官物一備五私物一備十及道武旣<lb/>
平定中原患舊制太峻命三公郎王徳除其酷法約定<lb/>
科令至太武帝神䴥中詔崔浩定律令除五嵗四歲刑<lb/>
增一年刑大逆不道腰斬誅其同籍年十四以下腐刑<lb/>
女子没縣官害其親者轘之為蠱毒者男女皆斬而焚<lb/>
<pb n="KR3k0055_WYG_151-21b"/>
其家巫蠱者負羖羊抱犬沈諸泉當刑者贖貧則加鞭<lb/>
二百畿内人富者燒炭於山貧者役於圊溷女子入舂<lb/>
槀其痼疾不逮於人守苑囿王官階九品得以官爵除<lb/>
刑婦人當刑而孕產後百日乃決年十四以下降刑之<lb/>
半八十及九十非殺人不坐拷訊不踰四十九論刑者<lb/>
部主言狀公車鞫辭而三都決之當死者定按奏聞帝<lb/>
親臨問無異辭怨言乃刑之諸州囚之大辟皆先讞報<lb/>
乃施行其後因官吏黷貨太延中詔吏人得舉告牧守<lb/>
<pb n="KR3k0055_WYG_151-22a"/>
之不法於是兇悖者求得牧宰之失乃貪暴於閭閻真<lb/>
君中以有司斷法不平詔諸疑獄皆付中書依經義論<lb/>
決初盜律贓四十疋致大辟人多慢政乃減至三匹十<lb/>
一年誅崔浩正平初又令胡方回游雅改定律制凡三<lb/>
百七十條門房之誅四大辟百四十五刑二百二十一<lb/>
文帝太安中以庻士多因酒致酗訟制禁醸酒沽飲皆<lb/>
斬吉凶賓親則開禁有日程増置候官伺察犯贓二丈<lb/>
皆斬又増律七十九章門房之誅十有三大辟三十五<lb/>
<pb n="KR3k0055_WYG_151-22b"/>
刑六十二至獻文帝除口誤開酒禁故事斬皆裸形伏<lb/>
櫍<hi>砧也</hi>孝文太和初制不令裸形又令髙閭修改舊文隨<lb/>
例増減凡八百三十二章門房之誅十有六大辟之罪<lb/>
二百三十五刑三百七十七除羣行剽劫首謀門誅律<lb/>
重者止梟首時法官及州縣多為重枷復以縋石懸於<lb/>
囚頸傷肉至骨勒以誣服吏以為能帝聞而傷之乃制<lb/>
非大逆有眀證而不款辭者不得大枷律枉法十匹義<lb/>
贓二百匹大辟既頒禄制更定義贓一匹枉法無多少<lb/>
<pb n="KR3k0055_WYG_151-23a"/>
皆死賕謁之路殆絶帝哀矜庶獄罪人多全命徙邊其<lb/>
後又詔犯死罪若父母祖父母年老更無成丁子孫又<lb/>
無周親者仰按後列奏以待報著之令宣武帝正始初<lb/>
尚書令髙肇等奏曰杖之小大鞭之長短令有定式但<lb/>
枷之輕重先無成制請造大枷長丈三尺喉下長丈通<lb/>
頰木各方五寸以擬大逆外叛自是枷杖之制頗有定<lb/>
准法例律五等爵及在官品令從第五以上皆當刑二<lb/>
歲免官者三載之後聽仕降先階一等邢巒奏官人若<lb/>
<pb n="KR3k0055_WYG_151-23b"/>
有罪本除名以職當刑猶有餘資得降階而敘至於五<lb/>
等封爵除刑若盡永即甄削便同之除名於例實爽愚<lb/>
謂自王公以下有封邑罪除名三年之後宜各降本爵<lb/>
一等王及郡公降為縣公公為侯侯爲伯伯為子子為<lb/>
男至於縣男則降為鄉男五等爵者并依此而降至於<lb/>
散男其鄉男散男無可降授者三年之後聽依其本品<lb/>
之資出身從之　齊神武秉東魏政遷都於鄴羣盜頗<lb/>
起遂立嚴制諸強盜殺人者首從皆斬妻子同籍配於<lb/>
<pb n="KR3k0055_WYG_151-24a"/>
樂戸其不殺人及贓不滿五匹魁首斬從者死妻子亦<lb/>
為樂户小盜贓滿十匹以上魁首死妻子配驛從者流<lb/>
　北齊文宣帝受禪後命羣官刋定魏朝麟趾格又議<lb/>
造齊律積年不成其決獄猶依魏舊武成帝河清三年<lb/>
尚書令趙郡王叡等奏上齊律十二篇一曰名例二曰<lb/>
禁衛三曰户婚四曰擅興五曰違制六曰詐欺七曰鬭<lb/>
訟八曰賊盜九曰捕斷十曰毁損十一曰廏牧十二曰<lb/>
雜其定罪九百四十九條又上新令三十卷大抵採魏<lb/>
<pb n="KR3k0055_WYG_151-24b"/>
晉故事其制刑名五一曰死重者轘<hi>轘音患</hi>之其次梟首<lb/>
並陳屍三日無市者列於鄉亭其次斬刑殊身首其次<lb/>
絞刑死而不殊凡四等二曰流刑謂論犯可死原情可<lb/>
降鞭笞各百髠之投於邊裔以為兵卒未有道里之差<lb/>
其不合逺配者男子長徒女子配舂並六年三曰刑罪<lb/>
即耐罪也有五歲四歲三歲二歲一歳之差凡五等各<lb/>
加鞭百其五歲者又加笞八十四歲者六十三歲者四<lb/>
十二歳者二十一歲者無笞並鏁輸作左校而不髠無<lb/>
<pb n="KR3k0055_WYG_151-25a"/>
保者鉗之婦人配舂及掖庭織四曰鞭有百八十六十<lb/>
五十四十之差凡五等五曰杖有三十二十一十之差<lb/>
凡三等大凡為十五等當加者上就次當減者下就次<lb/>
贖罪舊有金皆代以中絹死百匹流九十二匹刑五歲<lb/>
七十八匹四嵗六十四匹三歲五十匹二嵗三十六匹<lb/>
各通鞭笞論一嵗無笞則通鞭二十四匹鞭杖每十贖<lb/>
絹一匹至鞭百則絹十匹無絹之鄉皆准絹收錢自贖<lb/>
笞十以上至死又為十五等之差當加減次如正決法<lb/>
<pb n="KR3k0055_WYG_151-25b"/>
合贖者謂流内官及爵秩比視老小閹癡并過失之屬<lb/>
犯罰絹一匹及杖十以下皆名為罪人盜及殺人而亡<lb/>
者即懸名注籍甄其一房配驛户宗室則不注盜不入<lb/>
奚官不加宫刑自犯流罪以下合贖者及婦人犯刑以<lb/>
下侏儒篤疾殘廢非犯死罪皆頌繫之罪刑年者鏁以<lb/>
枷流罪以上加杻械死罪者桁之決流刑鞭笞者鞭其<lb/>
背五十一易執鞭人鞭鞘皆用熟皮削去廉稜鞭瘡長<lb/>
一尺笞者笞臀而不中易人杖長三尺五寸大頭徑二<lb/>
<pb n="KR3k0055_WYG_151-26a"/>
分半小頭徑一分半決三十以下者杖長四尺大頭徑<lb/>
三分小頭徑二分在官犯罪鞭杖十為一負閑局六負<lb/>
為一殿平局八負為一殿繁局十負為一殿加於殿者<lb/>
復計為負焉又列重罪十條一曰反逆二曰大逆三曰<lb/>
叛四曰降五曰惡逆六曰不道七曰不敬八曰不孝九<lb/>
曰不義十曰内亂其犯十惡者不在八議論贖之限是<lb/>
後法令眀審科條簡要又勅仕門子弟常講習之故齊<lb/>
人多曉法律其不可為定法者别制權令二卷與之並<lb/>
<pb n="KR3k0055_WYG_151-26b"/>
行　後周文帝秉西魏政令有司斟酌今古通變修撰<lb/>
新律革命後武帝保定三年司憲大夫拓拔迪奏新律<lb/>
謂之大律凡二十五篇一曰刑名二曰法例三曰祀享<lb/>
四曰朝㑹五曰婚姻六曰户禁七曰水火八曰興繕九<lb/>
曰衛宫十曰市鄽十一曰鬭競十二曰刧盜十三曰賊<lb/>
叛十四曰毁亡十五曰違制十六曰關津十七曰諸侯<lb/>
十八曰廏牧十九曰雜犯二十曰詐偽二十一曰請求<lb/>
二十二曰告言二十三曰逃亡二十四曰繫訊二十五<lb/>
<pb n="KR3k0055_WYG_151-27a"/>
曰斷獄大凡定罪千五百三十條其制罪一曰杖刑五<lb/>
自十至五十二曰鞭刑五自六十至於百三曰徒刑五<lb/>
徒一年者鞭六十笞十徒二年者鞭七十笞二十徒三<lb/>
年者鞭八十笞三十徒四年者鞭九十笞四十徒五年<lb/>
者鞭百笞五十四曰流刑五流衛服去皇畿二千五百<lb/>
里者鞭百笞六十流要服去皇畿三千里者鞭百笞七<lb/>
十流荒服去皇畿三千五百里者鞭百笞八十流鎮服<lb/>
去皇畿四千里者鞭百笞九十流藩服去皇畿四千五<lb/>
<pb n="KR3k0055_WYG_151-27b"/>
百里者鞭百笞百五曰死刑五一曰磬二曰絞三曰斬<lb/>
四曰梟五曰裂五刑之屬各有五合二十五等不立十<lb/>
惡之目而重惡逆不道大不敬不孝不義内亂之罪也<lb/>
凡惡逆肆之三日盜賊羣攻鄉邑及入人家者殺之無<lb/>
罪若報讐者造於法而自殺之不坐經為盜者注其籍<lb/>
唯皇宗則否凡死罪枷而拲流罪枷而梏徒罪枷鞭罪<lb/>
桎杖罪散以待斷皇族及有爵者死罪以下鏁之徒以<lb/>
下散之獄成將殺者書其姓名及其罪於拲而殺之市<lb/>
<pb n="KR3k0055_WYG_151-28a"/>
唯皇族與有爵者隱獄其贖杖刑五金一兩至五兩贖<lb/>
鞭刑五金六兩至十兩贖徒刑一年金十二兩二年十<lb/>
五兩三年一斤二兩四年一斤五兩五年一斤八兩贖<lb/>
流刑一斤十二兩俱役六年不以逺近為差等贖死刑<lb/>
金二斤鞭者以百為限加笞者合二百止應加鞭笞者<lb/>
皆先笞後鞭婦人當笞者聽以贖論徒輸作者皆任其<lb/>
所能而役使之杖十以上當加者上就次數滿乃坐當<lb/>
減者死罪流藩服藩服以下俱至徒五年五年以下各<lb/>
<pb n="KR3k0055_WYG_151-28b"/>
以一等為差為盜賊及謀反大逆降叛惡逆罪當流者<lb/>
皆甄一房配爲雜戸其為盜賊事發逃亡者懸名注配<lb/>
若再犯徒三犯鞭者一身永配下役應贖金者鞭杖十<lb/>
收中絹一匹流徒者依限歲收絹十二匹死罪者百匹<lb/>
其贖刑死罪五旬流刑四旬徒刑三旬鞭刑二旬杖刑<lb/>
一旬限外不輸者歸於法貧者請而免之大凡定法千<lb/>
五百三十七條其大畧滋章條流苛宻比於齊法煩而<lb/>
不要又初除復讐之法犯者以殺論帝又以齊之舊俗<lb/>
<pb n="KR3k0055_WYG_151-29a"/>
未改昏政賊盜姦宄頗乖憲章其年又為刑書要制以<lb/>
督之其大抵持仗羣盜一匹以上不持仗羣盜五匹以<lb/>
上監臨主掌自盜二十匹以上盜及詐請官物三十匹<lb/>
以上正長隱五戶及丁五以上及地頃以上皆死自餘<lb/>
依大律由是澆詐頗息焉宣帝虐忍無度令撰刑書謂<lb/>
之刑經聖制　隋文帝初令髙熲等更定新律其刑名<lb/>
有五一曰死刑二有絞有斬二曰流刑三有千里千五<lb/>
百里二千里應配者千里居作二年千五百里居作二<lb/>
<pb n="KR3k0055_WYG_151-29b"/>
年半二千里居作三年三曰徒刑五有一年一年半二<lb/>
年二年半三年四曰杖刑五自六十至於百五曰笞刑<lb/>
五自十至於五十而蠲除前代鞭刑及梟首轘裂之法<lb/>
其流徒之罪皆減從輕流役六年改為五年徒刑五年<lb/>
改為三年唯大逆謀反叛者父子兄弟皆斬家口没官<lb/>
又置十惡之條多採齊之制而頗有損益一曰謀反二<lb/>
曰謀大逆三曰謀叛四曰惡逆五曰不道六曰大不敬<lb/>
七曰不孝八曰不睦九曰不義十曰内亂十惡及故殺<lb/>
<pb n="KR3k0055_WYG_151-30a"/>
人獄成者雖㑹赦猶除名其在八議之科及官品第七<lb/>
以上犯罪皆例減一等其品第九以上犯者聽贖應贖<lb/>
者皆以銅代絹銅一斤為負負十為殿笞十者銅一斤<lb/>
加至杖百則十斤徒一年贖銅二十斤每等則加銅十<lb/>
斤三年則六十斤矣流千里贖銅八十斤每等則加銅<lb/>
十斤二千里則百斤矣二死皆贖銅百二十斤犯私罪<lb/>
以官當徒者五品以上一官當徒二年九品以上一官<lb/>
當徒一年當流者三流同皆比徒三年若犯公罪者徒<lb/>
<pb n="KR3k0055_WYG_151-30b"/>
各加一年當流者各加一等其累徒過九年者流二千<lb/>
里自前代相承有司訊考皆法外或有用大棒束杖車<lb/>
輻鞵底壓踝杖桄之屬盡除之訊囚不得過二百枷杖<lb/>
大小咸為之程品行杖者不得易人又勅四方辭訟有<lb/>
枉屈縣不理者令以次經郡及州至省仍不理乃詣闕<lb/>
申訴有所未愜聽撾登聞鼓有司録狀奏之帝又每季<lb/>
親録囚徒常以秋分之前省閱諸州申奏罪狀後因覽<lb/>
刑部奏斷獄數猶至萬條以為律尚嚴宻故人多䧟罪<lb/>
<pb n="KR3k0055_WYG_151-31a"/>
又勅蘇威牛𢎞等更定新律除死罪八十一條流罪百<lb/>
五十四條徒等千餘條定留唯五百條凡十二卷一曰<lb/>
名例二曰衞禁三曰職制四曰戸婚五曰廏庫六曰擅<lb/>
興七曰賊盜八曰鬭訟九曰詐偽十曰雜律十一曰捕<lb/>
亡十二曰斷獄自是刑網簡要疎而不失於是置律博<lb/>
士弟子貟斷決大獄皆先牒眀法定其罪名然後依斷<lb/>
其後帝以用律者多致踳駁罪同論異詔諸州死罪不<lb/>
得便決悉移大理按覆事盡然後上取奏裁十三年改<lb/>
<pb n="KR3k0055_WYG_151-31b"/>
徒及流並為配防十五年制死罪者三奏而後決帝無<lb/>
學以文法繩下諸州有主典盜倉粟者差人馳驛斬之<lb/>
又於殿前決人或有盜一錢亦死煬帝即位以文帝禁<lb/>
網深刻又勅修律令除十惡之條時斗秤皆小舊二倍<lb/>
其贖銅亦加三倍為差杖百則三十斤矣徒一年者六<lb/>
十斤每等加三十斤為差三年則百八十斤矣流無異<lb/>
等贖二百四十斤死同贖三百六十斤舊制舋門子弟<lb/>
不得居宿衛近侍之官帝下制曰諸犯罪被戮之門期<lb/>
<pb n="KR3k0055_WYG_151-32a"/>
以下親仍令合仕聽參宿衛近侍之官三年新律成凡<lb/>
五百條為十八篇詔施行之謂之大業律一曰名例二<lb/>
曰衛宫三曰違制四曰請求五曰戶六曰婚七曰擅興<lb/>
八曰告劾九曰賊十曰盜十一曰鬭十二曰捕亡十三<lb/>
曰倉庫十四曰廄牧十五曰關市十六曰雜十七曰詐<lb/>
僞十八曰斷獄其五刑之内降從輕典二百餘條其枷<lb/>
杖決罰訊囚之制盖並輕於舊是時百姓久厭苛刻喜<lb/>
於刑寛其後帝外征四夷内窮嗜慾兵革歲動賦歛繁<lb/>
<pb n="KR3k0055_WYG_151-32b"/>
滋盜賊蜂起更為嚴制　唐髙祖起義至京師約法十<lb/>
二條唯制殺人劫盜背軍叛逆者死餘並蠲除之及受<lb/>
禪又制五十三條格入於新律武徳七年頒行之至太<lb/>
宗即位制絞刑之屬五十條免死斷右趾其後蜀王府<lb/>
法曹參軍裴𢎞獻又駮律令不便者四十餘事太宗遂<lb/>
令刪改之除斷趾法加役流三千里居作二年比古死<lb/>
刑殆除其半據有司定律五百條分為十二卷於隋唐<lb/>
舊律減大辟入流九十二條減入徒者七十一條又定<lb/>
<pb n="KR3k0055_WYG_151-33a"/>
令千五百九十條為三十卷貞觀十年正月頒行之刪<lb/>
武徳貞觀以来勑格三千餘件定留七百條以為格十<lb/>
八卷七年十二月詔三品以上犯公罪流私罪徒送問<lb/>
日不須追身髙宗永徽初又令長孫無忌等撰定格式<lb/>
舊制不便者皆隨有無刪改遂分格為兩部曹司常務<lb/>
為留司格天下所共者為散頒格四年有司撰律疏三<lb/>
十卷頒天下麟徳二年重定格式行之儀鳳二年又刪<lb/>
緝格式行之及文眀元年四月勅律令格式内外官人<lb/>
<pb n="KR3k0055_WYG_151-33b"/>
退食之暇各宜尋覽仍以當司格令書於廳事之壁俯<lb/>
仰觀瞻庶免遺忘武太后臨朝又令有司刪定格式如<lb/>
計帳及勾帳式通舊式成二十卷又以武徳垂拱以来<lb/>
詔勅便於時者編為新式二卷太后自制序其二卷之<lb/>
外新編六卷堪為當司行用為垂拱留司格時韋方質<lb/>
詳練法理又委其事咸陽尉王守慎又有經治之才故<lb/>
垂拱格式識者稱為詳密其律唯改二十四條神龍中<lb/>
又刪定垂拱格及神龍元年以来制勅為散頒格七卷<lb/>
<pb n="KR3k0055_WYG_151-34a"/>
　又刪補舊式為二十卷頒於天下景雲初又勅刪定舊<lb/>
　格式令太極元年奏上名太極格開元初元宗又令刪<lb/>
　定格式令名為開元律又刪定律令名為開元後格至<lb/>
　二十五年又令刪緝舊格式律令及勅總七千四百八<lb/>
　十條其千三百四條於事非要並刪除之二千一百五<lb/>
　十條隨文損益三千五百九十四條仍舊不改總成律<lb/>
　十二卷疏三十卷令三十卷式二十卷開元初格十卷<lb/>
　又格式律令事類四十卷以類相從便於省覽二十五<lb/>
<pb n="KR3k0055_WYG_151-34b"/>
　年九月奏上之勅於尚書都省寫五十本發使散於天<lb/>
　下畧件文要節於後<hi>開元十四年九月勅如聞用例破勅及令式深非道理自今以後不</hi>
　<hi>得更然二十五年九月兵部尚書同中書門下三品李林甫奏今年五月三十日已前勅制不入新格式者望</hi>
　<hi>北不在行用</hi>名例律曰笞刑五<hi>自十至五十贖銅/從一斤至五斤</hi>杖刑五<hi>自六</hi>
　<hi>十至百其贖銅從六斤至十斤</hi>徒刑五<hi>自一年至三年其贖/從二十斤至六十斤</hi>流刑三<hi>自二</hi>
　<hi>千里至三千里其贖從八十斤至百斤以上俱杜氏通典</hi>
　<lb/>
御定淵鑑類函卷一百四十六<lb/>
</p>
<p>
</p>
  </div>
</body>
</text>
</TEI>
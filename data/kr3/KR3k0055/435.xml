<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_435-1a"/>
　欽定四庫全書<lb/>
御定淵鑑類函卷四百三十<lb/>
　　獸部二<hi>犀鹿</hi>　<hi>象/麋</hi>　<hi>兕麈解廌/増    麞</hi>　<hi>熊麂羆附麝魋附増    増</hi>
　　　犀一<lb/>
　原爾雅曰犀似豕形似牛猪頭大腹庫脚脚有三蹄黒<lb/>
　色　劉欣期交州記曰犀出九德縣其毛如豕蹄有三<lb/>
　甲頭如馬有二角鼻上角長額上角短　増本草釋名<lb/>
　曰犀字篆文象形梵書謂犀曰朅伽　林邑國記曰犀<lb/>
<pb n="KR3k0055_WYG_435-1b"/>
　行過叢林不通便開口露齒前向直指棘林自開　嶺<lb/>
　表録異曰額上者爲兕犀有奇文鼻上者食角也差小<lb/>
　爲胡帽犀一云有三角一在頂一在額一在鼻亦有一<lb/>
　角者　原抱朴子曰通天犀有白理如線者以盛米置<lb/>
　羣鷄中鷄欲往啄米至輒驚却故南人名爲駭鷄也得<lb/>
　其角一尺以上刻爲魚而銜以入水水常爲開方三尺<lb/>
　可得息氣水中以其角爲叉導者得煑毒藥爲湯以此<lb/>
　叉導攪之皆生白沫無復毒勢　増北户録曰通犀置<lb/>
<pb n="KR3k0055_WYG_435-2a"/>
大霧重露下終不沾濡又堪辨毒藥酒藥酒生沫或中<lb/>
毒箭刺於瘡中立愈蓋犀食百毒棘刺故也　宋書曰<lb/>
駭鷄犀王者賤難得之物則出　酉陽雜俎曰犀之通<lb/>
天者必惡影常飲濁水當其溺時人趁不復移足角之<lb/>
理形如百物或云犀角通者是其病然其理有倒插正<lb/>
插腰鼔插倒者一半以下通正者一半以上通腰鼔者<lb/>
中斷不通故波斯謂象牙為白暗犀角為黒暗取犀先於山<lb/>
路多植木犀前脚直常倚木而息木爛折則不能起<lb/>
<pb n="KR3k0055_WYG_435-2b"/>
又犀牛一名奴角有鴆處必有犀也犀三毛一孔劉孝<lb/>
標言犀墮角埋之以假角易之　原南州異物志曰黝<lb/>
犀處自林麓食惟棘刺體兼五肉或有神異表靈以角<lb/>
含精吐烈望若華燭置之荒野禽獸莫觸　増犀有特<lb/>
神者角有光耀白日視之如角夜暗之中理皆粹然光<lb/>
由中出望如火炬欲知此角神異置之草野飛鳥走獸<lb/>
過皆驚　廣志曰犀角之好者稱鷄昧白　世言犀望<lb/>
星而星入角續夷堅志凡犀角遇山川日月草木鳥獸<lb/>
<pb n="KR3k0055_WYG_435-3a"/>
隨寓成形惟韓魏公琦犀帶中央一片乃鹿銜花孝宗<lb/>
犀帶一片乃南極老人星像　本草集解曰通天犀乃<lb/>
胎時見天上物過形於角上故曰通天但以月下以水<lb/>
盆映之則知　又犀角紋如魚子形謂之粟紋紋中有<lb/>
眼謂之粟眼黒中有黄花者為正透黄中有黒花者為<lb/>
倒透花中復有花者為重透並名通犀乃上品也花如<lb/>
椒豆斑者次之烏犀純黒無花者為下品　五溪記曰<lb/>
山犀食竹木其小便即竟日不盡夷獠以弓矢采之名<lb/>
<pb n="KR3k0055_WYG_435-3b"/>
曰黔犀　南越志曰海中出離水犀似牛其出入有光<lb/>
水為之開　原漢書曰烏弋國出犀牛　増唐書曰墮<lb/>
和國多美犀世謂墮和羅犀<hi>犀中最大者墮羅犀一株有重七八斤者云是牯犀</hi>
<hi>額角其花多作撒豆斑色深者堪帶胯斑散而色淺者即拍為盤楪器皿之類</hi>　五代史曰占<lb/>
城獸之竒犀　歸田録曰翡翠屑金人氣粉犀<hi>埤雅犀最難擣</hi>
<hi>鋸成小塊以薄紙包置懷之中令近肉候人氣蒸潤乘熱擣之應手如粉</hi>　王粲游海賦曰<lb/>
羣犀代角<lb/>
　　犀二<lb/>
<pb n="KR3k0055_WYG_435-4a"/>
原韓詩外傳曰太公使南宫适至義渠得駭雞犀以獻<lb/>
紂　戰國策曰張儀爲秦破縱連横說楚王楚王遣車<lb/>
百乗獻駭鷄之犀夜光之璧於秦王　蜀王本紀曰江<lb/>
水爲害蜀守李氷作石犀五枚二枚在府中一枚在市<lb/>
橋下二在水中以厭水精因曰石犀里　漢書曰尉佗<lb/>
獻文帝犀角十　又曰元始二年黄支國獻犀牛　増<lb/>
東觀漢紀曰章帝元和元年日南獻白雉白犀　續齊<lb/>
諧記曰東海蔣潛常至不其縣見林下踣一尸已臭爛<lb/>
<pb n="KR3k0055_WYG_435-4b"/>
烏來食之輒見一小兒長三尺許來驅烏烏乃起如此<lb/>
非一潛異之乃就看之見死人頭上著通天犀導價數<lb/>
萬錢乃拔取之既去衆烏爭集無復驅者潛後以此導<lb/>
上晉武陵王後落禇太宰處禇以餉齊豫章王王死後<lb/>
内人江夫人斷以爲釵每夜輒見小兒繞床頭啼叫云<lb/>
何爲見屠割必當相報江夫人月餘遂薨　名苑曰宋<lb/>
岑獲通犀賣與廬陵王義眞　開元遺事開元元年冬<lb/>
至交阯國進犀角一株色如金使者請以金盤置放殿<lb/>
<pb n="KR3k0055_WYG_435-5a"/>
中温然暖氣襲人上問其故使者曰此辟寒犀也　英<lb/>
華曰貞元十二年南海獻馴犀詔納苑中至十三年冬<lb/>
大寒馴犀死　杜陽編曰寳厯元年南昌國進夜明犀<lb/>
其狀類通天夜則光明可照百歩覆繒千重終不能掩<lb/>
其輝煥上令解爲腰帶每游獵夜則不施蠟炬有如書<lb/>
日　又曰文宗延學士於内廷李訓講周易時方盛夏<lb/>
上命取辟暑犀以賜之　宋史曰周顯德五年占城國<lb/>
貢方物有雲龍形通犀帶　錢武肅王時有獻雲鶴水<lb/>
<pb n="KR3k0055_WYG_435-5b"/>
犀帶者武肅登碧波亭命許彦方繫帶試水水開七尺<lb/>
許　大中初女蠻貢雙龍犀有二龍鱗鬛爪牙悉備<lb/>
洪武初九真國貢獨角犀<lb/>
　　犀三<lb/>
原駭鷄之寳　通天之珍<hi>並犀角</hi>　驅周　獻紂<hi>上詳象二孟子</hi>
<hi>韓下詳犀二  詩外傳</hi>　食榆　刻石<hi>爾雅注犀有三角一在頂一在額一在鼻鼻上食角</hi>
<hi>也小而不橢好食棘  下詳犀二</hi>　馳烏弋之名　擅黄支之美<hi>皆出犀處</hi>
　増却塵　辟水<hi>述異記却塵犀海獸也其角辟塵置之於座塵埃不入</hi>　蠲忿<lb/>
<pb n="KR3k0055_WYG_435-6a"/>
　鎮帷<hi>物類相感志同昌公主有蠲忿犀犀株如彈丸入土不朽帶之令人蠲去忿怒  杜牧詩金盤</hi>
<hi>犀鎮帷</hi>　駭狐　臥魚<hi>淮南萬畢術犀角駭狐嫁北夢瑣言楊收女適裴坦長子  貲豐厚</hi>
<hi>坦尚儉聞之不樂一日夫人至新婦院臺上視果楪乃臥魚犀遽拂袖出</hi>　照渚　入海<hi>晉書</hi>
<hi>温嶠過牛渚磯深不可測遂燃犀角而照之湏臾見水族竒形異狀或乗車馬著赤衣者嶠其夜夢人謂巳曰</hi>
<hi>與君幽明自别何意相照也意甚惡之未幾嶠卒  歐陽修詩何但入海求靈犀</hi>　戴戈　爲<lb/>
簟<hi>北戸注元康末婦人以犀角爲斧鈛戈㦸戴之  唐五行志張易之爲其母爲犀簟</hi>
　　犀四<lb/>
原梁山之美<hi>爾雅南方之美者有梁山犀象焉</hi>　巴浦之犀<hi>其可盡乎</hi>　捩<lb/>
<pb n="KR3k0055_WYG_435-6b"/>
角<hi>蜀都賦曰捩犀角</hi>　尚多<hi>傳犀兕尚多/棄甲則那</hi>　増聞樂<hi>異物志海中水犀樂</hi>
<hi>聞絲竹人動樂則出甞爲人所獲</hi>　毛竒<hi>韓愈詩毛/竒覩象犀</hi>　押放<hi>六帖山南西道觀察</hi>
<hi>使奏渠州犀牛見差官押赴闕廷既至上於便殿閱之宣示百官云上慮傷物性命中使押還本道放於渠州</hi>
<hi>之野云</hi>　投珍<hi>孔帖李勉為嶺南節度使被召至石門盡捜家人所畜珍犀投之江中</hi>　影<lb/>
犀<hi>洞㝠記武帝時疏勒貢文犀四頭狀如水兕角表裏有光因名明犀置暗中有光影亦曰影犀織以爲簟</hi>
<hi>有錦綺之文</hi>　靈犀<hi>一統志靈犀在廣西鬰江上流潭中有二犀每風息浪靜則出於潭岸頂有光</hi>
<hi>彩</hi>　響犀<hi>杜陽編文宗時宫人沈阿翹呉元濟之妓女進玉犀方響光明皎潔可照十數歩玉犀槌</hi>
<hi>即響犀也凡物有聲乃響應其中焉</hi>　異犀<hi>交廣志西南夷土有異犀三角夜行如大炬火照數千歩</hi>
<pb n="KR3k0055_WYG_435-7a"/>
<hi>或時解脫則藏於深密之處不欲令人見之王者貴其異以爲簪能消除凶逆</hi>　剸犀<hi>孟郊詩匣龍期</hi>
<hi>剸犀</hi>
　　犀五<lb/>
増行唐白居易馴犀行曰馴犀馴犀通天犀軀貌駭人<lb/>
角駭鷄海蠻聞有明天子驅犀乗傳來萬里一朝得謁<lb/>
大明宫歡呼拜舞自論功五年馴養始堪獻六譯語言<lb/>
方得通上嘉人獸俱來逺蠻館四方犀入苑秣以瑶芻<lb/>
鏁以金故鄉迢遞君門深海鳥不知鐘鼔樂池魚空結<lb/>
<pb n="KR3k0055_WYG_435-7b"/>
江湖心馴犀生處南方熱秋無白露冬無雪一入上林<lb/>
三四年又逢今歲苦寒月飲氷卧霰苦踡跼角骨凍傷<lb/>
鱗甲縮馴犀死蠻兒啼向闕再三顔色低奏乞生歸本<lb/>
國去恐身凍死似馴犀君不見建中初馴象生還放林<lb/>
邑君不見貞元末馴犀凍死蠻兒泣所嗟建中異貞元<lb/>
象生犀死何足言<lb/>
原贊晉郭璞犀贊曰犀之爲狀形兼牛豕力無不傾吻<lb/>
無不靡以賄嬰災因乎角掎<lb/>
<pb n="KR3k0055_WYG_435-8a"/>
原序晉傅咸犀鈎銘序曰世稱駭鷄之犀聞之父常侍<lb/>
曰犀之美者有光鷄見影而驚故曰駭鷄有以此鈎見<lb/>
遺者乃爲之銘<lb/>
　　象一<lb/>
原爾雅曰南方之美者有梁山之犀象焉　春秋運斗<lb/>
樞曰瑶光之精散爲象變江淮之桐斬伐無度則瑶光<lb/>
不明　許慎說文曰象長鼻牙南越之大獸三歲一乳<lb/>
象身四足而大　増本草集解曰象出交廣雲南及西<lb/>
<pb n="KR3k0055_WYG_435-8b"/>
域諸國有灰白二色形體擁腫面目醜陋大者身長丈<lb/>
餘髙稱之大六尺許肉倍數牛目纔若豕四足如柱無<lb/>
指而有爪甲行則先移左足卧則以臂著地其頭不能<lb/>
俯其頸不能回其耳下軃其鼻大如臂下垂至地鼻端<lb/>
甚深可以開合中有小肉爪能拾針芥食物飲水皆以<lb/>
鼻卷入口一身之力皆在於鼻故傷之則死耳後有穴<lb/>
薄如鼔皮刺之亦死口内有食齒兩吻出兩牙夾鼻雄<lb/>
者長六七尺雌者纔尺餘耳交牝則在水中以胸相帖<lb/>
<pb n="KR3k0055_WYG_435-9a"/>
與諸獸不同古訓云五歳始産六十年骨方足　翻譯<lb/>
曰象一名那先　韓子曰象之大者謂之豫賈侍中云<lb/>
不害於物　原呉録地理志曰九真郡龎縣多象生山<lb/>
中郡内及日南饒之　大宛傳曰身毒國其人乗象以<lb/>
戰　増山海經曰禱過之山多象　原又曰巴蛇食象<lb/>
三歳而出其骨　増酉陽雜爼曰環王國野象成羣一<lb/>
牡管牝三十餘牝者牙纔二尺迭供牡者水草卧則環<lb/>
守牝象死共穵埋之號吼移時方散國人養馴者可令<lb/>
<pb n="KR3k0055_WYG_435-9b"/>
代樵　嶺表録異曰廣之屬郡潮循州多野象牙小而<lb/>
紅最堪作笏潮循人或捕得象爭食其鼻云肥脆堪作<lb/>
炙楚越之間象皆青黒惟西方拂菻大食國多白象<lb/>
瑞應圖曰王者自養有道則白象至負不死藥來　援<lb/>
神契曰神靈滋液百寶爲用則白象至虞衡志佛書云<lb/>
白象又云六牙今無有　又曰交阯出象處曰象山山<lb/>
有石室惟通一路周圍皆石壁先置芻豆於中驅一馴<lb/>
雌入焉布甘蔗於道以誘野象象來食蔗則縱馴雌入<lb/>
<pb n="KR3k0055_WYG_435-10a"/>
野象羣誘以歸石室隨以巨石窒門象饑人緣以飼之<lb/>
益狎則鞭之少馴則騎而制之久則漸解人意又爲立<lb/>
名字呼之則應牧者謂之象奴　又曰羣象雖多不足<lb/>
畏惟獨象最可畏蓋孤象者敗羣之物不容於羣象藴<lb/>
毒無所發故尤可畏也　埤雅曰服馴巨象以小斧刃<lb/>
斲之其金瘡見星月則合　又曰獸之象以鼻致用而<lb/>
不以口天之象以氣致用而不以言故天之象與獸之<lb/>
象同字　又曰象身具十二肖物惟鼻是其本肉　原<lb/>
<pb n="KR3k0055_WYG_435-10b"/>
萬震南州異物志曰俗傳象牙歳脫猶愛惜之掘地而<lb/>
藏之人欲取當作假牙潛往易之覺則不藏故處鼻爲<lb/>
口役望頭若尾　増韻府曰象被逼將死以牙觸石折<lb/>
之以牙爲身害也　原左傳曰象有齒以焚其身　増<lb/>
真蠟風土記曰象牙殺取者上也自死者次之蛻於山<lb/>
中多年者下矣或謂一歳一換者非也　本草發明曰<lb/>
世人知然犀可見水怪而不知沉象可驅水怪按周禮<lb/>
壺涿氏掌水蟲欲殺其神者以橭木貫象齒而沉之則<lb/>
<pb n="KR3k0055_WYG_435-11a"/>
其神死而淵爲陵注云橭木山榆也以象齒作十字貫<lb/>
於木而沉之則龍罔象之類死也又陶貞白云凡夏月<lb/>
合藥宜置象牙於傍合丹竈以象牙夾竈得雷聲乃能<lb/>
發光觀此則象之辟邪又不止於驅怪而已也　南人<lb/>
言象尤惡犬聲獵者裹糧登髙樹伺之有羣象過則爲<lb/>
犬聲悉舉鼻吼呌循守不復去或經五六日困倒則潛<lb/>
下刺殺之胸前小横骨灰之酒服令人能浮水出沒食<lb/>
其肉令人體重　寰宇記曰象被傷則羣黨相扶將去<lb/>
<pb n="KR3k0055_WYG_435-11b"/>
向南跪拜鳴三匝以木覆之　視聽抄曰象性嗜酒聞<lb/>
酒香輒破屋壁入飲之獨畏煙火光用長竿接茅把於<lb/>
其杪望見其來共然火把持竿以指之即去隨之三數<lb/>
里方敢回恐其復來也眼惡蝇蚋有日色則不出　草<lb/>
木子曰象行能别虚實稍虛輒不肯過故帝王鹵簿以<lb/>
爲前導　談苑曰象耳中有油出謂之山性發往往奔<lb/>
逸傷人牧者視象耳有油出則多以索縻之　安南志<lb/>
曰林邑人殺象象怒布陣以鬭人人登樹取衣挂樹枝<lb/>
<pb n="KR3k0055_WYG_435-12a"/>
緣他樹而走象見衣以爲人存以鼻汲水灌樹及枝倒<lb/>
不見人怒蹋碎其衣而去象病首必向南而死肉麤連<lb/>
皮煑易熟牙笋足掌肉稍佳　原吕氏春秋曰肉之美<lb/>
者髦象之約<hi>髙誘曰髦象肉之美者</hi>　増韓子曰人希見生象而<lb/>
得死象之骨按其圗以想其生故諸人之所以意想者<lb/>
皆謂之象也<lb/>
　　象二<lb/>
増帝王世紀曰禹葬㑹稽祠下有羣象耕田　原孟子<lb/>
<pb n="KR3k0055_WYG_435-12b"/>
曰周公驅犀象而逺之天下大悅　増豫章記曰仙人<lb/>
王子喬駕白象游於髙安之荷山其象化爲石　漢書<lb/>
曰武帝時南海獻馴象　原萬歲歷成帝咸康六年林<lb/>
邑王獻象一知跪拜御者使之則從　博物志曰昔日<lb/>
南有四象各有雌雄其一雌者死百有餘日其雄泥土<lb/>
著身獨不飲酒食肉長吏問其所以輒流涕焉若有哀<lb/>
狀　法顯記曰迦維羅衞國從佛生處東行五由旬有<lb/>
國名藍莫此國王得佛一分舎利還歸起塔塔邊有池<lb/>
<pb n="KR3k0055_WYG_435-13a"/>
池中有龍常守護此塔晝夜供養乃有羣象以鼻取水<lb/>
灑地取雜花香而供養諸國道人來欲禮拜塔遇象大<lb/>
怖依樹自翳見象如法供養道人太息悲感即捨大戒<lb/>
還作沙彌自挽水平治處所使得潔淨　吳時外國傳<lb/>
曰扶南王盤况少而雄桀聞山林有大象輒生捕取之<lb/>
教習乗騎諸國聞而服之　吳志曰賀齊爲新都郡守<lb/>
孫權出祖道作樂舞象權謂齊曰今定天下都中國使<lb/>
殊俗貢珍百獸率舞非君而誰　江表傳曰孫權遣使<lb/>
<pb n="KR3k0055_WYG_435-13b"/>
詣獻馴象二頭魏太祖欲知其斤重咸莫能測其理鄧<lb/>
王沖尚幼乃曰置象大船上刻其所至秤物以載之校<lb/>
可知也太祖大悅　又曰魏文帝遣使於吳求象牙羣<lb/>
臣以非禮欲不與孫權敕付之　又曰蜀將諸葛亮討<lb/>
賊還成都孫權遣勞問之送馴象二頭於劉禪　増拾<lb/>
遺記曰魏文帝時南越獻白象子在帝前任城王曹彰<lb/>
手頓其鼻象伏不動　原晉諸公贊曰晉時南越致馴<lb/>
象於皋澤中養之爲作車黄門鼓吹數十人令越人騎<lb/>
<pb n="KR3k0055_WYG_435-14a"/>
之每正朝大㑹皆入充庭帝行則以象車導引以試橋<lb/>
梁後象以鼻擊害人有司祝之而殺象垂鼻泣血流地<lb/>
不敢動自後朝議以象無益於事悉送還越　異苑曰<lb/>
㑹稽張茂甞夢大象以問萬推推曰君當爲大郡而不<lb/>
能善夫象者大獸取其音獸者守也象有齒以焚其身<lb/>
後必爲人所殺茂永昌中爲吳興太守值王敦問鼎執<lb/>
正不移敦遣沈充殺之　増南史曰沈攸之爲荆州刺<lb/>
史時有象三頭至江陵城北數里攸之自出格殺之<lb/>
<pb n="KR3k0055_WYG_435-14b"/>
伽藍記曰元魏永平二年乾羅國獻白象背施五綵屏<lb/>
風七寶坐床容數人真是異物常養象於乗黄曹象常<lb/>
壞屋敗墻走出於外逢樹即㧞遇墻亦倒百姓驚怖奔<lb/>
走交馳太后令徙於永橋南道象坊　三國典略曰周<lb/>
軍逼江陵梁人出戰梁以二象被之以甲束刃於鼻令<lb/>
崑崙奴駝之以戰楊忠射之象反走　北史曰隋文帝<lb/>
遣大將劉方等擊林邑其王梵志乗巨象而戰方軍不<lb/>
利乃多掘小坑草覆其上因與戰僞北梵志逐之其象<lb/>
<pb n="KR3k0055_WYG_435-15a"/>
陷軍遂亂方大破之　唐書曰髙宗時周澄國遣使上<lb/>
表云訶伽國有白象首垂四牙身運五足象之所在其<lb/>
土必豐有大象者弭災患力兼十象彊制百人以水洗<lb/>
牙飲之愈疾請兵迎取以獻之上謂侍臣曰朕安用奇<lb/>
象令其逺獻乃勞其使而遣之　又曰自永徽以來文<lb/>
單國累獻馴象凡三十有二皆豢於禁中頗有善舞者<lb/>
以備元㑹充庭之飾及德宗即位悉放於荆山之陽<lb/>
又曰驃國王宫有巨白象髙百尺訟者焚香跪象前自<lb/>
<pb n="KR3k0055_WYG_435-15b"/>
思是非而退有災疫王亦對象跽自咎其王近適則舁<lb/>
以金繩床逺適則乗象　又曰南蠻環王衛兵五千戰<lb/>
乗象率象千馬四百分前後不設刑有罪者使象踐之<lb/>
　西域記曰有一僧行遇羣象上樹避之象隨倒樹負<lb/>
之至林中有一病象足瘡而卧引沙門手至所苦處乃<lb/>
竹刺沙門爲拔去之裂裳與裹俄頃一象持金函授病<lb/>
象病象轉授沙門發視之乃佛牙也　類苑曰宋淳化<lb/>
中上苑一象斃太宗命取膽不獲徐鉉曰當在前左足<lb/>
<pb n="KR3k0055_WYG_435-16a"/>
果得之問其故鉉曰象膽隨四時在足今方春故知之<lb/>
<hi>酉陽雜俎象膽隨四時在四足春前左夏前右秋後左冬後右如龜無定體</hi>　癸辛雜志曰<lb/>
燕京昔有一雄象甚大凡傷死數人官使殺之不得已<lb/>
乃明其罪象隨帖耳就殺凡得象油四十八大甕<lb/>
　　象三<lb/>
原藏牙　役鼻<hi>沈懷逺南越志象牙長一丈餘脫其牙則深藏之削木代之可得不爾窮其主</hi>
<hi>得乃已也不萬震南州異物志象之爲獸形體特詭身倍數牛目  踰狶鼻爲口役馴良承教聽言則詭素牙</hi>
<hi>玉潔載籍所美服重致逺行如丘徙</hi>　泣子　哀雌<hi>蔣子萬機論曰莊周婦死而歌曰通性命</hi>
<pb n="KR3k0055_WYG_435-16b"/>
<hi>者以卑及尊死生不悼周不可論也夫象見子皮無逺近必泣周何忍哉  下詳象二博物志</hi>　焚身<lb/>
　燧尾<hi>上詳象一左傳象左傳曰呉伐楚鍼尹固與王同舟王使執燧  奔呉師杜預曰燒燧火繫象</hi>
<hi>尾使呉師驚却之</hi>　天竺戰　蒼梧耕<hi>范蔚宗後漢書東離國治陟竒城在天竺東南</hi>
<hi>三千餘里大國也男女皆長八尺而怯弱乗象駱駝往來鄰國有宼乗象以戰  皇甫謐帝王世紀舜葬蒼梧</hi>
<hi>下有羣象常爲之耕</hi>　身倍數牛　目不踰豕<hi>萬震南州異物志象身倍數牛鼻長</hi>
<hi>六七尺大如臂其所食物皆以取之  下詳郭璞贊</hi>　南方之美　瑶光之精<hi>上詳</hi>
<hi>象一爾雅運下詳象一春秋  斗樞</hi>　行孕　出骼<hi>文白象行孕垂耳  象出骼</hi>　巴<lb/>
蛇吞　師子擊<hi>楚辭曰巴蛇吞象蛇大若何  下詳師子</hi>　刻舟稱　垂鼻<lb/>
<pb n="KR3k0055_WYG_435-17a"/>
泣<hi>魏太祖欲知象輕重而不可稱少子蒼舒曰置象於舟刻其水痕而以土實則知其數也  下詳象二諸</hi>
<hi>公贊</hi>　孔阜孔碩　既閑既佶　身毒之戰　昆陽之陣<lb/>
<hi>上詳象一大宛傳羣王莽與世祖戰昆陽驅  象</hi>　垂鼻轔囷　増瞠目憤怒<lb/>
<hi>明皇雜録明皇每賜酺御樓引大象犀牛或拜或舞動中音律及西幸蜀禄山驅掠舞馬舞象盡入洛陽一日</hi>
<hi>大設聲樂幽燕戎王蕃胡酋長多未之見因出象紿之曰此自南海奔至以吾有天命雖異類必拜舞左右教</hi>
<hi>之象皆瞠目憤怒略無拜舞者禄山慙怒盡坑殺之</hi>　大客　伽那<hi>異苑始興郡陽山縣人行</hi>
<hi>田遇象以鼻卷之入深山見一象脚有巨刺此人牽挽得出病者即起載人入一紆曲地以鼻掘長牙數條送</hi>
<hi>還本處本境苖稼常爲象所困其象俗呼大客因語曰我田稼在此常爲大客所犯若念我者勿見侵便覺躑</hi>
<pb n="KR3k0055_WYG_435-17b"/>
<hi>躅如有馴解於是一境絶無其患那  北戸録梁翔法師曰象一名伽</hi>　感雷　識水<hi>字說</hi>
<hi>象齒感雷莫之爲而文生埤雅象牙生理必因雷聲  又曰象性識水能浮水出沒</hi>　吐丹　化<lb/>
石<hi>紀異録道士李終南以玉象子如拳許與李德裕曰以丹砂置象鼻下象服其砂復吐出乃可服又出一</hi>
<hi>金象云與玉爲偶贊皇服之顔面愈少乃求採姝異數百人後南遷逢道士怒索象公不與至鰐魚潭二象自</hi>
<hi>船飛出光燄燭天公尋卒經山川紀異河南府有象莊舊傳漢時西域僧以象䭾  至洛陽化爲石今石象猶</hi>
<hi>存</hi>　合節奏　知曲直<hi>嶺表録異劉恂有親表曽奉使雲南彼中豪族各家養象負重</hi>
<hi>致逺如中夏之畜牛馬也蠻王宴漢使於百花樓樓前入舞象曲動樂作優倡引入象以金覉絡首錦繡垂身</hi>
<hi>隨拍騰蹋動頭揺尾皆合節奏齅朝野僉載安南有象能知人曲直有鬬訟者行立而  之有理者即過負心</hi>
<pb n="KR3k0055_WYG_435-18a"/>
<hi>者以鼻捲之擲空中數丈以牙接之應時碎矣莫敢競者</hi>　添跡　埋牙<hi>栁宗元詩山腹雨餘</hi>
<hi>添象跡牙元稹詩野象埋  劚石磯</hi>　竒毛覩　赤手縛<hi>韓愈詩奇毛覩象犀  王安石</hi>
<hi>詩赤手縛象犀</hi>
　　象四<lb/>
原蹈土若耕<hi>論衡象耕虚也蒼梧多象蹈土若耕</hi>　任重若馬<hi>雲南象負重致逺若</hi>
<hi>牛馬</hi>　馴象　奇獸　増香象渡<hi>内典同在佛所聞說一味之法然所証各有淺</hi>
<hi>深譬兔馬象三獸渡河兔渡則浮馬渡及半唯大香象徹底截流有異耳</hi>　越童鈎<hi>范至能虞衡志</hi>
<hi>凡制象必以鈎象奴正跨其頸以鐵鈎鈎其頭欲其左鈎頭之右欲右鈎左欲却鈎額欲前不鈎欲其跪伏以</hi>
<pb n="KR3k0055_WYG_435-18b"/>
<hi>鈎正按其腦按之痛則號嗚其行列之齊皆有鈎以前却左右之其形雖大而不勝痛故人得以數仞之鈎馴</hi>
<hi>焉馴之久者象奴來則低頭跽前左膝人蹈之以登則奮而起行</hi>　不畜淫子<hi>說文象性有别</hi>
<hi>不畜淫子畜山經象性妒不  淫子</hi>　必泣子皮<hi>酉陽雜爼象性久識見其子皮必泣</hi>　青<lb/>
象<hi>北户録凡象白者西天有之又供御陀國有青象</hi>　鬭象<hi>後魏書乾陁國好征戰有鬭象七百</hi>
<hi>頭十人乗一象皆執兵仗象鼻持刀</hi>　摸象<hi>僧順法師三破論或有二盲摸象得象耳者爭云象如簸</hi>
<hi>箕得象鼻者爭云象如舂杵雖獲象一方終不得全象之實說泥洹是死真摸象之一盲矣</hi>　犧象<lb/>
<hi>左傳犧象不出門</hi>　象鞋<hi>宋莘視聽抄象鞋者用厚木當中鑿深竅方容其足中植大錐其末上向</hi>
<hi>竅之外周圍浚鑿之如今唾盂而加峻密密埋於其往來之所以草覆之儻投足木上必滑下竅中其既著錐</hi>
<pb n="KR3k0055_WYG_435-19a"/>
<hi>洞貫其足不能自抜即仆負其痛不能食展轉謂之著鞋然猶能以牙傷人人未敢近數日後稍困則衆鎗攅</hi>
<hi>殺之而分其肉留其皮趁濕切作條絣乾連枷等用</hi>　象帶<hi>象蹄底似/犀可作帶</hi>　象邸<hi>周禮</hi>
<hi>皮弁玉璂象邸</hi>　象路<hi>周禮象路朱樊纓七就/建大赤以朝異姓以封</hi>　象籠<hi>西京雜記漢制</hi>
<hi>天子以象牙爲火籠</hi>　象揥<hi>詩佩其象揥注揥所以摘髮以象爲之貴者之飾也</hi>
　　象五<lb/>
増詩唐李嶠象詩曰鬱林開郡畢維揚作貢初萬推方<lb/>
演楚惠子正焚書執燧奔呉戰量舟入魏墟六牙行致<lb/>
逺千葉奉髙車<lb/>
<pb n="KR3k0055_WYG_435-19b"/>
増賦唐人馴象賦曰乗之便習或訛或立動髙足以巍<lb/>
峩引脩鼻而嘘吸塵隨蹤而忽起水將飲而廻入牙櫛<lb/>
比而槮槮眼星翻而熠熠驅之則百獸風馳翫之則萬<lb/>
夫雲集　杜洩馴象賦曰維彼馴象產乎南夷其形大<lb/>
也因地而受氣其性順也從心之所資食豐草於幽巖<lb/>
之麓飲清流於長江之湄不忌於人如得其時　獨孤<lb/>
授放馴象賦曰返諸林邑之野歸爾梁山之隅時在偃<lb/>
兵豈嬰乎燧尾上惟賤賄寧惜乎焚軀知拜跪兮則有<lb/>
<pb n="KR3k0055_WYG_435-20a"/>
謝渥恩兮豈無復得顧侣求羣跨川登陸食豐草以垂<lb/>
鼻出平林而瞠目<lb/>
原賛晉郭璞賛曰象實魁梧體巨貌詭肉兼十牛目不<lb/>
踰豕望頭至尾動若丘徙<lb/>
増文唐常衮賀文丹國獻白象表曰黄帔飾冠白璫玩<lb/>
耳伏柔羣象牽置闕前低回馴擾稽顙屈膝隨萬國而<lb/>
來庭與百獸而率舞<lb/>
　　兕一<lb/>
<pb n="KR3k0055_WYG_435-20b"/>
原爾雅曰兕似牛<hi>一角肉重千斤</hi>　說文曰兕似野牛青皮堅<lb/>
厚可以爲鎧嶓冢之山其獸多兕　増山海經曰禱過<lb/>
之山其下多犀兕　交州記曰兕有一角長二尺餘形<lb/>
如馬鞭柄　本草集解曰牸是雌犀文理膩細斑白分<lb/>
明俗謂之斑犀　本草釋名爾雅翼云兕與牸字音相<lb/>
近猶羖之爲牯也大抵犀兕是一物古人多言兕後人<lb/>
多言犀北音多言兕南音多言犀爲不同耳　原毛詩<lb/>
曰酌彼兕觥　論衡曰太師尚父爲周司馬將帥伐紂<lb/>
<pb n="KR3k0055_WYG_435-21a"/>
到孟津之上杖鉞把旄號其衆曰倉兕夫倉兕水中之<lb/>
獸也善覆人船因神以化令汝急度　戰國策曰楚王<lb/>
游於雲夢有狂兕忽至王彎弓而射之應發而殪仰天<lb/>
而歎曰樂矣今日之游萬歳千秋之後誰與樂此　増<lb/>
吕覽曰荆莊哀王獵於雲夢射隨兕中之申公子培刼<lb/>
王而奪之王命立誅之左右諌乃止未三月子培死荆<lb/>
興師戰於兩棠大勝晉歸而賞有功者子培之弟進請<lb/>
賞於軍旅曰臣兄之有功也於車下王曰何謂也對曰<lb/>
<pb n="KR3k0055_WYG_435-21b"/>
臣之兄甞讀故記曰殺隨兕者不出三月是以驚懼而<lb/>
爭之故欲王持千歳之壽也伏罪而死王令人視之於<lb/>
故記果有乃厚賞之<hi>說苑作射科雉</hi>
　　兕二<lb/>
原殪弓　出柙<hi>詩率彼曠野既張我弓殪此大兕周宣時  下詳虎</hi>　投角　觸<lb/>
縞<hi>老善攝生者兕無所投角其文若奔兕之觸魯縞未足以喻  易</hi>　觸蹷　増齹□<lb/>
<hi>西都賦狂兕觸蹷矍盧肇海潮賦驅貔虎與兕象呀偃蹇而  鑠忽劃礫而齹□</hi>　雷咆　山<lb/>
吼<hi>郭璞江賦水兕雷咆乎陽侯  杜甫詩雲霧埋山蒼兕吼</hi>
<pb n="KR3k0055_WYG_435-22a"/>
　　兕三<lb/>
原不遇<hi>老子陸行不遇兕虎</hi>　不避<hi>荘陸行不避兕/虎獵夫之勇</hi>　増伏兕<hi>淮南</hi>
<hi>子兩虎不鬭於伏兕之旁</hi>　水兕<hi>五代史占/城水兕</hi>　白兕<hi>唐六典白兕爲上瑞</hi>　彈<lb/>
兕<hi>楚辭君王親發弓彈青兕</hi>　兕觥<hi>詩兕觥其觩旨酒思柔兕善牴觸酒能發人之剛其過則在牴</hi>
<hi>觸故先王以兕角爲罰爵以示戒也</hi>　兕甲<hi>晉語叔向曰昔我先君唐叔射兕於徒林殪以爲大甲以</hi>
<hi>封於晉</hi>　却走<hi>李白大獵賦施/犇兕以却走</hi>　寒呌<hi>杜甫詩山寒青兕呌</hi>　幕前<lb/>
致<hi>杜甫詩幕前生致九青兕</hi>　東南有<hi>陸龜䝉詩東南有狂兕獵者西北矢利塵白冥冥獨此清</hi>
<hi>夜止</hi>
<pb n="KR3k0055_WYG_435-22b"/>
　　兕四<lb/>
原賛晉郭璞山海圖賛曰兕惟壯獸似牛青黒力無不<lb/>
傾自焚以革皮充武備角助文德<lb/>
　　獬廌一<lb/>
増獬廌廣韻作□<hi>獬同</hi>□<hi>豸同</hi>一名解東　酉陽雜俎曰開<lb/>
元二十一年冨平縣產一角神羊肉角當頂白毛上捧<lb/>
議者以爲獬豸<lb/>
　　獬廌二<lb/>
<pb n="KR3k0055_WYG_435-23a"/>
原奇獸　神羊<hi>說文獬豸神奇之獸一名任法狀如羊古者決訟令之以觸不直黄帝時有遺</hi>
<hi>者帝問何食飲曰食薦春夏處水澤秋冬處松栢  輿服志獬廌神羊也</hi>　觸邪　識罪<hi>神異</hi>
<hi>經獬廌性忠而邪則觸之困則未止故立獄皆東北依所在也東北荒之獸也  論衡獬廌一角羊也青色四</hi>
<hi>足或曰似熊能知曲直性識有罪獄疑者令羊觸之臯陶敬羊跪坐事也</hi>　増爲冠　銘笏<lb/>
<hi>類林獬廌見不直者觸之窮竒見不直者喣之均是獸也其好惡不同故君子以獬豸爲冠小人以窮奇爲名</hi>
<hi>獻魏徵笏銘獬廌薦角比干  骨合以憤烈在公爲笏</hi>
　　獬廌三<lb/>
原毛爲帳<hi>田俅子堯時有獬廌緝其毛爲帝帳</hi>　増不識字<hi>武后時侍御史侯思止以</hi>
<pb n="KR3k0055_WYG_435-23b"/>
<hi>告密進用髙元禮敎之曰如問君不識字宜對以獬豸不識字而能觸邪思止以對后大悅</hi>
　　熊一<hi>羆魋附</hi>
原說文曰熊獸似豕山居春出冬蟄　詩義疏曰熊能<lb/>
攀緣上髙樹見人則顚倒投地而下冬入穴而蟄始春<lb/>
而出　異苑曰熊獸藏於山穴穴裏不得見穢及傷殘<lb/>
則合穴自死人欲捕者便令一人卧其藏内餘伴執仗<lb/>
隱在崖側熊輒共輿出人不致傷損傍人仍得騁其矛<lb/>
又有居大樹孔中東土呼熊爲子路以物擊樹云子路<lb/>
<pb n="KR3k0055_WYG_435-24a"/>
可起於是便下不呼則不動也　増本草釋名曰熊者<lb/>
雄也熊字篆文象形俗呼熊爲猪熊羆爲人熊各因形<lb/>
似以爲别也在陸曰熊在水曰能即鯀所化者故熊字<lb/>
從能　原抱朴子曰玉策記稱熊壽五百歳則能化<lb/>
本草經曰熊脂一名熊白味甘微温無毒止風痺　増<lb/>
又曰其脂燃燈煙損人眼令失光明　齊東野語曰熊<lb/>
膽善辟塵試之以淨水一器塵幕其上投膽米許則凝<lb/>
塵豁然而開也　酉陽雜俎曰熊膽春在首夏在腹秋<lb/>
<pb n="KR3k0055_WYG_435-24b"/>
在左足冬在右足冬蟄不食饑則自䑛其掌故其美在<lb/>
掌亦有兩種猪熊其形似猪馬熊其形似馬　瑣碎録<lb/>
曰熊食少許鹽即宛轉而死胡孫亦然　穆天子傳曰<lb/>
舂山百獸所聚也爰有赤熊羆瑞獸也　宋書曰赤熊<lb/>
佞人逺姦猾息則入國　原毛詩曰維熊維羆男子之<lb/>
祥　孟子曰魚我所欲也熊掌亦我所欲也<lb/>
　　熊二<lb/>
増纒子曰紂王天下熊蹯不熟而殺厨人　原六韜曰<lb/>
<pb n="KR3k0055_WYG_435-25a"/>
文王囚羑里散宜生得黄熊而獻之於紂　周書曰成<lb/>
王時不屠國獻青熊　左傳曰晉靈公使宰夫胹熊蹯<lb/>
不熟殺之寘諸畚遂使婦人載以過朝　又曰鄭子產<lb/>
聘於晉晉侯有疾韓宣子曰寡君寢疾于今三月並走<lb/>
羣望有加而無瘳今夢黄熊入於寢門其何厲鬼對曰<lb/>
以君之明子爲大政其何厲之有昔堯殛鯀于羽山其<lb/>
神化爲黄熊實爲夏郊三代祀之晉爲盟主其或者未<lb/>
之祀乎韓子祀夏郊晉侯有間史記曰趙簡子病不知<lb/>
<pb n="KR3k0055_WYG_435-25b"/>
人五日寤而曰我之帝所見一熊欲攫我帝命我射之<lb/>
中熊熊死後有當道者曰帝令主君滅二卿熊其祖也<lb/>
　増西京雜記曰廣陵王胥於文帝别圃學格熊後遂<lb/>
能空手搏熊莫不絶脰　漢五行志曰昌邑王賀聞人<lb/>
聲曰熊視而見大熊左右莫見以問龔遂遂曰熊山野<lb/>
之獸而來入宫室王獨見之此宫室將空危亡象也王<lb/>
卒不寤　原漢書曰孝元帝馮昭儀上幸虎圈鬭獸後<lb/>
宫皆坐熊出圈攀檻欲上殿昭儀乃當熊而立及左右<lb/>
<pb n="KR3k0055_WYG_435-26a"/>
格殺熊上問人情驚懼汝何故前當昭儀對曰夫猛獸<lb/>
得人而止妾恐熊至御座故身當之耳帝咨歎以此倍<lb/>
敬重之　東觀漢記曰安帝永和九年永昌獻象牙熊<lb/>
子　建武故事曰咸和七年左右啓以米飴熊上曰此<lb/>
無益而費於穀且是惡獸所不宜畜使遣打殺以肉賜<lb/>
左右直人　續捜神記曰晉升平中有人入山射虎忽<lb/>
墮一坎窅然深絶内有數頭熊子須臾有一大熊來入<lb/>
瞪視此人人謂必害已良久出藏得果栗分與諸子末<lb/>
<pb n="KR3k0055_WYG_435-26b"/>
後作一分以著此人前人饑久於是冒死取噉之既轉<lb/>
相狎習熊每旦覓食果還輒分此人此人賴以支命後<lb/>
熊子大其母每負將出子既盡人分死坎中窮無出路<lb/>
熊母尋復還入坐人邊人解其意便抱熊之足於是跳<lb/>
出遂得無他　異苑曰邵陵髙平黄秀以元嘉三年入<lb/>
山經月不還其兒根生尋覓不見秀蹲空樹中從頭至<lb/>
腰毛色如熊問其何故答曰天譴如此汝但自去生哀<lb/>
慟而歸逾年伐山人見形盡爲熊矣　増宋書曰元嘉<lb/>
<pb n="KR3k0055_WYG_435-27a"/>
二十年白熊見新安歙縣太守到元度以獻　宣室志<lb/>
曰張鋋夜次巴西巴西侯請見置酒邀六雄將軍至黒<lb/>
衣其狀屓然天將曉鋋悸寤見巨熊臥於前所謂六雄<lb/>
將軍也　酉陽雜俎曰唐髙宗時伽毘葉國獻天鐵熊<lb/>
大如狗蒼色作聲諸竅皆沸能擒白象師子　熊羆魋<lb/>
三種一類也如豕色黒者熊也大而色黄白者羆也小<lb/>
而色黄赤者魋也建平人呼魋爲赤熊陸璣謂羆爲黄<lb/>
熊是矣　爾雅曰羆如熊黄白文注曰羆似熊而長頭<lb/>
<pb n="KR3k0055_WYG_435-27b"/>
似馬有髦髙脚猛憨多力能拔樹木關西呼曰猳熊陸<lb/>
璣曰有黄羆赤羆大於熊其脂如熊白而麤理不如熊<lb/>
美　埤雅曰羆縱目能緣能立遇人則擘而攫之俗云<lb/>
熊羆眼直惡人横目秋冬則有春夏則亡一說羆有黄<lb/>
赤二種披髮人立絶有力者　爾雅翼曰獵者云熊是<lb/>
其雄羆則熊之雌者羆力尤猛而甚害人　唐柳宗元<lb/>
羆說曰鹿畏貙貙畏虎虎畏羆　宋陳師道羆說曰晉<lb/>
人大獵以五犬逐一羆羆鷙而力長於用大所與敵者<lb/>
<pb n="KR3k0055_WYG_435-28a"/>
皆天下彊有力也犬弱而健巧於用小顧左而右逐前<lb/>
而後羆不能搏也行不數十里羆敗而伏犬更前而殺<lb/>
之獸之鷙者爪莫如虎齒莫如豕而羆食之故稱勇力<lb/>
必曰羆羆而受制於犬者遇非其敵困於羣也詩云憂<lb/>
心悄悄愠于羣小羆之謂矣　載記曰苻健母姜氏夢<lb/>
大羆而孕<lb/>
　　熊三<lb/>
原帝師之兆　男子之祥<hi>周文王卜獵曰非熊非羆天遺汝師乃太公吕望也  下</hi>
<pb n="KR3k0055_WYG_435-28b"/>
<hi>詳熊一毛詩</hi>　食蹯　碎掌<hi>楚太子以宫甲圍成王王請食熊蹯而死不聽乃縊死注熊蹯</hi>
<hi>難熟冀外救也掌七啓曰批熊碎</hi>　狀似越椒　夢入晉寢<hi>傳楚司馬子越椒熊</hi>
<hi>虎之狀而豺狼之聲  下詳熊二左傳</hi>　増蔽泥　能火<hi>西京雜記貳師得天帝馬以緑</hi>
<hi>地五色錦爲蔽泥後稍以熊羆毛有緑光皆可二尺者直百金卓王孫有百餘雙詔使獻二十枚  宋紹興己</hi>
<hi>酉永嘉有熊自南溪至江渡到城下倅日熊於字爲能火宜愼之果延燒官民舎十七八獨州治存焉</hi>
窺屏　置櫃<hi>瑣語晉平公夢見赤熊窺屏而病使問子產子產曰昔共工之御曰浮游既敗於顓</hi>
<hi>頊自沒深涯之淵其色赤狀如熊常爲天下祟見之堂則王天下者死見堂下□人駭見門近臣憂見庭則無</hi>
<hi>傷窺君之屏病而無傷祭顓頊共工則瘳公如其言而疾間  酉陽雜俎寧王常獵於鄠縣界草中得一櫃發</hi>
<pb n="KR3k0055_WYG_435-29a"/>
<hi>之乃一少女也自言姓莫氏莊居昨夜賊刼某至此賊巾二人是僧王命載以後乗時方獲一生熊置櫃中如</hi>
<hi>舊瑣之時上方求極色王即日表上之具其所由上令充才人經三日京兆奏鄠縣食店有僧賃居作法事惟</hi>
<hi>舁一櫃入店中夜久腷膊有聲店户人怪日出不啓門撤户視之有熊衝人走出二僧已死骸骨悉露上大笑</hi>
<hi>書報寧王曰寧哥大能處置此僧</hi>　設席　爲冠<hi>周官田獵則設熊席以莅衆尚毅也亦以</hi>
<hi>其温傳曰居則狐裘坐則熊席冠南蠻東謝蠻貞觀三年其酋元深入朝  烏熊皮</hi>　和丸　試<lb/>
賦<hi>六帖柳仲郢母韓善訓子故仲郢幼嗜學嘗和熊膽丸使夜咀嚙以助勤  金史施宜生試一日獲熊三</hi>
<hi>十六賦擢第一人</hi>　咆深林　守翠微<hi>熊羆咆深林甫熊羆守翠微並杜  詩</hi>
　　熊四<lb/>
<pb n="KR3k0055_WYG_435-29b"/>
原蟄獸<hi>熊羆之屬周禮云云</hi>　逸才<hi>司馬相如諌獵書/一旦遇逸才之獸</hi>　赤熊<hi>孝經</hi>
<hi>援神契曰神靈滋液百珍寶用有赤熊見</hi>　黄熊<hi>周書王㑹成王時東胡獻黄熊</hi>　黝熊蚺<lb/>
䗊<hi>上天念反下七壍反靈光殿賦云黝熊蚺䗊以齗齗却負戴而蹲跠齊首目以瞠盼徒脈脈而獮獮蚺䗊</hi>
<hi>視貌</hi>　如熊如羆<hi>武王/誓師</hi>　増熊經<hi>埤雅熊好舉目引氣謂之熊經莊子熊經鳥伸</hi>
<hi>是也</hi>　熊館<hi>熊於山中行數千里悉有跧伏之所必在石巖枯木中山民謂之熊館惟虎出百里外即</hi>
<hi>迷失道路矣</hi>　熊侯<hi>周官大射諸侯則共熊侯豹侯蓋諸侯伏猛下王德一等故其所射共熊豹之</hi>
<hi>侯也</hi>　熊旗<hi>考工記熊旗六斿以象伐也/象四方白虎之數故斿六</hi>　向我啼<hi>杜甫詩青</hi>
<hi>兕黄熊向我啼</hi>　深叢見<hi>杜甫詩深叢見孤羆</hi>
<pb n="KR3k0055_WYG_435-30a"/>
　　熊五<lb/>
増詩唐李嶠熊詩曰導洛宜陽右乗春别館前昭儀忠<lb/>
漢日太傅翊周年列射三侯滿興師七歩旋莫言舒紫<lb/>
褥猶異飲清泉<lb/>
原啓梁劉孝威謝熊啓曰竊以館有射熊之名臺無走<lb/>
狗之號上林絶北人之搏禁地無張京之犯而突出羽<lb/>
川來攀御檻光踰厚璧殆獲朱公之價色麗燭銀將堪<lb/>
穆王之寶<lb/>
<pb n="KR3k0055_WYG_435-30b"/>
　　鹿一<lb/>
原爾雅曰鹿牡麚牝麀其子麛其迹速絶有力□<hi>音肩</hi>
又曰□大麃牛尾一角<graphic n="KR1393" url="https://raw.githubusercontent.com/kanripo/KR-Gaiji/master/images/KR1393.png" mimeType="image/png"/>大麕旄毛狗足<hi>旄毛尾㺜長也</hi>　說<lb/>
文曰<graphic n="KR1393" url="https://raw.githubusercontent.com/kanripo/KR-Gaiji/master/images/KR1393.png" mimeType="image/png"/>或作麂或作麖　増又曰□大鹿也　本草集<lb/>
解曰鹿馬身羊尾頭側而長髙脚而行速牡者有角夏<lb/>
至則解大如小馬黄質白斑俗稱馬鹿牝者無角小而<lb/>
無斑毛雜黄白色俗稱麀鹿孕六月而生子鹿性淫一<lb/>
牡常交數牝謂之聚麀性喜食龜能别良草食則相呼<lb/>
<pb n="KR3k0055_WYG_435-31a"/>
行則同旅居則環角外向以防害卧則口朝尾閭以通<lb/>
督脈沈存中筆談北方有駝鹿極大而色蒼黄無斑角<lb/>
大而有文堅瑩如玉　本草釋名曰鹿字篆文象其頭<lb/>
角身足之形斑龍名出澹寮方按乾寧記云鹿與游龍<lb/>
相戲必生異角則鹿得稱龍或以此與梵書謂之密利<lb/>
迦羅　仙釋書曰鹿一名伊尼　原春秋運斗樞曰瑶<lb/>
光散爲鹿江淮不祠則瑶光不明彘生鹿　衝波傳曰<lb/>
鹿生三年其角自墮　増山谷曰鹿性驚烈多别良草<lb/>
<pb n="KR3k0055_WYG_435-31b"/>
但食九物餘則不甞九草者一曰葛葉及花鹿葱鹿藥<lb/>
白蒿水芹甘草齊頭蒿山耳薺苨也　鹿至春羸瘦蓋<lb/>
因游牝多也及夏惟食菖蒲一味即肥　原春秋命歷<lb/>
序曰皇神駕六飛鹿化三百歳　抱朴子曰鹿壽千歳<lb/>
滿五百歳則色白　増述異記曰鹿千歳則蒼又五百<lb/>
年而白又五百年而黒　原孝經援神契曰德至鳥獸<lb/>
則白鹿見　瑞應圗曰夫鹿者純善之獸王者孝則白<lb/>
鹿見王者明惠及下則見　又曰王者承先聖法度無<lb/>
<pb n="KR3k0055_WYG_435-32a"/>
所遺失則白鹿來　禮斗威儀曰君乗水而王其政平<lb/>
則北海輸白鹿　増舊說鹿者仙獸六十年必懷瓊於<lb/>
角下角有斑痕紫色如㸃行或有涎出於口不復能急<lb/>
走故曰鹿戴玉而角斑魚懷珠而鱗紫　原范蔚宗後<lb/>
漢書西夷傳曰雲南縣有神鹿兩頭能食毒艸<hi>華陽國志云此</hi>
<hi>鹿出雲南雄蒼山</hi>　增博物志曰雲南郡出荼首其音爲蔡茂<lb/>
是兩頭鹿名也永昌有之其腹中胎常以四月取可以<lb/>
治蛇虺毒　盛𢎞之荆州記曰武陵郡雲陽山㸃蒼山<lb/>
<pb n="KR3k0055_WYG_435-32b"/>
產兩頭獸似鹿前後有頭一頭食一頭行山人時或見<lb/>
之　酉陽雜俎曰䨇頭鹿矢名耶希北人謂鹿爲耶屎<lb/>
爲希<hi>按唐韻屎字又音希即此義也</hi>道書有五頭鹿其角且千　扶南<lb/>
國以鹿駕車其國人養鹿如中國畜牛以乳爲酪又回<lb/>
鶻豢鹿若牛馬惟食苔俗以駕車　原史記曰古者皮<lb/>
幣諸侯以聘享乃以白鹿皮方尺緣以藻繢爲幣直四<lb/>
十萬王侯朝覲享聘必以爲幣薦璧然後得行　毛詩<lb/>
曰野有死鹿白茅純束　又曰鹿鳴宴嘉賔也呦呦鹿<lb/>
<pb n="KR3k0055_WYG_435-33a"/>
鳴食野之苹　増淮南子曰鹿鳴興於獸而君子大之<lb/>
取其見食而相呼也　晏子曰鹿生於山命懸於㕑<lb/>
原韓子曰夫馬似鹿者千金　増劉子曰鹿形似馬而<lb/>
迅於馬豺形似犬而健於犬國有千金之馬而無千金<lb/>
之鹿家有千金之犬而無千金之豺以犬馬有用而豺<lb/>
鹿無用也<lb/>
　　鹿二<lb/>
原國語曰周穆王征犬戎得四白鹿　穆天子傳曰天<lb/>
<pb n="KR3k0055_WYG_435-33b"/>
子賜曹奴之人黄金之鹿　又曰天子射鹿于林中<lb/>
増又曰天子西升于黎丘之陽過井公博乃駕鹿游乎<lb/>
山上　又曰天子征于菹臺獵菹之獸於是有白鹿一<lb/>
迕乗而逆天子乗渠黄之乗焉　原瀨鄉記李母碑曰<lb/>
老子乗白鹿下託於李母也　史記曰趙髙欲爲亂恐<lb/>
羣臣不聽乃先設驗持鹿於二世曰馬也二世笑曰丞<lb/>
相誤耶謂鹿爲馬問左右或言馬以阿趙髙或言鹿者<lb/>
髙因隂中言鹿者以法　増爾雅曰古稱馬似鹿今荆<lb/>
<pb n="KR3k0055_WYG_435-34a"/>
楚之地其鹿似馬當解角時望之無辨土人謂之馬鹿<lb/>
以是知趙髙指鹿爲馬蓋以類耳　原東方朔傳曰武<lb/>
帝時有殺上林鹿者下有司收殺之朔時在旁曰是故<lb/>
當死者三陛下以鹿殺人一當死天下聞陛下重鹿賤<lb/>
人二當死匈奴有急須鹿觸之三當死　謝承後漢書<lb/>
曰鄭𢎞爲臨淮太守行春有兩白鹿隨車挾轂而行<lb/>
古今注曰明帝永平中三角鹿出江陵孝和帝永元中<lb/>
豫章徐沔得白鹿髙丈九尺　東觀漢記曰章帝元和<lb/>
<pb n="KR3k0055_WYG_435-34b"/>
三年白鹿見　又曰安帝延光三年潁川上言白鹿見<lb/>
　魏略曰成公英先隨韓約後降太祖從行出獵有三<lb/>
鹿走過公前命英射之三發三中皆應弦而倒　又曰<lb/>
文帝欲受禪郡國奏白鹿十九見　魏志曰文帝獵失<lb/>
鹿帝大怒據胡床拔刀收吏將欲斬之蘇則諫乃止<lb/>
魏末傳曰初明帝爲平原王王母甄后妬文帝殺之故<lb/>
不立爲太子常從帝獵見鹿子母帝射殺鹿母語明帝<lb/>
射其子對曰陛下既已殺其母臣不忍復殺其子因涕<lb/>
<pb n="KR3k0055_WYG_435-35a"/>
泣帝放弓矢歎曰此語一何痛哉由是帝立太子意定<lb/>
矣　晉起居注曰太元十六年豫章太守范甯獻白鹿<lb/>
一頭二十年荆州送白鹿晉朝白鹿數見諸郡　列仙<lb/>
傳曰蘇耽與衆兒俱戲獵常騎鹿鹿形如常鹿遇險絶<lb/>
之處皆能超越衆兒問曰何得此鹿騎而異常鹿耶答<lb/>
曰龍也　神仙傳曰魯女生者餌朮絶穀入華山後故<lb/>
人遇女生乗白鹿從玉女數十人　又曰沈羲道甞於<lb/>
路逢白鹿車一乗龍車一乗從數十人騎迎羲道　廣<lb/>
<pb n="KR3k0055_WYG_435-35b"/>
州先賢傳曰丁茂字仲慮交阯人也至孝母終負土治<lb/>
冢列植松栢白鹿游乎左右　増又曰唐頌字德雅番<lb/>
禺人遭䘮六年廬於墓次白鹿拾食冢邊　原三輔決<lb/>
録曰辛繕字公文少治春秋詩易隱居𢎞農華隂弟子<lb/>
受業者六百餘人所居旁有白鹿甚馴不畏人　増晉<lb/>
書曰石勒微時甞傭於臨水爲游軍所囚㑹有羣鹿從<lb/>
旁過軍人共逐之勒乃獲免俄見一老父謂勒曰向羣<lb/>
鹿者我也君應爲中州主故相救耳　述異記曰餘干<lb/>
<pb n="KR3k0055_WYG_435-36a"/>
縣有白鹿土人傳千歳矣晉成帝遣人捕得有銅牌刻<lb/>
字在角後云寶鼎二年臨江所獻　宋書曰晉咸和四<lb/>
年長沙郡邏吏黄光於南郡道遇白鹿驅之不去直來<lb/>
就光光遂抱取奉獻　晉中興書曰陶淡侃之孫年十<lb/>
五六便服食絶穀於野得白鹿子馴而養之與之俱往<lb/>
還後遂不復還家　捜神後記曰淮南陳氏於田種豆<lb/>
忽有二女姿色甚美著紫纈𥜗青裾天雨而衣不濕其<lb/>
壁先挂一銅鏡鏡中見二鹿以刀斫獲之以爲脯　浙<lb/>
<pb n="KR3k0055_WYG_435-36b"/>
江志曰嵊縣剡山一名鹿胎山昔有獵士陳惠度射鹿<lb/>
此山鹿孕而傷既產以舌䑛子乾而母死惠度遂投寺<lb/>
爲僧後鹿死處生草名鹿胎草　蕭廣濟孝子傳曰伍<lb/>
襲字世公丁父憂廬側有一鹿每襲哭輒遶墳而悲鳴<lb/>
　南史曰㑹稽孔祐至行通神隱於四明山谷中曽有<lb/>
鹿中箭來投祐祐爲之養療愈然後去　梁京寺記曰<lb/>
天監中有邵文立者世以烹屠爲業甞欲殺一鹿鹿跪<lb/>
而流泪以爲不祥鹿懷一麑尋當產育就庖哀切同被<lb/>
<pb n="KR3k0055_WYG_435-37a"/>
刳割因患疾乃深自悔責舎宅爲伽藍小莊嚴寺是也<lb/>
　唐書曰褚無量母䘮廬於墓有手植松栢鹿常犯之<lb/>
無量泣曰山中草木不少何忍犯吾先塋樹哉因通夕<lb/>
守護俄有羣鹿近廬悉馴狎不復侵害　㑹昌解頤曰<lb/>
明皇幸温泉見白鹿升天改㑹昌爲昭應縣㑹昌新豐<lb/>
也　宋髙僧傳曰唐京師安國寺釋元康先居山野見<lb/>
一鹿角分八岐厥形絶異撫而馴伏遂豢養之以三論<lb/>
之文荷之於背又以小軸係之於尾曳入上都意爲戲<lb/>
<pb n="KR3k0055_WYG_435-37b"/>
弄人皆駭觀焉　唐㑹要曰貞元八年正月鄂州觀察<lb/>
使何士幹獻白鹿上曰士幹致白鹿還之彼當慚懼留<lb/>
之逺近復獻竟不視放於苑中　遼史曰遼法麚岐角<lb/>
者惟天子得射㑹秋獵善爲鹿鳴者呼一麚至命耶律<lb/>
伊勒噶射應弦而踣上大悅　又曰車駕獵赤山適奔<lb/>
鹿奮角突前路隘不容避垂犯蹕耶律沃哷以身當之<lb/>
鹿觸而顛<lb/>
　　鹿三<lb/>
<pb n="KR3k0055_WYG_435-38a"/>
原四駕　六飛<hi>越絶曰越王句踐有寶劒薛燭曰是巨開非寶劒也王曰然巨闕初成之時吾</hi>
<hi>坐於露壇之上宫中有四駕白鹿而過者奔車驚  下詳鹿一春秋命歴序</hi>　三角　七星<lb/>
<hi>上詳鹿二古今注七劉敬叔異苑鄱陽樂安彭曽射一鹿兩角間有道家  星符而其祖名字鄉居年月存焉</hi>
<hi>遂斷射獵</hi>　求友　鳴麑<hi>楚詞飛烏號其羣兮鹿鳴求其友把宫而宫應彈角而角動  魏文</hi>
<hi>帝短歌呦呦游鹿銜草鳴麑翩翩飛鳥挾子巢棲</hi>　黄衣　紫纈<hi>劉義慶幽明録陳郡謝鯤</hi>
<hi>常在一亭中宿此亭從來殺人夜四更末有一黄衣呼幼輿可開户鯤令伸臂於窗中於是授腕鯤即極力而</hi>
<hi>牽之臂便脫乃還去明日看乃鹿臂尋血遂取獲焉  下詳鹿二捜神後記</hi>　齊逐　戎掎<lb/>
<hi>韓詩外傳齊景公逐白鹿至畞丘見封人曰使吾君壽金玉是賤百姓是寶公曰善  左傳曰譬如捕鹿晉人</hi>
<pb n="KR3k0055_WYG_435-38b"/>
<hi>角之諸戎掎之</hi>　賜百金　壽千歳<hi>管子桓公問管子楚之强國舉兵伐之恐力不能過</hi>
<hi>奈何對曰公貴買其鹿公即爲百里之城使人載錢二千萬求生鹿於楚人楚人釋其農而田鹿管子告楚人</hi>
<hi>賈曰為致生鹿賜子金百斤什至金千斤  下詳鹿一抱朴子</hi>　老子乗　王母使<hi>上詳</hi>
<hi>鹿二瀨鄉記鹿孫柔之瑞應圗黄帝時西王母使使乗白  獻白環之休符有金方也</hi>　擇音<lb/>
走險<hi>左傳古人有言鹿死不擇音  鋌而走險急何能擇</hi>　無虞　不鬭<hi>易曰即鹿無虞</hi>
<hi>不鹿有角  能鬭</hi>　擾墓　踞墳<hi>皇甫山逸士傳羅威字德仁南海番禺人母殁盡哀墓側</hi>
<hi>白鹿乃馴擾其墓子下詳鹿二蕭廣濟孝  傳</hi>　觸寇　宴賔<hi>優旃諫始皇曰寇從東來麋鹿</hi>
<hi>觸之毛下詳鹿一  詩</hi>　解角　銜哺<hi>月令夏至之日鹿角解孝蕭廣濟孝子傳杜牙至</hi>
<pb n="KR3k0055_WYG_435-39a"/>
<hi>母卒傭力營墳結茅墓側牙病嘗有一鹿銜哺之及牙卒乃掘地埋之</hi>　居澤　充庖<hi>居澤</hi>
<hi>不以鹿豕為禮</hi>　羅氏致　中原逐<hi>大羅氏致鹿手逐鹿中原未知鹿死誰  喻爭天下</hi>
　藏湟中　死樹下<hi>莊子鄭人薪於野遇駭鹿斃之恐人見也藏之湟中覆之以蕉俄而</hi>
<hi>遺失遂以為夢乎鹿觸許孜二親墓松孜泣曰不念我  明日鹿死所犯樹下</hi>　六月生　千<lb/>
歳白<hi>家語四九三十六六為律鹿至六月生</hi>　猛獸致　隱士養<hi>晉郭文為猛獸</hi>
<hi>探去口中横骨明旦猛獸致一鹿於文室前文以語人人取賣之分錢與文文曰若須自當賣之所以相語正</hi>
<hi>不爾聞者皆歎之鹿晉陶淡字處靜隱士也常養一白  以自娯詳鹿二</hi>　攸伏　與游<hi>王在</hi>
<hi>靈囿麀鹿攸伏  舜與鹿豕游</hi>　或騰或倚　食蒿食芩<hi>劉安招隱白鹿麕麚兮或</hi>
<pb n="KR3k0055_WYG_435-39b"/>
<hi>騰或倚  下詩</hi>　麌麌　跂跂<hi>麀鹿麌麌跂鹿斯之奔維足跂  並毛詩</hi>　甡甡<lb/>
濯濯<hi>瞻彼中林甡甡其鹿</hi>　俟俟　儦儦　増林獸　角仙<hi>埤雅鹿性</hi>
<hi>喜林故林屬於山為麓其字從鹿麓者鹿之所在也鹿林獸也  清異録華清宫一鹿十年精䘒不□呼曰角</hi>
<hi>仙</hi>　仙客　人形<hi>唐明皇於芙蓉園得一白鹿山人王旻曰此漢時鹿也上命左右周視於</hi>
<hi>角際雪毛中得一銅牌刻之曰宜春苑中白鹿上目之曰仙客  又抱朴子昔張盍蹹及孺寗成二人並精思</hi>
<hi>於蜀雲臺山石室中忽有人著黄練單衣葛巾到其前曰勞乎道士乃辛苦幽深於是二人顧視於鏡乃見是</hi>
<hi>鹿也因問曰汝是草中老鹿何敢詐為人形也言絶即逐其鹿而走去</hi>　人語　簧聲<hi>金陵</hi>
<hi>志開寶七年金陵苑圃中鹿忽一旦人語牧者叱之鹿亦叱牧者曰明年今日汝等俱作鬼物苑圃荒涼焉能</hi>
<pb n="KR3k0055_WYG_435-40a"/>
<hi>拘我明年宋師渡江牧者俱死鬭敵苑圃亦廢骨北夢瑣言江陵松滋枝江村射鹿者率以淘河鳥脛  為管</hi>
<hi>以鹿心上脂膜作簧吹作鹿聲有大號小號呦呦之異或作麀鹿聲則麚鹿畢集蓋為牝聲所誘人得彀矢而</hi>
<hi>注之</hi>　貫環　得珠<hi>酉陽雜俎胡珦為虢州時獵人殺得鹿重一百八十斤蹄下貫銅環上有</hi>
<hi>篆字博物者不能識膽祥驗集唐寶歴中范陽節度使朱克融獵得一鹿鹿  中得珠如彈丸黒色初軟後硬</hi>
<hi>如石光明融以為已瑞或問麻安石曰是何祥也安石曰以意推之鹿者禄也鹿死是䘵盡也珠初軟後硬是</hi>
<hi>珠變也禄盡珠變必有變易之事衰亡之兆也是年五月帳下軍亂而克融全家被殺</hi>　夢皮<lb/>
逐跡<hi>梁吉士瞻夢得鹿皮十一領曰鹿者禄也吾當居十一䘵乎時所莅已九及除秦凉二州刺史遂終</hi>
<hi>於此鹿黄列子者嘗游獵九江射中五色神  逐跡尋穴遇神芝服而得仙</hi>　銜花　注酒<lb/>
<pb n="KR3k0055_WYG_435-40b"/>
<hi>明皇時野鹿銜去牡丹後有䘵山之禍人酒中淵曰虢國夫人就屋梁懸鹿腸於半空筵宴使  從梁上注酒</hi>
<hi>於腸中結其端欲飲則解開流於盞中號洞天聖酒將軍</hi>　蛇吞　箭貫<hi>山川記蚺蛇吞鹿至</hi>
<hi>角乃止鹿金史章宗明昌五年獵於呼齊呼一箭貫䨇  是日獲鹿二百二十賜扈從官有差</hi>　犯樹<lb/>
　償錢<hi>上詳鹿二唐書物南史孫法宗每麕鹿觸網必解放之償以錢  後忽苦頭瘡夜有女人至云</hi>
<hi>我是天使來相謝取牛糞煑傅之即驗一傅便差一境賴之</hi>　放麑　射母<hi>孟孫獵得麑使</hi>
<hi>秦西巴載之持歸其母隨之秦西巴弗忍而與之孟孫大怒逐之居三月復召以為子傅曰夫不忍於麑又且</hi>
<hi>忍吾子乎故云放麑違命推其仁可以託國即宣驗記呉唐春日將兒出射獵遇麀鹿將麑唐射麑  死鹿母</hi>
<hi>驚還悲鳴唐伏於草中致麑淨地鹿母復來唐又射其母應弦而倒至前塲又逢一鹿上弩將射忽箭發反激</hi>
<pb n="KR3k0055_WYG_435-41a"/>
<hi>其子唐擲弩抱兒撫膺而哭聞空中呼曰吳唐鹿之愛子與汝何異唐驚聽不知所在</hi>　懷符<lb/>
投書<hi>古今注漢明帝時七星鹿出荆州江陵兩角之間有道家七星符  范梈詩山田鹿下投書去</hi>
隨車　入畫<hi>漢書鄭𢎞白鹿隨車宏怪問主簿黄國賀曰三公車畫作鹿明府當為宰相後果為</hi>
<hi>太尉鹿宋崇寧間秘閣有李賛華畫千角  圗賛華遼東丹王歸唐者</hi>　角蒼　尾促<hi>上見</hi>
<hi>韋應物詩尾張籍詩雙角芟芟  促促</hi>　號山　飲泉<hi>杜甫詩號山無定鹿  賈島詩條峰</hi>
<hi>五老勢相連此鹿來從若個邊别有野麋人不見一生長飲白雲泉</hi>　兩頭　千角<lb/>
　　鹿四<lb/>
原游姑蘇<hi>子胥曰吾見麋鹿游姑蘇臺言呉亡也</hi>　游上林<hi>古詩白鹿游上林</hi>
<pb n="KR3k0055_WYG_435-41b"/>
増鹿市<hi>圗經蜀郡頤磨山有穴如磨之口故名髙七百二十丈崖巖直峭有平地百餘歩坦然方正諸</hi>
<hi>山之鹿一日一聚其中號曰鹿市</hi>　鹿洞<hi>唐李渤與兄渉俱隱廬山嘗養一白鹿名其山為白鹿洞</hi>
　鹿王<hi>震澤事苑楚王獵於震澤遇羣鹿約千餘王令諸軍張兩翼驅羣鹿入一大谷中谷無他道王</hi>
<hi>將令弓弩並發期盡殪之忽一大鹿突圍而走至王前跽而人言曰我鹿王也今者與其族類盡困於此谷中</hi>
<hi>大王如盡取之則我之族絶滅無遺類矣願大王憫而釋之願自今日日獻一鹿則大王可長享而我等不至</hi>
<hi>殱絶也王異之遂命開道縱之大鹿遂跳躍以往鳴以呼其羣整行而出入大山去自是日有一死鹿置王所</hi>
<hi>獵處僅三年王崩遂止山傍人奇其事為立廟為鹿王廟</hi>　鹿仙<hi>辛孟年七十與麋鹿同羣人稱鹿仙</hi>
　鹿孃<hi>述異記真山在毘陵梁時有村人韓文秀見一鹿產一女在地既長與凡女有異遂為女冠梁</hi>
<pb n="KR3k0055_WYG_435-42a"/>
<hi>武帝為别立一觀號曰鹿孃</hi>　黒鹿<hi>漢成帝時中山人得黒鹿烹之骨皆黒色仙者說黒鹿為脯食</hi>
<hi>之壽二千歳</hi>　赤鹿<hi>寰中記張掖南山一名天山一名雪山出赤鹿足短而形大如牛肉千斤</hi>
神鹿<hi>金樓子夏禹之時神鹿行於河水</hi>　仙鹿<hi>酉陽雜俎陸紹弟為盧氏縣尉嘗觀獵遇鹿五</hi>
<hi>六頭見人不驚毛斑如畫獵者言此仙鹿也射之不能傷且復不利陸彊之獵者一發矢鹿帶箭而去及返射</hi>
<hi>者墜崖折左足</hi>　鳴鹿<hi>𤣥都觀老鹿將有客來輒/夜鳴道士每候之無失</hi>　雨鹿<hi>漢成帝末</hi>
<hi>年宫中雨一蒼鹿殺食之味甚美</hi>　瘞鹿<hi>六帖韋詵休沭日登樓見人於囿有所瘞藏訪諸吏曰參</hi>
<hi>軍裴寛居也適有餉鹿者致而去不敢自欺故瘞之詵嗟異妻以女</hi>　銀鹿<hi>呉越王錢瓘年三十無子</hi>
<hi>納妾生𢎞俶夫人慈愛如一嘗置銀鹿帳前坐諸兒於上弄之  又顔魯公家僮名銀鹿</hi>　野鹿<hi>鑑上</hi>
<pb n="KR3k0055_WYG_435-42b"/>
<hi>古民如野鹿</hi>　雪色<hi>杜甫詩射殺林中雪色/鹿前者坐皮因問毛</hi>　銅牌<hi>津陽門詩長生</hi>
<hi>鹿痩垂銅牌</hi>
　　鹿五<lb/>
原詩古詩曰白鹿乃在上林西苑中射工尚復得白鹿<lb/>
脯腊之黄鵠摩天極髙飛後宫尚得烹煑之　増唐李<lb/>
嶠鹿詩曰涿野聞中冀秦原闢帝畿柰花開舊苑苹葉<lb/>
靄前詩道士乗仙日先生折角時方懷丈夫志抗首别<lb/>
心期　韋應物虞獲子鹿詩序虞獲子鹿憫園鹿也遭<lb/>
<pb n="KR3k0055_WYG_435-43a"/>
虞之機張見畜於人不得遂其天性焉詩曰虞獲子鹿<lb/>
畜之城陬園有美草池有清流但見蹶蹶亦聞呦呦誰<lb/>
知其思巖谷云游　又述園鹿詩曰野性本難畜翫習<lb/>
亦逾年麑斑始力直麚角已蒼然仰首嚼園柳俯身飲<lb/>
清泉見人若閑暇蹶起忽低騫兹獸有髙貌凡類寧比<lb/>
肩不得游山澤跼促誠可憐　施肩吾山中翫白鹿詩<lb/>
曰繞洞尋花日易銷人間無路得相招呦呦白鹿毛如<lb/>
雪蹋在桃花過石橋　皮日休鹿亭詩曰鹿羣多此住<lb/>
<pb n="KR3k0055_WYG_435-43b"/>
因搆白雲楣待侣傍花久引麛穿竹遲經時踣玉澗盡<lb/>
日嗅金芝爲在石窗下成仙不自知　宋歐陽修馴鹿<lb/>
詩曰朝渴飲清池暮飽眠深柵慚愧主人恩自非殺身<lb/>
難報德主人施恩不待報哀爾胡為網羅獲南山藹藹<lb/>
動春陽吾欲縱爾山之傍巖崖雪盡飛泉溜澗谷風吹<lb/>
百草香飲泉嚙草當逺去山後山前射生户　蘇軾仙<lb/>
都山鹿詩曰日月何促促塵世苦局束仙子去無踪故<lb/>
山遺白鹿仙人已去鹿無家孤棲悵望層城霞至今聞<lb/>
<pb n="KR3k0055_WYG_435-44a"/>
有游洞客夜來江市呌平沙長松千樹風蕭瑟仙客去<lb/>
人無咫尺夜鳴白鹿安在哉滿山青艸無行迹　蘇轍<lb/>
白鹿詩曰白鹿何年養驚猜未肯馴軒除非本性飲食<lb/>
彊依人列影氷浮水飛毛雪灑塵獨游應已倦忽見乍<lb/>
凝神野色明幽歩煙蕪薦臥身異姿人共愛清意爾誰<lb/>
親日暖山苖熟風㣲澗草春何緣解韁縶奔放任天真<lb/>
增賦漢公孫詭文鹿賦曰麀鹿濯濯來我槐庭食我槐<lb/>
葉懷我德聲質如緗縟文如素綦呦呦相召小雅之詩<lb/>
<pb n="KR3k0055_WYG_435-44b"/>
歎丘山之比歳逢梁王於一時　原唐虞世南白鹿賦<lb/>
曰惟皇王之盛烈表帝德之休符有金方之瑞獸乃曜<lb/>
質於名都既馴洽於郊甸亦騰倚於山隅素毳呈彩霜<lb/>
毫應圗宴嘉賔於雅什偶仙客於天衢故能著美祥瑞<lb/>
流名典謨　増呂温由鹿賦曰養非玩物用有深意命<lb/>
曰由鹿俾陷其類凉秋八月爽景清氣羈致山阿縻於<lb/>
蹊遂設伏以待翳叢而伺同氣相求誘之孔易將必慕<lb/>
侶豈云貪餌呦呦和鳴麌麌狎至彼冺慮於猜信此無<lb/>
<pb n="KR3k0055_WYG_435-45a"/>
情於誠偽孰是倉卒禍發所忽望林巒兮非逺顧町疃<lb/>
兮未滅風號澤而北迅日掩山而西没走駭侣於巖畔<lb/>
呌饑麛於澗月<lb/>
原頌呉薛綜白鹿頌曰皎皎白鹿體質馴良其質皓曜<lb/>
如鴻如霜<lb/>
原序晉袁山松白鹿詩序曰荆門山臨江皆絶壁峭峙<lb/>
壁立百餘丈亘帶激流禽獸所不能履比岸有一白鹿<lb/>
泅過江行人見之乗力競逐謂至山下必得鹿忽然若<lb/>
<pb n="KR3k0055_WYG_435-45b"/>
飛超岡而去於今此壁謂之白鹿<lb/>
原表魏曹植獵表曰於七月伏鹿鳴麀四月五月射雉<lb/>
之際此正獵樂之時　晉殷仲堪上白鹿表曰巴陵縣<lb/>
清水山得白鹿一頭白者正色鹿者景福嘉義　増唐<lb/>
令狐楚賀白鹿表曰懿此異獸挺兹奇表在嶠山之側<lb/>
宛是隨仙來魏闕之前如將率舞<lb/>
原牋宋孝武帝在彭城參佐慶獲白鹿牋曰伏承獲白<lb/>
鹿於彭城之東山皓質玉映育性馴和<lb/>
<pb n="KR3k0055_WYG_435-46a"/>
　　麋一<lb/>
原麗龜　解角<hi>左傳晉鮑癸逐楚樂伯樂伯射麋麗龜以獻癸癸乃止  月令仲冬麋解角</hi>
　増喜音　善迷<hi>陸佃云麋喜音聲故白虎通熊為獸巧猛麋為獸迷惑  天子射熊諸侯</hi>
<hi>射麋</hi>　觸犀　狎犬<hi>太𤣥經童麋觸犀之柳宗元文臨江之人畋得麋麑畜  入門羣犬垂涎</hi>
<hi>揚尾皆來其人怒怛之自是日抱就犬習之使勿動稍使與之戲積久犬皆如人意麋麑稍大忘已之麋也以</hi>
<hi>為犬良我友抵觸偃仆益狎犬畏主人與之俯仰甚善然時啖其舌三年麋出門見外犬在道甚衆走欲與為</hi>
<hi>戲外犬見而喜且怒共殺食之狼藉道上麋至死不悟</hi>　負子　觸寇<hi>秦州志海陵沿海洲</hi>
<hi>上蘆葦無際羣麋馬大迅走人欲捕之雖麋不獲蓋常兩兩並負其子而行  史記始皇欲大苑囿優旃曰善</hi>
<pb n="KR3k0055_WYG_435-46b"/>
<hi>多縱禽獸於中寇從東方來使麋鹿觸之足矣始皇乃止</hi>
　　麋二<lb/>
原蒙虎皮<hi>史若使澤中之麋䝉虎皮人攻必虎也</hi>　乞麋角<hi>北齊河間守崔謀恃弟暹</hi>
<hi>勢從李繪乞麋角翎羽繪答書曰翎有六羽飛則冲天麋有四足走則入澤下官手足遲鈍不能追飛捉走以</hi>
<hi>事侫人</hi>　滎澤見六<hi>傳楚潘黨逐晉魏錡及滎澤見六麋錡射以獻黨黨乃不逐也</hi>　逢<lb/>
澤有介<hi>傳迹人來告曰逢澤有介麋焉</hi>　多<hi>春秋莊八年多麋/注麋多則害五穀</hi>　瑞<hi>魏略</hi>
<hi>文帝將受禪有白麋見</hi>　増澤獸<hi>傳澤有介麋方言云物無偶曰特獸無偶曰介</hi>　隂獸<lb/>
<hi>□雅月令仲夏鹿角解仲冬麋角解說者以為鹿角者挾隂之陽也故應隂而隕角麋角者挾陽之隂也故應</hi>
<pb n="KR3k0055_WYG_435-47a"/>
<hi>陽而隕角</hi>　黠獸<hi>楚策山澤之獸無黠於麋麋知獵者張網前而驅已也因還走而冒人獵者知其詐</hi>
<hi>偽舉網而進之麋因得矣</hi>　跡纒<hi>埤雅麋性迷惑故/其跡纒而不解</hi>　脩角<hi>文粹招北客文</hi>
<hi>曰巨麋如牛脩角如劒</hi>　麋有四目<hi>埤雅淮南子曰孕婦見兔而子缺唇見麋而子四目物有</hi>
<hi>似然而不然者麋有四目其二夜目也類從所謂目下有竅夜即能視者是也</hi>　麋茸補陽<hi>埤雅</hi>
<hi>凡含血之物肉差易長其次角難長最後骨難長惟麋角自生至堅無兩月之久大者乃重二十餘斤其堅如</hi>
<hi>石計一日夜湏生數兩凡骨之生長神速無過於此此骨肉之至强者所以能補骨血強精髓也麋茸利補陽</hi>
<hi>鹿茸利補隂</hi>　逐麋<hi>鬻子使臣捕獸逐麋則已老矣坐策問事臣尚少也文王師事之</hi>　麋<lb/>
畯<hi>博物志南方麋千百為羣食澤草踐處成泥名曰麋畯人因耕穫之猶鹿所息處謂之鹿場也</hi>　麋<lb/>
<pb n="KR3k0055_WYG_435-47b"/>
襪<hi>本草麋皮作襪治脚氣</hi>　爾為羣<hi>杜甫詩荆扉對麋鹿應共爾為羣</hi>　何事驚<lb/>
<hi>杜甫詩機心忘已久何事驚麋鹿</hi>
　　麈一<lb/>
増埤雅曰麈如鹿而大其尾辟塵取置帛中能令歳久<lb/>
紅色不黦以拂氊則不蠧　名苑曰鹿之大者麈羣鹿<lb/>
隨之視麈尾所轉為凖於文從鹿從主古之談者揮焉<lb/>
取諸此也　華陽國志曰郪縣宣君山出麈尾謂之荒<lb/>
鹿　搜神記曰馮乗虞蕩夜獵見一大麈射之麈便云<lb/>
<pb n="KR3k0055_WYG_435-48a"/>
虞蕩汝射殺我耶明晨得一麈而入即時蕩死　蜀都<lb/>
賦曰屠麖麋剪旄麈<lb/>
　　麈二<lb/>
増捉柄　驅車<hi>晉書王衍每捉玉柄麈尾與手同色妻世說新語王導妻妬悍導私置妾媵</hi>
<hi>知之率婢數十窮索導倉皇走以長柄麈尾驅犢車</hi>
　　麞一<lb/>
原春秋運斗樞曰樞星散為麞　說文曰麕麞也　爾<lb/>
雅曰麕牡麌牝麜<hi>音栗</hi>其子麆<hi>音/助</hi>其迹解絶有力豜<hi>音肩</hi>
<pb n="KR3k0055_WYG_435-48b"/>
増本草釋名曰獵人舞采則麞麋忭視麞喜文章故字<lb/>
從章又喜聚散故又名麕囷圎倉也<hi>國語市無赤米而囷鹿空虚</hi>其<lb/>
大者曰麃古語云四足之美有麃是矣　埤雅曰麞性<lb/>
善驚故從章吳越春秋章者傽偟也蓋鹿皆健駭而麞<lb/>
性尤怯飲水見影輒奔粗豪者食其肝心便即小膽<lb/>
本草集解曰麞秋冬居山春夏居澤似鹿而小無角黄<lb/>
黒色大者不過二三十斤雄者有牙出口外俗稱牙麞<lb/>
其皮細軟勝於鹿皮夏月毛毨而皮厚冬月毛多而皮<lb/>
<pb n="KR3k0055_WYG_435-49a"/>
薄也符瑞志有銀麞白色云王者刑罰中理則出　李<lb/>
衛公說道書中言麞無魂故可食陶隱居云麞鹿非辰<lb/>
屬又八卦無主即生死無尤故道家以為脯　本草發<lb/>
明曰麞肉同麋肉釀酒良道家以其肉供養名為白脯<lb/>
<hi>陶𢎞景曰俗云白肉是麞其膽白</hi>　原毛詩曰野有死麕惡無禮也<lb/>
吕氏春秋曰使麕疾走馬弗及也而得之者時顧也<lb/>
增古今注曰鹿有角而不能觸麞有牙而不能噬　原<lb/>
穆天子傳曰天子賜曹奴之鹿白銀之麕<hi>今地中得玉勝金犬即古</hi>
<pb n="KR3k0055_WYG_435-49b"/>
<hi>路夷狄貢</hi>　晉起居注曰咸寧中白麞見魏郡後諸州各送<lb/>
白麞　晉中興書曰中興所在獻白麕　建武故事曰<lb/>
咸和六年計貢合集於樂堂有野麕走至堂前左右逐<lb/>
之於池中而獲之焉　增南史曹景宗曰我昔騎快馬<lb/>
如龍拓弓弦作霹靂聲箭作餓鴞呌逐麞數肋射之此<lb/>
樂使人忘死　原蕭廣濟孝子傳曰蕭國遭䘮有鵠游<lb/>
於庭至暮而去麞暮入其門與犬馬旅至旦而去　增<lb/>
職林曰李林甫作手書慶人得子曰聞有弄麞之喜客<lb/>
<pb n="KR3k0055_WYG_435-50a"/>
視之掩口<hi>東坡詩云甚欲去為湯餅客却愁錯寫弄麞書</hi>　遼史禮志曰皇帝<lb/>
親征將行牝牡麃各一為□祭　金史曰宗雄甞走馬<lb/>
射三麞已中其二復彎弓馬蹶躍而下控弦如故遂彀<lb/>
滿歩射獲之<lb/>
　　麞二<lb/>
原詩魏文帝詩曰巾車出鄴宫校獵東橋津重置施密<lb/>
網䍐罼飄如雲彎弓忽髙馳一發連䨇麕　宋陳與義<lb/>
題易元吉畫麞詩曰紛紛騎馬塵及腹名利之窟爭馳<lb/>
<pb n="KR3k0055_WYG_435-50b"/>
逐眼明見此山中吏怪底吾廬有林谷雌雄相對目炯<lb/>
炯意閑不受榮與辱掇皮皆真豈自知坐令猫犬羞僮<lb/>
僕我不是李衛公欺爾無魂規爾肉又不是曹將軍數<lb/>
肋射爾不遺鏃明窗無塵簾有香與爾共此春日長戲<lb/>
弄竹枝聊卒歳不羡晉宫車下羊<lb/>
原表晉王述上白麞表曰所領阮藻之江寧縣界得白<lb/>
麞一頭毛色潔素於其類信斯誠嘉祥也<lb/>
原啓陳徐陵謝賚麕啓曰臣昨既陪羽獵仍宴上林固<lb/>
<pb n="KR3k0055_WYG_435-51a"/>
謝長卿之文彌慙子雲之賦預割仙禽已同監浦頻䝉<lb/>
大臠更異梁王詰旦歸來猶為飽飫虞衡所獻復降命<lb/>
恩賜細君以為歡非屠門而大嚼<lb/>
　　麂<lb/>
增麂大麕一作<graphic n="KR1393" url="https://raw.githubusercontent.com/kanripo/KR-Gaiji/master/images/KR1393.png" mimeType="image/png"/>毛長狗足好作聲其大者名麖　本<lb/>
草釋名曰<graphic n="KR1393" url="https://raw.githubusercontent.com/kanripo/KR-Gaiji/master/images/KR1393.png" mimeType="image/png"/>味甘旨故從旨又字說云山中有鹿麂必<lb/>
鳴以告其聲几几然故曰麂　本草集解曰麂麞屬而<lb/>
小於麞其口兩邊有長牙好鬭其皮為第一無出其右<lb/>
<pb n="KR3k0055_WYG_435-51b"/>
者但皮多牙傷痕其聲如擊鼔鈸　又曰麂居大山中<lb/>
牡者有短角黧色豹脚脚矮而力勁喜跳越其行草莾<lb/>
但循一徑皮極細膩鞾韈珍之符瑞志有銀麂白色今<lb/>
施州山中出一種紅麂紅色　山海經曰女几之山多<lb/>
麖麂　淵覽曰鹿食龜麂食蛇　五色線曰葛仙翁憑<lb/>
桐木几於女几山學仙得道後几化為三足白麂時出<lb/>
於山上<lb/>
增詩唐杜甫麂詩曰永與清溪别䝉將玉饌俱無才逐<lb/>
<pb n="KR3k0055_WYG_435-52a"/>
仙隱不敢恨庖厨亂世輕全物微聲及禍軀衣冠兼盜<lb/>
賊饕餮用斯須<lb/>
　　麝一<lb/>
增本草釋名曰麝之香氣逺射故謂之麝或云射父其<lb/>
形似麞故俗呼香麞梵書謂麝香曰莫訶婆伽　陶隱<lb/>
居曰麝常食柏葉及噉蛇夏月食蛇多至寒香滿入春<lb/>
臍内急痛自以足剔出置尿溺内覆之皆有常處與象<lb/>
之藏齒犀之藏角皆自珍其貨也人得之者此香絶勝<lb/>
<pb n="KR3k0055_WYG_435-52b"/>
非但香且辟惡　麝如小鹿有香其文從鹿從射虎豹<lb/>
之文來田貍麝之香來射則其皮與臍之為累也今商<lb/>
汝山中甚多所遺糞甞就一雖逺逐食必還走其地不<lb/>
敢遺跡他所慮為人所獲人反以是迹其所在必掩羣<lb/>
而取之蓋麝絶愛其香每為人所廹逐勢且急即自投<lb/>
髙巖舉爪剔出其香就縶且死猶拱四足保其臍　本<lb/>
草集解曰麝香聚處逺近草木不生或焦黄今人帶香<lb/>
入園林則𤓰果皆不實是其驗也　又曰麝居山麞居<lb/>
<pb n="KR3k0055_WYG_435-53a"/>
　澤以此為别　又曰麝第一生香名遺香乃麝自剔出<lb/>
　者然極難得價同明珠其次臍香乃捕得殺取之其三<lb/>
　心結香乃見大獸捕逐驚畏失心狂者墜死人有得之<lb/>
　破心見血流出脾上作乾血塊　荆山有逐麝者麝急<lb/>
　則抉其臍投諸莾逐者趨焉麝因得以逸令尹子文聞<lb/>
　之曰是獸也而人有弗如之者以賄亡其身及其家何<lb/>
　其智之不如麝耶　天寶中獲水麝臍香皆水也每以<lb/>
　針刺取之香倍肉麝<lb/>
<pb n="KR3k0055_WYG_435-53b"/>
　　　麝二<lb/>
　増投巖　食柏<hi>李商隱詩投巖麝自香而養生論蝨處頭而黒麝食柏  香</hi>　懷香<lb/>
　<hi>呉筠賦麝懷香而賈害狙伐巧以招射</hi>　采香<hi>許渾詩尋麝採生香</hi>
　<lb/>
　<lb/>
　<lb/>
　<lb/>
御定淵鑑類函卷四百三十<lb/>
</p>
<p>
</p>
  </div>
</body>
</text>
</TEI>
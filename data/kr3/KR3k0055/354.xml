<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_354-1a"/>
　欽定四庫全書<lb/>
御定淵鑑類函卷三百四十九<lb/>
　　居處部十<hi>臺藏壇管庭附庫      鑰</hi>
　　　臺一<lb/>
　原劉熈釋名曰臺持也言築土堅髙能自勝持也　爾<lb/>
　雅曰四方而髙曰臺<hi>積土四方者</hi>　增毛詩曰經始靈臺經<lb/>
　之營之　又曰新臺有泚河永瀰瀰　原五經異義曰<lb/>
　天子有三臺靈臺以觀天文時臺以觀四時施化囿臺<lb/>
<pb n="KR3k0055_WYG_354-1b"/>
　以觀鳥獸魚鱉諸侯卑不得觀天文無靈臺但有時臺<lb/>
　囿臺也　禮統曰夏為清臺商為神臺周為靈臺　老<lb/>
　子曰九層之臺起于累土　增神鑿度曰庖羲氏建治<lb/>
　于宛墟國宋陳留縣有八卦臺　史記曰趙武靈王建<lb/>
　聚臺于邯鄲　又曰淮南王安立思仙臺　原又曰漢<lb/>
　武帝起柏梁臺髙數十丈　增又曰濟隂郡城陽有堯<lb/>
　靈臺　後漢書曰尚書為中臺御史為憲臺謁者為外<lb/>
　臺　東京記曰兖州有娥皇女英臺　原三輔故事曰<lb/>
<pb n="KR3k0055_WYG_354-2a"/>
龍臺髙六丈去豐水縣五里　三輔宫殿簿曰長樂宫<lb/>
有臨華臺神仙臺　楊龍驤洛陽記曰凌雲臺髙二十<lb/>
三丈登之見孟津　增黄圗曰酸棗城西有韓王望臺<lb/>
　地理志曰北郡有之回臺　魏志曰建安十五年作<lb/>
金虎臺又作氷井臺　原又曰黄初六年築東廵臺七<lb/>
年築九華臺　晉宫闕名曰鄴有銅爵臺織室臺　增<lb/>
又曰晉有崇天臺　原鄴中記曰鄴城西北立臺皆因<lb/>
城為基趾中央名銅雀臺北則冰井臺　增述異記曰<lb/>
<pb n="KR3k0055_WYG_354-2b"/>
㑹稽山中都郭門古宫存焉宫前有堯臺舜館　宋史<lb/>
曰太平興國二年築講武臺于城西之楊村　又曰慶<lb/>
元四年秘書省築渾儀臺髙二丈一尺　實錄曰景泰<lb/>
元年築東直門外望京村墩臺　尚書曰散鹿臺之財<lb/>
　子虚賦曰靈王遊于雲夢之中息于荆臺之上　上<lb/>
林賦曰累臺增成　甘泉賦曰洪臺獨出　思𤣥賦曰<lb/>
聘王母于銀臺　長門賦曰覽曲臺之央央　文選曰<lb/>
綴平臺之逸響<lb/>
<pb n="KR3k0055_WYG_354-3a"/>
　　臺二<lb/>
原左𫝊曰夏后啓有鈞臺之饗　歸藏曰昔者夏后啓<lb/>
筮享神于晉之墟為作璿臺于水之陽　又曰享神于<lb/>
大陵而上鈞臺　增淮南子曰夏桀之時容臺振而掩<lb/>
覆　新序曰周文王作靈臺及于池沼澤及枯骨　晉<lb/>
束晳汲冢書抄云周武王親禽受于南單之臺　列子<lb/>
曰穆王時西極之國有化人來以王之宫室卑陋而不<lb/>
可處王乃為之改築土木之功赭堊之色無遺巧王府<lb/>
<pb n="KR3k0055_WYG_354-3b"/>
為虚而臺始成其髙千仭臨終南山之上號曰中天之<lb/>
臺　原穆天子𫝊曰盛姬盛伯之子也<hi>盛國名</hi>天子賜之<lb/>
土姬之長乃為之臺是曰重璧之臺　山海經曰王母<lb/>
之山有軒轅臺射者不敢西向畏軒轅之臺　增拾遺<lb/>
記曰昭王時廣延國來獻善舞者二人一名旋娟一名<lb/>
提謨王登崇霞之臺乃召二人處之　述征記曰周靈<lb/>
王二十三年起昆明之臺一名宣昭之臺聚天下異木<lb/>
神工篩水精為泥臺髙百丈升之以望雲色時有萇𢎞<lb/>
<pb n="KR3k0055_WYG_354-4a"/>
能招致神異王登臺忽見二人乗空而至乗游飛之輦<lb/>
駕以青螭其衣皆縫緝毛羽王即迎之上席時天下大<lb/>
旱地裂木燃一人先唱能為雪霜引氣一噴則雲起雪<lb/>
飛坐者皆口禁井池冰堅可啄又設狐腋素裘紫羆大<lb/>
褥是西域所至施于䑓上又一人以指彈席上而暄風<lb/>
入室裘褥皆棄臺下　左𫝊曰僖公五年春王正月辛<lb/>
亥朔日南至公既視朔遂登觀臺以望而書禮也　列<lb/>
仙𫝊曰簫史者秦穆公時人善吹簫能致孔雀白鵠穆<lb/>
<pb n="KR3k0055_WYG_354-4b"/>
公有女字弄玉好之公以妻焉遂教弄玉作鳳鳴居數<lb/>
十年吹簫似鳳聲鳳凰來止其屋為作鳳臺夫婦止其<lb/>
上數年皆隨鳳飛去秦為作鳳女祠于雍宫時聞簫聲<lb/>
焉　史記曰晉平公置酒于施恵之臺　說苑曰晉平<lb/>
公使叔向聘于吳吳人栻舟以逆之左五百人右五百<lb/>
人有繡衣而豹裘者有錦衣而狐裘者叔向歸以吿平<lb/>
公平公曰吳其亾乎奚以敬舟奚以敬民叔向對曰君<lb/>
為馳底之臺上可以發千兵下可以陳鼓鐘諸侯聞君<lb/>
<pb n="KR3k0055_WYG_354-5a"/>
者亦曰奚以敬臺奚以敬民所敬皆異也于是平公乃<lb/>
罷臺　原陳留風俗𫝊曰浚儀有師曠倉頡城城上有<lb/>
列仙吹臺　增拾遺記曰晉文公焚林以求介子推有<lb/>
白鴉遶煙而噪或集子推側火不能焚晉人嘉之起一<lb/>
髙臺名思煙臺　韓詩外𫝊曰景公使人于楚楚王與<lb/>
之上九重之臺顧使者曰齊有臺若此乎使者曰吾君<lb/>
有治位之坐土階三等茅茨不剪樸椽不斵者猶以為<lb/>
為之者勞居之者泰吾君惡有臺若此者于是楚王蓋<lb/>
<pb n="KR3k0055_WYG_354-5b"/>
悒如也　說苑曰齊威王游于瑤臺成侯卿來奏事從<lb/>
車羅綺甚衆王望之謂左右曰來者何為者也左右曰<lb/>
成侯卿也王曰國至貧也何出之盛也　原王孫子曰<lb/>
昔衛靈公坐重華之臺侍御數百隨珠照日羅衣從風<lb/>
　增述征記曰燕昭王二年海人乗霞舟以雕壺盛數<lb/>
斗膏以獻王王坐通雲臺亦云通霞之臺以龍膏為燈<lb/>
光耀百里煙色丹紫國人望之咸言瑞光也遥拜之燈<lb/>
以火浣布為纒山西有照石去石十里見人物之影如<lb/>
<pb n="KR3k0055_WYG_354-6a"/>
鏡焉碎石片片皆能照人而廣方一丈則重一兩昭王<lb/>
舂此石于泥泥于通霞之臺與西王母游居此臺上常<lb/>
有鐘鼓琴瑟之鳴神光照耀如日月之出臺左右種恒<lb/>
春之𣗳葉如蓮花芬芳似桂花隨四時之色　述異記<lb/>
曰燕昭為郭隗築臺今在幽州燕王故城中土人呼之<lb/>
為賢士臺亦謂之招賢臺　原左傳曰楚子成章華之<lb/>
臺以與諸侯落之　賈子曰翟王使使者之楚楚王欲<lb/>
誇之饗客章華之臺三休乃至于上　增家語曰楚王<lb/>
<pb n="KR3k0055_WYG_354-6b"/>
將遊荆臺司馬子期諫王怒之令尹子西駕于殿下曰<lb/>
今荆臺之觀不可失也王喜拊子西之背曰與子同樂<lb/>
之矣子西歩馬十里引轡而止曰夫子期者忠臣也而<lb/>
臣者䛕臣也願王賞忠而誅䛕也王曰善乃還　說苑<lb/>
曰楚荘王築層臺延石千里延壤百里大臣諫者七十<lb/>
二人皆死諸御巳曰土負水者平木負繩者正君受諫<lb/>
者聖因歴陳天子諸侯不尊賢用諫身死國亡之事遂<lb/>
趨而出楚王遽而追之曰巳子反矣吾將用子之諫明<lb/>
<pb n="KR3k0055_WYG_354-7a"/>
日遂觧層臺而罷民楚人歌曰薪乎萊乎無諸御巳訖<lb/>
無子乎萊乎薪乎無諸御巳訖無人乎　英華集曰九<lb/>
思臺楚莊王樊姬墓也一名九里臺　淮南子曰令尹<lb/>
子佩請飲莊王莊王許諾子佩䟽揖北面立于殿下曰<lb/>
昔者君王許之今不果往意者臣有罪乎莊王曰吾聞<lb/>
子具于強臺強臺者南望料山以臨方皇左江而右淮<lb/>
其樂忘死若吾薄徳之人不可以當此樂也恐留而不<lb/>
能反　原陸賈新語曰楚靈王作乾谿之臺五百仞之<lb/>
<pb n="KR3k0055_WYG_354-7b"/>
髙欲登浮雲窺天文　增子虚賦曰楚王乃登雲陽之<lb/>
臺孟康云雲夢髙唐之臺宋玉所賦者言其髙出雲之<lb/>
陽也　列女𫝊曰貞姜者楚昭王夫人也王出遊留夫<lb/>
人漸臺之上而去王聞江水大至使使者迎夫人忘持<lb/>
其符使者至請夫人夫人不去于是使者取符則水大<lb/>
至臺崩夫人流而死　原吳地記曰吳王闔閭十一年<lb/>
起臺于姑蘇山因山為名西向去國三十五里春夏遊<lb/>
焉後夫差復髙而飾之越伐吳遂見焚太史公云余登<lb/>
<pb n="KR3k0055_WYG_354-8a"/>
姑蘇望五湖五湖去此臺二十五里　增史記曰勾踐<lb/>
二十五年徙都瑯琊立觀臺以望東海　吳越春秋曰<lb/>
范蠡于東武山起游臺其上東南為司馬臺立層樓冠<lb/>
其山巅以為靈臺起離宫于淮陽中宿臺在于髙平篤<lb/>
臺在于成丘苑于樂野燕臺在于石室齊臺在于襟山<lb/>
勾踐之出游也休息食于令㕑　魏策曰梁恵王觴諸<lb/>
侯于范臺酒酣請魯君舉觴魯君擇言曰昔者楚王登<lb/>
強臺而望崩山左江而右湖以臨彷徨其樂忘死遂盟<lb/>
<pb n="KR3k0055_WYG_354-8b"/>
強臺而弗登曰後世必有以髙臺陂池亡其國者今主<lb/>
君前夾林而後蘭臺強臺之樂也可無戒歟　原新序<lb/>
曰魏襄王將欲為中天之臺許綰負鍤而入曰聞大王<lb/>
將為中天之臺願加一力臣聞天與地相去萬九千里<lb/>
其趾當方一千里盡王之地不足以為臺趾王黙然罷<lb/>
築者　吕氏春秋曰有娀氏有二佚女為九成臺飲食<lb/>
必以鼓　增東京記曰魏硯子臺云是張儀家似硯也<lb/>
　史記曰始皇作瑯琊臺刻石頌徳　原伏琛齊地記<lb/>
<pb n="KR3k0055_WYG_354-9a"/>
曰秦始皇二十八年至瑯琊大樂之留三月作瑯琊臺<lb/>
臺亦孤山也然髙顯出于衆山之上　史記曰寡婦清<lb/>
其先得丹穴而擅其利數葉家亦不訾清寡婦也能守<lb/>
其業用財自衛不見犯秦始皇以為貞婦而客之為女<lb/>
築懐清臺　增三齊畧記曰鬲城東南有蒲臺髙八丈<lb/>
秦始皇東遊海上于臺下縈蒲繋馬夾道數百歩到今<lb/>
蒲生縈委猶若有繫狀蒲似水楊而勁堪為箭　闗輔<lb/>
記曰建章宫北有涼風臺積水為樓長樂宫有魚池臺<lb/>
<pb n="KR3k0055_WYG_354-9b"/>
酒池臺始皇造又有著室臺鬭雞走狗臺韓信射臺又<lb/>
未央有果臺東西山二臺未央宫有鈎弋臺通靈臺望<lb/>
鵠臺眺蟾臺桂臺商臺避風臺　原漢書曰文帝嘗欲<lb/>
作露臺召工計之直百金曰百金中民十家之産吾奉<lb/>
先帝宫室常恐羞之何以臺為　增又曰文帝嘗夢欲<lb/>
上天不能有一黄頭郎推上天覺而之漸臺以夢中陰<lb/>
自求推者即見鄧通夢中所見也　原嵩髙山記曰山<lb/>
有玉女臺云漢武帝見三仙玉女因以名臺　增戴延<lb/>
<pb n="KR3k0055_WYG_354-10a"/>
之西征記曰嵩中嶽也東謂太室西謂少室相去十七<lb/>
里嵩髙總名也武帝作登仙臺在少室山下　又曰揚<lb/>
州雷陂有臺髙二丈南兖州記云即吴王濞之釣臺也<lb/>
　史記曰漢武帝元封二年公孫卿言于帝曰仙人好<lb/>
樓居帝乃使卿持節候神作通天臺髙三十丈雷雨悉<lb/>
在其下　洞冥記曰武帝起招仙之臺于明庭之北明<lb/>
庭宫者其臺之别名也于臺上撞碧玉之鐘挂懸黎之<lb/>
磬吹霜條之箎唱來雲依日之曲使臺下聼而不聞歌<lb/>
<pb n="KR3k0055_WYG_354-10b"/>
管之聲　又曰神明臺祀仙人處有銅仙舒掌捧雲表<lb/>
之露　漢武内𫝊曰鈎弋夫人卒既殯尸香聞十餘里<lb/>
因𦵏之雲陵帝甚哀悼又疑其非常人乃發冢開視棺<lb/>
無屍唯衣履存焉乃起通靈臺于甘泉常有青鳥集臺<lb/>
上往來至宣帝時乃止　飛燕外𫝊曰成帝于太液池<lb/>
中起為瀛洲臺榭髙四十尺帝御流波文縠無縫衫趙<lb/>
后衣南越所貢雲英紫裠碧瓊輕綃廣榭上后歌舞歸<lb/>
風送逺之曲帝以文犀撃玉甌令后所愛侍女馮無方<lb/>
<pb n="KR3k0055_WYG_354-11a"/>
吹笙以倚后歌　後漢書曰永平初以馬援女立為皇<lb/>
后顯宗圖畫建武中名臣列將于雲臺以椒房故獨不<lb/>
及援東平王蒼觀圗言于帝曰何不畫伏波像帝笑而<lb/>
不言　漢書曰王允為司徒及遷都闗中允收斂蘭臺<lb/>
石室圗書秘緯要者以從至長安皆分别條上經籍具<lb/>
存允有力焉　又曰建安十五年冬作銅雀臺于鄴十<lb/>
七年春悉召諸子登臺使各為賦臨淄侯植援筆立成<lb/>
　原博物志曰江陵有臺甚大而惟一柱衆梁皆共此<lb/>
<pb n="KR3k0055_WYG_354-11b"/>
柱　廣州記曰尉佗立臺以朝漢室圎基千歩直峭百<lb/>
丈螺道登進頂上三畝朔望升拜號為朝臺　增洞冥<lb/>
記曰山中有韓夫人愁思臺望子陵也　李膺記曰市<lb/>
橋西二百歩得相如舊宅今海安寺有琴臺故墟　兩<lb/>
京記曰東都城有流杯殿在麗春臺北有東西廊南至<lb/>
麗春臺北連𢎞徽殿南頭皆亭子間以山池殿上作漆<lb/>
渠九曲　東京記曰祥符縣西九里有岳臺圗經云昔<lb/>
魏王遥事霍山神築此臺禱于上因以為名　又曰汴<lb/>
<pb n="KR3k0055_WYG_354-12a"/>
城上有列仙吹臺西有牧澤甬道二百里漢梁孝王所<lb/>
造今謂之隄赤城東有繁臺本吹臺也云蒼頡師子野<lb/>
所造後有繁姓居側因名焉西有崇山即顔率云蟬臺<lb/>
之下渉海之上是也　又曰洛州温明臺後漢世祖晝<lb/>
卧于此殿耿弇入造牀下勸帝即位處　原幽明録曰<lb/>
海中有金臺出水百丈結搆巧麗窮盡神工横光巖渚<lb/>
竦曜星漢　戴延之西征記曰官渡臺去青口驛六十<lb/>
里魏武所造也破袁紹于此　增長安志曰姚興集沙<lb/>
<pb n="KR3k0055_WYG_354-12b"/>
門五十餘人有大道者五十人起造浮圗于永貴里立<lb/>
波若臺居須彌山四面有崇巖峻壁珍禽異獸木草精<lb/>
竒仙人佛像俱有人所未聞皆以為希竒　原鄴中記<lb/>
曰西臺髙六十七丈上作銅鳳窗皆銅籠䟽雲母幌日<lb/>
之初出乃流光照耀　增魏畧曰黄初五年文帝東行<lb/>
留郭后于永始臺霖雨城樓多壊有司請移止后曰昔<lb/>
楚昭王出遊貞姜留漸臺江水至使迎而無符不去卒<lb/>
没今帝在逺未有急而移止奈何　述征記曰魏文帝<lb/>
<pb n="KR3k0055_WYG_354-13a"/>
築臺髙四十丈列燭置于臺下名曰燭臺逺望如列星<lb/>
之墜地以處美人薛靈芸焉　又曰魏明帝五年昆明<lb/>
國貢𠻳金鳥帝將此鳥畜于靈禽之園飴以珍珠飲以<lb/>
龜腦鳥常吐金屑如粟鑄之以器服畏霜雪乃起小屋<lb/>
以處之名曰辟寒臺皆用水精為户牖使内外通光而<lb/>
風露恒隔宫人争以鳥所吐之金用飾釵珮謂之辟寒<lb/>
金　又曰吳主以潘夫人為神女每與夫人遊昭宣之<lb/>
臺恣意幸適既盡酣醉吐于玉壺中使侍婢寫于臺下<lb/>
<pb n="KR3k0055_WYG_354-13b"/>
得火齊指環即挂石榴枝上因其處起臺名曰環榴臺<lb/>
　洛陽伽藍記曰千秋門内道北有西遊園園中有凌<lb/>
雲臺即魏文帝所築者臺上有八角井髙祖于此造涼<lb/>
風觀登之逺望目極洛川東有靈芝釣臺累木為之出<lb/>
于海中去地二十丈風生户牖雲起棟梁刻石為鯨魚<lb/>
背負釣臺既如從地踊出又似空中飛下釣臺凡四殿<lb/>
皆有飛閣向靈芝往來三伏之日皇帝在靈芝臺避暑<lb/>
　晉書曰涼張茂築臺約臺周輪八十餘堵其髙九仭<lb/>
<pb n="KR3k0055_WYG_354-14a"/>
武陵人閻曾夜叩門呼曰武公遣我來曰何故勞百姓<lb/>
築臺姑藏令辛巖以曾妖妄請殺之茂曰吾信勞人曾<lb/>
稱先君之令何謂妖乎太府主簿馬魴曰今世難未夷<lb/>
唯當𢎞尚道素不宜勞役崇飾臺榭比年以來轉覺衆<lb/>
務日奢于往每所經營輕違雅度實非士民所望于明<lb/>
公茂曰吾過也命止作役　原益州記曰雁橋東有嚴<lb/>
君平卜處土臺髙數丈也　荆州圖記曰江陵縣東有<lb/>
天井臺飛軒光映背邑面河實郊鄽遊憩之佳處也<lb/>
<pb n="KR3k0055_WYG_354-14b"/>
鄧明徳南康記曰雩都君山上有玉臺方廣數丈周廻<lb/>
盡是白石柱自然石覆如瓦形也四面多松杉遥眺峩<lb/>
峩嚮像羽人之館風雨之後景氣明淨頗聞山上有鼓<lb/>
吹之聲山都木客為舞唱之節　增闗中記曰宫北有<lb/>
井榦臺髙五十丈積木為樓言築累方木轉相交架如<lb/>
榦　類書曰爾雅臺在夷陵州郭璞注爾雅于此　水<lb/>
經注曰固安縣金臺陂東西六十里南北五十歩陂西<lb/>
北有釣臺髙十丈方可四十歩陂北十餘歩有金臺金<lb/>
<pb n="KR3k0055_WYG_354-15a"/>
臺上髙東西八十歩南北加減髙十餘丈昔慕容垂之<lb/>
為范陽也戍之即斯臺也又有小金臺　又曰魏天師<lb/>
道塲東北舊有静輪宫魏神䴥四年造抑亦柏梁之流<lb/>
也臺髙廣超出雲間欲令上延霄漢下絶囂浮　東京<lb/>
記曰夏州朔方郡赫連勃勃僭號築土起珍珠樓中天<lb/>
臺　崔鴻十六國春秋曰赫連勃勃大破南涼傉檀并<lb/>
殺衆數萬以人頭為京觀號髑髏臺　北齊書曰文宣<lb/>
天保九年發丁匠三十萬人營三臺于鄴因其舊業而<lb/>
<pb n="KR3k0055_WYG_354-15b"/>
髙博之大起宫室及遊逸園至是三臺成改銅雀曰金<lb/>
鳳金虎曰聖應冰井曰崇光十一月登三臺御乾象殿<lb/>
朝宴羣臣並命賦詩　成都記曰蠡臺梁孝王所築于<lb/>
兔園中廻道似蠡因名之　太宗實録曰貞觀十九年<lb/>
十月班師次漢武臺餘基三成傍有祠室塋域率顧問<lb/>
侍臣對曰此是燕齊之士為漢武求仙之處其地俯臨<lb/>
大海長瀾接天岸多峻石竒怪之狀帝製文刻于石<lb/>
唐書曰杜甫少與李白齊名嘗從白及髙適過汴酒酣<lb/>
<pb n="KR3k0055_WYG_354-16a"/>
登吹臺慷慨懐古人莫之測　舊紀曰㑹昌五年正月<lb/>
朔敕起望仙臺于南郊壇時道士趙歸真特承恩禮<lb/>
杜陽編曰大中中日本國王子來朝云本國之東三萬<lb/>
里有集真島島上有凝霞臺臺上有手譚池池中生玉<lb/>
碁子不由制度自然黑白分眀　宋史曰雍熙四年内<lb/>
降手札來年有事東郊行籍田禮十月詳定所言舊禮<lb/>
于先農壇東立觀耕臺　又曰慶厯三年上閔雨露立<lb/>
殿廷御衣霑潤戊子雨輔臣稱賀辛卯築欽天臺于禁<lb/>
<pb n="KR3k0055_WYG_354-16b"/>
中　成都記曰望郷臺在明光殿西髙八丈累㙛作道<lb/>
通至臺上登迥眺究觀洛邑暨南望少室亦山丘之秀<lb/>
極也　帝京景物畧曰過沙河二十里至新井庵有松<lb/>
林隂一畝西數里栁林中有臺曰景梁臺土人立以思<lb/>
狄梁公　金臺集曰妝臺李妃所築今在昭明觀後妃<lb/>
嘗與章宗露坐上曰二人土上坐妃應聲曰一月日邊<lb/>
明上大恱　燕都遊覽志曰玉泉山有吕公巖下臨一<lb/>
潭廣丈餘山上有看花臺　歸潛志曰王爵字飛伯少<lb/>
<pb n="KR3k0055_WYG_354-17a"/>
居釣臺潛心述作未嘗輕求人知李欽叔過釣臺得其<lb/>
所著賦及碑大驚遍薦于諸公自此去釣臺遊四方<lb/>
元史曰世祖中統中于麗正門東七里建祭臺設昊天<lb/>
上帝皇地祗位自是國有大典禮皆即南郊告謝　又<lb/>
曰至元五年十月敕二分二至及聖誕節日祭星于司<lb/>
天臺　又曰至元三十一年五月祭紫微星于雲仙臺<lb/>
雲仙臺即今之望日臺　元掖庭記曰九引臺七夕乞<lb/>
巧之所至夕宫女登臺以五綵絲穿九孔針先完者為<lb/>
<pb n="KR3k0055_WYG_354-17b"/>
得巧遲完者為輸巧各出資以贈得巧者　方輿記要<lb/>
曰晾鷹臺在縣西南二十五里髙數丈周一頃元時遊<lb/>
獵多駐于此　明一統志曰釣魚臺在府西花園村臺<lb/>
下有泉涌出滙為池其水至冬不竭金人王爵隠此<lb/>
　　臺三<lb/>
原五仞　九層<hi>說苑曰楚莊王築五仞之臺  下詳前二</hi>　觀天　望月<hi>上詳</hi>
<hi>前二鴨郭子横洞冥記曰武帝升望月臺南端有三  羣飛俄而下臺帝恱之至夕鴨宿臺端</hi>　候日<lb/>
　揆星<hi>趙曄吳越春秋曰范蠡起遊臺于怪山以為靈臺仰視天文候日月之變怪  白虎通曰天子</hi>
<pb n="KR3k0055_WYG_354-18a"/>
<hi>立靈臺所以考天人之際察隂陽之㑹揆星度之驗</hi>　十成　九累<hi>楚詞曰璜臺十成誰所極</hi>
<hi>焉累尸子曰瑶臺九  而堯白屋</hi>　柏寢　匏居<hi>韓子曰景公與晏子游少海登柏寢之臺</hi>
<hi>望其國曰美哉堂堂乎對國語曰楚靈王為章華之臺與伍舉登焉曰臺美夫  曰先君莊王為匏居之臺髙</hi>
<hi>不過望國氣大不過容晏豆民不廢時務官不易朝常今君為此臺民罷財盡數年而成諸侯莫至若君謂此</hi>
<hi>美楚其殆矣賈逵注曰匏居髙臺名</hi>　堯廵　夏享<hi>王韶之始興記曰含洭縣有堯山堯廵狩</hi>
<hi>至于此立行臺也  下詳前二</hi>　記禮　藏書<hi>漢書藝文志曰曲臺后蒼記九篇如淳注曰行</hi>
<hi>禮射于曲臺后蒼為記故曰曲臺記術司馬彪續漢書曰靈臺者乃周家之所造臺也圖書  籍珍玩寳怪皆</hi>
<hi>所藏也</hi>　窺天　望海<hi>上詳前一十伏琛齊地記曰平夀城西北八  里有平望亭亦古縣</hi>
<pb n="KR3k0055_WYG_354-18b"/>
<hi>也或云秦始皇為望海臺</hi>　銅雀　金鳳<hi>魏志曰建安十五年冬太祖乃于鄴作銅雀臺  漢</hi>
<hi>武故事曰漸臺髙三十丈南有壁門三層内殿階陛咸以玉為之鑄銅鳳凰髙五丈飾以黄金栖屋上</hi>
戲馬　鬭雞<hi>劉澄之山川古今記曰彭城西南有項羽戲馬臺  郭縁生述征記曰廣陽門北有</hi>
<hi>鬬雞臺</hi>　慕許　懐清<hi>戴延之西征記曰許昌城本許由所居也大城東北九重有許由臺</hi>
<hi>髙六丈廣三十歩由恥聞堯讓而登此山邑人慕徳故立此臺  下詳前二</hi>　一柱　百梁<lb/>
<hi>上詳前二注漢書曰元鼎二年春起百梁臺服䖍  曰用百梁作臺因名之</hi>　朝漢　望齊<lb/>
<hi>上詳前二之史記曰趙武靈王為野臺以望齊中  境徐廣注曰野一作望</hi>　清泠　枍詣<lb/>
<hi>酈道元注水經曰睢陽縣城中有掠馬臺臺東有曲池池東有一臺謂之清泠臺  張衡西京賦注曰枍詣承</hi>
<pb n="KR3k0055_WYG_354-19a"/>
<hi>光皆臺名</hi>　梁吹　蜀琴<hi>上下俱/詳前二</hi>　越賀　蜀卜<hi>吳越春秋曰越王平</hi>
<hi>吳後立賀臺于越卜蜀記廣漢郡有嚴君平  臺</hi>　至日登　仲夏處<hi>𫝊日南至公視</hi>
<hi>朔遂登觀臺以望而書禮也臺月令仲夏可以居髙明可以處  榭</hi>　集鳳　呼鷹<hi>上詳前二</hi>
<hi>臺劉表好鷹常登  歌野鷹來曲</hi>　集烏　狀虎<hi>御史府亦曰集烏臺  曲陽侯王根作漸</hi>
<hi>臺狀西白虎</hi>　延士　妨農<hi>燕昭王置千金于臺上以延天下士謂之黄金臺  𫝊宋皇國</hi>
<hi>父為平公築臺妨于農收子罕請俟農功畢築者謳曰澤門之晢實興我役邑中之黔實慰我心子罕聞之執</hi>
<hi>朴抶其不勉者曰吾儕小人皆有闔閭以避燥濕寒暑今君為一臺而不速成何以為役君子謂子罕能分謗</hi>
　望仙　思子<hi>上下俱詳前二</hi>　避風　曜漢<hi>上詳前二漢金臺竦曜星</hi>
<pb n="KR3k0055_WYG_354-19b"/>
　經始　落成<hi>靈臺臺章華</hi>　通靈　通天<hi>上詳前二名  漢武臺</hi>
臨髙　望思<hi>古詩云思婦臨髙臺臺漢武帝立歸來望思之</hi>　上帝居　仙<lb/>
人居<hi>玉臺上帝所居居  瑶臺仙人所</hi>　觀避丸　望扼腕<hi>晉靈公不君從臺上</hi>
<hi>彈人觀其避九者王潘岳西征賦曰望漸臺而扼腕  莽死于漸臺</hi>　增夏臺　齊臺<hi>夏桀</hi>
<hi>囚湯于夏臺下淮南子曰庻女呌天雷霆  撃景公臺</hi>　嘯臺　吹臺<hi>阮嗣宗善嘯聲與琴</hi>
<hi>諧陳留有阮公嘯臺南吹臺即繁臺也在開封府城  師曠建</hi>　瑶臺　玉臺<hi>桀為瓊宫瑶臺</hi>
<hi>殫百姓之財觀禮樂志曰遊閶闔  玉臺</hi>　龍臺　鹿臺<hi>上下俱詳前二</hi>　曲臺<lb/>
平臺<hi>列𫝊曰翼奉上䟽孝文時未央宫有曲臺殿城梁孝王𫝊孝景時築東苑方二百餘里廣睢陽  七</hi>
<pb n="KR3k0055_WYG_354-20a"/>
<hi>十里大治宫室為複道自宫連屬于平臺三十餘里招延四方豪傑</hi>　鴻臺　雞臺<hi>黄圖曰長</hi>
<hi>樂宫有鴻臺秦始皇二十七年築帝常射飛鴻于臺上故號鴻臺  郡國志曰洛陽雞臺有劉曜試弩弓棚夕</hi>
<hi>陽亭賈充出鎮長安百僚餞送于此</hi>　桂臺　蘭臺<hi>黄圖曰昭帝始元元年穿林池廣千歩池</hi>
<hi>南起桂臺以望逺東引太液之水時命水嬉遊燕永日以文梓為船木蘭為柁刻飛燕翔鷁飾于船首隨風輕</hi>
<hi>漾畢景忘歸起商臺于池上蘭唐髙宗龍朔二年改秘書省曰  臺</hi>　青臺　寒臺<hi>郡國志曰</hi>
<hi>蒲州蚩尤城鳴條野禹娶塗山女思戀本國築臺以望之謂之青臺  又曰恒州野望臺趙武靈王以登髙望</hi>
<hi>野亦曰寒臺</hi>　麟臺　鸞臺<hi>百官志曰垂拱元年改秘書省曰麟臺門下省曰鸞臺</hi>
厄臺　愁臺<hi>厄臺在陳州世𫝊為孔子絶糧之所宋王禹偁嘗作銘  五代史曰眀宗入汴莊宗</hi>
<pb n="KR3k0055_WYG_354-20b"/>
<hi>至萬勝鎮不得進與元行登道㫄冢置酒相顧泣下有野人獻雉問其冢名野人曰愁臺也荘宗益不恱因罷</hi>
<hi>酒去</hi>　露臺　雲臺<hi>長安志臨潼縣驪山東南三十里秦始皇露臺祠在焉不齋戒往者輙風</hi>
<hi>雨迷道十漢明帝思中興功臣乃圗二  八將于南宫雲臺</hi>　明臺　涼臺<hi>管子曰黄帝立</hi>
<hi>明臺之議者上親于賢也館裴度治第集賢里治石林叢繚垣幽勝作别墅具煖  涼臺號緑野堂激波其下</hi>
　子午　春秋<hi>王子年拾遺記曰始皇起雲明臺窮四方之珍木搜天下之巧工二人騰虚縁</hi>
<hi>木揮斤斧于空中子時起工午時已畢秦人謂之子午臺又曰二客于子午之地各起一臺  述異記曰郭景</hi>
<hi>純注爾雅臺今在夷陵縣又曲阜縣十里有孔子春秋臺</hi>　鬱孤　凌歊<hi>鬱孤臺在贑州府治</hi>
<hi>西南隆阜鬱然孤起唐刺史李勉登其上歎曰吾雖不及子牟而心懸魏闕一也  凌歊臺在太平府當塗縣</hi>
<pb n="KR3k0055_WYG_354-21a"/>
<hi>黄山之巅劉宋孝武帝南遊登此臺</hi>　妙髙　凌虚<hi>妙髙臺在鎮江府城西北金山上了元建</hi>
<hi>北凌虚臺在鳳翔府治東  宋陳希亮守郡時建</hi>　握日　書雲<hi>拾遺記曰西王母與穆王</hi>
<hi>遊于燧林之下王坐握日之臺參雲上可捫日望書雲臺在兖州府曲阜縣魯人以二至二分日登此  雲色</hi>
<hi>以卜歳之豐凶</hi>　畫卦　經星<hi>畫卦臺在汝寧府上蔡縣臺四周皆產著草近臺一水曰蔡溝</hi>
<hi>舊有𤣥龜縞身素甲浮游其中如洞冥記建元二年帝起騰光臺以望四逺常有飛光  星集于臺上亦曰經</hi>
<hi>星臺</hi>　九子　八公<hi>黄圖曰神明臺上有九臺今謂之九子臺  郡國志亳州老子祠内有八</hi>
<hi>公臺</hi>　閱馬　翫龍<hi>水經注曰鄴漳水北有趙閱馬臺髙五丈列觀其上石虎毎講武于其下</hi>
<hi>升觀以望之虎自于臺上放鳴鏑之矢以為軍騎出入之節  翫龍臺在葉縣即葉公畫龍處</hi>　講武<lb/>
<pb n="KR3k0055_WYG_354-21b"/>
　教農<hi>地理志曰許州臨潁有講武臺本尚書臺馬融講書之地髙宗大閱于此更名  坤鑿度曰神</hi>
<hi>農帝建治于魯改女皇之大樂今樂臺在魯教農臺在頓</hi>　𫝊教　觀象<hi>古三墳曰燧人氏有</hi>
<hi>傳教之臺觀兩京記曰東都闕北及南皆有  象臺太史仰觀之處</hi>　集靈　尋真<hi>舊紀曰天</hi>
<hi>寳元年造長生殿名為集靈臺以祀天神南漢武内傳曰帝登尋真之臺齋至七月七日夜天西  白雲起少</hi>
<hi>頃王母至</hi>　望母　思妻<hi>水經注洧水南有鄭荘公望母臺  成都記曰思妻臺在梓潼縣五</hi>
<hi>十里</hi>　白起　韓信<hi>水經注曰長平城在上黨郡南秦壘在城西秦坑趙衆收頭顱築臺于此</hi>
<hi>崔峩特起今乃號之曰白起臺逕水經注安陽縣故隸漢中樊噲臺髙五六丈又東南  大城固北水北有韓</hi>
<hi>信臺髙十餘丈上容百許人相𫝊漢髙祖齋七日置壇設九賔禮以禮拜信</hi>　伯牙　仲連<lb/>
<pb n="KR3k0055_WYG_354-22a"/>
<hi>伯牙臺在嘉興府海鹽縣臺側有聞琴橋  仲連臺在東昌府城西北古聊城中</hi>　昭君　單<lb/>
于<hi>昭君臺在興州山南漢掖庭待詔王嬙字昭君南郡秭歸人邑人憫昭君不回立臺以祭今有昭君村</hi>
<hi>漢武本紀曰帝行自雲陽北歴上郡西河五原出長城北登單于臺至朔方臨北河勒兵十八萬騎旌旗經千</hi>
<hi>餘里威震匈奴</hi>　李陵　劉琦<hi>李陵臺在大同府城西北古雲内州境陵鄉于此  劉琦臺在</hi>
<hi>襄陽府治東即劉表子琦與諸葛武侯謀自安計登樓去梯處也</hi>　四知　九成<hi>四知臺在</hi>
<hi>昌邑為楊伯起建于九成臺在韶州府北城上太守狄咸宴蘇軾  此軾即席作銘自書刻石</hi>　厭氣<lb/>
　凌雲<hi>厭氣臺在徐州豐縣城中秦始皇東遊以厭王氣因築此臺  述征記曰魏明帝起凌雲臺躬</hi>
<hi>自掘土羣工皆負畚鍤時隂寒役者多死髙堂隆等諫之不聽累年而畢</hi>　靈武　華陽<hi>靈武</hi>
<pb n="KR3k0055_WYG_354-22b"/>
<hi>臺在慶陽府環縣舊屬靈武郡唐肅宗即位于此捧天中記曰荆軻與太子游東宫池軻拾瓦投龜太子  金</hi>
<hi>丸進之又共乗千里馬軻曰馬肝美即殺馬進太子與樊將軍置酒于華陽臺出美人能鼓琴軻曰好手也斷</hi>
<hi>手以玉盤盛之</hi>　草𤣥　翻經<hi>草𤣥臺在成都府治西南揚雄宅  翻經臺在九江府東林寺</hi>
<hi>宋謝靈運翻經于此</hi>　造字　說經<hi>造字臺在開封府城北世傳蒼頡造字之所  說經臺在</hi>
<hi>盩厔縣即闗尹喜迎老聃說道徳經處晉恵帝植木萬株連亘七里</hi>　視草　授經<hi>漢明帝敇</hi>
<hi>蘭臺給筆札使賈逵作神雀頌故事玉堂中設視草臺每草制則具衣冠廵臺而坐  授經臺在鳳翔府城南</hi>
<hi>尹喜受老子五千言退而書此</hi>　縹緲　逍遥<hi>縹緲臺在繁昌治後下瞰大江  逍遥臺在臨</hi>
<hi>淮荘子墓側唐刺史梁廷嗣造</hi>　玉鏡　瓊花<hi>玉鏡臺在三水胥江上酒家環列多當鑪者</hi>
<pb n="KR3k0055_WYG_354-23a"/>
<hi>瓊花臺在揚州府城東蕃釐觀内花自唐人植天下獨一株元時朽以八仙補之</hi>　夜香　雨<lb/>
花<hi>夜香臺在懐慶府濟源縣宋令陳省華妻馮氏于此焚夜香禱曰不求金玉富但願子孫賢後三子皆為</hi>
<hi>名臣講雨花臺在長干里南梁武帝時有靈光法師  經于此感天雨花天厨獻食因築臺</hi>　挂劒<lb/>
　釣龍<hi>挂劒臺在東阿張秋城南相傳吴季札弔徐君處以括地志考之在泗州徐城者為是然墓㫄</hi>
<hi>挂劒草亦竒跡也草形似劒可以愈疾山釣龍臺在福州府釣臺山下有石刻曰全閩第一江  越王餘善釣</hi>
<hi>龍處</hi>　千秋　八景<hi>千秋臺在真定府髙邑縣漢光武至鄗因諸將請築臺即住于此  八景</hi>
<hi>臺在長沙府城西宋嘉祐中築八景曰瀟湘夜雨洞庭秋月逺浦歸帆平沙落雁烟寺晩鐘漁村夕照山市晴</hi>
<hi>嵐江天暮雪</hi>　歌風　粘雨<hi>歌風臺在徐州沛縣東南泗水西岸漢髙祖征英布還宴父老</hi>
<pb n="KR3k0055_WYG_354-23b"/>
<hi>于此有大風之歌後人因以名臺塵拾遺記曰石虎于太極殿前起樓髙四十丈名曰芳  臺上有銅龍腹容</hi>
<hi>數百斛酒使胡人于樓上𠻳酒風至望之如露曰粘雨臺用以灑塵樓上戲笑之聲音震空中</hi>　龍虎<lb/>
　鳳凰<hi>龍虎臺在居庸闗臺廣二里袤三里與積粟山相峙有龍盤虎踞之狀故名  鳳凰臺故趾在</hi>
<hi>江寧縣治南鳳凰山劉宋元嘉中王觀見異鳥集此山時謂鳳凰遂築臺其上故名</hi>　八風　九<lb/>
日<hi>王莽起八風臺以别四方之風蓋欲求神仙也臺成費萬金  九日臺在應天城北世呼為松陵岡齊武</hi>
<hi>帝九月九日宴羣臣于此</hi>　落帽　濯纓<hi>落帽臺在荆州龍山晉孟嘉落帽處  濯纓臺在荆</hi>
<hi>州監利縣北相𫝊楚屈原于此濯纓</hi>　見孟任　寵西施<hi>左荘三十二年初公築臺臨黨</hi>
<hi>氏見孟任從之閟而以夫人言許之割臂盟公生子般焉  吴王夫差破越越乃進西施請退軍吴王許之吴</hi>
<pb n="KR3k0055_WYG_354-24a"/>
<hi>王既得西施甚寵之為築姑蘇臺髙三百丈游宴其上子胥諌曰吾恐姑蘇臺不久為麋鹿之遊矣</hi>　兩<lb/>
觀　三歸<hi>兩觀臺在兖州曲阜縣魯城内孔子誅少正夘于兩觀之下即此  三歸臺在兖州東阿</hi>
<hi>縣西世𫝊為管仲築</hi>　賣漿　醒酒<hi>賣漿臺在真定府棗強縣北相𫝊姜太公未達時嘗賣漿</hi>
<hi>于此巖醒酒臺在懐慶府修武縣東北百家  前巨石是也乃晉劉伶醒酒處</hi>　鬬雞走狗<lb/>
望鵠瞻蟾<hi>漢長樂宫中有鬭雞臺走狗臺  未央宫中有望鵠臺瞻蟾臺</hi>　子陵垂釣<lb/>
　伯竒撫琴<hi>釣臺在嚴州富春山東西二臺各髙約數百丈東漢嚴子陵垂釣處  撫琴臺在瀘</hi>
<hi>州城北尹吉甫子伯竒被後母譖于此臺撫琴作履霜操以自悲</hi>　絃歌　金石<hi>絃歌臺在</hi>
<hi>朿昌府武城縣西十里上有子游祠五金石臺在江西撫州城西有名峯五第一峯獨髙餘  峯差小名金石</hi>
<pb n="KR3k0055_WYG_354-24b"/>
<hi>臺與四峯聯屬後石洲水流其中故時有金石臺分丞相出之語宋晏殊王安石相繼拜相人以為應</hi>
絳帳　青陵<hi>絳帳臺在荆州城西南漢馬融教授之所  彤管新編韓憑為宋康王舍人妻何氏</hi>
<hi>美王欲之舍人築青陵臺何氏作烏鵲歌以見志遂自縊死韓亦死</hi>　測景　望氣<hi>測景臺在</hi>
<hi>河南府登封縣東南古陽城縣内周公定此地為中土立土圭測日影以驗四時  望氣臺在靈寳闗令尹喜</hi>
<hi>見紫氣丈餘飛入闗曰必有異人過此翼日老子駕青牛至後乃築臺</hi>　鑄鼎　吹笙<hi>岳州</hi>
<hi>君山有軒轅臺一名鑄鼎臺黄帝鑄鼎荆山下鼎成騎龍上昇  吹笙臺在溫州府城南相傳王子晉吹笙處</hi>
　獲麟　判虎<hi>獲麟臺在兖州鉅野縣東南即西狩獲麟之所後人于此築臺  判虎臺在鳳</hi>
<hi>陽定逺縣治後相𫝊宋包拯為縣令虎傷人捕虎繫臺前判之</hi>　曝書　吟詩<hi>曝書臺在兖州</hi>
<pb n="KR3k0055_WYG_354-25a"/>
<hi>鄒縣治東南相𫝊子思曝書于此道保定府易州大寧山有吟詩臺相𫝊五代時馮  吟詩于此</hi>　望<lb/>
風　觀星<hi>洞冥記曰太初二年起甘泉望風臺于臺上得珠望之如照月因名照月珠  故宫遺録</hi>
<hi>厚載門東有觀星臺臺㫄有雪栁萬株</hi>　黄鳥銜書　馴鹿産女<hi>郡國志曰許州</hi>
<hi>有丹書臺魏文帝受禪有黄鳥銜丹書築此臺女鹿女臺在泰州城内昔有王仙翁居山中見馴鹿産  于草</hi>
<hi>莽中挈養于菴鹿來乳之後十六載仙翁築臺居之</hi>　散金　受珠<hi>散金臺在沂州即二疏散</hi>
<hi>金處于述異記曰始皇至東海海神捧珠獻  帝前今海畔有始皇受珠臺</hi>　月影　瑶光<lb/>
<hi>西京雜記漢掖臺有月影臺  金史志瓊花苑有瑶光臺</hi>　聚燕　晾鷹<hi>帝京景物畧蕃育東</hi>
<hi>南二十里有阜髙一丈廣三四十丈曰聚燕臺歳秋社燕辭巢日必各将其雛數千百聚此臺呢喃一二日然</hi>
<pb n="KR3k0055_WYG_354-25b"/>
<hi>後分翔而去為眀一統志南海子在京城南二十里舊  下馬飛放泊内有晾鷹臺</hi>　射雉　釣<lb/>
魚<hi>國史地理志曰單州單父有宓子賤琴臺澶州濮陽有昆吾臺滄州南皮有魏文射雉臺  温陽紀畧釣</hi>
<hi>魚臺在懐柔縣西三里山水殊勝澗流至此廣丈餘横板橋以渡東南一望烟渚村樹彷彿江鄉</hi>　歇<lb/>
馬　望麟<hi>長安客話歇馬臺故址在寳坻縣南五十里相𫝊金章宗駐蹕處  郡國志曰曹州麟城</hi>
<hi>南有望麟臺園客祠庭種香草有五色神蛾得大繭絲六十里始盡處</hi>　讀書　梳妝<hi>郡國</hi>
<hi>志曰鄧州皇后城即迎陰后處城西張平子讀書之臺  堯山堂縣記金章宗為李宸妃建梳妝臺于都城西</hi>
<hi>北隅今禁中瓊花島妝臺本金故物也目為遼后梳妝臺誤</hi>　畢昴　章黄<hi>述征記曰魏文</hi>
<hi>帝黄星炳夜乃起畢昴臺以記星趙章黄臺據章黄二水之㑹與鬱孤甲乙稱雄  抃所建</hi>　問廣<lb/>
<pb n="KR3k0055_WYG_354-26a"/>
成　訪安期<hi>釣天臺在郟縣相𫝊黄帝問道廣成子駐蹕于此聞奏鈞天之樂故名  幸臺在萊</hi>
<hi>州府城南門漢武帝訪安期生登此碑劒尚存</hi>　周公　黄石<hi>水經注魯縣周公臺髙五丈周</hi>
<hi>五十歩臺南四里許則孔廟即夫子之故宅也  又曰陽榖有黄山臺黄石公與張子房期處</hi>　連弩<lb/>
　發箭<hi>李元諒𫝊曰正元中節度隴右築連弩臺逺烽候為守備西戎憚之  名勝志金章宗游獵處</hi>
<hi>有發箭臺</hi>
　　臺四<lb/>
原春臺<hi>衆人熙熙如登春臺</hi>　陽臺<hi>朝朝暮暮/陽臺之下</hi>　蘭臺<hi>良史下筆不能自休</hi>
　容臺<hi>書式商容之閭索隠云商禮樂官知禮容故禮部太常稱容臺</hi>　新臺<hi>衛宣公納伋之</hi>
<pb n="KR3k0055_WYG_354-26b"/>
<hi>妻作新臺于河上而要之國人惡之</hi>　漸臺<hi>立于/中央</hi>　髙臨四逺<hi>吴都賦作姑蘇之髙</hi>
<hi>臺臨四逺而特建</hi>　危甚累碁<hi>說苑晉靈公造九層臺三年不成人力困敝出令敢諫者死荀</hi>
<hi>息進曰臣能累十二碁子加九卵于上公曰危哉息曰不危公造臺三年不成男不耕女不織亦甚危矣公遂</hi>
<hi>止</hi>　崔嵬　垤堄　崇制　峻址　崇崇之制　登登<lb/>
之功　崇九層之制雖欲凌雲　起一匱之功尚須揆<lb/>
日<lb/>
　　臺五<lb/>
原詩晉陸機擬古詩曰髙臺一何峻迢迢峻而安綺窗<lb/>
<pb n="KR3k0055_WYG_354-27a"/>
出塵冥飛階躡雲端佳人撫瑶瑟纎手清且閒芳音隨<lb/>
風結哀響馥若蘭玉容誰能顧傾城在一彈　梁簡文<lb/>
帝琴臺詩曰蕪階踐昔徑復愁鳴琴游音容萬春態髙<lb/>
名千載留弱枝生古樹舊石染新流由來遞相歎逝川<lb/>
終不收　庾肩吾過建昌故臺詩曰魯國觀遺殿韓城<lb/>
想舊臺仲宣原隰滿子建悲風來夏蓮猶反植秋牕尚<lb/>
左開圗雲仍溜雨畫水即生苔及君歡四望知余念七<lb/>
哀　陳祖孫登宫殿名登髙臺詩曰獨有相思意聊敞<lb/>
<pb n="KR3k0055_WYG_354-27b"/>
鳳凰臺蓮披香稍上月眀光正來離鶴將雲散飛花似<lb/>
雪廻遥想竹林友前窗夜夜開　増唐太宗登三臺言<lb/>
志詩曰未央初壯漢阿房昔侈秦在危猶騁麗居奢遂<lb/>
役人豈如家四海日宇罄朝倫扇天裁户舊砌地剪基<lb/>
新引月擎霄桂飄雲逼曙鱗露除光炫玉霜闕映雕銀<lb/>
舞接花梁燕歌迎鳥路塵鏡池波太液莊苑麗宜春作<lb/>
異甘泉日停非路寢宸念勞慙逸已居曠及勞神所欣<lb/>
成大厦宏材佇渭濱　𤣥宗春臺望詩曰暇景屬三春<lb/>
<pb n="KR3k0055_WYG_354-28a"/>
髙臺聊四望目極千里際山川一何壯太華見重巖終<lb/>
南分疊嶂郊原紛綺錯參差多異狀佳氣滿通溝遲歩<lb/>
入綺樓初鶯一一鳴紅樹歸雁遲遲去緑洲太液池中<lb/>
下黄鶴昆明水上映牽牛聞道漢家全盛日别館離宫<lb/>
趣非一甘泉逶迤亘明光五柞連延接未央周廬徼道<lb/>
縱横轉飛閣廻軒左右長須念作勞居者逸勿言我後<lb/>
焉能恤為想雄豪壯栢梁何如卑儉安茅室陽烏黯黯<lb/>
向山沈夕鳥喧喧入上林薄暮賞餘回鳳輦還念中人<lb/>
<pb n="KR3k0055_WYG_354-28b"/>
罷百金　盧照鄰相如琴臺詩曰聞有雍容地千年無<lb/>
四鄰園院風烟古池臺松檟春雲疑作賦客月似聽琴<lb/>
人寂寂鳥啼處空傷遊子神　又文翁講臺詩曰錦里<lb/>
淹中館岷山稷下亭空梁無燕雀古壁有丹青槐落猶<lb/>
疑市苔深不辨銘良哉二千石江漢表遺靈　岑參司<lb/>
馬相如琴臺詩曰相如琴臺古人去臺亦空臺上寒蕭<lb/>
條至今多悲風荒臺漢時月色與舊時同　又文翁講<lb/>
臺詩曰文翁不可見空使蜀人𫝊講席何時散高臺豈<lb/>
<pb n="KR3k0055_WYG_354-29a"/>
復全豐碑文字滅𡨕寞不知年　又揚雄草𤣥臺詩曰<lb/>
吾悲子雲居寂寞人已去姢娟西江月猶照草𤣥處精<lb/>
怪憙無人睢盱蔵老樹　髙適登子賤琴臺詩曰宓子<lb/>
昔為政鳴琴登此臺琴和人亦閒千載稱其才臨眺忽<lb/>
悽愴人琴安在哉悠悠此天壤惟有頌聲來　褚亮臨<lb/>
髙臺詩曰髙臺暫俯臨飛翼聳輕音浮光随日度漾影<lb/>
逐波深迥瞰周平野開懐暢逺襟獨此三休上還傷千<lb/>
里心　王維臨髙臺送黎拾遺詩曰相送臨髙臺川原<lb/>
<pb n="KR3k0055_WYG_354-29b"/>
杳何極日暮飛鳥還行人去不息　又登裴廸秀才小<lb/>
臺詩曰端居不出户滿目望雲山落日鳥邊下秋原人<lb/>
外閒遥知逺林際不見此簷間好客多乗月應門莫上<lb/>
闗　沈佺期臨髙臺詩曰髙臺臨廣陌車馬紛相續回<lb/>
首思舊鄉雲山亂心曲逺望河流緩周看原埜緑向夕<lb/>
林鳥還憂來飛景促　宋之問登粤王臺詩曰江上越<lb/>
王臺登髙望幾回南溟天外合北户日邊開地濕烟常<lb/>
起山晴雨半來冬花采盧橘夏果摘楊梅跡類虞翻枉<lb/>
<pb n="KR3k0055_WYG_354-30a"/>
人非賈誼才歸心不可見白髮重相催　張九齡登古<lb/>
陽臺詩曰庭樹日衰颯風霜未云已駕言遣憂思乗興<lb/>
求相似楚國兹故都蘭臺有餘址𫝊聞襄王世仍立巫<lb/>
山祀方此全盛時豈無嬋娟子色荒神女至魂蕩宫觀<lb/>
裏蔓草今如積朝雲為誰起　李白凌歊臺詩曰曠望<lb/>
登古臺臺髙極人目疉嶂列遥空雜花間平陸閒雲入<lb/>
窻牖野翠生松竹欲覽碑上文苔侵豈堪讀　又登金<lb/>
陵鳳凰臺詩曰鳳凰臺上鳳凰遊鳳去臺空江自流吴<lb/>
<pb n="KR3k0055_WYG_354-30b"/>
宫花草埋幽徑晉代衣冠成古丘三山半落青天外二<lb/>
水中分白鷺洲總為浮雲能蔽日長安不見使人愁<lb/>
又蘇臺懐古詩曰舊苑荒臺楊栁新采菱歌唱不勝春<lb/>
只今惟有西江月曾照吴王宫裏人　杜甫相如琴臺<lb/>
詩曰茂陵多病後尚愛卓文君酒肆人間世琴臺日暮<lb/>
雲野花留寶靨蔓草見羅裠歸鳳求凰意寥寥不復聞<lb/>
　劉長卿秋日登吴公㙜上寺逺眺詩曰古臺揺落後<lb/>
秋入望鄉心野寺來人少寒峰隔水深夕陽依舊壘寒<lb/>
<pb n="KR3k0055_WYG_354-31a"/>
磬滿空林惆悵南朝事長江獨至今　張繼題嚴陵釣<lb/>
臺詩曰舊隠人如在清風亦似秋客星沉夜壑釣石俯<lb/>
春流鳥向喬枝聚魚依淺瀨游古來芳餌下誰是不吞<lb/>
鈎　包融阮公嘯臺詩曰荒臺森荆棘蒙蘢無上路𫝊<lb/>
是古人跡阮公長嘯處至今清風在時時動林樹逝者<lb/>
昔已逺升攀想遺趣靜然荒榛間久之若有晤靈光未<lb/>
歇滅千載知仰慕　歐陽詹題嚴光釣臺詩曰弭棹歴<lb/>
塵跡悄然闗我情伊無昔時節豈有今時名辭貴不辭<lb/>
<pb n="KR3k0055_WYG_354-31b"/>
賤是心誰復行欽哉此溪曲永獨古風清　許渾凌歊<lb/>
臺詩曰宋祖髙臺樂未廻三千歌舞宿層臺湘潭雲盡<lb/>
暮烟出巴蜀雪消春水來行殿有基荒薺合寝園無主<lb/>
野棠開百年應作萬年計巖上古碑空緑苔　李商隠<lb/>
青陵臺詩曰青陵臺畔日光斜萬古貞魂倚暮霞莫許<lb/>
韓憑為蛺蜨等閒飛上别枝花　曹鄴姑蘇臺詩曰吴<lb/>
宫酒未銷又宴姑蘇臺美人和淚去半夜閶門開相對<lb/>
正歌舞笑中聞鼓鼙星散九重門血流十二街一去成<lb/>
<pb n="KR3k0055_WYG_354-32a"/>
萬古臺盡人不回時聞田野中拾得黄金釵　温庭筠<lb/>
登盧氏臺詩曰勝地當通邑前山有故居臺髙秋盡出<lb/>
林斷野無餘露白鳴蛩急天晴度雁踈由來放懐地非<lb/>
獨在吾廬　張喬題賈島吟詩臺詩曰吟魂不復游臺<lb/>
亦似荒丘一徑草中出長江天外流暝烟寒鳥集殘月<lb/>
夜蟲愁願得生禾黍鋤平恨即休　羅鄴凌敲臺詩曰<lb/>
髙臺今古竟長閒因想興亾自慘顔四海已歸新雨露<lb/>
六朝空認舊江山槎翹獨鳥汀洲畔風亞荒榛雪浪間<lb/>
<pb n="KR3k0055_WYG_354-32b"/>
好是輪蹄來徃便誰人不向此躋攀　又望仙臺詩曰<lb/>
千金疉土望三山望鶴無踪羽衛還若說神仙求便得<lb/>
茂陵何事隔人間　羅隠姑蘇臺詩曰讓髙㤗伯開基<lb/>
日賢見延陵復命時未㑹子孫因底事假崇臺榭為西<lb/>
施　宋蘇軾章貢臺詩曰濤頭寂寞打城還章貢臺前<lb/>
暮靄寒倦客登臨無限意孤雲落日是長安　黄魯直<lb/>
題大雪寺觀臺詩曰痩藤拄破風烟上乞與游人眼豁<lb/>
開不知眼界闊多少白鳥飛盡青天回　朱子登定王<lb/>
<pb n="KR3k0055_WYG_354-33a"/>
臺詩曰寂寞畨君後光華帝子來千年餘故國萬事只<lb/>
空臺日月東西見湖山表裏開從知爽鳩樂莫作雍門<lb/>
哀　楊廷秀朝漢㙜詩曰榕樹梢頭訪古㙜下看碧海<lb/>
一瓊杯越王歌舞春風地今日春風獨自來　元元好<lb/>
問光武臺詩曰東南地上游荆楚兵四衝游子十月來<lb/>
登髙送長鴻當年赤帝孫提劒起蒿蓬一顧滍水斷再<lb/>
顧新都空雷霆萬萬古青天看飛龍巋然此遺臺落日<lb/>
荒烟重誰見經綸初指揮走羣雄白水日夜東石麟幾<lb/>
<pb n="KR3k0055_WYG_354-33b"/>
秋風空餘廣武歎無復雲臺功　又聚仙臺夜飲詩曰<lb/>
永夜留歡席髙懐逺市塵月涼衣有露風細水生鱗鄉<lb/>
社情親舊仙臺姓字新殷勤詩卷在長記座中人　又<lb/>
銅雀臺瓦硯詩曰愛惜鉛華洗又看畫欄桂樹雨聲寒<lb/>
千年不作鴛鴦去換得書生笑老瞞　吴澄歌風臺詩<lb/>
曰黄屋巍巍萬乗尊千秋遊子故鄉魂韓彭自取夷三<lb/>
族平勃那堪托後昆湛露迄今王迹息大風終古霸心<lb/>
存當時儘自規模逺誰起河汾與細論　薩都拉鳳凰<lb/>
<pb n="KR3k0055_WYG_354-34a"/>
臺為御史大夫易釋董公同賦詩曰六朝歌舞豪華歇<lb/>
商女猶能唱後庭千載江山圍故國幾畨風雨入空城<lb/>
鳳凰飛去梧桐老燕子歸來楊栁青白面書生空弔古<lb/>
日陪驄馬繡衣行　又宿青陽雲松臺詩曰縣門遥接<lb/>
九華山日月天開圗畫看雲氣曉連銅柱濕翠光晴鎻<lb/>
硯池寒人間官府紅塵馬天上神仙白玉盤髙卧雲松<lb/>
定何日仰攀北斗夜䦨干　周權再次邵本初韻釣臺<lb/>
詩曰羊裘人已逺猶說漢江山不為三公貴輕抛半日<lb/>
<pb n="KR3k0055_WYG_354-34b"/>
閒遺臺蒼樹杪清瀨白雲灣千載惟鷗鳥相看不厚顔<lb/>
　揭徯斯歌風臺和李提舉韻詩曰萬乗東歸火徳開<lb/>
漢皇曾此宴髙臺沛中父老謳歌入海内英雄倒載廻<lb/>
湯沐空餘清泗在風雲猶似翠華來穹碑立斷蒼崖上<lb/>
靜閱人間幾刼灰　黄溍題雪竇妙髙臺詩曰偶為清<lb/>
遊宿梵宫凌晨試上最髙峰水翻雪色寒猶落雲逺丹<lb/>
光逺更重舊有一僧能跨虎近聞三洞盡藏龍下方車<lb/>
馬應難到烟際惟聽日暮鐘　明張羽姑蘇臺詩曰荒<lb/>
<pb n="KR3k0055_WYG_354-35a"/>
臺獨上故城西輦路淒涼草樹迷廢塜已無金虎踞壊<lb/>
牆時有夜烏啼采香逕斷來麋鹿響屐廊空變蒺藜欲<lb/>
弔伍貟何處是淡烟斜日不堪題<lb/>
原賦魏文帝登臺賦序曰建安十七年春游西園登銅<lb/>
雀臺命余兄弟並作其詞曰登髙臺以騁望好靈雀之<lb/>
麗<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>飛閣崛其特起層樓儼以承天歩逍遥以容與聊<lb/>
游目于西山溪谷紆以交錯草木鬰其相連風飄飄而<lb/>
吹衣鳥飛鳴而過前申躊躇以周覽臨城隅之通川<lb/>
<pb n="KR3k0055_WYG_354-35b"/>
曹植登臺賦曰從明后而嬉游聊登臺以娛情見天府<lb/>
之廣開覩聖徳之所營建髙殿之嵳峩浮雙闕乎太清<lb/>
立冲天之華觀連飛閣乎西城臨漳川之長流望衆果<lb/>
之滋榮仰春風之和穆聽百鳥之悲鳴天工坦其既立<lb/>
家願得而獲呈揚仁化于宇内盡肅㳟于上京惟桓文<lb/>
之為盛豈足方乎聖明休矣美矣恵澤逺揚翼佐皇家<lb/>
寧彼四方同天地之矩量齊日月之輝光　晉陸機登<lb/>
臺賦曰永寧中廵幸鄴宫三臺登髙有感乃作賦曰爾<lb/>
<pb n="KR3k0055_WYG_354-36a"/>
乃佇眄瑶軒流目綺寮中原方華緑葉振翹歴玉陛而<lb/>
容與歩蘭堂以逍遥曲房縈而窈眇長廊邈而蕭條于<lb/>
是聊樂近遊薄言儴佯綺疏列于東序朱户立于西廂<lb/>
感舊物之咸存悲昔人之云亡憑虚檻而逺想審歴命<lb/>
于斯堂于是精疲游倦白日藏輝鄙春登之有情惡荆<lb/>
臺之忘歸聊弭節而駕言悵將逝而徘徊　孫楚韓王<lb/>
臺賦曰酸棗寺門外夾道左右有兩故臺訪諸故老云<lb/>
韓王聽訟觀也望韓王之故臺尋往代之所營雙闕碣<lb/>
<pb n="KR3k0055_WYG_354-36b"/>
以峻峙貫雲氣而上征歴千載而特立顯妙觀于太清<lb/>
薄邯鄲之叢臺陋楚國之章華邈岧嶤以亢極豈岑樓<lb/>
之能加至乃宫觀𢎞敞增臺隠天伐文梓于萬仞發玉<lb/>
石于三泉優唱角烏鳥之聲蛾睂戲白雪之舞紛淫衍<lb/>
以低仰翳修袖而容與　盧諶登鄴臺賦曰顯陽隗其<lb/>
顛隧文昌鞠而為墟銅雀隕于臺側洪鐘寢于兩除奚<lb/>
帝王之靈宇為狐兎之攸居　增唐鮑防問津臺賦曰<lb/>
惟歳臨于甲午予經蔡以游陳見巋然之故臺沒路隅<lb/>
<pb n="KR3k0055_WYG_354-37a"/>
之荒榛側聞夫子于此問津敢問夫子何負于人淒淒<lb/>
夫子魯不容身乃泫然而出涕聊托詞以自申巳矣夫<lb/>
子時乎時乎進皆鳥獸之羣退異沮溺之徒霜雪昬其<lb/>
大澤荆棘穢其通衢撫川陸之嶮難憫人世之﨑嶇<lb/>
范榮測景臺賦曰大聖崇業萬象潛通據河洛之要創<lb/>
造化之功建以黄壤亘以紫宫左輔伊關右連轅嵩銀<lb/>
臺比而可擬瀛壺方而詎同掩扶桑于日域包蓬萊于<lb/>
海濛式均霜露之氣以分天地之中于是仰𤣥穹之文<lb/>
<pb n="KR3k0055_WYG_354-37b"/>
俯黄壤之理下壓坤徳上羅乾緯垂形象物既不假于<lb/>
銀衡司刻探元何必邀夫銅史　又曰瞻彼古臺揆日<lb/>
爰設載徴經始之㫖將測運行之節天地之心可見風<lb/>
雨之交既别玉律非先土圭是揭以徴隂陽之短長以<lb/>
察浮驂之晷轍　又觀風臺賦曰我天子徳廣虞夏業<lb/>
𫝊髙曾展義之心攸克觀風之禮必登故臺之用也斯<lb/>
建臺之名也是𢎞然後度材比徳奢而不盈興工俾役<lb/>
儉而不陋萬物是集百工是凑從繩㒺愆運斤以鬭歘<lb/>
<pb n="KR3k0055_WYG_354-38a"/>
以山立掲焉雲構及夫西成罷務北陸將寒霜封原隰<lb/>
雲蔽峰巒金輿斯御綵仗初攅寧侈心以攸往必風俗<lb/>
之所觀設敎陳詩事必彰于禮備承天統物政本在于<lb/>
人安　楊系通天臺賦曰伊昔炎漢功髙化洪樂率土<lb/>
之暨阜築通天而且崇初一簣之發地終百尋以隠空<lb/>
構之梗梓飾以丹紅浮彩外鑠流光内融赫兮烜兮獨<lb/>
出烟雲之表壯矣麗矣迥標天地之中柏梁不同井榦<lb/>
非匹孝武皇帝紹祚䘏𦙍登眺逺騁髙揖八極俯窺萬<lb/>
<pb n="KR3k0055_WYG_354-38b"/>
井拂軒楯之宛虹歩簷楹之倒影乃言曰可以臨萬國<lb/>
可以游九垓凡厥層構莫先斯臺窺地底以豁險羾天<lb/>
門以崔嵬謂四夷不遐將拓跡以開統見百神咸在則<lb/>
祈裭而禳灾既玉女之下視復金烏之上廻　張良器<lb/>
集靈臺賦曰大造之徳曰生大君之位曰寳未有離于<lb/>
兆庻而復謂之至徳願獻華封之夀上祝唐堯之盛股<lb/>
肱為良元首作聖用壯辟雍之美乃經靈臺之政豈必<lb/>
沐咸池陵倒景脫屣乎㝢縣棲真乎絶嶺屇中天之峻<lb/>
<pb n="KR3k0055_WYG_354-39a"/>
極從化人兮習靜然後居無何之鄉去有為之境者也<lb/>
于是情冥具<hi>一作其</hi>慾徳貴惟恒可大可久不騫不崩動<lb/>
植風靡雍熙日𢎞宜其四溟式晏而人和年豐　又烏<lb/>
臺賦曰士有利于鴻漸者觀乎憲臺降太液邇蓬萊風<lb/>
威四警霜氣傍催地疏曹而獨秀居對禁而分開提綱<lb/>
必理舉職惟材門凌晨而豸出樹夕陽而烏來旌良表<lb/>
正癉惡繩回乍以飛騫淒其嶷矣時為搏擊吁可畏哉<lb/>
唐纉玉葉藎臣惟哲法省應劉臺兼貟薛昂涼階宇奮<lb/>
<pb n="KR3k0055_WYG_354-39b"/>
迅霜雪耿獨坐而情雄邈羣司而位絶稠人廣衆望影<lb/>
而魂褫暴黨姦雄睹形而膽折豈徒以聳動寮宷逡廵<lb/>
朝列儻吾道之將行庻從兹而振節　陸䞇登春臺賦<lb/>
曰春發生以煦物臺居髙而處明俯而望焉舒郁郁之<lb/>
和氣登而樂也暢怡怡之逺情觸類斯感衆芳俱榮風<lb/>
出谷以天霽雲歸山而景晴俛視平臯傍臨逺嶠窮漢<lb/>
苑以周覽匝秦城而迴眺林巒彩翠浮佳氣于遥天宫<lb/>
觀參差麗飛甍于夕照　又傷望思臺賦曰當武帝之<lb/>
<pb n="KR3k0055_WYG_354-40a"/>
季年徳不勝而耄及浮誕之士疉至詭怪之巫繼集忠<lb/>
見疑而莫售讒因隙而競入忘嗜欲之生疾意巫詛而<lb/>
是因將搜蠱以滌灾縱庸瑣之姦臣嫌何㣲而莫别寃<lb/>
雖毒而奚申搆儲后以挂殃引具寮與齊人旋激怒而<lb/>
誅充竟奔湖而滅身異哉漢后因奸邪之是誘俾冢嗣<lb/>
而罹咎彼傷魂之冥冥故築臺其何有嗟爾戾嗣盍入<lb/>
明以見志遽興戈而自棄諒君父之是叛雖竄身其焉<lb/>
寘　張式燕昭王築黄金臺賦曰昔銅雀創于鄴都陽<lb/>
<pb n="KR3k0055_WYG_354-40b"/>
臺起于荆國聳髙麗之殊觀備珍竒而盡飭徒竭用而<lb/>
殫人自矜豪而逞力洎夫遺情繐帳徒愴淫心結夢巫<lb/>
山空資穢徳豈同夫慮成經始所寳惟賢初假物以求<lb/>
士終得魚而㤀筌不然者烏將棲于茂樹魚自躍以深<lb/>
淵臣亦效誠于大國人誰逺仕于弱燕及夫劇辛不召<lb/>
而至樂毅無媒而萃咸委質而納忠願長途而騁驥然<lb/>
則賢為强國之器臺實招賢之餌　任公叔登姑蘇臺<lb/>
賦曰吾聞周道既衰諸侯狎主中無霸王蠻戎振旅始<lb/>
<pb n="KR3k0055_WYG_354-41a"/>
闔閭以伸威終夫差以極武左與勁越同壤右與強楚<lb/>
為鄰内有高臺之築外有逺略之勤積如莽而暴骨亦<lb/>
如讎而視人是以疆場日駭板築未弭方五載而厥成<lb/>
造中天而特起因土累以㙜髙宛岳立而山峙徘徊舊<lb/>
徳惆悵前聞試游目于寥廓曾巋然而參雲聽逆虐而<lb/>
翳諫竟麋鹿而為羣髙天放曠平湖泱漭奕奕孤嶼茫<lb/>
茫極浦悲早雁于海風嘯寒鴟于江雨　張鼎銅雀臺<lb/>
賦曰六府垂象制文昌之廣殿百工獻藝造銅雀之髙<lb/>
<pb n="KR3k0055_WYG_354-41b"/>
臺壯閶闔于昭囘軼沆瀣于烟埃俯臨而漳滏水合仰<lb/>
觀而宇宙天開返道截梁兮漫延紅䔟縞壁兮徘徊連<lb/>
雙闕于日表飛累榭于雲隈崒如五岳干霄而岌立<graphic n="KR2483" url="https://raw.githubusercontent.com/kanripo/KR-Gaiji/master/images/KR2483.png" mimeType="image/png"/>
若三山出海而崔嵬金雀踶甍而欲翥玉螭盤柱而將<lb/>
廻召詞人于華屋留舞客于瑶杯登髙必賦無逺不該<lb/>
原銘後漢李尤雲臺銘曰周氏舊居惟漢襲因崇臺增<lb/>
峻上擬蒼雲垂示億載俾率舊章人修其行而國其昌<lb/>
　增唐吕溫望思臺銘曰人倫大統天性是寳雖曰自<lb/>
<pb n="KR3k0055_WYG_354-42a"/>
然亦資斧藻漢皇父子一失其道四海為家不能相保<lb/>
荒臺巋而千古之悲悔目空斷寃魂不歸疑生于微禍<lb/>
積于基茍有明義誰其間之嗣維邦本本動邦危於乎<lb/>
後王鑒兹在兹<lb/>
增記宋蘇軾凌虚臺記曰物之興廢成毁不可得而知<lb/>
也昔者荒草野田霜露之所蒙翳狐虺之所竄伏方是<lb/>
時豈知有凌虚臺邪廢興成毁相尋于無窮則臺之復<lb/>
為荒草野田皆不可知嘗試與公登髙而望其東則秦<lb/>
<pb n="KR3k0055_WYG_354-42b"/>
穆之祈年槖泉也其南則漢武之長楊五柞而其北則<lb/>
隋之仁夀唐之九成也計其一時之盛宏傑詭麗堅固<lb/>
而不可動者豈特百倍于臺而已哉然而數世之後欲<lb/>
求其彷彿而破瓦頽垣無復存者既已化為禾黍荆榛<lb/>
丘墟隴畝久矣而况于此臺歟　又超然臺記曰臺髙<lb/>
而安深而眀夏涼而冬溫雨雪之朝風月之夕予未嘗<lb/>
不在客未嘗不從擷園𬞞取池魚釀酒瀹脫粟而食之<lb/>
曰樂哉游乎方是時予弟子由適在濟南聞而賦之且<lb/>
<pb n="KR3k0055_WYG_354-43a"/>
名其臺曰超然以見予之無所徃而不樂者蓋游于物<lb/>
之外也<lb/>
　　壇一<lb/>
增說文曰壇祭塲也　尚書注曰築土曰壇除地曰墠<lb/>
　左𫝊曰鄭伯如楚舍不為壇子産曰大適小則為壇<lb/>
小適大茍舍而已焉用作壇　漢書曰甘泉泰畤紫壇<lb/>
八觚宣通象八方　後漢書曰圎壇八陛方壇四陛<lb/>
金史禮志曰大定七年建社稷壇于中都壇南栽栗以<lb/>
<pb n="KR3k0055_WYG_354-43b"/>
表之　又曰眀昌五年為壇于景風門外東南歳以立<lb/>
春後丑日祀風師又為壇于端禮門外西南以立夏後<lb/>
申日祀雨師是日祭雷師于位下　元史曰大徳元年<lb/>
正月建五福太乙神壇畤　又曰至元中田忠良請建<lb/>
太社于朝右建郊壇于國南　又曰至元中大司農請<lb/>
于立春後丑日祭風師于南北郊立夏後申日祭雷雨<lb/>
師于西南郊延祐五年乃即二郊定立壇壝之制　又<lb/>
曰先農之祀始自至元九年武宗至大三年從大司農<lb/>
<pb n="KR3k0055_WYG_354-44a"/>
請建農蠶二壇<lb/>
　　壇二<lb/>
原管子曰桓公即壇而立寗戚鮑叔隰朋賔須無皆差<lb/>
肩而立　莊子曰孔子遊乎淄帷之林休坐于杏壇之<lb/>
上弟子讀書孔子弦歌鼓琴奏曲未終有漁父者下船<lb/>
而來左手據膝右手持頤以聽曲終而招子貢子路二<lb/>
人俱對客指孔子曰彼何為者子路曰魯之君子也<lb/>
增雜記曰孔子出東門過故杏壇曰兹臧文仲誓盟之<lb/>
<pb n="KR3k0055_WYG_354-44b"/>
壇也睹物思人命琴而歌　原新序曰秦欲伐楚使徃<lb/>
觀楚王之寳器楚王聞之召昭奚恤問焉恤對曰此觀<lb/>
吾國之得失而圗之寳器于賢臣夫珠玉玩好之物非<lb/>
國之重寳也遂使恤發精兵三百人陳于西門之内為<lb/>
東面之壇一為西面之壇一秦使者至恤曰貴客也請<lb/>
就上位　增洞𡨕記曰東方朔得神馬一匹髙九尺武<lb/>
帝問朔是何獸也朔曰王母乗靈光之輦適東海王公<lb/>
稅此馬于芝田臣之王公之壇因騎此馬繞日三匝入<lb/>
<pb n="KR3k0055_WYG_354-45a"/>
漢關門猶未掩　帝王世紀曰雍初有五畤壇漢武獲<lb/>
麟處　原徐靈期南岳記曰南岳山上有飛壇懸水激<lb/>
石飛湍百仭即孫溫伯所䘮身處也又有曲水壇水行<lb/>
石上成溝瀆如世人臨河壇也三月三日時來逍遥<lb/>
梁州記曰沔陽城先沔陽縣所治也在漢水南舊蕭何<lb/>
所築也劉備為漢王權住此城盟于城下今門外有盟<lb/>
壇猶存　增金史禮志曰明昌六年章宗未有子尚書<lb/>
省臣奏行髙禖之祀乃築壇于景風門外東南端地與<lb/>
<pb n="KR3k0055_WYG_354-45b"/>
圜丘東西相望歳以春分日祀青帝伏羲氏女媧氏位<lb/>
壇上南面西上姜嫄簡狄位于壇之第二層東向北上<lb/>
前一日布神位省牲器陳御弓矢䪅于上下神位之右<lb/>
其齋戒奠玉幣進熟皆如大祀儀　又曰金自天徳以<lb/>
後始有南北郊之制大定明昌其禮寖備南郊壇在豐<lb/>
宜門外圎壇三成成十二陛壝牆三匝四面各三門齋<lb/>
宫東北府庫在南壇壝皆以赤土圬之北郊方丘在通<lb/>
𤣥門外方壇三成四正陛方壝三周四面亦三門朝日<lb/>
<pb n="KR3k0055_WYG_354-46a"/>
壇曰大明在施仁門外之東南門壇之制皆同方丘夕<lb/>
月壇曰夜眀在彰義門外之西北掘地汙之為壇其中<lb/>
常以冬至日合配昊天上帝皇地祗于圜丘夏至日祭<lb/>
皇地祗于方丘春分朝日秋分夕月　元史曰至元中<lb/>
建社稷壇和義門内稷壇一如社壇之制惟土不用五<lb/>
色壇皆北向社主用白石剡其上如鐘埋其半于土中<lb/>
稷不用主樹以松于社稷二壇之南各一株　甘水仙<lb/>
源録曰至元二年真人張志敬就長春宫設金籙大醮<lb/>
<pb n="KR3k0055_WYG_354-46b"/>
有羣鶴下掠壇墠去而復來者累日天子命詞臣作瑞<lb/>
應記刻之碑　詞苑叢譚曰元東岳有石壇繞壇皆杏<lb/>
花道士董宇定王用亨先後居之　長安客話曰東岳<lb/>
廟南數百武即朝日壇壇外古松萬株森沈蔽日都人<lb/>
所謂黑松林也　北京歳華記曰四月初一日戒壇開<lb/>
城中人多徃西山　野獲編曰京師最重午節天壇游<lb/>
人極盛聮鑣飛鞚豪門大估之外則中官輩競以騎射<lb/>
為娱蓋皆賜沐請假而出者　瀟碧堂集曰戒壇入山<lb/>
<pb n="KR3k0055_WYG_354-47a"/>
二十餘里始見山門壇在殿内閣前古松四株翠枝穿<lb/>
結覆蓋一院　永清縣志曰劉越石壇在拒馬河之隂<lb/>
晉太尉劉琨欲圗燕薊築壇與段匹碑歃血同盟翼戴<lb/>
王室今遺址尚存<lb/>
　　壇三<lb/>
增詩唐馬戴宿王屋天壇詩曰星斗半沈蒼翠色紅霞<lb/>
逺照海濤分折松曉拂天壇雪投簡寒窺玉洞雲絶頂<lb/>
醮廻人不見深林磬度鳥應聞未知誰與𫝊金籙獨向<lb/>
<pb n="KR3k0055_WYG_354-47b"/>
仙祠拜老君　周朴王霸壇詩曰王君上昇處信首古<lb/>
居前皁樹即須朽白龜亦應全雲間猶一日塵裏已千<lb/>
年碧色壇如黛時人誰可仙　儲光羲祭風伯壇應張<lb/>
太祝作詩曰聖主御青春綸言命使臣將修風伯祀更<lb/>
福太平身帟幕宵聮事壇塲曉降神帝心矜動物不為<lb/>
屬車人　元黄庚鶴林仙壇詩曰古壇歸鶴杳野鹿自<lb/>
成羣嵐氣浮清曉鐘聲出白雲樹穿僧屋老水到寺門<lb/>
分人世無窮事山中了不聞　元好問游天壇雜詩曰<lb/>
<pb n="KR3k0055_WYG_354-48a"/>
芳樹隂隂鳥語譁緑雲晴雪映紅霞青山可是堪人恨<lb/>
藏著中巖十里花　又曰漫山白白與紅紅小樹低叢<lb/>
看不供總道查花香氣好就中偏愛玉瓏鬆　又曰溪<lb/>
童相對采椿芽指似陽坡說種𤓰思得近山營馬少青<lb/>
林深處有人家　又曰湍聲洶洶落懸崖見說蛟龍擘<lb/>
石開安得天瓢一翻倒躡雲平下看風雷　又曰仙壇<lb/>
倒影鳳麟洲一道雲光插素秋也是天公閒不得海東<lb/>
移著海西頭　眀髙啓毛公壇詩曰欲觀漢壇符東上<lb/>
<pb n="KR3k0055_WYG_354-48b"/>
縹緲峰葛花墜寒露夕飲清心胸月出太湖水鶴鳴空<lb/>
磵松真境久寂寥蒼苔閟靈蹤嘗聞緑毛叟變化猶神<lb/>
龍世人豈能見偶許樵夫逄攀隂力易疲探𤣥志難從<lb/>
歸出白雲外空聞仙觀鐘<lb/>
原銘周庾信登壇銘曰登壇洛汭沈玉河湄丹圗馭馬<lb/>
練甲乗龜榮光上幕休氣連帷雖存堯讓終見文思<lb/>
增記唐顔真卿麻姑仙壇記曰麻姑者葛稚川神仙𫝊<lb/>
云王逺字方平欲東之括蒼山過吴蔡經家教其尸觧<lb/>
<pb n="KR3k0055_WYG_354-49a"/>
蟬蛻也經去十餘年忽還語家云七月七日王君當來<lb/>
過到期日方平乗羽車駕六龍各異色旌旗導從威儀<lb/>
赫奕如大將也既至坐須㬰引見經父兄因遣人與麻<lb/>
姑相聞亦莫知麻姑是何神也言方平敬報久不行民<lb/>
間今來在此想麻姑能暫來有頃聞麻姑來來時不先<lb/>
聞人馬聲既至從官當半于方平也麻姑既至蔡經亦<lb/>
舉家見之是好女子年十八九許頂中作髻餘髪垂之<lb/>
至腰其衣有文章而非錦繡光彩耀目不可名字皆世<lb/>
<pb n="KR3k0055_WYG_354-49b"/>
間所無有也麻姑自言接待以來見東海三為桑田向<lb/>
聞蓬萊水乃淺于徃者㑹時略半也豈將復還為陵陸<lb/>
乎方平笑曰聖人言海中行復揚塵地麻姑手似鳥爪<lb/>
蔡經心中念言背痒時得此爪以爬背乃佳也方平已<lb/>
心知經所言即使人牽經鞭之曰麻姑神人汝何忽謂<lb/>
其爪可以爬背邪見鞭著經背亦不見有人持鞭者方<lb/>
平告經曰吾鞭不可妄得也<lb/>
　　庭一<lb/>
<pb n="KR3k0055_WYG_354-50a"/>
增說文曰庭宫中也　玉海曰堂下至門謂之庭　易<lb/>
曰揚于王庭　毛詩曰灑掃庭内　又曰殖殖其庭<lb/>
又曰子有庭内弗灑弗掃　又曰有瞽有瞽在周之庭<lb/>
　書曰廸簡在王庭　禮記曰諸侯之庭　論語曰鯉<lb/>
趨而過庭　又曰孔子謂季氏八佾舞于庭　原左𫝊<lb/>
曰初楚共王無冢適有寵子五人無適立焉既乃與巴<lb/>
姬宻埋璧于太室之庭　增管子曰湯有總街之庭<lb/>
漢書曰黄帝接萬靈明庭明庭者甘泉也　又曰太初<lb/>
<pb n="KR3k0055_WYG_354-50b"/>
元年上親禪髙里祠后土臨渤海將以望祀蓬萊之屬<lb/>
幾至殊庭焉作建章宫其西則商中數十里<hi>師古曰殊庭蓬萊中</hi>
<hi>仙人庭也如淳曰商中商庭也</hi>　原羅含别𫝊曰含致仕還家庭中忽<lb/>
自生蘭此徳行幽感之應　增班固西都賦曰承眀金<lb/>
馬著作之庭　又曰玉除彤庭　晉書曰謝晦為右衞<lb/>
將軍賔客輻凑門巷填塞兄瞻曰此豈門户之福乃以<lb/>
籬隔門庭曰吾不忍見此　原語林曰謝太傅問諸子<lb/>
姪曰子弟何豫人事正欲使其佳諸人莫有言車騎荅<lb/>
<pb n="KR3k0055_WYG_354-51a"/>
曰譬如芝蘭玉樹欲使其生庭階也　增鮑明逺詩曰<lb/>
冠霞登綵閣觧玉飲椒庭<lb/>
　　庭二<lb/>
原賦陳沈炯幽庭賦曰矧幽庭之閒趣具春物之芳華<lb/>
轉洞房而引景偃飛閣而藏霞築三川于户牖帶林苑<lb/>
于東家草纎纎而垂緑樹搔搔而落花于是秦人清歌<lb/>
趙女鼓筑嗟光景之遲暮咏羣飛之棲宿顧留情于君<lb/>
子豈含姿于嬌淑于是起而長謡曰故年花落今復新<lb/>
<pb n="KR3k0055_WYG_354-51b"/>
新年一故成故人那得長繩繋落日年年月月但如春<lb/>
　　庫藏一<lb/>
原劉熙釋名曰庫舍也舍也者言物之所在之舍也<lb/>
說文曰庫兵車所藏也帑金布所藏也故藏之為名也<lb/>
謂之庫藏焉　增周禮春官天府曰天府掌祖廟之守<lb/>
藏與其禁令凡國之玉鎮大寳器藏焉若有大祭大䘮<lb/>
則出而陳之既事藏之凡官府鄉州及都鄙之治中受<lb/>
而藏之以詔王察羣吏之治　原禮記曰季春之月審<lb/>
<pb n="KR3k0055_WYG_354-52a"/>
五庫之量<hi>審所用多少也</hi>　蔡邕月令章句曰五庫者一曰車<lb/>
庫二曰兵庫三曰祭器庫四曰樂庫五曰宴器庫　吴<lb/>
越春秋曰凡安國治民從近制逺者必先實之　春秋<lb/>
文曜鈎曰軫南衆星曰天庫　韓𤾉天文要集曰天積<lb/>
者天子之藏府　韓詩外𫝊曰王者藏于天下諸侯藏<lb/>
于百姓農夫藏于囷庾商賈藏于篋匱　鍾㑹芻蕘論<lb/>
曰國之稱富者在乎豐民非獨謂府庫盈倉廩實也且<lb/>
府庫盈倉廩實非上天所降皆取之于民民困國虚矣<lb/>
<pb n="KR3k0055_WYG_354-52b"/>
　增元史僧格𫝊曰萬億庫有舊牌絛七千餘條　輟<lb/>
耕録曰文宸庫在宫垣西　又曰内殿之傍有妃嬪庫<lb/>
房門一間縫紉女庫房三間　又曰生料庫在學士院<lb/>
南又南為鞍轡庫又南為軍器庫藏珍庫在宫垣西南<lb/>
隅　禁扁曰本朝庫曰廣源寳源綺源賦源廣貯生料<lb/>
財用輔用器備收支平盈夀武利器廣勝資乗内藏左<lb/>
藏右藏御帶異珍資成資用法物儀從申興武功承天<lb/>
宣恵廣樂福寧奉宸廣禧藏珍文成供需備用尚用豐<lb/>
<pb n="KR3k0055_WYG_354-53a"/>
衍藝林資善永需　蕪史曰内承運庫在東下馬門其<lb/>
職掌庫藏在宫内者曰東裕庫曰寶藏庫皆謂之裏庫<lb/>
南城磁器等庫則俱謂之外庫　光禄寺志曰光禄寺<lb/>
大門内左為茶葉庫月進房右為錢鈔庫後有銀庫鹽<lb/>
庫　張衡西京賦曰武庫禁兵設在蘭錡　潘岳詩曰<lb/>
微火不戒延我寳庫<lb/>
　　庫藏二<lb/>
原左𫝊曰昭公十八年宋衛陳鄭皆火梓慎登大庭氏<lb/>
<pb n="KR3k0055_WYG_354-53b"/>
之庫以望<hi>杜預注大庭氏是古國名在魯城内于其處作庫</hi>　增列子曰范氏<lb/>
之藏大火商丘開入火徃還無難色埃不漫身不燋子<lb/>
華之客乃謝之　商君書曰湯武破桀紂海内無患築<lb/>
五庫藏五兵　原漢書曰漢髙祖七年蕭何立東闕前<lb/>
殿武庫　增又曰枚乘諌吴王夫漢并二十四郡十七<lb/>
諸侯轉輸錯出軍行數千里不絶于郊其珍怪不如東<lb/>
山之府如淳曰吴王之府藏也　原東觀漢記曰更始<lb/>
至長安御府帑藏武庫皆安堵如故　增王子年拾遺<lb/>
<pb n="KR3k0055_WYG_354-54a"/>
記曰糜竺用陶朱公計術益億萬之利貨擬王家有寳<lb/>
庫千間　太平治迹統類曰宋太祖置封樁庫常宻謂<lb/>
近臣曰石晉茍利于己割幽薊以賂契丹使一方之人<lb/>
獨限境外朕甚憫之欲俟斯庫所藏滿三五十萬即遣<lb/>
使干契丹約茍能歸我土地民庻即當盡此金帛充其<lb/>
贖直如曰不可朕將散滯財募勇士俾圗攻取耳㑹晏<lb/>
駕不果　五代史曰後唐明宗廢内藏庫四方所上物<lb/>
悉歸之有司　澄懷録曰大徳初廣源庫官售雜物有<lb/>
<pb n="KR3k0055_WYG_354-54b"/>
靈壁小峰長僅六寸髙半之玲瓏秀潤所謂臥沙水道<lb/>
展摺胡桃紋皆具于峰之頂有白石正圎瑩然如玉徽<lb/>
宗御題八小字于傍曰山髙月小水落石出略無雕琢<lb/>
之跡真竒物也　元史曰兵志樞宻院臣言牆垣已成<lb/>
南北西三畔皆可置軍獨御酒庫西地窄不能容臣等<lb/>
與丞相完澤議之　英宗實録曰正徳三年遷甲乙丙<lb/>
丁等庫于内府四年以新造天財甲乙丙丁等庫成欲<lb/>
盤移庫藏命魏國公徐顯宗行在户部右侍郎吴璽總<lb/>
<pb n="KR3k0055_WYG_354-55a"/>
理其事<lb/>
　　庫藏三<lb/>
原寳㙜　珠府<hi>韓詩外傳曰晉平公藏寳之㙜燒救火三日三夜乃止公子晏賀曰臣聞諸侯</hi>
<hi>藏于百姓今百姓藏于外而賦斂不已昔桀紂殘賊為天下戮今皇天降灾于藏㙜是君之福也  韓揚天文</hi>
<hi>要集曰離珠五星在須女北離珠為藏府也</hi>　宴器　禁兵<hi>上詳前一帝後漢書曰靈  光</hi>
<hi>和中武庫屋自壊司隸許氷上書曰武庫禁兵所在國之禁為灾深也</hi>　天潢　御府<hi>春秋</hi>
<hi>文曜鈎曰咸池曰天潢五帝車舍也宋均注曰舍庫也五帝車之庫  下詳前二</hi>　聚甲　藏<lb/>
金<hi>焦贛易林曰武庫軍府甲兵所聚非邑非里不可以處  下詳前一</hi>　魚集屋上　龍<lb/>
<pb n="KR3k0055_WYG_354-55b"/>
見井中<hi>魏志曰嘉平中魚二集于武庫屋上中晉書曰太康五年有二龍見于武庫井</hi>　增<lb/>
小吏守藏　令史值曹<hi>上即晉侯事見前刓唐故事諸司申以令史值曹  脫為奸及</hi>
<hi>關播再遷侍中悉易以士人時韙其法</hi>　廡署　廊列<hi>唐徳宗始出幸奉天府藏委棄衛兵</hi>
<hi>無褚衣至是天下貢稍至乃于行在夾廡于古無傳耆老皆言開元時貴臣飾巧以求媚建言郡邑賦稅當委</hi>
<hi>有司以制經用若貢獻悉歸天子私有之則淫蕩侈欲終以餌㓂  唐陸宣公䞇奏議忽觀古廊之下榜列三</hi>
<hi>庫之名竊揣軍情或生觖望矣</hi>　自供乘輿　請列别舍<hi>上即毋將隆事見後  唐</hi>
<hi>裴延齡建言左藏天下歳貢不貲耗不可校請列别舍以檢盈虚于是以天下宿負八百萬緡為負庫抽貫三</hi>
<hi>百萬緡為賸庫様物三十萬緡為季庫帛以素出以色入者為月庫</hi>　官庫饒豐　廥藏<lb/>
<pb n="KR3k0055_WYG_354-56a"/>
殫耗<hi>唐劉文静曰晉陽士健馬強官庫饒豐敕牛徽改給事留陳倉張濬伐太原引徽為判官  所在敦</hi>
<hi>遣徽太息曰王室方復廥藏殫耗當協和諸侯以為藩屏而又濟之以兵諸侯離心必有後憂後濬果敗</hi>
藏兵　還玉<hi>漢書曰立武庫以藏兵内洞冥記曰元狩四年將夕有黄髮叟懐  探徑尺玉以授</hi>
<hi>帝帝以玉還寳庫即龍玉也</hi>　矛㦸在前　戎儲攸歸<hi>又曰裴楷有知人之鑒目</hi>
<hi>鍾㑹云觀如武庫森森但見矛㦸在前  曹毗魏都賦曰百藏之庫戎儲攸歸</hi>　劒如龍蛇<lb/>
庫有雉雊<hi>拾遺録曰太上皇以寳劒賜髙祖吕后藏于瑶庫守者見白氣從户中出如龍蛇吕后更</hi>
<hi>瑶庫名曰靈倉藏及諸吕擅權白氣亦滅恵帝即位以此貯禁兵名曰靈金府  晉書曰武庫封閉甚宻忽有</hi>
<hi>雉雊張華曰此必蛇化為雉視之果有蛇蛻也</hi>　收書籍　貯畫像<hi>輟耕録藝林庫専一</hi>
<pb n="KR3k0055_WYG_354-56b"/>
<hi>收貯書籍碑蕪史皇極之東則内承運庫再東曰香庫稍北有石  曰古今通集庫以貯古今君臣畫像符劵</hi>
<hi>典籍歳六月六日曝之</hi>
　　庫藏四<hi>管籥附</hi>
原六府<hi>周禮天子六府曰司土司木司水司草司器司貨典司六職注府謂主藏物之稅</hi>　五<lb/>
庫<hi>禮天子之庫有五</hi>　輸實<hi>子産曰其輸/之則君府實</hi>　充貢<hi>周禮凡萬民之貢以充府</hi>
<hi>庫</hi>　紂鹿㙜<hi>紂所積之府/庫曰鹿㙜</hi>　魯長府<hi>藏/名</hi>　受九貢<hi>周禮内府</hi>
<hi>掌受九貢九賦九功之貨賄良兵良器以待邦之大用注謂朝覲頒賜也</hi>　供百物<hi>外府掌邦</hi>
<hi>布之出入以供百物而待邦之小用注布帛也藏曰泉行曰布小用謂賜也</hi>　王府<hi>大内</hi>　白<lb/>
<pb n="KR3k0055_WYG_354-57a"/>
藏<hi>魏之藏名</hi>　充牣<hi>積/滯</hi>　不竭<hi>管子曰藏于不竭之府謂養桑麻育六畜也</hi>　水<lb/>
衡<hi>無聚水衡錢注天子私藏</hi>　禁庫　受藏<hi>周禮頒其貨/于受藏之府</hi>　守藏<hi>晉侯</hi>
<hi>之豎頭須守藏者及其出竊藏以逃</hi>　瓌寳溢目<hi>窺山東之府則瓌寳溢目</hi>　餘錢朽<lb/>
貫<hi>武帝初府庫餘財京師錢累百巨萬餘貫朽而不可校</hi>　司農供乗輿<hi>毋將隆字君房</hi>
<hi>言大司農錢自供乗輿不以給供養供養勞賜一出少府蓋不以本藏給末用</hi>　有司出幣帛<lb/>
<hi>月令季春命有司開府庫出幣帛聘名士</hi>　管籥謹守<hi>漢書謹/守管籥</hi>　善閉<hi>老子曰善</hi>
<hi>閉者無關鍵而不可開</hi>　槖籥<hi>老子曰天地之/間其猶槖籥乎</hi>　扃鐍<hi>莊子則必攝緘縢固</hi>
<hi>扃鐍</hi>　啓籥<hi>書金縢啟籥見/書乃并是吉</hi>　修鍵<hi>月令孟冬戒門閭修鍵閉慎管籥</hi>
<pb n="KR3k0055_WYG_354-57b"/>
司門<hi>周禮司門掌授鍵以啟閉國門</hi>　管庫<hi>禮記晉趙文子舉管庫之士七十有餘家</hi>　北<lb/>
門之管<hi>把子云鄭人使我掌其北門之管</hi>　天地之籥<hi>見/上</hi>　琅當<hi>鐵鎖琅當</hi>
<hi>長鎖</hi>　增玉匙金籥<hi>黄庭經玉匙/金籥常完堅</hi>　牡籥<hi>漢五行志牡籥注牡是出籥者</hi>
<hi>又云牡所以下閉者以鐵為之</hi>　自繋管籥<hi>續世說曰漢吏部張允家貲萬計性吝自繋管籥如</hi>
<hi>環珮聲後隨郭威入京師墜井而卒</hi>　外無關籥<hi>魏傅嘏曰鄧颺外要名利内無關籥皆敗徳也</hi>
　納四金籥<hi>唐史朱滔王武俊田恱李納僭王納四金籥于囘紇曰四國啟閉出納惟命</hi>
不為扃籥<hi>唐史元徳秀陸渾佳山水居之不為牆垣扃籥無僕妾嗜酒陶然</hi>　自持管<lb/>
籥<hi>唐史徐岱為給事中性吝至自持管籥</hi>　北門鎖籥<hi>國老閑談曰㓂準鎮大名府北使曰</hi>
<pb n="KR3k0055_WYG_354-58a"/>
　<hi>相公望重何不在中書公曰皇上以朝廷無事北門鎖籥非卿不可</hi>　魚籥<hi>東坡詩曰魚籥未收清夜</hi>
　<hi>永魚籥者取魚不瞑目守夜之義</hi>
　　　庫藏五<lb/>
　原銘後漢李尤武庫銘曰搏噬爪牙鋒鉅之先毒螫芒<lb/>
　刺矛矢以存聖人垂象五兵以陳　晉摰虞武庫銘曰<lb/>
　有財無義惟家之殃無愛糞土以毁五常<lb/>
　<lb/>
　<lb/>
<pb n="KR3k0055_WYG_354-58b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷三百四十九<lb/>
</p>
<p>
</p>
  </div>
</body>
</text>
</TEI>
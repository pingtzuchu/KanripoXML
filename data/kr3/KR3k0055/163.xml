<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_163-1a"/>
　欽定四庫全書<lb/>
御定淵鑑𩔖函卷一百五十八<lb/>
　　禮儀部五<hi>廵狩</hi>
　　　廵狩<lb/>
　原風俗通曰廵者循也狩者牧也道徳太平王者為天<lb/>
　循行以牧人也恐逺近不同化幽隠有不得所者故自<lb/>
　躬親行之　禮記曰王者必制廵狩之禮何尊天重民<lb/>
　也所以五年一廵狩何五嵗再閏天道大備王者恩亦<lb/>
<pb n="KR3k0055_WYG_163-1b"/>
　當竟也所以至四嶽者盛徳之山四方之中能興雲致<lb/>
　雨　易觀卦曰風行地上觀先王以省方觀民設敎<lb/>
　三齊略記曰堯山在廣固城西七里堯廵狩所登遂以<lb/>
　為名山頂立祠祠邉有柏樹枯而復生不知㡬代樹也<lb/>
　　黄帝太一密推曰欲先知廵狩之年當視太一與天<lb/>
　目在四維之嵗法為廵狩　書舜典嵗二月東廵狩至<lb/>
　於岱宗柴望秩于山川肆覲東后協時月正日同律度<lb/>
　量衡修五禮五玉三帛二生一死贄如五噐卒乃復五<lb/>
<pb n="KR3k0055_WYG_163-2a"/>
月南廵狩至于南嶽如岱禮八月西廵狩至于西嶽如<lb/>
初十有一月朔廵狩至于北嶽如西禮歸格于藝祖用<lb/>
特　白虎通曰廵狩所以四時出何當承宗廟故不踰<lb/>
也以夏之中月同律度得其中也　增禮周制十二年<lb/>
一廵狩天子将廵狩𩔖乎上帝宜乎社造乎禰職方氏<lb/>
先戒四方諸侯曰各修平乃守考乃職事無敢不敬戒<lb/>
國有大刑及王之所行先道率其屬而廵戒令太馭掌<lb/>
犯較之禮土訓氏夾王車而行以待王問九州形勢山<lb/>
<pb n="KR3k0055_WYG_163-2b"/>
川所宜誦訓氏亦夾王車以上古久逺之事以告王又<lb/>
掌道方慝以詔辟忌以知地俗乗金輅建大旂嵗二月<lb/>
東廵狩至于岱宗柴而望祀山川覲諸侯其方之諸侯<lb/>
先於境首待之所過山川則使祝宗先以三等璋瓚皆<lb/>
以黄金為鼻流酌鬱鬯以禮神次乃校人殺黄駒以祭<lb/>
之每宿舍掌舍設梐枑再重其外則土方氏又設蕃籬<lb/>
既至方岳先問百年就見之若未滿百年八十九十者<lb/>
路經其門則見之不然則否天子乃令太師採人歌謡<lb/>
<pb n="KR3k0055_WYG_163-3a"/>
賦詩以樂播而陳之以觀人風俗以審其善惡命典市<lb/>
納賈陳百物之貴賤以觀人之所好惡又命典禮之官<lb/>
考校四時節氣月之晦朔甲乙等日及候氣之律吕所<lb/>
用禮樂宫室車旗等制度君臣上下之衣服皆以王者<lb/>
所頒制度考校之諸侯封内有名山大川不舉而祭之<lb/>
者為不敬不敬者君削其地有祭宗廟不順昭穆者為<lb/>
不孝不孝者君絀以爵變禮易樂者為不從不從者君<lb/>
流革制度衣服者為畔畔者君討有功徳于人者加地<lb/>
<pb n="KR3k0055_WYG_163-3b"/>
進律其諸侯待王之牢禮以一犢既黜陟諸侯乃與之<lb/>
相見於方岳之下築壇與覲禮壇其壇外為土埒方三<lb/>
百歩開四門壇方九十六尺高四尺上為堂下為三等<lb/>
謂之三成成每等高一尺其堂置司盟之神位謂之方<lb/>
明　又外傳曰普天之下莫非王土封建諸侯各守天<lb/>
子之地故廵行之夏殷五載一廵狩周制十二年一廵<lb/>
狩皆在仲月以至嶽下燔柴告天廵狩之年四方諸侯<lb/>
先㑹嶽之下以侯見　原左傳曰天子非展義不廵狩<lb/>
<pb n="KR3k0055_WYG_163-4a"/>
注廵狩所以宣布徳義也　增左傳僖公二十八年晉<lb/>
侯召王以諸侯見且使王狩仲尼曰以臣召君不可以<lb/>
訓故書曰天王狩于河陽言非其地且明徳也　原帝<lb/>
王世紀曰舜東廵狩登南山觀河渚受圗書褒賜羣臣<lb/>
　增孔叢子曰古者天子将廵狩必告于祖禰命告羣<lb/>
祀及社稷畿内名山大川七日而遍視牲及用幣　原<lb/>
越絶書曰禹廵狩大越見耆老納詩書審銓衡平斗斛<lb/>
　蔡邕獨斷曰廵狩校獵還公卿以下陳雒陽都亭前<lb/>
<pb n="KR3k0055_WYG_163-4b"/>
街上乘輿到公卿下拜天子下車公卿親識顔色然後<lb/>
還宫古語曰在車則下惟此時施行　増穆王得驥温<lb/>
驪騄耳之駟西廵狩樂而忘歸徐偃王作亂造父為穆<lb/>
王御長駈歸周　史記秦始皇紀二十七年廵隴西北<lb/>
地出雞頭山過回中焉作信宫渭南治馳道　二十八<lb/>
年始皇東行郡縣上鄒嶧山立石與魯諸儒生議刻石<lb/>
頌秦功徳議封禪望祭山川之事乃遂上泰山立石封<lb/>
祠祀下風雨暴至休于樹下因封其樹為五大夫禪梁<lb/>
<pb n="KR3k0055_WYG_163-5a"/>
父刻所立石乃並渤海以東過黄腄窮成山登之罘立<lb/>
石頌秦徳焉而去南登琅邪大樂之留三月乃徙黔首<lb/>
三萬户琅邪臺下復十二嵗作琅邪臺立石頌徳遣徐<lb/>
市發童男女入海求仙人還過彭城齋戒禱祠欲出周<lb/>
鼎泗水使千人没水求之不得乃西南渡淮水之衡山<lb/>
南郡浮江至湘山祠自南郡由武闗歸　原漢書武帝<lb/>
本紀元封元年行自雲陽北厯上郡西河五原出長城<lb/>
登單于臺至朔方臨北河勒兵十八萬騎旌旗千餘里<lb/>
<pb n="KR3k0055_WYG_163-5b"/>
威震匈奴還登封泰山　增至於梁父䄠肅然行所廵<lb/>
至博奉高蛇丘厯城梁父民田租逋賦貸已除加年七<lb/>
十以上孤寡帛人二疋四縣無出今年算行自泰山復<lb/>
廵海上至碣石自遼西歴北邉九原歸于甘泉周萬八<lb/>
千里云　原又元封五年南廵狩至于盛唐望祀虞舜<lb/>
于九疑自尋陽浮江親射蛟江中獲之舳艫千里薄樅<lb/>
陽而出作盛唐樅陽之歌　增後元元年詔曰朕郊見<lb/>
上帝廵于北邉見羣鶴留止以不羅網靡所獲獻薦于<lb/>
<pb n="KR3k0055_WYG_163-6a"/>
太畤光景並見其赦天下　通考後漢世祖建武十七<lb/>
年南廵狩　十八年西廵狩祠高廟遂有事十一陵立<lb/>
馮翊界進幸蒲阪祠后土　十九年九月南廵狩幸南<lb/>
陽進幸汝南南頓縣舍置酒㑹賜吏人復南頓田租一<lb/>
嵗父老前叩頭言曰皇考居此日久陛下識知寺舍每<lb/>
來輒加厚恩願賜復十年帝曰天下重噐常恐不任日<lb/>
復一日安敢逺期十嵗乎吏人又言陛下實惜之何言<lb/>
謙也帝大笑復增一嵗　二十年東廵狩　明帝永平<lb/>
<pb n="KR3k0055_WYG_163-6b"/>
二年西廵狩幸長安祠高廟遂有事于十一陵歴覽館<lb/>
邑㑹郡縣吏勞賜作樂　十年南廵狩幸南陽祠章陵<lb/>
日北至又祠舊宅禮畢召校官弟子作雅樂奏鹿鳴帝<lb/>
自御塤箎和之以娱嘉賔還幸南頓勞享三老官屬<lb/>
十五年東廵狩幸孔子宅祠仲尼及七十二弟子親御<lb/>
講堂命皇太子諸王説經　章帝建初七年西廵狩每<lb/>
所到幸輒㑹郡縣吏人勞賜作樂十一月詔勞賜河東<lb/>
守令掾以下　元和元年南廵狩詔所經道上郡縣無<lb/>
<pb n="KR3k0055_WYG_163-7a"/>
得設儲跱命司空自将徒支柱橋梁有遣使奉迎探知<lb/>
起居二千石當坐其賜鰥寡孤獨不能自存者粟人五<lb/>
斛十一月還宫賜從者各有差　原二年二月東廵狩<lb/>
使使者祠唐堯於成陽靈臺<hi>注成陽縣東南有堯母祠墓</hi>辛未幸泰<lb/>
山柴告岱宗有黄鵠三十從西南來翺翔升降進幸奉<lb/>
髙宗祀五帝於汶上明堂　増三年正月北廵狩告常<lb/>
山魏郡清河鉅鹿平原東平郡太守相曰朕惟廵狩之<lb/>
制以宣聲敎考同遐邇解釋結寃也今四國無政不用<lb/>
<pb n="KR3k0055_WYG_163-7b"/>
其良駕言出遊欲親知其劇易前祀園陵遂望祀華霍<lb/>
東柴岱宗為人祈福今将禮常山遂徂北土歴魏郡經<lb/>
平原升踐隄防詢訪耆老咸曰徃者汴門未作深者成<lb/>
淵淺則泥塗追維先帝勤人之徳底績逺圖復禹𢎞業<lb/>
聖迹滂流至于海表不克堂構朕甚慚焉月令孟春善<lb/>
相丘陵土地所宜今肥田尚多未有墾闢其悉以賦貧<lb/>
民給與糧種務盡地力勿令游手所過縣邑聼半入今<lb/>
年田租以勸農民之勞乙丑敕侍御史司空曰方春所<lb/>
<pb n="KR3k0055_WYG_163-8a"/>
過毋得有所伐殺車可以引避引避之騑馬可輟解輟<lb/>
解之詩云敦彼行葦牛羊勿踐履禮人君伐一草木不<lb/>
時謂之不孝俗知順人莫知順天其明稱朕意　和帝<lb/>
永和十五年南廵狩賜所過二千石長吏以下三老官<lb/>
屬及民百年者錢布各有差幸章陵祠舊宅　魏明帝<lb/>
凡三東廵狩所過存問高年恤疾苦或賜榖帛　宋書<lb/>
禮志曰古者天子廵狩之禮布在方冊至秦漢廵幸或<lb/>
以厭望氣之祥或以希神仙之應煩擾之役多非舊典<lb/>
<pb n="KR3k0055_WYG_163-8b"/>
惟漢諸帝頗有古體焉魏文帝值三分初創方隅事多<lb/>
皇輿亟動略無寧嵗葢應時之務又非舊章也明帝東<lb/>
廵所過存問高年恤人疾苦或賜榖布有古廵幸之風<lb/>
焉　宋文帝元嘉四年東廵狩至于丹徒告覲園陵享<lb/>
㑹父老舊勲于行宫加賜衣裳幣帛蠲租原刑戰亡之<lb/>
家單孤並隨宜隠卹二十六年東廵幸至京城并謁二<lb/>
陵㑹舊京故老萬人勞享賚發赦蠲徭役　後魏文成<lb/>
帝和平元年東廵狩歴嶠山祀黄帝遼西遥祀醫無閭<lb/>
<pb n="KR3k0055_WYG_163-9a"/>
山遂縁海幸冀州北至中山過恒嶽禮其神而反明年<lb/>
南廵過石門遣使者用玉璧牲牢禮常嶽　原摯虞新<lb/>
禮儀曰魏氏無廵狩故事新禮則廵狩方岳柴望告至<lb/>
設壝諸侯之覲者乃贄皆如儀而不建旗臣虞謹按覲<lb/>
禮天子各建其旗旗章所以殊爵命視等威也詩稱君<lb/>
子至止言觀其旗宜定新禮建旗如舊　增隋煬帝大<lb/>
業元年詔曰聼採輿頌謀及庶民故能審刑政之得失<lb/>
今将廵歴淮海觀省風俗　唐太宗貞觀元年三月幸<lb/>
<pb n="KR3k0055_WYG_163-9b"/>
九成宫冬幸洛陽　十二年幸河北觀底柱因令勒銘<lb/>
于上以陳盛徳　開元禮皇帝廵狩儀将廵狩所司承<lb/>
制先頒告于東方諸州曰皇帝二月東廵狩各脩平乃<lb/>
守考乃職事無敢不敬戒國有大刑駕将發告圓丘宗<lb/>
廟社稷皆如别儀皇帝出宫大備鹵簿皆如常儀軷於<lb/>
國門祭所過山川如親征之禮所經州縣刺史縣令先<lb/>
待于境通事舍人承制問百年古先帝王名臣烈士皆<lb/>
州縣致祭燔柴告至将告将作先於太山下脩圜壇四<lb/>
<pb n="KR3k0055_WYG_163-10a"/>
出陛前告三日尚舍直長施大次於外壝東門之内設<lb/>
宫懸樂燎壇之制前一日皇帝清齋于行宫應告之官<lb/>
皆于告所清齋一日近侍之官應後升者及從告羣官<lb/>
諸方客使皆于其所俱清齋一宿諸衛令其屬晡後一<lb/>
刻各以其方噐服守衞壝門盥太樂工人俱清齋一宿<lb/>
奉禮設御位于壇之東南西向設告官司徒執事者御<lb/>
史奉禮贊者協律郎太樂令望燎位東方諸州刺史縣<lb/>
令介公酅公文武九品以上官西方北方蕃客等位並<lb/>
<pb n="KR3k0055_WYG_163-10b"/>
如上幸圓丘儀設告官以下門外位於東西壝門之外<lb/>
道南皆如設次之式郊社令帥府史一人及齋郎以罇<lb/>
坫罍洗篚幂入設于位並如上儀執罇罍篚幂者各位<lb/>
于罇罍篚幂之後告日未明十五刻太官令帥宰人烹<lb/>
牲于厨未明四刻太史令郊社令各服其服升設昊天<lb/>
上帝神座于壇上北方南向席以槀秸設高祖神堯皇<lb/>
帝神座于東方西向席以莞設神位各于座首未明三<lb/>
刻諸告官以下各服其服郊社令良醖令各帥其屬入<lb/>
<pb n="KR3k0055_WYG_163-11a"/>
實罇罍及玉太祝以玉帛置于篚太宫令帥進饌者實<lb/>
諸籩豆簠簋等皆設于饌幔内未明三刻奉禮帥賛者<lb/>
先入就位賛引引御史太祝以下入行埽除如常儀訖<lb/>
各就位皇帝服衮冕乗輅行宫奏請進發内外噐服如<lb/>
常儀駕将至謁者賛引各引告官通事舍人引從告羣<lb/>
官東方刺史縣令諸方客使俱就門外位駕至大次門<lb/>
外回輅南向初皇帝既升奠玉幣太官令帥進饌者諸<lb/>
太祝迎引於壇上各設于神座前設訖謁者引司徒以<lb/>
<pb n="KR3k0055_WYG_163-11b"/>
下降自東陛復位諸太祝各還罇所太常卿引皇帝詣<lb/>
罍洗樂止訖興皇帝再拜初讀祝文訖樂作太祝進奠<lb/>
板於神座還罇所皇帝拜訖樂止太常卿引皇帝進天<lb/>
帝座前北向立樂作太祝各以爵酌福酒謁者引司徒<lb/>
降復位太祝各進徹豆還罇所奉禮曰賜胙鑾駕還行<lb/>
宫皇帝既還大次侍中版奏請解嚴皇帝改服通天冠<lb/>
絳紗袍乗輅奏請還宫如常儀　宋太祖皇帝建隆初<lb/>
平潞陽二叛開寳二年至太原皆以師行供頓從儉約<lb/>
<pb n="KR3k0055_WYG_163-12a"/>
故不備廵幸之儀　景徳四年幸西京朝諸侯命知雜<lb/>
御史王濟等籍所過父老及繋囚逋負官物人仍察民<lb/>
間疾苦每日引逋欠人及禁囚等對于行在多蠲免原<lb/>
釋父老賜茶帛綾袍其貢香藥名馬召對撫慰賜之金<lb/>
帛太中祥符元年詔許羣臣請封禪令太山路葺行宫<lb/>
不得侵民户田苖及人馬損踐苖稼有司言準禮廵狩<lb/>
有燔柴告至皇帝親行事即不載有司攝事之文車駕<lb/>
至太山合行告至望令太尉以酒脯幣帛于山下壇告<lb/>
<pb n="KR3k0055_WYG_163-12b"/>
至奏可又詔給事中張秉等管勾所經州縣父老詣行<lb/>
在者送門引對賜以酒食州縣見禁囚具所犯以聞又<lb/>
詔以御史中丞王嗣宗攝御史大夫為考制度使左正<lb/>
言知制誥周起攝中丞為副使所經州縣採訪民間不<lb/>
便事并市物之價車服權衡度量不如法則者舉儀制<lb/>
禁之有竒才異行隠淪不仕者與所屬長吏詢求論薦<lb/>
鰥寡惸獨不能自存者重加賑恤官吏政迹尤異民受<lb/>
其惠及不守廉隅昩于政理者孝子順孫義夫節婦為<lb/>
<pb n="KR3k0055_WYG_163-13a"/>
鄉里所稱者並條析以聞官吏知民間利病者亦為録<lb/>
奏有司言澶州城門卑下不容大輦請徹門而出上慮<lb/>
煩勞不許詔由城外而過他所皆然又詔扈從人宿頓<lb/>
所無得壊民舍什物樹木違者重寘其罪為朝覲壇于<lb/>
奉高宫之南方九丈六尺高九尺四出陛其南兩陛設<lb/>
衞仗宫懸于壇中書門下文武百官皇親諸軍将校四<lb/>
方朝貢使舉人蕃客父老僧道皆在列設襲文宣公位<lb/>
于文官三品之下鄰州長史悉集上服衮御夀昌幄殿<lb/>
<pb n="KR3k0055_WYG_163-13b"/>
受朝賀大赦天下遂幸兖州賜從官待制以上宗室将<lb/>
軍辟寒丸紫花葺綿細窄袍三畢設祀汾隂悉如東封<lb/>
之制八月有司言祠宇之旁難行覲禮望俟至河中府<lb/>
朝覲經度制置使陳堯叟等言寳鼎行宫之前可以設<lb/>
壇詔如堯叟等言　明永樂六年定制一詔告天下諸<lb/>
司及各處鎮守總兵官知㑹一禮部預行各處凡有重<lb/>
事并四夷來朝俱達行在所仍具本啟聞其餘事務啓<lb/>
奏俱達京師啓聞施行事有疑礙者在京合該衙門具<lb/>
<pb n="KR3k0055_WYG_163-14a"/>
奏取自上裁凡進拜表箋表文達行在所箋文達京師<lb/>
一禮部預行經過所在軍民衙門俟車駕至官吏生員<lb/>
耆老朝見及預行北京畿内文武衙門令掌印官俟車<lb/>
駕至朝見一祭祀車駕将發奏告天地社稷太廟孝陵<lb/>
祭大江旗纛等神軷祭于天門其經過處所滁州遣官<lb/>
祭滁陽王泗州遣官祭祖陵鳯陽祭皇陵祭淮闕里遣<lb/>
官祭先師孔子望祭太山縁途古先聖賢忠臣烈士祠<lb/>
墳禮部預期奏聞遣官致祭将至北京境上設壇祭北<lb/>
<pb n="KR3k0055_WYG_163-14b"/>
京山川等神車駕至北京奏告天地祭告境内山川等<lb/>
神一扈從在京馬歩軍五萬人一車駕至北京宴文武<lb/>
羣臣耆老賜官員人等及命婦鈔其嘗守城命婦論次<lb/>
行賞一恭遇萬夀聖節公侯駙馬伯文武四品以上近<lb/>
侍官及監察御史預宴五品以下辦事官監生秀才吏<lb/>
典軍民工匠人等依例賜鈔一錠一扈從官員有牙牌<lb/>
者隨身懸帶以憑闗防出入一經過郡縣分遣廷臣考<lb/>
覈守令賢否即加黜陟分令給事中監察御史存問高<lb/>
<pb n="KR3k0055_WYG_163-15a"/>
年賜幣帛酒肉一經過鳯陽陵户及親戚人賜鈔六錠<lb/>
耆老迎見者人鈔三錠泗州陵户親戚耆老迎見者賞<lb/>
如之<lb/>
　　廵狩二<lb/>
原省方　述職<hi>俱詳廵一</hi>　觀風　展義<hi>詳廵一</hi>　布徳　設<lb/>
敎<hi>詳廵一</hi>　考職　賦政<hi>上詳廵一百崔駰北廵頌禋潔享祀歆嘗  神爰始賦政授務</hi>
<hi>于人</hi>　陳詩　觀禮<hi>上詳廵一酉張衡廵狩誥帝将狩于岱嶽乙  觀禮于魯而休齊焉</hi>
風行　雨施<hi>上詳廵一無崔駰南廵頌惟休蒸之鴻徳允天覆而  遺壮雲行之博惠淑雨施于</hi>
<pb n="KR3k0055_WYG_163-15b"/>
<hi>庶黎</hi>　天動　神行<hi>崔駰東廵頌三軍霆激羽騎火烈天動雷震隠隠轔轔  又北廵頌雍容</hi>
<hi>清廟謐爾無虞垂拱穆穆神行化馳</hi>　四維　五載<hi>俱詳廵一</hi>　祀四嶽　柴<lb/>
三辰<hi>上詳廵一廵下見馬融東  頌</hi>　廵東作　秩西成<hi>崔駰北廵頌登中山天帝</hi>
<hi>觀神農将省陽榖相天功廵東作西又西廵頌惟秋榖既登上将省斂平秩西成廵畿于  郊因斯萬物凝徳</hi>
<hi>緩俗昔既春遊今乃秋豫</hi>　審銓衡　同律度<hi>並詳廵一</hi>　祀五帝　禋<lb/>
六宗<hi>上詳廵一頌下詳馬融</hi>　備天官　運法駕<hi>上見班固東廵頌  下見南廵</hi>
<hi>頌</hi>　脩五禮　問百年<hi>並詳/廵一</hi>　宣聲敎　撫黎元<hi>上詳後漢</hi>
<hi>章帝廵幸詔見廵一同宋孝武廵幸賑恤詔夫足踐目見實尊天命甿俗未  其化幽隠不得其所故降省風</hi>
<pb n="KR3k0055_WYG_163-16a"/>
<hi>俗躬撫黎元</hi>　同遐邇　察風俗<hi>上詳宣聲敎詔宋孝武帝廵狩省風俗  朕奄一天</hi>
<hi>下當沿時省方觀察風俗外詳考舊典以副側席之懐也</hi>　嵗習　時廵<hi>左傳嵗習其祥祥習</hi>
<hi>則行注五年五卜皆吉則行  下見虞書詳廵一</hi>　乗龍　膳犢<hi>展帝功乗六龍  禮天子</hi>
<hi>適諸侯諸侯膳以犢貴誠也</hi>　卜征　示禮<hi>左傳曰先王卜征五年注先廵五年而卜吉凶</hi>
<hi>也征廵狩也會成有岐陽之蒐穆有岐山之  皆示諸侯禮也</hi>　習禮　展功<hi>又曰諸侯有王</hi>
<hi>王有廵狩以大習習之注大習朝會之禮  下詳乗龍注</hi>　順動　偽遊<hi>将順其動無逆于時</hi>
<hi>雲漢高祖偽遊  夢擒韓信</hi>　撫萬邦　視三老<hi>書成王撫萬邦廵侯甸  毎廵狩皆</hi>
<hi>嵗視三老三公致仕之老明其三徳三徳者至徳孝徳敏徳也</hi>　設梐枑　共人門<hi>周禮</hi>
<pb n="KR3k0055_WYG_163-16b"/>
<hi>掌舍掌王之會同之舍設梐枑再重注梐枑行馬也  又云無宫則共人門</hi>　設轅設旌<lb/>
省耕省斂<hi>又曰設車宫轅門為帷宫則設旌門</hi>　增中四時出　十二嵗<lb/>
廵<hi>上見白虎通詳廵一存周禮夏官大行人王之所以撫邦國諸侯者嵗徧  三嵗徧□五嵗徧省七嵗屬</hi>
<hi>象胥諭言語協辭命九嵗屬瞽史諭書名聼聲音十有一嵗達瑞節同度量成牢禮同數噐脩法則十有二嵗</hi>
<hi>王廵狩殷國</hi>　觀河受圖　浮江射蛟<hi>見帝王世紀詳廵一  見漢書詳廵一</hi>
　旗建天子　樹封大夫<hi>見摯虞新禮儀詳廵一  見秦紀詳廵一</hi>　羣鶴<lb/>
留止　黄鵠翺翔<hi>見漢武紀詳廵一昆漢章紀詳廵一</hi>　堯山立祠　都<lb/>
亭下車<hi>見三齊略記詳廵一見蔡邕獨㫁詳廵一</hi>　原上順天時　旁求人<lb/>
<pb n="KR3k0055_WYG_163-17a"/>
瘼　西成之望既登　東廵之禮斯備　述邦畿以省<lb/>
方　觀仁風而展義　明黜陟之分則有廵功　崇望<lb/>
秩之儀是稱展義<lb/>
　　廵狩三<lb/>
原詩宋范蔚宗樂遊應詔詩曰軒駕時未肅文囿降照<lb/>
臨流雲起行葢晨風引鑾音　梁沈約侍遊方山應詔<lb/>
詩曰清漢夜昭晳扶桑曉陸離發歌樅陽下建羽朝夕<lb/>
池樅金浮水若聲蹕映山祗一霑九霄露藜藿終自知<lb/>
<pb n="KR3k0055_WYG_163-17b"/>
　北齊袁奭從駕遊山詩曰天遊響仙蹕春望動神衷<lb/>
澗水含初溜山花發早藂玊輿明淑景珠旗轉瑞風平<lb/>
原與上路佳氣逺葱葱　周明帝還舊宫詩曰玊燭調<lb/>
秋氣金輿歴舊宫還如過白水更似入新豐秋潭漬晩<lb/>
菊寒井落疏桐舉杯延故老今聞歌大風　隋煬帝還<lb/>
京師詩曰東都禮儀舉西京冠葢歸是月春之季花栁<lb/>
相依依雲蹕清馳道雕輦御晨暉嘹亮鐃笳奏葳蕤旌<lb/>
斾飛後乗趨文雅前驅勵武威　李徳林從駕廵遊詩<lb/>
<pb n="KR3k0055_WYG_163-18a"/>
曰大夏堯遺俗汾河漢豫遊今隨龍駕往還屬雁飛秋<lb/>
天行肅輦路日御翼華輈朝乘六氣輦夕動七星遊谷<lb/>
静禽多思風髙松易秋逺林才有色遥水漫無流京華<lb/>
佳麗所目極與雲浮但覩凌霄觀詎見望仙樓鏁門皆<lb/>
秀發鴛池盡學優待君草封禪東山觀射牛　又從駕<lb/>
還京詩曰至仁文教逺惟聖武功宣太師觀六義諸侯<lb/>
問百年元覽時乘隙訓旅次山川鎮象屯休氣華葢翼<lb/>
飛烟鼔奏千人響旗動七星連峻嶺戈回日髙峯馬煦<lb/>
<pb n="KR3k0055_WYG_163-18b"/>
天姑射神遊罷蕭闗獵騎旋更待東山上看君廵狩篇<lb/>
　薛道衡從駕天池應詔詩曰上聖家寰宇威略振邉<lb/>
陲八維窮眺覽千里曵旌旗駕黿臨碧海控驥踐瑶池<lb/>
曲浦騰烟霧深浪駭鯨螭　又從駕幸晋陽詩曰省方<lb/>
遵往冊遊豫叶前經金吾朝戒道校尉晩廵營重巒下<lb/>
飛騎絶浦度連旌澗水寒逾咽松風逺更清方觀翠華<lb/>
反簮筆上云亭　虞茂奉和幸太原輦上作應詔詩曰<lb/>
唐廵光帝則夏豫穆宸儀珠旗揚翼鳯玊獸儼丹螭流<lb/>
<pb n="KR3k0055_WYG_163-19a"/>
吹和春鳥交弄拂花枝　虞世南和幸江都詩曰南國<lb/>
行周化稽山秘夏圖百王豈殊軌千載協前謨肆覲遵<lb/>
時豫順動恱來蘇安流進畫舳戒道翼金吾龍旂煥辰<lb/>
象鳯吹溢川塗封唐昔敷錫分陜被荆吳沐道咸知讓<lb/>
慕義久成都冬律初飛管陽鳥正銜蘆嚴飈肅林薄曖<lb/>
景澹江湖鴻私浹幽逺厚澤潤凋枯虞琴起歌詠漢筑<lb/>
動巴歈多幸霑行葦無庸𩔖散樗　又和至夀春應令<lb/>
詩曰瑶山盛風樂南皮務逸遊如何事廵撫民瘼諒斯<lb/>
<pb n="KR3k0055_WYG_163-19b"/>
求文鶴揚輕葢蒼龍飾桂舟泛沫縈沙嶼寒澌擁急流<lb/>
路指八仙館途經百尺樓眷言昔遊踐回駕且淹留後<lb/>
車喧鳯吹前旌映綵旒龍驂駐六馬飛閣上三休調諧<lb/>
金石奏歡洽羽觴浮天文徒可仰何以厠琳璆　虞世<lb/>
基和幸江都詩曰廵遊光帝典征吉乃先天澤國翔宸<lb/>
駕水府泛樓船七萃榮長薄三翼亘通川夙興大昕始<lb/>
求衣昩旦前澄瀾浮曉色遥林捲宿烟晨霞稍含景落<lb/>
月漸虧弦囘塘響歌吹極浦望旌旃方陪覲東后登封<lb/>
<pb n="KR3k0055_WYG_163-20a"/>
禪肅然　唐太宗重幸武功詩曰代馬依朔吹驚禽愁<lb/>
昔藂況兹承眷徳懐舊感深衷積善欣餘慶暢武悦成<lb/>
功垂衣天下治端拱車書同白水廵前迹丹陵幸舊宫<lb/>
列筵歡故老髙宴聚新豐駐蹕撫田畯回輿訪牧童瑞<lb/>
氣縈丹闕祥烟散碧空孤嶼含霜白遥山帶日紅於焉<lb/>
歡擊筑聊以詠南風　上官儀和過舊宅應詔詩曰石<lb/>
闗清晩夏旋輿御早秋神麾颺珠雨仙吹響飛流沛水<lb/>
祥雲汎宛郊瑞氣浮大風凝漢筑藂烟入舜球翠梧臨<lb/>
<pb n="KR3k0055_WYG_163-20b"/>
鳯邸滋蘭帶鶴舟偃伯歌元化扈蹕頌王遊遺簮謬昭<lb/>
奨珥筆荷恩休<lb/>
原賦漢揚雄甘泉賦曰孝成帝時客有薦雄文似相如<lb/>
者上方祀甘泉泰畤雄從上甘泉故述斯賦惟漢十世<lb/>
将郊上元乃命羣僚星陳而天行詔招揺與太隂兮伏<lb/>
鉤陳使當兵八神奔而警蹕兮飛䝉葺而走陸梁焱駭<lb/>
雲迅奮以方攘半散照爛粲以成章於是帥爾隂閉霅<lb/>
然陽開流星旄以電燭兮咸翠葢而鸞旗凌髙衍之嵱<lb/>
<pb n="KR3k0055_WYG_163-21a"/>
嵷兮超紆譎之清澄據軨軒而周流兮忽軮軋而無垠<lb/>
翠玊樹之青葱兮璧馬犀之瞵㻞厯倒景而絶飛梁兮<lb/>
浮蠛蠓而撇天曵紅采之流離兮颺翠氣之宛延排玊<lb/>
户而颺金鋪兮發蘭蕙與芎藭靡薜荔而為席兮折瓊<lb/>
枝以為芳吸青雲之流瑕兮飲若木之露英集乎禮神<lb/>
之囿登乎頌祗之堂攀璇璣而下視兮行遊目乎三危<lb/>
玊女亡所眺其清矑兮宓妃曾不得施其娥眉於是欽<lb/>
祡宗祈燎薫皇天樵蒸焜上配藜四施𨕖巫咸兮叫帝<lb/>
<pb n="KR3k0055_WYG_163-21b"/>
閽開天庭兮延羣神於是事畢功𢎞回車而歸度三巒<lb/>
兮偈棠梨天閫決兮地垠開八荒協兮萬國諧登長平<lb/>
兮雷鼔礚天聲起兮勇士厲雲飛揚兮雨霶霈于胥徳<lb/>
兮麗萬世亂曰崇崇圜丘隆隠天兮增宫参差駢嵯峨<lb/>
兮上天之縡杳旭卉兮聖皇穆穆信厥對兮來祗郊禋<lb/>
神所依兮輝光炫燿降厥福兮子子孫孫長無極兮<lb/>
又幸河東賦曰其三月将祭后土上乃率羣臣横大河<lb/>
湊汾隂既祭畢登歴觀陟西岳以望八荒迹殷周之墟<lb/>
<pb n="KR3k0055_WYG_163-22a"/>
眇然以思唐虞之風雄以為臨川羨魚不如歸而結網<lb/>
還上河東賦以勸焉其辭曰伊年暮春将瘞后土禮靈<lb/>
祗謁汾隂于東郊乃撫翠鳯之駕馳先景之乗棹奔星<lb/>
之流旃彏天狼之威弧奮電鞭驂雷輜鳴洪鐘建五旂<lb/>
羲和司日顔倫奉輿樂往昔之遺風兮喜虞舜之所耕<lb/>
瞰帝唐之嵩髙兮眽隆周之大寧叱風伯於南北兮呵<lb/>
雨師於西東参天地而獨立兮廓蕩蕩其無雙<lb/>
原頌後漢班固東廵頌曰竊見廵狩岱宗柴望山虞崇<lb/>
<pb n="KR3k0055_WYG_163-22b"/>
祀明堂上稽帝堯中述世宗遵奉世祖禮儀僃具動自<lb/>
聖心是以明神屢應休徴乃降不勝狂簡之情謹上岱<lb/>
宗頌一篇曰若稽古在漢廸哲聿脩厥徳憲章丕烈翿<lb/>
六龍較五輅齊百僚陶質素命南重以司厯厥中月之<lb/>
六辰僃天官之列衛盛輿服而東廵　又南廵頌曰惟<lb/>
漢再受命系葉十一協景和則天經郊髙宗光六幽通<lb/>
神明既禘祖于西都又将祫于南庭是時聖上運天官<lb/>
之法駕建日月之旃旌　後漢崔駰東廵頌曰伊漢中<lb/>
<pb n="KR3k0055_WYG_163-23a"/>
興三葉於皇維烈允廸厥倫纉王命𦙍漢勲矩坤度以<lb/>
範物䂓乾則以陶鈞於是考上帝以質中總列宿於北<lb/>
辰開太㣲敞禁庭延儒林以咨詢岱岳之事于時典司<lb/>
耆耉載華抱實徴爾而造曰盛乎大漢世增其徳惟是<lb/>
岳禮久而不脩此神人之所慶幸海内之所想思頌有<lb/>
喬山之征典有徂岳之廵時邁其邦民斯攸勤不亦宜<lb/>
哉乃命太僕訓六騶閑路馬戒師徒於是乘輿登天靈<lb/>
之威路駕太乙之象車升九龍之華旗建翠霓之旌旄<lb/>
<pb n="KR3k0055_WYG_163-23b"/>
裒胡耉之元老賞孝行之畯農　馬融東廵頌曰允廸<lb/>
在昔紹列陶唐殷天衷克揺光若時則運瓊衡敷六典<lb/>
經八成肆𩔖乎上帝實柴乎三辰禋祀乎六宗祗燎乎<lb/>
羣神遂發號羣司申戒百工卜筮稱吉蓍龜襲從南征<lb/>
有時馮相告祥清夷道而後行曜四國而揚光展聖義<lb/>
于廵狩喜圻畤而詠八荒指宗岳以為期固岱神之所<lb/>
望散齊既畢越異良辰棫槱增構烈火燔燃暉光四煬<lb/>
焱爛薄天蕭香肆升青烟習雲珪璋峩峩犧牲潔純鬰<lb/>
<pb n="KR3k0055_WYG_163-24a"/>
　鬯宗彛明水元尊空桑孤竹咸池雲門六八匝變神祗<lb/>
　並存<lb/>
　原誥後漢張衡東廵誥曰惟二月初吉帝将狩于岱嶽<lb/>
　展義省方觀民設教丙寅朏率羣賔僃法駕以祖于東<lb/>
　門届于靈宫是日也有鳯雙集于臺壬辰祀上帝于明<lb/>
　堂帝曰咨予不材為天地主慄慄翹翹百僚萬㡬心之<lb/>
　謂矣孰朕之勞上帝有靈不替朕命誕敢不祗承凡庶<lb/>
　與祭于壇墠之位者曰懐爾邦君實願先帝載厥大宗<lb/>
<pb n="KR3k0055_WYG_163-24b"/>
　以左右朕躬羣臣曰帝道横被旁行海表一人有韙萬<lb/>
　民賴之從廵助祭者兹惟嘉瑞乃歌曰皇皇者鳯通元<lb/>
　知時萃于山趾與帝邀期吉事有祥惟漢之祺帝曰朕<lb/>
　不敢當亦不敢蔽天之吉命<lb/>
　<lb/>
　<lb/>
　<lb/>
御定淵鑑𩔖函卷一百五十八<lb/>
</p>
<p>
</p>
  </div>
</body>
</text>
</TEI>
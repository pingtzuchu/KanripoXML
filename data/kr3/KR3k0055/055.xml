<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_055-1a"/>
　欽定四庫全書<lb/>
御定淵鑑𩔖函卷五十<lb/>
　　帝王部十一<hi>帝德行禮</hi>　<hi>體仁/帝孝</hi>　<hi>行義</hi>
　　　帝德一<lb/>
　增易曰君子學以聚之問以辨之寛以居之仁以行之<lb/>
　　又曰見龍在田利見大人君德也　又曰君子以多<lb/>
　識前言往行以畜其德　又曰君子以自昭明德　又<lb/>
　曰剛健篤實輝光日新其德　書曰王懋昭大德建中<lb/>
<pb n="KR3k0055_WYG_055-1b"/>
　于民以義制事以禮制心垂裕後昆　又曰德無常師<lb/>
　主善為師善無常主協于克一　又曰非天私我有商<lb/>
　惟天祐于一德非商求于下民惟民歸于一德德惟一<lb/>
　動㒺不吉德二三動㒺不凶　又曰六三德一曰正直<lb/>
　二曰剛克三曰柔克平康正直彊弗友剛克燮友柔克<lb/>
　沈潜剛克髙明柔克　又曰不役耳目百度惟貞　又<lb/>
　曰不剛不柔厥德允修　又曰皇天無親惟德是輔<lb/>
　詩曰顒顒卬卬如圭如璋令聞令望豈弟君子四方為<lb/>
<pb n="KR3k0055_WYG_055-2a"/>
綱　又曰追琢其章金玊其相　又曰如金如錫如圭<lb/>
如璧　又曰威儀抑抑德音秩秩無怨無惡率由羣匹<lb/>
　禮記曰恭儉以求役仁信譲以求役禮　左𫝊子産<lb/>
曰夫令名德之輿也德國家之基也有基無壊毋亦是<lb/>
務乎有德則樂樂則能乆詩云樂只君子邦家之基有<lb/>
令德也夫上帝臨女無貳爾心有令名也夫恕思以明<lb/>
德則令名載而行之是以逺至邇安　左𫝊成鱄曰詩<lb/>
曰維此文王帝度其心莫其德音其德克明克明克𩔖<lb/>
<pb n="KR3k0055_WYG_055-2b"/>
克長克君王此大邦克順克比比于文王其德靡悔既<lb/>
受帝祉施于孫子心能制義曰度德正應和曰莫照臨<lb/>
四方曰明勤施無私曰類教誨不倦曰長賞慶刑威曰<lb/>
君慈和徧服曰順擇善而從之曰比經緯天地曰文九<lb/>
德不愆作事無悔故襲天禄子孫頼之　原淮南子曰<lb/>
體太乙者牢籠天地弹壓山川含吐隂陽申洩四時紀<lb/>
綱八極經緯六合覆露照導普氾而無私翾飛蠕動莫<lb/>
不仰德而生　增鼂錯𫝊曰五帝神聖其臣莫及故自<lb/>
<pb n="KR3k0055_WYG_055-3a"/>
親事處于法宫之中明堂之上動静上配天下順地中<lb/>
得人故衆生之𩔖無不覆也根著之徒無不載也燭以<lb/>
光明無偏異也德上及飛鳥下至水蟲草木諸産皆被<lb/>
其澤然後隂陽調四時節日月光風雨時膏露降五榖<lb/>
熟祅孽滅賊氣息民不疾疫河出圖洛出書神龍至鳯<lb/>
鳥翔德澤滿天下靈光施四海此謂配天地治國大體<lb/>
之功也　原白虎通曰王者承統理調和隂陽隂陽和<lb/>
萬物序休氣充塞故符瑞並臻皆應德而至德至天則<lb/>
<pb n="KR3k0055_WYG_055-3b"/>
斗極明日月光甘露降德至地則嘉禾生蓂莢起秬鬯<lb/>
出太平感德至文表則景星見五緯順軌德至草木則<lb/>
朱草生木連理德至鳥獸則鳯皇翔鸞鳥舞麒麟臻白<lb/>
虎到狐九尾白雉降白鹿見白烏下德至山陵則景雲<lb/>
出芝實茂陵出異丹阜出萐莆山出噐車澤出神鼎德<lb/>
至淵泉則黄龍見醴泉通河出龍圖洛出龜書江出大<lb/>
貝海出眀珠德至八方則祥風至　增匡衡曰治性之<lb/>
道必審已之所有餘而強其所不足盖聪眀疏通者戒<lb/>
<pb n="KR3k0055_WYG_055-4a"/>
于太察寡聞少見者戒于壅蔽勇猛剛強者戒于太暴<lb/>
仁愛温良者戒于無斷湛然安舒者戒于後時廣心浩<lb/>
大者戒于遺忘必審己之所當戒而齊之以義聖德純<lb/>
茂百姓畏愛上天歆享此永永不易之道也　宋司馬<lb/>
光曰人君大德有三曰仁曰明曰武仁者非嫗煦姑息<lb/>
之謂也興教化修政治養百姓利萬物此人君之仁也<lb/>
眀者非煩苛伺察之謂也知道誼識安危别賢愚辨是<lb/>
非此人君之眀也武者非強亢暴戾之謂也惟道所存<lb/>
<pb n="KR3k0055_WYG_055-4b"/>
斷斷不疑奸不能惑佞不能移此人君之武也故仁而<lb/>
不眀猶有良田而不能耕也明而不武猶視苖之穢而<lb/>
不能耘也武而不仁猶知穫而不知種也<lb/>
　　帝德二<lb/>
原禮含文嘉曰伏羲德洽上下天應以鳥獸文章地應<lb/>
以龜書伏羲乃則象作易　帝王世紀曰神農氏有聖<lb/>
德始教天下種榖故號神農氏諸侯夙沙氏叛不用命<lb/>
箕文諫而殺之炎帝退而修德夙沙之民自攻其君而<lb/>
<pb n="KR3k0055_WYG_055-5a"/>
歸炎帝　增史記曰顓頊静淵以有謀䟽通而知事養<lb/>
財以任地載時以象天依鬼神以制義治氣以教化潔<lb/>
誠以祭祀北至于幽陵南至于交趾西至于流沙東至<lb/>
于蟠木動静之物大小之神日月所照莫不砥屬　又<lb/>
曰帝嚳普施利物不於其身聪以知逺明以察㣲順天<lb/>
之義知民之急仁而威惠而信修身而天下服取地之<lb/>
財而節用之撫教萬民而利誨之厯日月而迎送之明<lb/>
鬼神而敬事之其色郁郁其德嶷嶷　原尚書堯典曰<lb/>
<pb n="KR3k0055_WYG_055-5b"/>
若稽古帝堯曰放勲欽明文思安安允恭克譲光被四<lb/>
表格于上下克明俊德以親九族九族既睦平章百姓<lb/>
百姓昭明協和萬邦黎民於變時雍　大戴禮曰宰我<lb/>
曰請問帝堯孔子曰其仁如天其智如神就之如日望<lb/>
之如雲富而不驕貴而不豫　論語曰大哉堯之為君<lb/>
也巍巍乎唯天為大唯堯則之蕩蕩乎民無能名焉巍<lb/>
巍乎其有成功也煥乎其有文章　符子曰堯曰余坐<lb/>
華殿之上森然而松生于棟余立櫺扉之内霏然而雲<lb/>
<pb n="KR3k0055_WYG_055-6a"/>
生于牖雖面雙闕無異乎崔嵬之冠蓬萊雖背墉郭無<lb/>
異乎廽巒之縈崐崘余安知其所以安榮　增舜典曰<lb/>
重華協于帝濬哲文明温恭允塞𤣥德升聞乃命以位<lb/>
　原禮記曰子曰舜其大智也與舜好問而好察邇言<lb/>
隐惡而揚善執其両端用其中於民其斯以為舜乎<lb/>
孟子曰舜聞一善言見一善行若決江河沛然莫之能<lb/>
禦也　大禹謨曰文命敷于四海祗承于帝　大戴禮<lb/>
曰昔者禹見耕者五耦而式過十室之邑則下為秉德<lb/>
<pb n="KR3k0055_WYG_055-6b"/>
之士存焉　增説苑曰禹出見罪人下車問而泣之曰<lb/>
堯舜之人皆以堯舜之心為心今寡人為君百姓各自<lb/>
以其心為心是以痛之也　商書仲虺之誥曰惟王不<lb/>
邇聲色不殖貨利德懋懋官功懋懋賞用人惟已改過<lb/>
不吝克寛克仁彰信兆民　又曰佑賢輔德顯忠遂良<lb/>
　伊訓曰惟我商王布昭聖武代虐以寛兆民允懐<lb/>
又曰先王肇修人紀從諫弗咈先民時若居上克明為<lb/>
下克忠與人不求偹檢身若不及　原帝王世紀曰湯<lb/>
<pb n="KR3k0055_WYG_055-7a"/>
出見羅者方祝曰從天下者從地出者四方來者皆入<lb/>
吾羅湯曰嘻盡之矣非桀其孰能為此哉乃命觧其三<lb/>
面而置其一面更教之祝曰欲左者左欲右者右欲髙<lb/>
者髙欲下者下吾取其犯命者漢南諸侯聞之咸曰湯<lb/>
之德至矣澤及禽獸況於人乎一時歸者三十六國<lb/>
周書曰文王在鎬召太子發曰我身老矣吾語汝我所<lb/>
保與我所守𫝊之子孫吾厚德而廣恵不為驕侈不為<lb/>
泰靡童牛不服童馬不馳土不失其宜萬物不失其性<lb/>
<pb n="KR3k0055_WYG_055-7b"/>
天下不失時以成萬材萬材已成牧以為人天下利之<lb/>
而勿德是謂大仁　韓子曰昔文王請入雒西地赤壌<lb/>
之國方千里以觧炮烙之刑天下皆説仲尼曰大哉文<lb/>
王輕千乘之國而請觧炮烙之刑　又曰文王伐崇至<lb/>
黄鳯墟而韤繫觧乃自結之　論衡曰文王飲酒千鍾<lb/>
孔子百觚言聖人能以德持酒也如一坐千鍾百觚此<lb/>
酒徒非聖人也　吕氏春秋曰周文王使人相地得死<lb/>
人之骸吏以聞于文王文王曰更𦵏之吏曰此無主矣<lb/>
<pb n="KR3k0055_WYG_055-8a"/>
文王曰有天下者天下之主也有一國者一國之主也<lb/>
遂令吏以衣冠更𦵏之天下聞之曰文王賢矣澤及髊<lb/>
骨　増帝王世紀曰武王克商旌商容之閭釋箕子之<lb/>
囚散鹿䑓之財發鉅橋之粟　原又曰武王自孟津還<lb/>
及于周見暍人王自左擁而右扇之　史記曰孔子言<lb/>
必世而後仁善人為邦百年亦可以勝殘去殺矣誠哉<lb/>
是言漢興至孝文四十有餘載德至盛也　増又曰髙<lb/>
祖寛仁愛人意豁如也有大度不事家人生産性明逹<lb/>
<pb n="KR3k0055_WYG_055-8b"/>
好謀能聽既即位自監門戍卒見之如舊　桓子新論<lb/>
曰太宗有仁智通明之德承漢初定躬儉省約以恵體<lb/>
百姓救贍困乏除肉刑減律法𦵏埋薄損輿服所謂達<lb/>
于飬生送終之實者也及始從代徵時謀議狐疑能從<lb/>
宋昌之䇿應聲馳來即位而偃武修文施布大恩欲息<lb/>
兵革與匃奴和親總撮綱紀故遂褒增隆為太宗也<lb/>
又曰武帝才質英妙有崇文廣業之規故即位而開發<lb/>
大志考合古今獲前聖代事迹改正朔制度招選俊傑<lb/>
<pb n="KR3k0055_WYG_055-9a"/>
奮揚威怒武藝四加所征者服興起六藝廣進儒術自<lb/>
開闢以來漢家最為盛圖故顯為世宗可謂卓爾絶世<lb/>
之主矣　原前漢張禹𫝊曰成帝敬厚禹禹每病輒以<lb/>
起居聞車駕自臨問之上親拜禹牀下　増東觀漢記<lb/>
曰光武時馬援謂隗嚻曰到朝廷凡數十未嘗有見明<lb/>
主如此也才能驚人其勇非人之敵開心見誠與人語<lb/>
好醜無所隐諱圖講天下事極盡下情兵事方略量敵<lb/>
較勝濶逹多大節與髙帝等經學博覧政事文辨前世<lb/>
<pb n="KR3k0055_WYG_055-9b"/>
無比囂曰如卿言勝髙祖耶曰不如也髙祖大度無可<lb/>
無不可今上好吏事動如節度不飲酒嚻曰如卿言反<lb/>
復勝也　袁山松後漢書曰前漢成哀以來天地縱横<lb/>
巨猾竊命世祖以眇眇之祚起白水之濵扇之以仁風<lb/>
驅之以大威霜雪被而叢棘枯綱維振而逆鱗埽羣才<lb/>
畢奏人思與能數年之間廓清四海雖為中興與夫開<lb/>
創者寧有異乎馬生之言固以寥廓大度同符髙祖又<lb/>
資太宗之仁兼孝宣之明故能享有神器據萬物之上<lb/>
<pb n="KR3k0055_WYG_055-10a"/>
　後漢書曰明帝善刑理法令分明日晏坐朝幽枉必<lb/>
達内外無倖曲之私在上無矜大之色斷獄得情號居<lb/>
前代十二<hi>十斷其二言刑少也</hi>故後之言治者莫不先建武永平<lb/>
之政　又曰魏文稱明帝察察章帝長者帝素知人厭<lb/>
明帝苛切事從寛厚除惨獄之科著胎養之令承奉明<lb/>
德太后盡心孝道割裂名都以崇建周親平徭簡賦而<lb/>
人頼其慶又體之以忠貞文之以禮樂藩輔克諧羣后<lb/>
德譲謂之長者不亦宜乎　晋書曰武帝宇量𢎞厚造<lb/>
<pb n="KR3k0055_WYG_055-10b"/>
次必于仁恕容納讜正未嘗失色于人明達善謀能斷<lb/>
大事故得撫寜萬國綏静四方　原續晉陽秋曰簡文<lb/>
帝弱而慧異中宗深器焉及長美風姿好清言舉心端<lb/>
詳器服簡素與劉惔王濛等為布衣之遊　増冊府元<lb/>
龜曰後魏道武帝幼邅艱難偹嘗險阻具知民之情偽<lb/>
及在位躬行仁厚協和民庶既定中原患前代刑網峻<lb/>
宻乃約定科令大崇簡易是時天下民久苦兵亂畏法<lb/>
樂安帝鎮之以淵黙罰必從輕兆庶欣戴焉　又曰魏<lb/>
<pb n="KR3k0055_WYG_055-11a"/>
孝文惇睦九族禮敬俱深雖於大臣持法不縱然性寛<lb/>
慈每垂矜捨聽覧政事莫不從善如流哀矜百姓嘗思<lb/>
所以濟益天地五郊宗廟二分之禮嘗必躬親不以寒<lb/>
暑為倦南北征廵有司奏請治道帝曰粗修橋梁通輿<lb/>
馬便止不湏去草剗令平也凡所修造不得已而為之<lb/>
廵幸淮南如在内地軍事湏伐民𣗳者必留絹以酬其<lb/>
直稲粱無所傷踐帝愛竒好士情如飢渴待納朝賢隨<lb/>
才輕重嘗寄以布素之意翛然逺邁不以世務嬰心<lb/>
<pb n="KR3k0055_WYG_055-11b"/>
又曰唐髙祖倜儻不羈豁達大度至性剛直無所矯飾<lb/>
志略宏逺寛仁容衆凡所與逰集無貴賤皆得其歡心<lb/>
及義兵起羣盜大俠争來歸附焉謁見必與同坐或延<lb/>
之臥内握手造膝恩如朋友賞賜金帛無所愛恡凡有<lb/>
委任推以赤心皆許便宜從事及即位見舊愛故人特<lb/>
執撝降有逺至者皆為之加禮初軍國多務奏請填委<lb/>
臨朝處分剖<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>如流每發其姦伏皆出人意表然唯舉<lb/>
大綱不存苛細　通鑑曰唐太宗微時劉文静見而異<lb/>
<pb n="KR3k0055_WYG_055-12a"/>
之曰此非常人豁達𩔖漢髙神武同魏祖年雖少命世<lb/>
才也　冊府元龜曰唐太宗踐阼之始布德寰中申威<lb/>
遐外旬月之間九區寧謐至於進賢任能厲精為政求<lb/>
士若不及從諫如轉圜牓徵儒學興復制度禮樂畢偹<lb/>
風教興行下無滯才上無粃政商旅野次無復盜賊外<lb/>
户不閉囹圄常空制御王妃公主之家及大姓豪猾之<lb/>
伍歛手屏跡無敢侵犯亦古昔未之有也　唐鑑曰太<lb/>
宗貞觀二年畿内有蝗上入苑中掇數枚祝之曰民以<lb/>
<pb n="KR3k0055_WYG_055-12b"/>
榖為命而汝食之寜食吾之肺腸舉手欲吞之左右諫<lb/>
曰惡物恐成疾上曰朕為民受灾何疾之避遂吞之是<lb/>
嵗蝗不為灾　通鑑曰唐宣宗明察沉斷用法無私從<lb/>
諫如流重惜官賞恭謹節儉恵愛民物故大中之政訖<lb/>
于唐末人思之謂之小太宗　冊府元龜曰周世宗幼<lb/>
而英異以嚴重自處與賓客言必低聲柔氣商確古今<lb/>
及論攻戰之事則縱辨髙談詞理鋒起即位後與侍臣<lb/>
論及賞罰之道帝曰但依王道行之朕固不因怒加罪<lb/>
<pb n="KR3k0055_WYG_055-13a"/>
因喜賞人也　司馬光曰世宗以信令御羣臣以正義<lb/>
責諸國王環以不降受賞劉仁贍以堅守蒙褒嚴續以<lb/>
盡忠獲存蜀兵以反覆就誅馮道以失節被棄張美以<lb/>
私恩見疏江南未服則親犯石矢期于必克及既服則<lb/>
愛之如子推誠盡言為之逺慮書曰無偏無黨王道蕩<lb/>
蕩又曰大邦畏其力小邦懐其德世宗近之矣　宋史<lb/>
臣曰太祖發號施令名藩大將俯首聽命四方列國次<lb/>
第削平建隆以来釋藩鎮兵權䋲贓吏重法以塞祸亂<lb/>
<pb n="KR3k0055_WYG_055-13b"/>
之源州郡司牧下至幕職躬自引對務農興樂慎罰薄<lb/>
歛與民休息迄于丕平治定功成制禮作樂傳之子孫<lb/>
世有典則遂使三代而降考論聲名文物之治道德仁<lb/>
義之風無譲于漢唐規模可謂逺矣　經濟𩔖編曰宋<lb/>
太宗沈謀英斷儉勤自勵憫農事考治功慎刑獄納諫<lb/>
諍遇灾知懼有過知悔故能削平海内功業炳然　又<lb/>
曰宋仁宗恭儉仁恕敬天重民四十二年之間吏治若<lb/>
媮惰而任事蔑殘刻之人刑法似縱弛而決獄多平允<lb/>
<pb n="KR3k0055_WYG_055-14a"/>
之士國未嘗無嬖倖而不足以累治世之體朝未嘗無<lb/>
小人而不足以勝善𩔖之氣君臣上下惻怛之心忠厚<lb/>
之政所以培植國基者厚矣𫝊曰為人君止於仁帝無<lb/>
愧焉　遼史贊曰太宗甫定多方逺近向化建國號偹<lb/>
典章至於釐庻政閱名實録囚徒教耕織配鰥寡求直<lb/>
言之士得郎君哈斯即擢宣徽嘉唐張敬達忠于其君<lb/>
卒以禮𦵏輟遊豫而納三剋之請憫士卒而下休養之<lb/>
令親征晉國重貴面縛斯可謂威德兼𢎞英略間見者<lb/>
<pb n="KR3k0055_WYG_055-14b"/>
矣入汴之後無㡬㣲之驕有三失之訓𫝊稱鄭伯之善<lb/>
處勝書述秦誓之能悔過太宗兼有之其卓矣乎　金<lb/>
史贊曰太祖英謨叡略豁達大度知人善任人樂為用<lb/>
　經濟𩔖編曰金世宗在諸帝中最為賢主雅尚儉素<lb/>
命宫中之飾勿用黄金嘗謂近臣曰朕每當食時嘗思<lb/>
貧民飢餒猶在已也謂宰相曰卿等在省未嘗薦士止<lb/>
限資格安能得人又曰朕嘗言某人可用然後從而用<lb/>
之卿等既無所言必待朕知而後進用将復有㡬又曰<lb/>
<pb n="KR3k0055_WYG_055-15a"/>
朕觀唐史見太宗行事初甚厲精晩年與羣臣議多飾<lb/>
詞朕嘗思始終如一今雖年髙敬慎之心無時或怠即<lb/>
位五載南北講和與民休息羣臣職守上下相安家給<lb/>
人足倉廩有餘刑部斷死罪嵗或十七人國人號小堯<lb/>
舜　通鑑總論曰元太祖深沈大略用兵如神任都爾<lb/>
本庫魯克而出将入相得良佐用耶律楚材而文事武偹<lb/>
有能臣長㦸百萬鐵騎千羣奮烏桓猋集之師騁勁弩<lb/>
良弓之勢功德日盛諸部皆慕義來降赫赫炎炎已為<lb/>
<pb n="KR3k0055_WYG_055-15b"/>
天命人心所係屬矣　通鑑總論贊元世祖曰天啟真<lb/>
人時當熙運而先皇母弟太祖嫡孫為長為賢始順輿<lb/>
情而登大寳天性仁孝明睿英武恵育蒼黎知人善任<lb/>
安圖為相巴延典兵許衡佐朝政秉忠為太保王磐竇<lb/>
黙掌詞垣𢎞範天澤掌樞宻謨謀廟堂攻城略地恢𢎞<lb/>
治具載擴丕圖屢𣗳鴻勲逺夷悉服　經濟𩔖編曰元<lb/>
仁宗天性恭儉通達儒術兼曉釋典事太后終身不違<lb/>
顔色待宗戚勲舊始終以禮大臣親老時加恩賚大官<lb/>
<pb n="KR3k0055_WYG_055-16a"/>
進膳必分賜貴近有司奏大辟每慘惻移時　明張時<lb/>
泰曰太祖崇信義于兵戈未戢之日講禮樂于天下未<lb/>
一之秋仁以撫之義以綏之遣將而戒以勿殺攻城而<lb/>
戒以勿屠以天下之智為智以天下之力為力由是未<lb/>
至而民有後予之歎既至而民有相慶之歡所向無前<lb/>
以成破竹之勢者惟德是與夫豈智與力哉　名山藏<lb/>
曰明髙皇帝承元末弛縱之弊宏振威武以儆天下成<lb/>
祖以英達之資纘序大服海内竦然振厲者五十餘年<lb/>
<pb n="KR3k0055_WYG_055-16b"/>
昭皇帝至德深仁不久于位章帝繼之乃涵濡以醇懿<lb/>
陶植以德義聞四方有水旱蝗蟲之灾憂形于色遣人<lb/>
賑救如恐不及隆寒盛暑蘇洗寃獄奏上刑名垂神省<lb/>
察並從輕典優禮老成勲舊具有終始寤寐思賢内自<lb/>
廷臣外及方岳郡守咨簡詳擇不以輕畀褒奨循良使<lb/>
久于官是以在任之人竒材異能皆極一時之選至有<lb/>
文學胥史裒然擢㧞致位名卿十年之内吏稱民安比<lb/>
于文景下及民間木埴噐用莫不精堅殊倫亦可以見<lb/>
<pb n="KR3k0055_WYG_055-17a"/>
一時無呰窳偷惰之風矣至於郊廟之禮必躬必親奉<lb/>
事太后祗敬夙夜未嘗一日去書下筆蠭涌皆𫝊修齊<lb/>
治平之道秋冬廵邊閱武親櫜鞬騎射威震殊俗休哉<lb/>
文武恭儉之主也　明孝宗曰吾不自治誰能治吾史<lb/>
臣曰上簡言慎動慤誠充粹闇然而日章燕處必衣冠<lb/>
雖置筆硯有常處<lb/>
　　帝德三<lb/>
原孝理　化成　欣戴　恱隨<hi>聖人順動而人悅隨</hi>　樂推　恱<lb/>
<pb n="KR3k0055_WYG_055-17b"/>
服　垂拱　恭已　大同　富有<hi>同和平也富有天下</hi>　膺命<lb/>
立德<hi>立大中之德</hi>　帝道　王猷　法天地　作父母　盖<lb/>
如天　民猶體<hi>盖之如天民猶支體</hi>　承天休　建皇極　四時<lb/>
成　萬物覩　冠道德　履純仁　通風雨　歴日月<lb/>
　允文允武　克長克君　牢籠天地　彈壓山川<lb/>
九功惟序　百度惟貞<hi>俱書經水火金木土榖正德利用厚生謂之九功</hi>　式<lb/>
于九圍　澤及四海　納隍之慮　觧網之仁<hi>湯</hi>　德<lb/>
配天地　明並日月　正位凝命　勝殘去殺　表正<lb/>
<pb n="KR3k0055_WYG_055-18a"/>
萬邦　守在四夷<hi>天下有道守在四夷</hi>　天下為公　海外有截<lb/>
　萬邦作孚　百姓為心　不嚴而理　無為而治<lb/>
創道德之囿　𢎞仁恵之虞　與日月齊光　若晝夜<lb/>
有恒　覆載所及致之于升平　照臨所加納之于仁<lb/>
夀　増耿光　大烈<hi>書經曰以覲文王之耿光以揚武王之大烈</hi>　亶聰明<lb/>
　錫勇智<hi>書經曰亶聰明作元后  又曰天乃錫王勇智</hi>　不競不絿　如圭<lb/>
如璧<hi>俱詩經</hi>　昭景飲醴　爍電舒虹<hi>上出江淹上建平王書注曰昭景星</hi>
<hi>之明飲醴泉之味也如下出顔延年應詔詩言德化之美  虹蜺舒光</hi>　咳唾為恩　盼<lb/>
<pb n="KR3k0055_WYG_055-18b"/>
睞成飾<hi>俱顔延年曲水詩序</hi>　昭天漏泉　䌓枯潤涸<hi>漢書吾丘夀王曰德</hi>
<hi>澤上昭天下漏泉枯吴均檄文曰皇恩所被䌓  潤涸</hi>　威武紛紜　湛恩汪濊<lb/>
<hi>司馬相如難蜀父老文</hi>　遺文反質　蹈德詠仁<hi>上出陸機大將軍燕會詩  下</hi>
<hi>出東都賦</hi>　聲與風翔　澤從雲游<hi>東京賦</hi>　陶化染學　富<lb/>
仁寵義<hi>魏都賦</hi>　協風旁駭　天晷仰澄<hi>陸機宴宣猷堂詩</hi>　茂<lb/>
德淵沖　天姿玊裕<hi>陸機宴宣猷堂詩</hi>　陵風協紀　絶輝照<lb/>
淵<hi>陸機大将軍燕會詩</hi>　三台摛明　五岳增峻<hi>文選盧子諒詩</hi>　丹㝠<lb/>
投烽　青徼釋警<hi>張協七命</hi>　炎之如旦　威之如神　函<lb/>
<pb n="KR3k0055_WYG_055-19a"/>
之如海　飬之如春<hi>班固答賓戯</hi>　斧藻至德　琢磨令範<lb/>
<hi>王融曲水詩序</hi>　民望如草　我澤如春<hi>曹植七命</hi>　三光宣精<lb/>
五行順布<hi>東都賦</hi>　施暢春風　澤如時雨<hi>曹植責躬詩</hi>　仁<lb/>
風衍而外流　誼方激而遐騖<hi>東京賦</hi>　目中夏而布德<lb/>
　瞰四裔而抗稜<hi>東都賦</hi>　案六經而校德　渺古昔而<lb/>
論功<hi>東都賦</hi>　醇洪鬯之德　豐茂世之規<hi>甘泉賦</hi>　仁聲<lb/>
恵于北狄　武誼動于南鄰<hi>甘泉賦</hi>　觧羲皇之䋲　錯<lb/>
陶唐之象<hi>張協七命註曰象言象刑也</hi>　三靈輔德　百姓與能<hi>唐太</hi>
<pb n="KR3k0055_WYG_055-19b"/>
<hi>宗即位冊文</hi>　静黙沿道　和平返淳　智周翔泳　功濟<lb/>
陶鈞<hi>唐睿宗哀冊</hi>　春熈海涵　義鬯仁洽　翔舞太和<lb/>
涵濡茂澤　生䌓華于枯荑　育豐肌于朽骨<hi>文選勸進表</hi>
　　帝德四<lb/>
原德象天地　積善之厚　天子至貴與天地通氣<lb/>
敷大德為天下　德侔往初　德通幽冥　道得衆則<lb/>
得國　運天地　德繼世　四王𣗳德　三王先德<lb/>
先道德　惟行道德　和順道德　道德為師友　仁<lb/>
<pb n="KR3k0055_WYG_055-20a"/>
義以為明　偹道全美　道德盈塞　至道以王　道<lb/>
猶衢樽　皇道煥炳　君積于道　布德和令　振民<lb/>
育德　黎民敏德　𣗳德務滋　明聖鍳德　用明顯<lb/>
德　表功明德　咸有一德　恒以一德　惟天佑于<lb/>
一德　惟民歸于一德　其德不囬　履德之基　經<lb/>
德秉哲　以德為車　觀武如德　苞元履德　位在<lb/>
德元　聲德達逺　貊其德音　其德克明　周世修<lb/>
德莫若太王　羣黎百姓徧為爾德　日新之謂盛德<lb/>
<pb n="KR3k0055_WYG_055-20b"/>
　盛德光亨　盛德可詠　任德緩刑　明德慎罰<lb/>
矢其文德　文以應民　好文不武　通達文理　承<lb/>
天意　言天文　聲重天地　經天緯地　與天轉運<lb/>
　先天而順　則天象地　天下同利　光宅天下<lb/>
承天紀民　天子經略　天然之姿　天地之姿　天<lb/>
子特生　行猶河海　材質髙妙　飛英聲　馳英聲<lb/>
　令聞不已　絶世之主　亞聖之才　寵綏四方<lb/>
君子之光　敬之若神明　神明之主　聰明齊聖<lb/>
<pb n="KR3k0055_WYG_055-21a"/>
聰明睿智　穆穆在上　煌煌盛美　顯顯令德　定<lb/>
禮樂明舊章　左凖䋲右規矩　身為度聲為律　四<lb/>
本咸具四海咸利　動静不失其時　繼韶夏　崇號<lb/>
謚　五帝之隆　三代令王　得萬國之心　光于四<lb/>
方　崇冠百代　尊賢容衆　偹物致用　一人元良<lb/>
　一哉王心　髙朗令終　民樂其治　温慈恵和<lb/>
聰明仁勇　醇美皓然　優游博行　見善則遷　號<lb/>
令温雅　四三王而六五帝　順天地之紀　堯文煥<lb/>
<pb n="KR3k0055_WYG_055-21b"/>
炳　最為髙明　禹好善言惡㫖酒　乃聖乃神乃文<lb/>
乃武　不剛不柔　如金如錫　如珪如璋　令聞令<lb/>
望　溥博如天淵泉如淵　覆物崇天載物𢎞地　象<lb/>
天統物象地載物　如天之無不幬也　如地之無不<lb/>
載也　履四時以象天　依鬼神以制義　含羲孕農<lb/>
　光軒熈堯　篚厥𤣥黄紹我周王　百辟卿士媚于<lb/>
天子　秩秩斯干　幽幽南山　赫赫厥聲　濯濯厥<lb/>
靈　文王飲千鍾永保鴻名　生荷其榮沒垂其聲<lb/>
<pb n="KR3k0055_WYG_055-22a"/>
垂德後裔　抱弓而號　削木為像　象符　朝其衣<lb/>
冠　有善譲天　惟德動天聲教無為　禮樂明偹<lb/>
天下自正　天下和平　文治　文明　休明　聰明<lb/>
　増由庚<hi>詩經篇名言萬物得其道也</hi>　靈修<hi>出文選注曰靈神也修長也言有神明乆</hi>
<hi>長之德也</hi>　淳懿<hi>文選樂府吴趨/行文德熈淳懿</hi>　宅心醰粹<hi>魏都賦註曰醰美也</hi>
天臨海鏡<hi>顔延年詩言人君以明德照人如天鏡之照海也</hi>　含淳詠德<hi>四子講德</hi>
<hi>論曰含淳詠德之聲盈耳</hi>　遵遊自然<hi>聖主得賢臣頌曰遵遊自然之勢恬淡無為之塲</hi>
英聲茂實<hi>司馬相如封禪文曰飛英聲騰茂實</hi>　洪輝景炎<hi>班固典引曰揚洪輝奮景</hi>
<pb n="KR3k0055_WYG_055-22b"/>
<hi>炎</hi>　德洋恩溥<hi>相如難/蜀父老</hi>　欽明尚古<hi>出班固典引注曰欽明之德庶㡬于</hi>
<hi>古道也</hi>　體元立制　茂育羣生　重熙累洽　鴻藻景<lb/>
鑠　沐浴膏澤<hi>以上俱東都賦</hi>　仁洽道豐　聲教布濩<hi>俱東京賦</hi>
　藏用元黙　菲言厚行<hi>俱魏都賦</hi>　昭德塞逺<hi>左𫝊</hi>　灑沈<lb/>
澹灾<hi>相如難蜀父老</hi>　聖風雲靡<hi>長楊/賦</hi>　炳海表岱<hi>顔延年郊祀歌</hi>
嚮風而聽隨流而化<hi>上林賦</hi>　德耀寰表<hi>長孫無忌河清表</hi>　道<lb/>
德為麗仁義為凖<hi>山堂肆考曰漢文帝道德為麗仁義為凖</hi>
　　體仁一<lb/>
<pb n="KR3k0055_WYG_055-23a"/>
原易曰何以守位曰仁　又曰體仁足以長人　増書<lb/>
經曰民㒺常懐懐于有仁　六韜曰文王曰愛民奈何<lb/>
太公曰利而勿害成而勿敗生而勿殺與而勿奪樂而<lb/>
勿苦喜而勿怒文王曰請釋其故太公曰民不失務則<lb/>
利之農不失時則成之罰當其罪則生之薄賦斂則與<lb/>
之儉宫室臺榭則樂之吏清不苛擾則喜之故善為國<lb/>
者馭民如父母之愛子如兄之愛弟見其飢寒則為之<lb/>
憂見其勞苦則為之悲賞罰如加于身賦斂如取于已<lb/>
<pb n="KR3k0055_WYG_055-23b"/>
此愛民之道也　新書曰周成王曰寡人聞之聖王在<lb/>
上位使民富且夀云夫富則可為也若夫夀則不在天<lb/>
乎鬻子曰聖王在上位則天下不死軍兵之事故諸侯<lb/>
不私相攻而民不私相鬬䦧不私相殺也則民免于一<lb/>
死而得一生矣聖王在上則臣積于道而吏積于德而<lb/>
民積于用力故婦為其所衣丈夫為其所食則民無凍<lb/>
餒矣則民免于二死而得二生矣聖王在上則君積于<lb/>
仁而吏積于愛而民積于順則刑罰廢矣則民免于三<lb/>
<pb n="KR3k0055_WYG_055-24a"/>
死而得三生矣聖王在上則使民有時而用之有節則<lb/>
民無厲疾則民免于四死而得四生矣故夫富且夀者<lb/>
聖王之功也　魯恭曰萬民者天之所生天愛其所生<lb/>
猶父母愛其子一物有不得其所者則天氣為之舛錯<lb/>
況于人乎故愛民者必有天報　文子曰國有飢者食<lb/>
不重味民有寒者冬不披裘與民同苦樂即天下無哀<lb/>
民　韓嬰曰昔者聖王不出户而知天下不窺牖而見<lb/>
天道非目能視乎千里之前非耳能聞乎千里之外以<lb/>
<pb n="KR3k0055_WYG_055-24b"/>
已之情量之也已惡飢寒則知天下之欲衣食也已惡<lb/>
勞苦則知天下之欲安佚也已惡衰乏則知天下之欲<lb/>
富足也知此三者聖王所以不降席而匡天下也　吕<lb/>
覧曰水源深則魚鼈歸之樹木盛則飛鳥歸之庶草茂<lb/>
則禽獸歸之人主仁則萬民歸之故聖王不務歸之而<lb/>
務其所歸　說苑曰公問管仲曰王者何貴曰貴天桓<lb/>
公仰而視之管仲曰所謂天者非謂蒼蒼莽莽之天也<lb/>
君人者以百姓為天百姓與之則安輔之則強非之則<lb/>
<pb n="KR3k0055_WYG_055-25a"/>
危背之則亡　陸贄曰懷生惡死蠢動之大情慮危求<lb/>
安品物之恒性有天下而子百姓者以天下之欲為欲<lb/>
以百姓之心為心固當遂其所懐去其所畏給其所求<lb/>
使家家自寧人人自遂家茍寜矣國亦固焉人茍遂矣<lb/>
君亦泰焉是則好生以及物者乃自生之方施安以及<lb/>
物者乃自安之術　又曰君人之道子育為心雖深居<lb/>
九重而慮周四表雖恒處安樂而憂及困窮近取諸身<lb/>
如一身之於四肢其疾病無不恤也逺取諸物如兩曜<lb/>
<pb n="KR3k0055_WYG_055-25b"/>
之於萬𩔖其鍳照無不均也故時有㓙害而人無流亡<lb/>
恃天聽之必聞知上澤之必至是以有母之愛有父之<lb/>
尊古之聖王用此術也　又曰卵胎不傷麟鳯方至魚<lb/>
鼈咸若龜龍乃游盖悦近者來逺之資懐小者致大之<lb/>
術也<lb/>
　　體仁二<lb/>
増家語孔子曰舜之為君也其政好生而惡殺其任授<lb/>
賢而替不肖德若天地而静虛化若四時而變物是以<lb/>
<pb n="KR3k0055_WYG_055-26a"/>
四海承風暢于異𩔖鳯麟翔至鳥獸馴德無他好生故<lb/>
也　禮記曰禹立三年百姓以仁遂焉　冊府元龜曰<lb/>
漢宣帝元康三年詔三輔毋得以春摘巢探卵弹射飛<lb/>
鳥具為令　又曰光武時大司馬平公孫述放兵大掠<lb/>
帝聞之怒以譴漢又譲漢副將劉尚曰城降三日吏人<lb/>
從服孩兒老母口以萬數一旦放兵縱火聞之可為酸<lb/>
鼻尚宗室子孫嘗更吏職何忍行此仰視天俯視地觀<lb/>
放麑兒啜羔羮二者孰仁<hi>韓子曰孟孫獵得麑使秦西巴持之其母隨而呼秦西巴</hi>
<pb n="KR3k0055_WYG_055-26b"/>
<hi>不忍而與其母戰國䇿曰樂羊為魏將攻中山其子在中山中山君烹其子而遺之羮樂羊啜之盡一杯而㧞</hi>
<hi>中山</hi>　後漢書章帝元和三年勅曰方春所過無得有所<lb/>
伐殺車可以引避引避之騑馬可輟觧輟觧之詩曰敦<lb/>
彼行葦牛羊勿踐履禮人君伐一草木不時謂之不孝<lb/>
俗知順人莫知順天其明稱朕意　冊府元龜曰後魏<lb/>
文成和平四年八月畋于河西詔曰朕順時田獵而從<lb/>
官殺獲過度既殫禽獸乖不合圍之義其勅從官及典<lb/>
圍將校自今以後不聽濫設其畋獵皮肉别自頒賚<lb/>
<pb n="KR3k0055_WYG_055-27a"/>
又曰後魏獻文皇興二年詔曰頃張永迷擾敢拒王威<lb/>
暴骨原隰殘廢不少死生寃慟朕甚愍焉天下民一也<lb/>
可勅郡縣永軍殘廢之士聽還江南露骸草莽者收𦵏<lb/>
之　又曰唐太宗貞觀四年制决罪人不得鞭背初帝<lb/>
以暇日徧覧羣書因讀明堂孔穴云人五藏之係咸附<lb/>
背脊鍼灸失所皆有損害乃廢書而歎曰今律決笞者<lb/>
皆云髀背分受乃有邂逅致死之義撻人之背理則宜<lb/>
然夫箠五刑之最輕者也死又人之至重者也豈容犯<lb/>
<pb n="KR3k0055_WYG_055-27b"/>
最輕之刑而或鞭笞致死自古帝王由來未悟不亦悲<lb/>
夫即日遽頒此制　通鑑曰貞觀五年制自今決死刑<lb/>
者皆覆奏<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>日徹樂減膳　冊府元龜曰唐太宗貞觀<lb/>
十年謂侍臣曰朕自征伐以來所乘戎馬䧟軍破陣濟<lb/>
朕于難者刋石為鐫真形置之左右以伸帷盖之義<lb/>
又曰貞觀十八年幸九成宫行次顯仁宫太宗手詔皇<lb/>
太子曰吾昨見麞鹿懐孕者多縱有空身其子甚小母<lb/>
亡而子存者未之有也吾與汝雖復不射無仁心之人<lb/>
<pb n="KR3k0055_WYG_055-28a"/>
得放終無放理昆蟲無知湏推已以及也　又曰唐太<lb/>
宗初攻遼東城其中抗拒王師應沒為奴婢一萬四千<lb/>
口並遣先集幽州將分賞戰士帝念其父母妻子一朝<lb/>
分散情甚哀之因命有司平準其直以布及錢贖為編<lb/>
户其衆歡呌之聲三日不息初帝之渡遼也莫離支遣<lb/>
加尸城七百人戍蓋牟城李勣盡虜之其人並隨軍請<lb/>
自效帝謂之曰非不欲用爾之力爾家在加尸爾為吾<lb/>
戰彼將為戮矣破一家之妻子求一人之力用吾不忍<lb/>
<pb n="KR3k0055_WYG_055-28b"/>
也悉令廩食放還咸曰髙麗小人不知所以報天子德<lb/>
也　又曰唐明皇開元十二年隴西節度使王君㚟破<lb/>
吐蕃獻㨗帝謂俘囚曰凡是俘囚法當處死我好生惡<lb/>
殺覆育萬方汝等雖是外蕃物𩔖亦同中國今舍汝性<lb/>
命以申含養　又曰周世宗時淮南饑命以米貸之或<lb/>
曰民貧恐不能償世宗曰民吾子也安有子倒懸而父<lb/>
不為觧哉安在責其必償也　經濟𩔖編曰宋太祖注<lb/>
意刑辟嘗讀二典歎曰堯舜之罪四凶止于投竄何近<lb/>
<pb n="KR3k0055_WYG_055-29a"/>
代法網之宻耶故定為折杖法以遞減流徒杖笞之刑<lb/>
自開寳以來犯大辟非情理深害者多得貸死　通鑑<lb/>
曰宋太祖命曹彬將兵伐江南戒之曰江南之事一以<lb/>
委卿切勿暴掠生民務廣威信使自歸順不湏急擊也<lb/>
　又曰城䧟之日慎無殺戮若困鬬則李氏一門不可<lb/>
加害　又曰宋仁宗嘗中夜飢思燒羊戒勿宣索曰恐<lb/>
膳夫自此戕賊物命以偹不時之需　又曰宋仁宗時<lb/>
京師大疫帝出犀角二株付太醫局和藥賜貧民其一<lb/>
<pb n="KR3k0055_WYG_055-29b"/>
通天犀也内侍請留以為御帶帝曰以為朕帶孰若為<lb/>
藥以療民疾立命碎之　經濟𩔖編曰金主雍曰亡遼<lb/>
日屠羊三百亦豈能盡用徒傷生耳　元史曰姚樞從<lb/>
世祖征大理夜宴時姚樞陳宋太祖遣曹彬取南唐不<lb/>
殺一人明日世祖據鞍呼曰汝昨夕言曹彬不殺者吾<lb/>
能為之樞馬上賀曰聖人之心仁明如此生民之幸也<lb/>
　經濟𩔖編曰元仁宗遇有司奏大辟每慘惻移時<lb/>
名山藏曰明太祖命徐達常遇春征張士誠戒曰毋虜<lb/>
<pb n="KR3k0055_WYG_055-30a"/>
掠毋妄殺毋發丘壠毋毁廬舍張氏母𦵏城外毋傷之<lb/>
　明太祖諭曰中原争鬬白骨在野中書省其遣人循<lb/>
歴水陸收瘞之<lb/>
　　體仁三<lb/>
増扇暍　觧網<hi>扇暍武王事德觧網湯事俱詳帝  二</hi>　飲暍　止網<hi>冊府</hi>
<hi>元龜曰唐太宗貞觀十五年如襄城宫登子邏坂見暍者僵于路命左右取藥飲之乃蘓  又曰唐太宗貞觀</hi>
<hi>十七年帝觀魚於西宫見魚躍問其故魚者曰此當乳也于是止網</hi>　廣仁陂　福源池<lb/>
<hi>冊府元龜曰唐天寳六載詔曰聞滎陽僕射陂陳留蓬池等採捕甚多傷害極廣自今以後特宜禁斷其僕射</hi>
<pb n="KR3k0055_WYG_055-30b"/>
<hi>陂改為廣仁陂蓬池改為福源池庶𢎞大道之仁以廣中孚之化</hi>　加志　恤功<hi>史曰唐堯</hi>
<hi>存心于天下加志于窮民一民飢則曰我飢之也一民寒則曰我寒之也一民有罪則曰我䧟之也  周書曰</hi>
<hi>乃命三后恤功于民</hi>　泣罪人　𦵏枯骨<hi>詳帝德一</hi>　除苛法　去肉<lb/>
刑<hi>史記曰漢髙帝入闗除秦苛法息漢書曰文帝詔曰夫刑至斷支體刻肌膚終身不  何其刑之痛而不</hi>
<hi>德也豈為民父母之意哉其除肉刑</hi>　議賑貸　問疾苦<hi>漢文帝詔議賑貸  漢昭帝遣</hi>
<hi>吏行郡國舉賢良問民疾苦</hi>　仁及枯骨　澤漏重泉<hi>後晉髙祖天福三年詔</hi>
　全活流民　廩給嬰兒<hi>漢書曰成帝鴻嘉四年水旱為災闗東流徙者衆詔使者</hi>
<hi>循行郡國流民欲入闗者務有以全活之能後漢書章帝元和二年詔嬰兒無親屬者及無子不  飬者廩給</hi>
<pb n="KR3k0055_WYG_055-31a"/>
<hi>之</hi>　𦵏戰士　縱死囚<hi>冊府元龜曰唐太宗貞觀五年遣使于髙麗収隋戰士骸骨詔</hi>
<hi>祭而𦵏之約通鑑曰唐太宗親録繫囚見應死者憫之縱使歸家  至期來京師明年九月果如期自詣朝堂</hi>
<hi>無匿者皆赦之</hi>　欲人富貴　問政寛猛<hi>通鑑曰太宗嘗謂侍臣曰朕欲天下之人</hi>
<hi>皆富貴惟省徭役薄賦斂令比屋之人恣其耕稼如此則富矣敦行禮譲使人少敬長妻敬夫如此則貴矣</hi>
<hi>唐德宗問政之寛猛孰先權德輿曰唐承隋苛虐以仁厚為先帝曰誠如公言</hi>　有親喪者勿<lb/>
繇　無家屬者給榖<hi>漢書宣帝地節四年詔曰百姓遭凶而繇使不得𦵏傷孝子心自今</hi>
<hi>有大父母父母喪者勿繇使得送終以盡子道無東漢光武建武六年詔曰水旱蝗蟲為災人用困乏  以自</hi>
<hi>贍惻然憫之其命鄉國有榖者給廩髙年鰥寡孤獨及篤廢無家屬貧不能自存者如律</hi>　禁笞背<lb/>
<pb n="KR3k0055_WYG_055-31b"/>
刑　定折杖法<hi>俱詳體仁二</hi>　出米貸飢　碎犀療疾<hi>上周世宗</hi>
<hi>事俱下宋仁宗事  詳體仁二</hi>　置園恤孤獨　給田飬流民<hi>梁書曰武帝普</hi>
<hi>通二年置孤獨園以飬窮民吾宋史曰仁宗天聖七年契丹飢流民至境上帝曰皆  赤子也詔給唐鄧州閑</hi>
<hi>田以飬之仍令所過給食</hi>　置廣恵倉以給貧　出三司錢以助糴<lb/>
<hi>通鑑曰宋仁宗嘉祐二年詔諸州置廣恵倉先是役入户絶由官自鬻之韓琦請留勿鬻募人耕而収其租别</hi>
<hi>為倉貯之以給州縣之老㓜貧疾不能自存者支宋仁宗嘉祐七年詔天下常平倉多所移用不足以  凶年</hi>
<hi>其令内藏庫三司共出緡錢一百萬下諸路助糴之</hi>
　　體仁四<lb/>
<pb n="KR3k0055_WYG_055-32a"/>
原其仁如天　仁育萬物　仁以接物　仁風遐揚<lb/>
仁風潛扇　仁義為巢　仁義為郭　仁義為凖<hi>漢文</hi>
仁義為䋲　醉於仁義　隂行仁義　履行仁義　克<lb/>
寛克仁　寛仁温恵　仁而愛人　本仁祖義　仁如<lb/>
騶虞　蹈顔子之仁　仁智明達　仁及草木　仁歌<lb/>
行葦　視民如子　視民如傷　兼愛百姓　弗侮鰥<lb/>
寡　敬老慈少　慈幼養老　嘉孺子　哀婦人<hi>詳帝治</hi>
　䕃暍人于樾下　泣罪　好生之德洽于民心　無<lb/>
<pb n="KR3k0055_WYG_055-32b"/>
肆掠止獄訟　挺重囚益其食　省囹圄　出輕繫<lb/>
去網去鈎　焚鴆　春田不澤圍　田獵唯時不殺童<lb/>
羊<hi>童小也</hi>　無煞孩蟲胎夭飛鳥　川澤不入網罟以成<lb/>
魚鼈之長山林不登斧斤以成草木之長<hi>汲冡周書</hi>　王在<lb/>
靈囿麀鹿攸伏<hi>毛詩</hi>　芃芃黍苖隂雨膏之　方苞方體<lb/>
維葉泥泥　増安土敦乎仁故能愛<hi>易經</hi>　其仁可親<hi>史記</hi>
<hi>大禹紀</hi>　収𦵏客死<hi>漢安帝元初二年遣中謁者收𦵏京師客死及棺槨朽敗者</hi>　掩<lb/>
骼埋胔<hi>冊府元龜曰漢質帝本初元年詔曰方春戒節賑濟乏戹掩骼埋胔之時其調比郡見榖出廩</hi>
<pb n="KR3k0055_WYG_055-33a"/>
<hi>窮弱収𦵏枯骸</hi>　出宫人<hi>冊府元龜曰後魏明元永興三年詔簡宫人非所當御及執作技巧自輸</hi>
<hi>悉出以配鰥民</hi>　禁屠殺含孕<hi>冊府元龜曰北魏宣武帝永平二年</hi>　放華林野<lb/>
獸于山澤<hi>後魏孝明熙平元年</hi>　剗削京觀<hi>冊府元龜曰唐太宗貞觀五年詔諸州有</hi>
<hi>京觀處無問新舊宜悉剗削加土為墳勿令暴露仍以酒脯致祭焉</hi>　禁作簺捕魚營圈<lb/>
取獸<hi>唐髙宗咸亨四年</hi>　放麋<hi>冊府元龜曰唐中宗景龍二年幸漢故未央宫舊基賜從臣宴</hi>
<hi>有麋鹿經御前羽林獲之以獻帝放之</hi>　助天孳育<hi>唐開元十二年詔</hi>　春禁弋<lb/>
獵採捕<hi>唐天寳元年</hi>　永言亭育仁慈為本<hi>唐天寳五載詔</hi>　放宫<lb/>
女于掖庭西門<hi>唐太宗事</hi>　放宫女于九仙門<hi>冊府元龜曰唐順宗貞元</hi>
<pb n="KR3k0055_WYG_055-33b"/>
<hi>二十一年出後宫三百及敎坊伎女六百人聽其親族迎于九仙門百姓聚觀讙呼大呌</hi>　保滋懷<lb/>
生仁遂物性<hi>唐文宗太和四年詔</hi>　縱鶻<hi>冊府元龜曰後唐明宗時回鶻進白鶻一聮帝</hi>
<hi>令對使觧緤縱之</hi>　含幽育明<hi>周太祖廣順元年詔</hi>　痒疴疾痛孰非同<lb/>
體<hi>宋貞希元曰人君為天下民物之主痒疴疾痛孰非同體</hi>　天資仁恕<hi>刑法志唐太宗</hi>
起行潄水必避螻蟻<hi>宋哲宗</hi>　民胞物與<hi>西銘</hi>
　　體仁五<lb/>
增詔後魏出帝詔曰頃因年饑百姓流徙或身倚溝渠<lb/>
或命懸道路皆見棄草土取厭烏鳶言念及此有驚夜<lb/>
<pb n="KR3k0055_WYG_055-34a"/>
寢掩骼之禮誠所庶㡬行殣之義冀亦可免　唐髙祖<lb/>
武德二年詔曰釋典㣲妙淨業始于慈悲道教沖虚至<lb/>
德去其殘殺四時之禁無伐麛卵三驅之化不取前禽<lb/>
盖欲敦崇仁恵蕃衍庶物立政經邦咸率兹道朕祗膺<lb/>
靈命撫遂羣生言念亭育無忘鍳寐殷帝去網庶踵前<lb/>
修齊王捨牛實符本志　三年詔曰有隋失馭䘮亂𢎞<lb/>
多民物凋殘俗化踰侈躭嗜之族競逐㫖甘屠宰之家<lb/>
恣行刳殺芻豢之畜靡供肴核之資胎夭之羣莫遂蕃<lb/>
<pb n="KR3k0055_WYG_055-34b"/>
滋之性傷財墮業職此之由<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>敓穿窬因兹未息禮曰<lb/>
君無故不殺牛大夫無故不殺羊士無故不殺犬豕庶<lb/>
人無故不食珍非惟務在仁愛盖亦示之儉約方域未<lb/>
寜尤湏節制凋弊之後宜先蕃育豈得恣彼貪暴殘殄<lb/>
庶𩔖之生遂循目前不為經乆之慮　又詔曰自隋室<lb/>
不綱政刑荒廢戍役煩重師旅荐興元元無辜墮于塗<lb/>
炭轉死溝壑暴骨中原宗黨淪亡邑居散逸墳壠靡託<lb/>
營魂無歸朕受命君臨為民父母率土之内情均亭毒<lb/>
<pb n="KR3k0055_WYG_055-35a"/>
一物失所寢興軫慮念兹道殣義先弔恤雖復久已頒<lb/>
下普遣𦵏埋猶恐吏不存心収𦵏未盡宜令州縣官司<lb/>
所在廵行掩骼埋胔必令周悉使郵亭之次無復遊魂<lb/>
窀穸之下各安所厝姬文恵化恩及枯骸庶踵于前此<lb/>
為非𩔖　唐髙宗顯慶元年詔曰為國之道必崇簡恵<lb/>
正家之義允歸儉約故知興替之本得失之基爰自六<lb/>
宫刑于四海既而西都之后累葉驕奢東漢之君相繼<lb/>
滛侈魏庭晉室採擇無厭水運倉積𨕖納逾廣節文既<lb/>
<pb n="KR3k0055_WYG_055-35b"/>
廢怨曠滋深糜費極多流弊忘反朕以寡薄嗣奉瑶圖<lb/>
臨馭八紘亭育萬𩔖向隅之念每切于憂兢納隍之心<lb/>
實勞于夙夜率由成訓仰遵先㫖即位之初偹加寛貸<lb/>
年老宫人已令放出椒掖之内人數猶多久離親族之<lb/>
歡長供掃除之役永年幽閉良深矜憫宜申兹大造更<lb/>
量放出宫人　唐開元二十一年詔曰獻嵗之吉迎氣<lb/>
方始教順天時無違月令所由長吏可舉舊章諸有藏<lb/>
伏孕育之物蠢動生植之𩔖慎無殺伐致令夭傷　後<lb/>
<pb n="KR3k0055_WYG_055-36a"/>
唐明宗天成三年詔曰古之治民者勸賞而畏刑恤民<lb/>
而不倦賞以春夏刑以秋冬是以將賞為之加膳將刑<lb/>
為之不舉唯賞以春夏刑以秋冬見聖哲之用心合天<lb/>
地而行事今朕以切于禁暴樂在勸能其或秋後有功<lb/>
不可待氷泮而行賞春時有罪不可俟霜降而加刑漸<lb/>
向太平方行古道況賞不僣典則立功者轉多刑不濫<lb/>
施則犯法者漸少　周太祖廣順元年詔曰淮南雖是<lb/>
殊邦未通中國近聞歉食深所軫懐天灾流行分野代<lb/>
<pb n="KR3k0055_WYG_055-36b"/>
有茍或閉糴是豈愛人彼之生靈與此何異宜申惻隠<lb/>
用濟餱糧<lb/>
增賦唐白行簡文王𦵏枯骨賦曰骨雖無知𦵏以表德<lb/>
展厚禮于九原示深仁于萬國恵加于鬼則遊岱之魂<lb/>
有依義感于人故歸周之心不忒原夫靈臺肇建璧池<lb/>
是穿宛彼枯骨委兹窮泉既靡覩其銘誌曾莫知夫嵗<lb/>
年西伯乃色變衋爾涕流泫然爰命從者將收瘞焉俾<lb/>
夫惻隐之心因形骸而下至于地升聞之德隨精魄而<lb/>
<pb n="KR3k0055_WYG_055-37a"/>
上動于天徒觀其年代超忽英靈淪沒土變豐肌苔封<lb/>
朽骨于是恵霑生死澤及榮枯遣奠有加于蘋藻備物<lb/>
無闕于芻塗幽壌始開見佳城于白日靈丘是啟旋卜<lb/>
宅于青烏且夫聖人哀死君子表㣲用之于國而上下<lb/>
忻戴書之于史而載籍光輝諸侯感而思服百姓從而<lb/>
知歸以之理人而人自化以之奉天而天不違故能掩<lb/>
骼敎行送終義立澤靡不浸仁無不及恩加師旅而同<lb/>
德數千慶延子孫而卜代三十且封比干之墓惟德是<lb/>
<pb n="KR3k0055_WYG_055-37b"/>
欽䕶信陵之冡其仁未深曷若㒺辨名氏莫知古今招<lb/>
亡散之魂復于棺槨収無主之骨斂以衣衾盖所以感<lb/>
鬼神而動天地豈止夫三分天下而二者歸心　王起<lb/>
下車泣罪人賦曰人惟有罪罪實在予將恤刑于荷校<lb/>
遂責已而駐車頋法令之未平滋彰甚矣儼冕旒而興<lb/>
念涕泣漣如始也備羽衛而行因廵狩而出遇兹拘繫<lb/>
將伏斧鑕王乃止翠華駐清蹕恐法吏之苛暴嗟行網<lb/>
之峻宻稽鳯輦而惻隐冄三愍褫帶而幽囚非一于是<lb/>
<pb n="KR3k0055_WYG_055-38a"/>
降玉輅下朱輪議獄緩死拖黻垂紳出轅箱而欷歔交<lb/>
睫顧桎梏而汍瀾滿巾雖囹圄之中自罹有國之典恐<lb/>
羅網之内時陷無辜之人於戯法議難逃過亦有在致<lb/>
狴牢未空之事乃教化不明之罪初猶掩抑見天顔之<lb/>
惨悽漸覺滂沱濕衮衣之文彩承顔熠熠滿眼浪浪情<lb/>
將同于肆眚義有軼于納隍是以顧盼悲泣徘徊感傷<lb/>
希聖㫖於方輿之間必先一物推睿情于圜扉之下以<lb/>
及四方故得法制備修獄訟無怨由衷而感于黎庶自<lb/>
<pb n="KR3k0055_WYG_055-38b"/>
己而朂于億萬涕洟猶在宥物之義已彰縲紲未收率<lb/>
土之人知勸行道而道斯逺矣愛人而人亦懐之何天<lb/>
網之自入使皇情以興悲盖假其人為邦家之本因其<lb/>
事為慈恵之資不然何一降車而開二十世之業一灑<lb/>
淚而成四百年之基然後刑法永清威懐逺播是知夏<lb/>
后之得天下也能恤人而引過<lb/>
　　行義<lb/>
原君能制命為義　利物足以和義<hi>易</hi>　以義制事<hi>書</hi>
<pb n="KR3k0055_WYG_055-39a"/>
　仁義為巢　修德立義　可謂義主　増禁民為非<lb/>
曰義　義以為質　義聲　寵義<hi>魏都賦曰富仁寵義</hi>　義鬯<lb/>
義方激而遐騖<hi>東京賦</hi>　不私故人<hi>通鑑唐太宗時濮州刺史龎相夀有罪免</hi>
<hi>上以其秦府舊人欲復其官因魏徵諫上謂相夀曰我昔為一府主今為天下主不得獨私故人賜帛遣之</hi>
　王環以不降而受賞　仁贍以抗節而蒙褒　張美<lb/>
以供奉而見疎　馮道以敗國而被棄<hi>俱周世宗事出通鑑總論</hi>
　　行禮<lb/>
原嘉㑹合禮<hi>易</hi>　務行禮　親有禮　老少有禮　率<lb/>
<pb n="KR3k0055_WYG_055-39b"/>
禮無違　克岐克嶷<hi>詩</hi>　増淑慎爾止不愆于儀<hi>詩</hi>
雝雝在宫肅肅在廟<hi>詩</hi>　禮儀卒度<hi>詩/</hi>　率履不越<hi>詩</hi>
　動如節度<hi>漢光武</hi>　以身率禮<hi>漢明/帝</hi>　屈節下士<hi>唐太宗</hi>
　見輒下拜<hi>通鑑唐太宗以王珪為魏王泰師令魏王見珪輒先拜</hi>　臨軒送之<lb/>
<hi>通鑑唐明皇開元中姚崇宋璟相繼為相每進見上輒為之起去則臨軒送之</hi>　對羣臣如賓<lb/>
客<hi>唐宣宗</hi>　遽索冠帶<hi>通鑑宋太祖嘗召竇儀草制至苑門見帝岸幘跣足而坐因却立不</hi>
<hi>進帝遽索冠帶而後召入由是對羣臣未嘗不束帶</hi>　旁求賢士尊以賓禮<hi>明太祖</hi>
　對羣臣必正衣冠<hi>明太祖</hi>
<pb n="KR3k0055_WYG_055-40a"/>
　　帝孝一<lb/>
増禮記坊記曰善則稱親過則稱已則民作孝　論語<lb/>
曰慎終追逺民德歸厚矣　孝經曰愛親者不敢惡于<lb/>
人敬親者不敢慢于人愛敬盡于事親而德教加于百<lb/>
姓刑于四海盖天子之孝也　又曰夫孝天之經也地<lb/>
之義也民之行也天地之經而民是則之則天之明因<lb/>
地之利以順天下是以其教不肅而成其政不嚴而治<lb/>
先王見孝之可以化民也是故先之以博愛而民莫遺<lb/>
<pb n="KR3k0055_WYG_055-40b"/>
其親陳之以德義而民興行先之以敬譲而民不爭導<lb/>
之以禮樂而民和睦示之以好惡而民知禁　又曰昔<lb/>
者明王之以孝治天下也不敢遺小國之臣而況于公<lb/>
侯伯子男乎故得萬國之歡心以事其先王　又曰昔<lb/>
者明王事父孝故事天明事母孝故事地察長幼順故<lb/>
上下治天地明察神明彰矣故雖天子必有尊也言有<lb/>
父也必有先也言有兄也宗廟致敬不忘親也修身慎<lb/>
行恐辱先也宗廟致敬鬼神著矣孝弟之至通于神明<lb/>
<pb n="KR3k0055_WYG_055-41a"/>
光于四海無所不通　孟子曰孝子之至莫大乎尊親<lb/>
尊親之至莫大乎以天下飬為天子父尊之至也以天<lb/>
下飬飬之至也　邢昺正義曰孝經援神契云天子孝<lb/>
曰就言德被天下澤及萬物始終成就榮其祖考也<lb/>
原白虎通曰王者孝道至即萐蒲出庖厨不摇自扇于<lb/>
飲食清涼助供飬也<lb/>
　　帝孝二<lb/>
増書曰有鰥在下曰虞舜父頑母嚚象傲克諧以孝烝<lb/>
<pb n="KR3k0055_WYG_055-41b"/>
烝乂不格姦　又曰帝初于歴山往于田日號泣于旻<lb/>
天于父母負罪引慝祗載見瞽瞍夔夔齋慄瞽瞍亦允<lb/>
若　中庸曰舜其大孝也與德為聖人尊為天子富有<lb/>
四海之内宗廟饗之子孫保之　原帝王世紀曰舜母<lb/>
早死瞽瞍更娶生象咸欲殺舜舜能和諧大杖則走小<lb/>
杖則受年二十以孝聞　増禮記曰文王之為世子朝<lb/>
于王季日三雞初鳴而衣服至于寢門外問内豎之御<lb/>
者曰今日安否何如内豎曰安文王乃喜及日中又至<lb/>
<pb n="KR3k0055_WYG_055-42a"/>
亦如之及暮又至亦如之其有不安節則内豎以告文<lb/>
王文王色憂行不能正履王季復膳然後亦復初食上<lb/>
必在視寒煖之節食下問所膳命膳宰曰末有原<hi>末猶勿也</hi>
<hi>原冄也已進者勿有所冄進也</hi>應曰諾然後退武王帥而行之不敢有<lb/>
加焉文王有疾武王不脱冠帶而養文王一飯亦一飯<lb/>
文王冄飯亦冄飯旬有二日乃間　冊府元龜曰漢髙<lb/>
祖居長安太上皇思欲歸豐髙祖乃更築城寺市里如<lb/>
豐縣號曰新豐徙民以充實之　史記袁盎𫝊曰漢文<lb/>
<pb n="KR3k0055_WYG_055-42b"/>
帝居代時薄太后嘗病三年帝不交睫觧衣湯藥非口<lb/>
所嘗弗進　冊府元龜曰漢明帝永平七年皇太后隂<lb/>
氏䘮帝性孝愛追慕無已十七年正月當謁原陵夜夢<lb/>
先帝太后如平生歡既寤悲不能寐遂率百官上陵其<lb/>
日降甘露于陵𣗳帝令百官采取以薦帝從席前伏御<lb/>
牀視太后鏡奩中物感動悲涕令易脂澤裝具左右皆<lb/>
泣　又曰漢章帝母賈貴人生帝而明德馬太后無子<lb/>
明帝令太后飬之后盡心撫育勞悴過于所生章帝亦<lb/>
<pb n="KR3k0055_WYG_055-43a"/>
孝性淳篤恩性天至母子慈愛始終無纖芥之間建初<lb/>
三年帝饗士于南宫因從太后周行掖庭池閣仍閱隂<lb/>
太后舊時噐服愴然動容乃命留五時衣各一襲及帝<lb/>
所御衣合五十篋餘悉分布諸王主及子孫在京師者<lb/>
各有差　又曰晉武帝太始四年帝母文明王皇后喪<lb/>
合𦵏崇陽陵將遷祔帝手疏后德行命史官為哀冊初<lb/>
居文帝喪帝雖從漢魏之制既𦵏釋服而深衣素冠降<lb/>
席撤膳有司奏改服進膳不許必終禮而後復吉　又<lb/>
<pb n="KR3k0055_WYG_055-43b"/>
曰晉眀帝性至孝𦵏元帝于建平陵帝徒跣至陵所<lb/>
又曰後魏太武帝明元帝長子也帝生不逮母宻太后<lb/>
及有識言則悲慟哀感旁人明元聞而喜及明元不豫<lb/>
衣不觧帶　又曰後魏孝文帝幼有至性四嵗獻文曾<lb/>
患癰帝親吮膿五嵗受禪悲泣不能自勝獻文問之曰<lb/>
代親之感内切于心　梁書曰武帝性淳孝六嵗獻皇<lb/>
太后崩水漿不入口者三日哭泣有過成人及丁文帝<lb/>
憂時為齊王諮議隨府在荆鎮以病聞便投劾星馳不<lb/>
<pb n="KR3k0055_WYG_055-44a"/>
復寢食倍道就路憤風驚浪不暫停止帝形容本壯及<lb/>
至都銷毁骨立每哭輒嘔血數升服内惟日食麥二溢<lb/>
拜掃山陵涕泗所灑松草變色　冊府元龜曰隋髙祖<lb/>
初仕後周為大將軍皇妣寢疾三年晝夜不離左右代<lb/>
稱純孝　又曰唐髙祖武德八年羣臣食于御前果有<lb/>
蒲桃侍中陳叔達執而不食帝問其故對曰臣母患口<lb/>
乾欲歸以遺母帝曰卿有母可遺乎遂流涕嗚咽久之<lb/>
帝性至孝初𦵏貞元太后時遇祁寒跣行二十餘里足<lb/>
<pb n="KR3k0055_WYG_055-44b"/>
皆流血毁頓之極哀感行路有得時珍及諸方異膳必<lb/>
先薦享而已方食　又曰唐太宗貞觀二年帝以軍國<lb/>
無事每日視膳于西宫先是帝在髫齔太穆皇后于諸<lb/>
子之中獨所鍾愛自穆后寢疾朝夕侍側不觧衣冠所<lb/>
進湯藥必先嘗之及丁穆后憂毁瘠三年杖而能起即<lb/>
位後幸隴州經慶善宫歔欷謂侍臣曰此朕生處朕之<lb/>
胞見在宫内慈顔緬邈無可復追生育之恩不知何以<lb/>
上報因舉聲號慟悲不自勝　又曰貞觀四年髙祖不<lb/>
<pb n="KR3k0055_WYG_055-45a"/>
豫帝廢朝視藥膳于大安宫尋有瘳百寮稱慶八年三<lb/>
月髙祖讌于両儀殿帝與文德皇后進御膳並上服御<lb/>
衣物皆珍寳竒異又上珍寳巾皇后執櫛理鬢手自冠<lb/>
焉因言至尊年髙髪白都盡帝與皇后皆流涕蒸蒸就<lb/>
飬一同家人禮髙祖亦喜形于色　又曰貞觀十七年<lb/>
唐髙祖實録成帝命禇遂良讀之于前始讀至帝初生<lb/>
祥瑞遂感動流涕曰朕于今日富有四海追思膝下不<lb/>
可復得因悲不息即令収卷二十年帝謂長孫無忌等<lb/>
<pb n="KR3k0055_WYG_055-45b"/>
曰今日吾之生日俗云生日可嘉樂于吾之情翻成感<lb/>
思君臨天下富有四海即追求侍飬永不可得仲由懐<lb/>
負米之恨則吾情也因泣下數行羣臣皆掩淚　又曰<lb/>
唐髙宗為皇太子時太宗親征遼左命太子監國將發<lb/>
太子悲啼數日因奏請飛驛遞表起居又請遞敕垂報<lb/>
並許之飛表奏事自兹始也每聞太宗親臨賊城不踰<lb/>
百歩中宵不寐達旦銜涕因上表曰願收雷霆之威駐<lb/>
矢石之外惴惴愚誠敢以死請及師旋太子從至并州<lb/>
<pb n="KR3k0055_WYG_055-46a"/>
時太宗患癰太子親吮之扶輦歩從者數日既至京師<lb/>
太宗氣疾發動乃于北闕餌藥令太子總攝機務每日<lb/>
聽政于東宫罷朝復謁寢門視膳不離左右　又曰貞<lb/>
觀二十三年髙宗為太子從幸翠㣲宫太宗苦痢增劇<lb/>
太子侍疾旬日之間髮有變白者太宗泣曰吾聞古之<lb/>
孝者惟文王汝之孝敬過文王矣　又曰唐文宗孝義<lb/>
天然太皇太后居興慶宫寳厯太后居義安宫皇太后<lb/>
居大内時號三宫開成中正月望夜帝于咸泰殿陳銀<lb/>
<pb n="KR3k0055_WYG_055-46b"/>
燭奏仙韶樂三宫太后俱集奉觴獻夀如家人禮凡膳<lb/>
饈珍果貢奉三宫而後進御帝嘗以宗廟祭噐朽故不<lb/>
修令郡縣有為漆噐䖏精造以進既而江南諸道以新<lb/>
祭噐奏到有司遽將呈貢上斂容令陳于别殿具衣冠<lb/>
而閱之有頃歔欷而退　宋史曰神宗天性孝友初即<lb/>
位尊曹皇后為太皇太后宫曰慶夀帝致極誠孝所以<lb/>
承迎娱恱無所不盡從行登翫每先后䇿掖后亦慈愛<lb/>
天至或退朝少晩必自至屏扆間親持膳飲食帝元豐<lb/>
<pb n="KR3k0055_WYG_055-47a"/>
二年冬疾甚帝視疾寢門衣不觧帶旬日及崩帝哀慕<lb/>
毁瘠殆不勝喪　宋孝宗本紀曰自古人君起自外藩<lb/>
入繼大統而能盡宫庭之孝未有若帝其間父子怡愉<lb/>
同享髙夀亦無有及之者宋之廟號若仁宗之為仁孝<lb/>
宗之為孝其無愧焉　遼史曰太祖征烏爾古聞皇太<lb/>
后不豫一日馳六百里還侍太后疾間復還軍中　元<lb/>
史曰仁宗不豫英宗憂形于色夜則焚香以泣曰至尊<lb/>
以仁慈御天下庶績順成四海清晏今天降大厲不如<lb/>
<pb n="KR3k0055_WYG_055-47b"/>
罰殛我身使至尊永為民主仁宗崩帝哀毁過禮素服<lb/>
寢于地日歠一粥　名山藏曰明宣宗宣德五年清明<lb/>
節奉皇太后上陵上櫜鞬導從歩掖過河<lb/>
　　帝孝三<lb/>
増底豫　觧憂<hi>孟子曰舜盡事親之道而瞽瞍底豫又曰惟順于父母可以觧憂</hi>　萬<lb/>
國歡　終身慕<hi>孝經曰得萬國之歡心以事其先王  孟子曰大孝終身慕父母</hi>　進<lb/>
藥先嘗　𨕖馬親試<hi>嘗藥漢文帝事詳帝孝二南唐書曰明皇自蜀還御望賢宫  楼肅</hi>
<hi>宗望楼辟易下馬趨進冄拜稱賀扶明皇升殿𨕖飛龍御馬必先親試然後進御</hi>　必欲終禮<lb/>
<pb n="KR3k0055_WYG_055-48a"/>
　不忍為樂<hi>上晉武帝事下唐太宗事俱詳帝孝二</hi>　送殯跣足　侍疾<lb/>
髮變<hi>上唐髙祖事下唐髙宗事俱詳帝孝二</hi>　納履入闕　掖輦至宫<hi>冊府</hi>
<hi>元龜曰唐貞觀十三年帝謁獻陵至小次降輿納履入闕門冄拜慟哭禮畢歩出司馬北門泥行二百歩  山</hi>
<hi>堂肆考曰宋髙宗𫝊位于太子眘即駕之德夀宫帝服袍履歩出祥曦門冐雨掖輦以行及宫門弗止上皇麾</hi>
<hi>謝冄三且令左右扶掖以還</hi>　元日朝㑹慶殿　孟月謁景靈宫<hi>山堂</hi>
<hi>肆考曰宋仁宗欲于元日先上太后夀乃受朝太后不可王曾奏曰陛下以孝奉母儀太后以謙全國體請如</hi>
<hi>太后令帝不從天聖五年春正月朔率羣臣朝太后于㑹慶殿  宋神宗作十一殿于景靈宫凡先朝御容皆</hi>
<hi>迎入元豐五年詔嵗以四孟月朝獻于景靈宫</hi>　周文侍膳之典　漢髙獻夀<lb/>
<pb n="KR3k0055_WYG_055-48b"/>
之儀<hi>唐李輔國表</hi>　置酒未央宫　上夀㑹慶殿<hi>通鑑唐太宗奉太上</hi>
<hi>皇置酒未央宫上皇命<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>厥頡利可汗起舞又命南蠻酋長馮智戴詠詩既而笑曰胡越一家自古未有也帝</hi>
<hi>奉觴上夀曰皆承陛下教誨非臣智力所及殿上皆呼萬嵗  通鑑宋仁宗天聖五年正月朔帝率羣臣上皇</hi>
<hi>太后夀于㑹慶殿</hi>
　　帝孝四<lb/>
原克諧以孝<hi>書</hi>　永言孝思<hi>詩/</hi>　永錫爾𩔖<hi>詩曰孝子不匱永錫</hi>
<hi>爾𩔖</hi>　恭奉遺業　夙夜敬止<hi>詩曰惟余小子夙夜敬止</hi>　昧爽定省<lb/>
　至孝惻隐　仁孝能德　舜大孝　禹致孝　孝友<lb/>
<pb n="KR3k0055_WYG_055-49a"/>
聞于四方　仁孝聞于天下　不足觧憂<hi>孟子曰富有天下不足觧</hi>
<hi>憂</hi>　不忍言政　履大舜之孝　建武王之政　兼先<lb/>
聖之孝　如家人之禮　五日一朝　三年不言　不<lb/>
暇食粥　悲不能寐<hi>真覺悲不能寐</hi>　仰見榱桷　俯視几筵<lb/>
　視鏡奩而流涕<hi>漢明帝詳帝孝二</hi>　為木主不自專<hi>武王</hi>　完<lb/>
廩　營洛<hi>邑如武王意</hi>　烏集<hi>庭/</hi>　蒲扇<hi>詳前</hi>　烏瑞臻　甘<lb/>
露降　至德要道<hi>孝經子曰先王有至德要道以順天下民用和睦上下無怨</hi>　天<lb/>
經地義<hi>孝經詳帝孝</hi>　加于百姓　刑于四海<hi>孝經云德教加于百姓刑</hi>
<pb n="KR3k0055_WYG_055-49b"/>
<hi>于四海盖天子之孝也</hi>　君子篤于親<hi>則民興于仁君子謂在上也</hi>　至孝近<lb/>
乎王<hi>禮曰至孝近乎王至弟近乎霸</hi>　因親以教愛<hi>孝經云先王見教之可以化民也故</hi>
<hi>因嚴以教敬因親以教愛</hi>　由本以生教<hi>孝經曰夫孝德之本也教之所由生也</hi>　民<lb/>
德歸厚　置塞天地　施無朝夕<hi>曽子曰夫孝者置之而塞乎天地溥之而</hi>
<hi>横乎四海施諸後世而無朝夕之期也</hi>　大孝<hi>孔子曰舜其大孝也與德為聖人尊為天子富有四</hi>
<hi>海之内宗廟饗之子孫保之</hi>　博愛<hi>孝經曰先之以博/愛而民莫遺其親</hi>　莫遺<hi>孝經詳帝</hi>
<hi>孝一</hi>　不儉<hi>孟子曰君子不/以天下儉其親</hi>　増陟降庭止<hi>詩周頌曰念兹皇考陟降</hi>
<hi>庭止言武王之孝思念文王常若見其陟降于庭也</hi>　紹庭上下<hi>詩周頌言成王思繼武王之事</hi>
<pb n="KR3k0055_WYG_055-50a"/>
　<hi>也</hi>　止孝<hi>大學曰為人/子止於孝</hi>　達孝<hi>中庸曰武王周公其達孝矣乎</hi>　于田<lb/>
　號泣<hi>舜詳帝孝二</hi>　天明地察<hi>孝經曰明王事父孝故事天明事母孝故事地察</hi>
　孺慕　問安侍膳　孝性天至<hi>漢章帝</hi>　問安順色　資<lb/>
　孝𢎞風<hi>蘓頲睿宗哀冊</hi>　純孝至敬<hi>王縉明皇哀冊</hi>　蒼雲出丘陵之<lb/>
　上<hi>貞觀會要曰唐太宗入髙祖陵悲號哭咽有蒼雲吐于丘陵之上俄而流布天地晦冥禮畢風静雷止天</hi>
　<hi>色開霽咸以為孝感所致</hi>　孝義天然<hi>唐史/文宗</hi>　終身不違顔色<hi>元史曰仁</hi>
　<hi>宗事太后終身不違顔色</hi>　焚香夜泣<hi>元英宗詳見帝孝二</hi>
　<lb/>
<pb n="KR3k0055_WYG_055-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_194-1a"/>
　欽定四庫全書<lb/>
御定淵鑑𩔖函卷一百八十九<lb/>
　　樂部六<hi>瑟</hi>　　　<hi>筑/</hi>　<hi>箜篌/</hi>　<hi>琵琶</hi>
　　　瑟<lb/>
　增宋陳氏樂書曰瑟者閉也所以懲忿窒慾正人之德<lb/>
　也故前其柱則清却其柱則濁　爾雅曰大瑟謂之灑<lb/>
　　禮樂記曰清廟之瑟朱絃而疏越一唱而三歎有遺<lb/>
　音者矣<hi>注曰此雅澹之樂也言至和不在音也</hi>　三禮圖曰雅瑟長八尺<lb/>
<pb n="KR3k0055_WYG_194-1b"/>
　一寸廣一尺八寸二十三絃其常用者十九絃其餘四<lb/>
　絃謂之蕃羸　文子曰二十五絃各以其聲應言瑟不<lb/>
　鳴而絃有聲　尸子曰夫瑟二十五絃其僕人鼓之則<lb/>
　為笑賢者以其義鼓之欲樂則樂欲悲則悲雖有暴君<lb/>
　立為之變　續文獻通考曰元至元三年大樂署樂器<lb/>
　成瑟十有四　又曰明瑟俱以朱絃中一絃名曰君絃<lb/>
　以黄色總二十五絃瑟絃與琴絃不同琴以徽為十二<lb/>
　律絃為七聲每一聲中具十二律故絃止用七足矣瑟<lb/>
<pb n="KR3k0055_WYG_194-2a"/>
絃每一絃止為一律與鐘磬音律同<lb/>
　　瑟二<lb/>
增世本云庖羲氏作瑟瑟潔也使人精潔於心淳一於<lb/>
行也　吕氏春秋云古朱襄氏之治天下也多風而陽<lb/>
氣蓄積萬物散解果實不成故士達作為五絃之瑟以<lb/>
來隂氣以定羣生<hi>案士達朱襄氏之臣</hi>　帝王世紀云黄帝損庖<lb/>
羲之瑟為二十五絃長七尺二寸　莊子曰魯遽調瑟<lb/>
二十五絃皆動　愼子曰公輸子之巧用材也不能以<lb/>
<pb n="KR3k0055_WYG_194-2b"/>
檀為瑟　漢楊惲書曰婦趙女也雅善鼓瑟　文獻通<lb/>
考曰隋何妥好音律留意管絃文帝令定鐘律於是作<lb/>
平清瑟之調聲　小說曰唐天寶十年錢起從鄉薦居<lb/>
江湖客舍聞吟於庭中曰曲終人不見江上數峰青視<lb/>
之無所見矣明年崔暐試湘靈鼓瑟詩落句久不屬即<lb/>
用為末句因中𨕖人以為鬼謡　南部新書曰唐盧邁<lb/>
有寶瑟四各直數十萬有寒玉石磬響泉和志之號<lb/>
宋洪容齋隨筆曰唐李商隱詩云錦瑟無端五十絃說<lb/>
<pb n="KR3k0055_WYG_194-3a"/>
者以為錦瑟者令狐丞相侍兒小名此篇皆寓言而不<lb/>
知五十絃所起予按史記封禪書曰漢公孫卿為武帝<lb/>
言泰帝使素女鼓五十絃瑟悲帝禁不止故破其瑟為<lb/>
二十五絃於是武帝益召歌兒作二十五絃　元史儒<lb/>
學傳熊朋來每燕居鼓瑟而歌以自樂嘗製瑟賦二篇<lb/>
學者爭傳誦之<lb/>
　　瑟三<lb/>
原庖羲作　晏龍為<hi>上詳二龍山海經帝俊生晏龍晏  是始為琴瑟</hi>　朱襄<lb/>
<pb n="KR3k0055_WYG_194-3b"/>
作五絃　黄帝長七尺<hi>並詳二</hi>　正人德　定羣生<hi>上詳瑟一</hi>
<hi>詳下  二</hi>　疏越　和柔<hi>上詳一慷曹植箜篌引云秦箏何  慨齊瑟和且柔</hi>　天帝<lb/>
破　太師鼓<hi>上詳二瑟吕氏春秋鄭太師鼓  服之不窮</hi>　要荒俗　北鄙<lb/>
音<hi>交州記要荒之地俗好鼓瑟音  說苑子路鼔瑟有北鄙之</hi>　游魚聽　白虎鼓<lb/>
<hi>上詳樂總一白張衡西京賦總會仙唱戲豹舞羆  虎鼔瑟蒼龍吹箎</hi>　稱清商　歌無<lb/>
射<hi>楚詞少原之野赤松子王喬皆在旁二子擁瑟而調均之余因稱乎清商也  下詳上歌三敷席注瑟注</hi>
　膠柱　絙絃<hi>文子膠柱鼓瑟絃絙絃促柱注絙急  也</hi>　在御　安絃<hi>詩琴</hi>
<hi>瑟在御四下詳琴</hi>　魚躍　鳳舞<hi>上詳遊魚注舞趙女鼓瑟而鳳</hi>　取歌<lb/>
<pb n="KR3k0055_WYG_194-4a"/>
舍作<hi>孺悲欲見孔子孔子辭以疾將命者出户取瑟而歌使之聞之使知己非眞疾  子問曾㸃曰爾何</hi>
<hi>如鼓瑟希鏗爾舍瑟而作</hi>　聲應　絲哀<hi>上詳一以禮絲聲哀哀  立亷</hi>　不徹<lb/>
奚為<hi>詳琴敬子曰由之瑟奚為於丘之門門人不  子路注子路之瑟不合雅頌</hi>　格祖考<lb/>
　思忠義<hi>博拊琴瑟以詠祖考來格  下見上樂總一</hi>　軒后之遺音　湘<lb/>
靈之清韻<hi>黄帝妃  湘</hi>　增冬槐　夏桑<hi>易通卦驗人君冬至日使八能之士</hi>
<hi>鼓黄鐘之瑟瑟用槐木長八尺一寸夏至日瑟用桑木長五尺七寸注槐取氣上也桑取氣下也</hi>　如<lb/>
筑　好竽<hi>文獻通考弁韓國有瑟其形如筑彈之有音  韓文齊王好竽有求仕者操瑟而立王之</hi>
<hi>門三年不得入叱曰吾瑟鼓之能使鬼神上下客罵之曰王好竽而子鼓瑟瑟雖工如王不好何是所謂上於</hi>
<pb n="KR3k0055_WYG_194-4b"/>
<hi>瑟而不上於求齊也</hi>　寒玉　鳳桐<hi>唐盧邁詳二鳳彚苑詳注鳳桐瑟曰  桐遐逺</hi>　清<lb/>
骨　潔心<hi>唐相國李公集紀洪鐘駭聽瑶瑟清骨  下詳一</hi>　東吟　西音<hi>李白</hi>
<hi>古風齊瑟彈東吟秦絃弄西音慷慨通魂魄使人成荒滛</hi>　玉柱　金絃<hi>吕延濟文𨕖别賦注</hi>
<hi>瑟有柱以玉為之瑟彚苑詳注金絃揮趙</hi>　湘靈鼓　孺人鳴<hi>唐錢起事詳二  韓</hi>
<hi>愈感春詩曰已呼孺人戞鳴瑟</hi>　散豔雪　聽雲和<hi>唐韋應物詩趙瑟正髙張音響清塵</hi>
<hi>埃一彈和妙謳吹去繞瑶臺豔雪凌空散舞羅起徘徊  孔帖唐右史鄭休範贈妓天仙歌曰嚴吹如何下太</hi>
<hi>清玉朋無軫六銖輕雖知不是流霞酌願聽雲和瑟一聲</hi>　悲管　繁絲<hi>杜甫詩曰悲管遂清</hi>
<hi>瑟也彚苑詳注繁絲瑟絃  曲引輿兮繁絲撫</hi>　清塵埃　有緩急<hi>詳散豔雪注  說苑</hi>
<pb n="KR3k0055_WYG_194-5a"/>
<hi>趙王遣使者之楚方鼔瑟而遣之誡之曰必如吾言使者曰王之鼓瑟未嘗悲若此也王曰宫商固方調矣使</hi>
<hi>者曰調則何不書其柱耶王曰天有燥溼絃有緩急宫商移徙不可知是以不書使者曰明君之使人也任之</hi>
<hi>以事不制以辭遭吉則賀之凶則弔之今楚趙相去千有餘里吉凶憂患不可豫知猶柱之不可書也詩云駪</hi>
<hi>駪征夫每懷靡及</hi>　曉夢春心　玉煙珠淚<hi>山堂肆考唐李商隱錦瑟詩錦瑟無</hi>
<hi>端五十絃一絃一柱思華年莊生曉夢迷蝴蜨望帝春心託杜䳌滄海月明珠有淚藍田日暖玉生煙此情可</hi>
<hi>待成追憶只是當時已惘然山谷道人讀此詩殊不曉其意後以問東坡東坡云此出古今樂志錦瑟之為器</hi>
<hi>也其絃五十其柱如之其聲也適怨清和李詩莊生句適也望帝句怨也滄海句清也藍田句和也一篇之中</hi>
<hi>曲盡其妙史稱其瑰邁竒古信然</hi>　飾以寶玉　繪紋如錦<hi>又曰飾以寶玉者曰</hi>
<pb n="KR3k0055_WYG_194-5b"/>
<hi>寶瑟繪紋如錦曰錦瑟</hi>
　　瑟四<lb/>
原雲和之瑟<hi>周禮大司樂職鄭注云雲和地名也</hi>　空桑之瑟<hi>同上鄭注云空桑山</hi>
<hi>名</hi>　龍門之瑟<hi>鄭注云龍/門山名</hi>　黄鍾之瑟<hi>詳/三</hi>　雅瑟<hi>三禮圖詳</hi>
<hi>一</hi>　縆瑟<hi>楚詞縆瑟兮交鼓/思靈保兮賢姱</hi>　楔梓瑟<hi>又云銵鐘摇簴揳梓瑟注云銵</hi>
<hi>撞也摇動也揳□也</hi>　鼓瑟<hi>典略百里奚相泰其妻傭浣入秦至奚第自言能鼓瑟遂鼓瑟而歌</hi>
貴賤易位<hi>韓子齊宣王問康倩曰儒者鼔瑟乎對曰不也夫瑟以小絃為大聲以大絃為小聲是大</hi>
<hi>小易序貴賤易位儒者以為害義故不鼓宣王曰然</hi>　暴君立變<hi>尸子詳一</hi>　趙王恥<lb/>
<pb n="KR3k0055_WYG_194-6a"/>
鼓<hi>西征賦澠池之會趙王恥為偏鼔</hi>　倚歌<hi>詳上/歌二</hi>　趙女善鼓<hi>楊惲書詳二</hi>
　增撤瑟<hi>梁任彦昇哭范僕射詩寧知安歌日非君撤瑟辰儀禮有疾病者齊撤琴瑟</hi>　彈<lb/>
陌上桑<hi>李白擬古詩含情弄柔瑟彈作陌上桑絃聲何激裂風卷繞飛梁</hi>　靈瑟窅窅<lb/>
<hi>韓愈逺遊聨句詩靈瑟時窅窅</hi>　錦瑟旁<hi>杜甫詩何時詔取金錢會暫醉佳人錦瑟旁</hi>　朱<lb/>
絲<hi>孔帖劉禹錫曰朱絲瑶軫</hi>　挾瑟<hi>孔/帖</hi>　汎瑟<hi>撫彚苑詳注汎瑟即  也汎瑟卧蓬帷</hi>
一派氷泉<hi>元郝經詩曰二十五絃百寶裝一派氷泉落纎手</hi>
　　瑟五<lb/>
原詩梁沈約趙瑟曲曰邯鄲竒弄出文梓縈絃急調切<lb/>
<pb n="KR3k0055_WYG_194-6b"/>
流徵元鶴徘徊白雲起白雲起鬱披香離復合曲未央<lb/>
　增唐李嶠詠瑟詩曰伏羲初製法素女昔傳名流水<lb/>
嘉魚躍叢臺舞鳳驚嘉賓飲未極君子娛俱併倘入丘<lb/>
之户應知由也情　錢起湘靈鼓瑟詩曰善撫雲和瑟<lb/>
常聞帝子靈馮夷空自舞楚客不堪聽逸韻諧金石清<lb/>
音發杳冥蒼梧來怨慕白芷動芳馨流水傳湘浦悲風<lb/>
過洞庭曲終人不見江上數峰青　劉禹錫調瑟詞曰<lb/>
調瑟自張絃絃平音自足朱絃二十五缺一不成曲美<lb/>
<pb n="KR3k0055_WYG_194-7a"/>
人愛髙張瑶軫再三促上絃雖獨響下應不相屬日暮<lb/>
聲未和寂寥一枯木却顧膝上絃流淚難相續　李益<lb/>
古瑟怨曰破瑟悲秋已減絃湘靈沈怨不知年感君拂<lb/>
拭遺音在更奏新聲明月天　杜牧瑶瑟詩曰玉仙瑶<lb/>
瑟夜珊珊月過樓西桂燭殘風景人間不如此動摇湘<lb/>
水徹明寒<lb/>
　　箏一<lb/>
增説文曰箏五絃筑身樂也　原釋名曰箏施絃髙箏<lb/>
<pb n="KR3k0055_WYG_194-7b"/>
箏然　增樂府雜録曰善箏者元和至太和中李青青<lb/>
及龍佐大中以來有常述本亦妙手也史從李從周皆<lb/>
能者也從周即青青孫亞其父之藝也　原史記曰秦<lb/>
逐客李斯上書曰夫擊甕扣缶彈箏搏髀而歌呼嗚嗚<lb/>
快耳者眞秦之聲也　增隋書音樂志曰絲之屬曰箏<lb/>
十三絃　原風俗通曰箏秦聲也或曰蒙恬所造　又<lb/>
曰按禮樂記箏五絃筑身也今併涼二州箏形如瑟不<lb/>
知誰改也　傅子曰箏者上圓象天下平象地中空准<lb/>
<pb n="KR3k0055_WYG_194-8a"/>
六合絃柱十二擬十二月乃仁智之器豈蒙恬亡國之<lb/>
臣所能開思運巧　阮瑀箏賦曰箏長六尺以應律數<lb/>
絃有十二象四時柱髙三寸象三才　增唐劉禹錫與<lb/>
柳子厚書曰間發書得箏以為其工獨得於天姿使木<lb/>
聲絲聲均其所自出抑折愉懌學者無能如　文獻通<lb/>
考曰髙麗樂器用彈箏一掬箏一卧箏一自魏至隋並<lb/>
存其器至於制度之詳不可得而知也　又曰宋朝用<lb/>
十三絃箏第一絃為黄鍾中聲設柱並同瑟法然非雅<lb/>
<pb n="KR3k0055_WYG_194-8b"/>
部也<hi>十二中聲一絃黄鍾二絃大吕三絃太簇四絃夾鍾五絃姑洗六絃仲吕七絃𬎼賔八絃林鍾九絃</hi>
<hi>夷則十絃南吕十一絃無射十二絃應鍾十三絃黄鍾清聲</hi>　續文獻通考曰元制<lb/>
箏如瑟兩頭微垂有柱十三絃<lb/>
　　箏二<lb/>
原英雄記曰吕布詣袁紹紹患布欲殺之遣三十六兵<lb/>
被鎧迎布使著帳邊卧布知之使人帳中鼓箏諸兵卧<lb/>
布出帳去兵不覺也　傅子曰郝素善彈箏雖伯牙妙<lb/>
手吳姬竒聲何以加之　語林曰桓野王善解音晉孝<lb/>
<pb n="KR3k0055_WYG_194-9a"/>
武祖宴西堂樂闋酒䦨將詔桓野王箏歌野王辭以須<lb/>
笛於是詔其常吹奴碩賜姓曰張加四品將軍引使上<lb/>
殿張碩意氣激揚吹破三笛末取豬脚笛然後乃理調<lb/>
成曲　俗說曰謝仁祖為豫州主簿在桓温閣下桓聞<lb/>
其善彈箏便呼之既至取箏令彈謝即理絃撫箏因歌<lb/>
秋風意氣殊遒桓大以此知之　增古今注曰邯鄲女<lb/>
子秦羅敷出採桑於陌上趙王見欲奪之羅敷乃彈箏<lb/>
作陌上桑之歌以自明　襄沔記曰辛居士名宣仲隴<lb/>
<pb n="KR3k0055_WYG_194-9b"/>
西人大明末寓居襄陽善彈箏與淮南胡陶京兆駱惠<lb/>
度同志為友常共讌集林下陶吹龍笛惠度工歌時人<lb/>
謂之三公樂宋邵陵王休若為南雍州刺史躬徃造焉<lb/>
宣仲正在林中彈箏了不回顧逡巡置箏於席延邵陵<lb/>
與語纔述寒温而已時邵陵客有述其音者授箏令彈<lb/>
再三固請荅曰幸非王門伶人何事見逼占對詳雅衆<lb/>
不能屈　梁書曰羊偘字祖忻雅愛文史及孫吳兵法<lb/>
姬妾列侍窮極奢靡有彈箏人陸大喜著鹿角爪長七<lb/>
<pb n="KR3k0055_WYG_194-10a"/>
寸　孔帖曰唐樊彦琛妻魏者揚州人彦琛卒值徐敬<lb/>
業難陷兵中聞其知音令鼓箏魏曰夫亡不死而逼我<lb/>
管絃禍由我發遂引刀斬指<lb/>
　　箏三<lb/>
原素質　朱絃<hi>上見顧愷之箏賦於侯瑾箏賦曰物順合於律吕音協同  宫商朱絃微而慷</hi>
<hi>慨兮哀氣切而懷傷</hi>　應六律　總八風<hi>上詳前列陶融妻陳氏箏賦曰  柱成陣既和</hi>
<hi>且平總八風而熙泰羌貫微而洞靈</hi>　不疾不徐　或離或合<hi>上見阮瑀箏賦  傅</hi>
<hi>元箏賦曰追赴促彈急擊扣危洪纖雜沓或合或離</hi>　移風易俗　推故引新<hi>上見</hi>
<pb n="KR3k0055_WYG_194-10b"/>
<hi>侯瑾箏賦推傅元箏賦隂沈陽升柔屈剛興元黄之分  故引新迭為賓主四時之陳</hi>　有始有<lb/>
終　不盈不縮<hi>又云清濁代興有始有終哀起清羽樂混大宫  陶融妻陳氏箏賦度中楷模</hi>
<hi>不縮不盈</hi>　歌怨詩　能秦聲<hi>晉書桓伊傳伊為右軍將軍孝武帝召伊飲宴謝安侍坐</hi>
<hi>帝命伊吹笛伊神色無忤即吹為一弄乃放笛云臣於箏分乃不及笛然自足以韻合歌管請以箏歌并請一</hi>
<hi>吹笛人帝善其調遣乃敕御妓奏笛伊又云御府人於臣必自不合臣有一奴善相便串帝彌賞其放率乃許</hi>
<hi>召之奴既吹笛伊便撫箏而歌怨詩曰為君既不易為臣良獨難忠信事不顯乃有見疑患周旦佐文武金縢</hi>
<hi>功不刋推心撫王政二叔反流言聲節慷慨俯仰可觀安泣下沾襟帝甚有愧色  楊惲詩家本㤗也能為秦</hi>
<hi>聲</hi>　奏西音　揚大雅<hi>上詳舞四慨曹植幽思賦搦素箏而慷  揚大雅之哀音</hi>
<pb n="KR3k0055_WYG_194-11a"/>
發新聲　奮逸響<hi>魏文帝詩秦箏發新聲長笛吐清氣  曹植詩彈箏奮逸響新聲妙入神</hi>
　朱絃　玉柱　危絃　促柱　增竹潤　銀裝<hi>文獻通考</hi>
<hi>唐有軋箏以片竹潤其端軋軋成音因取名焉銀又曰宋何承天㓜好律厯之學尤善彈箏文帝賜之  裝箏</hi>
<hi>一</hi>　手語　甲鳴<hi>李白詩佳人當窗弄白日絲將手語彈鳴箏  白居易詩甲鳴銀玓瓅柱</hi>
<hi>觸玉玲瓏</hi>　玉指　銀甲<hi>元稹詩箏絃玉指調用  杜甫詩銀甲彈箏</hi>　繫爪<lb/>
象雲<hi>梁簡文帝詩停絃時繫爪息吹治唇朱按妓女以鹿角琢為爪以彈箏曰繫爪  文獻通考唐清樂</hi>
<hi>部有雲和箏蓋其首象雲</hi>　合律　象閏<hi>又曰阮瑀謂絃有十二四時度也唐惟清樂箏十二</hi>
<hi>絃他皆十三絃今教坊無十二絃者不知五絃合乎五音十二絃合乎十二律而十三絃其一以象閏也</hi>
<pb n="KR3k0055_WYG_194-11b"/>
青苔怨　緑雲垂<hi>唐顧況李湖州孺人彈箏歌上陽宫人怨青苔此夜想夫憐碧玉思婦髙</hi>
<hi>樓刺壁窺愁猿叫月鸚呼兒寸心十指有長短妙入神處無人知  李白邯鄲南亭詩清箏何繚繞度曲緑雲</hi>
<hi>垂</hi>　楚絲絃　泗濱梓<hi>唐釋皎然觀李中丞美人軋箏歌軋用蜀竹絃楚絲清哇宛轉</hi>
<hi>聲相隨之魏曹植書斬泗濱  梓以為箏</hi>　鼉皮背　鹿角爪<hi>合璧唐西舍利獻其國樂</hi>
<hi>至成都箏二其長四尺有四足虛腹以鼉皮飾背面及仰肩  下詳二</hi>　西京伎　陌上<lb/>
聲<hi>唐志西京伎有彈箏搊箏各一  合璧羅敷陌上之聲</hi>
　　箏四<lb/>
原彈箏作歌<hi>古今注羅敷詳二</hi>　鼓箏悲歌<hi>燉煌實録索丞宗伯夷成善鼓箏悲</hi>
<pb n="KR3k0055_WYG_194-12a"/>
<hi>歌能使喜者墮淚改調易謳能使戚者起舞時人號曰雍門調</hi>　增哀響<hi>韓愈感春詩嬌童為我歌</hi>
<hi>哀響誇箏笛</hi>　哀箏<hi>杜甫詩哀/箏傷老人</hi>　頌瑟<hi>唐樂志頌瑟箏也</hi>
　　箏五<lb/>
原詩梁元帝和彈箏人詩曰横箏在故帷忽憶上絃時<lb/>
舊柱未移處銀帶手經持悔道啼將别交成今日悲<lb/>
又詩曰瓊柱動金絲秦聲發趙曲流徵含春陽美手過<lb/>
如玉　昭明太子詠彈箏人詩曰故箏猶可惜應度新<lb/>
人邊塵多塞移柱風燥脆調絃還作三洲曲誰念九重<lb/>
<pb n="KR3k0055_WYG_194-12b"/>
泉　沈約詠箏詩曰秦箏吐絶調玉柱揚清曲絃依髙<lb/>
張斷聲隨妙指續徒聞音繞梁寧知顔如玉　王臺卿<lb/>
詠箏詩曰依歌時轉韻按曲動花鈿促調移輕柱亂手<lb/>
度繁絃唯有髙秋月秦聲獨可憐　陳陸瓊元圃宴各<lb/>
詠一物得箏詩曰三五併時年二八共來前今逢泗濱<lb/>
樹定減琴中絃鶴别霜初𦂳鳥啼月正懸　唐李嶠詠<lb/>
箏詩曰蒙恬芳軌設遊楚妙彈開新曲帳中發清音指<lb/>
下來鈿裝模六律柱列配三才莫聽西秦奏箏箏有剩<lb/>
<pb n="KR3k0055_WYG_194-13a"/>
哀　增唐岑參秦箏歌送外甥蕭正歸京詩曰汝不聞<lb/>
秦箏聲最苦五色纒絃十三柱怨調慢聲如欲語一曲<lb/>
未終日移午紅亭水木不知暑忽彈黄鍾和白紵清風<lb/>
颯來雲不去聞之酒醒淚如雨汝歸秦兮彈秦聲秦聲<lb/>
悲兮聊送汝　王灣觀搊箏詩曰虚室有秦箏箏新月<lb/>
復清絃多弄委曲柱促語分明曉怨凝繁手春嬌入慢<lb/>
聲近來惟此樂傳得美人情　顧況鄭女彈箏歌曰鄭<lb/>
女八歲能彈箏春風吹落天上聲一聲雍門淚承睫兩<lb/>
<pb n="KR3k0055_WYG_194-13b"/>
聲赤鯉露䰇鬛三聲白猿臂拓頰鄭女出參丈人時落<lb/>
花惹斷遊空絲髙樓不掩許聲出羞殺百舌黄鶯兒<lb/>
盧綸宴席賦得姚美人搊箏歌<hi>美人曾在禁中</hi>曰出簾仍有鈿<lb/>
箏隨見罷翻令恨識遲微收皓腕纒紅袖深遏朱絃低<lb/>
翠睂忽然髙張應繁節玉指迴旋若飛雪鳳簫龍管寂<lb/>
不喧繡幕紗窗儼秋月有時輕弄和郎歌慢處聲遲情<lb/>
更多已愁紅臉能佯醉又恐朱門難再過昭陽伴裏最<lb/>
聰明出到人間纔長成遥知禁曲難翻處猶自君王說<lb/>
<pb n="KR3k0055_WYG_194-14a"/>
小名　白居易箏詩曰雲髻飄簫緑花顔旖旎紅雙眸<lb/>
剪秋水十指剥春蔥楚豔為門閥秦聲是女工甲鳴銀<lb/>
玓瓅柱觸玉<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏猨苦啼嫌月鶯嬌語䛏風移愁來手<lb/>
底送恨入絃中　王諲夜坐看搊箏詩曰調絃夜坐燈<lb/>
光裏却挂羅帷露纖指朱絃一一聲不同玉柱連連影<lb/>
相似不知何處學新聲曲曲彈來未覩名應是石家金<lb/>
谷裏流傳未滿洛陽城　常建髙樓夜彈箏詩曰髙樓<lb/>
百餘尺直上江水平明月照人苦開簾彈玉箏山髙猿<lb/>
<pb n="KR3k0055_WYG_194-14b"/>
狖急天靜鴻鴈鳴曲度猶未終東峰霞半生　朱灣箏<lb/>
柱子詩曰散木今在幸良工不棄捐力微慙一柱材薄<lb/>
仰羣絃且喜聲相應寧辭跡屢遷知音如見賞雅調為<lb/>
君傳　劉禹錫傷秦姝行曰長安二月花滿城插花女<lb/>
兒彈銀箏南宫仙郎下朝晩曲頭駐馬聞新聲馬蹄逶<lb/>
遲心蕩漾髙樓已逺猶頻望此時意重千金輕鳥傳消<lb/>
息紺綸迎芳筵銀燭一相見淺笑低鬟初目成蜀絃錚<lb/>
鏦指如玉皇帝弟子韋家曲青牛文梓赤金簧玫瑰寶<lb/>
<pb n="KR3k0055_WYG_194-15a"/>
柱秋鴈行斂蛾收袂凝清光抽絃授調怒且長八鸞鏘<lb/>
鏘渡銀漢九雛成鳳鳴朝陽曲終韻盡意不足情思悄<lb/>
絶愁空堂從郎鎮南别城闕樓船理曲瀟湘月馮夷蹁<lb/>
躚舞漾波鮫人出聽停綃梭北池含煙瑶草短萬松亭<lb/>
下清風滿秦歌一曲此時聞嶺泉嗚咽腸堪斷來自長<lb/>
陵小市東蕣華零落瘴江風侍兒掩泣悲銀甲鸚鵡不<lb/>
言愁玉籠博山爐中香自滅鏡奩塵暗同心結從此東<lb/>
山非昔遊長嗟人與絃俱絶　宋歐陽修李留後家聞<lb/>
<pb n="KR3k0055_WYG_194-15b"/>
箏詩曰不聽哀箏二十年忽聞纖指弄鳴絃綿蠻巧轉<lb/>
花間舌嗚咽交流氷下泉常謂此聲今已絶問渠從小<lb/>
自誰傳樽前笑我聞彈罷白髮蕭然涕泣漣<lb/>
原賦後漢侯瑾箏賦曰於是急絃促柱變調改曲卑殺<lb/>
纖妙微聲繁縟散清商而流轉兮若將絶而復續紛曠<lb/>
蕩以繁奏邈遺世而越俗若乃察其風采練其聲音美<lb/>
哉蕩乎樂而不滛雖懐思而不怨似豳風之遺音於是<lb/>
雅曲既闋鄭衞仍修新聲順變妙弄優遊微風漂裔冷<lb/>
<pb n="KR3k0055_WYG_194-16a"/>
氣輕浮感悲音而增歎愴嚬悴而懐愁若乃上感天地<lb/>
下動鬼神享祀祖宗酬酢嘉賓移風易俗混同人倫莫<lb/>
有尚於箏者矣　魏阮瑀箏賦曰惟夫箏之竒妙極五<lb/>
音之幽微苞羣聲以作主冠衆樂而為師凛清和於律<lb/>
吕籠絲木以成資身長六尺應律數也故能清者感天<lb/>
濁者合地五聲並用動靜簡易大興小附重發輕隨折<lb/>
而復扶循覆逆開浮沈抑揚升降綺靡殊聲妙巧不識<lb/>
其為平調定均不疾不徐遲速合度君子之行也慷慨<lb/>
<pb n="KR3k0055_WYG_194-16b"/>
磊落卓礫盤紆壯士之節也曲髙和寡妙伎難工伯牙<lb/>
能琴於兹為朦皦繹翕純庶配其蹤延年新聲豈比能<lb/>
同陳惠李文曷能是逢　晉陶融妻陳氏箏賦曰伊夫<lb/>
箏之為體惟髙亮而殊特應六律之攸和與七始乎消<lb/>
息括八音之精要超衆器之表式后夔創制子野考成<lb/>
列柱成陣既和且平牙氏攘袂而奮手鍾期傾耳以靜<lb/>
聽奏清角之要妙詠騶虞與鹿鳴獸連軒而率舞鳳踉<lb/>
蹌而集庭汎濫浮沈逸響發揮翕然若絶皎如復迴爾<lb/>
<pb n="KR3k0055_WYG_194-17a"/>
乃祕辭豔曲卓礫殊異周旋去留千變萬態　賈彬箏<lb/>
賦曰温顔既緩和志向恱賓主交歡聲鐸品列鍾子授<lb/>
箏伯牙擊節唱葛天之髙韻讃幽蘭與白雪其始奏也<lb/>
蹇澄疏雅若將暢而未越其漸成也抑按鏗鏘猶沈鬱<lb/>
之舒徹何以盡美請徵其喻剖狀同形兩象著也設絃<lb/>
十二太簇數也列柱參差招摇布也介位允諧六龍御<lb/>
也　顧愷之箏賦曰其器也則端方修直天隆地平華<lb/>
文素質爛蔚波成君子嘉其斌麗知音偉其含清罄虛<lb/>
<pb n="KR3k0055_WYG_194-17b"/>
中以揚德正律度而儀形良工加妙輕縟璘彬元漆緘<lb/>
響慶雲被身　梁簡文帝箏賦曰聽鳴箏之弄響聞兹<lb/>
絃之一彈足使遊客戀國壯士衝冠若夫楚王怡蕩楊<lb/>
生娛志小國寡民督郵無事乃有燕餘麗妾方桃譬李<lb/>
本住南城經居東里度<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏之曲閣出翡翠之香帷腕<lb/>
凝紗薄珮重行遲爾乃促筵命友銜觴置酒耳熱眼華<lb/>
之娛千金萬年之夀白日蹉跎時淹樂久玩飛花之度<lb/>
窗看春風之入<hi>一作動</hi>柳命麗人於玉席陳寶器於紈羅<lb/>
<pb n="KR3k0055_WYG_194-18a"/>
撫鳴箏而動曲譬輕薄之經過若夫釣竿復發蛺蜨初<lb/>
揮動玉匣之餘怨鳴陽烏之始飛逐東趨於鄭女和西<lb/>
舞於荆妃使長廊之瓦虛墜梁上之塵染衣　陳顧野<lb/>
王箏賦曰調宫商於促柱轉妙音於繁絃既留心於别<lb/>
鶴亦含情於採蓮始掩抑於紈扇時怡暢於升天<lb/>
　　筑<lb/>
原如箏<hi>釋名筑以竹鼓之也如箏細項</hi>　如琴<hi>樂書筑形如琴十三絃項細肩圓鼔法以左手</hi>
<hi>扼之右手以竹尺擊之隨調應律</hi>　飲燕市<hi>史記荆軻擊筑與髙漸離飲於燕市中</hi>　為<lb/>
<pb n="KR3k0055_WYG_194-18b"/>
壯聲<hi>燕太子丹云髙漸離擊筑荆軻和之為壯聲髪皆衝冠</hi>　還沛擊<hi>史記髙祖紀髙祖還</hi>
<hi>沛自擊筑而歌</hi>　大㑹擊<hi>東觀漢記光武大/會眞定王自擊筑</hi>　增置於雅部<hi>文獻</hi>
<hi>通考唐置筑於雅部長四尺五寸折九尺之半為法是不知持世俗之樂非雅樂之音也</hi>　設柱同<lb/>
箏<hi>又曰宋朝沿習唐制設柱同箏法第一絃黄鍾正聲次第十二正聲全第十三絃黄鍾清聲</hi>　以<lb/>
筯擊<hi>又曰箏以指彈筑以筯擊大同小異</hi>　按習並依鍾律<hi>又曰其按習並依鍾律彈</hi>
<hi>擊之法降之於俗部可也</hi>
　　箜篌一<lb/>
原釋名曰箜篌師延所作靡靡之樂後出桑間濮上之<lb/>
<pb n="KR3k0055_WYG_194-19a"/>
地蓋空國之侯所作也師㳙為晉平公鼓焉鄭衞分其<lb/>
地而有之遂號鄭衞之音為滛樂　增樂府雜録曰箜<lb/>
篌乃鄭衞音之權輿也以其亡國之音故號空國之侯<lb/>
亦曰坎侯古樂府有公無渡河之曲昔有白首翁溺於<lb/>
河歌以哀之妻麗玉善箜篌撰此曲以寄哀情咸通中<lb/>
第一部有張小子忘其名彈弄冠於今古今在西蜀太<lb/>
和中有李齊臯者亦為上手曾為某門中樂史後有女<lb/>
亦善此伎為先徐相姬大中末齊臯尚在有内官擬引<lb/>
<pb n="KR3k0055_WYG_194-19b"/>
入教坊辭以衰老教坊雖有三十人能者一兩人而已<lb/>
　史記曰祠太一后土始用樂作箜篌　晉永和起居<lb/>
注曰詔太史解土非祠典可給琵琶箜篌　桓譚新論<lb/>
曰鄙人謂狐為狸以瑟為箜篌此非徒不知狐與瑟乃<lb/>
不知狸與箜篌也　原司馬相如凡將篇曰鐘磬竽笙<lb/>
筑坎侯　樂府歌詩曰集會堂<hi>上長</hi>彈箜篌　增文獻通<lb/>
考曰箜篌唐制似瑟而小其絃有七用木撥彈之以合<lb/>
二變故燕樂有大箜篌小箜篌音逐手起曲隨絃成蓋<lb/>
<pb n="KR3k0055_WYG_194-20a"/>
若鶴鳴之嘹唳玉聲之清越者也　續文獻通考曰元<lb/>
箜篌制以木闊腹腹下施横木而加軫二十四柱頭及<lb/>
首並加鳳喙<lb/>
　　箜篌二<lb/>
原風俗通曰箜篌一名坎侯謹按武帝祀太山太一后<lb/>
土令樂人侯調依琴作坎侯言其坎坎應節也侯以姓<lb/>
冠章也或曰箜篌取其空中　班彪上事曰漢宣帝賜<lb/>
呼韓邪單于竽瑟箜篌　曹毗箜篌賦序曰東土君雅<lb/>
<pb n="KR3k0055_WYG_194-20b"/>
善箜篌　搜神記曰晉永嘉中有神見兖州自號樊道<lb/>
基有嫗號成夫人夫人好音樂能彈箜篌聞人絃歌輒<lb/>
起舞　甄異傳曰永和中吳郡陳緒家平旦忽有扣門<lb/>
自通曰陳都尉寄住緒有妾姓奚能彈箜篌神意歡恱<lb/>
既令妾絃歌歌聲焦細厯三年迺别去　琴操曰箜篌<lb/>
引者朝鮮津卒霍里子髙所作也子髙晨刺船而濯有<lb/>
一狂夫被髮提壺而渡其妻追止之不及墮河而死乃<lb/>
號天歔欷鼓箜篌而歌曲終投河而死子髙援琴作其<lb/>
<pb n="KR3k0055_WYG_194-21a"/>
歌聲故曰箜篌引　增唐酉陽雜俎曰魏髙陽王雍美<lb/>
人余月華能彈卧箜篌為明妃出塞之聲　合璧曰唐<lb/>
哥舒翰監軍李太宜在軍中不治事與將士彈箜篌為<lb/>
樂　逸史曰有李生者其舅盧有道術别久忽相遇邀<lb/>
生詣其居曰求得一妓善箜篌令侍飲李生視箜篌上<lb/>
有朱字云雲中辨江樹天際識歸舟盧曰此人名家莫<lb/>
要作婚否李莫測而退後娶陸長源女乃所見於盧家<lb/>
者問何能曰善箜篌示之朱字宛然李生具說女亦曰<lb/>
<pb n="KR3k0055_WYG_194-21b"/>
嘗夢至一處亦記見生　𩔖說曰趙文韶住青溪月夜<lb/>
唱烏棲飛忽有青衣至曰王家娘子傳語聞君歌聲有<lb/>
關人者須㬰女子至容色可憐文韶乃歌深契女心曰<lb/>
但令有甁何患無水取箜篌鼓之令婢歌繁霜自解裠<lb/>
帶縛箜篌歌曰日暮風吹葉落依枝丹心寸意愁君不<lb/>
知窮夕别去明日至青溪廟中女姑神像即夜所見者<lb/>
　　箜篌三<lb/>
原漢祠　晉解<hi>並詳前一</hi>　濮水　前溪<hi>上詳前一賦下見曹毗</hi>　湖<lb/>
<pb n="KR3k0055_WYG_194-22a"/>
上　桑間<hi>上詳前二賦下見曹毗</hi>　孫賦　霍歌<hi>鈕滔母孫氏有箜篌賦  下詳</hi>
<hi>前二</hi>　依琴　考筑<hi>上詳前二□楊方箜篌賦序羽儀采緑承先軾  裳起於造衣箜篌祖琴</hi>
<hi>琴考筑箏作兹器於漢代猶擬易之元經</hi>　宋女揮　吳妃引<hi>孫氏賦后夔正樂唱引參</hi>
<hi>列宋女揮絲秦娥撫節  下見曹毗箜篌賦</hi>　增青溪　朱字<hi>並詳前二</hi>　繁霜<lb/>
　碎玉<hi>上詳前二度唐顧況李供奉箜篌歌曰大絃似秋鴈聮聮  隴關小絃似春燕喃喃向人語手</hi>
<hi>頭疾腕頭軟來來去去如風卷聲清冷冷鳴索索垂珠碎玉空中落美人爭窺玳瑁簾聖人卷上眞珠箔</hi>
鳳喙　鶴鳴<hi>上元制下唐燕樂並詳前一</hi>　立卧　大小<hi>合璧立箜篌漢靈帝</hi>
<hi>好之體曲而長二十三絃抱於懷中兩手齊奏謂之擘卧箜篌余月華事詳二  大小箜篌唐燕樂詳前一</hi>
<pb n="KR3k0055_WYG_194-22b"/>
　木撥彈　裠帶縛<hi>上詳前一二  下詳前</hi>　音逐手起　曲隨<lb/>
絃成<hi>並詳前一</hi>
　　箜篌四<lb/>
原詩梁簡文帝賦箜篌詩曰捩遲初挑吹弄急時催舞<lb/>
釧響逐絃鳴衫迴半障柱欲知心不平君看黛睂聚<lb/>
增唐李賀箜篌引曰吳絲蜀桐張髙秋空山凝雲頽不<lb/>
流江娥啼竹素女愁李憑中國彈箜篌崑山玉碎鳳皇<lb/>
叫芙蓉泣露香蘭笑十二門前融冷光二十三絲動紫<lb/>
<pb n="KR3k0055_WYG_194-23a"/>
皇女媧鍊石補天處石破天驚逗秋雨夢入神山教神<lb/>
嫗老魚跳波瘦蛟舞吳質不眠倚桂樹露脚斜飛溼寒<lb/>
兔<lb/>
原賦晉鈕滔母孫氏箜篌賦曰考兹器之所起實侯氏<lb/>
之所營逺不假於琴瑟顧無取乎竽笙爾乃陟九嵕之<lb/>
層巖晞承温之朝日剖嶧陽之孤桐伐楚宫之椅漆徵<lb/>
班輸之造器命伶倫而調律浮音穆以遐暢沈響幽而<lb/>
若絶樂操則寒條反榮哀曼則晨華朝滅邈漸離之清<lb/>
<pb n="KR3k0055_WYG_194-23b"/>
角超子野之白雪然思超梁甫願登華嶽路嶮悲秦道<lb/>
難怨蜀遺逸悼行邁之離秋風哀年時之速陵危柱以<lb/>
頡頏憑哀絃以躑躅於是數轉難測聲變無方或冉弱<lb/>
以飄沈或頓壯以抑揚或散角以放羽或攄徵以騁商<lb/>
　曹毗箜篌賦曰嶧陽之桐植頴巖標清泉潤根女蘿<lb/>
被條爾乃班楚制器窮妙極巧龍身鳳形<hi>一作頸</hi>連翩窈<lb/>
窕纓以金采絡以翠藻其絃則烏號之絲用應所任體<lb/>
勁質朗虛置自吟於是召倡人命妙姿御新肴酌金罍<lb/>
<pb n="KR3k0055_WYG_194-24a"/>
發愁吟引吳妃湖上諷沓以平雅前溪藏摧而懷歸東<lb/>
郭念於逺人參覃愁於永違　宋臨川王劉義慶箜篌<lb/>
賦曰侯牽化而始造魯幸寄而後珍名啓端於雅引器<lb/>
荷重於吳君等齊歌以無譬似秦箏而非羣　增唐人<lb/>
<hi>失名</hi>箜篌賦曰山有梧兮猗猗乍雲鬱而風披豈雅琴之<lb/>
獨得諒箜篌之可為操斧者取則不逺度木者形之又<lb/>
竒侯以姓而得箜以坎為知考宫商於制氏窮巧妙於<lb/>
般倕虛受其心北牖之清風合韻曲全其勢南樓之華<lb/>
<pb n="KR3k0055_WYG_194-24b"/>
月半虧雕鏤雜錯絲組懸垂倚銀屏而燭爛拂綺袖而<lb/>
彰施矧隂陽之應節蓋風俗之能移況乎度曲無方安<lb/>
位必中調而合雅聲則殊衆既而越豔秦娥南鄰北里<lb/>
玉户卷兮眞珠箔清揚婉兮瓠犀齒青樓何處倚城向<lb/>
日九烏雛綺帳初開綵綬銜花雙鳳子斥瑶瑟而不御<lb/>
彈箜篌以為美絙朱絃揮玉指邀鄭舞以徐進雖吳娃<lb/>
而競起靡靡乎蕩心洋洋乎盈耳<lb/>
　　琵琶一<lb/>
<pb n="KR3k0055_WYG_194-25a"/>
原釋名曰琵琶本於胡中馬上所鼓也推手前曰琵引<lb/>
却曰琶因以為名　釋智匠樂録曰琵琶出於絃鼗<hi>杜摰</hi>
<hi>以為興之秦末蓋苦長城役百姓絃鼗而鼓之</hi>古之善彈琵琶者有朱生阮咸<lb/>
孫放孔偉　增唐開元中有賀懷智貞元中有康崑崙<lb/>
王芬曹保保子善才其孫曹鋼皆襲所藝次有裴興奴<lb/>
　原風俗通曰琵琶近出樂家所作不知誰作也長三<lb/>
尺五寸法天地人與五行也又四絃象四時也　增文<lb/>
獻通考曰琵琶其器不列四箱今清樂秦琵琶俗謂之<lb/>
<pb n="KR3k0055_WYG_194-25b"/>
秦漢子圓體修頂而小疑是絃鼗之遺制　宋蔡寛夫<lb/>
詩話曰樂譜琵琶曲有轉關六么取其聲調閑婉又有<lb/>
濩索梁州謂其音節閑繁　續文獻通考曰遼大樂器<lb/>
有大琵琶小琵琶　又曰元琵琶制以木曲首長頸四<lb/>
軫頸有品闊面四絃面飾雜花　又曰明攛掇樂器用<lb/>
琵琶二丹墀大樂樂器用八成祖時中宫千秋節命婦<lb/>
相賀女樂亦用八千秋節相賀樂器用二迎膳同<lb/>
　　琵琶二<lb/>
<pb n="KR3k0055_WYG_194-26a"/>
原傅元琵琶賦序曰世本不載作者故老云漢送烏孫<lb/>
公主念其行道思慕使知音者於馬上作之觀其器中<lb/>
虛外實天地象也盤貟柄直隂陽敘也四絃法四時也<lb/>
以方語目之故云琵琶取易傳於外國也　三輔決録<lb/>
曰游楚表乞宿衞拜駙馬都尉楚不學問性好遊遨音<lb/>
樂及畜歌者琵琶箏笛每行來將以自隨　傅子曰朱<lb/>
生善彈琵琶雖伯牙之妙無以加之也　語林曰謝鎭<lb/>
西著紫羅襦據胡牀在大市佛圖門樓上彈琵琶作大<lb/>
<pb n="KR3k0055_WYG_194-26b"/>
道曲　世說曰桓大司馬曰謝仁祖企脚在北牖下彈<lb/>
琵琶故自有天際眞人想　異苑曰南平國岳在姑孰<lb/>
有鬼附之每占吉凶輒先索琵琶隨彈而言事有驗或<lb/>
云是老䑕所作名曰靈侯　幽明録曰晉司空桓豁在<lb/>
荆州有參軍剪五月五日鴝鵒舌教令學語遂無所不<lb/>
名與人相顧問參軍善彈琵琶鴝鵒每聽移時　竹林<lb/>
七賢論曰阮咸善彈琵琶　增文獻通考曰齊禇淵善<lb/>
彈琵琶武帝時在東宫賜之金縷銀柱琵琶<hi>髙帝曲宴羣臣俾各</hi>
<pb n="KR3k0055_WYG_194-27a"/>
<hi>效伎能淵彈琵琶王僧䖍彈琴沈文秀歌張敬兒舞王敬則拍王儉曰臣無所觧唯知誦書因跪前誦相如封</hi>
<hi>禪書</hi>　又曰北齊李搔李德忱素善音律因採諸聲别造<lb/>
一器號曰八絃時人稱其精理　又曰七絃琵琶形𩔖<lb/>
阮咸而旁有少缺近取便身也唐開元中鄭喜子所進<lb/>
　又曰六絃琵琶狀如琵琶而長唐天寶中史盛所作<lb/>
　又曰唐天寶中宦者白秀正使西蜀回獻雙鳳琵琶<lb/>
以邏逤檀為槽潤若圭璧有金縷紅紋蹙成雙鳳貴妃<lb/>
每自奏於梨園音韻淒清飄如雲外殆不𩔖人間諸王<lb/>
<pb n="KR3k0055_WYG_194-27b"/>
貴主競為貴妃琵琶弟子　樂府雜録曰貞元中長安<lb/>
大旱詔移兩市祈雨街東有康崑崙琵琶號為第一手<lb/>
謂街西必無已敵也遂登樓彈一曲新翻調緑腰<hi>樂工進曲</hi>
<hi>上令録書要者巧以為名誤言緑腰也</hi>街西亦建一樓東市大誚之及崑<lb/>
崙度曲畢西樓出一女郎抱樂器亦彈此曲移在楓香<lb/>
調中妙絶入神崑崙驚駭請以為師女郎遂更衣出乃<lb/>
裝嚴寺段師善本也翌日德宗召之嘉奬異常乃令崑<lb/>
崙彈一曲段師曰本領何雜兼帶邪聲崑崙驚曰段師<lb/>
<pb n="KR3k0055_WYG_194-28a"/>
神人也德宗令授崑崙段師奏曰且請崑崙不近樂器<lb/>
十數年使忘其本領然後可教詔許之後果窮段師之<lb/>
藝　五代史補曰馮吉瀛王道之子能彈琵琶以皮為<lb/>
絃世宗嘗令彈於御前深欣善之因號其琵琶曰繞殿<lb/>
雷　三朝聖政録宋太祖曰資䕃子弟在家但能彈琵<lb/>
琶弄絲竹豈能治民於是未許親民　元秋宜集曰李<lb/>
宫人善琵琶至元十九年以良家子入宫得幸比之王<lb/>
昭君　耶律楚材湛然居士集曰了然居士素蓄東坡<lb/>
<pb n="KR3k0055_WYG_194-28b"/>
鐵杖洎地字號阮眞絶世之寶<hi>公自注云地字號阮亡宋之故物天地元黄此</hi>
<hi>四阮為絶寶也泰和間祕於禁中待詔孫安仁之姊以琴阮得入侍上以此阮賜之安仁屢求之其姊以阮見</hi>
<hi>寄舊制宫掖中侍人不許與親戚通耗安仁冒法得之其好事有如此者</hi>　耳譚曰明京師<lb/>
瞽者李近樓籍錦衣千户善琵琶能左右手彈新聲古<lb/>
曲無不絶妙平生羈愁哀怨及人已胸中事皆於鳴絃<lb/>
鐵撥發之令人髮上指淚交下忽作魚山梵唄泠然孤<lb/>
僧雲水復作蘇臺圍獵淒然百獸鳴嘷<lb/>
　　琵琶三<lb/>
<pb n="KR3k0055_WYG_194-29a"/>
原馬上　牖下<hi>並詳前二</hi>　丹桂　素桐<hi>上見成公綏琵琶賦  下見孫該琵</hi>
<hi>琶賦</hi>　駭耳　娛心<hi>成公綏琵琶賦好和者唱讃善聽者咨嗟眩精駭耳失節蹉跎  傅元歌</hi>
<hi>詩所樂亦非瑟所樂亦非琴唯言琵琶與箏能娛我心</hi>　緩調　急節<hi>孫該琵琶賦緩調平</hi>
<hi>絃原本反始温雅冲泰𢎞暢通理舞成公綏琵琶賦改調髙彈急節促撾飛龍引  趙女駢羅</hi>　奏六<lb/>
引　理五章<hi>傳元琵琶賦然後衆弄雜會六引遞奏纖絃振武迅于繁鶩  成公綏琵琶賦掇止</hi>
<hi>金石屏斥笙簧彈琵琶於私宴授西施與毛嬙撰理參暢五齊五章</hi>　梁山象柱　岱谷<lb/>
絲絃<hi>上見成公綏琵琶賦  下見孫該琵琶賦</hi>　聞促聲髙　中虚外實<hi>嵇康</hi>
<hi>元聲哀樂論平和之人聼箏笛琵琶則形躁而志越聞琴瑟之音則體靜而心開夫琵琶箏笛聞促聲髙故使</hi>
<pb n="KR3k0055_WYG_194-29b"/>
<hi>人形躁而志越  下詳前一</hi>　帝命彈　鬼擊節<hi>世說范蔚宗善彈琵琶能為新聲宋</hi>
<hi>武帝聞之屢諷以微㫖偽為不曉終不肯彈一日因飲宴歡適謂曰我欲歌卿可彈乃奉㫖上歌既畢范亦罷</hi>
<hi>絃悉異苑永熹中李謙善琵琶元嘉初徃廣州夜集坐倦  寢惟謙獨揮彈未卧輒聞窗外有唱歌聲每至契</hi>
<hi>會無不擊節謙怪語曰何不進邪對曰遺生已久無宜干突始悟是鬼</hi>　歲數成　隂陽<lb/>
序<hi>上見成公綏琵琶賦  下詳一</hi>　挺修柄　叩少宫<hi>傅元琵琶賦挺修柄以布桂轉</hi>
<hi>四時而發機腔孫該琵琶賦爾乃叩少宫騁明光發下柱轉上  儀祭氏之繁絃故莊公之倍簧</hi>　明<lb/>
君慰思　惠文致婦<hi>石崇琵琶引王明君本為昭君以避文帝諱改匈奴請婚元帝以明</hi>
<hi>君配焉琶髙惠文與婦書曰今致琵  一枚音甚清亮</hi>　操暢駱驛　發越哀傷<lb/>
<pb n="KR3k0055_WYG_194-30a"/>
<hi>上見孫該琵琶賦賦  下見傅元琵琶</hi>　增瓦為　銅鑄<hi>文獻通考晉阮咸善彈琵琶後</hi>
<hi>有發咸冡者得琵琶以瓦為之時人多不識以琴合調大抵異器而同音也  又曰昔元行沖為太常卿時有</hi>
<hi>人於古冡中得銅物似琵琶而身正圓莫有識者元視之曰此阮咸所造樂具乃命工匠易銅以木其為聲雖</hi>
<hi>清而雅然亦失其故音矣</hi>　金縷　紅紋<hi>並詳/二</hi>　鳳頸　蛇皮<hi>文獻通考</hi>
<hi>琵琶之制刳桐絃鼗而鼔之龜腹鳳頸熊據龍旋其器則箜䈗也  又曰扶南髙麗龜兹疎勒西涼等國其樂</hi>
<hi>皆有蛇皮琵琶以蛇皮為槽厚一寸餘鱗介具焉亦以楸木為面其梓撥以象皮為之圖其國王騎象甚精妙</hi>
　曲項　屈茨<hi>又曰梁史稱太樂令彭俊賫曲頸琵琶就簡文帝飲  又曰後魏宣武時樂器</hi>
<hi>有曲茨琵琶說者謂制度不存八音之器所不載以意推之豈琵琶為曲茨之形然也</hi>　龍首<lb/>
<pb n="KR3k0055_WYG_194-30b"/>
雲頭<hi>合璧唐西舍利獻其國樂至成都韋臯以其樂器異常乃圖畫以獻有龍首琵琶  又曰雲頭琵琶</hi>
<hi>形如前以雲為首</hi>　玉環　鐵撥<hi>天中記玉環唐睿宗所御琵琶也  唐樂府雜録賀懷智</hi>
<hi>以石為槽鵾雞筋作絃用鐵撥彈之</hi>　鵾雞絃　脂鞓帶<hi>上詳鐵撥注史樂府雜録樂</hi>
<hi>楊志善琵琶其姑尤妙絶姑本宣徽弟子後放出宫住永穆觀中自惜其藝常畏人聞每至夜方彈志懇求教</hi>
<hi>授堅不允且曰誓死不傳於人也志乃賂其觀主求寄宿於觀竊聽其姑彈弄仍繫脂鞓帶以手畫帶記節奏</hi>
<hi>遂得一兩曲調明日攜樂器詣姑姑大驚異即告其事姑意乃回盡傳其能</hi>　撥若風雨<lb/>
長於攏撚<hi>並詳左右有手注</hi>　大小忽雷　左右有手<hi>樂府雜録文宗</hi>
<hi>朝女弟子鄭中丞善彈琵琶内庫有兩面琵琶號大小忽雷  又曰貞元中王芬曹保保子善才其縣曹鋼皆</hi>
<pb n="KR3k0055_WYG_194-31a"/>
<hi>襲所藝次有裴興奴與鋼同時曹善運撥若風雨而不事扣絃興奴長於攏撚時人謂曹鋼有右手興奴有左</hi>
<hi>手武宗初李德裕有樂史廉郊者師於曹鋼盡鋼之能鋼常曰教人多矣未有此性靈弟子也郊嘗在平泉别</hi>
<hi>墅值風月清朗攜琵琶池上彈𬎼賓調忽聞芰荷間有物跳躍之聲必謂是魚及彈别調即無所聞復彈舊調</hi>
<hi>依舊有聲遂加意朗彈忽有一物鏘然躍出池岸之上視乃方響一片蓋𬎼賔鐵也以指撥精妙律吕相應也</hi>
　渾撥四　火不思<hi>宋俞琰席上腐談琵琶又名鼙婆唐詩琵字皆作入聲音弼王昭君</hi>
<hi>琵琶壞使人重造而其形小昭君笑曰渾不似今訛為渾撥四  續文獻通考元火不思制如琵琶直頸無品</hi>
<hi>有小槽圓腹如半瓶榼以皮為面四絃皮絣同一孤柱</hi>　名士亦操　老鬼能鼓<lb/>
<hi>語林桓温外甥恒在坐鼓琵琶温醉後指琵琶曰名士固亦操斯器  録異傳吳句章氏楊度至餘姚夜行有</hi>
<pb n="KR3k0055_WYG_194-31b"/>
<hi>一年少持琵琶求寄載度許之鼓琵琶作數十曲曲畢乃吐舌擊目以怖度而去行數十里許又見一老父寄</hi>
<hi>載自云姓王名戒因復載之度曰向逢一鬼鼓琵琶甚哀戒曰我亦能鼓即是向鬼復擊眼吐舌度怖幾死</hi>
　　琵琶四<lb/>
原詩南齊王融琵琶詩曰抱月如可明懷風殊可清絲<lb/>
中傳意緒花裏寄春情掩抑有竒態淒鏘多好聲芳袖<lb/>
幸持拂龍門空自生　梁徐勉琵琶詩曰雖為逺道怨<lb/>
翻成今日歡含花已灼灼𩔖月復團團　隋陳叔達聽<lb/>
鄰人琵琶詩曰本自龍門桐因妍入漢宫香由羅袖裏<lb/>
<pb n="KR3k0055_WYG_194-32a"/>
聲逐朱絃中離有相思韻翻將入塞同關山臨却月花<lb/>
蘂散迴風為將金谷引添令曲未終　唐太宗詠琵琶<lb/>
詩曰半月無雙影金花有四時摧藏千里態掩仰幾重<lb/>
悲促節縈紅袖清音滿翠帷駛彈風響急緩曲釧聲遲<lb/>
空餘關隴恨因此代相思　增唐白居易琵琶行曰轉<lb/>
軸撥絃三兩聲未成曲調先有情絃絃掩抑聲聲思似<lb/>
訴平生不得志低睂信手續續彈說盡心中無限事輕<lb/>
攏慢撚抹復挑初為霓裳後六么大絃嘈嘈如急雨小<lb/>
<pb n="KR3k0055_WYG_194-32b"/>
絃切切如私語嘈嘈切切錯雜彈大珠小珠落玉盤間<lb/>
關鶯語花底滑幽咽泉流水下灘水泉泠澀絃疑絶疑<lb/>
絶不通聲暫歇别有幽愁暗恨生此時無聲勝有聲銀<lb/>
瓶乍破水漿迸鐵騎突出刀鎗鳴曲終收撥當心劃四<lb/>
絃一聲如裂帛東舟西舫悄無言惟見江心秋月白<lb/>
又代琵琶弟子謝女師曹供奉寄新調弄譜詩曰琵琶<lb/>
師在九重城忽得詩來喜且驚一紙展看非舊譜四絃<lb/>
翻出是新聲蕤賓掩抑嬌多怨散水玲瓏峭更清珠顆<lb/>
<pb n="KR3k0055_WYG_194-33a"/>
淚霑金捍撥紅妝弟子不勝情<hi>蕤賓散水皆新調名</hi>　又和令狐<lb/>
僕射小飲聽阮咸詩曰掩抑復淒清非琴不是箏還彈<lb/>
樂府曲别占阮家名　宋蘇軾宋叔達家聽琵琶詩曰<lb/>
數絃已品龍香撥半面猶遮鳳尾槽新曲翻從玉連瑣<lb/>
舊聲終愛鬱輪袍夢回只記歸舟字賦罷雙垂紫錦縧<lb/>
何異烏孫送公主碧天無際鴈行髙　元周權次韻馮<lb/>
仲逺聽鄰舟孟監州琵琶詩曰漢東傑客老監州雲夢<lb/>
胸中吐竒崛春風斗酒忽解后莫雨扁舟談激烈酒酣<lb/>
<pb n="KR3k0055_WYG_194-33b"/>
古調手自傳鵾絃撼動龍香撥抑揚按節氣雄放清度<lb/>
回飇激林樾迢迢訴盡出關情漢宫徃事孤鴻滅黄雲<lb/>
萬里絶音塵馬上誰能記烏咽新聲洗盡鬱輪袍清和<lb/>
扣絃歌間發曲終一笑兩茫然江水泠泠滿襟雪　明<lb/>
髙啓夜飲丁侃宅聽琵琶詩曰江水未出明星懸主人<lb/>
飲客夜不眠坐呼伶兒撥四絃龍頭髙撚玉軫圓轉關<lb/>
未奏濩索先勞嘈咽切斷復連澀如清澗溜凍泉細若<lb/>
碧樹吟秋蟬忽然繁急何轟闐風沙滿把撒四筵鴈行<lb/>
<pb n="KR3k0055_WYG_194-34a"/>
驚起飛不聮浮雲落葉俱綿綿一聲抹斷萬里煙夢入<lb/>
紫塞愁遥天<lb/>
原賦晉孫該琵琶賦曰惟嘉桐之竒生於丹澤之北垠<lb/>
下脩條而迴固上糺紛而干雲開黄鍾以挺榦表素質<lb/>
於蒼春然後託乎公班妙意横施四分六合廣袤應規<lb/>
迴風臨樂刻飾流離絃則岱谷檿絲篚貢天府伯竒執<lb/>
軛杞妻抽緒大不過宫細不過羽清朗緊勁柔而不茹<lb/>
伶人鼓焉景響豐硠操暢駱驛遊乎風颺抑揚按捻拰<lb/>
<pb n="KR3k0055_WYG_194-34b"/>
搦摧藏於是酒酣日晩改為秦聲壯諒抗愾土風所生<lb/>
延年度曲六彈俱成絀邪存正疎宻有程離而不散滿<lb/>
而不盈沈而不重浮而不輕綿駒遺謳岱宗梁父淮南<lb/>
廣陵郢都激楚每至曲終歌闋亂以衆契上下奔騖鹿<lb/>
奮猛厲波騰雨注飄飛電逝　成公綏琵琶賦曰八音<lb/>
之用誦於典藝簫韶九奏物有容制惟此琵琶興自末<lb/>
世爾乃託巧班輸妙意横施因形造美洪殺得宜柄如<lb/>
翠虬之仰首盤似靈龜之觜觿臨樂則齊州之丹桂拊<lb/>
<pb n="KR3k0055_WYG_194-35a"/>
柱則梁山之象犀<graphic n="KR1290" url="https://raw.githubusercontent.com/kanripo/KR-Gaiji/master/images/KR1290.png" mimeType="image/png"/>以玳瑁格以瑶枝若夫盤圖合靈<lb/>
太極形也三材片合兩儀生也分柱列位歲數成也回<lb/>
窗華表日月星也　傅元琵琶賦曰素手紛其若飄兮<lb/>
逸響薄於髙梁弱腕忽以競騁兮象驚電之絶光飛纖<lb/>
指以促柱兮創發越以哀傷時㫋搦以劫蹇兮聲撽耀<lb/>
以激揚啓飛龍之祕引逞竒妙於清商哀聲内結沈氣<lb/>
外澈舒誕沈浮徊翔曲折　唐薛收琵琶賦曰惟兹器<lb/>
之為宗總羣樂而居妙應清角之髙節發號鍾之雅調<lb/>
<pb n="KR3k0055_WYG_194-35b"/>
處躁靜之中權執疎密之機要遏浮雲而散彩揚白日<lb/>
以垂耀爾其狀也龜腹鳳頸熊據龍旋戴曲履直破觚<lb/>
成圓虛心内受勁質外宣磅礴象地穹崇法天候八風<lb/>
而運軸感四氣而鳴絃金華徘徊而月照王柱的厯以<lb/>
星懸　虞世南琵琶賦曰尋斯樂之惟始乃絃鼗之遺<lb/>
事强秦創其濫觴盛漢盡其深致爰有達人演兹竒器<lb/>
參古今而定質擬神明而攄思慰逺嫁之羈情寛絶域<lb/>
之歸志既而班爾運能鈞繩相設求嘉木於五嶺取殊<lb/>
<pb n="KR3k0055_WYG_194-36a"/>
　材於九折拆文梓以縱分剖香檀而横列木瓜貞柘盤<lb/>
　根錯節或散錦而花開或絲縈而綺結徒觀其為狀也<lb/>
　則衆形斗極殊姿巧製隨良璞之修短任規模之巨細<lb/>
　既異材而合體亦刓方而就銳惟適道以從宜故無取<lb/>
　乎凝滯若乃聲備角商韻包宫羽横却月於天漢寫迴<lb/>
　風於洛浦始聞絃之既調乃長弄而徐撫應緩步之疎<lb/>
　節隨輕身之妙舞悲紫塞之昭君泣烏孫之公主季倫<lb/>
　觀金谷之宴仲容暢竹林之聚宛如長河草緑髙樓月<lb/>
<pb n="KR3k0055_WYG_194-36b"/>
　下入小苑而看花游上蘭而藉野泛澄波而轉鷁息長<lb/>
　松而繫馬臨清流而揮絃與殊方而俱寫音則抑揚嘈<lb/>
　囋聮綿斷續紆餘雙鶴之吟清壯三秦之曲望髙山之<lb/>
　遥翠見西河之始緑<lb/>
　<lb/>
　<lb/>
　<lb/>
御定淵鑑𩔖函卷一百八十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_138-1a"/>
　欽定四庫全書<lb/>
御定淵鑑𩔖函卷一百三十三<lb/>
　　政術部十二<hi>賦稅土功</hi>　<hi>輸納/開鑿</hi>　<hi>助國/復除</hi>　<hi>徴役重斂</hi>
　　　賦稅一<lb/>
　原古制賦稅者謂公田什之一及工商衡虞之人稅以<lb/>
　供郊廟社稷百神之祀天子奉養百官禄食也賦以給<lb/>
　車馬兵甲士徒之役充實府庫賜予之用也人君唯於<lb/>
　田及山澤可以制財賄是故歴代至今猶計田取租稅<lb/>
<pb n="KR3k0055_WYG_138-1b"/>
　　陶唐制冀州厥賦惟上上錯<hi>孔安國曰賦謂土地所生以供天子上上第一</hi>
　<hi>錯雜出第二之賦</hi>兗州厥賦貞<hi>貞正也州第九賦正與州相當</hi>青州厥賦中上<lb/>
　<hi>第四</hi>徐州厥賦中中<hi>第/五</hi>揚州厥賦下上上錯<hi>賦第七雜出第六</hi>荆<lb/>
　州厥賦上下<hi>第三</hi>豫州厥賦錯上中<hi>賦第二又雜出第一</hi>梁州厥賦<lb/>
　下中三錯<hi>賦第八雜出第七第九三等也</hi>雍州厥賦中下<hi>第六</hi>禹定九州<lb/>
　量逺近制五服任土作貢分田定稅十一而賦萬國以<lb/>
　康故天子之國内五百里甸服<hi>為天子服甸田</hi>百里賦納總<hi>禾槀</hi>
　<hi>曰總供飼馬</hi>二百里納銍<hi>銍刈謂/禾穂</hi>三百里納秸服<hi>秸槀也服槀役</hi>四<lb/>
<pb n="KR3k0055_WYG_138-2a"/>
百里粟五百里米<hi>所納精者少麤者多</hi>其外五百里曰侯服<hi>侯候也斥</hi>
<hi>候而服事</hi>百里采<hi>供王事/不主一</hi>二百里男邦<hi>男任/也</hi>三百里諸侯<hi>同為</hi>
<hi>王者斥候</hi>又其外五百里曰綏服<hi>服王者/政敎</hi>三百里揆文教<hi>度王</hi>
<hi>者文教而行之</hi>二百里奮武衛<hi>奮武衛天子所以安也</hi>又其外五百里要<lb/>
服<hi>要束以文教</hi>三百里夷<hi>守平常/之教</hi>二百里蔡<hi>蔡法也法三百里而差簡</hi>又<lb/>
其外五百里曰荒服<hi>言荒又簡畧</hi>三百里蠻<hi>以文徳蠻來之不制以法</hi>二<lb/>
百里流<hi>流移也言政教隨其俗堯命禹理水因别九州遂定貢賦虞舜之化及夏禹革命不聞改作盖</hi>
<hi>因也</hi>　殷以天子之地百里之内以供官千里之内曰甸<lb/>
<pb n="KR3k0055_WYG_138-2b"/>
以為御千里之外曰流設方伯以為屬公田藉而不稅<lb/>
<hi>稅均取也</hi>七十而助<hi>助者藉也借力理公田也</hi>是以其求也寡其供也易<lb/>
降及辛紂暴虐厚賦以實鹿臺大斂以積鉅橋　周武<lb/>
王既誅紂發其財散其粟反其失而人安於是分九畿<lb/>
方千里曰王畿其外曰侯畿<hi>亦曰服</hi>其貢祀物又外曰甸<lb/>
畿其貢嬪物<hi>任嬪以女事貢布帛</hi>又外曰男畿其貢器物<hi>任土以飭財事</hi>
又外曰采畿其貢服物<hi>絺纊也</hi>又外曰衛畿其貢財物<hi>龜貝</hi>
<hi>之具</hi>又外曰蠻畿又外曰夷畿要服也其貢貨物<hi>絲枲</hi>又外<lb/>
<pb n="KR3k0055_WYG_138-3a"/>
曰鎮畿又外曰蕃畿<hi>蕃限也自侯甸男采衛蠻夷鎮蕃各相去五百里為限</hi>此荒<lb/>
服也謂之蕃國世一見各以其所貴寳為贄卿大夫職<lb/>
以嵗時登其夫家之衆寡辨其可任者國中自七尺以<lb/>
及六十野自六尺以及六十有五皆征之其捨者國中<lb/>
貴者賢者能者服公事者老者疾者皆捨以嵗時入其<lb/>
書<hi>鄭元曰登成也定也國中城郭中也鄭司農云征之者給公上事也捨者謂有復除捨不收役事也服公</hi>
<hi>事者謂若今吏有復除也老者謂若今八十九十服羡卒也疾者謂若今癃不可事者復之入其書者言於大</hi>
<hi>司徒</hi>凡任地國宅無征園㕓二十而一近郊十一逺郊二<lb/>
<pb n="KR3k0055_WYG_138-3b"/>
十而三甸稍縣都皆無過十二唯其漆林之征二十而<lb/>
五凡宅不毛者有里布凡田不耕者出屋粟凡民無職<lb/>
事者出夫家之征<hi>民雖有聞無職事者猶出夫税家税也夫税者百家之税家税者出士徒</hi>
<hi>車輦給徭役</hi>國中及四郊之人民六畜之數以任其力待其<lb/>
政令以時徴其賦<hi>自㕓里至逺郊也掌六畜數者農事之本也賦謂九賦及九貢</hi>凡任<lb/>
民任農以耕事貢九榖任圃以樹事貢草木任工以飭<lb/>
材事貢器物任商以市事貢貨賄任牧以畜事貢鳥獸<lb/>
任嬪以女事貢布帛任衡以山事貢其物任虞以澤事<lb/>
<pb n="KR3k0055_WYG_138-4a"/>
貢其物<hi>貢草木謂葵韭果蓏之屬</hi>因井廬以定賦稅税謂公田什一<lb/>
及工商衡虞之人也<hi>賦謂計口發財稅謂收其田入也什一謂什取其一也工商衡虞雖</hi>
<hi>不墾殖亦取其稅者工有伎巧之作商有興販之利衡虞取山澤之財産</hi>皆因其所工不求<lb/>
其所拙農人納其穫工女効其職是以黔首安本而易<lb/>
贍下足而上有餘也魯宣公十五年初稅畝公羊傳曰<lb/>
初者何始也稅畝者何履畝而稅也<hi>宣公無恩信於民民不肯盡力於公</hi>
<hi>田故履踐按行擇其善畝穀最好者取之也</hi>初税畝何以書譏何譏爾譏始<lb/>
履畝而税也古者什一而藉<hi>什一以借民力以什與民自取其一為公田</hi>什<lb/>
<pb n="KR3k0055_WYG_138-4b"/>
一者天下之中正也什一行而頌聲作矣榖梁傳曰私<lb/>
田稼不善則非吏<hi>非責也吏田畯也言吏急民使不得營私田</hi>公田稼不善<lb/>
則非民<hi>民勤私也</hi>初稅畝者非公之去公田而履畝十取一<lb/>
也以公之與民為已悉矣<hi>悉謂盡其力</hi>左傳成公元年三月<lb/>
作丘甲<hi>周禮九夫為井四井為邑四邑為丘丘十六井出戎馬一匹牛三頭四丘為甸甸六十四井出</hi>
<hi>長轂一乗戎馬四匹牛十二頭甲士三人步卒七十二人此甸所賦今魯使丘出之譏重斂故書</hi>哀公<lb/>
十二年春用田賦公羊傳曰何以書<hi>據當賦稅為何書</hi>譏何譏<lb/>
爾譏始用田賦也<hi>田為一井之田賦者斂取其財物也言用田賦者若今漢家斂民錢以田</hi>
<pb n="KR3k0055_WYG_138-5a"/>
<hi>為率不言井者城郭里巷亦有井嫌悉賦之禮稅民公田不過什一軍賦十井不過一乗哀公外慕强吴空盡</hi>
<hi>國儲故復用田賦過什一</hi>公問於有若年饑用不足如之何對曰盍<lb/>
徹乎公曰二吾猶不足如之何其徹也有若曰百姓足<lb/>
君孰與不足百姓不足君孰與足<hi>古什取一時什取二</hi>又問孔子<lb/>
孔子曰薄賦斂則人富公曰若是寡人貧矣對曰愷悌<lb/>
君子民之父母未見子富而父貧也管子曰地之生財<lb/>
有時人之用力有倦而人君之欲無窮以有時與有倦<lb/>
養無窮之君而度量不生於其間<hi>度量不生則賦役無限也</hi>則下上<lb/>
<pb n="KR3k0055_WYG_138-5b"/>
相疾也孟獻子曰畜馬乗不察於雞豚伐氷之家不畜<lb/>
牛羊百乗之家不畜聚斂之臣與其有聚斂之臣寧有<lb/>
盗臣此謂國不以利為利以義為利也孟子曰夏后氏<lb/>
五十而貢殷人七十而助周人百畝而徹其實皆什一<lb/>
也徹者徹也助者藉也詩曰雨我公田遂及我私唯助<lb/>
為有公田由此觀之雖周亦助也又曰耕者助而不稅<lb/>
則天下之農皆恱而願耕於其野矣<hi>公田不横稅若履畝之𩔖也</hi>㕓<lb/>
無夫里之布則天下之人皆恱而願為之氓矣白圭問<lb/>
<pb n="KR3k0055_WYG_138-6a"/>
孟子曰吾欲二十而稅一何如孟子曰子之道貊道也<lb/>
夫貊五榖不生唯黍生之無城郭宫室宗廟祭祀之禮<lb/>
無諸侯幣帛饔飱無百官有司故二十取一而足也孫<lb/>
武曰夫帝王處四海之内居五千里之中焉能盡專其<lb/>
利是以分建諸侯以其利而利之使食其土毛之實役<lb/>
其民氓之力故賦稅無轉徙之勞徭役無怨曠之數<lb/>
魏文侯時租賦増倍於常或有賀者文侯曰今戸口不<lb/>
加而租賦嵗倍此由課多也譬如彼治冶令大則薄令<lb/>
<pb n="KR3k0055_WYG_138-6b"/>
小則厚治人亦如之夫貪其賦稅不愛人是虞人反裘<lb/>
而負薪也徒惜其毛而不知皮盡而毛無所附　秦孝<lb/>
公十二年初為賦<hi>納商鞅說開阡陌制貢賦之法</hi>始皇建守罷侯貴以<lb/>
自奉提封之内撮粟尺布一夫之役盡専於已徂春歴<lb/>
秋往還萬里是所得者至寡所苦者至大人用無聊海<lb/>
内咸怨夫夏之貢殷之助周之藉皆十而取一蓋因地<lb/>
而稅秦則不然舍地而稅人故地數未盈其稅必備是<lb/>
以貧者避賦役而逃逸富者務兼并而自若加之以内<lb/>
<pb n="KR3k0055_WYG_138-7a"/>
興功作外攘夷狄收大半之賦發閭左之戍竭天下之<lb/>
資財以奉其政猶未足以贍其欲也二世承之不變其<lb/>
失反更益之海内愁怨遂用潰畔　漢髙帝接秦之弊<lb/>
諸侯並起民失作業而大饑饉凡米石五千上於是約<lb/>
法省禁䡖田租什五而税一量吏禄度官用以賦於民<lb/>
<hi>纔取足</hi>而山川園池市肆租賦之入自天子以至封君湯<lb/>
沐邑皆各為私奉養不領於天下之經費<hi>言各收其所賦稅以自供</hi>
<hi>不入國朝之倉廩府庫也經常也</hi>又令賈人不得衣絲乗車重租稅以<lb/>
<pb n="KR3k0055_WYG_138-7b"/>
困辱之四年八月初為算賦<hi>漢儀注人年十五以上至五十六出賦錢人百二十</hi>
<hi>為一算為治庫兵車馬</hi>孝恵元年減田租復十五稅一<hi>漢家初十五稅一儉</hi>
<hi>於周中間廢今復之</hi>六年令女子年十六以上至三十不嫁五算<lb/>
<hi>國語越王句踐令國中女子年十七不嫁父母有罪欲人民繁息也漢律人出一算算百二十錢唯賈人與奴</hi>
<hi>婢倍算今使五算罪謫之也</hi>孝文人賦四十丁男三年而一事<hi>如淳曰常</hi>
<hi>賦嵗百二十嵗一事時天下之人多故出賦四十三嵗而一事</hi>晁錯說上令人入粟得<lb/>
以拜爵邊食足支五嵗可令入粟郡縣足支一嵗以上<lb/>
可時赦勿收農人租如此徳澤加於萬人帝從其言後<lb/>
<pb n="KR3k0055_WYG_138-8a"/>
天下充實乃下詔賜人十一年租稅之半孝景帝二年<lb/>
令人半出田租三十而稅一時上溢而下有餘又禮髙<lb/>
年九十者一子不事八十者二算不事<hi>一子不事蠲其賦役二算不事</hi>
<hi>免二口之算賦</hi>令天下男子年二十始傅<hi>舊法二十三此二十更為異制</hi>孝武<lb/>
即位董仲舒說上曰古者稅民不過什一其求易供使<lb/>
民不過三日其力易足至秦則不然用商鞅之法又加<lb/>
月為更卒已復為正一嵗屯戍一嵗力役三十倍於古<lb/>
<hi>更卒謂給郡縣一月而更者也正卒謂給中都官也率計令人一歳之中屯戍及力役之事三十倍多於古也</hi>
<pb n="KR3k0055_WYG_138-8b"/>
田租口賦鹽鐵之利二十倍於古<hi>秦賣鹽鐵貴故下民受其田也既收田租</hi>
<hi>又出口賦而官更奪鹽鐵之利率計令人一嵗之中失其資産二十倍多於古</hi>或耕豪民之田<lb/>
見稅什五<hi>言貧人自無田而耕懇豪冨貴家田十分之中以五輸本田主也</hi>故貧民常<lb/>
衣牛馬之衣而食犬彘之食矣孝昭始元六年秋七月<lb/>
罷榷酤官令民得以律占租<hi>顔師古曰占謂自隠度其實定其辭也占音章贍反</hi>
<hi>蓋武帝時賦斂繁多律外而取今始復舊</hi>元鳳二年三輔太常郡得以菽粟<lb/>
當賦<hi>太常主諸陵别治其爵秩如三輔郡元帝永光五年令各屬所在郡邑諸應出賦算租税者皆聴以</hi>
<hi>菽粟當錢物也</hi>三年以前逋更賦未入者皆勿收<hi>更有三品有卒更有踐更</hi>
<pb n="KR3k0055_WYG_138-9a"/>
<hi>有過更古者正卒無常人皆當迭為之一月一更是為卒更也貧者欲得顧更錢者次直者出錢顧之月二千</hi>
<hi>是為踐更也天下人皆直戍邉三日亦名為更律所為繇戍也雖丞相子亦在戍邊之調不可人人自行三日</hi>
<hi>戍又行者當自戍三日不可往便還因作一嵗一更諸不行者出錢三百入官官以給戍者是謂過更也此漢</hi>
<hi>初因秦法而行之也後遂改易有謫乃戍邊一嵗耳</hi>四年出口賦<hi>漢儀注民年七嵗至十四出口</hi>
<hi>賦錢人二十三二十錢以食天子其三錢者武帝加口錢以補車騎馬</hi>六年詔曰夫榖賤<lb/>
傷農今三輔減賤<hi>減少</hi>其令以菽粟當今年賦元平元年<lb/>
詔書天下以農桑為本日者省用罷不急官減外徭耕<lb/>
桑者益衆而百姓未能家給朕甚愍焉其減口賦錢有<lb/>
<pb n="KR3k0055_WYG_138-9b"/>
司奏請減什三上許之孝宣帝甘露二年減民算三十<lb/>
孝成建始二年減天下賦錢算四十<hi>本算百二十今減四十為八十</hi>孝<lb/>
平元始元年詔天下女徒已論歸家顧山錢月三百<hi>謂女</hi>
<hi>徒論罪已定並放歸家不親役之但令一月出錢三百以顧人也</hi>王莽簒位下令曰漢<lb/>
氏減輕田租三十而稅一常有更賦罷<hi>音皮</hi>癃咸出<hi>雖老病者</hi>
<hi>皆復出口算也</hi>而豪民侵陵分田刦假<hi>分田謂貧者無田而取富人田耕種共分其所</hi>
<hi>收也假亦謂貧人賃富人之田也刦者富人刦奪其稅侵欺之也</hi>厥名三十稅一實什<lb/>
稅五也富者驕而為邪貧者窮而為奸俱陷於辜刑用<lb/>
<pb n="KR3k0055_WYG_138-10a"/>
不錯今更名天下之田曰王田又以周官稅人凡田不<lb/>
耕為不殖出三夫之稅城郭中宅不樹藝者為不毛出<lb/>
三夫之布<hi>樹藝謂種果木及蔬菜也</hi>人浮游無事出夫布一匹其不<lb/>
能出者冗作縣官衣食之<hi>冗散</hi>又分裂州郡改職作官邊<lb/>
兵二十餘萬仰縣官衣食用度不足數横斂賦又一切<lb/>
調上公以下諸有奴婢者率一口出錢三千六百天下<lb/>
愈愁　後漢光武建武中田租三十稅一有產子者復<lb/>
以三年之算也眀帝即位人無横徭天下安寧時榖貴<lb/>
<pb n="KR3k0055_WYG_138-10b"/>
尚書張林上言榖所以貴由錢賤故也可盡封錢一取<lb/>
布帛為租以通天下之用從之　魏武初平袁紹鄴都<lb/>
令收田租畝粟四升戸絹二匹綿二斤餘不得擅興<lb/>
晉武帝平吴之後制戸調之式丁男之戸嵗輸絹三匹<lb/>
綿三斤女及次丁男為戸者半輸其諸邊郡或三分之<lb/>
二逺者三分之一夷人輸賨布<hi>賨在公反</hi>户一匹逺者或一<lb/>
丈不課田者輸義米戸三斛逺者五十極逺者輸算錢<lb/>
人二十八文成帝咸和五年始度百姓田取十分之一<lb/>
<pb n="KR3k0055_WYG_138-11a"/>
率畝稅米三升是後頻年水旱田稅不至咸康初算田<lb/>
稅米空縣五十餘萬斛尚書諸曹以下免官哀帝即位<lb/>
乃減田租畝收二升孝武帝太元二年除度定田收租<lb/>
之制公王以下口稅三斛唯蠲在役之身八年又増稅<lb/>
米口五石<hi>前燕慕容皝在柳城以牧牛給貧家田於苑中公收其八二分入私有牛無地者亦田苑</hi>
<hi>中公收其七三分入私記室參軍封裕諫曰魏晉雖道消之代猶削百姓不至於十八特官牛田者得六分百</hi>
<hi>姓得四分私牛而得田者與中分百姓安之人皆恱樂臣猶曰非明王之道蜀李雄賦丁嵗榖三斛女丁半之</hi>
<hi>調絹不過數丈綿數兩事少役稀百姓富實門閭不閉無相侵盗</hi>宋文帝元嘉中始興<lb/>
<pb n="KR3k0055_WYG_138-11b"/>
太守孫豁上表曰武吏年滿十六便課米六十斛十五<lb/>
以下至十三皆課三十斛一戸内隨丁多少悉皆輸米<lb/>
且十三嵗兒未堪田作或是單迥便是逃匿戸口嵗減<lb/>
實此之由宜更量課限使得存立今若減其米課雖有<lb/>
交損考之将來理有深益詔善之孝武帝大眀五年制<lb/>
天下人户嵗輸布四匹　齊武帝時豫章王嶷上表曰<lb/>
宋氏以來州郡秩俸及雜供給多隨土所出無有定准<lb/>
夫理在夙均政由一典伏尋郡縣長尉俸禄之制雖有<lb/>
<pb n="KR3k0055_WYG_138-12a"/>
定科而其餘資給復由風俗臣謂宜使所在各條件公<lb/>
田秩俸迎送舊典之外守宰相承有何供課尚書精加<lb/>
勘覆務存優衷事在可通隨宜頒下四方永為恒制帝<lb/>
從之自東晉寓居江左百姓南奔者並謂之僑人往往<lb/>
散居無有土著而江南之俗火耕水耨土地卑濕無有<lb/>
蓄積之資諸蠻陬俚洞霑沐王化者各隨輕重收財物<lb/>
以禆國用又嶺外酋帥因生口翡翠眀珠犀象之饒雄<lb/>
於郷曲者朝廷多因而署之以收其利歴宋齊梁陳皆<lb/>
<pb n="KR3k0055_WYG_138-12b"/>
因而不改其軍國所湏雜物隨土所出臨時折課市取<lb/>
乃無恒法定令列州郡縣制其任土所出以為徴賦其<lb/>
無貫之人不樂州縣編者謂之浮浪人樂輸亦無定數<lb/>
任量惟所輸終優於正課焉都下人多為諸王公貴人<lb/>
左右佃客典計衣食客之𩔖皆無課役官品第一第二<lb/>
佃客無過四十戸每品減五戸至第九品五戸其佃榖<lb/>
皆無大家量分其典計官品第一第二置三人第三第<lb/>
四置二人第五第六及公府參軍殿中監監軍長史司<lb/>
<pb n="KR3k0055_WYG_138-13a"/>
馬部曲督關外侯材官議郎以上一人皆通在佃客數<lb/>
中官品第六以上并得衣食客三人第七第八二人第<lb/>
九品舉輦跡禽前驅强弩司馬羽林郎殿中虎賁持雄<lb/>
斧武騎虎賁持鈒<hi>色立反</hi>冗從虎賁命中武騎一人其客<lb/>
皆注家籍其課丁男調布絹各二丈絲三兩綿八兩禄<lb/>
絹八尺禄綿三兩二分租米五石丁女並半之男年十<lb/>
六亦半課年十八正課六十六免課其丁男每嵗役不<lb/>
過二十日其田畝稅米二升蓋大率如此其度量三升<lb/>
<pb n="KR3k0055_WYG_138-13b"/>
當今一升秤則三兩當今一两尺則一尺二寸當今一<lb/>
尺<hi>今謂即時</hi>自梁武帝末侯景之亂國用常褊京官文武月<lb/>
别唯有廪食多遥帶一郡縣官而取其禄秩焉揚徐等<lb/>
大州比令僕班<hi>揚州督王畿理在建康徐州督重鎮理在京口並外官刺史最重者尚書令僕</hi>
<hi>射官品第三也</hi>寜桂等小州比參軍班<hi>寧州理建寧今雲南郡桂州理始安今郡名並</hi>
<hi>外官刺史最輕者府參軍官品第六也</hi>丹陽吳㑹稽等郡同太子詹事尚<lb/>
書班<hi>丹陽郡理建康吴郡會稽即今郡並列郡最重者詹事尚書官品第三也</hi>髙凉晉康等<lb/>
小郡三班而已<hi>髙凉晉康即今郡並列郡最輕者梁武帝定九品後其内官更為十八班以班</hi>
<pb n="KR3k0055_WYG_138-14a"/>
<hi>多者為貴同班者則以居下為劣與品第髙下不倫當是其時更以清濁為差耳本史既略不可詳焉</hi>大<lb/>
郡六班小縣兩轉方至一班品第既殊不可委載其州<lb/>
郡縣禄米絹布絲綿當處輸臺轉倉庫幷給刺史守令<lb/>
等先准其所部文武人物多少由敕而裁凡如此禄秩<lb/>
既通所部兵士給之其家得蓋少諸王諸主出閣就第<lb/>
婚冠所須及衣裳服飾幷酒米魚鮭香油紙燭等並官<lb/>
給之王及主壻　後魏道武帝天興中詔採諸漏戸令<lb/>
輸綸綿自後諸逃戸占為紬繭羅縠者甚衆於是雜營<lb/>
<pb n="KR3k0055_WYG_138-14b"/>
户帥徧於天下不隸守宰賦役不同戸口錯亂景穆帝<lb/>
即位一切罷之以屬郡縣魏令每調一夫一婦帛一匹<lb/>
粟二石人年十五以上未娶者四人出一夫一婦之調<lb/>
奴任耕婢任績者八口當未娶者四耕牛十頭當奴婢<lb/>
八其麻布之鄉一夫一婦布一匹下至半以此為降大<lb/>
率十匹中五匹為公調二匹為調外費三匹為内外百<lb/>
官俸人年八十以上聴一子不從役孤獨老病篤貧不<lb/>
能自存者亦一人不從役舊制人間所織絹布皆幅廣<lb/>
<pb n="KR3k0055_WYG_138-15a"/>
二尺二寸長四十尺為一匹六十尺為一端後乃漸至<lb/>
濫惡不依尺度孝文帝延興三年秋更立嚴制令一准<lb/>
前式違者罪各有差四年詔州郡人十丁取一以充行<lb/>
户收租五十石以備年糧太和八年始准古班百官之<lb/>
禄以品第各有差先是天下户以九品混通户調帛二<lb/>
匹絮二斤絲一斤粟二十石又人帛一匹二丈委之州<lb/>
庫以供調外之費至是户增帛三匹粟二石九斗以為<lb/>
官司之禄復増調外帛滿二匹所調各隨其土所出其<lb/>
<pb n="KR3k0055_WYG_138-15b"/>
司冀雍華定相秦洛荆河懐兗陕徐青齊濟南河東東<lb/>
徐等州貢綿絹及絲其餘郡縣少桑蠶處皆以麻布充<lb/>
孝眀帝正光後國用不足乃先折天下六年租調而懲<lb/>
之百姓怨苦有司奏斷百官常給之酒計一嵗所省米<lb/>
五萬三千五十四斛九斗蘖榖六千九百六十斛麴三<lb/>
十萬五百九十九斤其四時郊廟百神羣祀依式供營<lb/>
逺蕃客使不在斷限爾後宼賊轉衆諸将出征相繼奔<lb/>
敗所亡器械資糧不可勝數而關西䘮失尤甚帑藏空<lb/>
<pb n="KR3k0055_WYG_138-16a"/>
竭有司又奏内外百官及諸蕃客廪食及肉悉三分減<lb/>
一計嵗終省肉五百十九萬九千八百五十六斤米五<lb/>
萬三千九百三十二石孝昌二年冬稅京師田租畝五<lb/>
升借賃公田者畝一斗莊帝即位因人貧冨為租輸三<lb/>
等九品之制千里内納粟千里外納米上三品户入京<lb/>
師中三品入他州要倉下三品入本州靖帝天平初諸<lb/>
州調絹不依舊式興和三年各班海内悉以四十尺為<lb/>
度天下利焉元象興和之中頻嵗大穰榖斛至九錢法<lb/>
<pb n="KR3k0055_WYG_138-16b"/>
網寛弛百姓多離舊居闕於徭賦矣齊神武秉政乃命<lb/>
孫騰髙崇之分責無籍之戸得六十餘萬於是僑居者<lb/>
各勒還本貫是後租調之人有加焉及侯景背叛河南<lb/>
之地困於兵革尋而侯景亂梁乃命行臺辛術略有淮<lb/>
南之地其附州郡羈縻輕稅而已北齊文宣受禪多所<lb/>
草剏六坊内從者更加簡練每一人必當百人任其臨<lb/>
陣必死然後取之謂之百保鮮卑又簡華人之勇力絶<lb/>
倫者謂之勇士以備邊要始立九等之戸富者稅其錢<lb/>
<pb n="KR3k0055_WYG_138-17a"/>
貧者役其力後南征頻嵗陷沒士馬死者以數十萬計<lb/>
武成以修創臺殿所役甚廣兼并戸口益多隠漏舊制<lb/>
未娶者輸半牀租調<hi>有妻者輸一牀無者半牀</hi>陽翟一郡戸至數萬<lb/>
籍多無妻有司劾之帝以為生事不許由是奸欺尤甚<lb/>
户口租調十亡六七是時用度轉廣賜予無節府藏之<lb/>
積不足以供乃減百官之禄輟軍人常廩并省州郡縣<lb/>
鎮戍之職又制刺史守宰行兼者並不給幹<hi>南齊以有僮幹若今</hi>
<hi>驅使門僕之𩔖</hi>以節國用之費焉河清三年定令乃率以十八<lb/>
<pb n="KR3k0055_WYG_138-17b"/>
受田輸租調二十充兵六十免力役六十六退田免租<lb/>
調率人一牀調絹一匹綿八兩凡十斤綿中折一斤作<lb/>
絲墾租二石義租五斗奴婢各准良人之半牛調二丈<lb/>
墾租一斗義租五升墾租送臺義租納郡以備水旱墾<lb/>
租皆依貧富為三梟其賦稅常調則少者直出上戸中<lb/>
者及中戸多者及下戸戸上梟輸逺處中梟輸次逺下<lb/>
梟輸當州倉三年一校租入臺者五百里内輸粟五百<lb/>
里外輸米入州鎮者輸粟人欲輸錢者准上絹收錢是<lb/>
<pb n="KR3k0055_WYG_138-18a"/>
時頻嵗大水州郡多遇沈溺榖價騰踴朝廷遣使開倉<lb/>
以糶之而百姓無益饑饉尤甚矣後主天統中勞役鉅<lb/>
萬財用不給乃減朝士禄料諸曹糧膳及九州軍人常<lb/>
賜以供之武平之後權幸並進賜予無限乃科境内六<lb/>
等冨人調令出錢　後周文帝霸府初開制司賦掌賦<lb/>
均之政令凡人自十八至六十四與輕疾者皆賦之其<lb/>
賦之法有室者嵗不過絹一匹綿八兩粟五斛丁者半<lb/>
之其非桑土有室布一匹麻十斤丁者又半之豐年則<lb/>
<pb n="KR3k0055_WYG_138-18b"/>
全賦中年半之下年一之皆以時徴焉若艱凶札則不<lb/>
徴其賦司役掌力役之政令凡人自十八至五十九皆<lb/>
任於役豐年不過三旬中年則二旬下年則一旬起徒<lb/>
役無過家一人有年八十者一子不從役百年者家不<lb/>
從役廢疾非人不養者一人不從役若凶札又無力征<lb/>
武帝保定元年改八丁兵為十二丁兵率嵗一月役建<lb/>
徳二年改軍士為侍官募百姓充之除其縣籍是後夏<lb/>
人半為兵矣宣帝時發山東諸州兵増一月功為四十<lb/>
<pb n="KR3k0055_WYG_138-19a"/>
五日役以起洛陽宫并移相州六府於洛陽稱東京六<lb/>
府　隋文帝霸府初開尉遲迥王謙司馬消難相次阻<lb/>
兵興師誅討賞費鉅萬及受禪後又遷都發山東丁毁<lb/>
造宫室仍依周制役丁為十二番匠則六番丁男一牀<lb/>
租粟三石桑土調以絹絁麻土調以布絹絁以匹加綿<lb/>
三兩布以端加麻三斤單丁及僕隸各半之有品爵及<lb/>
孝子順孫義夫節婦並免課役開皇三年減十二番毎<lb/>
嵗為三十日役減調絹一匹為二丈初蘇威父綽在西<lb/>
<pb n="KR3k0055_WYG_138-19b"/>
魏世以國用不足為征稅之法頗稱為重既而歎曰今<lb/>
所為者正如張弓非平代法也後之君子誰能弛乎威<lb/>
聞其言毎以為己任至是威為納言奏減賦役務從輕<lb/>
典帝悉從之時百姓承平漸久雖遭水旱而戸口嵗增<lb/>
諸州調物每嵗河南自潼關河北自蒲坂至於京師相<lb/>
屬於路晝夜不絶者數月帝又躬行節儉九年親御朱<lb/>
雀門勞凱旋師因行慶賞頒給所費三百餘萬段帝以<lb/>
江表初定給復十年自餘諸州並免當年租賦十年五<lb/>
<pb n="KR3k0055_WYG_138-20a"/>
月又以宇内無事並寛徭賦百姓年五十者輸庸停防<lb/>
十一年江南反越國公揚素討平之師還賜物甚廣其<lb/>
餘出師命賞亦莫不優崇十二年有司上言庫藏皆滿<lb/>
帝曰朕既薄賦於人又大經賜用何得爾也對曰用處<lb/>
常出納處常入略計每年賜用至數百萬段曾無減損<lb/>
乃更開左藏之院搆屋以受之詔曰既富而教方知㢘<lb/>
恥寧積於人無藏府庫河北河東今年田租三分減一<lb/>
兵減半功調全免十四年關中大旱人饑帝幸洛陽因<lb/>
<pb n="KR3k0055_WYG_138-20b"/>
令百姓就食從官並准見口賑給不以官位為限十八<lb/>
年五月髙熲奏諸州無課調處及諸州管戸數少者官<lb/>
人禄力承前以来恒出隨近之州今請於所管内計戸<lb/>
徴稅帝從之先是京官及諸州並給公廨錢迴易生利<lb/>
以給公用六月工部尚書蘇孝慈等以為所在官司因<lb/>
循往昔皆以公𪠘錢物出舉興生唯利是求煩擾百姓<lb/>
奏皆給地以營農廻易取利皆禁止十一月詔外内諸<lb/>
司公廨在市迴易及諸處興生並聽之唯禁出舉收利<lb/>
<pb n="KR3k0055_WYG_138-21a"/>
煬帝即位戸口益多府庫盈溢乃除婦人及奴婢部曲<lb/>
之課其後將事遼碣増置軍府埽地為兵租賦之人益<lb/>
減矣又頻出朔方西征吐谷渾三度髙麗飛芻輓粟水<lb/>
陸艱弊又東西廵幸無時休息六宫及禁衛行從常十<lb/>
萬人皆仰給州縣天下怨叛以至於亡　唐武徳元年<lb/>
詔曰宗緒之情義越常品宜加恵澤以眀等級諸宗姓<lb/>
有官者宜在同列之上未有職任者不在徭役之限二<lb/>
年制每一丁租二石若嶺南諸州則稅米上戸一石二<lb/>
<pb n="KR3k0055_WYG_138-21b"/>
斗次户八斗下戸六斗若夷獠之戸皆從半輸蕃人内<lb/>
附者上戸丁稅錢十文次戸五文下戸免之附經二年<lb/>
者上戸丁輸羊二口次戸一口下戸三戸共一口凡水<lb/>
旱蟲霜為災十分損四分以上免租損六分以上免租<lb/>
調損七分以上課役俱免六年三月令天下戸量其資<lb/>
産定為三等至九年三月詔天下戸立三等未盡升降<lb/>
宜為九等貞觀三年四月戸部尚書韓仲良奏王公以<lb/>
下墾田畝納二升其粟麥稻之屬各依土地貯之州縣<lb/>
<pb n="KR3k0055_WYG_138-22a"/>
以備凶年永徽五年二月敕二年一定戸龍朔三年秋<lb/>
七月制衛士八等以下毎年五十八放令出軍仍免庸<lb/>
調武后長安元年十月詔天下諸州王公以下宜准往<lb/>
例稅戸<hi>至大厯四年正月制下一例加稅其見任官一品至於九品同上上至下下戸等級之數并寄</hi>
<hi>田寄荘及前資勲䕃寄住家一切並稅盖近如晉宋土斷之𩔖也上上戸四千每嵗減五百至下中七百下下</hi>
<hi>户至於五百</hi>開元八年二月制曰諸州送物作巧生端茍欲<lb/>
副於斤兩遂則加其丈尺有至五丈為匹者理甚不然<lb/>
闊尺八寸長四丈同文共軌其事久行立様之時以載<lb/>
<pb n="KR3k0055_WYG_138-22b"/>
此數若求兩而加尺甚暮四而朝三宜令所司簡閱有<lb/>
踰於比年常例尺丈過多者奏聞二十二年五月敕定<lb/>
户之時百姓非商戸郭外居宅及毎丁一牛不得將入<lb/>
貨財數其雜匠及募士并諸色同𩔖有蕃役合免征行<lb/>
者一戸之内四丁以上任此免役不得過兩人三丁以<lb/>
上不得過一人二十五年定令諸課戸一丁租調准武<lb/>
徳二年之制其調絹絁布並隨郷土所出絹絁各二丈<lb/>
布則二丈五尺輸絹絁者綿三兩輸布者麻三斤其絹<lb/>
<pb n="KR3k0055_WYG_138-23a"/>
絁為匹布為端綿為屯麻為綟若當戸不成匹端屯綟<lb/>
者皆隨近合成其調麻每年支料有餘折一斤輸粟一<lb/>
斗與租同受其江南諸州租並廻造納布<hi>准令布帛皆闊尺八寸長</hi>
<hi>四丈為匹布五丈為端綿六兩為屯絲五兩為絢麻三斤為綟</hi>諸丁匠不役者收庸無<lb/>
絹之郷絁布三尺<hi>絁絹各三尺布則三尺七寸五分</hi>三月敕關内諸州<lb/>
庸調資課並宜准時價變粟取米送至京遂要支用其<lb/>
路逺處不可運送者宜所在收貯便充隨近軍糧其河<lb/>
北河南有不通水利宜折租造絹以代關中調課天寳<lb/>
<pb n="KR3k0055_WYG_138-23b"/>
元年正月敕文如聞百姓之内有戸髙丁多茍為規避<lb/>
父母見在乃别籍異居宜令州縣勘會一家之中有十<lb/>
丁以上者放兩丁征行賦役五丁以上者放一丁即令<lb/>
同籍共居以敦風教其侍丁老者假免差科建中元年<lb/>
制百姓及客等約丁產定等第均率作年支兩稅其應<lb/>
稅斛斗據大歴十四年見佃青苗地額均稅夏稅六月<lb/>
内納畢秋稅十一月内納畢其舊租庸及諸色名目一<lb/>
切並停凡權衡度量之制度以北方秬黍中者一黍之<lb/>
<pb n="KR3k0055_WYG_138-24a"/>
廣為分十分為寸十寸為尺十尺為丈量以秬黍中者<lb/>
容千二百為龠二龠為合十合為升十升為斗十斗為<lb/>
斛權衡以秬黍中者百黍之重為銖二十四銖為兩三<lb/>
兩為大兩十六兩為斤調鍾律測晷景合湯藥及冠冕<lb/>
制用小升小兩自餘公私用大升大兩諸課役毎年計<lb/>
帳至尚書省度支配來年事限十月三十日以前奏訖<lb/>
若須折受餘物亦先支料同時處分若是軍國所須庫<lb/>
藏見無者録状奏聞不得便即科下諸庸調物毎年八<lb/>
<pb n="KR3k0055_WYG_138-24b"/>
月上旬起輸三十日内畢九月上旬各發本州租調車<lb/>
舟未發間有身死者其物却還其運脚出庸調之家任<lb/>
和顧送逹所須裹束調度折庸調充隨物輸納諸租凖<lb/>
州土收穫早晚斟量路程險易逺近次第分配本州牧<lb/>
穫訖發遣十一月起輸正月三十日内納畢<hi>若江南諸州從水路</hi>
<hi>運送冬月水淺上埭艱難者四月以後運送五月三十日内納完</hi>其輸本州者十二月<lb/>
三十日内納畢若無粟之鄉輸稻麥隨熟即輸不拘此<lb/>
限即納當州未入倉窖及外配未上道有身死者幷却<lb/>
<pb n="KR3k0055_WYG_138-25a"/>
還應貯米處折粟一斛輸米六斗其雜折皆隨土毛准<lb/>
當郷時價諸邊逺州有夷獠雜𩔖之所應輸課役者随<lb/>
事斟量不必同之華夏諸任官應免課役者皆待蠲符<lb/>
至然後注免符雖未至驗告身灼然實者亦免其雜任<lb/>
被解應附者皆依本司解時日月據徴諸春季附者課<lb/>
役並徴夏季附者免課從役秋季附者俱免其詐冒隠<lb/>
避以免課役不限附之早晚皆徴當發年課役逃亡者<lb/>
附亦同之諸人居狭鄉樂遷就寛鄉者去本居千里外<lb/>
<pb n="KR3k0055_WYG_138-25b"/>
復三年五百里外復二年三百里外復一年一遷之後<lb/>
不復更移諸沒落外蕃得還者一年以上復三年二年<lb/>
以上復四年三年以上復五年外蕃之人投化者復十<lb/>
年諸部曲奴婢放附戸貫復三年諸孝子順孫義夫節<lb/>
婦志行聞於郷閭者申尚書省奏聞表其門閭同籍悉<lb/>
免課役諸丁匠嵗役工二十日有閏之年加二日須留<lb/>
役者滿十五日免調三十日租調俱免<hi>從日少者見役日折免</hi>通<lb/>
正役並不過五十日<hi>正役謂二十日庸也</hi>天寳三年制每嵗庸調<lb/>
<pb n="KR3k0055_WYG_138-26a"/>
徴收延至九月三十日五年制天下百姓單貧交不存<lb/>
濟者租庸毎鄉通放三十丁其年五月停郡縣官日直<lb/>
課錢但計數多少同料錢加稅充用即應差丁充日直<lb/>
并停<hi>杜氏通典</hi>　増貞元四年詔天下兩稅審等第髙下三<lb/>
年一定戸自初定兩稅貨重錢輕乃計錢而輸綾絹既<lb/>
而物價愈下所納愈多絹匹為錢三千二百其後一匹<lb/>
為錢一千六百輸一者過二雖賦不増舊而民愈困矣<lb/>
度支以稅物頒諸司皆増本價為虛估給之而繆以濫<lb/>
<pb n="KR3k0055_WYG_138-26b"/>
惡督州縣剥價謂之折納復有進奉宣索之名改科役<lb/>
曰召顧率配曰和市以巧避㣲文比大歴之數再倍又<lb/>
癘疫水旱户口減耗刺史折户張虛數以寛責逃死闕<lb/>
稅取於居者一室空而四隣亦盡户版不緝無浮㳺之<lb/>
禁州縣行小恵以傾誘鄰境新收者優假之唯安居不<lb/>
遷之民賦役日重至穆宗時自建中定兩稅而物輕錢<lb/>
重民之為患至是四十年當時為絹二匹半者為八匹<lb/>
大率加三倍豪家大商積錢以逐輕重故農人日困末<lb/>
<pb n="KR3k0055_WYG_138-27a"/>
業日増户部尚書楊於陵請於上供留州送使錢悉輸<lb/>
以布帛榖粟則貨日重而錢日輕矣宰相善其議由是<lb/>
兩稅上供留州皆易以布帛絲纊租庸課調不計錢而<lb/>
納布帛時豪民侵噬產業不移戸州縣不敢徭役而征<lb/>
稅皆出下貧至於依富為奴客役罰峻於州縣長吏嵗<lb/>
輙遣吏廵覆田稅民苦其擾<hi>唐書</hi>　賦稅自唐建中初變<lb/>
租庸調法作年支兩稅其弊也先期而苛斂増額而繁<lb/>
征至於五代極矣宋制嵗賦其𩔖有五曰公田之賦凡<lb/>
<pb n="KR3k0055_WYG_138-27b"/>
田之在官賦民耕而收其租者是也曰民田之賦百姓<lb/>
各得専之者是也曰城郭之賦宅稅地稅之𩔖是也曰<lb/>
丁口之賦百姓嵗輸身丁錢米是也曰雜變之賦牛革<lb/>
蠶鹽之𩔖隨其所出變而輸之是也嵗賦之物其𩔖有<lb/>
四曰榖曰帛曰金鐵曰物產是也榖之品七一曰粟二<lb/>
曰稻三曰麥四曰黍五曰穄六曰菽七曰雜子帛之品<lb/>
十一曰羅二曰綾三曰絹四曰紗五曰絁六曰紬七曰<lb/>
雜折八曰絲線九曰綿十曰布葛金鐵之品四一曰金<lb/>
<pb n="KR3k0055_WYG_138-28a"/>
二曰銀三曰鐵鑞四曰銅鐵錢物產之品六一曰六畜<lb/>
二曰齒革翎毛三曰茶鹽四曰竹木麻草芻菜五曰果<lb/>
藥油紙薪炭漆蠟六曰雜物其輸有常處而以有餘補<lb/>
不足則移此輸彼移近輸逺謂之支移其入有常物而<lb/>
一時所需則變而取之使其直輕重相當謂之折變其<lb/>
輸之遲速視收成早暮而寛為之期諸州嵗奏戸帳具<lb/>
載其丁口男夫二十為丁六十為老兩物折科物非土<lb/>
地所宜而抑配者禁之五代以來常檢視見墾田以定<lb/>
<pb n="KR3k0055_WYG_138-28b"/>
嵗租吏縁為奸稅不均適由是百姓失業田多荒蕪太<lb/>
祖即位詔許民闢土州縣毋得減括止以見佃為額建<lb/>
炎四年令諸州受租籍不得稱分毫合龠銖釐絲忽錢<lb/>
必成文絹帛成匹粟成升絲綿成兩薪蒿成束金銀成<lb/>
錢紬不滿半匹絹不滿一匹者許計丈尺輸直無得三<lb/>
戸五戸聚合成匹諸州稅籍録事參軍按視判官振舉<lb/>
形勢户立别籍通判専掌督之二稅須於三限前半月<lb/>
畢輸嵗起納二稅前期令縣各造稅籍具一縣戸數夏<lb/>
<pb n="KR3k0055_WYG_138-29a"/>
稅秋苗畝桑功及縁科物為帳一送州覆校定用州印<lb/>
藏長吏㕔縣籍亦用州印給付令佐造夏稅籍以正月<lb/>
一日秋稅籍以四月一日並限四十五日畢中國租二<lb/>
十石輸牛革一凖錢千川蜀尚循舊制牛驢死革盡入<lb/>
官乃詔蠲之定民租二百石輸牛革一凖錢千五百雍<lb/>
熙初嘗詔荆湖等路民輸丁錢未成丁巳老并身有廢<lb/>
疾者免之至大中祥符四年又除兩浙福建荆湖廣南<lb/>
舊輸身丁錢九年詔諸路支移稅賦勿至兩次仍許以<lb/>
<pb n="KR3k0055_WYG_138-29b"/>
菽麥蕎粟互相折輸凡嵗賦榖以石計錢以緡計帛以<lb/>
匹計金銀絲綿以兩計藁秸薪蒸以圍計他物各以其<lb/>
數計至道末總七千八十九萬三千天禧五年視至道<lb/>
之數有增有減總六千四百五十三萬其折變及移輸<lb/>
比壤者則視當時所須焉宋克平諸國每以恤民為先<lb/>
務累朝相承凡無名苛細之斂常加剗革尺縑斗粟未<lb/>
聞有所增益一遇水旱徭役則蠲除倚格殆無虚嵗倚<lb/>
格者後或凶歉亦輙蠲之而又田制不立甽畝轉易丁<lb/>
<pb n="KR3k0055_WYG_138-30a"/>
口隠漏兼并冐偽未嘗考按故賦入之利視前代為薄<lb/>
丁謂嘗言二十而稅一者有之三十而稅一者有之天<lb/>
聖時貝州言民析居者例加稅謂之罰稅他州無此比<lb/>
詔除之自是州縣有言稅之苛細無名者蠲損甚衆自<lb/>
唐以来民計田輸賦外増取他物復折為賦謂之雜變<lb/>
亦謂之沿納而名品煩細其𩔖不一官司嵗附帳籍並<lb/>
縁侵擾民以為患眀道中帝躬耕籍田因詔三司以𩔖<lb/>
幷合於是悉除諸名品并為一物夏秋嵗入第分粗細<lb/>
<pb n="KR3k0055_WYG_138-30b"/>
二色百姓便之初湖廣閩浙因舊制嵗斂丁身錢米大<lb/>
中祥符間詔除丁錢而米輸如故至天聖中始并除婺<lb/>
秀二州丁錢後龎籍請罷漳泉興化軍丁米有司持不<lb/>
可皇祐三年帝命三司首減郴永州桂陽監丁米以最<lb/>
下數一嵗為凖嵗減十餘萬石既而漳泉興化亦第損<lb/>
之嘉祐四年復命轉運司裁定郴州桂陽衡道州所輸<lb/>
丁米及錢絹雜物無業者弛之有業者減半後雖進丁<lb/>
勿復增取時廣南猶或輸丁錢亦命轉運司條上自是<lb/>
<pb n="KR3k0055_WYG_138-31a"/>
所輸無㡬矣哲宗初立務行裕民之政患天下積欠名<lb/>
目煩多王巖叟為開封請隨等第立貫百為催法兗州<lb/>
鄒令張文仲議其不便遂令十分為率嵗隨夏秋料帶<lb/>
納一分是為五年十料之法大觀二年詔天下租賦科<lb/>
撥支折當先富後貧自近及逺廼者漕臣失職有不均<lb/>
之患民或受其害其定為令支移本以便邉餉内郡罕<lb/>
用焉間有移用則任民以所費多寡自擇故或輸本色<lb/>
於支移之地或輸脚費於所居之邑而折變之法以納<lb/>
<pb n="KR3k0055_WYG_138-31b"/>
月初旬估中價凖折仍視嵗之豐歉以定物之低昂俾<lb/>
官吏毋得私其䡖重京西舊不支移崇寧中將漕者忽<lb/>
令民曰支移所宜同令特免若地里脚費則宜輸自是<lb/>
嵗以為常脚費斗為錢五六十比元豐元稅之數而反<lb/>
覆紐折數倍於昔民至鬻牛易產猶不能繼政和元年<lb/>
遂詔應支移而所輸地里脚錢不及斗者免之尋詔五<lb/>
等户稅不及斗者支移皆免時天下户口𩔖多不實故<lb/>
租稅亦不得而均焉重和元年獻言者曰物有豐匱價<lb/>
<pb n="KR3k0055_WYG_138-32a"/>
有低昂估豐賤之物俾民輸送折價既賤輸官必多則<lb/>
公私之利也而州縣之吏但計一方所乏不計物之有<lb/>
無責民所無其費無量至於支移徙豐就歉理則宜然<lb/>
豪民賕吏故徙歉以就豐齎挾䡖貨以賤價輸官其利<lb/>
自倍而貧下戸名免支移估直既髙更註脚費視富戸<lb/>
反重因之逋負困於追胥詔深戒焉髙宗建炎六年預<lb/>
借江浙來年夏稅紬絹之半盡令折米二十三年兩浙<lb/>
州縣合輸綿紬稅絹茶絹雜錢米六色皆以市價折錢<lb/>
<pb n="KR3k0055_WYG_138-32b"/>
却别科米麥有畝輸四五斗者京西括田租加於舊荆<lb/>
南戸口十萬㓂亂以來㡬無人跡議者希朝廷意謂流<lb/>
民已復可使嵗輸十二頻嵗復増積逋至二十餘萬緡<lb/>
盖自秦檜再相宻諭諸路暗増民稅七八故民力重困<lb/>
餓死者衆皆檜之為也孝宗時楊萬里奏民輸粟於官<lb/>
謂之苗舊以一斛輸一斛今以二斛輸一斛矣輸帛於<lb/>
官謂之稅舊以正絹為稅絹今正絹外有和賣矣舊和<lb/>
買官給其直或以錢或以鹽今皆無之又以絹估直而<lb/>
<pb n="KR3k0055_WYG_138-33a"/>
倍折其錢矣舊稅畝一錢輸免役一錢今嵗增其額不<lb/>
知所止矣既一倍其粟數倍其帛又數倍其錢而又有<lb/>
月樁錢版帳錢不知㡬倍於祖宗之舊又㡬倍於漢唐<lb/>
之制矣此猶東南之賦可知也至於蜀賦之額外無名<lb/>
者不可得而知也淳祐八年陳求魯言本朝仁政有餘<lb/>
而王制未備今之兩稅本大歴之弊法也常賦之入尚<lb/>
為病况預借乎預借一嵗未已也至於再至於三預借<lb/>
三嵗未已也至於四至於五竊聞今之州縣有借淳祐<lb/>
<pb n="KR3k0055_WYG_138-33b"/>
十四年者矣以百畝之家計之罄其永業豈足支數年<lb/>
之借乎<hi>宋史</hi>　金制丁戸内有物力者為課役戸無者為<lb/>
不課役戸從唐制五家為隣五隣為保郭下則置坊正<lb/>
村社則隨戸衆寡為郷置里正以按比戸口催督賦役<lb/>
勸課農桑立通檢推排法通檢即周禮大司徒三年一<lb/>
大比各登其郷之衆寡六畜車輦辨物行徴之制也自<lb/>
國初占籍之後至大定四年承正隆師旅之餘民之貧<lb/>
富變更賦役不均世宗遣泰寜軍節度使張𢎞信等十<lb/>
<pb n="KR3k0055_WYG_138-34a"/>
三人分路通檢天下物力而差定之時諸使徃往以苛<lb/>
酷多得物力為功𢎞信檢山東州縣尤為酷暴棣州防<lb/>
禦使完顔永元面責之曰朝廷以正隆後差調不均故<lb/>
命使者均之今乃殘暴妄加民産業數倍此何理也𢎞<lb/>
信不能對故惟棣州稍平十五年有司奏諸路通檢不<lb/>
均詔再以戸口多寡貧冨輕重適中定之既而又定通<lb/>
檢地土等第稅法是年上以天下物力自通檢來十餘<lb/>
年貧富變易賦調輕重不均遣濟南尹梁肅等二十六<lb/>
<pb n="KR3k0055_WYG_138-34b"/>
人分路推排眀昌元年刑部郎中路伯逹等言民地已<lb/>
納稅又通定物力比之浮財所出差役是為重并也遂<lb/>
詳酌民地定物力減十之二承安二年敕令議通檢宰<lb/>
臣奏曰大定二十七年通檢後距今已十年舊戸貧弱<lb/>
者衆儻遲更定恐致流亡遂定制已典賣物業止隨物<lb/>
推收析戸異居者許令别籍户絶及困弱者減免新强<lb/>
者詳審增之止當從實不必敷足原數泰和二年上以<lb/>
推排時既問人戸浮財物力而又勘當比次期廹事繁<lb/>
<pb n="KR3k0055_WYG_138-35a"/>
難得其實敕尚書省定人戸物力隨時推收法令自今<lb/>
典賣事産者隨業推收别置標簿臨時止拘浮財物力<lb/>
以増減之又租賦官地輸租私田輸稅夏稅畝取三合<lb/>
秋稅畝取五升又納秸一束束十有五斤夏稅六月止<lb/>
八月秋稅十月止十二月為初中末三限泰和五年章<lb/>
宗諭宰臣曰十月民穫未畢遂令納稅可乎改秋稅限<lb/>
十一月為初凡輸送粟麥三百里外石減五升以上毎<lb/>
三百里遞減五升粟折秸百稱者百里内減三稱二百<lb/>
<pb n="KR3k0055_WYG_138-35b"/>
里減五稱不及三百里減八稱三百里及輸本色槀草<lb/>
各減十稱計民田園邸舎車乗收畜種植之資藏鏹之<lb/>
數徴錢有差謂之物力遇差科必按版籍先及富者勢<lb/>
均則以丁多寡定甲乙有横科則視物力循大至小均<lb/>
科其或不可分摘者率以次戸濟之凡民之物力所居<lb/>
之宅不預猛安謀克戸監官户所居外自置民田宅則<lb/>
預其數墓田學田租稅物力皆免凡敘使品官之家並<lb/>
免雜役驗物力所當輸者止出雇錢進納補官未至䕃<lb/>
<pb n="KR3k0055_WYG_138-36a"/>
子孫及凡有出身已帶散官未出職者子孫與其同居<lb/>
兄弟下逮終塲舉人係籍學生醫學生皆免一身之役<lb/>
三代同居已旌門則免差發三年後免雜役<hi>金史</hi>　元之<lb/>
取民大率以唐為法其取於内郡者曰丁稅曰地稅此<lb/>
倣唐之租庸調也取於江南者曰秋稅曰夏稅此倣唐<lb/>
之兩稅也丁稅地稅之法自太宗始行之太宗每戸科<lb/>
粟二石後又以兵食不足増為四石至丙午年乃定科<lb/>
徴之法令諸路驗民戸成丁之數每丁歳科粟一石驅<lb/>
<pb n="KR3k0055_WYG_138-36b"/>
丁五升新戸丁驅各半之老幼不與其間有耕種者或<lb/>
驗其牛具之數或驗其土地之等徴焉丁稅少而地稅<lb/>
多者納地稅地稅少而丁稅多者納丁稅工匠僧道驗<lb/>
地官吏商賈驗丁及世祖申眀舊制於是輸納之期收<lb/>
受之式關防之禁會計之法莫不備焉中統二年逺倉<lb/>
之糧命止於沿河近倉輸納毎石帶收脚錢中統鈔三<lb/>
錢或民戸赴河倉輸納者毎石折輸輕賫中統鈔七錢<lb/>
五年詔僧道伊嚕勒昆達實宻儒人凡種田者白地毎<lb/>
<pb n="KR3k0055_WYG_138-37a"/>
畝輸稅三升水地每畝五升軍站戸除地四頃免稅餘<lb/>
悉徴之至元三年詔窵戸種田他所者其丁稅於附籍<lb/>
之郡驗丁而科地稅於種田之所驗地而取十七年遂<lb/>
命戸部大定諸例全科戸丁稅每丁粟三石驅丁粟一<lb/>
石地稅每畝粟三升減半科户丁稅每丁粟一石新收<lb/>
交參戸第一年五斗第三年一石二斗五升第四年一<lb/>
石五斗第五年一石七斗五升第六年入丁稅協濟戸<lb/>
丁稅每丁粟一石地稅每畝粟三升隨路近倉輸粟逺<lb/>
<pb n="KR3k0055_WYG_138-37b"/>
倉每粟一石折納輕賫鈔二兩富戸輸逺倉下戸輸近<lb/>
倉每石帶納䑕耗三升分例四升秋稅夏稅之法行於<lb/>
江南初世祖平宋時除江東浙西其餘獨徴秋稅而已<lb/>
至元十九年用姚元之請命江南稅糧依宋舊例折輸<lb/>
綿絹雜物是年二月又用耿左丞言令輸米三之一餘<lb/>
並入鈔以折焉成宗元貞二年始定徴江南夏稅之制<lb/>
於是秋稅止命輸租夏稅則輸以木棉絹絲綿等物其<lb/>
所輸之數視糧以為差糧一石或輸鈔三貫二貫一貫<lb/>
<pb n="KR3k0055_WYG_138-38a"/>
或一貫五百一貫七百文輸三貫者若江浙省婺州等<lb/>
路江西省龍興等路是已輸一貫者若福建省泉州等<lb/>
五路是已輸一貫五百文者若江浙省紹興路福建省<lb/>
漳州等五路是已皆因其地利之宜人民之衆酌其中<lb/>
數而取之其折輸之物各隨時估之髙下以為直獨湖<lb/>
廣則異於是初阿爾哈雅克湖廣時罷湖廣夏稅依中<lb/>
原例改科門攤每戸一貫二錢蓋視夏稅増鈔五萬餘<lb/>
錠矣大徳二年宣慰張國紀請科夏稅於是湖湘重罹<lb/>
<pb n="KR3k0055_WYG_138-38b"/>
其害俄詔罷之三年又改門攤為夏稅而并徴之每石<lb/>
計三貫四錢以上視江浙江西為差重云泰定之初又<lb/>
有所謂助役糧者其法命江南民戸有田一頃以上者<lb/>
於所輸稅外每頃量出助役之田具書於冊里正以次<lb/>
掌之嵗收其入以助充役之費民頼以不困　科差之<lb/>
名有二曰絲料曰包銀其法各驗其户之上下而科焉<lb/>
絲料之法太宗丙申年始行之每二戸出絲一斤并隨<lb/>
路絲線顔色輸於官五戸出絲一斤并隨路絲線顔色<lb/>
<pb n="KR3k0055_WYG_138-39a"/>
輸於本位包銀之法憲宗乙夘年始定之初漢民科納<lb/>
包銀六兩至是止徴四兩二兩輸銀二兩折收絲絹顔<lb/>
色等物逮世祖而其制益詳中統元年立十路宣撫司<lb/>
定戸籍科差條例然户既不等數亦不同絲料包銀之<lb/>
外又有俸鈔之科其法亦以戸之髙下為等於是以合<lb/>
科之數作大門攤分為三限輸納被災之地聴輸他物<lb/>
折焉凡儒士及軍站僧道等戸皆不與<hi>元史</hi>　眀太祖洪<lb/>
武十四年詔定編賦役黄冊之制先是天下戸口未有<lb/>
<pb n="KR3k0055_WYG_138-39b"/>
㝎籍至是始議編立黄冊十年一輪造其田地開豁各<lb/>
戸若千有官民田地二則係官田者照依官田則例起<lb/>
科係民田者照依民田則例徴收俱黄冊有載賦額適<lb/>
均而力役亦稽此以平矣十年之内田土有出賣則買<lb/>
者聴令増收賣者即當過割及戸口有消長分曰舊管<lb/>
曰新收曰開除曰實在書於各人戸下如花分詭寄者<lb/>
重法懲之地土承兵荒未盡歸田者從民開墾令其自<lb/>
首即與收之三年後始赴官收科天下府州縣戸口隨<lb/>
<pb n="KR3k0055_WYG_138-40a"/>
田土創編黄冊分豁上中下三等立軍民竈匠等籍使<lb/>
因以受役之輕重而不盡人之力也以一百一十戸為<lb/>
一里推其中丁糧多者十人為里長餘者百戸分為十<lb/>
甲嵗役里一人管攝一里之事城中曰坊近城曰廂郷<lb/>
都曰里每里編為一冊冊首總為一圗其田糧不及而<lb/>
附於一甲内者曰畸零不在十戸之限里長輪役十年<lb/>
終而復始故曰排年里甲依次充當至於大小雜泛差<lb/>
役各照人戸之上中下每嵗終所在官司審編謂之均<lb/>
<pb n="KR3k0055_WYG_138-40b"/>
徭冊二十四年准攅造黄冊格式有司先将一戸定式<lb/>
謄刻印板給與坊長廂長里長幷各甲首令人戸自将<lb/>
本戸人丁事産依式開寫付該管甲首其甲首將本戸<lb/>
幷十戸造到文冊送各該坊廂里長坊廂里長各將甲<lb/>
首所造文冊攅造一處送赴本縣本縣官吏將冊比照<lb/>
先次原造黄冊查算如人口有增即為作數其田地等<lb/>
項買者從其增添賣者准令過割務不失原額排年里<lb/>
長仍照黄冊内原定人戸應當設有消乏許於一百戸<lb/>
<pb n="KR3k0055_WYG_138-41a"/>
内選丁近上者補充圗内有事故戸絶者於畸零内補<lb/>
凑如無畸零方許於鄰圗人戸内撥補凡編排里長務<lb/>
不出本都如一都有六百戸將五百五十戸編為五里<lb/>
剰下五十戸分派本都附各里長名下帶管當差不許<lb/>
将别都人戸補凑其畸零人戸將年老殘疾并幼小十<lb/>
嵗以下及寡婦外郡寄荘人戸編排若十嵗以上編入<lb/>
正管若𩔖縣總都總收除項下止開人丁事産總數不<lb/>
必備開花戸府州縣𩔖上布政司本司𩔖造總册於内<lb/>
<pb n="KR3k0055_WYG_138-41b"/>
分豁各府州人丁事産總數年終進呈景泰二年令各<lb/>
圗人戸有父母俱亡而兄弟多年各㸑者有父母存而<lb/>
兄弟近年各㸑者有先因子幼而招壻今子長成而壻<lb/>
歸宗另㸑者有先無子而乞養異姓子承繼今有親子<lb/>
而乞養子歸宗另㸑者俱准另籍當差其兄弟各㸑者<lb/>
查照各人戸内别無軍匠等項役占規避窒礙自願分<lb/>
戸者聽如人丁數少及有軍匠等項役占窒礙仍照舊<lb/>
不許分居凡各里舊額人戸除故絶并全戸充軍不及<lb/>
<pb n="KR3k0055_WYG_138-42a"/>
一里者許歸并一里當差餘剰人戸發附近外里凑圗<lb/>
編造不許寄荘　洪武初令官田起科每畝五升三合<lb/>
五勺民田毎畝三升三合五勺重租田每畝八升五合<lb/>
五勺蘆地每畝五合五勺四抄草塌地每畝三合一勺<lb/>
没官田毎畝一斗二升景泰十三年令兩京農桑夏稅<lb/>
絹匹不及五十匹以上者俱送該正官看驗堪中兩頭<lb/>
盡處俱用色絲間道填寫提調官吏糧里姓名又令各<lb/>
司府州縣夏稅農桑絹匹務織造緊宻厚重雙經雙緯<lb/>
<pb n="KR3k0055_WYG_138-42b"/>
除兩頭色綵長二尺外淨織尺長三丈二尺闊二尺每<lb/>
五十匹作一束印封看驗經收糧長大戸人等赴部交<lb/>
納　洪武十八年令兩浙及京畿官田凡折收稅糧鈔<lb/>
每五貫准米一石絹每匹准米一石二斗金每兩准米<lb/>
十石銀每兩准米二石棉布每匹准米一石苧布毎匹<lb/>
准米七斗夏稅農桑絲每十八兩准絹一匹宣徳五年<lb/>
令自三年以來拖欠稅糧以十分為率三分折布三分<lb/>
折絹四分折鈔其布絹不拘長闊俱照時價折收正統<lb/>
<pb n="KR3k0055_WYG_138-43a"/>
元年令浙江江西湖廣直𨽻蘇松等府縣該起運南京<lb/>
糧米願納折色者折納布絹銀两廣東廣西福建折色<lb/>
稅糧布匹願納銀兩者每米麥一石折銀二錢五分解<lb/>
京折給軍官俸糧七年令南直𨽻夏稅農桑絹匹願納<lb/>
折色者毎匹折銀五錢嘉靖時令官軍月糧春夏給以<lb/>
本色秋冬給以折色為定例　差徭洪武二十六年定<lb/>
凡各處有司十年一造黄冊分豁上中下三等人戸仍<lb/>
開軍民匠竈等籍除排年里甲依次充當外其大小雜<lb/>
<pb n="KR3k0055_WYG_138-43b"/>
泛差役各照所分上中下三等人戸㸃差初詔民年七<lb/>
十之上者許一丁侍養免雜泛差役年八十之上止有<lb/>
一子若係有田産應當差役者許僱人代替出官無田<lb/>
産者許存侍丁與免雜役民間寡婦三十以前夫亡守<lb/>
志至五十以後不改節者旌表門閭除免本家差役各<lb/>
府縣軍戸以田三頃為率稅糧之外悉免雜役餘田與<lb/>
民同役隨朝官員及功臣之家除本戸合納稅糧外其<lb/>
餘糧長里長一應雜泛差役盡免正統元年令先聖子<lb/>
<pb n="KR3k0055_WYG_138-44a"/>
孫流寓他處及先賢周敦頤程顥程頤司馬光朱熹嫡<lb/>
派子孫所在有司俱免差役嘉靖十五年詔各帝王陵<lb/>
寝前代名賢及本朝公侯駙馬伯文武大臣敕葬墓所<lb/>
官司照例編僉附近人民一丁看䕶免其雜差其塋域<lb/>
所占地畝稅糧一併除豁二十四年議定優免則例京<lb/>
官一品免糧三十石人丁三十丁二品免糧二十四石<lb/>
人丁二十四丁三品免糧二十石人丁二十丁四品免<lb/>
糧十六石人丁十六丁五品免糧十四石人丁十四丁<lb/>
<pb n="KR3k0055_WYG_138-44b"/>
六品免糧十二石人丁十二丁七品免糧十石人丁十<lb/>
丁八品免糧八石人丁八丁九品免糧六石人丁六丁<lb/>
内官内使亦如之外官各減一半敎官監生舉人生員<lb/>
各免糧二石人丁二丁雜職省祭承差知印吏典各免<lb/>
糧一石人丁一丁以禮致仕者免十分之七閒住者免<lb/>
一半其犯贓革職者不在優免之例<hi>續文獻通考</hi>
　　賦稅二<lb/>
原厎慎財賦<hi>書庻土交正厎慎財賦注云庶土交正謂壤墳壚也厎慎者財貨貢賦取之有節也</hi>
<pb n="KR3k0055_WYG_138-45a"/>
　以諭九稅<hi>周禮掌職云云鄭曰曉告也</hi>　以桑為均<hi>月令孟夏之月蠶事畢后</hi>
<hi>妃獻繭乃收繭稅以桑為均貴賤長幼如一以給郊廟之服鄭注云后妃獻繭者内命婦獻繭於后妃收繭稅</hi>
<hi>者收於外命婦外命婦雖就公桑蠶室而蠶其夫亦當有祭服以助祭收以近郊之稅耳</hi>　徹田為<lb/>
糧<hi>毛詩云度其隰原徹田為糧鄭箋云度其隰與原田之多少徹之使出稅以為國用什一而稅謂之徹</hi>
　田籍而不稅<hi>禮記鄭注云籍之言借也借民力治公田羙惡取於此不稅民之所自治也</hi>
　市㕓而不稅<hi>又云㕓市物邸舎稅其舎不稅其物</hi>　山林藪澤有賦有<lb/>
稅<hi>漢書食貨志云淳鹵之地各以肥磽多少為差有賦有稅</hi>　四郊人民分時徴賦<lb/>
<hi>周禮閭師職詳通典</hi>　百里之内共官千里之内為御<hi>王制曰天子百里之</hi>
<pb n="KR3k0055_WYG_138-45b"/>
<hi>内以共官千里之内以為御鄭注云謂此地之田稅所給也官謂其文書財用也御謂衣食</hi>　九賦<lb/>
斂財賄<hi>周禮云云一曰邦中二曰四郊三曰邦甸四曰家削五曰邦縣六曰邦都七曰關市八曰山澤</hi>
<hi>九曰幣餘之賦也</hi>　邦中之賦以待賔客<hi>周禮注云邦中在城郭者待猶給也</hi>
四郊之賦以待稍秣<hi>注云四郊去國百里稍秣即芻秣也</hi>　邦甸之賦以<lb/>
待工事<hi>注云邦甸去國二百里工事待給工器物</hi>　家削之賦以待匪頒<hi>注云</hi>
<hi>家削三百里頒為班謂班賜三公及羣臣</hi>　邦縣之賦以待幣帛<hi>注云邦縣去國四百</hi>
<hi>里幣帛所以待賜賔客也</hi>　邦都之賦以待祭祀<hi>注云邦都去國五百里祭祀犧牲也</hi>
　關市之賦以待膳服<hi>注云關市山澤謂占會百物膳服即羞服也</hi>　山澤<lb/>
<pb n="KR3k0055_WYG_138-46a"/>
之賦以待喪紀<hi>注云喪紀即喪荒也</hi>　幣餘之賦以待賜予<hi>注云幣餘</hi>
<hi>謂占賣國中之斥幣皆末作當増賦者若今賈人倍算也賜予即好用也</hi>
　　賦稅三<lb/>
原國賦<hi>千乗之國可使治其賦言子路</hi>　地征<hi>征稅也/周禮云</hi>　九式<hi>周禮以九式均</hi>
<hi>節財用</hi>　三壤<hi>尚書咸則三/壤成賦中邦</hi>　時入<hi>周禮以/時入之</hi>　嵗取<hi>倬彼甫田</hi>
<hi>嵗取十千</hi>　布期<hi>韓延夀為東郡牧租稅先眀布/其日以期會吏敬畏趨向也</hi>　量力<hi>量力</hi>
<hi>而供事舉其中斂從其薄則周公之典在</hi>　量入<hi>禮曰冢宰制國用必以嵗之杪量入以為出謂五榖</hi>
<hi>之稅</hi>　樂輸<hi>文選取之以/道樂其輸財</hi>　増資<hi>劉平為全椒令以徳化人人有増資就賦</hi>
<pb n="KR3k0055_WYG_138-46b"/>
減稅<hi>尹鐸為晉陽損戸減稅以為保障之法</hi>　九榖<hi>周禮閭師任農以耕貢九榖</hi>　五<lb/>
榖<hi>月令九月命有司農事既收舉五榖之要定稅厚薄</hi>　地廣狹<hi>禮之大倫以地廣狹賦以廣狹</hi>
<hi>為差也</hi>　年上下<hi>禮之厚薄與年之上/下隨年之豐荒也</hi>　賦鼓鐵<hi>晉趙鞅賦晉國</hi>
<hi>一鼔鐵以鑄刑鼎著范宣子所為刑書注令人出鐵以一鼔為率也</hi>　賦封田<hi>陳轅頗為司徒賦封</hi>
<hi>田以嫁公女有餘以為已大器國人逐之出奔</hi>　貢不善<hi>治地莫善於助莫不善於貢貢者校數嵗</hi>
<hi>之中以為常樂嵗粒米狼戾多取之不為虐則寡取之凶年糞其田而不足則必取盈焉故不善</hi>　稅<lb/>
不出<hi>平原家不肯出田稅趙奢為趙田部吏以法治平原用事者九人也</hi>　加田無征<hi>夏官</hi>
<hi>司勲掌賞地之政令凡頒賞地三之一食唯加田無征注既賞之又加賜以田所以厚恩唯加賞田無國征也</hi>
<pb n="KR3k0055_WYG_138-47a"/>
　墾田不實<hi>光武時天下墾田多不實帝見陳留吏牘上有書云潁川𢎞農可問河南南陽不可</hi>
<hi>問帝詰吏不服顯宗曰以墾田相方耳河南帝城多近臣南陽帝鄉多近親田宅踰制不可准也</hi>　公<lb/>
田不稅<hi>古者公田藉而不稅借人力治公田不稅也</hi>　圭田無征<hi>厚賢也即周禮士田</hi>
<hi>也</hi>　輕重之法<hi>月令季秋天子合諸侯制百縣為所稅於民輕重之法貢職之數以逺近土地</hi>
<hi>所宜為度</hi>　上下之制<hi>禮之薄厚與年之上下是故年雖大殺衆不匡惧大殺謂饑也匡猶恐也</hi>
　治賦大均<hi>趙王使趙奢治國賦大均人富而府庫實</hi>　均輸畢納<hi>謂納畢也白帖</hi>
　増貢助徹<hi>詳通典</hi>　租庸調<hi>玉海曰唐初授人以口分世業取之以租庸調之法</hi>
<hi>凡授田丁嵗輸粟二斛稻三斛謂之租丁隨郷所出嵗輸絹二匹綾絶二丈布加五之一綿三兩麻三斤非蠶</hi>
<pb n="KR3k0055_WYG_138-47b"/>
<hi>鄉則輸銀十四兩謂之調用人力嵗二十日閏加二日不役者日為絹三尺謂之庸有事而加役二十日免調</hi>
<hi>三十日者租調皆免通正役不過五十日有陸贄曰國家租庸調其取法逺其斂財均其域人固  田則有租</hi>
<hi>有家則有調有身則有庸</hi>　口錢<hi>文獻通考曰漢髙租四年初為算賦宣帝時減天下口錢元帝時貢</hi>
<hi>禹請民年二十乃算</hi>　戸賦<hi>又曰貨殖傳秦漢之制列侯封君食租稅嵗率戸二百按漢法有口賦有</hi>
<hi>戸賦戸賦見於史者惟此貨殖傳所言則是封若食邑戸所賦然則地土之不以封者縣官别賦之矣</hi>
三代無戸口之賦<hi>又曰賦稅必視田畝乃古今不可易之法三代之貢助徹亦只視田而賦</hi>
<hi>之未嘗别有戸口之賦盖雖授人以田而未嘗别有戸賦者三代也不授人以田而輕其戸賦者兩漢也因授</hi>
<hi>田之名而重其戸賦田之授否不常而賦之重者已不可復輕遂至重為民病則自魏至唐之中葉是也</hi>
<pb n="KR3k0055_WYG_138-48a"/>
漢時有稅人之法<hi>又曰古之治民者有田則稅之有身則役之未有稅其身者也漢法民年</hi>
<hi>十五而算出口賦至五十六而除二十而傳給徭役亦五十六而除是且稅之且役之也</hi>　庚戌土<lb/>
斷<hi>杜佑通典論曰東晉之宅江南也慕容苻姚迭居中土人無定本傷理為深遂有庚戌土斷之令則國豐</hi>
<hi>俗阜實由於兹</hi>　建中兩稅<hi>唐書食貨志曰租庸調之法自開元以後其法弊壊代宗時始以畝</hi>
<hi>定稅而斂以夏秋至徳宗相楊炎遂作兩稅法夏輸無過六月秋稅無過十一月置兩稅使以總之</hi>　總<lb/>
無名之暴賦<hi>文獻通考引陸贄䟽曰陛下初即位宜損上益下嗇用節財而摘郡邑驗簿書州取</hi>
<hi>大歴中一年科率多者為兩稅定法此總無名之暴賦而立常規也</hi>　三代制不復見<hi>又引</hi>
<hi>東萊吕氏論曰自漢至南北朝及唐租庸調之法承襲三代雖或重或䡖尚不失舊自兩稅之法立三代之制</hi>
<pb n="KR3k0055_WYG_138-48b"/>
<hi>皆不復見大抵田制雖商鞅亂之於戰國而租稅猶有歴代典制惟兩稅法行古制然後掃地</hi>　事少<lb/>
役稀<hi>詳賦稅一</hi>　折納紐配<hi>通鑑網目曰後唐荘宗以軍儲不足謀於羣臣李琪言古者量</hi>
<hi>入以為出計農而發兵近代稅農以養兵未有農捐瘠而兵豐飽者今縱未能蠲省租稅茍除折納紐配之法</hi>
<hi>農亦可以小休矣莊宗即敕有司從之然竟不能行</hi>　戸調合二賦而為一<hi>文獻通考</hi>
<hi>曰按兩漢之制三十而稅一者田賦也二十始傳人出一算者戸口之賦也自晉行戸調之法以合二賦而為</hi>
<hi>一然男子一人占田七十畝丁男課田五十畝則無無田之戸矣此戸調所以可行歟</hi>　戸賦則<lb/>
田稅在其中<hi>又曰按自元魏而均田之法大行齊周隋唐因之賦稅沿革㣲有不同然大概計畝</hi>
<hi>而稅之令少計戸而稅之令多其時戸口授田則雖不必履畝論稅只逐戸賦之則田稅在其中矣</hi>　蠲<lb/>
<pb n="KR3k0055_WYG_138-49a"/>
丁口<hi>通鑑網目曰徐温鎮金陵總朝大綱庻政皆決於知誥以宋齊邱為謀主先是吴有丁口錢又計畝</hi>
<hi>輸錢錢重物輕民甚苦之齊邱說知誥以為錢非耕桑所得今使民輸錢是教民棄本逐末也請蠲丁口錢自</hi>
<hi>餘稅悉輸榖帛紬絹匹直千錢者當稅三千或曰如此縣官嵗失錢億萬計齊邱曰安有民富而國家貧者耶</hi>
<hi>知誥從之由是江淮間曠土盡闢桑柘滿野國以冨强</hi>　輸榖帛<hi>詳上</hi>　賦稅定制<lb/>
<hi>眀紀事本末曰洪武十九年上諭戸部賦稅已有定制撙節用度自有餘饒輕徭抑末使得盡力農桑自然家</hi>
<hi>給人足毋事聚斂傷國體</hi>　稅糧減額<hi>又曰洪武十三年命戸部減蘇松嘉湖四府重稅糧額初</hi>
<hi>王師圍姑蘇久不下上怒其民附冦且困於富室而更為死守因取諸豪族租簿田歴付有司俾如其數為額</hi>
<hi>盖以懲一時也至是乃命減其額舊一畝科七斗五升至四斗五升者減十之二四斗三升至三斗六升者止</hi>
<pb n="KR3k0055_WYG_138-49b"/>
<hi>徴三斗</hi>　原榖租　藳稅　地求　口賦　九賦殊别<lb/>
五服異制　農事既登　國賦先定　斂從其薄　法<lb/>
作於凉　差以精麤之等　從其逺邇之期　節財必<lb/>
均於九式　成賦咸則於三壤　趙奢均賦民則無貧<lb/>
　有若盍徹君孰不足　上無乏用下不闕供　上有<lb/>
餘用下無怨人　禹别九州辨貢賦之等　周制五服<lb/>
定征稅之差　雖一時供億議以從權　而田卒汚萊<lb/>
孰云不足　雖厚於公上情不渉於狥私　然望彼徴<lb/>
<pb n="KR3k0055_WYG_138-50a"/>
求罪須加於從欲　副天子恤人之心下不靡敝　竭<lb/>
王臣奉公之節上無闕供<hi>白帖</hi>
　　輸納<lb/>
原輸幣<hi>子產相鄭伯如晉晉侯未見子産曰未知見時不敢輸幣亦不敢暴露非薦陳之不敢輸也暴</hi>
<hi>露之則恐燥濕之不時而朽蠧也</hi>　歸粟<hi>夏歸粟於蔡周/亟矜終無資也</hi>　泛舟<hi>秦輸粟於</hi>
<hi>晉自雍及絳相繼命之曰泛舟之役謂從渭水運入汾河</hi>　投函<hi>晉劉超字世瑜為句容令常年賦稅</hi>
<hi>者四出評百姓家資超作大函封付之使各自書家産投函中訖送還縣百姓依實上課所入有踰書也</hi>
方輸錯出<hi>枚乗曰諸侯方輸錯出運行數千里不絶其珎怪不如山東之府</hi>　僦載煩<lb/>
<pb n="KR3k0055_WYG_138-50b"/>
費<hi>王莽下書曰寳貨皆重則小用不給皆輕其僦載煩費注僦送也白帖</hi>　増擔負輸租<lb/>
<hi>漢書曰倪寛為左内史務在得人心收租稅時裁闊狹與民相假貸以故租多不入後有軍發左内史以負租</hi>
<hi>課殿當免民恐失之大家牛車小家擔負輸租繦屬不絶課更以最</hi>　輸勿顧限<hi>唐書曰盧坦為</hi>
<hi>壽安令河南賦限已窮縣人訴機織未就坦詣府請申十日不聴坦諭縣人苐輸勿顧限違之不過罰令俸耳</hi>
<hi>由是知名</hi>　代下戸輸<hi>又曰處州刺史苗稷進羡錢七百萬崔羣請還賜其州以紓下戸之賦又</hi>
<hi>髙承簡遷邢州刺史觀察府責賦尢急承簡代下戸數百輸租</hi>　計錢而輸<hi>合璧事𩔖曰貞元時</hi>
<hi>天下兩稅貨重錢輕因乃計錢而輸綾絹</hi>　俾民自輸<hi>又曰韋宙為永州刺史舊制吏督賦宙俾</hi>
<hi>民自輸家十相保輸納常先</hi>　不輸官賦<hi>又曰韋澳為京兆判官時帝舅鄭光主墅吏豪肆積</hi>
<pb n="KR3k0055_WYG_138-51a"/>
<hi>年不輸官賦澳逮繫之</hi>
　　助國<lb/>
原王丹上麥<hi>鄧禹西征王丹率宗族上麥二千斛</hi>　蕭何佐軍<hi>漢邵平謂蕭何曰上</hi>
<hi>有疑君之心宜譲封悉以家私助軍何從其計上大恱</hi>　卜式輸軍費<hi>漢武帝有事匈奴卜</hi>
<hi>式上書輸家財半助邉上問欲官乎式曰臣少牧羊不習為吏不願為官曰家有寃乎式曰不與人争未嘗有</hi>
<hi>寃但以天子征匈奴有智者宜効用有財者宜助國公孫𢎞曰此非人情不可以為化而亂法遂不報數嵗渾</hi>
<hi>邪降縣官人衆式復持二十萬與江南尹尹上其名帝識之召賜式外繇四百人時富豪皆匿財惟式欲助軍</hi>
<hi>費上以式為郎中以諷天下</hi>　麋竺助軍資<hi>蜀志麋竺率奴客二千金銀貨幣助軍資於時</hi>
<pb n="KR3k0055_WYG_138-51b"/>
<hi>困乏賴以復振</hi>　杜緩入錢穀<hi>元帝時榖貴人皆流亡西羌反方征之杜緩上書入錢榖助用</hi>
<hi>前後數百萬後為太常</hi>　王肅上錢縑<hi>後漢東海王肅以西羌未平上錢二萬永和中復上</hi>
<hi>縑萬匹助國費鄧太后下詔褒納之白帖</hi>　増助國錢<hi>文獻通考曰唐會昌末置備邊庫宣宗更</hi>
<hi>號延資庫戸部嵗送錢帛二十萬度支鹽鐵送者三十萬諸道進奉助軍錢皆輸焉</hi>　勞軍錢<hi>又曰</hi>
<hi>後唐荘宗時郭崇韜頗受藩鎮遺或諫之崇韜曰吾位兼將相賜禄巨萬豈藉外財但偽梁之世賄賂成風今</hi>
<hi>河南藩鎮皆梁舊臣主上之仇讎也若拒其意能無懼乎吾特為國家藏之私室耳至是首獻勞軍錢十萬緡</hi>
　獻軍糧萬石<hi>宋史曰周祖即位時苻彦卿鎮兗州帝以劉銖第宅賜之及征兗州彦卿朝行</hi>
<hi>在獻馬及錦綵軍糧萬石連被賜賚</hi>　出私蓄濟師<hi>元史曰劉復亨兼徳州路軍民總管中統</hi>
<pb n="KR3k0055_WYG_138-52a"/>
<hi>元年李羶叛遣兵討賊集濟南乏食復亨盡出其私蓄以濟師世祖嘉之</hi>
　　徴役一<lb/>
原使民任事<hi>禮記曰凡使民任老者之事食壮者之食案鄭元注云寛其力饒其食</hi>　大<lb/>
役任衆<hi>周禮鄭云築宫邑之事</hi>　興事任力<hi>王制鄭注云事謂築邑廬宿市也</hi>
木鐸狥市<hi>周禮鄉師云凡四時之徴令有常者以木鐸狥於市朝案鄭注云徴令有常者謂田狩及</hi>
<hi>正月命修封疆二月命雷且發聲</hi>　鼛鼓役事<hi>周禮鼔人掌教六鼓四金之音聲以節聲樂以</hi>
<hi>和軍旅以正田役教為鼔而辨其聲用以雷鼔鼔神祀以靈鼔鼔社祭以路鼔鼔鬼享以鼖鼔鼔軍事以鼛鼔</hi>
<hi>鼔役事以晉鼔鼔金奏</hi>　大旗致之<hi>周禮遂人云若起野役則令各帥其所治之民而至以遂</hi>
<pb n="KR3k0055_WYG_138-52b"/>
<hi>之大旗致之鄭注云旗畫熊虎者也敺衆刻日樹旗期於其下</hi>　以役國事<hi>周禮族師云五家為</hi>
<hi>比十家為聨四閭為族八閭為聨使之相保相愛刑罰慶賞相及相共以受邦職以役國事</hi>　行役<lb/>
之事<hi>周禮州長云若國作民而師田行役之事則帥而致之掌其戒令與其賞罰</hi>　起徒役<lb/>
家無過一人<hi>周禮小司徒云凡起徒役母過家一人以其餘為羡唯田與追胥竭作</hi>　用<lb/>
民力歳不過三日<hi>禮記鄭注云治宫室城郭道渠案周禮均人云豐年旬用三日中年旬用</hi>
<hi>二日無年旬用一日年嵗不同雖豐不得過三日</hi>
　　徴役二<hi>役使不均附</hi>
原徴令<hi>小司徒比六鄉之衆寡以嵗時入其數時行其徴令也</hi>　役要<hi>鄉師以國比法以時</hi>
<pb n="KR3k0055_WYG_138-53a"/>
<hi>稽夫家既役則受州里役要役要所遣人民數也</hi>　犯時<hi>傳欲無犯/時晉悼公</hi>　脫更<hi>有一</hi>
<hi>人箕踞見郭觧觧曰是吾徳不脩謂尉吏曰是人吾所急踐更時脫也</hi>　支離<hi>荘子支離疏肩髙於</hi>
<hi>項播精求食足以食數人齊有徴役則支離攘臂㳺其間言以疾免役無所懼也</hi>　踦跂<hi>國語悉率</hi>
<hi>敝賦踦跂畢行踦丘知反跂丘氏反</hi>　弛力<hi>荒政十二聚萬民四曰弛力寛徭役也</hi>　班役<lb/>
<hi>役将班矣班還也</hi>　任力<hi>以任其力/待其政令</hi>　勤力<hi>穀梁民勤於力則功築罕</hi>　稽<lb/>
可任<hi>小司徒三年受邦國之比要稽其民人而周知其數上地家七人可任者三人中地家六人可任者</hi>
<hi>二家五人下地家五人可任者二人任者謂力也有夫婦然後為家</hi>　私相助<hi>魏司馬朗字伯逹為</hi>
<hi>棠陽長民有徙居都内者後縣調船徒恐不辦相率私還助役見愛如此</hi>　敺白役<hi>敺白徒之衆今</hi>
<pb n="KR3k0055_WYG_138-53b"/>
<hi>白丁也</hi>　覆脫卒<hi>王温舒/覆脫卒</hi>　上庸直<hi>吳王濞以銅鹽利百姓無賦卒踐更輙與</hi>
<hi>平價也</hi>　充夫式<hi>戸部式諸正丁充夫四十日免七十日并免租百日已上課役俱免中男充夫</hi>
<hi>滿四十日以上免戸内地租無他稅折戸内一丁無丁聴傍折近親戸内丁又謂男女三嵗以下為黄十五嵗</hi>
<hi>以下為小二十以下為中男二十一成丁</hi>　計徒庸<hi>用㡬/人工</hi>　免弟子<hi>師免弟子役詳</hi>
<hi>師</hi>　減年従役<hi>劉平為全椒令以徳化/人人皆減年從役也</hi>　作詩告病<hi>大東</hi>
<hi>東國困于役而傷于財譚大夫作詩以告病焉</hi>　力不同科<hi>為力不同科科役也上中下三等</hi>
　畏不能趨<hi>詩豈敢憚行畏不能趨</hi>　不征於鄉<hi>興事任力升諸司徒不征於郷</hi>
<hi>曰造士也</hi>　屬役於植<hi>夏官大役與慮事屬役植部曲將吏傳曰華元為植廵功築城版幹者是</hi>
<pb n="KR3k0055_WYG_138-54a"/>
<hi>也</hi>　蓋子戍邉<hi>蓋寛饒字次公為司隸子常步行自戍邉公㢘如此</hi>　王尼執役<lb/>
<hi>晉王尼為䕶軍兵士胡母輔之軰訪之廐下白帖</hi>　増役法之詳<hi>文獻通考章氏曰三代役</hi>
<hi>法莫詳於周周禮五兩軍師之法此兵役也師田追胥之法此徒役也府史胥徒之有其人此胥役也比閭族</hi>
<hi>黨之相保此鄉役也有司徒焉則因地之善惡而均役有族師焉則校民之衆寡以起役有鄉大夫焉則辨民</hi>
<hi>之老少以從役有均役焉則論嵗之豐凶以行復役之法</hi>　鄉亭之職<hi>又馬端臨論曰漢時鄉亭</hi>
<hi>之任則毎郷有三老孝悌力田掌勸導鄉里毎亭有亭長嗇夫掌聴訟獄收賦稅又有㳺徼掌廵禁盗賊亦皆</hi>
<hi>有禄秩而三老孝悌力田為尤尊可與縣令丞尉以事相教復勿繇戍陏時鄉職或設或廢至唐睿宗時知鄉</hi>
<hi>職之不願為故有避免之人宣宗時知鄉職之不易為故有輪差之舉自是以後所謂鄉亭之職至困至賤貪</hi>
<pb n="KR3k0055_WYG_138-54b"/>
<hi>官汚吏非理徴求極意凌蔑期會追呼笞箠比較至於破家蕩產不能自保同於徭役而稱之非古人所以置</hi>
<hi>比閭族黨之官之本意也</hi>　魏立三長<hi>又後魏孝文太和十年李沖以為三正理人所由来逺於</hi>
<hi>是創制准古五家立一鄰長五鄰立一里長五里立一黨長黨長取鄉人强謹者三長三載無愆則陟用之一</hi>
<hi>等太皇覽而稱善引見公卿議之太尉元丕請過今秋至冬閑月徐乃遣使沖曰若不因課時百姓徒知立長</hi>
<hi>校戸之勤未見均徭省賦之益遂立三長</hi>　唐定九等<hi>又曰唐令諸戸以百戸為里每里設正一</hi>
<hi>人天下戸量其資產升降定為九等三年一造户籍諸里正縣司選勲官六品以下白丁清平軀幹者充其次</hi>
<hi>為坊正</hi>　充役亡逸<hi>又曰睿宗時監察御史韓琬陳時政曰往年兩京及天下州縣里正坊正</hi>
<hi>每一員缺先擬者輙十人頃年差人以充猶致亡逸即知政令風化漸以敝也</hi>　據簿輪差<hi>又曰</hi>
<pb n="KR3k0055_WYG_138-55a"/>
<hi>宣宗大中九年詔以州縣差役不均自今毎縣據人貧富及役輕重作差科簿送刺史檢署訖鎻於令㕔每有</hi>
<hi>役事令據簿輪差</hi>　豪姓徙貫<hi>唐書曰李栖筠奏部豪姓多徙貫京兆河南規脫徭科</hi>
姦人羼名<hi>又曰薛存誠遷給事中時瓊林庫廣藉工役存誠曰此姦人羼名以避征役不可許注羼</hi>
<hi>音剗削也</hi>　景祐募充<hi>文獻通考曰景祐中禁役鄉戸為長名衙前使募人為之</hi>　熙寧<lb/>
雇役<hi>又曰熙寜二年條例司言考合衆論悉以使民出錢雇役為便詔司農寺鄧綰曾布更議於是綰布</hi>
<hi>上言畿内郷戸計產業分為五等嵗以夏秋隨等輸錢用其錢募三等以上稅戸代役隨役重輕制禄既具揭</hi>
<hi>示一月民無異辭著為令令下募者執役被差者得散去開封一府罷衙前八百三十人畿縣放鄉役數千於</hi>
<hi>是頒其法天下凡當役人戸以等第出錢名免役錢其坊郭等第戸及成丁單丁女戸寺觀品官之家舊無色</hi>
<pb n="KR3k0055_WYG_138-55b"/>
<hi>役而出錢者名助役錢凡敷錢先視州縣應用雇直多少而隨戸等均取雇直既已足用又率其數増取二分</hi>
<hi>以備水旱欠缺雖增毋得過二分謂之免役寛剰錢</hi>　手實之害<hi>又曰吕恵卿獻議免役出錢未</hi>
<hi>均出於簿法之不善於是行手實法其法官為定立田產中價使民各以田畝多少髙下隨價自占仍并屋宅</hi>
<hi>分有無蕃息以立之等凡居錢五當蕃息之錢一非用器田榖而輙隠落者許告有實三分以一充賞将造簿</hi>
<hi>預具式示民令依式為狀縣受而籍之以其價列定髙下分為五等乃參會通縣役錢本額而定所當輸</hi>
寛剰之弊<hi>又曰知彭州吕陶奏朝廷欲寛力役立法召募初無過斂民財之意有司奉行過當增添</hi>
<hi>科出謂之寛剰自熈寕六年施行役法至今四年臣本州四縣已有寛剰錢四萬八千七百餘貫以成都一路</hi>
<hi>計之無慮五六十萬推之天下見今約有六七百萬貫文乞霈發徳音特與免數年使民不重困不報</hi>
<pb n="KR3k0055_WYG_138-56a"/>
元祐復差役<hi>又元祐元年司馬光建議按差役破產惟鄉戸衙前有之自餘散從承符弓手手力</hi>
<hi>耆戸長壯丁未聞有破產者又向者役人皆上等戸為之其下等單丁女戸及品官僧道本來無役今更使之</hi>
<hi>一槩輸錢故自免役法行富者差得自寛而窮者困窮日甚又監司守令於雇役人之外多取羡餘以希恩賞</hi>
<hi>農民重困乞指揮下諸路轉運司並依熈寧以前舊法參詳施行  蘇轍言復行差役其應議者有五而是時</hi>
<hi>亦參行差募之法也按役次之名衙前散從承符弓手戸耆戸長壯丁是  熙寜雇役所取之錢坊場當役戸</hi>
<hi>坊郭戸官戸女戸單丁寺觀是也内坊場係官錢當役戸以下係取之於民謂之六色錢取民間六色之錢益</hi>
<hi>以係官坊場錢充雇役之用而盡蠲衙前諸役熙寜之法也以坊場充衙前雇役之用而承符以下諸役仍復</hi>
<hi>輪差民戸而盡蠲六色之錢元祐之法也六色錢雖曰罷徴繼而詔諸路坊郭五等以上及單丁女戸官戸自</hi>
<pb n="KR3k0055_WYG_138-56b"/>
<hi>三等以上舊輸免役錢并減五分餘戸下此悉免之則所謂雇役之錢原未嘗盡除也自諸賢於差役之議各</hi>
<hi>有所主而朝廷亦兼行之</hi>　紹聖復免役<hi>又曰紹聖元年三省言役法尚未就緒帝曰苐行元</hi>
<hi>豐舊制而減去寛剰錢百姓有何不便邪詔復免役法所敷寛剰錢不過一分</hi>　保正<hi>又曰保正副十</hi>
<hi>大保為一都保二百五十家内通選才勇物力最髙二人充應主一都盗賊煙火之事</hi>　戸長<hi>又曰</hi>
<hi>催一都人戸夏秋二稅大保長願兼戸長者輪催納稅租此係南宋以後差役之法</hi>　批朱<hi>又曰已充</hi>
<hi>役者謂之批朱</hi>　白脚<hi>又曰未充役/者謂之白脚</hi>　物力<hi>又曰役起於物力物力有升降升降</hi>
<hi>不殽則役法公是以紹興以來講究推割推排之制最詳</hi>　義役<hi>又曰乾道五年處州松陽縣首倡義</hi>
<hi>役衆出田榖助役戸輪充守臣范成大嘉其風義為易鄉名</hi>　科差條例<hi>元世祖中統元年定</hi>
<pb n="KR3k0055_WYG_138-57a"/>
<hi>科差條例即絲料包銀之制也</hi>　至元新格<hi>至元二十八年以至元新格定科差法諸差稅皆司</hi>
<hi>縣正官監視人吏置局均科夫役皆先富强後貧弱貧富均者先多丁後少丁</hi>　因賦定役<hi>眀初</hi>
<hi>因賦定役毎十年大造黄冊分豁上中下三等差役照册僉定之凡各處賦役必驗丁糧多寡產業厚薄以均</hi>
<hi>其力</hi>　編審均徭<hi>𢎞治元年令各處編審均徭查照嵗額差使於該年均徭人戸丁糧有力之家</hi>
<hi>止編本等差役不許分外加増餘剰銀兩貧難下戸并逃亡之數聴其空閑不許徴銀及額外科差</hi>　原<lb/>
役使不均<hi>北山刺幽王役使不均也勞於從事不得終養於父母也</hi>　東人<hi>東人之子職勞</hi>
<hi>不來西人之子粲粲衣服</hi>　持更<hi>晉劉𢎞為荆州常夜起聞城上持更者歎聲甚苦呼省之蓋一兵年</hi>
<hi>老羸疾無襦乃讁主者遂給韋袍複帽</hi>　椎氷<hi>詳流/亡</hi>　不均<hi>不患寡而患不均</hi>
<pb n="KR3k0055_WYG_138-57b"/>
不平<hi>詩不平謂何</hi>　或宴宴居息　或盡瘁國事<hi>白帖</hi>　増影<lb/>
占<hi>宋乾興時臣僚上言徭役影占之害</hi>　偏重<hi>三司使韓絳言乞委侍從臺省官集議考驗古制裁</hi>
<hi>定使役力無偏重之患治平間役法之議始此</hi>　中上戸多而下戸少<hi>侍御史劉摯言</hi>
<hi>自助役法行務欲敷配錢數故所在臨時肆意升補下戸入中中戸入上今天下往往中上戸多而下戸少</hi>
　富者自寛而窮者困<hi>詳上並文獻通考</hi>
　　土功<hi>不時</hi>　<hi>勞苦附</hi>
原經靈臺<hi>詩曰經始勿亟庻民子來言文王始經營靈臺也衆人自以子義樂來而為之</hi>　築<lb/>
傅巖<hi>說築傅巖之野</hi>　度功<hi>書曰荒度土功注/荒大也大度土功</hi>　廵役<hi>方役之事則廵</hi>
<pb n="KR3k0055_WYG_138-58a"/>
<hi>行也</hi>　興事<hi>興事任力用人必/順注順天時也</hi>　廵功<hi>傳曰宋城華元為植廵功</hi>　揆<lb/>
日<hi>詩揆之以日</hi>　從時<hi>左傳凡啓塞從時門戸道路謂之啓城郭墻塹謂之塞皆啓閉之急不可</hi>
<hi>一日闕墮壊時而理之</hi>　比居<hi>周禮職政/役以比居</hi>　土國<hi>詩土國城漕注役土功於國也</hi>
　道使<hi>順作時事以道使人禮</hi>　時使<hi>使民/以時</hi>　稱畚築<hi>令尹薳艾獵城沂量</hi>
<hi>功命田分財用平版幹稱畚築程土功議逺邇略基趾具餱糧薳艾獵孫叔敖也</hi>　栽版幹<hi>十月</hi>
<hi>庚寅栽注栽設版築</hi>　築城郭　造宫室<hi>月令/孟冬</hi>　城諸防<hi>傳曰城諸及防</hi>
<hi>時也</hi>　築郎囿<hi>冬築郎囿書時也雖未及時而農事畢可以成故曰書時也</hi>　百堵皆<lb/>
作<hi>詩</hi>　三旬而成<hi>薳艾獵城沂事三旬而成不愆於素注不失本計之期</hi>　量事<lb/>
<pb n="KR3k0055_WYG_138-58b"/>
有期<hi>士彌牟營成周計丈數揣髙卑仞溝洫物土宜議逺邇量事有期計徒庸慮財用賦文注刃城尺度</hi>
　土事無作<hi>月令</hi>　地氣沮洩<hi>謂發天/地之房</hi>　客土疏惡<hi>漢成帝詔</hi>
<hi>言解萬年作昌陵五年未成客土疏惡言取他處土為客土</hi>　龍見戒事<hi>夫土功龍見畢務戒</hi>
<hi>事龍見九日農務畢始戒以土功之事</hi>　火見致用<hi>火見而致用致築作之物也</hi>　水<lb/>
昏正而栽<hi>十一月也樹版幹而興作</hi>　日南至而畢<hi>日南至微陽作動故土功息也</hi>
<hi>白帖</hi>　増宫中興作太甚<hi>唐書曰敬宗時薛廷老為御史嘗與舒元褒李漢入閣論奏綱</hi>
<hi>紀寖壊姦邪放肆帝厲語曰更奏何事元褒曰宫中興作太甚帝變色曰興作何所元褒不能對廷老曰見外</hi>
<hi>輦材瓦絶多知有所營耳帝曰已喻</hi>　王府不得役民<hi>續文獻通考金世宗大定九年尚書</hi>
<pb n="KR3k0055_WYG_138-59a"/>
<hi>省奏越王永中隋王永功二府有所興作宜發役夫上曰朕見宫中竹有枯瘁者欲令更植恐勞人而止二王</hi>
<hi>府各有引從人力何得更役百姓爾等但以例為請海陵横役無度可盡為例耶自今在都浮役久為例者仍</hi>
<hi>舊餘並官給傭直重者奏聞</hi>　計庸受粟<hi>唐書曰徐申為韶州刺史韶自兵興以來刺史以縣</hi>
<hi>為治署而令丞雜處民閻申按公田之廢者募人假牛犂墾發以所收半畀之田久不治故肥羙嵗入凡三萬</hi>
<hi>斛諸工計庸受粟乃徙治故州未㡬邑閈如初創</hi>　度力輸芻<hi>宋史曰范諷通判鄆州詔塞决</hi>
<hi>河州募民入芻楗而城邑與農戸等諷曰貧富不同而輕重相若農民必大困且詔書使度民力今則均取之</hi>
<hi>此有司之悮也即改符使富人輸三之二因請下諸州以鄆為率朝廷從其言</hi>　役丁二百萬<lb/>
<hi>文獻通考曰隋煬帝建洛邑每月役丁二百萬人導洛河及淮北通涿郡築長城東西千餘里皆徴百萬餘人</hi>
<pb n="KR3k0055_WYG_138-59b"/>
<hi>丁男不充以婦女充役</hi>　督役數千人<hi>唐書曰韓滉築石頭城自京口至玉山脩塢壁起建</hi>
<hi>業抵京峴樓雉相望以為朝廷有永嘉南幸之事置舘第數百於石頭城穿井皆百尺命偏将丘涔督役日數</hi>
<hi>千人涔虐用其衆</hi>　懲惰卒<hi>宋史曰趙昌言知天雄軍屬澶州河决漲溢浸府城昌言籍府兵負</hi>
<hi>土増堤數不及千乃索禁卒佐役皆偃蹇不進昌言怒曰府城将墊人民且溺汝等食厚禄欲坐觀邪不從命</hi>
<hi>者斬衆股栗赴役不浹旬城完太宗手詔褒之</hi>　械大豪<hi>又曰陳恕知大名府時北師入宼詔増城</hi>
<hi>隍其器用取於民者不時集恕立擒府中大豪一人将斬之宗族號愬賔佐競前請救大豪叩頭流血請翌日</hi>
<hi>集事違期甘死恕令械之以狥民皆恐栗無敢後期者數日功就</hi>　見丁無㡬<hi>合璧事𩔖曰唐</hi>
<hi>太宗将修洛陽宫戴胄言司農將作見丁無㡬大亂之後戸口單破一人就役舉室捐業</hi>　寛以嵗<lb/>
<pb n="KR3k0055_WYG_138-60a"/>
月<hi>宋史曰陳薦為河北都轉運使河决棗彊水官議於恩冀深瀛之間築堤三百六十里期一月就功役夫</hi>
<hi>八萬薦曰河未能為數州害民力方困願以嵗月為之</hi>　浚汴河<hi>又曰張方平上言國家都陳留</hi>
<hi>漕運以汴為主汴帶引淮江利盡南海天聖以前嵗調民浚之故水行地中其後淺妄者争言裁減役費汴日</hi>
<hi>以塞乃畫上十四䇿富弼讀其奏漏下十刻帝稱善弼曰此國計大本非常奏也悉如其議而行之</hi>　濬<lb/>
㑹通<hi>獻徴録曰㑹通者即元之故河也元漕運江南糧有二一由海道一自東平州安民山開河北至臨</hi>
<hi>清名㑹通河眀洪武間㑹通河遂淤永樂九年命宋禮等發山東六郡丁夫十餘萬開濬㑹通河故道河成</hi>
　原役徒<hi>官庀役徒</hi>　人徒<hi>役/</hi>　勞力<hi>小人勞力</hi>　服勤　稽事<lb/>
<hi>稽其功事</hi>　屬役　恱以使人　敺以就役　民不告勞<lb/>
<pb n="KR3k0055_WYG_138-60b"/>
事無愆素　功惟勿亟　人則忘憂　雖用千夫之役<lb/>
　終資一簣之功　不時奸時<hi>以動</hi>　動怨<hi>作事不成則怨讟動於人</hi>
　城郎勦民<hi>傳曰夏城郎書不時也速成勦人季平子欲城郎叔孫昭子曰焉得速成其以勦民</hi>
　築臺妨農<hi>宋皇國父為平公築臺妨於農收子罕請俟農功之畢公不許築者歌曰澤門之晳</hi>
<hi>實興我役注國父白而居澤門也邑中之黔實慰我心注子罕黒而居邑中也子罕聞之親執朴以行築者而</hi>
<hi>抶其不勉者曰君為一臺而不速成何以為役謳者乃止注子罕分謗也白帖</hi>　増盛夏工程<lb/>
嚴促<hi>唐書曰睿宗時造金仙玉真觀雖盛夏工程嚴促魏知古曰為公主造觀将以樹功祈福而乖人事</hi>
<hi>違天時起無用之作崇不急之務</hi>　方春不可興工<hi>又曰楊炎欲城原州詔中使問状叚</hi>
<pb n="KR3k0055_WYG_138-61a"/>
<hi>秀實言方春不可興工請須農隙炎謂沮已遂召為司農卿</hi>　日誦論語<hi>宋史曰李沆為相嘗</hi>
<hi>讀論語或問之曰沆為宰相如論語中節用而愛人使民以時尚未能行聖人之言終身誦之可也</hi>　妨<lb/>
時勦人<hi>唐書曰代宗為太后營章敬寺髙郢以白衣上書諌曰悉力追孝誠為有益妨時勦人不得無</hi>
<hi>損</hi>　役非其時<hi>又曰文宗時李石奏咸陽令韓遼治興城渠渠起咸陽抵潼關三百里無輸輓</hi>
<hi>勞李固言曰然恐役非其時奈何帝曰茍利於人朕奚慮哉</hi>　非時役民<hi>元史曰董文用為江</hi>
<hi>淮行省參政行省長官素貴多傲文用侃侃無所遷就有以帝命建佛塔於宋故宫者有司奉行甚急天大雨</hi>
<hi>雪入山伐木死者數百人猶欲并建大寺文用謂其人曰非時役民民不堪矣少徐徐如何長官曰參政奈何</hi>
<hi>格上命邪文用曰今日之困民力而失民心者豈上意邪其人意沮遂稍寛其期</hi>　原孟春無<lb/>
<pb n="KR3k0055_WYG_138-61b"/>
聚人衆<hi>妨農事也月令</hi>　孟夏無起土功<hi>不可以動衆</hi>　茍乖龍見<lb/>
之期　則起人疲之怨　梁好土功罷人以潰　宋妨<lb/>
農事築者用謳　使人以道則㒺告勞　作事不時必<lb/>
聞胥怨　勞苦劬勞<hi>慘慘劬勞</hi>　怨讟<hi>並/作</hi>　不敢告<hi>詩不敢告勞</hi>
　亦可息<hi>哀我癉人亦可息也</hi>　胡轉予恤<hi>詩胡轉予於恤</hi>　莫知我勩<lb/>
<hi>勩勞也</hi>　形民之力<hi>左傳形民之力而無醉飽之心注形民之力而使之去其醉飽過盈之心</hi>
　老者之事<hi>禮曰凡使人任老者之事食壮者之食</hi>　梁伯好土功<hi>亟城而弗</hi>
<hi>處民罷而弗堪梁亡不書其主自取之也以梁伯好土功故也</hi>　夏王遏衆力<hi>夏王率遏衆力</hi>
<pb n="KR3k0055_WYG_138-62a"/>
<hi>遏絶也白帖</hi>　増人力告敝<hi>唐書曰太宗營髙祖山陵程役峻暴人力告敝虞世南諌曰漢</hi>
<hi>家即位之初便營陵墓近者十餘嵗逺者五十年今以數日之程課數十年之事其於人力不亦勞矣</hi>
民苦其役<hi>宋史曰鄭文寳至賀蘭山下見唐室營田舊制建議興復清逺據積石嶺去靈環皆三四</hi>
<hi>百里素無水泉文寳發民負水數百里外留屯幾千人地瀉鹵樹皆立枯西民甚苦其役城之不能守卒為山</hi>
<hi>水所壊</hi>　關中勞敝尤甚<hi>唐書魏徴疏曰比者疲於徭役關中之人勞敝尤甚雜匠當下</hi>
<hi>顧而不遣正兵番上復别驅任</hi>　疲羸尤堪軫恤<hi>宋史曰太宗時進兵靈夏戸部使張鎰乗</hi>
<hi>傳往環州與李繼隆議䕶送芻糧入靈州及還上疏曰關輔之民數年以來并有科役畜産蕩盡愁苦怨歎充</hi>
<hi>塞路岐自春徂冬曾無暫息顧此疲羸尢堪軫恤今若復有差率益致流亡縱令驅廹必致撓潰</hi>　撫<lb/>
<pb n="KR3k0055_WYG_138-62b"/>
之猶恐其擾<hi>唐書曰崔郾治虢以寛經月不笞一人曰陕土瘠而民勞吾撫之不暇猶恐其擾</hi>
　未可以力役傷<hi>宋史曰元祐初朝廷起囘河之議未决而開河之役遽興温詔言河朔秋</hi>
<hi>潦水滛為災民人流徙謂宜安之未可以力役傷也</hi>　原恤隠　息肩　事充力<lb/>
竭　事勤民怨　盍思凋敝　敢憚劬勞　辱在泥塗<lb/>
　保其筋民　荒度土功　斬艾民力　勦民實難<lb/>
無城猶可　民力凋盡　民力不堪　役徒㡬盡　庶<lb/>
人疲敝　民不罷勞　請解吾人之愠　無興代役之<lb/>
禮　以為草芥茍不恤於人疲　雖有金湯亦何憂於<lb/>
<pb n="KR3k0055_WYG_138-63a"/>
魚爛<hi>白帖</hi>
　　開鑿<lb/>
原羙哉<hi>劉子謂趙孟曰羙哉禹功吾子盍逺績禹功而庀民乎</hi>　逺矣<hi>禹成厥功逺矣</hi>
樂成<hi>民可樂成難與慮始</hi>　受賜<hi>民到於今/受其賜</hi>　庀徒<hi>量功戒事命曰庀徒</hi>
刋木<hi>書隨山刋木白帖</hi>　増民皆饒足<hi>魏西門豹為鄴令發民鑿十二渠民得水利皆</hi>
<hi>饒足</hi>　渠號富民<hi>山堂肆考曰隋郭衍為行軍總管文帝令率水工引渭水經大興城北東至潼</hi>
<hi>關漕運四百餘里名曰冨民渠</hi>　鑿潭滻水<hi>唐書曰韋堅於滻水望春樓下鑿為潭以通漕二年</hi>
<hi>而成帝為升樓詔羣臣臨觀蠲役人一年賦</hi>　疏鑿淮揚<hi>獻徴録曰永樂開濬㑹通河成而平</hi>
<pb n="KR3k0055_WYG_138-63b"/>
<hi>江伯陳瑄亦疏鑿淮揚一帶南北遂通也</hi>　原開物之智　濟時之功　茍<lb/>
未僝功　豈無胥怨　智能慮逺　愚可樂成<hi>白帖</hi>
　　復除<lb/>
原南頓<hi>後漢光武過南頓復田租一嵗父老固請十年帝曰安敢逺期十年父老曰陛下惜耳因大笑</hi>
<hi>復増一年也</hi>　潁川<hi>魏志文帝復潁/川一年田租</hi>　車馬<hi>武令民有車騎馬一匹復甲卒</hi>
<hi>三人勸人養馬也</hi>　耕織<hi>史衛鞅變法民戮力本業耕織致粟帛多者復其身末利舉以為收孥</hi>
　貞婦<hi>平帝時復貞婦鄉一人</hi>　五女<hi>晉武帝以将士應娶者多家有五女給復</hi>　買<lb/>
復<hi>食貨志武帝時兵革數動民多買復及五大夫長以次徴發之士益鮮也</hi>　請復<hi>常山三老上言</hi>
<pb n="KR3k0055_WYG_138-64a"/>
<hi>上生元吉民願䝉優復</hi>　關内侯<hi>鄭元云貴者謂若今宗室及關内侯皆復除也</hi>　諸侯<lb/>
子<hi>髙帝詔曰諸侯子在關中復十二嵗歸者半之</hi>　復沛請豐<hi>又曰以沛為朕湯沐邑復其民</hi>
<hi>父老請曰沛已蒙復豐未䝉上曰豐極不忘也特以其雍齒反吾故遂并復豐也</hi>　復身及戸<lb/>
<hi>又髙帝詔非士大夫已下皆復其身及户勿事注復其身及戸内無徭役</hi>　司徒稽舎<hi>小司徒稽</hi>
<hi>夫家九比之數以辨貴賤老幼廢疾凡征役之施舎注舎謂復不給徭役也</hi>　漢武詔復<hi>漢武</hi>
<hi>帝詔八十復二笇復二口之笇也九十者復甲卒九十者復身末利不與革車之式</hi>　平城吏卒<lb/>
<hi>又髙帝詔吏卒從事至平城及守城邑者皆復終身勿事</hi>　魏氏武卒<hi>刑法志魏氏武卒衣三屬</hi>
<hi>甲操十二石弩負矢五十置戈其上胄帶劒贏三日之糧日中而趨百里中試者復其戸利其田宅白帖</hi>
<pb n="KR3k0055_WYG_138-64b"/>
増舎役<hi>舎役除不收役事也周制所舎者國中貴者賢者能者服公事者老者疾者皆舍</hi>　不<lb/>
征<hi>禮記不征其徭役升於司徒者不征於郷升於學者不征於司徒</hi>　不從政<hi>政力政城道之</hi>
<hi>役也王制五十不從力政八十者一子不從政九十者其家不從政廢疾非人不養者一人不從政父母之喪</hi>
<hi>三年不從政齊衰大功之喪三月不從政将徙於諸侯三月不從政自諸侯來徙家期不從政</hi>　無力<lb/>
政<hi>周禮均人凶札則無力政</hi>　終身復<hi>漢書漢髙祖令從軍至平城及守城邑者皆復終身勿事</hi>
<hi>豐人及士卒徙入關中者皆復終身</hi>　復數年<hi>又曰元帝好儒能通一經者復數年更為設員千人</hi>
　周除征役　漢除賦稅<hi>馬端臨論曰按周官及禮記所載周家復除之法除其征</hi>
<hi>役而已至漢則并賦稅除之</hi>　給蠲符　遣蠲使<hi>唐書曰眀皇初立凡蠲徭役者給蠲</hi>
<pb n="KR3k0055_WYG_138-65a"/>
<hi>符以流外及九品京官為蠲使嵗再遣之</hi>　放遣諸生<hi>文獻通考曰王褒門人為本縣所役求褒</hi>
<hi>為屬褒曰卿學不足以庇身吾徳薄不足以䕃卿屬之何益乃歩擔乾飯兒負鹽䜴門徒從者千餘人安丘令</hi>
<hi>以為見已整衣出迎之於門褒乃下道至土牛傍磬折而立云門生為縣所役故來送别執手涕泣令即放遣</hi>
<hi>門生</hi>　免排門夫<hi>又曰唐白履中召拜朝散大夫乞還吴競謂之曰子素貧不霑斗米匹帛雖得</hi>
<hi>五品何益履中曰往者軍興家取排門夫吾以讀書縣為免今終身髙卧寛徭役豈易得哉</hi>　廟戸<lb/>
給復<hi>元史曰至元間王磐定孔子廟如歴代給民百戸以供灑埽復其家時尚書省以括戸之故欲收為</hi>
<hi>民磐言廟戸百家嵗鈔僅比六品官俸耳聖朝疆宇萬里財賦嵗億萬計豈愛一六品官俸不以待孔子哉</hi>
　儒士給復<hi>又憲宗為皇子鎮西京時儒者皆隸役髙智耀謁藩邸言儒者給復已久一旦與厮</hi>
<pb n="KR3k0055_WYG_138-65b"/>
<hi>養同役非便請除之從其言及即位智耀入見言儒者所學尭舜禹湯文武之道自古有國家者用之則治不</hi>
<hi>用則否養成其材将以資其用也宜蠲免徭役以教育之帝曰善前此未有以是告朕者詔復海内儒士徭役</hi>
　　重斂<lb/>
原田賦<hi>季孫欲作田賦訪仲尼仲尼曰斂從其薄事舉其中如是丘亦足矣若不度於禮則雖丘賦将</hi>
<hi>不足也</hi>　丘甲<hi>魯成公作丘/甲詳賦稅</hi>　稅畝<hi>公田之法十取一今又履其餘畝十取二</hi>
<hi>故哀公云二吾猶不足是稅畝也</hi>　過藉<hi>傳榖出不過藉以豐財也注藉借也周禮人耕百畝公取</hi>
<hi>十畝借人力治之而稅不過此</hi>　事充<hi>公叔務民曰/事充役重</hi>　政重<hi>稅重</hi>　倍征<lb/>
<hi>敝政</hi>　悉索<hi>悉盡也/索求也</hi>　暴征<hi>暴虐以/征稅之</hi>　厚斂<hi>齊晏平仲曰公厚斂焉陳</hi>
<pb n="KR3k0055_WYG_138-66a"/>
<hi>氏厚施民歸之</hi>　碩䑕刺<hi>國人刺其君重斂蠶食於民貪而畏人若大䑕也</hi>　鳴鼓攻<lb/>
<hi>季氏富於周公冉求為之聚斂子曰小子鳴鼔而攻之可也</hi>　二千算一<hi>光武時賈人末作稽</hi>
<hi>積諸物雖物無市籍各以其物自占率錢二千而一笇也</hi>　三分稅二<hi>秦人收太半之賦三分稅</hi>
<hi>二分也</hi>　浚我以生<hi>浚取/也</hi>　多稅以饑<hi>老子曰民之饑以其上食稅之多是</hi>
<hi>以饑</hi>　子産丘賦<hi>鄭子産作丘賦如魯丘甲國人謗之</hi>　武帝笇緡　晉靈<lb/>
厚斂<hi>厚斂雕墻晉靈公不君也</hi>　子産爭承<hi>貢賦/之事</hi>　竭耗靡敝<hi>賦稅極也</hi>
　誅求無時　取怨於下<hi>無為天子取怨於下</hi>　作法於貪　桀<lb/>
之將亡率割於夏邑<hi>書夏王率割夏邑謂相率割利於都邑謂桀之賦斂重也</hi>　紂<lb/>
<pb n="KR3k0055_WYG_138-66b"/>
之欲喪讐斂於殷人<hi>書商紂讐斂召敵言厚斂取怨於殷人也白帖</hi>　増竭澤<lb/>
<hi>舊唐書曰憲宗時李渤言聚斂之臣割下媚上惟思竭澤不慮無魚</hi>　養羸<hi>杜佑通典曰重斂則多養</hi>
<hi>羸而國貧</hi>　賦重役勤<hi>又曰元魏之亂周齊分據暴君慢吏賦重役勤</hi>　急征横斂<lb/>
<hi>宋史張方平曰今二稅之外諸色沿納雜料之𩔖大約出於五代之季急徴横斂因而著籍遂以為常</hi>
籍外加徴<hi>唐書曰宇文融為括田勸農使戸部侍郎楊瑒以為籍外加徴百姓困敝得不償失</hi>
無名之獻<hi>又曰殷侑徙天平節度使以餉軍有贏當上送官乃裁經費嵗月錢十五萬緡粟五萬石</hi>
<hi>歸有司御史大夫温造劾侑擅斂民為無名之獻詔以庾承宣代之</hi>　旬輸月送<hi>徳宗時河南山</hi>
<hi>東荆襄科斂凡數百名旬輸月送無有休息楊炎疾其敝</hi>　家至日取<hi>合璧事𩔖曰吳越錢鏐世</hi>
<pb n="KR3k0055_WYG_138-67a"/>
<hi>常重斂其民以事奢僭下至雞魚卵鷇必家至而日取每笞一人以責其負則諸案吏各持簿列於庭凡一簿</hi>
<hi>所負唱其多寡量為笞數少者猶責數十多者至笞百餘人不堪其苦</hi>　鹽米䕠米<hi>吴徐知誥</hi>
<hi>用歙人汪台符百策括定田賦毎正苗一斛别輸三斗官授鹽二斤謂之鹽米入倉則有䕠米  江南野史李</hi>
<hi>先主世括定田産自正斛上别輸三斗於官廩受鹽二斤謂之鹽米百姓便之及周世宗克淮南鹽貨遂艱官</hi>
<hi>無可支至今輸之猶有定制漕按鹽䕠米為南唐横賦藝祖平南唐首命樊知古将  江南訪求民瘼而樊非</hi>
<hi>其人訖不能建明蠲除蓋南唐正賦之外所取不一宋因名之曰㳂納鹽䕠米其一也</hi>　省耗省<lb/>
陌<hi>漢隠帝時三司使王章聚斂刻急舊制田稅每斛更輸二升謂之雀䑕耗章始令更輸二斗謂之省耗舊</hi>
<hi>錢出入皆以八十為陌章始令入者八十出者七十七謂之省陌</hi>　賦分為三<hi>自唐憲宗分天</hi>
<pb n="KR3k0055_WYG_138-67b"/>
<hi>下之賦為三一曰上供二曰送使三曰留州宋承唐法然自南渡以來朝廷之經費日夥則不免於上供之外</hi>
<hi>别立名色以取之州郡如經總制月樁錢之𩔖是也州郡之事力有限則不免於常賦之外别立名色以取之</hi>
<hi>百姓如斛靣米頭子錢之𩔖是也</hi>　嵗取其十<hi>文獻通考曰嘗謂唐之庸錢楊炎已均入二稅</hi>
<hi>而後世差役復不免焉是力役之征既取其二也宋朝王安石令民輸錢以免役而紹興以後所謂耆戸長保</hi>
<hi>正雇錢復不給焉是取其三也合丁錢而論之力役之征盖取其四矣而一有邉事則免夫之令又不得免焉</hi>
<hi>是取其五也布縷之征有折稅有和預買川路有激賞而東南有丁絹是布縷之征三也榖粟之征有稅米有</hi>
<hi>義倉有和糴而斗面加耗之輸不與是榖粟之征亦三也通力役之徴而論之蓋用其十矣民安得不困乎</hi>
　小民以為稅重<hi>續文獻通考曰金世宗大定十一年尚書省奏天下倉廩貯粟二千七十</hi>
<pb n="KR3k0055_WYG_138-68a"/>
<hi>九萬餘石上曰朕聞國無九年之蓄則國非其國朕是以括天下之田以均其賦嵗九百萬石自經費七百萬</hi>
<hi>石外二百萬石又為水旱之所蠲免及賑貸之用餘纔百萬石而小民以為稅重小臣沽民譽亦多議之皆不</hi>
<hi>慮國家緩急之備</hi>　一言而折聚斂<hi>元史曰至元時中書右丞盧世榮以貨利得幸乃建</hi>
<hi>議曰我立法治財視常嵗當倍增而民不擾也詔下㑹議人無敢言者董文用曰此錢取於右丞之家乎将取</hi>
<hi>之於民耶取於右丞之家則不敢知若取諸民則有說矣牧羊者嵗常两剪其毛今牧人日剪其毛而獻之則</hi>
<hi>主者固恱其得毛之多矣然而羊無以避寒熱即死且盡毛又安可得哉民財亦有限取之以時猶懼其傷殘</hi>
<hi>也今盡刻剥無遺猶有百姓乎世榮不能對議者出皆謝文用曰君以一言折聚斂之臣而厚邦本真仁人之</hi>
<hi>言哉</hi>　原政煩賦重　財匱人怨　下若不足　上將疇<lb/>
<pb n="KR3k0055_WYG_138-68b"/>
依　政先圗大　事貴舉中　茍以利之為利　豈曰<lb/>
人而愛人　不能事舉其中　誠恐弊歸於下　陳聚<lb/>
斂之謀利將茍得　行誅求之政弊將若何　出二三<lb/>
之令吾誰適從　過什一之征君孰與足　雖國用而<lb/>
暫足所獲㡬何　茍民罷而不堪其傷多矣<hi>白帖</hi>　増稻<lb/>
苗未生而和糴　桑葉未吐而和買<hi>仁宗時俞獻卿言</hi>　因天<lb/>
下之力以生天下之財　因天下之財以供天下之費<lb/>
<hi>王安石言</hi>　善理財者不過頭㑹箕斂　設法奪民其害甚<lb/>
<pb n="KR3k0055_WYG_138-69a"/>
　於加賦<hi>司馬光言</hi>　勸農之志今變而為煩擾　均役之意<lb/>
　今倚以為聚斂<hi>劉摯言</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_138-69b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷一百三十三<lb/>
</p>
<p>
</p>
  </div>
</body>
</text>
</TEI>
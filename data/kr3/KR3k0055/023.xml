<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_023-1a"/>
　欽定四庫全書<lb/>
御定淵鑑類函卷十八<lb/>
　　歲時部七<hi>二月八日月花朝清明  三  三日</hi>　<hi>社月寒食四  八日</hi>
　　　二月八日<lb/>
　原飛鳯　盤龍<hi>壽陽記梁陳典曰二月八日行城樂歌曰皎鏡壽陽宫四面起香風樓形若飛</hi>
　<hi>鳯城勢似盤龍</hi>　釋氏下生之日<hi>歲時記云二月八日釋氏下生之日</hi>迦文成道<lb/>
　之時<hi>信捨之家建八關齋戒車輪寶蓋七變八會之燈故云二月八日平旦執香花繞城一匝謂之行城</hi>
　<hi>也</hi>　繞城遊一匝之行<hi>本願經曰二月八日夜半太子被馬當出天使鬼神牽馬足出</hi>
<pb n="KR3k0055_WYG_023-1b"/>
　<hi>至走王内則行城中矣</hi>在家守八關之誡<hi>阿那云二月八日當行八闗之戒文佛經云菩</hi>
　<hi>薩此日當行八闗之齋戒</hi>　増芳春節<hi>道經云二月八/日為芳春節</hi>芳春齋<hi>天寶經云</hi>
　<hi>八日宜脩齋</hi>
　　　花朝一<lb/>
　増提要録云唐以二月十五為花朝　風土記云浙江<lb/>
　風俗言春序正中百花競放乃遊賞之時花朝月夕世<lb/>
　所常言宋條制守土官于花朝日出郊勸農<lb/>
　　　花朝二<lb/>
<pb n="KR3k0055_WYG_023-2a"/>
増撲蝶　鬻蠶<hi>誠齋詩話云唐以花朝為撲蝶會因統略云蜀人二月望日鬻蠶器于市  作</hi>
<hi>樂縱觀謂之蠶市</hi>　勸農　賜詩<hi>上詳花朝一賜宣徳二年御製花朝詩  尚書裵本</hi>
　　社一<lb/>
増詩經曰以社以方我田既臧農夫之慶琴瑟擊鼓以<lb/>
迓田祖以祈甘雨以介我稷黍以穀我士女　原周禮<lb/>
肆師職曰社之日涖卜來歲之稼鄭注云為取地財也<lb/>
　禮記月令云擇元日命民社鄭注云春事興故祀之<lb/>
以祈農祥元日謂近春分前後戊日元吉也　增孝經<lb/>
<pb n="KR3k0055_WYG_023-2b"/>
緯曰社土地之主也土地闊不可盡祭故封土為社以<lb/>
報功也<lb/>
　　社二<lb/>
原風俗通曰謹按左傳共工之子曰勾龍佐顓頊能平<lb/>
九土為后土故封為上公祀以為社神也　增西京雜<lb/>
記云髙祖少時常祭枌榆之社及移新豐亦還立焉<lb/>
原漢書曰陳平既娶張氏女資用益饒遊道日廣里中<lb/>
社平為之宰分肉食甚均里父老曰善陳孺子之為宰<lb/>
<pb n="KR3k0055_WYG_023-3a"/>
平曰嗟乎使平得宰天下亦如此肉矣　魏志曰王修<lb/>
年七歲喪母母以社日亡來歲鄰里社修感念母悲哀<lb/>
鄰里聞之為之罷社　武陵先賢傳曰潘京為州辟進<lb/>
謁值社會因得見次及探得不孝刺史問曰辟士為不<lb/>
孝耶京舉版答曰今為忠臣不得復為孝子其機辯如<lb/>
此　魏臺訪議曰帝問何用未社丑臘王肅對曰魏土<lb/>
也土畏木丑之明日便寅寅木也故以丑臘土成于未<lb/>
故于歲始未社也　增世說云阮修字宣子伐社樹有<lb/>
<pb n="KR3k0055_WYG_023-3b"/>
人止之宣子曰社而為樹伐樹則社亡樹而為社伐樹<lb/>
則社移矣　通志圖經曰董龍盩厔人家貧與里人共<lb/>
祀社衆買牲牢龍撰文以祭祭畢分胙久之衆不平逐<lb/>
出龍龍造泥飯以祭祭畢泣于樹下將焚文有白鼠銜<lb/>
文入地穴掘之獲白金一斗龍不自私率衆首官縣令<lb/>
賢之奏聞旌表其閭曰義夫里遂名董龍社樹　北史<lb/>
曰李士謙字子約謐子也髫齔以孝聞伯父瑒稱為吾<lb/>
家顏子李氏宗黨豪盛每春秋二社必髙會極宴無不<lb/>
<pb n="KR3k0055_WYG_023-4a"/>
沈醉諠亂嘗集士謙所盛饌盈前而先為設黍謂羣從<lb/>
曰孔子稱黍為五穀之長荀卿亦云食先黍稷古人所<lb/>
尚寧可違乎少長肅然無敢弛惰退而相謂曰既見君<lb/>
子方覺吾徒之不徳也　原宗懍荆楚歲時記曰社日<lb/>
四鄰共結綜會社牲醪為屋于樹下先祭神然後共享<lb/>
其胙鄭氏云百家共一社今百家所立社綜即共立之<lb/>
社也　増提要録曰社公社母不食舊水故社日必有<lb/>
雨謂之社翁雨陸龜蒙詩云幾㸃社翁雨一番花信風<lb/>
<pb n="KR3k0055_WYG_023-4b"/>
　原佛經云世尊見殺牛羊以為社戒之云地獄滿塞<lb/>
正坐殺害汝等何以為社奉齋守戒則獲福無量矣<lb/>
　　社三<lb/>
增報功　反始<hi>上詳社一以禮郊特牲社供粢盛所  報本反始也</hi>　治聾　扶<lb/>
醉<hi>俗傳社日喫酒治耳聾賈氏談録宋李昉為翰林學士月給内醞兵部李相濤小字社翁好滑稽嘗因春</hi>
<hi>社寄昉詩社翁今日没心情為乏治聾酒一缾惱亂玉堂將欲徧依稀廵到第三㕔  張蠙社日邨居詩鵝湖</hi>
<hi>山下稻梁肥㹠柵雞棲對掩扉桑柘影斜春社散家家扶得醉人歸</hi>　飲福　洽歡<hi>詩話大社</hi>
<hi>二祭多差近臣王岐公禹玉在兩禁二十年熙寜間為翰林學士復被差題詩於齋宮曰鄰雞未唱曉驂催又</hi>
<pb n="KR3k0055_WYG_023-5a"/>
<hi>向靈壇飲福杯自笑治聾知不足明年強健更重來  唐髙祖紀里閈立社用洽郷黨之歡</hi>　燒錢<lb/>
　鳴鼓<hi>范至能田園雜興社下燒錢鼔似雷日斜扶得醉人囘青枝滿地花狼藉知是兒孫鬭草來</hi>
<hi>梅聖俞和永叔詩玉卵不吞龍嗜肉燕子成兒去華屋老櫪半黃田鼓鳴樹下宰平誰似玉</hi>　楓林<lb/>
擊鼓　草岸解鞍<hi>唐劉禹錫送客詩楓林社日鼔茅屋午時雞王荆公喜此詩書於公第</hi>
<hi>社日古詞落日解鞍芳草岸花無人戴醉也無人管</hi>
　　社四<lb/>
增燕社<hi>古詞燕子來時春又到</hi>　卜稼<hi>詳社/一</hi>　嘗春酒<hi>杜田翁社日邀我嘗</hi>
<hi>春酒</hi>
<pb n="KR3k0055_WYG_023-5b"/>
　　社五<lb/>
原詩晉潘尼皇太子社詩曰太蔟協青陽履端發歲首<lb/>
孟月渉初旬吉日惟上酉我后邇天休設社祈遐耉<lb/>
李叔逹祠社詩曰升壇預結祀諾皁肅分司椒蘭平酒<lb/>
酌簠簋撤香萁　王廙春可樂曰吉辰兮上戊明靈兮<lb/>
惟社伯仲兮畢集祈祭兮樹下濯卵兮葅韭齧<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>兮擗<lb/>
鮓縹醪兮浮蟻交觴兮並坐氣和兮體適心怡兮志可<lb/>
　又曰良人祝社祥始告元華壇峻宇明蓋幢幡　増<lb/>
<pb n="KR3k0055_WYG_023-6a"/>
宋陸游社日詩曰太平處處是優場社日兒童喜欲狂<lb/>
且看參軍喚蒼鶻京都新禁舞亝郎　又社飲詩曰東<lb/>
作初占嗣歳宜蠶官又近乞靈時傾家釀酒無遺力倒<lb/>
社迎神盡及期先醉後醒驚老憊路長足蹇歎歸遲西<lb/>
邨漸過新塘近宿鳥歸飛已滿枝　元戴表元社日城<lb/>
南詩曰社日年年雨江花處處春漸成垂白老不見蹋<lb/>
青人榆柳邉聲雜龍蛇歳事新端來近城郭猶自厭風<lb/>
塵　郭鈺社日詩曰甲子頻書入短篇細推五戊卜春<lb/>
<pb n="KR3k0055_WYG_023-6b"/>
田讀書未有平戎䇿止酒聊輸祭社錢紅樹花穠春向<lb/>
晩畫橋柳暝雨如煙舊來歌舞今誰在燕子茅檐只自<lb/>
憐　明周子諒社日詩曰楓樹林邊雨脚斜兒童祈賽<lb/>
竟諠譁雞豚上戊家家酒鶯燕東風處處花野徑歸時<lb/>
扶醉客叢祠祭罷集神鴉瀕湖生意傷多潦預祝汙邪<lb/>
載滿車　石珤社日詩曰春風簾幙駐晴雲社酒杯深<lb/>
我對君燕子未來花不語緑蕪寒雀共斜曛　方太古<lb/>
社日出遊詩曰邨邨社鼓隔溪聞賽祀歸來客半醺水<lb/>
<pb n="KR3k0055_WYG_023-7a"/>
緩山舒逢日暖花明柳暗貌春分平田白洫流新雨絶<lb/>
壁青楓挂斷雲策杖提壺隨所適野夫何不可同羣<lb/>
原序晉嵇含社賦序曰社之在於世尚矣自天子至於<lb/>
庶人莫不咸用有漢卜日丙午魏氏釋用丁未至於大<lb/>
晉則社孟月之酉日各因其行運三代固有不同雖共<lb/>
奉社而莫議社之所由興也<lb/>
原祝文後漢蔡邕祝社文曰元正令午時惟嘉良乾坤<lb/>
交泰太蔟運陽乃祀社靈以祈福祥　晉傅𤣥祝社文<lb/>
<pb n="KR3k0055_WYG_023-7b"/>
曰社君自東百靈齊行翠蓋翩翩象輿琱箱王于進駕<lb/>
驂服調良　晉應碩祝社文曰元首肇建吉酉辰良五<lb/>
政敷惠四教初揚萬𩔖資新英穎擢章谷風滌歳日和<lb/>
時光命於嘉賓宴兹社箱敬饗社君休祚是將嘉殽綺<lb/>
錯白茅薦恭有肉如坻有酒如江社君既眷祗肅威容<lb/>
　　寒食一<lb/>
原周禮曰司烜氏仲春以木鐸修火禁于國中為季春<lb/>
將出火也<lb/>
<pb n="KR3k0055_WYG_023-8a"/>
　　寒食二<lb/>
原荆楚歲時記曰去冬節一百五日即有疾風甚雨謂<lb/>
之寒食<hi>據厯合在清明前二日亦有去冬至一百六日</hi>禁火三日<hi>琴操曰晉文公與介子綏</hi>
<hi>俱亡子綏割腓股以啖文公文公復國子綏獨無所得子綏作龍蛇之歌而隱文公求之不肯出乃燔左右木</hi>
<hi>子綏抱木而死文公哀之令人五月五日不得舉火又周舉移書及魏武明罰令陸翽鄴中記並云寒食斷火</hi>
<hi>起于子推琴操所云子綏綏即推也又云五月五日與今有異皆因流俗所傳據左傳及史記並無介子推被</hi>
<hi>焚之事案周禮司烜氏修火禁于國中注云為季春將出火也今寒食准節氣是仲春之末清明是三月之初</hi>
<hi>然則禁火蓋周之舊制不因子推也</hi>造餳大麥粥<hi>玉燭寶典曰今人悉為大麥粥研杏仁為酪引</hi>
<pb n="KR3k0055_WYG_023-8b"/>
<hi>餳沃之孫楚祭子推文云黍飯一盤醴酪二盂是其事</hi>鬭雞鎪雞子鬭雞子<hi>玉燭寶典</hi>
<hi>曰此節城市猶多鬭鷄卵之戲左傳有季郈鬭雞其來逺矣古之豪家食稱畫卵今代猶染藍茜雜色仍加雕</hi>
<hi>鏤逓相餉遺或置盤爼管子曰雕卵熟斲之所以發積藏散萬物張衡南都賦曰春卵夏筍秋韭冬菁便是補</hi>
<hi>益滋味其鬭卵則莫知所出董仲舒書云心如宿卵為體内藏以據其剛髣髴鬭理也</hi>打毬<hi>劉向别録</hi>
<hi>曰蹴踘黃帝所造本兵勢也或云起于戰國案鞠與毬同古人蹋蹴以為戲</hi>　范曄後漢書<lb/>
曰周舉遷并州刺史太原一郡舊俗以介子推焚骸有<lb/>
龍忌之禁至其月咸言神靈不樂舉火移書于子推廟<lb/>
云春中寒食一月老小不堪今則三日而已　周斐先<lb/>
<pb n="KR3k0055_WYG_023-9a"/>
賢傳曰太原舊俗云介子推焚骸一月寒食莫敢煙爨<lb/>
　陸翽鄴中記云并州俗冬至後百五日為介子推斷<lb/>
火冷食三日作乾粥今之糗是也　又曰寒食三日作<lb/>
醴酪煑粳米及麥為酪擣杏仁煑作粥　魏書曰魏武<lb/>
帝明罰令曰聞太原上黨西河雁門冬至後百五日皆<lb/>
絶火寒食云為介子推且子胥沈江未有絶水之事今<lb/>
北方冱寒之地老少羸弱患將不堪令到人不得寒食<lb/>
若犯者家長半歲刑主吏百日刑令長奪一月俸　増<lb/>
<pb n="KR3k0055_WYG_023-9b"/>
唐書曰天寶二年諸陵常以寒食薦餳粥鷄毬雷車<lb/>
又曰開元敕寒食上墓禮經無文近代相傳寖以成俗<lb/>
宜許上墓同拜埽禮　天寶遺事曰天寶宮中至寒食<lb/>
節競築秋千令宮嬪輩戲笑以為宴樂帝呼為半仙之<lb/>
戲都中士民相與倣之　酉陽雜俎云寒食日賜侍臣<lb/>
帖綵毬繡草宣臺宴宰相用酴醿酒　西京雜記云寒<lb/>
食節内僕司車與諸軍使為繩橛之戲　金門歲節云<lb/>
寒食妝萬花輿煑桃花粥　柳宗元書云近世禮重拜<lb/>
<pb n="KR3k0055_WYG_023-10a"/>
埽今闕者四年每遇寒食北向長號以首頓地想田野<lb/>
道路士女徧滿皁𨽻庸匄皆得上父母坵壠馬醫夏畦<lb/>
之鬼無不受子孫追養者　五代史曰寒食野祭焚紙<lb/>
錢　古今藝術圖曰北方山戎寒食日用秋千為戲以<lb/>
習輕趫者<lb/>
　　寒食三<lb/>
原畫鴨　斃鳥<hi>俗雕畫鴨子以相餉白拾遺記云文公焚山求子推時有  鳥從煙中斃</hi>
内火　新煙<hi>傳以出内火注内藏也  謂出火也</hi>　餐盤　餳粥<hi>飲燒飯曰餐俗</hi>
<pb n="KR3k0055_WYG_023-10b"/>
<hi>以備斷火二下詳寒食</hi>　遺麥粥　祭酪盂<hi>齊魏收遺景元麥粥  下詳寒食二</hi>
一月寒食　三日斷火　禁火之辰　遊春之月　二<lb/>
三之月　百五之辰　介子推之遺風　魏武帝之舊<lb/>
令　禁其煙周之舊制　不斷火魏之新規　増潑火<lb/>
雨　賣餳天<hi>唐熊孺登詩東風潑火雨新休宋劉夢得詩話云為詩用僻字湏有來處  考功詩</hi>
<hi>馬上逢寒食春來不見餳嘗疑此餳字因讀毛詩鄭箋說吹簫處云即今賣餳人家物</hi>
　　寒食四<lb/>
増折柳<hi>歲時記江淮間寒食家家折柳揷門</hi>　熟食<hi>秦人呼寒食為熟食言不動煙火辦熟食</hi>
<pb n="KR3k0055_WYG_023-11a"/>
<hi>也杜詩幾年逢熟食萬里過清明</hi>　婪尾酒<hi>白樂天詩寒食三杯婪尾酒</hi>　百日節<lb/>
<hi>即寒食日</hi>　青精飯<hi>居人過寒食采楊桐葉染飯色青而有光食之資陽氣道家謂之青精乾石飢</hi>
　　寒食五<lb/>
原詩李崇嗣途中寒食詩曰普天皆滅燄匝地盡藏煙<lb/>
不知何處火來就客心然　宋之問途中寒食詩曰馬<lb/>
上逢寒食途中屬暮春可憐江浦望不見洛陽人　增<lb/>
又寒食江州滿塘驛詩曰去年上已洛橋邊今年寒食<lb/>
廬山曲遥憐鞏樹花應滿復見呉洲草新緑呉洲春草<lb/>
<pb n="KR3k0055_WYG_023-11b"/>
蘭杜芳感物思歸懷故鄉驛騎明朝發何處猿聲今夜<lb/>
斷君腸　又寒食陸渾别業詩曰洛陽城裏花如雪陸<lb/>
渾山中今始發旦别河橋楊柳風夕臥伊川桃李月伊<lb/>
川桃李正芳新寒食山中酒復春埜老不知堯舜力酣<lb/>
歌一曲太平人　原沈佺期嶺表寒食詩曰嶺外逢寒<lb/>
食春來不見餳洛中新甲子明日是清明　増王維寒<lb/>
食城東即事詩曰清溪一道穿桃李演漾緑蒲涵白芷<lb/>
溪上人家凡幾家落花半落東流水蹴踘屢過飛鳥上<lb/>
<pb n="KR3k0055_WYG_023-12a"/>
秋千競出垂楊裏少年分日作遨遊不用清明兼上已<lb/>
　又寒食氾上詩曰廣武城邊逢暮春汶陽歸客淚霑<lb/>
巾落花寂寂啼山鳥楊柳青青渡水人　王昌齡寒食<lb/>
即事詩曰晉陽寒食地風俗舊來傳雨滅龍蛇火春生<lb/>
鴻雁天泣多流水漲歌發舞雲旋西見子推廟空為人<lb/>
所憐　李嶠寒食清明早赴王門率成詩曰遊客趨梁<lb/>
邸朝光入楚臺槐煙乘曉散榆火應春開日帶晴虹上<lb/>
花隨早蝶來雄風乘令節餘吹拂輕灰　韋承慶寒食<lb/>
<pb n="KR3k0055_WYG_023-12b"/>
應制詩曰鳯城春色曉龍禁早暉通舊火收槐燧餘寒<lb/>
入桂宮鶯啼正隱葉雞鬭始開籠藹藹遥山滿仙歌始<lb/>
樂風　宋王禹偁寒食詩曰寒食江都郡青旗賣楚醪<lb/>
樓臺藏緑柳籬落露紅桃妓女穿輕屐笙歌泛小舠使<lb/>
君慵不出愁坐讀離騷　元柳貫寒食山居詩曰歲月<lb/>
無情日變遷惜春留得酒家錢棃花小雨驚寒食楊柳<lb/>
東風似去年志士屬當躬井臼善人誰為表原田老來<lb/>
撫節偏多感何必雲安有杜鵑　劉因寒食道中詩曰<lb/>
<pb n="KR3k0055_WYG_023-13a"/>
簪花楚楚歸寧女荷鍤紛紛上冢人萬古人心生意在<lb/>
又隨桃李一番新　宋无寒食詩曰十日花時九雨風<lb/>
年年百五病愁中春寒不禁香篝火紅蠟青煙憶漢宮<lb/>
　戴表元林邨寒食詩曰出門楊柳碧依依木筆花開<lb/>
客未歸市逺無餳供熟食邨深有紵試生衣寒沙犬逐<lb/>
遊鞍吠落日鴉銜祭肉飛聞說舊時春賽罷家家鼓笛<lb/>
醉成圍<lb/>
　　清明一<lb/>
<pb n="KR3k0055_WYG_023-13b"/>
增淮南子天文訓曰春分後十五日斗指乙為清明<lb/>
歲時記云唐朝于清明取榆柳之火以賜近臣順陽氣<lb/>
也　會要曰禁火乃周之舊制唐宋清明日賜新火亦<lb/>
周人出火之義　白居易云節過藏煙時當改火<lb/>
　　清明二<lb/>
増景龍文館記曰清明節唐中宗命侍臣為拔河之戲<lb/>
以大麻絙兩頭繫千條小繩數人執之爭挽以力弱者<lb/>
為輸又按景龍四年上御棃園命三品以上抛毬拔河<lb/>
<pb n="KR3k0055_WYG_023-14a"/>
韋巨源唐休璟衰老隨絙踣地不能興上及皇后妃臨<lb/>
觀大笑　唐輦下歲時記曰長安清明尚食内園官小<lb/>
兒于殿前鑽火先得火者進上賜絹三匹金碗一口都<lb/>
人聚門外以觀　夢華録云京師清明日四野如市芳<lb/>
樹園圃之間羅列杯盤互相酬勸歌舞徧滿抵暮而歸<lb/>
　　清明三<lb/>
増日在婁　斗指乙<hi>三月之節日在婁清明為三月節  下詳清明一</hi>　桐始<lb/>
開華　榆方出火<hi>清明之日桐始華時春取榆柳之火以順陽  火氣</hi>　拔河<lb/>
<pb n="KR3k0055_WYG_023-14b"/>
淘井<hi>上詳清明二誦志林云黃州俗清明淘井東坡在黄州夢參寥  所作新詩覺而記兩句云寒食清</hi>
<hi>明都過了石泉槐火一時新夢中曰火固新矣泉何故新答曰俗以清明日淘井後七年守錢塘而參寥已居</hi>
<hi>智果院軾于寒食之明日泛湖謁參寥汲泉鑽火烹黄蘖茶忽悟所夢詩作應夢記</hi>　鬭雞　走<lb/>
狗<hi>東城父老傳云唐明皇樂民間清明鬭雞戲及即位治雞坊索長安雄雞金尾鐵距髙冠昂尾千數養于</hi>
<hi>雞坊𨕖六軍小兒五百使教飼之時賈昌年七歲為五百小兒長天子甚愛幸之金帛之賜日至其家又云明</hi>
<hi>皇以乙酉年生而喜鬭雞是兆亂之象也  秦中歲時記云鬭雞走狗禁煙前後</hi>　風作意<lb/>
雨斷魂<hi>上見後宋陳與義詩魂杜牧詩云清明時節雨紛紛路上行人欲斷  借問酒家何處有牧童</hi>
<hi>遥指杏花邨</hi>　和冷粥　試新茶<hi>白樂天詩云留餳和冷粥出火煑新茶  蘇東坡詩</hi>
<pb n="KR3k0055_WYG_023-15a"/>
<hi>云且將新火試新茶</hi>
　　清明四<lb/>
増詩唐杜甫清明詩曰著處繁華矜是日長沙千人萬<lb/>
人出渡頭翠柳豔明睂爭道朱蹄驕齧膝此都好遊湖<lb/>
西寺諸將亦自軍中至馬援征行在眼前葛彊親近同<lb/>
心事金鐙下山紅粉晩牙檣捩柁青樓逺古時喪亂皆<lb/>
可知人世悲歡暫相遣弟姪雖存不得書干戈未息苦<lb/>
離居逢迎少壯非吾道况乃今朝更祓除　又曰朝來<lb/>
<pb n="KR3k0055_WYG_023-15b"/>
新火起新煙湖色春光淨客船繡羽衝花他自得紅顏<lb/>
騎竹我無縁胡童結束還難有楚女腰肢亦可憐不見<lb/>
定王城舊處常懷賈傅井依然虚霑焦舉為寒食實藉<lb/>
君平賣卜錢鐘鼎山林各天性濁醪粗飯任吾年　張<lb/>
說清明日詔宴寧王山池賦得飛字詩曰今日清明宴<lb/>
佳景惜芳菲摇揚花雜下嬌囀鶯亂飛緑渚傳歌榜紅<lb/>
橋度舞旂和風偏應律細雨不霑衣承恩如改火春去<lb/>
春來歸　宋陳與義清明詩曰街頭兒女䨇髻鴉隨蠭<lb/>
<pb n="KR3k0055_WYG_023-16a"/>
趁蝶學夭邪東風也作清明節開徧來禽一樹花　明<lb/>
袁凱清明獨坐詩曰花柳千家郭外邨老夫官屋近荒<lb/>
園晴林𣺌渺浮雲氣細草油油疊浪痕川上畫船爭載<lb/>
酒煙中長笛自銷魂暮年况復追遊倦落日泥牆獨閉<lb/>
門<lb/>
　　三月三日一<lb/>
原應劭風俗通曰按周禮女巫掌歲時以祓除疾病禊<lb/>
者潔也故于水上盥潔之也已者祉也邪疾已去祈介<lb/>
<pb n="KR3k0055_WYG_023-16b"/>
祉也　韓詩曰三月桃花水之時鄭國之俗三月上已<lb/>
於溱洧兩水之上執蘭招魂續魄拂除不祥　韓詩章<lb/>
句曰鄭俗上已秉蘭祓除<hi>三月上已沈約宋書曰魏已後但用三日不復用已也</hi>
　後漢書曰三月上已官民皆潔于東流水上自洗濯<lb/>
祓除宿垢為太潔　增晉書曰上已集宴于華林園<lb/>
南齊志曰禊者潔也言自洗濯也　原荆楚歲時記曰<lb/>
三月三日土人並出水渚為流杯曲水之飲　雜五行<lb/>
書曰欲知蠶善惡常以三月三日天陰而無日不見雨<lb/>
<pb n="KR3k0055_WYG_023-17a"/>
蠶大善<lb/>
　　三月三日二<lb/>
原漢書曰太后春幸蠶館率皇后列侯夫人桑遵㶚水<lb/>
而祓除　増西京雜記曰戚夫人侍兒賈佩蘭說戚夫<lb/>
人嘗以正月上辰出池邊盥濯食蓬餌以祓妖邪三月<lb/>
上已張樂于流水如此終歲焉　原魏志曰袁紹三月<lb/>
上已大會賓徒于薄落津聞魏郡兵及黑山賊于毒等<lb/>
數萬人共覆鄴城殺守坐中客家在鄴者皆憂怖失色<lb/>
<pb n="KR3k0055_WYG_023-17b"/>
或起而泣紹容貎自若不改常度　晉中興書曰王導<lb/>
謂仲兄敦曰王仁德未著而名位猶輕兄威名日已振<lb/>
宜有以共相匡舉會三月三日元帝出禊乘肩輦敦導<lb/>
並騎從紀瞻使人覘之既聞敦導騎從乃大驚自出拜<lb/>
于道左元帝從容謂導曰卿吾之蕭何也　夏仲御别<lb/>
傳曰仲御詣洛到三月三日洛中王公以下莫不方軌<lb/>
連軫並至南浮橋邉禊男則朱服耀路女則錦綺粲爛<lb/>
仲御時在船中曝所市藥雖見此輩穩坐不摇賈公望<lb/>
<pb n="KR3k0055_WYG_023-18a"/>
見之深竒其節願相與語此人有心膽有似冀缺走問<lb/>
船中安坐者為誰仲御不應重問徐乃答曰會稽北海<lb/>
間民夏仲御　續捜神記曰盧充獵見麞便射中之隨<lb/>
逐不覺逺忽見一里門如府舎問鈴下鈴下對曰崔少<lb/>
府也進見少府少府語充曰尊府君為索小女婚故相<lb/>
迎耳三日畢車送充至家母問其狀以對與崔别後四<lb/>
年充三月三日臨水戲遥見水傍有犢車充往開車户<lb/>
見崔女與三歲男共載情意如初抱男兒還充又與金<lb/>
<pb n="KR3k0055_WYG_023-18b"/>
椀别　續齊諧記曰晉武帝問尚書郎摯虞曰三日曲<lb/>
水其義何指答曰漢章帝時平原徐肇以三月初生三<lb/>
女至三日俱亡一邨以為怪乃相攜之水濱盥洗遂因<lb/>
水以汎觴曲水之義起於此帝曰若如所談便非佳事<lb/>
尚書郎束晳曰仲治小生不足以知此臣請說其始昔<lb/>
周公城洛邑因流水以汎酒故逸詩云羽觴隨波又秦<lb/>
昭王三日置酒河曲見有金人出捧水心劒曰令君制<lb/>
有西夏及秦霸諸侯乃因此處立為曲水祠二漢相縁<lb/>
<pb n="KR3k0055_WYG_023-19a"/>
皆為盛集帝曰善賜金五十斤左遷仲治為陽城令<lb/>
戴逵竹林七賢論曰王濟嘗解禊洛水明日或問王曰<lb/>
昨遊有何語議濟曰張華善説史漢裵逸民敘前言往<lb/>
行衮衮可聽　増南齊志曰三月曲水會禊祭也漢儀<lb/>
濯東流水上不見東流為何水晉中朝公卿庶民皆禊<lb/>
洛水之側趙王倫篡位三日會天淵池誅張林懷帝會<lb/>
天淵池賦詩陸機曰天淵池南石溝引御溝水池西積<lb/>
石為禊堂跨水流杯飲酒亦不言曲水元帝又詔罷三<lb/>
<pb n="KR3k0055_WYG_023-19b"/>
日弄具今相承為百戲之具雕弄伎巧損益無常案禊<lb/>
與曲水其義參差舊言陽氣布暢萬物齊出一説三月<lb/>
三日清明之節將修祀于水側禱祀以祈豐年　唐書<lb/>
曰張建封入覲值元已德宗賜宴曲江特命與宰相同<lb/>
座而食　中朝故事曰唐每歲上已許宮女于興慶宮<lb/>
大同殿前與骨月相見縱其問訊家眷更相遺贈　西<lb/>
京雜記曰樂遊原漢宣帝所立唐長安中太平公主于<lb/>
原上置亭遊賞其地四望寛敞每三月上已九月重陽<lb/>
<pb n="KR3k0055_WYG_023-20a"/>
士女遊戲就此祓禊登髙幄幕雲布車馬塡塞綺羅耀<lb/>
日馨香滿路朝士詞人賦詩翌日傳于京師　酉陽雜<lb/>
俎曰唐時三月三日賜侍臣細柳圈言帶之免蠆毒<lb/>
燕北雜記云三月三日以木雕為兔分朋走馬射之先<lb/>
中者勝其負朋下馬奉朋人酒勝朋於馬上接盞飲之<lb/>
番呼此節為陶拉噶爾布噶遼國語射兎之謂也<lb/>
　　三月三日三<lb/>
原元巳　上除<hi>張衡南都賦曰暮春之禊元巳之辰方軌齊軫祓于陽濱  徐榦齊都賦青陽</hi>
<pb n="KR3k0055_WYG_023-20b"/>
<hi>季月上除之良無大無小祓於水陽</hi>　周禊　鄭祓<hi>並詳三月三日一</hi>　曲水<lb/>
廻流<hi>上詳三月三日一游徐廣三日臨水詩曰溫哉令日爰豫爰  興言命駕寄懽廻流</hi>　祓㶚<lb/>
　禊洛<hi>漢書曰武帝即位數年無子平陽公主求良家女十餘人飾置於家帝祓㶚水上還過主既飲</hi>
<hi>謳者進獨恱衞子夫  下詳三月三日一</hi>　金堤　石壇<hi>陸翽鄴中記華林園中千金堤作兩</hi>
<hi>銅龍相向吐水以注天泉池通御溝中三月三日石季龍及皇后百官臨池會  戴延之西征記曰天泉之南</hi>
<hi>有東西溝承御溝水水之北有積石壇云三月三日御坐流杯之處</hi>　南澗　東堂<hi>上見孫綽</hi>
<hi>詩序朔晉起居注曰海西泰和六年三月庚午  詔曰三日臨流杯池依東堂小會</hi>　華林　疏<lb/>
圃<hi>荀勗三月三日從華林園詩曰清節中季春姑洗通滯塞玉輅扶淥池臨川蕩苛慝  潘尼上己日詩曰</hi>
<pb n="KR3k0055_WYG_023-21a"/>
<hi>藹藹疏圃載繁載榮淡淡天泉載渌載清</hi>　旌門　帳殿<hi>庾肩吾三日詩旌門臨苑樹  沈約</hi>
<hi>三日詩帳殿臨春籞</hi>　蘭亭會　䪥露歌<hi>永和九年修禊事也賓後漢梁商上己日會</hi>
<hi>客于洛水酒酣繼以䪥露歌周舉歎曰哀樂失時商後果薨</hi>　周曲洛　晉華林<hi>周禊</hi>
<hi>於曲洛也華晉朝上已集宴於  林園也</hi>　南浮橋　東流水<hi>上詳三月三日二  下詳</hi>
<hi>三月三日一</hi>　罰酒三升　得詩一句<hi>世說郝隆為桓公南蠻參軍時大會作詩</hi>
<hi>不成罰酒三升而隆只得詩一句而已</hi>　姑洗應月　句芒御春<hi>見張華上已篇</hi>
<hi>連潘尼擬皇太子上己日詩云玉衡  極招摇指辰太昊司方句芒御春</hi>　柳泉解禊　蘭<lb/>
田稅駕<hi>丘淵之齊里記云城北十五里有柳泉苻朗嘗以為解祓處  見張協洛禊賦</hi>　浮棗<lb/>
<pb n="KR3k0055_WYG_023-21b"/>
絳水　酹酒醲川<hi>見杜篤祓禊賦</hi>　水禽駭踴　陽侯動波<hi>見張</hi>
<hi>協洛禊賦</hi>　修林蓊鬱　草莽扶疎　曲水流杯　華林馬<lb/>
射<hi>歲時記四民三日為流杯曲水之飲取黍麴菜汁和蜜為米以厭時氣  庾信三月三日華林馬射賦云</hi>
<hi>草銜長帶桐垂細乳鳥囀歌來花濃雪聚</hi>　八公既登　四民並出<hi>宋武帝三月三</hi>
<hi>日登八公山劉安故臺曰城郭如匹帛之繞叢花也曲荆楚歲時記云三月三日四民並出臨清渚為流杯</hi>
<hi>水之飲也</hi>　暮春之節　上已之辰　束晳善對而賜金<lb/>
張華能談而稽古　周公卜邑於洛羽觴隨波　秦王<lb/>
置酒於河金人捧劒　増蠶市　龍池<hi>成都記三月三日逺近祈福于</hi>
<pb n="KR3k0055_WYG_023-22a"/>
<hi>龍橋命曰蠶市下詳前金堤注</hi>　上履　聽琴<hi>唐輦下歲時記唐人已日在曲江傾都禊飲蹋</hi>
<hi>青盧公範饋飾儀三月三日上蹋青鞋履詔韓退之上已宴太學聽彈琴序曰天子肇置三令節  公卿羣有</hi>
<hi>司率厥官屬飲酒以樂三月初吉實維其時司業武公少儀於是總太學儒官三十六人列宴于祭酒之堂有</hi>
<hi>一儒生魁然其形抱琴而來厯階而升坐乎尊俎之南鼓有虞之南風賡之以文王宣父之操武公作詩歌以</hi>
<hi>美之</hi>　少陵作歌　居易獻詩<hi>杜少陵有樂遊園歌二白居易宴洛濱序開成  年</hi>
<hi>三月三日河南尹李待價以人和歲稔將禊於洛濱前一日啓留守裵令公公明日召白居易蕭籍李仍叔劉</hi>
<hi>禹錫鄭居中李惲李道樞崔晉張可續盧言苖愔裵儔裵洽楊魯士厯謩一十五人合宴于舟中由斗亭厯魏</hi>
<hi>堤抵津橋登臨泝沿自晨及暮賞心樂事盡得於今日矣若不記録謂洛無人晉公首賦鏗然玉振顧謂四座</hi>
<pb n="KR3k0055_WYG_023-22b"/>
<hi>繼而和之居易舉酒抽毫作十二韻詩以獻</hi>　結錢為龍　㸃油成鳯<hi>妝樓記長</hi>
<hi>安有妓樂三月三日結錢為龍作錢龍宴鳳圖經池陽上已日婦女以薺花㸃油灑之水中成龍  之狀則吉</hi>
<hi>謂之油花卜</hi>
　　三月三日四<lb/>
原三月令日<hi>見張協修禊賦</hi>青春暮月<hi>潘尼上已帝會天淵詩云青春暮月六氣和理</hi>
<hi>律應姑洗日惟元已</hi>　上禊三巳<hi>王廙春可樂云禊號三巳臨川盪飲廻波兮曲流夾岸兮桃柳</hi>
三月上巳<hi>風土記云漢末郭虞者有三女一以三月上辰一以上已一以上午三日三女乳時並亡</hi>
<hi>迄今時俗以為大忌故到是月是日婦人忌諱不復止家皆適東流水上就通逺地祈祓自潔濯也</hi>　嘉<lb/>
<pb n="KR3k0055_WYG_023-23a"/>
禊洛濱<hi>王廙洛都賦云若乃暮春嘉禊三巳之辰貴賤同遊方驥齊輪麗服靚妝祓除洛濱流芳塞路</hi>
<hi>䀭目映雲</hi>　乘舟禊川<hi>蔡邕月令章句云暮春天子始乘舟者陽氣和暖鮪魚時至將取以薦寢</hi>
<hi>廟故因是乘舟禊于名川也論語暮春浴乎沂自上及下古有此禮今三月上已祓于水濱蓋出此也</hi>
撫琴鼔缶<hi>杜預七規云薦以雕盤盛以彝器騰波傳觴託水班𩔖撫瑶琴擊玉缶</hi>　祓除<lb/>
釁沴<hi>周禮云女巫掌歲時祓除釁沴鄭注云如今三月上已水上之𩔖也</hi>　有求百福<hi>蔡邕</hi>
<hi>祝文云洋洋暮春厥自祓除有求百福在洛水涘</hi>　過平陽第<hi>漢書武帝祓㶚上還過平陽公</hi>
<hi>主家見所侍美人帝不恱既飲謳者進帝獨恱衞子夫賜平陽公主金千斤</hi>　會薄洛津<hi>詳三</hi>
<hi>月三日二</hi>　増祈祉<hi>已者祉也詳/三月三日一</hi>　青鞋<hi>詳前上/履注</hi>　羽觴<hi>陸士</hi>
<pb n="KR3k0055_WYG_023-23b"/>
<hi>衡詩曰羽觴不可算注致鳥羽于觴以取急飲也王勃清歌有闋羽觴无算閱水環階引池入席</hi>蘭池<lb/>
<hi>梁詩麗日屬元已轉暮宿蘭池</hi>　熏祓濯禊<hi>上已除不祥事</hi>
　　三月三日五<lb/>
原詩晉張華三月三日後園會詩曰暮春元日陽氣清<lb/>
明祁祁甘雨膏澤流盈習習祥風啓滯導生禽鳥逸豫<lb/>
桑麻滋榮纖條被緑翠蓋含英於皇我后欽若昊乾順<lb/>
時省物言觀中園讌及羣辟乃命乃延合樂華池祓濯<lb/>
清川汎彼龍舟泝游渚源　又上已詩曰仁風導和氣<lb/>
<pb n="KR3k0055_WYG_023-24a"/>
句芒御昊春姑洗應時月元已啓良辰密雲蔭朝日零<lb/>
雨灑微塵飛軒遊九野置酒會衆賓　晉潘尼三日洛<lb/>
水作詩曰晷運無窮已時逝焉可追斗酒足為歡臨川<lb/>
胡獨悲暮春春服成百草敷英蕤聊為三日遊方駕結<lb/>
龍旂廊廟多豪俊都邑有豔姿朱軒蔭蘭皐翠幕映洛<lb/>
湄臨岸濯素手渉水搴輕衣沈鉤出比目舉弋落䨇飛<lb/>
羽觴乘波進素卵隨流歸　晉王濟平呉後三月三日<lb/>
華林園詩曰蠢爾長蛇薦食江氾我皇神武汎舟萬里<lb/>
<pb n="KR3k0055_WYG_023-24b"/>
迅雷電邁弗及掩耳思樂華林薄采其蘭皇居偉則芳<lb/>
園巨觀仁以山恱水為智歡清池流爵祕樂通元物以<lb/>
時序情以化宣　晉閭丘沖三月三日應詔詩曰暮春<lb/>
之月春服既成升陽土潤冰渙川盈餘萌逹壤嘉木敷<lb/>
榮后皇宣遊既宴且寧光光華輦詵詵從臣微風扇穢<lb/>
朝露翳塵上蔭丹幄下藉文茵臨川浥盥濯故潔新俯<lb/>
鏡清流仰睇天津藹藹華林嚴嚴景陽業業峻宇奕奕<lb/>
飛梁垂蔭倒景若沈若翔浩浩白水汎汎龍舟皇在靈<lb/>
<pb n="KR3k0055_WYG_023-25a"/>
沼百辟同遊擊櫂清歌鼓枻行酬聞樂咸和具醉斯柔<lb/>
在昔帝虞德被遐荒干戚在庭苖民來王今我哲后古<lb/>
聖齊芳惠此中國以綏四方元首既明股肱惟良樂酒<lb/>
今日君子惟康　晉王纘三月三日詩曰招摇啓運寒<lb/>
暑代新亹亹不舎如彼行雲猗猗季月穆穆和春皇儲<lb/>
降止宴及嘉賓嘉賓伊何具惟姻族如彼葛藟衍于樛<lb/>
木郁郁近侍巖巖台嶽庶寮鱗次以崇天禄如彼崐山<lb/>
列此琚玉巍巍天階亦降列宿右載元首左光儲副大<lb/>
<pb n="KR3k0055_WYG_023-25b"/>
祚無窮天地爲壽　晉陸機詩曰遲遲暮春日天氣柔<lb/>
且嘉元吉隆初已濯穢遊黃河　晉阮修上已會詩曰<lb/>
三春之季歲惟嘉時靈雨既零風以散之英華扇耀翔<lb/>
鳥羣嬉澄澄緑水澹澹其波修岸逶迤長川相過聊且<lb/>
逍遥其樂如何坐此修筵臨彼素流嘉殽既設舉爵獻<lb/>
酬彈箏弄琴新聲上浮水有七德智者所娯清瀨瀺灂<lb/>
菱葭芬敷沈此芳鉤引彼潛魚委餌芳美君子戒諸<lb/>
晉孫綽三月三日詩曰姑洗斡運首陽穆闡嘉卉萋萋<lb/>
<pb n="KR3k0055_WYG_023-26a"/>
溫風煖煖言滌長瀨聊以遊眼縹䓅映流緑柳蔭阪羽<lb/>
從風飄鱗隨浪轉　晉庾闡三月三日詩曰心結湘川<lb/>
渚目散沖霄外清泉吐翠流緑醽漂素瀨悠想眄長川<lb/>
輕瀾眇如帶　又三月三日臨曲水詩曰暮春濯清氾<lb/>
遊鱗泳一壑髙泉吐東岑洄瀾自淨澩臨川疊曲流豐<lb/>
林映緑薄輕舟沈飛觴鼓枻觀魚躍　宋顏延之三日<lb/>
侍遊曲阿後湖詩曰虞風載帝狩夏諺頌王遊春方動<lb/>
宸駕望幸傾五州山祇蹕嶠路水若警滄流神御出瑶<lb/>
<pb n="KR3k0055_WYG_023-26b"/>
軫天儀降藻舟萬軸允行衞千翼汎飛浮彤雲麗璇蓋<lb/>
祥飇被采斿江南進荆豔河激獻趙謳　又詔宴曲水<lb/>
詩曰道隱未形治彰既亂帝迹懸衡皇流共貫惟王創<lb/>
物永錫洪算仁固開周義髙登漢祚融世哲葉光列聖<lb/>
太上正位天臨海鏡帝體麗明儀辰作貳君彼東朝金<lb/>
昭玉粹德有潤身禮不諐器開榮灑澤舒虹爍電伊思<lb/>
鎬飲每懷洛宴郊餞有壇君舉有禮幕帳蘭甸畫流髙<lb/>
陛分庭薦樂析波浮醴豫同夏諺事兼出濟　又三月<lb/>
<pb n="KR3k0055_WYG_023-27a"/>
三日詔宴西池詩曰河岳曜圖聖時利見於赫有皇升<lb/>
中納禪載貞其恒載通其變大哉人文至矣天睠昭哉<lb/>
儲德靈慶攸繁明兩紫宸景物乾元帝宗菴藹惟城惟<lb/>
蕃衮衣善職彤弓受言飾館春宮稅鑣青輅長筵逶迤<lb/>
浮觴沿泝　宋謝靈運三月三日侍宴西池詩曰詳觀<lb/>
記牒鴻荒莫傳降及雲鳥曰聖則天虞承唐命周襲商<lb/>
艱江之永矣皇心惟眷矧乃暮春時物芳衍濫觴逶迤<lb/>
周流蘭殿禮備朝容樂闋夕宴　宋謝惠連三月三日<lb/>
<pb n="KR3k0055_WYG_023-27b"/>
曲水集詩曰四時著平分三春稟融鑠遲遲和景婉夭<lb/>
夭園桃灼攜朋適郊野昩旦辭鄽廓斐雲興翠嶺芳飇<lb/>
起華爵解轡偃崇丘藉草繞廻壑際渚羅時䔩託波汎<lb/>
輕薄　齊謝脁為皇太子侍華光殿曲水宴詩曰旁求<lb/>
邃古逖聽鴻名大寶曰位得一為貞朱綈叶祉緑字摛<lb/>
英升配同貫進讓殊聲大横將屬會昌已命國歩中徂<lb/>
震居膺慶璽劒克傳龜玉增映𤣥塞北靡丹徼南極浮<lb/>
毳駕風非泳非陟西京藹藹東都濟濟秋祓濯流春禊<lb/>
<pb n="KR3k0055_WYG_023-28a"/>
浮醴初吉云已上除方啓昔駕陽潁今歡雲陛嘉樂舊<lb/>
矣芳宴在斯載留神矚有睟天儀龍精已映威仰未移<lb/>
葉依黃鳥花落春池髙宴𢎞敞禁林稠密青隥崫起丹<lb/>
樓間出翠葆随風金戈動日惆悵清管徘徊輕佾灞滻<lb/>
入筵河淇流阼海若來往觴殽沿泝歡飲有終清光欲<lb/>
暮輕軺廻音華組徐歩　又為人作三日侍華光殿曲<lb/>
水宴詩曰神理内寂機象外融遺情汾水垂冕鴻宮樹<lb/>
以司牧匪我求蒙徒勤日用誰契元功當宁日昃求衣<lb/>
<pb n="KR3k0055_WYG_023-28b"/>
未明抵璧焚翠銷劒隳城九疇式序三辟載清麗景則<lb/>
春儀方在震重聖積厚金式瓊潤祓穢河浦張樂春疇<lb/>
既停龍駕亦汎鳬舟初鶯命曉朝華開夜飾陛導源廻<lb/>
伊流灞閒館巖敞長廊水架金觴摇蕩玉俎推移筵浮<lb/>
水豹席擾雲螭歡兹廣宴穆是天儀　梁簡文帝三日<lb/>
侍宴林光殿曲水詩曰芳年留帝賞應物動天襟挾苑<lb/>
連金陣分衢度羽林帷宮對廣掖層殿邇髙岑風旗爭<lb/>
曳影亭臯共生陰林花初墮蔕池荷欲吐心　又三日<lb/>
<pb n="KR3k0055_WYG_023-29a"/>
率爾成詩曰芳年多美色麗影復妍遥握蘭唯是旦采<lb/>
艾亦今朝廻沙溜碧水曲岫散桃夭綺花非一種風絲<lb/>
亂百條雲起相思觀日照飛虹橋繁華炫姝色燕趙豔<lb/>
妍妖金鞍汗血馬寶髻珊瑚翹蘭馨起縠袖蓮錦束瓊<lb/>
腰相看隱緑榭見人還自嬌玉柱鳴羅薦渠椀汎廻潮<lb/>
洛濱非拾羽滿握詎貽椒　又三日侍皇太子曲水宴<lb/>
詩曰震徳協靈年芳節淑濯伊臨灞蕩心愉目驤<hi>一作驟</hi>
騎晨野樅金曉陸蕙氣卷旌神飇擎轂層岑偃蹇聳觀<lb/>
<pb n="KR3k0055_WYG_023-29b"/>
岧嶢煙生翠幕日照綺寮銀華晨散金芝暮摇緑水動<lb/>
葉丹距映條顧惟菲薄徒承恩裕藝學未優聲績不樹<lb/>
豈辨河書寧摛淮賦徒偶羣龍終慙並馭　又曲水聯<lb/>
句詩曰春色明上已桃花落繞溝波廻巵不進綸下鉤<lb/>
時留<hi>臣導</hi>絳水時廻岸花觴轉更周陳殽渡玉俎垂餌下<lb/>
銀鉤<hi>王卿</hi>廻川入帳殿列俎間芳洲漢艾凌波出江楓拂<lb/>
岸游<hi>庾肩吾</hi>王主廻水碓蔡姬蕩輕舟岸燭斜臨水波光<lb/>
上映樓<hi>殿下</hi>　梁沈約三日侍鳳光殿曲水宴詩曰光遲<lb/>
<pb n="KR3k0055_WYG_023-30a"/>
蕙畮氣婉椒臺皇心愛矣帝曰遊哉玉鸞徐騖翠鳯輕<lb/>
廻别殿廣臨離宮洞啓川祇奉壽河宗相禮清洛漸筵<lb/>
長伊流陛囘盪嘉羞摇漾芳醴輕歌易繞弱舞難持素<lb/>
雲留管𤣥鶴停絲引思為歲歲亦陽止叨服賁身身亦<lb/>
昌止徒勤丹漆終媿文梓　又上已華光殿詩曰於維<lb/>
盛世即軒嬀朝豐宴鎬復在斯朝光灼爍映蘭池春風<lb/>
宛轉入細枝時鶯顧慕聲合離輕波微動漾羽巵河宗<lb/>
海若生蛟螭浮梁徑度跨廻漪朱顏始洽景將移安得<lb/>
<pb n="KR3k0055_WYG_023-30b"/>
壯士駐奔曦　又侍林光殿曲水宴詩曰宴鎬鏘玉鑾<lb/>
遊汾舉仙軑榮光汎采旄修風動芝蓋淑氣婉登辰天<lb/>
行聳雲斾帳殿臨春籞帷宮繞芳薈漸席周羽觴分墀<lb/>
引廻瀨穆穆元化升濟濟皇階泰將遇遺風軫逺侍瑶<lb/>
臺會　又三日率爾成詩曰麗日屬元巳年芳具在斯<lb/>
開花已匝樹流鶯復滿枝洛陽繁華子長安輕薄兒東<lb/>
出千金堰西臨雁鶩陂游絲映空轉髙楊拂地垂緑幘<lb/>
文照曜紫燕光陸離清辰戲伊水薄暮宿蘭池象筵鳴<lb/>
<pb n="KR3k0055_WYG_023-31a"/>
寶瑟金缾汎羽巵寧憶春蠶起日暮桑欲萎　梁劉孝<lb/>
綽三日侍華光殿曲水宴詩曰熏祓三陽暮濯禊元巳<lb/>
初皇心睠樂飲帳殿臨春渠豫遊髙夏諺凱樂盛周居<lb/>
復以焚林日丰茸花樹舒羽觴環堦轉清瀾傍席疏妍<lb/>
歌已嘹亮妙舞復紆餘九成變絲竹百戲起龍魚　又<lb/>
三日侍安成王曲水宴詩曰匯澤良孔殷分區屏中縣<lb/>
躡跨兼流采襟喉邇封甸吾王奄酆畢析圭承羽傳不<lb/>
資魯俗移何得齊風變東山富遊士北土無遺彥一言<lb/>
<pb n="KR3k0055_WYG_023-31b"/>
白璧輕片善黃金賤餘辰屬上已清祓追前諺持此陽<lb/>
瀨<hi>一作頻豫</hi>遊復展城隅宴芳洲亘千里逺近風光扇方歡<lb/>
厚德重誰言薄遊倦　梁劉孝威侍宴樂遊林光殿曲<lb/>
水詩曰蒸哉軒頊赫矣堯心女媧補石重華絫金湯羅<lb/>
禹扇羲瑟農琴皇乎備矣受命君臨試舟五反和樂九<lb/>
成鉤楯祕戲協律新聲丹杯水激絳采葩榮天呉還往<lb/>
海若逢迎　又三日侍皇太子宴詩曰二龍廵夏代八<lb/>
駿馭周朝豫遊先帝則樂飲盛民謡皇儲遵洛禊濫觴<lb/>
<pb n="KR3k0055_WYG_023-32a"/>
追灞橋掌祓開神籞司馬動鑾鑣周旗交采眊晉鼓雜<lb/>
清簫旌宮臨廣隰藻衞爍巖椒蘭尊沿曲折靈若泝廻<lb/>
潮　梁庾肩吾三日侍蘭亭曲水宴詩曰策星依夜動<lb/>
鑾駕忽朝遊旌門臨苑樹相風生鳯樓春生露泥泥天<lb/>
覆雲油油桃花舒玉澗柳葉暗金溝禊川分曲洛帳殿<lb/>
掩芳洲踊躍赬魚出<hi>一作醉</hi>參差絳棗浮百戲俱臨水千<lb/>
鍾共逐流　北齊邢子才三日華林園公宴詩曰廻鑾<lb/>
自樂野弭蓋屬瑶池五丞接光景七友樹風儀芳春時<lb/>
<pb n="KR3k0055_WYG_023-32b"/>
欲遽覽物惜將移新萍已冒沼餘花尚滿枝草滋徑蕪<lb/>
沒林長山蔽虧方筵羅玉俎激水漾金巵歌聲斷且續<lb/>
舞袖合還離　隋盧思道上已禊飲詩曰山泉好風景<lb/>
城市厭嚻塵聊持一尊酒共尋千里春餘光下幽桂夕<lb/>
吹舞青蘋何言出關後重有入林人　隋江總三日侍<lb/>
宴宣猷堂曲水詩曰上已娯春禊芳辰喜月離北宮命<lb/>
簫鼓南館列旌麾繡柱擎飛閣雕軒傍曲池醉魚沈逺<lb/>
岫浮棗漾清漪落花懸度影飛絲不礙枝樹動丹樓出<lb/>
<pb n="KR3k0055_WYG_023-33a"/>
山斜翠磴危禮周羽爵徧樂闋光陰移　唐沈佺期三<lb/>
月三日棃園亭侍宴詩曰九門馳道出三巳禊堂開畫<lb/>
鷁中川動青龍上苑來野花飄御座河柳拂天杯日晩<lb/>
迎祥處笙鏞下帝臺　増又上巳日祓禊渭濱應制詩<lb/>
曰寶馬香車清渭濱紅桃碧柳禊堂春皇情尚憶垂竿<lb/>
佐天祚先承捧劒人　又和上已連寒食有懷京洛詩<lb/>
曰天津御柳碧遥遥軒騎相從半下朝行樂光輝寒食<lb/>
借太平歌舞晩春饒紅妝樓下東郊道青草洲邊南渡<lb/>
<pb n="KR3k0055_WYG_023-33b"/>
橋坐見司空埽西第看君侍從落花朝　萬齊融三日<lb/>
緑潭篇即事詩曰春潭滉漾接隋宮宮闕連延潭水東<lb/>
蘋苔嫩色含波緑桃李新花照底紅垂菱布藻如妝鏡<lb/>
麗日晴天相照映素影沈沈對蝶飛金沙礫礫窺魚泳<lb/>
佳人祓禊賞韶年傾國傾城幷可憐拾翠總來芳樹下<lb/>
蹋青爭近緑潭邊公子王孫恣遊玩沙場水曲情無厭<lb/>
禽浮似揖羽觴杯鱗躍疑投水心劒金鞍玉勒騁輕肥<lb/>
落絮紅塵擁路飛緑水殘霞催席散畫樓初月待人歸<lb/>
<pb n="KR3k0055_WYG_023-34a"/>
　李乂上巳日祓禊渭濱應制詩曰中園花栁暮春時<lb/>
元已陪遊樂在兹此日欣逢臨渭賞昔年空道濟汾詞<lb/>
　劉憲上巳日祓禊渭濱應制詩曰桃花欲落柳條長<lb/>
沙頭水色足風光此時御蹕來遊處願奉年年祓禊觴<lb/>
　徐彥伯上巳日祓禊渭濱應制詩曰晴風麗日滿芳<lb/>
洲柳色春筵祓錦流皆言侍蹕璜溪燕暫似乘槎天漢<lb/>
遊　張說上巳日祓禊渭濱應制詩曰青郊上巳豔陽<lb/>
年紫禁皇遊禊渭川幸得歡娯承湛露心同草樹樂春<lb/>
<pb n="KR3k0055_WYG_023-34b"/>
天　常建三日尋李九莊詩曰雨歇楊林東渡頭永和<lb/>
三日盪輕舟故人家在桃花岸直到門前溪水流　閻<lb/>
朝隱三日曲水侍宴應制詩曰三月重三日千秋續萬<lb/>
春聖澤如東海天文似北辰荷葉珠盤淨蓮花寶蓋新<lb/>
陛下制萬國臣作水心人　王勃三日曲水宴得煙字<lb/>
詩曰彭澤官初去河陽賦始傳田園歸舊國詩酒間長<lb/>
筵列室窺丹洞分樓瞰紫煙縈廻亙津渡出沒控郊鄽<lb/>
鳯琴調上客龍轡儼羣仙松石偏宜古藤蘿不記年重<lb/>
<pb n="KR3k0055_WYG_023-35a"/>
檐交密樹複磴擁危泉抗石晞南嶺乘沙眇北川傅巖<lb/>
來築處磻谿入釣前日斜真趣逺幽思楚京蟬　陳子<lb/>
昂于長史山池三日曲水宴詩曰摘蘭藉芳月祓宴坐<lb/>
廻汀沈灩清流滿葳蕤白芷生金絃揮趙瑟玉柱弄秦<lb/>
箏巖榭風光媚郊園春樹平煙花飛御道羅綺照昆明<lb/>
日落紅塵合車馬亂縱橫　王維三月三日曲江侍宴<lb/>
應制詩曰萬乘親齋祭千官喜豫遊奉迎從上苑祓禊<lb/>
向中流草樹連容衞山河對冕旒畫旗摇浦漵春服滿<lb/>
<pb n="KR3k0055_WYG_023-35b"/>
汀洲仙樂龍媒下神皐鳯蹕留從今億萬歲天寶紹春<lb/>
秋　又奉和聖製上已於望春亭觀禊飲應制詩曰長<lb/>
樂青門外宜春小苑東樓開萬户上輦過百花中畫鷁<lb/>
移仙仗金貂列上公清歌邀落日妙舞向春風渭水明<lb/>
秦甸黃山入漢宮君王來祓禊灞滻亦朝宗　又奉和<lb/>
聖製與太子諸王三月三日龍池春禊應制詩曰故事<lb/>
修春禊新宮展豫遊明君移鳯輦太子出龍樓賦掩陳<lb/>
王作杯如洛水流金人來捧劒畫鷁出廻舟花樹浮宮<lb/>
<pb n="KR3k0055_WYG_023-36a"/>
闕天池照冕旒宸章在雲表垂象滿皇州　又三月三<lb/>
日勤政樓侍宴應制詩曰綵仗連宵合瓊樓拂曙通年<lb/>
光三月裏宮殿百花中不數秦王日誰將洛水同酒筵<lb/>
嫌落絮舞袖怯春風天保無為德人歡不戰功仍臨九<lb/>
衢宴更逹四門聰　張九齡三月三日申王園亭宴集<lb/>
詩曰稽亭追往事睢苑勝前聞飛閣凌芳樹華池落綵<lb/>
雲藉草人留酌銜花鳥赴羣向來同賞處惟恨碧林曛<lb/>
　崔顥上已詩曰巳日帝城春傾城祓禊辰停車須傍<lb/>
<pb n="KR3k0055_WYG_023-36b"/>
水奏樂要驚塵弱柳障行騎浮橋擁看人猶言日早晩<lb/>
更向九泉津　孟浩然洛中寄王九迥詩曰卜洛成周<lb/>
地浮杯上已筵鬭雞寒食下走馬射堂前垂柳金堤合<lb/>
平沙翠幙連不知王逸少何處會羣賢　崔國輔奉和<lb/>
上已祓禊應制詩曰元已秦中節吾君灞上遊鳴鑾通<lb/>
禁苑别館繞芳洲鵷鷺千官列魚龍百戲游桃花春欲<lb/>
盡穀雨夜來收慶向堯尊祝歡從楚櫂謳逸詩何足對<lb/>
睿作掩東周　宋王禹偁上已詩曰逺道今逢祓禊辰<lb/>
<pb n="KR3k0055_WYG_023-37a"/>
雨餘風物一番新等閒臨水還思舊取次看花便當春<lb/>
絮雪暖迷西苑路車雷晴起曲江塵臺英正約尋芳會<lb/>
誰是山陰作序人　楊萬里上已詩曰正是春光最盛<lb/>
時桃花枝映李花枝秋千日莫人歸盡只有春風弄彩<lb/>
旗<lb/>
原賦後漢杜篤祓禊賦曰王侯公主暨乎富商用事伊<lb/>
雒帷幔𤣥黃於是旨酒嘉殽方丈盈前浮棗綘水酹酒<lb/>
醲川若乃窈窕淑女美媵豔姝戴翡翠珥明珠曳羅袿<lb/>
<pb n="KR3k0055_WYG_023-37b"/>
立水涯微風掩壒纖縠低徊蘭蘇肸蠁感動情魂若乃<lb/>
隱逸未用鴻生俊儒冠髙冕曳長裾坐沙渚談詩書詠<lb/>
伊呂歌唐虞　晉成公綏洛禊賦曰考吉日簡良辰祓<lb/>
除解禊同會洛濱妖童媛女嬉遊河曲或振纖手或濯<lb/>
素足臨清流坐沙場列罍尊飛羽觴　晉張協洛禊賦<lb/>
曰夫何三春之令月嘉天氣之氤氳和風穆以布暢百<lb/>
卉曄而敷芬川流清泠以汪濊原隰蔥翠以龍鱗游魚<lb/>
瀺灂於渌波𤣥鳥鼓翼於髙雲美節慶之動物恱羣生<lb/>
<pb n="KR3k0055_WYG_023-38a"/>
之樂欣故新服之既成將祓除於水濱於是搢紳先生<lb/>
嘯儔命友攜朋接黨冠童八九主希孔墨賓慕顔柳臨<lb/>
涯詠吟濯足揮手乃至都人士女奕奕祁祁車駕岬嵑<lb/>
充溢中逵粉葩翕習縁阿被湄振袖生風接衽成幃若<lb/>
夫權戚之家豪侈之族采騎齊鑣華輪方轂青蓋雲浮<lb/>
參差相屬集乎長洲之浦曜乎洛川之曲遂乃停輿蕙<lb/>
渚稅駕蘭田朱幔虹舒翠幕蜺連羅尊列爵周以長筵<lb/>
於是布椒醑薦柔嘉祈休吉蠲百疴潄清源以滌穢兮<lb/>
<pb n="KR3k0055_WYG_023-38b"/>
攬緑藻之纖柯浮素卵以蔽水灑𤣥醪於中河　晉褚<lb/>
爽禊賦曰伊暮春之令月將解禊於通川凌元已之清<lb/>
晨遡微風之泠然川㢠廻瀾以澄映嶺插崿以霏煙輕霞<lb/>
舒於翠崖白雲映乎青天　晉夏侯湛禊賦曰羡暮春<lb/>
之嘉辰美靈氣之和柔結方軌於泰路敷令節而宣遊<lb/>
爾乃擢翠旗垂繁纓微雲乘軒清風巻旌飛輪焱起良<lb/>
馬電驚車駕鱗萃男女霧會服煥羅縠翠翳連蓋縈香<lb/>
丸於素襟結九齡乎時外粲爛虺韡焜華發越若乎朝<lb/>
<pb n="KR3k0055_WYG_023-39a"/>
春挺葩夕霞抱月爾乃臨清流背緑柯雲幕髙接丹組<lb/>
四羅　晉阮瞻上已會賦曰臨清川而嘉讌聊假日以<lb/>
游娯蔭朝雲而為蓋託茂樹以為廬好修林之蓊鬱樂<lb/>
草莽之扶疎列四筵而設席祈吉祥於斯塗酌羽觴而<lb/>
交酬獻遐壽之無疆同歡情而恱豫欣斯樂之慨慷發<lb/>
中懹而絃歌託情志於宮商　梁蕭子範家園三日賦<lb/>
曰春亦暮止田家上已時將磔於九門節方郊於七里<lb/>
扇習習之和風照遲遲之華晷飛𤣥翮之土燕奮丹胷<lb/>
<pb n="KR3k0055_WYG_023-39b"/>
之山雉聊結新而濯故式東流之前軌居免上漏樹非<lb/>
榛栗既無擇於爽塏曽不訪於凶吉右瞻則清谿千仞<lb/>
北覩則龍盤秀出與歲月而荒茫同林藪之蕪密懽兹<lb/>
嘉月恱此時良庭散花橤傍插筠篁灑𤣥醪於沼沚浮<lb/>
絳棗於泱泱觀翠綸之出沒戲青舸之低昂　周庾信<lb/>
三月三日華林園馬射賦曰于時𤣥鳥司厯蒼龍馭行<lb/>
羔獻冰開桐華萍合皇帝幸於華林之園千乘雷動萬<lb/>
騎雲屯落花與芝蓋同飛楊柳共春旗一色乃命羣臣<lb/>
<pb n="KR3k0055_WYG_023-40a"/>
陳大射之禮騶虞九節貍首七章於是𨕖朱汗之馬校<lb/>
黃金之埒紅陽飛鵲紫燕晨風唐成公之驌驦海西侯<lb/>
之千里莫不飲羽銜竿吟猨落雁鐘鼓振地埃塵漲天<lb/>
綵則錦帳俱移錢則銅山合徙實天下之至樂景福之<lb/>
歡欣者也歲次昭陽月在大梁其日上已其時少陽春<lb/>
史司職青祇効祥徵萬騎於平樂開千門於建章皇帝<lb/>
翊四校於仙園廻六龍於天苑華蓋平飛風烏細轉帷<lb/>
宮宿設帳殿開筵傍臨細柳斜界宜年河漘薙草渭口<lb/>
<pb n="KR3k0055_WYG_023-40b"/>
澆泉堋雲五色的暈重圓陽管既調春絃實撫玉律調<lb/>
鐘金錞節鼓於是咀銜拉鐵逐日追風並試長秋之埒<lb/>
俱下蘭池之宮鳴鞭則汗赭入埒則塵紅變三驅而畫<lb/>
鹿登百尺而懸熊禮正六耦詩歌九節弓如明月對堋<lb/>
馬似浮雲向埒雁失羣而行斷猿求林而路絶乃有六<lb/>
郡雄才五陵髙𨕖新廻馬邑之兵始罷龍城之戰尚帶<lb/>
流星猶乘奔電始聽鼓而唱籌即移竿而標箭熊耳刻<lb/>
杯浮雲畫罍水衡之錢山積織室之錦霞開司筵賞至<lb/>
<pb n="KR3k0055_WYG_023-41a"/>
酒正杯來既而日下澤宮筵䦨相圃悵徙蹕之流歡眷<lb/>
廻鑾之餘武<lb/>
原序晉王羲之三日蘭亭詩序曰永和九年歲在癸丑<lb/>
暮春之初會於會稽山陰之蘭亭修禊事也羣賢畢至<lb/>
少長咸集此地有崇山峻嶺茂林修竹又有清流激湍<lb/>
映帶左右引以為流觴曲水列坐其次雖無絲竹管絃<lb/>
之盛一觴一詠亦足以暢敘幽情是日也天朗氣清惠<lb/>
風和暢仰觀宇宙之大俯察品𩔖之盛所以遊目騁懷<lb/>
<pb n="KR3k0055_WYG_023-41b"/>
足以極視聽之娯信可樂也　晉孫綽三日蘭亭詩序<lb/>
曰古人以水喻性有旨哉斯談非以停之則清混之則<lb/>
濁耶情因所集而遷移物觸所遇而興感故振轡於朝<lb/>
市則充詘之心生閒歩於林野則遼落之志興仰瞻羲<lb/>
唐邈已逺矣近詠臺閣顧探増懷為復於曖昧之中思<lb/>
縈拂之道屢借山水以化其鬱結永一日之足當百年<lb/>
之溢以暮春之始禊于南澗之濱髙嶺千尋長湖萬頃<lb/>
隆屈澄汪之勢可為壯矣乃席芳草鏡清流覽卉木觀<lb/>
<pb n="KR3k0055_WYG_023-42a"/>
魚鳥具物同榮資生咸暢於是和以醇醪齊以達觀泱<lb/>
然兀矣焉復覺鵬鷃之二物哉　宋顏延之三日曲水<lb/>
詩序曰夫方策既載皇王之跡己殊鐘石畢陳舞詠之<lb/>
情不一雖淵流遂往詳略異聞然其宅天衷立民極莫<lb/>
不崇尚其道神明其位拓世貽統固萬葉而為量者也<lb/>
有宋函夏帝圖𢎞逺髙祖以聖武定鼎規同造物皇上<lb/>
以睿文承厯景屬宸居隆周之卜既永宗漢之兆在焉<lb/>
正體毓徳於少陽上宰宣哲於元輔晷緯昭應山瀆効<lb/>
<pb n="KR3k0055_WYG_023-42b"/>
靈五方雜遝四隩來暨赬莖素毳幷柯共穗之瑞史不<lb/>
絶書棧山航海逾沙軼漠之貢府無虚月日躔胃維月<lb/>
軌青陸皇祇發生之始后王布和之辰思對上靈之心<lb/>
以惠庶萌之願加以二王于邁出餞戒告有詔掌故爰<lb/>
命司歴獻洛飲之禮具上巳之儀南除輦道北清禁林<lb/>
左關巖隥右梁潮源略亭皐跨芝瀍苑太液懷曽山松<lb/>
石峻垝蔥翠陰煙游泳之所攢萃翔驟之所往還閲水<lb/>
環階引池分席春官聯事蒼靈奉塗然後升祕駕𦙍緹<lb/>
<pb n="KR3k0055_WYG_023-43a"/>
騎撫玉鑾發流吹以降于行所禮也龍文飾轡青翰侍<lb/>
御華裔殷至觀聽騖集揚袂風山舉袖陰澤靚妝藻野<lb/>
袨服縟川故以隱賑外區煥衍都内者矣上膺萬壽下<lb/>
禔百福布筵稟和闔堂依德情盤景遽歡洽日斜悵釣<lb/>
臺之未臨慨酆宮之不懸方且排鳳闕以髙遊開爵園<lb/>
而廣宴並命在位展詩發志則夫誦美有章陳信無媿<lb/>
者歟　齊王融三日曲水詩序曰臣聞出豫為象鈞天<lb/>
之樂張焉時乘既位御氣之駕翔焉是以得一奉宸逍<lb/>
<pb n="KR3k0055_WYG_023-43b"/>
遥襄城之域體元則大悵望姑射之阿然窅眇寂寥其<lb/>
獨適者也至如夏后兩龍載驅璿臺之上穆王八駿如<lb/>
舞瑶水之陰亦有饗云固不與萬民共也我大齊之握<lb/>
機創厯誕命建家接禮貳宮考庸太室昭華之珍既徙<lb/>
延喜之玉攸歸革宋受天保生萬國度邑靜鹿丘之歎<lb/>
遷鼎息大坰之慙駿發開其逺祥定爾固其洪業皇帝<lb/>
體膺上聖運鍾下武冠五行之秀氣邁三代之英風昭<lb/>
章雲漢暉麗日月猶且未明廢寢昃晷忘餐懼負重於<lb/>
<pb n="KR3k0055_WYG_023-44a"/>
春冰懷御奔於秋駕儲后睿哲在躬妙善居質内積和<lb/>
順外發英華斧藻至德琢磨令範若夫族茂麟趾宗固<lb/>
磐石跨蹍昌姬超軼炎漢元宰比肩於尚父中鉉繼踵<lb/>
乎周南分陜留勿翦之歡來仕允克施之譽本枝之盛<lb/>
如此稽古之政如彼故免羣生於湯火納百姓於休和<lb/>
引鏡皆明目臨池無洗耳沈冥之怨既缺薖軸之疾已<lb/>
消讒莠蔑聞攘爭掩息稀鳴桴於砥路鞠茂草於圓扉<lb/>
侮食來王左言入侍一尉候於西東合車書於南北偃<lb/>
<pb n="KR3k0055_WYG_023-44b"/>
革辭軒銷金罷刃天瑞降地符升澤馬來器車出江海<lb/>
呈象龜龍載文功既成矣世既貞矣信可以優游暇豫<lb/>
作樂崇德者歟於時青鳥司開條風發歲粤斯上巳惟<lb/>
暮之春禊飲之日在兹風舞之情咸蕩載懷平圃乃睠<lb/>
芳林芳林園者福地奥區之湊丹陵若水之舊殷殷均<lb/>
乎姚澤膴膴尚於周原飛觀神行虚檐雲搆離房乍設<lb/>
層樓間起負朝陽而抗殿跨靈沼而浮榮鏡文虹於綺<lb/>
疏浸蘭泉於玉砌幽幽叢薄秩秩斯干新萍汎沚華桐<lb/>
<pb n="KR3k0055_WYG_023-45a"/>
發岫雜夭彩於柔荑亂嚶聲於錦羽禁軒承幸清宮俟<lb/>
宴緹帷宿置帟幕宵懸既而滅宿澄霞登光辨色徐鑾<lb/>
警節鳴鐘暢音七萃連鑣九斿齊軌爾乃廻輿駐軫岳<lb/>
鎮川渟睟容有穆賓儀式序授几肆筵因流波而成次<lb/>
蕙殽芳醴任激水而推移葆佾陳階金匏在席戚奏翹<lb/>
舞籥動邠詩召鳴鳥于[山*弇]山追伶倫於嶰谷清歌有闋<lb/>
羽觴無算上陳景福之賜下獻南山之壽信凱宴於在<lb/>
藻知和樂於食苹　梁簡文帝三日曲水詩序曰竊以<lb/>
<pb n="KR3k0055_WYG_023-45b"/>
周城洛邑自流水以禊除晉集華林同文軌而髙宴莫<lb/>
不禮具義舉沓矩重規昭動神明雍熙鐘石者也皇太<lb/>
子生知上德英明在躬智湛靈珠辨均河注騰茂實於<lb/>
三善振嘉聲於八區是節也上已屬辰餘萌達壤倉庚<lb/>
應律女夷司候爾乃分階樹羽疏泉汎爵蘭觴沿泝蕙<lb/>
殽來往賓儀式序盛德有容吹發孫枝聲流嶰谷舞豔<lb/>
七盤歌新六變遊雲駐綵仙鶴來儀都人野老雲集霧<lb/>
㑹結軫方衢飛軒照日　増唐宋之問三月三日奉使<lb/>
<pb n="KR3k0055_WYG_023-46a"/>
涼宮雨中禊飲序曰三月上已有祓除禊飲者成俗乆<lb/>
矣摯虞對而不經束晳言而有禮漢庭故事衣冠就𤣥<lb/>
灞之橋晉國遺風輜軿耀翠媯之浦是日也雜英初發<lb/>
羣物半榮春逶迤而上山雪嶔崟而藏谷髙人一坐杞<lb/>
梓交陰作者肆筵芝蘭同氣遞襲歌詠不登絃管嵇叔<lb/>
夜之鳴琴偏依緑水郭子期之春酒本出青山論史可<lb/>
聽談𤣥愈黙不覺齊萬品隘九圍愛流波惜遲景顧盼<lb/>
相謂雖非巢許之間左右同聲盍各巖泉之助<lb/>
<pb n="KR3k0055_WYG_023-46b"/>
増表唐宋璟三月三日為百官謝賜宴表曰伏以漢崇<lb/>
元已齊曰上除咸聞執蘭以盛禊飲洛水之會嚻呼不<lb/>
足紀也永和之遊僻陋不足追也臣等生逢多幸遇會<lb/>
聖明賜與榮渥逾溢涯分爰以令節錫宴公亭翠帟文<lb/>
茵俱來天上嘉殽清酤亦自大官欣歡之聲浹於億兆<lb/>
銜感之至形於頌歌而天心霈然宸章煥發曲蒙賜示<lb/>
捧讀兢懼涵泳五音光輝二雅流於篪磬永播無窮豈<lb/>
臣庸愚詎能思度今狂虜衰息年穀屢登俗被湛恩人<lb/>
<pb n="KR3k0055_WYG_023-47a"/>
歸壽域讌遊髙會適助時康況上宰冢卿修簪長劒前<lb/>
後羅列小大相從所以序聖朝之多士為百代之風流<lb/>
臣等叨榮無任懇迫報効何日進退知慚<lb/>
　　四月八日<lb/>
原浴釋迦<hi>荆楚歲時記云荆楚以四月八日諸寺各設會香湯浴佛共作龍華會以為彌勒下生之</hi>
<hi>徵也</hi>迎彌勒<hi>以為彌勒/下生之徵</hi>　右脇生<hi>佛以四月八日自母右脇而生</hi>半夜往<lb/>
<hi>年十九此日半夜逾城往雪山入道云云</hi>　六年成道<hi>太子在雪山六年思道不食至四月八日</hi>
<hi>乃成</hi>九子祈嗣<hi>荆楚歲時記曰四月八日長沙寺閣下九子母神是日市肆之人無子者供養薄餅</hi>
<pb n="KR3k0055_WYG_023-47b"/>
<hi>以乞子往往有驗</hi>　溺金像<hi>世説孫皓初治圃於地中得金像如小兒髙皓便著厠前令持籌四</hi>
<hi>日皓語像云今日浴佛來暮陰病懺悔乃瘥</hi>坐木榻<hi>楊茂事</hi>　八字之佛爰來<lb/>
<hi>荆楚人相承此日迎八字之佛于金城設榻幢歌鼓以為法華也</hi>五香之水乃浴<hi>髙僧傳摩</hi>
<hi>歌利頭四月八日浴佛以都梁香為青色水鬱金香為赤色水丘隆香為白色水附子香為黃色水安息香為</hi>
<hi>黑色水以灌佛頂也</hi>　靈育生而孕先得夢<hi>髙僧傳曰釋元髙小名靈育母宼氏夢見</hi>
<hi>胡僧持傘香花滿座便即懷胎至四月八日生異香及光明照壁迄旦乃因名曰靈育</hi>劉宣泣而<lb/>
悲不自勝<hi>宋書劉宣字萬壽八歲母死四月八日見衆僧浴佛乃下頭上金鏡為母灌佛因泣下悲</hi>
<hi>不自勝也</hi>
<pb n="KR3k0055_WYG_023-48a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_023-48b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷十八<lb/>
</p>
<p>
</p>
  </div>
</body>
</text>
</TEI>
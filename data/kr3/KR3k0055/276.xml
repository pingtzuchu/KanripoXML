<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_276-1a"/>
　欽定四庫全書<lb/>
御定淵鑑𩔖函卷二百七十一<lb/>
　　人部三十<hi>孝祿養</hi>
　　　孝一<lb/>
　原爾雅曰善父母為孝　増釋名曰孝好也愛好父母<lb/>
　如所恱好也　書曰奉先思孝　又曰恪愼克孝　原<lb/>
　詩曰哀哀父母生我劬勞無父何怙無母何恃出則銜<lb/>
　恤入則靡至父兮生我母兮鞠我撫我畜我長我育我<lb/>
<pb n="KR3k0055_WYG_276-1b"/>
　顧我復我出入腹我欲報之徳昊天罔極　増又曰明<lb/>
　發不寐有懷二人　原禮記曽子曰孝有三大孝尊親<lb/>
　其次弗辱其下能養　又曰君子生則敬養死則敬享<lb/>
　思終身弗辱也　増又曰父命呼唯而不諾手執業則<lb/>
　投之食在口則吐之走而不趨親老出不易方復不過<lb/>
　時親癠色容不盛此孝子之疏節也父歿而不能讀父<lb/>
　之書手澤存焉耳母歿而杯圈不能飲焉口澤之氣存<lb/>
　焉耳　又曰孝子之有深愛者必有和氣有和氣者必<lb/>
<pb n="KR3k0055_WYG_276-2a"/>
有愉色有愉色者必有婉容孝子如執玉如奉盈洞洞<lb/>
然屬屬然如弗勝如將失之　又曰居處不莊非孝也<lb/>
事君不忠非孝也莅官不敬非孝也朋友不信非孝也<lb/>
戰陣無勇非孝也　孝經曰身體髮膚受之父母不敢<lb/>
毁傷孝之始也立身行道揚名於後世以顯父母孝之<lb/>
終也夫孝始於事親中於事君終於立身　又曰夫孝<lb/>
天之經也地之義也民之行也　又曰孝子之事親居<lb/>
則致其敬養則致其樂病則致其憂喪則致其哀祭則<lb/>
<pb n="KR3k0055_WYG_276-2b"/>
致其嚴五者備矣然後能事親　毛詩序曰凱風美孝<lb/>
子也　又曰南陔孝子相戒以養也　又曰白華孝子<lb/>
之潔白也　孝經鈎命曰國多孝則風雨時　又曰孝<lb/>
子如醴泉　孝經左契曰孝悌之至通於神明則鳳凰<lb/>
巢　漢書賈誼傳曰過闕則下過廟則趨孝子之道也<lb/>
　延篤𫝊曰仁人之有孝猶四體之有心腹枝葉之有<lb/>
根本　北史孝行論曰塞天地横四海者惟孝而已矣<lb/>
然則孝始愛敬之方終極哀思之道厥亦多緒其心一<lb/>
<pb n="KR3k0055_WYG_276-3a"/>
焉若上智秉自然之質中庸有企及之義及其成功其<lb/>
美一也　莊子曰不擇地而安之孝之至也　孔叢子<lb/>
曰於蓼莪見孝子之思養也於四月見孝子之思祭也<lb/>
　小學紺珠曰孝則生福　又曰治身莫先於孝<lb/>
　　孝二<lb/>
増拾遺記曰冀州之西二萬里有孝養之國昔黄帝伐<lb/>
蚩尤除諸凶害獨表此處為孝養之鄉萬國莫不欽仰<lb/>
舜受堯禪其國執玉帛来朝特加賔禮　淮南子曰周<lb/>
<pb n="KR3k0055_WYG_276-3b"/>
公之事文王也行無專制事無由己身若不勝衣言若<lb/>
不出口有奉持於文王洞洞屬屬如將不勝如恐失之<lb/>
可謂能子矣　孝經曰孝莫大於嚴父嚴父莫大於配<lb/>
天則周公其人也　尚書王若曰君陳惟爾令徳孝恭<lb/>
惟孝友于兄弟克施有政　詩曰張仲孝友　原孝子<lb/>
傳曰老莱子孝養二親行年七十作嬰兒自娛著五色<lb/>
斒斕衣常取漿上堂跌仆因臥地為小兒啼或弄雛鳥<lb/>
於親側　說苑曰閔子騫早喪母為後母所苦冬月以<lb/>
<pb n="KR3k0055_WYG_276-4a"/>
蘆花衣之其所生二子則衣之以綿父令閔子御車體<lb/>
寒失靷父責之閔子不自理父察知之歸謂婦曰我所<lb/>
以娶汝乃為吾子今汝欺我去無留子騫前曰母在一<lb/>
子寒母去三子單其父黙然故曰孝哉閔子騫一言其<lb/>
母還再言三子温　増韓詩外傳曰孔子行聞哭聲甚<lb/>
悲孔子曰驅驅前有賢者至則臯魚也披褐擁鎌哭於<lb/>
道傍孔子避車與之言曰子非有喪者何哭之悲也臯<lb/>
魚曰吾失之三矣吾少好學周流天下而吾親死一失<lb/>
<pb n="KR3k0055_WYG_276-4b"/>
也髙尚其志不事庸君而晚無成二失也少失交遊寡<lb/>
於親友三失也樹欲靜而風不息子欲養而親不待徃<lb/>
而不可得見者親也吾請從此辭矣立哭而死孔子曰<lb/>
弟子識之足以誡矣於是門人辭歸而養親者十有三<lb/>
人　原尸子曰曽子每讀喪禮泣下霑襟常以一夕五<lb/>
起視衣之厚薄枕之髙卑　増家語曰子路問於孔子<lb/>
曰昔者由也事二親之時常食藜藿之食為親負米百<lb/>
里之外親歿之後南遊於楚從車百乗積粟萬鍾累茵<lb/>
<pb n="KR3k0055_WYG_276-5a"/>
而坐列鼎而食願欲食藜藿為親負米不可復得也枯<lb/>
魚銜索㡬何不蠧二親之壽忽若過隙孔子曰由也事<lb/>
親可謂生事盡力死事盡思也　禮記曰樂正子春下<lb/>
堂而傷其足數月不出猶有憂色門弟子曰夫子之足<lb/>
瘳矣數月不出猶有憂色何也樂正子春曰父母全而<lb/>
生之子全而歸之故君子頃<hi>音跬</hi>歩而不敢忘孝也今余<lb/>
忘孝之道是以有憂色也　原說苑曰韓伯瑜有過其<lb/>
母笞之泣其母曰他日未嘗泣今何泣對曰他日得笞<lb/>
<pb n="KR3k0055_WYG_276-5b"/>
未嘗不痛今母之力不能痛是以憂也　漢書刑法志<lb/>
曰齊太倉令淳于意有罪當刑少女緹縈涕泣隨父到<lb/>
長安上書曰妾父為吏齊中皆稱㢘平今坐法當刑妾<lb/>
乞沒為官婢以贖父罪文帝詔免意罪并除肉刑　増<lb/>
萬石君傳曰萬石君歸老於家長子建為即中令建老<lb/>
白首萬石君尚無恙每五日洗沐歸謁親入子舍竊問<lb/>
侍者取親中帬厠牏<hi>音投</hi>身自澣洗<hi>師古曰中帬若今言中衣厠牏者近身之</hi>
<hi>小衫若今汗衫也</hi>復與侍者不敢令萬石君知以為常　原金<lb/>
<pb n="KR3k0055_WYG_276-6a"/>
日磾傳曰日磾母敎誨兩子甚有法度上聞而嘉之母<lb/>
病死詔圗畫於甘泉宫署曰休屠王閼氏日磾每見畫<lb/>
常拜之涕泣　東觀漢記曰光武時長沙義士古初父<lb/>
喪未葬鄰人火起及初舍棺不可移初冒火伏棺上俄<lb/>
而火滅　増孔奮傳曰奮事母孝謹雖為儉約奉養極<lb/>
求珍膳躬率妻子同甘菜茹　江革傳曰革遭亂負母<lb/>
逃難數遇賊革輒涕泣求哀言有老母辭氣愿款賊是<lb/>
以不忍犯之建武末年與母歸鄉里每至歲時縣當案<lb/>
<pb n="KR3k0055_WYG_276-6b"/>
比革以母老不欲揺動自在轅中輓車不用牛馬鄉里<lb/>
稱之曰江巨孝　原東觀漢記曰黄香舉孝㢘為郡五<lb/>
官貧無奴僕香躬執勤苦盡心供養冬無被袴而親極<lb/>
滋味暑即扇枕寒即以身温席　汝南先賢傳曰薛苞<lb/>
好學篤行喪母以至孝聞父娶後妻而憎苞分之令出<lb/>
苞日夜號泣不能去至被毆杖不得已廬於舍外旦入<lb/>
而洒埽父怒又逐之乃廬於里門晨昏不廢積歳餘父<lb/>
母慙而還之　續漢書曰申屠蟠九歳喪父哀毁過禮<lb/>
<pb n="KR3k0055_WYG_276-7a"/>
服除不進酒肉十餘年每忌日輒三日不食　郭林宗<lb/>
别傳曰茅容耕於野避雨樹下衆皆夷踞相對獨容危<lb/>
坐愈恭林宗見而竒之與言因請寓宿旣而日夕容殺<lb/>
雞為饌林宗謂為已設既而以供其母自以菜蔬共客<lb/>
同飯林宗起拜曰卿賢乎哉　東觀漢記曰趙咨性至<lb/>
孝躬率子孫耕農為養盜常夜徃劫之咨恐母驚懼乃<lb/>
先至門迎盜因請為設食謝曰老母八十疾病須養居<lb/>
貧朝夕無儲乞少置衣糧妻子餘物一無所惜諸盜皆<lb/>
<pb n="KR3k0055_WYG_276-7b"/>
慙歎跪曰所犯無狀干暴賢者言畢奔出　増蘇氏家<lb/>
語曰漢蔡邕性篤孝母滯病三年自非寒暑節變未嘗<lb/>
解襟帶不寢寐者十旬　捜神記曰董永東漢末家貧<lb/>
傭耕以養其父父歿貸錢於里之冨人裴氏許身為奴<lb/>
以償所貸得錢五千營葬葬畢忽道遇一婦人求為永<lb/>
妻永與俱詣錢主遂織絹於裴氏織三百縑以償一月<lb/>
而畢辭永去乃曰我天之織女縁君至孝天帝令我助<lb/>
君償債言訖凌空而去　原蕭廣濟孝子傳曰東漢末<lb/>
<pb n="KR3k0055_WYG_276-8a"/>
媯皓父昆被劾入臺皓年十六髠頭詣闕通章不省號<lb/>
不飲食懷石腰中詣公卿輒出石置地叩頭流血覆面<lb/>
莫不傷懷遂奏理昆罪　増魏志髙柔傳曰時制吏遭<lb/>
大喪百日後皆給役有司徒吏解𢎞遭父喪後有軍事<lb/>
受勅當行以疾病為辭詔怒曰汝非曽閔何言毁邪促<lb/>
收考竟柔見𢎞信甚羸劣奏陳其事宜加寛貸帝乃詔<lb/>
曰孝哉𢎞也其原之　晉夏方傳曰方家遭疫癘父母<lb/>
伯叔羣從死者十三人方年十四夜則號哭晝則負土<lb/>
<pb n="KR3k0055_WYG_276-8b"/>
十有七載葬送得畢　許孜傳曰孜立宅墓次烝烝朝<lb/>
夕奉亡如存鷹雉棲其梁簷鹿與猛獸擾其庭圃交頸<lb/>
同遊不相搏噬　原桑虞傳曰虞年十四喪父毁瘠日<lb/>
以米百粒糝藜藿其姊諭自抑割虞曰藜藿雜米足以<lb/>
勝哀　増王裒傳曰裒讀詩至哀哀父母生我劬勞未<lb/>
嘗不三復流涕門人為廢蓼莪之篇　王延傳曰延事<lb/>
親夏扇枕席冬以身温被隆冬盛寒體無全衣而親極<lb/>
滋味晝則傭賃夜則誦書　原荀氏家傳曰晉荀顗<hi>或作</hi>
<pb n="KR3k0055_WYG_276-9a"/>
<hi>瑜</hi>年踰耳順而母年九十色養烝烝以孝聞在喪憔悴<lb/>
貌不可識若嬰孺之號哀動傍人　増晉書曰王戎母<lb/>
喪飲酒食肉而容貌毁悴和嶠父喪禮法自持而哀毁<lb/>
不踰於戎嶠生孝戎死孝　原宗躬孝子傳曰吳坦之<lb/>
隠之兄也母𦵏之夕設九飯祭坦之每臨一祭輒號慟<lb/>
斷絶至七祭嘔血而死　續捜神記曰吳猛性至孝小<lb/>
兒時隨父母臥夏月多蚊䖟而終不揺扇云懼蚊䖟去<lb/>
我及父母也　晉中興書曰吳隱之遭母喪哀毁過禮<lb/>
<pb n="KR3k0055_WYG_276-9b"/>
與太常韓康伯鄰居隱之每哭康伯母輟事流涕悲不<lb/>
自勝　増殷仲堪傳曰仲堪父病積年衣不解帶躬學<lb/>
醫術䆒其精妙遂眇一目居喪哀毁以孝聞又父常患<lb/>
耳聦聞牀下蟻動謂之牛鬭孝武聞其事而不知其人<lb/>
偶以問仲堪仲堪流涕而對曰臣進退維谷　原師覺<lb/>
授孝子傳曰晉程曽年七歳喪母哀號哭泣不異成人<lb/>
祖母憐之嚼肉以食覺有味便吐去　何子平傳曰子<lb/>
平事母至孝為揚州從事月俸得白米輒貨市粟麥人<lb/>
<pb n="KR3k0055_WYG_276-10a"/>
或問之荅曰尊老在東不辦常得米何容獨食白粲母<lb/>
喪年將六十有孺子之慕晝夜號叫暑避清凉冬不衣<lb/>
絮　増南史裴子野傳曰子野居喪每至墓所草為之<lb/>
枯白兔白鳩馴擾其間　丘傑傳曰傑十四遭喪以熟<lb/>
菜有味不嘗於口歳餘忽夢見母曰汝噉生菜遇蝦蟇<lb/>
毒靈牀前有三丸藥可取服之傑驚起果得藥服之下<lb/>
蝌斗子數升　謝貞傳曰貞七嵗時祖母阮氏苦風眩<lb/>
每發便一二日不能飲食貞見祖母不食亦不食親族<lb/>
<pb n="KR3k0055_WYG_276-10b"/>
莫不竒之十四丁父艱號哀頓地絶而復蘇　司馬暠<lb/>
傳曰暠字文昇年十二丁内艱哀慕過禮毁瘠骨立服<lb/>
闋以姻戚子弟預入問訊梁武帝見其羸疾歎息久之<lb/>
字其小字謂其父子産曰昨見羅兒面顔憔悴使人惻<lb/>
然便是不墜家風為有子矣　魏書趙琰傳曰琰以不<lb/>
得葬二親時節不受子孫慶賀年踰耳順而孝思彌篤<lb/>
斷諸滋味食麥而已　蕭祗傳曰祗子放隨父至鄴祗<lb/>
卒放居喪以孝聞所居廬舍前有二慈烏來集各據一<lb/>
<pb n="KR3k0055_WYG_276-11a"/>
樹為巢自午以前馴庭飲啄午後更不下樹每臨時舒<lb/>
翅悲鳴全似哀泣時以為至孝之感　北周陸通傳曰<lb/>
通父政性至孝其母吳人好食魚北土魚少政求之常<lb/>
苦難後宅側忽有泉出而有魚遂得以供膳時人以孝<lb/>
感所致因謂其泉為孝魚泉　隋李顯達傳曰顯達父<lb/>
喪水漿不入口者七日鬢髪墮落形體枯憔遂至滅性<lb/>
　薛濬傳曰濬母亡歸𦵏時值隆冬衰絰徒跣冒犯霜<lb/>
雪行五百里足凍墮指瘡血流離　田翼傳曰母臥疾<lb/>
<pb n="KR3k0055_WYG_276-11b"/>
翼親易燥濕母食則食母不食亦不食　李徳饒傳曰<lb/>
徳饒性至孝父母寢疾輒終日不食十旬不解衣及居<lb/>
憂水漿不入口五日哀慟嘔血數升及送𦵏㑹仲冬積<lb/>
雪行四十餘里單衰徒跣號踊幾絶㑹𦵏者千餘人莫<lb/>
不為之流涕後甘露降於庭樹有鳩巢其廬納言楊達<lb/>
巡省河北詣廬弔慰之因改所居村為孝敬村里為和<lb/>
順里　劉徳威傳曰徳威子審理少喪母為祖母元所<lb/>
養元輒疾病必親煮藥嘗而後進元曰兒孝通神明吾<lb/>
<pb n="KR3k0055_WYG_276-12a"/>
一顧念病輒間　唐竇抗傳曰抗侍父病束帶五旬不<lb/>
弛居喪哀癯過常母䘚數號絶　鄭善果傳曰善果父<lb/>
誠周大將軍開封縣公討尉遲迥戰死善果方九歳以<lb/>
死事子襲爵家人為其幼弗告也及受詔號慟不自勝<lb/>
　李迥秀傳曰迥秀母少賤妻常詈媵婢母聞不樂迥<lb/>
秀即出其妻或問之荅曰娶婦要欲事姑茍違顔色何<lb/>
可留　唐書段秀實傳曰秀實六歳母疾病不勺飲至<lb/>
七日病間乃肯食時號孝童　崔璵傳曰諸崔自咸通<lb/>
<pb n="KR3k0055_WYG_276-12b"/>
後有名歴臺閣藩鎭者數十人天下推士族之冠始其<lb/>
曽王母長孫夫人春秋髙無齒祖母唐事姑孝每旦乳<lb/>
姑一日病召長幼言吾無以報婦願後子孫皆若爾孝<lb/>
世謂崔氏昌大有所本云　宋王仁鎬傳曰鎬拜節度<lb/>
使省其父祖之墓周視松檟涕泗嗚咽謂所親曰仲由<lb/>
以為不如負米之樂信矣　張齊賢傳曰太宗命齊賢<lb/>
知定州以母老不願徃尋丁内艱水漿不入口者七日<lb/>
自是日啖粥一器終喪不食酒肉蔬果　顧忻傳曰忻<lb/>
<pb n="KR3k0055_WYG_276-13a"/>
以母病葷腥不入口者十載雞初鳴具冠帶率妻子詣<lb/>
母之室問所欲五十年未嘗離母左右　成象傳曰象<lb/>
事父母以孝聞號泣營𦵏聞者悽愴未嘗食肉衣帛或<lb/>
贈之亦不受虎豹環廬而臥象無怖色燕百餘集廬中<lb/>
禾生墓側吐九穗逺近目為成孝子　杜誼傳曰誼父<lb/>
母喪卜𦵏徒跣負土為墳徃來十餘里日渡塘間泥水<lb/>
沒骭雖大雨雪未嘗少止手足皸裂流血以漆塗之每<lb/>
覆一畚必三繞墳而號然後去　支漸傳曰漸年七十<lb/>
<pb n="KR3k0055_WYG_276-13b"/>
持母喪蓬首垢面三時號泣白蛇貍兔擾其傍白雀白<lb/>
烏日集於壟木五色雀萬餘回翔悲鳴若助哀者　遼<lb/>
史耶律安圖傳曰耶律安圖幼若成人居父喪哀毁過<lb/>
禮見者傷之太祖屢加慰諭嘗曰此兒必為令器及長<lb/>
事母至孝以父死非罪未𦵏不預宴樂　金史陳顔傳<lb/>
曰顔父光仕宋調壽陽尉未赴值金兵取汴光病圍城<lb/>
中顔間關渡河往省其父因扶疾北歸光家奴誣告光<lb/>
殺人光繋獄搒掠不能勝因自誣服顔請代死太守哀<lb/>
<pb n="KR3k0055_WYG_276-14a"/>
之未敢決㑹帥至郡以其狀白帥曰此真孝子也兩釋<lb/>
之　元史蕭道壽傳曰道壽母年八十餘事養盡禮夫<lb/>
婦親侍櫛沐必俟母食而後退食母寢而後就寢出必<lb/>
告許乃敢出母或怒欲罰之道壽自進杖伏地而受母<lb/>
命起乃起起後再拜謝色喜乃退　布延蘇逹勒黙哷<lb/>
氏傳曰父喪晝夜悲號有飛鳥翔集墳土湧起　劉通<lb/>
傳曰母目失明通誓斷酒肉禱之三十年不懈年八十<lb/>
五目忽復明　湯霖傳曰霖母病熱思氷時天大暑求<lb/>
<pb n="KR3k0055_WYG_276-14b"/>
之不得號呼累日池中忽聞戛戛有聲拭淚視之乃氷<lb/>
澌也奉母疾愈　輟耕録曰陶明元母病心痛痛則拍<lb/>
張跳躅嚙牀簀衾褥醫莫能愈明元搯心嚼舌以代母<lb/>
痛一日禱於神將割一臠為湯劑引刀欲下忽有鄰童<lb/>
自外躍入叱曰毋自損我天醫也明元伏地乞哀童子<lb/>
取案上筆書十數字於几面擲筆仆地視其書藥方也<lb/>
鄰兒醒叩之無所知遂如其方治之母終身痛不再舉<lb/>
　明一統志曰洪武時顧仲禮事母至孝遇嵗凶負母<lb/>
<pb n="KR3k0055_WYG_276-15a"/>
就養他郡七年始歸見蝗起食其田苖仲禮泣曰吾將<lb/>
何以為養乎俄疾風蝗盡去苗得不傷　明蔡遷傳略<lb/>
曰合肥陳文者早喪父奉母至孝元季挈家歸太祖積<lb/>
官都督僉事卒封東海侯諡孝勇明臣得諡孝者文一<lb/>
人而已　洪武實録曰河南舞陽縣民周炳事母焦氏<lb/>
至孝常病篤炳呼天禱神求以身代遂愈後復病痢思<lb/>
食獐肉炳求之不得忽一獐入其家即以供母母病復<lb/>
差人以為孝感所致請表其門曰孝行　宋濂危孝子<lb/>
<pb n="KR3k0055_WYG_276-15b"/>
傳曰危貞昉父孝先坐法謫役貞昉以身願代上從之<lb/>
貞昉乃解儒衣易短製欣然就役然質體尫弱不勝負<lb/>
任之苦越七月病䘚　陳繼傳略曰繼奉母至孝有司<lb/>
上其事使御史㢘之繼方隨母行灌母飲以壺漿拜而<lb/>
後飲帝聞嗟異府縣交薦以母老辭不就永樂中舉孝<lb/>
行仍旌其母曰貞節　儲福傳略曰福殉靖難妻范與<lb/>
其母韓營地𦵏之范時年二十居貧奉姑甚謹每哭其<lb/>
夫則走山谷中大號不欲聞之姑也一日范澣衣澗邊<lb/>
<pb n="KR3k0055_WYG_276-16a"/>
見草可織席因取之鬻以養姑姑年七十餘卒營𦵏廬<lb/>
墓傍年八十餘卒卒後席草不復生　劉文煥傳略曰<lb/>
文煥早䘮父奉母至孝躬自築墳哀毁骨立嘗鑿墓傍<lb/>
不數尺泉湧出味且甘洌人呼為孝子泉<lb/>
　　孝三<lb/>
原循陔　倚門<hi>束廣㣲補亡詩南陔孝子相戒以飬也循彼南陔言采其蘭  師覺授孝子傳</hi>
<hi>趙狥幼有孝性年五六歳時得甘美之物未嘗敢獨食必先以哺父出輙待還而後食過時不還則倚門啼以</hi>
<hi>俟父</hi>　嗣服　繼志<hi>詩媚兹一人應侯順德永言孝思昭哉嗣服  禮記武王周公其達孝矣</hi>
<pb n="KR3k0055_WYG_276-16b"/>
<hi>乎善繼人之志善述人之事</hi>　驢鳴　鶴呌<hi>後漢戴良傳良字叔鸞母憙驢鳴良常學之以</hi>
<hi>娛樂焉憙音虛計反至晉吳隠之傳隠之執䘮過禮家貧無人鳴鼓每  哭臨之時常有雙鶴警叫</hi>　先<lb/>
意　察色<hi>禮記曾子曰孝者先意承志諭父母於道能東觀漢記汝郁字叔異年五歳母患病不</hi>
<hi>飯食郁常抱持啼不肯飲食母憐之強為餐飯欺言已愈郁察母顔色不平輙復不食宗親共異之因字曰叔</hi>
<hi>異</hi>　錫𩔖　奉先<hi>詩孝子不匱永錫爾𩔖  書奉先思孝</hi>　心動　目開<lb/>
<hi>後漢書蔡順字君仲少孤飬母常出求薪有客卒至母望順不還乃嚙指順心動棄薪走歸  白帖盛彦母王</hi>
<hi>氏因疾失明彦不應辟召母病久婢使數見捶撻婢忿恨俟彦行取蠐螬炙飴之母食以為美然疑是異物藏</hi>
<hi>以示彦彦見之抱母慟哭絶而復蘇目豁然即開</hi>　增分椹　抱柰<hi>合璧事𩔖漢蔡順事</hi>
<pb n="KR3k0055_WYG_276-17a"/>
<hi>母至孝王莽末歳荒拾椹以異器盛之赤睂見而問之焉曰黑者味甘奉母赤者味酸自食賊義其孝乃以米</hi>
<hi>肉遺之守晉書王祥性至孝有丹柰結實母命  之每風雨祥輙抱樹而泣</hi>　禪窟　鹹鄉<lb/>
<hi>北史皇甫遐遭後母䘮負土為墳復於墓南作一禪窟隂雨則穿窟晴霽則營墓  拾遺記郅奇居䘮盡禮以</hi>
<hi>淚浸地即醎俗謂之醎鄉</hi>　原德無加　行莫大<hi>孝經聖人之徳無以加於孝乎  又</hi>
<hi>人之行莫大于孝</hi>　赤烏巢門　白兔逰墓<hi>華陽國志呉順飬母赤烏巢門  白</hi>
<hi>帖後漢方儲幼䘮父事母母終負土成墳白兔游其下</hi>　増羅威進果　殷惲持<lb/>
𤓰<hi>陸徹廣州先賢傳羅威字德仁八歳䘮父事母至孝耕耘為業勤身苦體以奉供飬令召署門下吏不就</hi>
<hi>將母遁避隠居増城縣界令還復舊居朝暮供侍異果珍味随時進前也  蕭廣濟孝子傳殷惲七歳䘮父哀</hi>
<pb n="KR3k0055_WYG_276-17b"/>
<hi>號毁憔不為戲㺯得𤓰果可啖之物懷持進母未嘗先食</hi>　陳紀畫像　丁蘭圗形<lb/>
<hi>海内先賢傳陳紀字元方實之子也至徳絶俗才達過人烝烝色飬不離左右豫州刺史嘉其至行表上尚書</hi>
<hi>畫像百城以勵風俗焉形孫盛逸士傳丁蘭少䘮考妣不及供飬乃刻木為親  事之若生朝夕定省鄰人張</hi>
<hi>叔妻從蘭妻有所借蘭妻跪拜木人木人不恱不以借之叔醉疾來誶罵木人以杖敲其頭蘭還即奮劍殺張</hi>
<hi>叔吏捕蘭蘭辭木人去木人見蘭為之垂淚郡縣嘉其至孝通於神明遂上之圗其形於雲臺</hi>　春氣<lb/>
夏木　地義天經<hi>孝經左契孝子之瀰身也猶春氣之澹澹也又漢荀爽傳漢為火德火生</hi>
<hi>於木木盛於火故其徳為孝注曰火木之子夏火之位木至夏而盛故為孝  孝經夫孝天之經也地之義也</hi>
　烏棲冠上　泉湧舍傍<hi>家語曽子至孝三足烏棲其冠  漢書姜詩母好江水詩</hi>
<pb n="KR3k0055_WYG_276-18a"/>
<hi>子因逺汲溺死詩妻恐姑哀傷不敢言舍側忽有泉湧味如江水並雙鯉同出</hi>　身先鍼灸<lb/>
食不鹽酥<hi>梁庾沙彌傳母劉病篤晨夕侍側衣不觧帶或應鍼灸以身先試  唐元徳秀傳徳秀少</hi>
<hi>孤事母孝舉進士不忍去左右自負母入京既擢用母亡食不鹽酥藉無茵褥</hi>　髮皆秃落<lb/>
綿定竒温<hi>梁荀匠傳匠居䘮三年足不出户自括髮不復櫛沐髪皆秃落哭無時聲盡則繼之以血</hi>
<hi>絮世說晉朱百年母以冬月亡衣無絮百年自此不衣  帛時就孔思逺宿思逺以卧具覆之覺即引去謂思</hi>
<hi>逺曰綿定竒温因流涕悲慟思逺亦為感泣</hi>　蒲萄不舉　雕胡自生<hi>唐陳叔達</hi>
<hi>傳達為納言常賜食得蒲萄不舉唐髙祖問之對曰臣母病渴常求不能致臣願奉之帝曰卿有母遺乎因賜</hi>
<hi>之子西京雜記顧翔少失父事母至孝母嗜雕胡飯常率  女躬自采擷家近太湖湖中忽自生雕胡遂得以</hi>
<pb n="KR3k0055_WYG_276-18b"/>
<hi>飬</hi>　二燈照墓　一石依舟<hi>録異記隂元之父葬後墓前常有二燈來照至明乃</hi>
<hi>息飲一統志漢隗相母惡江邉水不潔必得江心水乃就  相以舟汲之患流急後江心忽湧出一石舟乃可</hi>
<hi>依人以為孝感</hi>　有若成人　必為佳器<hi>北齊書袁聿修七歳遭䘮居處禮度有若</hi>
<hi>成人匍晉書韋忠䘮父哀慕毁悴杖而後起司空裴秀弔之  匐號訴哀慟感人秀出而告人曰此子長大必</hi>
<hi>為佳器</hi>　病從指入　酒向足流<hi>稗史唐崔渾性至孝母嘗有疾渾跪請病授已</hi>
<hi>有頃覺病從指入俄而遍身母所苦遂愈直孝苑唐賈直言父道沖代宗時以泄禁中事賜鴆死  言白中使</hi>
<hi>請自執器以飲父中使然之直言既持杯自飲立盡酒忽從左足出具奏父得流南海</hi>　憂無此<lb/>
弟　願得為兄<hi>唐岑文本傳文本弟文昭任校書即多交輕薄帝謂文本曰卿弟多過朕將出</hi>
<pb n="KR3k0055_WYG_276-19a"/>
<hi>之文本泣曰臣少孤母所鍾念者弟也不欲離左右今若出外母必憂無此弟是無老母也  孝苑李密䀻呉</hi>
<hi>呉主與羣臣論寧為人弟密曰願為人兄呉主曰何為宻曰為兄供奉之日長</hi>　帷車袖劍<lb/>
乗馬逐鹿<hi>三國志魏龎淯外祖父趙安為同縣人李夀所殺淯母娥親自傷父讎不報乃帷車袖劍</hi>
<hi>白日刺夀都亭前訖徐詣縣顔色不變曰父讎已報請就戮㑹赦得免州郡賛歎勒石表閭  陳書呉明徹幼</hi>
<hi>孤性至孝感父樹墳塋未修家貧無以取給乃勤力耕種時亢旱苗枯明徹每至田中號泣居數日有自田還</hi>
<hi>者云苗已更生及徃如言秋而大獲足充𦵏用時有伊氏者善占墓謂其兄曰君𦵏日必有乗白馬逐鹿者經</hi>
<hi>墳此是最小孝子大貴之徴至時果騐明徹即樹之最小子也</hi>　特遺二婢　加賜一<lb/>
雞<hi>晉書祖納性至孝少孤貧常自炊㸑以飬母王敦聞之遺其二婢  元史特克甫四歳與叔父奈曼入見</hi>
<pb n="KR3k0055_WYG_276-19b"/>
<hi>帝方食雞以賜特克特克捧而不食帝問之對曰將以遺母帝竒之加賜一雞</hi>　晨午分膳<lb/>
朝暮送粥<hi>孝苑宋陸時雍補郡學生念母兄時不給詔掌膳曰吾日飯不盡餐願撤一膳遺母自以</hi>
<hi>一膳分為晨午不後漢樊儵傳儵事後母至孝及母卒哀思過禮毁病  自支世祖常遣中黄門朝墓送饘粥</hi>
　廬棲小鳥　門帶長蛇<hi>魏書王崇母亡晝夜哭泣有一小鳥素質黒眸形大如雀</hi>
<hi>棲於崇廬朝夕不去門陶潛孝傳殷陶年十二以孝稱邅父䘮有長蛇帶其  舉家奔走陶以柩在獨居廬不</hi>
<hi>動</hi>　操瓶湧泉　種𤓰辦𦵏<hi>拾遺記曹曽慕曾參之行時亢旱井池皆竭母思甘</hi>
<hi>清之水曾跪而操瓶則井泉自湧清美於常兄南史韓靈敏傳靈敏早孤與兄靈珍家貧無以營𦵏  弟共種</hi>
<hi>𤓰半畆朝採𤓰子暮便復生以此遂辦𦵏事</hi>　約不敢違　啼非為痛<hi>晉陶侃傳</hi>
<pb n="KR3k0055_WYG_276-20a"/>
<hi>侃每飲酒有定限常歡有餘而限已竭殷洪源勸更少進侃悽懷良久曰少年曾有酒失亡親見約故不敢踰</hi>
<hi>問世說新語范宣年八歳後園挑菜誤傷指大啼人  痛也荅曰非為痛身體髮膚不敢毁傷是以啼耳</hi>
鳥常銜火　馬暫輟芻<hi>拾遺記郅竒居䘮所居去墓百里每夜行常有飛鳥銜火夾之</hi>
<hi>登山濟水雖夜如晝之明也哭蘓氏家語魏程堅母䘮哀號櫪下有馬每聞堅  輒淚出暫輟芻草</hi>　必<lb/>
先母老　不逮親存<hi>宋史賈黄中出知襄州自言母老乞留京因改知澶州辭之日太宗</hi>
<hi>謂侍臣曰黄中母有賢德年七十餘未覺老朕每與語甚明辨而黄中終日憂懼必先其母老矣  韓詩外傳</hi>
<hi>曾子事詳後禄飬二</hi>　相戒勿犯　令視為法<hi>隋華秋傳秋家貧傭賃為飬其母母</hi>
<hi>終負土成墳大業初調狐皮郡縣大獵有兔奔入秋廬中匿秋膝下郡縣嘉其孝感以聞詔表其門閭後羣盜</hi>
<pb n="KR3k0055_WYG_276-20b"/>
<hi>起常徃來廬之左右咸相戒曰勿犯孝子鄉必宋史趙君錫登進士第以親故不願仕父良規每出  扶植上</hi>
<hi>下雜立僕御中常從謁文彦博彦博異其容止問而知之語諸子令視以為法</hi>　樹為之枯<lb/>
斧不可拔<hi>晉紀王褒父殁後於墓側旦夕攀柏悲號涕泣著樹樹為之枯  元史石明三母為虎所</hi>
<hi>害乃礪巨斧盡砍殺虎明三亦死立不仆張目如生斧在手牢不可㧞</hi>　不知是女　何<lb/>
用生男<hi>獨異志古有女木蘭者代其父從征身備戎裝凡十二年無知之者又古樂府木蘭行云不知</hi>
<hi>木蘭是女即  下詳孝二</hi>　讃諦為首　考叔稱純<hi>孝苑唐王讃諦少䘮親培土成</hi>
<hi>墳二十年不脫衰麻黜陟使韋稹奏劍南孝子十六人讃諦為首  左傳潁考叔純孝也</hi>　橘懷三<lb/>
箇　梅放一枝<hi>人物志陸績年六歳於九江見袁術術出橘績懐遺母唐詩橘懐三箇去  稗</hi>
<pb n="KR3k0055_WYG_276-21a"/>
<hi>史龍廣寒事母至孝六月一日其母夀誕初啓北牖舉夀觴忽梅花一枝入牖香色絶佳人以孝梅稱之士大</hi>
<hi>夫各贈以詩</hi>　風吹即倒　籠負為安<hi>北齊書崔悛傳崔仲文弟子約五歳䘮父</hi>
<hi>不肯食肉後䘮母哀毁骨立人曰崔九作孝風吹即倒  三國鮑出傳興平中三輔亂出兄弟五人與母客南</hi>
<hi>陽建安五年闗中始開出北歸而其母不能行兄弟欲共輿之出以乗車歴山危險不如負之為安乃以籠盛</hi>
<hi>其母獨自負之到鄉里</hi>　踐地避石　叩氷召鱗<hi>山堂肆考宋徐積以父諱石平</hi>
<hi>生不用石器遇石避而不踐冬晉史孝友傳王延叩氷而召鱗又本傳母卜氏嘗盛  思生魚延循汾叩凌而</hi>
<hi>哭忽有魚湧出水上</hi>　惟噉麥粥　不食羊肝<hi>北齊書徐孝克所生母欲粳米為粥</hi>
<hi>不能常辦母亡之後孝克遂常噉麥有遺粳米者孝克對而悲泣終身不復食之  北史辛少雍有孝行為祖</hi>
<pb n="KR3k0055_WYG_276-21b"/>
<hi>紹先所愛紹先性嗜羊肝嘗呼少雍共食及紹先卒少雍終身不食肝</hi>　樹下拜果　山<lb/>
中問藤<hi>稗史宋淳熈時江州民謝生母老病以夏月思生柑不啻饑渴謝家有小園種此果乃夜拜樹</hi>
<hi>下膝為之穿裂詰旦已纍纍結丹實數顆食之病遂瘳  又齊雁門觧叔謙母疾夜於庭中祈福聞空中云得</hi>
<hi>丁公藤為酒便差訪醫無識者乃﨑嶇求訪至宜都境遥見山中老翁伐木問其所用荅曰此丁公藤治風尤</hi>
<hi>騐并示其漬酒之法</hi>　一月卧氷　三年泣血<hi>元史田噶珠父病禱於天袒卧氷上</hi>
<hi>一月年禮記髙子臯執親之䘮泣血三  未嘗見齒君子以為難</hi>　不書官紙　常立<lb/>
屏風<hi>晉阮孝緒傳孝緒十餘歳隨父為湘州從事不書官紙以成父之清白  蘇氏家語杜陵蕭彪為巴</hi>
<hi>郡太守以父老歸供飬父有客常立屏風後自應使命</hi>　執經隴畔　舉手輿中<lb/>
<pb n="KR3k0055_WYG_276-22a"/>
<hi>後漢孫期傳期家貧事母至孝牧豕奉飬從學者皆執經隴畔以隨之  漢韓延夀傳延夀常出臨上車騎吏</hi>
<hi>一人後至勅功曹議罰還至府門門卒當車願有所言曰今旦明府早駕久駐未出騎吏父來至府門不敢入</hi>
<hi>騎吏聞之趨走出謁適會明府登車以敬父而見罰得無虧大化乎延夀舉手輿中曰微子太守不自知過</hi>
　受脯不食　納屨以行<hi>吕氏春秋趙宣孟將之絳見骩桑之下有卧餓人宣孟與</hi>
<hi>脯二朐拜受之不敢食問其故曰臣有母持以遺之宣孟更賜之二脯遂去注骩古委字也  宋書謝㬭生母</hi>
<hi>郭氏病晨昏温凊勤容戚顔未嘗暫改母疾畏驚一家尊卑感㬭至性咸納屨行屏氣語如此者十餘年</hi>
歸非所願　眠亦不安<hi>元史陳韶孫父冽以罪流肇州韶孫年十歳號泣隨父道過遼</hi>
<hi>陽平章托爾楚見而閿之語曰天子寛仁罰弗及嗣我返汝故鄉汝願乎對曰既不能以身代父當死生以之歸</hi>
<pb n="KR3k0055_WYG_276-22b"/>
<hi>非所願勸南史宋袁君正數歳父疾晝夜專侍人  暫休曰官既未差眠亦不安</hi>　山分復合<lb/>
　指墮更生<hi>元李忠傳忠事母至孝大德七年地大震郇保山移所遇居民廬舍皆摧壓傾圯將</hi>
<hi>近忠家其山分而為二行五十餘歩復合忠家獨免脚大唐新語孟景休丁母憂哀毁滅性及𦵏跣而履霜</hi>
<hi>指皆墮既而復生如初</hi>　畫扇留篋　滴淚裂甎<hi>南史張敷生而母亡數歳便有</hi>
<hi>感慕之色求母遺物惟有一畫扇每至感思輒開篋流涕  明紀虞讙父殁淚滴浸甎甎為碎裂</hi>　羣<lb/>
烏助泣　一犬隨號<hi>張氏家乗明成化時華亭張溥字兩山以孝義聞父母暨祖母三䘮</hi>
<hi>相繼溥晝夜哀泣有羣烏喧集庭樹以血和淚賦三挽哀𠂻詩一時名公題咏成帙傳於世溥遂終身不服紅</hi>
<hi>紫家隋書翟普林父母俱終哀毁滅性  有一犬若普林哀臨犬亦悲號</hi>　國名扶老　縣<lb/>
<pb n="KR3k0055_WYG_276-23a"/>
號烏傷<hi>王嘉拾遺記燕昭王八年扶盧國來朝渡玉河萬里方至云其國中山川無惡禽獸水不揚波</hi>
<hi>風不折木人皆夀三百歳咸知孝讓死𦵏於野外以香木靈芝瘞掩其尸閭里弔送號哭之聲動於林谷河源</hi>
<hi>為之流止春木為之改色居䘮水漿不入於口至死者骨為塵埃然後乃食大禹隨山導川乃旌其地為扶老</hi>
<hi>純孝之國所宋劉敬叔異苑顔烏以純孝著後有羣烏銜鼓集顔  居之村烏口皆傷一境以為顔至孝遂名</hi>
<hi>縣為烏傷王莽改為孝烏以彰其行</hi>　私置木主　陽舉水漿<hi>明楊士竒傳士竒母</hi>
<hi>改適每祭先不令士竒與士竒怪而問母母告以故士竒年六歳悲愴不已乃私置三木主祀於别室早必焚</hi>
<hi>香拜跪勸又虞讙傳讙父歿水漿不入口母  之陽為一舉母入即引去</hi>　跪受丹書字<lb/>
持歸紫石英<hi>稗史齊蕭叡明母患病積年叡明晝夜祈禱忽有一人以石函授之曰此能治太夫</hi>
<pb n="KR3k0055_WYG_276-23b"/>
<hi>人病叡明跪而受之忽然不見以函奉母中惟三寸絹丹書為日月字母病即愈  北史梁彦先七歳時父遇</hi>
<hi>篤疾醫云餌五石可愈時求紫石英不得彦先憂悴不知所為忽於園中見一物怪而持歸即紫石英也</hi>
一夕髮盡白　三年味不甘<hi>元郭道卿傳郭庭煒為建寧路平準行用庫使辭歸</hi>
<hi>侍飬父道卿嘗病疝危甚庭煒憂悴一夕髮盡白沐北史辛紹先有至性丁父憂三年口不甘味頭不櫛  髪</hi>
<hi>遂落盡</hi>　弄雛老萊子　鎭石枯桑君<hi>孝子傳老萊子事詳孝二  孝苑羊</hi>
<hi>淑偉母常有疾淑偉中夜祈禱忽有人在樹下自稱枯桑君曰若母無患時令泄氣在亥可西南求白石鎮之</hi>
<hi>言訖不見明日如言而愈</hi>　哀罷鄰人社　榮逥宰相班<hi>三國志魏王修年七</hi>
<hi>歳䘮母母於社日亡來歳鄰人舉社修感念母哀甚鄰人聞之為之罷社  合璧事類唐懿宗誕日宴慈仁寺</hi>
<pb n="KR3k0055_WYG_276-24a"/>
<hi>宰相趙隠侍母以安輿臨觀他相率百官拜恩於廷廻班候夫人搢紳榮之</hi>　未嘗易衣櫛<lb/>
髮　仍然擁笏垂魚<hi>一統志明王中性至孝母殁旦夕哭奠未嘗櫛髮易衣洪武間表其</hi>
<hi>門而孝苑唐曹成王臯遭誣在治念其母太妃老將驚  戚出則囚服就辨入則擁笏垂魚坦施自若</hi>
孟宗哭而冬笋出　劉殷泣而霜堇生<hi>白帖孟宗後母好笋令宗冬月</hi>
<hi>求之宗入竹林慟哭笋為之出哭晉書劉殷祖母盛冬思堇殷年九歳乃於澤中慟  祝地便有堇生焉</hi>
劉茂飬親竭兹筋力　孔嵩傭卒變乃姓名<hi>後漢書劉茂少孤獨</hi>
<hi>與母居家貧以筋力致飬孝行著於鄉里街孔嵩家貧親老乃變姓名傭為新野縣阿里  卒</hi>　明年<lb/>
對芋嗚咽難勝　今日聞筝悲哀頓絶<hi>說郛鮮于文宗七歳䘮父父以</hi>
<pb n="KR3k0055_WYG_276-24b"/>
<hi>種芋時亡明年對芋嗚咽如此終身頓南史張稷所生母少執筝伎母殁聞兄彈筝聲悲痛  絶遂終身不復</hi>
<hi>聼筝</hi>　孔門髙弟見益母而思　王氏諸生廢蓼莪之詠<lb/>
<hi>毛詩注疏王風中谷有蓷陸璣云韓詩及三蒼皆云益母也曽子見益母而感  晉書王裒事詳孝二</hi>
成溝渠而注地慘矣娥金　縁旛竿以上天冤哉青血<lb/>
<hi>孝苑李娥父吴大帝時為鐡官冶以鑄軍噐一夕煉金竭爐而金不出呉令耗折官物即坐斬娥年十五遂自</hi>
<hi>投爐中於是金液沸溢塞爐而下遂成溝渠注二十里所收金億萬計  王紹孝子傳周青許同郡周少君少</hi>
<hi>君病未獲成禮而終青徃為婦十餘年公姑勸令改嫁青誓以匪石後公姑自殺姑女告青殺害被誣刑于市</hi>
<hi>青謂監刑者曰願樹長竿白旛不殺公姑者血上天血乃縁旛竿上天</hi>　溪虎山龍之異<lb/>
<pb n="KR3k0055_WYG_276-25a"/>
𩔖亦助號聲　黄衣紅帕之神人恍聞告語<hi>録異記資州人隂元</hi>
<hi>之父殁於墓六時臨哭常有溪龍山虎助其號聲絶元史王荐傳荐父疾甚禱於天願減已年益父夀父  而</hi>
<hi>復甦告人曰適恍惚見神人黄衣紅帕首語我曰汝子孝上帝命錫汝十二齡疾遂愈後果十二年而卒</hi>
大人未見豈容冬李之先嘗　童子何悲為有桑林之<lb/>
可𦵏<hi>南史梁王僧孺年五歳有餽其父冬李先以一與之僧孺不受曰大人未見不容先嘗  周書裴俠</hi>
<hi>年十三遭父䘮哀毁若成人將擇𦵏地空中有人曰童子何悲𦵏于桑東封公侯俠宅側有大桑林因𦵏焉</hi>
　薛舍人淚流磐石祖徳難忘　陶黄門哭抱染衣慈<lb/>
容莫覩<hi>新唐書薛收子元超為中書舍人省中有磐石乃祖道衡為侍即時常據以草制元超每見輒</hi>
<pb n="KR3k0055_WYG_276-25b"/>
<hi>泫然流涕染五代新說梁陶黄門季直五歳䘮母母在時  衣于外贖歸抱之號泣聞者酸感</hi>　上帝<lb/>
賜七年之粟竊幸非虛　太尉驚五歳之兒乃能如是<lb/>
<hi>晉書劉殷至孝夢西籬下有粟寤而掘之得粟十五鍾名曰七年粟百石以賜孝子劉殷  元史郭格根傳格</hi>
<hi>根父寧守大良平宋將史太尉來攻陷大良平全家被俘太尉將殺寕格根請曰勿殺我父當殺我太尉驚問</hi>
<hi>曰是兒㡬歳耶寕曰五歳曰五歳兒能如是吾當全汝家命由是寕家得還</hi>
　　孝四<lb/>
原盡歡<hi>禮記子路曰傷哉貧也生無以為飬死無以為禮也孔子曰啜菽飲水盡其歡斯之謂孝</hi>
増舜草<hi>梁任昉述異記舜草今之孝草也</hi>　白鳩即<hi>捜神記鄭𢎞遷臨淮太守郡民徐憲</hi>
<pb n="KR3k0055_WYG_276-26a"/>
<hi>在䘮致哀有白鳩巢門側𢎞舉為孝㢘朝廷稱為白鳩即</hi>　越燒他舍<hi>後漢書蔡順母終未𦵏里</hi>
<hi>中災火偪其舍順伏棺號哭火遂越燒他舍</hi>　執骸而殁<hi>陶潛孝傳㢘範者京兆人也少孤十</hi>
<hi>五入蜀迎父䘮遇石船覆範執骸而殁船人救之僅免於死遂以䘮歸注執骸一作抱棺</hi>　桑枝得<lb/>
藥<hi>人物志漢夏侯訢侍母疾衣不觧帶者數年一日忽夢其父告之曰天帝憐汝至孝賜以仙藥在室後桑</hi>
<hi>枝上訢驚起徃視果得藥進之母病立愈</hi>　惟在諸君<hi>三國志魏司馬芝避亂荆州於魯陽山遇</hi>
<hi>賊同行者皆棄老弱走芝獨坐守老母賊至以刄臨芝芝叩頭曰母老惟在諸君賊曰此孝子也殺之不義遂</hi>
<hi>得免害</hi>　烏為銜壤<hi>徐廣孝子傳巴郡文壤母死兄弟二人營𦵏不用僮僕之力𦵏之日羣烏</hi>
<hi>數千銜土壤助以成墳</hi>　金鎞療目<hi>北史張元傳元祖䘮明元恒憂泣後讀藥師經見盲者得</hi>
<pb n="KR3k0055_WYG_276-26b"/>
<hi>視之言遂請七僧燃七燈七日七夜轉藥師經願祖目見明經七日其夜夢一老翁以金鎞療其祖目越三日</hi>
<hi>祖目果明</hi>　游先白母<hi>五代史王殷事母以孝聞欲與人遊必先白母母所不可者未嘗先徃</hi>
　車不能升<hi>孝苑梁蕭鈞所生母貴人卒居䘮盡禮服闋訊問武帝尫羸骨立登車三上不能升</hi>
<hi>而止典籤以聞武帝即幸鈞邸見之愴然還</hi>　何謂不多<hi>南史庾子輿五歳讀孝經手不釋卷</hi>
<hi>或曰此書文句不多何用自苦荅曰孝者徳之本何謂不多</hi>　水退瞿塘<hi>世說庾子輿父卒官</hi>
<hi>巴西奉䘮歸至巴東秋水猶壯子輿撫心長叫其夜水忽減退既渡水壯如舊時人為之語曰灔澦如襆本不</hi>
<hi>通瞿塘水退為庾公</hi>　白鶴雙下<hi>南史庾域有孝行母好鶴唳域孜孜營求一日雙鶴來下</hi>
盜共舉輿<hi>唐書牛徽父蔚避地於梁徽與子扶籃輿歴閣路盜撃其首持輿不息拜曰親老而疾幸</hi>
<pb n="KR3k0055_WYG_276-27a"/>
<hi>母駭驚及前谷又逢盜輒相語曰此孝子也共舉輿舍之家</hi>　烏來候哭<hi>後周書宗懔遭母䘮</hi>
<hi>哭輒嘔血两旬之内絶而復甦者三有羣烏數千來集廬舍候哭而來哭止而去</hi>　藥似竹根<lb/>
<hi>南史劉靈哲母病祈禱惋摯夢黄衣老人與藥曰取療母及覺藥在枕間食之果差藥似竹根種於齋前葉似</hi>
<hi>蔦茈</hi>　祝鳩有性<hi>左傳郯子曰吾髙祖少皥摯之立也鳳鳥適至故以鳥名官祝鳩氏司徒也注</hi>
<hi>祝鳩雎鳩也其性孝故以名司徒主教民之官</hi>　須待姨差<hi>齊書髙帝第十一子鈞年五歳所生</hi>
<hi>區貴人病便加慘悴左右依常以五色䬳飴之不肯食曰須待姨差</hi>　自飲其清<hi>金史劉煥傳宋</hi>
<hi>末起兵城中乏食煥尚幼煑糠□而食之自飲其清者以醲厚供母</hi>　卿過季偉<hi>南史樂頤之傳</hi>
<hi>庾杲之常往候樂頤之頤之為設食惟枯魚菜葅杲之曰我不能食此母聞之自出常膳魚羮數種杲之曰卿</hi>
<pb n="KR3k0055_WYG_276-27b"/>
<hi>過於茅季偉顧我非郭林宗</hi>　跪讀父書<hi>吳書顧愷每得父書灑埽几席跪而讀之</hi>　樝<lb/>
不比棃<hi>南史張敷小名樝父卲小名梨宋文帝戲之曰樝何如梨敷曰梨是百果之宗樝何敢比所居</hi>
<hi>名孝張里</hi>　鳩雀巢樹<hi>唐書張九齡遷中書侍即以母䘮觧毁不勝哀有紫芝産座側白鳩白雀</hi>
<hi>巢於家樹</hi>　楊梅三實<hi>南史王虛之母䘮盡哀庭中楊梅隆冬三實</hi>　屋夜有光<lb/>
<hi>徐廣孝子傳王靈之䘮父母二十年鹽酢不入其口所住屋夜有光</hi>　花有根䰅<hi>梁吳均齊春秋</hi>
<hi>晉安王蕭子懋七歳時母阮淑媛常病篤請僧行道有獻蓮花供佛者衆僧以銅瓶盛水花更鮮子懋流涕禮</hi>
<hi>佛誓曰若使阿姨獲祐願齋竟花如故七日齋畢花更鮮紅視罌中稍有根䰅阮病尋差世稱其孝感</hi>
火留神許字<hi>輟耕録唐鄭潛曜母寢疾潜曜不靧面刺血為書請諸神丐以身代火書而神許二</hi>
<pb n="KR3k0055_WYG_276-28a"/>
<hi>字獨不化翼曰母愈</hi>　雷雨不霑臥地<hi>元王庸傳庸母卒哀毁㡬絶露處墓前一夕雷雨暴</hi>
<hi>至鄰人持寢具徃欲蔽之見庸所坐卧之地獨不霑濕</hi>　事母如事將軍<hi>宋周暉清波雜</hi>
<hi>志大將王緒令軍中無得以老弱自隨違者斬王潮兄弟獨扶其母緒命斬其母三子曰潮等事母如事將軍</hi>
<hi>既殺其母請先母死將士共為之請乃舍之</hi>
　　孝五<lb/>
原詩魏王粲思親詩曰穆穆顯妣德音徽止思齊先姑<lb/>
志侔姜姒躬此勞瘁鞠予小子小子之生遭世罔寧烈<lb/>
考勤時從之于征奄遘不造隠憂是嬰咨子靡及退守<lb/>
<pb n="KR3k0055_WYG_276-28b"/>
祧祊　增嵇康思親詩曰奈何愁兮愁無聊恒惻惻兮<lb/>
心若抽愁奈何兮悲思多情鬱結兮不可化奄失恃兮<lb/>
孤㷀㷀内自悼兮啼失聲思報德兮邈已絶感鞠育兮<lb/>
情剥裂嗟母兄兮永潛藏想形容兮内摧傷感陽春兮<lb/>
思慈親欲一見兮路無因望南山兮發哀歎感几杖兮<lb/>
涕汍瀾念疇昔兮母兄在心逸豫兮夀四海忽已逝兮<lb/>
不可追心窮約兮但有悲上空堂兮廓無依覩遺物兮<lb/>
心崩摧中夜號兮當告誰獨抆淚兮抱哀戚日逺邁兮<lb/>
<pb n="KR3k0055_WYG_276-29a"/>
思予心戀所生兮淚不禁慈母没兮誰與驕願自憐兮<lb/>
心忉忉訴蒼天兮天不聞淚如雨兮歎青雲欲棄憂兮<lb/>
尋復來痛隠隠兮不可裁　原晉束晳補亡詩曰循彼<lb/>
南陔言採其蘭眷戀庭幃心不遑安彼其之子罔或遊<lb/>
盤循彼南陔厥草油油彼其之子色思其柔眷戀庭幃<lb/>
心不遑留馨爾夕膳潔爾晨羞有獺有獺在河之涘淩<lb/>
波赴汨噬魴捕鯉嗷嗷林烏受哺於子飬優敬薄惟禽<lb/>
之似勗增爾䖍以介丕祉其二章曰白華朱萼被於幽<lb/>
<pb n="KR3k0055_WYG_276-29b"/>
薄粲粲門子如磨如錯終晨三省匪惰其恪白華絳趺<lb/>
在陵之陬蒨蒨士子涅而不渝竭誠盡敬亹亹忘劬白<lb/>
華元足在丘之曲堂堂處子無營無欲鮮侔晨葩莫之<lb/>
㸃辱　孫綽表哀詩曰天地之德曰生生之所恃者親<lb/>
親存則歡泰情盡親亡則哀悴理極故老萊婆娑於膝<lb/>
下曾閔泣血於終年哀悼之思至矣自然之性篤矣余<lb/>
以薄祜夙遭閔凶越在九齡嚴考即世未及志學過庭<lb/>
無聞天覆既淪俯憑坤厚殖根外氏賴以成訓然以不<lb/>
<pb n="KR3k0055_WYG_276-30a"/>
才不能負荷仁妣𢎞母儀之徳邁榮寒之操雕琢固頑<lb/>
勉以道義庻㡬砥礪犬馬之報豈悟一朝復見孤棄上<lb/>
天極禍怨痛莫訴皆由惡積咎深不能通感自丁荼毒<lb/>
載離寒暑茵帷塵寂棟宇寥怳仰悲軌迹長自矜悼不<lb/>
勝哀號作詩一首敢冒諒闇之譏以申罔極之痛詩曰<lb/>
茫茫太極賦授理殊咨生不辰仁考夙徂微微沖弱眇<lb/>
眇偏孤叩心昊蒼痛貫黄墟肅我以義鞠我以仁嚴邁<lb/>
商風恩洽陽春昔聞鄒母勤教善分懿矣慈妣曠世齊<lb/>
<pb n="KR3k0055_WYG_276-30b"/>
運嗟余小子譬彼土糞俯愧陋質仰忝髙訓悠悠元運<lb/>
四氣錯序自我酷痛載離寒暑寥寥空堂寂寂響戸塵<lb/>
蒙几筵風生棟宇感昔有恃望晨遲顔婉戀懐袖極願<lb/>
盡歡奈何慈妣歸體幽埏酷矣痛深剖髓摧肝　增晉<lb/>
傅咸孝經詩曰立身行道始於事親上下無怨不惡于<lb/>
人孝無終始不離其身三者備矣以臨其民　明太祖<lb/>
思親歌曰苑中髙樹枝葉雲上有慈烏乳雛勤雛翎少<lb/>
乾呼教飛騰翔啞啞朝與昏有時力及隨飛去有時不<lb/>
<pb n="KR3k0055_WYG_276-31a"/>
及枝内存呼來呼去翎羽硬萬里長風两翼振父母雙<lb/>
飛緊相隨雛知反哺天性真吾思昔日微庶民苦哉憔<lb/>
悴堂上親歔歔欷欷夢寐心不泯人而不如鳥乎將何<lb/>
伸<lb/>
原賦魏曹植懐親賦曰濟陽南澤有先帝故營遂停馬<lb/>
住駕造斯賦焉獵平原而南騖覩先帝之舊營歩壁壘<lb/>
之常制識旌旄之所停在官曹之典列心髣髴於平生<lb/>
迴驥首而永逝赴修塗以尋逺情眷眷而顧懐魂須㬰<lb/>
<pb n="KR3k0055_WYG_276-31b"/>
而九反　晉陸機祖德賦曰咨時文之懿祖膺降神之<lb/>
靈曜栖九德以𢎞道振風烈以增劭彼劉公之矯矯固<lb/>
雲網之逸禽既憑形以傲物諒傅翼而栖林伊我公之<lb/>
秀武思無幽而弗昶形鮮烈於懷霜澤温惠乎挾纊收<lb/>
希世之洪㨗固山谷而為量西夏坦其無塵帝命赫而<lb/>
大壯登具瞻於太階濯長纓乎天漢觧戎衣以髙揖正<lb/>
端冕而大觀戢靈武於既曜恢時文於未煥騰絶風以<lb/>
逸騖庶遐蹤於公旦　増宋謝靈運孝感賦曰舉髙檣<lb/>
<pb n="KR3k0055_WYG_276-32a"/>
於楊潭眇投迹於炎州貫廬江之長路出彭蠡而南浮<lb/>
於時月孟節季歳亦告暨離鄉眷壤改時懷氣戀丘墳<lb/>
而縈心憶桑梓而零淚孟積雪而抽笋王斲氷以鱠鮮<lb/>
荑柔葉於枯木起春波於寒川顧微心之庸褊謝精靈<lb/>
於昭晰擁永慕而莫從曾遐感而靡徹　原梁武帝孝<lb/>
思賦曰念過隙之倏忽悲逝川之不停踐霜露而悽愴<lb/>
懷燧穀而涕零仲由念枯魚而永慕虞丘感風樹而長<lb/>
悲雖一志<hi>一作至</hi>而捨生奉二親而何期至如獻歳發揮<lb/>
<pb n="KR3k0055_WYG_276-32b"/>
春日載陽木散百花草列衆芳對樂時而無歡乃觸目<lb/>
而感傷朱眀啓節白日朝臨木低甘果樹接青隂不娱<lb/>
恱於懷抱惟罔極而纒心寒氷已結寒條已折旅鴈鳴<lb/>
而哀哀朔風鼓而烈烈無一息而緩念與四時而長切<lb/>
蒹葭蒼蒼白露為霜凉氣入衣淒風動裳心無迫而自<lb/>
切情不觸而獨傷靈蛇銜珠以酬徳慈烏返哺以報親<lb/>
在蟲鳥其猶爾況三才之令人<lb/>
增詔漢宣帝詔曰道民以孝則天下順今百姓或遭衰<lb/>
<pb n="KR3k0055_WYG_276-33a"/>
絰凶災而吏繇事<hi>顔師古注曰繇讀曰徭事謂役使之</hi>使不得𦵏傷孝子<lb/>
之心朕甚憐之自今諸有大父母父母䘮者勿繇事使<lb/>
得收殮送終盡其子道　北周田德懋丁父艱哀毁骨<lb/>
立上聞而嘉之賜璽書曰皇帝諭德懋知在窮疚哀毁<lb/>
過禮倚閭墓所負土成墳朕孝理天下思𢎞名教復與<lb/>
汝通家情義素重有聞孝感嘉歎兼深春日暄和氣力<lb/>
何似宜自抑割以禮自存也并詔表其門閭<lb/>
增表晉李密陳情表曰臣以險釁夙遭閔凶生孩六月<lb/>
<pb n="KR3k0055_WYG_276-33b"/>
慈父見背行年四歳舅奪母志祖母劉愍臣孤弱躬親<lb/>
撫飬臣少多疾病九歳不行零丁辛苦至於成立既無<lb/>
叔伯終鮮兄弟門衰祚薄晚有兒息外無朞功彊近之<lb/>
親内無應門五尺之童㷀㷀孑立形影相弔而劉早嬰<lb/>
疾病常在牀蓐臣侍湯藥未嘗廢離自奉聖朝沐浴清<lb/>
化前太守臣逵察臣孝㢘後刺史臣榮舉臣秀才臣以<lb/>
供飬無主辭不赴命明詔特下拜臣即中尋蒙國恩除<lb/>
臣洗馬猥以微賤當侍東宫非臣隕首所能上報臣具<lb/>
<pb n="KR3k0055_WYG_276-34a"/>
以表聞辭不就職詔書切峻責臣逋慢郡縣逼迫催臣<lb/>
上道州司臨門急於星火臣欲奉詔奔馳則劉病日篤<lb/>
茍狥私情則告訴不許臣之進退實為狼狽伏惟聖朝<lb/>
以孝治天下凡在故老猶蒙矜恤況臣孤苦尫羸之極<lb/>
且臣少事偽朝歴職即署本圗宦達不矜名節今臣亡<lb/>
國賤俘至微至陋猥䝉㧞擢寵命殊私豈敢盤桓有所<lb/>
希冀但以劉日薄西山氣息奄奄人命危淺朝不慮夕<lb/>
臣無祖母無以至今日祖母無臣無以終餘年母孫二<lb/>
<pb n="KR3k0055_WYG_276-34b"/>
人更相為命是以私情區區不敢棄逺臣密今年四十<lb/>
有四祖母劉今年九十有六是臣盡節於陛下之日長<lb/>
而報劉之日短也烏鳥私情願乞終飬臣之辛苦非但<lb/>
蜀之人士及二州牧伯之所明知皇天后土實所共鑒<lb/>
伏願陛下矜愍愚誠聽臣微志庶劉僥倖保卒餘年臣<lb/>
生當隕首死當結草臣不勝怖懼之情謹拜表以聞<lb/>
增序晉書孝友傳前序曰大矣哉孝之為德也分渾元<lb/>
而立體道貫三靈資品彚以順名功苞萬象用之於國<lb/>
<pb n="KR3k0055_WYG_276-35a"/>
動天地而降休徴行之於家感鬼神而昭景福若乃博<lb/>
施備物尊仁安義柔色順顔怡怡盡樂撃鮮就飬亹亹<lb/>
忘劬集苞思藝黍之勤循陔有採蘭之詠事親之道也<lb/>
屬屬如在哀哀罔極棄薪流慟銜索興嗟洒風樹以隤<lb/>
心頫寒泉而沫泣追逺之情也審徳筮仕正務移官居<lb/>
髙匪危在醜無爭協修身以匡化懷履氷而砥節立身<lb/>
之行也是以閔曾翼翼遵六教而緝貞規蔡董烝烝𢎞<lb/>
七體而垂令迹亦有至誠上感明祗下賛郭巨致錫金<lb/>
<pb n="KR3k0055_WYG_276-35b"/>
之慶陽雍摽蒔玉之祉烏馴丹羽巢叔和之室鹿呈白<lb/>
毳擾功文之廬然則因彼孝慈而生友悌理在兼綜義<lb/>
歸一揆　原梁元帝孝德傳序曰夫天經地義聖人不<lb/>
加原始要終莫踰孝道能使甘泉自湧鄰火不焚地出<lb/>
黄金天降神女感通之至良有可稱<lb/>
原頌漢蔡邕祖德頌曰昔我烈祖暨於予考世載孝友<lb/>
重以明徳率禮莫違是以靈祗降之休瑞兔馴擾以昭<lb/>
其仁木連理以象其義斯乃祖禰之遺靈盛德之所貺<lb/>
<pb n="KR3k0055_WYG_276-36a"/>
也豈是童蒙孤稚所克任哉穆穆我祖世篤其仁其德<lb/>
克明惟懿惟醇宣慈惠和無競伊人巖巖我考莅之以<lb/>
莊增崇丕顯克構其堂是用祚之休徴惟光厥徴伊何<lb/>
於昭于今園有甘棠别榦同心墳有馴兔宅我柏林神<lb/>
不可誣偽不可加析薪之業畏不克荷矧貪靈貺以為<lb/>
已華惟余小子豈不是欲于有先功匪榮伊辱<lb/>
原贊晉夏侯湛閔子騫贊曰聖既擬天賢亦希聖烝烝<lb/>
子騫立體中正干禄辭親事親盡敬勉心景迹擢辭流<lb/>
<pb n="KR3k0055_WYG_276-36b"/>
詠　梁元帝孝德傳天性篇贊曰生之育之長之畜之<lb/>
顧我復我荅施何時欲報之德不可方思㳙塵之孝河<lb/>
海之慈廢書歎息泣下漣洏<lb/>
增銘明西蜀劉瑞孝娥井銘曰天柱臲日為月禍忠烈<lb/>
姦檜孽娥痛父冤冤莫泄赴井抱瓶泉化血血如霓<hi>音涅</hi>
憤如鐡曹江之娥符爾節噫嘻井可竭名不可竭<hi>娥岳飛女</hi>
<hi>也</hi>
　　禄養一<lb/>
<pb n="KR3k0055_WYG_276-37a"/>
增韓詩外傳曾子曰吾初為吏禄不及釜尚忺忺而喜<lb/>
者非以為多也樂其逮親也既没之後吾嘗南遊於楚<lb/>
得尊官焉堂髙九仭車常百乗然猶北面而涕泣者非<lb/>
為賤也悲不逮吾親也故任重道逺者不擇地而息家<lb/>
貧親老者不擇官而仕　前漢翟方進傳曰方進為丞<lb/>
相封髙陵侯食邑千戸而後母尚在方進内行修飾供<lb/>
養甚篤　後漢賈逵傳曰逵與班固並校祕書母常有<lb/>
疾帝欲加賜以校書例多特以錢二十萬使潁陽侯馬<lb/>
<pb n="KR3k0055_WYG_276-37b"/>
防與之謂防曰賈逵母病此子無人事於外<hi>謂不廣交通也</hi>屢<lb/>
空則從孤竹之子於首陽矣　謝承後漢書曰周盤字<lb/>
堅伯家貧養母儉薄不充誦詩至汝墳之章慨然而歎<lb/>
乃觧韋帶就孝㢘之舉　吳魯肅傳曰孫權貴重肅賜<lb/>
肅母衣服幃帳居處雜物富擬其舊　晉何琦傳曰琦<lb/>
事母常患甘鮮不贍乃為郡主簿察孝㢘除即中以𨕖<lb/>
補宣城涇縣令及丁母憂服闋慨然歎曰所以出身仕<lb/>
者非謂有尺寸之能以効智力實利微禄私展供飬一<lb/>
<pb n="KR3k0055_WYG_276-38a"/>
旦㷀然無復怙恃豈可復以朽鈍之質塵黷清朝哉於<lb/>
是飬志衡門不交人事　南史薛濬傳曰帝聞濬事母<lb/>
孝以其母老賜輿服几杖四時珍味當時榮之　梁書<lb/>
謝朏傳曰明帝徴朏為侍中中書令不應遣諸子還都<lb/>
獨與母寄居郡西郭明帝詔加優禮賜牀帳褥席給以<lb/>
卿禄　劉之遴傳曰之遴除南郡太守武帝謂之曰卿<lb/>
母年髙故令卿錦衣還鄉盡榮飬之適　徐孝克傳曰<lb/>
孝克為國子祭酒每侍宴無所食噉至席散當其前膳<lb/>
<pb n="KR3k0055_WYG_276-38b"/>
羞損減帝宻記以問中書舍人管斌斌伺之見孝克取<lb/>
珍果納紳帶中知其以遺母也啓聞宣帝嗟歎良久勅<lb/>
自今有宴孝克前饌並許將還餉母　陳何子平傳曰<lb/>
子平除海虞令禄惟供母不及妻子人疑其儉薄子平<lb/>
曰希禄本以飬親不在為已問者慚而退　孝苑曰隋<lb/>
費冠卿登第後母殁遂廬墓終身歎曰得禄而親不在<lb/>
何以禄為再詔不起　說苑曰唐岑文本起自孤生致<lb/>
位宰相故其居處卑陋無茵褥帷帟而事母獨以盡飬<lb/>
<pb n="KR3k0055_WYG_276-39a"/>
聞　人物志曰唐丘為事繼母孝嘗有靈芝生堂歴官<lb/>
至太子右庶子及致仕年八十餘而母無恙給以俸禄<lb/>
之半　宋史王萬傳曰帝以萬母老家貧賜新㑹五十<lb/>
貫田五百畝以膳其家　張巨源傳曰源弟偘事母至<lb/>
孝帝賜其母粟帛　元史博囉哈雅傳曰博囉哈雅性<lb/>
至孝友造大宅於燕京自輝和爾國迎母來居事之得禄<lb/>
不入私室　語林曰明太祖行後苑見巢鵲哺雛曰禽<lb/>
獸且爾況人乎令羣臣親老者歸飬<lb/>
<pb n="KR3k0055_WYG_276-39b"/>
　　禄飬二<lb/>
原牲飬　烏哺<hi>孝經日用三牲之飬子白帖嗷嗷林烏受哺於</hi>　捧檄喜<lb/>
列鼎思<hi>後漢書廬江毛義家貧以孝行稱張奉慕其名往候之而府檄適至以義為守令義捧檄入喜</hi>
<hi>動顔色奉心賤之及義母死服終舉賢良公車徴遂不至奉乃歎曰賢者不可測昔日之喜為親也  家語子</hi>
<hi>路事詳孝二</hi>　將吏拜迎　公卿上夀<hi>魏志張遼屯合肥時遼母至屯遼出迎所</hi>
<hi>督諸軍將吏皆羅拜道側觀者榮之遷後漢張酺傳酺為太尉雖在公位父嘗歸田里酺每  職輒一詣京師</hi>
<hi>適㑹歳節公卿罷朝俱詣酺府奉酒上夀極歡</hi>　拜來王導　賀有孫權<hi>白帖虞潭</hi>
<hi>母孫氏訓潭忠義後蘓峻反潭有功拜武昌侯太夫人加金章紫綬立飬堂於家王導以下皆拜  吳志顧雍</hi>
<pb n="KR3k0055_WYG_276-40a"/>
<hi>為尚書令迎母於吳既至權臨賀之親拜其母於庭</hi>　增求兼京兆　不擇南州<lb/>
<hi>唐書姜公輔以母老無飬求為京兆户曹叅軍親唐岑參送張子尉南海詩不擇南州尉髙堂有老</hi>
笑不對䇿　泣以投書<hi>宋史尹和靖少孤奉母陳氏以居嘗應舉發䇿有殺元祐黨人</hi>
<hi>議笑曰是尚可以干禄乎不對而出告于伊川曰焞不復應進士舉矣伊川曰子有母在歸告其母母曰意汝</hi>
<hi>以善飬乃禄飬邪先晉書緱氏令初到縣趙至年十三與母同觀母曰汝  世本非㣲賤世亂流離遂為士伍</hi>
<hi>耳爾後能如此否至感母言詣師受業聞父耕叱牛聲投書而泣師怪問之至曰吾小未能榮飬使老父不免</hi>
<hi>勤苦</hi>　百口必均　二親無恙<hi>新唐書裴向能以學問持門户内外親戚百餘口俸</hi>
<hi>禄必均世稱其孝存唐李邕撰郭元振行状唐宰相二親  者惟元振一人</hi>　三釡偏樂<lb/>
<pb n="KR3k0055_WYG_276-40b"/>
一鍾亦榮<hi>莊子寓言曾子曰吾及親仕三釡而心樂後仕三千鍾不洎吾心悲注曰洎謂不及親也</hi>
<hi>一唐韋應物送周少府詩  鍾信榮禄可以展歡忻</hi>　乃為主簿　遂改連州<hi>晉書</hi>
<hi>何琦十歳䘮父事母朝夕色飬嘗患甘㫖不贍乃為郡主簿  因話録唐憲宗以柳宗元為柳州刺史劉禹錫</hi>
<hi>為播州刺史栁以劉須侍親播州最為惡處請以栁州換上不許宰相對曰禹錫有老親上曰但要與惡郡豈</hi>
<hi>繋母在裴度進曰陛下方侍太后不合發此言上有愧色既而語左右曰裴度終愛我切遂改授連州</hi>
手詔存問　中使迎還<hi>山堂肆考宋張齊賢拜中書門下平章事母孫氏年八十封晉</hi>
<hi>國太夫人太宗歎其福夀有令子賜手詔存問使合璧事𩔖陸贄為中書舍人母韋氏在江東帝遣中  迎還</hi>
　留飲上饌　對客侍立<hi>語林明張倫官太原知府歸省郡守過候父留與飲倫持</hi>
<pb n="KR3k0055_WYG_276-41a"/>
<hi>榼上饌鞠躬待命如童子饌既具即退立廡下郡守固請倫退守不敢當父謝曰幸君侯過敝廬老夫主之吾</hi>
<hi>兒特將酒耳第澠水燕談宋陳省華三子堯叟堯佐堯咨皆進士及  省華與燕國夫人馮氏俱康寧堯叟知</hi>
<hi>樞宻次子直史館少子知制誥毎對客命三子侍立客不自安省華曰學生侍立常也士大夫以為榮</hi>
不脫朝服　未嘗君羮<hi>北齊書趙隐字彦深三歳母便孀居家人欲改適之傅氏自誓</hi>
<hi>以死至五歳傅氏謂之曰家貧汝小何以能濟彦深泣曰天若哀矜兒大當報恩傅氏對之流涕及彦深拜太</hi>
<hi>常卿還不脫朝服入見母子相泣封宜陽國太妃食左傳潁考叔為潁谷封人有獻于鄭莊公莊公賜之  食</hi>
<hi>舍肉公問之對曰小人有母皆嘗小人之食矣未嘗君之羮請以遺之</hi>　傍無几杖　侍<lb/>
皆青紫<hi>後漢書胡廣傳廣年已八十而心力克壯為太傅繼母在堂朝夕瞻省傍無几杖言不稱老</hi>
<pb n="KR3k0055_WYG_276-41b"/>
<hi>又耿弇傳弇父況疾兄弟六人皆垂青紫省侍</hi>　忍令若曹樂　將為父母榮<lb/>
<hi>事文𩔖聚宋范文正公為參政時告諸子曰我貧時與汝母飬吾親汝母躬執㸑而吾親甘旨未甞充也今而</hi>
<hi>得厚禄欲以飬親親不在矣汝母亦已早世吾所恨者忍令若曹享冨貴之樂於是俸賜常均於族人并置義</hi>
<hi>田宅云以唐韓愈文集歐陽詹閩人也父母老矣捨朝夕之飬  來京師其心將必有得而歸為父母榮也</hi>
　仲山改官南都　巨源特給日契<hi>明紀王問字仲山舉進士為户曹主</hi>
<hi>政念父年髙求便飬改南兵曹日晉書山濤傳帝以濤母老辭職清儉無以供飬特給  契加賜牀帳茵褥禮</hi>
<hi>秩崇重時莫與比</hi>
　　禄飬三<lb/>
<pb n="KR3k0055_WYG_276-42a"/>
增求補外職<hi>孝苑宋何麗天宦㳺中都久未得歸賦懷親十三篇如毛詩體隨表上進以求補外</hi>
<hi>朝廷嘉其志詔嶺南逺官皆許迎飬</hi>　與家人齒<hi>新唐書崔彦昭雖宰相侍母膳與家人齒順色</hi>
<hi>柔聲在左右無違士人多其孝</hi>　矍然起就<hi>宋歐陽修撰石曼卿墓表真宗推恩三舉進士皆補</hi>
<hi>奉職曼卿初不肯就張文節公素竒之謂曰母老乃擇禄耶曼卿矍然起就之</hi>　特為作殿<hi>三國</hi>
<hi>志張遼傳黄初二年遼朝洛陽宫文帝引遼㑹建始殿親問破吳意狀帝太息顧左右曰此亦古之召虎也為</hi>
<hi>起第舍又特為遼母作殿</hi>　及今為榮<hi>合璧事𩔖趙康靖公槩㑹郊祀當進階封且任一子京官</hi>
<hi>公乞以封母郡太君宰相謂公曰方為學士擬封不當矣公曰母年八十二朝夕不可期願及今以為榮許之</hi>
<hi>遂以為例</hi>　升堂慶母<hi>又曰趙隐輔政他宰相及百官皆升堂慶母</hi>　士艷其榮<lb/>
<pb n="KR3k0055_WYG_276-42b"/>
<hi>唐蕭嵩傳嵩請老修蒔園區優㳺自怡家饒財而子華為工部郎衡以尚主位三品就養年踰八十士皆艷其</hi>
<hi>榮</hi>　求為知院官<hi>彚苑許康佐苦家貧母老求為知院官人譏其不擇禄及母䘮已除凡辟</hi>
<hi>命皆不肯就人皆知其為親屈</hi>　侍左右如褐衣<hi>唐書蕭俛母韋氏俛雖宰相侍左右如褐</hi>
<hi>衣時</hi>
　　禄飬四<lb/>
增詩唐杜甫賀陽城郡王衞伯玉太夫人恩加鄧國太<lb/>
夫人詩曰衞幕銜恩重潘輿送喜頻濟時瞻上將錫號<lb/>
戴慈親冨貴當如此尊榮邁等倫郡依封土舊國與大<lb/>
<pb n="KR3k0055_WYG_276-43a"/>
名新紫誥鸞迴紙清朝燕賀人逺傳冬笋味更覺綵衣<lb/>
春奕葉班姑史芬芳孟母鄰義方兼有訓詞翰两如神<lb/>
委曲承顔體鶱飛報主身可憐忠與孝雙美畫麒麟<lb/>
岑參送李賔客荆南迎親詩曰迎親辭望苑恩詔下儲<lb/>
闈昨見雙魚去今㸔駟馬歸驛帆湘水闊客舍楚山稀<lb/>
手把黄香扇身披萊子衣鵲隨金印喜烏傍板輿飛勝<lb/>
作東征賦還家滿路輝　白居易送崔使君侍親赴任<lb/>
詩曰連持使節歴專城獨賀崔侯最慶榮烏府一抛霜<lb/>
<pb n="KR3k0055_WYG_276-43b"/>
簡去朱輪四從板輿行發時正許沙鷗送到日方乗竹<lb/>
馬迎惟慮郡齋賔友少一杯春酒共誰傾<lb/>
增書隋薛濬與弟書曰自釋褐登朝於兹二十三年矣<lb/>
雖官非聞達禄喜逮親庶保期頥得終色飬<lb/>
增序後漢孝友列傳序曰孔子曰夫孝莫大於嚴父嚴<lb/>
父莫大於配天則周公其人也子路曰傷哉貧也生無<lb/>
以飬死無以𦵏子曰啜菽飲水孝也夫鐘鼔非樂云之<lb/>
本而器不可去三牲非致孝之主而飬不可廢存器而<lb/>
<pb n="KR3k0055_WYG_276-44a"/>
　亡本樂之遁也調器以和聲樂之成也崇養以傷行孝<lb/>
　之累也修已以致祿養之大也故言能大養則周公之<lb/>
　祀致四海之祭言以義養則仲由之菽甘於東鄰之牲<lb/>
　夫患水菽之薄干禄以求養者是以耻禄親也存誠以<lb/>
　盡行孝積而禄厚者此能以義養也<lb/>
　<lb/>
　<lb/>
　<lb/>
<pb n="KR3k0055_WYG_276-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷二百七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_401-1a"/>
　欽定四庫全書<lb/>
御定淵鑑類函卷三百九十六<lb/>
　　藥部一<hi>藥合空青絲芍藥百    兔</hi>
　　　藥一<lb/>
　原本草經曰太乙子曰凡藥上者養命中者養性下者<lb/>
　養病　增易曰无妄之疾勿藥有喜象曰无妄之藥不<lb/>
　可試也　原書曰若藥弗瞑眩厥疾弗瘳　禮記曰君<lb/>
　有疾飲藥臣先嘗之親有疾飲藥子先嘗之醫不三世<lb/>
<pb n="KR3k0055_WYG_401-1b"/>
　不服其藥　増周禮曰醫師掌聚毒藥以共醫事疾醫<lb/>
　以五藥養病凡藥以酸養骨以辛養筋以鹹養脉以苦<lb/>
　養氣以甘養肉以滑養竅　抱朴子曰神農經曰上藥<lb/>
　令人身安命延昇天神仙遨遊上下役使萬靈體生毛<lb/>
　羽行廚立至　又曰餌五芝及丹砂玉札曽青雄黄雲<lb/>
　母太乙禹餘糧各可單服之皆令人飛行長生　又曰<lb/>
　中藥養性下藥除病能令毒蟲不加猛獸不死惡氣不<lb/>
　行衆妖羣屏　呂氏春秋曰良醫醫病病萬變藥亦萬<lb/>
<pb n="KR3k0055_WYG_401-2a"/>
變病變而藥不變向之壽民今為殤子矣　又曰若用<lb/>
藥者得良藥則活人得惡藥則殺人矣　山海經曰大<lb/>
荒之中有黄木赤枝青葉羣帝取藥　又曰大荒有山<lb/>
名豊阻玉門日月所入有靈山巫咸巫昉巫即巫盼巫<lb/>
彭巫姑巫眞巫祀巫謝巫羅十巫從此升降百藥爰在<lb/>
　原漢武内傳曰西王母謂武帝曰太上之藥乃有風<lb/>
實雲子玉津金漿𠖇陵驎膽炎山夜日東掇扶桑之丹<lb/>
椹俯採長河之文藻太眞紅芝九色鳯腦有得食之後<lb/>
<pb n="KR3k0055_WYG_401-2b"/>
天而老此太上之所服非衆仙之所寳也次藥有斑龍<lb/>
黒胎閬風石髓蒙山白鳯之胏靈丘蒼鸞之血有得服<lb/>
之後天而逝此天帝之所服非下仙之所逮也次藥有<lb/>
丸丹金液紫華紅芝五雲之漿𤣥霜絳雪若得食之白<lb/>
日升天此天仙之所服非地仙之所見其下藥有松柏<lb/>
之膏山木姜沉精菊草澤瀉枸杞茯苓菖蒲門冬巨勝<lb/>
黄精草類繁多若有數千子得服之可以延年　録異<lb/>
記曰永陽縣山壁有石室為神農窟前百藥叢茂莫不<lb/>
<pb n="KR3k0055_WYG_401-3a"/>
畢備<hi>詳藤</hi>　増任昉述異記曰漢世古諺云雖有神藥不<lb/>
如少年雖有珠玉不如金錢　太和神釜岡中有神農<lb/>
嘗藥之鼎在焉咸陽山中有神農鞭藥處一名神農原<lb/>
一名藥草山山中有紫陽觀世傳神農於此辨百藥也<lb/>
　養生略要曰神農經曰五味養精神強魂魄五石養<lb/>
髓肌肉肥澤諸藥其味酸者補肝養心除腎病其味苦<lb/>
者補心養脾除肝病其味甘者補肺養脾除心病其味<lb/>
辛者補肺養腎除脾病其味鹹者補腎養肺除肝病故<lb/>
<pb n="KR3k0055_WYG_401-3b"/>
五味應五行四體應四時夫人性生於四時然後命於<lb/>
五行以一補身不死命神以母養子長生延年以子守<lb/>
母除病完年　謝靈運山居賦曰夲草所載山澤不一<lb/>
盧扁是别和緩是悉三枝六根五華九實<lb/>
　　藥二<lb/>
原淮南子曰羿請不死之藥於西王母姮娥竊以奔月<lb/>
　左傳臧孫曰季孫之爱我疾疢也孟孫之惡我藥石<lb/>
也美疢不如惡石　論語曰康子饋藥拜而受之曰丘<lb/>
<pb n="KR3k0055_WYG_401-4a"/>
未逹不敢嘗　墨子南遊見楚惠王穆賀謂墨子曰言<lb/>
誠善矣王無内曰賤人所為不用子墨子曰譬若藥焉<lb/>
夫子食之以療其病豈曰一草之本而不食之　戰國<lb/>
策曰有獻不死之藥於荆王者謁者操以入中射之士<lb/>
問曰可食乎曰可因奪而食之王怒使人殺中射之士<lb/>
中射之士使人説王曰臣問謁者謁者曰可食臣故食<lb/>
之是臣無罪罪在謁者也且客獻不死之藥臣食之而<lb/>
王殺臣是死藥也王乃不殺　莊子曰宋人有為不龜<lb/>
<pb n="KR3k0055_WYG_401-4b"/>
手之藥者世世洴澼絖為事<hi>冬漂絮則手拘能為藥以自治</hi>客聞之請<lb/>
買其方以説呉王呉王使之将冬與越人水戰大敗越<lb/>
人裂地而封之能不龜手一也或以封或不免於洴澼<lb/>
絖則所用之異也　增王子年拾遺記曰燕昭王坐祗<lb/>
明之室晝而假寐忽夢西方有白雲起俄而庭間有人<lb/>
衣服皆毛羽駕蒼虬之車從雲中直詣王所王問以上<lb/>
仙之術羽人曰大王精智未開欲求恒生不得也王請<lb/>
受絶欲之敎羽人指畫王心應手而裂王乃驚悟因患<lb/>
<pb n="KR3k0055_WYG_401-5a"/>
心疾久之乃昇於泉照之館復見其前所夢人曰前日<lb/>
夲欲易王之心乃岀方寸緑囊囊中有續脉名丸補四<lb/>
精散以手摩王之臆俄而愈王因請其方曰其用物也<lb/>
有九名神明芝煎以蒼鷹之血黒河鱗膽煮以琨璵之<lb/>
脂貯以玉璽緘以成䋲封以玉印王得服之後天而死<lb/>
語畢化為青鳬入天際王求合藥終不能<hi>黒河北極也其水濃黒不</hi>
<hi>流上有濃雲生焉冇黑鯉千尺如鯨</hi>　原史記曰長桑公與扁鵲藥服之<lb/>
三十日見人五臟　漢書曰灌夫擊呉身中大創十餘<lb/>
<pb n="KR3k0055_WYG_401-5b"/>
適有萬金良藥故得不死　東觀漢記曰上嘗與朱祐<lb/>
共買蜜合藥上追念之即賜祐白蜜一石問何如在長<lb/>
安時共買蜜乎　増又曰鄧訓為䕶烏桓校尉吏士常<lb/>
大病瘧轉易至數千人訓身煮湯藥減得半愈其無妻<lb/>
者為適配偶　原皇甫謐髙士傳曰韓康字伯休京兆<lb/>
灞陵人常採藥名山賣於長安市口不二價三十餘年<lb/>
時女子從康買藥守價不移女子怒曰公是韓伯休耶<lb/>
乃不二價康歎曰我本避名今女子皆知有我何用藥<lb/>
<pb n="KR3k0055_WYG_401-6a"/>
為乃遁入灞陵山中　増華嶠後漢書曰張楷字公超<lb/>
家貧無以為業常乗驢車至縣賣藥　九州春秋曰清<lb/>
州刺史焦和多為陷水丸沉河湟宼不得渡　原異苑<lb/>
曰魏武北征蹋頓升嶺眺矚見一山岡不生百草王粲<lb/>
曰是古塚此人在世服礬石死而石生熱蒸出外故卉<lb/>
木焦滅即令鑿看果得大墓有礬滿塋仲宣博識強記<lb/>
皆此類也一説粲在荆州從劉表登彰山見此異按魏<lb/>
武之平烏丸粲猶在荆南此言為譎　邴原别傳曰魏<lb/>
<pb n="KR3k0055_WYG_401-6b"/>
太子為五官中郎将原為長史太子宴㑹衆賔客數十<lb/>
人太子建議曰君父各篤疾有藥一丸可救一人當救<lb/>
君耶父耶衆人紛葩或君或父時原在坐不與此論太<lb/>
子諮之於原原勃然對曰父也太子亦不復難　列仙<lb/>
𫝊曰負局先生者負磨鏡局循吳市中得一錢便磨輙<lb/>
問主人得無有疾若有輙出紫丸藥以與之　又曰崔<lb/>
文子賣黄散發疫死者萬計服皆愈愈者亦萬計　曹<lb/>
毗杜蘭香傳曰神女蘭香降張碩碩問禱祀何如香曰<lb/>
<pb n="KR3k0055_WYG_401-7a"/>
消摩自可愈疾滛祀無益香以藥為消摩　増呉書曰<lb/>
合肥之役凌統身被六七瘡有卓氏良藥故得不死<lb/>
原晉陽秋曰呉陸抗與晉羊祜推僑札之好抗嘗遺祜<lb/>
酒祜飲之不疑抗有疾祜饋之藥抗亦推心而服之<lb/>
増王隱晉書曰李涓為尚書令家至貧兒病無錢買藥<lb/>
上賜錢千萬　又曰程咸字延休其母夢白頭公授藥<lb/>
曰服此當得貴子後生咸官至侍中　南史曰髙祖㣲<lb/>
時伐荻新洲見大蛇長數丈射之傷明日洲中聞臼杵<lb/>
<pb n="KR3k0055_WYG_401-7b"/>
聲徃覘之見童子數人皆青衣擣藥問其故答曰我王<lb/>
為劉寄奴所射合散傅之帝曰神何不殺之童子曰寄<lb/>
奴王者不死不可殺帝叱之皆散仍收藥而反又客經<lb/>
下邳逆旅㑹一沙門謂帝曰江表将亂安之者其在君<lb/>
乎帝先患手創經年不愈沙門有黄藥因留與帝旣而<lb/>
忽亡帝以黄散傅瘡一傅而愈寳其餘及所得童子藥<lb/>
每遇金創傅之並驗　魏書曰邢巒為侍郎甚見親遇<lb/>
髙祖因幸藥園至司空府南見巒宅遣使謂曰期行藥<lb/>
<pb n="KR3k0055_WYG_401-8a"/>
園至此見卿第宅佳東望徳館情有依然　又曰天竺<lb/>
烏長國婆羅門為上族解天文人有争訟服之藥曲者<lb/>
發狂直者無恙　隋書曰隋邵王子隆年二十一而體<lb/>
過充壯常使徐嗣伯合蘆茄丸服以自銷損　又曰隋<lb/>
王頒父僧辯為陳武帝所殺獻取陳之策及大舉伐陳<lb/>
頒力戰被傷恐不堪復闘悲感嗚咽夜夢有人授藥比<lb/>
寤而瘡不痛時人以為孝感　唐書曰太宗幸㐮城宫<lb/>
登於邏阪見暍者僵於路駐馬命左右取藥飲之乃蘓<lb/>
<pb n="KR3k0055_WYG_401-8b"/>
　又曰天竺方士那邏邇婆娑寐自言夀二百嵗云有<lb/>
長生之術太宗信之深加禮敬館之金飇門内造延年<lb/>
之藥令崔敦禮監之發使天下採諸竒藥異石不可稱<lb/>
數後竟不就　又曰元和中山人桞泌言靈藥可得上<lb/>
信之乃以為台州刺史令採靈藥　又曰樂子長者齊<lb/>
人也少好道真到霍林山遇仙人授巨勝赤松散方曰<lb/>
蛇服此藥化為龍人服此藥老弱成童昇雲上下改易<lb/>
形容子能服之可以度世子長服之年百八十色如少<lb/>
<pb n="KR3k0055_WYG_401-9a"/>
女妻子九人皆服此藥老者還少少者不復老　魯世<lb/>
女生别傳曰封君達隴西人也少好道初服黄連丸五<lb/>
十餘年乃入鳥鼠山服水銀百餘年還鄉里年如二十<lb/>
者常騎青牛改號為青牛道士　桂陽先賢畫贊蘇耽<lb/>
常住門庭有衆賔來招耽告母曰人招耽去已種藥在<lb/>
後園梅樹下可治百病一葉愈一人賣此足供養矣便<lb/>
隨賔去母捉牽之四體如醉足不能舉<lb/>
　　藥三<lb/>
<pb n="KR3k0055_WYG_401-9b"/>
原嘗味　聚毒<hi>帝王世紀黄帝使岐伯嘗味於百藥  下詳藥一</hi>　有喜　不<lb/>
疑<hi>上詳藥一之陸抗疾羊祜饋藥抗不疑而飲之或止  抗曰羊叔子豈酖人者哉</hi>　毒涇<lb/>
投水<hi>左傳秦人毒涇上流晉人飲之故多死者䃱公羊齊人職守遂遂人投藥水中齊人飲之  焉</hi>
子操　婢丸<hi>孝子操藥以脩慈父聖人羞之餘晋陳夀父喪羸病使婢丸藥沈累十  年</hi>
有五色　可百嵗<hi>魏文帝詩與我一丸藥光暉有五色  漆葉青黏散華佗授弟子可服之</hi>
<hi>年百餘嵗</hi>
　　藥四<lb/>
原苦口<hi>張良云良藥苦口利於病</hi>　養性<hi>詳藥/一</hi>　寒石<hi>皇甫謐字士安羸疾而披</hi>
<pb n="KR3k0055_WYG_401-10a"/>
<hi>玩不怠服寒石散性乖忤每委頊不勝悲憤欲自殺叔母止之</hi>　蛇膽<hi>詳孝/感</hi>　百藥<hi>月令</hi>
<hi>仲夏聚蓄百藥</hi>　五藥<hi>草木蟲/石榖</hi>　将欲救療<hi>必先聚蓄藥石</hi>　宜正權<lb/>
衡<hi>裴頠上言宜正太醫權衡此若差違失神農岐伯之正藥分兩輕重稍乖為害尤深古夀考今夭折由此</hi>
<hi>也</hi>　馬援之欲身輕将求薏苡<hi>詳前</hi>　無社之憂腹疾空<lb/>
望芎藭<hi>申叔展謂還無社曰有山鞠窮乎曰無河魚腹疾奈何注云欲使無社逃水中故問以禦濕之</hi>
<hi>藥</hi>　審味於農帝之經　考名於桐君之録　列君臣<lb/>
百品之名　辨辛苦五毒之味<lb/>
　　藥五<lb/>
<pb n="KR3k0055_WYG_401-10b"/>
原詩古詩曰仙人騎白鹿短髪耳何長來至主人門奉<lb/>
藥一玉箱主人服此藥身體日康強髪白復更黒延年<lb/>
夀命長　宋鮑昭過銅山採藥詩曰土肪閟中經芝术<lb/>
韜内策寳餌緩童年命藥駐衰歴銅谿晝深沉乳竇夜<lb/>
滴瀝蹀蹀寒棄離灇灇秋水積松色隨野深月露依草<lb/>
白　梁沈約憩郊園和約法師採藥詩曰郭外三千畝<lb/>
欲以貿朝饘繁蔬旣綺布密果亦星懸　呉均採藥大<lb/>
布山詩曰我本北山北縁澗採山麻九莖日反照三葉<lb/>
<pb n="KR3k0055_WYG_401-11a"/>
長生花可用蠲憂疾聊持駐景斜景斜不可駐年來果<lb/>
如驅安得崑崙山偃蹇三珠樹三珠始結荄絳葉凌朱<lb/>
臺玉壺白鳯肺金鼎青龍胎韓衆及王子何世無仙才<lb/>
安期儻欲顧相見在蓬萊　陳劉刪採藥遊名山詩曰<lb/>
名山本鬱盤道士貴黄冠獨馭千年鶴來尋五色丸石<lb/>
牀新溜乳金竈欲成丹定知無二價非復在長安　増<lb/>
唐王績採藥詩曰野情貪藥餌郊居倦蓬蓽青龍䕶道<lb/>
符白犬遊仙術要䥥戊己月負鍤庚辛日時時㫁嶂遮<lb/>
<pb n="KR3k0055_WYG_401-11b"/>
徃徃孤峰出行披葛仙巾坐驗農皇帙龜蛇採二苓赤<lb/>
白尋雙术地凍根難盡叢枯苗易失從容玉作茗薯蕷<lb/>
膏成質家豐松葉酒器貯參花蜜且復歸去来刀圭輔<lb/>
衰疾　盧綸藍谿期蕭道士採藥不至詩曰春風生百<lb/>
藥㡬處术苖香人逺花空落谿深日復長病多知藥性<lb/>
老近憶仙方青莭何由見三山桂自芳　公孫卿合藥<lb/>
詩曰玉女㫁分劑蟾蜍主和擣一丸煉人形二丸顔色<lb/>
好　錢起月下洗藥詩曰汲井向新月分流入衆芳濕<lb/>
<pb n="KR3k0055_WYG_401-12a"/>
花低桂影翻葉静泉光露下添餘潤蜂驚引暗香寄言<lb/>
養生客来此共提筐　又鋤藥詠曰蒔藥穿林復在巘<lb/>
濃香芳色深能淺雲氣垂来裛露偏松隂占處知春晩<lb/>
拂曙殘鶯百囀催縈泉帶石幾花開不隨飛鳥縁枝去<lb/>
如笑幽人出谷來對之不覺忘䟱懶廢巻荷鋤嫌日短<lb/>
豈無萱草樹階墀惜爾幽芳世所遺但使芝蘭出蕭艾<lb/>
不辭手足皆胼胝寕學陶潜空嗜酒頽齡捨此事東菑<lb/>
　韋應物種藥詩曰好讀神農書多識藥草名持縑購<lb/>
<pb n="KR3k0055_WYG_401-12b"/>
山客移蒔羅衆英不改幽澗色宛如此地生汲井旣蒙<lb/>
澤挿楥亦扶傾隂穎夕房歛陽條夏花明悦翫從兹始<lb/>
日夕繞庭行州民自寡訟養閒非政成　皮日休訪重<lb/>
元寺元達種名藥詩曰雨滌煙鋤傴僂齎紺牙紅甲兩<lb/>
三畦藥名却笑桐君少年紀翻嫌竹祖低白石静□蒸<lb/>
术火清泉閒洗種花泥怪來昨日休持鉢一尺雕胡似<lb/>
掌齊　又曰香曼蒙蘢覆昔邪檜煙杉露濕袈裟石盆<lb/>
换水撈松葉竹逕遷牀避筍芽藜杖移時挑細藥銅缾<lb/>
<pb n="KR3k0055_WYG_401-13a"/>
盡日灌幽花支公謾道憐神駿不及今朝種一麻　陸<lb/>
龜蒙皮日休張蕡藥名聮句詩曰為待防風餅須添薏<lb/>
苡杯<hi>蕡</hi>香燃柏子後罇泛菊花來<hi>日休</hi>石耳泉能洗垣衣<lb/>
雨為裁<hi>龜蒙</hi>從容犀局静㫁續玉琴哀<hi>蕡</hi>白芷寒猶採青<lb/>
相醉尚開<hi>日休</hi>馬銜衰草卧鳥啄蠧根廻<hi>龜䝉</hi>雨過蘭芳好<lb/>
霜多桂末摧<hi>蕡</hi>朱兒應作粉雲母詎成灰<hi>日休</hi>藝可屠龍<lb/>
膽家曽近鷰胎<hi>龜蒙</hi>牆髙牽薜荔障軟撼玫瑰<hi>蕡</hi>鸓䑕啼<lb/>
書戸蝸牛上硯臺<hi>日休</hi>誰能将藁本封與玉泉才<hi>龜蒙</hi>　宋<lb/>
<pb n="KR3k0055_WYG_401-13b"/>
翁卷山中採藥詩曰巖崖産靈藥等閒人顧稀採掇獲<lb/>
所願躋登忘倦歸沃葉帶露滋深根涵土肌妍光媚幽<lb/>
笈芳氣盈我衣濯以青澗泉曝之太陽暉製治擬如法<lb/>
服食從所宜除疴養天和仙方豈我欺恊彼古修意庶<lb/>
用延将衰将衰儻得延萬事焉足為　元許謙採藥詩<lb/>
曰亭亭北山松宿靄䕃深碧蒼根走虬龍巨幹盤鐵石<lb/>
平生棟梁具不受霜雪厄兔絲得所附裊裊挂千尺流<lb/>
脂入九地千嵗化琥珀我欲掇其英俯仰費搜摘紅爐<lb/>
<pb n="KR3k0055_WYG_401-14a"/>
轉丹砂石髓變金液但恐茫昧間圗驥不可索意長時<lb/>
苦促䨇鬢日夜白刀圭或可試習習在兩腋蓬萊三萬<lb/>
里詎為弱水隔他時來山中故老應不識　劉永之詠<lb/>
楊宏中藥室詩曰秉志慕冲淡息迹在丘園閒庭徧芳<lb/>
草髙窗見逺山采苓陟松逕煮术散榆煙董生垂徃躅<lb/>
嵇子有遺編神宇謝氛濁天倪諒斯全惟當振塵服與<lb/>
子共清言　明呉溥題䨇溪洗藥圗詩曰洗藥臨溪頭<lb/>
水流溪尾香居人飲溪水百年躋夀康石路曲盤蛇山<lb/>
<pb n="KR3k0055_WYG_401-14b"/>
花如錦黄日暮携藥歸香風滿衣裳<lb/>
原啓梁劉孝綽謝給藥啓曰一物之㣲遂留膏肓名醫<lb/>
上藥爰自城府雖巫咸視診岐伯下鍼松子玉漿衞卿<lb/>
雲液比妙衆珍實云多愧<lb/>
　　空青一<lb/>
原本草經曰空青生山谷乆服輕身延年能化銅鉛作<lb/>
金生益州　范子計然曰空青出巴郡白青曽青出𢎞<lb/>
農豫章白青出新□青色者善　博物志曰徐公時令<lb/>
<pb n="KR3k0055_WYG_401-15a"/>
人於西平青山採取空青　江乗地記曰有樵採者常<lb/>
於山上得空青此山一朝出雲零雨必降民人以為常<lb/>
占　増淮南畢萬術曰白青得鐵即化為銅<lb/>
　　空青二<lb/>
原賦梁江淹空青賦曰夫赤瓊以照燎為光碧石以葳<lb/>
蕤為色咸見珍於東國並被貴於西極况空青之麗寳<lb/>
挺山海之不測於是寫雲圗氣學靈状仙寳波麗水華<lb/>
峰豔山晹谷之樹崦嵫之泉西海之草炎洲之煙有曲<lb/>
<pb n="KR3k0055_WYG_401-15b"/>
帳畫屏素女綵扇錦色雰鬱綺質蔓延㸃拂濃薄如隱<lb/>
如見山水萬象丹青四變咸百鎰而可珍亦千金而不<lb/>
賤<lb/>
　　芍藥一<lb/>
原本草經曰芍藥一名白术生山谷及中岳　毛詩曰<lb/>
惟士與女伊其相謔贈之以芍藥　古今注曰芍藥一<lb/>
名将離　増又曰芍藥有二種有草芍藥木芍藥木者<lb/>
花大而色深俗呼為牡丹非也　山海經曰條谷之草<lb/>
<pb n="KR3k0055_WYG_401-16a"/>
多芍藥洞庭之上多芍藥　范子計然曰芍藥出三輔<lb/>
又建康出芍藥極精好　晉館閣名曰暉章殿前芍藥<lb/>
花六畦　王觀芍藥譜曰維揚芍藥甲天下與洛陽牡<lb/>
丹並稱大抵土壌肥膩於草木為宜禹貢曰厥草惟天<lb/>
是也居人以治花相尚方春之月拂旦有花市焉其品<lb/>
之上者有冠羣芳寳妝成盡天工曉妝新㸃妝紅之名<lb/>
凡三十一品　清異録曰桑維翰曰唐宋文人謂芍藥<lb/>
為婪尾春婪尾酒乃最後之杯芍藥殿春亦得是名<lb/>
<pb n="KR3k0055_WYG_401-16b"/>
　　芍藥二<lb/>
増劉攽芍藥譜曰花有紅葉黄腰者號金帶圍生則城<lb/>
中當出宰相韓魏公守維揚郡圃芍藥盛開得金帶圍<lb/>
四公選客賞之時王珪為郡倅王安石為幕官皆在選<lb/>
中而缺其一公謂今日有過客即使當之及暮報陳太<lb/>
𫝊升之來明日遂開宴折花挿鬢後皆為首相　蘇東<lb/>
坡曰揚州芍藥為天下冠蔡繁卿為郡始作萬花㑹用<lb/>
花千餘萬枝旣殘諸園吏因縁為奸民大病之萬花本<lb/>
<pb n="KR3k0055_WYG_401-17a"/>
洛陽故事錢惟演為留守始置驛貢洛花識者鄙之曰<lb/>
此宮妾爱君之意也　天中記曰西京進花自李迪相<lb/>
國始　羣芳譜曰明宣宗幸文淵閣命於閣右築石臺<lb/>
植淡紅芍藥一本景泰初増植二本左純白右深紅後<lb/>
學士李賢命之曰醉仙顔淡紅也曰玉帶白純白也曰<lb/>
宮錦紅深紅也與衆賦詩名曰玉堂賞花集<lb/>
　　芍藥三<lb/>
増金帶圍　玉盤盂<hi>上見芍藥二月蘇東坡詩序東武舊俗毎嵗四  大㑹於南禪資福</hi>
<pb n="KR3k0055_WYG_401-17b"/>
<hi>兩寺芍藥供佛最盛皆重跗累萼中有白花正圓如覆盂其下十餘葉承之如盤因易名曰玉盤盂</hi>　翻<lb/>
階　傍砌<hi>謝𤣥暉直中書省詩風動萬年枝日華承露掌紅藥當階翻青苔依砌上  杜甫詩傍砌</hi>
<hi>有紅藥</hi>　嬌紅　醉粉<hi>韓魏公詩嬌紅閙宻輕多葉醉粉欹斜奈軟條</hi>　琉璃葉<lb/>
　珊瑚朶<hi>張九齡詩煙輕琉璃葉風亞珊瑚朶</hi>　腰金紫　疊香英<hi>東軒筆録</hi>
<hi>四枝正紫中有金葉繞之號腰金紫樓劉貢父芍藥譜中有名疊香英一名紫  子</hi>　為近侍<lb/>
如幻身<hi>劉行簡詩姚黄花中王芍藥為近侍新白樂天詩今日階前紅芍藥幾花欲老幾花  開時不</hi>
<hi>欲比色相落後始知如幻身</hi>　浩態狂香　旋心弱體<hi>韓昌黎詩浩態狂香昔未</hi>
<hi>逄紅燈爍爍緑盤龍弱韓忠獻詩廣陵之花品絶髙得地不移歸造化旋心  體不勝枝寳髻欹斜猶墮馬</hi>
<pb n="KR3k0055_WYG_401-18a"/>
　　芍藥四<lb/>
増詩唐張九齡芍藥詩曰仙禁生紅藥㣲芳不自持幸<lb/>
因清絶地還遇艶陽時名見桐君籙香聞鄭國詩孤根<lb/>
若可用非直爱華滋　栁宗元芍藥詩曰凡卉與時謝<lb/>
妍華䴡兹晨欹紅醉濃露窈窕留餘春孤賞白石暮暄<lb/>
風動揺頻夜忩藹芳氣幽卧知相親願致溱洧贈悠悠<lb/>
南國人　白居易芍藥詩曰罷草紫泥詔起吟紅藥詩<lb/>
詞頭封送後花口拆開時坐對鈎簾久行觀歩履遲兩<lb/>
<pb n="KR3k0055_WYG_401-18b"/>
三叢爛熳十二葉參差背日房㣲斂當階朶旋欹釵莖<lb/>
抽碧股粉蘂撲黄絲動盪情無限低斜力不支周廻看<lb/>
未足比諭語難為勾漏丹砂裏僬僥火焰旗彤雲賸根<lb/>
蔕絳幘欠纓緌况有晴風動仍兼宿露垂疑香熏罨畫<lb/>
似淚著臙脂　宋王禹偁詠芍藥詩曰牡丹落盡正凄<lb/>
凉紅藥開時醉一場羽客諳傳尸解術仙家重爇返魂<lb/>
香蜂尋檀口論前事露濕紅英試曉妝曽忝掖垣真舊<lb/>
物多情應認紫薇郎　又曰東君留著占殘春得得遲<lb/>
<pb n="KR3k0055_WYG_401-19a"/>
開亦有因曽與掖垣留故事又来淮海伴詞臣日燒紅<lb/>
艶排千朶風逓清香滿四隣更爱緑頭弄金縷異時相<lb/>
對掌絲綸　又曰滿院雲開似帝城帝鄉齊㸃上元燈<lb/>
感傷綸閣多情客珍重維揚好事僧酌處酒杯深蘸甲<lb/>
折来花朶細含稜老郎為郡辜朝寄除却吟詩百不能<lb/>
　邵雍白芍藥詩曰阿姨天上舞霓裳姊妹庭前剪雪<lb/>
霜曽與牡丹為近侍鉛華不御學新妝　蘇軾芍藥詩<lb/>
曰一聲啼鴂畫樓東魏紫姚黄掃地空多謝化工憐寂<lb/>
<pb n="KR3k0055_WYG_401-19b"/>
寞尚留芍藥殿春風　韓琦賞芍藥詩曰芍藥名髙致<lb/>
亦難此觀妖艶滿雕欄酒酣誰欲張珠網<hi>醉西施</hi>金細偏<lb/>
宜間寶冠<hi>金線冠子</hi>露裛更深雲髻重<hi>髻子</hi>蝶棲長苦玉樓寒<lb/>
<hi>樓子</hi>鄭詩已取相酬贈不見諸經載牡丹　明徐賁觀芍<lb/>
藥詩曰輕隂醸緑寒猶薄龜角䟱簾映朱閣美人偏有<lb/>
惜花心新水銀瓶送紅藥當階惟恐流塵汙纎手籠春<lb/>
為花䕶一捻芳容飽弄嬌胭脂細結玲瓏露綵貼單屏<lb/>
襯碧綃㣲風纔動見花揺香凝膩粉肌全濕影艶方諸<lb/>
<pb n="KR3k0055_WYG_401-20a"/>
臉半潮髙枝開滿低枝捲翠檻移來隨歩輦濃染如分<lb/>
織女機巧裁似出宮娥剪花情最重是何人應有鴛鴦<lb/>
帳裏身不用傳心題綺字踏歌當為喚眞眞　漆彬省<lb/>
中觀紅藥詩曰紅藥開清禁當階爛熳時含風俱有態<lb/>
映日倍生姿瑞露凝猶濕晴雲度更遲丹葩輝玉砌密<lb/>
葉簇繁枝曉色蓬萊麗㣲香太液披栽培眞得地共喜<lb/>
沭恩私　黎民表詠蘇子宅川觀芍藥詩曰為掩羣芳<lb/>
色開花獨後時青扶承露蘂紅妥出蘭枝綽約東隣子<lb/>
<pb n="KR3k0055_WYG_401-20b"/>
風流鄭國詩合歡還有恨名字是將離<lb/>
原賦宋王徽芍藥賦曰原夫神區之麗草兮憑厚徳而<lb/>
挺受翕光液而發藻兮颺晨暉而振秀<lb/>
原頌晉傅統妻芍藥花頌曰華華芍藥植此前庭晨潤<lb/>
甘露晝晞陽靈曽不踰時荏苒繁茂緑葉青蔥應期吐<lb/>
秀緗蘂攅挺素華菲敷光譬朝日色艶芙蕖媛人是採<lb/>
以厠金翠發彼妖容増此婉媚惟昔風人托兹榮華聊<lb/>
用興思染翰作歌<lb/>
<pb n="KR3k0055_WYG_401-21a"/>
増詞宋晁補之調望海潮詞曰人間花老天涯春去揚<lb/>
州别是風光紅藥萬株佳名千種天然浩態狂香尊貴<lb/>
御衣黄未便敎西洛獨占花王困倚東風漢宫誰敢鬭<lb/>
新妝　年年髙㑹維揚看家誇絶艶人詫竒芳結萼當<lb/>
屏聫葩就幄紅遮緑遶華堂花面映交相更秉蕳觀洧<lb/>
幽意難忘罷酒風亭夢魂驚恐在他鄉　劉克莊賀新<lb/>
郎詞曰一夢揚州事畫堂深金瓶萬朶元戎髙㑹座上<lb/>
祥雲層叠起不減洛中姚魏歎别後闗山迢逓國色天<lb/>
<pb n="KR3k0055_WYG_401-21b"/>
香何處在想東風猶憶狂書記驚嵗月一弹指　數枝<lb/>
清曉煩馳騎向小忩依稀重見蕪城妖麗料得花憐儂<lb/>
消痩儂亦憐花憔悴謾悵望竹西歌吹老矣應無騎鶴<lb/>
日但青衫㸃㸃當時淚那更有舊情味　張孝祥踏莎<lb/>
行詞曰洛下根株江南栽種天香國色千金重花邉三<lb/>
閣建康春風前十里揚州夢　油壁輕車青絲短鞚看<lb/>
花日日催賔從而今何許定王城一枝且為鄰翁送<lb/>
　姜夔側犯詞曰恨春易去恁春却向揚州住㣲雨正<lb/>
<pb n="KR3k0055_WYG_401-22a"/>
繭栗梢頭弄詩句虹橋二十四總是行雲處無語漸半<lb/>
脱宫衣笑相顧　金壺細葉千朶圍歌舞誰念我髪成<lb/>
絲來此共樽爼後日西園緑隂無數寂寞劉郎自修花<lb/>
譜<lb/>
　　百合一<lb/>
原呉氏本草曰百合一名重邁一名中庭一名重匡生<lb/>
宛胊及荆山　増格物論曰百合苗髙數尺幹粗如箭<lb/>
四面有葉如雞距又似桞葉青色近莖㣲紫莖端碧白<lb/>
<pb n="KR3k0055_WYG_401-22b"/>
四五月開紅白花根如胡蒜重疉二三十瓣　羣芳譜<lb/>
曰都波國無稼穡以此為糧<lb/>
　　百合二<lb/>
增羣芳譜曰兗州徂徕山寺有客夏日閲畫壁忽逢白<lb/>
衣美女年十五六姿貌絶俗因誘至宻室情欵甚宻及<lb/>
去以白玉環遺之因上寺樓隱身目送白衣行計百歩<lb/>
許奄然不見乃識其處尋見百合苗一枝白花絶偉斸<lb/>
之根木如拱旣盡得白玉指環驚歎悔恨得疾而斃<lb/>
<pb n="KR3k0055_WYG_401-23a"/>
　　百合三<lb/>
原詩梁宣帝詠百合詩曰接葉有多重開花無異色含<lb/>
露或低垂從風時偃抑　増唐王維詩曰𠖇搜到百合<lb/>
眞使當重肉軟温甚鴟蹲瑩浄豈鴻鵠食之當有助蓋<lb/>
昔先所服詩腸貯㣲甘茗椀爭餘馥果堪止淚無欲縱<lb/>
望鄉目<lb/>
増賦唐王勔百合賦曰荷春光之餘煦托陽山之峻趾<lb/>
比萱莢之能連引芝芳而自擬固其布葉相從潜根必<lb/>
<pb n="KR3k0055_WYG_401-23b"/>
重示不孤於日用欣有叶於時雍嗤五葉之非偶陋三<lb/>
花之未濃亦藐兮不可長辰兮不可逄恐鶗鴂吟兮衆<lb/>
芳晩幸左右之先容<lb/>
　　兔絲一<lb/>
原爾雅曰唐蒙女蘿兔絲也　呂氏春秋曰或謂兔絲<lb/>
無根也其根不屬地茯苓是也　淮南子曰兔絲無根<lb/>
而生茯苓抽兔絲死　抱朴子曰按仙方中自有合離<lb/>
草一名獨揺一名離母所以謂之合離離母者小草為<lb/>
<pb n="KR3k0055_WYG_401-24a"/>
物下根如芋魁有游子十二枚周環之去大魁數尺雖<lb/>
相須而實不連但以氣相屬耳如兔絲之草下有茯兔<lb/>
之根無此兔在下則絲不得生於上然實不屬也　又<lb/>
内篇曰兔絲初生之根其形如兔掘取剖其血以和丹<lb/>
服之立變化任意所作　史記龜策傳曰下有茯苓上<lb/>
有兔絲　増陸璣草木疏曰在草曰兔絲在木曰女蘿<lb/>
女蘿蔓松而生枝正青兔絲蔓聨草上其赤如金與松<lb/>
蘿殊異　陸龜蒙詩敎疎兔縷金絃亂自擁龍芻紫緑<lb/>
<pb n="KR3k0055_WYG_401-24b"/>
肥<hi>注兔縷兔絲别名</hi>
　　兔絲二<lb/>
原詩齊謝脁兔絲詩曰輕絲旣難理細縷竟無織爛熳<lb/>
已萬條連綿復一色安根不可知縈心終不測　増唐<lb/>
李白兔絲詩曰兔絲固無情隨風任顚倒誰使女蘿枝<lb/>
而來強縈抱　又二草詩曰君為女蘿草妾作兔絲花<lb/>
輕條不自引為逐春風斜百丈託逺松纒綿成一家誰<lb/>
言㑹面易各在青山崕女蘿發馨香兔絲㫁人腸枝枝<lb/>
<pb n="KR3k0055_WYG_401-25a"/>
　相糾結葉葉竞飄揚生子不知根因誰共芬芳中巢凌<lb/>
　翡翠上宿紫鴛鴦若識二草心海潮亦可量　元稹兔<lb/>
　絲詩曰人生莫依倚依倚事不成君看兔絲蔓依倚榛<lb/>
　與荆荆榛易蒙宻百鳥撩亂鳴下有狐兔穴奔走亦縱<lb/>
　横樵童破将去柔蔓與之并翳薈生可耻束縛死無名<lb/>
　桂樹月中出珊瑚石上生俊鶻度海食應龍升天行靈<lb/>
　物本特達不復相纒縈纒縈竟何者荆棘與飛莖<lb/>
　増贊劉宋王㣲兔絲贊曰皓苓下居彤絲上在中狀雞<lb/>
<pb n="KR3k0055_WYG_401-25b"/>
　鳬其容龜蔡神侔少司保延幼艾終志不移柔紅可佩<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函巻三百九十六<lb/>
</p>
<p>
</p>
  </div>
</body>
</text>
</TEI>
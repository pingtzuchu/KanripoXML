<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_337-1a"/>
　欽定四庫全書<lb/>
御定淵鑑類函卷三百三十二<lb/>
　　京邑部一<hi>京邑總叙</hi>
　　　京邑總敘一<lb/>
　原釋名都者國君所居人所都㑹也邑猶俋聚㑹之稱<lb/>
　也　尚書大傳十邑為都　増爾雅絶髙謂之京　廣<lb/>
　雅四起曰京　說文邑國也今有城郭之聚曰邑　汲<lb/>
　冡周書國枳維都都枳維邑　原周禮距國五百里為<lb/>
<pb n="KR3k0055_WYG_337-1b"/>
　都　増又曰惟王建國辨方正位　又曰量人掌建國<lb/>
　之法以分國為九州營國城郭營后宫量市朝道巷門<lb/>
　渠造都邑亦如之　又曰凡造都邑量其地辨其物而<lb/>
　制其域　周禮注六遂之地自逺郊以達於畿中有公<lb/>
　邑家邑小都大都焉　考工記匠人營國方九里旁三<lb/>
　門國中九經九緯經涂九軌左祖右社面朝後市　毛<lb/>
　詩彼都人士狐裘黄黄　又曰惠此京師以綏四國<lb/>
　又曰天命多辟設都于禹之績　毛詩傳京師者諸夏<lb/>
<pb n="KR3k0055_WYG_337-2a"/>
之父母也　毛詩箋京師者諸夏之根本　又曰京師<lb/>
以諸夏為藩蔽　毛詩集註京師山髙而衆居也　禮<lb/>
記千里之内曰甸京邑在其中央　又曰凡居民必量<lb/>
地以制邑度邑以居民地邑民居必參相得也　又曰<lb/>
仲秋之月日在角昏牽牛中旦觜觿中是月也可以築<lb/>
城郭建都邑　又曰天下有王分地建國置都立邑<lb/>
原左傳凡邑有宗廟先君之主曰都　公羊傳京師天<lb/>
子之居也師者衆也京者大也天子之居必以衆大之<lb/>
<pb n="KR3k0055_WYG_337-2b"/>
辭言之　帝王世紀天子畿方千里曰甸服甸服之内<lb/>
曰京師　又曰天子所居曰都　増國語晉文公請隧<lb/>
襄王曰昔我先王之有天下也規方千里以為甸服以<lb/>
供上帝山川百神之祀以備百姓兆民之用以待不庭<lb/>
不虞之患　春秋䟽都邑者人之聚也　穀梁注建國<lb/>
立城邑有定所髙下大小存乎王制　綱目凡例凡建<lb/>
都曰都自他所來徙曰徙都屢徙而後定曰定都　綱<lb/>
目釋義都猶總也天子居以天下總㑹之所故曰都<lb/>
<pb n="KR3k0055_WYG_337-3a"/>
史記注京師天子所居畿内也　漢書匡衡傳敎化原<lb/>
本長安天子之都親承聖化然其習俗無以異於逺方<lb/>
郡國來者無所取則或見侈靡而倣效之此敎化之原<lb/>
本風俗之樞機宜先正者也　續漢書司徒楊彪遷都<lb/>
改制天下大事皆當因民之心隨時之宜　原管子凡<lb/>
立國都非大山之下必廣川之上髙無近旱而水用足<lb/>
下無近水而溝防省因天材就地利故城郭不必中規<lb/>
矩道路不必中準繩　増又曰千里之路不可扶以繩<lb/>
<pb n="KR3k0055_WYG_337-3b"/>
萬家之都不可平以準　荀子大畧篇欲近四旁莫如<lb/>
中央故王者必居天下之中禮也　山海經青要之山<lb/>
實惟帝之密都　又曰帝之下都崑崙之墟　原鹽鐵<lb/>
論燕之涿薊趙之邯鄲魏之温軹韓之滎陽齊之臨淄<lb/>
楚之宛陳鄭之陽翟二周之三川富冠海内皆為天下<lb/>
之名都　風俗通邱之絶髙大者為京謂非人力所能<lb/>
成天地之性自然也京師義亦取此　増漢官儀京兆<lb/>
絶髙曰京京大也十億曰兆欲令帝都殷盈也　蔡邕<lb/>
<pb n="KR3k0055_WYG_337-4a"/>
獨斷天子所都曰京師京水也地下之衆者莫過於水<lb/>
地上之衆者莫過於人京大師衆也故曰京師也　譙<lb/>
周法訓王者居中國何也順天之和而同四方之統<lb/>
陸贄奏議王畿者四方之本京邑又王畿之本其勢當<lb/>
令京邑如身王畿如臂四方如指斯乃居重馭輕天子<lb/>
之大權也　韓愈潮州謝表畿甸之間輦轂之下有善<lb/>
必聞有惡必見　原初學記唐虞以前都名不著自夏<lb/>
以後各有所稱白虎通夏為夏邑商為商邑周為京師<lb/>
<pb n="KR3k0055_WYG_337-4b"/>
是也　皇甫謐帝王世紀伏羲都陳神農亦都陳又營<lb/>
曲阜<hi>陳今陳州曲阜今兖州曲阜縣</hi>黄帝都涿鹿或曰都有熊<hi>涿鹿今幽州界</hi>
<hi>有熊今鄭州界新鄭縣</hi>少昊都窮桑<hi>窮桑在魯北故春秋傳曰命伯禽而封少昊之墟又尚書</hi>
<hi>傳曰魯侯伯禽宅曲阜</hi>顓頊都髙陽<hi>髙陽在周為衛地故春秋𫝊曰衛顓頊之墟也或謂之帝</hi>
<hi>邱今濮陽縣</hi>帝嚳都亳一曰都髙辛<hi>今偃師也</hi>堯始封於唐後徙<lb/>
晉陽即帝位都平陽<hi>唐今定州唐昌縣晉陽今太原府晉陽縣平陽今晉州</hi>舜都<lb/>
蒲坂<hi>今蒲州河東縣</hi>禹本封於夏為夏伯及舜禪位都平陽或<lb/>
在安邑<hi>安邑蒲州縣名一曰夏禹在陽城葢避舜子商均非都也按尚書五子之歌曰惟彼陶唐有此</hi>
<pb n="KR3k0055_WYG_337-5a"/>
<hi>冀方言堯舜至禹及太康皆在冀州界少康中興復還舊都故春秋傳曰復禹之迹不失舊物</hi>湯都亳<lb/>
<hi>殷都有三亳穀熟為南亳蒙為北亳偃師為西亳湯都即南亳也或云西亳</hi>至仲丁遷囂<hi>或曰</hi>
<hi>敖今河南之敖倉也</hi>河亶甲居相<hi>相今/相州</hi>祖乙居耿<hi>耿河東皮氏之耿鄉</hi>及盤<lb/>
庚五遷復南都亳之殷地<hi>則西亳也</hi>周文王都酆武王都鎬<lb/>
<hi>酆鎬並今京兆之界</hi>周公相成王以酆鎬偏處西方方貢不均乃<lb/>
營洛邑<hi>今東都也</hi>成王即洛邑建眀堂朝諸侯復還酆鎬至<lb/>
幽王為犬戎所殺平王東遷乃居洛邑及敬王時又遷<lb/>
成周<hi>今洛陽故都城是也</hi>秦非子始封於秦<hi>秦在隴西自非子之後莊公徙楚邱文公</hi>
<pb n="KR3k0055_WYG_337-5b"/>
<hi>徙汧寧公徙平陽平陽今岐州郿縣界非堯之平陽都也至德公又居雍獻公徙櫟陽孝公徙咸陽</hi>後都<lb/>
咸陽漢都長安東觀漢記光武中興都洛陽又於南陽<lb/>
置南都三國時魏畧魏以長安譙許昌鄴洛陽為五都<lb/>
吳志吳都鄂後遷建業蜀志蜀都成都晉書晉都洛陽<lb/>
至永嘉南居建康<hi>建康今潤州江寧縣宋齊梁陳並同居建康梁元帝及後梁蕭詧又别居</hi>
<hi>江陵晉亂十有六國各建都邑前涼張軌都燉煌後涼吕光都姑臧南涼秃髪烏孤都洛陽西涼李暠都酒泉</hi>
<hi>北涼沮渠蒙遜都張掖前燕慕容廆都和龍後徙薊又徙鄴後燕慕容垂都中山南燕慕容徳都廣固北燕馮</hi>
<hi>跋都和龍前秦苻堅後秦姚萇並都長安西秦乞伏國仁都定樂前趙劉聰都平陽後趙石勒都襄國石季龍</hi>
<pb n="KR3k0055_WYG_337-6a"/>
<hi>都鄴後蜀李特都成都夏赫連勃勃都統萬城晉永嘉南遷後魏據有中原初都代徙洛陽文帝遷長安孝静</hi>
<hi>帝遷鄴號東魏西魏東魏禪北齊髙洋洋以鄴為上都晉陽為下都西魏禪周周禪隋並都長安隋髙祖營大</hi>
<hi>興城徙居之更名長安即今西京城也隋煬帝遷洛陽於故周之王城南對伊闕即今東都地也</hi>　増<lb/>
事詞類奇唐都長安號西京以河南府為東都<hi>按玉海肅宗寶</hi>
<hi>應元年詔以京兆為上都河南為東都鳳翔為西都江陵為南都太原為北都唐末僭國梁朱晃都大梁蜀王</hi>
<hi>建都成都燕劉守光都幽州南漢劉巖都廣州後唐李存朂都鄴後遷洛陽蜀孟知祥都成都晉石敬塘都洛</hi>
<hi>陽又遷汴州南唐李昇都金陵漢劉知逺都晉陽後徙大梁周郭威都大梁北漢劉崇都晉陽</hi>宋都汴<lb/>
<hi>按玉海宋以開封為東京河南為西京應天為南京大名為北京是曰四京是時僭國夏趙元昊都夏州齊劉</hi>
<pb n="KR3k0055_WYG_337-6b"/>
<hi>豫都大名復徙都東平</hi>至髙宗南渡都建業又徙都吳㑹<hi>即今杭州</hi>
遼史遼都臨潢號曰皇都更名上京<hi>以遼陽為東京大定為中京析津為</hi>
<hi>南京大同為西京</hi>　金史金都㑹寧<hi>即金舊土海古之地</hi>海陵遷於燕襲<lb/>
遼制建五京<hi>以遼陽為東京大定為北京大同為西京大興為南京又號大興為中都尋改聖都</hi>
<hi>貞元元年又以汴州為南京宣宗南遷都焉</hi>　元史元太祖初都和林世祖<lb/>
改燕京為中都置城而遷居焉<hi>元末僭國宋韓林兒初都亳州後徙汴梁漢陳</hi>
<hi>友諒都江州夏眀玉珍都成都吳張士誠都平江</hi>　史概明太祖取集慶路而<lb/>
都之改曰應天府成祖徙都北平改曰順天號北京應<lb/>
<pb n="KR3k0055_WYG_337-7a"/>
　天曰南京<hi>今言云洪武元年詔以應天為南京大梁為北京吾學編洪武二年又以臨濠為中都</hi>
　　盛京志我<lb/>
　大清<lb/>
太祖髙皇帝龍飛興京天命六年取遼陽於城東築城號<lb/>
　東京尋遷瀋陽因舊城増拓其制更名曰盛京至<lb/>
世祖章皇帝定都燕京式廓丕基垂統萬禩焉<lb/>
　　　京邑總敘二<lb/>
　増拾遺記春皇者庖犧之别號所都之國有華胥之洲<lb/>
<pb n="KR3k0055_WYG_337-7b"/>
　　一統志柳城<hi>在河南開封府西華縣</hi>一名媧城世傳為女媧氏<lb/>
　之都　通鑑外紀黄帝邑於涿鹿之阿遷徙無常以兵<lb/>
　師為營衛　拾遺記虞舜在位十年有五老遊於國都<lb/>
　舜以師道尊之　原尸子舜一徙成邑二徙成都三徙<lb/>
　成國　増一統志夏城即禹所都内有青臺髙百尺<lb/>
　書盤庚上不常厥邑於今五邦　周書武王克商顧河<lb/>
　洛而歎曰此天室也　博物志周在中樞三河之分風<lb/>
　雨所起四險之國　揚子昔在姬公用於周而四海皇<lb/>
<pb n="KR3k0055_WYG_337-8a"/>
皇奠枕於京　拾遺記成王即政四年旃塗國獻鳳雛<lb/>
載以瑶華之車飾以五色之玉駕以赤象至於京師<lb/>
說苑延陵季子遊於晉入其境曰嘻暴哉國乎入其都<lb/>
曰嘻力屈哉從者曰夫子之入晉境未久也何以名之<lb/>
不疑也延陵季子曰然吾入其境田畞荒穢而不休雜<lb/>
增崇髙吾是以知其暴也吾入其都新室惡而故室美<lb/>
新牆低而故牆髙吾是以知其民力之屈也　左傳邾<lb/>
文公卜遷於繹史曰利於民而不利於君邾子曰茍利<lb/>
<pb n="KR3k0055_WYG_337-8b"/>
於民孤之利也天生民而樹之君以利民也民既利矣<lb/>
孤必與焉　㑹稽記秦望山南有焦峴峴裏有大城越<lb/>
王無餘之舊都也　地理志秦并天下改立郡縣而京<lb/>
師所統特號内史言其在内以别於諸郡守也　後漢<lb/>
書董卓謂陳紀曰三輔平敞四面險固土地肥美號為<lb/>
陸海今欲西遷何如紀曰天下有道守在四夷宜修德<lb/>
政以懐不附若欲徙萬乘以自安將有纍卵之危崢嶸<lb/>
之險也　吳録劉備曾使諸葛亮至京因觀秣陵山阜<lb/>
<pb n="KR3k0055_WYG_337-9a"/>
歎曰鍾山龍蟠石頭虎踞帝王之都也　晉書周馥傳<lb/>
馥建䇿迎天子遷都壽春上書曰淮陽之地北阻塗山<lb/>
南抗靈岳名山四𢃄有重險之固宜相土遷宅以光永<lb/>
祚　又王導傳温嶠議遷都豫章三吳之豪請都㑹稽<lb/>
導曰古之帝王不以豐儉移都茍宏衛文大帛之冠則<lb/>
無往不可若不績其麻則樂土為墟矣今特宜鎮之以<lb/>
靜羣情自安　世說新語補謝公時兵厮逋亡多近竄<lb/>
南塘下諸舫中或欲求一時搜索謝公不許云若不容<lb/>
<pb n="KR3k0055_WYG_337-9b"/>
置此輩何以為京師　後趙録張賓說石勒曰邯鄲襄<lb/>
國趙之舊都依山憑險可擇此二邑而都之然後命將<lb/>
四出授以奇略王業可圖也　後魏書文帝卜遷都鄴<lb/>
登銅雀臺御史大夫崔吉等請都之孝文曰鄴城非長<lb/>
久之地石虎傾於前慕容滅於後國富主奢暴成速敗<lb/>
且西有枉人山東有列人縣縣北有柏人城君子不飲<lb/>
盜泉惡其名也遂止都洛陽　經濟類編梁元帝下詔<lb/>
將還建康將軍胡僧祐諫曰建康王氣已盡古老相傳<lb/>
<pb n="KR3k0055_WYG_337-10a"/>
云荆州洲數滿百當出天子今枝江生洲百數已滿陛<lb/>
下龍飛是其應也帝曰建康凋殘江陵全盛卒從僧祐<lb/>
議　隋書文帝夜與髙熲蘇威定議遷都庾季才旦而<lb/>
奏曰仰觀元象俯察圖記龜兆允襲必有遷都且漢營<lb/>
此都將八百歳水皆醎鹵不甚宜人願協天人之心為<lb/>
遷徙之計帝愕然謂熲等曰是何神也自今以後信有<lb/>
天道矣　舊唐書貞觀四年詔發卒徙洛陽宫張元素<lb/>
上書曰昔漢髙將都洛陽婁敬一言即日西駕豈不知<lb/>
<pb n="KR3k0055_WYG_337-10b"/>
地惟土中貢賦所均但以形勢不如闗中也太宗顧謂<lb/>
房元齡曰洛陽土中朕意在於便百姓今元素上表宜<lb/>
即停之　經濟類編唐德宗至梁州糧用頗窘欲西幸<lb/>
成都衆議未決㑹李晟表至言陛下駐蹕漢中所以係<lb/>
億兆之心若規小舎大遷都岷峨則士庻失望雖有猛<lb/>
將謀臣無所施矣德宗乃止　五代史唐莊宗遣李嚴<lb/>
聘蜀王衍與俱朝上清而蜀都士庻簾帷珠翠夾道不<lb/>
絶　天中記晉天福三年詔曰汴州水陸要衝山川形<lb/>
<pb n="KR3k0055_WYG_337-11a"/>
勢乃萬庾千箱之地是四通八達之郊　宋史上幸西<lb/>
京愛其地形勢得天下中有留都意李懷忠乘間進曰<lb/>
東京有汴渠之漕歳致江淮米數百萬斛帑藏重兵皆<lb/>
在焉一旦遽欲遷徙臣實未見其利上嘉納之　通鑑<lb/>
宋紀髙宗建炎元年詔暫駐淮甸捍禦稍定即還京闕<lb/>
宗澤曰京師天下心腹不可棄也　遼史太祖取天梯<lb/>
蒙固博囉三山之勢於葦淀射金齪箭以識之名龍睂<lb/>
宫神冊三年築都城於其地<hi>臨潢府是也</hi>　又曰聖宗嘗過<lb/>
<pb n="KR3k0055_WYG_337-11b"/>
七金山土河之濵南望雲氣有郛郭城闕狀因議建都<lb/>
擇良工於燕薊董役二歳郛郭宫掖樓閣府庫市肆廊<lb/>
廡擬神都之制　金史許安仁傳上將幸景明宫安仁<lb/>
與同列諫曰燕都地處雄要北倚山險南壓區夏若坐<lb/>
堂皇俯視庭宇本地所生人馬勇健蓋京都之首選也<lb/>
　元史世祖在潛邸從容語巴圖魯曰今天下稍定我<lb/>
欲勸主上駐蹕回鶻以休兵息民何如對曰幽燕之地<lb/>
龍蟠虎踞形勢雄偉南控江淮北連朔漠且天子必居<lb/>
<pb n="KR3k0055_WYG_337-12a"/>
中以受四方朝覲大王欲經營天下駐蹕之所非燕不<lb/>
可世祖憮然曰非卿言我幾失之　草木子元世祖定<lb/>
大興為大都開平為上都每年四月草青則駕幸上都<lb/>
避暑頒賜於宗戚馬亦就水草八月草將枯則駕回大<lb/>
都惟每歳往來於兩都他無廵狩之事　從信録定逺<lb/>
人馮國用對太祖曰金陵龍蟠虎踞真帝王之都願先<lb/>
拔金陵而定鼎然後命將四出埽除羣宼倡仁義以收<lb/>
人心天下不難定也　吾學編明興開基江左去塞萬<lb/>
<pb n="KR3k0055_WYG_337-12b"/>
里近亦數千里雖嘗圖宅咸陽詔遷汴邑然時有未遑<lb/>
議遂中輟　又曰京師<hi>謂燕京</hi>負重山面平陸地饒魚鹽<lb/>
穀馬果窳之利又轉漕東南財貨駢集天險地利汴洛<lb/>
關中江左皆不及也　八編類纂北直隷古冀州地京<lb/>
師即金元舊都也扆山𢃄海有金湯之固<lb/>
　　京邑三<lb/>
原作豐　營洛<hi>毛詩文王受命有此武功既伐干崇作邑于豐  下詳東京</hi>　三亳<lb/>
　二周<hi>皇甫謐帝王世紀殷有三亳二亳在梁國一亳在河南也穀熟為南亳即湯都也蒙為北亳即</hi>
<pb n="KR3k0055_WYG_337-13a"/>
<hi>景亳湯所盟地偃師為西亳則盤庚所徙也  史記赧王時東西周分境赧王徙都西周</hi>　千里<lb/>
四縣<hi>白虎通京師者何謂也千里之邑號也法日月之徑千里  周禮四縣為都以任地事</hi>　居<lb/>
邰　徙雍<hi>三輔故事周后稷居邰公劉遷邠亶父遷岐山之陽  三輔黄圖秦徳公自汧徙雍</hi>
法日　象漢<hi>上詳千里注  下詳西京</hi>　再徙　五遷<hi>吕氏春秋一徙成邑再徙</hi>
<hi>成都三徙成國亳尚書盤<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>五遷將治  殷</hi>　武營　漢作<hi>帝王世紀武王伐紂營洛邑而</hi>
<hi>定鼎焉今洛陽西南洛水北有鼎中觀是也  漢之西遷作我上都</hi>　定鼎　建瓴<hi>上見武營</hi>
<hi>西下詳  京</hi>　伊洛　崤函<hi>上見傅毅洛都賦右張良曰夫關中左崤函  隴蜀</hi>　正<lb/>
國　域民<hi>周禮制其畿封以正邦國  漢書是以聖王域民</hi>　制畿　正封<hi>周禮</hi>
<pb n="KR3k0055_WYG_337-13b"/>
<hi>制其畿疆之又曰正畿疆  封</hi>　天邑　皇州　帝里　王畿　甸服<lb/>
　皇都　王城　帝畿　王室　帝宅　増神畿　天<lb/>
闕<hi>天中記孝文自代還洛詔司州主簿裴仲規曰朕開置神畿郡望優重卿既首膺司隷美舉復督我名邦</hi>
<hi>何能自致也仲規曰陛下窮神盡聖應天順民棄彼黑壌來宅紫縣臣方罄心力躍馬吳㑹豈一郡而已  宋</hi>
<hi>邵伯温見聞録隋文帝登邙山對闕塞而歎曰真天闕也</hi>　浩穰　佳麗<hi>天中記周顯德三年</hi>
<hi>詔曰輦轂之下謂之浩穰萬國駿奔四方繁㑹  魏曹植詩壯哉帝王居佳麗殊百城</hi>　天莊<lb/>
帝宅<hi>彚苑詳注天莊帝居也何唐書判官韋損曰東都帝宅侍中  不守之</hi>　重險　大<lb/>
湊<hi>上見前晉書周馥傳於周書作洛解曰周公將致政南繋於洛水北因  郟山以為天下之大湊</hi>
<pb n="KR3k0055_WYG_337-14a"/>
宫雉　京輦<hi>謝朓詩引領見京室宫雉正相望斯  潘岳詩自我違京輦四載迄於</hi>　車<lb/>
鬭　騎擁<hi>上見髙啟望都邑詩洛下見隋李巨仁煌煌京  行</hi>　斗城　蓽域<hi>事類</hi>
<hi>合璧漢髙祖修長安宫城惠帝増之南為南斗形北為北斗形至今人呼漢京城為斗城  彚苑詳注蓽域帝</hi>
<hi>鄉也即神州方州帝都也</hi>　五都　二宅<hi>唐志肅宗寶應元年詔曰五都之號其來已久宜以</hi>
<hi>京兆為上都河南為東都鳳翔為西都江陵為南都太原為北都  兩京記髙宗嘗謂韋機曰兩京朕東西二</hi>
<hi>宅往來不恆卿宜善思修建</hi>　九衢　四市<hi>眀歐大任燕京篇九衢走馬如流水  玉海漢</hi>
<hi>長安四市</hi>　皇邑　帝基<hi>謝靈運詩祇役出皇邑曰天中記崔僧淵復族兄惠景書  主上安</hi>
<hi>遷靈荒兆變帝基維新中壌宅臨伊域河洛之間重隆周道</hi>　鳳翔　龍躍<hi>又云唐眀皇并</hi>
<pb n="KR3k0055_WYG_337-14b"/>
<hi>州置北都詔曰我國家龍躍晉水鳳翔太原猶成湯之居亳有周之興岐今王業正興宫觀猶在列於編郡情</hi>
<hi>所未安其并州宜置北都</hi>　闕廷　輦轂<hi>元史世祖至元元年中書省言開平府闕廷所在加</hi>
<hi>號上都責前漢王鳳疏臣當糜骨輦轂下曹植  躬詩表至止之日馳心輦轂</hi>　天室　日畿<lb/>
<hi>周書度邑解武王曰瞻于伊洛無逺天室其曰兹度邑  彚苑詳注帝畿千里象日月徑面故曰日畿也</hi>
聖都　神縣<hi>金史海陵貞元元年定都以燕乃列國之名不當為京師號遂改為聖都  江淹雜</hi>
<hi>體詩太微凝帝宇瑤光正神縣</hi>　原統四方　兼六合<hi>五經要義王者受命創始建國</hi>
<hi>立都必居中土所以總天地之和據隂陽之正均統四方旁制萬國者也  下見左思蜀都賦</hi>　交風<lb/>
雨　總天地<hi>上見張衡東京賦  下見統四方注</hi>　挾成臯　據函谷<hi>上見</hi>
<pb n="KR3k0055_WYG_337-15a"/>
<hi>傅毅雒都賦賦下見班固西京</hi>　増建首善　居上游<hi>史記教化之行也建首善</hi>
<hi>自京師始者漢書項羽陽尊懷王為義帝曰古之王  必居上游徙之長沙都郴</hi>　和美鄉<lb/>
文雅地<hi>王嬰古今通論崑崙東南五千里謂之神州中有和美鄉方三千里五嶽之城帝王之宅聖人</hi>
<hi>所生也墟隋盧思道詩揚鑣歴汴浦迴扈入梁  漢藩文雅地清塵暖有餘</hi>　繁華土　錦<lb/>
繡城<hi>一統志宋葛澧帝都賦據江南之都㑹號繁華之樂土  明孫蕡南京行爛熳三春錦繡城空濛一</hi>
<hi>片笙歌市</hi>　因民心　眀天意<hi>上見前總叙一引續漢書凱三國志孫皓謀徙武昌陸</hi>
<hi>上疏曰武昌土地實危險而塉埆非王都安國養民之處且童謡云寧飲建業水不食武昌魚寧還建業死不</hi>
<hi>就武昌居是眀天意知民所苦矣皓還都建業</hi>　襟四塞　控五原<hi>唐李白餞王賛序天</hi>
<pb n="KR3k0055_WYG_337-15b"/>
<hi>下大小三京北都居一襟四塞之要衝控五原之都邑</hi>　順天和　圖王業<hi>上見前譙</hi>
<hi>周法訓趙下見前後  録</hi>　方千里　積百同<hi>孟子天子之地方千里  周禮注凡王畿</hi>
<hi>内積百同</hi>　為民極　壯帝居<hi>上見後隋煬帝詔居陳後主詩山河壯帝</hi>　盤<lb/>
龍虎　遊鳳皇<hi>李白金陵懷古詩地即帝王宅山為龍虎盤  又登鳳皇臺詩鳳皇臺上鳳皇</hi>
<hi>遊</hi>　王氣存　天文照<hi>天中記張紘言於孫權曰昔望氣者云金陵地形有王者都邑</hi>
<hi>之氣故掘斷連岡改名秣陵今處所俱存地有其氣天之所命宜為都邑  杜詩地利西通蜀天文北照秦</hi>
　建丹陵　宅紫縣<hi>天中記唐明皇并州置北京詔曰堯理唐郊式建丹陵之縣漢居洛</hi>
<hi>邑更表南陽之都  下見前神畿注</hi>　起風雨　㑹日月<hi>上見總叙二引博物志  周邦</hi>
<pb n="KR3k0055_WYG_337-16a"/>
<hi>彥賦汴都日月所㑹天地之中</hi>　原四方之極　八紘之中<hi>毛詩商邑翼翼四方</hi>
<hi>之極毛萇注商邑京師也  下見左思魏都賦</hi>　體國經野　建邦設都<hi>周禮體國</hi>
<hi>經野注經謂為之里數也  下見尚書</hi>　申畫郊畿　　封樹險固<hi>書申畫規畫也</hi>
<hi>注周禮制其畿方千里而封樹之  樹木溝上所以表助險固也</hi>　　商邑翼翼　周原<lb/>
膴膴<hi>俱見毛詩</hi>　宅中圖大　　無外稱尊　邦畿千里　城<lb/>
闕九重　神州之畧　赤縣之畿　　増建邦啟土　置<lb/>
都立邑<hi>武成曰先王建邦啓土祭法天下有王置都立邑</hi>　水木滋茂　川原秀<lb/>
麗<hi>兩京記隋煬帝登邙山觀伊闕歎曰此龍門耶自古何為不建都於此僕射蘇威對曰自古非不知以俟</hi>
<pb n="KR3k0055_WYG_337-16b"/>
<hi>陛下帝大恱曰其地北據山麓南望天闕水木滋茂川原形勝自古都邑莫有此也  隋文帝入新都詔曰龍</hi>
<hi>首山川原秀麗卉木滋阜卜食相土宜建都邑</hi>　紅塵紫陌　金堤玉渠<hi>上見後江</hi>
<hi>總詩彥下見後周邦  汴都賦</hi>　金遼五京　唐宋四輔<hi>上見前京邑總敘一  㑹</hi>
<hi>要開元中定天下州府以近畿之州為四輔同華岐蒲是也宋崇寧四年七月以澶鄭許三州升襄邑為拱州</hi>
<hi>是為宋四輔</hi>　百官之府　萬世之都<hi>隋紀京師百官之輔四海歸向  明成祖</hi>
<hi>實録永樂十四年羣臣建議北京疏伏惟北京聖上龍興之地沃野千里山川形勝誠帝王萬世之都</hi>
强本弱枝　搤吭拊背<hi>舊唐書髙季輔傳畿内數州實為邦本地狹人稠儲蓄未多特</hi>
<hi>宜優矜令得休息强本弱枝自古常事室婁敬傳髙祖在洛陽敬說曰陛下都洛陽豈欲與周  比隆哉夫與</hi>
<pb n="KR3k0055_WYG_337-17a"/>
<hi>人鬭不扼其吭拊其背未能全勝也今陛下入關西都案秦之故地此亦扼天下之吭而拊其背也</hi>　衣<lb/>
冠所聚　舟車所㑹<hi>唐書京師衣冠所聚聲教所出車事類合壁後晉髙祖以大梁舟</hi>
<hi>所㑹乃建東京於汴梁</hi>　乃陟南岡　大相東土<hi>詩乃陟南岡乃覯于京京師之</hi>
<hi>野董氏曰所謂京師者蓋起於此其後世因以所都為京師也  洛誥予乃𦙍保大相東土其基作民眀辟</hi>
　一旦示弱　百世為笑<hi>晉成帝紀温嶠欲遷都豫章王導曰建康王者之宅且北</hi>
<hi>寇伺我之隙一旦示弱非良計也在唐髙祖本紀或說上曰突厥累宼關中以子女玉帛  長安故也若焚長</hi>
<hi>安不都則宼自息上以為然秦王世民曰陛下聖武龍興光宅中夏精兵百萬所征無敵奈何遽遷貽四海之</hi>
<hi>羞為百世笑乎上善其言</hi>　置槷眎景　量地制域<hi>考工記匠人建國水地置槷眎</hi>
<pb n="KR3k0055_WYG_337-17b"/>
<hi>景總下見京邑  敘一</hi>　蓄威昭德　居重馭輕<hi>陸宣公關中事宜狀今之關中</hi>
<hi>即古者邦畿千里之地也王業根本於是在焉弱則内保一方當天下之半可以養力俟時也强則外制諸侯</hi>
<hi>據域中之大可以蓄威昭徳也  下見京邑總敘一</hi>　岡阜繚繞　山林幽映<hi>一統</hi>
<hi>志李清臣汴都記岡阜繚繞龍蟠虎伏  左思魏都賦山林幽隐川澤囬繚</hi>　三條九陌<lb/>
萬庾千箱<hi>上見後駱賔王帝京篇  下見總敘二天中記</hi>　四方輻輳　天下<lb/>
衝阨<hi>經濟類編齊髙帝以建康居民舛雜欲立符伍以相撿括右僕射王儉諫曰京師之地四方輻輳必</hi>
<hi>也持符於事既煩理成不曠謝安所謂不爾何以為京師也乃止  史記三王世家雒陽有武庫敖倉天下衝</hi>
<hi>阨漢國之大都也</hi>　祥雲輝映　王氣氤氲<hi>杜牧長安雜詩洪河清渭天池濬太</hi>
<pb n="KR3k0055_WYG_337-18a"/>
<hi>白終南地軸横祥雲輝映漢宫紫春光繡畫秦川明氤明顧璘南廵舊京歌紫蓋黄旗擁六軍金陵王氣日</hi>
<hi>氲</hi>　緑水珠樓　金堤翠幰<hi>又曰緑水珠樓佳麗城隱唐盧照鄰長安古意隱</hi>
<hi>朱城臨玉道遥遥翠幰没金堤</hi>　勢大威逺　根深蒂固<hi>通典臨制萬國尤借大勢</hi>
<hi>秦川是天下之上腴關中為海内之雄地若居之則勢大而威逺舍之則勢小而威近  又曰唐眀皇開元元</hi>
<hi>年置中都韓覃曰陋東都而幸西都自西都而造中都取樂一君之欲以遺萬人之患非所為深根固蒂不拔</hi>
<hi>之長䇿矣</hi>　王者居中　蒼生大慶<hi>上見京邑總敘一文魏書任城王澄傳孝  外</hi>
<hi>示南伐意在謀遷謂任城王澄曰國家興自北土徙居平城用武之國非可文治崤函帝宅河洛王里因兹大</hi>
<hi>舉光宅中原任城以為何如澄曰陛下制御華夏輯平九服蒼生聞此應當大慶</hi>　萬國朝宗<lb/>
<pb n="KR3k0055_WYG_337-18b"/>
　羣方表儀<hi>舊唐書裴耀卿曰國家帝業本在京師萬國朝宗百代不易之所  下見宋王安石</hi>
<hi>首善自京師賦</hi>　翼翼京室　耽耽帝宇<hi>左思賦</hi>　同豳土之始<lb/>
基　應舂陵之王氣<hi>宋升宋州為南京詔</hi>　西賔屈無外之談<lb/>
東土壯居中之業<hi>唐李嶠表</hi>　侔江海之重潤乃據上游<lb/>
法日月之徑圓用張天紀　漢相論都首識金城之廣<lb/>
　吕公相宅前知墨食之祥<hi>宋宋祁王畿千里賦</hi>　原天府　神<lb/>
臯<hi>漢書劉敬說上都關中上疑之左右大臣皆勸上都洛張良曰洛中小不過數百里地薄四面受敵此非</hi>
<hi>用武之國夫關中左崤函右隴蜀沃野千里南有巴蜀之饒北有胡宛之利阻三面而守獨以一面東制諸侯</hi>
<pb n="KR3k0055_WYG_337-19a"/>
<hi>此所謂金城千里天府之國也  實惟地之神臯</hi>　四塞　三成<hi>秦地被山𢃄河四塞之國</hi>
<hi>帝班固西都賦三成  畿注周秦漢也</hi>　貫渭　𢃄涇<hi>三輔黄圖秦王兼天下都咸陽渭水</hi>
<hi>貫都以象天漢横橋南渡以法牽牛  下見班固西都賦</hi>　在鎬　近蜀<hi>王在在鎬  郊野之</hi>
<hi>富號為近蜀</hi>　鑒秦法　跨周制　左右險阻　表裏山河<lb/>
<hi>左據函谷崤陵之阻右帶褒斜隴首之險</hi>　天府名都　坤靈正位　帝王<lb/>
之宅　形勝之國<hi>蜀都賦崤函有帝王之宅加漢書秦中形勝之國地勢便利以  兵於諸</hi>
<hi>侯譬猶髙屋之上建瓴水也</hi>　鄭白之沃　陸海之饒　百二之都<lb/>
　千里之國　増急管朱絃　豐貂長組<hi>唐太宗帝京篇急管韻朱</hi>
<pb n="KR3k0055_WYG_337-19b"/>
<hi>絃清歌凝白雪駟杜牧長安雜詩豐貂長組金張輦  馬文衣許史家</hi>　原秦之興也天<lb/>
錫鶉首之分　漢之王也星符東井之精　中土　東<lb/>
國<hi>周禮惟王建國經營作洛邑於中土  尚書新邑于東國洛</hi>　金谷　銅街<hi>述征記金</hi>
<hi>谷谷也地有金水自太白源南流經此谷注穀水謂洛陽記兩銅駝在宫之南街東西相向髙九尺洛陽  之</hi>
<hi>銅駝街</hi>　蘅臯　梓澤<hi>曹植洛神賦稅駕乎蘅臯二永初山川記梓澤地名去王城  十四</hi>
<hi>里</hi>　増周法　修漢制　増夾清洛　繞丹泉<hi>韋應物望洛詩</hi>
<hi>雄都定鼎地勢據萬國尊帝宅夾清洛丹霞奉朝暾  下見梁簡文帝京洛篇</hi>　原定鼎之都<lb/>
　建圭之地<hi>成王定鼎於郟鄏日大司徒以土圭之法測土深正  景以求地中</hi>　背河<lb/>
<pb n="KR3k0055_WYG_337-20a"/>
向洛　東澗西瀍<hi>漢書漢髙時勸都洛陽曰東有成臯西有崤澠背河向洛此其固亦足恃</hi>
<hi>也經尚書成王在豐欲宅洛邑使召公先相宅既得卜則  營召公既相宅周公往營成周使來告卜曰澗水</hi>
<hi>東瀍水西惟洛食注食兆也</hi>　天地之中　水陸所湊<hi>先王之經邑也度天地之</hi>
<hi>所合四時之所交風雨之所㑹隂陽之所和然則百物阜安乃建王國焉所謂建土圭以測景得天地之中</hi>
<hi>舊唐李勉傳汴州水陸所湊邑居龎雜號為難理</hi>　帶河泝洛　左伊右澗<hi>處於</hi>
<hi>中土帶河泝洛  下見東京賦</hi>　河洛大都　成周故地<hi>建都河洛即土之中  卜</hi>
<hi>洛遷周</hi>　東周延祚　後漢中興<hi>平王東遷而延祚  光武都洛京</hi>　王<lb/>
者之里　諸侯蕃屏<hi>左思蜀都賦河洛為王者之里於漢書昔者周公營洛邑以為在</hi>
<pb n="KR3k0055_WYG_337-20b"/>
<hi>中土諸侯蕃屏四方故立京師</hi>　召公所相　周公所營　増土最中<lb/>
於諸夏　日尤近於長安<hi>宋趙鼎請車駕幸洛表</hi>　成周舊宅不<lb/>
改山川　有宋别都具嚴筦鑰　原卜而作邑聞宗周<lb/>
之經營　居以為都見炎漢之遺制　増重城　䨇闕<lb/>
<hi>吳國倫帝京篇重城開御氣䨇闕倚眀霞</hi>　瓊島　玉泉<hi>黄文中大都賦因内海以為池即瓊</hi>
<hi>島而為囿太輟耕録至元四年城京師以為天下本峙萬歳山浚  液池派玉泉通金水縈畿帶甸負山引河</hi>
<hi>壯哉帝居宅此天府</hi>　背重關　面廣澤<hi>李時勉北京賦背疉險兮重關面平原兮廣澤</hi>
　九河南界　三案前圍<hi>大學衍義補太行自西來演迤而北東極於醫無閭重岡</hi>
<pb n="KR3k0055_WYG_337-21a"/>
<hi>疉阜擁䕶而圍繞之其東則汪洋大海稍北乃古碣石稍南則九河故道浴日月而浸乾坤所以界之者又如</hi>
<hi>此直截而廣大也况居直北之地上應天垣之紫微自古建都之地上得天時下得地勢中得人心未有過此</hi>
<hi>者也山朱子語類冀州山脉從雲中來嵩為前案淮南諸  為第二重案江南五嶺諸山為第三重案</hi>
繩直砥平　星羅棊列<hi>博物䇿㑹范鎮之賦幽州也繩直砥平形勢爽塏  金幼孜皇</hi>
<hi>都賦星羅棊列壁燦珠聯</hi>　鸑舉蛟騰　龍翔鳳舞<hi>余光北京賦有翠峰紫蓋白浮</hi>
<hi>黄花之山蜿蜒蠖曲鸑舉蛟騰盤又曰龍翔鳳舞以自天玉帶銀山而  峩</hi>　山雄西北<lb/>
水繞東南<hi>順天志關塞諸山雄峙於西北渾河諸水環繞於東南</hi>　風氣敦厚<lb/>
形勢雄壯<hi>鳳洲筆記北京風氣敦厚長安之下此其最也  胡起先賦觀其都城則氣象宏廣即夫</hi>
<pb n="KR3k0055_WYG_337-21b"/>
<hi>山川則形勢雄壯</hi>　道里均平　山川鞏固<hi>梁本之賀表</hi>　廓基圖<lb/>
於萬世　偉壯觀於九重<hi>楊榮賦</hi>　瞻恒嶽而控西山<lb/>
躋居庸而挾灤薊<hi>梁本之表</hi>　控河朔上流之上　居今日<lb/>
中原之中<hi>元徐世隆文</hi>　軒轅邑之以分州　唐堯階之以<lb/>
為帝<hi>李時勉賦</hi>　玉帛梯航為都邑之㑹　隂陽風雨當天<lb/>
地之中<hi>俱楊榮賦</hi>　北襟山勢直龍虎之區　東帶海濤盡<lb/>
魚鹽之利　萃王氣　創神畿<hi>盛京志曰盛京源鍾長白秀結巫閭滄海南迴</hi>
<hi>混同東注王氣所萃在乎山川不信然哉  又曰遼金二祖發祥斯地肇創神畿</hi>　鴈塞白榆<lb/>
<pb n="KR3k0055_WYG_337-22a"/>
　龍灣青草<hi>元袁桷上京詩白榆迷鴈塞青草補龍灣</hi>　前俯滄溟　後控<lb/>
沙漠<hi>廣輿記</hi>　臨潢以金箭兆基　長白以慶雲啓瑞<lb/>
　　京邑四<lb/>
増從極之都<hi>山海經從極之都三百仞惟氷夷都焉</hi>　天子常居<hi>穀梁傳冀者天</hi>
<hi>下之中州自唐虞及夏殷皆都焉是天子之常居</hi>　三河若鼎足<hi>史記貨殖傳昔唐人都河</hi>
<hi>東殷人都河内周人都河南夫三河在天下之中若鼎足王者所更居也建國各數百十歳</hi>　居九<lb/>
鼎<hi>太史公曰學者多稱周伐紂居洛邑其實不然武王營之成王使召公卜之居九鼎焉而復都豐鎬至平</hi>
<hi>王乃遷洛</hi>　東遷失計<hi>宋蘇軾東遷論周之失計未有如東遷之謬也自平王以至於亡非有大</hi>
<pb n="KR3k0055_WYG_337-22b"/>
<hi>亡道者也頾王之神聖諸侯服享然終以不振則東遷之過也</hi>　收功西北<hi>史記六國表夫作事</hi>
<hi>者必於東南收功實者常於西北故禹興於西𦍑湯起於亳周之王也以豐鎬伐殷秦之帝用雍州漢之興自</hi>
<hi>蜀漢</hi>　立五均<hi>食貨志莽於長安及洛陽邯鄲臨淄宛成五都立五均官</hi>　此中可避<lb/>
世<hi>三國志注英雄記有童謡云燕南陲趙北際中央不合大如礪惟有此中可避世公孫瓚以易京地當之</hi>
<hi>乃築城以自固</hi>　天啓神安<hi>後漢書董卓議遷都長安黄琬曰昔周公營洛邑以寧姬光武卜東</hi>
<hi>都以隆漢天之所啓神之所安大業既定豈宜妄有遷動以虧四海之望</hi>　言非所急<hi>經濟類編</hi>
<hi>關東兵盛董卓數議徙都長安朱儁輒止之卓雖惡儁異已然貪其名重乃表遷太僕以為己副使者召拜儁</hi>
<hi>辭曰國家西遷必孤天下之望以成山東之釁臣不見其可使者詰曰召君受拜而君拒之不問徙事而君陳</hi>
<pb n="KR3k0055_WYG_337-23a"/>
<hi>之何也儁曰副相國非臣所堪也遷都非事所急也辭所不堪言非所急臣之宜也</hi>　蒲子崎嶇<lb/>
<hi>綱鑑晉懷帝永嘉三年漢太史令鮮于修之以星變言於其主淵曰蒲子崎嶇難以久安平陽氣象方昌請徙</hi>
<hi>都之淵從之</hi>　險固饒沃<hi>通鑑晉安帝義熙三年夏王勃勃破薛干等部降之諸將皆曰陛下</hi>
<hi>欲經營關中先固根本使人心有所憑繋髙平險固饒沃可以定都</hi>　宇文巧思<hi>陳宣帝紀隋主</hi>
<hi>嫌長安制度狹小詔創造新都於龍首山以宇文愷有巧思領營新都副監</hi>　神明之奥<hi>舊唐</hi>
<hi>書郭子儀傳雍州古稱天府神明之奥王者之都</hi>　備廵幸<hi>通鑑唐敬宗寶歴四年上欲幸東都</hi>
<hi>諫者甚衆皆不聽裴度曰國家本設兩都以備廵幸宜命有司完葺然後可往上曰如卿所言不往亦可遂罷</hi>
<hi>修東都</hi>　建都伐謀<hi>宋史慶歴中契丹聚兵聲言南下呂夷簡請建都大名示將親征以伐敵</hi>
<pb n="KR3k0055_WYG_337-23b"/>
<hi>謀遂建大名為北京</hi>　四戰之地<hi>通鑑宋仁宗景祐三年論建都范仲淹曰洛陽險固而汴為四</hi>
<hi>戰之地太平宜居汴即有事必居洛陽當漸廣儲蓄繕宫室</hi>　氣象雄偉<hi>玉海宋張守謂建康</hi>
<hi>自六朝為帝王都江流險闊氣象雄偉</hi>　上京天險<hi>遼史上京太祖創業之地負山抱海天險</hi>
<hi>足以為固</hi>　百日訖事<hi>又云神冊三年始建都康黙記董役人咸勸趨百日而訖事</hi>　金<lb/>
主授圖<hi>金圖經至元四年金主意欲都燕遣畫工寫京師宫室制度闊狹修短以授左相張浩輩按圖</hi>
<hi>修之</hi>　勝勢在長江<hi>吾學編南京開基之/地也勝勢在長江</hi>　太子相宅<hi>又云</hi>
<hi>洪武二十四年勅太子廵撫陜西上意欲都陜遣太子相宅也</hi>　升崇北平<hi>成祖實録永樂元年</hi>
<hi>禮部尚書李至剛等言自古帝王或起布衣平定天下或由外藩入承大統其於肇跡之地皆有升崇竊見北</hi>
<pb n="KR3k0055_WYG_337-24a"/>
<hi>平布政司實皇上興王之地宜遵髙皇帝中都之制立為京師制曰可</hi>
　　京邑五<lb/>
原詩魏曹植名都篇曰名都多妖女京洛出少年寶劒<lb/>
直千金被服麗且鮮鬭雞東郊道走馬長楸間馳騁未<lb/>
能半雙兔過我前攬弓捷鳴鏑長驅上南山左挽因右<lb/>
發一縱兩禽連餘巧未及展仰手接飛鳶觀者咸稱善<lb/>
衆工歸我妍歸來宴平樂美酒斗十千膾鯉臇胎鰕炮<lb/>
鼈炙熊蹯鳴儔嘯匹侣列坐竟長筵連翩撃鞠壤巧捷<lb/>
<pb n="KR3k0055_WYG_337-24b"/>
惟萬端白日西南馳光景不可攀雲散還城邑清晨復<lb/>
來還　宋鮑照擬陳思王京洛篇曰鳳樓十二重四户<lb/>
八綺窗繡桷金蓮花桂柱玉盤龍珠簾無隔露羅幌不<lb/>
勝風寶帳三千所為爾一朝容揚芬紫煙上垂綵緑雲<lb/>
中春吹回白日霜歌落塞鴻但懼秋塵起盛愛逐衰蓬<lb/>
坐視青苔滿卧對錦筵空琴瑟縱横散舞衣不復縫古<lb/>
來共歇薄君意豈獨濃唯見䨇黄鵠千里一相從　増<lb/>
齊謝朓還望京邑詩曰灞涘望長安河陽視京縣白日<lb/>
<pb n="KR3k0055_WYG_337-25a"/>
麗飛甍參差皆可見餘霞散成綺澄江淨如練喧鳥覆<lb/>
春洲雜英滿芳甸去矣方滯滛懷哉罷歡宴　原梁簡<lb/>
文帝長安道詩曰神臯開隴右陸海實西秦金槌<hi>一作推輪</hi>
抵長樂複道向宜春落花依度幰垂柳拂行輪<hi>一作人</hi>金<lb/>
張及許史夜夜尚留賔　又京洛篇曰南遊偃師縣斜<lb/>
上霸陵東回瞻龍首堞遥望德陽宫重門逺照耀天閣<lb/>
復穹窿城傍疑複道樹裏識松風黄河<hi>一作沙</hi>入洛水丹<lb/>
泉繞射熊夜輪懸素魄朝光蕩碧空秋霜曉驅鴈春雨<lb/>
<pb n="KR3k0055_WYG_337-25b"/>
暮成虹曲陽造甲第<hi>曲陽後漢外戚王根也</hi>髙安還禁中劉蒼歸<lb/>
作相竇憲出臨戎此時車馬合兹晨冠蓋通誰知兩京<lb/>
盛歡宴遂無窮　又洛陽道詩曰洛陽佳麗所大道滿<lb/>
春光遊童初挾彈蠶女始提筐金鞍照龍馬羅袂拂春<lb/>
桑玉車爭晩入潘果溢髙箱　元帝長安道詩曰西接<lb/>
長楸道南望小平津飛甍臨綺翼輕軒影畫輪雕鞍承<lb/>
赭汗槐路起紅塵燕姬雜趙女淹留重上春　又洛陽<lb/>
道詩曰洛陽開大道城北達城西青槐隨幔拂綠柳逐<lb/>
<pb n="KR3k0055_WYG_337-26a"/>
風低玉珂鳴戰馬金爪鬭場雞桑萎日行暮多逄秦氏<lb/>
妻　増沈約詩曰登髙眺京洛街巷紛漠漠迴首望長<lb/>
安城闕鬱盤桓日出照鈿黛風過動羅紈齊童躡朱履<lb/>
趙女揚翠翰春風搖雜樹葳蕤綠且丹寶瑟玫瑰柱金<lb/>
羈玳瑁鞍淹留宿下蔡置酒過上蘭解眉還復斂方知<lb/>
巧笑難佳期空靡靡含睇未成歡嘉客不可見因君寄<lb/>
長歎　原庾肩吾賦得横吹曲長安道詩曰桂宫連複<lb/>
道黄山開廣路逺聽平林鐘遥識新豐樹合殿生光彩<lb/>
<pb n="KR3k0055_WYG_337-26b"/>
離宫起煙霧日落歌吹還<hi>一作回</hi>塵飛車馬度　又洛陽<lb/>
道詩曰徼道臨河曲層城傍洛川金門纔出柳桐井半<lb/>
含泉日起罘罳外車迴雙闕前潘生時未返遥心徒眷<lb/>
然　車<graphic n="KR1780" url="https://raw.githubusercontent.com/kanripo/KR-Gaiji/master/images/KR1780.png" mimeType="image/png"/>洛陽道詩曰洛陽道八達洛陽城九重重關<lb/>
如隱起雙闕似芙蓉王孫重行樂公子好遊從别有傾<lb/>
人處佳麗夜相逄　増周王褒詩曰京洛出名謳豪俠<lb/>
競交遊河南期四姓關西謁五侯鬭雞横大道走馬出<lb/>
長楸桑隂徙將夕槐路轉淹留　原陳後主長安道詩<lb/>
<pb n="KR3k0055_WYG_337-27a"/>
曰建章通未央長樂屬明光大道侈甲第甲第玉為堂<lb/>
遊蕩新豐裏戲馬渭橋傍當壚晩留客夜夜苦紅妝<lb/>
又洛陽道詩曰日光朝杲杲照耀東京道霧𢃄城樓開<lb/>
啼侵曙色早佳麗嬌南陌香氣含風好自憐釵上纓不<lb/>
歎河邉草　又曰建都開洛汭中地乃城陽縱横肆八<lb/>
達左右闢康莊銅溝飛柳絮金谷落花光忘情伊水側<lb/>
稅駕河橋傍　又曰百尺瞰金埒九衢通玉堂柳花塵<lb/>
裏暗槐色露中光遊俠幽并客當壚京兆妝向夕風煙<lb/>
<pb n="KR3k0055_WYG_337-27b"/>
晩金羈滿洛陽　又曰青槐夾馳道御水映銅溝逺望<lb/>
凌霄閣遥㸔井幹樓黄金彈俠少朱輪盛徹侯桃花雜<lb/>
渡馬紛披聚陌頭　孔奐名都一何綺詩曰京洛信名<lb/>
都佳麗擬蓬壺九華彫玳瑁百福上椒塗黄金絡騕褭<lb/>
蓮花裝鹿盧咸言衣服盛無勝執金吾　沈烱詩曰名<lb/>
都一何綺春日吐光輝髙樓雲母扇複殿琉璃扉昭儀<lb/>
同輦出髙安連騎歸欲知天子貴千門應紫微　周宏<lb/>
正詩曰名都宫觀綺金璧藻華璫吹䑓望鳷鵲舞殿接<lb/>
<pb n="KR3k0055_WYG_337-28a"/>
披香繡轂遊丹水彫輦出平陽陸離徒照眼何解憂人<lb/>
腸　徐陵長安道詩曰輦道乘䨇闕豪雄被五都横橋<lb/>
象天漢法駕應坤圖韓康賣良藥董偃鬻明珠喧喧擁<lb/>
車騎非但執金吾　又洛陽道詩曰緑柳三春暗紅塵<lb/>
百戲多東門向金馬南陌接銅駝華軒翼葆吹飛蓋響<lb/>
鳴珂潘郎車欲滿無奈擲花何　又曰洛陽馳道上春<lb/>
日起塵埃濯龍望如霧河橋渡似雷聞珂知馬蹀傍幰<lb/>
見甍開相看不得語密意眼中來　増張正見帝王所<lb/>
<pb n="KR3k0055_WYG_337-28b"/>
居篇曰崤函惟帝宅宛洛壯皇居紫微臨複道丹水亘<lb/>
通渠沈沈飛雨殿藹藹承眀廬兩宫分概日䨇闕並凌<lb/>
虛休氣充青𤨏榮光入綺疏霞眀仁壽鏡日照凌雲書<lb/>
鳴鸞背鳷鵲詔蹕幸儲胥長楊飛玉輦御宿徙金輿柳<lb/>
葉飄緹騎槐花影属車薄暮歸平樂歌鐘滿玉除　原<lb/>
又洛陽道詩曰曽城啟旦扉上路滿春暉柳影縁溝合<lb/>
槐花夾岸飛蘇合彈珠罷黄間負翳歸紅塵暮不息相<lb/>
看連騎稀　江總長安道詩曰翠葢承輕霧金羈照落<lb/>
<pb n="KR3k0055_WYG_337-29a"/>
暉五侯新拜罷七貴早朝歸轟轟紫陌上藹藹紅塵飛<lb/>
日暮延平客風花拂舞衣　又洛陽道詩曰德陽穿洛<lb/>
水伊闕邇河橋仙舟李膺棹小馬王戎鑣杏堂歌吹合<lb/>
槐路風塵饒綠珠含淚舞孫秀强相邀　又曰小平路<lb/>
<hi>一作臨</hi>四達長楸聽五鐘玉節迎司隷錦車歸濯龍絃歌<lb/>
聲不息環珮響相從花障蕩舟笑日映下山逢　顧野<lb/>
王長安道詩曰鳳樓臨廣路仙掌入煙霞章臺京兆馬<lb/>
逸陌富平車東門疏廣餞北闕董賢家渭橋縱觀罷安<lb/>
<pb n="KR3k0055_WYG_337-29b"/>
能訪挾斜　蔡君知長安道詩曰長安馳道上鐘鳴宮<lb/>
寺開殘雪銷鳳闕宿霧斂章臺騎轉金吾度車鳴丞相<lb/>
來藹藹東都晚羣公騁御回　岑之教洛陽道詩曰喧<lb/>
喧洛水濱鬱鬱小平津路傍桃李節陌上採桑春聚車<lb/>
看衛玠連手望安仁復有能留客莫愁嬌態新　陳瑄<lb/>
長安道詩曰長安開繡陌三條向綺門張敞車單馬韓<lb/>
嫣乘副軒寵深來借殿功多競置園將軍夜夜返絃歌<lb/>
著曙喧　又洛陽道詩曰洛陽九逵上羅綺四時春路<lb/>
<pb n="KR3k0055_WYG_337-30a"/>
傍逢驄馬車中看玉人鎮西歌艷曲臨淄逢麗神欲知<lb/>
雙璧價潘夏正連茵　王瑳洛陽道詩曰洛陽夜漏盡<lb/>
九重平旦開日照蒼龍闕煙繞鳳凰臺浮雲翻似蓋流<lb/>
水倒成雷曹王鬭雞返潘仁載果來　増蕭賁長安道<lb/>
詩曰前登灞陵道還瞻渭水流城形類北斗橋勢似牽<lb/>
牛飛軒駕良駟寶劒雜輕裘經過狹斜里日暮與淹留<lb/>
　原隋許善心奉和還京師詩曰重光闡帝圖肆覲荷<lb/>
來蘇卜洛連新邑因秦還舊都雷警三辰衛星陳七萃<lb/>
<pb n="KR3k0055_WYG_337-30b"/>
駈從風折鳳羽曜日拖魚鬚憲章殫禮樂容服備車徒<lb/>
廻鑾入豐鎬從蹕度枌榆冉冉年和變遲遲節物徂餘<lb/>
花照玉李細葉剪珪梧朝夕萬國湊海㑹百川輸微生<lb/>
逢大造倐忽改榮枯　袁朗和洗掾登城南坂望京邑<lb/>
詩曰二華連陌塞九隴統金方奥區稱富貴重險擅雄<lb/>
强龍飛灞水上鳳集岐山陽神臯多瑞跡列代有興王<lb/>
我后膺靈命爰求宅兹土宸居法太微建國資天府元<lb/>
風融黎庻德澤浸區宇醒醉各相扶謳歌從聖主南登<lb/>
<pb n="KR3k0055_WYG_337-31a"/>
少陵㟁還望帝城中帝城何鬱鬱佳氣廼蔥蔥金鳳凌<lb/>
綺觀璇題敞蘭宫複道東西合交衢南北通萬國朝前<lb/>
殿羣公議宣室鳴珮含早風華蟬曜朝日柏梁宴初罷<lb/>
千鍾歡未畢端拱肅巖廊思賢聼琴瑟逶迤萬雉列隱<lb/>
軫千閭布飛甍夾御溝曲臺臨上路處處歌鐘鳴喧闐<lb/>
車馬度日落長楸間含情兩相顧是月冬之季隂寒晝<lb/>
不開驚風四面集飛雪千里迴狐白登廊廟牛衣出草<lb/>
萊詎知韓長孺無復重然灰　何妥長安道詩曰長安<lb/>
<pb n="KR3k0055_WYG_337-31b"/>
狹斜路縱横四達分車輪鳴鳳轄箭服耀魚文五陵多<lb/>
任俠輕騎自連羣少年皆重氣誰識故將軍<hi>鳳轄用霍光事</hi>
庾自直初發東都應詔詩曰二龍承玉軸萬騎翊林塘<lb/>
縱觀此何事廵駕幸淮揚伊雒山川轉江河道路長照<lb/>
日秋原淨分花曲水香稻梁叨嵗月羽翮仰恩光後塵<lb/>
歸舊里還如仙鶴翔　增唐太宗帝京篇曰秦川雄帝<lb/>
宅函谷壯皇居綺殿千尋起離宫百雉餘連甍遥接漢<lb/>
飛觀迥凌虛雲日隱層闕風煙出綺疏　原虞世南賦<lb/>
<pb n="KR3k0055_WYG_337-32a"/>
得吳都詩曰畫野通淮泗星躔應斗牛玉牒宏圖表黄<lb/>
旗美氣浮三分開霸業萬里宅神州髙臺臨茂苑飛閣<lb/>
跨澄流江濤如素蓋海氣似珠樓呉趨自有樂還似鏡<lb/>
中遊　褚亮賦得蜀都詩曰列宿光輿井分芒跨梁岷<lb/>
沈犀對江浦駟馬入城闉英圖多霸跡歴選有名臣連<lb/>
騎簮纓滿含章詞賦新得上仙槎路無待訪嚴遵　李<lb/>
百藥賦得魏都詩曰炎運精華歇清都寶命開帝里三<lb/>
方盛王庭萬國來元武疏遥隥金鳳上層臺乍進僊童<lb/>
<pb n="KR3k0055_WYG_337-32b"/>
藥時傾避暑杯南館招奇士西園引上才還惜劉公幹<lb/>
疲病清漳隈　鄭翼登北邙還望京洛詩曰歩登北邙<lb/>
坂踟蹰聊屬望宛洛盛皇居規模窮大壯三河分設險<lb/>
兩崤資巨防飛觀紫煙中層臺碧雲上青槐夾馳道迢<lb/>
迢修且曠左右多第宅參差居將相清晨謁帝返車馬<lb/>
相追訪胥徒各異流文物分殊狀囂塵暗天起簫管從<lb/>
風颺伊余孤且直生平獨淪䘮山幽有桂叢何為坐惆<lb/>
悵　増駱賔王帝京篇曰山河千里國城闕九重門不<lb/>
<pb n="KR3k0055_WYG_337-33a"/>
覩皇居壯安知天子尊皇居帝里崤函谷鶉野龍山侯<lb/>
甸服五緯連影集星躔八水分流横地軸秦塞重關一<lb/>
百二漢家離宫三十六桂殿陰岑對玉樓椒房窈窕連<lb/>
金屋三條九陌麗城隈萬户千門平旦開複道横通鳷<lb/>
鵲觀交衢直指鳳皇臺劒履南宫入簪纓北闕來聲名<lb/>
冠寰宇文物象昭回鈎陳宿蘭戺璧沼浮槐市銅羽應<lb/>
風迴金莖乘露起校文天禄閣習戰昆眀水朱邸抗平<lb/>
臺黄扉通戚里平臺戚里帶崇墉炊金饌玉待鳴鐘小<lb/>
<pb n="KR3k0055_WYG_337-33b"/>
堂綺帳三千户大道青樓十二重寶蓋雕鞍金絡馬蘭<lb/>
窗繡柱玉盤龍繡柱璇題粉壁映鏘金鳴玉王侯盛王<lb/>
侯貴人多近臣朝逰北里暮南鄰陸賈分金將燕喜陳<lb/>
遵投轄正留賔趙李經過密蕭朱交結親丹鳳朱城白<lb/>
日暮青牛紺幰紅塵度俠客珠弹垂楊道娼婦銀鈎采<lb/>
桑路娼家桃李自芳菲京華遊俠盛輕肥延年女弟雙<lb/>
飛入羅敷使君千騎歸同心結縷𢃄連理織成衣春朝<lb/>
桂尊尊百味秋夜蘭燈燈九微翠幌珠簾不獨映清歌<lb/>
<pb n="KR3k0055_WYG_337-34a"/>
寶瑟自相依　盧照鄰長安古意曰長安大道連狹斜<lb/>
青牛白馬七香車玉輦縱横過主第金鞭絡繹向侯家<lb/>
龍含寶蓋承朝日鳳吐流蘇𢃄晩霞百丈遊絲爭繞樹<lb/>
一羣嬌鳥共啼花啼花戲蜨千門側碧樹銀臺萬種色<lb/>
複道交窗作合歡雙闕連甍垂鳳翼梁家畫閣中天起<lb/>
漢帝金莖雲外直樓前相望不相知陌上相逢詎相識<lb/>
借問吹簫向紫煙曽經學舞度芳年得成比目何辭死<lb/>
願作鴛鴦不羨仙比目鴛鴦真堪羨雙去雙來君不見<lb/>
<pb n="KR3k0055_WYG_337-34b"/>
生憎帳額繡孤鸞好取門簾貼雙燕雙燕雙飛繞畫梁<lb/>
羅幃翠被鬱金香片片行雲著蟬鬢纎纖初月上鴉黄<lb/>
鴉黄粉白車中出含嬌含態情非一妖童寶馬鐵連錢<lb/>
娼婦盤龍金屈膝御史府中烏夜啼廷尉門前雀欲棲<lb/>
隱隱朱城臨玉道遥遥翠幰没金堤挾彈飛鷹杜陵北<lb/>
探丸借客渭橋西俱邀俠客芙蓉劒共宿娼家桃李蹊<lb/>
娼家日暮紫羅裙清歌一囀口氤氲北堂夜夜人如月<lb/>
南陌朝朝騎似雲南陌北堂連北里五劇三條控三市<lb/>
<pb n="KR3k0055_WYG_337-35a"/>
弱柳青槐拂地垂佳氣紅塵暗天起漢代金吾千騎來<lb/>
翡翠屠蘇鸚鵡杯羅襦寶帶為君解燕歌趙舞為君開<lb/>
别有豪華稱將相轉日回天不相讓意氣由來排灌夫<lb/>
專權判不容蕭相專權意氣本豪雄青虬紫燕坐生風<lb/>
自言歌舞常千載自謂驕奢凌五公節物風光不相待<lb/>
桑田碧海須臾改昔時君家白玉堂即今惟見青松在<lb/>
寂寂寥寥揚子居年年歳歳一牀書獨有南山桂花𤼵<lb/>
飛來飛去襲人裾　宋之問長安路詩曰秦地平如掌<lb/>
<pb n="KR3k0055_WYG_337-35b"/>
層城出雲漢樓閣九重春車馬千門旦緑柳開復合紅<lb/>
塵聚還散日晩鬭雞場經過狹斜看　儲光羲長安道<lb/>
詩曰西行一千里暝色生寒樹暗聞歌吹聲知是長安<lb/>
路　杜牧長安雜詩曰雨晴九陌鋪江練嵐嫩千峰疉<lb/>
海濤南苑草芳眠錦雉夾城雲暖下霓旄少年羈絡靑<lb/>
紋玉遊女花簪紫蔕桃江碧柳深人盡醉一瓢顔巷日<lb/>
空髙　又曰洪河清渭天池濬太白終南地軸横祥雲<lb/>
輝映漢宫紫春光繡畫秦川眀草妬家人鈿朶色風迴<lb/>
<pb n="KR3k0055_WYG_337-36a"/>
公子玉銜聲六飛南幸芙蓉苑十里飄香入夾城　金<lb/>
呉激長安懐古詩曰佳氣猶能想鬱蔥雲開雙闕峙蒼<lb/>
龍春風十里灞陵樹曉月一聲長樂鐘小苑花開紅漠<lb/>
漠曲江波漲碧溶溶眼前疉嶂青如畫借問南山第㡬<lb/>
峰　元宋本大都詩曰抛却漁竿滄海邊拂衣來看九<lb/>
重天畫闌九陌橋如月緑影千門樹似煙南國佳人王<lb/>
幼玉中朝才子杜樊川紫雲樓上如澠酒孤負春風二<lb/>
十年　又曰繡錯繁華徧九衢上林詞賦漢西都朱門<lb/>
<pb n="KR3k0055_WYG_337-36b"/>
細婢金條脱紫禁材官玉鹿盧萬里星辰開上界四朝<lb/>
冠蓋翊皇圖東門白面生紈綺笑殺揚雄卧一區　又<lb/>
曰蘆溝曉月墮蒼煙十二門開日色鮮海上神仙無弱<lb/>
水人間平地有鈞天寶幢珠絡瞿曇寺豪竹哀絲玳瑁<lb/>
筵春雨如膏三萬里盡將嵩呼祝堯年　宋褧燕都詩<lb/>
曰萬户千門氣鬱蔥漢家城闕畫圖中九闗上徹星辰<lb/>
界三市横陳錦繡叢玉盌金杯丞相府珠幢寶刹梵王<lb/>
宫逺人縱睹爭修貢不用雕戈塞徼通　又曰風物鮮<lb/>
<pb n="KR3k0055_WYG_337-37a"/>
妍飾禁城豪家戚里競留情花圍錦幄清眀宴香擁珠<lb/>
樓乞巧棚叱撥馬揺金轡具帡幪車颺繡簾旌他年定<lb/>
擬持鉛槧細數繁華紀太平　又曰流珠聲調錦琵琶<lb/>
韋曲池臺似館娃羅袖舞低楊柳月玉笙吹綻牡丹花<lb/>
龍頭瀉酒紅雲灧象口吹香緑霧斜却笑西鄰蠧書客<lb/>
牙籤湘帙費年華　趙孟頫金陵懷古詩曰銅雀春深<lb/>
漢苑空邯鄲月冷照秦宫煙花樓閣西風裏錦繡湖山<lb/>
落照中河水南來非禹跡冀方北去有唐風滿城秋色<lb/>
<pb n="KR3k0055_WYG_337-37b"/>
催遲暮愁對黄雲沒斷鴻　馬伯庸上京寓直詩曰萬<lb/>
里雲沙碣石西髙樓一望夕陽低谷量牛馬煙霞錯天<lb/>
險山河海岱齊貢篚銀貂金作籍官窑磁盞玉為泥未<lb/>
央殿下長生樹還許尋巢彩鳳棲　袁桷上京詩曰帝<lb/>
京環陸海平野接氷天龍吐青林火狼沈紫塞煙風花<lb/>
秋黯淡雲葉雨連綿昔日君臣意深符卜洛年　又曰<lb/>
土屋層層綠沙坡簇簇黄馬鳴知雹急鴈過識天涼墨<lb/>
菊清秋色金蓮細雨香内園通閬苑千樹壓羣芳　柳<lb/>
<pb n="KR3k0055_WYG_337-38a"/>
貫上都詩曰出塞行瞻日趨朝喜近天離宫開苑囿馳<lb/>
道絶風煙瑶水廵非逺峒山歴更綿甘泉多法從獻賦<lb/>
憶當年　又曰昔建寰中業初開徼外山雉城平兀兀<lb/>
沙水淨灣灣朱夏宸遊正清秋武衛閑叨陪文學乘空<lb/>
愧鬢毛斑　馬祖常上京詩曰龍沙秋淺雲光薄畫羅<lb/>
宫衣侵曉著呉娃楚娘侍團扇象輿鳳輦眀珠絡椒花<lb/>
染紫風雨香三十六盤天路長南都北都望行幸千秋<lb/>
萬歳迎君王　余闕長安陌詩曰浩浩長安陌瓊樓夾<lb/>
<pb n="KR3k0055_WYG_337-38b"/>
廣廛鴛鴦御溝上芍藥吹樓前駿馬追韓嫣金尊約鄭<lb/>
䖍功名有時有且得樂當年　廼賢京城詩曰神京極<lb/>
髙峻風露恒泠然憧憧十二門車馬如雲煙紫霞擁宫<lb/>
闕王氣浮山川峨峨龍虎臺日月開中天聖祖肇洪基<lb/>
永保萬億年　眀髙啟望都邑詩曰落日登髙望帝畿<lb/>
龍蟠山下見龍飛雲霄雙闕開黄道煙樹三宫接翠微<lb/>
沙苑馬閑秋獵罷天街車鬭晩朝歸眀朝欲獻昇平頌<lb/>
還逐仙班入𤨏闈　又曰秦金不厭氣佳哉紫蓋黄旗<lb/>
<pb n="KR3k0055_WYG_337-39a"/>
此日開殘雪已銷鳷鵲觀浮雲不隱鳳凰臺山如洛下<lb/>
層層出江自巴中渺渺來六代衣冠總塵土幸逢昌運<lb/>
莫興哀　李維楨南都詩曰旌旗劒佩擁椒除尚想戎<lb/>
衣革命初緑草不侵雕輦路紅雲常䕶紫宸居金銀宫<lb/>
闕三山外煙雨樓臺六代餘誰謂長江天作塹八荒今<lb/>
日共車書　李朂長安道詩曰層城迢遞入雲賒處處<lb/>
春風面面花長樂鐘聲催漏箭新豐樹色擁行車妖姬<lb/>
舞榭留眀月貴主妝樓結綺霞日暮薌塵迷九陌鸞輿<lb/>
<pb n="KR3k0055_WYG_337-39b"/>
傳幸五侯家　熊鼎長安懷古詩曰立馬平原望故宫<lb/>
闗河百二古今雄南山雙闕阿房近北斗連城渭水通<lb/>
龍去野雲收王氣鶴巢陵樹起秋風英雄事業昭前哲<lb/>
看取秦皇漢武功　陳繼儒南都詩曰太平風景是京<lb/>
華白馬黄衫七寶車寒食鬭雞歸去晩院門新月印梨<lb/>
花　沈罳長安道詩曰西望長安道東風吹緑塵鬭雞<lb/>
三市曉躍馬五陵春柳色迷行客花香撲麗人金張居<lb/>
戚里遊宴不辭頻　王伯稠長安道詩曰白日照馳道<lb/>
<pb n="KR3k0055_WYG_337-40a"/>
髙天雙闕開黄金丞相閣清吹五侯臺馬蹴香塵起花<lb/>
藏翠幰來新豐白首客彈鋏夜歌哀　薛蕙洛陽道詩<lb/>
曰鳳闕正中天龍池𢃄洛川層城三市列複道兩宫連<lb/>
錦帳藏歌伎羊車戲少年更逢嵇阮輩長嘯酒壚前<lb/>
又長安道詩曰神州應東井天府擅西秦雙闕南山下<lb/>
千門渭水濵公卿畏主父賔客慕平津方朔何為者虚<lb/>
稱避世人　陳子龍洛陽詩曰洛陽亦是漢東京伊闕<lb/>
轘轅設險成朱邸中天金作冊黄河繞地𢃄為盟宓妃<lb/>
<pb n="KR3k0055_WYG_337-40b"/>
玉珮煙波冷淮客銀牀露草輕渺渺髙雲愁帝子二崤<lb/>
風雨夜深鳴　皇甫汸金陵懷舊詩曰平生踪跡半京<lb/>
畿别去秦淮歳屢違道上投珠多按劒市中撃筑㡬沾<lb/>
衣寺尋白社僧猶在宅訪青溪客已非莫向隴西逢醉<lb/>
尉夜深愁向灞亭歸　王叔承金陵覽古詩曰南北乾<lb/>
坤壯此行西風走馬石頭城三呉往事秋濤急六代新<lb/>
愁暮雨生龍虎秖今餘王氣江山千里䕶神京請看豐<lb/>
鎬艱難地回首園陵無限情　陶望齡燕京篇曰地軸<lb/>
<pb n="KR3k0055_WYG_337-41a"/>
幽燕壯星辰北極尊向眀開帝服面勢敞天門天門帝<lb/>
服何雄麗到處煙花夾朱第崔嵬古臺黄金築迢遞離<lb/>
宫白玉砌儲胥百萬䕶嚴更十二交衢繞鳳城見啟北<lb/>
門封將校新開左掖召儒生連艘千里呉陵粟擐甲三<lb/>
營突騎兵旗亭分隊起輦路入雲平搹車隱隱闐街轉<lb/>
流汗窮冬氣猶喘說劎相邀過慶卿談天何處逢鄒衍<lb/>
走馬東門繡陌新角弓珠彈鬭芳春曽持紫綺裁行帳<lb/>
共屑梅檀作逺塵　呉國倫燕京篇曰擬賦燕京勝三<lb/>
<pb n="KR3k0055_WYG_337-41b"/>
都未足誇霸圖雄鴈塞古戍扼龍沙北谷回陽令西山<lb/>
擁帝家天平恒嶽迥地險薊門賒秦楚慚雞口侯王屬<lb/>
犬牙重城開御氣雙闕倚眀霞芳樹華陽館髙臺易水<lb/>
涯談天曽碣石望海即瑯琊𢃄甲環三輔梯航走八遐<lb/>
風雲森劒佩雨露足桑麻紫陌新豐酒紅樓宛洛花輕<lb/>
塵飛白練旭日麗青緺雪色并兒劒星杓漢使槎羽林<lb/>
矜節俠戚里競紛奢接軫趨長樂揚鞭過狹斜悲歌逢<lb/>
撃筑斥堠警鳴笳七校傳清蹕諸陵望翠華豎儒何寂<lb/>
<pb n="KR3k0055_WYG_337-42a"/>
寞抱影獨長嗟　張時徹長安道詩曰曙動開長樂鶯<lb/>
鳴繞建章龍媒馳道出鳳吹彩旌揚繡陌生朱霧銅溝<lb/>
映緑楊渭橋春水漲日日泛鴛鴦　王廷相帝京詩曰<lb/>
帝京南面俯中原王氣千秋湧薊門渤海東波連肅慎<lb/>
太行西脊引崑崙九皇天運坤維奠萬國星羅北極尊<lb/>
堯舜昇平見今日按圖形勝不須論　孟思詩曰箕尾<lb/>
分星野軒轅肇帝墟燕山蟠王氣瀛海帶辰居西北饒<lb/>
兵馬東南富國儲太平兹樂土非夢亦華胥<lb/>
<pb n="KR3k0055_WYG_337-42b"/>
増歌行梁沈約長安有狹斜行曰青槐金陵陌丹轂貴<lb/>
遊士方驂萬乘臣炫服千金子咸陽不足稱臨淄孰能<lb/>
擬　周王褒前題曰威紆狹斜道車騎動相喧博徒稱<lb/>
劇孟遊俠號王孫勢傾魏侯府交盡翟公門路斜勞夾<lb/>
轂塗艱倦折轅日斜宣曲觀春還御宿園塗歌楊柳曲<lb/>
巷飲榴花尊獨有遊梁倦還守孝文園　原梁戴暠煌<lb/>
煌京洛行曰欲知佳麗地為君陳帝京由來稱俠窟爭<lb/>
利復争名鑄銅門外馬刻石水中鯨黑龍過飲渭丹鳳<lb/>
<pb n="KR3k0055_WYG_337-43a"/>
俯臨城羣公邀郭解天子問黄瓊詔幸平陽第騎指伏<lb/>
波營五侯同拜爵七貴各垂纓衣風飄颻起車塵暗浪<lb/>
生舞見淮南法歌聞齊后聲揮金留客坐饌玉待鐘鳴<lb/>
獨有文園客偏嗟武騎輕　陳張正見前題曰千門儼<lb/>
西漢萬户擅東京凌雲霞上起鳷鵲月中生風塵暮不<lb/>
息簫管夜恒鳴唯當賣藥處不入長安城　又長安有<lb/>
狹斜行曰少年重遊俠長安有狹斜路窄時容馬枝髙<lb/>
易度車簷髙同落照巷小共飛花相逢夾繡轂借問是<lb/>
<pb n="KR3k0055_WYG_337-43b"/>
誰家　隋越王侗京洛行曰青春上陽月結伴戲金華<lb/>
龍媒玉珂馬鳳軫繡香車水映臨橋樹風吹夾路花日<lb/>
昏歡宴罷相將歸狹斜　増李巨仁煌煌京洛行曰京<lb/>
洛類神仙靄靄却雲煙漸臺臨太液玊樹并甘泉車喧<lb/>
平樂外騎擁濯龍前競結蕭朱綬爭攀李郭船獨悲韓<lb/>
長孺死灰猶未然　唐李白南都行曰南都信佳麗武<lb/>
闕横西關白水真人居萬商羅廛闤髙樓對紫陌甲第<lb/>
連青山此地多英豪渺然不可攀陶朱與五羖名播天<lb/>
<pb n="KR3k0055_WYG_337-44a"/>
壤間麗華秀玉色漢女嬌朱顔清歌遏流雲豔舞有餘<lb/>
閒遨遊盛宛洛冠蓋隨風還走馬紅陽城呼鷹白河灣<lb/>
誰識卧龍客長吟愁鬢斑　權德輿廣陵行曰廣陵實<lb/>
佳麗隋季此為京八方稱輻輳五達如砥平大斾映空<lb/>
色笳簫發連營層臺出重霄金碧摩灝清交馳流水轂<lb/>
迴接浮雲甍青樓旭日映緑野春風晴噴玉光照地嚬<lb/>
蛾價傾城燈前頻巧笑陌上相逢迎飄颻翠羽薄掩映<lb/>
紅襦眀蘭麝逺不散管絃閒自清　李咸用煌煌京洛<lb/>
<pb n="KR3k0055_WYG_337-44b"/>
行曰長安近甸巡遊徧洛陽尋有黄龍見千乘萬騎如<lb/>
雷轉差差清蹕祥煙卷百司舊分當玉殿太平官屬無<lb/>
遺彥歌鐘沸激香塵散晨旗隱隱羅軒冕周公舊跡生<lb/>
紅蘚瀍澗波光春照晩但聽嵩山萬歳聲將軍旗鼓何<lb/>
時偃　眀袁袠金陵歌曰夾岸垂楊起畫樓秦淮煙浪<lb/>
接天流朝朝桂槳來江口夜夜蘭燈集渡頭　孫蕡南<lb/>
京行曰南京自古說豪雄逺勝秦中與洛中呉越千山<lb/>
髙拱北巴江一道逺朝東秦淮水入丹陽郭北固城連<lb/>
<pb n="KR3k0055_WYG_337-45a"/>
六代宫岌嶪石頭如踞虎逶迤鍾岳似蟠龍龍樓鳳閣<lb/>
天中起萬户千門霄漢裏太乙鈎陳紫極通翔鸞舞鶴<lb/>
珠峰峙卻日觚稜駕寥廓行空複道侵箕尾仙掌銅盤<lb/>
玊作流靈芝華蓋霞為綺華蓋靈芝燦綺霞御橋金水<lb/>
正當衙五門彩旭朝天仗馳道香風散日華細柳千章<lb/>
爭拂地嬌鶯百囀競啼花紫電龍光飛武庫雕甍甲第<lb/>
列侯家　何景明大梁行曰大梁自古號名區富貴繁<lb/>
華代不殊髙樓歌舞三千户夾道煙花十二衢合沓輪<lb/>
<pb n="KR3k0055_WYG_337-45b"/>
騶交紫陌鳴鐘暮入王侯宅紅妝不讓掌中人珠履皆<lb/>
為門下客片言立賜萬黄金一笑還酬雙白璧　劉鳳<lb/>
京洛行曰宅中形勝澗瀍深作洛千年王氣沈關控河<lb/>
流當地軸嶽分嵩少壓天心西來驛路通雍畤北枕秦<lb/>
城接華陰禹跡茫茫敷九土獨令磐石誦虞箴　顧璘<lb/>
南巡舊京歌曰北固江濤控海門南都山勢疉崑崙金<lb/>
宫暫啟雙龍見玉殿遥臨萬馬屯　又曰六代繁華何<lb/>
足誇而今四海共為家暫㸔呉苑環城水終憶燕臺夾<lb/>
<pb n="KR3k0055_WYG_337-46a"/>
　路花<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_337-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷三百三十二<lb/>
</p>
<p>
</p>
  </div>
</body>
</text>
</TEI>
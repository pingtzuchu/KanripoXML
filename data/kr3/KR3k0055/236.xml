<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_236-1a"/>
　欽定四庫全書<lb/>
御定淵鑑𩔖函卷二百三十一<lb/>
　　邊塞部二<hi>威信及外夷朝和戎濊外夷向化百濟東夷總叙    鮮      三韓</hi>
　　　<hi>新羅夫餘</hi>　<hi>肅慎國/豆莫婁</hi>　<hi>渤海麗定安沮倭流日本髙句    沃      求</hi>
　　　<hi>扶桑館女國里丈身几大漢紵侏儒曷蘇    蒲  奴    惹    嶼人</hi>　<hi>長人國蝦夷國</hi>
　　　<hi>躭羅毛三嶼蒲盧  朶</hi>　<hi>鐵驪</hi>
　　　威信及外夷一<lb/>
　增古今注曰周公致太平越裳氏重譯來獻白雉一黑<lb/>
<pb n="KR3k0055_WYG_236-1b"/>
　雉二象牙一使者迷其歸路周公錫以文錦二匹軿車<lb/>
　五乘皆為司南之製使越裳氏載之以南　漢書南粤<lb/>
　𫝊曰漢文帝元年初鎮撫天下使告諸侯四夷從代來<lb/>
　即位意諭盛徳焉詔大中大夫陸賈使越賜王上褚五<lb/>
　十衣中褚三十衣下褚二十衣遺王佗賈至南粤王恐<lb/>
　乃頓首願奉詔為藩臣因使者北面獻白璧一雙翠羽<lb/>
　千犀角十紫貝五百桂蠹一器生翠四十雙孔雀二雙<lb/>
　　又匈奴𫝊曰孝文前六年遺匈奴書曰使者言單于<lb/>
<pb n="KR3k0055_WYG_236-2a"/>
自將并國有功甚苦兵事服繡袷綺衣長襦錦袍各一<lb/>
比疎一黄金飭具帶一黄金犀毗一繡十匹錦二十匹<lb/>
赤綈緑繒各四十匹使中大夫意謁者令肩遺單于<lb/>
唐書薛延陀傳曰貞觀二年太宗冊拜夷男為真珠毗<lb/>
伽可汗建牙鬱督軍山三年其弟統特勒入朝帝以精<lb/>
刀寳劍賜之曰下有大過者以吾鞭鞭之夷男以為寵<lb/>
頡利大懼始遣使稱臣請尚主　又囘紇𫝊曰突厥已<lb/>
亡惟囘紇與薛延陀最雄胡禄俟利發吐迷度與諸部<lb/>
<pb n="KR3k0055_WYG_236-2b"/>
攻薛延陀破之遣使者獻𣢾二十年太宗為幸靈州次<lb/>
涇陽受其功於是鐵勒十一部皆來言薛延陀不事大<lb/>
國以自取亡今各有分地願歸命天子請置唐官有詔<lb/>
張飲髙㑹以唐官官之凡數千人明年復入朝乃以囘<lb/>
紇部為瀚海多覽葛部為燕然僕骨部為金微拔野古<lb/>
部為幽陵同羅為龜林思結為盧山皆號都督府餘部<lb/>
皆為都督刺史即故單于臺置燕然都䕶府統之六都<lb/>
督七州皆𨽻屬以李素立為燕然都䕶都督刺史給元<lb/>
<pb n="KR3k0055_WYG_236-3a"/>
魚符黄金文天子方招寵逺夷作絳黄瑞錦文袍寳刀<lb/>
珍器賜之帝坐祕殿陳十部樂殿前設髙坫置朱提缾<lb/>
其上潛泉浮酒自左閣通坫趾注之缾轉受百斛鐐盎<lb/>
囘紇數千人飲畢尚不能半又詔文武五品以上祖飲<lb/>
尚書省共言生荒陋地歸身聖化天至尊賜官爵與為<lb/>
百姓依唐若父母然請於囘紇突厥部治大涂號參天<lb/>
至尊道世為唐臣乃詔置過郵六十八所具羊馬湩肉<lb/>
待使客歳内貂皮為賦乃拜吐迷度為懐化大將軍瀚<lb/>
<pb n="KR3k0055_WYG_236-3b"/>
海都督　通鑑曰貞觀二十年十二月囘紇多覽葛僕<lb/>
骨拔野古同羅思結渾斛薛奚結阿跌契苾白霫皆來<lb/>
朝上賜宴芳蘭殿命有司百日一㑹二十二年二月結<lb/>
骨入朝上宴之天成殿謂侍臣曰昔渭橋斬三突厥首<lb/>
自謂功多今斯人在席更不以為怪耶戊午以為堅昆<lb/>
都督是時四方君長爭遣使入獻元正朝賀常數百千<lb/>
人上謂侍臣曰漢武窮兵所獲無㡬豈若今日綏之以<lb/>
徳使窮髮之地盡為編户乎　明紀曰永樂二年遣通<lb/>
<pb n="KR3k0055_WYG_236-4a"/>
政趙居任賜日本王冠服金銀書畫又給勘合百道令<lb/>
十年一貢尋賜王印誥敕封為日本國王詔名其國鎮<lb/>
山曰壽陽鎮國山上為文勒石　又曰暹羅與琉球通<lb/>
好船漂福建海岸籍記船物請命上謂李至剛等曰暹<lb/>
羅琉球脩好番邦美事船漂至此正宜嘉卹豈可利籍<lb/>
其物鄉有善人猶能援人於危况朝廷統馭天下哉其<lb/>
令脩舟給粟俟有便風其人欲歸或往琉球導之去<lb/>
　　威信及外夷二<lb/>
<pb n="KR3k0055_WYG_236-4b"/>
原徳格　刑威<hi>尚書舜乃誕敷文徳七旬有苖格  左傳倉葛曰刑以威四夷</hi>　立祠<lb/>
　祭墓<hi>漢書段㑹宗為西域都䕶西域敬其威信及卒諸國發哀立祠  後漢書陳龜世習邊俗鮮卑</hi>
<hi>不敢近塞上疏請誅梁冀知不免不食而死西域為舉哀弔祭其墓</hi>　男女悉還　我曹<lb/>
俱死<hi>後漢書李膺為度遼將軍羌人望風懼服先略男女悉還之塞下  又曰鄧訓為䕶羌校尉卒羌號</hi>
<hi>哭以刀割面殺其馬曰鄧使君死我曹亦俱死爾</hi>　張袖受金　酹酒還鐻<hi>魏志</hi>
<hi>田豫字國譲鮮卑素利等遺豫牛馬轉送入官乃宻奉金三十斤豫張袖而受之後悉付外上狀詔褒曰昔魏</hi>
<hi>絳開懐以納戎今卿舉袖以受狄遺後漢書張奐為屬國都尉羌豪感恩上馬二十匹又  金鐻八枚奐受之</hi>
<hi>召主簿於羌前以酒酹地曰使馬如羊不以入廐使金如粟不以入懷悉還之威化大行</hi>　増地彌<lb/>
<pb n="KR3k0055_WYG_236-5a"/>
天區　界軼海外　文加乎日域　令肅乎河源　一<lb/>
尉候於西東　合車書於南北　揚旌北户之野　飲<lb/>
馬幽厓之水　南窮火鼠之譯　北盡燭龍之㑹<hi>以上玉海</hi>
　　威信及外夷三<lb/>
增詩唐王維送劉司直赴安西曰絕域陽闗道胡沙與<lb/>
塞塵三春時有雁萬里少行人苜蓿隨天馬葡萄逐漢<lb/>
臣當令外國懼不敢覓和親　楊巨源送殷員外使北<lb/>
蕃曰二軒將雨露萬里入煙沙和氣生中國熏風入外<lb/>
<pb n="KR3k0055_WYG_236-5b"/>
家塞蘆隨雁影闗栁拂駝花努力黄雲北仙曹有雉車<lb/>
　馬戴送冊東夷王使曰越海𫝊金冊華夷禮命行片<lb/>
帆秋色動萬里信潮生日映孤舟出沙連絕島明翳空<lb/>
飜大鳥飛雪灑長鯨舊鬢廽應改遐荒夢見驚何當理<lb/>
風楫天外問來程　周繇送入蕃使曰獵獵旗旛過大<lb/>
荒敕書猶帶御煙香滹沱河凍軍廻探邏逤城孤雁著<lb/>
行逺塞風狂移帳幕平沙日晩臥牛羊早終冊禮朝天<lb/>
闕莫遣虯髭染塞霜　元納延送李中父髙麗頒歴曰<lb/>
<pb n="KR3k0055_WYG_236-6a"/>
候儀太史立金鑾寳歴新成錦作盤天子垂衣朝萬國<lb/>
中郎仗節使三韓鮫人夜織機聲近龍女晨遊珮影寒<lb/>
獨卷絲綸渡遥海逺人逾覺聖恩寛　明王洪送陳員<lb/>
外使西蕃曰劍珮飜飜出武威闗河秋色照戎衣輪臺<lb/>
雲滿逢人少蒲海霜空見雁稀蕃部牛羊沙際沒羌民<lb/>
煙火磧中微兹行總為宣恩徳不帶葡萄苜蓿歸　曽<lb/>
棨送陳郎中重使西域曰曽驅宛馬入神京拜命重為<lb/>
萬里行河隴壺漿還出候伊涼部落總知名天連白草<lb/>
<pb n="KR3k0055_WYG_236-6b"/>
寒沙逺路繞黄雲古蹟平却憶漢家勞戰伐道傍空築<lb/>
受降城<lb/>
　　和戎一<lb/>
原妻公主　賜都䕶<hi>漢書婁敬曰匈奴未可以武服宜以長公主妻之生子則為漢外孫</hi>
<hi>豈與大父亢禮哉乃使劉敬徃結和親約西後漢書竇融言莎車王賢宜加位號乃因來使賜賢  域都䕶印</hi>
<hi>綬燉煌守裴遵上言不可詔収還賜大將軍印綬使不肯易奪之賢由是始恨</hi>　斬横行　求<lb/>
可使<hi>漢書樊噲請以十萬兵横行匈奴中季布曰噲可斬也又曰武帝詔求可使絕域者</hi>　脩戎<lb/>
好　無寇難<hi>左傳隠二年㑹戎于潛始脩戎好也杖漢書張騫曰臣在大夏時見蜀布卭竹  此</hi>
<pb n="KR3k0055_WYG_236-7a"/>
<hi>其去蜀不逺矣今使大夏從羌中險少北又為匈奴所得從蜀直逕又無寇難天子發使四道竝出</hi>　五<lb/>
餌　五利<hi>賈誼新書五餌賜車服以懐目珍味以懐口音樂婦人以懐耳髙堂邃宇懐其體降者親</hi>
<hi>酌而手食之以懐其心貨左傳魏絳請和諸戎曰和戎有五利焉戎狄薦居貴  易土土可賈焉一也邊鄙不</hi>
<hi>聳穡人成功二也四鄰震動諸侯威懐三也師徒不勤兵甲不頓四也逺至邇安五也</hi>　賜魏絳<lb/>
樂　封王歙侯<hi>左傳晉侯賜魏絳以樂之半曰子教寡人和諸戎故八年之中九合諸侯如樂</hi>
<hi>之和為漢書封王歙  和親侯</hi>
　　和戎二<lb/>
增詩唐送金城公主適西蕃韋元旦詩曰柔逺安夷俗<lb/>
<pb n="KR3k0055_WYG_236-7b"/>
和親重漢年軍容旌節送國命錦車傳琴曲悲千里簫<lb/>
聲戀九天唯應西海月來就掌珠圓　蘇頲詩曰帝女<lb/>
出天津和戎轉罽輪川經斷腸望地與析支鄰奏曲風<lb/>
嘶馬銜悲月伴人旋知偃兵革長是漢家親薛稷詩<lb/>
曰天道能殊俗深仁乃戢兵懐荒寄赤子忍愛鞠蒼生<lb/>
月下瓊娥出星分寳婺行闗山馬上曲相送不勝情<lb/>
張説詩曰青海和親日潢星出降時戎王子壻寵漢國<lb/>
舅家慈春野開離宴雲天起别詞空彈馬上曲詎減鳳<lb/>
<pb n="KR3k0055_WYG_236-8a"/>
樓思　趙彥昭詩曰聖后經綸逺謀臣計畫多受降追<lb/>
漢䇿築館許戎和俗化烏孫壘春生積石河六龍今出<lb/>
餞雙鵠願為歌　李適詩曰絳河從逺聘青海赴和親<lb/>
月作臨邊曉花為度隴春主歌悲顧鵠帝䇿重安人獨<lb/>
有瓊簫去悠悠思錦輪　李嘉祐送崔夷甫員外和蕃<lb/>
曰君過湟中去尋源未是賖經春逢白草盡日淚黄沙<lb/>
雙節行為伴孤峰到似家和戎非用武不學李輕車<lb/>
郎士元送中丞和蕃曰錦車登隴日邊草正萋萋舊好<lb/>
<pb n="KR3k0055_WYG_236-8b"/>
尋君長新愁聽鼓鼙河流飛鳥外雪嶺大荒西漢壘今<lb/>
猶在遥知路不迷　權徳輿送楊中丞和蕃曰繼好中<lb/>
司出天心外國知巳𫝊堯雨露更説漢威儀隴上應囘<lb/>
首河源復載馳孤峰問徒御空磧見旌麾春草鄉愁起<lb/>
邊城旅夢移莫嗟行地逺此去答恩私<lb/>
　　外夷向化一<lb/>
増帝王世紀曰舜時僬僥氏來貢沒羽西王母慕舜之<lb/>
徳來享白環　殷武詩箋曰成湯之時氐羌逺夷之國<lb/>
<pb n="KR3k0055_WYG_236-9a"/>
來獻來見曰商王是吾常君　家語曰殷太戊側身思<lb/>
行明飬民之道三年逺方重譯而至者十六國　汲冢<lb/>
周書王㑹曰周室既寜八方㑹同各以其職來獻欲垂<lb/>
法厥世作王㑹周公旦主東方所之青馬黒□謂之母<lb/>
兒其守營牆者衣青操弓執矛西面者正北方稷慎大<lb/>
麈穢人前兒前兒若獼猴立行聲如小兒良夷在子在<lb/>
子<hi>闕</hi>身人首揚州禺禺魚名解隃寇發人鹿鹿者若鹿<lb/>
迅走俞人雖馬青丘狐九尾周頭煇羝煇羝者羊也黒<lb/>
<pb n="KR3k0055_WYG_236-9b"/>
齒白鹿白馬白民乗黄似騏背有兩角東越海<graphic n="KR2547" url="https://raw.githubusercontent.com/kanripo/KR-Gaiji/master/images/KR2547.png" mimeType="image/png"/>歐人<lb/>
蟬蛇蟬蛇順食之美姑於越納姑妺珍且甌文蜃若人<lb/>
𤣥貝海陽大蟹自深桂㑹稽以<graphic n="KR2396" url="https://raw.githubusercontent.com/kanripo/KR-Gaiji/master/images/KR2396.png" mimeType="image/png"/>皆面西嚮正北方義<lb/>
渠以兹白兹白者若白馬鋸牙食虎豹央林以酋耳酋<lb/>
耳者身若虎豹北唐戎以閭閭似隃冠渠叟以䶂犬䶂<lb/>
犬露犬也能飛食虎豹樓煩以星施星施者珥旄卜盧<lb/>
以紈牛區陽以鼈封鼈封者若彘前後有首規矩以麟<lb/>
麟者仁獸也西申以鳳鳥丘羌以鸞鳥巴人比翼鳥方<lb/>
<pb n="KR3k0055_WYG_236-10a"/>
揚以皇鳥蜀人以文翰文翰者臯雉方人以孔鳥卜人<lb/>
以丹砂夷用□木康人以桴苡其實如李食之宜子州<lb/>
靡以費費其形人身都郭生生人面能言奇幹善芳善<lb/>
芳頭若雄雞佩之令人不昩皆東嚮北方臺正東髙夷<lb/>
嗛羊獨鹿卭卭距虛善走也孤竹距虛不令支𤣥獏不<lb/>
屠何青熊東胡黄羆山戎戎菽其西般吾白虎屠州黒<lb/>
豹禺氏騊駼大夏兹白牛犬戎文馬而赤鬛縞身目若<lb/>
黄金名古黄之乗數楚每牛胸戎狡犬權扶三目自州<lb/>
<pb n="KR3k0055_WYG_236-10b"/>
北閭北閭者其華若羽伐其木以為車禽人菅路人大<lb/>
竹長沙鼈其西魚復鼔鐘鐘牛蠻揚之翟蒼梧翡翠翡<lb/>
翠所以取羽其餘皆可知自古之政南人致衆者皆北<lb/>
嚮　十洲記曰天漢三年西國王獻靈膠吉光毛裘使<lb/>
者曰常占東風入律十旬不休青雲干吕連月不散意<lb/>
中國有好道之君故捜竒蘊而貢神香　唐書曰貞觀<lb/>
十一年罽賓獻名馬太宗語大臣曰魏徵勸我脩文徳<lb/>
安中夏今四夷君長皆來獻此徵力也　又曰貞觀二<lb/>
<pb n="KR3k0055_WYG_236-11a"/>
十一年十一月逺夷各貢方物其草木雜物有異於常<lb/>
者詔所司詳録焉葉䕶獻葡萄摩伽獻菩提木康國獻<lb/>
金桃伽國獻鬱金香罽賓獻俱物頭花加失畢獻鉢羅<lb/>
花逹國獻佛土菜婆羅國獻波稜鮓菜苦菜胡芹渾提<lb/>
蔥薛延陀獻拔蘭鹿突厥獻馬蹄羊波斯國獻活縟蛇<lb/>
咄陸獻金卵雞鷇胡國石蜜西域葡萄酒太宗冊文曰<lb/>
沙場罄翦斗極咸覊狼山入囿潮渚歸池東旌若木西<lb/>
斾條支龍鄉委貢馬服來儀　又曰宰相徳裕上言貞<lb/>
<pb n="KR3k0055_WYG_236-11b"/>
觀時逺國皆來顔師古請如周官集四夷朝事為王㑹<lb/>
篇今黠戛斯大通中國宜為王㑹圖以示後世詔以鴻<lb/>
臚所得繢著之又詔阿熱著宗正屬籍　元通鑑曰禮<lb/>
部言㑹同館蕃夷使者時至宜令有司倣古職貢圖繪<lb/>
而為圖及詢其風俗土産去國里程籍而録之實一代<lb/>
之盛事從之<lb/>
　　外夷向化二<lb/>
原通道　賓庭<hi>周書武王既克商遂通道于九夷八蠻  漢書孝宣之世單于臣服三世稱蕃</hi>
<pb n="KR3k0055_WYG_236-12a"/>
<hi>賓於漢庭</hi>　來王　率服<hi>毛詩自彼氐羌莫敢不來享莫敢不來王  又曰及彼南夷莫不率</hi>
<hi>服</hi>　即敘　來歸<hi>尚書織皮崑崙析支渠搜西戎即敘  漢書班超掾甘英窮臨西海而還</hi>
<hi>皆前世所不至於是逺國蒙竒兜皆來歸服</hi>　咸賓　重譯<hi>尚書旅熬太保用訓于王曰明</hi>
<hi>王慎徳四夷咸賓餘後漢書和帝六年班超復擊匈奴破焉耆於是五十  國至於海濱四萬里外重譯貢獻</hi>
　率職　脩教<hi>漢書呼韓朝漢思禀正朔樂率貢職  禮記脩其教不易其俗</hi>　暨聲<lb/>
教　蒙神靈<hi>尚書東漸于海西被于流沙朔南暨聲教訖于四海  漢書故事單于朝名王已下</hi>
<hi>及從者二百餘人單于又上書言蒙天子神靈民人盛壯願發五百人入朝許之</hi>　請入朝<lb/>
願保塞<hi>漢書單于上書願朝五年自黄龍以來單于來朝中國必有大故帝由是難之公卿亦以虚費</hi>
<pb n="KR3k0055_WYG_236-12b"/>
<hi>府庫宜勿許揚雄上書曰國家雖費不可以自卑天子報書許來  又曰元帝以王嬙賜單于單于歡甚願保</hi>
<hi>塞請罷邊塞休民侯應以為不可上詔勿議罷塞</hi>　賓王門　求内屬<hi>竹書后發即位</hi>
<hi>元年諸夷賓於王門祖後漢書建武中西羌皆遣使求内屬願請都䕶世  以天下初定未遑外事不許</hi>
増俗變國風　法遵王度　邊鄙不聳　要荒底寜<lb/>
烏譯陳徳　狼歌薦功　占風納賮　候月歸琛　日<lb/>
際奉土　月竁來賓　青徼釋警　丹𡨕投鋒　要荒<lb/>
走幣　鞮譯騖輪　火珠南獻　金桃西來　有唐林<lb/>
邑之來　大漢九真之獻　觀月窟之入附　覩日勒<lb/>
<pb n="KR3k0055_WYG_236-13a"/>
之來遊　東謝之君繪圖王㑹　南蠻之質侍宴未央<lb/>
　烏弋黄支驗東風而受吏　雕題鑿齒識海水而來<lb/>
王　豐貂通犀金鵝火珠之贄史不絶言　鏐鏁雕斧<lb/>
霞布鈿帶之琛府無虛月<hi>以上俱采玉海</hi>
　　外夷嚮化三<lb/>
原詩漢白狼王唐菆莋都夷歌曰大漢是治與天合意<lb/>
吏譯平端不從我來聞風向化所見竒異多賜繒布甘<lb/>
美酒食昌樂肉飛屈申悉備蠻夷貧薄無所報嗣願主<lb/>
<pb n="KR3k0055_WYG_236-13b"/>
長壽子孫昌熾　又曰蠻夷所處日入之部慕義向化<lb/>
歸日出主聖徳深恩與人富厚冬多霜雪夏多和雨寒<lb/>
溫時適部人多有渉危歴險不逺萬里去俗歸徳心歸<lb/>
慈母　又曰荒服之外土地墝埆食肉衣皮不見鹽榖<lb/>
吏譯𫝊風大漢安樂㩦負歸仁觸冒險狹髙山岐峻緣<lb/>
崖磻石木薄發家百宿到洛父子同賜懐抱匹帛𫝊告<lb/>
種人長願臣僕　增唐陶翰送金卿歸新羅曰奉義朝<lb/>
中國殊恩及逺臣鄉心遥度海客路再經春落日誰同<lb/>
<pb n="KR3k0055_WYG_236-14a"/>
望孤舟獨可親拂波銜木鳥偶宿泣珠人禮樂夷風變<lb/>
衣冠漢制新青雲已干吕知汝重來賓　包佶送日本<lb/>
國聘賀使東歸曰上才生下國東海是西鄰九譯蕃君<lb/>
使千年聖主臣野情偏得禮木性本含仁錦帆隨風轉<lb/>
金裝照地新孤城開蜃閣曉日上車輪早議來朝歳塗<lb/>
山玉帛均　宋黄庭堅款塞來享曰前朝夏州守來欵<lb/>
塞門西聖主敷文徳降書付狄鞮氈裘瞻日月剺靣帶<lb/>
金犀殿陛閑干羽邊庭息鼓鼙永輸量谷馬不作觸藩<lb/>
<pb n="KR3k0055_WYG_236-14b"/>
羝聲勢常相倚今聞定五溪　謝翺南平王歸朝曲曰<lb/>
荆南萬里朝天道巫女雲荒産芳草錦韉道賜帶盤雕<lb/>
方物南來進龍腦願陪郊祀依日光供帳歸朝親奉表<lb/>
勲階邑食及𨽻人移鎮徐戎作家廟人生富貴侯與王<lb/>
四海為家皆故鄉　元安南國王陳益稷萬歳山侍宴<lb/>
曰碧漢鳴鑾隔世塵玉京開宴㑹星辰舞廽鼇背三山<lb/>
雪酒上龍顔萬國春物被仁風榮御苑水涵聖澤溢天<lb/>
津越南羇旅陪賓列咫尺光瞻日月新　明王彝送安<lb/>
<pb n="KR3k0055_WYG_236-15a"/>
南使還國曰帝徳如天四海同卉裳相率向華風稱藩<lb/>
特奉龍函表偃武仍包虎韔弓貢自炎方歸域内心先<lb/>
流水到江東路經日出知天大城與山蟠見地雄詔語<lb/>
陪臣趨玉陛班隨仙仗列彤宮陳情委曲為蠻語賜對<lb/>
從容徹聖聰駝紐新頒王印重螘觴屢飲尚尊空承恩<lb/>
共識皇華使命將毋勞矍鑠翁已儗再將周日雉底須<lb/>
復表漢年銅五弦曲奏鯨濤息重譯人還烏道通薏苡<lb/>
生仁供旅食桄榔垂葉䕃詩筒部迎定見新王騎驛送<lb/>
<pb n="KR3k0055_WYG_236-15b"/>
猶思上國鴻歌舞萬年常率化扶攜百越共攄忠大明<lb/>
燭物今無外從此看如禹甸中<lb/>
　　東夷總敘<lb/>
原杜氏通典曰東夷有九種曰畎夷方夷千夷黄夷白<lb/>
夷赤夷𤣥夷風夷陽夷率皆土著喜飲酒歌舞或冠弁<lb/>
衣錦器用俎豆所謂中國失禮求之四夷者也昔堯命<lb/>
羲仲宅嵎夷曰暘谷盖日之所出也夏后氏太康失徳<lb/>
夷人始叛其後后發即位賓於王門獻其樂舞桀為暴<lb/>
<pb n="KR3k0055_WYG_236-16a"/>
虐諸夷内侵商湯革命伐而定之至於仲丁藍夷作寇<lb/>
自是或服或叛三百餘年武乙衰敝東夷寖盛遂分遷<lb/>
淮岱漸居中土周初封商太師於朝鮮時管蔡畔周乃<lb/>
招誘淮夷作亂周公征定之其後徐夷僭號穆王命楚<lb/>
滅之<hi>徐偃王也</hi>至楚靈王㑹申亦來同盟後越遷琅邪遂陵<lb/>
暴諸夏侵滅小國秦并天下淮泗夷皆散為人户其朝<lb/>
鮮歴千餘年至漢髙帝時滅武帝元狩中開其地置樂<lb/>
浪等郡至後漢末為公孫康所有魏晉又得其地其三<lb/>
<pb n="KR3k0055_WYG_236-16b"/>
韓之地在海島之上朝鮮之東南百濟新羅魏晉以後<lb/>
分三韓地新羅又在百濟之東南倭又在東南<hi>倭烏和反</hi>隔<lb/>
越大海夫餘在髙麗之北挹婁之南其倭及夫餘自後<lb/>
漢百濟新羅自魏歴代並朝貢中國不絶而百濟唐顯<lb/>
慶中蘇定方滅之髙麗本朝鮮地漢武置縣屬樂浪郡<lb/>
時甚微弱後漢以後累代皆受中國封爵所都平壤城<lb/>
則故朝鮮國王險城也後魏周齊漸强盛隋文帝時寇<lb/>
盜遼西漢王諒帥兵討之至遼水遭癘疫而返煬帝三<lb/>
<pb n="KR3k0055_WYG_236-17a"/>
度親征初渡遼水敗績再行次遼水㑹楊𤣥感反奔退<lb/>
又往將逹涿郡屬天下賊起及饑饉旋師貞觀中太宗<lb/>
又親征渡遼破之髙宗總章初英國公李勣遂滅其國<lb/>
古之肅慎疑即魏時挹婁自周初貢楛矢石砮<hi>楛音户</hi>至<lb/>
魏常道鄉公末東晉元帝初及石季龍時始皆獻之後<lb/>
魏以後曰勿吉國唐則曰韎韐焉大抵東夷書文並同<lb/>
華夏<lb/>
　　朝鮮一<lb/>
<pb n="KR3k0055_WYG_236-17b"/>
原杜氏通典曰朝鮮<hi>晉張華曰朝鮮有泉水冽水汕水三水合為冽水疑樂浪朝鮮取名</hi>
<hi>於此也</hi>周封殷太師之國漢燕王盧綰反入匈奴燕人衛<lb/>
滿亡命聚黨千餘人魋結蠻夷服而東走出塞度浿水<lb/>
撃破朝鮮王凖居秦故空地上下障稍役屬真蕃朝鮮<lb/>
諸夷及故燕齊亡命者王之都王險<hi>在浿水之東</hi>㑹孝恵髙<lb/>
后時天下初定遼東太守即約滿為外臣保塞外以故<lb/>
滿得兵威財物侵降其旁小邑真蕃臨屯皆來服屬地<lb/>
方數千里至孫右渠所誘漢亡人滋多武帝元封二年<lb/>
<pb n="KR3k0055_WYG_236-18a"/>
遣樓船將軍楊僕從齊浮渤海兵五萬左將軍荀彘出<lb/>
遼東討之朝鮮尼谿相參使人殺王右渠來降遂以朝<lb/>
鮮為真蕃臨屯樂浪<hi>音郎</hi>元菟四郡昭帝時罷臨屯真蕃<lb/>
以并樂浪元菟内屬<lb/>
　　朝鮮二<lb/>
増舊都險瀆嘗屬真番<hi>史記王之都王險索隱曰遼東有險瀆縣朝鮮王舊都</hi>
<hi>又曰朝鮮自始全燕嘗略屬真番</hi>　箕子所封之地　衛滿自王之都<lb/>
<hi>尚書大𫝊箕子不忍周釋走朝鮮武王以朝鮮封之  下見前</hi>　外徼屬於秦時　故<lb/>
<pb n="KR3k0055_WYG_236-18b"/>
塞脩於漢代<hi>史記朝鮮為置吏築鄣塞秦滅燕屬遼東外徼  又曰漢興為其逺難守復脩遼東</hi>
<hi>故塞至浿水為界</hi>
　　濊一<lb/>
增文獻通考曰濊亦朝鮮之地南與辰韓北與髙句麗<lb/>
沃沮接東窮大海西至樂浪漢武帝元朔元年濊君南<lb/>
閭等畔朝鮮率二十八萬口詣遼東内屬帝以其地為<lb/>
滄海郡數年乃罷至元封三年滅朝鮮分置四郡昭帝<lb/>
時并二郡入樂浪元菟復徙元菟居句麗自單大嶺以<lb/>
<pb n="KR3k0055_WYG_236-19a"/>
東沃沮濊貊并屬樂浪後以境土廣逺復分嶺東七縣<lb/>
置樂浪東部都尉光武建武六年省都尉官遂棄嶺東<lb/>
地悉封其渠帥為縣侯皆歲時朝賀無大君長自漢以<lb/>
來其官有侯邑君三老統主下户其耆舊自謂與髙麗<lb/>
同種言語法俗大抵相𩔖其人性謹愿少嗜慾有恥男<lb/>
女衣皆曲領男子繋銀花廣數寸以為飾其俗多忌諱<lb/>
疾病死亡即棄舊宅種麻飬蠶曉候星宿知歲豐約不<lb/>
以珠玉為寳十月祭天晝夜飲酒歌舞名曰舞天又祭<lb/>
<pb n="KR3k0055_WYG_236-19b"/>
虎以為神其邑落有侵犯者輙相罰責牛馬名為責禍<lb/>
少寇盜地多文豹有果下馬髙三尺乗之可於果樹下<lb/>
行其海出斑魚皮漢時常獻之魏齊王正始六年不耐<lb/>
濊侯等舉邑降四時詣樂浪帶方二郡朝謁有軍政賦<lb/>
調如中華人焉　續文獻通考曰遼太祖天顯元年二<lb/>
月渤海既平濊貊來貢<lb/>
　　濊二<lb/>
増海出斑魚　地饒文豹　候星知歲　祭虎為神<hi>俱見</hi>
<pb n="KR3k0055_WYG_236-20a"/>
<hi>前</hi>
　　三韓一<lb/>
原杜氏通典曰三韓後漢時通焉有三種一曰馬韓二<lb/>
曰辰韓三曰弁辰馬韓在西五十有四國其北與樂浪<lb/>
南與倭接辰韓在東十有二國其北與濊貊接弁辰在<lb/>
辰韓之南亦十有二國其南與倭接凡七十八國或云<lb/>
百濟是其一國焉大者萬餘户小者數千家各在山海<lb/>
間地各方四千餘里東西以海為限皆古之辰國也馬<lb/>
<pb n="KR3k0055_WYG_236-20b"/>
韓最大共立其種為辰王都目支國盡王三韓之地其<lb/>
諸國王先皆是馬韓種人　增續文獻通考曰晉武帝<lb/>
太康元年二年其王頻遣使入貢方物太熈元年詣東<lb/>
夷校尉何龕上獻咸寜二年復來明年又請内附其王<lb/>
來朝自後無聞<lb/>
　　三韓二<lb/>
増科頭露紒　鑿背揺繩<hi>晉書男子科頭露紒又曰年少勇健者皆鑿其背皮貫以</hi>
<hi>大繩以杖摇繩終日讙呼力作不以為痛</hi>　雞有長尾　人皆扁頭<hi>文獻通考馬韓</hi>
<pb n="KR3k0055_WYG_236-21a"/>
<hi>國有長尾雞長五尺其晉書辰韓𫝊初生子便以石壓  頭使扁</hi>
　　百濟一<lb/>
原杜氏通典曰百濟即後漢末夫餘王尉仇台之後<hi>後魏</hi>
<hi>時百濟王上表云臣與髙麗先出夫餘</hi>初以百家濟海因號百濟唐武徳<lb/>
貞觀中頻遣使朝貢後王義慈與髙麗取新羅三十城<lb/>
又不朝貢顯慶五年遣蘇定方討平之舊有五部分統<lb/>
三十七郡二百城七十六萬户至是以其地分置熊津<lb/>
馬韓東明等五都督府仍以其酋渠為都督府刺史<lb/>
<pb n="KR3k0055_WYG_236-21b"/>
增舊唐書云麟徳二年百濟王扶餘隆與新羅王金法<lb/>
敏㑹熊津城刑白馬而盟其文曰徃者百濟先王迷於<lb/>
逆順不敦鄰好不睦親姻結託髙麗交通倭國共為殘<lb/>
暴侵削新羅破邑屠城略無寜歳天子憫一物之失所<lb/>
憐百姓之無辜頻命行人遣其和好負險恃逺侮慢天<lb/>
經皇赫斯怒恭行弔伐旌旗所指一戎大定懐柔伐畔<lb/>
前王之令典興亡繼絕往哲之通規事必師古𫝊諸曩<lb/>
冊故立前百濟太子司稼正卿扶餘隆為熊津都督守<lb/>
<pb n="KR3k0055_WYG_236-22a"/>
其祭祀保其桑梓依倚新羅長為與國各除宿憾結好<lb/>
和親恭承詔命永為藩服仍遣使人右威衛將軍魯城<lb/>
縣公劉仁願親臨勸諭具宣成㫖約之以婚姻申之以<lb/>
盟誓刑牲歃血共敦終始分災恤患恩若弟兄祇奉綸<lb/>
言不敢失墜既盟之後共保歲寒若有棄信不恒二三<lb/>
其徳興兵動衆侵犯天陲明神殛之百殃是降子孫不<lb/>
昌社稷無守禋祀磨滅罔有遺餘故作金書鐵契藏之<lb/>
宗廟子孫萬代無或敢犯神之聼之是饗是福仁願還<lb/>
<pb n="KR3k0055_WYG_236-22b"/>
隆懼新羅尋歸京師儀鳳二年拜熊津都督帶方郡王<lb/>
令歸本蕃安輯餘衆時百濟本地荒毁漸為新羅所據<lb/>
隆不敢還舊國而卒其孫敬則天朝襲封帶方郡王授<lb/>
衛尉卿其地自此為新羅及渤海靺鞈所分百濟之種<lb/>
遂絕<lb/>
　　百濟二<lb/>
増大姓八族　初濟百家<hi>北史百濟國中大姓有八族沙氏燕氏劦□氏真氏解氏</hi>
<hi>骨氏木氏□暗氏  下見前</hi>　號曽閔於海東　葬孫陳之墓側<hi>唐書</hi>
<pb n="KR3k0055_WYG_236-23a"/>
<hi>百濟王義慈事親以孝行聞友于兄弟時人號海東曽閔至京數日而卒贈金紫光祿大夫衛尉卿就孫皓陳</hi>
<hi>叔寳墓側葬之并為竪碑</hi>
　　新羅一<lb/>
原杜氏通典曰新羅國魏時新盧國其先本辰韓種也<lb/>
辰韓始有六國稍分為十二新羅則其一也<hi>初曰新盧宋時曰新</hi>
<hi>羅或曰斯羅</hi>其國在百濟東南五百餘里<hi>亦在髙麗東南兼有漢時樂浪郡之</hi>
<hi>北</hi>東濱大海魏將母丘儉討髙麗破之奔沃沮其後復<lb/>
歸故國留者遂為新羅焉　増太平御覽曰苻堅建元<lb/>
<pb n="KR3k0055_WYG_236-23b"/>
十八年國王樓寒遣使衛頭獻美女其人多美髮髮長<lb/>
丈餘堅曰卿言海東之事與古不同何也荅曰亦猶中<lb/>
國時代變革名號改易今焉得同　隋書曰其人襍有<lb/>
華夏髙麗百濟之屬兼有沃沮不耐韓濊之地其王本<lb/>
百濟人自海逃入新羅遂王其國𫝊祚至金真平開皇<lb/>
十四年遣使貢方物髙祖拜為開府樂浪郡公新羅王<lb/>
　舊唐書曰貞觀五年新羅王遣使獻女樂二人皆鬒<lb/>
髮美色太宗謂侍臣曰朕聞聲色之娱不如好徳且山<lb/>
<pb n="KR3k0055_WYG_236-24a"/>
川阻逺懐土可知近日林邑獻白鸚鵡尚解思鄉訴情<lb/>
還國鳥猶如此况人情乎但愍其逺來必思親戚宜付<lb/>
使者聼遣還家真平卒無子立女善徳為王國人號聖<lb/>
祖皇姑善徳卒立其妺真徳為王真徳遣其弟國相伊<lb/>
贊子金春秋及其子文正來朝春秋請詣國學觀釋奠<lb/>
及講論太宗因賜以所制溫湯及晉祠碑并新撰晉書<lb/>
將歸國令三品以上宴餞之優禮甚稱永徽元年真徳<lb/>
大破百濟遣春秋子法敏以聞真徳乃織錦作五言太<lb/>
<pb n="KR3k0055_WYG_236-24b"/>
平頌以獻帝嘉之拜法敏為太府卿後春秋法敏遞立<lb/>
卒其子政明嗣位垂拱二年政明遣使來朝因上表請<lb/>
唐禮一部并雜文章則天令所司寫吉凶要禮并於文<lb/>
館詞林采其詞渉規誡者勒成五十卷以賜之開元十<lb/>
六年遣使來獻方物又上表請令人就中國學問經教<lb/>
上許之二十五年其主興光卒詔遣左贊善大夫邢璹<lb/>
攝鴻臚少卿徃弔祭并冊立其子承慶襲新羅王璹將<lb/>
發上製詩序太子以下及百寮咸賦詩以送之上謂璹<lb/>
<pb n="KR3k0055_WYG_236-25a"/>
曰新羅號為君子之國頗知書記有𩔖中華以卿學術<lb/>
善與講論故𨕖使充此到彼宜闡揚經典使知大國儒<lb/>
教之盛又聞其人多善棊因令善棊人率府兵曹楊季<lb/>
鷹為璹之副璹等至彼大為蕃人所敬其國棊者皆季<lb/>
鷹之下於是厚賂璹等金寳及藥物等　續文獻通考<lb/>
曰遼太祖九年十月新羅遣使貢方物天贊四年十一<lb/>
月新羅國來貢<lb/>
　　新羅二<lb/>
<pb n="KR3k0055_WYG_236-25b"/>
増獅子隊　雞林州<hi>舊唐書曰新羅有城邑邨落王所居曰金城周七八里衛兵三千人</hi>
<hi>設獅子隊文武各十有七等法又曰龍朔三年詔以新羅國為鷄林州都督府授  敏為雞林州都督</hi>
國本秦韓　姓多金朴<hi>北史曰新羅本辰韓種辰韓亦曰秦韓其言語名物有似中國</hi>
<hi>國名為邦弓為弧賊為寇行酒曰行觴相呼皆為徒不與馬韓同  舊唐書曰國人多金朴兩姓異姓不為婚</hi>
　　新羅三<lb/>
增詩唐李端送歸中丞使新羅詩曰東望扶桑日何年<lb/>
是到時片帆通雨露積水隔華夷浩淼風來逺虛鳴鳥<lb/>
去遲長波静雲月孤島宿旌旗别葉𫝊秋意廻潮動客<lb/>
<pb n="KR3k0055_WYG_236-26a"/>
思滄溟迷舊路何處問前期　又耿湋詩曰逺國通王<lb/>
化儒林得使臣六君承典冊萬里奉絲綸雲外連孤棹<lb/>
恩私在一身悠悠龍節去渺渺蜃樓新望裏行還暮波<lb/>
中歲又春昏明看日御靈怪問舟人城邑分華夏衣裳<lb/>
擬搢紳他時命禮畢歸路勿迷津　又皇甫冉詩曰詔<lb/>
使殊方逺朝儀舊典行浮天無盡處望日計前程暫喜<lb/>
孤山出長愁積水平野風飄疉鼔海雨濕危旌異路知<lb/>
文教通儒有令名還將大唐禮方外授諸生　顧況送<lb/>
<pb n="KR3k0055_WYG_236-26b"/>
從兄奉使新羅曰六氣銅渾轉三光玉律調河宮清奉<lb/>
賮海岳晏來朝地接提封入天平賜貢饒揚威輕破虜<lb/>
柔服恥征遼曙色黄金闕寒聲白鷺潮樓船方習戰驄<lb/>
馬是嘉招帝女飛銜石鮫人賣淚綃管寜雖不偶徐福<lb/>
倘相邀獨島懸空翠孤霞上泬寥蟾蜍同漢月螮蝀異<lb/>
秦橋水豹横吹浪花鷹迥拂霄晨裝凌渺漭夜泊記招<lb/>
揺㡬路通圓嶠何山是沃焦颶風晴自起陰火暝潛燒<lb/>
鬒髮成新髻人參長舊苗扶桑迎日近折栁帶津遥夢<lb/>
<pb n="KR3k0055_WYG_236-27a"/>
向愁中積魂當别處銷臨川思結網見彈欲求鴞共散<lb/>
羲和歴誰差甲子朝滄波仗忠信譯語辨謳謡疉鼓鯨<lb/>
鱗隠陰帆鷁首飄南溟垂大翼西海飲文鰩指景尋靈<lb/>
草排雲聽洞簫封侯萬里外未肯後班超<lb/>
増頌唐新羅王金真徳太平頌曰大唐開洪業巍巍皇<lb/>
猷昌止戈戎衣定脩文繼百王統天崇雨施理物體含<lb/>
章深心偕日月撫運邁陶唐幡旗何赫赫鉦鼔何煌煌<lb/>
外夷逆命者翦覆被天殃淳風凝幽逺遐邇競呈祥四<lb/>
<pb n="KR3k0055_WYG_236-27b"/>
時和玉燭十耀廵萬方維岳降宰輔維帝任忠良五三<lb/>
成一徳昭我唐家光<lb/>
　　肅慎一<lb/>
増尚書曰成王既伐東夷肅慎來賀王俾榮伯作賄肅<lb/>
慎之命　家語曰孔子在陳恵公賓之於上舘時有隼<lb/>
集陳侯之庭而死楛矢貫之石砮其長尺有咫恵公使<lb/>
以隼如孔子之館而問焉子曰隼之來逺矣此肅慎氏<lb/>
之矢也　晉書曰肅慎氏一名挹婁在不咸山北去夫<lb/>
<pb n="KR3k0055_WYG_236-28a"/>
餘可六十日行東濱大海西接寇漫汗國北極弱水其<lb/>
土界廣袤數千里居深山窮谷其路險阻車馬不通夏<lb/>
則巢居冬則穴處父子世為君長無文墨以言語為約<lb/>
有石砮皮骨之甲檀弓三尺五寸楛矢長尺有咫　北<lb/>
史曰勿吉國在髙句麗北一曰靺鞨邑落各自有長不<lb/>
相總一其人勁悍最强常輕豆莫婁等國諸國患之去<lb/>
洛陽五千里自和龍北二百餘里有善玉山山北行十<lb/>
三日至祁黎山又北行七日至洛瓌水水廣里餘又北<lb/>
<pb n="KR3k0055_WYG_236-28b"/>
行十五日至太岳魯水又東北行十八日到其國國有<lb/>
大水闊三里餘名速末水其部落凡七種其一號粟末<lb/>
部其二伯咄部其三安車骨部其四拂涅部其五號室<lb/>
部其六黒水部其七白山部黒水部尤勁自拂涅以東<lb/>
矢皆石鏃即古肅慎氏也延興中遣乙力支朝獻迄於<lb/>
正光貢使相尋以至於齊朝貢不絕隋開皇初相率遣<lb/>
使貢獻文帝詔其使曰朕聞彼土人勇今來實副朕懐<lb/>
視爾等如子爾宜敬朕如父對曰臣等僻處一方聞内<lb/>
<pb n="KR3k0055_WYG_236-29a"/>
國有聖人故來朝拜其國西北與契丹接每相劫掠後<lb/>
因其使來文帝誡之使勿相攻撃使者謝文帝勞之令<lb/>
宴飲於前使者與其徒皆起舞曲折多戰鬬容然其國<lb/>
與隋懸隔唯粟末白山為近煬帝初渠帥突地稽率其<lb/>
部降拜右光禄大夫居之栁城與邊人來往恱中國風<lb/>
俗請被冠帶帝嘉之賜以錦綺而褒寵之及遼東之役<lb/>
突地稽率其徒以從每有戰功賞賜甚厚　金史曰靺<lb/>
鞨本號勿吉勿吉古肅慎地也元魏時勿吉有七部隋<lb/>
<pb n="KR3k0055_WYG_236-29b"/>
稱靺鞨七部並同粟末靺鞨保東牟山後為渤海稱王<lb/>
𫝊十餘世有文字禮樂官府制度有五京十五府六十<lb/>
二州黒水靺鞨居肅慎地東濱海南接髙麗嘗以兵十<lb/>
五萬衆助髙麗拒唐太宗敗於安市開元中來朝置黒<lb/>
水府以部長為都督刺史置長史監之賜都督姓李氏<lb/>
名獻誠領黒水經略使五代時契丹盡取渤海地而黒<lb/>
水靺鞨其在南者號熟女真其在北者號生女真及太<lb/>
祖敗遼兵於境上招諭渤海人曰女真渤海本同一家<lb/>
<pb n="KR3k0055_WYG_236-30a"/>
盖其初皆勿吉之七部也<lb/>
　　肅慎二<lb/>
增白山　黒水<hi>俱見前</hi>　馬紀嶺鴨子河<hi>金史㑹寜縣有馬紀嶺宣</hi>
<hi>春有鴨子河</hi>　肅慎矢<hi>見/前</hi>　挹婁貂<hi>後漢書云挹婁肅慎國也出赤玉好貂太平御</hi>
<hi>覽云所謂挹婁貂是</hi>　木皮興帝　石弩祈神<hi>晉書云肅慎氏有樹名雒常若中國</hi>
<hi>有聖帝代立則其木生皮可衣之金史云其國東北有山出石其利入鐵將取  必先祈神</hi>　靺鞨<lb/>
七部　渤海一家<hi>俱見前</hi>
　　渤海<lb/>
<pb n="KR3k0055_WYG_236-30b"/>
増五代史曰渤海本號靺鞨髙麗之别種也唐髙宗滅<lb/>
髙麗徙其人散處中國置安東都䕶府於平壤以統治<lb/>
之武后時契丹攻北邊髙麗别種大乞乞仲象與靺鞨<lb/>
乞四比羽走遼東分王髙麗故地武后遣將擊殺乞四<lb/>
比羽而乞乞仲象亦病死仲象子祚榮立因并有比羽<lb/>
之衆其衆四十萬人據挹婁唐中宗時置忽汗州以祚<lb/>
榮為都督封渤海郡王其後世遂號渤海其貴族姓大<lb/>
氏開平元年國王大諲譔遣使者來訖顯徳常來朝貢<lb/>
<pb n="KR3k0055_WYG_236-31a"/>
　文獻通考曰初其王數遣諸生詣京師太學習識古<lb/>
今制度至是遂為海東盛國地有五京十五府六十二<lb/>
州以肅慎故地為上京曰龍泉府領龍湖渤三州其南<lb/>
為中京曰顯徳府領盧顯鐵湯榮興六州獩貉故地為<lb/>
東京曰龍原府亦曰柵城府領慶鹽穆賀四州沃沮故<lb/>
地為南京曰南海府領沃晴椒三州髙麗故地為西京<lb/>
曰鴨緑府領神桓豐正四州曰長領府領瑕河二州夫<lb/>
餘故地為夫餘府常屯勁兵捍契丹領扶仙二州鄚頡<lb/>
<pb n="KR3k0055_WYG_236-31b"/>
府領鄚髙二州挹婁故地為定理府領定潘二州安邊<lb/>
府領安瓊二州率賓故地為率賓府領華益建三州拂<lb/>
涅故地為東平府領伊蒙沱黒比五州鐵利故地為鐵<lb/>
利府領廣汾蒲海義歸六州越喜故地為懐逺府領逹<lb/>
越懐紀富美福邪芝九州安逺府領寜郿慕常四州又<lb/>
郢銅涑三州為獨奏州涑州以其近涑沫江盖所謂粟<lb/>
末水也龍原東南瀕海日本道也南海新羅道也鴨緑<lb/>
朝鮮道也長嶺營州道也夫餘契丹道也俗謂王曰可<lb/>
<pb n="KR3k0055_WYG_236-32a"/>
毒夫曰聖主曰基下其命為教王之父曰老王母太妃<lb/>
妻貴妃長子曰副王諸子曰王子官有宣詔省中臺省<lb/>
政堂省有左右相左右平章侍中常侍諌議又有左六<lb/>
司忠仁義部右六司智禮信部各有郎中員外又有武<lb/>
員左右衛大將軍之屬大抵憲象中國制度服章亦有<lb/>
紫緋淺緋緑及牙笏金銀魚之制餘俗與髙麗契丹略<lb/>
等　續文獻通考曰遼太祖嘗親征渤海大諲譔拔其<lb/>
扶餘府誅其守將遂圍輝罕攻破其城詔以兵衛諲譔<lb/>
<pb n="KR3k0055_WYG_236-32b"/>
及族屬以出改渤海國為東丹輝罕城為天福冊皇太<lb/>
子倍為人皇王以居之衛送大諲譔於皇都西城名諲<lb/>
譔曰烏爾古妻曰阿勒錦改扶餘府為黄龍府世為遼<lb/>
重鎮<lb/>
　　定安<lb/>
増文獻通考曰定安本馬韓之種為契丹所破糾合餘<lb/>
衆保於西鄙建國改元自稱定安國宋開寳三年遣使<lb/>
入朝貢獻方物太平興國中太宗方經營逺略詔其國<lb/>
<pb n="KR3k0055_WYG_236-33a"/>
令張掎角之勢其國亦怨寇讎侵侮不已欲依王師以<lb/>
攄宿忿得詔大喜六年冬遣使朝貢表云定安國王臣<lb/>
烏元明言臣本以髙麗舊壤渤海遺黎保據方隅渉歴<lb/>
星紀仰覆露鴻鈞之徳被漸漬無外之澤各得其所以<lb/>
遂物性而頃歲契丹恃其強暴入寇境土攻破城塞俘<lb/>
略人民臣祖考守節不降與衆避地僅存生聚以迄於<lb/>
今而又夫餘府昨背契丹並歸本國災禍將至無大於<lb/>
此所宜受天朝之宻畫率勝兵而助討必欲報敵不敢<lb/>
<pb n="KR3k0055_WYG_236-33b"/>
違命其末題云元興六年十月日定安國王臣烏元明<lb/>
表上聖皇帝殿前上荅以詔書令其發兵協力同伐契<lb/>
丹端拱二年其王子使附獻馬雕羽鳴鏑淳化二年其<lb/>
王子太元使上表後不復至<lb/>
　　倭一<lb/>
原杜氏通典曰倭自後漢通在東南大海中依山島為<lb/>
居凡百餘國建武中元二年倭奴國奉貢朝賀使人自<lb/>
稱大夫倭國之極南界也　安帝永初元年倭國王帥<lb/>
<pb n="KR3k0055_WYG_236-34a"/>
升等獻生口桓靈間倭國大亂更相攻伐　魏明帝景<lb/>
初二年司馬懿之平公孫氏也倭女王卑彌呼遣大夫<lb/>
詣京都貢獻魏以為親魏倭王假金印紫綬　隋文帝<lb/>
開皇二十年倭王姓阿每名目多利思比孤其國號阿<lb/>
軰雞彌華言天兒也遣使詣闕其書曰日出處天子致<lb/>
書日沒處天子無恙云云帝覽之不恱謂鴻臚卿曰蠻<lb/>
夷書有無禮者勿復以聞　明年帝遣文林郎裴世清<lb/>
使倭國渡百濟東至一支國又至竹斯國又東至秦王<lb/>
<pb n="KR3k0055_WYG_236-34b"/>
國其人同於華夏以為夷洲疑不能明也又經十餘國<lb/>
逹海岸自竹斯以東皆附庸於倭清將至王遣小徳阿<lb/>
軰臺從數百人設儀仗鳴鼓角來迎又遣大禮歌多毘<lb/>
從二百餘騎郊勞既至彼都其王與清相見設燕享以<lb/>
遣復令使者隨清來貢方物　唐貞觀五年遣新州刺<lb/>
史髙仁表持節撫之浮海數月方至仁表無綏逺之才<lb/>
與其王爭禮不宣朝命而還由是遂絶　武后長安二<lb/>
年遣其大臣朝臣真人貢方物真人猶中國地官尚書<lb/>
<pb n="KR3k0055_WYG_236-35a"/>
也頗讀經史解屬文冠進徳冠其頂百花分而四散身<lb/>
服紫袍以帛為腰帶容止溫雅朝廷異之拜為司膳員<lb/>
外郎天寳末衛尉少卿朝衡即其國人<lb/>
　　倭二<lb/>
增書明楊守陳論倭奴貢獻書曰倭奴僻在海島其俗<lb/>
狙詐而貪狼國初洪武間常來貢而不恪朝廷既正其<lb/>
罪後絶不與通著之為訓至永樂初始復來貢因肆奸<lb/>
譎時載其方物戎器出沒海道得間則張其戎器而肆<lb/>
<pb n="KR3k0055_WYG_236-35b"/>
侵夷不得間則陳其方物而稱朝貢侵夷則卷民財朝<lb/>
貢則霑國賜是間有得不得而利無不得矣宣徳末來<lb/>
不得間乃復稱貢而朝廷不知詔至京師燕賞豐渥捆<lb/>
載而歸正統中來而得間乃入我桃渚犯我大嵩劫倉<lb/>
庾燼室廬賊殺烝庶積骸流血如陵谷縛嬰兒於柱沃<lb/>
之沸湯視其啼號以為笑樂捕得孕婦與衆計其孕之<lb/>
男女以剔視之賭酒荒滛穢惡至有不可言者於是朝<lb/>
廷下備倭之令合浙東諸衞之軍分番防備七八年間<lb/>
<pb n="KR3k0055_WYG_236-36a"/>
邊氓按堵而倭奴潛伏罔敢喘焉兹者天誘其衷復來<lb/>
窺伺彼不得間乃復稱貢竊以為宜降明詔歸其貢獻<lb/>
而驅之出境申命海道帥臣益嚴守備俟其復來則草<lb/>
薙而禽獮之若是則奸謀狡計破沮不行<lb/>
　　日本一<lb/>
増舊唐書曰日本國者倭之别種也其國界東西南北<lb/>
各數千里西界南界咸至大海東界北界有大山為限<lb/>
即毛人之國唐長安二年來貢方物　開元初又遣使<lb/>
<pb n="KR3k0055_WYG_236-36b"/>
來朝因請儒士授經詔四門助教趙元黙就鴻臚寺教<lb/>
之乃遺元黙闊幅布以為束脩之禮題云白龜元年所<lb/>
得錫賚盡市文籍泛海而還其偏使朝臣仲滿慕中國<lb/>
之風因留不去改姓名為朝衡仕歴左補闕儀王友衡<lb/>
留京師五十年乃還天寳十二載朝衡復入朝上元中<lb/>
擢衡為左散騎常侍安南都䕶貞元二十年遣使來朝<lb/>
留學生橘免勢僧空海學問元和元年使者判官髙階<lb/>
真人上言前件學生藝業稍成願歸本國便請與臣同<lb/>
<pb n="KR3k0055_WYG_236-37a"/>
歸從之開成四年又遣使朝貢　宋史曰雍熙元年日<lb/>
本國僧奝然與其徒五人浮海而至太宗召見存撫之<lb/>
甚厚賜紫衣館於太平興國寺上聞其國王一姓傳繼<lb/>
臣下皆世官因歎息謂宰相曰此島夷耳乃世祚遐久<lb/>
其臣亦繼襲不絶此盖古之道也中國自唐季之亂㝢<lb/>
縣分裂梁周五代享歴尤促大臣世胄鮮能嗣續朕雖<lb/>
徳慙徃聖常夙夜寅恭講求治本不敢暇逸建無窮之<lb/>
業垂可久之範以為子孫之計使大臣之後世襲禄位<lb/>
<pb n="KR3k0055_WYG_236-37b"/>
此朕之心也其國多有中國典籍奝然之來復得孝經<lb/>
一卷越王孝經新義第十五一卷皆金縷紅羅褾水晶<lb/>
為軸孝經即鄭氏注者越王者乃唐太宗子越王貞新<lb/>
義記室參軍任希古等撰也奝然復求詣五臺許之令<lb/>
所過續食又求印本大藏經詔給之二年隨台州商人<lb/>
鄭仁徳歸國後數年遣其弟子喜因奉表來謝　元史<lb/>
曰元世祖至元八年少中大夫祕書監趙良弼使日本<lb/>
日本遣弼四郎者入朝帝宴勞遣之　續文獻通考曰<lb/>
<pb n="KR3k0055_WYG_236-38a"/>
明洪武四年冬十月日本國王良懷遣其僧祖朝來進<lb/>
表箋貢馬方物幷僧九人來朝詔賜文綺荅之其城池<lb/>
附山城築四座名聚快樂院俱在大略等處毎城周廻<lb/>
三四里大石髙聳三四重河闊二十餘丈内大樓閣九<lb/>
層粧黄金下隔睡房百餘間嘗東西游卧令人不知以<lb/>
防隂害其國有天王者自開闢以來相傳至今不與國<lb/>
事不轄兵馬惟世享國王供奉而已有大國者受國事<lb/>
掌兵馬盛衰强弱更替不常大國猶言國王也有官名<lb/>
<pb n="KR3k0055_WYG_236-38b"/>
闗白者即丞相代相更替専國政兵馬<lb/>
　　日本二<lb/>
増重儒書　信佛法<hi>寰宇記云初無文字惟刻木結繩後頗重儒書尤信佛法有五經書</hi>
<hi>及佛經唐白居易集</hi>　以天為兄　以日為弟<hi>北史曰隋開皇二十年倭王遣使詣</hi>
<hi>闕上令所司訪其風俗使者言倭王以天為兄以日為弟天明聼政日出便停云委我弟文帝曰此大無義理</hi>
<hi>訓令改之</hi>　黥面文身之俗　探湯螫手之刑<hi>晉書曰男子無大小皆黥</hi>
<hi>面文身曲隋書曰獄訟或置小石沸湯中令所競者探之云理  者即手爛或置蛇甕中令取之云曲者即螫</hi>
<hi>手矣</hi>　四姓並為巨族　二闗以控諸州<hi>續文獻通考曰國中平原橘蕂</hi>
<pb n="KR3k0055_WYG_236-39a"/>
<hi>四姓為日本巨族互相竊據為王又曰後闗白計取六十六州分為二闗東號枂板闗西號赤門闗</hi>
　　日本三<lb/>
増詩唐王維送祕書鼂監還日本國曰積水不可極安<lb/>
知滄海東九州何處逺萬里若乗空向國唯看日歸帆<lb/>
但信風鼇身映天黒魚眼射波紅鄉樹扶桑外主人孤<lb/>
島中别離方異域音信若為通<lb/>
増序王維送祕書鼂監還日本國詩序曰舜覲羣后有<lb/>
苖不格禹㑹諸侯防風後至動干戚之舞興斧鉞之誅<lb/>
<pb n="KR3k0055_WYG_236-39b"/>
乃貢九牧之金始頒五瑞之玉我開元皇帝大道之行<lb/>
先天布化乾元廣運涵育無垠若華為東道之標戴勝<lb/>
為西門之候豈甘心於卭杖非徵貢於包茅亦由呼邪<lb/>
來朝舎於葡萄之館卑彌遣使報以蛟龍之錦犧牲玉<lb/>
帛以将厚意服食器用不寳逺物百神受職五老告期<lb/>
况乎戴髪含齒得不稽顙屈膝海東國日本為大服聖<lb/>
人之訓有君子之風正朔本乎夏時衣裳同乎漢制歴<lb/>
歳方逹繼舊好於行人滔天無涯貢方物於天子同儀<lb/>
<pb n="KR3k0055_WYG_236-40a"/>
加等位在王侯之先掌次改觀不居蠻夷之邸鼂司馬<lb/>
名成大學官至客卿必齊之姜不歸娶於髙國在楚猶<lb/>
晉亦何獨於由余逰宦三年願以君羮遺母不居一國<lb/>
欲為書錦還鄉荘舄既顯而思歸闗羽報恩而終去於<lb/>
是稽首北闕裹足東轅箧命錫之衣懐敬問之詔金簡<lb/>
玉字𫝊道經於絶域之人方鼎彝尊致分器於異姓之<lb/>
國琅邪臺上廻望龍門碣石館前夐然鳥逝鯨魚噴浪<lb/>
則萬里倒廻鷁首乗雲則八風卻走扶桑若薺鬱島如<lb/>
<pb n="KR3k0055_WYG_236-40b"/>
萍沃白日而簸三山浮蒼天而吞九域黄雀之風動地<lb/>
黒壓之氣成雲淼不知其所之何相思之可寄嘻去帝<lb/>
鄉之故舊謁本朝之君臣詠七子之詩佩兩國之印恢<lb/>
我王度諭彼蕃臣三寸猶存樂毅辭燕而未老十年在<lb/>
外信陵歸魏而愈尊子其行乎余贈言者<lb/>
増表宋日本僧奝然表曰傷鱗入夢不忘漢主之恩枯<lb/>
骨合歡猶亢魏氏之敵雖云羊僧之拙誰忘鴻霈之誠<lb/>
奝然誠惶誠恐頓首頓首死罪奝然附商船之離岸期<lb/>
<pb n="KR3k0055_WYG_236-41a"/>
魏闕於生涯望落日而西行十萬里之波濤難盡顧信<lb/>
風而東别數千里之山嶽易過妄以下根之卑適詣中<lb/>
華之盛於是宣㫖頻降恣許荒外之跋渉宿心克協粗<lb/>
觀㝢内之瓌竒况乎金闕曉後望堯雲於九禁之中巖<lb/>
扃晴前拜聖燈於五臺之日就三藏而禀學廵數寺而<lb/>
優游遂使蓮華廻文神筆出於北闕之北貝葉印字佛<lb/>
詔𫝊於東海之東重蒙宣恩忽趁來迹季夏觧台州之<lb/>
纜孟秋逹本國之郊爰待明春初到舊邑緇素欣待侯<lb/>
<pb n="KR3k0055_WYG_236-41b"/>
伯慕迎伏惟陛下恵溢四溟恩髙五岳世超黄軒之古<lb/>
人直金輪之新奝然空辭鳳皇之窟更還螻蟻之封在<lb/>
彼在斯只仰皇徳之盛越山越海敢忘帝念之深縱粉<lb/>
百年之身何報一日之恵染筆拭淚伸紙摇魂不勝慕<lb/>
恩之至<lb/>
　　夫餘<lb/>
原杜氏通典曰夫餘國後漢通焉初橐離國王<hi>按後漢魏二史</hi>
<hi>皆云夫餘國在高句麗北又按後魏及隋史髙句麗在夫餘國南而隋史云百濟出於夫餘夫餘出於髙句麗</hi>
<pb n="KR3k0055_WYG_236-42a"/>
<hi>國王子東明之後也又謂橐離國即髙麗國乃夫餘國當在髙句麗之南矣若詳考諸家所説疑橐離在夫餘</hi>
<hi>之北别是一國然未詳孰是</hi>有子曰東明長而善射王忌其猛而欲<lb/>
殺之東明奔走南渡掩㴲水因至夫餘而王之　順帝<lb/>
永和初其王始來朝帝作黄門鼓吹角抵戲以遣之<lb/>
夫餘本屬元菟至漢末公孫度雄張海東其王始死子<lb/>
尉仇台立更屬遼東時句麗鮮卑强度以夫餘介其間<lb/>
妻以宗女至孫位居嗣立正始中幽州刺史毋丘儉将<lb/>
兵討句麗遣元莬太守王頎<hi>音其</hi>詣夫餘位居遣大加郊<lb/>
<pb n="KR3k0055_WYG_236-42b"/>
迎供軍糧　晉太康六年為慕容廆所襲破<hi>廆呼罪反</hi>其王<lb/>
依慮自殺子弟走保沃沮武帝以何龕為䕶東夷校尉<lb/>
　明年夫餘後王依羅遣使詣龕求率見人復還舊國<lb/>
龕遣督郵賈沈以兵送之爾後毎為廆掠其種人賣於<lb/>
中國帝又以官物贖還禁市夫餘之口自後夫餘國名<lb/>
不列史傳<lb/>
　　豆莫婁<lb/>
増文獻通考曰豆莫婁在勿吉北舊夫餘也室婁之東<lb/>
<pb n="KR3k0055_WYG_236-43a"/>
至海方二千餘里其人土著有居室倉庫多山陵廣澤<lb/>
地宜五穀其人長大性强勇謹厚不寇抄其君長皆以<lb/>
六畜名官衣𩔖髙麗而帽大其國大人以金銀飾之用<lb/>
刑嚴急殺人者死沒其家人為奴婢或言獩貊之地也<lb/>
　　髙句麗一<lb/>
原杜氏通典曰髙句麗後漢朝貢云本出於夫餘先祖<lb/>
朱蒙朱蒙母河伯女為夫餘王妻日所照遂有孕而生<lb/>
及長名曰朱蒙俗言善射也國人欲殺之朱蒙棄夫餘<lb/>
<pb n="KR3k0055_WYG_236-43b"/>
東南走渡普述水至紇升骨城遂居焉號曰句麗以髙<lb/>
為氏　漢武滅朝鮮以髙句麗為縣屬元莬郡賜以衣<lb/>
幘朝服鼓吹常從元菟郡受之　後王宫生而開目能<lb/>
視國人憎之及長勇壯和帝時頻掠遼東元莬等郡宫<lb/>
死元莬太守姚光上言欲因其喪發兵擊之尚書陳忠<lb/>
曰宫前桀黠先不能討死而擊之非義也宜遣弔問因<lb/>
責讓前罪安帝從之明年宫子遂成還漢生口詣元莬<lb/>
降詔曰自今以後不與縣官戰鬬而自以親附送生口<lb/>
<pb n="KR3k0055_WYG_236-44a"/>
者皆與贖直縑人四十匹小口半之自爾率服東垂少<lb/>
事　其後王位宫立齊王正始三年宼西安平<hi>在遼東</hi>五<lb/>
年幽州刺史毌丘儉将萬人出元莬討之戰於沸流位<lb/>
宫敗走儉追至赬峴懸車䇿馬登丸都山屠其所都斬<lb/>
首萬餘六年毌丘儉復討之位宫輕将諸加奔沃沮儉<lb/>
使王頎追之繞沃沮千餘里至肅慎南界刻石紀功又<lb/>
刋丸都山銘不耐城而還　位宫五葉孫釗為百濟所<lb/>
殺其後慕容寳以句麗王安為遼方帶方二國王至孫<lb/>
<pb n="KR3k0055_WYG_236-44b"/>
髙璉晉義熙中以為都督營州諸軍事璉七葉至元隋<lb/>
文帝時率靺鞨之衆萬餘騎寇遼西隋遣漢王諒總兵<lb/>
討之次遼水元惶懼遣使請罪遂班師　煬帝徴元入<lb/>
朝不至大業七年帝親征元頓兵於其城下髙麗嬰城<lb/>
固守帝命諸軍攻之敕諸将若降者即宜撫納不得縱<lb/>
兵城将陷輒言請降諸将奉㫖不敢赴機先令馳奏比<lb/>
報至守禦亦備隨出拒戰如此者再三帝不悟食盡師<lb/>
老輸糧不繼諸軍敗績還者千人而已　唐武徳八年<lb/>
<pb n="KR3k0055_WYG_236-45a"/>
三月髙祖謂羣臣曰名實之間理須相副髙麗稱臣於<lb/>
隋終拒煬帝何臣之有朕敬於萬物不欲驕貴但據有<lb/>
土宇務共安人何必令其稱臣以自尊大可即詔述朕<lb/>
此懷也裴矩溫彦博進曰遼東之地周為太師之國漢<lb/>
家之元菟郡耳魏晉以前近在提封之内不可許以不<lb/>
臣乃止　二十一年李勣復大破髙麗於南蘇班師至<lb/>
頗利城渡白狼黄巖二水皆由膝以下勣怪二水狹淺<lb/>
問契丹遼源所在云此二水更行數里合而南流即稱<lb/>
<pb n="KR3k0055_WYG_236-45b"/>
遼水更無遼源可得也旋師之後更議再行時司空房<lb/>
𤣥齡病亟謂諸子曰當今天下清謐咸得其宜惟東討<lb/>
不庭方為國害吾若不言可謂銜恨入地遂封表切諌<lb/>
　增五代史曰當唐之末其王姓髙氏長興三年權知<lb/>
國事王建封髙麗國王建髙麗大族也王氏三世終五<lb/>
代常來朝貢　文獻通考曰宋建隆三年十月髙麗國<lb/>
王昭遣其廣評侍郎李興祐副使李勵希判官李彬等<lb/>
來朝貢　淳化元年三月郎中柴成務徃使其國俗言<lb/>
<pb n="KR3k0055_WYG_236-46a"/>
隂陽鬼神之事頗多拘忌毎朝廷使至必擇良月吉辰<lb/>
方具禮受詔成務在館踰月乃遺書於治治覽書慚懼<lb/>
遣人致謝焉四年正月治遣使白思柔貢方物二月遣<lb/>
祕書丞陳靖等自東牟趣八角海口得思柔所乗海船<lb/>
及髙麗水工即登舟自芝岡島順風泛大海再宿抵甕<lb/>
津口登陸至其國治迎使於郊盡藩臣禮先是三年上<lb/>
親試諸道貢舉詔賜髙麗賓貢進士王彬崔罕等及第<lb/>
既授以官遣還本國至是靖等使囘治上表以謝　續<lb/>
<pb n="KR3k0055_WYG_236-46b"/>
文獻通考曰遼太祖神冊間髙麗遣使進寳劔聖宗統<lb/>
和十年以東京留守蕭恒徳伐髙麗十一年王治遣朴<lb/>
良柔奉表請罪詔取鴨緑江東數百里地賜之十三年<lb/>
遣使冊治為王遣童子十人來學本國語十四年王治<lb/>
表乞為婚姻以東京留守駙馬蕭徳恒女下嫁之金滅<lb/>
遼髙麗以事遼舊禮稱臣於金元朝貢不絶終世祖世<lb/>
入貢者三十有六其山有名慈悲嶺者元嘗以此畫為<lb/>
界明洪武二十五年其子瑶昬迷衆推門下侍郎李成<lb/>
<pb n="KR3k0055_WYG_236-47a"/>
桂主國事詔從其自為聲教成桂更名旦徙居漢城遣<lb/>
使請改國號詔更改朝鮮自旦以來嵗貢獻不絶其國<lb/>
置八道分統府州郡縣國分八道中曰京畿東曰江源<lb/>
本濊貊地西曰黄海古朝鮮馬韓舊地南曰全羅本弁<lb/>
韓地東南曰慶尚乃辰韓地西南曰忠清皆古馬韓域<lb/>
東北曰咸鏡本髙句麗西北曰平安本朝鮮故地其俗<lb/>
柔謹知文字喜讀書崇釋尚鬼惡殺戴折風巾服大袖<lb/>
袗男女相恱為婚死三年始𦵏居皆茅茨衣多麻苧以<lb/>
<pb n="KR3k0055_WYG_236-47b"/>
田制俸以秔醞酒法無苛條刑不慘毒山川丸都神嵩<lb/>
北岳海鴨緑江為大産金銀鐵水晶鹽紬苧布白硾紙<lb/>
狼尾筆果下馬長尾雞貂豽海豹皮八梢魚昆布秔黍<lb/>
麻榛松人參茯苓<lb/>
　　髙句麗二<lb/>
増祀靈星神　戴王母像<hi>舊唐書髙麗𫝊曰其俗多滛祀事靈星神五神可汗神箕</hi>
<hi>子神為宋史曰正月七日家  王母像戴之</hi>　城名溝漊　倉有桴京<hi>魏志曰東</hi>
<hi>界築小城置朝服衣幘其中名為幘溝漊溝漊者句麗名城也  又曰無大倉庫家有小倉名桴京</hi>　大<lb/>
<pb n="KR3k0055_WYG_236-48a"/>
將八十嵗　有國九百年<hi>唐書髙麗祕記曰不及九百年當有八十大将滅髙氏自</hi>
<hi>漢有國今九百年勣年八十矣</hi>　出夫餘之别種　有箕子之遺風<hi>舊唐</hi>
<hi>書曰髙麗者出自夫餘别種又曰有箕子之餘風</hi>　勒石駐蹕之山　獻俘含<lb/>
元之殿<hi>唐書曰貞觀十九年太宗親征渡遼名所幸山為駐蹕山勒石以紀其事  又曰帝坐含元殿</hi>
<hi>引見勣等獻俘於庭</hi>　知文字進越王新義　祀鬼神稱河伯外<lb/>
孫<hi>五代史曰俗知文字喜讀書昭進越王新義八卷日寰宇志曰形貌潔淨男女好事鬼神朱蒙曰我是</hi>
<hi>子河伯外孫</hi>
　　髙句麗三<lb/>
<pb n="KR3k0055_WYG_236-48b"/>
増制宋太祖賜髙麗王制曰古先哲后奄宅中區曷嘗<lb/>
不同文軌於萬方覃聲教於四海顧予涼徳猥被鴻名<lb/>
爰致賓王宜優錫命開府儀同三司檢校太師元莬州<lb/>
都督充大義軍使髙麗王昭日邊鍾粹遼左推雄習箕<lb/>
子之餘風撫朱蒙之舊俗而能占雲候海奉贄充庭言<lb/>
念傾輸實深嘉尚是用錫之懿號醻以公田載推柔逺<lb/>
之恩式将拱辰之志於戲來朝萬里美愛戴之有孚柔<lb/>
撫四封庶混并之無外永保東裔聿承天休可食邑七<lb/>
<pb n="KR3k0055_WYG_236-49a"/>
千户仍賜推誠順化保義功臣<lb/>
原表唐房𤣥齡諫伐髙麗表曰臣聞兵惡不戢武貴止<lb/>
戈當今聖化所覃無逺不服自上古所不臣者陛下皆<lb/>
能臣之所不制者皆能制之詳觀古今為中國害無過<lb/>
突厥遂能坐運神冊不下殿堂大小可汗相次束手分<lb/>
典禁衞執㦸行間其後延陀鴟張尋就夷滅鐵勒慕義<lb/>
請置州縣沙漠之北萬里無塵至如髙昌叛渙於流沙<lb/>
吐渾首竄於積石偏師薄伐俱從平蕩髙麗逋誅莫能<lb/>
<pb n="KR3k0055_WYG_236-49b"/>
討擊陛下責其逆亂殺主虐人親總六軍問罪遼碣未<lb/>
經旬日即㧞遼東彼髙麗者邊土賤𩔖不足待以仁義<lb/>
不可責以常禮古來以魚鼈畜之宜從闊略若必欲絶<lb/>
其種𩔖深恐獸窮則搏且陛下毎决死囚必命三覆進<lb/>
素食停音樂蓋以人命所重感動聖慈况今兵士之徒<lb/>
無一罪戾無故驅之於遼城之間委之鋒刃之下使肝<lb/>
腦塗地魂魄無歸令其老父孤兒寡婦慈母覩轊車而<lb/>
掩泣抱枯骨而摧心足以變動隂陽感傷和氣實天下<lb/>
<pb n="KR3k0055_WYG_236-50a"/>
之冤痛也伏願陛下許髙麗自新罷應募之衆自然中<lb/>
外慶賴逺肅邇安臣朝夕入地謹罄殘魂餘息儻蒙録<lb/>
此哀鳴即臣死且不朽　狄仁傑請罷安東表曰臣聞<lb/>
先王疆理天下皆是封域之内制井田出兵賦其有逆<lb/>
命者因而誅焉罪其君弔其人存其社稷不奪其財非<lb/>
欲土地之廣非貪玉帛之貨人有四支者所以扞頭目<lb/>
也君有四方者所以衞中國也然而蝮虵在手既以斷<lb/>
節全身狼戾一隅亦宜棄之存國漢元帝罷珠厓之郡<lb/>
<pb n="KR3k0055_WYG_236-50b"/>
宣帝棄車師之田非惡多而好少也知難即止是為愛<lb/>
人今以海中分為兩運風波漂蕩沒溺至多凖兵計糧<lb/>
猶苦不足且得其地不足以耕織得其人不足以賦稅<lb/>
臣請罷薛訥廢安東鎮三韓君長髙氏為其主誠願陛<lb/>
下存亡繼絶之義復其故地此之美名髙於堯舜逺矣<lb/>
　増宋髙麗國王謝表曰學生王彬崔罕等入朝肄業<lb/>
䝉恩並賜及第授将仕郎守祕書省校書郎仍放歸本<lb/>
國竊以當道薦修貢奉多歴嵗年蓋以上國天髙遐荒<lb/>
<pb n="KR3k0055_WYG_236-51a"/>
海隔不獲躬趨金闕面叩玉墀唯深拱極之誠莫展來<lb/>
庭之禮彬罕等幼從匏繫嗟混迹於嵎夷不憚蓬飄早<lb/>
賓王於天邑縕袍短褐玊粒桂薪堪憂食貧若為卒嵗<lb/>
皇帝陛下天慈照毓海量優容豐其館榖之資朂以藝<lb/>
文之業去嵗髙懸軒鑑大選魯儒彬罕接武澤宫敢萌<lb/>
心於中鵠濫巾英域空有志於羡魚陛下以其萬里辭<lb/>
家十年觀國俾登名於桂籍仍命秩於芸臺憫其懷土<lb/>
之心慰以倚門之望别垂宸㫖令歸故鄉大造曲成鴻<lb/>
<pb n="KR3k0055_WYG_236-51b"/>
恩莫報臣不勝感天戴聖之至<lb/>
増書宋柴成務遺髙麗王書曰王奕葉藩輔尊奨王室<lb/>
凡行大慶首被徽章今國家特馳信使以伸殊寵非止<lb/>
歴川塗之緜邈亦復蹈溟海之艱危皇朝惓遇亦云隆<lb/>
矣而乃牽於禁忌泥於卜數眩惑日者之浮説稽緩天<lb/>
子之命書惟典冊之垂文非卜祝之能曉是以書稱上<lb/>
日不推六甲之元辰禮載仲冬但取一陽之嘉㑹燦然<lb/>
古訓足以明稽所宜改圖速拜君賜倘鳳綍無滯克彰<lb/>
<pb n="KR3k0055_WYG_236-52a"/>
拱極之誠則龍節有輝免貽辱命之責<lb/>
　　沃沮<lb/>
増文獻通考曰沃沮在髙句麗蓋馬大山之東濱大海<lb/>
而居可千里北與挹婁夫餘南與濊貊接户五千無大<lb/>
君王世世邑落各有長帥其言語與句麗小異衞滿王<lb/>
朝鮮時沃沮皆屬焉漢武帝元封三年以沃沮城為四<lb/>
郡後為夷貊所侵徙郡句麗西北今所謂元菟故府是<lb/>
也沃沮還屬樂浪漢以土地廣逺在單單大嶺之東分<lb/>
<pb n="KR3k0055_WYG_236-52b"/>
置東部都尉治不耐城别主嶺東七縣時沃沮亦皆為<lb/>
縣漢光武六年省邊郡都尉由此罷其後皆以其縣中<lb/>
渠帥為縣侯諸邑落渠帥皆自稱三老則故縣國之制<lb/>
也魏毌丘儉討句麗句麗王宫走沃沮遂進師擊之沃<lb/>
沮邑落皆破宫走北沃沮北沃沮一名置隔婁去南沃<lb/>
沮八百餘里其俗南北皆同與挹婁接挹婁喜乗船侵<lb/>
掠北沃沮畏之夏月恒在山巖深穴中為守備冬月氷<lb/>
凍船道不通乃下居邨落王頎别遣追討宫盡其東界<lb/>
<pb n="KR3k0055_WYG_236-53a"/>
問其者老海東復有人不耆老言國人嘗乗船捕魚遭<lb/>
風見吹數十日得一島上有人言語不通其俗常以七<lb/>
月取童女沈海又言有一國亦在海中純女無男又説<lb/>
得一布衣從海中浮出其身如中國人衣其兩袖長三<lb/>
丈又得一破船隨出其海邊有一人項中復有面生得<lb/>
之與語不相通不食而死其域在沃沮大海中<lb/>
　　琉球一<lb/>
増文獻通考曰琉球國居海島之中當建安郡東水行<lb/>
<pb n="KR3k0055_WYG_236-53b"/>
五日而至土多山洞其王姓歡斯氏名渴剌兜不知其<lb/>
由來有國代數也彼土人呼之為可老羊妻曰多㧞荼<lb/>
所居曰波羅檀洞塹柵三重環以流水樹棘為藩國有<lb/>
四五帥統諸洞洞有小王徃徃有邨邨中有鳥了帥並<lb/>
以善戰者為之自相樹立理一邨之事　續文獻通考<lb/>
曰隋煬帝令朱寛征琉球國還獲男女千餘并雜物産<lb/>
與中國多不同緝木皮為布甚細白幅闊三尺餘亦有<lb/>
細斑布幅闊一尺許又得金荆榴數十斤木色如真金<lb/>
<pb n="KR3k0055_WYG_236-54a"/>
密緻而文采盤促有如美錦甚香可以為枕及案面雖<lb/>
沈檀不能及　又曰漳泉興福四州界内彭湖諸島與<lb/>
琉球相對亦素不通天氣清明時望之隱約若煙若霧<lb/>
其逺不知㡬千里也漢唐以來世所不載元世祖至元<lb/>
二十八年省都鎮撫張浩赴琉球國禽生口一百三十<lb/>
餘後嗣王尚圎尚真尚清分為三曰中山王曰山南王<lb/>
曰山北王明洪武初中山王遣子姪及其陪臣子弟入<lb/>
國學上喜禮遇獨優賜閩人三十六姓善操舟者令徃<lb/>
<pb n="KR3k0055_WYG_236-54b"/>
來朝貢自是三王嗣封皆請於朝未㡬山南山北為中<lb/>
山所并嘉靖十一年國王尚真卒朝廷遣左給事中陳<lb/>
侃行人髙澄以太牢祀尚真封其子尚清嗣王清吿於<lb/>
侃等曰天朝詔敕藏金匱者八葉於兹乞留詔敕為鎮<lb/>
國之寳許之已來表謝又請云大明一統志中載琉球<lb/>
有落漈王居壁下聚髑髏非實事杜氏通典集事淵海<lb/>
嬴蟲録星槎勝覽所述亦𫝊者妄也乞下史館從之琉<lb/>
球既遣人學於國學奉正朔設官職被服冠裳陳奏章<lb/>
<pb n="KR3k0055_WYG_236-55a"/>
表著作篇什有華風焉以土官為武職其大夫長史通<lb/>
事官司朝貢定員為文職皆三十六姓人及學於國學<lb/>
者為之<lb/>
　　琉球二<lb/>
增落漈　髙華<hi>元史曰水至澎湖漸近琉球謂之落漈者水趨下不廻也凡遇颶風作漂流落</hi>
<hi>漈囘者百不一二至隋書曰自義安浮海至髙華㠘又東行二日  <graphic n="KR1314" url="https://raw.githubusercontent.com/kanripo/KR-Gaiji/master/images/KR1314.png" mimeType="image/png"/>鼊㠘又一日便至琉球</hi>　飲同<lb/>
突厥　形似崐崘<hi>隋書曰銜杯共飲頗同突厥崙朝野僉載曰人形短小似崑</hi>　去<lb/>
髭黥手　冠羽衣毛<hi>寰宇記曰人深目長鼻男子去髭鬚婦人以墨黥手為龍蛇文  又</hi>
<pb n="KR3k0055_WYG_236-55b"/>
<hi>曰男以鳥羽為冠婦以羅紋白布為帽織鬬鏤皮并襍毛為衣以螺為飾而下垂小貝其聲如佩</hi>　月<lb/>
盈虧以知時　草榮枯以計嵗<hi>北史曰無文字望月盈虧以紀時節草木榮枯</hi>
<hi>以為年嵗</hi>　草木同於江表　風氣𩔖於嶺南<hi>隋書曰土宜稻粱禾黍麻</hi>
<hi>豆赤豆胡豆黒豆等木有楓栝樟松楩楠杉梓竹藤果藥同於江表風土氣候與嶺南相𩔖</hi>
　　扶桑<lb/>
增南史曰扶桑國者齊永元元年其國有沙門慧深來<lb/>
至荆州云扶桑在大漢國東二萬餘里地在中國之東<lb/>
其土多扶桑木故以為名扶桑葉似桐初生如筍國人<lb/>
<pb n="KR3k0055_WYG_236-56a"/>
食之實如棃而赤績其皮為布以為衣亦以為錦無城<lb/>
郭有文字以扶桑皮為紙無甲兵不攻戰其國法有南<lb/>
北獄犯輕者入南獄罪重者入北獄有赦則放南獄不<lb/>
赦北獄在北獄者男女相配生男八嵗為奴女九嵗為<lb/>
婢犯罪之身至死不出貴人有罪國人大會坐罪人對<lb/>
之宴飲分訣若死别焉以灰繞之其一重則一身屏退<lb/>
二重則及子孫三重者則及七世名國王為乙祁貴人<lb/>
第一者為對盧第二者為小對盧第三者為納咄沙國<lb/>
<pb n="KR3k0055_WYG_236-56b"/>
王行有鼓角導從其衣色隨年改易甲乙青丙丁赤戊<lb/>
己黄庚辛白壬癸黒有馬車牛車鹿車國人養鹿以乳<lb/>
為酪有赤棃經年不壞多蒲桃無鐵有銅不貴金銀婚<lb/>
姻則壻徃女家門外作屋晨夕灑掃經年而女不恱即<lb/>
驅之相恱乃成㛰舊無佛法宋大明二年罽賓國有比<lb/>
丘五人游行其國流通佛法經像風俗遂改<lb/>
　　女國<lb/>
增南史曰女國在扶桑東千里其人容貌端正色甚潔<lb/>
<pb n="KR3k0055_WYG_236-57a"/>
白身體有毛髪長委地至二三月競入水則妊娠六七<lb/>
月産子女人胸前無乳頂後生毛根白毛中有汁乳子<lb/>
百日能行三四年則成人矣見人驚避偏畏丈夫食鹽<lb/>
草葉似邪蒿而氣香味鹹<lb/>
　　文身<lb/>
增南史曰文身梁時聞焉在倭國東北七千餘里人體<lb/>
有紋如獸額上三文文大直者貴文小曲者賤俗歡樂<lb/>
物豐而賤客不齎糧國王所居飾以金銀珍麗繞屋為<lb/>
<pb n="KR3k0055_WYG_236-57b"/>
塹廣一丈實以水銀兩則流於水銀之上市用珍寳<lb/>
　　大漢<lb/>
増南史曰大漢梁時聞焉在文身國東五千里餘無兵<lb/>
戈不攻戰風俗並與文身同而言語異<lb/>
　　侏儒<lb/>
増文獻通考曰侏儒國人長四尺又南有黒齒裸國去<lb/>
倭四千餘里船行可一年至<lb/>
　　長人國<lb/>
<pb n="KR3k0055_WYG_236-58a"/>
増文獻通考曰長人國在新羅之東人𩔖長三丈鋸牙<lb/>
鉤爪黒毛覆身不火食噬禽獸或搏人以食其國連山<lb/>
數千里有峽固以鐵闔號闗門新羅常以弩士數千守<lb/>
之<lb/>
　　哈斯罕<lb/>
増續文獻通考曰哈斯罕不知其所始遼聖宗開泰元<lb/>
年其王哈爾吉來朝後屢遣使來貢至天祚時瑪格伊<lb/>
都等攻哈斯罕敗績始與遼絶金時哈斯罕其所屬部<lb/>
<pb n="KR3k0055_WYG_236-58b"/>
也<lb/>
　　富嚕訥<lb/>
増續文獻通考曰富嚕訥遼以前不可考聖宗統和時<lb/>
始來貢開泰十七年伐富嚕訥執其酋托多羅以獻始<lb/>
與遼絶<lb/>
　　烏色<lb/>
増續文獻通考曰烏色疑與富嚕滿都鄰部也故富嚕<lb/>
滿都部多有烏色民户聖宗統和時烏色來貢歳貢鷹<lb/>
<pb n="KR3k0055_WYG_236-59a"/>
馬貂皮後以其地逺詔生辰正旦外並免<lb/>
　　紵㠘<lb/>
増太平御覽曰紵㠘上多紵有三千餘家云是徐福後<lb/>
風俗似吳人<lb/>
　　蝦夷<lb/>
増太平御覽曰蝦夷海島中小國也鬚長四尺尤善弓<lb/>
矢插箭於首令人載觚而去數十歩射之無不中者唐<lb/>
顯慶四年十月隨倭國使入朝<lb/>
<pb n="KR3k0055_WYG_236-59b"/>
　　躭羅<lb/>
増續文獻通考曰躭羅髙麗與國也元世祖既臣髙麗<lb/>
以躭羅為南宋日本衝要乃於至元十年命将平之即<lb/>
其地立躭羅國招討司其貢賦歳進毛施布百匹至元<lb/>
三十一年髙麗王以為言遂復𨽻髙麗<lb/>
　　三㠘<lb/>
増元史曰三㠘近琉球元世祖至元三十年命選人招<lb/>
誘之平章政事巴延等言臣等與識者議此國之民不<lb/>
<pb n="KR3k0055_WYG_236-60a"/>
　及二百户時有至泉州商賈者去年入琉球軍船過其<lb/>
　國國人餉以糧食館我将校無他志也乞不遣使帝從<lb/>
　之<lb/>
　　　鐵驪<lb/>
　增續文獻通考曰鐵驪亦不知其所始遼太祖天顯元<lb/>
　年鐵驪來貢興宗重熙時授之官為右監門衞大将軍<lb/>
　自太祖至道宗無嵗不貢至天祚始絶<lb/>
　　　冨魯摩多<lb/>
<pb n="KR3k0055_WYG_236-60b"/>
　增續文獻通考曰冨魯摩多亦不詳其所始遼聖宗太<lb/>
　平七年冨魯摩多部始遣使來貢其後人户亦徃徃來<lb/>
　附以方物貢者相踵<lb/>
　<lb/>
　<lb/>
　<lb/>
　<lb/>
御定淵鑑𩔖函卷二百三十一<lb/>
</p>
<p>
</p>
  </div>
</body>
</text>
</TEI>
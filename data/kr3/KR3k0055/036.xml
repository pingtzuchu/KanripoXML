<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_036-1a"/>
　欽定四庫全書<lb/>
御定淵鑑𩔖函卷三十一<lb/>
　　地部九<hi>泉冰</hi>　<hi>温泉</hi>
　　　泉一<lb/>
　原爾雅曰泉一見一否為瀸濫泉正出正出湧出也沃<lb/>
　泉懸岀懸下岀也氿泉仄岀仄岀旁出也　又曰水源<lb/>
　曰泉泉所岀同所歸異曰肥異岀同流曰瀵　周易曰<lb/>
　山下岀泉　又曰井冽寒泉　毛詩曰有漼者泉　増<lb/>
<pb n="KR3k0055_WYG_036-1b"/>
　又曰我思肥泉　原禮記曰天不愛其道地不愛其寳<lb/>
　人不愛其情是以地出醴泉　増齊記曰齊地泉中或<lb/>
　出瓦上有天齊字晏子曰吾聞江深五里海深十里此<lb/>
　泉乃與天齊也　漢書云赤雁歌象載瑜白集西食甘<lb/>
　露飲榮泉注榮泉言泉有光華　原應劭漢官儀曰酒<lb/>
　泉城下有金泉泉味如酒故曰酒泉　増三輔舊事曰<lb/>
　昔有犢失母哀鳴甚苦地為發泉因名鳴犢泉今天旱<lb/>
　祭之降雨在馮翊　原白虎通曰醴泉者美泉也狀如<lb/>
<pb n="KR3k0055_WYG_036-2a"/>
醴酒可以養老　十洲記曰瀛洲有玊膏山出泉如酒<lb/>
味名為玉酒　淮南子曰崑崙四水者帝之神泉以和<lb/>
百藥以潤萬物　増抱朴子曰崑崙及蓬萊其上鳥獸<lb/>
飲玉泉皆長生不死　輿地記云諸葛泉在鶴慶府南<lb/>
武侯駐師之地出泉均為二流昔人有欲兼利之者引<lb/>
而為一至雞鳴其水復分　寰宇記曰潯陽縣落星山<lb/>
澗有五松橋昔惠逺法師與殷仲堪席間談易於此而<lb/>
樹下泉湧號聰明泉　謝靈運山居賦曰飄丹砂於紅<lb/>
<pb n="KR3k0055_WYG_036-2b"/>
泉又題華子岡銅陵映碧澗石磴㵼紅泉　宋孝武赦<lb/>
詔曰思散太極之泉以福無方之外　原宣城記曰臨<lb/>
城縣南四十里有蓋山百許歩有舒姑泉昔有舒女與<lb/>
其父析薪於此泉女因坐牽挽不動乃還告家比還唯<lb/>
見清泉湛然女母曰吾女好音樂乃作絃歌泉涌洄流<lb/>
有朱鯉一雙今人作樂嬉戲泉故湧出　増湘山野録<lb/>
曰齊州城西有金線泉池心南北有金線一道㣲起水<lb/>
面或以杖亂之線輙不見水止如故　潯陽記曰雞籠<lb/>
<pb n="KR3k0055_WYG_036-3a"/>
山下朝夕有泉溢出如潮水時刻不差號為潮泉　原<lb/>
盛𢎞之荆州記曰夷道縣句將山下有三泉傳云本無<lb/>
此泉居者苦逺汲人人多賣水與之有一女子孤貧繿<lb/>
縷無以貿易有一乞人衣麤貎醜瘡痍竟體邨人見之<lb/>
無不穢惡唯女子獨加哀矜割飯飴之乞人食畢曰我<lb/>
感姬行善欲思相報為何所湏女答曰何恩可報且今<lb/>
所湏之物非君能得固問所湏女子曰正願此山下有<lb/>
水可汲乞人乃取腰間書刀刺山下三處即飛泉湧出<lb/>
<pb n="KR3k0055_WYG_036-3b"/>
因便辭去忽然不見　増西呉記曰金沙泉在顧渚山<lb/>
碧泉湧沙粲如金星唐學士毛文錫有記唐貢泉用二<lb/>
銀瓶　張君房脞說曰湖州長興縣啄木嶺金沙泉每<lb/>
嵗造茶之所居常無水湖常二郡守至境具牲祭泉其<lb/>
夕清溢造御茶畢其水即㣲減太守造畢即涸　桑喬<lb/>
山疏云谷亷泉在康王谷中王元之序云泉為石崖所<lb/>
束班布如瓊簾懸注三百五十丈　唐陸羽品泉以廬<lb/>
山谷簾泉為第一慧山泉居第二　水記云劉伯蒭以<lb/>
<pb n="KR3k0055_WYG_036-4a"/>
揚子江水為第一李秀卿以揚子江南零水為第七<lb/>
又曰濟南名泉七十二以趵突為上<hi>趵音豹</hi>　原廣志曰<lb/>
新城縣有冷泉泉冷如冰在湖縣有鹽泉煑則為鹽有<lb/>
醴泉用之愈疾　増夢溪筆談曰信州鈆山縣有苦泉<lb/>
流以為澗挹其水熬之則成膽礬烹膽礬則成銅水能<lb/>
為銅物之變化　桂海虞衡志云古<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>泉乃賔横間民<lb/>
以墟中泉釀酒既熟不煮但埋土中日足取出色淺紅<lb/>
味甘而致逺暴日中而不壊　酉陽雜爼曰珠崖一州<lb/>
<pb n="KR3k0055_WYG_036-4b"/>
其地無泉民不作井皆仰樹汁為用　地理志曰西受<lb/>
降城北三百里有鸊鵜泉　又曰坊州中部州郭無水<lb/>
東北七里有上善泉　原括地圖曰負丘之山上有赤<lb/>
泉飲之不老神宫有英泉飲之眠三百嵗乃覺不知死<lb/>
　増又曰凡天下之泉三億三萬三千五百一十有九<lb/>
其在遐荒絶域殆不得而知<lb/>
　　泉二<lb/>
増三輔舊事曰姜泉在岐山縣酈道元注水經云炎帝<lb/>
<pb n="KR3k0055_WYG_036-5a"/>
長於姜水即此　遁甲開山圖榮氏解曰女狄暮沒石<lb/>
紐山下泉水中得月精如雞子愛而含之不覺而吞遂<lb/>
有娠十四月生夏禹　原吕氏春秋曰太公釣於滋泉<lb/>
　論語撰考䜟曰水名盗泉仲尼不潄　増荆州記曰<lb/>
城東北三百歩有孔子泉其水甘馨雖帝漿無以過也<lb/>
　酉陽雜爼曰華不注泉齊頃公取水處方圓百餘歩<lb/>
北齊時有人以繩千尺沈石試之不窮　春秋定公元<lb/>
年晉魏獻子合諸侯之大夫于翟泉將以城成周　漢<lb/>
<pb n="KR3k0055_WYG_036-5b"/>
志曰漢髙帝入彭城為楚所困漢兵渴乏帝以劒插地<lb/>
拔即泉涌出至今水不溢旱不枯土人呼為龍湫　金<lb/>
周義記曰韓信將下趙聞陳餘不用李左車之計引兵<lb/>
出井陘口師患無井筮之得䝉知山下有泉遣胡將索<lb/>
之見二白鹿觸地有泉湧出后人於泉左立胡王祠祀<lb/>
之　梁州異物志云漢貳師將軍李廣利伐大宛還士<lb/>
衆渴乏廣乃引佩刀刺山飛泉湧出三軍頼以獲濟<lb/>
原東觀漢記曰耿恭為校尉居疎勒匈奴來攻城中穿<lb/>
<pb n="KR3k0055_WYG_036-6a"/>
井十五丈無水恭曰聞貳師將軍拔佩刀刔<hi>一作刺</hi>山而<lb/>
飛泉出今漢徳神靈豈有窮乎乃正衣冠向井拜有頃<lb/>
井泉噴出　又曰光武中元元年上幸長安祠長陵還<lb/>
洛陽宫是時醴泉出於京師郡國有醴泉者痼疾皆愈<lb/>
獨眇蹇者不瘥　増水經注曰若耶溪東有寒溪溪北<lb/>
有鄭公泉泉深數丈冬温夏涼漢太尉鄭公𢎞宿居潭<lb/>
側因以名泉　原晉安帝紀曰吳隱之性亷為廣州刺<lb/>
史界有一水謂之貪泉古老云飲此水者亷士皆貪隱<lb/>
<pb n="KR3k0055_WYG_036-6b"/>
之始踐境先至水所酌而飲之因賦詩以言志曰若使<lb/>
夷齊飲終當不易心清操逾厲　増宋書曰王彭旴𣅿<lb/>
人少䘮母元嘉初父又亡家貧力弱營葬鄉人助作甎<lb/>
甎湏得水天旱穿井數十丈無水一旦甎竈前忽生泉<lb/>
用之事畢復竭助者嗟歎元嘉中改其里為通靈里<lb/>
隋書曰豆盧勣隋初拜渭州刺史甚有惠政鳥䑕山俗<lb/>
呼為髙武隴絶壁千尋由來乏水諸羗苦之勣馬足所<lb/>
踐忽飛泉湧出百姓因號其泉曰玉漿　唐孝友傳曰<lb/>
<pb n="KR3k0055_WYG_036-7a"/>
宋思禮蕭縣主簿㑹大旱井池涸母羸疾非泉水不適口<lb/>
思禮憂懼具禱忽有泉出諸庭味甘寒日不乏汲縣人<lb/>
異之　玉海曰雍熈二年五月癸酉鳳翔府言岐山縣<lb/>
周公廟有泉忽湧出耆舊相傳時平則流世亂則竭唐<lb/>
安史之亂竭至大中年復流號徳潤泉自後又涸今忽<lb/>
又湧澄甘異常因圖之以進晏殊為贊曰隱顯以時靈<lb/>
符孔彰　輿地記曰范仲淹知青州有惠政溪側忽湧<lb/>
醴泉遂以范公名之今醫家汲此丸藥號青州白丸子<lb/>
<pb n="KR3k0055_WYG_036-7b"/>
　滁通判吕元中記曰歐陽公既得釀泉一日㑹客有<lb/>
以新茶獻者公敕汲泉瀹之汲者道仆覆水偽汲他泉<lb/>
代公知其非釀泉詰之乃得一泉於幽谷山下因名豐<lb/>
樂泉輿地記曰惠通泉在瓊州府城東三山庵之下<lb/>
蘇軾過此品泉曰味𩔖惠山因名　又曰澹庵泉在臨<lb/>
髙縣宋胡澹庵謫崖時過此遇旱覓得之泉甘且冽<lb/>
又曰宋元符間鄒浩謫居平樂所居嶺下忽有泉湧出<lb/>
因名感應銘之曰有穹其山有澄其淵動惟厥時以出<lb/>
<pb n="KR3k0055_WYG_036-8a"/>
斯泉沛然莫遏其源我感我應其來自天及將北歸數<lb/>
日泉乃涸　一統志云度軍泉在揚州府如臯治西地名<lb/>
聖井欄泉雖淺而不竭擊其欄則大溢出昔岳飛經略<lb/>
通泰領兵過此數千人飲之泉亦如故因名為度軍井<lb/>
元淮南王聞其異取欄置庭中　明初金華宋濓敘錢<lb/>
塘虎跑泉云唐元和十四年性空大師栖禪其中尋以<lb/>
無水將他之忽神人跪告云自師駐錫我等徼惠奈何<lb/>
棄去南岳有童子泉當遣二童移來翼日乃見二虎跑<lb/>
<pb n="KR3k0055_WYG_036-8b"/>
山出泉甘冽勝常師因留乃建寺于此客欲觀泉者僧<lb/>
為舉梵唄泉即觱沸而出若聯珠然<lb/>
　　泉三<lb/>
原莫浚　載清<hi>詩莫浚匪泉載又相彼泉水載濁  清</hi>　藏珠　潄玉<hi>藏珠</hi>
<hi>於泉潄文選飛泉  鳴玉</hi>　穿石　流淇<hi>太山之溜穿石于詩毖彼泉水亦流  淇</hi>　蜧<lb/>
躍　馬踐<hi>文選黒蜧躍重泉  下見泉二</hi>　吐溜　湧湍<hi>文選泉涓涓而吐溜  又</hi>
<hi>湧湍於石澗</hi>　増龍廻　鳳躍<hi>蘭州龍泉其文廻作蛟龍狀  郿縣鳳泉人取療疾泉躍</hi>
<hi>時清則愈濁無驗</hi>　鹿觸　虎跑<hi>並見/泉二</hi>　霹靂　參斗<hi>大庾嶺有霹靂</hi>
<pb n="KR3k0055_WYG_036-9a"/>
<hi>泉因禱致雷雨泉湧於竇星湖廣均州有參斗泉相傳參斗二  下臨</hi>　明月　白雲<hi>吳洞</hi>
<hi>庭山縹緲峰下有泉唐天祐中刺史曹珪以明月名之  白雲泉在吳縣天平山白樂天題絶句</hi>　白<lb/>
道　紅泥<hi>水經注長城白道嶺土穴出泉即古詩飲馬長城窟處  臨洮府蘭縣有紅泥泉出臯蘭</hi>
<hi>山之下</hi>　谷簾　石臼<hi>谷簾泉在南康府詳見前有圖經施州石臼溪傍有泉其源  七</hi>
　君子　老翁<hi>宋孟震亨為黄州通判時稱君子庭有泉東坡因名之黄庭堅詩雲夢澤邊君</hi>
<hi>子泉水無名字托人賢隱蘇明允嘉祐集云月夜見一老翁偃息泉上就之則  入于泉因甃石建亭而為老</hi>
<hi>翁泉銘</hi>　一人　七賢<hi>金陵鍾山有泉僅容一杓挹之不竭王安石詩蹇淺一人泉  輝縣</hi>
<hi>山陽西社有七賢泉指竹林七賢也</hi>　喜客　惠民<hi>滁州側菱山有泉客至撫掌泉即湧出故</hi>
<pb n="KR3k0055_WYG_036-9b"/>
<hi>名喜客有漳州府城北門外  泉名惠民</hi>　刺山　拜井<hi>並見泉二</hi>　隱劒　搠<lb/>
槍<hi>蜀五丁開山有劒隱在路旁忽生一泉遂名隱劒  搠槍泉在澄城光武北征時搠槍得泉於此</hi>
菩薩　羅漢<hi>東坡序寒溪西山寺有泉白而甘號菩薩泉  瑞州五峰山上有羅漢像横卧泉傍</hi>
<hi>故名</hi>　撫掌　定心<hi>撫掌見前喜客泉注師定心泉在粤東清逺先是三藏法  以乏泉為慮</hi>
<hi>忽見老人指石曰但定其心何慮無泉因鑿石得水</hi>　卓錫　投金<hi>唐僧盧能自黄梅縣傳衣</hi>
<hi>鉢往曹溪五百僧追奪之至大庾嶺渴甚能以錫卓石泉湧清甘衆駭而退遂名卓錫泉  滄州久視山下出</hi>
<hi>澄緑泉投之金石終不沉没</hi>　跳五眼　發百脉<hi>漢志蘭州五泉水在臯蘭山下泉有</hi>
<hi>五眼躍湧西宋曽鞏云歴下諸泉皆岱隂伏流所發  則趵突為魁東則百脉為魁</hi>　判雌雄<lb/>
<pb n="KR3k0055_WYG_036-10a"/>
别男女<hi>夔州多喜山有雌雄泉春夏左盈右竭秋冬左竭右盈  梧州陸川縣有泉二左男泉右女泉</hi>
　性温冷　味甘酸<hi>江乗縣有泉半冷半温又郴州永興縣有圓泉冷處極清温處極濁</hi>
<hi>日雩都東紫陽觀内一泉間  甘酸甘日汲以釀酒至美</hi>　杜康釀酒　陸羽試茶<lb/>
<hi>杜康泉在歴城舜祠廡下泉一升重二十三銖相傳杜康釀酒于此  景陵縣西北有文學泉陸羽以此試茶</hi>
　常懐十九　近銘六一<hi>泉在鞏昌府成縣杜詩近接西南地常懐十九泉  歐陽</hi>
<hi>文忠自號六一居士杭州詩僧惠勤受知于公後公與僧俱逝勤弟子畫六一公像并勤像而祀之有泉出講</hi>
<hi>堂下東坡守杭遂本勤意名曰六一泉因為之銘</hi>　穿巖越壑　落石縈莎<hi>詩史</hi>
<hi>唐宣宗微時以武宗忌遯迹為僧與黄檗禪師同觀瀑布泉師一聯云穿巖越壑不辭勞到底方知出處髙宣</hi>
<pb n="KR3k0055_WYG_036-10b"/>
<hi>宗續曰溪澗豈能留得住終歸大海作波濤詩王介甫水簾泉詩淙淙萬音落石巔鄭谷石門山泉  一脉清</hi>
<hi>泠何所之縈莎潄蘚入僧池</hi>
　　泉四<lb/>
原動<hi>禮冬至後五日水泉動</hi>　湧<hi>王者徳及地/則醴泉湧</hi>　觱沸<hi>詩觱沸檻泉觱沸泉</hi>
<hi>出貎</hi>　浸穫薪<hi>有冽氿泉/無浸穫薪</hi>　浸苞稂<hi>冽彼下泉浸彼苞稂</hi>　増滌源<lb/>
<hi>書九川滌源</hi>　氿濫<hi>小泉/也</hi>　原濫觴<hi>家語江出岷山/其源可以濫觴</hi>　飲<hi>楚辭</hi>
<hi>山中人兮芳杜若飲石泉兮䕃松栢</hi>玉酒<hi>十洲/記</hi>　挹<hi>謝靈運詩跂石挹飛泉</hi>　冽清<lb/>
<hi>元泉冽清文選</hi>　湧溜<hi>石泉湧溜於隂/渠天台山賦</hi>　傷玉趾<hi>寒泉傷玉趾</hi>　吸<lb/>
<pb n="KR3k0055_WYG_036-11a"/>
微液<hi>吸飛泉之微液</hi>　増虞泉<hi>日薄於虞泉/是謂黄昏</hi>　三泉<hi>漢書始皇墓錮三泉</hi>
<hi>言其深也</hi>　原醴泉<hi>美泉也水之精也崑崙山有醴泉華池君乗土而王其政太平則醴泉出湧乗</hi>
<hi>水而王其政和平則醴泉瀌神靈滋液百珍實用則醴泉出黄帝時以醴泉為漿堯之世徳茂清平則醴泉出</hi>
<hi>夏后之時俊乂在官醴泉出漢宣帝三年醴泉流滂枮槁榮茂</hi>　増流寳盌<hi>江州有寳盌泉徐陵</hi>
<hi>文泉流寳盌遥憶湓城</hi>　原玉漿<hi>見前/泉二</hi>　増開玉峽<hi>劈開雙玉峽飛出白玉龍</hi>
　池開半月泉<hi>西溪叢語曰李仲題法華山天衣寺詩殿湧全身塔池開半月泉此泉隱於巖</hi>
<hi>下雖月圓池上止見其半</hi>　太白浣筆<hi>泉在濟寧州東門外舊傳太白浣筆處</hi>　天澤<lb/>
<hi>韓愈燕喜亭記泉之源曰天澤之泉出髙而施下也</hi>　原白泉<hi>瑞應圖曰泉色白自出山澤得禮制</hi>
<pb n="KR3k0055_WYG_036-11b"/>
<hi>則澤谷之白泉出飲之使人長夀</hi>　増紫泉<hi>紫泉潄珠/液唐詩</hi>　丹泉<hi>餘杭大滌山有</hi>
<hi>丹泉其源自天柱而下殷殷若雷聲至大滌洞西乃出有方池瀦焉天宇清明則有赤光四旁苔蘚皆紫暈</hi>
　碧泉<hi>湘潭西南有碧泉唐天寳中泉忽湧出色如拖藍投物其色皆碧宋胡安國建碧泉書院</hi>
黒泉<hi>在灣甸禦彛州水漲時飛鳥過輙墜以拭盤盂人食立死</hi>　五色泉<hi>江西新昌縣浄慧院</hi>
<hi>有泉五色取酌鮮瑩</hi>　石泉榆火一時新<hi>東坡記略僕在黄州夢與參寥子賦詩有寒食</hi>
<hi>清明都過了石泉榆火一時新之句後七年守錢塘而參寥子卜居智果院有泉甘冷宜茶寒食之明日自孤</hi>
<hi>山謁參寥汲泉鑽火烹之而所夢兆于七年之前因名參寥泉</hi>　蝦蟇培墜筆<hi>荆州松滋縣南</hi>
<hi>苦竹寺有竹泉宋至和初有僧浚井得一筆後黄庭堅謫黔過此視筆曰此吾蝦蟇培所墜也因知此泉與蝦</hi>
<pb n="KR3k0055_WYG_036-12a"/>
<hi>蟇培相通</hi>　題東西楹<hi>衡州府北甘泉寺有萊公泉當寇之南遷也題於東楹曰平仲酌泉經此</hi>
<hi>回望北闕黯然而去未㡬丁謂過此題於西楹曰謂至酌泉禮佛而去</hi>　知時盈涸<hi>道州望仙</hi>
<hi>門内有知時泉夏至則盈秋分則涸宋紹興間郡守辛公創亭</hi>　誰家女何處僧<hi>方輿勝覽</hi>
<hi>昔有僧夜坐忽一女子過之僧叱之曰窻外誰家女此女即應曰堂中何處僧僧起逐之女投入地掘之得泉</hi>
<hi>因名幽瀾泉在浙西嘉善東景徳寺</hi>　蘆花泉<hi>在楚之咸寧白望山下昔有白衣男子告邑人禱雨</hi>
<hi>處指蘆花為識即此</hi>　梅花泉<hi>錢塘有泉湧地作梅/花瓣若可掇拾云</hi>　咄泉<hi>寰宇記安</hi>
<hi>豐軍咄泉在淨戒寺北人至泉旁大呼則大湧小呼則小湧</hi>　原水本　水源<lb/>
　　泉五<lb/>
<pb n="KR3k0055_WYG_036-12b"/>
増詩唐劉長卿一公新泉詩曰東林一泉出復與逺公<lb/>
期淺石春流處空山暮落時夢閒歸細響慮澹對清漪<lb/>
動静皆無意唯應道者知　李端山下泉詩曰碧水映<lb/>
丹霞濺濺露淺沙暗通山下草流出洞中花素色和雲<lb/>
落寒聲遶石斜明朝更尋去應到阮郎家　姚合僧院<lb/>
引泉詩曰泉眼髙千丈山僧取得歸架空横竹引鑿石<lb/>
透渠飛洗藥溪流濁澆花雨力微朝昏長逺看䕶惜似<lb/>
傳衣　章孝標方山寺松下泉詩曰石脉綻寒光松花<lb/>
<pb n="KR3k0055_WYG_036-13a"/>
噴曉霜注瓶雲母滑潄齒茯苓香野客偷煎茗山僧惜<lb/>
浄牀三禪不要問孤月在中央　曹松商山夜聞泉詩<lb/>
曰㵼月聲不斷坐來心益閒無人知落處萬木冷空山<lb/>
逺憶雲容外幽疑石縫間那辭通曙聽明日度藍關<lb/>
鄭谷石門山泉詩曰一脉清泠何所之縈沙潄蘚入僧<lb/>
池雲邊野客窮來處石上寒猿見落時聚沬遶槎殘雪<lb/>
在迸流穿樹墜花隨煙春雨晩閒吟去不復逺尋皇子<lb/>
陂　皇甫曽山下泉詩曰漾漾帶山光澄澄倒林影那<lb/>
<pb n="KR3k0055_WYG_036-13b"/>
知石上喧却益山中静　宋朱文公詠泉詩曰一水從<lb/>
中來蕩潏如九折倐至走長蛇㨗來翻素雪　曽鞏金<lb/>
線泉詩曰玉甃常浮顥氣鮮金絲不定路南泉無風到<lb/>
底塵埃盡界破冰綃一片天　明王弼遊趵突泉詩曰<lb/>
濟南歴下多白泉白沙㡬處涵風煙郭西趵突更神異<lb/>
平地一朶白玉蓮浪花滚起千層雪此中疑是蛟龍穴<lb/>
靈藏嵗久變妖怪精氣上湧成涎沬餘波散漫淵復渟<lb/>
溪風冷冽山雨青微霜初下雁秋浴落月漸低猿夜聽<lb/>
<pb n="KR3k0055_WYG_036-14a"/>
窮源我欲遡川陸舊誌虛傳自王屋冥茫難測造化情<lb/>
聊寄泉亭潄寒玉　髙啓寒泉詩曰逺絡叢峰間平流<lb/>
盤石上月照欲成潭風吹不生浪聲兼寒葉下色映秋<lb/>
苔漲野客照羸顔曽來倚笻杖　髙棅山泉詩曰羣嶂<lb/>
横秀氣飛流落雲中隂厓冩古雪月壑垂長虹洄注石<lb/>
鏡淨秋臨遥天空孤賞憶謝朓青山度松風　何景明<lb/>
玉泉詩曰行遊金口寺坐愛玉泉名雲去隨龍女風來<lb/>
動石鯨入宫朝太液穿苑象昆明却望天河水迢迢萬<lb/>
<pb n="KR3k0055_WYG_036-14b"/>
古情　鄒緝玉泉垂虹詩曰碧嶂雲巖噴玉泉平流寧<lb/>
似瀑流懸遥看素練明秋壑却訝晴虹飲碧川飛沫拂<lb/>
林空翠溼跳波濺石碎珠圓傳聞絶頂芙蓉殿猶記明<lb/>
昌避暑年　王履鏡泉詩曰微漣不動見容成忘却蟬<lb/>
鳴與鳥鳴忽有小風輕颭過暗移清影上巖屏<lb/>
原賦晉傅咸神泉賦曰余所居庭前有湧泉在夏則冷<lb/>
渉冬則温温則水物冬生冷則冰可以過每夏遊之不<lb/>
知嵗之有暑耳惟兹神泉厥理難原在冬則温既夏而<lb/>
<pb n="KR3k0055_WYG_036-15a"/>
寒混混洋洋載清載瀾遂乃壇以文石樹之柳杞密葉<lb/>
雲覆重䕃蔽沚氣泠泠以含涼風肅肅而恒起于時朱<lb/>
明紀運旭日馳光鬱鬱隆暑赫赫太陽盥玉體於素波<lb/>
身淒焉而自清不知天時之有暑忽謂繁霜之隕庭逮<lb/>
至旻秋既逝司寒騁節六合蕭條嚴風凛冽河洛輟流<lb/>
太隂凝結彼溰溰而含凍此灼灼而含熱緑竹猗猗荇<lb/>
藻青青是託斯茂是殖斯榮　増唐浩虛舟舒姑泉賦<lb/>
淨色含虛清輝皎如煙凝泪以香起苔斕斑而錦舒浦<lb/>
<pb n="KR3k0055_WYG_036-15b"/>
水光摇似動横波之末岸莎風靡如存鬢髮之餘想夫<lb/>
紈質已銷隂靈未謝濯衣彩於花晝洗鏡光於月夜泠<lb/>
泠不濁殊畫地而俄成潏潏無窮𩔖拜井而潛化　呉<lb/>
筠廬山雲液泉賦曰坤元孕氣潛暢成泉冠五行之首<lb/>
為萬物之先爰有清泚出此山側處䝉險以難知猶井<lb/>
渫之不食我搜靈泌載披載登見其地僻至潔源深有<lb/>
恒凝寒不為之損暑雨不為之増乃考室以飲而樂在<lb/>
枕肱甘侔𤣥玉之膏滴乃雲華之液疚可蠲生可益引<lb/>
<pb n="KR3k0055_WYG_036-16a"/>
充狎翫惟意所適懸之則素皎壅之則澄碧晝浮光以<lb/>
悠揚夜含響以淅瀝<lb/>
増表張說奏慶山醴泉表曰臣所部萬年縣令鄭國忠<lb/>
稱縣界六月十四日有慶山醴泉出其山平地湧拔周<lb/>
回數里列置三峰齊髙百仞山見之日天青如雲異雷<lb/>
雨之遷徙非崕㟁之騫震樹木隆崇巍然蔥鬱阡陌如<lb/>
舊草樹不移驗益地之祥圖知太乙之靈化山南又有<lb/>
醴泉三道引注三池分流接潤連山對浦各深丈餘廣<lb/>
<pb n="KR3k0055_WYG_036-16b"/>
百歩味色甘潔特異常泉比僊漿於軒后均愈疾於漢<lb/>
代臣按孫氏瑞應圖曰慶山者徳茂則生臣又按白虎<lb/>
通曰醴泉者義泉也可以養老常出於京師禮斗威儀<lb/>
曰人君乗土而王其政太平則醴泉湧潛潭巴曰君臣<lb/>
和徳道度叶中則醴泉出臣竊以山為鎮國水實利人<lb/>
縣有萬年之名山得三仙之𩔖此金契景福寳祚昌圖<lb/>
邦固不移之基君永無疆之夀自永昌之後迄於兹辰<lb/>
地寳屢昇神山再聳未若連巖結慶並泌疏甘羣瑞同<lb/>
<pb n="KR3k0055_WYG_036-17a"/>
區二美齊舉髙視今古曽無擬議信可以紀元立號薦<lb/>
廟登郊彰賁億齡愉衍萬宇<lb/>
増銘唐魏徴九成宫醴泉銘曰上天之載無臭無聲萬<lb/>
𩔖資始品物流形隨感變質應徳效靈介焉如響赫赫<lb/>
明明雜遝景福葳蕤繁祉雲氏龍官龜圖鳳紀日含五<lb/>
色烏呈三趾頌不輟工筆無停史上善降祥上智斯恱<lb/>
流謙潤下潺湲皎潔䓑㫖醴甘冰凝鏡澈用之日新挹<lb/>
之無竭道隨時泰慶與泉流我后夕惕雖休弗休居崇<lb/>
<pb n="KR3k0055_WYG_036-17b"/>
茅宇樂不般遊黄屋非貴天下為憂<lb/>
　　温泉一<lb/>
原博物志云凡水源有石流黄其泉則温或云神人所<lb/>
煖主療人疾　水經注云漁陽郡北有温泉　述征記<lb/>
曰東萊郡出温泉　臨川記云臨川縣出温泉　安成<lb/>
記云宜陽南鄉出温泉　梁州記云漢水南出温泉<lb/>
又漢水記曰漢水有温泉方圓數十歩冬夏常沸湧望<lb/>
見白氣冲天能瘥百病　盛𢎞之荆州記曰新陽縣惠<lb/>
<pb n="KR3k0055_WYG_036-18a"/>
澤中有温泉冬月未至數里遥望白氣浮蒸如煙上下<lb/>
采映狀若綺疏又有車輪雙轅形世傳昔有玉女乗車<lb/>
自投此泉今人時見女子姿儀光麗徃來倐忽　又荆<lb/>
州記云銀山縣出温泉耒陽縣出温泉　潯陽記云雞<lb/>
籠山下出温泉　呉郡録曰始興有始興山山出温泉<lb/>
　又曰零陵縣有温泉　丹陽記曰江乗縣有湯山出<lb/>
温泉三所可以瀹雞　江乗地記曰縣東南三十五里<lb/>
有湯泉半冷半温共同一壑謂之半湯泉　廣志曰温<lb/>
<pb n="KR3k0055_WYG_036-18b"/>
泉西者在新豐北者在廣平有美泉出溉種出榖香美<lb/>
在汲郡　幽明録云艾縣輔山出温冷二泉　博物志<lb/>
云不周雲川之水温如湯凡諸温泉咸能療疾逺近歸<lb/>
之　増水經注曰温水出太乙山其水沸湧如湯桂彦<lb/>
達曰可治百病世清則病愈世濁則無驗　江乗地記<lb/>
曰棗陽縣界有温泉其下有田資以浸灌一年三熟<lb/>
伏琛齊地記曰曲城東七十里有温水水如湯沸可療<lb/>
百病煮物無不熟也　潛確𩔖書曰溧水西南水温有<lb/>
<pb n="KR3k0055_WYG_036-19a"/>
香氣亦名香泉昭明太子嘗浴于此　又曰招逺縣城<lb/>
東二泉並出一寒一温土人甃石為池而注之名曰新<lb/>
泉　又曰黄山東峰下有硃砂湯泉新可㸃茗春時即<lb/>
色微紅　又曰沔池縣有温泉水發山北平地方周止<lb/>
數十歩泉源沸湧冬夏湯湯望之則白氣浩然能已百<lb/>
病赴集者常以百數　又曰澄城温泉其源有三竒川<lb/>
鴻㵼西注於洛漢武時穿以合於龍首渠　又曰安寧<lb/>
州有温泉色如碧玉可鑒毫髮　又曰藍田西南有地<lb/>
<pb n="KR3k0055_WYG_036-19b"/>
雪落即融唐時有異僧見之曰必温泉也已而掘之果<lb/>
然凡病者浴之輙愈後有白魚之瑞神女屢降立玉女<lb/>
堂于泉側明皇賜名大興湯院<lb/>
　　温泉二<lb/>
原辛氏三秦記云驪山湯舊説以三牲祭乃得入可以<lb/>
去疾消病俗云秦始皇與神女遊而忤其㫖神女唾之<lb/>
則生瘡始皇怖謝神女為出温泉而洗除後人因以為<lb/>
驗　漢武帝故事云驪山湯初始皇砌石起宇至漢武<lb/>
<pb n="KR3k0055_WYG_036-20a"/>
帝又加修飾焉　増明皇雜録曰天寳六載更温泉曰<lb/>
華清<hi>地理志</hi>上于華清宫新廣一湯制度宏麗安禄山於<lb/>
范陽以白玉石為魚龍鳬雁仍以石梁及石蓮花以獻<lb/>
雕鐫巧妙殆非人工上大悅命陳於湯中仍以石梁横<lb/>
亘湯上而蓮花纔出水際上因幸華清宫至其所解衣<lb/>
將入而魚龍鳬雁皆若奮鱗舉翼狀欲飛動上甚恐遽<lb/>
命撤去而蓮花今猶存又嘗於宫中置長湯一十六所<lb/>
嬪御之𩔖浴焉環回甃以文石為銀樓谷船及白香水<lb/>
<pb n="KR3k0055_WYG_036-20b"/>
船致于其中至檝棹皆飾以珠玉又於湯中壘琴瑟及<lb/>
沈香為山以狀瀛洲方丈　唐史補曰安禄山入朝楊<lb/>
國忠兄弟姊妹延之新豐給玉石至湯泉將校皆賜浴<lb/>
　　温泉三<lb/>
原盪邪　流惡<hi>魏都賦温泉毖涌而自浪華清盪邪而將老  惡穢也</hi>　温源<lb/>
暖溜<hi>水經曰温源即温泉  下見唐髙宗詩</hi>　靈液　神泉<hi>文選據神泉而吐溜</hi>
如沸　若湯<hi>周景式廬山記曰主簿山在胡郎廟南山下有温泉穴口周圍一丈涌出如湯沸冬</hi>
<hi>夏恒熱湯梁州記云漢水南有温泉周圍數千歩冬夏沸湧若  其熱可熟鷄子未至二十里便望見白氣衝</hi>
<pb n="KR3k0055_WYG_036-21a"/>
<hi>天</hi>　爛鳥　游魚<hi>郭緣生續述征記曰東萊郡有温泉恒沸鳥墜輙爛  始興記曰靈水源</hi>
<hi>有温泉涌溜如沸時有細赤魚出游莫有獲者</hi>　温谷　湯山<hi>上見劉義恭詩  下詳見前</hi>
　愈疾　流穢<hi>袁山松宜都山川記曰銀山縣有温泉注大溪夏纔煖冬則大熱上常有霧氣</hi>
<hi>百病久疾入此水多愈  下見張衡賦</hi>　潮泉　神井<hi>張僧鑒潯陽記曰雞籠山下澗中有</hi>
<hi>數十處累石若有人功水常尺餘朝夕輙有湧泉溢出如潮水時刻不差朔望尤大號為潮泉常如沸湯  下</hi>
<hi>見張衡賦序</hi>　蠲慝　攘寒<hi>上見張衡賦壑江乗湯泉半温半冷共同一  張勃云冷水夏</hi>
<hi>濯可以清暑温水冬浴可以攘寒</hi>　湯雞　瀹卵<hi>常璩華陽志曰斯臾入南山洞温水穴冬</hi>
<hi>夏常熱其源可以湯雞豚下湯澡洗療宿疾焦王廙洛都賦曰雞頭温水魯陽神泉不㸑自沸熱若  然爛毛</hi>
<pb n="KR3k0055_WYG_036-21b"/>
<hi>瀹卵煮絹濯鮮  瀹音藥</hi>　痊痾　保性<hi>王廙洛都賦曰痿療痱痾漫之則痊功邁藥石勲著</hi>
<hi>不言衡下見張  賦</hi>　暄波　灼水<hi>上見劉義恭詩出酈道元水經注曰温湯水  漁陽郡北</hi>
<hi>山温溪即温源也廢疾者不能澡以其過灼故也</hi>　温濤　炎液<hi>上見曹植述行賦  下見</hi>
<hi>劉義恭詩</hi>　分寒水　㑹冰泉<hi>零陵縣記云縣有温泉泉中有伏石分流其隂清水常寒</hi>
<hi>其陽温泉涌沸飛霧如煙雪霜無以敗其熱數劉義慶幽明録曰艾縣輔山有温冷二泉發源相去  尺熱泉</hi>
<hi>可煮雞豚冷泉常若冰雙流數丈而合俱㑹於一溪</hi>　濯日月　飛煙霧<hi>上見張衡賦</hi>
<hi>下見前分寒水注</hi>　増龍煖水　蟲疑冰<hi>王建温泉詩朝元門向山上起城繞青山</hi>
<hi>龍煖水附王介甫温泉詩人游不  火蟲出亦疑冰</hi>　白礬徹　丹砂沈<hi>周王褒温湯碑</hi>
<pb n="KR3k0055_WYG_036-22a"/>
<hi>銘白礬上徹丹砂下沈</hi>　薄虎鬚　洑魚目<hi>秦少游湯泉賦薄為虎鬚洑為魚目</hi>
丹井火　鑑池蓮<hi>俱見熊鼎浴温泉詩</hi>　秦皇餘石　漢帝舊陶<lb/>
<hi>俱見庾信碑</hi>　榆莢同流　桃花俱下<hi>見同上</hi>　熒惑蒞上<lb/>
燭龍隱中<hi>俱見秦少游游湯泉賦</hi>　焦源沸水　湯谷揚濤<hi>並見周王</hi>
<hi>褒碑</hi>　色如碧玉　煙似綺疏<hi>見前温泉一中</hi>　繡谷春融　金<lb/>
波月滿<hi>熊鼎浴温泉詩云云</hi>　華清駐老　天寳遺蹤<hi>上見周王褒温湯碑</hi>
<hi>浴下見熊鼎  温泉詩</hi>　衡賦褒銘　秦游蘇詠<hi>漢張衡有温泉賦周王褒作温</hi>
<hi>湯碑銘坡宋秦少游賦遊湯泉蘇東  有惠州湯泉詩</hi>　原合水火之徳澤浸萬<lb/>
<pb n="KR3k0055_WYG_036-22b"/>
人　倍藥石之功蠲除六疾　潔華清之流豈同禊洛<lb/>
　救疴癢之疾寧比浴沂<lb/>
　　温泉四<lb/>
原湯泉　湯液　毖彼温泉　湧於地脉　温源愈出<lb/>
　靈液徐清　増神女唾<hi>秦皇事見温泉二</hi>　三牲祭<hi>見同上</hi>
壯秦麗漢<hi>宋劉義恭詩秦都壯温谷漢京麗湯泉</hi>　原萃士女<hi>見張衡温泉賦</hi>
邁藥石<hi>見上注王廙賦</hi>　増温濤若焚<hi>見曹植述行賦</hi>　灑胃湔腸興<lb/>
羸起瘠<hi>見庾信温湯碑</hi>　煙青銅浦色白鉛溪<hi>見同上</hi>　立玉女<lb/>
<pb n="KR3k0055_WYG_036-23a"/>
堂<hi>見前藍田温泉事</hi>　大興湯院<hi>唐明皇賜名/於藍田湯</hi>　半湯<hi>即江乗縣半湯</hi>
<hi>泉見前</hi>　長湯<hi>唐明皇於宫中别置長湯/一十六所以供嬪御浴</hi>　供奉兩湯<hi>專供</hi>
<hi>明皇及貴妃浴見鄭嵎津陽門詩注</hi>　蓮花湯<hi>即華清宫中裝飾石蓮花於池上見前明皇雜録</hi>
　湯各别<hi>王建宫詞宫前内裏湯各别</hi>　將校賜湯<hi>見前唐史補</hi>　㸑玉<lb/>
池付一洗<hi>見後朱子温泉詩</hi>　此泉名不播<hi>宋晁冲之詩不見汝海之南魯山左</hi>
<hi>亦有此泉名不播</hi>　説湯頭<hi>征夫問路説湯頭見同上</hi>　瓦碧魚鱗合　階<lb/>
青雁齒封　溜傾銀菡蓞　波浸玉芙蓉　色流五雲<lb/>
之漿　味結三危之露　非醴泉而消疾　過神水之<lb/>
<pb n="KR3k0055_WYG_036-23b"/>
蠲痾<lb/>
　　温泉五<lb/>
原詩宋劉義恭温泉詩曰秦都壯温谷漢京麗湯泉炎<lb/>
徳潛逺液暄波起兹源　北齊劉逖浴温湯詩曰驪岫<lb/>
猶懐土新豐尚有家神井堪消癘温泉足蕩邪紫苔生<lb/>
石岸黄沫擁金沙振衣殊未已翻能停使車　唐髙宗<lb/>
過温湯詩曰温渚停仙蹕豐郊駐曉旌路曲廻輪影巖<lb/>
虛傳漏聲暖溜驚湍駛寒空碧霧輕林黄疎葉下野白<lb/>
<pb n="KR3k0055_WYG_036-24a"/>
曙霜明眺聽良無已煙霞斷續生　越王貞奉和過温<lb/>
湯詩曰鳳輦騰宸駕驪籞次乾遊坎徳疏温液山隈派<lb/>
暖流寒氛空外擁蒸氣沼中浮林凋帷影散雲斂蓋隂<lb/>
收霜郊暢元覽參差落景遒　王徳貞奉和過湯泉詩<lb/>
曰握圖開萬㝢屬聖啓千年驪阜疏緹騎驚鴻映彩旃<lb/>
玉霜鳴鳳野金陣藻龍川祥煙聚危岫態水溢飛泉停<lb/>
輿興睿覽還舉大風篇　楊思元奉和過温湯詩曰豐<lb/>
城觀漢迹温谷幸秦餘地接幽王壘流分鄭國渠風威<lb/>
<pb n="KR3k0055_WYG_036-24b"/>
肅文衛日彩鏡雕輿逺岫凝氛重寒叢對影踈廻瞻漢<lb/>
章闕佳氣滿宸居　鄭義真奉和過温湯詩曰洛川方<lb/>
駐蹕豐野暫停鑾湯泉恒獨湧温谷豈知寒漏鼓依巖<lb/>
畔相風出樹端嶺煙遥聚草山月逈臨鞍日用誠多幸<lb/>
天文遂仰觀　増唐王建温泉宫詩曰十月一日天子<lb/>
來青繩御路無塵埃宫前内裏湯各别每箇白玉芙蓉<lb/>
開朝元門向山上起城繞青山龍暖水夜開金殿看星<lb/>
河宫女知更月明裏武王得仙王母去山雞晝鳴宫中<lb/>
<pb n="KR3k0055_WYG_036-25a"/>
樹温泉泱泱出宫流宫使年年修玉樓禁兵去盡無射<lb/>
獵日西麋鹿登城頭棃園弟子偷曲譜頭白人間教歌<lb/>
舞　郭汭温湯即事詩曰天仗星辰轉霜冬景氣和樹<lb/>
含温液潤山入繚垣多丞相金錢賜平陽玉輦過接輿<lb/>
來自楚朝夕值行歌　又同崔員外湯泉即事詩曰輦<lb/>
輅移雙闕宸遊整六師天廻紫微座日轉羽林旗霜氣<lb/>
寒戈㦸軍容壯武貔弓鳴射雁處泉暖躍龍時惠化成<lb/>
觀俗謳謡入賦詩同歡王道盛相與詠雍熙　宋朱子<lb/>
<pb n="KR3k0055_WYG_036-25b"/>
温湯詩曰連山西南來中斷還崛起干霄㡬千仞據地<lb/>
三百里飛峰上靈秀衆壑下清美逮兹勢力窮猶能出<lb/>
竒偉誰燃丹黄燄㸑此玉池水客來爭解帶萬刼付一<lb/>
洗當年謝康樂絃絶今久矣水碧復流温相思五湖裏<lb/>
　王安石温泉詩曰寒泉詩所詠獨此沸如蒸一氣無<lb/>
冬夏諸陽自廢興人遊不附火蟲出亦疑冰更隱驪山<lb/>
下歊然雪滿塍　明王格驪山温泉詩曰咸闕無雕輦<lb/>
驪山尚浴泉湯池同野壑水殿秪寒煙月冷新豐路沙<lb/>
<pb n="KR3k0055_WYG_036-26a"/>
沈渭浦田行人漫投足誰識濯龍年　熊鼎上巳日浴<lb/>
温泉詩曰驪山宫殿鎖温泉天寳遺踪故宛然繡谷春<lb/>
融丹井火金波月滿鑑池蓮玉顔承寵專恩澤翠輦來<lb/>
遊惜暮年我亦逢時修禊事白頭空負麗人天<lb/>
原賦後漢張衡温泉賦曰陽春之月百草萋萋余在逺<lb/>
行顧望有懐遂適驪山觀温泉浴神井風中巒壯厥𩔖<lb/>
之獨美思在化之所原感𢎞澤之普施乃為賦云覽中<lb/>
域之珍怪兮無斯水之神靈控湯谷於瀛洲兮濯日月<lb/>
<pb n="KR3k0055_WYG_036-26b"/>
乎中營䕃髙山之北埏處幽屏以閒清于是殊方跋渉<lb/>
駿奔來臻士女熠其鱗萃紛雜遝其如煙亂曰天地之<lb/>
徳莫若生兮帝育蒸民懿厥成兮六氣淫錯有疾癘兮<lb/>
温泉汨焉以流穢兮蠲除苛慝服中正兮熙哉帝載保<lb/>
性命兮　魏曹植述行賦曰尋曲路之南隅觀秦政之<lb/>
驪墳哀黔首之罹毒酷始皇之為君濯余身於神井偉<lb/>
温濤之若焚　増宋秦觀游湯泉賦曰大江之濵東城<lb/>
之野有泉出焉直回峰負深谷分埓引源迤邐相屬晨<lb/>
<pb n="KR3k0055_WYG_036-27a"/>
夜有聲涵雲注玉薄為虎鬚洑為魚目鱗介莫潛遇者<lb/>
斯浴此何水也哉野老告余曰泓泓涓涓莫虞嵗年不<lb/>
火而燠其名温泉嗚呼豈非熒惑蒞於上耶燭龍隱於<lb/>
中耶旁通咸池日御之所經耶幽精沈魄隂償其負耶<lb/>
丹砂黄硫金石之氣酷悍之所激耶<lb/>
原碑周王褒温湯碑曰原夫二儀開闢雷風以之通響<lb/>
五材運行水火因而並用炎上作苦既麗純陽之徳潤<lb/>
下作鹹且協凝隂之度至於遷陵熱谿沈魚涌浪炎州<lb/>
<pb n="KR3k0055_WYG_036-27b"/>
燒地穴鼠含煙火井飛泉垂天逺扇焦源沸水衝流迸<lb/>
集甘州浴日跳波邁椒丘之野湯谷揚濤激水疾龍門<lb/>
之箭故以地伏流黄神泉愈疾云云其銘曰挺此温谷<lb/>
驪岳之隂白礬上徹丹砂下沈華清駐老飛流瑩心谷<lb/>
神不死川徳愈深　庾信温湯碑曰咸池浴日先應緑<lb/>
甲之圖砥柱浮天始受元彛之命仁則滌蕩埃氛義則<lb/>
激揚清濁勇則負山餘力弱則鴻毛不勝仲春則榆莢<lb/>
同流三月則桃花共下其色變者流為五雲之漿其味<lb/>
<pb n="KR3k0055_WYG_036-28a"/>
美者結為三危之露煙青於銅浦色白於鉛谿非神鼎<lb/>
而長沸異龍池而獨涌灑胃湔腸興羸起瘠秦皇餘石<lb/>
仍為雁齒之階漢武舊陶即用魚鱗之瓦山間水湧實<lb/>
表忠誠室内江流彌彰純孝豈若醴泉消疾聞乎建武<lb/>
之朝神水蠲痾在乎咸康之世嵩山三仙之館不孤擅<lb/>
於天池華隂百丈之泉豈獨髙於蓮井<lb/>
増記唐子西遊湯泉記曰忠州過水十餘里得白水又<lb/>
山行一里許得佛跡院院中湧二泉一冷泉一温泉相<lb/>
<pb n="KR3k0055_WYG_036-28b"/>
去歩武間而東泉熱甚殆不可觸指西泉解之然後調<lb/>
適可浴<lb/>
　　冰一<lb/>
原説文云冰水堅也韓詩說曰冰者窮谷隂氣所聚不<lb/>
洩則結而為伏隂詩云二之日鑿冰冲冲三之日納于<lb/>
凌隂二之日夏之十二月三之日夏之正月<hi>周以十一月為正二</hi>
<hi>之日當夏正十二月也三之日當夏之正月</hi>冲冲聲也凌隂冰室也十二月<lb/>
之時天地大寒水化為冰鑿取堅冰至正月納藏于室<lb/>
<pb n="KR3k0055_WYG_036-29a"/>
之中人君春夏祭祀及其常食卒有凶事則得以斂人<lb/>
臣無冰室其終卒君錫之以冰故左傳云日在北陸而<lb/>
藏冰西陸朝覿而出之其藏冰也深山窮谷凅隂沍寒<lb/>
於是乎取之其出之也朝之禄位賔食䘮祭於是乎用<lb/>
之其藏之也黒牡秬黍以享司寒其出之也桃弧棘矢<lb/>
以除其災祭司寒而藏之獻羔而啓之火出而畢賦自<lb/>
命夫命婦至於老疾無不受冰夫冰以風壯而以風出<lb/>
其藏之也周<hi>注周密也</hi>其用之也徧<hi>注徧及老疾也</hi>則冬無愆陽夏<lb/>
<pb n="KR3k0055_WYG_036-29b"/>
無伏隂人不夭札是也　風俗通云積冰曰凌冰壯曰<lb/>
凍冰流曰凘冰解曰泮　易坤卦曰初六履霜堅冰至<lb/>
象曰履霜堅冰隂始凝也馴致其道至堅冰也　毛詩<lb/>
曰誕寘之寒冰鳥覆翼之　禮記曰季冬天子命有司<lb/>
冰方盛取而藏之　増又曰仲春之月天子乃獻羔開<lb/>
冰先薦寢廟　周禮凌人掌冰正嵗十有二月令斬冰<lb/>
三其凌祭祀供冰鑑賔客供冰大䘮供彛槃冰　家語<lb/>
曰霜降而婦功成嫁娶者行焉冰泮而農桑起婚禮殺<lb/>
<pb n="KR3k0055_WYG_036-30a"/>
於此　孝經援神契云髙山之巔無樹深海之淵無冰<lb/>
剛太燥柔太温也　山海經云中極之淵深三百仞冰<lb/>
夷都焉冰夷人面而身龍　原老子曰渙若冰將釋<lb/>
楚辭曰䰟兮歸來北方不可以止増冰峩峩飛雪千里<lb/>
　漢書曰晁錯上書曰夫胡貉之地積隂之處也木皮<lb/>
三寸冰厚六尺　淮南子曰見一葉之落知嵗之將暮<lb/>
睹瓶中之冰而知天下之寒以近喻逺也　孫卿子曰<lb/>
冰生於水而寒於水　論衡曰夫㸐一炬火㸑一鑊水<lb/>
<pb n="KR3k0055_WYG_036-30b"/>
終日不熱也倚一尺冰置庖廚中終夜不寒也何則微<lb/>
小之感不能動大也今鄒衍之歎不過如一炬尺冰而<lb/>
皇天巨大不徒鑊水庖廚也一夫仰歎天為降霜何天<lb/>
之易感霜之易降也　増京房易傳曰三月冰嵗不成<lb/>
四月冰天下荒五月冰其國亡六月冰天下兵　西京<lb/>
雜記曰漢制以酒滴為書取其不冰以玉為硯亦取其<lb/>
不冰也　原魏子曰危殆之國治不益之民是猶薄冰<lb/>
當白日聚毛過猛火也　鄧析書曰明君之御民若乗<lb/>
<pb n="KR3k0055_WYG_036-31a"/>
奔而無轡履冰而負重也　博物志曰削冰令圓舉以<lb/>
向日以艾承其影則有火出　束晳集曰吾聞薄冰凝<lb/>
池非登廟之寳零露垂林非綴冕之飾必將採素璧於<lb/>
層山探圓珠於重泉也　増陸機洛陽記曰冰室在宣<lb/>
揚門内恒有冰天子用賜王公衆官　戴延之西征記<lb/>
云凌雲臺有冰井延之以六月持去經日猶堅也　述<lb/>
征記云北土渉寒下雨勁風鼓之不得流便冰合合便<lb/>
厚數尺庾鯈云余宅近南城有冰井方夏之月乃攜友<lb/>
<pb n="KR3k0055_WYG_036-31b"/>
生登而遊從彷徨徘徊淒其以寒乃作冰井賦　酉陽<lb/>
雜爼曰千嵗積冰結為玻瓈　盧氏雜説曰薄餅卷厚<lb/>
冰以刀切入迎刃而解　摭言曰袁參上姚崇書曰昔<lb/>
蒯人為商賣冰於市客苦熱者將買之蒯人自以得時<lb/>
欲邀數倍之利客怒而去俄而其冰亦散今君坐青雲<lb/>
之中平衡天下士皆欲附此亦君賣冰之秋而士買冰<lb/>
之際也<lb/>
　　冰二<lb/>
<pb n="KR3k0055_WYG_036-32a"/>
原史記周紀曰姜嫄為帝嚳元妃出里見巨人跡而履<lb/>
之身動如孕朞而生子以為不祥棄於冰之上鳥以翼<lb/>
覆薦之　増晏子曰景公伐魯得東門無澤問曰魯年<lb/>
榖如何對曰隂不凝陽冰厚五寸者寒温節也寒温節<lb/>
則政平政平則年榖熟請禮魯以息怨　左傳曰楚子<lb/>
使薳子馮為令尹遂以疾辭方暑闕地下冰而牀焉重<lb/>
繭衣裘鮮食而寢　又曰春無冰梓慎曰今兹宋鄭其<lb/>
饑乎隂不勝陽也　原呉越春秋曰越王念呉欲復怨<lb/>
<pb n="KR3k0055_WYG_036-32b"/>
非一旦也苦思勞心夜以接日冬寒則抱冰夏熱則握<lb/>
火愁心苦志懸膽於户出入嘗之不絶於口　増列子<lb/>
曰老子幼學於尹文先生能翻駁四時夏月造冰　原<lb/>
孫盛雜語曰王祥字休徴性至孝後母苛虐欲危害祥<lb/>
祥色養無怠盛寒之月後母曰吾思生魚于時河水冰<lb/>
堅祥脫衣將剖冰求之有少處冰解下有魚出因以奉<lb/>
養　増異苑曰石勒伐劉曜於洛陽從大河南濟時河<lb/>
凍將合軍至而冰自泮舟楫無閡遂生擒曜謂是神靈<lb/>
<pb n="KR3k0055_WYG_036-33a"/>
之助　南燕録曰慕容徳正月渡黎陽津其夕流凘冰<lb/>
合是夜濟師旦魏師至而冰泮鄴令韓軌言於徳曰昔<lb/>
光武渡滹沱冰凘自合今大王濟河天橋自成徳廼大<lb/>
悅　鶴林玉露曰南燕汝水不冰燕王慕容超惡之李<lb/>
超對曰良由逼帶京城近日月也燕王大悅　北齊書<lb/>
曰趙郡王叡為定州刺史監築長城于時六月定州先<lb/>
常藏冰長史宋欽道以叡冐熱遣使倍道送冰叡對之<lb/>
歎曰三軍皆飲温水吾何義獨進寒冰遂至銷液竟不<lb/>
<pb n="KR3k0055_WYG_036-33b"/>
一嘗兵人感悅　又曰文宣時周人常懼齊兵之西度<lb/>
恒以冬月守河椎冰　天寳遺事曰冬至日大雪至午<lb/>
雪霽寒結簷溜皆為冰條妃子使侍兒敲下二條看玩<lb/>
帝晩朝回問之曰所玩冰筯也帝謂左右曰妃子聰慧<lb/>
此象可愛也　唐書曰或勸進士張彖謁楊國忠彖曰<lb/>
君輩倚楊右相如泰山吾當以為冰山耳遂隱居嵩山<lb/>
　開元遺事曰王休居太白山下日與僧道異人徃還<lb/>
每至冬時取溪冰敲其精瑩者煮建茗共賔客飲之<lb/>
<pb n="KR3k0055_WYG_036-34a"/>
杜陽編曰順宗初拘弭國貢長堅冰其國有大凝山中<lb/>
有冰千年不釋乃賫至京師潔冷如故雖炎暑赫日不<lb/>
消　五行志曰穆宗長慶元年海州海水冰南北二百<lb/>
里東望無際　又曰景福中滄州城塹中冰有紋如畫<lb/>
有竹木牡丹車馬人物樓殿臺閣之狀時人以為地當<lb/>
有兵難近華孽也　酉陽雜爼曰李彦佐在滄景太和<lb/>
九年有詔召浮陽兵北渡黄河時冬十二月至濟南郡<lb/>
使擊冰延舟冰觸舟舟覆詔失李公驚懼乃令津吏不<lb/>
<pb n="KR3k0055_WYG_036-34b"/>
得詔盡死吏懼且請公一祝於河李公乃令具爵祝河<lb/>
伯曰明天子在上川瀆咸秩河伯當衛天子詔何反溺<lb/>
之天將謫爾吏酹冰辭已忽有聲如震河冰中斷可三<lb/>
十丈吏沈釣索一釣而出封角如舊惟篆印微濕耳<lb/>
唐史曰藍田縣嵗貢冰常在冬杪如藍水不冰則主吏<lb/>
宣命以祭一夕而成冰　周太祖乾祐中北征至澶州<lb/>
驛河冰已解浮橋難立衆憂之其夜西北風烈凝凍比<lb/>
旦津吏報冰堅可渡歩騎踐氷而行衆謂之凌橋日夕<lb/>
<pb n="KR3k0055_WYG_036-35a"/>
津吏報曰冰橋泮矣　郭忠恕傳曰窮冬即鑿河冰而<lb/>
浴其傍凌凘消釋人皆異之　大金國志曰金末河水<lb/>
凍成龜文又有花卉禽獸之狀巧過雕鏤時人謂之天<lb/>
畫<lb/>
　　冰三<lb/>
原始冰　未泮<hi>月令孟冬之月水始冰  詩迨冰未泮</hi>　朝凝　時燠<hi>寒冰</hi>
<hi>夜結亦曰朝凝也公羊冬無冰時燠</hi>　狐聽　魚躍<hi>述征記曰河冰始合狐聽無聲方得</hi>
<hi>渡祥下王  事</hi>　獻羔　祭韭<hi>獻羔而啓韭/四之日祭</hi>　皚皚　峩峩<hi>上見</hi>
<pb n="KR3k0055_WYG_036-35b"/>
<hi>思元賦詞下見楚</hi>　象玉　比珠<hi>曹植七忿曰素氷象玉難可磨蕩結土成龍遭雨則傷</hi>
<hi>下見顧愷之賦</hi>　冬壯　春釋<hi>禮記云孟冬之月地始凍仲冬之月冰益壯地始坼  淮南子</hi>
<hi>曰夫水向冬則凝而為冰迎春則釋而為水冰水易施乎前後</hi>　六尺　百丈<hi>上見前  東方</hi>
<hi>朔神異經曰北方有冰萬里厚百丈鼷鼠在冰下土中焉其毛長八尺可為褥却風寒</hi>　霜堅<lb/>
風壯<hi>詳見前</hi>　水複　泉沍<hi>毛詩注曰冰盛水複則命取冰於山林  張衡思𤣥賦曰</hi>
<hi>行積冰之皚皚清泉沍而不流</hi>　魚負　鳥覆<hi>易通卦驗曰大雪魚負冰鄭𤣥注曰負冰上近</hi>
<hi>冰也前下詳</hi>　履霜　積雪<hi>上見前積楚辭曰桂棹兮蘭栧斵冰兮  雪王逸注曰遭天盛</hi>
<hi>寒斵斫冰凍紛然如雪言已勤苦</hi>　夕飲　朝餐<hi>莊子葉公語沈諸梁曰朝受命而夕飲冰</hi>
<pb n="KR3k0055_WYG_036-36a"/>
<hi>我其内熱歟餐謝靈運苦寒行曰樵蘇無夙飲鑿冰煮朝  悲矣采薇唱苦哉有餘酸</hi>　増為樓<lb/>
　薦廟<hi>三輔黄圖建章宫北積冰為樓  下見前冰一</hi>　敲筯　作糜<hi>上見前冰二</hi>
<hi>魏武帝詩斧冰持作糜</hi>　醒酒　煮茶<hi>黄山谷詩饋婦初供醒酒冰  敲冰煮茶乃王休太</hi>
<hi>白山事見前</hi>　原后稷鳥　王祥魚<hi>並見前</hi>　闔廬室　琅邪<lb/>
井<hi>越絶書曰吳閶門外郭中家者闔廬冰室中薛瑩漢書曰靈帝光和六年冬北海東萊琅邪井  冰厚丈</hi>
<hi>餘</hi>　河流凘　海結凌<hi>薛瑩後漢書曰光武至薊上王郎使兵至上發薊晨夜馳騖至</hi>
<hi>下曲陽滹沱河導吏還言河流凘無船不可渡比至冰可乗帝遂得渡滹沱河  王隱晉書曰慕容皝上言正</hi>
<hi>月十二日征平郭逺海為冰結凌行海中三百餘里詳海</hi>　夏蟲疑　春魚上<hi>莊子曰夏</hi>
<pb n="KR3k0055_WYG_036-36b"/>
<hi>蟲不可以語於冰者篤於時也曲士不可以語於道者束於教也孫綽天台山賦曰哂夏蟲之疑冰整輕翼而</hi>
<hi>思矯日禮記曰立春之日東風解凍又五日蟄蟲始振又五  魚上冰風不解凍號令不行魚不上冰兵甲不</hi>
<hi>藏</hi>　北方鼠　東海蠶<hi>上見百丈注山王子年拾遺記曰東海員嶠  有冰蠶長七寸</hi>
<hi>有鱗角以霜雪覆之始為繭其色五采織為文錦入水不濡投火不燎</hi>　増姑射肌　太<lb/>
真淚<hi>莊子藐姑射之山有神人焉肌膚若冰雪時天寳遺事太真初承恩召與父母别涕泣登車  天寒</hi>
<hi>淚結紅冰</hi>　貢長堅　持一半<hi>上見冰二判李陵持一半冰半音  一片也</hi>　飲<lb/>
月窟　詠玉壺<hi>李白詠蘇武詩渴飲月窟冰  鮑明逺詩清如玉壺冰</hi>　原夏頒<lb/>
秋刷　藏周用徧<hi>鄭𤣥周禮注曰暑氣盛王以冰頒賜秋涼冰不可用以清除其室也  下</hi>
<pb n="KR3k0055_WYG_036-37a"/>
<hi>詳前叙</hi>　三倍為防　二日乃鑿<hi>上周禮前下豳風並見  冰一</hi>　食禄<lb/>
之家　凌人之職<hi>上左傳前下周禮並見  冰一</hi>　春治冰鑑　祭供<lb/>
彛槃<hi>鑑盛冰器也所彛槃亦器也喪事供彛槃冰  以寒尸置牀也</hi>　老病必受　喪<lb/>
祭亦霑　冰室春開　玉壺夏薦　取順沍寒　用資<lb/>
清暑　雅協豳詩　未乖周禮　増千年不釋<hi>拘彌國所貢</hi>
　六月猶堅<hi>凌雲臺所藏</hi>　厚賜汝南　亟輸趙郡<hi>八王故事汝南</hi>
<hi>王葬詔賜冰五斛條下見前趙郡王叡一</hi>　琢山避暑　似畫名天<hi>開元遺事</hi>
<hi>楊氏子弟至三伏中取大冰成山宴客客有寒色  天畫見前金國志</hi>　白取不償　宋<lb/>
<pb n="KR3k0055_WYG_036-37b"/>
招難返<hi>止戈集長安冰至夏月其價等金壁惟白少傅詩名甚重論筐取之不償價  下見前楚詞</hi>
　原慮蟲疑之時不可闕也　及狐聽之日于以藏之<lb/>
　致夏蟲之疑闕而為罪　遇時燠之變責則難加<lb/>
　　冰四<lb/>
原寒<hi>易曰乾為寒為冰</hi>　履薄<hi>詩如履/薄冰</hi>　渉春<hi>書如渉春冰</hi>　東風<lb/>
解　開冰　開薦<hi>皆月令見前冰一</hi>　増木冰<hi>左傳成公十六年雨木冰</hi>
原四時不害<hi>謂冬無愆陽夏無伏隂春無淒風秋無苦雨見左傳</hi>　棄而不用<hi>傳云</hi>
<hi>今藏川池之冰棄而不用言不取於山谷又頒用之餘則棄之</hi>　藏而無災<hi>詳上</hi>　山人<lb/>
<pb n="KR3k0055_WYG_036-38a"/>
乃取<hi>縣人傳之輿人納之𨽻人藏之山人謂虞官也</hi>　七月卒章<hi>藏冰之道也豳風詩</hi>
藏冰　喪浴<hi>皆左傳見前</hi>　以凝之水<hi>周禮水有時以凝</hi>　頒冰<lb/>
凌人是掌<hi>皆周禮見前</hi>　増木介<hi>五行志長老名木冰為木介介者兵象也</hi>　原<lb/>
琢<hi>文子曰巧冶不能銷木良匠不能琢冰</hi>　鏤<hi>鹽鐵論畫脂鏤冰費日損工</hi>　積水成<lb/>
<hi>増冰為積水所成</hi>　不冶之冰<hi>海賦陽/冰不冶</hi>　投丸䧟<hi>後漢青州刺史焦和召治</hi>
<hi>戎列巫史禜禱又恐賊乘冰過多作䧟冰丸投河衆賊遂潰</hi>　増椎冰人<hi>魏太祖使人椎渠水</hi>
<hi>冰以通船謂為椎冰人</hi>　冰清<hi>世説婦翁冰/清謂樂廣也</hi>　原守河椎<hi>北齊文宣時周</hi>
<hi>人懼齊人西渡常守河椎冰</hi>　清<hi>鮑明逺詩清/如玉壺冰</hi>　凅沍<hi>凝/也</hi>　淋漓<hi>泮也</hi>
<pb n="KR3k0055_WYG_036-38b"/>
　納於凌室　采於山隂　當栗烈之辰　入沍寒之<lb/>
室<hi>文𨕖</hi>　増玉井冰<hi>杜詩敢望君/王玉井冰</hi>　酒冰<hi>黄山谷詩風力欲冰酒</hi>
挺銀竹<hi>黄山谷詩雪後排簷挺銀竹</hi>　冰才<hi>性理正䝉海水凝則冰浮則漚然冰之才漚之</hi>
<hi>性海不得而與焉</hi>　冰壺<hi>性理張子曰李愿中如冰壺秋月瑩徹無瑕非吾曹所及</hi>　冰人<lb/>
<hi>孟蜀時潘正連以財結權要或戒之乃曰非是求援不欲以冷語冰人耳見小史</hi>
　　冰五<lb/>
原詩梁沈君攸詠冰應教詩曰日華照冰彩灼爍自相<lb/>
明隂潭欲半解陽岸已全輕未釋苔文隱將銷草氣生<lb/>
<pb n="KR3k0055_WYG_036-39a"/>
稍得觀魚上非獨見狐驚倘逢魏后術當驗可為城<lb/>
唐富嘉謨明冰篇曰北陸蒼茫河海凝南山䦨干晝夜<lb/>
冰素彩峩峩明月升深山窮谷不自見安知採斵備嘉<lb/>
薦隂房凅沍掩寒扇陽春二月朝始暾春光潭沲度千<lb/>
門明冰時出御至尊彤庭赫赫九儀備腰玉煌煌千官<lb/>
事明冰畢賦周在位憶昨沙朔寒風漲崑崙長河冰始<lb/>
壯漫汗<graphic n="KR2310" url="https://raw.githubusercontent.com/kanripo/KR-Gaiji/master/images/KR2310.png" mimeType="image/png"/>崙積亭障邕邕鳴雁江上來禁苑池臺冰始<lb/>
開搖春涵緑映樓臺豳歌七月王風始明冰藏用昭物<lb/>
<pb n="KR3k0055_WYG_036-39b"/>
軌四時不忒千萬祀　増宋孔武仲食冰詩曰冬冰冽<lb/>
冽雖可畏夏冰皎皎人共喜休論中使押金盤荷葉裹<lb/>
來深宫裏胸煩肺涸聊一蘇任爾青蠅相趂死經時不<lb/>
壊已可憐濟物之功尚如此人言霜雪比小人我謂堅<lb/>
冰似君子　楊廷秀敲冰詩曰穉子金盆照曉冰彩絲<lb/>
穿取當銀鉦敲成玉磬林中響忽作玻瓈碎地聲　程<lb/>
伯淳食冰詩曰車倦人煩渴思長巖中冰片玉成方老<lb/>
仙笑我塵勞久乞與雲膏洗俗腸　明楊基詠冰詩曰<lb/>
<pb n="KR3k0055_WYG_036-40a"/>
凌室啓深藏殊恩賜上方壺清迷練色甌薄耀寒光當<lb/>
座人俱素登筵體共涼瑩含銀液潔甘薦蜜脾香淺碧<lb/>
迎歌扇微紅映舞裳明愁難作鑑堅恐易成漿瑞擬金<lb/>
窻雪勲髙玉井霜屏慙雲母熱簾咤水晶長醉客狂思<lb/>
踏詞臣渴願嘗陳王方避暑突兀殿中央<lb/>
原賦晉顧愷之冰賦曰激厲風而貞質仰和景而融暉<lb/>
清流離之光徹邈雲英之巍巍爾乃連綿絡幕乍結乍<lb/>
無翕然靈化得漸已麤緗白隨川方圓隨渠義剛有折<lb/>
<pb n="KR3k0055_WYG_036-40b"/>
照壺則虚託形超象比朗𤣥珠一綜理而常全經百合<lb/>
而彌切轉若驚電照若澄月積如累空泮若墮節臨堅<lb/>
投輕應變縷裂瓊碎星流精練清越若乃上結薄映下<lb/>
鏡長泉靈葩隨流含馨揚鮮　庾儵冰井賦曰嘉隂陽<lb/>
之博施美天地之廣宣萬物雜而無越不易𩔖以相干<lb/>
或專陽負暑或凅隂沍寒塗雖殊而同歸信恊徳而俱<lb/>
延於是孟冬之月羣隂畢升霜雪紛其交淪流波結而<lb/>
成凌啓南墉之重隩將却熱以藏冰山人是取縣人是<lb/>
<pb n="KR3k0055_WYG_036-41a"/>
承納逺宫之䆳宇靜幽澹以清澂抱堅精之元素發川<lb/>
靈而長凝於是寒往暑來四時代序帝將攘患炎災是<lb/>
禦爾乃携我同𩔖援我烝徒將渉寒藪害氣是除攀靈<lb/>
艦而増舉爰自託於城隅仰瞻重構俯臨隂穴淒清驚<lb/>
冷觱發栗烈餘寒嚴悴凄若霜雪乃命有司啓彼潛户<lb/>
寒風慘悴此焉清暑格炎靈之恣曜兮摧盛陽之暴怒<lb/>
弭和春之凄風兮遏温夏之苦雨保百姓之艱難兮俾<lb/>
羣生之寧處及至股肱或虧卿士殞䘮寧神扇暑肅厲<lb/>
<pb n="KR3k0055_WYG_036-41b"/>
清涼用處凶禮無失典常美厚徳之兼愛兮乃惠存以<lb/>
及亡　増唐陸環水始冰賦曰潤下之性有時可凝暑<lb/>
歸寒集陽閉隂升吹寒風之逺派蹙凍雨而成冰俾巨<lb/>
海以息浪胡涓波之足徴北陸隂凅寒泉井冽天吳外<lb/>
摶靈胥自潔含貞抱虚既瑩且澈斷流而稜稜劒威照<lb/>
日而片片霜切馺坳曲陵湫穴蒼山甕石大冶流鐵圓<lb/>
光而蚌珠可掬朝渉而馬蹄可折既否隔於風雲亦祕<lb/>
藏於魚鼈　又冰賦隂氣盛陽晶滅殺氣鴻洞嚴飇栗<lb/>
<pb n="KR3k0055_WYG_036-42a"/>
烈當此時也何水不凝何潭不結瞻山則萬壑俱閉歸<lb/>
海則百川潛泄諒造化之自然羗難得而備説佳其空<lb/>
冷愈堅風淒益壯汗漫稜層委積亭嶂交河則戰士加<lb/>
守合浦乃漁人迷望况乎天道無私所應多姿雲禽下<lb/>
覆彰后稷之聖徳泉魚出躍表王祥之孝思然而題周<lb/>
官順時令皎皎雪聚皚皚山淨盤重澗而疑璧㵼圓池<lb/>
而若鏡與海鏡而混輝將玉壺而相映　侯喜玉壺冰<lb/>
賦曰若其禀性温如作器含虚正色則惟珍是務立操<lb/>
<pb n="KR3k0055_WYG_036-42b"/>
則匪貞不居爾乃嚴氣凝元隂作寒飇一振具物寥索<lb/>
川皛皛以凌滿林稍稍而木落日既暮兮金閨寂夜一<lb/>
寒兮玉壺陳素冰滿腹清光照人臨象筵而色媚入金<lb/>
鏡而影新對之者暢慮觀之者清神能勵貪夫何假盤<lb/>
盂之戒有同儒士長為席上之珍　張皓藏冰賦曰國<lb/>
之造物時惟用天履在嵗之窮紀知増冰之腹堅可以<lb/>
備用凌人主焉羞秬黍以為薦率司寒而是先於是入<lb/>
坎<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>踰崢嶸乍逼側以徑險復趦趄而不征爽氣旁達<lb/>
<pb n="KR3k0055_WYG_036-43a"/>
凝隂上清始峩峩而不見遽冲冲而有聲是伐是取登<lb/>
乎上京候朝風而益壯對夜月而俱明崇凌既啓隂井<lb/>
方渫含聲色而轉深拂霜威而逾潔不劘不劂如磋如<lb/>
切掩下方以凅沍匪上騰之發泄　王起開冰賦曰木<lb/>
徳司辰條風報春物惟求舊令乃謀新有頒冰之職有<lb/>
伐冰之臣安得深藏於重壤自當登御於一人有司奉<lb/>
明詔薦清廟啓其空觀其徼連鍤既下不作冲冲之聲<lb/>
厚土忽開已發峩峩之照獻羔之禮既宣祭韭之義克<lb/>
<pb n="KR3k0055_WYG_036-43b"/>
全將使隂不伏陽不愆詎有東風之解莫移北陸之堅<lb/>
皎潔兮玉壺乍奪清瑩兮金鏡爭鮮鑒乎其中雖臨深<lb/>
而履薄積于其外終岳峙而峰連此輿人之所納縣人<lb/>
之所傳乃袚以桃弧升於蘭殿凌隂去而寒盡御座來<lb/>
而春變其為利也溥其為用也徧羣寮是錫足以表鴻<lb/>
恩百祀方修足以成嘉薦<lb/>
原啓梁沈約謝敕賜冰啓曰竊惟司寒輟響𦕈自前代<lb/>
凌室曠官歴兹永久聖功闡物逸典備甄窮深既採園<lb/>
<pb n="KR3k0055_WYG_036-44a"/>
　池靡用有籍羔秬無災霜雹<lb/>
　増狀唐白居易謝賜冰狀曰伏以頒冰之儀朝廷盛典<lb/>
　以其非常之物用表特異之恩况春羔之薦時始因風<lb/>
　出當夏蟲之疑日忽自天來煩暑迎銷清飇隨至受此<lb/>
　殊賜臣何以堪欣駭慙惶若無所措但飲之慄慄常傾<lb/>
　受命之心捧之兢兢永懐履薄之戒以斯惕勵用答皇<lb/>
　恩謹奉狀陳謝以聞<lb/>
　増判裴幼卿藏冰不固判曰嵗紀星廻時遵月令啓凌<lb/>
<pb n="KR3k0055_WYG_036-44b"/>
　隂之室享司寒之神山人縣人即分官而有典北陸西<lb/>
　陸將候日以無差乃採沍寒必於窮谷豈可未終見睍<lb/>
　遽此晞陽望朝覿而未開與隆冬而共盡主司先標尺<lb/>
　様輸納當有程期豈三令之莫申何一言之匪効既乖<lb/>
　守職詎可逃刑<lb/>
　<lb/>
　<lb/>
御定淵鑑𩔖函卷三十一<lb/>
</p>
<p>
</p>
  </div>
</body>
</text>
</TEI>
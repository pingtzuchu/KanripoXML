<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_045-1a"/>
　欽定四庫全書<lb/>
御定淵鑑類函卷四十<lb/>
　　帝王部一<hi>帝王總載</hi>
　　　帝王總載一<lb/>
　増易乾大象曰夫大人者與天地合其徳與日月合其<lb/>
　明與四時合其序與鬼神合其吉凶先天而天弗違後<lb/>
　天而奉天時易泰大象曰后以財成天地之道輔相<lb/>
　天地之宜以左右民書太甲曰一人元良萬邦以貞<lb/>
<pb n="KR3k0055_WYG_045-1b"/>
　　周書泰誓曰亶聰明作元后元后作民父母　書洪<lb/>
　範曰皇建其有極斂時五福用敷錫厥庶民惟時厥庶<lb/>
　民于汝極錫汝保極　詩周頌曰宣哲維人文武維后<lb/>
　燕及皇天克昌厥後　原禮記曰天子者與天地參徳<lb/>
　配天地兼利萬物與日月並明明照四海而不遺㣲小<lb/>
　其在朝廷則道仁聖禮義之序燕處則聴雅頌之音行<lb/>
　歩則有環珮之聲升車則有鸞和之音居處有禮進退<lb/>
　有度百官得其宜萬事得其序増左傳臧哀伯曰君<lb/>
<pb n="KR3k0055_WYG_045-2a"/>
人者將昭徳塞違以照臨百官猶懼或失之故昭令徳<lb/>
以示子孫是以清廟茅屋大路越席大羮不致粢食不<lb/>
鑿昭其儉也衮冕黻珽帶裳幅舄衡紞紘綖昭其度也<lb/>
藻率鞞鞛鞶厲游纓昭其數也火龍黼黻昭其文也五<lb/>
色比象昭其物也鍚鸞和鈴昭其聲也三辰旂旗昭其<lb/>
明也夫徳儉而有度登降有數文物以紀之聲明以發<lb/>
之以照臨百官百官於是乎戒懼而不敢易紀律　家<lb/>
語曰季康子問於孔子曰何謂五帝孔子曰天有五行<lb/>
<pb n="KR3k0055_WYG_045-2b"/>
水火金木土分時化育以成萬物其神謂之五帝古之<lb/>
王者易代而改號取法五行更王終始相生亦象其義<lb/>
是以太昊配木以木徳王於天下色尚青炎帝配火以<lb/>
火徳王於天下色尚赤黄帝配土以土徳王於天下色<lb/>
尚黄少昊配金以金徳王於天下色尚白顓頊配水以<lb/>
水徳王於天下色尚黒　易緯曰帝者天號也徳配天<lb/>
地不私公位稱之曰帝天子者繼天治物改正一統各<lb/>
得其宜父天母地以養人至尊之號也大君者君人之<lb/>
<pb n="KR3k0055_WYG_045-3a"/>
盛也　易書大傳曰天立五帝以為相四時施生法度<lb/>
明察春夏慶賞秋冬刑罰帝者任徳設刑以象之言能<lb/>
行天道舉措審諦也　書正義曰帝者天之一名帝者<lb/>
諦也言天蕩然無心忘於物我公平通逺舉事審諦故<lb/>
謂之帝也五帝道同於此亦能審諦故取其名　原尚<lb/>
書刑徳考曰帝者天號也王者人稱也天有五帝以立<lb/>
名人有三王以正度天子爵稱也皇者煌煌也　韓詩<lb/>
外傳曰君者何曰羣也敢羣天下萬物而除其害者謂<lb/>
<pb n="KR3k0055_WYG_045-3b"/>
之君　禮斗威儀曰帝者得其根核王者得其英華霸<lb/>
者得其附枝故帝道不行不能王王道不行不能霸霸<lb/>
道不行不能守其身　増春秋運斗樞曰皇者天天不<lb/>
言四時行焉百物生焉三皇垂拱無為設言而民不違<lb/>
道徳元泊有似皇天故稱曰皇皇者中也光也𢎞也含<lb/>
𢎞履中開陰布綱上合皇極其施光明指天畫地神化<lb/>
潛通煌煌盛美不可勝量　原春秋演孔圖曰正氣為<lb/>
帝間氣為臣秀氣為人　春秋考耀文曰王者往也人<lb/>
<pb n="KR3k0055_WYG_045-4a"/>
所輸向人所樂歸　春秋繁露曰徳侔天地者稱皇帝<lb/>
天祐而子之稱天子　増孝經鈎命訣曰三皇歩五帝<lb/>
驟三王馳五霸騖接上稱天子明以爵事天接下稱帝<lb/>
王明以號令臣下　原白虎通曰帝王者號也號者功<lb/>
之表也所以表功明徳號令臣下也　蔡邕獨斷曰上<lb/>
者尊位所在也太史令司馬遷記事當言帝則依違之<lb/>
但言上不敢泄瀆言尊號者尊王之義也乘輿出於律<lb/>
文曰敢盗乘輿服御物謂天子所服食者也天子至尊<lb/>
<pb n="KR3k0055_WYG_045-4b"/>
不敢泄瀆言之故託於乘輿也天子以天下為家不以<lb/>
京師宫室為常處當乘輿以行天下或謂之車駕天子<lb/>
自謂行在所今雖在京師言在所行也廵狩天下所奏<lb/>
事處皆為宮在長安則曰長安宮在泰山則曰泰山宫<lb/>
唯當時所在　増蔡邕曰稱朕古者上下共之臯陶與<lb/>
帝舜言稱朕屈原曰朕皇考至秦獨以為尊稱漢遂因<lb/>
之而不改也　獨斷曰陛階也所由升堂也天子必有<lb/>
近臣執兵陳於陛以戒不虞謂之陛下者羣臣與天子<lb/>
<pb n="KR3k0055_WYG_045-5a"/>
言不敢指斥稱天子故呼在陛下而告之因卑達尊之<lb/>
義也　獨斷曰百官小吏稱天子曰天家天子無外以<lb/>
天下為家故稱天家　原六韜曰王者之道如龍之首<lb/>
髙居逺望深視而審聴神其形而散其精若天髙而不<lb/>
可極若川深而不可測故可怒而不可怒臣乃為虎可<lb/>
殺而不殺大賊乃發兵勢不行敵國乃強　増又曰昔<lb/>
者帝堯之王天下金銀珠玉不飾錦繡文綺不衣竒怪<lb/>
珍異不視玩好之噐不寳滛佚之樂不聴宮垣屋室不<lb/>
<pb n="KR3k0055_WYG_045-5b"/>
堊甍桷椽楹不斵茅茨編庭不剪鹿裘禦寒布衣掩形<lb/>
糲粱之飯藜藿之羮不以役作之故害民耕織之時削<lb/>
心約志從事乎無為吏忠正奉法者尊其位廉潔愛人<lb/>
者厚其禄民有孝慈者愛敬之盡力農桑者慰勉之旌<lb/>
别淑慝表其門閭平心正節以法度禁邪偽所憎者有<lb/>
功必賞所愛者有罪必誅育養天下鰥寡孤獨振贍禍<lb/>
亡之家其自奉也甚薄其賦役也甚寡故萬民富樂而<lb/>
無饑寒之色百姓戴其君如日月親其君如父母　老<lb/>
<pb n="KR3k0055_WYG_045-6a"/>
子曰道大天大地大王亦大域中有四大而王居其一<lb/>
焉　文子曰昔者聖人仰取象於天俯取度於地中取<lb/>
法於人調陰陽之氣和四時之節察陵陸水澤肥墽髙<lb/>
下之宜以立事生財除饑寒之患辟疾疢之灾中受人<lb/>
事以制禮樂行仁義之道以治人倫列金木水火土之<lb/>
性以立父子之親而成家聽五音清濁六律相生之數<lb/>
以立君臣之義而成國察四時孟仲季之序以立長幼<lb/>
之節而成官列地而州之分國而治之立大學以敎之<lb/>
<pb n="KR3k0055_WYG_045-6b"/>
此治之綱紀也得道則舉失道則廢　又曰夫人君不<lb/>
出户而知天下者因物以識物因人以知人故積力之<lb/>
所舉即無不勝也衆智之所為即無不成也千人之衆<lb/>
無絶糧萬人之羣無廢功　原管子曰明一者皇察道<lb/>
者帝通徳者王謀得兵勝者霸　又曰黄帝立明堂之<lb/>
議上觀於賢也堯有衢室之問下聽於民也舜有告善<lb/>
之旌而主不蔽也禹立諫鼓於朝而備訊也湯有總街<lb/>
之廷觀民非也武王有靈臺之宫賢者進也此古聖帝<lb/>
<pb n="KR3k0055_WYG_045-7a"/>
明王所以有而勿失得而勿止也　增莊子曰夫帝王<lb/>
之徳以天下為宗以道徳為主以無為為常無為也則<lb/>
用天下而有餘有為也則為天下用而不足　莊子注<lb/>
至人不役志以經世而虚心以應物誠信著於天地不<lb/>
爭暢於萬物然後萬物歸懷天地不逆故徳音發而天<lb/>
下響㑹景行彰而六合俱應而後始可以經寒暑渉治<lb/>
亂而不與逆忤也　鄧析子曰勢者君之輿威者君之<lb/>
策臣者君之馬民者君之輪勢固則輿安威定則策勁<lb/>
<pb n="KR3k0055_WYG_045-7b"/>
臣順則馬良民和則輪利為國失此必有覆車奔馬折<lb/>
輪敗載之患　原韓子曰明王制其臣下者二柄而已<lb/>
矣二者刑徳也殺戮之謂刑慶賞之謂徳　増韓非子<lb/>
曰君無見其所欲君見其所欲臣将自彫琢君無見其<lb/>
意君見其意臣将自表異　原孫卿子曰人主者守至<lb/>
約而詳事見狹而切垂衣裳不下簟席之上而海内之<lb/>
民莫不願得以為帝王　董子曰古之人造文字者三<lb/>
畫而連其中謂之王三畫者天地與人也連中者通其<lb/>
<pb n="KR3k0055_WYG_045-8a"/>
道也取天地與人之才而參之非王者其孰能當　尸<lb/>
子曰孔子曰商汝知君之為君乎子夏曰魚失水則死<lb/>
水失魚猶為水也孔子曰商知之矣　呂氏春秋曰始<lb/>
生者天也養成者人也能養天之所生而為天子　又<lb/>
曰五帝先道而後徳故徳莫盛焉三王先徳而後事故<lb/>
事莫功焉五霸先事而後兵故兵莫強焉　淮南子曰<lb/>
帝者體太一王者法隂陽霸者則四時君者應六律體<lb/>
太一者牢籠天地彈壓山川含吐隂陽申洩四時紀綱<lb/>
<pb n="KR3k0055_WYG_045-8b"/>
八極經緯六合覆露照導普汜而無私翾飛蠕動莫不<lb/>
仰徳而生法隂陽者承天地之和形萬類之體含氣化<lb/>
物以成形𩔖則四時者春生夏長秋收冬藏取與有節<lb/>
出入有時開闔張斂不失其序喜怒剛柔不雜其理用<lb/>
六律者生之與殺也賞之與罰也予之與奪也非此無<lb/>
道　又曰人主者以天下之目視以天下之耳聴以天<lb/>
下之智慮以天下之力動是故號令能下究而臣情得<lb/>
上聞百官修道羣臣輻輳喜不以賞賜怒不以罪誅<lb/>
<pb n="KR3k0055_WYG_045-9a"/>
増又曰人主之術處無為之事而行不言之教清静而<lb/>
不動一度而不摇因循而任下責成而不勞是故心知<lb/>
規而師傅諭導口能言而行人稱辭足能行而相者先<lb/>
導耳能聴而執政進諫是故慮無失策謀無過事言為<lb/>
文章行為儀表於天下　又曰古之王者冕而前旒所<lb/>
以蔽明也黈纊塞耳所以掩聰也天子外屏所以自障<lb/>
也故所理者逺則所在者邇所治者大則所守者少<lb/>
董仲舒曰天者羣物之祖也故徧覆包含而無所殊建<lb/>
<pb n="KR3k0055_WYG_045-9b"/>
日月風雨以和之經陰陽寒暑以成之故聖人法天而<lb/>
立道亦溥愛而無私布徳施仁以厚之設義存禮以導<lb/>
之春者天之所以生也仁者君之所以愛也夏者天之<lb/>
所以長也徳者君之所以養也霜者天之所以殺也刑<lb/>
者君之所以罰也由是言之天人之徵古今之道也<lb/>
董子曰為人君者正心以正朝廷正朝廷以正百官正<lb/>
百官以正萬民正萬民以正四方四方正逺近莫不一<lb/>
於正而無有邪氣奸其間者是以陰陽調而風雨時羣<lb/>
<pb n="KR3k0055_WYG_045-10a"/>
生和而萬民殖五穀熟而草木茂天地之間被潤澤而<lb/>
大豐羙四海之内聞盛徳而皆來臣諸福之物可致之<lb/>
祥莫不畢至而王道終矣　說苑齊宣王謂尹文曰人<lb/>
君之事何如尹文對曰人君之事無為而能容下夫事<lb/>
寡易從法省易因故民不以政獲罪也大道容衆大徳<lb/>
容下聖人寡為而天下理矣　桓譚新論曰夫上古稱<lb/>
三皇五帝而次有三王五霸此皆天下君之冠首也故<lb/>
言三皇以道治五帝用徳化三王由仁義五霸以權智<lb/>
<pb n="KR3k0055_WYG_045-10b"/>
其説曰無制令刑罰謂之皇有制令而無刑罰謂之帝<lb/>
賞善誅惡諸侯朝事謂之王興兵約盟以信義矯世謂<lb/>
之霸王者往也言其恵澤優㳺天下歸往也王道純粹<lb/>
其徳如彼霸道駮雜其功如此俱有天下而君萬民垂<lb/>
統子孫其實一也　文中子闗朗曰聖人輔相天地準<lb/>
繩陰陽恢皇綱立人極修策逈馭長羅逺駕昭治亂於<lb/>
未然算成敗於無兆　原帝王世紀曰孔子稱天子之<lb/>
徳感天地洞八方是以化合神者稱皇徳合天地者稱<lb/>
<pb n="KR3k0055_WYG_045-11a"/>
帝仁義合者稱王　又曰禮稱至道以王義道以霸觀<lb/>
髙祖之取天下也遭秦暴亂不階尺寸之資不握將相<lb/>
之柄發迹泗亭奮其智謀銜勒英雄鞕驅天下或以徳<lb/>
致或以義成事以權斷順逆不常霸王之道雜焉是以<lb/>
居帝王之位而無一定之制三代之美固難及矣　増<lb/>
前漢東方朔曰本仁祖義褒有徳録賢能誅惡亂總逺<lb/>
方一統類美風俗此帝王所由昌也　漢刑法志曰天<lb/>
子畿方千里提封百萬井定出賦六十四萬井戎馬四<lb/>
<pb n="KR3k0055_WYG_045-11b"/>
萬匹兵車萬乘故稱萬乘之主　宋志曰夫體睿窮幾<lb/>
含靈獨秀謂之聖人所以能君四海而役萬物使動植<lb/>
之𩔖莫不各得其所百姓仰之懽若親戚芳若椒蘭故<lb/>
為旗章輿服以崇之玉璽黄屋以尊之以神器之重推<lb/>
之於兆民之上自中智以降則萬物之為役者也　原<lb/>
宋玉九辨曰君之門以九重　增班固答賔戲曰其君<lb/>
天下也炎之如日威之如神涵之如海養之如春譬猶<lb/>
草木之植山林鳥魚之毓川澤參天地而施化豈云人<lb/>
<pb n="KR3k0055_WYG_045-12a"/>
事之厚薄哉　原漢雜事録曰古者天子稱皇其次稱<lb/>
王秦承百王之末為漢驅除自以徳兼三皇五帝故并<lb/>
為號　増漢雜事録曰漢有天下號曰皇帝自稱朕人<lb/>
臣稱之曰陛下其命令曰制詔衣冠車馬器械百物曰<lb/>
乘輿所在曰行在所至曰幸所居曰某禁中所進曰御<lb/>
　風俗通曰易稱天先春而後秋地先生而後凋日月<lb/>
先光而後幽是以王者則之亦先敎而後刑三皇結繩<lb/>
五帝畫像三王肉刑五霸黠巧此言歩驟稍有優劣也<lb/>
<pb n="KR3k0055_WYG_045-12b"/>
　蔣濟萬機論曰五帝官天下故傳之賢三王家天下<lb/>
故傳之子今指天子為官家則猶言帝王也　資暇集<lb/>
曰至尊以天下為宅四海為家故曰宅家　唐書太宗<lb/>
曰人主惟有一心而攻之者甚衆或以勇力或以辯口<lb/>
或以謟䛕或以奸詐或以嗜欲輻輳攻之各求自售以<lb/>
取寵禄人主少懈而受其一則危亡随之此其所以難<lb/>
也　魏徵曰求木之長者必固其根本欲流之逺者必<lb/>
浚其泉源思國之安者必積其徳義源不深而望流之<lb/>
<pb n="KR3k0055_WYG_045-13a"/>
逺根不固而求木之長徳不厚而思國之安臣雖至愚<lb/>
知其不可而况於明哲乎凡昔元首承天景命善始者<lb/>
實繁克終者蓋寡豈取之易守之難乎蓋在殷憂必竭<lb/>
誠以待下既得志則縱情以傲物竭誠則吳越為一體<lb/>
傲物則骨肉為行路怨不在大可畏惟人載舟覆舟所<lb/>
宜深戒誠能見可欲則思知足以自戒將有作則思知<lb/>
止以安人念髙危則思謙沖而自牧懼滿盈則思江海<lb/>
下百川樂盤逰則思三驅以為度憂懈怠則思慎始而<lb/>
<pb n="KR3k0055_WYG_045-13b"/>
敬終慮壅蔽則思虚心以納下懼讒邪則思正身以黜<lb/>
惡恩所加則思無因喜以謬賞罰所及則思無以怒而<lb/>
濫刑總此十思𢎞兹九徳簡能而任之擇善而從之文<lb/>
武並用垂拱而治何必神勞苦思代百司之職役哉<lb/>
陸贄曰愚智兼納洪纖靡遺蓋之如天容之如地垂旒<lb/>
黈纊而絀其聰察匿瑕藏疾而務於包容不示威而人<lb/>
畏之如雷霆不用明而人仰之如日月此天子之徳也<lb/>
　司馬光曰人君大徳有三曰仁曰明曰武仁者非嫗<lb/>
<pb n="KR3k0055_WYG_045-14a"/>
煦姑息之謂也興敎化修政治養百姓利萬物此人君<lb/>
之仁也明者非煩苛伺察之謂也知道誼識安危别賢<lb/>
愚辨是非此人君之明也武者非強亢暴戾之謂也唯<lb/>
道所存斷之不疑奸不能惑佞不能移此人君之武也<lb/>
　蘓軾曰人君以至誠為道以至仁為徳守此二言終<lb/>
身不易堯舜之至也何謂至誠上自大臣下至小民内<lb/>
自親戚外至四夷皆推赤心以待之不可以絲毫偽也<lb/>
絲毫之偽一萌於心如人有病先見於脈如人飲酒先<lb/>
<pb n="KR3k0055_WYG_045-14b"/>
見於色聲色動於幾㣲之間而猜阻行於千里之外矣<lb/>
何謂至仁親臣如手足視民如赤子戢兵省刑時使薄<lb/>
斂行此六事而已　程子曰君道之大在乎稽古正學<lb/>
明善惡之歸辨忠邪之分曉然趨道之至正又在乎君<lb/>
志先定君志定而天下之志成矣夫義理不先定則多<lb/>
聽而易惑志意不先定則守善而或移惟在以聖人之<lb/>
訓為必當從以先王之治為必可法不為後世駮雜之<lb/>
政所牽滯不為流俗因循之論所遷改信道極於篤自<lb/>
<pb n="KR3k0055_WYG_045-15a"/>
知極於明去邪勿疑任賢勿貳必期致治於三代之隆<lb/>
而後已也然天下之事患嘗生於忽㣲而志亦戒乎漸<lb/>
習故古之人君雖從容燕閒必有訓誦箴諫左右前後<lb/>
罔匪正人所以輔成徳業誠能尊禮老成訪求儒學之<lb/>
士不勞以官職俾日親便坐講論道義又博訪俊彦陪<lb/>
侍法從朝夕延見講磨治體則睿知益明王猷允塞<lb/>
朱子曰天子至尊無上其居處則内有六寢六宫外有<lb/>
三朝五門其嬪御侍從飲食衣服貨賄之官皆領於冢<lb/>
<pb n="KR3k0055_WYG_045-15b"/>
宰其冕弁車旗宗祝巫史卜筮瞽侑之官皆領於宗伯<lb/>
有師以道之敎訓有傅以傅其徳義有保以保其身體<lb/>
有師氏以媺詔之有保氏以諫其惡前有疑後有丞左<lb/>
有輔右有弼其侍御僕從罔匪正人以旦夕承弼厥辟<lb/>
出入起居罔有不欽發號施令罔有不臧在輿有旅賁<lb/>
之規位宁有官司之典倚几有訓誦之諫居寢有<graphic n="KR0591" url="https://raw.githubusercontent.com/kanripo/KR-Gaiji/master/images/KR0591.png" mimeType="image/png"/>御<lb/>
之規臨事有瞽史之道寓居有工師之誦史有書瞽奏<lb/>
詩工誦箴諫大夫規誨士傳言庶人謗商旅議於市百<lb/>
<pb n="KR3k0055_WYG_045-16a"/>
工獻藝動則左史書之言則右史書之御瞽幾聲之上<lb/>
下不幸而至於有過則又有諍臣七人面折廷爭以正<lb/>
救之蓋所以養之備至於如此是以恭已南面中心無<lb/>
為以守至正而貌之恭足以作肅言之從足以作乂視<lb/>
之明足以作哲聽之聰足以作謀思之睿足以作聖然<lb/>
後能以八柄馭羣臣以八統馭萬民而賞無不慶刑無<lb/>
不威逺無不至邇無不服　胡寅曰人君為天之子而<lb/>
居天位必有天徳何謂天徳剛健中正純粹是也剛則<lb/>
<pb n="KR3k0055_WYG_045-16b"/>
不屈健則不息中則不倚正則不邪純則不已粹則不<lb/>
雜具此六者天徳全矣徳既與天並位又以天居其在<lb/>
天下之賢人則視其徳之大小器之深淺列於庶位使<lb/>
之代天工治天職食天禄以覆四海則五典敦而天序<lb/>
建五禮庸而天秩行五刑用而天罰當山川攸寧鳥獸<lb/>
若草木裕四民安業夷狄賔服而天徳之施與天同功<lb/>
天子之能事畢矣　眞徳秀曰人君以一身履至尊之<lb/>
位四方輻輳面内而環向之此天下之至中既居天下<lb/>
<pb n="KR3k0055_WYG_045-17a"/>
之至中則必有天下之絶徳而後可以立至極之標凖<lb/>
故必順五行敬五事以修其身厚八政協五紀以齊其<lb/>
政然後至極之標凖卓然有以立乎天下之至中使夫<lb/>
面内而環觀者莫不於此取則焉是則所謂皇極者也<lb/>
　又曰先聖贊易於乾曰君子以自強不息謂其體天<lb/>
之剛健也於坤曰君子以厚徳載物謂其法地之博厚<lb/>
也不體乎乾無以宰萬物不法乎坤無以容萬物　楊<lb/>
萬里曰六合塵清四海波静髙堂拱堯舜之君重席坐<lb/>
<pb n="KR3k0055_WYG_045-17b"/>
臯夔之佐刑措而日轉棠陰兵寢而風清紫塞以上治<lb/>
則四時調於玉燭而五星協於珠囊以下治則嘉禾為<lb/>
之擢秀而醴泉為之薦祉以内治則家為詩書戸為禮<lb/>
樂以外治則邊亭不鼓烽燧不煙太平極治之效超三<lb/>
軼五絶逺光前矣<lb/>
　　帝王總載二<lb/>
原天皇顔竣始學篇曰天地立有天皇十三頭號天靈<lb/>
各萬八千歲<hi>洞冥記曰一姓十三人也徐整三五厯紀云歲起攝提元氣肇有神靈一人有十三</hi>
<pb n="KR3k0055_WYG_045-18a"/>
<hi>頭號天皇春秋緯云天皇地皇人皇兄弟九人分九州長天下也遁甲開山圖曰天皇被跡在柱州崑崙山下</hi>
　地皇始學篇曰地皇十一頭各八千歳<hi>遁甲開山圖曰地皇興於</hi>
<hi>龍門熊耳山</hi>　人皇始學篇曰人皇九頭兄弟各三百歳依<lb/>
山川土地之勢財度為九州各居其一方因是而區别<lb/>
<hi>榮氏云人皇兄弟九人生於荆馬山身九色</hi>　有巢氏始學篇曰上古皆穴<lb/>
處有聖人敎之巢居號大巢氏<hi>皇甫謐以為有巢在女媧之後遁甲開山圖曰</hi>
<hi>石樓山在瑯琊昔有巢氏治此山南</hi>　燧人氏尚書大傳曰燧人為燧皇<lb/>
以火紀官<hi>禮含文嘉曰燧人始鑽木取火炮生為熟令人無腹疾遂天之意故為燧人</hi>　太<lb/>
<pb n="KR3k0055_WYG_045-18b"/>
昊庖犧氏帝王世紀曰太昊帝庖犧氏風姓也蛇身人<lb/>
首有聖徳燧人氏没庖犧代之繼天而王首徳於木為<lb/>
百王先帝出於震未有所因故位在東方主春象日之<lb/>
明是稱太昊都陳制嫁娶之禮取犧牲以充庖厨故號<lb/>
庖犧氏是為犧皇後世音謬謂之伏犧或謂之密犧<hi>一解</hi>
<hi>云虙古伏字後誤以虙為密故曰密犧左𫝊曰伏犧氏以龍紀官拾遺記曰周易云伏羲俯仰三儀經綸萬象</hi>
<hi>至徳備於冥昧神化通於精粹是以圖書著其跡河洛表其文變太素之質改淳逺之化三才之位既立四維</hi>
<hi>之義乃張禮樂文物自兹而始</hi>　帝女媧氏帝王世紀曰女媧氏亦風<lb/>
<pb n="KR3k0055_WYG_045-19a"/>
姓也承庖犧制度亦蛇身人首一號女希是為女皇<hi>増淮</hi>
<hi>南子曰往古之時四極廢九州裂女媧鍊五色石以補蒼天斷鼇足以立四極蒼天補四極正考其功烈上際</hi>
<hi>九天下契黄壚名聲被後世光輝動萬物乘雷車駕應龍驂青虯援絶瑞席蘿圖黄雲絡前白螭後奔道鬼神</hi>
<hi>登九天朝帝於靈門原按女媧氏末有諸侯共工氏任知刑以強伯而不王以水承木非行次故易不載及女</hi>
<hi>媧氏没次有大庭氏柏皇氏中央氏栗陸氏驪連氏赫胥氏尊盧氏混沌氏有巢氏朱襄氏葛天氏陰康氏無</hi>
<hi>懷氏凡十五世皆襲庖犧之號</hi>　炎帝神農氏帝王世紀曰神農氏姜<lb/>
姓也長於姜水有聖徳以火承木位在南方主夏故謂<lb/>
之炎帝都於陳在位百二十年而崩至榆罔凡八世合<lb/>
<pb n="KR3k0055_WYG_045-19b"/>
五百三十年<hi>陸景典語曰神農甞草别穀蒸民乃粒食</hi>　黄帝有熊氏帝王<lb/>
世紀曰黄帝少典之子姬姓也生於夀丘長於姬水有<lb/>
聖徳受國於有熊居軒轅之丘故因以為名以土徳王<lb/>
有妃生二十五子在位百年而崩年百一十歳或傳以<lb/>
為仙或言夀三百歳故宰我疑以問孔子孔子曰人賴<lb/>
其利百年而崩人畏其神百年而亡人用其敎百年而<lb/>
移故曰三百年<hi>増孫綽子曰黄帝之遊天衢奏鈞天之鼔建日月之旗承琱雲之輿駕六翼之</hi>
<hi>龍彭祖前驅松喬夾轂光景流而不見長風逐而不及發軔紫宫不崇朝而匝六合也原封禪書黄帝得仙上</hi>
<pb n="KR3k0055_WYG_045-20a"/>
<hi>天羣臣𦵏其衣冠又帝王世紀曰或言壽三百歳𦵏於上郡陽周之橋山</hi>　少昊金天氏帝<lb/>
王世紀曰少昊帝名摯字青陽姬姓也降居江水邑於<lb/>
窮桑以登帝位都曲阜在位百年而崩<hi>古史考曰少昊以金徳王故號</hi>
<hi>金天氏或曰宗師太皥之道故曰少皥</hi>　帝顓頊髙陽氏帝王世紀曰顓<lb/>
頊黄帝之孫昌意之子姬姓也生於弱水首戴干戈有<lb/>
聖徳二十登帝位以水承金位在北方主冬以水事紀<lb/>
官始都窮桑後都商丘在位七十八年年九十八歳<hi>又曰</hi>
<hi>使南正重司天以屬神北正黎司地以屬民於是神民不雜萬物有序歳在鶉火而崩𦵏東郡頓丘廣陽里</hi>
<pb n="KR3k0055_WYG_045-20b"/>
　帝嚳髙辛氏帝王世紀曰帝嚳姬姓也有聖徳三十<lb/>
而登帝位都亳以木承火在位七十年年一百五嵗而<lb/>
崩𦵏東郡頓丘廣陽里<hi>陶𢎞景云在位六十三年年九十二</hi>　帝堯陶唐<lb/>
氏帝王世紀曰堯伊祁姓也從母姓伊祁氏受封於唐<lb/>
年二十而登帝位以火承木都平陽凡堯即位九十八<lb/>
年年一百一十八歳乃殂百姓如喪考妣三載四海遏<lb/>
密八音<hi>増後漢李固傳曰堯殂之後舜仰慕三年坐則見堯於墻食則見堯於羮原葬於濟陰之成陽</hi>
<hi>西北是為穀林</hi>　帝舜有虞氏帝王世紀曰舜姚姓也其先出<lb/>
<pb n="KR3k0055_WYG_045-21a"/>
自顓頊顓頊生窮蟬窮蟬有子曰敬康敬康生勾芒勾<lb/>
芒有子曰橋牛橋牛生瞽瞍瞽瞍妻曰握登生舜於姚<lb/>
墟故姓姚氏名重華字都君有聖徳始遷於負更販於<lb/>
頓丘債於傳虚家本冀州每徙則百姓歸之堯以二女<lb/>
娥皇女英妻之<hi>孟子曰堯之於舜也使其子九男事之二女女焉百官牛羊倉廩備以養舜於</hi>
<hi>畎畝之中後舉而加諸上位</hi>耕於歴山之陽耕者讓畔漁於雷澤漁<lb/>
者讓淵陶於河濵陶者器不窳堯於是乃命為司徒試<lb/>
以五典舉八元八凱四惡除而天下咸服遂納於大麓<lb/>
<pb n="KR3k0055_WYG_045-21b"/>
烈風雷雨弗迷堯乃命舜代已攝政明年五月帝始受<lb/>
終文祖以太尉行事舜攝政二十八年而堯崩三年喪<lb/>
畢舜八十一以仲冬甲子次於畢始即真以土承火色<lb/>
尚黄以正月元日格於文祖申命九官十二牧以禹為<lb/>
司徒舜年八十一即真八十三而薦禹九十五而使禹<lb/>
攝政攝政五年有苖氏叛南征崩於鳴條殯以瓦棺葬<lb/>
於蒼梧九疑山之陽是為零陵謂之紀市在今營道下<lb/>
有羣象為之耕<hi>尚書曰舜生三十登庸三十在位五十載陟方乃死孔安國註通服堯喪三年</hi>
<pb n="KR3k0055_WYG_045-22a"/>
<hi>其一共三十之數凡夀百一十歳</hi>　伯禹帝夏后氏帝王世紀曰禹姒<lb/>
姓也其先出顓頊顓頊生鯀堯封為崇伯生禹於石紐<lb/>
名文命字髙密長於西羌西夷人也堯命以為司空繼<lb/>
鯀治水十三年而洪水平堯美其績乃賜姓姒氏封為<lb/>
夏伯故謂之伯禹天下宗之謂之大禹及堯崩舜復命<lb/>
居故官禹年七十四舜始薦之於天薦後十二年舜老<lb/>
始使禹代攝行天子事五年舜崩禹除舜喪明年始即<lb/>
真以金承土都平陽或都安邑年百歳崩於㑹稽因𦵏<lb/>
<pb n="KR3k0055_WYG_045-22b"/>
㑹稽山陰之南今山上有禹塚并祠下有羣鳥芸田又<lb/>
云禹𦵏衣衾三領桐棺三寸葛以繃之下不及泉上不<lb/>
通臰旣𦵏收餘壤為壠若參耕之畝始納塗山氏之女<lb/>
生子啟即位<hi>皇甫謐云自禹至桀并數有窮凡十九王合四百三十二年禹一啟二太康三仲康</hi>
<hi>四相五羿六寒浞七少康八杼九槐十芒十一泄十二降十三扄十四廑十五孔甲十六臯十七發十八桀十</hi>
<hi>九</hi>　商殷帝王世紀曰殷出自帝嚳子姓也有聖徳諸<lb/>
侯不義者湯從而征之將伐桀先滅韋顧昆吾遂戰於<lb/>
鳴條之野桀奔於南巢之山湯乃即天子之位以水承<lb/>
<pb n="KR3k0055_WYG_045-23a"/>
金始居亳為天子十三年年百歳而崩湯娶有莘氏女<lb/>
為正妃生太子丁外丙仲壬太子早卒外丙代立<hi>皇甫謐云</hi>
<hi>商之饗國也三十一王自見居位者實三十王而言三十一也兼數太子丁也自湯得位至紂凡六百二十九</hi>
<hi>年成湯一外丙二仲壬三太甲四沃丁五太庚六小甲七雍已八太戊九仲丁十外壬十一河亶甲十二祖乙</hi>
<hi>十三祖辛十四沃甲十五祖丁十六南庚十七陽甲十八盤庚十九小辛二十小乙二十一武丁二十二祖庚</hi>
<hi>二十三祖甲二十四廩辛二十五庚丁二十六武乙二十七太丁二十八帝乙二十九紂三十商書曰成湯旣</hi>
<hi>没太甲元年孔安國註云太甲太丁子湯孫也太丁未立而卒及湯没而太甲立稱元年諡法殘義損善曰紂</hi>
<hi>敗於牧野懸首白旗從黄帝至紂三十六世紂二年納妲己二十年囚文王三十年武王觀兵於孟津</hi>
<pb n="KR3k0055_WYG_045-23b"/>
周帝王世紀曰周姬姓也文王始修政三年而天下二<lb/>
分歸之入為紂三公年十五而生太子發文王九十七<lb/>
而崩太子發代立是為武王武王二年觀兵於孟津之<lb/>
上四年始伐殷為天子以木承水自酆徙都鎬武王崩<lb/>
年九十三<hi>尚書中候曰太子發以紂存三仁雖即位不稱王</hi>　太子誦代立是<lb/>
為成王春秋元命苞曰文王造之而未遂武王遂之而<lb/>
未成周公旦總少主而成之故曰成王<hi>皇甫謐曰自尅殷至秦滅周之</hi>
<hi>歳凡三十七王八百六十七年武王一成王二康王三昭王四穆王五恭王六懿王七孝王八夷王九厲王十</hi>
<pb n="KR3k0055_WYG_045-24a"/>
<hi>宣王十一幽王十二平王十三桓王十四莊王十五釐王十六恵王十七襄王十八頃王十九匡王二十定王</hi>
<hi>二十一簡王二十二靈王二十三景王二十四悼王二十五敬王二十六元王二十七貞定王二十八哀王二</hi>
<hi>十九思王三十考王三十一威烈王三十二安王三十三烈王三十四顯王三十五慎靚王三十六赧王三十</hi>
<hi>七</hi>　秦帝王世紀曰秦嬴姓也昔伯翳為舜主畜多故<lb/>
賜姓嬴氏孝襄公始修霸業壞井田開阡陌天子命為<lb/>
伯至昭襄王自稱西帝攻周廢赧王取九鼎至莊襄王<lb/>
滅東西周莊襄王崩政立為始皇帝幷天下置三十六<lb/>
郡自以水徳故以十月為正色尚黒使蒙恬築長城焚<lb/>
<pb n="KR3k0055_WYG_045-24b"/>
詩書百家之言坑儒士四百六十人三十七年崩於沙<lb/>
丘平臺年五十<hi>皇甫謐云自昭襄王滅周至子嬰凡四王二帝合四十九年昭襄王一孝文王</hi>
<hi>二莊襄王三始皇帝四胡亥五子嬰六又帝王世紀曰秦改鎬曰咸陽都焉為漢驅除不求五運别以水徳王</hi>
<hi>秦自始封至滅三十六世合六百五十年秦顓頊之後也先世造父之為穆王御有功封之於趙城國為趙氏</hi>
<hi>也與簡子同祖嬴姓也秦亦在水火之間</hi>　漢<hi>火徳</hi>帝王世紀曰漢出自帝堯<lb/>
劉姓也豐公生執嘉即太上皇也太上皇之妃曰媪是<lb/>
為昭靈后生子邦字季是為漢髙皇帝秦二世元年諸<lb/>
侯叛秦沛人共立為沛公二年入武闗至灞上秦王子<lb/>
<pb n="KR3k0055_WYG_045-25a"/>
嬰降項羽自立為西楚霸王立沛公為漢王王巴蜀漢<lb/>
元年還攻雍遂定三秦五年破楚王羽於垓下追斬於<lb/>
東城天下始定春正月楚王韓信等請尊為皇帝二月<lb/>
即位於定陶氾水之陽都長安十二年崩於長樂宫年<lb/>
六十二初納呂公之女謂之髙皇后生太子盈代立<hi>按前</hi>
<hi>漢十二帝髙祖一恵帝二髙后三文帝四景帝五武帝六昭帝七宣帝八元帝九成帝十哀帝十一平帝十二</hi>
<hi>王莽立孺子嬰居攝三年簒位十五年更始立二年皇甫謐曰自髙帝元年至更始二年凡得二百二十年</hi>
　後漢帝王世紀曰光武皇帝出自景帝也<hi>袁宏漢紀曰南頓令</hi>
<pb n="KR3k0055_WYG_045-25b"/>
<hi>欽生光武</hi>名秀字文叔更始元年為偏將軍破王邑殺王尋<lb/>
誅王郎更始二年立為蕭王建武元年四月更始降赤<lb/>
眉六月光武即帝位於常山鄗之陽千秋亭都洛陽在<lb/>
位三十三年中元二年二月崩於洛陽南宮年六十二<lb/>
太子莊代立是為孝明皇帝袁山松後漢書曰明帝諱<lb/>
陽一名莊字子麗<hi>按後漢書十二帝光武一明帝二章帝三和帝四殤帝五安帝六順帝七</hi>
<hi>冲帝八質帝九桓帝十靈帝十一獻帝十二皇甫謐云自漢元年至更始二年凡二百一十二年自居攝元年</hi>
<hi>至更始二年凡十八年自建武元年至延康元年凡一百九十五年凡漢前後并諸廢帝及王莽合三十一帝</hi>
<pb n="KR3k0055_WYG_045-26a"/>
<hi>共四百六十二年</hi>　増蜀漢通鑑曰帝名備漢景帝子中山靖<lb/>
王之後獻帝末累官至益州牧曹丕簒漢遂正位於成<lb/>
都在位三年改元章武夀六十二<hi>子禪嗣立是為後主在位四十一年為魏</hi>
<hi>所滅二帝合四十四年</hi>　原魏<hi>土徳</hi>帝王世紀曰魏曹姓也武皇帝<lb/>
諱操字孟徳漢建安二十四年進爵為魏王改二十五<lb/>
年為延康元年春正月崩於洛陽年六十六太子丕代<lb/>
立是為文皇帝其年冬十月受漢禪改延康元年曰黄<lb/>
初都洛陽黄初七年崩年四十<hi>皇甫謐云自黄初元年至禪晉之歳凡五帝合</hi>
<pb n="KR3k0055_WYG_045-26b"/>
<hi>四十五年文帝一明帝二廢帝齊王三廢帝髙貴鄉公四元帝五</hi>　增吳姓孫氏名權<lb/>
長沙太守堅次子也堅起兵討董卓入洛陽修諸陵寢<lb/>
長子䇿據江東謀襲許以迎漢帝權藉父兄餘烈屈事<lb/>
曹魏丕封為吳王後乃稱帝都建業在位三十一年夀<lb/>
七十一<hi>按三國志自吳大帝至帝皓凡四帝合五十九年為晉所滅大帝一帝亮二景帝三帝皓四</hi>
　原晉<hi>金徳</hi>晉書曰武皇帝諱炎字安世河内温縣人姓<lb/>
司馬氏太始元年升壇受禪禮畢即位洛陽宫追尊宣<lb/>
王為宣皇帝<hi>武帝祖</hi>景王為景皇帝<hi>武帝伯父</hi>文王為文皇帝<lb/>
<pb n="KR3k0055_WYG_045-27a"/>
<hi>武帝父</hi>太熙元年崩年五十五<hi>立二十六年太子衷嗣是為恵帝按晉書自武帝至</hi>
<hi>恭帝凡一十五帝合一百六十五年禪於宋也武帝一恵帝二懷帝三愍帝四以上西朝都洛陽元帝五明帝</hi>
<hi>六成帝七康帝八穆帝九哀帝十廢帝十一簡文帝十二孝武帝十三安帝十四恭帝十五以上東朝都建業</hi>
<hi>今潤州江寜縣是也</hi>　増宋文獻通考曰髙祖武皇帝彭城綏輿<lb/>
里人姓劉氏名裕以庚申受晉禪即位改元永初時年<lb/>
五十七在位三年壬戌崩夀六十<hi>按宋書自髙祖至順帝凡八帝合六十年</hi>
<hi>禪於齊也髙祖一少帝二文帝三孝武帝四前廢帝五明帝六後廢帝七順帝八俱都建業</hi>　齊文<lb/>
獻通考曰髙帝東海蘭陵郡人姓蕭名道成以己未歳<lb/>
<pb n="KR3k0055_WYG_045-27b"/>
受宋禪改元建元時年五十二在位四年壬戌崩夀五<lb/>
十六<hi>按齊書自髙帝至和帝凡六帝合二十二年禪於梁也髙帝一武帝二廢帝三明帝四廢帝五和帝</hi>
<hi>六</hi>　梁文獻通考曰武帝南蘭陵中都人姓蕭名衍以<lb/>
壬午歳受齊禪改元天監時年三十五在位四十八年<lb/>
己巳崩夀八十六<hi>按梁書自武帝至敬帝凡四帝合五十六年而禪於陳也武帝一簡文帝</hi>
<hi>二孝元帝三敬帝四梁亂昭明太子統之子名詧奔西魏立為梁王徙江陵稱帝在位七年傳子明帝在位二</hi>
<hi>十四年明帝𫝊子帝琮在位二年隋文帝廢之</hi>　陳文獻通考曰武帝吳興長<lb/>
城下若里人姓陳氏名霸先以丁丑受梁禪改元永定<lb/>
<pb n="KR3k0055_WYG_045-28a"/>
時年五十四在位三年己夘崩夀五十七<hi>按陳書自武帝至後主凡</hi>
<hi>五帝合三十三年隋滅之武帝一文帝二廢帝三宣帝四後主五</hi>　北朝後魏<hi>水徳</hi>文獻<lb/>
通考曰道武其先世為代北鮮卑君長姓拓跋氏名珪<lb/>
以丙戌即代王位郊天改元十三年戊戌取燕即帝位<lb/>
又十二年己酉為拓跋紹所弑夀三十九<hi>按北史自道武帝至恭帝</hi>
<hi>凡十五帝合一百七十一年道武帝一明元帝二太武帝三文成帝四獻文帝五孝文帝六宣武帝七孝明帝</hi>
<hi>八孝莊帝九節閔帝十以上建都平城今山西大同府是也孝武帝十一為髙歡所廹奔依宇文泰於闗中是</hi>
<hi>為西魏今陜西西安府是也孝静帝十二帝清河王世子孝武既奔闗中髙歡乃奉静帝立之遷都鄴是為東</hi>
<pb n="KR3k0055_WYG_045-28b"/>
<hi>魏今河南彰徳府是也西魏傳孝文帝十三廢帝十四恭帝十五禪於周東魏止孝靜帝一世傳於齊</hi>
北齊文獻通考曰文宣帝渤海人姓髙氏名洋神武王<lb/>
歡之次子以庚午受魏禪改元天保在位十年己夘崩<lb/>
夀三十一<hi>按北史自文宣帝至後主凡五帝合二十八年為周所滅文宣帝一廢帝二孝昭帝三武</hi>
<hi>成帝四後主五</hi>　北周<hi>木徳</hi>文獻通考曰孝閔帝姓宇文氏名覺<lb/>
代郡武川人文王泰之長子以丙子受魏禪在位一年<lb/>
丁丑為晉公䕶廢而弑之夀十六<hi>宇文護立其弟毓是為明帝按北史自孝</hi>
<hi>閔帝至靜帝凡五帝合二十六年禪於隋也孝閔帝一明帝二武帝三宣帝四靜帝五</hi>　隋<hi>火徳</hi>文<lb/>
<pb n="KR3k0055_WYG_045-29a"/>
獻通考曰文帝𢎞農華隂人姓楊氏名堅以辛丑受魏<lb/>
禪改元開皇在位二十四年甲子崩夀六十四<hi>按隋書自文帝</hi>
<hi>至恭帝凡三帝文帝一煬帝二宇文化及弑之唐公李淵立煬帝之孫侑是為恭帝在位一年即禪於唐</hi>
唐<hi>土徳</hi>文獻通考曰髙祖隴西成紀人姓李氏名淵以丁<lb/>
丑自太原留守起兵戊寅受隋禪即位改元建都長安<lb/>
時年五十三在位九年丙戌傳位太宗稱太上皇又十<lb/>
年乙未崩夀七十一<hi>太宗名世民髙祖次子唐有天下太宗之功居多兄建成弟元吉謀</hi>
<hi>欲殺之太宗遂殺建成元吉因傳位焉改元貞觀在位二十三年按唐書自髙祖至哀帝凡二十帝合二百九</hi>
<pb n="KR3k0055_WYG_045-29b"/>
<hi>十年禪於梁也髙祖一太宗二髙宗三中宗四即位三月武后廢為廬陵王後二十二年始復辟在位五年睿</hi>
<hi>宗五明皇六肅宗七代宗八徳宗九順宗十憲宗十一穆宗十二敬宗十三文宗十四武宗十五宣宗十六懿</hi>
<hi>宗十七僖宗十八昭宗十九哀帝二十</hi>　後梁文獻通考曰太祖宋州碭<lb/>
山縣人姓朱氏名晃初名温賜名全忠以丁夘受唐禪<lb/>
改元即位建都汴梁年五十六在位六年壬申為其子<lb/>
郢王友珪所弑年六十一<hi>太祖第四子均王瑱討友珪誅之以癸酉嗣立在位十一</hi>
<hi>年唐兵入汴為其下所弑二帝合十七年</hi>　後唐文獻通考曰莊宗沙陀人<lb/>
姓朱邪氏名存勗先世仕唐賜姓李氏父克用以平黄<lb/>
<pb n="KR3k0055_WYG_045-30a"/>
巢功封晉王存勗嗣癸未稱帝滅梁在位四年丙戌兵<lb/>
亂中流矢崩夀四十二<hi>按五代史後唐四帝合十四年莊宗一明帝二閔帝三末帝四</hi>
<hi>晉滅之</hi>　後晉<hi>金徳</hi>文獻通考曰髙祖太原汾陽里人姓石<lb/>
氏名敬瑭丙申以北京留守舉兵入洛遂即帝位在位<lb/>
七年壬寅崩夀五十<hi>子重貴嗣立是為少帝在位四年契丹入汴北遷於黄龍府夀三十</hi>
<hi>四</hi>　後漢<hi>水徳</hi>文獻通考曰髙祖太原人姓劉氏名暠初<lb/>
名知逺因契丹入大梁執末帝遂以丁未歳即位於晉<lb/>
陽繼遷都於汴在位二年戊申崩夀五十四<hi>子承祐嗣立是為隱</hi>
<pb n="KR3k0055_WYG_045-30b"/>
<hi>帝在位二年為郭威所滅</hi>　後周<hi>木徳</hi>文獻通考曰太祖邢州堯山人<lb/>
姓郭氏名威辛亥以鄴都留守入汴即帝位在位三年<lb/>
癸丑崩夀五十一<hi>世宗嗣立名榮本姓柴氏太祖養子在位六年子恭帝嗣在位一年禪於</hi>
<hi>宋三帝合十年</hi>　宋<hi>火徳</hi>文獻通考曰太祖姓趙氏名匡𦙍其先<lb/>
涿郡人皇考始遷洛陽太祖初仕周為殿前都㸃檢歸<lb/>
徳節度使周恭帝幼契丹入宼將兵禦之至陳橋驛將<lb/>
士擁還汴遂受禪即位時年三十三在位十七年丙子<lb/>
崩夀五十<hi>按宋史自太祖至靖康之變凡九帝厯一百六十八年太祖一太宗二真宗三仁宗四英</hi>
<pb n="KR3k0055_WYG_045-31a"/>
<hi>宗五神宗六哲宗七徽宗八欽宗九金兵䧟汴擁帝及上皇北行終於五國城是為北宋</hi>　南宋文<lb/>
獻通考曰髙宗名搆徽宗第九子母顯仁韋太后初封<lb/>
康王金兵䧟汴梁二帝北狩以丁未嗣立於臨安<hi>今浙江杭</hi>
<hi>州府</hi>時年二十一在位三十六年壬午内禪於太子又二<lb/>
十五年丁未崩夀八十一<hi>按南宋自髙宗至帝昺凡九世歴一百五十五年髙宗一</hi>
<hi>孝宗二光宗三寜宗四理宗五度宗六孝恭帝七端宗八帝昺九元滅之</hi>　遼續文獻通考<lb/>
曰太祖姓耶律氏名億字安巴堅小字多爾濟契丹徳哷<lb/>
勒部錫蘭尼錫林鄉耶律摩哩人徳祖皇帝長子母曰<lb/>
<pb n="KR3k0055_WYG_045-31b"/>
宣簡皇后蕭氏唐咸通十三年生天復元年哈陶津<lb/>
汗立以為本部額爾竒木専征伐破敵有功三年拜裕恱<lb/>
總知軍國事五年哈陶津汗崩羣臣奉遺命立為主<lb/>
九年建元稱帝在位十一年崩夀五十五<hi>按遼史自太祖至天祚凡</hi>
<hi>九帝歴二百九年太祖一太宗二世宗三穆宗四景宗五聖宗六興宗七道宗八天祚帝九為金所滅</hi>
金續文獻通考曰太祖姓完顔氏名阿固達生女直部<lb/>
節度使烏雅舒之弟元魏時有粟米黒水等七部至隋<lb/>
有靺鞨居古肅慎地唐初有粟米靺鞨黒水靺鞨二部<lb/>
<pb n="KR3k0055_WYG_045-32a"/>
後粟米滅黒水繫遼籍者號熟女真不籍者號生女真<lb/>
避興宗諱改女直傳至阿固達自稱都貝勒宋政和<lb/>
四年集所部兵擊遼西皆降乃稱帝更名炅國號金在<lb/>
位五年太祖崩弟烏竒邁嗣立是為太宗宋宣和七年<lb/>
滅遼後二年陷汴盡有中原闗内之地在位十三年<hi>按金</hi>
<hi>史自太祖至哀帝凡九帝歴一百十九年太祖一太宗二熙宗三煬王四世宗五章宗六允濟帝七宣宗八哀</hi>
<hi>帝九宋元合滅之</hi>　元續文獻通考曰太祖姓却特氏名特穆<lb/>
津蒙古部人部長伊蘓克依之子其先勃端察爾九𫝊<lb/>
<pb n="KR3k0055_WYG_045-32b"/>
至伊蘇克依生帝既長深沉有大略諸部歸降宋開禧三<lb/>
年即位於鄂諾河滅國四十平西夏定西域侵宋州郡<lb/>
在位二十二年四𫝊至世祖名呼必賚宋開慶元年即<lb/>
位開平稱色辰皇帝建國號元歴二十年宋亡始混一<lb/>
天下都大都<hi>今順天府</hi>在位三十五年夀八十<hi>按元史自太祖至順帝凡</hi>
<hi>十四帝合一百六十三年太祖一太宗二定宗三憲宗四世祖五成宗六武宗七仁宗八英宗九泰定帝十明</hi>
<hi>宗十一文宗十二寜宗十三順帝十四</hi>　明續文獻通考曰太祖濠之泗<lb/>
州人姓朱氏名元璋字國瑞仁祖第四子初潛龍皇覺<lb/>
<pb n="KR3k0055_WYG_045-33a"/>
寺元至正十五年起義兵丁酉下金陵丁未即吳王位<lb/>
以戊申歳為洪武元年正月稱帝國號明在位三十一<lb/>
年崩夀七十一<hi>自太祖至愍帝凡十六帝合二百七十六年太祖一建文二成祖三仁宗四宣</hi>
<hi>宗五英宗六景帝七憲宗八孝宗九武宗十世宗十一穆宗十二神宗十三光宗十四熹宗十五懷宗十六</hi>
　　帝王總載三<lb/>
原犧軒　炎昊<hi>並詳總載二</hi>　九舜　十堯<hi>桓範要論曰責公者易雖一賢</hi>
<hi>少繆執難者衆雖九舜猶亂亂韓非子曰今夫堯舜生而在上位雖有十桀而不能  者則勢安也桀紂亦生</hi>
<hi>而在上位雖有十堯舜而不能化之者則勢亂也</hi>　白帝　元王<hi>河圖曰白帝朱宣宋均曰</hi>
<pb n="KR3k0055_WYG_045-33b"/>
<hi>少昊氏王湯之始祖契曰元  詳帝系</hi>　雲名　火紀<hi>並詳應運</hi>　大庭　少<lb/>
昊<hi>上詳應運下詳前叙</hi>　六羽　九翼<hi>春秋命厯序曰人皇氏九頭駕六羽乘雲谷口  河</hi>
<hi>圖曰天皇九翼是名旋復</hi>　若水　塗山<hi>上詳登庸下詳帝誕</hi>　生翼　在房<lb/>
　𤣥鳥　赤龍　夢日　感星　繞星　貫月<hi>以上並詳帝誕</hi>
　珠庭　玉理　四乳　八睂　重瞳　駢齒　龍顔<lb/>
　烏喙　望廣　視豐　鱗身　牛首　戴干　懷斗<lb/>
<hi>以上並詳竒表</hi>　昭華　延喜<hi>尚書大傳曰舜耕於歴山夢睂與髮等堯妻以二女屬其九子</hi>
<hi>也贈以昭華之玉  下詳符命</hi>　握河　沉洛　金牛　玉馬<hi>以上並詳祥瑞</hi>
<pb n="KR3k0055_WYG_045-34a"/>
　温洛　榮河<hi>並詳符命</hi>　大君　元后<hi>周易曰大君有命開國承家  尚書</hi>
<hi>曰可愛非君可畏非民衆非元后何戴</hi>　出震　開階<hi>周易曰帝出乎震齊乎巽  下詳符</hi>
<hi>命</hi>　當宁　置圖<hi>禮記曰天子當扆而立諸侯北靣而見天子曰覲天子當宁而立諸公東</hi>
<hi>面諸侯西面曰朝坐春秋孔演圖曰王者當置圖録  旁以自正也</hi>　按轡　垂拱<hi>陸子曰三</hi>
<hi>皇垂拱五帝垂手唐虞按轡禹湯馳轅雖使周公御衡仲尼促節固不已也  應劭風俗通曰皇天不言四時</hi>
<hi>行焉百物生焉三皇垂拱無為有似皇天故稱曰皇</hi>　時乘　或躍<hi>周易曰時乘六龍以御天</hi>
<hi>或又曰九四  躍在淵</hi>　纂堯　授舜<hi>上見漢髙祖述湯禮記曰堯授舜舜授禹  放桀武</hi>
<hi>王伐紂</hi>　擊壤　鼔腹<hi>並詳/帝治</hi>　垂衣　卷領<hi>上詳帝治古淮南子日</hi>
<pb n="KR3k0055_WYG_045-34b"/>
<hi>有鍪頭而卷領以治天下注曰古者蓋三皇以前鍪頭著兜㡌言未知制冠卷領皮衣屈而裌之如今朝韋襲</hi>
<hi>反攝以為領</hi>　鶉居　掬飲<hi>上詳儉徳抔禮記曰蕢桴而土鼓汙樽而  飲鄭注汙樽杯飲</hi>
<hi>以手掬之</hi>　攣領　結繩<hi>晏子曰古者有紩衣攣領而王天下者矣  下詳帝治</hi>　垂<lb/>
筴　委裘<hi>陸子曰三皇垂筴而五帝擊手事呂氏春秋曰堯之官若委裘以言  少</hi>　橧巢<lb/>
　營窟<hi>晏子曰古有處橧巢而王天下者矣巢禮記曰昔者先王冬則居營窟夏則居橧  焉</hi>
則地　揆天<hi>黄石公三略曰帝者體天則地有言有令而天下太平  文子曰伏義氏之王天下</hi>
<hi>功揆天地</hi>　就日　望霓<hi>上詳帝徳之孟子曰湯一征自葛載天下信  人望之若大旱之望</hi>
<hi>雲霓也</hi>　合神　順命<hi>上詳總載一帝春秋元命苞曰天道煌煌非一  之功王者赫赫非</hi>
<pb n="KR3k0055_WYG_045-35a"/>
<hi>一家之常順命者存逆命者亡</hi>　大徳　鴻名<hi>易曰天地之大徳曰生聖人之大寳曰位何以</hi>
<hi>守位曰仁何以聚民曰財名司馬相如封禪書曰前聖之所以永保鴻  常為稱首者也</hi>　明一<lb/>
通三<hi>並詳總載一</hi>　合元　順紀<hi>何休注公羊傳曰徳合於元者稱皇  大戴禮曰黄</hi>
<hi>帝順天地之紀者也</hi>　巍巍　翼翼<hi>論語曰巍巍乎惟天為大惟堯則之  毛詩曰維此文王</hi>
<hi>小心翼翼昭事上帝聿懷多福鄭箋曰翼翼小心之貌</hi>　赫赫　煌煌<hi>毛詩曰明明在下赫</hi>
<hi>赫在上毛萇注曰文王之徳明明於下故赫赫然著於天也  漢書曰孝成煌煌臨朝有光威儀之盛如珪如</hi>
<hi>璋</hi>　穆穆　乾乾<hi>禮記曰天子穆穆諸侯皇皇無易曰君子終日乾乾夕惕若厲  咎</hi>
五徳　三統<hi>月令曰立春之日盛徳在木其帝太皥夏日盛徳在火其帝炎帝季夏盛徳在土其</hi>
<pb n="KR3k0055_WYG_045-35b"/>
<hi>帝黄帝秋日盛徳在金其帝少昊冬日盛徳在水其帝顓頊  漢書曰三統者天施地化人事之紀也</hi>
歩驟　質文<hi>白虎通曰三皇歩五帝驟三王馳五霸騖  大戴禮曰質文再而變正朔三而改</hi>
　三綱　一統<hi>論語曰周因於殷禮所損益可知也注曰所因謂三綱五常也  下詳前叙</hi>
　青丘　丹浦　牧野　阪泉　軒營　周陣<hi>並詳武功</hi>
鳳墟　鮪水<hi>上詳帝徳下詳武功</hi>　舜戚　軒弧<hi>皇甫謐帝王世紀曰有苖氏負</hi>
<hi>固不服舜乃修文教三年執干戚而舞之有苖請服弧易曰神農氏没黄帝堯舜氏作弦木為弧剡木為矢</hi>
<hi>矢之利以威天下蓋取諸暌</hi>　親耕　躬稼<hi>上詳帝治而論語曰禹稷躬稼  有天下</hi>
抵璧　藏金<hi>張衡東京賦曰抵璧於谷淫陸賈新語曰舜藏金於嶄嵓之山以杜  邪之欲也</hi>
<pb n="KR3k0055_WYG_045-36a"/>
　堯厨　舜甑<hi>上詳祥瑞而韓詩外傳曰昔舜甑盆無羶  工不以巧獲罪</hi>　栝柱<lb/>
　土階<hi>並詳儉徳</hi>　二八　四七<hi>上詳用賢中漢紀曰儒生彊華自關  奉赤伏符來</hi>
<hi>曰劉秀發兵捕不道四方雲集龍鬭野四七之際火為主</hi>　握髮　吐哺<hi>上詳勤勞  班彪王</hi>
<hi>命論曰髙祖誠信好謀逹於聽受當食吐哺納子房之謀</hi>　虞韶　夏籥<hi>論語曰子在齊聞韶</hi>
<hi>三月不知肉味九呂覧曰禹立命臯陶作夏籥  成以昭其功</hi>　犧瑟　媧笙<hi>並詳制作</hi>
漢筑　虞琴<hi>史記曰髙祖還歸過沛置酒沛宫召故人父老子弟飲發沛中兒得百二十人敎之</hi>
<hi>歌酒酣髙祖擊筑自為歌詩  下詳制作</hi>　經綸　覆露<hi>易曰雲雷屯君子以經綸  下詳總</hi>
<hi>載一</hi>　亭毒　財成<hi>老子曰亭之毒之蓋之覆之王弼注曰亭謂品其形毒謂成其質  易曰</hi>
<pb n="KR3k0055_WYG_045-36b"/>
<hi>天地交泰后以裁成天地之道輔相天地之宜</hi>　蔭樾　推溝<hi>淮南子曰武王䕃暍人於樾下</hi>
<hi>而天地懷之感於恩也若鹽鐵論曰禹稷自布衣思天下有不得所者  已推而納之溝中</hi>　泣罪<lb/>
　扇暍<hi>劉向說苑曰禹出見罪人問而泣之  下詳帝徳</hi>　神輸　人贊<hi>上詳總載</hi>
<hi>一啟范蔚宗後漢書光武贊曰靈慶既  人謀咸贊明明廟謨﨣﨣雄斷</hi>　貢雉　獻獒<hi>史記</hi>
<hi>曰周成王時越裳貢白雉貢尚書曰西旅獻獒注云西戎逺國  大犬</hi>　展義　觀風<hi>左傳</hi>
<hi>曰天子非展義不廵狩民禮記曰命太史陳詩以觀  風</hi>　周轍　夏迹<hi>左𫝊曰楚右尹子革</hi>
<hi>曰昔穆王欲肆其心周行天下將必有車轍馬迹祭公謀父作祈招之詩以止王心是以獲沒於祗宫  又曰</hi>
<hi>茫茫禹迹畫為九州</hi>　舜旌　堯鼓<hi>上詳總載一之鄧子曰堯置敢諫  鼔</hi>　夏磬<lb/>
<pb n="KR3k0055_WYG_045-37a"/>
　周鞀<hi>上詳帝治武呂氏春秋曰舜有誹謗之木湯有司過之士  王有戒慎之鞀猶恐不知已過</hi>
　獻櫻　薦黍<hi>漢書曰恵帝常出遊離宫叔孫通曰古者春甞果方今櫻桃熟可獻願陛下出</hi>
<hi>取櫻桃獻宗廟上許之諸果獻由此興也先禮記曰仲夏之月農乃登黍乃以雛甞黍羞以含桃  薦寢廟</hi>
　足履已　手握褒<hi>上詳帝誕下詳竒表</hi>　得玉厯　佩寳文<hi>上詳</hi>
<hi>符命大河圖曰禹既治水功大天帝以寳文  字賜禹佩渡北海弱水之難</hi>　醴泉出　祥<lb/>
鳯至<hi>並詳祥瑞</hi>　玉龜讖　石馬圖<hi>上詳祥瑞下詳符命</hi>　紀鳯鳥<lb/>
舞神魚<hi>並詳祥瑞</hi>　御二龍　駕六鳳<hi>括地圖曰禹誅防風夏徳盛二龍降之禹</hi>
<hi>使范氏御之以行光春秋命厯序曰辰放六頭四乳在位二百五十年離  次之號曰皇談鋭頭日角駕六鳯</hi>
<pb n="KR3k0055_WYG_045-37b"/>
<hi>皇出地衡在位五百六十年</hi>　作舟車　為耒耜<hi>班固東都賦曰作舟車造器械斯乃</hi>
<hi>軒轅之所以開帝功也耒易曰庖犧氏沒神農氏作斵木為耜揉木為  耒耜之利以敎天下</hi>　建皇<lb/>
極　合天中<hi>尚書洪範曰建用皇極孔安國注曰皇大也極中也凡立事當用大中之道  春秋</hi>
<hi>運斗樞曰虙犧女媧神農是三皇皇者中也𢎞也合天履中開陰布綱止合皇極其施光明煌煌盛美不可勝</hi>
<hi>量</hi>　含乾元　體太一<hi>桓譚新論曰夫王道之主其徳能載包含以統乾元也  下詳</hi>
<hi>總載一</hi>　法三才　咸一徳<hi>淮南子曰帝王者體太一以法三才  尚書曰惟尹躬曁</hi>
<hi>湯咸有一徳</hi>　皇侔天　帝合地<hi>並詳總載一</hi>　禹孜孜　湯栗<lb/>
栗<hi>尚書曰禹曰予思日孜孜危又曰湯旣黜夏命復歸於亳作湯誓曰栗栗  懼若將隕於深淵</hi>　推<lb/>
<pb n="KR3k0055_WYG_045-38a"/>
五勝　改三正<hi>漢書曰秦兼天下未遑暇也亦頗推五勝五行相勝秦以周為火水以勝之</hi>
<hi>大戴禮曰正朔三而改</hi>　禹菲食　湯布衣<hi>上詳儉徳也尸子曰湯之救旱  素車白</hi>
<hi>馬布衣身嬰白茅以身為牲當此時歌舞者禁之</hi>　堯羮藜　舜飯糗<hi>上詳儉徳  孟</hi>
<hi>子曰舜之飯糗茹草也若將終身焉</hi>　魏虚座　漢側席<hi>吳書曰虞翻字仲翔著周易甚</hi>
<hi>有大意魏文帝嘗聞翻名為設虚座以事之  後漢書曰朕思望直士側席以聞</hi>　歌龍鱗<lb/>
歎鴻翼<hi>傅元樂府雜歌詩曰鳯有翼龍有鱗君獨不興必湏良臣  下詳用賢</hi>　得六相<lb/>
　有五臣　有十亂　用三傑　拔芻牧　舉行陣<hi>以上</hi>
<hi>並詳用賢</hi>　作承雲　和調露　鳯集梧桐　龜出芝池<hi>並詳</hi>
<pb n="KR3k0055_WYG_045-38b"/>
<hi>祥瑞</hi>　東戸鴈行　西鄰禴祭<hi>子思子曰東户季子之時道上鴈行而不拾遺耕耨</hi>
<hi>餘糧宿諸畝首禴易曰東鄰殺牛不如西鄰之  祭實受其福</hi>　烏江追項　赤壁破<lb/>
曹<hi>史記曰項王至東城乃有二十八騎追者數千人欲渡烏江亭長艤船待謂項王曰江東雖小地方千里</hi>
<hi>衆數十萬亦足王也願大王急渡今獨臣有船漢軍至無以渡項王笑曰籍與江東子弟八千渡江而西今無</hi>
<hi>一人還縱江東父老憐而王我我何面目見之縱彼不言籍獨不愧於心乎  蜀志曰曹公南征劉表率將精</hi>
<hi>騎五千急追先主及於當陽之長坂先主走到夏口遣諸葛亮自結於孫權與曹公戰於赤壁大破之焚其舟</hi>
<hi>船</hi>　周武仗鉞　漢髙提劒<hi>尚書曰武王與受戰於牧野甲子昧爽王朝至於商</hi>
<hi>郊左仗黄鉞右執白旄以麾醫史記曰髙祖擊英布時為流矢所中病呂后迎良醫  入髙祖嫚罵之曰吾以</hi>
<pb n="KR3k0055_WYG_045-39a"/>
<hi>布衣提三尺劍取天下此非天命命乃在天雖扁鵲何益</hi>　鴻門謝羽　滍水敗尋<lb/>
<hi>漢書曰羽至函谷關有兵守不得入聞沛公已屠咸陽羽大怒乃使當陽君英擊關羽遂入至戲西鴻門明日</hi>
<hi>沛公從百餘騎至鴻門謝羽自陳封秦府庫還軍灞上以待大王閉關以備他盗不敢背徳  後漢書曰王莽</hi>
<hi>遣王尋王邑將兵百萬圍昆陽光武與敢死者三千人衝其中堅遂殺玉尋莽兵大敗走者相騰踐奔一百餘</hi>
<hi>里㑹大雷風屋瓦皆飛雨下如注滍水盛溢士卒爭赴溺者萬數水為之不流</hi>　周官棫樸<lb/>
殷相鹽梅<hi>並詳用賢篇</hi>　葛天八闋　虞帝九成<hi>呂氏春秋曰昔葛天</hi>
<hi>氏之樂三人操牛尾投足以歌八闋髙誘注曰葛天氏古帝名也投足猶蹀足闋終也  尚書曰簫韶九成鳯</hi>
<hi>皇來儀</hi>　軒皇夔鼓　漢帝鸞旗<hi>皇甫謐帝王世紀曰黄帝於東海流波上得竒</hi>
<pb n="KR3k0055_WYG_045-39b"/>
<hi>獸狀似牛蒼身無角能走出入水則風雨光如日月其音如雷名曰夔黄帝殺之以其皮為鼓聞五百里史記</hi>
<hi>曰黄帝號軒轅氏在漢書曰文帝時有獻千里馬者詔曰鸞旗在前屬車  後吉行五十里師行三十里馬獨</hi>
<hi>先焉往於是還馬與道里之費</hi>　見窘蘭池　微行柏谷<hi>史記曰始皇帝為㣲行與</hi>
<hi>武士四人俱夜出逢盗蘭池見窘武士擊殺盗納漢武故事曰上嘗輕服為㣲行至柏谷夜投亭長不  乃宿</hi>
<hi>於逆旅</hi>　出軫　吐珠<hi>並詳/符命</hi>　降子嬰　封雍齒<hi>史記曰漢元年</hi>
<hi>十月沛公兵先諸侯至灞上秦王子嬰降於軹道封漢書曰髙祖於未央宮望見諸將於沙中偶語乃先  雍</hi>
<hi>齒人人皆喜曰雍齒尚侯吾等無患矣</hi>　貪財貨　起布衣<hi>史記曰范増説項羽曰沛</hi>
<hi>公居山東貪於財貨今入闗財物無所取其志不小急擊之勿失  下詳創業</hi>　總萬廷　旅<lb/>
<pb n="KR3k0055_WYG_045-40a"/>
五緯<hi>河圖曰髙皇攝正總萬廷四海歸詠理威明文徳道化承天精  西京賦曰髙祖之始入也五緯相</hi>
<hi>叶以旅之於東井</hi>　隱芒澤　徭咸陽<hi>通鑑曰秦始皇帝嘗云東南有天子氣於是東</hi>
<hi>遊以厭之髙祖即自疑亡匿於芒碭山澤巖石之間嗟史記曰髙祖嘗徭咸陽縱觀秦始皇帝喟然太息曰</hi>
<hi>乎大丈夫當如此也</hi>　朱鴈　白麟<hi>並詳/祥瑞</hi>　芝房　瓠子<hi>上詳祥瑞  漢</hi>
<hi>書武帝東廵於海上四月還祀泰山至瓠子臨決命從臣將軍以下皆負薪塞河隄作瓠子之歌</hi>　盛<lb/>
唐　蒿里<hi>漢書曰元封五年帝南廵至於盛唐也又曰元狩五年禪蒿里注云蒿里山名</hi>
甲帳　交門<hi>漢武帝起九間神屋以琉璃珠玉明月夜光雜錯天下珍寳為甲帳其次為乙帳甲</hi>
<hi>帳居神乙帳上自御之有漢書曰元封四年幸不其祠神人於交門宫若  嚮座拜者作交門之歌</hi>　歴<lb/>
<pb n="KR3k0055_WYG_045-40b"/>
鳴澤　濟汾河<hi>漢書曰武帝元封四年出北蕭關歴鹿鳴澤  漢武帝秋風詞曰泛樓船兮濟</hi>
<hi>汾河横中流兮揚素波簫鼔鳴兮發棹歌歡樂極兮哀情多少壯幾時兮奈老何</hi>　出竹宫<lb/>
生蘭殿<hi>漢儀曰郊泰畤皇帝平明出竹宫東向揖日其夕西向揖月  下詳帝誕</hi>　體亞聖<lb/>
　慮如神<hi>張儼黙記曰漢光武體亞聖之才執文武之略聰明仁徳應時而出  下詳神智</hi>
仕金吾　擊銅馬<hi>後漢書曰光烈陰后諱麗華南陽新野人也光武適新野聞后美心悦之</hi>
<hi>後至長安見執金吾車騎甚盛因歎曰仕宦當作執金吾娶妻當得隂麗華  東觀漢記曰更始年立上為蕭</hi>
<hi>王擊銅馬大破之乃受降</hi>　殺王尋　擒張歩<hi>後漢書曰更始元年王莽遣王尋王邑將</hi>
<hi>兵百萬旌旗輜車千里不絶圍昆陽城數十重光武乃與敢死者三千人從城西水上衝其中堅尋邑陣亂遂</hi>
<pb n="KR3k0055_WYG_045-41a"/>
<hi>殺王尋莽兵大潰囂張儼黙記曰漢光武中興破赤眉擒張歩隗  之徒羣凶夷滅華夏肅清</hi>　北部<lb/>
　西陵<hi>魏志曰太祖武帝二十舉孝廉為郎除洛陽北部尉  魏武帝遺令曰吾媫好妓人皆著銅雀</hi>
<hi>臺於臺上施六尺牀繐帳朝晡上脯糗之屬月朔十五輒向帳作樂汝等時登銅雀臺望吾西陵墓田勿使有</hi>
<hi>闕</hi>　擊蛟　射雉<hi>上詳幼智雉魏書曰太祖於南皮一日射  獲三十六頭也</hi>　林<lb/>
梅　野葛<hi>劉義慶記曰魏武行兵失道三軍皆渴帝曰前有大梅林結子甘酸可以解渴士卒聞之</hi>
<hi>口皆出水乘此得以及前源得張華博物志曰太祖習噉野葛至一尺亦  少多飲鴆酒</hi>　修渦<lb/>
營洛<hi>魏志曰黄初六年帝遂以舟師自譙修渦入淮從陸道達徐州築東廵臺至廣陵故城臨江觀兵</hi>
<hi>又曰黄初元年十二月帝初營洛陽宫戊午幸洛陽</hi>　書鞭　擊蔗<hi>魏文帝臨渦賦序曰上建</hi>
<pb n="KR3k0055_WYG_045-41b"/>
<hi>安十八年至譙余兄弟從上拜墳墓遂乘馬逰觀經東園遵渦水髙樹之下駐馬書鞭為臨渦賦  魏文帝典</hi>
<hi>論自叙曰余幼學擊劍與平虜將軍劉勲奮威劉展等共飲酒宿聞展有手臂能空手入白刃余與論劍良久</hi>
<hi>謂言將軍法非也余顧嘗好之又得善術因求余對時酒酣耳熱方食竿蔗便以為杖下殿數交三擊其臂</hi>
　金車　寳鼎<hi>呉志曰初興平中吳中童謡曰黄金車斑蘭耳開閶門出天子閶門呉西郭門</hi>
<hi>夫差所生也  下詳祥瑞</hi>　都武昌　遷建業<hi>並詳遷都</hi>　持鞍緩鞚<lb/>
受箭迴船<hi>虞漙江表傳曰孫權征合肥為張遼所襲乘駿馬上津橋南已見撤谷利在馬後使權持</hi>
<hi>鞍緩鞚著鞭遂得超渡箭魚豢魏略曰孫權乘大船來觀軍曹公使弓弩亂發  著其船船偏重將覆權因廻</hi>
<hi>船以輕面受箭箭均船平而去</hi>　大口方頤　長上短下<hi>上詳竒表秋漢獻帝春</hi>
<pb n="KR3k0055_WYG_045-42a"/>
<hi>曰張遼問吳降人曰紫髯將軍長上短下是誰答曰是孫㑹稽</hi>　結吳　𦙍漢<hi>蜀志曰先主遣</hi>
<hi>諸葛亮自結於孫權鮮華陽國志曰漢末雄傑並起先主名㣲衆  建元𦙍漢與之鼎跱</hi>　棄妻子<lb/>
　失七箸<hi>蜀志曰曹公遣精騎追及先主於當陽之長坂先主棄妻子與數十騎而走  又曰曹公</hi>
<hi>從容謂先主曰天下英雄惟操與使君耳袁本初之徒不足數也先主方食失七箸</hi>　翦芳蘭<lb/>
乘羽葆<hi>蜀志曰先主將誅張裕諸葛亮請罪先主曰芳蘭當門不得不翦  下詳㓜智</hi>　有竒<lb/>
節　與大謀<hi>干寳搜神記曰髙祖宣皇帝少有竒節聰明多大略  又曰宣帝遷太子中庶子每</hi>
<hi>大謀畫䇿多善由是為太子所信重</hi>　討公孫　迎魏帝<hi>臧榮緒晉書遼東太守公孫文</hi>
<hi>懿反詔宣帝討之發自京東都過魏温詔郡守以下皆㑹幕次父老故舊讌飲累日  王隱晉書曰魏帝謁髙</hi>
<pb n="KR3k0055_WYG_045-42b"/>
<hi>平陵曹爽兄弟皆從髙祖以爽執政不平廢之起奏事永寜宫悉起營兵及城中餘衆承制發武庫仗開四門</hi>
<hi>出迎魏帝於洛濵奏爽罪也</hi>　遷庶子　封舞陽<hi>干寳晉紀曰魏國既建髙祖遷太子</hi>
<hi>中庶子與陳羣吳質朱鑠號曰四友堂又曰天子疾篤帝與曹真陳羣等見於崇華殿之南  並受顧命輔政</hi>
<hi>詔太子曰有間此三公者慎勿疑之明帝即位改封舞陽侯</hi>　被南國　終北面<hi>臧榮</hi>
<hi>緒晉書曰遼東以諸將獻㨗交至乃申受前命曰躬擐甲胄龔行天罰埽平區域申滅呉㑹裨贊皇靈被於南</hi>
<hi>國身陸士衡晉書曰文帝勢崇於三分而終  乎北面雖曰未暇而王業已固矣</hi>　忠恕無過<lb/>
言　仁厚有智量<hi>王隱晉書曰武帝少厲髙行造次於忠恕未嘗有過言失色於人  又曰</hi>
<hi>武帝寛恵仁厚深宻有智量</hi>　減膳　燒裘<hi>並詳/儉徳</hi>　魏禪　呉平<hi>王隱</hi>
<pb n="KR3k0055_WYG_045-43a"/>
<hi>晉書曰咸熙二年魏武禪位於上也臧榮緒晉書曰武帝問劉毅曰卿以吾可方漢何帝  對曰可方桓靈帝</hi>
<hi>曰吾徳雖不及古人猶克已為政又平呉㑹一同天下方之桓靈不亦甚乎</hi>　燧人　炎帝<lb/>
　太昊　髙陽　大巢　少典<hi>大巢即有巢氏  少典生黄帝</hi>　南面<lb/>
　中央<hi>古帝氏</hi>　連三畫　同八方<hi>上出董子/出總載一</hi>　<hi>下</hi>　法<lb/>
五行　照四海<hi>法五行相生形萬殊之體  日月並明明照四海</hi>　命九官<lb/>
利萬物<hi>命九官舜之事利萬物出禮記</hi>　别優劣　法陰陽<hi>上出白虎通  下詳</hi>
<hi>總載一</hi>　都平陽<hi>堯/</hi>　納大麓<hi>舜/</hi>　制二柄　長九州<hi>上詳</hi>
<hi>韓子九天皇兄弟  人</hi>　葬橋山　長姬水<hi>並黄帝</hi>　含氣化物<lb/>
<pb n="KR3k0055_WYG_045-43b"/>
明徳表功<hi>上出淮南子下出白虎通</hi>　父天母地　兄日姊月<hi>並禮記</hi>
　牢籠天地　彈壓山川　申洩四時　經緯六合<hi>並淮</hi>
<hi>南子</hi>　増華祝　嵩呼<hi>莊子曰堯觀於華華封人請祝聖人使聖人夀堯曰辭使聖人富堯</hi>
<hi>曰辭使聖人多男子堯曰辭三漢紀武帝登嵩山聞呼萬歳者</hi>　崖公　震旦<hi>唐語林敎</hi>
<hi>坊記曰樂人呼天子為崖公厯玉谿編事曰南朝稱天子為震旦</hi>　帝暉　宸厯<hi>顔延年曲</hi>
<hi>水詩序云帝暉臨幄百司定列憲沈約彈王源文云宸厯御寓𢎞革  典</hi>　握符　膺籙<hi>孝經</hi>
<hi>鈎命訣曰受命握符出也誅東京賦曰膺籙受圖順天行</hi>　三極　四維<hi>宋永元詔曰位</hi>
<hi>御三極風澄萬寓四董子曰禮義亷恥國之  維</hi>　坤珍　神器<hi>東都賦曰握乾符闡坤珍</hi>
<pb n="KR3k0055_WYG_045-44a"/>
<hi>神簡文大法頌序曰  器有歸鼎運斯集</hi>　鳯厯　龍圖<hi>梁武帝紀曰御鳯厯握龍圖</hi>
張天　駕日<hi>孔稚珪文張天造厯駕日登皇</hi>　統天　御㝢<hi>廣𢎞明集曰三皇統</hi>
<hi>天五帝御寓</hi>　玉鏡　金椎<hi>尚書帝命驗期云桀失玉鏡注玉鏡謂清明之道也  孝經援</hi>
<hi>神契云后偷任威失其金椎注金椎言國之寳也</hi>　修䇿　長羅<hi>文中子脩䇿邇馭長羅逺</hi>
<hi>駕</hi>　紫宸　赤縣<hi>梁王僧辨表紫宸/曠位赤縣無主</hi>　璿璣　鼎玉<hi>書在</hi>
<hi>璿璣玉衡以齊七政其梁與陳璽書欽若唐虞推  鼎玉</hi>　飛龍　逐鹿<hi>易曰飛龍在天利見</hi>
<hi>大人天史記秦失其鹿  下共逐之</hi>　乾龍　晉馬<hi>易乾卦取象於龍五晉元帝紀童謡曰</hi>
<hi>馬浮渡江一馬化為龍是歳五王獲濟元帝竟登大位</hi>　鳯翔　虎變<hi>張平子東都賦龍飛</hi>
<pb n="KR3k0055_WYG_045-44b"/>
<hi>白水鳯翔參墟龍文選應吉甫華林集詩位以  飛文以虎變</hi>　瑞符　玉册<hi>後漢荀彧傳天</hi>
<hi>降嘉瑞地出吉符璽晉元帝紀永嘉初有玉册見於長安白玉麒麟  出於江陵其文曰長夀萬年</hi>　星<lb/>
拱　雲從<hi>俱宋洪邁賀御殿表</hi>　舜抱　堯襟<hi>王勃乾元殿頌曰環四瀛於舜抱棲</hi>
<hi>十景於堯襟</hi>　汜水　軒丘<hi>漢髙帝本紀五年即皇帝位於汜水之陽  帝王世紀皇帝居</hi>
<hi>軒轅之丘</hi>　天縱　日新　戴天　擊壤　黄屋　白水<lb/>
丹丘<hi>後漢書光武稱白水真人則春秋感應圖曰丹丘千年一焚焚  聖人出</hi>　懷鷂　吞<lb/>
蝗<hi>唐紀太宗得佳鷂自臂之見魏徵來匿懐中徵奏事不已鷂竟死焉  貞觀中終南數縣蝗太宗捕數枚</hi>
<hi>曰民以榖為命汝食之寜食吾肺心遂吞之是歳蝗竟不為害</hi>　正乾綱　凝鼎命<hi>陳忠</hi>
<pb n="KR3k0055_WYG_045-45a"/>
<hi>傳明王嚴天元之尊正乾綱之位  易鼎卦君子以正位凝命</hi>　位天徳　總朕師<hi>易飛</hi>
<hi>龍在天乃位乎天徳朕書舜命禹曰汝惟不怠總  師</hi>　坐玉牀　握金鏡<hi>鄭康成曰</hi>
<hi>玉牀處天子之位也玉張説乾符頌曰握金鏡歩  斗</hi>　恢聖緒　統宸極<hi>漢安帝紀</hi>
<hi>昔我光武受命中興恢𢎞聖緒  唐安帝傳統臨宸極</hi>　居正陽　維新命<hi>王褒頌王</hi>
<hi>者居正陽之位維詩周雖舊邦其命  新</hi>　邁時康　不世出<hi>唐新羅傳眞徳秀織錦頌</hi>
<hi>曰巨唐開洪業巍巍皇猷昌深仁諧日月撫運邁時康  唐太宗贊至治之君不世出</hi>　三尺劒<lb/>
　一戎衣<hi>史記漢髙祖曰吾以布衣提三尺劒取天下  中庸武王纘太王王季文王之緒一戎衣</hi>
<hi>而有天下杜甫詩曰風塵三尺劒社稷一戎衣</hi>　膺天統　陟帝位<hi>班固典引髙光二帝</hi>
<pb n="KR3k0055_WYG_045-45b"/>
<hi>
                        <graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>當天之正統受克遜之歸運陟舜典曰格汝舜乃言厎可績三載汝  帝位</hi>　陳玉帛　越<lb/>
梯航<hi>禹㑹諸侯於塗山執玉帛者萬國  文𨕖梯山航海踰沙越幕之貢</hi>　千秋亭　陳<lb/>
橋驛<hi>漢光武即位於千秋亭  宋太祖受命陳橋驛</hi>　赤帝子　香孩兒<hi>上詳符命</hi>
<hi>室宋史太祖生於夾馬營赤光滿  異香不散時人謂之香孩皃</hi>　握機創厯　誕命<lb/>
造家<hi>王元長詩序</hi>　緯地經天　左日右月<hi>庾黔婁文經天緯地之徳左日</hi>
<hi>右月之明</hi>　聲寓宇宙　勢壓山河<hi>孔稚圭文</hi>　天地更築　日<lb/>
月再張<hi>孔稚珪文</hi>　繩準陰陽　懸持日月<hi>上出文中子收下出北齊魏</hi>
<hi>武成詔</hi>　規矩乾坤　輔相天地<hi>上出晉傳子下出文中</hi>　斟元陳<lb/>
<pb n="KR3k0055_WYG_045-46a"/>
樞　結繩刻木<hi>春秋保乾圖曰天皇於是斟元陳樞言斟酌元化陳列樞機之行也  眞源賦</hi>
<hi>曰人皇氏兄弟九人結繩刻木</hi>　鍊石補天　斷鼇立極<hi>淮南子女媧氏鍊五色石</hi>
<hi>以補蒼天四斷鼇足以立  極</hi>　闡極則天　開元創物<hi>齊告天文</hi>　本仁<lb/>
祖義　抱表寢繩<hi>漢武帝詔曰本仁祖義褒徳録賢五帝三王所由昌也  文中子曰戴圓</hi>
<hi>履方抱表寢繩内能理身外得人心</hi>　道綱徳網　學耨禮耕<hi>晉什道恒釋駮論曰</hi>
<hi>振道綱以維六合布徳網以羅羣儁之禮運曰人情者帝王之田也脩禮以耕之陳義以種  講學以耨之</hi>
　一隂一陽　乃文乃武　恩加草樹　道被翔行<hi>王勃</hi>
<hi>九成宫頌</hi>　體元居正　握鏡臨宸<hi>春秋隱元年凡人君即位欲其體元居正  齊</hi>
<pb n="KR3k0055_WYG_045-46b"/>
<hi>建武紀曰皇齊受終建極握鏡臨宸</hi>　握符闡珍　系統接緒<hi>東都賦曰聖皇握乾</hi>
<hi>符闡坤珍漢又曰系唐統接  緒</hi>　海嶽呈華　風雷寫慶<hi>王勃九成宫頌</hi>
謳歌歸舜　符命興唐<hi>孟子謳歌者不謳歌堯之子而謳歌舜  唐華詵傳董景珍曰</hi>
<hi>吾聞帝王之興必有符命</hi>　滋萌元氣　開闢太初<hi>崔融啟母廟碑曰滋萌元氣開</hi>
<hi>闢太初此乃天皇氏之所以應乎天也</hi>　朝登五帝　夕宿三皇<hi>杜甫太清宮賦</hi>
　孕虞育夏　甄殷朝周<hi>班固典引</hi>　赤伏帝子　白水眞<lb/>
人<hi>俱光武事</hi>　為民父母　受命天人<hi>漢貢禹傳曰王者受命為民父母  栁正</hi>
<hi>符論曰澤久而愈深仁増而益髙人之戴唐永永無窮是知受命不於其天於其人</hi>　聖膺天啟<lb/>
<pb n="KR3k0055_WYG_045-47a"/>
　位以徳興<hi>李百藥封建論陛下握乾御天膺期啟聖  乾卦飛龍在天利見大人註位以徳興</hi>
<hi>徳以位叙</hi>　得位得禄　作君作師<hi>中庸舜大徳必得其位必得其禄  書太誓曰</hi>
<hi>天佑下民作之君作之師</hi>　天地交泰　雷雨作解<hi>易泰卦曰天地交泰  解卦曰</hi>
<hi>雷雨作解</hi>　應天順人　創業垂統<hi>髙力士傳曰明皇幸蜀聞太子即位喜曰吾兒</hi>
<hi>應天順人應唐舊禮志曰髙祖撫運  期創業垂統</hi>　神聖應期　天人叶順<hi>晉劉</hi>
<hi>元海載記曰漢髙祖神聖應期江孫綽𫝊曰中宗龍飛非惟信順叶乎天人實頼長  萬里畫而守之耳</hi>
統和天人　願為臣妾<hi>栁宗元賀即位表負扆而㑹朝夷夏踐祚而統和天人  晉紀</hi>
<hi>劉琨等勸進曰聲敎所加願為臣妾</hi>　無為之徳　不宰之功<hi>唐順宗尊號文</hi>
<pb n="KR3k0055_WYG_045-47b"/>
號渙萬里　色授六服<hi>宋奏議曽鞏曰人主之尊意諭色授而六服震動言傳號渙而</hi>
<hi>萬里奔走</hi>　誕敷文徳　載纘武功<hi>書經曰帝乃誕敷文徳  詩經曰二之日其同</hi>
<hi>載纘武功</hi>　堯舜擁篲　禹湯扶輪<hi>李嶠賀尊號表</hi>　廟社鼎安<lb/>
寰區泰定<hi>宋陳耆卿賀登極表</hi>　範圍元化　黼藻太平<hi>宋陸游明堂表</hi>
　欽翼小心　昇平大業　上總天維　旁握河紀<hi>俱隋</hi>
<hi>盧思道賀甘露表</hi>　駕馭風雲　馳驅龍虎<hi>梁庾信賀平鄴表</hi>　徳奉<lb/>
三無　功安九有<hi>宋儒表三無謂天無私覆地無私載日月無私照也  九有謂九州也</hi>
　㢲風發越　兌澤滂沱<hi>唐李嶠元日朝賀表</hi>　厯數承堯　謳<lb/>
<pb n="KR3k0055_WYG_045-48a"/>
歌歸禹<hi>宋陳耆卿賀登極表</hi>　有道之長　無思不服<hi>宋李劉表</hi>　治<lb/>
民祇懼　受命漙將<hi>李劉表</hi>　光紹燕謀　丕膺鴻業<hi>宋鄭</hi>
<hi>厚賀改元表</hi>　天開睿哲　神授英竒　河海晏清　璣衡<lb/>
明潤<hi>俱出翰苑新書</hi>　投弓縱馬　束衽正冠<hi>曾鞏文曰西北之戎投弓縱馬</hi>
<hi>相與祛服而戲豫東南之夷正冠束衽相與捧䇿而吟誦</hi>　大徳時來　多能天縱<lb/>
<hi>宋人賀耕籍表</hi>　法約三章　舞揚七徳<hi>史記沛公入闗與秦民約法三章餘悉除</hi>
<hi>秦苛法樂唐書秦王破軍之  名七徳舞</hi>　帝自有眞　聖不世出<hi>漢光武贊曰帝</hi>
<hi>王之興自有真也不唐太宗贊曰至治之君  世出</hi>　徳合乾行　心通義畫<hi>明何</hi>
<pb n="KR3k0055_WYG_045-48b"/>
<hi>洛文敬一亭頌</hi>　澤暢九垓　徳流六幕<hi>明舒𢎞志聖徳重農頌</hi>　虎變<lb/>
龍飛　鳯儀獸舞<hi>明陳于陛慶成宴致語虎變龍飛纉宗社無彊之福鳳儀獸舞衍邦家有</hi>
<hi>道之長</hi>　瞻雲就日　際地蟠天<hi>堯本紀曰帝之君也其仁如天其智如神就之</hi>
<hi>如日望之如雲蟠性理曰上際乎天而下  乎地</hi>　蕩乎無名　建其有極<hi>宋陸</hi>
<hi>游賀㑹慶節表</hi>　煦嫗萬物　照蘓九圍<hi>馮道上周太祖尊號頌</hi>　膺萬<lb/>
國之珍　接千嵗之統<hi>東都賦受四海之圖籍<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>萬國之貢珍  漢司馬相如傳今天</hi>
<hi>子接千歳之統</hi>　受四海之圖籍　拜萬國之衣冠<hi>東都賦天子受四海</hi>
<hi>之圖籍拜唐詩萬國衣冠  冕旒</hi>　張皇綱以羅逺　飛仁風而被物<lb/>
<pb n="KR3k0055_WYG_045-49a"/>
<hi>晉書</hi>　協天載以無聲　恢帝猷而有截<hi>馮道上周太祖尊號表</hi>
昭鴻名而日掲　肅龍衛以天臨<hi>宋李劉賀御殿表</hi>　歴五帝<lb/>
之寥廓　渉三皇之登閎<hi>出文𨕖註曰登髙也閎大也</hi>　冠五行之<lb/>
秀氣　邁三代之英風<hi>李康運命論</hi>　風來南面之薫　星<lb/>
拱北辰之所　多聞將求建事　大烹所以養賢　天<lb/>
地節而四時成　陰陽和而萬物得　四七之際火為<lb/>
主　一千之歳聖當興<hi>後漢書彊華奉赤伏符曰劉秀發兵捕不道四七之際火為主</hi>
<hi>清春秋感應圖云黄河千年一  丹丘千年一焚則聖人當出</hi>　拯頽綱以繼三五<lb/>
<pb n="KR3k0055_WYG_045-49b"/>
鼓芳風以扇遊塵<hi>范甯榖梁傳序</hi>　握天鏡而授河圖　執玉<lb/>
衡而運乾象<hi>徐陵文</hi>　張寶圖以光帝載　懸玉鏡以徹<lb/>
靈襟<hi>唐元和𩔖表</hi>　御風雷七曜於上　用山川六府於下<lb/>
<hi>王勃九成宫頌</hi>　若元氣之運四時　如太陽之御六合<hi>翰苑新書</hi>
　銅渾昭乾健之規　玉燭朗陽舒之景<hi>馮道上周太祖尊號表</hi>
　凝旒而天啓其門　服衮而日升於觀<hi>李嶠元日朝賀表</hi>
三階正而六氣調　萬㝢清而百蠻服<hi>李嶠賀尊號表</hi>　漢承<lb/>
堯而傳歸於子　舜授禹而允執厥中<hi>翰苑新書</hi>　發育萬<lb/>
<pb n="KR3k0055_WYG_045-50a"/>
物而顯諸仁　包舉六氣而藏諸用<hi>王勃文</hi>　炎帝分八<lb/>
節以始農功　軒轅紀三綱而闡書契<hi>出晉律厯志</hi>　中國<lb/>
之有至人無思不服　王者之大一統咸與維新<hi>翰苑新書</hi>
　懷恩慕化之黨候雨占風　疇徳瑞聖之符非煙若<lb/>
霧<hi>李嶠賀尊號表</hi>　天啟昌期御蘿圖而出震　人瞻粹表負<lb/>
黼扆以當陽<hi>翰苑新書</hi>　御六龍而乘乾君臨大寳　斂五<lb/>
福而作解慶洽寰區<hi>翰苑新書</hi>　詠時和於帝壤動植咸歡<lb/>
　歌道泰於華封昆蟲自樂　紫宮宻運敷造化於靈<lb/>
<pb n="KR3k0055_WYG_045-50b"/>
襟　黄屋神凝創經綸於寳思<hi>俱王勃文</hi>　丹書碧篆神符<lb/>
煥河洛之文　玉斗珠衡天骨挺皇王之表<hi>王勃九成宫頌</hi>
權輿象緯削茅社而建瓊祧　草昧風雲席蘿圖而創<lb/>
璿厯<hi>王勃文</hi>　鋪帝容而建皇極大寶重光　撫乾軸而<lb/>
正坤維洪鑪再造<hi>李嶠賀尊號表</hi>　聖人作而萬物覩共堅愛<lb/>
戴之心　元首明而庶事康行廸太和之治<hi>翰苑新書</hi>
　　帝王總載四<lb/>
原天號<hi>帝者天號</hi>天靈<hi>天皇之號</hi>　尊無二上　土無二王　作<lb/>
<pb n="KR3k0055_WYG_045-51a"/>
民父母　為天下主　惟辟玉食　惟皇作極　君天<lb/>
下　養天下　純而王　駮而霸<hi>荀子曰粹而王駮而霸無一焉而亡</hi>
仁義所生為王　仁義合者稱王<hi>白虎通曰徳合天地者稱帝仁義合者稱</hi>
<hi>王别優劣也</hi>　三王善因時　五帝任仁義　三王任智勇<lb/>
　王者得三才　立天子以為天下立君以為國<hi>呂氏春秋</hi>
<hi>曰為天下長慮莫如置天子也為一國長慮莫如置君也置君非以阿君也置天子非以阿天子也徳衰世亂</hi>
<hi>然後天子利天下國君利國</hi>　功徳純者稱帝　徳令全者稱王<lb/>
南面而聴天下　三者尊位所在　増龍徳　居體<lb/>
<pb n="KR3k0055_WYG_045-51b"/>
知臨　崇髙　大寳　大君<hi>易經</hi>　王言　福威<hi>書經</hi>　嗣<lb/>
服　定命　國歩　執競　綴旒<hi>詩經為下國綴旒言為天子而為諸侯所</hi>
<hi>係屬也</hi>重華<hi>書舜典曰重/華協於帝</hi>　丕子<hi>書是有丕子之責於天言元子也</hi>丕后<lb/>
<hi>書嗣光宅丕后言大君也</hi>　明辟<hi>書朕復/子明辟</hi>伯林<hi>楚辭言長/君即長子</hi>　縣官<hi>前漢</hi>
<hi>書註曰縣官天子也</hi>鉅公<hi>出前漢郊祀志張晏曰天/子為天下父故曰鉅公</hi>　穆清<hi>文𨕖注天</hi>
<hi>子有美徳而化清</hi>　神器　儲精<hi>文𨕖儲精垂恩</hi>勵精　帝輝　執契<lb/>
<hi>文𨕖執信也明君執契以任之</hi>　淵穆　睿想　宸威　重暉<hi>六朝詩百辟仰</hi>
<hi>重暉</hi>　肖天<hi>范祖禹曰人之子未有不肖其親者麟之子不問知其為肉角鳯之子不問知其為九苞</hi>
<pb n="KR3k0055_WYG_045-52a"/>
<hi>天子者天之子也是故肖天</hi>　末光<hi>漢書依日月之/末光有餘寵也</hi>　湛恩<hi>湛者深也</hi>
皇儀　帝容<hi>東都賦究皇儀而展帝容</hi>　渥恵<hi>䝉聖皇/之渥恵</hi>　天儀<hi>後漢書儀</hi>
<hi>顔也</hi>　寶業<hi>家臻寳業/天子位也</hi>　鳳扆<hi>光武贊鳯扆臨/花暖謂帝座也</hi>　藻衛<hi>藻衛</hi>
<hi>天子儀仗</hi>　宸盼<hi>宸盼俯凝旒/天子之視也</hi>靈貺<hi>靈貺自甄謂神靈賜福祚而自成也</hi>　法<lb/>
從<hi>漢書天子駕曰法從</hi>辰居<hi>辰居如星拱/辰言有徳也</hi>　帝紘<hi>廓帝紘恢皇綱開五三之紀綱</hi>
　神主<hi>書經俾作神主</hi>天徳<hi>易乃位/天徳</hi>　革命<hi>湯武/革命</hi>體元<hi>左傳注人君即</hi>
<hi>位欲其體元而居正</hi>　正始<hi>路温舒傳陛下初登至尊與/天命符宜正始受命之統</hi>正統<hi>王褒</hi>
<hi>頌春秋法五始之統在乎審已正統而已</hi>　乾顧<hi>文𨕖昭王碑/曰仰<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>乾顧</hi>　茂緒<hi>楊緒事誄</hi>
<pb n="KR3k0055_WYG_045-52b"/>
<hi>曰光昭茂緒</hi>　衍圻<hi>文𨕖辨亡論曰化/協殊裔風衍遐圻</hi>　拱揖<hi>文𨕖辨亡論曰拱揖羣后</hi>
<hi>注謂拱手以揖諸侯言無事也</hi>　醲化<hi>辨亡論醲化懿/網未齒於上代</hi>　經民<hi>辨亡論其體國</hi>
<hi>經民之具足以為政矣</hi>　長規<hi>辨亡論先王達經國之/長規審存亡之至數</hi>宏覆<hi>文𨕖弔魏</hi>
<hi>武文丕大徳以宏覆</hi>　乾景<hi>文𨕖齊景后策文乾/景外臨註乾為君</hi>　長御<hi>文𨕖五等諸侯</hi>
<hi>論曰見綏世之長御</hi>　安瀾<hi>文𨕖講徳論天下/安瀾比屋可封</hi>淳流<hi>同上觀大化之淳流</hi>
佩文<hi>同上冠道徳履純仁披六藝佩禮文</hi>　淑清<hi>同上海内樂/業朝廷淑清</hi>　鴻均<hi>同上</hi>
<hi>鴻均之出何物不樂</hi>　中雅<hi>同上歩中雅/頌驟合韶濩</hi>　參神<hi>七啟元化參神與靈合契</hi>
前旒<hi>文𨕖答客難曰冕而前旒所以蔽明</hi>　覆盂<hi>同上連四海之外以為帶安如覆盂注天下無</hi>
<pb n="KR3k0055_WYG_045-53a"/>
<hi>事安如覆盂之下</hi>　景俗<hi>文𨕖王元長曲水/序設神理以景俗</hi>　天矚<hi>同上行度動於天矚</hi>
　濡化<hi>典引被風濡化者京師沉潛</hi>　辨章<hi>典引惇睦辨章之化洽注辨析章服也</hi>
昭登<hi>典引昭登之績匪堯不興注昭明也登成也</hi>　文軫<hi>文𨕖袁太尉從駕詩文軫接桂海</hi>
　三正<hi>文𨕖張子房詩神武睦三正</hi>　陽澤<hi>謝靈運應詔詩皇心美陽澤萬物咸光昭</hi>
倫化<hi>謝靈運從宋文拜陵廟詩己見倫化萌倫大也</hi>　光宅<hi>七命配/天光宅</hi>　載韙<hi>七命</hi>
<hi>皇風載韙</hi>　義繩<hi>七命義/皇之繩</hi>　體元<hi>東都賦體元立/制繼天而作</hi>　景鑠<hi>東都</hi>
<hi>賦鋪鴻藻申景鑠</hi>　馨業<hi>西京賦馨/業彌茂</hi>　茂世<hi>羽獵賦豐茂世之規</hi>　天關<lb/>
<hi>長揚賦順斗極運天闗</hi>　長世<hi>景福殿賦闡/長世之善經</hi>　筌宰<hi>文𨕖宣徳皇后令譲中書</hi>
<pb n="KR3k0055_WYG_045-53b"/>
<hi>令表曰筌窣有寄注君臣有所寄託</hi>　神寳<hi>范蔚宗皇后紀論曰陵夷大運淪亡神寳</hi>　測恩<lb/>
<hi>文𨕖華林集詩曰測恩踰逸注測深也</hi>　滂流<hi>同上元/澤滂流</hi>　沉恩<hi>文𨕖以沉恩之未廣</hi>
<hi>懼敎化之未厲</hi>　汪濊<hi>難蜀父老文/曰湛恩汪濊</hi>　恩隱<hi>赭白馬賦曰恩隱周渥隱私也</hi>
灑澤<hi>顔延年曲水詩序</hi>　天奬<hi>任彦升答七夕詩啟曰牽率庸陋式酬天奬奬恩也</hi>　恩<lb/>
紀<hi>文𨕖潘安仁雜體詩恩紀被㣲身</hi>　温渥<hi>顔延年詩曰温渥浹輿隸和恵屬後筵</hi>　寤<lb/>
靈　司契<hi>魏都賦啟天心而寤靈注寤先靈也上垂拱而司契注執法契也</hi>　舉玉趾<lb/>
<hi>禮記</hi>　疇四海<hi>荀子曰至賢疇/四海湯武是也</hi>　闢皇闈<hi>六朝詩明明闢皇闈謂開君門</hi>
<hi>以待賢也</hi>　在徳元<hi>召誥其惟王/位在徳元</hi>　承天心<hi>谷永傳明王即位正五事建大</hi>
<pb n="KR3k0055_WYG_045-54a"/>
<hi>中承天心</hi>　乘時龍<hi>易經曰時乘六龍以御天光武紀道士西門君恵李守等云劉秀當為天子王</hi>
<hi>者承命信有符乎不然何以能承時龍而御天哉</hi>　據坤靈<hi>西都賦據坤靈之正位</hi>恢聖<lb/>
緒<hi>安帝紀昔我光武受命中興恢洪聖緒</hi>　黄裳元吉<hi>易經黄中色裳下飾也猶以中順之</hi>
<hi>徳而居尊位為大善之吉也</hi>　赫赫業業<hi>詩經赫赫業業有嚴天子</hi>　寵綏四方<lb/>
<hi>書經</hi>　如絲如綸<hi>禮/記</hi>　緯天理地<hi>六朝文言帝王之御天下上緯天維下理地軸</hi>
　執轡御馬<hi>藝苑御四馬者執六轡御天下者正六官</hi>　盤盂儀影<hi>藝苑夫君者儀</hi>
<hi>也儀正而影正君者盤也盤圓而水圓君者㿻也盂方而水方</hi>　天行地止<hi>言王者法天地之行</hi>
<hi>止也</hi>　應天載靈<hi>牽秀黄帝頌曰邈/矣皇軒應天載靈</hi>　盤古九變<hi>三古厯紀曰盤</hi>
<pb n="KR3k0055_WYG_045-54b"/>
<hi>古一日能九變</hi>黄帝四面<hi>尸子曰黄帝取已合者四人使治四方大有成功此為四面也</hi>　端<lb/>
如北極<hi>淮南子曰舜之在位也端如北極</hi>　體堯蹈舜<hi>後漢崔寔傳曰濟時拯世之術</hi>
<hi>豈必體堯蹈舜</hi>　咸五登三<hi>出司馬相如/難蜀父老文</hi>　遐邇三五<hi>較獵賦</hi>
薫風潛暢<hi>隋志曰成湯四十二年之間薫風潛暢頌聲遐舉</hi>　膺萬國珍<hi>東都賦受</hi>
<hi>四海之圖籍膺萬國之貢珍</hi>　負扆踐祚<hi>栁宗元賀表云負扆而㑹朝夷夏踐祚而統和天人</hi>
　聲明文物<hi>文𨕖謝朓詩文物共葳蕤聲明自蔥蒨注謂衣冠禮樂也</hi>　聖風雲靡<lb/>
<hi>長楊賦</hi>　勲超遂古<hi>文𨕖司馬/記室箋</hi>　紹天闡繹<hi>典引曰厥有氏號紹天闡</hi>
<hi>繹闡開繹治也</hi>　華名洪伐<hi>七命曰生必輝華名於玉牒没則勒洪伐於金册伐功也</hi>　長<lb/>
<pb n="KR3k0055_WYG_045-55a"/>
　世字氓<hi>魏都賦字養也</hi>　聲敎布濩<hi>張衡東/京賦</hi>　甄陶國風<hi>何晏景福</hi>
　<hi>殿賦</hi>　東漸西被　北爕南諧<hi>書經東漸於海西被於流沙東京賦北爕丁零南諧</hi>
　<hi>越裳</hi>　徳寓天覆　敎與風翔<hi>並張衡/東京賦</hi>　玉䇿金縢<hi>魏都賦窺</hi>
　<hi>玉䇿與金縢</hi>　文軌薄桂海　聲敎燭氷天<hi>江淹擬袁淑詩注桂海南極氷</hi>
　<hi>天北極也</hi>　舜行猶河海<hi>尸子曰舜之行猶河海乎千仞之溪滿焉螻螘之穴亦滿焉</hi>
　四三皇而六五帝<hi>景福殿賦</hi>
　<lb/>
　<lb/>
<pb n="KR3k0055_WYG_045-55b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷四十<lb/>
</p>
<p>
</p>
  </div>
</body>
</text>
</TEI>
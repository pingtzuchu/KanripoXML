<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_049-1a"/>
　欽定四庫全書<lb/>
御定淵鑑𩔖函卷四十四<lb/>
　　帝王部五<hi>帝王總載</hi>
　　　帝王總載八<hi>論</hi>　<hi>文</hi>
　論原魏王粲難鍾荀太平論曰聖莫盛於堯而洪水方<lb/>
　割丹朱滛虐四族凶佞矣帝舜因之而三苖叛戾矣禹<lb/>
　又因而防風為戮矣此三聖古所稱大聖也繼踵相承<lb/>
　且二百年而刑罰未嘗一世而乏也然則此三聖尚有<lb/>
<pb n="KR3k0055_WYG_049-1b"/>
　所不能平則何世能致之乎孔子稱曰唯上智與下愚<lb/>
　不移不移者丹朱四㐫三苖之謂也當紂之世殷罔不<lb/>
　小大好草竊姦宄周公遷殷頑民於洛邑其下愚之人<lb/>
　必有之矣周公之於三聖不能踰也三聖有所不化矣<lb/>
　有所不移矣周公之不能化殷之頑民所可知也苟不<lb/>
　可移必或犯罪罪而弗刑是失所也犯而刑之刑不可<lb/>
　錯矣孟軻有言盡信書不如無書有大而言之者刑錯<lb/>
　之屬也豈億兆之民歴數十年而無一人犯罪一物失<lb/>
<pb n="KR3k0055_WYG_049-2a"/>
所哉謂之無者盡信書之謂也　曹冏六代論曰昔者<lb/>
夏殷周歴世數十而秦二世而亡何則三代之君與天<lb/>
下共其民故天下同其憂秦王獨制其民故傾危而莫<lb/>
救先王知獨治之不能久也故與人共治之知獨守之<lb/>
不能固也故與人共守之兼親踈而兩用参同異而並<lb/>
進是以輕重足以相鎮親疎足以相衛兼并路塞逆節<lb/>
不生及其衰也桓文率禮包茅不貢齊師伐楚宋不城<lb/>
周晉戮其宰王綱弛而復張諸侯傲而復肅二霸之後<lb/>
<pb n="KR3k0055_WYG_049-2b"/>
浸以陵遲吳楚慿江負固方城雖心希九鼎而畏廹宗<lb/>
姬姦情散於胸懐逆謀消於脣吻斯豈非信重親戚任<lb/>
用賢能枝葉碩茂本根頼之至於王赧降為庶人猶枝<lb/>
幹相持得居虚位海内無主四十餘年秦據勢勝之地<lb/>
騁譎詐之術征伐闗東蠶食九國至於始皇乃定天位<lb/>
曠日若彼用力若此非深根固蔕不拔之道乎漢祖奮<lb/>
三尺之劍騁烏合之衆五年之中而成帝業自開闢已<lb/>
來其興功立勲未有若漢之易者也夫伐深根者難為<lb/>
<pb n="KR3k0055_WYG_049-3a"/>
功摧枯朽者易為力理勢然也漢鑒秦之失封植子弟<lb/>
及諸吕擅權圖危劉氏而天下所以不傾動百姓所以<lb/>
不易心者徒以東牟朱虚受命於内齊代吳楚作衛於<lb/>
外向使髙祖踵亡秦之法忽先王之制則天下再𫝊非<lb/>
劉氏有也大魏之興觀五代之存亡而不用其長策覩<lb/>
前車之傾覆而不改其轍跡子弟王空虚之地君亡使<lb/>
民之失宗室竄於閭閻不聞邦國之政權均匹夫勢齊<lb/>
凡庶内無深根不拔之固外無磐石宗盟之助非所以<lb/>
<pb n="KR3k0055_WYG_049-3b"/>
安社稷為萬世之業也　增宋蘇轍夏論曰聖人之道<lb/>
苟可安天下不求為異也堯舜𫝊之賢而禹傳之子後<lb/>
世以為禹無聖人而𫝊之而後授之其子孫此以好異<lb/>
期聖人也夫聖人之於天下不從其所安而為之而求<lb/>
異夫天下之人何其用心之淺耶昔者湯有伊尹武王<lb/>
有周公而周公又武王之弟也湯之太甲武之成王皆<lb/>
可以為天下而湯不以予其臣武王不以予其弟誠以<lb/>
為子之才不至於亂天下者則無事乎授之他人而以<lb/>
<pb n="KR3k0055_WYG_049-4a"/>
為異也而天下之人何獨疑夫禹哉天下之人不能皆<lb/>
賢而有異人焉為異而震之則天下皆将喜其名而失<lb/>
其真故夫堯舜之𫝊賢者是不得已而然也使堯之丹<lb/>
朱舜之商均僅可以守天下而堯肯𫝊之舜舜肯𫝊之<lb/>
禹以為異而疑天下哉然則禹之不以天下授益非以<lb/>
益為不足受也使天下復有禹予知禹之不以天下授<lb/>
之矣何者啓足以為天下故也啟為天下而益為之佐<lb/>
是益不失為伊尹周公其功猶可以及天下也聖人之<lb/>
<pb n="KR3k0055_WYG_049-4b"/>
不喜異也如此　蘇轍商論曰商之有天下者三十世<lb/>
而周之世三十有七商之既衰而復興者五王而周之<lb/>
既衰而復興者宣王一人而已夫商之多賢君宜若其<lb/>
世之過於周周之賢君不如商之多而其久於商者乃<lb/>
數百嵗其故何也葢周公之治天下務以文章繁縟之<lb/>
禮和柔馴擾剛强之民故其道本於尊尊而親親貴老<lb/>
而慈㓜使民之父子相愛兄弟相悦以無犯上難制之<lb/>
氣行其至柔之道以揉天下之戾心而去其剛毅果敢<lb/>
<pb n="KR3k0055_WYG_049-5a"/>
之志故其享天下至久而諸侯内侵京師不振卒於廢<lb/>
為至弱之國何者優柔和易可以為久而不可以為彊<lb/>
也若夫商人之所以為天下者不可復見矣嘗試求之<lb/>
詩書詩之寛緩而和柔書之委曲而繁重者舉皆周也<lb/>
而商人之詩駿發而嚴厲其書簡潔而明肅以為商人<lb/>
之風俗葢在乎此矣夫惟天下有剛强不屈之俗也故<lb/>
其後世有以自振於衰微然至其敗也一散而不可復<lb/>
止葢物之彊者易以折而柔忍者可以久存柔者可以<lb/>
<pb n="KR3k0055_WYG_049-5b"/>
久存而常困於不勝强者易以折而其末也乃不可以<lb/>
有所立此商之所以不長而周之所以不振也　原魏<lb/>
髙貴鄉公少康漢髙祖論曰上問荀顗等曰有夏既衰<lb/>
后相殄滅少康收輯夏衆復禹之績髙祖抜起壟畆芟<lb/>
夷秦項考其功徳誰宜為先顗等曰造之與因難易不<lb/>
同少康功徳雖羙猶為中興與漢世祖同流可也至如<lb/>
髙祖臣等以為優上曰少康生於滅亡之後降為諸侯<lb/>
之𨽻能布其徳而兆有其謀卒滅過戈復禹之績祀夏<lb/>
<pb n="KR3k0055_WYG_049-6a"/>
配天不失舊物非至徳𢎞仁豈濟斯勲漢祖因土崩之<lb/>
勢收一時之權為人子則數危其親為人君則但除苛<lb/>
禁為人父則不能衛子身歿之後社稷幾傾若與少康<lb/>
易地而處或未能復大禹之績也推此言之宜髙夏康<lb/>
而下漢祖也　後漢孔融周武王漢髙祖論曰周武王<lb/>
從后稷以來至其身相承積五十世俱有魚鳥之瑞至<lb/>
髙祖一身修徳瑞遽有四吕公望形而薦女吕后見雲<lb/>
知其處白蛇分神母哭西入闗五星聚又武王伐紂斬<lb/>
<pb n="KR3k0055_WYG_049-6b"/>
而刺之髙祖入秦赦子嬰而遣之是寛裕又不如髙祖<lb/>
也　魏文帝周成漢昭論曰或方周成王於漢昭帝僉<lb/>
髙成而下昭余以為周成王體上聖之休氣禀賢妣之<lb/>
貽誨周召為保傅吕尚為太師口能言則行人稱辭足<lb/>
能履則相者導儀目厭威容之羙耳飽仁義之聲所謂<lb/>
沈漬元流而沐浴清風者矣猶有咎悔聆二叔之謗使<lb/>
周公東遷皇天赫怒顯明厥咎猶啟諸金縢稽諸國史<lb/>
然後乃悟不亮周公之聖徳而信金縢之教言豈不暗<lb/>
<pb n="KR3k0055_WYG_049-7a"/>
哉夫孝昭父非武王母非邑姜養惟葢主相則桀光體<lb/>
不承聖化不胎育保無仁孝之質佐無隆平之治所謂<lb/>
生於深宫之中長於婦人之手然而徳與性成行與體<lb/>
并年在二七早智夙逹發燕書之詐亮霍光之誠豈将<lb/>
有啟金縢信國史而後乃悟哉使夫昭成均平而立易<lb/>
世而化貿臣而治換樂而歌則漢不獨少周不獨多也<lb/>
　魏丁儀周成漢昭論曰成王昭帝俱以襁褓之㓜託<lb/>
於冡宰流言䜛興此其艱險相似者也夫以發金縢然<lb/>
<pb n="KR3k0055_WYG_049-7b"/>
後垂泣與計日力便覺詐書明之遲速既有差矣且叔<lb/>
父兄子非相嫌之處異姓君臣非相信之地霍光罹人<lb/>
謗而不出周公賴天變而得入推此數者齊本而論末<lb/>
計重而况輕漢昭之優周成甚明者也成王秀而獲實<lb/>
其美在終昭帝苖而未秀其得在始必不得已而論二<lb/>
主余與夫始者　増宋蘇洵六國論曰六國破滅非兵<lb/>
不利戰不善弊在賂秦賂秦而力虧破滅之道也秦以<lb/>
攻取之外小則獲邑大則得城較秦之所得與戰勝而<lb/>
<pb n="KR3k0055_WYG_049-8a"/>
得者其實百倍諸侯之所亡與戰敗而亡者其實亦百<lb/>
倍則秦之所大欲諸侯所大患固不在戰矣思厥先祖<lb/>
父暴霜露斬荆棘以有尺寸之地子孫視之不甚惜舉<lb/>
以予人如棄草芥今日割五城明日割十城然後得一<lb/>
夕安寢起視四境而秦兵又至矣古人云以地事秦猶<lb/>
抱薪救火薪不盡火不滅此言得之齊人未嘗賂秦終<lb/>
繼五國遷滅何哉與嬴而不助五國也五國既䘮齊不<lb/>
免矣燕趙之君始有逺略能守其土義不賂秦是故燕<lb/>
<pb n="KR3k0055_WYG_049-8b"/>
雖小國而後亡斯用兵之效也至丹以荆卿為計始速<lb/>
禍焉趙嘗五戰於秦二敗而三勝後秦擊趙者再李牧<lb/>
連却之洎牧以䜛誅邯鄲為郡惜其用武而不終也且<lb/>
燕趙處秦革滅殆盡之際可謂智力孤危戰敗而亡誠<lb/>
不得已向使三國各愛其地齊人勿附於秦刺客不行<lb/>
良將猶在則勝負之數存亡之理當與秦相較或未易<lb/>
量嗚呼以賂秦之地封天下之謀臣以事秦之心禮天<lb/>
下之奇才并力西向則吾恐秦人食之不得下咽也<lb/>
<pb n="KR3k0055_WYG_049-9a"/>
蘇轍六國論曰嘗讀六國世家竊怪天下之諸侯以五<lb/>
倍之地十倍之衆發憤西向以攻山西千里之秦而不<lb/>
免於滅亡常為之深思逺慮以為必有可以自安之計<lb/>
葢未嘗不咎其當時之士慮患之踈而見利之淺且不<lb/>
知天下之勢也夫秦之所與諸侯爭天下者不在齊楚<lb/>
燕趙也而在韓魏之郊諸侯之所與秦爭天下者不在<lb/>
齊楚燕趙也而在韓魏之野秦之有韓魏譬如人之有<lb/>
腹心之疾也韓魏塞秦之衝而蔽山東之諸侯故夫天<lb/>
<pb n="KR3k0055_WYG_049-9b"/>
下之所重者莫如韓魏也秦之用兵於燕趙秦之危事<lb/>
也越韓過魏而攻人之國都燕趙拒之於前而韓魏乗<lb/>
之於後此危道也而秦之攻燕趙未嘗有韓魏之憂則<lb/>
韓魏之附秦故也夫韓魏諸侯之障而使秦人得出入<lb/>
於其間此豈知天下之勢邪委區區之韓魏以當彊虎<lb/>
狼之秦彼安得不折而入於秦哉韓魏折而入於秦然<lb/>
後秦人得通其兵於東諸侯而使天下徧受其禍夫韓<lb/>
魏不能獨當秦而天下之諸侯藉之以蔽其西故莫如<lb/>
<pb n="KR3k0055_WYG_049-10a"/>
厚韓親魏以擯秦秦人不敢逾韓魏以窺齊楚燕趙之<lb/>
國而齊楚燕趙之國因得以自完於其間矣以四無事<lb/>
之國佐當寇之韓魏使韓魏無東頋之憂而為天下出<lb/>
身以當秦兵以二國委秦而四國休息於内以陰助其<lb/>
急若此可以應夫無窮彼秦者將何為哉　原漢賈誼<lb/>
過秦論曰秦孝公據崤函之固擁雍州之地君臣固守<lb/>
以窺周室有席卷天下包舉宇内囊括四海之意并呑<lb/>
八荒之心當是時也商君佐之内立法度務耕織修守<lb/>
<pb n="KR3k0055_WYG_049-10b"/>
戰之具外連衡而鬭諸侯諸侯恐懼㑹盟而謀弱秦不<lb/>
愛珍器重寳肥饒之地以致天下之士合縦締交相與<lb/>
為一當此之時齊有孟嘗趙有平原楚有春申魏有信<lb/>
陵此四君者皆明智而忠信寛厚而愛人尊賢重士約<lb/>
縦離横兼韓魏燕楚宋衛中山之衆嘗以什倍之地百<lb/>
萬之師叩闗而攻秦秦人開闗延敵九國之師遁逃而<lb/>
不敢進秦無亡矢遺鏃之費天下諸侯已困矣及至秦<lb/>
始皇奮六國之餘烈振長䇿而御宇内呑二周而亡諸<lb/>
<pb n="KR3k0055_WYG_049-11a"/>
侯履至尊而制六合執敲朴以鞭笞天下威振四海南<lb/>
取百越之地以為桂林象郡百越之君俛首係頸委命<lb/>
下吏乃使䝉恬北築長城而守藩籬却匈奴七百餘里<lb/>
胡人不敢南下而牧馬士不敢彎弓而報怨然後踐華<lb/>
為城因河為池據億丈之城臨不測之谿以為固良將<lb/>
勁弩守要害之處信臣精卒陳利兵而誰何天下已定<lb/>
始皇自以為闗中之固金城千里子孫帝王萬世之業<lb/>
也始皇既沒餘威振於殊俗然而陳渉瓮牖䋲樞之子<lb/>
<pb n="KR3k0055_WYG_049-11b"/>
甿隸之人而遷徙之徒也材能不及中人率罷散之卒<lb/>
將數百之衆轉而攻秦山東豪俊蜂起而亡秦族矣而<lb/>
成敗異變功業相反試使山東之國與陳渉度長絜大<lb/>
比權量力則不可同年而語矣然秦以區區之地致萬<lb/>
乗之權招八州而朝同列百有餘年矣然後以六合為<lb/>
家崤函為宫一夫作難而七廟隳身死人手為天下笑<lb/>
者何也仁義不施而攻守之勢異也　魏曹植漢二祖<lb/>
優劣論曰客有問余曰夫漢二帝髙祖光武俱為受命<lb/>
<pb n="KR3k0055_WYG_049-12a"/>
撥亂之君此時事之難易論其人之優劣孰者為先余<lb/>
應之曰昔漢之初興髙祖因暴秦而起遂誅强楚光有<lb/>
天下功齊湯武業流後嗣誠帝王之元勲人君之盛事<lb/>
也然而名不繼徳行不純道身沒之後崩亡之際果令<lb/>
凶婦肆酖酷之心嬖妾被人豕之刑亡趙幽囚禍殃骨<lb/>
肉諸吕専權社稷幾移凡此諸事豈非髙祖寡計淺慮<lb/>
以致然彼之雄才大略俶儻之節信當世至豪健壮傑<lb/>
士也又其梟将畫臣皆古今之鮮有歴世之希覩彼能<lb/>
<pb n="KR3k0055_WYG_049-12b"/>
任其才而用之聽其言而察之故兼天下有帝位流巨<lb/>
勲而遺元功也世祖體乾靈之休徳禀貞和之純精通<lb/>
黄中之妙理韜亞聖之懿才其為徳也聰達而多識仁<lb/>
智而明恕重慎而周宻樂施而愛人值陽九無妄之世<lb/>
遭炎光厄㑹之運殷爾雷發赫赫神舉用武略以攘暴<lb/>
興義兵以埽殘神光前驅威風先逝軍未出於南京莽<lb/>
已斃於西都夫其盪滌凶穢勦除醜𩔖若順迅風而縦<lb/>
烈火曬白日而埽朝雲也爾乃廟勝而後動衆計定而<lb/>
<pb n="KR3k0055_WYG_049-13a"/>
後行師故攻無不䧟之壘戰無奔北之卒是以羣下欣<lb/>
欣歸心聖徳宣仁以和衆邁徳以來逺故竇融聞聲而<lb/>
影附馬援一見而歎息股肱有濟濟之美元首有穆穆<lb/>
之容敦睦九族有唐虞之稱髙尚純朴有羲皇之素謙<lb/>
虚納下有吐握之勞留心庶事有日昃之勤乃規𢎞迹<lb/>
而造皇極創帝道而立徳基是以計功而業殊比隆則<lb/>
事異旌徳則靡愆言行則無穢量力則勢微論輔則力<lb/>
劣卒能握乾圖之休徴應五百之顯期立不刋之遐迹<lb/>
<pb n="KR3k0055_WYG_049-13b"/>
建不朽之元功金石播其休烈詩書載其勲懿故曰光<lb/>
武其優也　増宋曾肇漢文帝論曰予嘗謂治天下本<lb/>
於躬化而觀漢文帝躬行節儉以徳化民宜其有以振<lb/>
起衰俗而賈誼以謂殘賊公行莫之禁止其説以背本<lb/>
趨末者為天下大殘淫侈之俗為天下之大賊則當時<lb/>
風俗可謂敝矣豈所謂躬化者果無益於治哉葢文帝<lb/>
雖有仁心仁聞而不修先王之政故也先王有不忍人<lb/>
之心則有不忍人之政而其政必本於理財理財之法<lb/>
<pb n="KR3k0055_WYG_049-14a"/>
其定民之大方有四而任民之職有九士農工商以辨<lb/>
其名九榖草木山澤鳥獸材賄絲枲聚斂轉移以辨其<lb/>
職又為之屋粟里布夫家之征以待其不勤是故天下<lb/>
無遷徙之業無游惰之民其於生財可謂衆矣至於愛<lb/>
養萬物必以其道故罻羅網罟斧斤弓矢皆以時入而<lb/>
覆巢麛卵殺胎伐夭皆為之禁取之又有其時也於是<lb/>
制禮以節其用天子都千里之畿諸侯各専百里之國<lb/>
卿士大夫至於庶人莫不有由而視其位之貴賤稱其<lb/>
<pb n="KR3k0055_WYG_049-14b"/>
入之厚薄而為之法制度數以待其冠婚賓客死䘮祭<lb/>
祀之用者隆殺多寡各適其宜為上者謹名分以示天<lb/>
下而人人安於力分之内無覬覦於其外是以淫僻放<lb/>
侈之心不生而貧富均一海内充實無不足之患然後<lb/>
示之以廉恥興之以徳義故民從之也輕方此之時游<lb/>
惰者無所容而雖有僣侈之心亦安所施於外哉敎化<lb/>
之所以行殘賊之所以熄葢出於是也自秦滅先王之<lb/>
籍而漢因之務為一切之制由天子至於庶人無復有<lb/>
<pb n="KR3k0055_WYG_049-15a"/>
度量分畍之限而人人去本趨末爭於僣侈髙祖嘗禁<lb/>
賈人不得曵絲乗車其令卒於不行至文帝之時商賈<lb/>
富厚力過吏埶而末技游食害農者蕃庶人牆屋飾文<lb/>
繡僕妾之衣皆宗廟之奉天子之服則其俗之不善可<lb/>
知矣而文帝不知修先王之政以救其敝方其開籍田<lb/>
以勸耕者衣弋綈而斥文繡以示敦朴為天下先其意<lb/>
美矣然法度之具不行而欲以區區之一身率四海之<lb/>
衆豈非難哉孟子曰徒善不足以為政非虛言也雖然<lb/>
<pb n="KR3k0055_WYG_049-15b"/>
以彼之徳成之以先王之政則庶幾三代之賢主哉<lb/>
唐王勃三國論曰漢自順桓之間國統屢絶奸回竊位<lb/>
閹宦滿朝士之蹈忠義履氷霜者居顯列則䧟犯忤之<lb/>
誅伏閭巷則嬰黨錮之戮當是時也天下之君子埽地<lb/>
將盡雖九伊周十稷契不能振已絶之綱舉土崩之勢<lb/>
明矣向令何進納公業之言而不追董卓㴶汜棄文和<lb/>
之䇿而不報王允則東京焚如之禍闗右亂麻之屍何<lb/>
由而興哉至使乗輿䝉塵於河上天子露宿於曹陽葢<lb/>
<pb n="KR3k0055_WYG_049-16a"/>
由何公之不明賈詡之言過也於是劉岱喬瑁張超孔<lb/>
伷之徒舉義兵而天下響應英雄騁其驍悍運其謀能<lb/>
海内囂然於兹大亂矣袁本初據四州之地南向爭衡<lb/>
劉景升擁十萬之師坐觀成敗區區公路欲居列郡之<lb/>
尊瑣瑣伯珪謂保易京之業瓉旣窘斃術亦憂終譚尚<lb/>
離心琮琦失守其故何哉有大賢而不能用覩長䇿而<lb/>
不能施便謂力濟九區智周萬物天下可指麾而定宇<lb/>
宙可大呼而致也嗚呼悲夫余觀三國之君咸能推誠<lb/>
<pb n="KR3k0055_WYG_049-16b"/>
樂士忍垢藏疾從善如不及聞諫如轉規其割裂山河<lb/>
鼎足而王宜哉孫仲謀承父兄之餘事委瑜肅之良圖<lb/>
泣周泰之痍請吕䝉之命用能南開交趾驅五嶺之卒<lb/>
東界海隅兼百越之衆地方五千里帶甲數十萬若令<lb/>
登不早卒休以永年神器不移於暴酷則彭蠡衡陽未<lb/>
可圖也以先主之寛仁得衆張飛闗羽萬人之敵諸葛<lb/>
孔明管樂之儔左提右挈以取天下庶幾有濟矣然而<lb/>
䘮師失律敗不旋踵奔波謙瓉之間羈旅袁曹之手豈<lb/>
<pb n="KR3k0055_WYG_049-17a"/>
拙於用武將遇非常敵乎然偹數困敗而意不折終能<lb/>
大啟西土者其惟雅量最優乎武侯既歿劉禪舉而棄<lb/>
之乃知徳之不修棧道靈闗不足恃也魏武用兵髣髴<lb/>
孫吳臨敵制竒鮮有䘮敗振威烈而清中夏挾天子以<lb/>
令諸侯信超然之雄傑矣而弊於𥚹刻失於猜詐孔融<lb/>
荀彧終罹其災孝先季珪卒不能免愚知操之不能懐<lb/>
柔巴蜀砥定東南必然之理也文帝富於春秋光膺禪<lb/>
譲臨朝恭儉博覽墳籍文質彬彬庶幾君子者矣不能<lb/>
<pb n="KR3k0055_WYG_049-17b"/>
恢崇萬代之業利建七百之基骨肉齊於匹夫衡樞委<lb/>
乎他姓逺求珠翠廢禮諒闇之中近抱辛毗取笑婦人<lb/>
之口明帝嗣位繼以奢淫征夫困於兵革人力殫於臺<lb/>
榭髙貴鄉公明決有餘而深沉不足其雄才大略經緯<lb/>
逺圖求之數君并無取焉山陽公之墳土未乾陳留王<lb/>
之賓館已啟天之報施何其速哉　朱敬則魏武帝論<lb/>
曰皇漢失圖網漏䜛慝賊臣承間摇蕩宸居於是九州<lb/>
幅裂四海横流釋位勤王天下雲集曹公明鋭權略神<lb/>
<pb n="KR3k0055_WYG_049-18a"/>
變不窮兵折而意不衰在危而聽不惑臨事決機舉無<lb/>
遺悔近古以來未之有也雖復名微衆寡地小力窮官<lb/>
渡受圍濮陽戰屈然天下精明之士拓落之材趨若百<lb/>
川之宗巨海遊塵之集髙微故有荀彧郭嘉邢顒程昱<lb/>
賈詡朱雲等或斂風長感或一見盡愫然後覽英雄之<lb/>
心騁熊羆之勇挾天子以崇大順扶㓜主而顯至公旌<lb/>
賁忠良芟夷叛逆神道輔徳百姓與能武功赫然霸業<lb/>
成矣救弊即可仁則未知荀文若首預經綸提挈草昧<lb/>
<pb n="KR3k0055_WYG_049-18b"/>
清神昭乎物表妙識出乎機先造我魏邦繄其是頼一<lb/>
言不合五毒將施無詞寄文空器見志可不劇哉加以<lb/>
孔文舉與道翺翔盡忠漢室崔季珪天骨髙爽志在扶<lb/>
傾豈大盗之所安也嗚呼欲盗之子見錦而不見人弭<lb/>
謗之君尤人而不尤已豈知羣鷗不下衆雀遥驚者乎<lb/>
昔武周之澤及昆蟲不能感食薇之士漢髙之功濟草<lb/>
木未能屈歌芝之賢猶且遂其孤貞容其怨讟况功未<lb/>
半古徳異樂推遭神器之流離問寳鼎之輕重欲使庶<lb/>
<pb n="KR3k0055_WYG_049-19a"/>
人不議寧可得乎楊徳祖才雖清秀志非逺圖託事行<lb/>
誅死非其罪司馬懿雄才大度勇而有謀審其狼頋知<lb/>
而不剪故知忌小怨而忘逺圖料目前而忽身後豈所<lb/>
謂旁求哲人俾輔後嗣者哉或問曰天厭漢徳海内分<lb/>
崩三雄鼎立俱受眷命乃至控御豪傑削平區宇英圖<lb/>
逺算何者為先君子曰孫仲謀藉父兄之資負江海之<lb/>
固未敢爭盟上國競鹿中原自守末餘何足言也蜀先<lb/>
主抱英濟之器無角逐之材逺竄荆蠻畏曹公神武奄<lb/>
<pb n="KR3k0055_WYG_049-19b"/>
有庸蜀乗劉璋之政衰國小人夷風頽俗陋山川險澀<lb/>
異崤函之奥區江漢通流殊河洛之朝市豈得抗衡中<lb/>
夏齊足當途乎且夫度徳而處量力而行劉偹豈薄先<lb/>
王之舊居輕齊魯之故俗若泰伯之適吳越孔子之入<lb/>
九夷哉葢不得已也是知才雄者地廣國大者兵强地<lb/>
既由才才寕可易也　宋蘇軾魏武帝論曰魏武長於<lb/>
料事而不長於料人是故有所重發而䘮其功有所輕<lb/>
為而至於敗劉偹有葢世之才而無應卒之機方其新<lb/>
<pb n="KR3k0055_WYG_049-20a"/>
破劉璋蜀人未附一日而四五驚斬之不能禁釋此時<lb/>
不取而其後遂至於不敢加兵者終其身孫權勇而有<lb/>
謀此不可以聲勢恐喝取也魏武不用中原之長而與<lb/>
之爭於舟楫之間一日一夜行三百里以爭利犯此二<lb/>
敗以攻孫權是以䘮師於赤壁以成吳之强且夫劉偹<lb/>
可以急取而不可以緩圖方其危疑之間卷甲而趨之<lb/>
雖兵法之所忌可以得志孫權者可以計取而不可以<lb/>
勢破也而欲以荆州新附之卒乗勝而取之彼非不知<lb/>
<pb n="KR3k0055_WYG_049-20b"/>
其難特欲僥倖於權之不敢抗也此用之於新造之蜀<lb/>
乃可以逞故夫魏武重發於劉偹而䘮其功輕為於孫<lb/>
權而至於敗此不亦長於料事而不長於料人之過歟<lb/>
　原晉陸機辨亡論曰昔漢氏失御姦臣竊命禍基京<lb/>
畿毒徧宇内皇綱弛紊王室遂卑於是羣雄蜂駭義兵<lb/>
四合吳武烈皇帝慷慨下國電發荆南權略紛紜忠勇<lb/>
伯世威稜則夷羿震盪兵交則醜虜授馘遂埽清宗祊<lb/>
蒸禋皇祖於時雲興之將帶州飈起之師跨邑雖兵以<lb/>
<pb n="KR3k0055_WYG_049-21a"/>
義合同盟戮力然皆包藏禍心阻兵怙亂或師無謀律<lb/>
䘮威稔寇忠規武節未有如此其著者也武烈既沒長<lb/>
沙桓王逸才命世弱冠秀發招攬遺老與之述業神兵<lb/>
東驅奮寡犯衆攻無堅城之將戰無交鋒之虜誅叛柔<lb/>
服而江外厎定飭法修師則威徳翕赫將北伐諸華誅<lb/>
鉏干紀旋皇輿於夷庚反帝座乎紫闥挾天子以令諸<lb/>
侯清天歩而歸舊物戎車既次羣凶側目大業未就中<lb/>
世而殞用集我大皇帝以奇蹤襲於逸軌睿心因乎令<lb/>
<pb n="KR3k0055_WYG_049-21b"/>
圖從政咨於故寔播憲稽乎遺風而加之以篤固申之<lb/>
以節儉疇咨俊茂好謀善㫁束帛旅於丘園旌命交乎<lb/>
塗巷故豪彦尋聲而響臻志士希光而景騖異人輻輳<lb/>
猛士如林謀無遺諝舉無失䇿故遂割據山川跨制荆<lb/>
吳而與天下爭衡矣故魏人請好漢氏乞盟遂躋天號<lb/>
鼎峙而立於是講八代之禮蒐三皇之樂告𩔖上帝拱<lb/>
揖羣后虎臣毅卒循江而守長棘勁鎩望飈而奮庶尹<lb/>
盡規於上四民展業於下化協殊裔風衍遐圻乃俾一<lb/>
<pb n="KR3k0055_WYG_049-22a"/>
介行人撫廵外域巨象逸駿擾於外閑明珠瑋寳耀於<lb/>
内府珍瑰重迹而至竒玩應響而赴輶軒騁於南荒衝<lb/>
輣息於朔野齊民免干戈之患戎馬無晨服之虞而帝<lb/>
業固矣爰及末葉羣公既䘮然後黔首有瓦觧之志皇<lb/>
家有土崩之釁厯命應化而徴王師躡運而發卒散於<lb/>
陳民奔於邑城池無藩籬之固山川無溝阜之勢軍未<lb/>
浹辰而社稷夷矣雖忠臣發憤烈士死節将奚救哉夫<lb/>
曹劉之将非一世所選向時之師無曩日之衆戰守之<lb/>
<pb n="KR3k0055_WYG_049-22b"/>
道抑有前符險阻之利俄然未改而成敗貿理古今詭<lb/>
趣何哉彼此之化殊授任之才異也　又辨亡論下曰<lb/>
昔三方之士魏人據中夏漢氏有岷益吳制荆揚而掩<lb/>
交廣曹氏雖功濟諸華虐亦深矣其民怨矣劉公因險<lb/>
飭智功力薄矣其俗陋矣夫吳桓王基之以武太祖成<lb/>
之以徳聰明睿達懿度深逺矣其求賢如弗及恤民如<lb/>
稚子接士盡盛徳之容親仁罄丹府之愛㧞吕䝉於戎<lb/>
行擢潘濬於係虜推誠信士不恤人之我欺量能授器<lb/>
<pb n="KR3k0055_WYG_049-23a"/>
不患權之我逼地方幾萬里帶甲将百萬其野沃其民<lb/>
練其器利其財豐東負滄海西阻險塞長江制其區宇<lb/>
峻山帶其封域國家之利未有巨𢎞於兹者矣借使中<lb/>
才守之以道善人御之有術敦率遺典勤民謹政循定<lb/>
䇿守常險則可以長世永年未有危亡之患易曰湯武<lb/>
革命順乎天太𤣥曰亂不極則治不形言帝王之因天<lb/>
時也古人有言曰天時不如地利易曰王侯設險以守<lb/>
其國言為國之恃險也又曰地利不如人和在徳不在<lb/>
<pb n="KR3k0055_WYG_049-23b"/>
險言守險之由人也吳之興也参而有焉孫卿所謂合<lb/>
其參者也及其亡也恃險而已又孫卿所謂捨其參者<lb/>
也夫四川之崩非無衆也大江之南非乏俊也山川之<lb/>
險易守也勁利之器易用也先政之䇿易循也功不興<lb/>
而禍遘何哉所以用之者失也故先王逹經國之長規<lb/>
審存亡之至數謙已以安百姓敦恵以致人和寛冲以<lb/>
誇俊乂之謀慈和以結士民之愛是以其安也則黎元<lb/>
與之同慶及其危也則兆庶與之共患安與衆同慶則<lb/>
<pb n="KR3k0055_WYG_049-24a"/>
其危不可得也危與下共患則其難不足恤也夫然故<lb/>
能保其社稷而固其土宇麥秀無悲殷之思黍離無愍<lb/>
周之感矣　干寳晉紀總論曰史臣曰昔髙祖宣皇帝<lb/>
以雄才碩量應運而仕值魏太祖創基之初籌畫軍國<lb/>
嘉謀屢中遂服輿軫驅馳三世性深隩有如城府而能<lb/>
寛綽以容納行任數以御物而知人善採拔故賢愚咸<lb/>
懐小大畢力爾乃取鄧艾於農隙引周泰於行役委以<lb/>
文武各善其事故能西擒孟達東舉公孫淵内夷曹爽<lb/>
<pb n="KR3k0055_WYG_049-24b"/>
外襲王陵神略獨斷征伐四克維御羣后大權在已屢<lb/>
拒諸葛亮節制之兵而東支吳人輔車之勢軍旅屢動<lb/>
邉鄙無虧於是百姓與能大象始搆矣世宗承基太祖<lb/>
繼業元豐亂内欽誕寇外潛謀雖宻而在機必兆淮浦<lb/>
再擾而許洛不震咸黜異圖用光前烈然後推轂鍾鄧<lb/>
長驅庸蜀三闗電埽劉禪入臣天符人事於是信矣始<lb/>
當非常之禮終受偹物之錫名器崇於周公權制嚴於<lb/>
伊尹至於世祖遂享皇極正位居體重言慎法仁以厚<lb/>
<pb n="KR3k0055_WYG_049-25a"/>
下儉足以用和而不弛寛而能斷故民詠惟新四海悦<lb/>
勸矣聿修祖宗之志思輯戰國之苦腹心不同公卿異<lb/>
議而獨納羊祜之䇿至於咸寜之末遂排羣議而仗王<lb/>
杜之決汎舟三峽介馬桂陽役不二時江湖來同掩唐<lb/>
虞之舊域班正朔於八荒太康之中天下書同文車同<lb/>
軌牛馬被野餘糧棲畆行旅草舍外閭不閉雖太平未<lb/>
洽亦百代一時矣二十餘年而河洛為墟戎羯擅制二<lb/>
帝失尊山陵無所何哉樹立失權託付非才四維不張<lb/>
<pb n="KR3k0055_WYG_049-25b"/>
而苟且之政多也夫天下者大器也器大者不可以小<lb/>
道治勢重者不可以爭競擾古先哲王知其然也是以<lb/>
扞其大患而不有其功禦其大災而不尸其利是以感<lb/>
而應之悦而歸之如晨風之鬰北林魚龍之趨淵澤也<lb/>
然後設禮文以理之斷刑罰以威之故衆悦其教而安<lb/>
其俗君子勤禮小人盡力㢘恥篤於家閭邪僻銷於胸<lb/>
懐又况可奮臂大呼聚之以干紀作亂之事乎加之朝<lb/>
寡醇徳之士鄉乏不二之老風俗淫僻趣向失所學者<lb/>
<pb n="KR3k0055_WYG_049-26a"/>
以莊老為宗而黜六經談者以虚薄為辨而賤名檢當<lb/>
官者以望空為髙而笑勤恪劉頌屢言治道傅咸每糾<lb/>
邪正皆謂之俗吏若夫文王日昃不暇食仲山甫夙夜<lb/>
匪懈者葢共嗤黜以為灰塵而相詬病矣由是毁譽亂<lb/>
於善惡之實情慝奔於貨欲之塗𨕖者為人擇官官者<lb/>
為身擇利其婦女莊櫛織絍皆取成於婢僕未嘗知女<lb/>
功絲枲之業中饋酒食之事也故皆不恥滛佚之過不<lb/>
拘妒忌之惡有殺戮妾媵有黷亂上下父兄不之罪天<lb/>
<pb n="KR3k0055_WYG_049-26b"/>
下莫之非又况責之聞四教於古修貞順於今以輔佐<lb/>
君子者哉禮法刑政於此大壞如室之斯構而去其鑿<lb/>
契如水斯積而決其隄防如火斯畜而離其薪燎也國<lb/>
之將亡本必先顛其此之謂乎　増唐太宗晉書宣帝<lb/>
論曰夫天下之大黎元為本邦國之貴元首為先治亂<lb/>
無常興亡有運是故五帝之上居萬乗以為憂三王以<lb/>
來處其憂而為樂競智力爭名利大小相吞强弱相襲<lb/>
逮乎魏室三方鼎峙干戈不息氛霧交飛宣皇以天挺<lb/>
<pb n="KR3k0055_WYG_049-27a"/>
之姿應期佐命文以纉治武以陵威用人如在已求賢<lb/>
若不及情深阻而莫測性寛綽而能容和光同塵與時<lb/>
舒卷戢鱗潛翼思屬風雲飾忠於已詐之心延安於將<lb/>
危之命觀其雄畧内斷英猷外決殄公孫於百日滅孟<lb/>
達於盈旬自以兵動若神謀無再計矣既而擁衆西舉<lb/>
與諸葛相持抑其甲兵本無鬭志遺以巾幗方發憤心<lb/>
杖節當門雄圖頓屈請戰千里詐欲示威且秦蜀之人<lb/>
勇懦非敵夷險之路勞逸不同以此爭功其利可見而<lb/>
<pb n="KR3k0055_WYG_049-27b"/>
反閉軍固壘莫敢爭鋒生怯寔而未前死疑虚而猶遁<lb/>
良將之道失在斯乎文帝之世輔翼權重許昌同蕭何<lb/>
之委崇華甚霍光之寄當謂竭誠盡節伊傅可齊及明<lb/>
帝將終棟梁是屬受遺二主佐命三朝既承忍死之託<lb/>
曽無殉主之報天子在外内起甲兵陵土未乾遽相誅<lb/>
戮貞臣之體寧若此乎夫經討之䇿豈東智而西愚輔<lb/>
佐之心何前忠而後亂故晉明掩面恥欺偽以成功石<lb/>
勒肆言笑姦回以定業古人有云積善三年知之者少<lb/>
<pb n="KR3k0055_WYG_049-28a"/>
為惡一日聞於天下可不謂然乎雖隠過於當年終見<lb/>
嗤於後世亦猶竊鐘掩耳以衆人為不聞鋭意盗金以<lb/>
市中為莫覩故知順理而舉易為力背時而動難為功<lb/>
况以未成之晉基逼有餘之魏祚雖復道格區宇徳被<lb/>
蒼生而天未啓時寳位猶阻非可以知競不可以力爭<lb/>
雖則慶流後昆而身終於北靣矣　原晉干寳晉武革<lb/>
命論曰史臣曰帝王之興必俟天命茍有代謝非人事<lb/>
也文質異時興建不同故古之有天下者柏皇栗陸以<lb/>
<pb n="KR3k0055_WYG_049-28b"/>
前為而不有應而不求執大象也鴻荒世及以一民也<lb/>
堯舜内禪體文徳也漢魏外禪順大名也湯武革命應<lb/>
天人也髙光爭伐定功業也各因其運而得天下隨時<lb/>
之義大矣哉古者敬其事則命以始今帝王受命而用<lb/>
其終豈人事乎其天意乎　唐太宗晉武帝論曰武皇<lb/>
承基誕膺天命握圖御㝢敷化𢎞道是以佚道代勞以<lb/>
治易亂絶縑綸之貢去雕琢之飾制奢俗以變儉約止<lb/>
澆風而反淳朴雅好直言留心採擢劉毅裴楷以質直<lb/>
<pb n="KR3k0055_WYG_049-29a"/>
而見容嵇紹許奇雖仇讐而不棄仁以御物寛而得衆<lb/>
宏略大度有帝王之量焉於時民和俗靜家給民足聿<lb/>
修武用思啓封疆決神算於深衷斷雄圖於異表馬隆<lb/>
西伐王濬南征師不延時獯虜削跡兵無血刃揚越為<lb/>
墟通近代之不通服前王之不服禎祥顯應風敎肅清<lb/>
天地之功成矣霸王之業大矣雖登封之禮譲而不為<lb/>
驕泰之心因斯以起見土地之廣謂萬葉而無虞視天<lb/>
下之安謂千年而永治不知處廣以思狹則廣可長存<lb/>
<pb n="KR3k0055_WYG_049-29b"/>
居治而忘危則治無常治加之建立非所委寄失才志<lb/>
欲就於升平行先迎於禍亂是猶將適越者指沙漢而<lb/>
遵途欲登山者渉舟航而覔路所趣逾逺所向轉難南<lb/>
北倍殊髙下相反求其至也不亦難乎况以新集易動<lb/>
之基而無久安難㧞之慮故賈充兇豎懐奸志而擁權<lb/>
楊駿豺狼包禍心以専輔遂至宫車晚出諒闇未周藩<lb/>
翰變親以成疎連兵竟滅其本棟梁廻忠而起偽擁衆<lb/>
各舉其威曾未數年綱紀大亂以至海内板蕩宗廟播<lb/>
<pb n="KR3k0055_WYG_049-30a"/>
遷帝道王猷反居文身之俗神州赤縣翻成被髮之鄉<lb/>
棄所大以資人掩其小而自託為天下笑其故何哉良<lb/>
由失慎於前所以貽患於後且知子者賢父知臣者明<lb/>
君子不肖則家亡臣不忠則國亂亂國不可以安也亡<lb/>
家不可以全也是以君子防其始聖人閑其端而世祖<lb/>
惑荀勗之奸謀迷王渾之偽䇿心屢移於衆口事不定<lb/>
於已圖元海當除而不除卒令擾亂區夏恵帝可廢而<lb/>
不廢終使傾覆洪基夫全一人者徳之輕拯天下者功<lb/>
<pb n="KR3k0055_WYG_049-30b"/>
之重棄一子者忍之小安社稷者孝之大况乎資二世<lb/>
而成業延三孽以䘮之所謂取輕徳而捨重功畏小忍<lb/>
而忘大孝聖賢之道豈若斯乎雖則善始於初而鮮令<lb/>
終於末所以殷勤史䇿不能無慷慨焉　増唐朱敬則<lb/>
宋武帝論曰葢聖人不能為時亦不能失時歴觀帝王<lb/>
之作未有不因人墜塗炭而得志或天下嗷嗷新主之<lb/>
資也是知秦有閻趙之隙漢罹莽卓之災晉由曹氏之<lb/>
専宋實桓𤣥之簒始得奮其智力救此倒懸陳浞羿之<lb/>
<pb n="KR3k0055_WYG_049-31a"/>
辜問滔天之罪况劉裕天錫神勇雄略命世雷動四方<lb/>
風發竹里龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>虎歩獨決神襟長劔一呼義聲四合摧<lb/>
虐楚已成之業復遺晉久絶之基祀夏配天不失舊物<lb/>
雖古人用兵不足加也至乃網羅俊異待物知人動必<lb/>
應時役無再舉西盡庸蜀北劃大河自漢末三分東晉<lb/>
拓境未能至也　盧思道北齊興亡論曰或問主人曰<lb/>
往者魏人失御六合雲擾河朔闗右剪為二國永熙西<lb/>
遁天平北廵兩朝先主分陜而霸龍戰虎爭多歴嵗祀<lb/>
<pb n="KR3k0055_WYG_049-31b"/>
既而水運值竭天禄永終齊室比迹於唐虞周人踵武<lb/>
於漢魏齊有五帝周易四王並纔踰二紀相繼而滅若<lb/>
其元首膺期股肱命世立極補天之業銘常勒鼎之功<lb/>
至於暴君南面孽臣作輔民怨神怒國殄祀絶易世之<lb/>
由雖傳之耆舊載於史䇿通人雅㫖其詳可得聞乎主<lb/>
人應之曰吾少仕齊朝晚歸周室近世治亂粤可略陳<lb/>
在魏正光牝雞司旦爾朱榮乗釁内奰滔天冺夏餘燼<lb/>
䟦扈延禍王城海内生民若崩厥角齊髙祖天縦英明<lb/>
<pb n="KR3k0055_WYG_049-32a"/>
之略神挺雄武之才龍攄豹變投袂而起四明昆弟大<lb/>
㑹韓陵𩔖蚩尤風雨之兵若新都犀象之陳彼曲我直<lb/>
天實賛之日未移晷大纖醜族然後㧞立宗枝入纂皇<lb/>
統羣后成務天下晏如但芒刺成災震逼為梗遷鼎舊<lb/>
鄴國命惟新朝章國憲燦然畢舉渭南失律似烏林之<lb/>
䘮師洛北先鳴同官渡之凱入雖天命有歸而盡於北<lb/>
面方之魏武具體而微文㐮嗣業始踰弱冠瓌傑之氣<lb/>
足稱負荷賓禮時秀驅駕羣雄内外肅清朝無粃政侯<lb/>
<pb n="KR3k0055_WYG_049-32b"/>
景背恩棄義狼頋汝穎蕭衍失信幸災蟻聚彭汴於是<lb/>
謀臣運䇿猛士摧鋒渦陽之役兇渠匹馬南逝寒山之<lb/>
戰吳卒隻輪不反王思政入據長安淹歴嵗時神旗蹔<lb/>
臨如風埽籜三秦掠敵閉闗自守五湖之長革音請命<lb/>
魏孝靜以天厯有在鼎祚將遺大禮偹物率由舊典允<lb/>
恭克譲推而弗居禍生非慮七首竊發爾其夷凶剪暴<lb/>
剛斷英峙天崩地坼堂構闕如嗣子㓜冲未堪多難文<lb/>
宣雖云外弟少乏令名人望所歸便見推奉於時政有<lb/>
<pb n="KR3k0055_WYG_049-33a"/>
彛倫朝多俊乂爪牙皆韓白之伍心腹盡良平之儔外<lb/>
靜方隅内康庶績主之不才四海弗之覺也洎乎受終<lb/>
文祖燎天改物兵强地廣國富刑清發號施令必師古<lb/>
始信賞必罰有如四時年榖屢登災害不作敵人竄迹<lb/>
郊境無虞天保受命迄於五祀黄初泰始不能逺尚爰<lb/>
及中年誕縦昏徳賴有尚書令𢎞農楊遵彦魏太傅津<lb/>
之子也含章秀出希世偉人風鑑俊朗體局貞固學無<lb/>
不縱才靡不通裴樂謝其清言應劉媿其藻麗每乗輿<lb/>
<pb n="KR3k0055_WYG_049-33b"/>
四廵恒守京邑凡有善政皆遵彦之為朝野貴賤至於<lb/>
今稱之儲君繼體纔歴數旬近習預權小人並進楊公<lb/>
慮有危機引身移疾㓜主若䘮股肱固相敦勉乾明之<lb/>
始難起戚藩變成倐忽殞於殿省詩云人之云亡邦國<lb/>
殄悴君子是以知齊祚之不昌也孝昭地乃宻親位居<lb/>
元輔有姬公之戚無復子之心亦由主弱時艱慮深家<lb/>
國當陽正位事出權道兼以天保之後懲其淫縦不邇<lb/>
聲色不事晏遊孝於太后篤於昆季慎惜名器愛養黎<lb/>
<pb n="KR3k0055_WYG_049-34a"/>
元後庭嬪嬙皆是藩邸之舊數不盈十竟無私寵特觧<lb/>
吏事尤好禮容但政尚苛碎暗於聽受降年不永朞嵗<lb/>
而崩武成母弟之親入主宗祏而少禀凶徳不孝不仁<lb/>
龍攅在殯淚不承臉有和士開者爰自黄門漸至端右<lb/>
盡景娛侍略不休停恩寵勢望燻灼朝野甲第當衢侔<lb/>
擬公室富商大賈朝夕盈門筐篚苞苴煙聚波屬河清<lb/>
之末長彗為災太史奏言須有禳救武成便自稱太上<lb/>
傳位後主胡長粲以從舅之親馮子琮以姨夫之戚俱<lb/>
<pb n="KR3k0055_WYG_049-34b"/>
受寄託並當樞要或性識庸近或意懐險薄皆不學無<lb/>
術智能淺短及天統末年武成即世和士開一相處内<lb/>
自擬伊周趙郡王叡明徳茂親聰爽俊悟藩王之内時<lb/>
望隆重以士開凶醜宜加屏黜入踐青蒲讜言規諫而<lb/>
少主聰察不𩔖成昭母后才明異於馬鄧遂使宻戚賢<lb/>
王絞縊以戮雖遐邇胥怨愚智同憤而依託城社末如<lb/>
之何司徒瑯琊王儼年甫十四兼領憲司憤其所為切<lb/>
齒忿咤執送南䑓異其身首京師市里儛蹈成羣梁董<lb/>
<pb n="KR3k0055_WYG_049-35a"/>
之慶不足斯比自兹已後政道彌昏髙阿那以牧圉之<lb/>
勤重其佞媚韓長鸞以韝紲之能悦其趨走陸子駱提<lb/>
婆者出於皁𨽻本是鞾工愚暗庸短僅辯菽麥與韓髙<lb/>
之徒共持國柄窮極富貴轉日迴天其反道違常速亡<lb/>
趨滅事非一緒不可勝陳周武大捷平陽乗虚徐入將<lb/>
有降心士無鬭志前世耿賈之雄俛睂頓顙先朝貔虎<lb/>
之鋭屏氣重足舉晉陽如拾芥攻鄴宮猶振槁萬里百<lb/>
城交臂屈膝南極江淮北盡砂塞西界函谷東至滄溟<lb/>
<pb n="KR3k0055_WYG_049-35b"/>
府帑粟帛之饒兵革士民之衆齊之所畜盡為周有不<lb/>
亦哀哉　朱敬則北齊髙祖論曰昔張譲段珪濁亂天<lb/>
下漢召董卓将顯其誅竟有小平之奔曹氏因之乃創<lb/>
霸業鄭儼徐紇㸃辱皇猷魏收爾朱榮欲洗濯宫掖遂<lb/>
至河隂之禍齊人藉此用承明命故曰亂者理之源機<lb/>
者命之兆不可失也神武崖岸髙竦器宇深沉望之儼<lb/>
然風塵自逺聽之愈厲雷霆或聞因天下之心覧英雄<lb/>
之議以普泰元年六月建旗於信都以討爾朱兆為名<lb/>
<pb n="KR3k0055_WYG_049-36a"/>
當時趙魏之豪盡其死力葢代之傑共其奔走然後數<lb/>
亂常之罪顯安忍之辜發義帝之䘮三軍縞素承㴶汜<lb/>
之逼萬里同心莫不精勇感神人雄略出天地檄詞未<lb/>
草聲已振於賊庭王誅欲加命乃懸於鬼録既而龍驤<lb/>
虎歩髙下在心開幕府以臨外藩分腹心而統京邑雖<lb/>
生我者父母立我者髙王既懐震逼之威易為芒刺之<lb/>
説周鄭交惡衍殖構氣趙鞅畏䜛遂起晉陽之甲襄王<lb/>
失據乃有居汜之悲雖表數相仍公怒未怠紫宸不可<lb/>
<pb n="KR3k0055_WYG_049-36b"/>
久曠丹穴難以更燻遂應飛來之謡乃議遷都之便闗<lb/>
西河北剪為寇讐天平永熙便成敵國於是疆場大駭<lb/>
鉦鼓相聞邙山之師杖馬捶而自免砂苑之役跨<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>駝<lb/>
以遁歸勝負相参波瀾不定豐功厚利各有可觀者焉<lb/>
若乃推誠與人懐舊不捨擇子如之蝨看尉景之肱喻<lb/>
髙昂於肝胆委侯景於半體此明達也牽馬麥田不飲<lb/>
社酒此嚴斷也放李穆之歸使其富貴感虎兕之對以<lb/>
勸事君此宏量也故能廢立雖多不失臣節兵鋒屢折<lb/>
<pb n="KR3k0055_WYG_049-37a"/>
人望攸存即與夫嬖賈充忌荀彧不同時也　盧思道<lb/>
後周論曰周太祖㓜而機警智數過人屬魏多故召募<lb/>
闗隴值二将相屠三軍未一見推為主遂握兵符俄而<lb/>
魏武西廵奉迎車駕扶天子以㑹諸侯萬世一時也撫<lb/>
養荒餘鳩聚兵甲同心之旅不滿萬人齊神武以大兵<lb/>
數十萬将清灞滻雷動雲移萃於渭曲太祖以數千弊<lb/>
卒振旅而還遂基王業竇泰以勁兵深入一戰䘮元髙<lb/>
敖曹以鋭氣先登臨陳授首兵革嵗動敗鮮勝多髙氏<lb/>
<pb n="KR3k0055_WYG_049-37b"/>
雖怙其衆力莫敢先至及蕭氏將亡邉服震擾荆郢内<lb/>
附庸蜀來王器械完整貨財充實帶甲百萬驍将如林<lb/>
晏駕之辰國與齊人相埒矣　朱敬則梁武帝論曰梁<lb/>
髙祖聰明文思寛厚通博生而神異動多竒怪此天表<lb/>
也永元之初羣賢受命竭懐輔正盡力康衢細隙未開<lb/>
纖塵不動而雄圖英算孤識獨見審長河之將決知崑<lb/>
山之必焚理欲先天未遑後舉呌嘯龍虎合集風雲馳<lb/>
兩函以取荆州連五營以震都邑長流逺邁獨決方寸<lb/>
<pb n="KR3k0055_WYG_049-38a"/>
霜風飛埽雲雨霑沐白旄一麾頑童授首乃弔寃魂而<lb/>
謝牛酒昭筐篚而軾善人師不疲勞人無怨讟謳歌是<lb/>
逼獄訟攸歸代徳立成眷命斯在然躬覽載籍偹睹興<lb/>
亡留心求瘼勵精納善雖化未大道時亦小康也若尋<lb/>
其徳音討其風俗尚根淺易拔源涸難流禍亂相仍葢<lb/>
其宜矣昔魏太祖兵鋒無敵神機獨行百姓與能天下<lb/>
慕徳猶且翼戴弱主尊奨漢室䧏及宋髙剪平偽孽安<lb/>
復王家義聲薄天髙誠動日然更懸兵四嶽決勝五湖<lb/>
<pb n="KR3k0055_WYG_049-38b"/>
北靜燕塵西清秦霧宏勲不譲盛徳見推偹物滿庭猶<lb/>
非所望故晉帝今日之所事本所甘心義士猶或非之<lb/>
通人尚為薄徳况梁取天下又甚於斯南康主盟實稱<lb/>
齊帝奉之以成大順承之而動義兵國歩既寧家怨又<lb/>
雪君稱主祭臣復何猜尋其錫文考其謙讓事同對面<lb/>
理非飾詞寧知悠悠江山相去千里矯情偽迹頓至於<lb/>
斯欲令節義行於比屋其可得乎夫君人者日月齊其<lb/>
明隂陽資其信江海同其量天地偕其容未有飾智驚<lb/>
<pb n="KR3k0055_WYG_049-39a"/>
愚衒材惑衆每事皆欲先人所唱復須稱賛浮華道長<lb/>
輕薄路開以天譴為嘉祥用妖怪為休祉聚斂俱極賞<lb/>
罰無章有識為之寒心羣寮曾不先覺利器不藏奸夫<lb/>
得志然侯景之兵我人也仗我器也豈異術哉由上之<lb/>
失敎也帝子王孫跨州連郡未有晉鄭齊心牟虚合契<lb/>
五侯九伯列海分山罕聞申包胥之頓哭秦庭茅夷鴻<lb/>
之幣謁吳國户口徒衆不覩死戰之人寵遇雖多寧有<lb/>
報恩之士長洲杜若一旦凋零稽山竹箭忽然摧折可<lb/>
<pb n="KR3k0055_WYG_049-39b"/>
不慎歟或問曰梁王不以黄屋為尊紫宸為貴離欲絶<lb/>
愛遣色歸空有湯武之憂勞若堯舜之臞腊享國五十<lb/>
若登春䑓忽為羇旅叛臣鳴吠逋醜長㦸指闕强弩臨<lb/>
城兵折意窮忿毒而沒善不可恃岐路何歸君子曰武<lb/>
帝暮年荒誕實甚殫守縣之力不充自縦之資盡丁口<lb/>
之租纔足緇衣之費昔夏桀以九州之富秦皇以六合<lb/>
之尊造瓊室而天下土崩作阿房而寰中瓦觧况地比<lb/>
一郡國乃三分外有征戍之勤内有雕靡之弊加以金<lb/>
<pb n="KR3k0055_WYG_049-40a"/>
利寳柱爛漫雲霞至於銀榜朱簾的歴星月神怒人怨<lb/>
禍積患生何足疑也　梁何元之梁典論曰歴究前書<lb/>
詳觀往行昭晰千載氛氳萬古考其寛猛知布政之善<lb/>
惡驗其黜陟識其主之是非以曩求今工拙可見齊季<lb/>
昏虐政由羣小朝宰被無辜之誅藩戚懼淫刑之害髙<lb/>
祖痛兄弟之戮因天下之心舉荆雍之師興湯武之伐<lb/>
指揮則智勇風從號令則遐邇響應取鄢郢若拉枯定<lb/>
金陵如沃雪黄鉞既斬白旗乃懸師不疲勞民無怨讟<lb/>
<pb n="KR3k0055_WYG_049-40b"/>
樂推斯在代徳是膺逆取順治享年四紀萬幾事廣六<lb/>
職務殷負扆君臨勤於聽覽兢兢罔倦乾乾不已加以<lb/>
藝業之美莫以比倫洞曉儒元該羅内外舉洙泗之餘<lb/>
敎針其膏肓採周孔之遺文正其魚魯於是開廣庠序<lb/>
敦勸後生執經者連袂負笈者排肩濟濟多士於斯為<lb/>
盛至若御民之術未為得也夫根深者葉茂源逺者流<lb/>
長是以擇沃壌以置王畿國都圜於六鄉封城號於千<lb/>
里其外則布之以五等列之以萬國分疆畫野立樹黨<lb/>
<pb n="KR3k0055_WYG_049-41a"/>
閭境隴以懐其仁桑梓以安其俗諸侯守境土以事於<lb/>
上天子執賞罰以臨於下有功則褒無道則廢二伯弼<lb/>
於内朝九牧佐於外政間之以賢戚参之以懿親𢎞仁<lb/>
義於區中被禮樂於遐表忠信之禮達謙讓之風行然<lb/>
後龜龍游於池沼鸞鳳棲於苑囿及其末世雖主昏於<lb/>
上民亂於下猶晉鄭有依桓文是相絶而更續顛而必<lb/>
扶數百年外方至於滅周道既沒斯風漸䘮洎於後代<lb/>
其弊尤甚罔恤民之不存而憂士之不祿莅民之長守<lb/>
<pb n="KR3k0055_WYG_049-41b"/>
次更為前人未安後人便及迎新送故疲於道途髙祖<lb/>
博覧今古偹觀興亡猶復躡其遺風襲其弊法澆薄逾<lb/>
甚淆紊日滋梁氏之有國少漢之一郡大半之人並為<lb/>
部曲不耕而食不蠶而衣或事王侯或依将帥收縛無<lb/>
罪逼廹善人加以朝務内叢官方外曠有其位而無其<lb/>
職非其事而侵其官四海至殷機事輻輳人君雖敏有<lb/>
所不周人君雖明有所不照豈可専於親覽忘彼責成<lb/>
就此而言大失有二習守膠之弊棄更張之善屈子投<lb/>
<pb n="KR3k0055_WYG_049-42a"/>
江寧倫其痛賈生慟哭豈踰斯悲自晉室東徙權寓江<lb/>
濵桓伐燕秦而不振劉克函洛而還亡至於宋齊疆場<lb/>
侵蹙髙祖躡斯頽運有志呑併斯實王者之宏材有國<lb/>
之通準然六納魏主一入洛陽竟無所成得不補失民<lb/>
既勞止汔可小康昔勾踐之欲滅吳前為其政兵强國<lb/>
富然後用之一舉而虜夫差再舉而霸中國髙祖進不<lb/>
擇將退不教民雖慕古人安能有濟孫子曰善戰者前<lb/>
勝而後求戰善勝者前戰而後求勝明者出師必前料<lb/>
<pb n="KR3k0055_WYG_049-42b"/>
敵豈可暗兹人事幸彼天時哉且國有累卵之憂俗有<lb/>
土崩之勢開幸人之志兆亂臣之心遂使侯景被吾甲<lb/>
而尅王城驅我人而圍天闕勢如破竹易若轉圜萬里<lb/>
靡沸四方瓦觧事非一夕其所由來漸矣世祖聰明特<lb/>
達才藝兼美詩筆之麗罕與為匹伎能之事無所不該<lb/>
極星象之功窮蓍龜之妙明筆法於馬室不媿鄭𤣥辨<lb/>
雲物於魯䑓無慚梓慎至於帷籌将略朝野所推遂乃<lb/>
撥亂反正夷凶殄逆紐地維之已絶扶天柱之將傾黔<lb/>
<pb n="KR3k0055_WYG_049-43a"/>
首䝉拯溺之恩蒼生荷仁夀之恵微管之力民其戎乎<lb/>
鯨鯢既誅天下且定早應移鑾西楚旋駕東都禋祀宗<lb/>
祊清蹕宫闕西周岳陽之敗績信任宇文之和通以萬<lb/>
乗之尊居二境之上率土分崩莫知攸暨謀之不善乃<lb/>
至於斯敬皇世祖之裔允應下武天不福善早世登遐<lb/>
土徳代興火行告謝驃騎王琳懐申胥之志藴荀息之<lb/>
忠爰納嗣君更紹頽運於是嘯命方岳大興師旅龍虎<lb/>
戰鬭水潰山崩君臣播越寄命齊土若乃萇𢎞興周而<lb/>
<pb n="KR3k0055_WYG_049-43b"/>
速咎王永復秦而延殃天欲亡之非人能救夫創天下<lb/>
者至明者也䘮天下者至暗者也是以禹湯興其功桀<lb/>
紂廢其業莫不得之者前主失之者後君逮兹梁室有<lb/>
異於此何則髙祖撥亂除殘反身招於禍亂世祖復讎<lb/>
雪恥翻手命於冦讐敬皇繼祀而鼎移後嗣紹基而祚<lb/>
徙書曰皇天無親惟徳是輔自天所祐歸於有徳元之<lb/>
官自有梁偹觀成敗昔因出軸流寓齊都窮愁著書竊<lb/>
慕虞子採其聞見撮其衆家一代之事可得觀矣　唐<lb/>
<pb n="KR3k0055_WYG_049-44a"/>
朱敬則陳武帝論曰梁自侯景入寇蕭詧外奔西鄰責<lb/>
言南風不競是以大命集於有陳也武帝身長七尺垂<lb/>
手過膝葢姚襄劉偹之儔也惟寛以容物明以知人曠<lb/>
蕩不羈雄勇葢世聲振嶺表功濟日南屬王室不綱大<lb/>
難未已江湖羣盗日尋戈戎是以投袂而呼夕不待旦<lb/>
以梁大寳三年二月㑹王僧辨於白茅灣齊小白之合<lb/>
諸侯以謀王室臧子源之要天地惟討賊臣故戮力盡<lb/>
心有死無二義聲一發其從如雲盪徧地之横流廓溥<lb/>
<pb n="KR3k0055_WYG_049-44b"/>
天之巨浸臠侯景於竹里執王偉於草間爰其息歸瞻<lb/>
烏遂止仍以新不間舊踈不間親髙譲近臣方求别統<lb/>
昔魏推袁紹漢謝項王道貴能伸理不嫌屈及江陵不<lb/>
守䘮君有君疆場無虞郡臣輯睦足以攄三瞳之遺憤<lb/>
歇萬國之夙悲既上宰變圖假立非次晉出子圉秦納<lb/>
貞陽陵谷遷移對之長歎君臣易位但覺悲哉况乃居<lb/>
汜不歸焉用方伯在鄭未納誰曰勤王於是潜謀腹心<lb/>
陰召武旅囚杜陵於别室告文帝於臨時舟乗旦潮旗<lb/>
<pb n="KR3k0055_WYG_049-45a"/>
寢夜月埽重氛於絳闕反宸極於紫微役不浹辰區宇<lb/>
大定加以北挫蕭軌西拒王琳聖徳日新元勲漸茂然<lb/>
後繼宋齊之丕業承舜禹之大名昇壇而告上元分珪<lb/>
以揖羣后大哉美哉人無間焉但雲雷尚屯邉塵未輯<lb/>
翌日告漸綴衣在庭楚之王孫歎布衣之未返燕之太<lb/>
子踐機橋而不歸悲夫　原唐太宗隋髙祖論曰夫帝<lb/>
王受命非因衆人之所舉既乗便之取不同優劣之勢<lb/>
各異或雄圖内斷英謀外決海納山容如覆如載磊磊<lb/>
<pb n="KR3k0055_WYG_049-45b"/>
落落真帝王者也只如文皇起自布衣臨馭四海欺孤<lb/>
兒以致天下奪寡婦而登神器復留心萬姓務從儉約<lb/>
自金陵滅後奢泰日滋起仁壽於五柞移新都於灞㟁<lb/>
合浦珠璣填於帑藏江南姬媛納於椒掖仁夀之役萬<lb/>
姓力殫雕琢之功中民竭産從渭至灞寧不為勞移故<lb/>
就新理多其弊心隨地廣意逐時驕猜忌無端觸途多<lb/>
諱文母夷戮兒母被誅牝雞晨鳴皇枝勦絶廢長立少<lb/>
付託失人功臣良將誅夷偹盡享年不永豈非天乎<lb/>
<pb n="KR3k0055_WYG_049-46a"/>
増唐朱敬則隋髙祖論曰昔孫資隂謀晉宣入輔鄭譯<lb/>
矯制隋文受遺自此而有魏人從斯以遷周鼎葢天厭<lb/>
亂徳神誘其衷若妄指河氷遂成王業誤擊金鼓仍啓<lb/>
霸圖也况體貎竒特儀表絶人周太祖之欽明異其風<lb/>
骨齊憲王之聰察憚以非常韋鼎一見以委誠趙公聞<lb/>
名而進女屬周多世故禍難洊臻始以后父之尊遂受<lb/>
托孤之寄騎虎不下犄角是因不利孺子非唯管叔之<lb/>
言社稷輸人寧止休公之對所以尉遲舉魏從亂如雲<lb/>
<pb n="KR3k0055_WYG_049-46b"/>
王謙據蜀其徒若市遂能驅駕豪傑委任忠良不下廟<lb/>
堂天下大定然後謳歌允集文物滿庭卿雲曉聚長星<lb/>
夜埽拱揖而朝羣后昇壇而𩔖上帝紹舜禹之遺躅光<lb/>
漢魏之大名於是流曠蕩之元風浸淳古之膏澤削秋<lb/>
荼之繁令革亡國之哀聲加之以恪勤廣之以質素太<lb/>
陽滿昆蟲之穴湛露垂竹葦之苕教人七年亦可以即<lb/>
戎矣俄屬陳朝䘮徳江海揚波自絶於天結怨於下乃<lb/>
以開皇八年十月承少昊之秋氣動文昌之將星下蜀<lb/>
<pb n="KR3k0055_WYG_049-47a"/>
漢之舟翩翩龍躍集幽并之騎蕭蕭馬鳴一葦而可以<lb/>
横大江三令而可以陵湯火蔣山苦戰子文之魂魄飛<lb/>
揚建業大崩叔寳之金湯不守既遭岸上之虎非復水<lb/>
中之龍斬伯噽以謝陳人禮陸機而慰吳士春波暫洗<lb/>
汙俗咸新秋露一零弊化斯改故使六合之中如觀曉<lb/>
日八紘之内若遇新晴况復盡力於人厲精為政躬親<lb/>
以率下因心以感物烟火萬里風兩四時野有擊壌之<lb/>
歌天無垂象之誡元菟丹徼煙燧不驚玉檻金河波瀾<lb/>
<pb n="KR3k0055_WYG_049-47b"/>
久息天子登雲䑓而訪道寔垂拱而無為公卿指日觀<lb/>
以推誠願升中而每竭可謂盡美矣未盡善也然天性<lb/>
既猜素無學術意不及逺政惟目前是以牝雞司晨䜛<lb/>
人罔極剖符罕山河之誓同盟多翦黜之悲恩不終於<lb/>
有功罸每深於無罪是以知隋運之不永矣君子曰昔<lb/>
陸孟知中興之微宣帝始重儒術李通稱漢家之命世<lb/>
祖専信讖文時好既行其流遂廣故子雲符命尹敏偽<lb/>
言即其𩔖也髙祖少愛不經之談遂好迂誕之説所以<lb/>
<pb n="KR3k0055_WYG_049-48a"/>
王韶順㫖袁充取容賞溢丘山恩深江海豈不弊乎又<lb/>
祥瑞者聖人之應也至若八百集於孟津六王至於陔<lb/>
下周人岐山之北晉衆江漢之南負樂就陳攜手適宋<lb/>
牛馬内向羣盗外奔宗社乂安黎民不散此瑞之上也<lb/>
若乃連珠共軫的皪清漢之涯合璧齊輝光芒黄道之<lb/>
上四時不爽百榖用成家有孝慈人懐禮義此善之應<lb/>
也至如白鹿朱鴈璚露卿雲鳩雀異毛草木殊狀此並<lb/>
沐我皇澤煦我帝春聖人圓城之中天子生成之物豈<lb/>
<pb n="KR3k0055_WYG_049-48b"/>
足表太平之日顯休明之辰而隋主好之意不能盡遂<lb/>
令巧偽相半何其薄哉　楊夔創守論曰貞觀中文皇<lb/>
帝聽政之暇問房魏以創業守文之難易房對以創業<lb/>
魏對以守文葢房以經綸之始備極勤劬所以見創業<lb/>
之難矣魏以昇平之後率多懈怠所以見守文之難也<lb/>
然創業之初雄豪未賓生民嗷嗷唯徳是歸所以開基<lb/>
之主皆乗釁而起覩覆車之轍焉肯更脩其軌哉當其<lb/>
雲雷未亨天地猶䝉龍虎交馳煙塵晝昏故得一士則<lb/>
<pb n="KR3k0055_WYG_049-49a"/>
前席以待問聞一言則傾耳而聳聽用人若不及從諌<lb/>
若轉圜勇於得而踈於失冐履鋒鏑渉歴險危其取也<lb/>
既勞其得也亦勤誠為創業之難也及乾坤霧霽山河<lb/>
有主四海之内罔不臣妾言而必從如影之附欲而必<lb/>
至如響之應愛之可以升九霄怒之可以擠九泉順意<lb/>
者駢肩逆耳者畏忌好惡之情不由其臧否賞罰之道<lb/>
匪闗於功過下懾以求命衆怒而莫諌此所以為守文<lb/>
之難也然則自漢而下有天下者孰不始則孜孜以親<lb/>
<pb n="KR3k0055_WYG_049-49b"/>
萬機將徯乎治及時既平俗既康以泰自逸怠於庶務<lb/>
者多矣且創業之主既得之後猶墮夙志以壞大業而<lb/>
況求既治之後即已安之朝其能納讜言任正人屈己<lb/>
以順民抑心以從下者不亦鮮乎魏文貞公守文之難<lb/>
豈初心盈中心昃也總而論之療飢者易為食其創業<lb/>
乎醫疾者難為藥其守文乎　明周如砥本朝立國規<lb/>
模綱目如何論曰立國其猶作室者其經營之始必相<lb/>
度方隅諏咨廣狹鳩工庀材絜短計長大匠者乃引䋲<lb/>
<pb n="KR3k0055_WYG_049-50a"/>
持墨剏趾闢基卒之崇卑數隘舉不出範圍疆理之中<lb/>
此其規模也垣墉必固藩衛必嚴棟梁必擇而凡所以<lb/>
維持措置於其間者此其綱也若夫勤樸斲塗塈茨列<lb/>
榱桷通户牖纖微曲折亦綢繆脩飾焉此其目也惟規<lb/>
模宏逺綱目具備斯可以稱巨麗矣立國之道何以異<lb/>
於是葢自古英君誼辟創業垂統有一代之興必有一<lb/>
代之制惟其議法於初也至精至偹故其貽謀於久也<lb/>
不愆不忘即三代稱比隆矣而以成周為獨盛焉亦以<lb/>
<pb n="KR3k0055_WYG_049-50b"/>
其規模綱目監夏殷而益之謨烈佑啟咸正罔缺使子<lb/>
孫千萬世守之雖至今存焉可也太祖天挺神智躬擐<lb/>
甲胄提尺劒逐羣雄得正統膺大寳經綸草昧講畫精<lb/>
詳而成祖興師靖難踐阼承乾運英睿之謀計靈長之<lb/>
䇿當其時名臣碩輔畢智殫忠相與考究賛襄於其下<lb/>
監歴代之流弊倣成周之遺規凡鈎極敷猷體國經野<lb/>
設官分職立綱陳紀所以著之章程頒之法制者二祖<lb/>
之立國固卓越百王範圍千載矣今載在祖訓㑹典諸<lb/>
<pb n="KR3k0055_WYG_049-51a"/>
令甲等書方冊所陳科條至宻固未易以更僕數也如<lb/>
削平僣偽肅清華夏嚴明廸亂威懐並流至於鼎新以<lb/>
革其弊賁飾以釐其蠱者悉裁自淵衷出於獨斷如兩<lb/>
京並建形勝得矣十三省分列疆域理矣尊號未上而<lb/>
立宗社以定本也戎務方殷而設學校以崇文也改元<lb/>
三中書省而置六卿使政本有所歸去宋之樞宻院而<lb/>
立五府使兵權有所統閹寺止給埽除之役后戚弗干<lb/>
政事之權五刑不得復用欽恤之仁也四夷不得輕伐<lb/>
<pb n="KR3k0055_WYG_049-51b"/>
窮黷之戒也南郊饗帝而一嵗一舉足以通幽明之故<lb/>
初服紀元而一世一改足以正厯數之𫝊祀典舉而四<lb/>
瀆五岳之封號盡除經術明而諸子百家之偏駮無取<lb/>
春宫之屬不設宦官杜巫蠱之禍也藩國之封不攝民<lb/>
事防淮齊之變也殷啟萌賢之篇昭臣度也存心省躬<lb/>
之録示君範也卧碑監規之班正士習也資世敎民之<lb/>
訓淑民行也别善惡則有大誥以示勸懲詰奸慝則有<lb/>
大明律令以權輕重諸司有職掌而内外大小之相屬<lb/>
<pb n="KR3k0055_WYG_049-52a"/>
稽古有定制而尊卑貴賤之相安此則舉其綱爾至若<lb/>
朝覲貢獻之儀章服品式之制爵祿等威之辨奢階侈<lb/>
踰之防兵食屯鹽之法征輸税役之務至煩委也亦莫<lb/>
不變通盡利經理適宜統紀相維纖悉具舉豈不燦然<lb/>
明秩然偹哉葢二祖創之歴聖守之潤飾鴻猷昭垂燕<lb/>
翼培植既固締造惟勤將使後之嗣基紹服者即委裘<lb/>
之存而亦可以享垂衣之休也今夫守三尺出一令於<lb/>
殿陛之間薄海内外朝發夕馳雷厲風飇無敢有攜心<lb/>
<pb n="KR3k0055_WYG_049-52b"/>
越志者威名靈爽侔乎造化而紀綱法守足以讋服華<lb/>
夷固如此也譬之作室然雖公輸運巧班倕矢能其所<lb/>
範圍疆理之者既極其宏大而所以維持措置綢繆修<lb/>
飾之者細微周折靡弗至焉固可以繫苞桑奠磐石也<lb/>
雖風雨之或侵扄鑰之偶失茍一葺整而緘固之又奚<lb/>
損於室之巨麗乎噫舊章俱在成憲可監也是在聖君<lb/>
賢相主持於上率作以省其成而已矣書曰有典有則<lb/>
貽厥子孫丕顯丕承先於謨烈愚何幸躬逢其盛<lb/>
<pb n="KR3k0055_WYG_049-53a"/>
文原宋顔延之為湘州祭虞帝文曰惟哲化神繼天作<lb/>
聖藏器漁陶致身愛敬是以二妃嬪徳九子觀命在麓<lb/>
不迷御衡以正唐厯既終虞道乃光咨堯授禹素爼采<lb/>
堂百齡厭世萬里陟方敬詢故老欽咨聖君職奉西湘<lb/>
䖍屬南雲神之聼之匪酒伊葷　増唐吕温謁舜廟文<lb/>
曰恭惟至仁無方大孝不匱徳馨升聞允釐百揆以聖<lb/>
授聖猶言歴試擇人之君良不可易聖功克賛相待而<lb/>
宣雷驅四凶雲起八元火治陶土璿璣轉天垂衣巖廟<lb/>
<pb n="KR3k0055_WYG_049-53b"/>
萬物浩然是稱至理是曰帝者混成雍熙永錫大嘏乃<lb/>
眷南頋蒼梧之野歸堯鴻名付禹天下茫茫推遷邈萬<lb/>
斯年三代之後誰為聖賢政如頽波俗若壊山韶樂猶<lb/>
在薫風不還於戯道有通變事有同異官帝家王隨時<lb/>
之義揖讓而禪固非力致所以識者存而不議若輔相<lb/>
之宜則成之規煥乎文章百代可知九官惟舊七政有<lb/>
彝𢎞道在人太平無時如何後王曾莫是思其甚易簡<lb/>
舍而弗為歴山巋然河水東注唐虞日逺楊墨誰拒瞻<lb/>
<pb n="KR3k0055_WYG_049-54a"/>
彼歴山薄言往訴庶幾精誠必我依據　宋之問祭禹<lb/>
廟文曰昔者巨浸横流下民交䘮惟后得流星貫昴之<lb/>
夢受括地治水之符厎定九州弼成五服遂𩔖上帝乃<lb/>
延羣公自有生靈樹之司牧大災莫踰於堯日勤人不<lb/>
越於夏君向微隨山奠川之功蒼生為魚至今二千九<lb/>
百年矣肇為父子始生君臣興用天之道廣分地之利<lb/>
者嗚呼皆后之功也之問移班會府出佐計鄉遂得載<lb/>
踐遺塵逺探名穴朝玉帛於斯地聲存而處亡留精靈<lb/>
<pb n="KR3k0055_WYG_049-54b"/>
於此山至誠而響發先王為心享是明徳后之從政忌<lb/>
此姦慝酌鏡水而勵清援竹箭而自直謁上帝之休祐<lb/>
期下人之蘓息日之吉神之歆激楚舞奏越吟芳俎溢<lb/>
醇罍深遺羞厭於魚鳥餘瀝醉於山林忽雲遥兮鳳舉<lb/>
空夀堂兮隂隂　原陳沈炯祭漢武帝陵文曰臣聞喬<lb/>
山雖掩鼎湖之靈可祠有魯遂荒大庭之跡不冺伏惟<lb/>
陛下降徳猗蘭纂靈豐谷漢道既登神仙可望射之罘<lb/>
於海浦禮日觀而稱功横中流於汾河指柏梁而髙宴<lb/>
<pb n="KR3k0055_WYG_049-55a"/>
何其甚樂豈不然歟既而運屬上僊道窮晏駕翠幕珠<lb/>
簾一朝零落茂陵玉椀遂出人間陵雲故基與原田而<lb/>
膴膴扶風餘跡帶陵阜而茫茫羇旅纓臣豈不落涙昔<lb/>
者承明見罷嚴助東歸駟馬可乗長卿西返恭聞故實<lb/>
竊有愚𠂻黍稷非馨敢望徼福爵臺之心空愴魏君雍<lb/>
立之祠未光夏后瞻仰徽猷伏增悽懼　唐太宗祭魏<lb/>
太祖文曰夫大徳曰生資二儀以成化大寳曰位應五<lb/>
運而遞昌貴賤廢興莫非天命故龍顔日角顯帝王之<lb/>
<pb n="KR3k0055_WYG_049-55b"/>
符電影虹光表乾坤之瑞不可以智競不可以力爭昔<lb/>
漢室豆分羣雄岳立夫民離政亂安之者哲人徳䘮時<lb/>
危定之者賢輔伊尹之臣殷室王道昏而復明霍光之<lb/>
佐漢朝皇綱否而還泰立忠履節爰在於斯帝以雄武<lb/>
之姿當艱難之運棟梁之任同乎曩時匡正之功異於<lb/>
往代觀沈溺而不拯視顛覆而不持乖狥國之情有無<lb/>
君之跡既而三分肇慶黄星之應久彰主卜啓期真人<lb/>
之運斯屬其天意也豈人事乎　増唐賈曽髙祖受禪<lb/>
<pb n="KR3k0055_WYG_049-56a"/>
告南郊文曰伏以生人以來樹之司牧眷命所矚謂之<lb/>
大寳厯數弗在罔或偷安故舜禹至公揖譲而興虞夏<lb/>
湯武兼濟干戈以定殷周事乃殊途功成一致後之創<lb/>
業咸取則焉臣恭承家慶世祿降及曰祖曰考累功累<lb/>
徳賜履參墟建侯唐社地居戚里門號公宫丕緒隆基<lb/>
足為榮矣但有隋爽徳屬饜大業飢饉師旅民胥怨咨<lb/>
謫見咎徴昭於元鑒偹聞卑聼所不忍言臣恭守晉陽<lb/>
馳心魏闕被首濡足拯溺救焚大舉義兵式寧區宇徴<lb/>
<pb n="KR3k0055_WYG_049-56b"/>
要荒之辮髪輯兆庶之離心誓以捐軀救兹人命指陳<lb/>
䘮亂期之乂安有功繼世無希九五惟身與子竭誠盡<lb/>
力率先鋒鏑誓以無貳載䝉𢎞誘克濟艱難電埽風驅<lb/>
廓清天邑傳檄而定岷峨拱手而平闗隴西戎即叙東<lb/>
夷厎定非啓非賛孰能兹速尊位世嫡翊奉宗隋戮力<lb/>
輔政無虧臣節值鼎祚云革天禄告移謳歌獄訟聿來<lb/>
唐邸人符神瑞輻輳微躬逺近宅心華夷請命少帝知<lb/>
期運已去大命有適遜位而禪若隋之初譲徳不嗣羣<lb/>
<pb n="KR3k0055_WYG_049-57a"/>
　臣逼請今六宗乏祀七政未齊罪有所歸恐當天譴請<lb/>
　因吉日設壇告𩔖祗畏上帝惠兹下民翼子謀孫罔敢<lb/>
　愆徳則小則大無惑無違對越鴻休伏深慙懼<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_049-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷四十四<lb/>
</p>
<p>
</p>
  </div>
</body>
</text>
</TEI>
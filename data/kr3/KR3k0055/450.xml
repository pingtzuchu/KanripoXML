<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_450-1a"/>
　欽定四庫全書<lb/>
御定淵鑑類函卷四百四十五<lb/>
　　蟲豸部一<hi>蟬</hi>　<hi>蝶</hi>
　　　蟬一<lb/>
　原爾雅曰蜩蜋蜩<hi>蜩音調蜋音良五采具者</hi>螗蜩<hi>俗呼為/胡蟬</hi>蚻<hi>音札</hi>蜻蜻<lb/>
　<graphic n="KR1914" url="https://raw.githubusercontent.com/kanripo/KR-Gaiji/master/images/KR1914.png" mimeType="image/png"/>
                    <hi>一作□</hi>茅蜩<hi>似蟬而/小青</hi>蝒<hi>彌煎/反</hi>馬蜩<hi>蟬中最/大者</hi>蜺寒蜩<hi>寒螿也小</hi>
　<hi>青赤也孫炎曰蜋五色具蜩宫中小青蟬蝒蝘青口蟬小者    郭璞注云蜩蜋江南謂之螗<graphic n="KR2171" url="https://raw.githubusercontent.com/kanripo/KR-Gaiji/master/images/KR2171.png" mimeType="image/png"/>如蟬而小有</hi>
　<hi>文江東呼<graphic n="KR1914" url="https://raw.githubusercontent.com/kanripo/KR-Gaiji/master/images/KR1914.png" mimeType="image/png"/>曰茅/<graphic n="KR1914" url="https://raw.githubusercontent.com/kanripo/KR-Gaiji/master/images/KR1914.png" mimeType="image/png"/>似蟬而小青</hi>　揚雄方言曰蟬楚謂之蜩宋衛之<lb/>
<pb n="KR3k0055_WYG_450-1b"/>
　間謂之螗蜩<hi>鳴聲清亮江南呼螗蛦也</hi>陳鄭之間謂之蜋蜩秦晋之<lb/>
　間謂之蟬海岱之間謂之䗁<hi>齊人呼為巨䗁音技</hi>其大者謂之蟧<lb/>
　或謂之蝒馬其小者謂之麥蚻<hi>音截小而青</hi>有文者謂之蜻<lb/>
　蜻其雌謂之疋<hi>音祖一反</hi>大而黒者謂之䗃<hi>音棧</hi>黒而赤者謂<lb/>
　之蜺蜩蟧謂之<graphic n="KR2782" url="https://raw.githubusercontent.com/kanripo/KR-Gaiji/master/images/KR2782.png" mimeType="image/png"/>蜩<graphic n="KR2258" url="https://raw.githubusercontent.com/kanripo/KR-Gaiji/master/images/KR2258.png" mimeType="image/png"/>謂之寒蜩寒蜩瘖蜩也<hi>按爾雅以蜺為</hi>
　<hi>寒蜩月令亦曰寒蜩鳴知寒蜩非瘖者也<graphic n="KR2258" url="https://raw.githubusercontent.com/kanripo/KR-Gaiji/master/images/KR2258.png" mimeType="image/png"/>音應</hi>　又曰蛥蚗<hi>上音折下音決</hi>齊謂之<lb/>
　螇螰<hi>上音奚下音鹿</hi>楚謂之蟪蛄<hi>蟪一作蛉音零</hi>秦謂之蛥蚗自闗以<lb/>
　東謂之虭蟧<hi>上音貂下音聊</hi>或謂之蝭蟧<hi>蝭音/帝</hi>或謂之蜓蚞<hi>蜓音</hi>
<pb n="KR3k0055_WYG_450-2a"/>
<hi>廷</hi>西楚與秦通名也江東呼為蟂蟧<hi>此諸蟬名通出爾雅而多駁錯未可</hi>
<hi>詳據</hi>　許慎説文曰蟬膀鳴也　増廣雅曰䗁蛣蟬也闇<lb/>
蜩<graphic n="KR2258" url="https://raw.githubusercontent.com/kanripo/KR-Gaiji/master/images/KR2258.png" mimeType="image/png"/>也蟧蟈馬蜩也蛥蚗蚻也蟪蛄蛉蛄<graphic n="KR2324" url="https://raw.githubusercontent.com/kanripo/KR-Gaiji/master/images/KR2324.png" mimeType="image/png"/>蟧蛁蟧也<lb/>
　埤雅曰蟬為其變蛻而禪故曰蟬舎卑穢趨髙潔其<lb/>
禪足道也　又曰蟬生坼裂母背故釋蟲云翥醜罅蓋<lb/>
蟬善飛翥故謂之翥醜　又曰螗一名蝘其首方廣有<lb/>
冠鳴聲清亮又一種似蟬而小綠色額廣且深北人謂<lb/>
之螓　原毛詩曰螓首蛾眉　又曰如蜩如螗　又豳<lb/>
<pb n="KR3k0055_WYG_450-2b"/>
風曰五月鳴蜩　禮記曰仲夏之月蟬始鳴季夏之月<lb/>
寒蜩鳴　増周書曰夏至又五日蜩始鳴不鳴貴臣放<lb/>
逐立秋之日寒蟬鳴不鳴人臣不力爭　易通卦騐曰<lb/>
姤上九候蟬始鳴不鳴國多妖言　孝經援神契曰蟬<lb/>
無力故不食　蔡邕月令曰蟬鳴則天凉故謂之寒蟬<lb/>
　孔子曰違山十里蟪蛄之聲猶在於耳　又曰市有<lb/>
蟪蛄之聲則朝有蜩螗之沸政之譁也甚矣　莊子曰<lb/>
鵬之飛搏扶揺而上者九萬里蜩與鷽鳩笑之曰我決<lb/>
<pb n="KR3k0055_WYG_450-3a"/>
起而飛搶榆枋時則不至而控于地奚以九萬里而南<lb/>
為　又曰朝菌不知晦朔蟪蛄不知春秋<hi>蟪蛄夏蟬也故不知春秋</hi>
<hi>一曰春生者死于夏夏生者死于秋故云</hi>　又曰蟬得羙䕃而忘其身　荀<lb/>
子曰耀蟬者務明其火振其樹若大不明雖振無益人<lb/>
有明德則天下歸之若蟬歸明火也　原淮南子曰蟬<lb/>
無口而鳴三十日而死蟬螟胡蟬蛁蟟茅蟬凡五種也<lb/>
　王充論衡曰蠐螬化為腹育腹育轉為蟬生兩翼不<lb/>
類蠐螬　増鹽鐵論曰以所不覩而不信若蟬之不知<lb/>
<pb n="KR3k0055_WYG_450-3b"/>
雪也　原徐廣車服雜志曰侍臣加貂蟬者取其清髙<lb/>
飲露而不食也<hi>古今注取其清虛而識時變也</hi>　風土記曰七月而螻<lb/>
蛄鳴於朝寒螀鳴於夕　増益州方物畧記曰蟬花二<lb/>
川山林中皆有之蟬之不蛻者至秋則花其頭長一二<lb/>
寸黄碧色治小兒瘈瘲又能已瘧　蠡海集曰蟬近陽<lb/>
依于木以隂而為聲故腹板鳴然其性陽和故此息而<lb/>
彼作　吴下田家志曰蜘蟟蟬叫稻生芒　歳時雜志<lb/>
曰都人上元作宜男蟬如蛾而大　蒭蕘論曰秋風至<lb/>
<pb n="KR3k0055_WYG_450-4a"/>
而寒蟬吟　楚詞曰歳暮兮不自聊蟪蛄鳴兮啾啾<lb/>
稽聖賦曰蟪蛄鳴非其口　鄒陽柳賦曰蜩螗厲響<hi>埤雅</hi>
<hi>廣要蟬得羙䕃則其聲尤清厲也</hi>
　　蟬二<lb/>
原莊子曰仲尼適楚出於林中見痀僂者承蜩猶掇之<lb/>
也仲尼曰子有道耶曰我有道五六月累二丸而不墜<lb/>
則失者錙銖<hi>累二丸於竿頭是用乎停審也故其承蜩所失不過錙銖之間</hi>　華嶠後<lb/>
漢書蔡邕在陳留其鄰人有以酒食召邕者比徃而酒<lb/>
<pb n="KR3k0055_WYG_450-4b"/>
已酣焉客有彈琴者邕至門潛聴之曰嘻以樂召我而<lb/>
有殺心何也遂反將命者告主人主人遽自追而問其<lb/>
故邕具以告弹琴者曰我向鼓絃見螳蜋方向鳴蟬蟬<lb/>
將去螳蜋為之一前一却吾心惟恐螳蜋之失蟬也此<lb/>
豈為殺心而形於聲者乎邕笑曰此足以當之　捜神<lb/>
記曰淮南内史朱誕給使妻有鬼病夫疑為奸密窺見<lb/>
婦在機中織望桑樹上欣笑見樹上有十四五小兒衣<lb/>
青布褶青縿頭乃射之化為鳴蟬其大如箕飛去　増<lb/>
<pb n="KR3k0055_WYG_450-5a"/>
晋書曰顧愷之好諧謔人多愛狎之尤信小術以為求<lb/>
之必得桓靈寳嘗以一柳葉紿之曰此蟬所翳葉也取<lb/>
以自蔽人不見已愷之喜引以自蔽靈寳就溺焉愷之<lb/>
信其不見已也甚珍之　梁書曰朱异為通事舎人後<lb/>
除中書郎時秋日始拜有飛蟬正集异武冠上時咸謂<lb/>
蟬珥之兆　清異録云唐時京城遊手夏月採蟬貨之<lb/>
唱曰只賣青林樂婦人小兒爭買以籠懸牎戸間亦有<lb/>
騐其聲長短為勝負者謂之仙蟲社　石林燕語曰宋<lb/>
<pb n="KR3k0055_WYG_450-5b"/>
守約為殿帥每夏日輪軍校數十輩捕蟬不使得聞聲<lb/>
有鳴者皆重笞之人言守約惡聞蟬聲一日神宗問及<lb/>
對曰軍中以號令為先臣當承平無以申其號令故寓<lb/>
以捕蟬耳<lb/>
　　蟬三<lb/>
原飲露　聆風<hi>上詳叙事蟬下見傳休奕  賦</hi>　嘒庭　翔水<hi>董仲舒答問牛</hi>
<hi>亨問仲舒曰蟬名齊女何故答曰昔齊王之后怨王而死屍變為蟬登庭樹嘒唳而鳴王悔恨之故曰齊女</hi>
<hi>文子曰飛鳥反鄉兔走歸窟狐死首丘寒螀翔水各依所生</hi>　噪栁　鳴榆<hi>謝靈運燕歌行</hi>
<pb n="KR3k0055_WYG_450-6a"/>
<hi>孟冬初節寒氣生悲風入閨霜依庭秋蟬噪柳燕辭楹念君行役怨邉庭  說苑吴王欲伐荆舎人少孺子者</hi>
<hi>欲諌不敢乃操彈於後園露沾其衣如是者三日王曰子来何若霑衣如此對曰園中有榆其上有蟬髙居悲</hi>
<hi>鳴飲露不知螗蜋在其後螗蜋委身曲斧欲取其蟬又不知黄雀在其後黄雀延頸欲啄螗蜋不知弹丸在其</hi>
<hi>下此三者欲得其前而不顧其後患吴王曰善哉乃罷兵</hi>　五徳　八名<hi>上見陸雲寒蟬賦</hi>
<hi>爾雅蜩蜋蜩螗蜩蚻蜻蜻<graphic n="KR1914" url="https://raw.githubusercontent.com/kanripo/KR-Gaiji/master/images/KR1914.png" mimeType="image/png"/>茅蜩蝒馬蜩蜺寒蜩蜓蚞螇螰李廵注曰自蜩螗以下皆分别五方之語而名不</hi>
<hi>同也顔延之寒蟬賦餐霞之氣神馭乎九仙禀露之清氣精於八蟬</hi>　増膀鳴　殻蛻<hi>上詳</hi>
<hi>蟬一說文久格物志蟬者蛣蜣所轉丸  而化成其殻蛻</hi>　鳴各有時　出必乗夜<lb/>
<hi>潛確類書蟪蛄寒螀蛁蟟䗿母蜩范並蟬蟪蛄小而紫色四月五月鳴寒螀黒而傴僂九月十月鳴甚悽急蛁</hi>
<pb n="KR3k0055_WYG_450-6b"/>
<hi>蟟色青七月鳴䗿母似寒螀而小二月鳴蜩范所謂馬蟬形大而黒亦五月鳴  蟬皆乗昏夜方出土中升高</hi>
<hi>處背坼而出所以夜出者一似畏人二畏日炙乾其殻而不能蛻也</hi>　原有緌　不食<hi>郕人</hi>
<hi>有其兄死而不為衰聞子臯将為郕宰遂為衰郕人曰援蠶則績而蟹有匡范則冠而蟬有緌  下詳蟬一孝經</hi>
<hi>神契</hi>　鳴栁　噪林<hi>詩曰菀彼栁斯鳴蜩嘒嘒  蟬噪林逾静</hi>　翳葉　吸露<lb/>
　含風　當夏<hi>蕭瑟含風蟬急  夜蟬當夏</hi>　緌入趙冠　翼為魏<lb/>
鬢　蛻殻連拳抱綠葉而猶在　新聲響亮噪清風而<lb/>
不歸<lb/>
　　蟬四<lb/>
<pb n="KR3k0055_WYG_450-7a"/>
増附朽樹<hi>酉陽雜俎蟬未蛻時名轉化秀才韋翾莊在杜曲嘗冬中掘樹根見轉化附于朽處怪之</hi>
<hi>村人曰蟬固朽木所化也翾因剖一視之腹中猶實爛木</hi>　落日鳴<hi>杜甫詩落日鳴蟬蜩</hi>
　　蟬五<lb/>
原詩古詩曰庭前有竒樹上有悲鳴蟬　梁簡文帝聴<lb/>
早蟬詩曰草歇鶗鳴初蟬思落花後乍飲三危露時䕃<lb/>
五官栁莊書哂鵬翼衛賦宜螓首桂樹可淹留勿謂山<lb/>
中久　沈約聴蟬鳴應詔詩曰輕生宅園籞復得棲嘉<lb/>
樹豈敢擅洪枝輕條遭所遇葉密形易揚風廻響難住<lb/>
<pb n="KR3k0055_WYG_450-7b"/>
　禇澐賦得蟬詩曰避雀芳枝裏飛空華殿曲天寒響<lb/>
屢嘶日暮聲逾促繁吟如欲盡長韻還相續飲露非表<lb/>
清輕身易知足　范雲詠早蟬詩曰生随春氷薄質與<lb/>
秋塵輕端緌挹宵液飛音承露清　蕭子範後堂聴蟬<lb/>
詩曰試逐㣲風逺聊隨夏葉繁輕飛避楚雀飲露入吴<lb/>
園流音繞叢藿餘響切髙軒借問邉城客傷情寜可言<lb/>
　後梁沈君攸驚早蟬詩曰日暮野風生林蟬候節鳴<lb/>
望枝疑數處尋空定一聲地幽吟不斷葉動噪羣驚獨<lb/>
<pb n="KR3k0055_WYG_450-8a"/>
有河陽令偏嫌秋翅輕　陳張正見賦得寒樹晩蟬疎<lb/>
詩曰寒蟬噪楊栁朔吹犯梧桐葉迥飛難住枝殘影共<lb/>
空聲疎飲露後唱絶斷絃中還因揺落處寂寞盡秋風<lb/>
　又秋蟬喝栁詩曰秋雁寫遥天園栁集驚蟬競噪長<lb/>
枝裏爭飛落木前風髙知響急樹近覺聲連長楊流喝<lb/>
盡詎識蔡邕絃　劉刪詠蟬詩曰聲流上林苑影入侍<lb/>
臣冠得飲旻天露何辭髙栁寒　江總詠蟬詩曰白露<lb/>
凉風吹朱明落照移鳴條噪林栁流響遍臺池忖聲如<lb/>
<pb n="KR3k0055_WYG_450-8b"/>
易得尋忽却難知　隋王由禮賦得髙栁鳴蟬詩曰園<lb/>
栁吟凉久嘶蟬應序驚露下緌恒濕風髙翅轉輕葉疎<lb/>
飛更迥秋深響自清何言枝裏翳遂入蔡琴聲　顔之<lb/>
推聴鳴蟬篇曰聴秋蟬秋蟬悲非一處細栁髙飛夕長<lb/>
楊明月曙歷亂起秋聲参差攪人慮單吟如轉簫羣噪<lb/>
學調笙乍飄流曼響多含斷絶聲垂隂自有樂飲露獨<lb/>
為清短緌何足貴薄羽不羞輕螗蜋翳下偏難見翡翠<lb/>
竿頭絶易驚容止由来桂林苑無事淹留南斗城城中<lb/>
<pb n="KR3k0055_WYG_450-9a"/>
帝王里金張及許史權勢熱如湯意氣喧成市劒影奔<lb/>
星落馬色浮雲起鼎俎陳龍鳯金石諧宫徵關中滿季<lb/>
心闗西饒孔子詎用虞公立國臣誰愛韓王游說士紅<lb/>
顔宿昔同春花素鬢俄頃變秋華中腸自有極那堪教<lb/>
作轉輪車　盧思道聴鳴蟬詩曰聴鳴蟬此聴悲無極<lb/>
窮嘶玉樹裏羣噪金門側長風送晩聲清露供朝食晩<lb/>
風朝露實多宜秋日髙鳴獨見知輕身蔽數葉哀鳴抱<lb/>
一枝流亂罷還續酸傷合更離暫聴别人心即斷才聞<lb/>
<pb n="KR3k0055_WYG_450-9b"/>
客子淚先垂故鄉已超忽空庭正蕪沒一夕復一朝坐<lb/>
見凉秋月河流𢃄地從来嶮峭路于今不可越紅塵早<lb/>
敝陸生衣明鏡空悲潘掾髮長安城裏帝王州鳴鐘列<lb/>
鼎自相求西望漸臺臨太液東瞻甲觀距龍樓說客恒<lb/>
持小冠出越使常懷寳劒遊學仙未成便尚主㝷源不<lb/>
見已封侯冨貴功名本多豫繁華輕薄盡無憂詎念嫖<lb/>
姚嗟木梗誰憶田單倦土牛歸去来青山下秋菊離離<lb/>
日堪把獨焚枯魚宴林野終成獨校子雲書何如還驅<lb/>
<pb n="KR3k0055_WYG_450-10a"/>
少游馬　唐太宗賦得弱栁鳴秋蟬詩曰散影玉階栁<lb/>
含翠隐鳴蟬微形藏葉裏亂響生風前　虞世南秋蟬<lb/>
詩曰垂緌飲清露流響出疎桐居髙聲自逺非是藉秋<lb/>
風　李百藥詠蟬詩曰清心自飲露哀響乍吟風未上<lb/>
華冠側先驚翳葉中　増駱賔王在獄詠蟬曰西陸蟬<lb/>
聲唱南冠客思侵那堪黝鬢影来對白頭吟露重飛難<lb/>
進風多響易沈無人信髙潔誰為表予心　又秋蟬詩<lb/>
曰九秋行已暮一枝聊暫安隐榆非諫楚噪栁異悲潘<lb/>
<pb n="KR3k0055_WYG_450-10b"/>
分形妝薄鬢鏤影飾危冠自憐疎影斷荒林夕吹寒<lb/>
盧照鄰賦得含風蟬詩曰髙情臨爽月急響送秋風獨<lb/>
有危冠意還憐衰鬢同　張九齡和崔黄門寓直夜聴<lb/>
蟬詩曰蟬嘶玉樹枝向夕惠風吹幸入連宵聴應縁飲<lb/>
露知思深秋欲近聲静夜相宜不是鏤金飾清香徒爾<lb/>
悲　司空曙新蟬詩曰今朝蟬忽鳴遷客若為情便覺<lb/>
一年老能令萬感生微風方滿樹落日稍沈城為問同<lb/>
懷者凄凉聴幾聲　耿湋溪館聴蟬詩曰髙樹多凉吹<lb/>
<pb n="KR3k0055_WYG_450-11a"/>
疎蟬足斷聲已催居客感更使别人驚晩夏猶知急新<lb/>
秋别有情危湍和不似細管學難成當斆附金重無貪<lb/>
曜火明青林四面落白髪一重生向夕音彌勵迎風翼<lb/>
更輕單嘶出迥樹餘響思空城嘒唳松間坐蕭寥竹裏<lb/>
行如何長飲露髙潔未能名　又聴早蟬歌曰蟬鳴兮<lb/>
夕曛聲和兮夏雲白日兮將短秋意兮已滿乍悲吟兮<lb/>
欲長猶嘶澀兮多斷風蕭蕭兮轉清韻嘒嘒兮初成依<lb/>
婆娑之古樹思遼落之荒城閒院支頤深林倚策獨惆<lb/>
<pb n="KR3k0055_WYG_450-11b"/>
悵而無語鬢星星而已白　戴叔倫畫蟬詩曰飲露身<lb/>
何潔吟風韻更長斜陽千萬樹無處避螳蜋　白居易<lb/>
答夢得聞蟬見寄詩曰開緘思浩然獨詠晩風前人貎<lb/>
非前日蟬聲似去年槐花新雨後柳影欲秋天聴罷無<lb/>
他計相思又一篇　又六月三日夜聞蟬詩曰荷香清<lb/>
露墜栁動好風生微月初三夜新蟬第一聲乍聞愁北<lb/>
客静聴憶東京我有竹林宅别来蟬再鳴不知池上月<lb/>
誰撥小船行　又早蟬詩曰月出先照山風生先動水<lb/>
<pb n="KR3k0055_WYG_450-12a"/>
亦如早蟬聲先入閑人耳一聞愁意結再聴鄉心起渭<lb/>
上新蟬聲先聴渾相似衡門有誰聴日暮槐花裏　元<lb/>
稹始聞夏蟬詩曰徂夏暑未晏蟬鳴景已曛一聴知何<lb/>
處髙樹但侵雲響悲遇衰齒節謝屬離羣還憶郊園日<lb/>
獨向澗中聞　李白詩曰秋蟬號階軒感物憂不歇<lb/>
盧仝新蟬詩曰泉溜潛幽咽琴鳴乍徃還長風剪不斷<lb/>
還在樹枝間　賈島病蟬詩曰病蟬飛不得向我掌中<lb/>
行折翼猶能薄酸吟尚極清露華凝在腹塵㸃誤侵睛<lb/>
<pb n="KR3k0055_WYG_450-12b"/>
黄雀兼鳶鳥俱懷害爾情　李商隐聞蟬詩曰本以髙<lb/>
難飽徒勞恨費聲五更疎欲斷一樹碧無情薄宦梗猶<lb/>
泛故園蕪已平煩君最相警我亦舉家清　項斯聞蟬<lb/>
詩曰動葉復驚神聲聲斷續勻坐同来聴者俱是未歸<lb/>
人一棹三湘浪單車二蜀塵傷秋各有日未可念因循<lb/>
　方干聴新蟬寄張晝詩曰細聲頻斷續審聴亦難分<lb/>
髣髴應移處從容却不聞蘭棲朝咽露樹隐暝吟雲莫<lb/>
遣鄉愁起吾懷秪似君　唐彦謙夜蟬詩曰翠竹髙梧<lb/>
<pb n="KR3k0055_WYG_450-13a"/>
夹後溪勁風危露雨凄凄那知北牖殘燈暗又送西樓<lb/>
片月低清夜更長應未已逺煙尋斷莫頻嘶羇人此夕<lb/>
如三歳不整寒衾待曙雞　李咸用早蟬詩曰門柳不<lb/>
連野乍聞為早蟬遊人無定處入耳更應先暫黙斜陽<lb/>
雨重吟逺㟁煙前年湘竹裏風激遶離筵　于鄴詠蟬<lb/>
詩曰江頭一聲起芳歳已難留聴此髙林上遥知故國<lb/>
秋應催風落葉似勧客迴舟不是新蟬苦年年自有愁<lb/>
　沈鵬寒蟬樹詩曰一葉初飛日寒蟬益易驚入林慙<lb/>
<pb n="KR3k0055_WYG_450-13b"/>
織細依樹愧身輕大幹時容息喬枝或借鳴心由餘露<lb/>
淨響為逐風清忝有翩翾分<hi>一作翼</hi>應憐嘒唳聲不知微<lb/>
薄影早晩挂緌纓　劉兼新蟬詩曰齊女幈幃失舊容<lb/>
侍中冠冕有芳蹤翅翻晩鬢尋香露聲引秋絲逐逺風<lb/>
旅館聴時髭欲白戍樓聞處葉多紅只知送恨添愁事<lb/>
誰見凌霄羽蛻功　陸龜蒙詠蟬詩曰只憑風作使全<lb/>
仰栁為都一腹清何甚雙翎薄更無伴貂金置影并雀<lb/>
畫成圗恐是千年恨偏令落日呼　宋蘇軾詠蟬詩曰<lb/>
<pb n="KR3k0055_WYG_450-14a"/>
蛻形汙濁中羽翼便嬛好秋来寂不聞已抱寒莖槁<lb/>
楊萬里聴蟬詩曰一隻初来報早秋又添一隻説新愁<lb/>
兩蟬對語雙垂栁知鬪先休鬪後休　又曰一殻空空<lb/>
紙樣輕風前却有許多聲叫来叫去渾無事叫到詩人<lb/>
白髪生　又曰說露談風有典章詠秋吟夏入宫商蟬<lb/>
聲無一添煩惱自是愁人枉斷腸　又曰罪過渠儂商<lb/>
略秋從朝至暮不曽休莫嫌入夜還休去自有寒蛩替<lb/>
說愁　張耒詩曰鳴蜩嘒髙風逮夜且復靜　林景熙<lb/>
<pb n="KR3k0055_WYG_450-14b"/>
聞蟬詩曰近交紙薄雲翻手舊夢冠空雪滿顚却憶畫<lb/>
船曽聴處夕陽髙栁斷橋邉　金党懷英咏蟬詩曰槁<lb/>
壤隂潜罷轉丸飄飄便作飲風仙幽藂何處拳枯蛻别<lb/>
樹還来續斷絃小院日長清夢覺空庭人静綠隂圎無<lb/>
情物化誰能料觸撥羈懷一慨然　周昻聞蟬詩曰冥<lb/>
機辭委蛻天籟發幽嘶迥露増晨洗清風借晩攜暫成<lb/>
千里隔還作一枝低客思饒相觸愁時故不齊　元馬<lb/>
臻聞蟬詩曰短翼含風薄似秋一聲聲𢃄夕陽愁年年<lb/>
<pb n="KR3k0055_WYG_450-15a"/>
古栁官塘路催得行人白盡頭　陳櫟晩蟬詩曰秋早<lb/>
梧桐颭晩風鳴蟬無數樹隂中斜陽似假渠聲勢只是<lb/>
斜陽不久紅　明周憲王有燉秋蟬詩曰敗栁疎林寄<lb/>
此生凉時不似熱時鳴蛻形先覺金風動輕翼偏嫌玉<lb/>
露清抱葉常如經雨態過枝猶𢃄咽寒聲桑間此際螵<lb/>
蛸老游息安閑莫漫驚　髙啟始聞夏蟬詩曰翾翾纔<lb/>
得蛻咽咽未成喧翳葉誰能見南風綠繞軒乍驚變節<lb/>
物還念别郊園何待當秋聴方令覊思繁　張羽聞蟬<lb/>
<pb n="KR3k0055_WYG_450-15b"/>
詩曰村園夏雨歇衆綠隂已成髙齋掩晝寂新蟬今始<lb/>
鳴嘈嘈斷更續嘒嘒逺還輕響悲逐凉吹歡謝引離情<lb/>
屬耳念已集感物襟易盈煩聒方自此稍待秋林清<lb/>
又聴蟬曲曰黄鶯紫燕寂無喧新聲最好是聞蟬栖烟<lb/>
初噪如喧籥吸露才停似斷絃乍向風前聞杳裊營營<lb/>
嘈嘈鳴不了斷續能牽客夢長凄凉解動羈愁早一番<lb/>
蛻脫已身輕最是居髙韻更清莫道轉丸穢壤底冠緌<lb/>
還此侍臣榮長樂宫中百鳥静十二簾開漏方永忽向<lb/>
<pb n="KR3k0055_WYG_450-16a"/>
上林翻下苑多少蛾眉倚䦨聴隋堤千樹栁如烟無情<lb/>
偏向斜陽天切切自將亡國恨淒淒欲共路人言蟬聲<lb/>
到處何曽别人心聴来有悲恱何如一枕北窻眠喧寂<lb/>
都忘聞見絶　王翰和黄體方伴讀新蟬詩曰滿地殘<lb/>
花過雨天槐隂庭院響新蟬輕敲金奏當牎外閒撥銀<lb/>
箏向枕邊曉露吸殘青草岸晩風吹出綠楊煙家山深<lb/>
處林亭好曽被繁聲聒醉眠　謝榛詠蝉詩曰弱翅凌<lb/>
晨動繁聲向夕流不知風露裏還得幾何秋<lb/>
<pb n="KR3k0055_WYG_450-16b"/>
原賦後漢蔡邕蟬賦曰白露凄其下降秋風肅以晨興<lb/>
聲嘶嗌以沮敗體枯燥以氷凝雖期運之固然獨潜類<lb/>
乎太隂要明年之中夏復長鳴而揚音　曹大家蟬賦<lb/>
曰伊黝蟲之㣲陋亦攝生於天壤當三秋之盛暑陵髙<lb/>
木而流響融風被而来遊商飇厲而化徃　魏曹植蟬<lb/>
賦曰惟夫蟬之清素兮潛厥類乎太隂在炎陽之仲夏<lb/>
兮始游豫乎芳林實淡泊而寡欲兮獨怡樂而長吟聲<lb/>
噭噭而彌厲兮似貞士之介心内含和而弗食兮與衆<lb/>
<pb n="KR3k0055_WYG_450-17a"/>
物而無求棲喬枝而仰首兮潄朝露之清流隐柔桑之<lb/>
稠葉兮快啁號以遁暑苦黄雀之作害兮患螳蜋之勁<lb/>
斧冀髙翔而逺託兮毒蜘蛛之網罟欲降身而卑竄兮<lb/>
懼草蟲之襲予免衆艱而弗獲兮遥遷集乎官宇依名<lb/>
果之茂䕃兮託修幹以靜處有翩翩之狡童兮步容與<lb/>
於園圃體離朱之聦視兮姿才捷於獼猿條罔葉而不<lb/>
挽兮樹無幹而不縁翳輕軀而奮進兮跪側足以自閑<lb/>
恐余身之驚駭兮睛曽睨而目連持柔竿之冉冉兮運<lb/>
<pb n="KR3k0055_WYG_450-17b"/>
微粘而我纒欲翻飛而愈滯兮知性命之長捐亂曰詩<lb/>
歎鳴蜩聲嘒嘒兮盛陽則来太隂逝兮皎皎貞素侔夷<lb/>
節兮帝臣是戴尚其潔兮　晋明帝蟬賦曰尋長枝以<lb/>
陵髙静無為以自寜邈焉獨處弗累於情在運任時不<lb/>
慮不營　温嶠蟬賦曰飢噏晨風渴飲朝露　陸士龍<lb/>
寒蟬賦曰昔人稱雞有五德而作者賦焉至於寒蟬才<lb/>
齊其羙獨未思之而莫斯述夫頭上有緌則其文也含<lb/>
氣飲露則其清也黍稷不享則其廉也處不巢居則其<lb/>
<pb n="KR3k0055_WYG_450-18a"/>
儉也應候守節則其信也加以冠冕則其容也君子則<lb/>
其操可以事君可以立身豈非至德之蟲哉伊寒蟬之<lb/>
感運近嘉時以遊征含二儀之和氣禀乾元之清靈體<lb/>
貞粹之淑質吐□□之哀聲容麗蜩螗聲羙宮商飄如<lb/>
飛鴻之遭驚風眇如輕雲之麗太陽爾乃振修緌以表<lb/>
首舒輕翅以迅翰挹朝華之墜露含烟煴以夕餐望北<lb/>
林以鸞飛集樛木而龍蟠若夫歳聿云暮上天其凉感<lb/>
運悲聲貧士含傷或歌我行永久或哀之子無裳原思<lb/>
<pb n="KR3k0055_WYG_450-18b"/>
歎於蓬室孤竹吟於首陽不銜草以穢身不勤身以營<lb/>
巢志髙於鳲鳩節妙乎鴟鴞附枯枝以永處倚峻林之<lb/>
迥條乃綴以緇冕増成首飾映華蟲於朱衮表馨香乎<lb/>
明德　傅咸黏蟬賦曰櫻桃為樹則多隂為果則先熟<lb/>
有蟬鳴焉聊命黏取退惟當蟬之得意於斯樹不知黏<lb/>
之將至亦猶人之得意於冨貴而不虞禍之將来也有<lb/>
嘉果之珍樹蔚𢎞覆於我庭在赫赫之隆暑獨肅肅而<lb/>
自清遂寓目以周覽見鳴蜩於纎枝翳翠葉以長吟信<lb/>
<pb n="KR3k0055_WYG_450-19a"/>
厥樂之在斯茍得意於所歡曽徃黏之莫知匪爾命之<lb/>
遵薄坐偷安而忘危嗟悠悠之躭寵請兹覽以自規<lb/>
又鳴蜩賦曰有嘒嘒之鳴蜩于台府之髙槐物處隂而<lb/>
自惨奚厥聲之可哀秋日悽悽兮感時逝之若頽曷時<lb/>
逝之是感兮感年歳之我催孰知命之不憂詠梁木之<lb/>
有摧生世忽兮如寓求冨貴於不回且明明以在公唯<lb/>
忠讜之自與佚履道之坦坦登髙衢以自棲　孫楚蟬<lb/>
賦曰惟大化之廣御何品數之多名當仲夏之始出據<lb/>
<pb n="KR3k0055_WYG_450-19b"/>
長條而悲鳴翼如羅纒形如枯槁終日不銜一粒激哀<lb/>
響之煩擾　傅休奕蟬賦曰羙兹蟬之純潔兮禀隂陽<lb/>
之㣲靈含精粹之貞氣兮體自然之妙形潛幽昭於后<lb/>
土兮雖在穢而愈馨經靑春而未育兮當隆夏而化生<lb/>
忽神蛻而靈變兮奮輕翼之浮征翳密葉之重䕃兮噪<lb/>
閑樹之肅清縁長枝而仰觀兮吸渥露之朝零泊無為<lb/>
而自得兮聆商風而和鳴聲嘒嘒以清和兮遥自託乎<lb/>
蘭林嗟羣吟以近唱兮似簫管之餘音清激暢於遐邇<lb/>
<pb n="KR3k0055_WYG_450-20a"/>
兮時感君之丹心　宋顔延之寒蟬賦曰始蕭瑟以攢<lb/>
吟終嬋媛而孤引越客發度漳之歌代馬懷首燕之信<lb/>
不假緌於范冠豈鏤體於人爵折清飇而不淪團髙木<lb/>
以飄落　陳禇玠風裏蟬賦曰有秋風之来庭於髙栁<lb/>
之鳴蟬或孤吟而暫斷乍亂響而還連垂黝緌而嘶定<lb/>
避黄雀而聲遷愁人兮易驚静聴兮傷情聴蟬兮靡倦<lb/>
更相和兮風生終不校樹兮寂寞方復飲露兮光榮<lb/>
増唐馬吉甫蟬賦曰應律初蟬含生自然其聲嘒嘒其<lb/>
<pb n="KR3k0055_WYG_450-20b"/>
翼翩翩参萬物之動植隨四序之迴旋避啼鸎於春後<lb/>
伴鳴蛩於秋前亷而有德静而無累逸豫攸安沉吟斯<lb/>
慰體素質而標儉養清心而拔萃食不求粒雖黍稷而<lb/>
非珍棲不擇林縱梧桐而何貴暨夫三危露結四野雲<lb/>
平蒼茫日暮爽朗天明託髙枝以庇影竄密葉以流聲<lb/>
匝池臺之響亮洞巖壑之清泠羣吟則少懼孤引則多<lb/>
驚避雀飛急迎風翅輕飾鬢裁新様圗冠有舊名雖屈<lb/>
螳蜋之斧終齊鵬鷃之情　蕭穎士聴早蟬賦曰清商<lb/>
<pb n="KR3k0055_WYG_450-21a"/>
兮暮急白露兮朝濕伊寒蟬之早聞知凉風之初入散<lb/>
亂揺颺翛寥歘吸前聲未盡後響仍及邇層檐而驚歸<lb/>
向茂樹而遥集　魏炤蜩甲賦曰覩遺跡於棄甲想能<lb/>
鳴之在耳空披腹心徒伏泥滓其内也既等混沌之無<lb/>
竅其外也何患螳蜋之利觜與繪事而均功齊木偶之<lb/>
所擬　左牢蟬蛻賦曰乍舉輕躬初留具體薄翼而朝<lb/>
陽始照黝緌而宿露新洗纔發響於林下已傳聲於澗<lb/>
底騐形有二責實無雙啾啾而送恨蓬戸嘒嘒而添愁<lb/>
<pb n="KR3k0055_WYG_450-21b"/>
瑣牎吟逺樹於荒郊思盈秋野噪寒花於别浦韻遶晴<lb/>
江　李逺賦曰據險形柔拏空股戰方疑乎蠖屈終類<lb/>
於龍變洞胷逹腋玲瓏而素甲皆虚潔已全身輝赫而<lb/>
黝光已遍俄分曙色似遇良時便有凌空之意還生去<lb/>
故之悲嘒嘒而頻遷碧樹凄凄而若紡寒絲響遶晴雲<lb/>
傳楚岸之風逺聲催晩景怨陶家之桞衰　宋歐陽修<lb/>
鳴蟬賦曰爰有一物鳴於樹顛引清風以長嘯抱纎柯<lb/>
而永歎嘒嘒非管泠泠若絃裂方號而復咽凄欲斷而<lb/>
<pb n="KR3k0055_WYG_450-22a"/>
還連吐孤韻以依律合五音之自然吾不知其何物其<lb/>
名曰蟬豈非因物造形能變化者耶出自糞壌慕清虚<lb/>
者耶凌風髙飛知所止者耶嘉木茂樹喜清隂者耶呼<lb/>
吸風露能尸解者耶綽約雙鬢修嬋姢者耶其為聲也<lb/>
不樂不哀非宫非徴胡然而鳴亦胡然而止<lb/>
原贊晋郭璞蟬贊曰蟲之清潔可貴惟蟬潛蛻棄穢飲<lb/>
露恒鮮萬物皆化人胡不然　梁昭明太子蟬贊曰兹<lb/>
蟲清潔惟露是餐寂寞秋序咽哳夏闌豈伊不羙曜彼<lb/>
<pb n="KR3k0055_WYG_450-22b"/>
華冠<lb/>
増序唐駱賔王在獄咏蟬詩序曰余禁所禁垣西是法<lb/>
曹㕔事也有古槐數株每至夕照低隂秋蟬疎引發聲<lb/>
幽息有切嘗聞豈人心異於曩時将蟲響悲於前聽嗟<lb/>
乎聲以動容德以象賢故潔其身也禀君子達人之髙<lb/>
行蛻其皮也有仙都羽化之靈姿候時而来順隂陽之<lb/>
數應節為變審藏用之機有目斯開不以道昏而昧其<lb/>
視有翼自薄不以俗厚而易其真吟喬樹之㣲風韻資<lb/>
<pb n="KR3k0055_WYG_450-23a"/>
天縱飲髙秋之墜露清畏人知僕失路艱虞遭時徽纆<lb/>
聞蟪蛄之流聲悮平反之已奏見螳蜋之抱影怯危機<lb/>
之未安感而綴詩貽諸知已庶情㳂物應哀弱羽之飄<lb/>
零道寄人知憫餘聲之寂寞<lb/>
　　蝶一<lb/>
原崔豹古今注曰蛱蝶一名野蛾一名風蝶江東謂之<lb/>
撻末色白背青者是也其有大如蝙蝠者或黒色或青<lb/>
班名曰鳯子一名鳯車一名鬼車生江南橘樹間　増<lb/>
<pb n="KR3k0055_WYG_450-23b"/>
埤雅曰蛱蝶粉翅有鬚一名胡蝶嘗見園蔬其葉有為<lb/>
蝶者三分二已蝶矣其一尚葉也　續古今注曰蜂蝶<lb/>
皆以鬚嗅鬚蓋其鼻也<hi>正字通其交以鼻</hi>　原列子曰陵舄得<lb/>
鬱棲則為烏足<hi>此相合而生也</hi>烏足葉為蝴蝶　増抱朴子曰<lb/>
髻孺背千金而逐蛱蝶　草木子曰化生者眼無竅惟<lb/>
有黒㸃而不能見蠶蝶之類是也　原捜神記曰朽葦<lb/>
為蛬麥為蝴蝶　増又曰麥之為蝴蝶也翼羽生焉眼<lb/>
目成焉心智存焉此自無知而化為有知而氣易也<lb/>
<pb n="KR3k0055_WYG_450-24a"/>
又曰木蠧生蟲羽化為蝶　酉陽雜俎曰白蛱蝶尺蠖<lb/>
繭所化也秀才顧非熊少時見鬱棲中壞綠裙幅旋為<lb/>
蝶張周封言百合花合之泥其隙經宿化為大蝴蝶<lb/>
唐段公路北戸錄曰嶺表有鶴子草蔓花當夏時開形<lb/>
如飛鶴翅羽嘴皆全蔓上春生雙蟲食葉收入粉奩以<lb/>
葉飼之老蛻為蝶赤黄色女子收佩之令人愛恱號媚<lb/>
蝶　採蘭雜志曰蛱蝶一名春駒　嶺南異物志曰常<lb/>
有人遊南海泊于孤岸有物如蒲帆飛過海將到舟舟<lb/>
<pb n="KR3k0055_WYG_450-24b"/>
人競以物擊之如帆者盡破碎墮地視之乃蛱蝶也海<lb/>
人去其翅足稱之得肉八十斤噉之極肥羙　物類相<lb/>
感志曰唾津抹蝴蝶翅則當空髙飛　桂海蟲魚志曰<lb/>
鬼蛱蝶大如扇四翅好飛荔枝上黒蛱蝶大如扇橘蠧<lb/>
所化北人云真武蟬　鶴林玉露道藏經云蝶交則粉<lb/>
退　舊志云羅浮山有蝴蝶洞在雲峰岩下古木叢生<lb/>
四時出綵蝶世傳葛仙遺衣所化<lb/>
　　蝶二<lb/>
<pb n="KR3k0055_WYG_450-25a"/>
原莊子曰昔莊周夢為蝴蝶栩栩然蝴蝶不知周也俄<lb/>
然覺則蘧蘧然周也不知周之夢為蝴蝶蝴蝶之為周<lb/>
周與蝴蝶必有分矣此謂物化　増開元遺事曰明皇<lb/>
春宴使宫中妃嬪各挿艶花帝親捉粉蝶放之蝶所止<lb/>
者幸焉後太真專寵遂罷此戲　酉陽雜俎曰劉魯封<lb/>
云滕王蛱蝶圗有名江夏斑大海眼小海眼村裡来菜<lb/>
花子　唐叚公路北戸錄曰盧肇嘗說捉得一粉蝶如<lb/>
兩手大上有散緑㸃丁香眼前翅頭兩畫胭脂色後翅<lb/>
<pb n="KR3k0055_WYG_450-25b"/>
為燕尾分亦蝶之異也　又曰公路嘗南行歴懸藤峡<lb/>
維舟飲水覩岩側有一木五綵初為丹青之樹命僕採<lb/>
獲一枝尚綴軟蝶凡二十餘箇有翠紺鏤者金眼者丁<lb/>
香眼者紫斑眼者黒花者黄白者緋脉者大如蝙蝠者<lb/>
小如榆荚者因登岸視之乃知木葉化焉　杜陽雜編<lb/>
曰穆宗皇帝殿前種千葉牡丹花始開香氣襲人自是<lb/>
宫中毎夜即有黄白蛱蝶萬數集於花間輝光照燿逹<lb/>
曉方去宫人競以羅巾撲之無有獲者帝令張羅于空<lb/>
<pb n="KR3k0055_WYG_450-26a"/>
中遂得數百於殿内縱嬪御追捉以為娱樂遲明視之<lb/>
則皆金玉也其狀工巧無以為比内人爭用絳縷絆其<lb/>
脚以為首飾夜則光起妝奩中其後開寶櫉覩金錢玉<lb/>
屑之内有蠕蠕者有為蝶者　桂苑叢談曰咸通初有<lb/>
進士張綽者下第後多遊江淮間有道術或人召飲若<lb/>
遂合意則索紙剪蛱蝶二三十枚以氣嘘之成列而飛<lb/>
累刻以指收之俄皆在手見者求之即以他事為阻<lb/>
宋周密癸辛雜志曰楊昊字明之娶江氏少艾連嵗得<lb/>
<pb n="KR3k0055_WYG_450-26b"/>
子明之客死之明日有蝴蝶大如掌徘徊於江氏之傍<lb/>
竟日乃去及聞訃其蝶復来繞江氏飲食起居不置也<lb/>
盖明之不能割戀於少艾稚子故化蝶以歸耳　又曰<lb/>
李鐸<hi>畫墁錄作李譯</hi>諫議知鳳翔既卒有蝴蝶萬數自殯所以<lb/>
至府宇蔽映無下足處府官弔祭接武不相辨揮之不<lb/>
開踐踏成泥其大者如扇逾月方散　又曰楊大芳娶<lb/>
謝氏謝亡未殮有蝶大如扇其色紫褐翩翩自帳中徘<lb/>
徊飛集窻戸終日乃去　懸笥𤨏探曰吴郡施槃嘗作<lb/>
<pb n="KR3k0055_WYG_450-27a"/>
蝴蝶詩曰莫怪東風多落魄三春應作探花郎正統已<lb/>
未果狀元及第<lb/>
　　蝶三<lb/>
原入夢　戲園<hi>上詳蝶二莊子園古樂府歌詞蛱蝶行蛱蝶之遨戲東  奈何卒逢三月飬子</hi>
<hi>鷰接我苜蓿間</hi>　木蠧生蟲　葉化為蝶　増粉翅　玉腰<hi>王操</hi>
<hi>咏蝶詩香鬚粉翅煖爭飛品物多情緫屬伊上國萬家風月夕夢魂頻繞海棠枝  清異錄温庭筠嘗得一句</hi>
<hi>曰蜜官金翼使徧告知識無人可屬久之自聮其下曰花賊玉腰奴盖上指蜂下指蝶也</hi>　蠧蛻<lb/>
蝝化<hi>陸龜蒙化書橘之蟲大如小指首負特角身蹙蹙然類蝤蠐人或振觸之輒奮角而怒氣色桀驁一</hi>
<pb n="KR3k0055_WYG_450-27b"/>
<hi>旦視之凝然弗食弗動明日視之則蛻為蝴蝶矣䄡黒韝蒼分朱間黄腹填而橢緌纎且長又明日徃視則倚</hi>
<hi>薄風露攀縁草木聳空翅輕瞥然而去噫秀其外類有文也嘿其中類有德也不明而遊類潔也無嗜而食類</hi>
<hi>廉也向使不知其為橘之蠧人謂從鈞天帝居而来矣  漢寔録右監門衛大將軍許遷言臣奉命博州至博</hi>
<hi>平縣戴村有蝝彌亘數里一夕並化蝶飛去</hi>　如燕　隨蜂<hi>六朝録劉子卿居廬山有五綵</hi>
<hi>雙蝶来遊花上其大如燕夜間有二女子曰感君愛花間之物故来相諧君子豈有意乎子卿曰願伸繾綣自</hi>
<hi>是每旬一至者數年  下見後劉孝綽詩</hi>　過幔　穿花<hi>杜甫詩娟姢戲蝶過閑幔  又穿花</hi>
<hi>蛱蝶深深見</hi>　傅粉竊香　宿花爭絮<hi>唐人咏蝶詩傅粉何郎全縞素竊香韓掾</hi>
<hi>自輕狂逋下見後林  詩</hi>　莊周夢　韓憑魂<hi>上詳蝶二莊子蝶山堂肆考俗傳大  必</hi>
<pb n="KR3k0055_WYG_450-28a"/>
<hi>成雙乃梁山伯祝英臺之魂又韓憑夫婦之魂皆不可曉</hi>　滕王圖本　謝逸詩名<lb/>
<hi>潛確類書滕王元嬰髙祖子工於蛱蝶王建宫詞曰内中數日無呼喚搨得滕王蛱蝶圗  又宋謝逸有蝶詩</hi>
<hi>三百首極佳有云江南日暖午風細頻逐賣花人過橋時呼謝蝴蝶</hi>　舞花叢　飄蘭徑<lb/>
<hi>張易之詩蝶舞萬花叢徑  韋應物詩晴蝶飄蘭</hi>　依槳　繞籬<hi>杜甫詩風蝶勤依槳  長</hi>
<hi>孫佐輔詩繞籬野菜飛黄蝶</hi>
　　蝶四<lb/>
原詩古詩曰蝴蝶胡髙飛暮宿桑樹間　梁簡文帝咏<lb/>
蝶詩曰空園暮烟起逍遥獨未歸翠鬛藏髙栁紅蓮拂<lb/>
<pb n="KR3k0055_WYG_450-28b"/>
水衣復此從風蝶雙雙花上飛寄語相知者同心終莫<lb/>
違　劉孝綽咏素蝶詩曰隨風繞緑蕙避雀隐青薇映<lb/>
日忽爭起因風乍共歸出没花中間参差葉際飛芳華<lb/>
幸勿謝嘉樹欲相依　徐昉賦得蝶依草應令詩曰秋<lb/>
園花落盡芳菊數来歸那知不夢作眠覺也恒飛　増<lb/>
李鏡逺蛱蝶行曰青年已布澤微蟲應節歡朝出南園<lb/>
裏暮依華葉端菱舟追或易風池渡更難羣飛終不逺<lb/>
還向玉階蘭　唐李商隐咏蝶詩曰飛来繡户隂穿過<lb/>
<pb n="KR3k0055_WYG_450-29a"/>
畫樓深重傅秦臺粉輕塗漢殿金相兼惟柳絮所得是<lb/>
花心可要凌孤客邀為子夜吟　又蝶詩曰孤蝶小徘<lb/>
徊翩翾粉翅開併應傷皎潔頻近雪中来　又蝶詩曰<lb/>
葉葉復翻翻斜橋對側門蘆花惟有白栁絮可能温西<lb/>
子㝷遺殿昭君覓故邨年年芳物盡来别敗蘭蓀　又<lb/>
咏蝶詩曰初来小院中稍與瑣闈通逺恐芳塵斷輕憂<lb/>
艶雪融只知防浩露不覺逆尖風迴首雙飛燕乗時入<lb/>
綺櫳　又咏蝶曰長眉畫了繡簾開碧玉行收白玉臺<lb/>
<pb n="KR3k0055_WYG_450-29b"/>
為問翠釵釵上鳳不知香頸為誰迴　又詩曰壽陽公<lb/>
主嫁時粧八字宫眉捧額黄見我佯羞頻照影不知身<lb/>
屬冶遊郎　又詩曰廣陵臺畔日光斜萬古貞魂倚暮<lb/>
霞莫許韓憑為蛱蝶等閑飛上别枝花　王建晩蝶詩<lb/>
曰粉翅嫩如水繞砌乍依風日髙山露解飛入菊花中<lb/>
　李賀謡俗曰上林蝴蝶小試伴漢家君飛向南城去<lb/>
誤落石榴裙　韓偓詩曰鳯子輕盈膩粉腰　鄭谷趙<lb/>
林郎中席上賦蝴蝶曰㝷艶復尋香似閑還似忙暖煙<lb/>
<pb n="KR3k0055_WYG_450-30a"/>
沈蕙徑微雨宿花房書幌輕隨夢歌樓悮採粧王孫深<lb/>
屬意繡入舞衣裳　羅隐蝶詩曰漢王刀筆精寫爾逼<lb/>
天生舞巧何妨急飛髙所恨輕野田黄雀慮山館主人<lb/>
情此物那堪作莊周夢不成　盧頻蛱蝶行曰東園宫<lb/>
草綠上下飛相逐君恩不禁春昨夜花中宿　李建勲<lb/>
蝶詩曰粉蝶翩翩若有期南園長是到春歸閑依栁𢃄<lb/>
参差起困傍桃花獨自飛潛被燕驚還散亂偶因人逐<lb/>
入簾幃晩来欲雨東風急迴看池塘影漸稀　宋孔平<lb/>
<pb n="KR3k0055_WYG_450-30b"/>
仲蝴蝶行曰蝴蝶飛渡河来河北花已落河南花正開<lb/>
盈盈採花女撲打還家去推身飛入粉奩中芳草綿綿<lb/>
舊時路　晏殊蛱蝶詩曰鶯欲綿蠻栁欲隂露叢煙蕚<lb/>
恣搜尋那將兩翅輕塗粉繞遍千花百卉心　宋祁詩<lb/>
曰撲粉曽過宋玉牆一生身計託羣芳不湏長結東風<lb/>
願秋菊春蘭各有香　王安石蝶詩曰翅輕于粉薄于<lb/>
繒長被花牽不自勝若信莊周尚非夢豈能投死為韓<lb/>
憑　黄庭堅蝶詩曰蝴蝶雙飛得意偶然畢命網羅羣<lb/>
<pb n="KR3k0055_WYG_450-31a"/>
蟻爭收墜翼䇿勲歸去南柯　蘇軾鬼蝶詩曰雙眉卷<lb/>
鐵絲兩翅暈金碧初来花争妍忽去鬼無迹　范成大<lb/>
秋日田園詩曰橘蠧如蠶入化機枝間垂繭似蓑衣忽<lb/>
然蛻作多花蝶翅粉纔乾便學飛　陸游窻下戲詠曰<lb/>
何處輕黄雙小蝶翩翩與我共徘徊綠隂芳草佳風月<lb/>
不是花時也解来　楊萬里觀物化詩曰蝴蝶新生未<lb/>
解飛鬚拳粉濕睡花枝後来借得風光力不記如癡似<lb/>
醉時　李方叔秋蝶詩曰粉蝶爾何知秋深尚戲飛憐<lb/>
<pb n="KR3k0055_WYG_450-31b"/>
渠迷節物猶若弄春暉露葉今非昔霜叢疇可依籬邊<lb/>
菊無幾薄命寄餘菲　林逋蝶詩曰細眉雙聳敵秋毫<lb/>
冉冉芳園日幾遭清宿露花應自得暖争風絮欲相髙<lb/>
情人没後魂猶在傲吏齊来夢亦勞閑掩遺編若堪恨<lb/>
不并香草入離騷　元貢師泰新蝶詩曰杏樹生香蠧<lb/>
化成向人飛下不勝情寒辭薄翅猶黏粉暖溢柔鬚始<lb/>
弄晴燕舞盤中嫌露重鸎歌扇厎避風輕春閨未解南<lb/>
華夢乞與滕王為寫生　陳樵詩曰禁籞名園信所之<lb/>
<pb n="KR3k0055_WYG_450-32a"/>
深紅膩紫共春暉人疑落葉有生色我道飛花上故枝<lb/>
掌上艷姬垂袖舞屋頭故吏竊香歸花中只許秦宫活<lb/>
未必莊生入夢思　鄭元祐花蝶謡曰花魂迷春招不<lb/>
歸夢隨蝴蝶江南飛碧𬎼粉香酣不起臥帖芳茵唾鉊<lb/>
水癡娥眼嬌錯驚顧解裙戲撲沾零露折釵搔首笑相<lb/>
語阿誰芳心同栩栩頺雲流光空影寒冰波緘恨嗁闌<lb/>
干　馬臻蝶詩曰曽隨秦女踏青陽幾被鸎捎出建章<lb/>
芳草夢寒迷碧色杏花雨細宿紅香粉凝薄翅春無力<lb/>
<pb n="KR3k0055_WYG_450-32b"/>
恨入修眉晩斷腸寄語莫尋歌舞處五侯門第有髙牆<lb/>
　明楊基秋日舟中見蝶詩曰趂暖戲晴川依人上畫<lb/>
船粉銷煙翅薄香冷露鬚拳野菜疎籬外山花小逕邉<lb/>
夜深桃李夢猶在綺羅筵　劉渙秋蝶詩曰欲歇還休<lb/>
却又飛芙蓉葉厎戀秋暉自知翅粉渾銷盡羞近尊前<lb/>
舞女衣　瞿佑殘蝶詩曰飛鳥曽聞載鬼車粉香何事<lb/>
亦隨邪傷生不惜身投火抵死猶將命乞花望帝精靈<lb/>
枝上血韓憑魂魄墓前沙一般有恨難消滅夢裏相逢<lb/>
<pb n="KR3k0055_WYG_450-33a"/>
　更可嗟<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_450-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷四百四十五<lb/>
</p>
<p>
</p>
  </div>
</body>
</text>
</TEI>
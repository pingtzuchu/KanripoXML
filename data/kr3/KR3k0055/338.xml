<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_338-1a"/>
　欽定四庫全書<lb/>
御定淵鑑類函卷三百三十三<lb/>
　　京邑部二<hi>京邑</hi>
　　　京邑五<lb/>
　原賦漢揚雄蜀都賦曰蜀都之地古曰梁州禹治其江<lb/>
　渟皋彌望鬱乎青蔥丹鳯青龍石䲛水螭於近則有瑕<lb/>
　英菌芝玉石江珠於逺則有銀鉛錫碧馬犀象僰西有<lb/>
　鹽泉鐵冶橘林銅陵其傍則有期牛兕旄金馬碧雞其<lb/>
<pb n="KR3k0055_WYG_338-1b"/>
　竹則宗生族攅俊茂豐美夾江縁山尋卒而起其深則<lb/>
　有猵獺沈鱓水豹蛟蛇其都門二九四百餘閭兩江珥<lb/>
　其市九橋帶其流苴竹浮流龜鼈磧石風胎雨鷇衆物<lb/>
　駭目百華投春隆隠芳芬螭燭若揮錦布繡望芒芒兮<lb/>
　無幅其布則䇶中黄潤一端數金雕鏤鉛器百技千工<lb/>
　乃使有伊之徒調夫五味甘甜之和勺藥之羮江東鮐<lb/>
　鮑隴西牛羊五肉七菜勝厭腥臊若其吉日嘉㑹期<lb/>
　於倍春之陰迎夏之陽置酒於滎川之間宅設坐於<lb/>
<pb n="KR3k0055_WYG_338-2a"/>
華都之髙堂延帷揚幕接帳連岡郄公之徒相與如平<lb/>
陽□巨沼羅車百乗期㑹投宿觀者方隄行舟競逐也<lb/>
　後漢班固西都賦曰漢之西都在乎雍州左據函谷<lb/>
二崤之阻表以終南太華之山右界褒斜隴首之險帶<lb/>
以洪河涇渭之川披三條之廣路立十二之通門英俊<lb/>
之域紱冕所興冠蓋如雲七相五公其陽則崇山隠天<lb/>
幽林穹谷陸海珍藏藍田美玉其隂則冠以九嵕陪以<lb/>
甘泉下有鄭白之沃衣食之源提封五萬疆埸綺分溝<lb/>
<pb n="KR3k0055_WYG_338-2b"/>
塍刻鏤原隰龍麟決渠降雨荷鍤成雲離宫别館神池<lb/>
靈沼其中乃有九真之麟大宛之馬黄支之犀條枝之<lb/>
鳥其宫室也體象乎天地經緯乎隂陽樹中天之華闕<lb/>
豐冠山之朱堂因瓌材而䆒竒抗應龍之虹梁列棼橑<lb/>
以布翼荷棟桴而髙驤雕玉瑱以居楹裁金璧以飾璫<lb/>
左墄<hi>倉勒反階級也</hi>右平重軒三階閨房周通門闥洞開列鐘<lb/>
虡於中庭立金人於端闈増盤崔嵬登降炤爛殊形詭<lb/>
制每各異觀乗茵歩輦唯所息宴後宫則有掖庭椒房<lb/>
<pb n="KR3k0055_WYG_338-3a"/>
后妃之室茝若椒風披香發越蘭林惠草鴛鸞飛翔之<lb/>
列昭陽特盛隆於孝成隨侯明月錯落其間金釭銜璧<lb/>
是為列錢翡翠火齊流燿含英珊瑚碧樹周阿而生後<lb/>
宫之號十有四位窈窕繁華更盛迭貴又有天䘵石渠<lb/>
典籍之府講論乎六藝稽合乎異同周以鈎陳之位衛<lb/>
以嚴更之署周廬千列徼道綺錯輦路經營修除飛閣<lb/>
陵墱道而超西墉混建章而連外屬神明<hi>臺名也</hi>鬱其特<lb/>
起遂偃蹇而上躋軼雲雨於太半虹蜺廻帶於棼楣攀<lb/>
<pb n="KR3k0055_WYG_338-3b"/>
井幹而未半目眩轉而意迷靈草冬華神木叢生抗仙<lb/>
掌以承露擢䨇立之金莖爾乃盛娱逰之壯觀耀威靈<lb/>
而講武事命荆州使起鳥詔梁野而驅獸毛羣内填飛<lb/>
羽上覆列卒周匝星羅雲布矢不單殺中必疊雙風毛<lb/>
雨血灑野蔽天於是天子乃登屬玉之舘厯長楊<hi>上林也</hi>
之榭陳輕騎以行炰騰酒車以斟酌割鮮野食舉烽命<lb/>
爵大輅鳴鑾容與徘徊集乎豫章之宇臨乎昆明之池<lb/>
左牽牛而右織女似雲漢之無涯茂樹䕃蔚芳草被隄<lb/>
<pb n="KR3k0055_WYG_338-4a"/>
若摛錦與布繡燭燿乎其陂元鶴白鷺鳬鷖鴻雁浮沈<lb/>
往来雲集霧散都都相望邑邑相屬國籍十世之基家<lb/>
承百年之業　又東都賦曰王莽作逆漢祚中缺於是<lb/>
聖皇握乾符闢坤珍披皇圗稽帝文赫然發憤應若興<lb/>
雲遂超大河跨北嶽立號髙邑建都河洛系唐統接漢<lb/>
緒茂育羣生恢復疆宇若乃順時節而蒐狩簡車徒以<lb/>
講武厯騶虞覽駟驖嘉車攻采吉日禮官整儀乗輿乃<lb/>
出於是發鯨魚鏗華鐘登玉輅乗時龍元戎竟野戈鋋<lb/>
<pb n="KR3k0055_WYG_338-4b"/>
彗雲羽毛埽霓旌旗拂天然後舉烽伐鼓申令三驅輕<lb/>
車霆激驍騎電騖指顧倐忽獲車已實樂不極般殺不<lb/>
盡物於是薦三犧效五牲禮神祇懐百靈覲明堂臨辟<lb/>
雍登靈䑓考休徴列百僚而輦羣后究皇儀而展帝容<lb/>
明堂詩曰於昭明堂明堂孔陽聖皇宗祀穆穆煌煌辟<lb/>
雍詩曰乃流辟雍辟雍湯湯聖皇莅止造舟為梁靈䑓<lb/>
詩曰三光宣精五行布序習習祥風祁祁甘雨寳鼎詩<lb/>
曰岳修貢兮川效珍吐金景兮歊浮雲寳鼎見兮色紛<lb/>
<pb n="KR3k0055_WYG_338-5a"/>
紜煥其炳兮被龍文白雉詩曰啟靈篇兮披瑞圗獲白<lb/>
雉兮效素烏嘉祥阜兮集皇都　張衡南都賦曰於顯<lb/>
樂都既麗且康陪京之南居漢之陽割周楚之豐壌跨<lb/>
荆豫而為疆體爽塏以閑敞紛郁郁其難詳爾其地勢<lb/>
則武闕關其西桐柏揭其東流滄浪而為隍廓方城而<lb/>
為墉湯谷涌其後淯水蕩其胸推淮引湍三方是通其<lb/>
寳利珍怪則金采玉璞隋珠夜光太乙餘糧中黄瑴玉<lb/>
松子神陂赤靈解角耕父揚光於清冷之泉游女弄珠<lb/>
<pb n="KR3k0055_WYG_338-5b"/>
於漢皋之曲其水蟲則有蠳龜鳴蛇潛龍伏螭其鳥則<lb/>
有鴛鴦鵠鷖鴻鴇駕鵝嚶嚶和鳴澹澹随波其香草則<lb/>
有薜荔蕙若蘼蕪蓀萇晻曖蓊蔚含芬吐芳酒則九醖<lb/>
甘醴十旬兼清醪敷涇寸浮蟻若萍其甘不爽醉而不<lb/>
酲獻酬既交率禮無違彈琴擫籥流風徘徊於是暮春<lb/>
之禊元巳之辰方軌齊軫祓於陽濵朱帷連網曜野映<lb/>
雲修袖繚繞而滿庭羅襪躡蹀而容與翩綿綿其若絶<lb/>
眩将墜而復舉於是羣士放逐馳乎沙場俯貫魴鱮仰<lb/>
<pb n="KR3k0055_WYG_338-6a"/>
落䨇鶬魚不及竄鳥不暇翔車雷震而風厲馬鹿超而<lb/>
龍驤夕暮言歸其樂難忘　又西京賦曰有憑虚公子<lb/>
者<hi>無此公子但依憑言之</hi>言扵安䖏先生曰<hi>亦無此先生也</hi>秦據雍而強<lb/>
周即豫而弱髙祖都西而泰光武䖏東而約先生獨不<lb/>
見西京之事歟漢氏初都在渭之涘秦里其朔是為<lb/>
咸陽<hi>里居朔北也髙帝六年改曰長安</hi>左有崤函重險桃林之塞綴以二<lb/>
華巨靈贔屓髙掌逺蹠以流河曲厥迹猶存右有隴<lb/>
坻之隘隔閡華戎岐梁岍雍<hi>皆山名</hi>陳寳鳴鷄在焉於前則<lb/>
<pb n="KR3k0055_WYG_338-6b"/>
終南太乙隆崛崔崒隠轔鬱律連岡乎蟠冢爰有藍田<lb/>
珍玉是之自出於後則髙陵平原據渭踞涇其逺則有<lb/>
九嵕甘泉涸隂沍寒日北至而含凍此焉清暑實為地<lb/>
之奥區神皋昔者大帝恱秦穆公而覲之饗以鈞天廣<lb/>
樂帝有醉焉乃為金䇿錫用此土而翦諸鶉首自我髙<lb/>
祖之始入也乃覽秦制跨周法正紫宫於未央表嶤闕<lb/>
於閶闔疏龍首以抗殿状嵬峩以岌嶪蔕倒茄於藻井<lb/>
披紅葩之狎獵餙華榱與碧璫流景曜之暐曄雕楹玉<lb/>
<pb n="KR3k0055_WYG_338-7a"/>
磶繡栭雲楣三階重軒鏤檻文㮰右平左墄青𤨏丹墀<lb/>
仰福帝居陽曜隂藏洪鐘萬鈞猛虡趪趪負筍業而餘<lb/>
怒乃奮翅而騰驤若夫長年神仙宣室玉堂麒麟朱鳥<lb/>
龍興含章正殿路寢用朝羣辟嘉木樹庭芳草如積髙<lb/>
門有閌列坐金狄<hi>秦時長狄見扵臨洮鑄銅作其象</hi>後宫則昭陽飛翔<lb/>
増成合歡蘭林披香鳯凰鴛鸞<hi>皆後宫殿名</hi>故其館室次舍<lb/>
采飾纖縟裛以藻繡文以朱緑翡翠火齊絡以美玉流<lb/>
懸黎之夜光綴隋珠以為燭於是鉤陳之外閣道穹隆<lb/>
<pb n="KR3k0055_WYG_338-7b"/>
屬長樂與明光徑北通乎桂宫恣意所幸下輦成燕窮<lb/>
年忘歸猶不䏻徧[瓜*見]<hi>音脉</hi>往昔之遺館獲林光於秦餘䖏<lb/>
甘泉而爽塏乃隆崇而𢎞敷既新作扵迎風増露寒與<lb/>
儲胥通天眇以竦峙徑百常而莖擢翔鵾仰而勿逮况<lb/>
青鳥與黄雀伏櫺檻而俯聽聞雷霆之相激柏梁既災<lb/>
越巫陳方建章是經用厭火祥圜闕竦以造天若雙碣<lb/>
之相望鳯騫翥扵甍標咸遡風而欲翔干雲霧而上達<lb/>
狀亭亭以岧岧神明崛其特起井幹疊而百増上飛闥<lb/>
<pb n="KR3k0055_WYG_338-8a"/>
而仰眺正覩瑶光與玉繩列瀛洲與方丈夹蓬莱而駢<lb/>
羅長風激扵别島超洪濤而揚波海若浮扵元渚鯨魚<lb/>
失流而蹉跎立修莖之仙掌承雲表之清露屑瓊蕊以<lb/>
朝粲必性命之可度爾乃廓開九市通闤帶闠旗亭五<lb/>
重俯察百隧<hi>列肆也</hi>上林禁苑跨谷彌阜東至鼎湖斜界<lb/>
細栁掩長楊而聨五柞繞黄山而款牛首乃有昆明靈<lb/>
沼黒水元沚周以金堤樹以栁杞豫章珍館掲焉中峙<lb/>
牽牛立其左織女䖏其右日月扵是乎出入象扶桑與<lb/>
<pb n="KR3k0055_WYG_338-8b"/>
濛汜其魚則鮪鯢鱨鯋修額短項大口折鼻詭類殊種<lb/>
鳥則鷫鷞鴰鴇駕鵝鴻鶤南翔衡陽北棲鴈門於是孟<lb/>
冬作隂寒風肅殺雨雪飄颻氷霜慘烈天子乃駕雕軫<lb/>
六駿駮戴翠㡌倚金較華蓋承辰天畢前驅千乗雷動<lb/>
萬騎龍趨縱獵徒赴長莽迾卒清候武士赫怒河渭為<lb/>
之波盪吴岳為之陁堵百禽㥄遽騤瞿奔觸喪精亡魂<lb/>
失歸忘趨矢不虚捨鋋不茍躍當足見蹍值輪被轢乃<lb/>
使迅羽輕足尋景追括鳥不暇舉獸不得𤼵青駮摯扵<lb/>
<pb n="KR3k0055_WYG_338-9a"/>
韝下韓盧噬於緤末於是鳥獸殫目觀窮遷延邪睨集<lb/>
乎長楊之宫酒車酌醴方駕授饔升觴舉燧既釂鳴鐘<lb/>
儴佯乎五柞之館旋憩乎昆明之池浮鷁首翳雲芝垂<lb/>
翟葆建羽旗齊栧女縱棹歌奏淮南度陽阿大駕幸乎<lb/>
平樂張甲乙而襲翠被臨迥望之廣場程角觝之妙戲<lb/>
烏獲扛鼎都盧尋橦衝狹燕濯胸突銛鋒跳丸劒之揮<lb/>
霍走索上而相逄度曲未終雲起雪飛巨獸百尋是為<lb/>
蔓延神山崔嵬歘從背見白象行孕垂鼻轔囷海鱗變<lb/>
<pb n="KR3k0055_WYG_338-9b"/>
而成龍状蜿蜿以蝹蝹<hi>於云反龍形貎</hi>含利<hi>怪獸名</hi>颬颬化為仙<lb/>
車驪駕四鹿芝蓋九葩竒幻倐忽易貎分形吞刀吐火<lb/>
雲霧杳冥畫地成川流渭通涇百馬同轡騁足並馳橦<lb/>
末之妓態不可彌秘舞更奏妙材騁伎始徐進而羸形<lb/>
似不任乎羅綺紛縱體而迅赴若驚鶴之羣羆要紹修<lb/>
態麗服颺菁眳邈流盼一顧傾城列爵十四競媚取榮<lb/>
盛衰無常唯愛所丁衛后興於鬒髮飛燕寵於體輕<lb/>
又東京賦曰是時也七雄並爭競相髙以奢麗楚築章<lb/>
<pb n="KR3k0055_WYG_338-10a"/>
華於前趙建叢䑓於後秦政利觜長距終得擅塲思専<lb/>
其侈以莫已若也乃構阿房起甘泉結雲閣觀南山百<lb/>
姓不䏻忍是用息肩於大漢髙祖膺籙受圗順天行誅<lb/>
埽項軍於垓下紲子嬰於軹途因秦宫室據其府庫且<lb/>
夫天子有道守在海外守位以仁不恃隘害秦負阻於<lb/>
二關卒開項而受沛彼偏據而規小豈若宅中而圖大<lb/>
昔先王之經邑也掩觀九隩靡地不營土圭測影不縮<lb/>
不盈總風雨之所交然後以建王城審曲面勢泝洛背<lb/>
<pb n="KR3k0055_WYG_338-10b"/>
河左伊右瀍西阻九河盟津達其後大谷通其前廻行<lb/>
道乎伊闕斜徑捷乎轘轅太室作鎮揭以熊耳厎柱輟<lb/>
流鐔以太坯漢初弗之宅也故宗緒中圮巨猾間釁竊<lb/>
弄神器歴載三六偷安天位我世祖忿之乃龍飛白水<lb/>
鳯翔參墟授鉞四七共工是除區宇乂寧思和求中睿<lb/>
哲元覽都兹洛宫逮至顯宗六合殷昌既新崇徳遂作<lb/>
徳陽昭仁惠於崇賢抗義聲於金商建象魏之兩觀旌<lb/>
六典之舊章濯龍芳林九谷八谿芙蓉覆水秋蘭被涯<lb/>
<pb n="KR3k0055_WYG_338-11a"/>
永安離宫修竹冬青隂池幽流元泉冽清鵯鶋秋棲鶻<lb/>
鵃春鳴鴡鳩鸝黄關關嚶嚶於南則前殿靈䑓和懽安<lb/>
福謻門曲榭斜阻城洫竒樹珍果鉤盾所職於東則洪<lb/>
池清籞渌水澹澹内阜川禽外豐葭菼其西則平樂都<lb/>
場示逺之觀龍雀蟠蜿天馬半漢乃營三宫布政頒常<lb/>
複廟重屋於斯胥洎龍輅充庭雲旗拂霓夏正三朝庭<lb/>
燎晰晰<hi>章列反</hi>春日載陽合射辟雍設業設虡宫懸金鏞<lb/>
鼖<hi>音汾</hi>鼔路鼗<hi>音/桃</hi>樹羽幢幢張大侯制五正設三乏厞<hi>音扉</hi>
<pb n="KR3k0055_WYG_338-11b"/>
司旌天子乃撫玉輅時乗六龍發鯨魚鏗華鐘攝提運<lb/>
衡徐至於射宫禮事展樂物具王夏闋騶虞奏決拾既<lb/>
佽彫弓斯彀<hi>古候反</hi>達餘萌於暮春昭誠心以逺喻三農<lb/>
之隙耀威中原嵗惟仲冬大閱西園乃馭小戎撫輕軒<lb/>
戈矛若林牙旗繽紛迄乎上林結徒為營叙和樹表司<lb/>
鐸授鉦坐作進退節以軍聲火烈具舉武士星敷鵝鸛<lb/>
魚麗箕張翼舒馭不詭遇射不翦毛升獻六禽時膳四<lb/>
膏成禮三驅觧罘放麟不窮樂以訓儉不殫物以昭仁<lb/>
<pb n="KR3k0055_WYG_338-12a"/>
爾乃卒嵗大儺驅除羣癘侲子萬童丹首元製桃弧棘<lb/>
矢所發無臬飛礫雨散剛癉必斃煌火馳而星流逐赤<lb/>
疫於四裔　傅毅洛都賦曰惟漢元之運㑹世祖受命<lb/>
而弭亂體神武之聖姿握天人之契贊尋往代之規兆<lb/>
仍險塞之自然被崑崙之洪流據伊洛之雙川挾成皋<lb/>
之嚴阻扶二崤之崇山分畫經緯開正塗軌序立廟祧<lb/>
面朝後市歎息起雰霧奮袂生風雨覽正殿之體制承<lb/>
日月之皓精騁流星於突陋追歸鴈於軒軨帶螭龍之<lb/>
<pb n="KR3k0055_WYG_338-12b"/>
䟽鏤垂菡萏之敷榮顧濯龍之䑓觀望永安之園藪渟<lb/>
清沼以泛舟浮翠蚪與元武桑宫繭館區制有規后帥<lb/>
九嬪躬敕工女近則明堂辟雍靈䑓之列宗祀揚化雲<lb/>
物是察其後則有長岡芒阜屬以首山通谷岋㞹石瀨<lb/>
寒泉於是乗輿鳴和按節發軔列翠蓋方龍輈傋五路<lb/>
之時副檻三辰之旗斿傅說作㒒羲和奉時千乗雷駭<lb/>
萬騎星鋪絡繹相屬揮沫揚鑣羣仙列於中庭發魚龍<lb/>
之巨偉羡門拊鼓偓佺操麾講武農隙校獵因田捜幽<lb/>
<pb n="KR3k0055_WYG_338-13a"/>
林以集禽激通川以御獸跨乗黄射遊麋弦不虛控目<lb/>
不徒睎觧腋分心應箭殪夷然後弭節容與渌水之濵<lb/>
垂芳餌於清流出旋瀨之潛鱗　杜篤論都賦曰天命<lb/>
有聖託之大漢大漢開基髙祖有勲斬白蛇屯黒雲蹈<lb/>
滄海跨崑崙劉敬建䇿初都長安太宗承流守之以文<lb/>
孝武因其餘財府帑之蓄深入匈奴割裂王庭連緩耳<lb/>
鎻雕題摧天竺挐象犀沃野千里原隰彌望保植五榖<lb/>
桑麻條暢濵據南山帶以涇渭號曰陸海蠢生萬類城<lb/>
<pb n="KR3k0055_WYG_338-13b"/>
池百尺阨塞要害一人奮㦸三軍沮敗於時聖帝赫然<lb/>
申威南擒公孫北脅強胡西平隴冀東據洛都今天下<lb/>
新定矢石之勤始瘳未遑於論都而遺思雍州　崔駰<lb/>
反都賦曰漢歴中絶京師為墟光武受命始遷洛都客<lb/>
有陳西土之冨云洛邑褊小故略陳禍敗之機不在險<lb/>
也建武龍興奮旅西驅虜赤眉討髙胡斬駧馬破骨都<lb/>
收翡翠之駕據天下之圗上帝受命将昭其烈潛龍初<lb/>
九真人乃發上貫紫微徘徊天闕握狼狐蹈參伐陶以<lb/>
<pb n="KR3k0055_WYG_338-14a"/>
乾坤始分日月觀天地之餘烈察殷夏之遺風背崤函<lb/>
之固即周洛之中興四郊建三雍禪梁父封岱宗　魏<lb/>
徐幹齊都賦曰齊國實坤徳之膏腴而神州之奥府其<lb/>
川瀆則洪河洋洋發源崑崙驚波沛厲浮沫揚奔南望<lb/>
無垠北顧無鄂蒹葭蒼蒼莞菰沃若瑰禽異鳥羣萃乎<lb/>
其間帶華蹈縹披紫垂丹應節往来翕習翩翻靈芝生<lb/>
乎丹石發翠華之煌煌其寳玩則元蛤抱璣駮蚌含璫<lb/>
構夏殿以宏覆起層榭以髙驤龍楹螭桷山岊雲墻其<lb/>
<pb n="KR3k0055_WYG_338-14b"/>
後宫内庭嬪妾之館衆偉所施極巧窮變然後修龍榜<lb/>
逰洪池折珊瑚破琉璃日既仄而西舍乃反宫而棲遲<lb/>
歡幸在側便嬖侍隅含清歌以詠志流元眸而微盼竦<lb/>
長袖以合節紛翩翻其輕迅王乃乗華玉之輅駕元駮<lb/>
之駿武騎星散鉦鼔雷動旌旗虹亂盈乎靈圃之中於<lb/>
是羽旌咸興毛羣盡起上蔽穹庭下被皋藪　劉楨魯<lb/>
都賦曰昔大廷氏肇建厥居少昊受命亦都兹焉山則<lb/>
連岡屬嶺曀□峡北紫金揚暉於鴻崖水精潛光乎雲<lb/>
<pb n="KR3k0055_WYG_338-15a"/>
穴岱宗邈其層秀干氣霧以髙越其木則赤桋青松文<lb/>
莖蕙棠洪幹百圍髙徑穹皇竹則填彼山垠陔彌坂域<lb/>
夏簜攅包勁條並殖翠實離離鳯凰攸食水産衆夥各<lb/>
有彞倫赬首華尾豐顱重齗戴兵挾刃盤甲曲鱗且觀<lb/>
其時謝節移和族綏宗招歡合好肅戒友朋蛾眉清眸<lb/>
顔若雪霜插曜日之珍笄珥明月之珠璫舞人就列整<lb/>
飾容華和顔揚眸盼風長歌飄乎猋發身如轉波尋虚<lb/>
騁迹顧與節和縱修袖以終曲若奔星之赴河及其素<lb/>
<pb n="KR3k0055_WYG_338-15b"/>
秋二七天漢指隅民胥袚褉國於水游緹帷彌津丹帳<lb/>
覆洲蓋如飛鶴馬如游魚應門巖巖朱扉含光路殿巋<lb/>
其隆崇文陛巘其髙驤聽迅雷於長除若有聞而復亡<lb/>
其園囿苑沼駢田接連渌池分浪以帶石垠文瓊隅岸<lb/>
華玉依津邦乃大狩振揚炎威教民即戎講習興師落<lb/>
幕包括連結營圍毛羣隕殪羽族殲剥填畸塞畎不可<lb/>
勝録　劉劭趙都賦曰且敝邑者固靈州之敞宇而天<lb/>
下之雄國南則有洪川巨瀆黄水濁河發源積石徑拂<lb/>
<pb n="KR3k0055_WYG_338-16a"/>
太華灑為九流入於元波其東則天浪水府百川是鍾<lb/>
包絡坤維連薄大濛其北則有陶林元壇増氷沍寒其<lb/>
西則有靈丘平圃邪接崑崙其近則有天井句注飛狐<lb/>
太行璀錯磥硌屬阜連岡龍首嵯峨以<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>鬱羊坂崙<graphic n="KR3057" url="https://raw.githubusercontent.com/kanripo/KR-Gaiji/master/images/KR3057.png" mimeType="image/png"/>
以<graphic n="KR1478" url="https://raw.githubusercontent.com/kanripo/KR-Gaiji/master/images/KR1478.png" mimeType="image/png"/>嵣清漳發源濁滏汨越湯泉涫沸洪波漂厲爾乃<lb/>
都城萬雉百里周廻九衢交錯三門旁開層樓竦閣連<lb/>
棟結階峙華爵以表甍若翔鳯之将飛正殿儼其造天<lb/>
朱櫺赫以舒光盤蚪螭之蜿蜒承雄虹之飛梁結雲閣<lb/>
<pb n="KR3k0055_WYG_338-16b"/>
於南宇立叢䑓於少陽及至暮秋涉冬朔風烈寒猛豺<lb/>
鷙攫鷹隼奮翰國乃講武狩於清原駕騖冥之駿駮抗<lb/>
沖天之旌㫋北連昭餘南屬呼池西盼太陵東結繚河<lb/>
然後嵠子放機戈矛亂發決斑鬐破文額當手斃僵應<lb/>
弦倒越爾乃進夫中山名倡㐮國妖女狄鞮妙音邯鄲<lb/>
才舞六八駢羅遞奏迭舉體凌浮雲聲哀激楚其珍玩<lb/>
服物則崑山美玉元珠曲環輕綃啓繒纖纊綈紈其器<lb/>
用良馬則六弓四弩緑沈黄間堂磎魚腸丁令角端飛<lb/>
<pb n="KR3k0055_WYG_338-17a"/>
兎奚斯常驪紫燕豐鬛确顱龍身鵠頸目如黄金蘭筋<lb/>
參精迅躡飛浮軼響追聲若乃至季春元己辰火熾光<lb/>
挺新贈往袚於水陽朱幕蔽野綵帷連岡妖冶呈飾顔<lb/>
如春英　晉左思蜀都賦曰夫蜀都者蓋兆基於上世<lb/>
開國於中古廓靈關而為門包玉壘而為宇帶二江之<lb/>
雙流抗峩眉之重阻水陸所湊兼六合而交㑹焉於前<lb/>
則跨躡犍牂枕倚交趾經途所亘五千餘里於是乎笻<lb/>
竹緣嶺菌桂臨崖旁挺龍目側生荔枝布緑葉之萋萋<lb/>
<pb n="KR3k0055_WYG_338-17b"/>
結朱實之離離孔翠羣翔犀象競馳白雉朝雊猩猩夜<lb/>
啼金馬騁光而絶影碧雞倐忽而曜儀火井沈熒於幽<lb/>
泉髙爓飛煽於天垂於後則郤背華容北指崑崙縁以<lb/>
劒閣阻以石門流漢湯湯驚浪雷奔望之天廻即之雲<lb/>
昏水物殊品鱗介異族或藏蛟螭或隠碧玉其樹則有<lb/>
木蘭梫桂把橚椅桐楩柟幽藹於谷厎松柏蓊蔚於山<lb/>
峰擢脩幹竦長條扇飛雲拂輕霄羲和假道於峻岐陽<lb/>
烏迴翼乎髙標於東則左綿巴中百濮所充外負銅梁<lb/>
<pb n="KR3k0055_WYG_338-18a"/>
於宕渠内函要害於膏腴丹砂赩熾出其坂蜜房郁毓<lb/>
被其阜山圗採而得道赤斧服而不朽交譲所植蹲䲭<lb/>
所伏百藥灌叢寒卉冬馥其中則有青珠黄環碧砮芒<lb/>
消或豐緑荑或蕃丹椒紅葩紫飾柯葉漸苞敷蕊葳㽔<lb/>
落英飄颻溝洫脈散疆里綺錯黍稷油油稉稲漠漠指<lb/>
渠口以為雲門灑滮池而為陸澤爾乃邑居隠軫夾江<lb/>
傍山家有鹽泉之井户有橘柚之園百果甲坼異色同<lb/>
榮朱櫻春熟素柰夏成若乃大火流凉風厲白露凝微<lb/>
<pb n="KR3k0055_WYG_338-18b"/>
霜結紫梨津潤樼栗罅發蒲桃亂潰石榴競裂晨鳬旦<lb/>
至候鴈銜蘆木落南翔氷泮北徂雲飛水宿哢吭<hi>胡浪反</hi>
清渠其深則有鱣鮪鱒魴鰋鱧鯋鱨差鱗次色錦質報<lb/>
章闢二九之通門畫方軌之廣塗營新宮於爽塏擬承<lb/>
明而起廬結陽城之延閣飛觀榭乎雲中開髙軒以臨<lb/>
山列綺窗而瞰江内則宣化之闥崇禮之闈華闕雙邈<lb/>
重門洞開金鋪交映玉題相輝亞以少城接乎其西列<lb/>
隊百重羅肆巨千賄貨山積纖麗星繁都人士女袨服<lb/>
<pb n="KR3k0055_WYG_338-19a"/>
靚<hi>才性反</hi>妝布有桐華麪有桄榔卭竹𫝊節於大夏之邑<lb/>
蒟醤流味於畨禺之鄉闤闠之裏伎巧之家百室離房<lb/>
機杼相和貝錦斐成濯色江波若夫王孫之屬郤公之<lb/>
倫從禽於外巷無居人並乗驥子俱服魚文西踰金隄<lb/>
東越玉津㦸食鐵之獸射噬毒之鹿拍貙氓於葽草彈<lb/>
言鳥於森木拔象齒戾<hi>歴結反</hi>犀角鳥鎩翮獸廢足殆而<lb/>
朅来相與第如滇<hi>丁田反</hi>池集乎江洲試水客漾輕舟娉<lb/>
江妃與神逰将饗獠者張帟幕㑹平原酌醪酤割芳鮮<lb/>
<pb n="KR3k0055_WYG_338-19b"/>
飲御酣賔旅旋車馬雷駭轟轟闐闐近則江漢炳靈世<lb/>
載其英蔚若相如皭若君平王褒煒燦而秀發揚雄含<lb/>
章而挺生幽思絢道徳摛藻掞天庭　又吴都賦曰東<lb/>
吴王孫囅<hi>敕忍反大笑也</hi>然而咍曰夫上圗景宿辯於天文者<lb/>
也下料物土析於地理者也鳥䇿篆素玉牒石記烏聞<lb/>
梁岷有陟方之館行宫之基歟而吾子獨未聞大吴之<lb/>
壯麗乎且有吴之開國也造自泰伯宣於延陵故其經<lb/>
略上當星紀拓土畫疆指衡岳以鎮野目龍川而帶坰<lb/>
<pb n="KR3k0055_WYG_338-20a"/>
百川派别歸海而㑹控清引濁混濤并瀨噴薄拂騰寂<lb/>
寥長邁出乎大荒之中行乎東極之外於是乎長鯨吞<lb/>
航脩鯢吐浪躍龍騰蛇蛟鯔琵琶泝洄順流噞喁沈浮<lb/>
鳥則鵾鷄鸀鳿鷞<hi>音霜</hi>鵠鷺鴻鶢鶋避風候鴈造江湛淡<lb/>
羽儀隨波參差理翮整翰容與自玩彫琢蔓藻刷盪漪<lb/>
瀾蚌蛤珠胎與月虧全巨鼇贔屓首冠靈山大鵬繽翻<lb/>
翼若垂天洪桃盤屈丹桂灌叢瓊枝抗莖而敷蕊珊瑚<lb/>
幽茂而玲瓏増岡重阻列真之宇江妃於是往来海童<lb/>
<pb n="KR3k0055_WYG_338-20b"/>
於是宴語草則藿蒳豆䓻薑彚非一石帆海松東風扶<lb/>
留布濩皋澤蟬聨陵邱夤縁山岳之岊<hi>音節</hi>羃<hi>音/覓</hi>䍥<hi>煙貎</hi>江<lb/>
海之流木則平仲君遷松梓古度楠榴之木相思之樹<lb/>
宗生髙岡族茂幽阜擢夲千尋垂䕃萬畝與風飄颺䬀<lb/>
瀏颼飀鳴條律暢飛音響亮蓋象琴筑並奏笙竽俱唱<lb/>
其竹則篔簹林箊<hi>音於</hi>桂箭射筒柚梧有篁篻簩有叢苞<lb/>
筍抽節往往縈結緑葉翠莖冒霜停雪梢雲無以踰嶰<lb/>
谷弗䏻連鸑鷟食其實鵷鶵擾其間其果則丹橘餘甘<lb/>
<pb n="KR3k0055_WYG_338-21a"/>
荔枝之林㯽榔無柯椰葉無䕃其琛賂則琨瑶之阜銅<lb/>
鍇<hi>白鐵也</hi>之垠火齊之寳駭鷄之珍赬丹明璣金華銀朴<lb/>
紫貝流黄縹碧素玉其荒陬譎詭則有龍穴内蒸雲雨<lb/>
所儲陵鯉若獸浮石若桴雙則比目片則王餘窮陸飲<lb/>
木極沈水居泉室潛織而卷綃淵客慷慨而泣珠象耕<lb/>
鳥耘此之自與煑海為鹽采山鑄錢國稅再熟之稲鄉<lb/>
貢八蠶之綿造姑蘓之髙䑓臨四逺而特建帶朝夕之<lb/>
濬池佩長洲之茂苑闚東山之府則瓌寳溢目䚕海陵<lb/>
<pb n="KR3k0055_WYG_338-21b"/>
之倉則紅粟流衍雕欒鏤楶<hi>音節</hi>青瑣丹楹圗以雲氣畫<lb/>
以僊靈髙闈有閌洞門方軌朱闕雙立馳道如砥樹以<lb/>
青槐亘以渌水桃笙象簟韜於筒中蕉葛升越弱於羅<lb/>
紈命官師而擁鐸将校獵兮具區吴王乃巾玉輅軺驌<lb/>
驦羽毛揚㽔雄㦸燿芒貝胄象弭織文鳥章六軍袀服<lb/>
四騏龍驤猩猩啼而就禽<graphic n="KR1757" url="https://raw.githubusercontent.com/kanripo/KR-Gaiji/master/images/KR1757.png" mimeType="image/png"/>
                    <graphic n="KR1757" url="https://raw.githubusercontent.com/kanripo/KR-Gaiji/master/images/KR1757.png" mimeType="image/png"/>
                    <hi>扶弗反</hi>笑而被格屠巴蛇<lb/>
出象骼斬鵬翼掩廣澤結輕舟而競逐迎潮水而振緡<lb/>
精衛銜石而遇繳文鰩夜飛而觸綸指包山以為期集<lb/>
<pb n="KR3k0055_WYG_338-22a"/>
洞庭而淹留數軍實乎桂林之苑饗戎旅乎落星之樓<lb/>
　又魏都賦曰魏國先生有睟其容乃盱衡而誥曰异<lb/>
乎交益之士劒閣雖嶛<hi>嶛險也</hi>憑之者蹶洞庭雖濬負之<lb/>
者北且魏土者畢昴之所應虞夏之餘人先王之桑梓<lb/>
列聖之遺塵爾其疆域則旁極齊秦結湊冀道開胸殷<lb/>
衛跨躡燕趙墨井鹽池元滋素液厥田惟中厥壌惟白<lb/>
思重爻摹大壯覽荀卿采蕭相枌橑複結欒櫨疊施丹<lb/>
梁虹申以並亘朱桷林布而支離綺井列䟽以懸帶華<lb/>
<pb n="KR3k0055_WYG_338-22b"/>
蓮重葩而倒披於前則宣明顯陽順徳崇禮重闈洞出<lb/>
鏘鏘濟濟於後則椒鶴文石永巷壼術楸梓木蘭次舍<lb/>
甲乙増構峩峩清塵剽剽雲雀踶薨而矯首壯翼摛鏤<lb/>
於青霄雷雨杳冥於天半曒日籠光於綺寮碩果灌叢<lb/>
圍木竦尋篁篠懐風蒲萄結隂丹藕淩波而的皪緑芰<lb/>
汎濤而浸潭羽翮頡頏鱗介浮沈磴流十二同原異口<lb/>
蓄為屯雲泄為行雨内則街衢輻輳朱闕結嵎石杠<hi>杠橋</hi>
<hi>也</hi>飛梁出控漳渠䟽通溝以濵路蘿青槐以䕃途　庾<lb/>
<pb n="KR3k0055_WYG_338-23a"/>
闡揚都賦曰子未聞揚都之巨偉也左滄海右岷山龜<lb/>
鳥津其落江漢演其源碣金標乎象浦注桐柏乎元川<lb/>
昔句吴端委延州儷臧髙譲殆於庻㡬英風亞乎潁陽<lb/>
土映黄旗之景巒吐紫蓋之祥巖栖赤松之館岫啓縉<lb/>
雲之堂龍符渙而夏徳興羣神萃而玉帛昌也天包龍<lb/>
軫地奄衡霍元聖所逰陟方所託我皇晉之中興而駿<lb/>
命是廓靈運啓於中宗天網振其絶絡於是乎源澤浩<lb/>
瀁林阜隠薈鼔蠡吞江荆牙吐瀨赴三峽之隘洞九川<lb/>
<pb n="KR3k0055_WYG_338-23b"/>
之㑹泮五嶺而分流鼓沱潛而碎沛漨渤灪滃潢漾擁<lb/>
涌驚波霆激駭浪山動東注尾閭呼噏洞庭茫若雲漢<lb/>
窈若青城其山則重岡峩屼峻嶺嵦崿陽侯鱗萃龍濤<lb/>
綺錯嵭<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>磊砢嵬峞鄱薄旁帶千溪下周萬壑木則灌<lb/>
以把梓被以沙棠結根九疑布葉天柱林為五岳之苑<lb/>
材為八都之府埽飛虹虧陽景拂白雪而増翠凌廣漠<lb/>
而敷穎竹則䉁風箘簵篠簜林箊單棘箜□蓊蔚蕭踈<lb/>
貞條梢風勁節集霧望之猗猗即之倩倩蒼琅之竿東<lb/>
<pb n="KR3k0055_WYG_338-24a"/>
南之箭其林可逰其芳可薦草則陵苕海藻山英江籬<lb/>
綸組菁茅繁露卷舒獸則騊駼狻猊鋸牙披蹄登重巘<lb/>
蹲嶫嶬噫氣則風生噴沫則雨灑其間則有騰猨夭矯<lb/>
閃儵柯杪風母果然星流電遷或陵虚赴絶或繚繞希<lb/>
聞鳥則鷦䳟孔翠丹穴之羽鳴鳯自歌翔鸞自舞魚則<lb/>
鮫鱣䲋鮪比目鱨鯋脩鯤横海徴鯨偃波其中則有靈<lb/>
蛟白黿之族種繁六眸類豐三足鸚螺蛻骨寄居負敖<lb/>
餘泉如輪文蚳如琢果則黄甘朱橙楊桃枇杷林蔚八<lb/>
<pb n="KR3k0055_WYG_338-24b"/>
桂之叢色燿三珠之華爾其寳怪則有瑶琨琅玕青璧<lb/>
元珉陽珠散火隂甲潛珍雲英水玉錯燿龍鱗煥若金<lb/>
膏晃若燭銀琉璃氷朗而外映珊瑚觸石而搆翹牙簟<lb/>
列文於象齒火布濯穢於炎焱西徂石城則舟車之所<lb/>
混并東盡金塘則方駕之所連箱其中則有龍坻華屋<lb/>
晨鳬之舸青雀飛艫餘皇鼔柂鷁首鋪於黄宫盤蛟纒<lb/>
於赤馬爰有蘭堂華屋髙門重構羅鼎玉食絲竹並奏<lb/>
龍駒汗血於廣塗朱輪擊轂而輻輳　傅元正都賦曰<lb/>
<pb n="KR3k0055_WYG_338-25a"/>
撫琴瑟陳鐘簴吹鳯簫擊鼉鼔奏新聲理秘舞乃有材<lb/>
童妙妓都盧迅足縁修竿而上下形既變而景屬忽跟<lb/>
挂而倒絶若将墜而復續蚪縈龍蛇委随紆曲杪竿首<lb/>
而腹旋承嚴節之繁促於是神岳雙立岡巖崟崟靈草<lb/>
蔽崖嘉木成林東父翳青蓋而遐望西母使三足之靈<lb/>
禽丹蛟吹笙文豹鼔琴素女撫瑟而安歌聲可意而入<lb/>
心偓佺企而鶴立和清響而哀吟　増唐李庾西都賦<lb/>
曰其地勢也負秦章臺倚漢甘泉帶涇渭之冨流挟終<lb/>
<pb n="KR3k0055_WYG_338-25b"/>
南之夀山指重城於二華拓外門於兩關元素交川灞<lb/>
滻在焉斷虹偃蹇而亘梁拖輪走驟而蹄奔度萬國以<lb/>
向朝趨魏闕之通門赤縣統劇停阡帝鄉長安萬年乾<lb/>
封明堂藍田左椅鄠杜前張分坼連乎馮翊畫疆接乎<lb/>
岐陽排吴山而抵蜀亘氐谷而通商其中則御水分溝<lb/>
昆明下流在野決溉入宫環洲菰織蒲紉芡贄菱羞渚<lb/>
戲青鷁沙眠白鷗其逺也深有蛟潭派作龍湫涘接河<lb/>
漢波通女牛其近也方塘含春曲沼澄秋户閉煙浦家<lb/>
<pb n="KR3k0055_WYG_338-26a"/>
藏畫舟土厚地中温寒以宜門多杖老室有蕃兒承化<lb/>
發謡帝力不知則有程鄭之家白闥朱軒崇基峻砌待<lb/>
駟髙門木秀茸葩紅舒緑繁挺碩果於華林育豐蔬於<lb/>
中園珠箔晝晦金釭夜明羅繡巾㡚鼔瑟吹笙譁族陳<lb/>
賔以樂乎太平貨隧分㕓物次駢連中署肆帥夕咽朝<lb/>
昏越璞楚琛蜀賄巴賨裁綺張繡紋軸蕉筒交錯雜沓<lb/>
斯焉㑹同黄宅緇廬金篆玉扃以張帝居用壯天廷千<lb/>
形萬聲不可多名　又東都賦曰若乃用洛為池帶河<lb/>
<pb n="KR3k0055_WYG_338-26b"/>
為沼洞八門之㑹要控二梁之夭矯赤縣神州與京比<lb/>
儔逕東山之貢賦扼關外之諸侯宜齊梁而駕輅引淮<lb/>
汴而通舟太行枕甸發址崇垓覃懐鎮封上干昭回鑿<lb/>
門導伊兩阜屏開育仁頤智堂奥庭隈爾其左掖通東<lb/>
右掖洞西籠故地之銅駞抱舊里之玉鷄御溝接派苑<lb/>
樹通堤抗鳯樓於内庭矗端門於天街上陽别宫丹粉<lb/>
多狀鴛瓦鱗翠虹梁疊壯横延百堵髙量十丈出地標<lb/>
圗臨流寫障霄倚霞連屹屹言言翼太和而聳觀側賔<lb/>
<pb n="KR3k0055_WYG_338-27a"/>
曜而䟽軒若蓬莱之真侣瀛洲之列仙鸞駕鶴車往来<lb/>
於中天嚴城曉啓千門萬户建衛對營開扃接牖翠華<lb/>
在鎬分官以守監署惟三卿曹止九禮樂所流厥惟舊<lb/>
周追魯俗而為鄰化殷頑而作柔異材挺擢多士優游<lb/>
原膴膴而耕溺水濺濺而洗由　宋楊侃皇畿賦曰大<lb/>
矣雄圖昭然聖謨謂陳留天下之衝要大梁海内之膏<lb/>
腴漢祖得之則齊楚之敵敗亡相繼咸就摛而即誅梁<lb/>
王守之則七國之師不敢西向盡為馘而為俘實王氣<lb/>
<pb n="KR3k0055_WYG_338-27b"/>
之長在宜萬世而作都也莫不廣封溝設險固㐮平割<lb/>
宋之美田戴邑裂曺之沃土滑分屬邑之二城陳減太<lb/>
康之萬户潁川之鄢陵扶溝滎陽之中牟陽武咸命落<lb/>
編民於州籍升地圗於天府故得雄臨九州陋視三輔<lb/>
經營歴於五代法則垂於萬古圗書載詳境土斯見開<lb/>
封則漢志之名邑今二京之首冠祥符則天書之降年<lb/>
易新名於舊縣<graphic n="KR1469" url="https://raw.githubusercontent.com/kanripo/KR-Gaiji/master/images/KR1469.png" mimeType="image/png"/>秸之入斯為近甸若乃百萬衆之分<lb/>
營十二市之環城囂然朝夕異彼郊坰其東則有汴水<lb/>
<pb n="KR3k0055_WYG_338-28a"/>
之陽宜春之苑向日而亭臺最麗迎郊而氣候先暖鶯<lb/>
囀何早花開不晩曕太乙之清宫壯先朝之命工構宇<lb/>
煙霞之外出俗囂塵之中其南則有崇崇清壇肅肅齋<lb/>
宫卜是吉土龜從筮從永奉禋祀郊見昊穹别有景象<lb/>
仙島園名玉津珍果獻夏竒花進春百亭千榭林門水<lb/>
濵其西則有池鑿金明波寒水殿鷁首萬艘而壓浪虹<lb/>
橋一道而通輦太液無濫觴之深靈沼有潢汙之淺一<lb/>
派如飛通漕架虛貫都注御溝之口轉漕通廣濟之渠<lb/>
<pb n="KR3k0055_WYG_338-28b"/>
京索導源而於彼金水名河而在兹其北則含芳舊苑<lb/>
瑞聖新名十洲象景三島分春彼沙臺之崔嵬聳佛刹<lb/>
之千尺岡阜連延於西南原田平坦於東北何沙海之<lb/>
飛揚忽到此而止息若夫八澤九溝二池三固周流原<lb/>
野表界境土宿萬勝以遥觀見斗門之雙注吸驚浪以<lb/>
横来絶長堤而可懼西望河流襟帶二邑髙岸山立回<lb/>
灣箭急右倚太行横絶雲霧夫雍阻二崤之險洛憑九<lb/>
河之固方之於是彼若平路過濮水之長渠經封國之<lb/>
<pb n="KR3k0055_WYG_338-29a"/>
舊域寥落兮桐牢之亭湮沒兮黄池之迹何昔也明誓<lb/>
重重諸侯於此㑹同今也京邑翼翼四方於此取則<lb/>
周邦彦汴都賦曰惟此汴都禹畫為豫周封鄭地觜觿<lb/>
臨而上直實沈分以為次芒碭渙渦截其面金隄玉渠<lb/>
累其脊雷夏灉沮繞其脇罍邱訾婁夾其腋梁周帝據<lb/>
而麋沸唐漢尹統而寧一故此王國襲故不徙恢坼甸<lb/>
域尊崇天體司徒制其畿疆職方辨其土地前千官而<lb/>
㑹朝後百族而為市宏基融而北址植九鼎立而四岳<lb/>
<pb n="KR3k0055_WYG_338-29b"/>
位仰營域而體極立土圭而測晷蜀險漢坌荆惑閩鄙<lb/>
惟此中峙不首不尾限而不迫華而不侈環睎睋於郡<lb/>
縣如岣嶁之迤邐觀其髙城萬雉埤堄鱗接利過百二<lb/>
嶮踰四塞闞城為門二十有九瓊扉塗丹金墉鏤獸列<lb/>
兵連卒呵夜警晝其衢四逹其塗九軌劇驂崇期蕩夷<lb/>
如砥異羊腸之詰曲或踠蹏而折轊若夫帝居安麗人<lb/>
所未聞南有宣徳北有拱辰延亘五里百司雲屯兩觀<lb/>
門峙而竦立罘罳遐望而相吞天河羣神之闕紫微太<lb/>
<pb n="KR3k0055_WYG_338-30a"/>
乙之宮擬法象於穹昊敞閭閻而居至尊檏桷不斲素<lb/>
題不枅上圓下方制為明堂告朔朝厯頒宣憲章陋甘<lb/>
泉與楚宫繆延夀與阿房其西則有寳閣靈沼巍峨泛<lb/>
灩繚以重垣防以回隄雲屋連簃瓊欄壓墀池水則溶<lb/>
溶沄沄洋洋湜湜儛櫩景以斷續漾金碧而陸離恍湡<lb/>
浯與方壺帝令鬼鑿而神移其中則有菰蒻雈蘆菡萏<lb/>
蓮蕸薲蘋蘮蒘其魚則有鱣鯉鯋鮀□鮅鰋鮧魴鱒鰼<lb/>
鰝鱖鯞王鮪科斗魁陸鼃鼉鼈蜃含螀巨螯容與相羊<lb/>
<pb n="KR3k0055_WYG_338-30b"/>
䕃藻依蒲其鳥則有鷝鶬鵜鴣鵝鷺鳬鷖<graphic n="KR2331" url="https://raw.githubusercontent.com/kanripo/KR-Gaiji/master/images/KR2331.png" mimeType="image/png"/>
                    <graphic n="KR2519" url="https://raw.githubusercontent.com/kanripo/KR-Gaiji/master/images/KR2519.png" mimeType="image/png"/>鵁鶄鶤<lb/>
鴸鷴鶴倉庚楚鵲鸛□揮霍□□雥雥羣<graphic n="KR1984" url="https://raw.githubusercontent.com/kanripo/KR-Gaiji/master/images/KR1984.png" mimeType="image/png"/>孴啄其木<lb/>
則有檆檟栟櫚梗楠柟樅欞橒㯽榔檿柘桑楊梓杞豫<lb/>
章句科扶踈蔽芾竦尋集弱椅施挐枝刺條脩幹蟠根<lb/>
矯躩鱗□其下則有申葉蘭茝芸芝荃蓀髮布絲匀馥<lb/>
郁清芬其氣襲人若乃豐廩貫廥既多且冨永豐萬盈<lb/>
廣儲折中順成冨國星列而棊布千箱所運億廩所露<lb/>
入既夥而委積食不給而紅腐　王仲旉南都賦曰翠<lb/>
<pb n="KR3k0055_WYG_338-31a"/>
華迴馭龍斾載揚觀紫氣於芒山辨白水於南陽灑翔<lb/>
鸞之神翰掞鴻藻之天章於是建南京陪上國首諸夏<lb/>
作民極對列乎浚郊相輝乎洛宅頒慶洞開歸徳峻峙<lb/>
<hi>正殿曰歸徳端門曰頒慶</hi>偉宫室之光明仰觚稜之神麗儉不至陋<lb/>
奢不逾侈旁立原廟巋㠑穹崇殿實有三一祖二宗顯<lb/>
文謨而承武烈彌萬祀而無窮俯浪宕之舊渠迴伊洛<lb/>
之清流灑江吴之漕粟浮寳鷁之千舟若乃昭仁崇禮<lb/>
迴鸞祥輝<hi>南都四門名</hi>連闤帶闠列隊通畿萬商千賈鱗集<lb/>
<pb n="KR3k0055_WYG_338-31b"/>
羽歸星布纖麗山積瑰竒其原野則田疇彌望不可計<lb/>
數浸以耀漁之源被以沃壌之土舉趾即雲荷鉏廼雨<lb/>
芃芃離離禾麥稷黍其亭館内之則有流觴渌波檜隂<lb/>
四合照碧妙峰武傋道接外之則有朝雨暮雲暖風殘<lb/>
月又有玉觸金縷光華□喜嘶馬落帆芳草桞枝之列<lb/>
聨觀光與望雲指中天之巍闕其池沼則東西二湖□<lb/>
□迢迢水澄似鏡波泛如潮窺馴鷺於别渚識海鴈於<lb/>
舊橋陟髙䑓而環望悟神意之自如臨緑水而暫止疑<lb/>
<pb n="KR3k0055_WYG_338-32a"/>
放曠於江湖若予之所舉僅知其髣髴十分未得其一<lb/>
隅　明李時勉北京賦曰曰惟北都在冀之域右挟太<lb/>
行左據碣石宗恒岳其巍巍鎮毉閭而奕奕冠九州之<lb/>
形勝實為天府之國於是仰瞻析木俯測地靈龜筮兆<lb/>
吉天人叶應爾乃懸水樹臬識景表營建不拔之丕址<lb/>
拓萬雉之金城引天泉於西阜環湯池而鏡清九衢百<lb/>
㕓之通達連甍䆳宇之縱横若乃四郊砥平皇道正直<lb/>
視萬國之環拱適居中而建極其南則萬流宗海平林<lb/>
<pb n="KR3k0055_WYG_338-32b"/>
蔽天溏淤恒衞經其野濡磁涞桑匯其前界以大陸廣<lb/>
阿之𢎞壌扼以大茂井陘之連山膏腴之地綿亘三千<lb/>
餘里而極於黄河伊潁之川其水陸之所産卓犖繁盛<lb/>
蓋莫得而計焉其北則疊嶂<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>峗層巒蔽虧長城矗乎<lb/>
雲表百泉湧乎山隈壯天關而設險守一夫而莫開包<lb/>
狼山上谷之阻據野狐獨石之危掩祖山木葉之離立<lb/>
連白登紫塞之逶迤其東則潞河通漕控引江淮肥如<lb/>
灤涞灌注縈迴環以大海衆水所歸洪濤巨浪洶湧崔<lb/>
<pb n="KR3k0055_WYG_338-33a"/>
嵬蓋不知其幾千萬里而蠻商畨舶帆檣隠天上下不<lb/>
絶而往来又有蓬瀛方壺鳯麟聚窟十洲三島靈異非<lb/>
一琉精之闕瓊華之室墉城岧嶤金䑓崒嵂紫氣丹青<lb/>
景雲矚目靈圄偓佺安期羡門之徒相與從逰於其間<lb/>
出入隠見而慌惚其西則崇山鬱翠髙挹泰岱北接居<lb/>
庸南首河内竒峰擁關龍門阻隘玉泉垂虹青煙浮黛<lb/>
上嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>兮倚空下蟠據而際海其麓則有渾河湯湯西<lb/>
湖泱泱鹽溝琉璃桑乾廣陽雪波泛湧灝溔汪洋一瀉<lb/>
<pb n="KR3k0055_WYG_338-33b"/>
千里㑹流帝鄉又有上林禁苑種植畜牧連郊踰畿縁<lb/>
邱彌谷澤瀦川匯若大湖瀛海渺瀰而相屬其中則有<lb/>
竒花珍果嘉樹甘木禽獸魚鼈豐殖繁育颮颮籍籍不<lb/>
可得而盡録若其宫室之制則居髙而臨下背隂而向<lb/>
陽奉天凌霄以磊砢謹身鎮極而崢嶸華蓋穹崇以造<lb/>
天儼特處於中央上象天體之圓下法坤徳之方兩觀<lb/>
對峙以嶽立五門髙矗乎昊蒼飛閣屼以奠乎四表瓊<lb/>
樓嵬以立於兩旁廟社并列左右相當闢閶闔其蕩蕩<lb/>
<pb n="KR3k0055_WYG_338-34a"/>
儼帝居於将将玉户燦華星之炯晃璇題納明月而輝<lb/>
煌寳珠焜燿於天闕金龍夭矯於虹梁其後則奉先之<lb/>
殿仁夀之宫乾清坤寧𦕈麗穹窿掖庭椒房閨闥閎通<lb/>
其前則郊建圜丘合祭天地山川壇壝㳟肅明祀至於<lb/>
五軍庶府之司六卿百僚之位京尹赤縣之治所王侯<lb/>
貴戚之邸第守羽林而掌佽飛者至九十有四衛莫不<lb/>
井列而棋布各雄壯而偉麗　金幼孜皇都大一統賦<lb/>
曰維此北京太祖所屬天造地設靈鍾秀毓總交㑹於<lb/>
<pb n="KR3k0055_WYG_338-34b"/>
隂陽盡灌輸於海陸南臨鉅野東瞰滄溟西有太行之<lb/>
嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>北有居庸之峥嶸瀉玉泉之逶迤貫金河而迴縈<lb/>
瓊島上聳以盤礴太液下澈而泓澄乃卜良辰乃蠲吉<lb/>
日以相以度以構宫室棟宇崇崇簷楹秩秩以蓋以覆<lb/>
陶冶埏埴以繪以圗黝堊丹漆煥五彩之輝煌作九重<lb/>
之嚴密天地洞開馳道相連金鋪絢日玉柱凌煙星羅<lb/>
棊布璧燦珠聨虹飛霞擁龍翔鳯騫超凌氛埃壯觀宇<lb/>
宙規模恢廓次第畢就豁千門之雲矗敞萬户之輻輳<lb/>
<pb n="KR3k0055_WYG_338-35a"/>
至若丹闕巍巍飛觀凌空觚稜上聳閣道遥通左祖右<lb/>
社蔚乎穹窿禁城之下金水溶溶畫棟凌雲繡柱含空<lb/>
璇題耀日綵橋駕虹若夫御苑逶迤上林深窈有山有<lb/>
泉為䑓為沼巖谷谽谺雲霞縈繞走有竒獸飛有靈鳥<lb/>
樂寛閒以棲息恣回翔以馴擾又若百司庶府有綱有<lb/>
目太學郡庠之並建琳宫梵宇之森矗列九衢之坦坦<lb/>
引六街而相續閭閻櫛比闤闠雲簇馬馳聮轡車行擊<lb/>
轂又若歌樓舞榭豔態穠粧羅袖回雪清聲遶梁管絃<lb/>
<pb n="KR3k0055_WYG_338-35b"/>
嘔啞狎坐𫝊觴娱青陽之麗景駐白日之飛光　桑恱<lb/>
南都賦曰明之南都宿分於斗職域於揚斗則日月之<lb/>
所佉柲五星之所乗營是謂天維揚則拓土畫疆卓犖<lb/>
兼并是謂地綱論大形勢桐柏之源東馳般汨揖濁灩<lb/>
而招沂泗者於此乎㑹岷山之支東累綿衍出庾嶺而<lb/>
包彭蠡者於此乎盡誠江海之都㑹也山林之總轄也<lb/>
而况口以三吴足以荆蜀八閩二廣可伸可縮堪輿之<lb/>
精盡於是矣細論藩屏則天設雄塹表以鍾山裼以長<lb/>
<pb n="KR3k0055_WYG_338-36a"/>
江山則掩譎崔聳靘歜崚翔裘坱碖盎尖台嵬亢嶻嶪<lb/>
墳兀追詭亷盪晴兮黨黨晦兮璋璋氣雲薄兮擬封秀<lb/>
□挹兮可掆江則膠戾蚾毅砰湧便注丕庨<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>溢湉混<lb/>
澶泱漨瀴溶瀆洚洞㴐㵁濞兮格格允兮統統喜沄沄<lb/>
兮穆協怒趫趫兮讐闛均山惟榆丕江迺桑如韓孟之<lb/>
齊騁類楚漢之相當挟以石頭秦望之蔓麗帶以後湖<lb/>
元武之汪洋嶺一頡兮千熊羆浪一頏兮㡬城隍欲纖<lb/>
摹其詭異洵一挂而萬亡其洞則有華陽玉柱良常羅<lb/>
<pb n="KR3k0055_WYG_338-36b"/>
姑各有真府神切天砮門□□兮混沌未鑿室䧓䧓兮<lb/>
氣化馴刳丹崖甲乎連欐翠壁貫乎稜觚其泉則有白<lb/>
乳一人玉兎喜客婁地籟之于于垂天紳之默默歛川<lb/>
后之津液菑山靈之骨脈雨或嘲而囂囂風或譽而嘖<lb/>
嘖其池則有覆盃石墨天淵蓮花昔人留兮指爪朽名<lb/>
潤兮無涯又有堤名太平堰名余家瀨名投金泓名丹<lb/>
砂九曲霹靂溝河淛粲芳草躍馬澗河清華又有田疇<lb/>
則黍稌咸宜桑柘斯植水耕火耘風經雨織一犁鬑鬑<lb/>
<pb n="KR3k0055_WYG_338-37a"/>
兮斛粟半筐䌨䌨兮尺帛真中華之心而四方之極者<lb/>
也帝省山川可為皇據惟古帝王或命於陶或命於牧<lb/>
惟豐惟鎬文武是屋儲兹地髓以俟天牧於是役吴載<lb/>
柞命晉其耘宋齊為畚梁陳為斤其建金華赤烏玉燭<lb/>
重雲太極清暑之俵麗結綺永安之青䵍孰非先埽我<lb/>
金門之路清吾玉殿之塵也哉逮元脱紐宇宙沸□閃<lb/>
兹地也鬱鬱蔥蔥暐暐煌煌増渥補泊衒紫浮緗虹經<lb/>
撮彩雲緯成章斻兮若燭龍之燄裕兮類若木之光盪<lb/>
<pb n="KR3k0055_WYG_338-37b"/>
踞虎而将躩暈盤龍而欲翔其在山也谾谷就實危峰<lb/>
増鋩曅乎若巢金之欲彰其在水也漫㲹氤氲逐泛湋<lb/>
揚灝乎若頽波之弄西陽禆竈瞻望而躑躅景純睥睨<lb/>
而周章非名都之将建而先發其祥耶　又北都賦曰<lb/>
聞北之為都宿屬於箕地名幽州神堯之聖域召公之<lb/>
賢丘地勢累崇蹠蹠捄捄膊齊魯為柶綴趙遼作旒東<lb/>
阬迻迥而左逹太行巍峞而右遒濎濙無涯峻峭莫儔<lb/>
天合其所人凝其績築城伊淢作都伊匹規乾準坤以<lb/>
<pb n="KR3k0055_WYG_338-38a"/>
究安宅五門環環千廬㧖㧖雙華嫚嫚丹闕頟頟峙以<lb/>
文武列以順掖東連宗廟西㠑社稷南薫仁智前經後<lb/>
緯思善翼善左輔右弼奉天前迤齗齗特特若圜倪之<lb/>
無極華蓋中莅鏘鏘礊礊若春盎之可即謹身後擁瓌<lb/>
瓌赫赫若混沌之未劃悉䀛其桷悉扛其楹剡柱乳楣<lb/>
巨纖剏墿欂櫨禁楄踈戚□迸陽棲其正隂止其冥懸<lb/>
魚惃凜而下垂拒鵲媋䐷而上騰彼□□之雄梁夥崇<lb/>
㙷而獨承羣材膺職渠渠迺成遊衍之區爰營西苑泓<lb/>
<pb n="KR3k0055_WYG_338-38b"/>
以太液之□□峙以瓊華之夗夗池則汪洋漫衍溔潢<lb/>
潭沱裼以江蘺芙蓉㸃以芳藻緑荷含英吐華□馝薫<lb/>
波島則巉巗磊砢岪鬱危綳太湖輸精武康貢英薄平<lb/>
泉而不即𦕈艮岳而弗登迺築崇基殿以廣寒古柏十<lb/>
圍矮松百盤俯雙橋之千柱仰萬嵗之層巒南墉之中<lb/>
亭館綿延迷以綺鋺複以粉□東南其户寒暑攸偏涼<lb/>
登洗髓之域和躋浴沂之天惟南有囿釗釗媞媞䑓呼<lb/>
名鷹巋崱雲齊規以槢垣衛以危梐佳實累杈灌木垂<lb/>
<pb n="KR3k0055_WYG_338-39a"/>
桋幻靈芝之䔄䔄茁紫脱之萋萋蚑息蝡動鷙擊獷<lb/>
趧或并命而比翼或兩額而三蹄以至大月一封之駝黄<lb/>
支獨角之犀昆明吐金之鳥三佛吞火之鷄天山識樂<lb/>
之帝江哈烈弄毬之狻猊亦安薛公之鞠養受毛邱之<lb/>
羈縻環以靈沼劃以崇溪水禽淵魚隨方躍棲悉涵負<lb/>
乎恩澤動濡爛而敷祈<lb/>
原詔唐太宗建東都詔曰朕聞踐華固徳百二穪乎建<lb/>
瓴卜洛歸亡七百崇乎定鼎是以控膏腴於天府啓黄<lb/>
<pb n="KR3k0055_WYG_338-39b"/>
圖於渭濵襟沃壌於王城摛緑宇於河渚市朝之城麗<lb/>
皇州之九緯丹紫之原邈神皋之千里二京之盛其来<lb/>
自昔此都心兹宇宙通賦貢於四方交乎風雨均朝宗<lb/>
於萬國曲阜之規猶勤測圭之地載華豈得宅帝之鄉<lb/>
獨穪都於四塞里王之邑匪建國於三川宜改洛陽宫<lb/>
為東都上棟下宇彼勞昔以難前廣廈髙䑓我名今而<lb/>
改彼仍兹舊貫式表宸居　増宋髙宗定都臨安詔曰<lb/>
昔在光武之興雖定都於洛而車駕往返見於前史者<lb/>
<pb n="KR3k0055_WYG_338-40a"/>
非一用䏻奮揚威靈遞行天討上繼隆漢朕甚慕之朕<lb/>
荷祖宗之休克紹大統夙夜危懼不常厥居比者廵幸<lb/>
建康撫綏淮甸既已申問邉圉奨率六軍是故復還臨<lb/>
安内修政事繕治甲兵以定基業非厭雨露之苦而圖<lb/>
宫室之安也遂定都故今以臨安府為行在所<lb/>
増頌明鄧林皇都大一統頌曰天作神京山河鞏固聖<lb/>
皇宅之永隆寳祚惟此北京冀域堯封龍潛舊邸王氣<lb/>
所鍾爰法天經爰因地義斷自宸衷率由舊制乃營三<lb/>
<pb n="KR3k0055_WYG_338-40b"/>
殿三殿堂堂乃立九門九門将将乃築圜丘乃除方澤<lb/>
父天母地於焉昭格乃嚴廟社乃定市朝規模位置秩<lb/>
焉有條龍樓中屼鳯閣前峙禁城萬雉邦畿千里乃廊<lb/>
阿閣玉户金鋪赫然壯觀偉矣𢎞模府第星羅廬井櫛<lb/>
比萬象一新兩京駢麗洪惟聖皇與天合徳營此北京<lb/>
象彼北極惟北有極環拱衆星惟北有京包舉八瀛日<lb/>
月貞明山河帶礪聖子神孫夲支百世<lb/>
増表唐李嶠請車駕還洛表曰載祀七百卜年非豐鎬<lb/>
<pb n="KR3k0055_WYG_338-41a"/>
之地時乗九五啟聖由瀍洛之鄉所以受龍圖龜書所<lb/>
以朝雨師河伯萬靈幽贊百物阜昌是曰天地之心實<lb/>
興帝王之祚况復圜丘方澤神祗之兆域以安複廟重<lb/>
檐昭穆之尊卑既叙定社而立稷建邦而設都是萬年<lb/>
長王之郊誠億載不遷之宇加以舟車并湊水陸交衝<lb/>
物産尤多觀聽胥悅衆庶有来蘓之冀神靈翹望幸之<lb/>
心伏願俯察氓謡仰祇天意涓時擇日屯萬騎而出函<lb/>
秦省俗觀風撫四方而還鞏洛衆星拱列長居辰極之<lb/>
<pb n="KR3k0055_WYG_338-41b"/>
尊萬國駿驅載詠朝宗之府　明梁夲之為魯王賀建<lb/>
北京表曰定鼎在興王之地建都效卜洛之規道里均<lb/>
平山川鞏固於此繼天出治發政施仁禮樂明備而三<lb/>
階砥平垂拱無為而四方来賀綸音誕布允為洛誥定<lb/>
命之書鴻業告成載詠鎬京復古之雅<lb/>
増序明劉侗帝京景物略序曰都應垣也燕之應極垣<lb/>
有三焉極一而已矣日東出躔十有二極北居指十有<lb/>
二以柄天下之魁杓天險設於坎地勢厚於坤皇建而<lb/>
<pb n="KR3k0055_WYG_338-42a"/>
人民㑹歸於極有進矣中宅天下不若虎眠天下虎眠<lb/>
天下不若挈天下以瓶而身抵其口雒不如關關不如<lb/>
薊守雒以天下守關以關守天下必以薊文皇得天子<lb/>
自守邉之略於厥初封都燕陵燕前萬世未破斯荒後<lb/>
萬世無窮斯利捶□九邉槖箧四海豈偶哉於焉神人<lb/>
萃物爽憑成周鼔文漢代瑞像脛翼謂何氣先符應他<lb/>
若潭雲塔影龍螺洞光木石幻氣精熙游盛今古雖留<lb/>
更僕未可悉數也<lb/>
<pb n="KR3k0055_WYG_338-42b"/>
増辨元吴澄東西周辨曰東西周有二一以前後建都<lb/>
之殊而名一以二公封邑之殊而名昔武王西都鎬京<lb/>
而東定鼎於郟鄏周公相成王宅洛邑營澗水東瀍水<lb/>
西以朝諸侯謂之王城又謂之東都實郟鄏於今為河<lb/>
南又營瀍水東以䖏殷頑民謂之成周又謂之下都於<lb/>
今為洛陽自武至幽皆都鎬京平王畏敵之逼去鎬而<lb/>
遷於東都平以下都王城曰東周幽以上都鎬京曰西<lb/>
周此以前後建都之殊而名也自平王東遷𫝊世十二<lb/>
<pb n="KR3k0055_WYG_338-43a"/>
而景王之庻長子朝與王猛争國猛東居於皇晉師納<lb/>
之入於王城入之次月猛終丏立踰半期而子朝又入<lb/>
王辟之東居於翟泉子朝據王城曰西王敬王在翟泉<lb/>
曰東王越四年子朝奔楚敬王雖得返國然以子朝餘<lb/>
黨多在王城乃徙都成周而王城之都廢至考王封其<lb/>
弟揭於王城以續周公之官職是為周桓公自此以後<lb/>
東有王西有公而東西周之名未立也桓公生威公威<lb/>
公生惠公惠公之少子班又别封於鞏以奉王為東周<lb/>
<pb n="KR3k0055_WYG_338-43b"/>
惠公之父子同諡以鞏與成周皆在王城之東故班之<lb/>
兄則仍襲父爵居於王城是為西周武公以王城在成<lb/>
周之西故自此以後西有公東亦有公二公各有所食<lb/>
而周尚為一也顯王二年趙韓分周地為二二周公治<lb/>
之王寄焉而已矣周之分東西自此始此以二公封邑<lb/>
之殊而名也前後建都之殊者以鎬京為西對洛邑為<lb/>
東周而言也二公封邑之殊者又於洛邑二城之中以<lb/>
王城為西周對成周而言也一王城也昔以東周稱後<lb/>
<pb n="KR3k0055_WYG_338-44a"/>
　以西周稱夫周東西之分因武惠二公各居一而名王<lb/>
　則或東或西東西之名繫乎公不繫乎王也鮑氏云赧<lb/>
　徙都西周西周鎬京也嗚呼鎬京去王城成周八百餘<lb/>
　里自平王東遷之後不䏻有而以命秦仲曰䏻逐敵人<lb/>
　即有其地鎬之為秦已四百年于兹其地在長安上林<lb/>
　昆明之北虎狼所穴而王得往都於彼哉<lb/>
　<lb/>
　<lb/>
<pb n="KR3k0055_WYG_338-44b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷三百三十三<lb/>
</p>
<p>
</p>
  </div>
</body>
</text>
</TEI>
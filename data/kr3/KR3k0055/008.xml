<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_008-1a"/>
　欽定四庫全書<lb/>
御定淵鑑𩔖函卷三<lb/>
　　天部三<hi>月附</hi>
　　　月一<hi>災蝕</hi>
　原釋名曰月闕也滿則闕也晦灰也月死為灰月光盡<lb/>
　似之也朔蘇也月死復蘇生也弦月半之名也其形一<lb/>
　旁曲一旁直若張弓弦也望月滿之名也日月遥相望<lb/>
　者也　增又曰朔月初之名也　易曰坎為月　書曰<lb/>
<pb n="KR3k0055_WYG_008-1b"/>
　月經于箕則多風離于畢則多雨　又曰哉生明<hi>哉始也始</hi>
　<hi>生明月三日也</hi>又曰哉生魄<hi>魄生明死十五日之夜</hi>又曰星有好風星有<lb/>
　好雨月之從星則以風雨　詩曰月離于畢俾滂沱矣<lb/>
　　又曰如月之恒　原禮記曰月者三日成魄三月而<lb/>
　成時是以有三讓　增又曰大明生於東月生於西此<lb/>
　陰陽之分夫婦之位也　又曰秋分之日祀夕月於西<lb/>
　郊　又曰祭日於壇祭月於坎以别幽明以制上下<lb/>
　又曰太陰之精上為月月者天地之陰金之精也　原<lb/>
<pb n="KR3k0055_WYG_008-2a"/>
廣雅曰夜光謂之月　增説文云朏月未成明也魄月<lb/>
始生魄然也<hi>承大月月生二日謂之魄承小月月生三日謂之朏朏音斐</hi>　原京房<lb/>
易飛候曰正月有偃月必有嘉王　增京房易傳云晦<lb/>
而月見西方謂之朓<hi>音挑</hi>則侯王其舒　原易乾鑿度曰<lb/>
月三日成魄八日成光蟾蜍體就穴鼻始明<hi>穴決也決鼻兔也</hi>
　尚書大傳曰朔而月見東方謂之朒亦謂之側匿<hi>朒縮</hi>
<hi>遲貌側匿猶縮懦也亦遲貌</hi>　增尚書考靈曜曰月合地統　原春<lb/>
秋孔演圖曰仁義之道日月循緯　增又曰蟾蜍月精<lb/>
<pb n="KR3k0055_WYG_008-2b"/>
也　又曰月之為言闕也兩設以蟾蜍與兔者陰陽雙<lb/>
居明陽之制陰陰之倚陽　春秋感精符曰月者陰之<lb/>
精地之理　又曰人主兄日姊月　原禮含文嘉曰君<lb/>
致尊而制命則日月貞明　禮斗威儀曰政太平則月<lb/>
圓而多輝政升平則月清而明　增又曰政頌平則赤<lb/>
明政和平則黑明政象平則白明　又曰君乗土而王<lb/>
其政平則月圓而多暈　原五經通義曰月中有兔與<lb/>
蟾蜍何兔陰也蟾蜍陽也而與兔並明陰係陽也　史<lb/>
<pb n="KR3k0055_WYG_008-3a"/>
記天官書曰月行中道安寧和平　增漢書曰月穆穆<lb/>
以金波　又曰日月相推日舒月速當其同謂之合朔<lb/>
以速及舒光盡體伏謂之晦　又云月立春春分行東<lb/>
方青道曰東陸立夏夏至行南方赤道曰南陸立秋秋<lb/>
分行西方白道曰西陸立冬冬至行北方黑道曰北陸<lb/>
分則同道至則相過　晉書曰月行黃道内曰陰歴外<lb/>
曰陽歴北為内南為外　原尸子曰使星司夜月司時<lb/>
猶使雞司晨也　淮南子曰月天之使也積陰之寒氣<lb/>
<pb n="KR3k0055_WYG_008-3b"/>
大者為水水氣之精者為月　又曰月者陰之宗是以<lb/>
月毁而魚腦減　又曰畫蘆灰而月暈闕<hi>許慎注曰有軍士相圍守</hi>
<hi>則月暈以蘆灰随暈環闕其一面則月暈亦闕于上</hi>又曰方諸見月則津而為水<lb/>
<hi>髙誘注曰方諸陰燧大蛤也熟摩拭令熱以向月則水生銅盤受之下水數石也方名也諸珠也</hi>又曰<lb/>
月御曰望舒亦曰纎阿<hi>樂彦曰纎阿山名有女子處其巖月歴數度躍入其中遂為月</hi>
<hi>御</hi>　增又曰蛤蠏珠龜與月盛衰　又曰日不知夜月<lb/>
不知晝日月為明而不能兼也　又曰月之光可以逺<lb/>
望而不可以細書　又曰月中有物者山河影也其空<lb/>
<pb n="KR3k0055_WYG_008-4a"/>
處海影　原文子曰百星之明不如一月之光　增抱<lb/>
朴子曰王生云月不圓望之圓者月初生既及虧之後<lb/>
視之如三寸鏡稍轉大不當如破環漸漸滿也　又曰<lb/>
俗士多云今月不及古月之朗　又曰月之精生水是<lb/>
以月盛滿而潮濤大　又曰金華如丹其光上與日月<lb/>
相連丹金為盛椀以承日月得神液如方諸　又曰黄<lb/>
帝醫經有蝦蟇圖言月生始二日蝦蟇始生人亦不可<lb/>
針灸其處　范子曰月水精内影　又曰月行疾二十<lb/>
<pb n="KR3k0055_WYG_008-4b"/>
九日三十日間一與日合取日之度為月節　又曰月<lb/>
者尺也尺者紀度而成數也　原呂氏春秋曰月羣陰<lb/>
之本月望則蛤蚌實羣陰盈月晦則蚌蛤虚羣陰揫夫<lb/>
月形於天而羣陰化於淵　又曰月躔二十八宿　張<lb/>
衡靈憲曰月者陰精之宗積而成獸象蟾兔　物理論<lb/>
曰京房説月與星主陰也有形無光日照之乃有光如<lb/>
以鏡照日而有影見　增又曰月水之精潮有大小月<lb/>
有虧盈　原皇甫謐年厯曰月羣陰之宗光内日影以<lb/>
<pb n="KR3k0055_WYG_008-5a"/>
宵曜名曰夜光　舊厯説曰日猶火也月猶水也火則<lb/>
施光水則含影故胐生于向日魄生於背日當日則光<lb/>
盈近日則明滅　山海經曰大荒之中有方山日月所<lb/>
自出也　增軍圖占候曰若月三珥者大臣有喜若月<lb/>
冠而復暈者天下有喜　孫氏瑞應書曰君不假臣下<lb/>
之權則月揚光　虞喜安天論曰俗傳月中仙人桂樹<lb/>
今視其初生見仙人之足漸已成形桂樹後生焉　劉<lb/>
向七略曰月初光見西方望已後光見東方皆日所照<lb/>
<pb n="KR3k0055_WYG_008-5b"/>
也　王充論衡曰月行一日一夜行二萬六千里與鳬<lb/>
飛相𩔖　地説書曰月照四十五萬里　徐整長厯曰<lb/>
月徑千里週圍三千里下於天七千里　李尋曰月百<lb/>
里為品千里立表萬里連紀<hi>品同也言百里内度數同也千里則當立表度其景</hi>
<hi>萬里則測其本所起紀其宿度也</hi>又曰月有九行黑道二出黃道北赤<lb/>
道二出黃道南白道二出黃道西青道二出黃道東天<lb/>
有四表日有三道聖人知之可以延年益壽　東方朔<lb/>
十洲記曰冬至後月養魄於廣寒宮　拾遺記云瀛洲<lb/>
<pb n="KR3k0055_WYG_008-6a"/>
有金巒之觀飾以衆寳懸火精為日刻黑玉為烏以水<lb/>
晶為月削青瑶為蟾兔於地下為機棙以測昏明不虧<lb/>
弦望　災蝕原易曰月盈則食　原禮曰婦順不脩陰<lb/>
事不得謫見於天月為之食故月蝕則后素服而脩六<lb/>
宮之職蕩天下之陰事　增淮南子曰麒麟鬭則日月<lb/>
食　又曰月望日奪其光月十五日與日相望東西中<lb/>
絶則月蝕奪光也　原楚辭曰夜光何徳死而又育厥<lb/>
利維何顧兔在腹又曰何泛濫之浮雲歘擁蔽于日月<lb/>
<pb n="KR3k0055_WYG_008-6b"/>
思耿耿而願見然陰曀而不達　傅咸擬天問曰月中<lb/>
何有玉兔擣藥興福降祉　文選曰月上軒而飛光<lb/>
　　月二<lb/>
增遁甲開山圖解曰女狄暮汲紐山下泉水中得月精<lb/>
如雞子愛而含之不覺而吞遂有娠十四月生夏禹<lb/>
宋書主癸之妃曰扶都見白氣貫月意感以乙日生湯<lb/>
號天乙　原淮南子曰羿請不死之藥於西王母姮娥<lb/>
竊之奔月宮姮娥羿妻也服藥得仙奔入月中為月精<lb/>
<pb n="KR3k0055_WYG_008-7a"/>
　張衡靈憲曰姮娥奔月是為蟾蜍　增洞㝠記曰漢<lb/>
武帝於望鵠臺西起俯月臺臺下穿池廣千尺登臺以<lb/>
眺月影入池中使宮人乗舟弄月因曰影娥池亦曰眺<lb/>
蟾臺有遊月船觸月船　漢書曰漢元后母夢月入懐<lb/>
而生元后揚雄元后誄曰太陰之精沙麓之靈作合於<lb/>
漢配元生成　捜神記曰孫堅夫人呉氏孕而夢月入<lb/>
懐既而生策及權在孕又夢日入其懐以告堅堅曰日<lb/>
月者陰陽之精極貴之象吾子孫其興乎　世説曰會<lb/>
<pb n="KR3k0055_WYG_008-7b"/>
稽王道子齋中夜坐於時天月明浄都無纎翳歎以為<lb/>
佳謝景重在坐答曰意謂乃不如微雲㸃綴王因戲謝<lb/>
曰卿居心不浄乃復欲滓穢太清耶　南史梁元帝母<lb/>
石氏為帝采女夢月墮懐中而孕　龍城録云開元六<lb/>
年八月望夜明皇與申天師洪都客作術卧遊月宮見<lb/>
一宮榜曰廣寒清虚之府下視王城嵳峩若萬頃琉璃<lb/>
之田有素娥十餘人皆乗白鸞舞於廣庭桂樹之下音<lb/>
樂清麗歸按其調作霓裳羽衣之曲　開元傳信記曰<lb/>
<pb n="KR3k0055_WYG_008-8a"/>
明皇嘗以手指上下按其腹髙力士曰豈聖體小不安<lb/>
耶上曰吾昨夜夢遊月宮諸仙子娯以上清之樂其曲<lb/>
凄楚動人吾回以玉笛尋得之慮忽遺忘故尋之耳力<lb/>
士拜賀請奏并求其名上曰此曲名紫雲回遂載於樂<lb/>
章刻石太常焉　逸史曰羅公逺為明皇擲杖化銀橋<lb/>
至月宮　酉陽雜爼曰翟乾祜與弟子玩月江岸或問<lb/>
此中何有翟曰可随吾指觀之弟子中兩人見月規半<lb/>
天瓊樓金闕滿焉數息間不復見　宣室志曰長慶中<lb/>
<pb n="KR3k0055_WYG_008-8b"/>
有王先生者𢎞農晦之聞其術往謁焉留之宿乃八月<lb/>
十二也先生召其女七娘謂之曰汝為吾刻紙狀今夕<lb/>
之月置於室東之垣上有頃七娘以紙月施於垣上忽<lb/>
月光洞然一室毫髪盡辨晦之驚歎不測　酉陽雜爼<lb/>
曰周封云長慶中有人玩八月十五夜月光屬於林中<lb/>
如匹布其人尋視之見一金背蝦蟇疑是月中者　宣<lb/>
室志云太和中有周生者有道術次廣陵寺中時中秋<lb/>
夜與客會月色方瑩有説明皇遊月宮事者生笑謂坐<lb/>
<pb n="KR3k0055_WYG_008-9a"/>
客曰我能挈月置之懐袂因命虚一室取筯數百條繩<lb/>
而駕之曰我將梯取此月俄見天地曛晦因開室曰月<lb/>
在某衣中因以手舉衣懐中取月寸許忽一室盡明寒<lb/>
入膚骨　酉陽雜爼曰太和中有人遊嵩山見一道人<lb/>
卧叢薄中因就問之笑曰君知月乃七寳合成乎月勢<lb/>
如丸其影日爍其凸處常有八萬三千户修之我其一<lb/>
也因以斤鑿示之　又曰月桂髙五百丈下有一人常<lb/>
砍之樹創随合其人姓呉名剛西河人學道有過謫令<lb/>
<pb n="KR3k0055_WYG_008-9b"/>
伐樹　三水小牘曰趙知微有道術皇甫元真等師事<lb/>
之咸通庚寅中秋自朔霖霪至望元真謂同門生曰堪<lb/>
惜良宵而值苦雨知微忽命侍童曰可備酒果登天柱<lb/>
峰玩月衆竊有不然者既出門長天朗浄皓月如晝捫<lb/>
蘿援篠吟飲山嶺至寒蝉隐於逺岑方歸山舍既各就<lb/>
榻而淒風飛雨宛然　遼史曰耶律徳希幼慧黠常牧<lb/>
羊熟寢夢人持日月以食之已食月啗口方半為父所<lb/>
觸而覺後為魏王　災蝕原鑑曰慶忌勇猛之將被要<lb/>
<pb n="KR3k0055_WYG_008-10a"/>
離謀殺以劍自刎感彗星襲月　説苑曰胡亥立日月<lb/>
薄蝕熒惑襲月　增荆州占云月食后自提鼓階前把<lb/>
槌撃鼓者三中良人諸御者宮人皆撃柝救之月已蝕<lb/>
后乃入齋服縞素三日不從樂以應其祥此先王之所<lb/>
以免天地之誅而解四境之患也<lb/>
　　月三<lb/>
原水氣　金精<hi>俱詳月一</hi>　觀蓂　視桂<hi>抱朴子曰昔軒皇候鳯鳴以調律唐</hi>
<hi>堯視蓂莢以知月  下詳月一</hi>　合璧　破環<hi>上詳日三下詳月一</hi>　金兔　瑶<lb/>
<pb n="KR3k0055_WYG_008-10b"/>
蟾<hi>上詳劉孝綽林下映月詩  下詳月一</hi>　圓璧　破鏡<hi>庾肅之玉臺贊曰圓璧月鏡璆</hi>
<hi>琳星羅結秀藍田擢真荆和頭古詩曰藁砧今何在山上復有山何當大刀  破鏡飛上天</hi>　三珥<lb/>
　重輪<hi>上詳月一以崔豹古今注曰漢明帝作太子樂人歌四章  贊太子之徳其一曰日重光二曰</hi>
<hi>月重輪三曰星重曜四曰海重潤</hi>　似鈎　如璧<hi>枚乗月賦曰猗嗟明月當心而出隐圓巖</hi>
<hi>而似鈎蔽脩堞而如鏡如何偃月賦曰逺日如鑑滿月  璧</hi>　方珠　缺暈<hi>俱詳月一</hi>
金波　璧光<hi>上詳月一偃尚書中候曰甲子冬至日月若懸璧何  月賦曰日月雖如璧以光為</hi>
<hi>形</hi>　北堂　西園<hi>上見陸機詩随曹植詩曰清夜遊西園飛盖相追  明月澄清影列宿正</hi>
<hi>參差</hi>　居蠩　顧兔<hi>俱詳/月一</hi>　似紈扇　如玉鈎<hi>班婕妤怨歌行曰新</hi>
<pb n="KR3k0055_WYG_008-11a"/>
<hi>裂齊紈素鮮潔如霜雪裁為合歡扇團圓似明月娟鮑照詩曰始見西南樓纎纎如玉鈎末映西北墀娟  似</hi>
<hi>蛾眉</hi>　鑒阮帷　照潘室<hi>阮籍詩曰夜中不能寐起坐弹鳴琴薄帷鑒明月清風吹我衿</hi>
<hi>室潘岳悼亡詩曰皎皎窓中月照我  南端清商應秋至溽暑随節闌</hi>　呉牛喘　魏鵲<lb/>
飛<hi>世説曰滿奮畏風在武帝坐北窓作琉璃屏風實密似疎奮有難色帝笑之奮曰臣猶呉牛見月而喘</hi>
<hi>魏武帝短歌行曰月明星稀烏鵲南飛繞樹三匝無枝可依</hi>　蟾兔並　麟鳯鬭<hi>并詳</hi>
<hi>月一</hi>　主夜　應潮<hi>俱詳/月一</hi>　入牖　照牀<hi>陸機詩曰明月入我牖  魏文</hi>
<hi>帝短歌行曰明月皎皎照我牀星漢西流夜未央</hi>　方澄浴　靈娥奔<hi>山海經云大荒</hi>
<hi>之中有山名曰日月山天樞也有女子方澄浴月帝俊之妻常羲生月十有二此始浴之  郭璞詩云翩翩尋</hi>
<pb n="KR3k0055_WYG_008-11b"/>
<hi>靈娥悠然上奔月</hi>　增生明　養魄<hi>俱詳/月一</hi>　占姓　見名<hi>上詳月二</hi>
<hi>年呉會稽先賢傳曰闞澤字徳潤  十三夢見名字炳然在月中</hi>　入懐　置袖<hi>俱詳月二</hi>
　學扇　墮環<hi>杜詩月生初學扇月白樂天詩稀星㸃銀礫落  墮金環</hi>　金鏡<lb/>
玉盤<hi>宋晁補之詠月詞曰青煙幕處碧海飛金鏡  李白朗月行曰小時不識月呼作白玉盤</hi>　乗<lb/>
舟　捉月<hi>夏禹未遇時夢乗舟月中過在李白長流於夜郎因過采石江酒醉見月  江中以手弄</hi>
<hi>之失水而死後人謂其捉月</hi>　登樓　泛渚<hi>世説庾亮鎮武昌秋夜諸僚佐登南樓玩月俄</hi>
<hi>而亮至衆欲走避亮曰諸君小住老子于此興復不淺遂據胡牀嘯詠逹旦  晉書曰袁宏孤貧運租自業謝</hi>
<hi>尚時鎮牛渚秋夜乗月泛江宏在舫中諷詠遣問得其詠史之作尚迎至舟與談至旦自此名譽日茂</hi>
<pb n="KR3k0055_WYG_008-12a"/>
懸弓　偃瓦<hi>侯鯖録新月占雨説月如懸弓少雨多風月如偃瓦不求自下</hi>　譲璧<lb/>
燒銀<hi>梁戴嵩月重輪詩浮川疑譲璧入户𩔖燒銀</hi>　吞精　竊藥<hi>俱詳月二</hi>　取<lb/>
水　撤燈<hi>周禮秋官司烜氏以燧取明火于日以鑒取明水于月  蘇頲掌文誥八月十五禁中直</hi>
<hi>宿與諸學士玩月時長天無雲月色如晝蘇曰清光可愛何用燈燭遂令撤去</hi>　剪紙　讀書<lb/>
<hi>俱詳月二</hi>　君姊　月妃<hi>禮記王者兄事日姊事月韓愈曰日君月妃煥赫婐妮</hi>　擲<lb/>
杖　築臺<hi>上詳月二憑開元遺事云明皇中秋與貴妃臨太液池  欄玩月不盡帝意遂勅令左右</hi>
<hi>於池西别築髙臺與妃子來年玩月後經禄山之亂不復置焉</hi>　陽蟾　燋兔<hi>上詳月一  西</hi>
<hi>域記云婆泥斯國有三獸塔劫初有狐猿兔異𩔖相悦時天帝釋化一老夫詣三獸求食於是狐銜鯉猿採果</hi>
<pb n="KR3k0055_WYG_008-12b"/>
<hi>俱來惟兔空還自傷卑劣乃投火充餐時老夫收取燋兔歎謂狐猿曰吾感其心不冺其迹寄之月輪傳乎後</hi>
<hi>世咸言月中之兔因斯而有</hi>　廣寒府　太液池<hi>上詳月二對宋太祖幸後池  新月</hi>
<hi>置酒召當直學士盧多遜使賦詩多遜請韻太祖曰用兒字多遜詩云太液池邊看月時晚風吹動萬年枝誰</hi>
<hi>家玉匣開新鏡露出清光些子兒太祖大喜盡以坐間飲食之器賜之</hi>　水氣精　山河<lb/>
影<hi>俱詳月一</hi>　孺子戲　李白詩<hi>世説徐孺子年九嵗常月下戲人語之曰若令月中</hi>
<hi>無物當極明耶孺子曰不然譬如人眼中有瞳子無此必不明  李白聞禄山反作詩云太白入月敵可摧後</hi>
<hi>果驗</hi>　曇遷食　無忌名<hi>續髙僧傳北齊釋曇遷常感心疾専憑三寳不以醫術纒情夜</hi>
<hi>夢月落入懐擘而食之脆如冰片甚訝香羙覺罷所苦痊復  史封禪書注云樂彦引老子道徳經云月中仙</hi>
<pb n="KR3k0055_WYG_008-13a"/>
<hi>人宋無忌按白澤圖火之精曰宋無忌</hi>　寳鏡匣　玉簾鈎<hi>宋閨秀曹希孟新月詩云</hi>
<hi>禁鼓初聞第一敲坐看新月出林梢誰家寳鏡新磨出匣小參差蓋不交  梁劉媛詩云仙宮雲箔捲露出玉</hi>
<hi>簾鈎清光無所贈相憶鳯凰樓</hi>　隨落日　數秋毫<hi>王介甫詩云追隨落日盡還生㸃綴</hi>
<hi>浮雲暗又明直杜工部詩云此時瞻白兔  欲數秋毫</hi>　災蝕原告凶　薄蝕<hi>上詳</hi>
<hi>日三地日月薄蝕天  之災</hi>　脩刑　撃鑑<hi>李栖筠會月食帝問其故栖筠曰月食脩刑今</hi>
<hi>㒺上行私者未得天若以儆陛下耳名六帖長安城中每當月食士女取鑑向月撃之  為救月</hi>
　　月四<lb/>
原水精<hi>詳月一</hi>陰長<hi>漢書李尋上書曰月者衆陰之長后妃大臣諸侯之象也</hi>　上弦<lb/>
<pb n="KR3k0055_WYG_008-13b"/>
<hi>楊泉物理論云上弦月從下侵</hi>連璧<hi>易坤靈圖云至徳/之世日月若連璧</hi>　逺望<hi>詳月一</hi>運<lb/>
行<hi>易繋辭云日月運行一寒一暑</hi>　照戸<hi>李陵詩云明月照/户樞想見餘光輝</hi>照軒<hi>嵇康詩云</hi>
<hi>開户肅清朗月照軒</hi>　皎皎<hi>傅元詩云皎皎明/月光灼灼朝日輝</hi>朧朧<hi>潘岳詩云嵗寒無與同朗</hi>
<hi>月何朧朧</hi>　歩朗<hi>李顒步朗月詩序云潘安仁為步朗月之文經荒亂失之想其清曉良可惜也</hi>仰<lb/>
明<hi>楚辭曰仰明月而太息兮步列星而極明</hi>　含光<hi>潘岳秋興賦云月朣朧而含光露淒清而凝冷</hi>
流光<hi>曹植詩云明月照髙樓流光正徘徊</hi>　重暉<hi>陸機詩云八風/應律日月重暉</hi>清暉<hi>傅元</hi>
<hi>詩云團圓三五月皎皎濯清暉</hi>　徑千里<hi>詳月/一</hi>有九行<hi>詳月一</hi>　稟日光<lb/>
<hi>張衡靈憲云夫月端其形而潔其質向日禀光</hi>主紀度<hi>范子計然曰月居夜為明主紀度而成數</hi>
<pb n="KR3k0055_WYG_008-14a"/>
出靈崖<hi>左思詩云明月出靈崖皎皎流素光</hi>照鸞臺<hi>傅元詩云夜静微風起明月照鸞臺</hi>
光生於日<hi>舊厯説云月無光也光生於日</hi>夢著其身<hi>帝王世紀云文王夢日月著其身</hi>
　生而盈闕<hi>古詩云三五明月滿四五蟾兔闕</hi>夢見公卿<hi>夢書云月者太陰之精也</hi>
<hi>夢見月者旦見公卿也</hi>　坎徳<hi>易云坎/為月</hi>陰靈<hi>月賦曰月以陰靈亦曰金精</hi>　麗<lb/>
天<hi>易</hi>離畢<hi>詩/</hi>　從星<hi>月之從星/則以風雨</hi>懸象<hi>易懸象著明莫大乎日月</hi>　斯<lb/>
征<hi>詩云而月斯征</hi>則食<hi>易云月盈則/食與時消息</hi>　入懐<hi>月賦云委照而呉業昌淪精而漢道</hi>
<hi>融注云夢月入懐生子為帝王</hi>盈手<hi>攬之不/盈手</hi>　皎兮<hi>詩云月/出皎兮</hi>出矣<hi>莊子曰日</hi>
<hi>月出矣</hi>　蛾眉<hi>鮑照詩/見月三</hi>蟾魄<hi>三日/成魄</hi>　代照<hi>日月/代照</hi>迭微<hi>日居月諸</hi>
<pb n="KR3k0055_WYG_008-14b"/>
<hi>胡迭而微</hi>　皆仰<hi>人皆/仰之</hi>具瞻<hi>人皆/具瞻</hi>　必毁<hi>有盈必毁/天之道也</hi>代明<hi>日月</hi>
<hi>代明</hi>　照臨<hi>照臨/下土</hi>廻環<hi>謂廻環/天上也</hi>　三七<hi>三辰三光七曜并月居其一</hi>三<lb/>
五<hi>三五而生三五而縮</hi>　如珪<hi>秋月/如珪</hi>如恒<hi>詩如月之恒恒月生上弦而就盈</hi>　玉<lb/>
臺<hi>月如明照</hi>瑶彩<hi>月/色</hi>　以為量<hi>禮/記</hi>哉生魄<hi>書</hi>　漢東蚌　淮<lb/>
南灰<hi>幷見庾肩吾詠月詩</hi>　生於西<hi>禮/記</hi>落於東<hi>揚子法言曰月之望則魄落於東</hi>
　度南端<hi>北齊邢子才詩風音響北牖月影度南端</hi>出東嶺<hi>陶濳詩白日淪西河素月出東</hi>
<hi>嶺遥遥萬里輝迢迢空中影</hi>　卿士惟月<hi>書/</hi>馮相致月<hi>詳日三</hi>　謝譓<lb/>
對飲<hi>詳月一</hi>闞澤見名<hi>詳月/三</hi>　王郎之善歌一曲<hi>世説王曇善歌</hi>
<pb n="KR3k0055_WYG_008-15a"/>
<hi>謝公欲聞之而王乃名家少年無由得聞後公出東府上山作妓樂遇曇出庾家墓竹中作一曲於時秋月王</hi>
<hi>因舉頭看北林卒曲而去諸妓白謝曰此乃王郎歌也</hi>徐勉之不論五官<hi>徐勉門客有虞</hi>
<hi>嵩者求五官詹事勉正色答曰今夕只可談風月不宜及公事時人服之</hi>　玉兔　金兔<lb/>
陰兔　𤣥兔　素娥　蟾光　蟾腪　圓魄　金魄<lb/>
徳聞皇天　慶見瑞月　水徳之明暉　金精之正色<lb/>
　增華<hi>增華台室</hi>揚彩<hi>揚彩/軒宮</hi>　曲鈎<hi>駱賔王初月詩既能明似鏡何用曲如鈎</hi>初<lb/>
弦<hi>杜詩光細弦欲上影斜輪未安</hi>　愬月<hi>愬皓月/而長歌</hi>扇影<hi>月影/圓也</hi>　頹魄<hi>缺月</hi>
<hi>頽魄不再圓</hi>飛光<hi>月上軒而飛/光出江淹賦</hi>　委照　淪精<hi>委淪皆落也精光也</hi>
<pb n="KR3k0055_WYG_008-15b"/>
金波<hi>委波金不定照席綺逾依  杜詩</hi>玉濤<hi>舒亶詩沙岸金籠樹澄汀玉湧濤</hi>　若英<lb/>
<hi>若木之英嗣菉英於西宴</hi>曲景<hi>入室之/光也</hi>　吐清規<hi>僧齊道詩空碧無雲露濕衣衆星光</hi>
<hi>外吐清規</hi>破黃昏<hi>李若水詩一眉/新月破黃昏</hi>　碎荆玉<hi>李構詩月影碎荆玉波光委蜀</hi>
<hi>羅</hi>卧浮圖<hi>東坡詩山下白雲横匹/素水中明月卧浮圖</hi>　僊人弄影<hi>唐上官儀應詔</hi>
<hi>詩中用影娥池學士無解其意者祭酒令狐徳棻召張柬之等十餘人求出處柬之曰洞冥記漢武帝於望鵠</hi>
<hi>臺西起俯月臺穿影娥池月影入池如仙人乗舟笑弄月影</hi>崔咸乗月<hi>崔咸乗月吟嘯</hi>　舉<lb/>
杯邀月<hi>唐李白月下獨酌詩花下一壺酒獨酌無相親舉杯邀明月對影成三人</hi>停杯問月<lb/>
<hi>李白問月詩青天有月來幾時我今停杯一問之人攀明月不可得月行却與人相随</hi>　令人和<lb/>
<pb n="KR3k0055_WYG_008-16a"/>
悦<hi>蘇東坡在汝陰堂前梅花大開月色鮮霽王夫人曰春月色勝於秋月色秋月令人悽慘春月令人和悦</hi>
<hi>東坡大喜因作減字木蘭花詞云不似秋光只與離人照斷腸</hi>隨人逺近<hi>梁朱超詩唯餘故樓月逺</hi>
<hi>近必随人</hi>　方暉　圓影<hi>沈約詠月詩方暉竟户入圓影隙中來</hi>　西齋長憶<lb/>
<hi>李頻月夜惜别詩云早晚更看呉苑月西齋長憶月當窓不知明夜誰家見應照離人隔楚江</hi>南窓借<lb/>
看<hi>黄山谷詩開盡南窓借月看</hi>　月御案節<hi>言天帝降使月御為之案節星驅為之扶輪</hi>
　雪凝水鏡　霜縞冰淨<hi>皆言月色之光彩也照地如凝雪照天如水鏡庭除皆如</hi>
<hi>冰霜之潔</hi>　胐魄示沖<hi>明生得宜以示/人主謙沖之徳</hi>朒朓警闕<hi>視此可以警䇿人主</hi>
<hi>之闕徳也</hi>　瓊樓玉宇<hi>東坡詞只恐瓊樓/玉宇髙處不勝寒</hi>破環碎璧<hi>破環投積草碎</hi>
<pb n="KR3k0055_WYG_008-16b"/>
<hi>璧聚流杯</hi>　夜光　素舒<hi>皆月/名</hi>　末垂<hi>月之/將盡</hi>圓景<hi>圓景光未滿</hi>
流月<hi>月行如流</hi>月波<hi>月光/似波</hi>　月眉<hi>新/月</hi>月輪<hi>丹輪殊/未圓</hi>　歸月<hi>落月</hi>
飛月<hi>疾行如飛</hi>　傾魄<hi>落/月</hi>却月<hi>半月也横却/月于天漢</hi>　寳月<hi>寳月兩重圓</hi>
蘿月<hi>蘿月寡色</hi>　卿月<hi>卿月昇/金掌</hi>月午<hi>謂天中也</hi>　災蝕原謫見于<lb/>
天<hi>見月一</hi>則維其常<hi>詩彼月/而食</hi>　熒惑襲月　彗星襲月<hi>并見</hi>
<hi>月二</hi>　增食以氣<hi>日之食也以形月之食也以氣月受日之光不受日之精相望中弦則光為之</hi>
<hi>食至于太陽乃火之精也火正當氣焰之上必有黒暈以月正對此黒暈中日必食也</hi>食以交<hi>月一</hi>
<hi>年十二會十二望有食有不食者交則食不交則不食也然日食少而月食多者盖日月行有常度一月必一</hi>
<pb n="KR3k0055_WYG_008-17a"/>
<hi>會但月體小日體大故雖行度差路交闗茍非相掩太多則日常不食月則稍有交闗相射則必食食且既也</hi>
　癡蝦蟇<hi>盧仝詩</hi>黑水精<hi>月蝕詩/詳後</hi>　光常不合<hi>靈憲云當日之衝光</hi>
<hi>常不合是謂闇虚在星則星微遇月則月食</hi>月體自若<hi>荆大聲云月體自若而星居月上此為星</hi>
<hi>食月月遇之而星隐不見此為月食星</hi>
　　月五<lb/>
原詩晉陸機詩曰安寢北堂上明月入我牖照之有餘<lb/>
輝攬之不盈手　宋孝武帝齋中望月詩曰褰幕蕩暄<lb/>
氣入夜漸流清微微風始發曖曖月初明思因往物深<lb/>
<pb n="KR3k0055_WYG_008-17b"/>
悲以歸雲盈　宋鮑照翫月詩曰蛾眉蔽珠櫳玉鈎隔<lb/>
瑣窓三五二八時千里與君同夜移衡漢落徘徊帷幌<lb/>
中　齊虞羲詠秋月詩曰影麗髙臺端光入長門殿初<lb/>
生似玉鈎裁滿如團扇泛濫浮陰來金波時不見倘遇<lb/>
賞心者照之西園宴　梁簡文帝望月詩曰流輝入畫<lb/>
堂初照上梅梁形同七子鏡影𩔖九秋霜桂花那不落<lb/>
團扇與誰裝空聞北窓彈未舉西園觴　又望月詩曰<lb/>
今夜月光來正上相思臺可憐無逺近光照悉徘徊<lb/>
<pb n="KR3k0055_WYG_008-18a"/>
梁元帝望江中月影詩曰澄江涵皓月水影若浮天風<lb/>
來如可泛流急不成圓秦鈎斷復接和璧碎還聮裂紈<lb/>
依岸草斜桂逐行船即此春江上無俟百枝然　梁邵<lb/>
陵王綸詠新月詩曰霜氛含月彩靄靄下南樓霧濃光<lb/>
若晝雲駛影疑流　梁沈約詠月詩曰月華臨静夜夜<lb/>
静滅氛埃方暉竟户入圓影隙中來髙樓切思婦西園<lb/>
遊上才網軒映珠綴應門照緑苔洞房殊未曉清光信<lb/>
悠哉　又八詠望秋月詩曰秋月明如練照耀三爵臺<lb/>
<pb n="KR3k0055_WYG_008-18b"/>
徘徊九華殿九華玳瑁梁華榱與璧璫以兹雕麗色持<lb/>
照明月光凝華入黼帳清暉懸洞房先過飛鷰户却映<lb/>
班姬牀湛秀質兮似規委清光兮如素照愁軒之蓬髮<lb/>
影金階之輕步居人臨此笑以歌别客對之傷且慕經<lb/>
衰圃映寒叢凝清夜帶秋風随庭雪以偕素與池荷而<lb/>
共紅照玉墀而皎皎含霜靄之濛濛隐巖崖而半隔出<lb/>
帷幌而纔通散朱庭之奕奕入青瑣而玲瓏　梁何遜<lb/>
望初月詩曰初宿長淮上破鏡出雲明今夕千餘里雙<lb/>
<pb n="KR3k0055_WYG_008-19a"/>
蛾映水生的的與沙淨灔灔逐波輕　梁庾肩吾和徐<lb/>
主簿望月詩曰樓上徘徊月窓中愁思人照雪光偏冷<lb/>
臨花色轉春星流時入暈桂長欲侵輪願以重光曲承<lb/>
君歌扇塵　又望月詩曰桂殿月偏來留光引上才圓<lb/>
随漢東蚌暈逐淮南灰渡河光不濕移輪轍詎開此夜<lb/>
臨清景還承終宴杯　梁蕭子範望秋月詩曰河漢東<lb/>
西陰清光此夜出入帳華珠被斜筵照寳瑟霜慘庭上<lb/>
蘭風鳴簷下橘獨見傷心者孤燈坐幽室　梁虞騫視<lb/>
<pb n="KR3k0055_WYG_008-19b"/>
月詩曰清夜未云疲珠簾聊可發泠泠玉潭水映見蛾<lb/>
眉月靡靡露方垂暉暉光稍没佳人復千里餘影徒揮<lb/>
忽　梁劉瑗縣中庭看月詩曰移榻坐庭陰初弦時復<lb/>
臨侍兒能勸酒貴客解弹琴柏葉生鬟内桃花出髻心<lb/>
月光移數尺方知夜已深　梁劉孝綽望月有所思詩<lb/>
曰秋月始纎纎微光垂步檐朣朧入牀簟髣髴鑒窓簾<lb/>
簾螢隐光息簾蟲映光織玉羊東北上金虎西南昃長<lb/>
門隔清夜髙堂夢容色如何當此時懐情滿胷臆　又<lb/>
<pb n="KR3k0055_WYG_008-20a"/>
林下映月詩曰明明三五月垂影當髙樹攢柯半玉蟾<lb/>
裛葉彰金兔兹林有夜坐嘯歌無與晤側光聊可書含<lb/>
毫且成賦　又望月詩曰輪光缺不半扇影出將圓流<lb/>
光照漭瀁波動映淪漣　梁鮑泉江上望月詩曰客行<lb/>
鈎始懸此夜月將弦川澄光尚動流駛影難圓蒼蒼随<lb/>
逺色瀁瀁逐漪漣無因轉還泛廻首眷前賢　梁朱超<lb/>
舟中望月詩曰大江濶千里孤舟無四鄰唯餘故樓月<lb/>
逺近必随人微風光遶暈薄霧急移輪若教長似扇堪<lb/>
<pb n="KR3k0055_WYG_008-20b"/>
拂艶歌塵　梁戴暠月重輪行詩曰皇儲屬明兩副徳<lb/>
表重輪重輪非是暈桂滿月恒春海珠含更減階蓂翳<lb/>
且新媫妤比團扇曹王譬洛神浮川疑譲璧入户𩔖燒<lb/>
銀從來看顧兔不曾聞鬪麟北堂豈盈手西園偏照人<lb/>
　陳張正見薄帷鑒明月詩曰長河上桂月澄彩照髙<lb/>
樓分簾疑碎璧隔幔似垂鈎窓外光恒滿帷中影暫流<lb/>
豈及西園夜長随飛盖遊　周王褒闗山月詩曰闗山<lb/>
夜月明愁色照孤城半形同漢陣全影逐胡兵灰寒色<lb/>
<pb n="KR3k0055_WYG_008-21a"/>
轉白風多暈欲生寄言亭上吏遊客解雞鳴　又詠月<lb/>
贈人詩曰月色當秋夜斜暉映薄帷上弦如半璧初魄<lb/>
似蛾眉度雲光忽駛中天影更遲髙陽懐許掾對此益<lb/>
相思　隋江總賦得三五明月滿詩曰三五兔輝成浮<lb/>
雲冷復輕隻輪非戰返團扇少歌聲雲前來往色水上<lb/>
動摇明况復髙樓照何嗟攬不盈　周庾信舟中望月<lb/>
詩曰舟子夜離家開船望月華山明疑有雪岸白不闗<lb/>
沙天漢看珠蚌星橋視桂花灰飛重暈缺蓂落獨輪斜<lb/>
<pb n="KR3k0055_WYG_008-21b"/>
　唐太宗遼城望月詩曰元兔月初生澄輝照遼碣映<lb/>
雲光暫隐隔樹花如綴魄滿桂枝圓輪虧鏡彩缺臨城<lb/>
却影散帶暈重圍結駐蹕俯九都佇觀妖氛滅　唐董<lb/>
思恭詠月詩曰北堂未安寢西園聊騁望玉户照羅幃<lb/>
珠軒明綺障别客長安道思婦髙樓上所願君莫違清<lb/>
風時可訪　增駱賔王秋月詩曰雲披玉繩浄月滿鏡<lb/>
輪圓裛露珠暉冷淩霜桂影寒漏彩含疎薄浮光漾急<lb/>
瀾西園徒自賞南飛終未安　杜審言望月有懐詩曰<lb/>
<pb n="KR3k0055_WYG_008-22a"/>
明月髙秋迥愁人獨夜看暫將弓並曲翻與扇俱團露<lb/>
濯清輝苦風飄素影寒羅衣一此鑒頓使别離難　沈<lb/>
佺期月詩曰忌滿光恒缺乗昏影暫流既能明似鏡何<lb/>
用曲如鈎　又闗山月詩曰漢月生遼海膧朧出半暉<lb/>
合昏元菟郡中夜白登圍暈落闗山迥光含霜霰微將<lb/>
軍聽曉角戰馬欲南歸　李嶠月詩曰桂生三五夕蓂<lb/>
開二八時分輝度鵲鏡流彩入蛾眉皎潔臨疎牖朦朧<lb/>
鑒薄帷願陪北堂宴長賦西園詩　張九齡望月詩曰<lb/>
<pb n="KR3k0055_WYG_008-22b"/>
清迥城邊月流光萬里同所思如夢裏相望在庭中皎<lb/>
潔青苔露蕭條黃葉風含情不得語頻使桂華空　又<lb/>
望月懐逺詩曰海上生明月天涯共此時人情怨遥夜<lb/>
竟夕起相思滅燭憐光滿披衣覺露滋不堪盈手贈還<lb/>
寢夢佳期　李白金陵城西樓月下吟詩曰金陵夜寂<lb/>
凉風發獨上西樓望呉越白雲映水摇秋光白露如珠<lb/>
滴秋月月下長吟久不歸古今相接眼中稀解道澄江<lb/>
浄如練令人却憶謝元暉　又把酒問月詩曰青天有<lb/>
<pb n="KR3k0055_WYG_008-23a"/>
月來幾時我今停杯一問之人攀明月不可得月行却<lb/>
與人相随皎如飛鏡臨丹闕緑煙滅後清輝發但見宵<lb/>
從海上來寧知曉向雲間沒白兔擣藥秋復春姮娥孤<lb/>
栖誰與鄰今人不見古時月今月曾經照古人古人今<lb/>
人若流水共看明月皆如此所願當歌對酒時月光長<lb/>
照金罇裏　又古朗月行詩曰小時不識月呼作白玉<lb/>
盤又疑瑶臺鏡飛上五雲端仙人垂兩足桂樹何團團<lb/>
白兔擣藥成問言誰與餐蟾蜍蝕圓影大明夜已殘羿<lb/>
<pb n="KR3k0055_WYG_008-23b"/>
昔落九烏天人清且安陰精此淪惑去去不足觀憂來<lb/>
其如何悽愴摧心肝　杜甫月詩曰天上秋期近人間<lb/>
月影清入河蟾不沒擣藥兔長生只益丹心苦能添白<lb/>
髮明干戈知滿地休照國西營　又月詩云四更山吐<lb/>
月殘夜水明樓塵匣元開鏡風簾自上鈎兔應疑鶴髮<lb/>
蟾亦戀貂裘斟酌姮娥寡天寒奈九秋　又新月詩曰<lb/>
光細弦欲上影斜輪未安微升古堞外已隐暮雲端河<lb/>
漢不改色闗山空自寒庭前有白露暗滿菊花團　又<lb/>
<pb n="KR3k0055_WYG_008-24a"/>
月圓詩曰孤月當樓滿寒江動夜扉委波金不定照席<lb/>
綺逾依未缺空山静髙懸列宿稀故園松桂發萬里共<lb/>
清輝　錢起裴廸書齋玩月詩曰夜來詩酒興月上謝<lb/>
公樓影閉重門静寒生獨樹秋鵲驚随葉散螢逺入煙<lb/>
流今夕遥天末清輝幾處愁　劉禹錫八月十五夜玩<lb/>
月詩曰天將今夜月一遍洗寰瀛暑退九霄浄秋澄萬<lb/>
景清星辰譲光彩風露發晶英能變人間世翛然是玉<lb/>
京　楊巨源月宮詞曰宮中月明何所似如積如流滿<lb/>
<pb n="KR3k0055_WYG_008-24b"/>
田地迥過前殿曾學眉廻照長門慣催淚昭陽昨夜秋<lb/>
風來綺閣金鋪清影開藻井浮花共凌亂玉階零露相<lb/>
徘徊稍映明河泛仙馭滿窓猶在更衣處管絃廻燭無<lb/>
限情環珮憑欄不能去皎皎蒼蒼千里同穿煙飄葉九<lb/>
門通珠簾欲捲畏成水瑶席初陳驚似空復值君王事<lb/>
歡宴宮女三千一時見飛盖愁看素暈低稱觴願踏清<lb/>
輝遍江上無雲夜可憐冒沙披浪自嬋娟若共心賞風<lb/>
流夜那比髙髙太液前　張祜中秋月詩曰碧落桂含<lb/>
<pb n="KR3k0055_WYG_008-25a"/>
姿清秋是素期一年逢好夜萬里見明時絶域行應久<lb/>
髙城下更遲人間繋情事何處不相思　羊士諤褒城<lb/>
驛池塘玩月詩曰夜長秋始半圓景麗銀河北渚清光<lb/>
溢西山爽氣多鶴飛聞墜露魚戲見增波千里家林望<lb/>
凉飇換緑蘿　白居易新月詩曰萬里清光不可思添<lb/>
愁足恨遶天涯誰人隴外久征戍何處庭前新别離失<lb/>
寵故姬歸院夜沒蕃老將上樓時照他幾許人腸斷玉<lb/>
兔金蟾逺不知　又八月十五夜禁中對月寄元九詩<lb/>
<pb n="KR3k0055_WYG_008-25b"/>
曰銀臺金闕夕沉沉獨宿相思在翰林三五夜中新月<lb/>
色二千里外故人心渚宮東面煙波冷浴殿西頭鐘漏<lb/>
深猶恐清光不同見江陵卑濕足秋陰　又山中問月<lb/>
詩曰為問長安月誰教不暫離昔随飛盖處今照入山<lb/>
時借助秋懐曠流連夜卧遲如歸舊鄉國似對好親知<lb/>
松下行為伴谿頭坐有期千巖將萬壑無處不相随<lb/>
又客中月詩曰客從江上來來時月上弦悠悠行旅中<lb/>
三見清光圓曉随殘月行夕與新月宿誰謂月無情千<lb/>
<pb n="KR3k0055_WYG_008-26a"/>
里逺相逐朝發渭水流暮入長安陌不知今夜月又作<lb/>
誰家客　元稹月三十韻詩曰蓂葉標新朔霜豪引細<lb/>
輝白眉驚半隐虹勢訝全微凉魄潭空洞虚弓鴈畏威<lb/>
上弦何汲汲佳色轉依依綺幕殘燈斂妝樓破鏡飛玲<lb/>
瓏穿竹樹岑寂思幈幃坐愛規將合行看望已幾絳河<lb/>
冰鑑朗黃道玉輪巍迥照偏瓊砌餘光借粉闈汎池相<lb/>
皎潔壓桂共芳菲的的當歌扇娟娟逐舞衣慇懃入懐<lb/>
什懇欵墮雲圻素液傳烘盞鳴琴薦碧徽椒房深肅肅<lb/>
<pb n="KR3k0055_WYG_008-26b"/>
蘭路靄霏霏翡翠通簾影琉璃瑩殿扉西園筵瑇瑁東<lb/>
壁射蛜蝛老將占天陣幽人釣石磯荷鋤元亮息廻棹<lb/>
子猷歸迢逓同千里孤髙浄九圍從星作風雨配日麗<lb/>
旌旗麟鬪寧徒設蠅聲豈浪譏司存委卿士新拜出郊<lb/>
畿今古雖云極虧盈不易違珠胎方夜滿清露忍朝晞<lb/>
漸減嫦娥面徐收楚練機卞疑雕璧碎潘感竟牀稀捐<lb/>
篋辭班女濳波蔽宓妃氛埃誰定滅蟾兔杳難希須遣<lb/>
圓明盡良嗟造化非如能付刀尺别為創璿璣　李商<lb/>
<pb n="KR3k0055_WYG_008-27a"/>
隐新月詩曰池上與橋邊難忘復可憐簾開最明夜簟<lb/>
卷已凉天流處水花急吐時雲葉鮮姮娥無粉黛只是<lb/>
逞嬋娟　又月夕詩曰草下陰蟲葉下霜朱欄迢逓壓<lb/>
湖光兔寒蟾冷桂花白此夜姮娥應斷腸　又姮娥詩<lb/>
曰雲母屏風燭影深長河漸落曉星沉嫦娥應悔偷靈<lb/>
藥碧海青天夜夜心　李羣玉初月詩曰艶艶流光淺<lb/>
娟娟泛霧輕雲間龍爪落簾上玉鈎明桂樹枝猶小仙<lb/>
人影未成欲為千里别倚幌獨含情　司空圖中秋月<lb/>
<pb n="KR3k0055_WYG_008-27b"/>
詩曰閒吟清景外萬事覺悠悠此際若無月一年空過<lb/>
秋　張喬對月詩曰盈缺青冥外東風萬古吹何人種<lb/>
丹桂不長出輪枝　又對月詩曰圓魄上寒空皆言四<lb/>
海同安知千里外不有雨兼風　又月中桂詩曰與月<lb/>
轉洪濛扶疎萬古同根非生下土葉不墜秋風每以圓<lb/>
時足還随缺處空影髙羣木外香滿一輪中未種丹霄<lb/>
日應虚白兔宮如何當羽化細得問神功　方干新月<lb/>
詩曰入夜天西見娥眉冷素光潭魚驚釣落雲鴈怯弓<lb/>
<pb n="KR3k0055_WYG_008-28a"/>
張隐隐臨珠箔微微上粉牆更憐三五夕仙桂滿輪芳<lb/>
　康庭芝詠月詩曰天使下西樓光含萬里秋臺前疑<lb/>
挂鏡簾外似懸鈎張尹將眉學班姬取扇儔佳期應借<lb/>
問為報在刀頭　徐敞圓靈水鏡詩曰浮光上東洛揚<lb/>
彩滿圓靈明滅淪江水盈虚逐砌蓂不分沙岸白偏照<lb/>
海山青練色臨窓牖蟾光靄户庭成輪疑璧影初魄𩔖<lb/>
弓形逺近凝清質依微出衆星　蔣防賦得秋月懸清<lb/>
輝詩曰秋月沿霄漢亭亭委素輝山明桂花發池滿夜<lb/>
<pb n="KR3k0055_WYG_008-28b"/>
珠歸入户人偏攬臨枝鵲正飛影連平野浄輪度曉雲<lb/>
微　又中秋對月詩曰暮雲收盡溢清寒銀漢無聲轉<lb/>
玉盤此生此夜不長好明月明年何處看　宋劉子翬<lb/>
詠凉月詩曰凉月未出山浮雲半空白徘徊步軒窓宛<lb/>
若待佳客經林漏飛輝映漵生華澤及兹秋景清吾廬<lb/>
更幽寂　又賞月詩曰微風浄郊原暮色含清夏層巔<lb/>
月欲上炯炯木葉罅豐姿一髮虧爽氣千毫射流光不<lb/>
著地黃抺溪西舍翩然釋嶠飛雲浪鱗鱗化常恐螺氣<lb/>
<pb n="KR3k0055_WYG_008-29a"/>
青失此驪珠挂竒觀天所吝老眼得屢借不嫌神太清<lb/>
跣立髙梧下故人肯留連一笑偶良夜濁醪未虚杯庭<lb/>
縞醉可藉　元馬祖常賦海月詩曰江月照人近海月<lb/>
涵太清大地積微塵何能翳其明遡光儷陽耀陰魄獨<lb/>
含精况爾朝夕馳呼吸成虚盈持兹燭元造萬𩔖無遁<lb/>
情彭君忽起揖子以知言名　明建文帝賦新月詩曰<lb/>
誰將玉指甲抓破碧天痕影落江湖上蛟龍不敢吞<lb/>
明宣宗詠洞庭秋月詩曰洞庭秋水清徹底岳陽樓頭<lb/>
<pb n="KR3k0055_WYG_008-29b"/>
月初起巴山落影半湖陰金波倒浸芙蓉翠須臾素景<lb/>
當瑶空寒光下燭馮夷宮雲夢微茫冰鑑裏沅湘浩蕩<lb/>
玉壺中霜華初飛風浪急萬籟無聲夜方寂彷彿湘靈<lb/>
汗漫遊虹橋直跨天南北但見鷗汀與鷺洲折葦寒沙<lb/>
帶淺流縞衣綸巾湘中老髙卧取醉岳陽樓回看月下<lb/>
西山去湖水悠悠自東注洞庭咫尺西南陬赤岸銀河<lb/>
萬里秋　附唐盧仝月蝕詩曰爛銀盤從海底出出來<lb/>
照我茅屋東天色紺<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>凝不流冰光交貫寒朣朧初疑<lb/>
<pb n="KR3k0055_WYG_008-30a"/>
白蓮花浮出龍王宮八月十五夜比並不可雙此時怪<lb/>
事發有物吞食來輪中輪如壯士斧斫壊桂似雪山風<lb/>
拉摧百鍊鏡照見膽平地埋寒灰火龍珠飛出腦却入<lb/>
蚌蛤胎搥環破璧眼看盡當天一搭如煤炲磨蹤滅跡<lb/>
須臾間便似萬古不可開又聞古老説蝕月蝦蟇精徑<lb/>
圓千里入汝腹如此癡騃阿誰生須臾癡蟇精兩吻自<lb/>
決拆初露半箇璧漸吐滿輪魄衆星盡原赦一蟇獨誅<lb/>
磔腹吐忽脱落依舊挂穹碧光彩未蘇來慘淡一片白<lb/>
<pb n="KR3k0055_WYG_008-30b"/>
奈何萬里光受此吞吐厄<lb/>
原賦宋周祗月賦曰二氣理化精者能鏡陽得一以朗<lb/>
旦月代終而夕映其狀也氣融潔而照逺質明潤而貞<lb/>
虚弱不廢照清不激汙　宋謝靈運曉月賦曰卧洞房<lb/>
兮當何悦滅華燭兮弄曉月昨三五兮既滿今二八兮<lb/>
將缺浮雲褰兮收泛灔明舒照兮殊皎潔墀除兮鏡鑒<lb/>
房櫳兮澄澈　宋謝莊月賦曰陳王初䘮應劉端憂多<lb/>
暇悄焉疚懐不怡中夜於時斜漢左界北陸南躔白露<lb/>
<pb n="KR3k0055_WYG_008-31a"/>
曖空素月流天沉吟齊章殷勤陳篇抽毫進牘以命仲<lb/>
宣仲宣跪而稱曰臣聞日以陽徳月以陰靈擅扶光于<lb/>
東沼嗣若英于西溟引𤣥兔于帝臺集素娥于后庭若<lb/>
夫氣霽地表雲斂天末洞庭始波木葉微脱菊散芳于<lb/>
山椒鴈流哀于江瀨升清質之悠悠降澄暉之靄靄列<lb/>
宿掩縟長河韜映柔祇雪凝圓靈水鏡連觀霜縞周除<lb/>
冰浄歌曰羙人邁兮音塵闕隔千里兮共明月臨風歎<lb/>
兮將焉歇川路長兮不可越　增唐王冷然初月賦曰<lb/>
<pb n="KR3k0055_WYG_008-31b"/>
觀乎皎皎新月含虛驚闕伺海蛤而齊生候階蓂而俱<lb/>
發既與物而盈偃亦随時而興歇故其清光未滿斜輪<lb/>
半空依稀破鏡髣髴懸弓離畢墜雨繞暈生風散微華<lb/>
於粉壁集輕照于蘭叢爾其為狀也皎皎的的鏡丹霄<lb/>
而灼爍鮮鮮綿綿㸃清漢而連娟逢輕雲而暫蔽雜華<lb/>
星而共妍寫邊城之羈目監珠箔之嬌絃思閨女之披<lb/>
幌弄舟人于叩舷若乃斷山風入中天氣清雲徹暮景<lb/>
霞開晚晴望頽陽之西落見微月之孤生出煙郊而漫<lb/>
<pb n="KR3k0055_WYG_008-32a"/>
漫映江浦之亭亭凝碧臺以光浄度青樓以色明雖予<lb/>
情之斯得佇搴攬而不盈俄而凉夜未幾低輪半傾墜<lb/>
斜光於森木落餘照於嚴城臨玉墀而不見望亭閣而<lb/>
杳冥　鄭遥初月賦曰初生微月若無若有出城中兮<lb/>
纔廣于眉入堂上兮不盈于手若乃金壺稍滴銀漢將<lb/>
流暗鵲驚夜寒蛩送秋天清暈滅露白光浮臨皓壁而<lb/>
添粉映朱簾而半鈎纎光潤海重明表壑的的飛上娟<lb/>
娟未落銜破鏡而飛斜抱彎弓而勢却蓂稀葉少桂短<lb/>
<pb n="KR3k0055_WYG_008-32b"/>
花新無篋笥之團扇有虛空之半輪悵徘徊以將失情<lb/>
鬱結而莫伸　陸贄月臨鏡湖賦曰月包陰以成象水<lb/>
稟月而為精色皎潔而秋天愈静波演漾而宵風乍輕<lb/>
𩔖泗濵之磬見疑合浦之珠明至明洞幽至清無垢輕<lb/>
靄不起纎塵莫過沉璧彩而為鏡碎金輝以成波皓質<lb/>
未判空聞田鶴之唳香風乍度暗傳蓮女之歌萬象皆<lb/>
總湛清光而不動極望靡窮凝虛皓而如空照同心千<lb/>
里之外洞游鱗百丈之中棹影乍浮如上天邊之漢桂<lb/>
<pb n="KR3k0055_WYG_008-33a"/>
花不定多因蘋末之風　李程破鏡飛上天賦曰何新<lb/>
月之嬋娟如破鏡之在天微茫而桂樹猶短髣髴而菱<lb/>
花不全皓色減去清光獨懸謂是云非開玉匣而長在<lb/>
自無而有指金波而未圓象則凌虚名何責實伊酷似<lb/>
其素影若同分於麗質莫測濳化空驚迥出憐此夕以<lb/>
孤飛念誰家而暗失况夫微明海澨逺挂闗山感重輪<lb/>
而易缺思鞶帶而莫攀姮娥掩色嫮女分顔意迢逓而<lb/>
難明半生象外豈别離之可贈餘在人間霽景澄寂泬<lb/>
<pb n="KR3k0055_WYG_008-33b"/>
寥凝碧匪廻輝而照膽徒向晦而淪魄洞房未掩過臺<lb/>
上而不歸斜漢欲低入窓中而猶隔　歐陽詹秋月賦<lb/>
曰白露下降鴻鴈來征野䬃䬃而木落天寥寥而氣清<lb/>
獨孤亭之不寐見凉月兮東生上迢迢之霄漢掩冽冽<lb/>
之恒星出江山之磅礴豁閶闔之峥嶸皎皎摇摇晶晶<lb/>
盈盈映階墀以歴歴對窓戸以亭亭雖他時之並照何<lb/>
斯夕之為明異夫白鶴翩翻不分其色寒泉灑落空聞<lb/>
其聲乃遥夜以虚燭實純風之至精於是照曜必週通<lb/>
<pb n="KR3k0055_WYG_008-34a"/>
冥洞幽其色也潤林巒之卉物其影也瑩江湖之亂流<lb/>
益亭池之寂寂增氣候之颼颼起離家之逺恨生去國<lb/>
之繁憂豈謂征客懐歸徘徊于黃榆之塞佳人怨别蕭<lb/>
條于紅粉之樓　趙蕃月中桂樹賦曰圓月如霜有仙<lb/>
桂兮宛在中央映澄澈之素彩逗葳蕤之冷光杳杳低<lb/>
枝拂孤輪而挺秀依依密樹侵滿魄而含芳觀其皓爾<lb/>
方凝翛然不改同蟾蜍之片影似濯瑶池異珊瑚之幽<lb/>
叢徒生滄海埃壒初歇闗山正秋空泬寥而逾浄色冉<lb/>
<pb n="KR3k0055_WYG_008-34b"/>
弱而彌幽望玉露之初垂遥疑滴瀝聽金風之乍起逺<lb/>
若颼飀皎皎孤懸亭亭相向纔分杳靄之質微辨輪囷<lb/>
之狀嘉其竦本無地分輝有餘轉低影於穹碧擢幽姿<lb/>
於顥初訝姮娥之繪成文逾靃靡並秦鏡之照出勢自<lb/>
蕭疎夾餘霞而暫丹經斜漢而彌白臨紫極而天香不<lb/>
散指北斗而仙花可摘况其逺象朣朧桂子冥空惜迢<lb/>
逓而遐想况嬋娟而内融素色不彫自挺霜雪之外清<lb/>
陰廻泛頻移霄漢之中何必詠招隐卧幽叢庶髙枝兮<lb/>
<pb n="KR3k0055_WYG_008-35a"/>
　可折願逍遥於蟾宮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_008-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷三<lb/>
</p>
<p>
</p>
  </div>
</body>
</text>
</TEI>
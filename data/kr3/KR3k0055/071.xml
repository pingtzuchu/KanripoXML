<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_071-1a"/>
　欽定四庫全書<lb/>
御定淵鑑𩔖函卷六十六<lb/>
　　設官部六<hi>太宰</hi>　<hi>太尉/</hi>　<hi>大司馬</hi>
　　　太宰一<lb/>
　原太宰於殷為六太於周為六卿亦曰冢宰　武王時<lb/>
　周公始居之掌建邦之治　秦漢魏並不置<hi>平帝加王莽號曰宰</hi>
　<hi>衡</hi>　晋初依周禮備置三公三公之職太師居首以景<lb/>
　帝名師故置太宰以代之而以安平獻王孚居焉増掾<lb/>
<pb n="KR3k0055_WYG_071-1b"/>
　屬十人盖為太師之互名非周冢宰之任也<hi>安帝以太宰琅邪王</hi>
　<hi>徳文不宜嬰拂事務以汙論道之重可衮冕之服綠盭綬羽葆鼔吹盭音戾盭綠也以綠為質盭草名也出琅</hi>
　<hi>邪平昌縣似艾可染綬因以為綬名</hi>　宋大眀中用江夏王義恭為之冠<lb/>
　綬服秩悉與太傅同　齊以為贈　梁初有之　陳又<lb/>
　以為贈有事則權兼之　後魏初無至孝莊時以太尉<lb/>
　上黨王天穆為之増置佐吏　北齊無聞　後周文帝<lb/>
　又依周禮建六官遂置天官大冢宰卿一人掌邦治以<lb/>
　建邦之六典佐皇帝治邦國自隋而無　増宋崇寕時<lb/>
<pb n="KR3k0055_WYG_071-2a"/>
蔡京得政乃言僕臣之賤非宰相所宜稱於是改左僕<lb/>
射為太宰右僕射為少宰靖康末詔宰臣依舊為左右<lb/>
僕射　遼金元眀俱無是官<lb/>
　　太宰二<lb/>
原尚書曰冢宰掌邦治統百官均四海　増又曰百官<lb/>
總已以聽冢宰伊尹乃眀言烈祖之成徳以訓于王<lb/>
原周官曰太宰之職掌建邦之六典以佐王治邦國一<lb/>
曰治典以經邦國以治官府以紀萬民二曰教典以安<lb/>
<pb n="KR3k0055_WYG_071-2b"/>
邦國以教官府以擾萬民三曰禮典以和邦國以統百<lb/>
官以諧萬民四曰政典以平邦國以正百官以均萬民<lb/>
五曰刑典以詰邦國以刑百官以糾萬民六曰事典以<lb/>
冨邦國以任百官以生萬民　増又曰太宰以九兩繫<lb/>
邦國之民兩耦合之言繫者以維持其情性使不離㪚<lb/>
也　家語曰官屬不治分職不明法政不一百事不紀<lb/>
曰亂亂則飭冢宰<hi>飭謂整攝也</hi>　原王隐晋書曰武帝時太<lb/>
傅領司徒何曾屢上書遜位詔以司徒所掌煩務不可<lb/>
<pb n="KR3k0055_WYG_071-3a"/>
以久勞耆艾其進位太宰朝㑹乗輿劍履上殿如漢蕭<lb/>
何魏鍾繇故事　増又曰何曾為太宰年老禮優每召<lb/>
見敕以常所飲食服物自隨令二子侍從　又曰太宰<lb/>
羕與王導同受顧命輔成帝時帝㓜冲詔羕依安平獻<lb/>
王孚故事設牀帳於殿上帝親迎拜　原晉公卿禮秩<lb/>
曰安平王孚朗陵公何曾汝南王亮皆為太宰　齊職<lb/>
儀曰太宰品第一金章紫綬佩山𤣥玉堯命羲和使主<lb/>
其隂陽之職羲伯司天官也后稷伏事虞夏敬事民時<lb/>
<pb n="KR3k0055_WYG_071-3b"/>
尊稷為天官夏衰稷後不窋失官由是廢官殷以其官<lb/>
為冢宰周公在豐為太宰召公又居之秦漢魏無此職<lb/>
晋武帝以從祖安平王孚為太宰始置其官安平薨省<lb/>
咸寕四年又置㦯謂夲太師之職避景帝諱改為太宰<lb/>
太宰周之卿位晋武依周置職以尊安平非避諱也後<lb/>
元興中恭帝為太宰桓𤣥都督中外博士徐豁議太宰<lb/>
非武官不應敬都督從豁議　増仲長統昌言曰冢宰<lb/>
堯官也<lb/>
<pb n="KR3k0055_WYG_071-4a"/>
　　太宰三<lb/>
原正百工　計羣吏<hi>尚書蔡仲之命惟周公位冡宰正百工孔傳謂武王崩時也  周禮</hi>
<hi>曰太宰三嵗則大計羣吏之治而誅賞之</hi>　統理百官　均平四海<hi>尚書冢宰統理</hi>
<hi>百官均平四海孔傳云天官統理萬物縂御衆官合天下職之</hi>　六典佐王　八柄詔<lb/>
王<hi>詳太宰二二周禮太宰以八柄詔王馭羣臣一曰爵以馭其貴  曰祿以馭其冨三曰予以馭其幸四曰</hi>
<hi>置以馭其行五曰生以馭其福六曰奪以馭其貧七曰廢以馭其罪八曰誅以馭其過</hi>
　　太宰四<lb/>
原太宰古官<hi>晋百官表注云太宰古官金章紫綬五時朝服進賢三梁冠佩山𤣥玉官品第一</hi>
<pb n="KR3k0055_WYG_071-4b"/>
　冢宰成道<hi>家語云古之御天下者以六官縂治焉冢宰之官以成道司徒之官以成徳宗伯之</hi>
<hi>官以成仁太尉之官以成聖司㓂之官以成義司空之官以成禮注曰太宰治官所以成道</hi>　總百<lb/>
官<hi>尚書伊訓曰百官縂已以聴冢宰孔傳云伊尹以三公攝冢宰也</hi>　賛王治<hi>周禮太宰職云</hi>
<hi>王視治朝則賛聴治鄭注治朝在路門外羣臣治事之朝王視之則助王平㫁</hi>　正百官<hi>禮記曰爾</hi>
<hi>臣守和宰正百官鄭注爾近也謂調君事者冢宰也主治百事也</hi>　掌邦治<hi>周禮天官職惟王建</hi>
<hi>國辨方正位體國經野設官分職以為民極乃立天官冢宰使率其屬而掌邦治鄭注治謂六官之職</hi>
主國政<hi>尚書冢宰掌邦治孔傳云天官卿稱太宰主政治也</hi>　制國用<hi>禮王制曰冢宰制國</hi>
<hi>用必於嵗杪五榖皆入然後制國用</hi>　布治於邦國<hi>周禮太宰職云太宰掌以正月之吉始和</hi>
<pb n="KR3k0055_WYG_071-5a"/>
<hi>布治于邦國都鄙乃縣治象之法于象魏使萬民觀治象挟日而歛之</hi>　施典于邦國<hi>又云</hi>
<hi>太宰乃施典於邦國而建其牧立其監設其参傳其伍陳其殷置其輔鄭注乃者更申敕之以侯伯有功徳者</hi>
<hi>加命作州長謂之牧監一國參謂卿三人伍謂大夫五人也殷謂衆士輔府史庶人在官者也</hi>　施法<lb/>
于官府<hi>又云太宰乃施法于官府而建其正立其貳設其考陳其殷置其輔鄭注正謂冢宰司徒宗伯</hi>
<hi>司馬司㓂司空也貳謂小宰小司徒小宗伯小司馬小司㓂小司空也考成也</hi>　施則于都鄙<lb/>
<hi>又太宰乃施則于都鄙而建其長立其兩設其伍陳其殷置其輔鄭注長謂公卿大夫王子弟食采邑者兩謂</hi>
<hi>兩卿不言三卿者不足於諸侯</hi>　六職辨邦治<hi>又小宰職云一曰治職以平邦國二曰教職以</hi>
<hi>安邦國三曰禮職以和邦國四曰政職以服邦國五曰刑職以詰邦國六曰事職以冨邦國</hi>　六屬<lb/>
<pb n="KR3k0055_WYG_071-5b"/>
舉邦治<hi>又云小宰以官府之六屬舉邦治一曰天官二曰地官三曰春官四曰夏官五曰秋官六曰冬</hi>
<hi>官</hi>　六聨合邦治<hi>又云小宰以官府之六聨合邦治一曰祭祀之聨事二曰賔客之聨事三</hi>
<hi>曰喪荒之聨事四曰軍旅之聨事五曰田役之聨事六曰斂弛之聨事</hi>　八成經邦治<hi>又云</hi>
<hi>小宰以官府之八成經邦治一曰聽政役以比居二曰聽師田以簡稽三曰聽閭里以版圖四曰聽稱責以傅</hi>
<hi>别五曰聽祿位以禮命六曰聽取予以書契七曰聽賣買以質劑八曰聽出入以要會</hi>　八法治<lb/>
官府<hi>又云太宰以八法治官府一曰官屬以舉邦治二曰官職以辨邦治三曰官聨以㑹官治四曰官常</hi>
<hi>以聽官治五曰官成以經邦治六曰官法以正邦治七曰官刑以糾邦治八曰官計以弊邦治</hi>　八則<lb/>
治都鄙<hi>又云太宰以八則治都鄙一曰祭祀以馭其神二曰法則以馭其官三曰廢置以馭其吏四曰</hi>
<pb n="KR3k0055_WYG_071-6a"/>
<hi>祿位以馭其士五曰賦貢以馭其用六曰禮俗以馭其民七曰刑賞以馭其威八曰田役以馭其衆</hi>　六<lb/>
計弊羣吏<hi>又小宰以聽官府之六計弊羣吏之治一曰㢘善二曰㢘能三曰㢘敬四曰㢘正五曰㢘</hi>
<hi>法六曰㢘辨</hi>　六叙正羣吏<hi>又云小宰以官府之六叙正羣吏一曰以叙正其位二曰以叙</hi>
<hi>進其治三曰以叙作其事四曰以叙制其食五曰以叙受其會六曰以叙聽其情</hi>　九兩繫邦<lb/>
國之民<hi>又曰太宰以九兩繫邦國之民一曰牧以地得民二曰長以貴得民三曰師以賢得民四曰儒</hi>
<hi>以道得民五曰宗以族得民六曰主以利得民七曰吏以治得民八曰友以任得民九曰藪以冨得民</hi>
九貢致邦國之用<hi>又曰太宰以九貢致邦國之用一曰祀貢二曰嬪貢三曰器貢四曰幣貢</hi>
<hi>五曰材貢六曰貨貢七曰服貢八曰斿貢九曰物貢</hi>　八統馭萬民<hi>又云太宰以八統詔王馭</hi>
<pb n="KR3k0055_WYG_071-6b"/>
<hi>萬民一曰親親二曰敬故三曰進賢四曰使能五曰保庸六曰尊貴七曰達吏八曰禮賔</hi>　九職任<lb/>
萬民<hi>又云太宰以九職任萬民一曰三農生九穀二曰園圃毓草木三曰虞衡作山澤之材四曰藪牧養</hi>
<hi>蕃鳥獸五曰百工飭庀八材六曰商賈阜通貨賄七曰嬪婦庀治絲枲八曰臣妾聚歛疏材九曰閑民無常職</hi>
<hi>轉移執事</hi>　九賦斂財賄<hi>又云太宰職以九賦歛財賄一曰邦中之賦二曰四郊之賦三曰邦</hi>
<hi>甸之賦四曰家削之賦五曰邦縣之賦六曰邦都之賦七曰關市之賦八曰山澤之賦九曰弊餘之賦</hi>
九式均財用<hi>又云太宰以九式均財用一曰祭祀之式二曰賔客之式三曰喪荒之式四曰羞服</hi>
<hi>之式五曰工事之式六曰幣帛之式七曰芻秣之式八曰匪頒之式九曰好用之式</hi>　收舉五榖<lb/>
　播時百榖　西陽王以宗室加禮<hi>晋起居注咸康元年以太宰西陽王</hi>
<pb n="KR3k0055_WYG_071-7a"/>
<hi>羕宗室長厚特加禮敬依安平王故事設牀帳於後也</hi>　何太傅以耆艾進位<hi>詳太</hi>
<hi>宰二</hi>
　　太宰五<lb/>
原碑晋孫綽太宰郗鑒碑文曰公葢黄帝之苗裔氏族<lb/>
所由皆紀於祖御史大夫之碑矣靈和誕授載有公侯<lb/>
至徳碩量天實挺之琅邪王應天啓之運闡中興之道<lb/>
思延英賢以匡王業乃假兖州刺史金章仍割元鉞載<lb/>
飾于時羯宼凶熾羣逆猋起公奮其忠勇精貫白日信<lb/>
<pb n="KR3k0055_WYG_071-7b"/>
順為甲胄大節為城池故能摧却凶宼全身濟功惟公<lb/>
徳器純固體識深宏敦尙衡門則服膺曽閔毗亮皇極<lb/>
則憲章元凱䔍誠簡於帝心明允著於蒞政信鍾山之<lb/>
圭璧嵗寒之靈木者也摛藻風雲策名帝錄肇階方尺<lb/>
遂隆台岳王室未休吾何以豫興言冄慨思康天步將<lb/>
俾皇化歸之太素彼蒼者天曽不遐祚哲人其萎民斯<lb/>
攸慕嗟爾後昆式瞻宏度　齊王儉太宰褚彦囘碑文<lb/>
曰夫太上立徳其次立功此之謂不朽所以子産云亡<lb/>
<pb n="KR3k0055_WYG_071-8a"/>
宣尼泣其遺愛隨武既殁趙文懐其餘風乃祖太傅徳<lb/>
合當時行庇州壤深識臧否不以毁譽形言亮采王室<lb/>
每懐冲虚之道可謂婉而成章志而晦者矣公稟川岳<lb/>
之靈暉含圭璋而挺曜和順内凝英華外發神茂初學<lb/>
業隆弱冠是以仁經義緯敦睦於閨庭金聲玉振寥亮<lb/>
於區宇孝敬淳深率由斯至盡歡朝夕人無間言逍遥<lb/>
乎文雅之囿翺翔乎禮樂之場風儀與秋月齊明音徽<lb/>
與春雲等潤既而齊徳龍興順皇髙禪深達先天之運<lb/>
<pb n="KR3k0055_WYG_071-8b"/>
匡賛奉時之業亦猶稷契之臣虞夏荀裴之奉魏晋今<lb/>
之尚書古之冢宰雖職輕於衮司而任隆于百辟暫遂<lb/>
冲㫖改授朝端邇無異言逺無異望執五禮以正民簡<lb/>
八刑而罕用故能騁蹟康衢延慈哲后仰南風之髙詠<lb/>
餐東序之祕寳雅議於聽政之晨披文於宴私之夕參<lb/>
以酒徳間以琴心曖有餘暉遥然流想君垂冬日之温<lb/>
臣盡秋霜之戒肅肅焉穆穆焉於是見君親之同致知在<lb/>
三之如一銘曰永言必孝因心則友仁洽兼濟愛深善<lb/>
<pb n="KR3k0055_WYG_071-9a"/>
誘覩海齊深登岳均厚五臣兹六八元斯九率禮蹈謙<lb/>
諒實身幹迹屈朱軒志隆衡館眇眇𤣥宗萋萋辭翰義<lb/>
既水流文亦霧散<lb/>
原誄晋潘岳太宰魯武公誄曰昂昂公侯實天誕育八<lb/>
元斯九五臣兹六揜討逆節折衝江湖走欽擒儉梟誕<lb/>
弊吳公于出征爰整其旅壘未越郊麾不及舉秦凉獲<lb/>
乂西戎即叙他人之賢譬彼丘陵邈矣公侯如日之升<lb/>
泰山其頽寢疾不興遐邇曷仰社稷焉慿生榮則易終<lb/>
<pb n="KR3k0055_WYG_071-9b"/>
哀實難靡不春華鮮克嵗寒嗚呼公隕率土含酸趙喪<lb/>
望諸列國同傷秦亡蹇叔舂者不相桃李不言下自成<lb/>
行徳之休明沒能彌彰<lb/>
原表後魏温子昇上黨王穆讓太宰表曰臣聞䇿蹇長<lb/>
途終慙一日之致懸縷層臺詎任千鈞之重固知才弱<lb/>
不可自強力微難以企及智小謀大恐貽折足之憂才<lb/>
輕任重懼有絶臏之悔既慮鑠金因陳匪石<lb/>
　　太尉一<lb/>
<pb n="KR3k0055_WYG_071-10a"/>
原太尉秦官　漢因之<hi>應劭漢官儀謂太尉周官非也鄭注月令亦曰秦官尚書中候</hi>
<hi>云爵為太尉束晳據非秦官以此追難元焉劉昭曰緯候衆書貴尚詭出沒隐顯動挟誕怪太尉官實司天虞</hi>
<hi>舜作宰璿衡賦政當是據位以書前職非虞之實號也太尉所職即舜所掌遂以同掌追稱太尉乃中候之誤</hi>
<hi>假盖非官之為謬康成淵博自注中候裁及注禮而忘舜位豈其實㢤此是不發譏於中候而正之於月令也</hi>
<hi>廣㣲之誚未探碩意</hi>金印紫綬掌武事漢文三年省景帝三年復<lb/>
置其尊與丞相等<hi>丞相衞綰病免上議置丞相太尉籍福說田蚡曰上以将軍為丞相必讓</hi>
<hi>竇嬰嬰為相将軍必為太尉太尉相尊等耳又有譲賢名蚡從之皆如其謀</hi>五年又省元狩<lb/>
四年更名大司馬<hi>大司馬說在本篇</hi>　後漢建武二十七年復<lb/>
<pb n="KR3k0055_WYG_071-10b"/>
舊名為太尉公每帝初即位多與太傅同錄尚書事<lb/>
府門無闕<hi>論者云王莽以大司馬簒盗神器故貶其闕</hi>掌四方兵事功課<lb/>
嵗盡則奏其殿最而行賞罰凡郊祀之事掌亞獻大<lb/>
喪則告諡南郊凡國有大造大疑則與司徒司空通<lb/>
而論之國有過事與二公通諫諍之靈帝末以劉虞<lb/>
為大司馬而太尉如故自此則大司馬與太尉始並<lb/>
置矣<hi>劉寵字祖榮遷太尉以日食免</hi>　魏亦有之<hi>王祥字休徴為太尉司馬文王進爵</hi>
<hi>為王時祥與司徒何曽司空荀凱並詣王覬曰相王尊重今可相率而拜祥曰相國勢位誠尊貴然要是</hi>
<pb n="KR3k0055_WYG_071-11a"/>
<hi>魏之宰相吾等魏之三公公王相去一階而已班列大同安有天子三公可輕拜人者耶損魏朝之美虧</hi>
<hi>晋王之徳君子愛人以禮吾不為也及入荀凱遂拜祥獨長揖文王謂祥曰今日然後知君子見顧之重</hi>
　晋太尉進賢三梁冠介幘絳朝服金章紫綬佩山<lb/>
𤣥玉若郊廟冕服七旒𤣥衣纁裳七章　宋制武冠<lb/>
山𤣥玉　齊制九旒　後魏初與大將軍不並置正<lb/>
光之後亦皆置焉歴代唯後周無其餘皆有悉為三<lb/>
公　増宋循歴代之制以太尉與司徒司空並為三<lb/>
公政和時罷之復周制以太師太傅太保為三公少<lb/>
<pb n="KR3k0055_WYG_071-11b"/>
師少傅少保為三孤以太尉本秦主兵官定為武階<lb/>
之首正一品在節度使之上建炎三年劉光世始以<lb/>
檢校太保除自後或以檢校三少或以節度使不帯<lb/>
檢校皆徑進太尉則進使相是為除授之序依兩府<lb/>
恩數　遼南面置三師府又有三公府太尉司徒司<lb/>
空此皆南面朝官之長公師府俱有掌印官一人　金<lb/>
三公太尉司徒司空各一貟皆正一品論道經邦爕理<lb/>
隂陽　元太宗即位始建三公其拜罷嵗月皆不可考<lb/>
<pb n="KR3k0055_WYG_071-12a"/>
至世祖之世其職常缺而僅置太保一貟至成宗武宗<lb/>
而後三公並建迨無虚位矣又有所謂大司徒大司空<lb/>
太尉之屬或置或不置其置者或開府或不開府而東<lb/>
宮嘗置三師三少盖亦不恒有也　馬祖常上言曰司<lb/>
徒司空皆古三公之流人臣名爵無如此極比者聖上<lb/>
踐祚之初沙汰冗濫尤慎此官近嵗屢有閑雜人等如<lb/>
沈宗攝汪元昌之流亦受司徒司空之職竊恐天下後<lb/>
世𫝊為口實非便也　元仁宗延祐五年監察御史上<lb/>
<pb n="KR3k0055_WYG_071-12b"/>
言比年名爵濫冒已極太尉司徒國公接迹於朝昔奉<lb/>
詔裁罷中外莫不忻恱近聞禮部奉㫖鑄太尉司空司<lb/>
徒等印共二十有九此軰無功扵國家誠恐載在史册<lb/>
貽笑将来請自今以後凡閥閲貴重勲業昭著者存留<lb/>
一二餘並革去制曰可　明太祖下江左因勝國之舊<lb/>
為五等爵以贈勲臣其後有王公侯伯之典而罷子男<lb/>
至公孤不以為贈亦幷無太尉司徒等官　又按叙齊<lb/>
職儀云太尉古官也<hi>魚豢曰太尉掌武事古者兵獄官皆以尉為稱尉罻也言兵獄羅罻</hi>
<pb n="KR3k0055_WYG_071-13a"/>
<hi>也言兵獄羅罻奸非</hi>　堯時舜為太尉舜時契為司徒禹為司空<lb/>
古亦為三公之職其後常以太尉與大司馬迭置不兩<lb/>
立<hi>有大司馬則不置太尉歴代皆然</hi>　周以太師太傅太保為三公以<lb/>
大司馬大司徒大司空與大司宼大冢宰大宗伯為六<lb/>
卿至西漢末師傅保之官崇其號為上公以大司馬大<lb/>
司徒大司空為三公後漢初省大司馬立太尉與司徒<lb/>
司空為三公<hi>皆除大字</hi>歴魏晋宋齊之後常然至後周又依<lb/>
周禮以師傅保為三公五代史志云隋又以太尉司徒<lb/>
<pb n="KR3k0055_WYG_071-13b"/>
司馬為三公歴代皆開府置官屬唐廢府寮<lb/>
　　太尉二<lb/>
原月令曰孟夏之月命太尉賛俊傑遂賢良舉長大<lb/>
春秋合誠圖曰堯坐舟中與太尉舜臨觀鳳凰授圖<lb/>
史記曰孝恵帝六年置太尉官　漢書百官表曰太尉<lb/>
掌武事周勃灌嬰周亞夫等為之　又曰太尉古官也<lb/>
自上安下曰尉故武官以為號　漢書曰呂后問髙帝<lb/>
曰陛下百嵗之後蕭相國既死令誰代之上曰曹參可<lb/>
<pb n="KR3k0055_WYG_071-14a"/>
其次曰王陵可然少戅陳平可以助之陳平智有餘然<lb/>
難獨任周勃厚重少文然安劉氏者必勃也可令為太<lb/>
尉　又曰王龔為太尉在位恭慎自非公事不通州郡<lb/>
書記其所辟命皆海内長者　東觀漢記曰張輔字益<lb/>
侯為太尉父尚在輔每遷轉乃一到洛父来適會正臘<lb/>
公卿罷朝俱賀嵗奉酒上輔父夀極歡莫不嘉其榮<lb/>
又曰鄧彪字智伯為太尉在位清白公㢘率下　謝承<lb/>
後漢書曰京兆朱寵字仲威為太尉家貧食脫粟飯卧<lb/>
<pb n="KR3k0055_WYG_071-14b"/>
布被朝廷賜錦被粱肉皆不敢當　又曰鄭宏字巨君<lb/>
為臨江太守行春有兩白鹿隨車夾轂而行宏怪問主<lb/>
簿黄國鹿為吉凶國拜賀曰聞三公車轓<hi>一作圖</hi>畫作鹿<lb/>
明府當為宰相後宏果為太尉　又曰初第五倫為㑹<lb/>
稽太守署鄭宏為督郵舉孝㢘及宏為太尉而倫為司<lb/>
空班次在下每正朔朝見宏曲躬自卑上知其故遂置<lb/>
雲母屏風分隔其間由此以為故事　増又曰劉寛為<lb/>
太尉靈帝頗好學藝每引見寛令之講經寛嘗於坐被<lb/>
<pb n="KR3k0055_WYG_071-15a"/>
酒睡伏帝問太尉醉耶寛仰對曰臣不敢醉但任重責<lb/>
大憂心如醉　又曰張禹為太尉時連嵗災荒府蔵空<lb/>
虚禹上疏求入三嵗租稅以助都國廩假許之　又曰<lb/>
楊震代劉愷為太尉帝舅大鴻臚耿寳薦中常侍李閏<lb/>
兄於震震不從寳乃自徃候震曰李常侍國家所重欲<lb/>
令公辟其兄寳代𫝊上意耳震曰如朝廷欲令三府辟<lb/>
公固宜有尚書敕遂拒不許寳大恨而去　原袁山松<lb/>
漢書曰太尉劉虞讓位於羊續靈帝時為三公者皆輸<lb/>
<pb n="KR3k0055_WYG_071-15b"/>
禮錢千萬續舉緼袍以示之曰臣之所有唯此而已遂<lb/>
不代虞　華嶠後漢書曰安帝即位太尉徐防以災異<lb/>
宼賊䇿免就國凡三公以災免始自防也　范曄後漢<lb/>
書曰曹嵩靈帝時貨賂中官及輸西園錢一億萬故位<lb/>
至太尉　増續漢書百官志曰太尉一人掌方岳事物<lb/>
功課嵗盡則奏其殿最而行賞罰世祖即位為大司馬<lb/>
　原應劭漢官儀曰章帝詔曰司空牟融典職六年勤<lb/>
勞不怠其以融為太尉錄尚書事　又曰冲帝丁酉策<lb/>
<pb n="KR3k0055_WYG_071-16a"/>
書太尉趙峻二世掌典機衡有匪石不貳之心大司農<lb/>
李固公族之苗忠直不囘有史魚之風今以峻為太傅<lb/>
固為太尉與大将軍冀參錄尚書事　増又曰河間相<lb/>
張衡說明帝以為司徒司空府已營欲更治太尉府府<lb/>
公南陽趙憙也西曹掾安衆鄭君素愛名莭以為朝廷<lb/>
新造北宫整飭宫寺今府本館陶公主第舍員職鮮少<lb/>
自足相授憙表陳之即見聼許其冬帝幸辟雍歴二府<lb/>
光觀莊䴡而太尉府獨卑陋顯宗東顧歎息曰屠牛縦<lb/>
<pb n="KR3k0055_WYG_071-16b"/>
酒勿令乞兒為宰　原幽明錄曰常山張顥為梁相天<lb/>
新雨後有鳥如鵲飛翔稍下墜地民争取即化為一圓<lb/>
石顥椎破之得金印文曰忠孝侯印顥表上聞蔵之秘<lb/>
府顥漢靈帝時至太尉　齊職儀曰魏文帝黄初二年<lb/>
日食有司奏免太尉賈詡詔曰天地之災害罪在朕躬<lb/>
勿貶三公遂為永制　増魏志曰文帝踐祚鍾繇遷太<lb/>
尉時華歆王朗並先世名臣帝罷朝謂左右曰此三公<lb/>
者乃一代之偉人也後日殆難繼矣　吴志曰孫皓詔<lb/>
<pb n="KR3k0055_WYG_071-17a"/>
曰范慎勲徳俱茂朕所敬慿宜登上公以副衆望可為<lb/>
太尉　晋中興書曰郗鑒為太尉雖在公位冲心愈約<lb/>
勞謙日昃誦翫墳索自少及長身無擇行家本書生後<lb/>
因喪亂解巾從戎非其夲願常懐慨然咸康五年秋寢<lb/>
疾上疏遜位優詔不許　又曰桓温授侍中太尉固讓<lb/>
不受旬月之中使者八至軺軒相望於道　謝靈運晋<lb/>
書曰秦有太尉掌兵漢仍修之㦯置或省是故司馬之<lb/>
官主九伐之職　五代史後唐書莊宗御文明殿册齊<lb/>
<pb n="KR3k0055_WYG_071-17b"/>
王張全義為守太尉如常儀禮畢全義於尚書都省領<lb/>
事宰臣羣官在列諫議竇專不降階為御史所劾專援<lb/>
引舊典以對時宰臣不記故事無能詰寢而不行<lb/>
　　太尉三<lb/>
原上司　亞獻<hi>東觀漢記曰楊震字伯起為太尉性忠誠每陳諫諍中常侍樊豐等譛之収印</hi>
<hi>綬歸本郡震到洛陽都亭謂門生曰吾蒙恩居上司奸臣狡猾而不能誅寵嬖傾亂而不能禁何面目以見日</hi>
<hi>月遂飲鴆而死  下詳太尉一</hi>　統兵　掌武<hi>並詳太尉一</hi>　化石　㫁金<lb/>
<hi>上詳太尉二大應劭漢官儀曰三公國之楨幹朝廷取正以成㫁金  司農李固忠正不撓其以固為太尉</hi>
<pb n="KR3k0055_WYG_071-18a"/>
　兩鹿　三鱣<hi>上詳太尉二湖范曄後漢書曰楊震字伯起嘗客於  外不答州郡禮命數十</hi>
<hi>年衆人謂之晚暮而震勵志愈䔍後有鸛雀銜三鱣魚飛集<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>堂前都<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>取魚進曰凡鱣者卿大夫之服象也</hi>
<hi>數三者法三台也先生自此升矣後位至太尉</hi>　畫鹿轓　飛鵲印<hi>並詳太尉二</hi>
保皇家　安劉氏<hi>摰虞隴西王泰為太尉册曰惟君行為時表親則宗臣論道経邦保乂皇</hi>
<hi>家是用進登上台  下詳太尉二</hi>　主九伐　齊七政<hi>上詳太尉二曰汝南先賢傳</hi>
<hi>陳蕃拜太尉讓曰齊七政訓五兵臣不如議郎王暢</hi>　歎黄憲　舉蔡謨<hi>謝承後漢書曰</hi>
<hi>陳蕃拜太尉臨朝嘆曰黄憲若在不敢先佩印綬  晋書郗鑒字道徽進祿太尉疾䔍舉蔡謨自代</hi>　置<lb/>
屏風　賜錦被<hi>並詳太尉二</hi>　増六年　四世<hi>上牟融彪楊震秉賜  四</hi>
<pb n="KR3k0055_WYG_071-18b"/>
<hi>世為太尉</hi>
　　太尉四<lb/>
原冊太子授璽綬<hi>漢百官表云太尉掌邦冊皇太子捧上其璽綬</hi>　辭年老賜<lb/>
几杖<hi>晋書曰劉寔拜太尉自陳年老固辭上不許賜几杖宅一區不朝</hi>　幽賛神明<hi>古今</hi>
<hi>通典云興治隆化幽賛神明奉度順道使災不生者謂太尉也</hi>　綱維王室<hi>魏志明帝寢疾劉放</hi>
<hi>孫資召太尉司馬宣王以綱維王室</hi>　臨朝蹇諤<hi>謝承集云永平之初太尉鄭宏臨朝蹇諤日旰</hi>
<hi>忘食</hi>　立朝正色<hi>囗□為太尉菲食惡衣弊車羸馬立朝正色不可干也</hi>　九州用<lb/>
緩羣公咸治<hi>見崔駰太尉箴</hi>　上清三元下寕九域<hi>隴西王泰為太尉冊</hi>
<pb n="KR3k0055_WYG_071-19a"/>
<hi>曰惟君貴為世家親則宗臣其上清三元下寕九域永欽洪範以康濟宇宙敬哉</hi>　華歆清素<lb/>
寡欲<hi>曹植輔臣論曰清素寡欲明敏特達志存太虛安心元妙處平則以和養徳遭變則以㫁蹈義華太</hi>
<hi>尉歆之謂也</hi>　郗鑒冲心愈約<hi>詳太/尉二</hi>　楊秉不惑酒色<hi>張璠漢記</hi>
<hi>曰楊秉為太尉嘗曰我有三不惑酒色財也時天下稱為名公</hi>　劉寔不治産業<hi>王隐晋書</hi>
<hi>劉寔拜太尉不治産業居無第宅祿賜皆給付親舊家無餘財</hi>　固讓不就<hi>謝承後漢書曰鄭宏</hi>
<hi>為太尉固讓不就西曹掾曰天子已白陵廟宜當拜</hi>　稱疾不退<hi>魏志華歆拜太尉歆稱病乞退</hi>
<hi>讓位於管寕帝不許臨當大㑹乃遣㪚騎常侍繆襲奉詔喻㫖曰君其力疾就㑹以恵予一人将立席几筵命</hi>
<hi>百官總已以須君到朕然後御坐又詔襲須歆必起乃還歆不得已乃起</hi>　病免賜俸終身<lb/>
<pb n="KR3k0055_WYG_071-19b"/>
<hi>東觀漢記曰鄧彪為太尉在位清白為百寮式視事以疾乞骸骨賜策罷贈錢三十萬在所以二千石俸終其</hi>
<hi>身</hi>　吿老以侯就第<hi>干寳晋紀曰劉寔為太尉告老詔以侯就第居三司之上國之大政</hi>
<hi>將詔於宅室也</hi>　以日蝕免<hi>東觀漢記曰太尉張輔鄭宏徐防趙憙並以日蝕免</hi>　以流<lb/>
星免<hi>後漢太尉皇甫嵩以流星策免案續漢書曰以日有重珥免</hi>　漢寵元勲任先<lb/>
周勃　晋尊碩徳𨕖在王祥　張禹在位三世忠孝彌<lb/>
篤　牟融典職六年勤勞不息<lb/>
　　太尉五<lb/>
原詩晋傅咸贈太尉司馬虞顯機詩曰帝崇元淑妙𨕖<lb/>
<pb n="KR3k0055_WYG_071-20a"/>
其屬命子是佐増衮之縟<lb/>
原箴後漢崔駰太尉箴曰天官冢宰庶寮之率師錫有<lb/>
帝命虞作尉爰叶台極爰平國域制軍詰禁王旅惟式<lb/>
九州是綏羣公咸治干戈載戢宿躔其紀上之云據下<lb/>
之云戴茍非其人斁我帝載昔周人思文公而召南詠<lb/>
甘棠昆吾崇夏伊摯嘉商季葉頗僻禮用不匡無曰我<lb/>
強莫余敢喪無曰我大輕戰好殺紂師百萬卒以不艾<lb/>
宰臣司馬敢告在際<lb/>
<pb n="KR3k0055_WYG_071-20b"/>
原贊後漢蔡邕太尉陳公賛曰公在百里有西産之恵<lb/>
賜命方伯分陕餘慶餘慶伊何兆民其觀少者是懐老<lb/>
者是安綱紀文王文王用平東督京輦京輦用清乃登<lb/>
三事三事攸寕契稷之佐具于堯庭今則由古於穆誕<lb/>
成<lb/>
原碑後漢蔡邕楊太尉碑銘曰於戯公惟岳靈天挺徳<lb/>
翼赤精神氤氲仁哲生應台任作邦楨帝欽亮訪典刑<lb/>
道不忒迄有成光遐邇穆其清　又楊太尉碑銘曰天<lb/>
<pb n="KR3k0055_WYG_071-21a"/>
鑒有漢挺生光輔世作三事勲在王府乃及伊公克光<lb/>
前矩悉心畢力𦙍其相武化洽羣生澤霑區宇　又太<lb/>
尉李咸碑銘曰天垂三台地應五岳降生我公應鼎之<lb/>
足奕世載徳名昭圖錄既文且武桓桓紹續外則折衝<lb/>
内則大麓　又太尉橋元碑曰岐嶷而超等總角而逸<lb/>
羣至矣乎初紳髙明卓異為衆傑之䧺其性莊疾華尚<lb/>
樸百折而不撓拔賢如逝流討惡如霆擊至徳在已揚<lb/>
之由人茍不矯迹夫何舎焉　後漢桓驎太尉劉寛碑<lb/>
<pb n="KR3k0055_WYG_071-21b"/>
曰公誕受純和之氣體有樂道寕儉之性疾雕飾尚樸<lb/>
素輕榮利重謙讓力與同好鐫墳典於茅廬是以根經<lb/>
緯綜精㣲誨童冠而不倦遷南陽大守推貞諒以示下<lb/>
顯衆善以厲否惻隐之誠通於神人故去鞭朴如獲其<lb/>
情弗用刑如弭其姦　晋孫綽太尉庾亮碑曰次黄中<lb/>
以啓曹鍾遐武於軒轅爰及晋代世號多士公吸峻極<lb/>
之秀氣誕命世之深量㣲言散于秋毫𤣥風暢乎徳音<lb/>
闚門者貴其凝峙入室者議其通𤣥摽形者得之廊廟<lb/>
<pb n="KR3k0055_WYG_071-22a"/>
悟㫖者期諸濠川提挈南翔息肩靈越㑹大君有命納<lb/>
妃徳門自求多福辭不獲已鳯羽籠于華樊麟趾縶于<lb/>
椒房王敦阻兵翫權志窺神器乃轉公左衞将軍要䧺<lb/>
㦸以扶華轂勒武旅以翼豹尾死難之心義形于色親<lb/>
受中詔奔告方伯於是羣后契盟同稟髙謀巖栖懐徳<lb/>
以響赴義拯神器於獸吻扶帝座於已傾王室之不壊<lb/>
翳伯舅是賴公以為戰伐之謀仁所恥聞况立徳宏道<lb/>
年㡬不惑闔門沈舟将逺迹山海詔累遣侍中黄門逼<lb/>
<pb n="KR3k0055_WYG_071-22b"/>
以嚴制知不獲免乃固求外任江外無烽燧之警宇内<lb/>
歸穆然之美銘曰金徳時昏乾綱絶紀素靈南映中宗<lb/>
蔚起誰其賛之數鍾伊公達人忘懐形隨運通再潜再<lb/>
躍婉若㳺龍　梁沈約齊太尉王儉碑銘曰瞻旦奭而<lb/>
齊軫軼夔龍而長騖百辟翹首譬列星之仰望舒千里<lb/>
結轍若派流之宗江漢及宋道盛運鼎命将改而瞻烏<lb/>
所集未知適歸公髙卧閒宇獨咤虚室眷龍顔以托夢<lb/>
詠日角以興言佇傅巖之下懐滋水之上慨深版蕩念<lb/>
<pb n="KR3k0055_WYG_071-23a"/>
在濡足霸君亦慮屬一匡情降三顧卜匪熊罷唯人是<lb/>
與公深覩興廢妙識人英察榮光於河渚攀龍翼於雲<lb/>
漢傾方寸以奉國忘七尺以事君殊文共㑹異軫同歸<lb/>
堆案盈几充庭滿室隨方引應㫁決如流辭不輟響紙<lb/>
無停茟精明外朗神彩㫄映矖矚接其光景風雲溢乎<lb/>
帷席囂喧總至大薄相填齊鑣共軫並而不雜銘曰悵<lb/>
公赫矣世載經綸四彼三傑六兹五臣徳參世命道亞<lb/>
如仁屣步金門濯纓蘭疇激水上征培風鬱起　陳沈<lb/>
<pb n="KR3k0055_WYG_071-23b"/>
烱太尉始興昭烈王碑曰古者帝王之興莫不崇建親<lb/>
屏泰伯讓而退封武哀終而受號則有之矣至若勒功<lb/>
鼎鼐銘徳太常清廟尊乎國家揚名顯乎子弟在昭烈<lb/>
王見之焉若夫媯水遥源石砮遐集五絲作而詠南風<lb/>
八世興而和鳴鳯藉帝王之基居正卿之族有由来矣<lb/>
孔融汝潁之論許其少多傅暢諸公之書頗有賢哲自<lb/>
漢至魏涉江而東綿邈蟬聨言之耆舊皇上革命應運<lb/>
大啓邦國麟趾盤石之宗固立金楨玉幹之戚畢封文<lb/>
<pb n="KR3k0055_WYG_071-24a"/>
叔掩被之悲無冺仲謀援鞍之慟逾切乃封始興郡王<lb/>
永定元年下詔曰天倫所感義本因心名器追崇則惟<lb/>
恒典亡兄梁故南兖州刺史長城縣公徳範沈邃風度<lb/>
寛厚性與天通深乎靡測昔彈冠入仕譽重城華宣力<lb/>
艱難遂顧洪業雖時非季漢勢異桓王海内挹其風流<lb/>
生民懐其大徳者矣朕受天眀命爰膺寳厯言尋永徃<lb/>
興慕増懐可奉贈太尉公昔之宻戚近親宗英令徳若<lb/>
河間之不羣沛獻之受象東平之樂善陳思之藻䴡實<lb/>
<pb n="KR3k0055_WYG_071-24b"/>
聞之也未有身死忠貞名存前代若王之義烈者銘曰<lb/>
稽古帝舜重瞳有裔曰陳祚土纂虞之系騰波汝潁承<lb/>
流媯汭四岳有後六竒獻計惟實惟忠卿長羣公浮舟<lb/>
震澤佳氣蔥蔥岐周七十商亳百里婉婉中陽帝出攸<lb/>
止太常景王季孫讓子天下不踐聞之惇史入孝出忠<lb/>
清輝何已苞指周蔵風流懿徳言為世範行成士則名<lb/>
山可鐫豐碑易勒惜哉徃矣殞身凶慝鼎命既遷山河<lb/>
是始光啓代郡徳表永祀周以别功魯侯戾止禮茂廟<lb/>
<pb n="KR3k0055_WYG_071-25a"/>
堂恩加松祀　増張說贈太尉裴行儉神道碑曰星辰<lb/>
元象所以殷時布氣然而行不言之道者天也文武用<lb/>
才所以勤官定國然而収無為之理者帝也當髙宗之<lb/>
休運任名世之良臣清九流而闢四海代天工而張帝<lb/>
徳歴𨕖前哲豈多乎哉公諱行儉字守約河東聞喜人<lb/>
其先出于嬴姓伯益之後也秦則裴侯始封漢則侍中<lb/>
授職魏晋之代鬱為盛門八裴方於八王聲振海内三<lb/>
子尊為三祖望髙士族自冀州刺史徽至公十二代中<lb/>
<pb n="KR3k0055_WYG_071-25b"/>
軍将軍雙虎至公六葉代無遺徳不損厥問者已大王<lb/>
父伯鳯周驃騎大将軍光汾二州刺史琅邪郡開國公<lb/>
大父定髙大将軍馮翊郡守襲琅邪郡公諸侯受封山<lb/>
河𫝊國天子共理循良克家考仁基隋左光祿大夫以<lb/>
隂圖世充仗義拔舊主遭時不利玉折名揚聖唐龍興<lb/>
旌㳤勵莭贈原州都督謚命曰忠藎春秋之褒也公清<lb/>
明本乎世徳正性出乎胎教氣潤河靈貌䧺岳立仁孝<lb/>
之道天生而知将相之器與年俱長以髙䕃為宏文生<lb/>
<pb n="KR3k0055_WYG_071-26a"/>
絶事篤學累年不舉房僕射異而問焉對曰隋室喪亂<lb/>
家亡典籍館有良書探討未徧故少留耳梁公驚曰驥<lb/>
子志氣凌雲一日千里其早為通人之目也如是明經<lb/>
補左屯衞倉曹詔舉轉雍州司士𨕖金部户部二貟外<lb/>
厯都官郎中長安令明慶中與長孫太尉褚河南論及<lb/>
中宫廢立國家憂患有公伯寮譖行於季氏出為西州<lb/>
長史又改金山副都䕶又拜安西大都䕶西域從政七<lb/>
八年間窮荒舉落重譯向化我之獨賢邉之多幸乾封<lb/>
<pb n="KR3k0055_WYG_071-26b"/>
嵗徴為同文少卿尋除司列少常伯官復舊號為吏部<lb/>
侍郎加銀青光祿大夫自居銓管大設綱綜辨識差才<lb/>
審官序爵法著新格言成故事上元中長星出天秃髪<lb/>
入塞詔公為洮州道左軍總管又為秦州鎮撫右軍總<lb/>
管並受元帥周王節度雖祭公有諫耀武之事不行而<lb/>
方叔陳師来威之道備矣儀鳯二年十姓生可汗匐延<lb/>
都支為李遮匐潜搆犬戎俶擾西域朝廷慿怒将行天<lb/>
討公進議曰敬元敗績於茅戎審禮免胄而入狄豈可<lb/>
<pb n="KR3k0055_WYG_071-27a"/>
絶域更勤王師今波斯王亡侍子在此若命使冊立則<lb/>
路由二蕃便宜取之是成擒也髙宗善其計詔公以名<lb/>
冊送波斯兼安撫大使公徃蒞遺愛洽於人心是行也<lb/>
百城故老望塵而雅拜四鎮酋渠連營而<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>酒一言召<lb/>
募萬騎雲集公乃解嚴以反諜託獵以訓旅誤之多方<lb/>
間其無備褁糧十日執都支於帳前破竹一呼鉗遮匐<lb/>
於麾下華戎相慶立碑碎葉盖美克雋不殺而是講要<lb/>
人以徳而去害審廓氛䘲扵地表燀皇靈於天外充國<lb/>
<pb n="KR3k0055_WYG_071-27b"/>
有屯田之頌竇憲有燕山之銘訂兹逺略彼何㣲也遷<lb/>
禮部尚書加上柱國又特降恩命兼右衞大将軍夷典<lb/>
秩宗神必據我文昌有將天道存焉調露中單于可汗<lb/>
伏念外判大鴻臚蕭嗣業喪律詔公為定襄道大總管<lb/>
軍至朔州斥堠相接匈奴故態狃刼糧以餒師神將出<lb/>
竒張虚勢以䧟敵偽為轉運伏其壯士示羸師以緩行<lb/>
隐精騎以躡迹宼果大下援兵奔散驕虜益驁自為得<lb/>
色驅此車牛憩彼井泉於是箱中兵起千弩齊發要路<lb/>
<pb n="KR3k0055_WYG_071-28a"/>
騎飛一息而至羣胡顛沛殺傷滿野從此饋運路無驚<lb/>
者觀夫大漠無倪穹廬靡所追之迯遯捨之慿陵費日<lb/>
老師兵家所病公潜使緩頬均其利心深圖既入狼意<lb/>
亦改及委罪衙官隂送降欵公宻上其事人莫之知及<lb/>
如所期舉國歸附煙塵大起師徒惶惑公徐使令軍曰<lb/>
此是伏念執温𫝊来降非他宼也俄而啣璧轅門釋縛<lb/>
納欵帝嘉厥勲命尚書崔知悌乗馹勞軍備禮獻凱冊<lb/>
勲之日程務挺張䖍朂者行軍之偏将也訴言子勞逼<lb/>
<pb n="KR3k0055_WYG_071-28b"/>
逐方降大軍又屬秉鈞忌才上下其手公曰雖不逮羣<lb/>
師之讓功猶恥與二王之競力今而殺降後無来者乃<lb/>
封公聞喜縣開國公而伏念温𫝊皆戮都市是年也伏<lb/>
念弟元珍擁其餘種復叛則天稱制追正宿枉贈伏念<lb/>
太僕卿程張諸家别故夷族君子以為神理之不可誣<lb/>
也永淳元年詔公為金牙道大總管未行遘疾四月二<lb/>
十八日薨於京師延夀里春秋六十有四銘曰天生亞<lb/>
聖祚此王國文綜九流武参七徳柔逺服叛窮西盡北<lb/>
<pb n="KR3k0055_WYG_071-29a"/>
赫我皇靈去其蝥賊仁則不逺智何不周如山之峻如<lb/>
川之流術與神合藝将道逰書来懸帳賦出登樓司馬<lb/>
軍陣官人綱紀帝加常伯國于聞喜室有令妻家成克<lb/>
子社金𫝊世桓圭守祀神道上台永介邦祉<lb/>
　　大司馬一<lb/>
原大司馬古官也掌武事<hi>司主也馬武也</hi>　少皥有鴡鳩氏為<lb/>
司馬<hi>瞗音睢</hi>　尭時棄為后稷兼掌司馬　周時司馬為<lb/>
夏官掌邦政　項羽以曹無咎周殷並為大司馬<hi>楚大司馬</hi>
<pb n="KR3k0055_WYG_071-29b"/>
<hi>景舍帥軍伐蔡蔡侯奉社稷而歸之楚發其賞舍辭曰發誠布令而敵退是王威也相攻而敵退是将威也戰</hi>
<hi>而敵退是衆威也臣不宜以衆威受賞因又司馬穰苴本姓田齊威王以古司馬法而附穰苴  號為司馬穰</hi>
<hi>苴</hi>　漢初不置武帝元狩四年初罷太尉置大司馬以<lb/>
冠将軍之號<hi>冠者加於其上為一官也霍光以大司馬大将軍輔政武帝又令大将軍驃騎将軍</hi>
<hi>皆有大司馬之號</hi>　宣帝地節三年置大司馬不冠将軍亦無<lb/>
印綬官屬<hi>霍禹為大司馬冠小冠無印綬</hi>　成帝綏和元年初賜大司<lb/>
馬金印紫綬置官屬祿比丞相去將軍哀帝建平二年<lb/>
復去大司馬印綬官屬冠軍如故元夀二年復賜大司<lb/>
<pb n="KR3k0055_WYG_071-30a"/>
馬印綬置官屬去将軍位在司徒上<hi>漢律丞相大司馬大将軍月俸錢六</hi>
<hi>萬</hi>始置大司馬議者以漢有軍候千人司馬官故加大<lb/>
王莽居攝以漢乃無少司徒而定司馬司空之號並加<lb/>
大　後漢光武建武二十七年省大司馬以太尉代之<lb/>
故常與太尉迭置不並列<hi>吴漢為大司馬封舞陽侯</hi>至靈帝末始置<lb/>
焉　魏文帝黄初二年復置大司馬以曹仁居之而太<lb/>
尉如故則太尉大司馬大将軍各自為官位在三司上<lb/>
<hi>吴有左右大司馬</hi>　晋定令亦在三司上<hi>晋諸公賛曰義陽王為太尉大司馬時父</hi>
<pb n="KR3k0055_WYG_071-30b"/>
<hi>子為太宰父子居上公中代以来未之有也殿  又汝南王亮為大司馬正旦大㑹乗車上</hi>武冠絳<lb/>
朝服金章紫綬佩山𤣥玉與大将軍同　宋時唯元嘉<lb/>
中用彭城王義康為之冠玉與晋同　齊以為贈　梁<lb/>
時置官屬　陳以為贈　後魏北齊與大将軍為二大<lb/>
位居三師之下三公之上　後周以為夏官謂之大司<lb/>
馬卿<hi>掌邦政以建邦國之九法佐皇帝平邦國大祭祀掌其宿衞廟社則奉羊牲</hi>自隋而無<lb/>
　　大司馬二<lb/>
原韋昭辨釋名曰大司馬司馬武也大總武事也大司<lb/>
<pb n="KR3k0055_WYG_071-31a"/>
馬掌軍古者兵車一車四馬故以馬名官訓馬為武者<lb/>
取其速行也　白虎通曰司馬主兵不言兵而言馬者<lb/>
陽物乾之所為行兵用馬不以傷害為文故言馬也<lb/>
尚書周官曰司馬掌邦政統六師平邦國<hi>孔傳云夏官卿也主戎馬</hi>
<hi>之事掌征伐統正六軍治邦國四方之亂</hi>　又曰大司馬之職掌以九伐之<lb/>
法<hi>詳書鈔</hi>　毛詩曰祈父予王之爪牙<hi>毛萇云祈父司馬職掌封畿之兵甲</hi>
<hi>鄭注祈父時人以其職號呼之故曰祈父我乃王爪牙之士當為王閑守為衛也尚書作圻父酒誥圻父薄違</hi>
　増家語曰賢能而失官爵功勞而失賞士卒疾怨兵<lb/>
<pb n="KR3k0055_WYG_071-31b"/>
弱不用曰不平不平則飭司馬飾謂整攝也　原尚書<lb/>
大傳曰蠻夷猾夏寇賊姦宄則責之司馬　増韓詩外<lb/>
傳曰隂陽不和四時不莭星辰失度災變非常則責之<lb/>
司馬　原管子曰凉風至白露下天子命左右司馬全<lb/>
組甲勵士衆　春秋運斗樞曰黄帝坐𤣥滬與大司馬<lb/>
容光臨觀鳯銜圖置黄帝前　増尚書中候曰稷為大<lb/>
司馬舜為太尉　原齊職官儀曰大司馬品第一秩二<lb/>
千石其在少昊則睢鳩氏之任顓頊以司馬主火尭命<lb/>
<pb n="KR3k0055_WYG_071-32a"/>
羲叔為司馬夏官也虞夏二代以司馬夏官棄居其職<lb/>
　増博物志曰太公望為灌壇令文王夢見婦人當道<lb/>
哭問其故曰吾泰山之神女也嫁為西海婦灌壇令當<lb/>
吾道不得作風雨夢覺召太公是日果疾風暴雨文王<lb/>
乃拜太公為大司馬後成王以畢公髙為司馬　齊職<lb/>
官儀曰楚漢之際曹無咎周殷始居其職　漢書曰董<lb/>
賢為大司馬是時賢年二十二雖為三公常給事中領<lb/>
尚書百官因賢奏事單于来朝宴見羣臣在前單于怪<lb/>
<pb n="KR3k0055_WYG_071-32b"/>
賢年少以問譯上令報曰大司馬年少以大賢居位單<lb/>
于乃起拜賀帝得賢臣　又曰孝元王皇后成帝母也<lb/>
家凡十侯五大司馬外戚莫盛焉　原漢書百官表曰<lb/>
成帝綏和元年敕賜大司馬金印紫綬有長史秩千石<lb/>
　増漢官序曰三司之職司馬主兵漢承秦曰太尉武<lb/>
帝改曰大司馬無印綬官兼加而已世祖改曰太尉<lb/>
東觀漢記曰更始欲以近親廵行河北大司徒賜言上<lb/>
第一可用更始以上為大司馬遣之河北　原東觀漢<lb/>
<pb n="KR3k0055_WYG_071-33a"/>
記讖曰孫咸征狄今以平狄將軍孫咸行大司馬事咸<lb/>
以武名官以應圖讖　増後漢書曰世祖北擊羣賊呉<lb/>
漢將突騎五千為軍前鋒數先登䧟陣及河北平漢與<lb/>
諸將奉圖書上尊號世祖即位拜漢為大司馬　又曰<lb/>
上疾瘳召見隂興欲以代呉漢為大司馬興叩頭流淚<lb/>
固讓曰臣不敢惜身誠恐虧損聖徳不可茍冒至誠發<lb/>
中感動左右帝遂聽之　班彪奏事曰元狩六年罷太<lb/>
尉置司馬議以北軍中有千人司馬故加之大司馬以<lb/>
<pb n="KR3k0055_WYG_071-33b"/>
别大小司馬之號也　原王隐晋書曰石苞太始之初<lb/>
拜大司馬舊参軍於都督無敬故孫楚抗衡於苞苞以<lb/>
楚傲更相表陳參軍有敬自楚始也　増又曰齊王冏<lb/>
之盛也有一婦人詣大司馬府求寄産更詰之婦人曰<lb/>
我截臍便去耳識者聞而惡之　又曰陳騫咸寕初轉<lb/>
大司馬騫因入朝言於帝曰胡列臺宏皆勇而無謀强<lb/>
於自用非綏邉之才將為國恥願陛下詳之時宏為揚<lb/>
州刺史不承順騫命帝以為不恊相搆於是徴宏既至<lb/>
<pb n="KR3k0055_WYG_071-34a"/>
復以為凉州刺史騫竊歎息以為必敗二人後果失𦍑<lb/>
戎之和皆被宼喪沒征討連嵗僅能得定帝乃悔之<lb/>
原晋中興書曰王猛少貧鬻畚為事嘗至洛陽貨畚有<lb/>
人於市貴買其畚云家近在此可隨我取直隨去忽至<lb/>
深山此人曰且住當先啓道君須㬰猛進見一公踞胡<lb/>
牀頭白將従十許人有一人引猛云大司馬公可進猛<lb/>
因拜老公公曰王公何緣拜即十倍售畚直發人送猛<lb/>
出山既出顧視乃嵩髙山也　晋公卿禮秩曰大司馬<lb/>
<pb n="KR3k0055_WYG_071-34b"/>
古兵官也魏氏大司馬大將軍各自為官在三司上晋<lb/>
以石苞為大司馬次三司下　増晋太始官名曰大司<lb/>
馬石苞開爽通悟秉意不羣　原晋百官表注曰司馬<lb/>
武官也周禮云掌邦政者所以平諸侯正天下也　増<lb/>
後魏書曰安定王休領大司馬髙祖親行諸軍遇休以<lb/>
盗三人狥於六軍斬之有詔赦之休執曰陛下將逺清<lb/>
衡霍故親御六軍跋涉野次軍行伊始已有奸竊如其<lb/>
不斬何以息盗詔曰大司馬執憲誠宜如是但緣朕王<lb/>
<pb n="KR3k0055_WYG_071-35a"/>
者之體亦時有非常之澤雖違軍法可特原之休乃奉<lb/>
詔髙祖謂司徒誕曰大司馬嚴而秉法君不可不慎於<lb/>
是六軍肅然　後周書曰夏官謂之大司馬也<lb/>
　　大司馬三<lb/>
原睢鳩　司武<hi>𫝊曰少昊氏以鳥名官睢鳩氏司馬也注云王睢也摯而有别故命為司馬以</hi>
<hi>主法制名宋司馬</hi>　正百官　均萬民<hi>周禮司馬掌邦典政以平邦國以正百官以均</hi>
<hi>萬民</hi>　平尚書事　冠將軍號<hi>漢官觧詁云司馬中外以親寵平尚書事宰尹樞機</hi>
<hi>勉用八政播時百穀者也  下詳前一</hi>　以整武事　入毗皇家<hi>物理論云髙祖</hi>
<pb n="KR3k0055_WYG_071-35b"/>
<hi>定天下立大司馬以整武事損曹植輔臣論云文武並亮權智時發奢不過制儉不  禮入毗皇家帝之股肱</hi>
<hi>出作侯伯實撫東夏者曹大司馬也按大司馬曹仁也</hi>　白魚入舟　鳯凰銜圖<lb/>
<hi>侯謹歌詩云周公為司馬白魚入王舟  下詳大司馬二</hi>　位極人臣　威震海内<lb/>
<hi>晋書曰陳騫為太尉加黄鉞為大司馬位極人臣海漢書曰霍光為大司馬大將軍政事一出于光威震  内</hi>
<hi>訖十三年百姓充實四海賔服也</hi>　増隂興讓官　王莽貶闕<hi>上詳大司馬二</hi>
<hi>闕齊職官儀曰大司馬府舊為  至王莽篡位故貶去闕焉</hi>　單于拜賀　賁育弗<lb/>
加<hi>上詳大司馬二以傅子曰曹大司馬之勇雖賁育弗  加也曹即曹仁也</hi>　左右　大小<lb/>
<hi>呉志曰赤烏九年秋九月以車騎朱然為左大司馬衞將軍金琮為右大司馬  下詳班彪奏事</hi>
<pb n="KR3k0055_WYG_071-36a"/>
　　大司馬四<lb/>
増穰苴　桓温<hi>並為司馬</hi>　原司馬成聖<hi>家語注云聖通也征伐所以通天下</hi>
<hi>成聖者聖功於是成也</hi>　司馬主天<hi>韓詩外傳云三公司馬主天司空主土司徒主人</hi>
施邦國之政<hi>周禮大司馬云乃以九畿之籍施邦國之政職方千里曰國畿其外方五百里曰侯</hi>
<hi>畿又其外方五百里曰甸畿又其外方五百里曰男畿又其外方五百里曰采畿又其外方五百里曰衞畿又</hi>
<hi>其外方五百里曰蠻畿又其外方五百里曰夷畿又其外方五百里曰鎮畿又其外方五百里曰蕃畿</hi>
教治兵之法<hi>環濟要畧云夏官司馬教四時軍旅治兵之法</hi>　中春教振旅<hi>周禮</hi>
<hi>大司馬職云中春教振旅司馬以旗致民平列陳如戰之陳鄭注以旗者立其民于旗下也兵者守國之備凡</hi>
<pb n="KR3k0055_WYG_071-36b"/>
<hi>師出曰治兵入曰振旅皆習戰也四時各教民以其一焉春習振旅兵入収衆專於農平猶正也</hi>　中<lb/>
冬教大閲<hi>又云中冬教大閱鄭注春辨鼔鐸夏辨號名秋辨旗物至冬大閲簡軍實</hi>　掌九<lb/>
法平邦國<hi>周禮大司馬職云掌建邦國之九法以佐王平邦國制畿封國以正邦國設儀辨位以等</hi>
<hi>邦國進賢興功以作邦國建牧立監以維邦國制軍詰禁以糾邦國施貢分職以任邦國簡稽郷民以用邦國</hi>
<hi>均守平則以安邦國比小事大以和邦國鄭注云興猶舉也作起也起其勸善樂業之心使不惰廢也簡謂比</hi>
<hi>數之稽猶計也</hi>　以九伐正邦國<hi>又曰大司馬掌以九伐之法正邦國馮弱犯寡則眚之賊</hi>
<hi>賢害民則伐之暴内陵外則壇之野荒民散則削之負固不服則侵之賊殺其親則正之放弑其君則殘之犯</hi>
<hi>令陵政則杜之外内亂鳥獸行則滅之</hi>　違命則征　害民則伐<hi>環濟要略云夏</hi>
<pb n="KR3k0055_WYG_071-37a"/>
<hi>官司馬職若有違命則征之暴賢害民則伐之</hi>　安世懼不敢當<hi>漢書張安世傳云霍光薨</hi>
<hi>魏相上封事言張安世上欲用之安世懼不敢當上曰君而不可尚誰可者數日拜大司馬車騎将軍安世尊</hi>
<hi>為諸侯身衣弋綈夫人自紡績也</hi>　景舍辭不受賞<hi>詳前一</hi>　吴漢在朝<lb/>
唯公<hi>續漢書吴漢傳曰上即位漢為大司馬海内無事乃得安然其性忠厚䔍於事上華嶠漢書云漢在</hi>
<hi>朝廷唯公</hi>　張奮名為清白<hi>華嶠漢書云張奮為大司馬在位名為清白</hi>　穰苴<lb/>
文能附衆<hi>史記晏子薦穰苴曰文能附衆武能敵國乃為大司馬立大功</hi>　子孟可屬<lb/>
社稷<hi>漢書霍光傳云上年老寵姬鉤弋趙媫妤有男上心欲以為嗣命大臣輔之察羣臣唯光任大重可</hi>
<hi>屬社稷上乃使黄門畫者畫周公輔成王朝諸侯以賜光後上病䔍以光為大司馬大将軍輔少主</hi>　石<lb/>
<pb n="KR3k0055_WYG_071-37b"/>
苞加鼓吹之樂<hi>晋書石苞為大司馬進封樂陵郡公加侍中羽葆鼓吹之樂</hi>　陳騫<lb/>
賜衮冕之服<hi>晋書陳騫為大司馬致仕賜騫衮冕之服</hi>　周任元勲寵崇吕<lb/>
尚　漢推大莭𨕖在霍光　當歸馬之朝雖云無事然<lb/>
睢鳩之職用備不虞<lb/>
　　大司馬五<lb/>
原誄後漢杜篤大司馬吴漢誄曰篤以為堯隆稷契舜<lb/>
嘉臯陶伊尹佐殷吕尚翼周若此五臣功無與疇今漢<lb/>
吴公追而六之乃作誄曰朝失鯁臣國喪爪牙天子愍<lb/>
<pb n="KR3k0055_WYG_071-38a"/>
悼中宫咨嗟四方殘暴公不兹征征兹海内公其攸平<lb/>
泯泯羣黎賴公以寧勲業既崇持盈守虚功成即退挹<lb/>
而損諸死而不朽名勒丹書功著金石與日月俱　魏<lb/>
曹植大司馬曹休誄曰於穆公侯魏之宗室明徳繼踵<lb/>
奕世純粹闡𢎞汎愛仁以接物藝以為華體兹亮實年<lb/>
沒弱冠志在英䧺髙揖名師發言有章東夏翕然稱曰<lb/>
龍光貧而無怨恐以為難嗟我公侯屢空是安不耽世<lb/>
祿親恱為歡好彼蓬樞甘此瓢簟味道忘憂踰憲超顔<lb/>
<pb n="KR3k0055_WYG_071-38b"/>
矯矯公侯不撓其厄呵叱三軍躬奮雄㦸足蹴白刃手<lb/>
接飛鏑終弭淮南保我疆埸　晋陸機吴大司馬陸抗<lb/>
誄曰我公承軌髙風肅邁明徳繼體徽音奕世昭徳昭<lb/>
徳伊何克俊克仁徳周能事體合機神禮交徒候敬睦<lb/>
白屋踧踖曲躬吐食揮沐爰及鰥寡賑此惸獨孚厥恵<lb/>
心脫驂分祿乃命我公誕作元輔位表百辟名茂羣后<lb/>
因是荆人造我寕宇備物典䇿玉冠及斧龍旂飛藻靈<lb/>
鼓樹羽質文殊塗百行異轍人玩其華鮮識其實於穆<lb/>
<pb n="KR3k0055_WYG_071-39a"/>
　我公因心則哲經綸至道終始自結徳與行滿英與言<lb/>
　溢<lb/>
　原章梁簡文帝為南平王拜大司馬章曰臣度連宸萼<lb/>
　地實璿跗王業權輿夙奉締構爰頒盧綰同賛宻謀豫<lb/>
　均鄧禹俱奉明詔故摶飛九萬實假扶摇之力冲天百<lb/>
　尺無俟剞劂之勞<lb/>
　<lb/>
　<lb/>
<pb n="KR3k0055_WYG_071-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷六十六<lb/>
</p>
<p>
</p>
  </div>
</body>
</text>
</TEI>
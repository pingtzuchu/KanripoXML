<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_445-1a"/>
　欽定四庫全書<lb/>
御定淵鑑類函卷四百四十<lb/>
　　鱗介部四<hi>龜</hi>
　　　龜一<lb/>
　原爾雅曰龜三足曰賁龜俯者靈仰者謝前弇諸果後<lb/>
　弇諸獵左倪不類右倪不若一曰神龜二曰靈龜三曰<lb/>
　攝龜<hi>小龜也腹甲曲折解能自張閉也</hi>四曰寳龜五曰文龜六曰蓍龜<lb/>
　七曰山龜八曰澤龜九曰水龜十曰火龜　易曰離為<lb/>
<pb n="KR3k0055_WYG_445-1b"/>
　龜　尚書曰九江納錫大龜　周官曰龜人掌六龜之<lb/>
　屬各有名物天龜曰靈屬地龜曰繹屬東龜曰果屬西<lb/>
　龜曰靁屬南龜曰獵屬北龜曰若屬各以方色與其體<lb/>
　辨之<hi>屬言非一也色謂天龜黝地龜黄東龜青西龜白南龜赤北龜黒各方色</hi>凡取龜用秋<lb/>
　時攻龜用春時各以其方入於龜室<hi>六龜各異室</hi>上春釁龜<lb/>
　祭祀先卜　大戴禮曰甲蟲三百六十而神龜為之長<lb/>
　　洛書曰靈龜者黝文五色神靈之精也能見存亡明<lb/>
　於吉凶　洪範五行曰龜之言久也千歳而靈此禽獸<lb/>
<pb n="KR3k0055_WYG_445-2a"/>
而知吉凶者也　禮統曰神龜之象上圎法天下方法<lb/>
地背上有盤法丘山黝文交錯以成列宿五光昭若黝<lb/>
錦文轉運應四時長尺二寸明吉凶不言而信　逸禮<lb/>
曰天子龜尺二寸諸侯八寸大夫六寸士民四寸龜者<lb/>
隂蟲之老也龜三千嵗游於卷耳之上老者先知故君<lb/>
子舉事必考之　禮斗威儀曰君乗土而王則龜被文<lb/>
而見　春秋運斗樞玉衡星得百獸率舞靈龜躍　又<lb/>
瑶光星散為龜　孫氏瑞應圗曰龜者神異之介蟲也<lb/>
<pb n="KR3k0055_WYG_445-2b"/>
黝采五色上隆象天下平象地生三百嵗遊於蓮葉之<lb/>
上三千嵗尚在叢蓍之下明吉凶不偏不黨唯義是從<lb/>
王者無偏無黨尊用耆老不失故舊則出一本曰徳澤<lb/>
湛漬漁獵從時則出　又禹卑宫室則出文王時亦出<lb/>
　史記曰余至江南聞長老云龜千嵗乃遊蓮葉之上<lb/>
　又南方老人以龜搘牀足經二十餘歳老人死移牀<lb/>
龜尚生龜能行氣導引至神若此　又禇先生曰能得<lb/>
名龜財物歸之家必大富至千萬一曰北斗龜二曰南<lb/>
<pb n="KR3k0055_WYG_445-3a"/>
辰龜三曰五星龜四曰八風龜五曰二十八宿龜六曰<lb/>
日月龜七曰玉龜八曰九州龜凡八名其龜圗各有文<lb/>
在腹下文曰某之龜也不必滿尺二寸得七八寸可寳<lb/>
矣　又曰上有□<hi>古稠字</hi>蓍下有神龜蓍生滿百莖者其<lb/>
下常有神龜守之其上有青雲覆之　増宋瑞符志曰<lb/>
元龜書者天符也王者徳至淵泉則洛出龜書　原列<lb/>
子曰渤海之東有壑焉其中有山無所連著常隨波上<lb/>
下徃還不得暫峙焉仙聖毒之訴於上帝帝恐流於西<lb/>
<pb n="KR3k0055_WYG_445-3b"/>
極失羣聖之居使巨鼇十五舉首而戴之徃為三番六<lb/>
萬歳一交焉五山始峙而不動龍伯之國有大人舉足<lb/>
不盈數十歩而暨五山之所一釣而連六鼇合負而趨<lb/>
歸其國灼其骨以數焉　管子曰龜生於水發之於火<lb/>
故為萬物先為禍福正　増韓子曰龜背微傴謂之穹<lb/>
龜　淮南子曰龜三千嵗蜉蝣不過三日以蜉蝣而為<lb/>
龜憂養生之具人必笑之　又介潭生先龍先龍生黝<lb/>
黿黝黿生庶龜凡介者生於庶龜　原抱朴子曰巢記<lb/>
<pb n="KR3k0055_WYG_445-4a"/>
千歳之龜五色具焉其額上兩骨起似角解人言浮出<lb/>
蓮葉之上或在叢蓍之下其上或時有白雲蟠蛇龜蛇<lb/>
潛蟄則食氣夏恣口而甚痩冬穴蟄而大肥　増又曰<lb/>
山中稱時君者龜也　金樓子曰黄金滿笥不以投龜<lb/>
　又曰中文名曰千里其通首横文之第一級左右有<lb/>
斜理皆接於千里者龜王之文也　草木子曰介蟲有<lb/>
蟄龜鼈是也　原說苑曰靈龜五色色似玉背隂而負<lb/>
陽上隆象天下平法地轉運應四時蛇頭龍頸左睛象<lb/>
<pb n="KR3k0055_WYG_445-4b"/>
日右睛象月知存亡吉凶之變　又龜千歳能與人言<lb/>
　博物志曰大要龜鼉之類無雄與蛇通氣則孕龜鼉<lb/>
皆卵生　古今注曰千嵗之龜常有白氣冉冉而起<lb/>
星經曰天龜五星在南漢中　本草曰山龜之大者人<lb/>
立背上可負而行　𤣥中記曰東南之大者巨鼇焉以<lb/>
背負蓬萊山周廻千里巨鼇巨龜也　増化書曰牝牡<lb/>
之道龜龜相顧神交也龜雖與蛇合亦有以神交者<lb/>
白孔六帖曰龜百嵗一尾千嵗十尾二百嵗為一總龜<lb/>
<pb n="KR3k0055_WYG_445-5a"/>
千嵗曰五總龜千嵗一聚問無不知　原栁氏龜經曰<lb/>
龜一千二百嵗可卜天地之終始何以言之三千四十<lb/>
二占於天地千嵗之龜甲黒　増又欲知龜有神視骨<lb/>
白如銀　又曰夫龜甲黄足赤眼白尾青腹黒者盖禀<lb/>
受乎五行之粹也然而性畏刀鐵之器聞其聲則不能<lb/>
動矣　埤雅廣要類從云龜不咽粟盖龜善藏久能行<lb/>
氣導引　又龜背微坼如皴剥故莊子云宋人有善為<lb/>
不龜手之藥也　又龜有靈徳伏匿而噎善潛而不志<lb/>
<pb n="KR3k0055_WYG_445-5b"/>
於養故古者簠簋皆為龜形於其上而大臣貪墨坐廢<lb/>
者曰簠簋不飭也　緯略曰𤣥武即龜之異名龜水族<lb/>
也水屬北其色黒故曰𤣥龜有甲能捍禦故曰武世人<lb/>
不知乃以𤣥武為龜蛇二物　蠡海集曰龜之前爪五<lb/>
指陽也後爪四指隂也故為隂陽之大用或曰前五後<lb/>
四五湖四海也　詩經名物解曰龜蛇伏氣首皆向東<lb/>
　又龜咽日氣而夀故養生者服日華　又瘞龜板於<lb/>
棗根可以召雷　周處風土記曰江南五月五日煮肥<lb/>
<pb n="KR3k0055_WYG_445-6a"/>
龜入鹽豉蒜蓼食之名曰葅龜取隂内陽外之義　述<lb/>
異記曰龜一千年生毛夀五千嵗謂之神龜夀萬年曰<lb/>
靈龜　膠葛曰龜千年者能至蓬萊山下覔仙人洗丹<lb/>
鼎水服之輒生翅能飛變化不測　嵩髙山記曰有大<lb/>
松樹或百嵗或千年其精化為伏龜　錄異記曰道州<lb/>
營陵中龜甲長八尺下自然有文字前後四足各踏一<lb/>
龜有時行或踰山越水衆莫敢犯　原南越志曰龜甲<lb/>
一名神屋出南海生池澤中吳越謂之元佇神龍大如<lb/>
<pb n="KR3k0055_WYG_445-6b"/>
拳而色如金上甲兩邊如鋸齒爪至利而能緣大木捕<lb/>
鳴蟬至美可食不中於卜以其小故也涪陵大龜文似<lb/>
瑇瑁俗號曰靈龜　増象山縣志曰象山東攝潭産鶴<lb/>
龜其甲尺許嘴如鸚鵡尾長七八寸鱗甲炯然　元和<lb/>
郡縣志曰海陽以南濵大海得名有官鄣湖出名龜以<lb/>
卜勝於含洭龜也　寰宇記曰恵州海豐海中有巨龜<lb/>
不知幾千里今渡海徃徃見巨龜在海嶼間背上生樹<lb/>
木如沙島昔有商者或依以採薪及作食龜既熱便入<lb/>
<pb n="KR3k0055_WYG_445-7a"/>
海於是死者輒數十人然後知為龜也　孫公談圃曰<lb/>
髙麗東海洋龍宫之寳藏所也雖無風亦有浪使人過<lb/>
此舟前大龜如室兩目如巨燭光燿沙上舟人以此卜<lb/>
之見則無虞也　拾遺記曰貟嶠山西有星池千里池<lb/>
中有神龜八足六眼背負七星日月八方之圖腹有五<lb/>
岳四瀆之象時出石上望之煌煌如列星　原廣志曰<lb/>
觜<hi>兹維反</hi>蠵<hi>夷住反</hi>形如龜出交州山龜在山食草長尺餘<lb/>
　増本草曰蟕蠵甲可以卜俗謂之兹夷盖山龜之大<lb/>
<pb n="KR3k0055_WYG_445-7b"/>
者背上可負而行潮循之間甚多龜為人執剔取其肉<lb/>
則鳴吼如牛聲動山谷　又鶚龜生髙山巖下身扁頭<lb/>
大觜如鶚鳥故名能治老瘧故又曰瘧龜　又<graphic n="KR2436" url="https://raw.githubusercontent.com/kanripo/KR-Gaiji/master/images/KR2436.png" mimeType="image/png"/>龜生<lb/>
海中頭足不能縮大者重千斤<hi>水土風物志形薄頭喙似鵞指爪</hi>　山<lb/>
海經曰憲翼之水其中多元龜狀如龜而鳥首虺尾其<lb/>
名曰旋龜音如剖木佩之不聾　又密山洛水亦有旋<lb/>
龜鳥首鼈尾　曹植七啓曰搴芳苓之巢龜　蘇軾詩<lb/>
曰失若龜藏六<hi>雅俗稽言謂縮其頭足尾也</hi>　又曰刮毛龜背上何<lb/>
<pb n="KR3k0055_WYG_445-8a"/>
日得成氊　葉適詩曰龜潛終不慕芳甘<lb/>
　　龜二<lb/>
増禮含文嘉曰伏羲徳洽上下地應以龜畫　原黄帝<lb/>
出軍訣曰帝伐蚩尤睡夢西王母遣道人披黒狐之裘<lb/>
以符授之曰太乙在前天乙備後河出符信戰即尅矣<lb/>
黄帝寤思其符不能悉憶以告風后力牧風后力牧曰<lb/>
此兵應也戰必自勝力牧與黄帝俱到盛水之側立壇<lb/>
祭以太牢有元龜銜符從水中出置壇中而去黄帝再<lb/>
<pb n="KR3k0055_WYG_445-8b"/>
拜稽首受符視之乃所夢得符也廣三寸長一尺於是<lb/>
黄帝佩之以征即日擒蚩尤　増水經注曰黄帝東巡<lb/>
河過洛修壇沈璧受龍圖於河龜書於洛赤文篆字<lb/>
原尚書中候曰堯沈璧於洛元龜負書出於背甲赤文<lb/>
朱字止壇又沈璧於河黒龜出赤文題　龍魚河圖曰<lb/>
堯時與羣臣賢智到翠溈之川大龜負圖來投堯堯敕<lb/>
臣下寫取告瑞應寫畢龜還水中　増述異記曰陶唐<lb/>
之世越裳國獻千嵗神龜方三尺餘背上有文皆蝌蚪<lb/>
<pb n="KR3k0055_WYG_445-9a"/>
書記開闢以來帝命錄之謂之龜厯　洛陽記曰禹時<lb/>
有神龜於洛水負文列於背以授禹文即治水文也<lb/>
拾遺記曰禹導川夷嶽黄龍曵尾於前元龜負青泥於<lb/>
後元龜河精之使者也龜頷下有印文皆古篆字作九<lb/>
州山川之字禹所鑿之處皆以青泥封記　述異記曰<lb/>
殷紂時大龜生毛　原尚書中候曰周公攝政七年制<lb/>
禮作樂成王觀於洛沈璧禮畢王退有元龜青純蒼光<lb/>
背甲刻書上躋於壇赤文成字周公寫之　左傳曰臧<lb/>
<pb n="KR3k0055_WYG_445-9b"/>
武仲自邾使告臧賈且致大蔡焉曰紇之不祀子以大<lb/>
蔡納請其可賈再拜受龜　莊子曰宋元君夜夢有人<lb/>
披髮言曰予為清江使河伯漁者豫且得予元君覺召<lb/>
占夢者占之曰此神龜也明日豫且網得白龜圎五尺<lb/>
獻乃殺以卜七十鑚而無遺策仲尼聞之曰神能見夢<lb/>
於元君而不能避豫且之網智能七十鑚而無遺策不<lb/>
能避刳剔之患　又曰莊子釣於濮水楚王使大夫二<lb/>
人徃先焉曰願以境内累子莊子持竿不顧曰吾聞楚<lb/>
<pb n="KR3k0055_WYG_445-10a"/>
有神龜巾笥而藏之廟堂之上此龜者寧其為留骨而<lb/>
貴乎寧其生而曵尾於塗中乎二大夫曰寧生而曵尾<lb/>
于塗中莊子曰徃矣吾將曵尾於塗中　増華陽國志<lb/>
曰秦恵王十二年張儀司馬錯破蜀克之因築城城終<lb/>
頽壊後有一大龜從硎而出周行旋走乃依龜行所築<lb/>
之乃成　原符子曰邦人獻燕昭王以大豕者曰於今<lb/>
百二十嵗邦人謂之豕仙其羣臣言於昭王曰是豕無<lb/>
用王命宰夫膳之豕既死乃見夢於燕相曰今仗君之<lb/>
<pb n="KR3k0055_WYG_445-10b"/>
靈而化吾生也始得為魯津之伯而浮舟者食我粳糧<lb/>
之珍而欣君之恵將報子焉後燕相遊於魯津有赤龜<lb/>
銜夜光而獻之　増洞㝠記曰元封二年鄷過國獻能<lb/>
言龜一頭長尺二寸盛以青玉匣中豁一孔以通氣東<lb/>
方朔曰惟承桂露以飲之置於通風之臺上徃卜言無<lb/>
不中　原魏略曰文帝欲受禪神龜出於靈池　増抱<lb/>
朴子曰郄儉少時行獵<graphic n="KR1089" url="https://raw.githubusercontent.com/kanripo/KR-Gaiji/master/images/KR1089.png" mimeType="image/png"/>空塚中飢餓見塚中有大龜<lb/>
數數廻轉所向無常張目通氣或俛或伏素聞龜能導<lb/>
<pb n="KR3k0055_WYG_445-11a"/>
引乃試隨其所為遂不復飢百餘日後竟能咽氣斷榖<lb/>
魏王棄置土室中試之一年不食顔色恱懌氣力自若<lb/>
　原異苑曰孫權時永康有人入山遇一大龜即束之<lb/>
歸龜便言曰遊不量時為君所得人甚怪之載出欲上<lb/>
吳王夜泊越里纜船於大桑樹宵中樹呼龜曰勞乎元<lb/>
緒奚事爾耶龜曰我被拘縶方見烹臛雖盡南山之樵<lb/>
不能潰我樹曰諸葛元遜博識必致相苦今求如我之<lb/>
徒計從安薄龜曰子眀無多辭禍將及爾樹寂而止既<lb/>
<pb n="KR3k0055_WYG_445-11b"/>
至權命煑之焚柴萬車語猶如故諸葛恪曰燃以老桑<lb/>
乃熟獻者乃説龜樹共言權登使伐樹煮龜立爛今烹<lb/>
龜猶多用桑薪野人故呼龜為元緒　増宋志曰晉長<lb/>
沙王又坐同産兄楚王瑋事徙封常山後還復國在常<lb/>
山穿井入地四丈得白玉方三四尺玉下有大石其中<lb/>
有龜長二尺餘時人以為復國之祥　晉起居注曰永<lb/>
嘉六年玉龜出灞水　原㑹稽後賢傳曰孔愉字敬康<lb/>
嘗至吳興縣餘不亭見人籠龜於路愉求買放之至水<lb/>
<pb n="KR3k0055_WYG_445-12a"/>
反顧<hi>晉書中流左顧</hi>愉及封此亭侯而鑄印龜首廻屈三鑄不<lb/>
正有似昔龜左顧靈徳感應如此愉悟乃取而佩焉<lb/>
増顔真卿石柱記曰餘不亭侯孔愉墓在城下古木數<lb/>
株堅如鐵石故老相傳云愉卒後龜銜巢木植于此至<lb/>
今號龜銜樹溪名龜溪橋曰龜回橋　原續捜神記曰<lb/>
晉咸康中豫州刺史毛寳戍邾城有一軍人於武昌市<lb/>
買得一白龜長五寸置甕中養之漸大放江中後邾城<lb/>
遭石氏敗赴江者莫不沈溺所養龜人被甲投水中覺<lb/>
<pb n="KR3k0055_WYG_445-12b"/>
墮一石上湏㬰視之乃是先放白龜既約岸迴顧而去<lb/>
　増車頻秦書曰苻堅建元十二年髙陵縣民穿井得<lb/>
龜大三尺背文負八卦古字堅命以石為池養之十六<lb/>
年而死藏其骨於太廟以問吉凶名為寳龜是夜廟丞<lb/>
髙虜夢龜言曰我出將歸江南遭時不遇殞命秦庭虜<lb/>
於夢中自解曰龜三萬六千嵗而終終必亡國之徴也<lb/>
未幾為謝㓜度破於淮淝秦祚息矣　宋志曰泰始二<lb/>
年八月丙寅六眼龜見東陽長山文如爻卦太守劉勰<lb/>
<pb n="KR3k0055_WYG_445-13a"/>
以獻　原南齊書曰永明年唐潛獻青毛神龜一頭<lb/>
増又長山縣王恵獲六目龜一頭腹下有萬歡字并有<lb/>
卦兆又建城縣昌城内獲四目龜腹下有萬齊字　梁<lb/>
書曰元帝為江州刺史時有安成望族劉敬躬者田間<lb/>
得白蛆化為金龜將銷之生光照室敬躬以為神而禱<lb/>
之所請多驗也　鼎録曰梁天監二年安豐得一角龜<lb/>
武帝遂作一鼎投得龜處　陳書曰宣章皇后母遇道<lb/>
士以水龜遺之光采五色曰三年有徴及朞后生紫光<lb/>
<pb n="KR3k0055_WYG_445-13b"/>
照室因失龜所在　獨異志曰陳宣帝時揚州嚴泰江<lb/>
行逢漁舟有龜五十泰用錢五千贖放之行數十步漁<lb/>
舟乃覆其夕有烏衣人五十扣泰門謂其父母曰賢郎<lb/>
附錢五千可領之父母雖受錢怪其無因及泰歸問乃<lb/>
説贖龜之異因以其居為寺里人號曰嚴法寺　北齊<lb/>
書曰陸法和嘗至襄陽城北大樹下畫地方二尺令弟<lb/>
子掘之得一龜長尺半以杖扣之曰汝欲出不得已數<lb/>
百歳不逢我豈見天日乎為授三歸龜乃入草　隋志<lb/>
<pb n="KR3k0055_WYG_445-14a"/>
曰開皇中掖庭每夜有人來挑宫人宫司以聞帝曰門<lb/>
衛甚嚴人何從而入當是妖精耳因戒宫人曰若遇但<lb/>
斫之其後有物如人夜來登牀宫人抽刀斫之若中枯<lb/>
骨其物落牀而走宫人逐之因入池而沒明日帝令涸<lb/>
池得一龜徑尺餘其上有刀迹殺之遂絶　錄異記曰<lb/>
武徳末太宗平内難苑中池内有白龜遊於荷葉之上<lb/>
太宗取之化為白石瑩潔如玉故登極之後降制曰皇<lb/>
天眷祐錫以寳龜　朝野僉載曰偽周武姓𤣥武龜名<lb/>
<pb n="KR3k0055_WYG_445-14b"/>
故以銅為龜符　又襄州胡延慶得一龜以丹漆書其<lb/>
腹曰天子萬萬年以進之鳯閣侍郎李昭徳以刀刮之<lb/>
並盡奏請付法則天曰此非惡心也捨而弗問　録異<lb/>
記曰唐明皇嘗有方士獻一小龜徑寸而金色可愛云<lb/>
此龜神明而不食可置之枕筒之中辟巨蛇之毒後有<lb/>
小黄門竄南徼者上以賜之至象郡屬邑於旅館出之<lb/>
階下果祛報寃蛇之毒於一方云　異聞集曰王勣遊<lb/>
嵩山少室遇日暮止一石室中月夜有人面濶白䰅睂<lb/>
<pb n="KR3k0055_WYG_445-15a"/>
長黒而矮稱毛生與勣談議勣疑怪取鏡照之其人失<lb/>
聲俯伏化而為龜身𢃄緑毛焉　唐書曰建中三年趙<lb/>
州寧晉縣沙河北有棠樹甚茂民祠之為神有蛇數百<lb/>
千自東西來趨北岸者聚棠樹下為二積留南岸者為<lb/>
一積俄有三徑寸龜繞蛇行積蛇盡死而後各登其積<lb/>
野人以告蛇腹各有瘡若矢所中刺史康日知圖其事<lb/>
奉三龜來獻　酉陽雜爼曰貞元末福州有邨人賣一<lb/>
籠龜其數十三販藥人徐仲以五鍰獲之邨人云此聖<lb/>
<pb n="KR3k0055_WYG_445-15b"/>
龜不可殺徐置庭中一龜籍龜而行八龜為導悉大六<lb/>
寸徐遂放于乾元寺後林中一夕而失　梁書曰朱友<lb/>
貞末年許州獻緑毛龜以為瑞因宫中造室以居之目<lb/>
為龜堂　傅亮靈應録曰智鉤大師説天福中安吉有<lb/>
邨嫗好放生因潦水有一龜長尺餘從門入嫗令其子<lb/>
放之瀆中龜又上岸沿回田畦間陊一深穴嫗子曰本<lb/>
放爾命却落于此中攘臂取之龜不復見探得白金二<lb/>
錠莫知其由　嘉興志曰晉成帝時尚書徐恬因夜井<lb/>
<pb n="KR3k0055_WYG_445-16a"/>
發光遂奏請捨宅為寺賜名靈光錢文穆王時立山門<lb/>
掘地得一小龜介甲分明尾繞身一匝遂改靈龜寺<lb/>
玉海曰祥符五年三月兖州獻金色龜一　又嘉祐八<lb/>
年十月鼎州芝草叢生下得異龜　游宦紀聞曰東坡<lb/>
謁呂文仲值其晝寢久之方出見便坐有菖陽盆養緑<lb/>
毛龜坡指曰此易得耳唐莊宗時有進六目龜者敬新<lb/>
磨口號云不要閙不要閙聽取龜兒口號六隻眼兒睡<lb/>
一覺抵别人三覺似寓言以諷呂　宋志曰大觀元年<lb/>
<pb n="KR3k0055_WYG_445-16b"/>
閏十月丙戌都水使者趙霖得龜兩首於黄河獻以為<lb/>
瑞蔡京曰此齊小白所謂罔象見之而霸者也鄭居中<lb/>
曰首豈有二帝命棄之金明池　寓簡曰路允廸公弼<lb/>
政和中奉使三韓舟行海中忽見黒山湧起山頂有光<lb/>
如兩日並出者官吏大恐舟師曰此大龜也兩日者是<lb/>
其雙目當急以三牲祀之公弼口占祝詞率官寮焚香<lb/>
再拜投牲良久乃沒　潛確類書曰宋楊炎微時畜一<lb/>
龜大二尺餘每日飼以飯餅其家有事必先報喜則跳<lb/>
<pb n="KR3k0055_WYG_445-17a"/>
躍凶則下淚試之無不驗者　雅俗稽言曰明太祖孝<lb/>
陵開壙時有白龜十餘皆飛去僅獲一頭頃變為石龜<lb/>
用銅繩鎖入匣内置孝陵殿中香案上至今宛然<lb/>
　　龜三<lb/>
原法天　象地<hi>上詳禮統應下詳孫氏瑞  圗</hi>　十朋　四品<hi>周易或益之十</hi>
<hi>朋之龜王弼注曰龜者決疑之物或益而得十朋之龜則盡天人之助也  漢書曰元龜距形長尺二寸直二</hi>
<hi>千一百六十為大貝十朋公龜九寸以上直五百為壯貝十朋侯龜七寸以上直三百為公貝十朋子龜五寸</hi>
<hi>以上直百為小貝十朋是為寳龜四品</hi>　黝服　繡裳<hi>史記宋元王問博士衛平曰今者寡</hi>
<pb n="KR3k0055_WYG_445-17b"/>
<hi>人夢見一丈夫黝繡之服而乗輜車曰我為江使於河而豫且得我而不能去身在患中莫可告語王有徳義</hi>
<hi>故來告訴是何物也衛平乃援式而起對曰昔壬子宿在牽牛使者當囚衣黝服而乗輜車其名為龜王可使</hi>
<hi>人問而求之王曰善哉車孫恵龜言賦有緇衣之丈夫兮衣黝繡之衣裳乗輜  之岌岌兮駕雲霧而翺翔</hi>
　赤靈　白若<hi>栁隆龜經龜有五色依時用之青靈之龜春宜用之西坐東向赤靈之龜夏宜</hi>
<hi>用之北坐南向昆墨子昔夏后氏使飛亷祈金於郴山以鑄鼎于  吾使翁難乙灼白若之龜是也</hi>　巢<lb/>
蓮　升木<hi>史記禇先生曰江南嘉林龜在其中常巢於芳蓮之上左脇書文曰甲子重光得我者匹</hi>
<hi>夫為人君有土正諸侯得我者為帝王有王子年拾遺記崑崙山第五層有神龜長一尺九寸  四翼萬嵗則</hi>
<hi>升木而居亦能言也</hi>　朱字　黝文<hi>上詳龜二尚書中候  下詳龜二禮統</hi>　春灼<lb/>
<pb n="KR3k0055_WYG_445-18a"/>
　冬釁<hi>三禮圖龜以上春灼後左夏灼前左秋灼前右冬灼後右  蔡邕月令孟冬之月命大卜釁龜</hi>
<hi>筴以牲祠龜筴塗以牲血謂之釁龜釁者龜甲所以卜也筴者蓍草所以筮也</hi>　陸行　坎居<lb/>
<hi>焦贑易林龜厭江海陸行不止自令枯稿失其都市浮李顒龜賦質應離象位定坎居賤彼朶頤貴我靈符</hi>
<hi>洛川見緯書洞祕奥通幽虚</hi>　搘牀　懸室<hi>上詳龜一史記隅又曰取龜置室西北  懸之</hi>
<hi>以入深山大林中不惑</hi>　督郵　神使<hi>古今注龜名烏衣督郵江又曰神使神龜也郭璞</hi>
<hi>賦應交甫之喪珮愍神使之嬰羅</hi>　錦文　金色<hi>上詳龜一禮統志下詳龜一南越</hi>
養氣　含神<hi>郭璞山海經圗<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>龜賛水圓三方潜源溢沸靈龜爰處掉尾養氣莊生是感揮竿傲</hi>
<hi>貴常沈懐逺南越志曰神龜出江水中廬江郡  獻生龜于太卜冥含神知為効至大</hi>　右轉<lb/>
<pb n="KR3k0055_WYG_445-18b"/>
左顧<hi>續捜神記鄱陽人黄赭入山采荆楊遂迷路數日忽見大龜赭便咒之曰汝是靈物而吾迷不知道</hi>
<hi>今騎汝背頭向便是路龜即回右轉赭即從行十許里便得溪水即估客行舟者也  下詳龜二會稽後賢傳</hi>
　三足　四翼<hi>山海經大若山陽狂水出焉注于伊水中多三足龜  下詳前升木注</hi>
青純　翠毫<hi>上詳龜二尚書中候披徐湛之翠龜表句容縣人獲龜一頭體  翠毫騰躍飛集</hi>
　大䝉　元緒<hi>淮南子周人簡珪産于古石大䝉神龜出于溝壑  下詳龜二異苑</hi>　四<lb/>
靈　九疇<hi>麟鳯龜龍謂之四靈王者之嘉瑞文書天錫禹洪範九疇注天與洛書神龜負  而出列</hi>
<hi>于背有數至九</hi>　先知　爰契<hi>禮記龜為前列先知也  詩經爰契我龜</hi>　不告<lb/>
有知<hi>詩經我龜既厭不我告猷龜石祁子曰不沐浴佩玉而得吉兆以  為有知也</hi>　不寳<lb/>
<pb n="KR3k0055_WYG_445-19a"/>
為畜<hi>禮記家不寳龜不藏圭失又龜以為畜故人情不</hi>　在嘉林　出江水<hi>萬畢</hi>
<hi>術曰神龜在江南嘉林中獸無虎狼鳥無鴟梟草無毒螫野火不及龜常在焉齊戒以待狀如有人來告之因</hi>
<hi>以醮酒求之三宿而得者史記神龜出江水中廬江郡嘗嵗獻生龜長尺二寸  二十枚輸太卜官太卜官以</hi>
<hi>吉日剔取腹下甲龜千嵗乃滿尺二寸取前足臑骨穿佩之</hi>　明吉凶　助衰老<hi>公羊</hi>
<hi>傳龜青純純緣也謂甲髯千嵗龜青髯明吉凶也衰史記江旁有人家嘗畜龜為能導引致氣有益於助  老</hi>
　生神物　遺大寳<hi>天生神物注謂蓍龜也  書寧王遺我大寶龜</hi>　非所得<lb/>
　不宜殺<hi>貨殖傳曰元龜為蔡非四民所得居大龜筴傳曰近世江上人得名龜畜之家因  富人</hi>
<hi>教殺之龜見夢曰送我水中後終殺之身死家不利人民與君王異道得名龜不宜殺也</hi>　負圖<lb/>
<pb n="KR3k0055_WYG_445-19b"/>
祀骨<hi>孫氏瑞應圖王者徳至川泉則元龜負圗也  文選龜祀骨於宗祧思反身於渌水</hi>　増天<lb/>
産　人用<hi>白虎通曰龜象也天産也蓍數也地産也  史記曰人用莫如龜</hi>　辟塵<lb/>
游焰<hi>一統志蘄州出龜有綠毛浮水中則毛自泛起壓置壁間數年不死能辟飛塵  詩經類考大龜游</hi>
<hi>焰</hi>　耳息　胃鳴<hi>雅俗稽言龜雖有鼻而息以耳心性能導引道家因有龜縮之法  説文</hi>
<hi>
                        <graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>龜以胃鳴</hi>　卜人定　諸侯寳<hi>禮記玉藻卜人定龜史定墨君定體注隨所卜之事</hi>
<hi>各有宜用也為又禮器諸侯以龜  寳</hi>　曵尾　脫筒<hi>上詳龜二莊子脫黄山谷云生龜</hi>
<hi>筒亦難堪忍謂人之情愛難捨如生龜難脱其殻也</hi>　遺甲　望卵<hi>不自棄文食龜之肉甲可</hi>
<hi>遺也南人用之以占年皆埤雅廣要語云龜思鼈望今龜鼈  隔洋望卵</hi>　呷蛇　食蟒<hi>雅俗</hi>
<pb n="KR3k0055_WYG_445-20a"/>
<hi>稽言攝龜要食蛇謂之呷蛇龜江東呼為陵龜或言蛇所化故頭尾似蛇俗呼<graphic n="KR2436" url="https://raw.githubusercontent.com/kanripo/KR-Gaiji/master/images/KR2436.png" mimeType="image/png"/>龜  雲溪友議李筌注隂符</hi>
<hi>經次禽之制在氣懵然不觧忽夢烏衣人教之曰元龜食蟒飛鼠斷猿狼蟲齧鶴青要食虎皆以小制大在氣</hi>
<hi>不在形</hi>　遊草葉　食竹萌<hi>論衡龜二百嵗大如錢遊草葉上三千嵗則青邊有距</hi>
<hi>本草秦龜不入水爾雅所謂山龜是也大者如碑趺食草根竹萌冬月藏土中至春出遊山谷</hi>　季秋<lb/>
登　上春釁<hi>月令季秋登龜取黿  下詳龜一周官</hi>　兩首　六足<hi>上詳龜二</hi>
<hi>宋志國大明會典暹邏  獻六足龜</hi>　畜盆池　獻衣袖<hi>夷堅志吕徳卿家畜一綠毛龜</hi>
<hi>於盆池中久而甚馴每至日午以小竹杖擊水面必應聲而出即就杖頭插生猪肉數小臠飼之食盡復入凡</hi>
<hi>如是兩嵗未嘗少差稚兒欲為戲用此時擊水出而取之置於定盆次日歸之至午不復出經六七日使童子</hi>
<pb n="KR3k0055_WYG_445-20b"/>
<hi>沒臂求索則死矣此一介蟲之微愠於失信寧不食而死異哉  冷齋夜話萬安軍南並海石崖中有一道士</hi>
<hi>年八九十嵗自言本交阯人渡海船壊于此崖因庵焉畜一龜狀如錢置合中時掲其盖使出戲衣䄂間</hi>
如車輪　䕃瓦影<hi>續捜神記司徒蔡謨親友王䝉者單獨為蔡謨所憐公嘗令人捕魚獲龜</hi>
<hi>如車輪公付㕑帳下倒懸龜著屋䝉其夕纔眠即厭如此累夜公聞而問䝉何故厭答云眠輒夢人倒懸已公</hi>
<hi>慮向龜乃令人視龜所在果倒懸著屋公歎曰果如所度命下龜於地於是䝉即得安寢乃去  異録志載韓</hi>
<hi>愈云人之求庇於人謂瓦影龜魚注湖上新亭最好日出之初紋漾日影浮於枕簟瓦影䕃於龜魚庇托於人</hi>
<hi>亦猶龜魚䕃於瓦影之下</hi>　青玉匣　琉璃瓶<hi>上詳龜二洞㝠記徐劉崇逺金華子曰</hi>
<hi>太尉彦若赴廣南將渡小海從者於淺中得一琉璃瓶中有一龜長可以寸旋轉不停而瓶項極細不知何自</hi>
<pb n="KR3k0055_WYG_445-21a"/>
<hi>而入取置舟中其夕忽覺舟偏動視之則衆龜層疊就船而上其人懼而取瓶投之衆龜遂散既而話于海舶</hi>
<hi>胡人曰此乃龜寳也茍得而藏于家何慮寳藏之不豐哉</hi>　王瓊畫瓦　子融咒杯<lb/>
<hi>酉陽雜爼術士王瓊取一瓦片畫作龜甲懐之少頃出置地成真龜經數日成瓦  神仙傳南極子融即杯咒</hi>
<hi>之即成龜煑之可食腹藏皆具杯成龜殻煑取肉還成杯</hi>　郄儉不飢　留京免溺<lb/>
<hi>上詳龜二太平御覽居九江記臨江郡民留京孝行郷里推敬時江水暴溢  者皆漂溺京負母號泣忽有大</hi>
<hi>龜至其前舉家七口俱上龜背行十餘里及一髙岸龜遂去之</hi>　黄安坐背　若士踞<lb/>
殻<hi>洞㝠記黄安代郡人也常服朱砂舉體皆赤冬不著衣坐一大神龜時人問子坐此龜幾年對曰昔伏羲</hi>
<hi>氏始造網罟有此龜以授我龜背已平此蟲畏日月之光二千嵗而一出頭我坐此龜已來五遇出頭矣行則</hi>
<pb n="KR3k0055_WYG_445-21b"/>
<hi>負龜而趨世人謂黄安萬嵗而淮南子盧敖遊北海上見若士踞龜殻  食蛤蜊</hi>　解人言<lb/>
居鵲尾<hi>上詳龜一抱朴子鵲史氏龜經龜生百嵗故居  尾之上</hi>　泥裹而肥　鏡<lb/>
照則溺<hi>江隣幾雜志客有投縉雲山寺中宿者僧為具饌羞鼈甚美但訝其無裾耳入屋後見黄泥數</hi>
<hi>十團大如缶問其徒即向所食者在其中取龜以黄泥裹之三日龜服氣肥息特異  雅俗稽言龜溺醫家謂</hi>
<hi>之石腦取法置雄龜磁盎中及小盤于龜後以鏡照之龜見鏡中影則淫發而失溺急以荷葉乗之</hi>　内<lb/>
肉外骨　背隂負陽<hi>埤雅廣要龜内肉外骨腸屬於首與蛇為匹故龜與蛇合謂之𤣥武</hi>
<hi>一下詳龜  說苑</hi>　挑宫人　化女子<hi>上詳龜二隋書溪幽怪録劉交居若耶  忽聞</hi>
<hi>有人採蓮喧笑聲交乃斷栁枝蔽身視之忽見十餘女子從一華林而出皆衣青緑入叢蓮相對而歌乃掉舟</hi>
<pb n="KR3k0055_WYG_445-22a"/>
<hi>以逼之諸女皆化為龜入水</hi>　綠衣使者　洞幽先生<hi>緑毛龜出蘄州大如五銖</hi>
<hi>錢毛中有金線脊骨三稜底甲如象牙色俗名緑衣使者置几間乃辟蛇蠅  顯異録張鋋見巴西侯飲酒命</hi>
<hi>樂久之有告者曰洞幽先生在門言訖有一人被黒衣頸長而身甚廣揖之與坐曰席上人將有圗君巴西怒</hi>
<hi>曰歡宴方洽何遽有怪命殺之天將曉鋋悸悟見身臥石龕中一龜形甚巨死於龕前乃向所殺洞幽先生也</hi>
　玉靈夫子　通幽博士<hi>史記灼龜祝曰假之玉靈夫子夫子玉靈荆灼而心令而</hi>
<hi>先知而上行于天下行于淵諸靈數箣莫如汝信然宋毛勝水族加恩簿令元介卿爾卜灼之効吉凶了  所</hi>
<hi>主大矣宜授通幽博士</hi>　負閣　戴山<hi>文苑彚雋徐瑞㓜時被水處一閣將沈忽空中有人</hi>
<hi>聲曰徐瑞真宰相可䕶持之時有龜數百負閣得不沈後瑞果位至宰相  下詳龜一列子</hi>　夀考<lb/>
<pb n="KR3k0055_WYG_445-22b"/>
物　先知君<hi>脉望曰龜能息氣世間之夀考物也  淮南子龜號為先知</hi>　投淮水<lb/>
　放銀坑<hi>石林詩話趙清獻公平生畜雷氏琴一張鶴與白龜各一所向與俱始帥成都單馬就道</hi>
<hi>以之自隨元豐間既罷政事復自越再移蜀過泗州渡淮前已放鶴至是復以龜投淮水中故其詩有馬尋舊</hi>
<hi>路如歸去龜放長淮不再来紀其實也龜廣異記劉彦回父為湖州刺史有下僚于銀坑得一  長一尺持獻</hi>
<hi>郡官畢賀云得此龜夀千嵗使君謝已非其人自騎馬送龜至坑所後彦回為房州司士之官屬山水泛溢平</hi>
<hi>地盡沒一家惶懼俄有大龜引路隨之而行悉是淺處厯十餘所得免水難彦回夢龜曰昔在銀坑䝉先使君</hi>
<hi>之恵故此報恩</hi>　文滋六彩　兆成三吉<hi>周存瑞龜游宫沼賦甲耀金毛文滋六彩</hi>
<hi>李下見  嶠表</hi>
<pb n="KR3k0055_WYG_445-23a"/>
　　龜四<lb/>
原僂句<hi>左傳僂句不予欺也注寳龜也</hi>　封父<hi>國名明堂位封父龜天子之器也</hi>昭兆<lb/>
<hi>靈龜名左傳成之昭兆</hi>　藏則不靈<hi>太史公曰夏殷欲卜乃取蓍龜已則棄去以為龜藏則不</hi>
<hi>靈蓍久則不神至周室寳藏蓍龜也</hi>　懸之不惑<hi>詳懸室注</hi>　介蟲之長　水<lb/>
族之靈　居蔡<hi>論語臧文仲居蔡何如其知也注蔡國君之守龜龜出蔡地因名也</hi>　舍<lb/>
龜<hi>易舍爾靈龜注喻已之明徳也</hi>　元物　介物　増六眼龜<hi>玉海祥符五年</hi>
<hi>閏十月己丑新州獻廬江六眼龜至道丁巳永州言零陵得六眸龜一以獻詔示近臣  遊宦紀聞嶺海雜記</hi>
<hi>載六目龜出欽州只兩眼餘四目乃斑紋金黄花圎長中黒與真目排比正正不偏仔細辨認方知為非真目</hi>
<pb n="KR3k0055_WYG_445-23b"/>
<hi>也</hi>　四眼龜<hi>宋志太始二年八月四眼龜見會稽齊永明五年六月建城獲四目龜</hi>　八<lb/>
眼龜<hi>宋志太始六年九月吴興獻八眼龜梁天監五年四月始豐獲八目龜</hi>　毛龜<hi>玉海貞觀</hi>
<hi>十九年二月岳州獻毛龜二開元二十四年八月常州有神龜見緑毛黄甲大厯八年七月蓬萊池獲毛龜出</hi>
<hi>示百僚又金天門外水渠中獲緑毛龜宋乾徳四年和州進緑毛龜作神龜曲至道三年五月夀州貢綠毛龜</hi>
<hi>一帝曰龜有毛者文治之兆祥符三年四月宜聖殿池獲綠毛龜示輔臣帝作七言詩近臣和七年正月丙辰</hi>
<hi>明州獻金毛青文龜一</hi>　白龜<hi>宋志宋文帝三獲白龜大明四年六月幸籍田白龜見於千畝宋雍</hi>
<hi>熙中蘇州貢白龜作白龜曲</hi>　玉龜<hi>玉海天寳元年正月安西都護田仁琬於于闐東玉河獲瑞玉</hi>
<hi>龜一以獻</hi>　金龜<hi>夢溪筆談祥符中方士王捷能作黄金上令尚方鑄為金龜以賜近臣洪州李質夫</hi>
<pb n="KR3k0055_WYG_445-24a"/>
<hi>家有一枚乃其伯祖虞已所得者其龜夜中徃徃出遊爛然有光掩之則無所得</hi>　石龜<hi>埤雅廣要</hi>
<hi>蜀中江産石龜人有著意覔之者即不可得脱無心求覔信手捫于水底即或得之首尾足甲穹伏相狀與生</hi>
<hi>無異其背仍有一蛇盤于甲中即使玉工雕琢仍不若也其地今有佑聖髙真遺像存焉</hi>　冰龜<hi>宋紹</hi>
<hi>興中汴京大雷雨下冰龜數十里隨大小皆龜形具首足卦文  金志天會四年汴都太康縣一夕大雷雨下</hi>
<hi>冰龜亘數十里龜大小不等首足卦文皆異</hi>　火龜<hi>郭璞爾雅注火龜猶火鼠耳物有含異者不可</hi>
<hi>以常理推也</hi>
　　龜五<lb/>
原詩北齊趙宗儒詠龜詩曰有靈堪託夢無心解自謀<lb/>
<pb n="KR3k0055_WYG_445-24b"/>
不能蓍下伏强從蓮上游負圖非所冀支牀空見留儻<lb/>
䝉一曵尾當為屢廻頭　増唐王績詩曰寳龜尺二寸<lb/>
由來宅深水浮遊五湖内宛轉三江裏何不深復深輕<lb/>
然至溱洧溱洧源流狹春秋不濡軌漁人遞徃還網罟<lb/>
相縈藟一朝失運㑹刳腸流血死豐骨輸廟堂鮮腴藉<lb/>
珍簋棄置誰怨尤自我招此否餘靈寄明卜復來欽所<lb/>
履　丁澤龜負圗詩曰天意將垂象神龜出負圗五方<lb/>
行有配八卦義寧孤作瑞旌君徳披文叶帝謨乗流喜<lb/>
<pb n="KR3k0055_WYG_445-25a"/>
得路逄聖幸存軀蓮葉池通泛桃花水自浮還尋九江<lb/>
去安肯曵泥塗　宋王安石詩曰世傳一尾龜百齡此<lb/>
龜但見隋唐興雖然天幸免焦灼想屢縮頸愁嚴凝前<lb/>
年赴海不量力欲替鼇負三<graphic n="KR1331" url="https://raw.githubusercontent.com/kanripo/KR-Gaiji/master/images/KR1331.png" mimeType="image/png"/>嶒番禺使君邂逅見知<lb/>
困波蕩因嗟矜疾呼豫且設網取以組貫首<graphic n="KR3839" url="https://raw.githubusercontent.com/kanripo/KR-Gaiji/master/images/KR3839.png" mimeType="image/png"/>穿繩北<lb/>
歸與俱度大庾兩夫贔屭苦不勝艤船秦淮擔送我云<lb/>
此一可當十朋昔人寳龜為神物奉事槁骨尤兢兢殘<lb/>
民滅國遞爭奪有此乃敢司黎蒸於是觀甲别貴賤太<lb/>
<pb n="KR3k0055_WYG_445-25b"/>
上藏法傳昆仍豈知元君預見夢初知歡喜得未曽自<lb/>
從九江納錫罷衆漁賤棄秋不登卜人官廢亦已久果<lb/>
獵誰復知殊稱今君此寳世莫識我以坐視心瞢瞢搘<lb/>
牀那堪比瓦礫當粟孰肯捐斗升糝頭腥臊何足嗜曵<lb/>
尾汚穢適可憎盛溲除聾豈必驗蹈背出險安敢憑刳<lb/>
腸以占幸無事卷殻而食病未能如聞翕息可視効徃<lb/>
乃有墮崖千層仰窺朝陽俯引氣亦得難老如岡陵諒<lb/>
能學此真夀類世論妄以蟲疑冰嗟余老矣倦呼吸起<lb/>
<pb n="KR3k0055_WYG_445-26a"/>
宴光景猶難承但知古人所玩惜每戒異物相侵凌唯<lb/>
憂盜賊今好卜夜半劫請無威懲復恐讒夫負之走并<lb/>
竊老桑為薪蒸淺樊荒圃不可保守視且寄鍾山僧<lb/>
張耒詩曰映日漾晴淵沿沙曝黝甲愛爾千嵗姿藏身<lb/>
一蓮葉　李之儀詩曰翠盖相扶兩不欹多情獨許見<lb/>
陽窺千年自有逃形處聊與清香暫約時　梅堯臣詩<lb/>
曰王府有寳龜名存骨未朽初為清江使因落豫且手<lb/>
白玉刻佩章黄金鑄印鈕辭聘彼莊生曵塗誠自有<lb/>
<pb n="KR3k0055_WYG_445-26b"/>
蘇軾詩半脫蓮房露壓欹緑荷深處有游龜只應翡翠<lb/>
蘭苕上獨見元夫曝日時<lb/>
原賦魏曹植神龜賦曰龜號千嵗時有遺余龜者數日<lb/>
而死肌肉消盡唯甲存焉余感而賦之曰嘉四靈之建<lb/>
徳各潛位乎一方蒼龍虬於東岳白虎嘯於西岡𤣥武<lb/>
集於塞門朱雀棲於南郷順仁風以消息應聖時而後<lb/>
翔嗟神龜之竒物體乾坤之自然下夷方以則地上規<lb/>
隆而法天順隂陽以呼吸藏景曜於重泉食飛塵以實<lb/>
<pb n="KR3k0055_WYG_445-27a"/>
氣飲不竭於朝露歩容趾以俯仰時鸞廻以鶴顧忽萬<lb/>
載而不恤周無疆於太素感白龍之翔翥卒不免乎豫<lb/>
且雖見珍於宗廟罹刳剝之重辜欲愬怨於上帝將等<lb/>
愧乎游魚懼沈泥之逄殆赴芳蓮以巢居安黝雲而好<lb/>
靜不汪翔而改度昔嚴周之抗節援斯靈而託喻嗟禄<lb/>
運之屯蹇終遇獲於江濵歸籠檻以幽處遭淳美之仁<lb/>
人晝瞻顧而終日夕撫順以接晨遘淫災以隕越命勦<lb/>
絶而不振天道昧而未分神明幽而難燭黄氏沒於空<lb/>
<pb n="KR3k0055_WYG_445-27b"/>
澤松喬化於株木蛇折鱗於平臯龍蛻骨於深谷亮物<lb/>
類之變化疑斯靈之解殻<lb/>
原賛晉郭璞爾雅龜賛曰天生神物十朋之龜或游於<lb/>
火或游於蓍雖云類殊象二一歸亹亹致用極數盡幾<lb/>
　増李之儀賛曰鱗介所宗夀無與京納錫以薦曵尾<lb/>
而行與其託之于死骨孰若遂性以為生余私淑諸莊<lb/>
子盖將卒嵗以沈㝠<lb/>
原表吳謝承表曰伏覩靈龜出於會稽章安臣聞靈龜<lb/>
<pb n="KR3k0055_WYG_445-28a"/>
告符五色粲章則金則玉背隂向陽　梁劉孝儀為始<lb/>
興王上毛龜表曰臣聞嘉瑞五靈既著方策故名千載<lb/>
可得而傳是以元蔡赤文來表軒黄之政神龜青純用<lb/>
顯姬公之徳出自江安實荷謙夷之慶甲生毳羽寧非<lb/>
銷鏑之徴實皇家之巨瑞庶民之休幸　増唐李嶠表<lb/>
曰五氣殊方元龜列于𤣥武四靈異禀神蔡遊於紫泉<lb/>
用能藏徃知來發祚祥聖大禹之永終天祿文薦九疇<lb/>
隆姬之乃命帝庭兆言三吉永言祕寳録存縑簡伏見<lb/>
<pb n="KR3k0055_WYG_445-28b"/>
錢唐人聶幹於市内水中獲毛龜一枚修尾長頭黝甲<lb/>
緑毳名掩于楚宗狀竒于靈繹雖六眸在首未足尚其<lb/>
禎祥五色成文詎能齊其詭異伏叢蓍而自久下芳蓮<lb/>
而暫出美兼曠代休踰羣祉　蕭穎士表曰臣聞在昔<lb/>
上皇之御極也升中於天而四靈是格若夫出洛登壇<lb/>
青文丹甲之瑞王霸以降遼哉夐乎不可得而聞已今<lb/>
月某日所部江都縣崇虚觀有毛龜出見翠毫金介爍<lb/>
日霏煙迹殊生育來緣感召應陛下長靈之期符先聖<lb/>
<pb n="KR3k0055_WYG_445-29a"/>
　谷神之妙知來藏徃實見於兹休徴委集萬方幸甚<lb/>
　原啓梁丘遲為范雲謝示毛龜啓曰黝甲應於姬渚青<lb/>
　髯符於夏室翺翔卷耳之隂浮遊蓮葉之上藏采千載<lb/>
　獻狀一朝斯誠陛下至徳動天窮神為化故能寳瑞開<lb/>
　圗珍祥映牒間出蕃畿繼踵郊甸　陳江總上毛龜啓<lb/>
　曰臣聞聖王受命以代紹興日月精明之狀煙雲爛熳<lb/>
　之采神鼎出於汾隂寳玉開於張掖靈山奥澤卉木呈<lb/>
　祉靜海澄波鱗介禔福靡不顯符瑞以固鴻基肇禎祥<lb/>
<pb n="KR3k0055_WYG_445-29b"/>
　以光永世者也影含四靈光分五色懐星拖月負字銜<lb/>
　圖<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷四百四十<lb/>
</p>
<p>
</p>
  </div>
</body>
</text>
</TEI>
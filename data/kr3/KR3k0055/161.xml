<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_161-1a"/>
　欽定四庫全書<lb/>
御定淵鑑𩔖函卷一百五十六<lb/>
　　禮儀部三<hi>盟會</hi>
　　　盟㑹一<lb/>
　増盟割牲歃血以結信也春秋諸侯㑹盟割牲歃血主<lb/>
　盟者執牛耳掘坎埋牲加載書而堙之言使背盟者如<lb/>
　此牛也<hi>正字通</hi>　原周官司盟凡邦國有疑㑹同則掌其<lb/>
　盟約之載及其禮儀北面詔明神既盟則貳之盟萬民<lb/>
<pb n="KR3k0055_WYG_161-1b"/>
　之犯命者詛其不信者亦如之有獄訟者則使之盟詛<lb/>
　凡盟詛各以其地域之衆庶供其牲而致焉　増周禮<lb/>
　時見曰㑹　又大行人職時㑹以發四方之禁　原尚<lb/>
　書曰惟十三年大㑹於孟津王曰我友邦冢君越我御<lb/>
　事庶士明聽誓今商王受弗敬上天降災下民沈湎冐<lb/>
　色敢行暴虐罪人以族官人以世惟宫室臺榭陂池侈<lb/>
　服以殘害於爾萬姓皇天震怒命我文考肅將天威大<lb/>
　勲未集肆予小子發以爾友邦冢君觀政于商同力度<lb/>
<pb n="KR3k0055_WYG_161-2a"/>
徳同徳度義受有臣億萬惟億萬心予有臣三千惟一<lb/>
心商罪貫盈天命誅之予弗順天厥罪惟鈞爾尚弼予<lb/>
一人永清四海　又曰時厥明王乃大巡六師明誓衆<lb/>
士王曰嗚呼我西土君子今商王受狎侮五常荒怠不<lb/>
敬自絶於天結怨於民斮朝渉之脛剖賢人之心作威<lb/>
殺戮毒痡四海崇信姦回放黜師保屏棄典刑囚奴正<lb/>
士郊社不脩宗廟不享作竒技滛巧以恱婦人爾其孜<lb/>
孜奉予一人恭行天罰　増尙書甘誓曰大戰於甘乃<lb/>
<pb n="KR3k0055_WYG_161-2b"/>
召六卿王曰嗟六事之人予誓告汝有扈氏威侮五行<lb/>
怠棄三正天用勦絶其命今予惟恭行天之罰左不攻<lb/>
于左汝不恭命右不攻于右汝不恭命御非其馬之正<lb/>
汝不恭命用命賞于祖不用命戮于社予則孥戮汝<lb/>
又泰誓王乃狥師而誓曰嗚呼西土有衆咸聽朕言予<lb/>
有亂臣十人同心同徳雖有周親不如仁人　原左傳<lb/>
曰晉侯獻楚俘于王王子虎盟諸侯于王庭要言曰皆<lb/>
奬王室無相害也有渝此盟明神殛之俾隊其師無克<lb/>
<pb n="KR3k0055_WYG_161-3a"/>
祚國及其元孫無有老幼君子謂是盟也信　又曰晉<lb/>
人復衛侯寗武子與衛人盟于宛濮曰天禍衛國君臣<lb/>
不協以及此憂也今天誘其衷使皆降心以相從也不<lb/>
有居者誰守社稷不有行者誰扞牧圉不協之故用昭<lb/>
乞盟于爾大神自今日以往行者無保其力居者無懼<lb/>
其罪有渝此盟明神先君是糾是殛國人聞此盟也而<lb/>
後不貳　又曰楚子圍鄭鄭伯肉袒牽羊以迎楚王曰<lb/>
其君能下人必能信用其民矣退三十里而許之平潘<lb/>
<pb n="KR3k0055_WYG_161-3b"/>
尫入盟子良出質　又曰楚子圍宋宋人懼使華元夜<lb/>
入楚師登子反之牀起之曰寡君使元以病告曰敝邑<lb/>
易子而食析骸以爨雖然城下之盟有以國斃不能從<lb/>
也去我三十里唯命是聽子反懼與之盟而告王退三<lb/>
十里　又曰諸侯伐鄭同盟于亳載書曰凡我同盟無<lb/>
藴年無壅利無保姦無留慝救災患恤禍亂同好惡奬<lb/>
王室或簡兹命司慎司盟名山大川羣神羣祀先王先<lb/>
公七姓十二國之祖明神殛之俾失其民墜命亡氏踣<lb/>
<pb n="KR3k0055_WYG_161-4a"/>
其國家　増左傳曰陳五父如鄭蒞盟歃如忘薛伯曰<lb/>
五父必不免不賴盟矣　又子犯以璧授公子曰臣負<lb/>
覊紲從君巡於天下臣之罪多矣請由此亡公子曰所<lb/>
不與舅氏同心者有如白水投其璧于河　又晉士燮<lb/>
㑹楚公子罷許偃盟于宋西門之外曰凡晉楚無相加<lb/>
戎好惡同之同恤灾危備救凶患交贄往來道路無壅<lb/>
謀其不協而討不庭有渝此盟無克胙國　又鄭大夫<lb/>
盟于伯有氏禆諶曰是盟也其與幾何<hi>言不能乆也</hi>詩曰君<lb/>
<pb n="KR3k0055_WYG_161-4b"/>
子屢盟亂是用長　又諸侯伐鄭師于汜令於諸侯曰<lb/>
脩器備盛餱糧歸老幼居疾于虎牢肆眚圍鄭鄭人恐<lb/>
乃行成十一月己亥同盟于戲鄭服也將盟鄭六卿公<lb/>
子騑公子發公子嘉公孫輒公孫蠆公孫舍之及其大<lb/>
夫門子皆從鄭伯晉士莊子為載書曰自今日既盟之<lb/>
後鄭國而不唯晉命是聽而或有異志者有如此盟公<lb/>
子騑趨進曰天禍鄭國使介居二大國之間大國不加<lb/>
徳音而亂以要之使其鬼神不獲歆其禋祀其民人不<lb/>
<pb n="KR3k0055_WYG_161-5a"/>
獲享其土利夫婦辛苦墊隘無所底告自今日既盟之<lb/>
後鄭國而不惟有禮與彊可以庇民者是從而敢有異<lb/>
志者亦如之荀偃曰改載書公孫舍之曰昭大神要言<lb/>
焉若可改也大國亦可叛也知武子謂獻子曰我實不<lb/>
徳而要人以盟豈禮也哉非禮何以主盟乃盟而還<lb/>
宋向戌善于趙文子又善于令尹子木欲弭諸侯之兵<lb/>
以為名如晉告趙孟晉人許之如楚楚亦許之如齊齊<lb/>
人難之陳文子曰晉楚許之我焉得已齊人許之告于<lb/>
<pb n="KR3k0055_WYG_161-5b"/>
秦秦亦許之皆告于小國為㑹于宋將盟于宋西門之<lb/>
外楚人衷甲伯州犂曰合諸侯之師以為不信無乃不<lb/>
可乎固請釋甲季武子使謂叔孫以公命曰視邾滕既<lb/>
而齊人請邾宋人請滕皆不與盟叔孫曰邾滕人之私<lb/>
也我列國也何故視之宋衛吾匹也乃盟晉楚爭先晉<lb/>
人曰晉固為諸侯盟主未有先晉者也楚人曰子言晉<lb/>
楚匹也若晉常先是楚弱也且晉楚狎主諸侯之盟也<lb/>
乆矣豈專在晉叔向謂趙孟曰諸侯歸晉之徳只非歸<lb/>
<pb n="KR3k0055_WYG_161-6a"/>
其尸盟也子務徳無争先且諸侯盟小國固必有尸盟<lb/>
者楚為晉細不亦可乎乃先楚人書先晉晉有信也晉<lb/>
荀盈遂如楚涖盟　又㑹于虢尋宋之盟也祁午謂趙<lb/>
文子曰宋之盟楚人得志于晉晉之恥也子相晉國以<lb/>
為盟主於今七年矣再合諸侯三合大夫服齊狄寧東<lb/>
夏平秦亂城淳于師徒不頓國家不罷民無謗讟諸侯<lb/>
無怨天無大災子之力也有令名矣而終之以恥午也<lb/>
是懼吾子其不可以不戒文子曰武將信以為本循而<lb/>
<pb n="KR3k0055_WYG_161-6b"/>
行之譬如農夫是穮是蓘雖有饑饉必有豐年且吾聞<lb/>
之能信不為人下吾不能是難楚不為患楚令尹圍請<lb/>
用牲讀舊書加于牲上而已晉人許之　又楚子合諸<lb/>
侯于申椒舉言于楚子曰臣聞諸侯無歸禮以為歸今<lb/>
君始得諸侯其慎禮矣覇之濟否在此會也夏啓有鈞<lb/>
臺之享商湯有景亳之命周武有孟津之誓成有岐陽<lb/>
之蒐康有酆宮之朝穆有塗山之㑹齊桓有召陵之師<lb/>
晉文有踐土之盟君其何用宋向戍鄭公孫僑在諸侯<lb/>
<pb n="KR3k0055_WYG_161-7a"/>
之良也君其選焉王曰吾用齊桓王使問禮于左師與<lb/>
子産左師曰小國習之大國用之敢不薦聞獻公合諸<lb/>
侯之禮六子産曰小國共職敢不薦守獻伯子男㑹公<lb/>
之禮六君子謂合左師善守先代子産善相小國王使<lb/>
椒舉侍於後以規過卒事不規王問其故對曰禮吾未<lb/>
見者有六焉又何以規　又晉成虒祁諸侯朝而歸者<lb/>
皆有貳心為取郠故晉將以諸侯來討叔向曰諸侯不<lb/>
可以不示威乃並徵㑹告於吳秋晉侯會吳子于良水<lb/>
<pb n="KR3k0055_WYG_161-7b"/>
道不可呉子辭乃還七月丙寅治兵于邾南甲車四千<lb/>
乗羊舌鮒攝司馬遂合諸侯于平丘子産子太叔相鄭<lb/>
伯以㑹子産以幄幕九張行子太叔以四十既而悔之<lb/>
每舍損焉及㑹亦如之次於衞地叔鮒求貨於衞滛芻<lb/>
蕘者衞人使屠伯饋叔向羮與一篋錦曰諸侯事晉未<lb/>
敢擕貳况衛在君之宇下而敢有異志芻蕘者異于他<lb/>
日敢請之叔向受羮反錦曰晉有羊舌鮒者瀆貨無厭<lb/>
亦將及矣為此役也子若以君命賜之其已客從之未<lb/>
<pb n="KR3k0055_WYG_161-8a"/>
退而禁之晉人將尋盟齊人不可晉侯使叔向告劉獻<lb/>
公曰抑齊人不盟若之何對曰盟以底信君茍有信諸<lb/>
侯不貳何患焉告之以文辭董之以武師雖齊不許君<lb/>
庸多矣天子之老請帥王賦元戎十乗以先啟行遲速<lb/>
惟命叔向告于齊曰諸侯求盟已在此矣今君弗利寡<lb/>
君以為請對曰諸侯討貳則有尋盟若皆用命何盟之<lb/>
尋叔向曰國家之敗有事而無業事則不經有業而無<lb/>
禮經則不序有禮而無威序則不共有威而不昭共則<lb/>
<pb n="KR3k0055_WYG_161-8b"/>
不明不明棄共百事不終所由傾覆也是故明王之制<lb/>
使諸侯嵗聘以志業閒朝以講禮再朝而㑹以示威再<lb/>
會而盟以顯昭明志業於好講禮於等示威於衆昭明<lb/>
於神自古以來未之或失也存亡之道恒由是興晉禮<lb/>
主盟懼有不治奉承齊犧而布諸君求終事也君曰余<lb/>
必廢之何齊之有惟君圖之寡君聞命矣齊人懼對曰<lb/>
小國言之大國制之敢不聽從既聞命矣敬共以往遲<lb/>
速惟君叔向曰諸侯有間矣不可以不示衆八月辛未<lb/>
<pb n="KR3k0055_WYG_161-9a"/>
治兵建而不斾壬申復斾之諸侯畏之　又甲戌同盟<lb/>
于平丘齊服也令諸侯日中造于除癸酉退朝子産命<lb/>
外僕速張于除子太叔止之使待明日及夕子産聞其<lb/>
未張也使速徃乃無所張矣及盟子産爭承曰昔天子<lb/>
班貢輕重以列列尊貢重周之制也卑而貢重者甸服<lb/>
也鄭伯男也而使從公侯之貢懼弗給也敢以為請諸<lb/>
侯靖兵好以為事行理之命無月不至貢之無藝小國<lb/>
有闕所以得罪也諸侯脩盟存小國也貢獻無極亡可<lb/>
<pb n="KR3k0055_WYG_161-9b"/>
待也存亡之制將在今矣自日中以爭至於昏晉人許<lb/>
之　劉文公合諸侯于召陵謀伐楚也將會衞子行敬<lb/>
子言于靈公曰㑹同難嘖有煩言莫之治也其使祝佗<lb/>
從公曰善乃使子魚子魚辭曰臣展四體以率舊職猶<lb/>
懼不給而煩刑書若又共二徼大罪也且夫祝社稷之<lb/>
常𨽻社稷不動祝不出境官之制也君以軍行祓社<lb/>
釁鼓祝奉以從於是乎出竟若嘉好之事君行師從卿<lb/>
行旅從臣無事焉公曰行也及皐鼬將長蔡于衞衛侯<lb/>
<pb n="KR3k0055_WYG_161-10a"/>
使祝佗私於萇𢎞曰聞諸道路不知信否若聞蔡將先<lb/>
衛信乎萇𢎞曰信蔡叔康叔之兄也先衛不亦可乎子<lb/>
魚曰以先王觀之則尚徳也昔武王克商成王定之𨕖<lb/>
建明徳以藩屏周故周公相王室以尹天下於周為睦<lb/>
分魯公以大路大旂夏后氏之璜封父之繁弱殷民六<lb/>
族條氏徐氏蕭氏索氏長勺氏尾勺氏使帥其宗氏輯<lb/>
其分族將其𩔖醜以法則周公用即命于周是使之職<lb/>
事於魯以昭周公之明徳分之土田陪敦祝宗卜史備<lb/>
<pb n="KR3k0055_WYG_161-10b"/>
物典策官司彞器因商奄之民命以伯禽而封於少皡<lb/>
之虚分康叔以大路少帛綪茷旃旌大呂殷民七族陶<lb/>
氏施氏繁氏錡氏樊氏饑氏終蔡氏封畛土略自武父<lb/>
以南及圃田之北竟取于有閻之土以共王職取於相<lb/>
土之東都以㑹王之東蒐聃季授土陶叔授民命以康<lb/>
誥而封於殷虚皆啓以商政疆以周索分唐叔以大路<lb/>
密須之鼓闕鞏姑洗懐姓九宗職官五正命以唐誥而<lb/>
封於夏虚啓以夏政疆以戎索三者皆叔也而有令徳<lb/>
<pb n="KR3k0055_WYG_161-11a"/>
故昭之以分物不然文武成康之伯猶多而不獲是分<lb/>
也唯不尚年也管蔡啓商惎間王室王於是乎殺管叔<lb/>
而蔡蔡叔以車七乗徒七十人其子蔡仲改行帥徳周<lb/>
公舉之以為已卿士見諸王而命之以蔡其命書云王<lb/>
曰胡爾無若爾考之違王命也若之何其使蔡先衛也<lb/>
武王之母弟八人周公為太宰康叔為司寇𥅆季為司<lb/>
空五叔無官豈尚年哉曹文之昭也晉武之穆也曹為<lb/>
伯甸非尚年也今將尚之是反先王也晉文公為踐土<lb/>
<pb n="KR3k0055_WYG_161-11b"/>
之盟衞成公不在夷叔其母弟也猶先蔡其載書云王<lb/>
若曰晉重魯申衛武蔡甲午鄭㨗齊潘宋王臣莒期藏<lb/>
在周府可覆視也吾子欲復文武之略而不正其徳將<lb/>
如之何萇𢎞說告劉子與范獻子謀之乃長衛侯於盟<lb/>
　又定公㑹齊侯于祝其實夾谷孔丘相犂彌言於齊<lb/>
侯曰孔丘知禮而無勇若使萊人以兵劫魯侯必得志<lb/>
焉齊侯從之孔丘以公退曰士兵之兩君合好而裔夷<lb/>
之俘以兵亂之非齊君所以命諸侯也裔不謀夏夷不<lb/>
<pb n="KR3k0055_WYG_161-12a"/>
亂華俘不干盟兵不逼好於神為不祥於徳為愆義於<lb/>
人為失禮君必不然齊侯聞之遽辟之將盟齊人加于<lb/>
載書曰齊師出竟而不以甲車三百乗從我者有如此<lb/>
盟孔丘使兹無還揖對曰而不反我汶陽之田吾以共<lb/>
命者亦如之齊侯將享公孔丘謂梁丘據曰齊魯之故<lb/>
吾子何不聞焉事既成矣而又享之是勤執事也且犧<lb/>
象不出門嘉樂不野合饗而既具是棄禮也若其不具<lb/>
用秕稗也用秕稗君辱棄禮名惡子盍圖之夫享所以<lb/>
<pb n="KR3k0055_WYG_161-12b"/>
昭徳也不昭不如其已也乃不果享齊人來歸鄆讙龜<lb/>
隂之田　又魯哀公會吳于橐皐吳子使太宰嚭請尋<lb/>
盟公不欲使子貢對曰盟所以周信也故心以制之玉<lb/>
帛以奉之言以結之明神以要之寡君以為茍有盟焉<lb/>
弗可改也已若猶可改日盟何益今吾子曰必尋盟若<lb/>
可尋也亦可寒也乃不尋盟　又吳徵㑹于衞初衞人<lb/>
殺吳行人且姚而懼謀於行人子羽子羽曰吳方無道<lb/>
無乃辱吾君不如止也子木曰吳方無道國無道必棄<lb/>
<pb n="KR3k0055_WYG_161-13a"/>
疾於人呉雖無道猶足以患衞往也長木之斃無不摽<lb/>
也國狗之瘈無不噬也而況大國乎秋衞侯㑹呉于鄖<lb/>
公及衞侯宋皇瑗盟而卒辭呉盟呉人藩衛侯之舎子<lb/>
服景伯謂子貢曰夫諸侯之會事既畢矣侯伯致禮地<lb/>
主歸餼以相辭也今呉不行禮于衞而藩其君舍以難<lb/>
之子盍見太宰乃請束錦以行語及衞故太宰嚭說乃<lb/>
舍衛侯　又小邾射以句繹來奔曰使季路要我吾無<lb/>
盟矣使子路子路辭季康子使冉有謂之曰千乗之國<lb/>
<pb n="KR3k0055_WYG_161-13b"/>
不信其盟而信子之言子何辱焉　國語晉文公合諸<lb/>
侯而盟曰吾聞國之昏不由聲色必由姦利好樂聲色<lb/>
者滛也貪姦者惑也夫滛惑之國不亡必殘自今以來<lb/>
無以美妾疑妻無以聲樂妨正無以姦情害公無以貨<lb/>
利示下其有之者是謂伐其根素流于華葉若此者有<lb/>
患無憂有宼勿弭不如言者盟示之于是君子聞之曰<lb/>
文公其知道乎其不王者由無佐也　又吳王夫差既<lb/>
殺申胥不稔於歲乃起師北征闕為深溝通齊魯之間<lb/>
<pb n="KR3k0055_WYG_161-14a"/>
北屬之沂西屬之濟以㑹晉公午於黄池於是越王句<lb/>
踐乃命范蠡舌庸率師㳂海泝淮以絶吳路敗王子友<lb/>
於姑熊夷越王句踐乃率中軍泝江以襲呉入其郛焚<lb/>
其姑蘇徙其大舟呉晉爭長未成邊遽乃至以越亂告<lb/>
呉王懼乃合大夫而謀曰越為不道背其齊盟今吾道<lb/>
路悠逺無會而歸與㑹而先晉孰利王孫雄曰必㑹而<lb/>
先之吳王昏乃戒令秣馬食士夜中乃令服兵擐甲係<lb/>
馬舌出火竈陳士卒百人以為轍行百行為萬人以為<lb/>
<pb n="KR3k0055_WYG_161-14b"/>
方陳皆白常白旂素車白羽之矰望之如荼王親秉鉞<lb/>
載白旂以中陳而立左軍亦如之皆赤常赤旟丹甲朱<lb/>
羽之矰望之如火右軍亦如之皆𤣥常𤣥旗黒甲烏羽<lb/>
之矰望之如墨為帶甲三萬以勢攻鷄鳴乃定既陳去<lb/>
晉軍一里昩明王乃秉枹親就鳴鐘鼓丁寧錞于振鐸<lb/>
勇怯盡應三軍皆譁釦以振旅其聲動天地晉師大駭<lb/>
不出周軍飭壘乃令董褐請事既致命乃告諸趙鞅曰<lb/>
臣觀吳王之色𩔖有大憂小則嬖妾嫡子死不則國有<lb/>
<pb n="KR3k0055_WYG_161-15a"/>
大難大則越入吳將毒不可與戰主其許之先無以待<lb/>
危然而不可徒許也趙鞅許諾乃令董褐復命曰昔命<lb/>
圭有命固曰呉伯不曰呉王諸侯是以敢辭夫諸侯無<lb/>
二君而周無二王君若無卑天子以干其不祥而曰呉<lb/>
公孤敢不順從君命吳王許諾乃退就幕而㑹呉公先<lb/>
歃晉侯亞之　公羊傳曰莊公㑹齊侯盟于柯曹子曰<lb/>
君之意何如莊公曰寡人之生則不若死矣曹子曰然<lb/>
則君請當其君臣請當其臣莊公曰諾於是㑹桓公莊<lb/>
<pb n="KR3k0055_WYG_161-15b"/>
公升壇曹子手劒而從之管子進曰君何求曹子曰城<lb/>
環厭竟君不圖歟願請汶陽之田管子顧曰君其許諾<lb/>
桓公曰諾已盟曹子摽劒而去之要盟可犯而桓公不<lb/>
欺曹子可讐而桓公不怨桓公之信著乎天下自柯之<lb/>
盟始焉　史記曰秦王使使告趙王欲與王為好㑹於<lb/>
西河外澠池趙王畏秦欲毋行廉頗藺相如計曰王不<lb/>
行示趙弱且怯也趙王遂行相如從廉頗送至境與王<lb/>
訣曰王行度道里會遇之禮畢還不過三十日三十日<lb/>
<pb n="KR3k0055_WYG_161-16a"/>
不還則請立太子為王以絶秦望王許之遂與秦王㑹<lb/>
澠池秦王飲酒酣曰寡人竊聞趙王好音請奏瑟趙王<lb/>
鼓瑟秦御史前書曰某年月日秦王與趙王會飲令趙<lb/>
王鼓瑟藺相如前曰趙王竊聞秦王善為秦聲請奉盆<lb/>
缻秦王以相娯樂秦王怒不許于是相如前進缻因跪<lb/>
請秦王秦王不肯撃缻相如曰五歩之内相如請得以<lb/>
頸血濺大王矣左右欲刃相如相如張目叱之左右皆<lb/>
靡于是秦王不懌為一撃缻相如顧召趙御史書曰某<lb/>
<pb n="KR3k0055_WYG_161-16b"/>
年月日秦王為趙王撃缻秦之羣臣曰請以趙十五城<lb/>
為秦王壽藺相如亦曰請以秦之咸陽為趙王壽秦王<lb/>
竟酒終不能加勝于趙趙亦盛設兵以待秦秦不敢動<lb/>
　榖梁傳曰葵丘之盟束牲而不殺讀書加于牲上曰<lb/>
毋擁泉毋訖糴毋易樹子毋以妾為妻毋使婦人與國<lb/>
事　又溴梁之會諸侯失政矣諸侯㑹而曰大夫盟政<lb/>
在大夫也諸侯在而不曰諸侯之大夫大夫不臣也<lb/>
三禮圖曰方盟木方四尺設六色東青西白南赤北黒<lb/>
<pb n="KR3k0055_WYG_161-17a"/>
上𤣥下黄設六玉上圭下璧南方璋西方琥北方璜東<lb/>
方珪方盟者上下四方之神明天之司盟　原史記曰<lb/>
吳起東遊衛郭門與其母訣齧指而盟曰起不為卿相<lb/>
不復入衛　増又曰秦之圍邯鄲趙使平原君求救於<lb/>
楚門下有毛遂者前自贊於平原君曰願君以遂備員<lb/>
而行平原君曰夫賢士之處世也若錐處囊中其末立<lb/>
見今先生處勝之門下三年於此矣左右未有所稱先<lb/>
生不能遂曰臣乃今日請處囊中耳使遂早得處囊中<lb/>
<pb n="KR3k0055_WYG_161-17b"/>
乃脱穎而出非特其末見而已平原君與楚合從言其<lb/>
利害日出而言之日中不決遂按劒歴階而上曰從之<lb/>
利害兩言而決耳今日出而言日中不決何也楚王叱<lb/>
曰胡不下遂按劒而前曰今十步之中王不得恃楚國<lb/>
之衆王之命懸于遂今楚地五千里持㦸百萬此伯王<lb/>
之資也白起小豎子耳率數百萬之衆一戰而舉鄢郢<lb/>
再戰而燒夷陵三戰而辱王之先人此百世之怨而趙<lb/>
之所羞而王弗知惡焉合從者為楚非為趙也楚王曰<lb/>
<pb n="KR3k0055_WYG_161-18a"/>
謹奉社稷而從遂奉銅盤而跪進之遂定從於殿上<lb/>
原漢書曰髙后立諸呂為王王陵曰髙皇帝刑白馬而<lb/>
盟非劉氏而王者天下共撃之今王呂氏非約也　増<lb/>
魏志曰臧洪字子原廣陵射陽人也太守張超請洪為<lb/>
功曹與西至陳留見兄邈計事邈與語大奇之又致之<lb/>
於劉兖州公山孔豫州公緒乃設壇塲方共盟誓諸州<lb/>
郡相讓乃共推洪洪乃升壇操盤歃血而盟　原晉書<lb/>
曰祖逖字士雅范陽遵人也元帝以逖為奮威將軍豫<lb/>
<pb n="KR3k0055_WYG_161-18b"/>
州刺史渡江中流誓曰祖逖不清中原而復濟者有如<lb/>
大江　晉王羲之為㑹稽内史稱疾去郡于父墓自誓<lb/>
曰羲之不天夙遭閔凶遂因人乏蒙國寵荣每仰詠老<lb/>
氏周任之戒常恐斯亡無日是用寤寐永歎若墜深谷<lb/>
止足之分定之於今謹以今月吉辰告誓先靈自今之<lb/>
後敢渝此心貪冐茍進是有無尊之心而不子也子而<lb/>
不子天地所不覆載名教所不得容信誓之誠有如皎<lb/>
日　増孫卿子曰盟詛不及五帝誓誥不及三王交質<lb/>
<pb n="KR3k0055_WYG_161-19a"/>
不及五伯　鄭思肖曰臣子盟檄何義臣不敢忘君子<lb/>
不敢忘父誓吾心不變曰盟勸國人忠曰檄　晏子春<lb/>
秋曰崔杼弑莊公盟于國者㦸鈎其頸劒承其心晏子<lb/>
不與盟而出上車其僕將馳晏子撫其手曰鹿生于山<lb/>
命懸於㕑命有所懸矣成節而去<lb/>
　　盟㑹二<lb/>
原涖牲<hi>曲禮約信曰誓涖牲曰盟鄭注涖臨也坎用牲臨而讀其盟書也</hi>　陳牲<hi>齊語桓公</hi>
<hi>與諸侯飾牲為載以約誓於上下庶神賈逵注飾牲陳其牲為載書加于牲上而已不歃血也</hi>　周信<lb/>
<pb n="KR3k0055_WYG_161-19b"/>
<hi>詳盟一</hi>　結信<hi>呉語越王使諸稽郢行成將盟諸稽郢辭曰以盟為有益乎前盟口血未乾足以結</hi>
<hi>信矣以盟為無益乎君王舍甲兵之威以臨使之而胡重於鬼神而自輕也呉王乃許之荒成不盟注曰荒空</hi>
<hi>也</hi>　崇徳<hi>左傳管仲言於齊侯曰夫合諸侯以崇徳也會而列姦何以示後嗣夫諸侯之㑹其徳刑</hi>
<hi>禮義無國不記記姦之位君盟替矣作而不記非盛徳也</hi>　命政<hi>周禮大行人殷同以施天下之政鄭</hi>
<hi>注殷同即殷見也王不巡狩則殷同殷同者六服盡朝既朝王亦命為壇於國外合諸侯而命其政</hi>　載<lb/>
書<hi>詳盟一</hi>　埋書<hi>左傳宋寺人柳冇寵太子佐惡之華合比曰我殺之柳聞之乃坎用牲埋書而</hi>
<hi>告公曰合比將納亡人之族既盟于北郭矣公使視之有焉</hi>　掌盟法<hi>周禮司盟掌盟載之法</hi>
　作盟辭<hi>又曰詛祝作盟詛之載辭以叙國之信用以質邦國之劑信鄭注載辭為辭而載之于策</hi>
<pb n="KR3k0055_WYG_161-20a"/>
<hi>坎用牲加書于其上</hi>　禮之經<hi>左傳會于商任錮欒氏也齊侯衛侯不敬叔向曰二君者必不免朝</hi>
<hi>禮之經也禮政之輿也政身之守也怠禮失政是以亂也</hi>　信之要<hi>魯語子服惠伯見韓宣子曰與</hi>
<hi>大國盟信之要也晉為盟主是主信也若盟而棄諸信已闕矣</hi>　通上下<hi>周禮大祝作六辭以通上</hi>
<hi>下親疎逺近一曰祠二曰命三曰誥四曰㑹五曰禱六曰誄鄭注祠當為辭謂辭令也㑹謂王官之伯命事于</hi>
<hi>㑹</hi>　著昭明<hi>左傳詳/盟一</hi>　割牛耳<hi>周禮玉府若合諸侯則共珠槃玉敦案鄭注敦</hi>
<hi>槃𩔖珠玉以為飾古者以盤盛血以敦盛食合諸侯者必割牛耳取其血歃之以盟珠盤以盛牛耳凡尸盟者</hi>
<hi>執之</hi>　執牛耳<hi>左傳晉師將盟衛侯于鄟澤趙簡子曰羣臣誰敢盟衛君者渉佗成何曰我能盟之</hi>
<hi>衛人請執牛耳成何曰衛焉得視諸侯將歃渉佗捘衛侯之手及腕注盟禮尊者執牛耳</hi>　衛社稷<lb/>
<pb n="KR3k0055_WYG_161-20b"/>
<hi>又齊髙厚相太子光以先會諸侯于鍾離不敬士莊子曰髙子相太子以會諸侯將社稷是衛而皆不敬棄社</hi>
<hi>稷也其將不免乎</hi>　謀王室<hi>又夏會于黄父謀王室也杜注以王室有子朝之亂謀定之也</hi>
討不庭<hi>詳盟一</hi>　詛不信<hi>周禮詳/盟一</hi>　犯不善<hi>左傳孔子曰俘不干盟兵</hi>
<hi>不逼好於神為不祥杜注盟將告神犯之為不善也</hi>　背不祥<hi>又劉康公徼戎將遂伐之叔服曰背</hi>
<hi>盟而欺大國此必敗背盟不祥欺大國不義神人弗助將何以勝</hi>　祈明神<hi>周禮司盟既盟則為</hi>
<hi>司盟共祈酒脯鄭注使出酒脯司盟為之祈明神使不信者必凶</hi>　主諸侯<hi>左傳趙文子為政言</hi>
<hi>于晉侯曰晉為盟主諸侯或相侵也則討而使歸其地今烏餘之邑皆討𩔖也而貪之是無以為盟主也請歸</hi>
<hi>之</hi>　賦既醉<hi>又楚薳罷如晉涖盟晉侯享之將出賦既醉叔向曰薳氏之有後于楚國也宜哉承</hi>
<pb n="KR3k0055_WYG_161-21a"/>
<hi>君命不忘敏子蕩將知政矣敏以事君必能養民政其焉往杜注既醉詩大雅也既醉以酒既飽以徳君子萬</hi>
<hi>年介以景福以晉侯比之君子也</hi>　賦角弓<hi>又晉侯使韓宣子來聘公享之韓子賦角弓季武子</hi>
<hi>拜曰敢拜子之彌縫敝邑寡君有望矣注角弓詩小雅兄弟婚姻無胥逺矣言兄弟之國宜相親也</hi>　吳<lb/>
晉爭長<hi>詳盟一</hi>　晉楚爭盟<hi>左傳臧宣叔令脩賦繕完具守備曰齊楚結好我與晉盟</hi>
<hi>晉楚爭盟齊師必至雖晉人伐齊楚必救之是齊楚同我也知難而有備乃可以逞</hi>　師徒不煩<lb/>
<hi>詳盟一</hi>　煩言莫治<hi>詳盟/一</hi>　豈敢背之<hi>左傳楚子伐鄭子駟將及楚平子孔</hi>
<hi>子蟜曰與大國盟口血未乾而背之可乎子駟曰吾盟固云惟强是從今楚師至晉不我救則楚强矣盟誓之</hi>
<hi>言豈敢背之且要盟無質神弗臨也所臨惟信信者言之瑞也善之主也是故臨之明神不蠲要盟背之可也</hi>
<pb n="KR3k0055_WYG_161-21b"/>
　吾無盟矣<hi>詳盟一</hi>　丹書白馬<hi>漢書黄河如帶泰山若礪國以永存爰及苖裔</hi>
<hi>申以丹書之信重以白馬之盟</hi>　珠槃玉敦<hi>詳割牛/耳注</hi>　持職待事<hi>曲禮史載</hi>
<hi>筆鄭注謂從于㑹同各持其職以待事</hi>　有禮庇民<hi>詳盟/一</hi>　梐枑再重<hi>周禮</hi>
<hi>掌舍掌王之㑹同之舍梐枑再重案鄭注梐枑謂行馬再重者以周衛有外内列</hi>　設表為位<lb/>
<hi>左傳單子會韓子于戚視下言徐叔向曰單子其將死乎朝有著定會有表朝會之言必聞于表著之位杜預</hi>
<hi>注著定朝内列常處謂之表著者也野㑹設表以為位也</hi>　兵車之屬<hi>齊語桓公朝諸侯于陽榖</hi>
<hi>兵車之屬六乗車之會三注屬會也</hi>　衣裳之會<hi>公羊傳齊桓公衣裳之會三兵車之㑹六也</hi>
　恤病討貳<hi>左傳晉原縠宋華椒衛孔達曹人同盟于清丘曰恤病討貳于是卿不書不實其言</hi>
<pb n="KR3k0055_WYG_161-22a"/>
<hi>也杜注宋伐陳衛救之不討貳也楚伐宋晉不救不恤病也</hi>　恤菑救凶<hi>詳盟一</hi>　大<lb/>
無侵小<hi>又諸侯盟于督揚曰大毋侵小</hi>　夷不亂華<hi>詳盟一</hi>
　　盟㑹三<lb/>
原文呉孫權與蜀盟文曰天降喪亂皇綱失敘逆臣乗<lb/>
釁劫奪國柄始於董卓終於曹操九州輻裂普天無繼<lb/>
及曹丕偷取天位而子叡么麽尋亦凶逆昔共工亂象<lb/>
而髙辛行師三苗干度而虞舜征焉今日滅叡擒其徒<lb/>
黨非漢與呉將復誰在建大事必先盟誓漢之與呉雖<lb/>
<pb n="KR3k0055_WYG_161-22b"/>
信由中然分土列境宜立盟約使東西士民咸共聞知<lb/>
既盟之後戮力一心同討魏賊救危恤患分灾共慶各<lb/>
守分土無相侵犯傳之後葉克終若始有渝此盟創禍<lb/>
先亂俾墜其師無克祚國　晉劉琨與段匹磾盟文曰<lb/>
天不靖晉難集上邦四方豪傑是焉扇動乃憑陵於諸<lb/>
夏俾天子播越震蕩罔有攸底二鹵交侵區夏將冺神<lb/>
人乏主蒼生無歸百罹備臻死喪相枕肌膚潤於鋒鏑<lb/>
骸骨曝於草莾千里無煙火之廬列城有兵曠之邑兹<lb/>
<pb n="KR3k0055_WYG_161-23a"/>
所以痛心疾首仰訴皇穹者也臣琨蒙國寵靈叨竊台<lb/>
岳臣磾世效忠節忝荷公輔大懼醜𩔖猾夏王旅隕首<lb/>
喪元盡其臣禮古先哲王貽厥後訓所以翼戴天子敦<lb/>
序同好者莫不臨之以明神結之以盟誓故齊桓㑹於<lb/>
召陵而羣后加恭晉文盟於踐土而諸侯兹順而臣等<lb/>
介在遐鄙而與主相去逈遼是以敢干先典刑牲歃盟<lb/>
自今日既盟之後皆盡忠竭節以剪夷二宼有加難於<lb/>
琨磾必救加難於磾琨亦如之繾綣齊契披布胸懐書<lb/>
<pb n="KR3k0055_WYG_161-23b"/>
功金石藏於王府有渝此盟亡其宗族俾墜軍旅無其<lb/>
遺育　晉庾闡為郄車騎討蘇峻盟文曰賊臣祖約蘇<lb/>
峻不恭天命不畏王誅凶戾肆逆干國之紀稱兵攻宫<lb/>
焚掠宗廟遂乃制脅幼主有無君之心大行皇太后以<lb/>
憂厄崩殂殘害忠良禍虐烝民窮凶極暴毒流四海是<lb/>
以率土怨酷兆庶泣血咸願奉辭伐罪以除元惡今主<lb/>
上幽危百姓倒懸忠臣烈士志在死國既盟之後戮力<lb/>
一心共剪醜𩔖殞首喪元以救社稷若二宼不梟無望<lb/>
<pb n="KR3k0055_WYG_161-24a"/>
偷安當令生者不食今誓死者無媿黄泉　陳沈烱為<lb/>
陳武帝與王僧辯盟文曰侯景戎羯小醜逆天無狀背<lb/>
我恩義破我國家毒我生民改移我廟社誅鋤我郡縣<lb/>
割裂我宗姻我髙祖靈聖聰明光宅天下劬勞兆庶亭<lb/>
育萬民哀景以窮見歸全景將戮之首授景要害之地<lb/>
崇景非次之榮於景何怨而景長㦸強弩陵蹙朝廷刳<lb/>
肝斮趾不厭其快髙祖菜食卑宫春秋九十屈意凝威<lb/>
憤終宼手大行皇帝温嚴恭黙不守鴻名於景何有復<lb/>
<pb n="KR3k0055_WYG_161-24b"/>
加忍毒豈有率土之濱忍聞此痛僧辯等荷相國湘東<lb/>
王泣血銜冤之寄摩頂至踵之恩能不瀝膽抽腸共誅<lb/>
姦逆協和將帥同心共契必誅凶豎尊奉湘東王嗣膺<lb/>
鴻業以主郊祀若一相欺負一相違戾天地宗廟是譴<lb/>
是詰<lb/>
　　饗燕一<lb/>
原周官曰以饗燕之禮親四方之賓客　毛詩曰鹿鳴<lb/>
燕羣臣嘉賓也棠棣燕兄弟也湛露天子燕諸侯也<lb/>
<pb n="KR3k0055_WYG_161-25a"/>
又曰伐木燕朋友故舊也自天子至於庶人未有不須<lb/>
友以成也親親以睦友賢不棄故舊不遺則民徳歸厚<lb/>
矣　韓詩不脱履而即席謂之禮跣而上坐謂之燕能<lb/>
飲者飲不能飲者已謂之醧閉門不出謂之湎　禮記<lb/>
曰奠酬而工升歌發徳也註云以詩之義明賓主之禮<lb/>
　又曰諸侯宴禮爼豆牲醴薦羞皆有等差所以明貴<lb/>
賤也　増禮燕義曰諸侯燕禮之義君立阼階之東南<lb/>
南郷爾卿大夫皆少進定位也君席阼階之上居主位<lb/>
<pb n="KR3k0055_WYG_161-25b"/>
也君獨升立席上西面特立莫敢敵之義也　周禮曰<lb/>
大行人掌大賓之禮上公饗禮九獻食禮九舉出入五<lb/>
積三問三勞諸侯饗禮七獻食禮七舉出入四積再問<lb/>
再勞諸伯如侯禮諸子饗禮五獻食禮五舉出入三積<lb/>
一問一勞諸男如子禮大國之孤執皮帛以繼小國之<lb/>
君出入三積不問一勞　又司儀王燕則諸侯毛<hi>朝事尊尊</hi>
<hi>上爵燕則親親上齒</hi>　又樂師饗食諸侯序其樂事　又鐘師凡<lb/>
祭祀饗食奏燕樂　又外饔邦饗耆老孤子則掌其割<lb/>
<pb n="KR3k0055_WYG_161-26a"/>
烹之事饗士庶子亦如之　又酒正共賓客之禮酒凡<lb/>
饗士庶子饗耆老孤子皆共其酒無酌數　儀禮燕禮<lb/>
工歌鹿鳴四牡皇皇者華笙入立于縣中奏南陔白華<lb/>
華黍乃間歌魚麗笙由庚歌南有嘉魚笙崇丘歌南山<lb/>
有臺笙由儀遂歌鄉樂周南關雎葛覃卷耳召南鵲巢<lb/>
采蘩采蘋大師告樂正曰正歌備奏陔遂出以樂納賓<lb/>
則賓及庭奏肆夏公拜受爵而奏肆夏升歌鹿鳴下管<lb/>
新宫笙入三成遂合鄉樂若舞則勺有房中之樂　原<lb/>
<pb n="KR3k0055_WYG_161-26b"/>
左傳衛寗武子來聘公與之宴為賦湛露及彤弓不辭<lb/>
又不荅賦使行人私焉曰臣以為肄業及之也昔諸侯<lb/>
朝正于王王宴樂之於是乎賦湛露諸侯敵王所愾而<lb/>
獻其功於是乎賜之彤弓一彤矢百玈弓矢千以覺報<lb/>
宴今陪臣來繼舊好其敢干大禮以自取戾　又曰衛<lb/>
侯宴苦成叔寗惠子相苦成叔傲寗子曰苦成叔家其<lb/>
亡乎古為饗食也以觀威儀省禍福今夫子傲取禍之<lb/>
道也　増莊公十八年春虢公晉侯朝王王饗醴命之<lb/>
<pb n="KR3k0055_WYG_161-27a"/>
宥皆賜玉五瑴馬三匹非禮也王命諸侯名位不同禮<lb/>
亦異數　國語晉隨㑹聘於周定王饗之殽烝范子私<lb/>
於原公曰此何禮也王召士季曰子弗聞乎禘郊之事<lb/>
則有全烝王公立飫則有房烝<hi>即享禮也</hi>親戚宴饗則有殽<lb/>
烝今叔父使士季實來唯是先王之燕禮欲以貽女余<lb/>
一人敢設飫禘焉且唯戎翟則有體薦坐諸門外而使<lb/>
舌人體委與之<hi>象胥之官也</hi>今王室之一二兄弟以時相見<lb/>
將和協典禮以示民訓則亦無𨕖其馨香擇其柔嘉潔<lb/>
<pb n="KR3k0055_WYG_161-27b"/>
其酒醴品其百籩脩其簠簋奉其犧象出其尊彞陳其<lb/>
鼎爼靜其巾羃敬其祓除體解折節而共飲食之於是<lb/>
有折爼加豆酬幣宴貨以示容合好嵗飫不倦時宴不<lb/>
滛月㑹旬脩日全不忘古之善禮者將焉用全烝　魯<lb/>
語叔孫穆子聘於晉晉悼公饗之樂及鹿鳴之三而後<lb/>
再拜三晉侯使行人問焉對曰夫先樂金奏肆夏繁遏<lb/>
渠天子所以饗元侯也歌文王大明緜則兩君相見之<lb/>
樂也皆非使臣所敢與聞也　晉語公子如楚楚成王<lb/>
<pb n="KR3k0055_WYG_161-28a"/>
以周禮享之九獻庭實旅百　原帝王世紀曰尭見舜<lb/>
于貳宫設饗禮迭為賓主　増漢書曰髙祖五年夏六<lb/>
月帝置酒雒陽南宫上曰通侯諸將毋敢隱朕吾所以<lb/>
有天下者何髙起王陵對曰陛下攻城略地所降者因<lb/>
以與之與天下同利也上曰公知其一未知其二夫子<lb/>
房蕭何韓信三者皆人傑吾能用之此吾所以取天下<lb/>
者也羣臣恱服　原又髙祖十二年上破布軍還過沛<lb/>
留置酒沛宫悉召故人父老子弟佐酒發沛中兒得百<lb/>
<pb n="KR3k0055_WYG_161-28b"/>
二十人教之歌酒酣上撃筑歌大風沛父老諸母故人<lb/>
日樂飲極歡道舊故為笑樂十餘日上欲去沛父兄固<lb/>
請上留止張<hi>注張晏曰張帷帳也</hi>飲三日　増通典漢武帝雖用<lb/>
夏正然每月朔朝至於十月朔猶常享㑹其儀夜漏未<lb/>
盡七刻鐘鳴受賀及贄公侯璧二千石羔千石六百石<lb/>
雁四百石以下雉百官賀正月二千石以上上殿稱萬<lb/>
嵗舉觴御坐前司空奉羮大司農奉飯奏食舉樂百官<lb/>
受賜燕享大作樂　漢王尊傳正月行幸曲臺臨享罷<lb/>
<pb n="KR3k0055_WYG_161-29a"/>
衛士　漢成帝紀鴻嘉二年三月博士行飲酒禮有雉<lb/>
飛集于庭　漢王式傳江公為歌吹諸生曰歌驪駒注<lb/>
如淳曰學官自有此法酒坐歌吹以相樂也　漢昭帝<lb/>
紀元鳳二年夏四月上自建章宫徙未央宫大置酒賜<lb/>
郎從官帛及宗室子錢人二十萬吏民獻牛酒者賜帛<lb/>
人一匹　漢文帝初即位賜民爵一級女子百户牛酒<lb/>
酺五日<hi>注文穎曰漢律三人以上無故羣飲罰金四兩今詔酺賜得令㑹聚飲食五日也顔師古曰酺</hi>
<hi>布也王徳布于天下而合聚飲食為酺</hi>十六年九月令天下大酺景帝後<lb/>
<pb n="KR3k0055_WYG_161-29b"/>
元年夏大酺五日武帝元光二年九月令民大酺五日<lb/>
元朔三年秋令民大酺五日元鼎元年夏五月大酺五<lb/>
日太初二年三月祠后土令天下大酺五日太始三年<lb/>
二月令天下大酺五日昭帝元鳳四年正月丁亥帝加<lb/>
元服令天下酺五日宣帝五鳳三年三月鸞鳳集長樂<lb/>
宫樹上飛下止地文章五色留十餘刻吏民並觀賜民<lb/>
爵一級女子百户牛酒大酺五日　原東觀漢記曰建<lb/>
武三年幸舂陵祠園廟大置酒與父老故人相樂十九<lb/>
<pb n="KR3k0055_WYG_161-30a"/>
年幸汝南頓丘令舍大置酒賜吏民復南頓田租一年<lb/>
　増建武六年二月山東平諸將還京師置酒賞賜十<lb/>
三年四月大司馬呉漢自蜀還京師大享將士班勞策<lb/>
勲　漢明帝永平二年十月有事十一陵㑹郡縣吏勞<lb/>
賜作樂十年閏月幸南頓勞享三老官屬　章帝建初<lb/>
七年九月幸鄴勞享守令以下十月幸長安又幸長平<lb/>
每所到幸輒㑹郡縣吏人勞賜作樂　和帝永元十五<lb/>
年十月戊申幸章陵癸丑㑹宗室於舊廬勞賜作樂<lb/>
<pb n="KR3k0055_WYG_161-30b"/>
安帝延光三年二月辛卯柴岱宗癸巳勞賜郡縣作樂<lb/>
十月丁亥會三輔守令掾史於長安作樂　順帝永和<lb/>
二年十月丙午幸未央宫㑹守尉官屬勞賜　桓帝延<lb/>
熹元年五月己酉大㑹公卿以下賞賜有差　原魏志<lb/>
曰文帝為魏王延康元年六月南征七月甲午軍次于<lb/>
譙大享六軍及譙父老百姓于邑東明帝青龍二年八<lb/>
月幸壽春己未大耀兵享六軍　増晉書禮志曰漢儀<lb/>
有正㑹禮正旦夜漏未盡七刻鐘鳴受賀公侯以下執<lb/>
<pb n="KR3k0055_WYG_161-31a"/>
贄來庭二千石以上升殿稱萬歲然後作樂宴享魏武<lb/>
帝都鄴正㑹文昌殿用漢儀又設百華燈晉氏受命武<lb/>
帝更定元㑹儀咸寧注是也　晉起居注曰太常張華<lb/>
正書按舊事拜公建始殿因以小㑹蓋所以崇宰輔也<lb/>
　宋書禮志曰正旦元㑹設白虎尊于殿庭尊蓋上施<lb/>
白虎東宫舊事曰正㑹儀太子着逺遊冠絳紗袍登輿<lb/>
至承華門前設位拜二傅二傅交拜禮畢不復登車太<lb/>
傅訓道少傅在後太子入崇賢門樂作太子登殿西向<lb/>
<pb n="KR3k0055_WYG_161-31b"/>
坐　唐髙祖武徳三年四月壬戌秦王平并州悉復故<lb/>
地帝大恱置酒含章殿宴羣臣極歡遣入御府賜繒綵<lb/>
五月辛卯秦王凱旋獻㨗太廟帝置酒髙㑹六年丁酉<lb/>
宴東征官僚奏九部樂帝親舉酒屬百官己酉大㑹東<lb/>
征將士奏九部樂　開元二十三年正月乙亥耕藉田<lb/>
都城酺三日上御五鳳樓酺宴　二十六年六月庚子<lb/>
立忠王璵為皇太子七月己巳大赦賜民酺三日二十<lb/>
七年二月己巳上尊號賜酺五日　玉海曰貞元四年<lb/>
<pb n="KR3k0055_WYG_161-32a"/>
九月重陽節賜宰臣百寮宴於曲江亭帝賦詩錫之簡<lb/>
文士應制上自考其詩以劉太真李紓等四人為上鮑<lb/>
防于邵等四人為次張濛殷亮等二十三人為下李晟<lb/>
馬燧李泌三宰相詩不加考第六年二月戊辰朔百官<lb/>
以中和節宴曲江亭上賦詩以錫之三月庚子又宴九<lb/>
年二月庚戌朔初以中和節賜宴錢給百僚十一年上<lb/>
巳賜宴曲江十四年上巳賜宴時徐州節度使張建封<lb/>
來朝上特令與宰相同榻而食元和二年上巳賜宴曲<lb/>
<pb n="KR3k0055_WYG_161-32b"/>
江亭　貞元十二年二月己卯以寒食御麟徳殿之東<lb/>
亭内宴於宰臣位後施畫屏風圖漢名臣仍紀其嘉言<lb/>
善行題於下宰臣各賜錦綵百銀瓶盤一具　十四年<lb/>
二月戊午上御麟徳殿宴文武百寮于東西廂初奏破<lb/>
陳樂舞徧奏九部樂先是上製中和樂舞曲至是日奏<lb/>
之上賦中春麟徳殿㑹百寮觀新樂詩八韵令皇太子<lb/>
書<hi>詩云紫殿初筵列彤庭廣樂張成功歸輔弼致政頼忠良</hi>　興元元年七月壬午<lb/>
至京師帝既還宫每間日宴勲臣于麟徳殿必親閱酒<lb/>
<pb n="KR3k0055_WYG_161-33a"/>
饌盛陳音樂其所珍賜李晟首之渾瑊次之諸宰臣及<lb/>
節將又次之貞元四年二月戊戍麟徳殿觀宰臣晟燧<lb/>
及諸將㑹鞠三月甲寅宴百僚于麟徳殿設九部樂内<lb/>
出舞馬帝製序及詩賜羣臣十三年二月丁巳朔賜宰<lb/>
臣及兩省供奉官宴曲江又寒食宴宰相于麟徳殿<lb/>
元和十三年二月乙亥御麟徳殿宴羣臣大合樂凡三<lb/>
日頒賜有差十四年三月丁酉上以齊魯初平宴羣臣<lb/>
于麟徳殿賜物有差　元和十五年六月癸巳皇太后<lb/>
<pb n="KR3k0055_WYG_161-33b"/>
歸興慶宫穆宗率六宫侍行遂合樂大宴　宋建隆元<lb/>
年八月庚午宴近臣于廣徳殿江南呉越朝貢使皆預<lb/>
　元年九月辛丑宴近臣于萬春殿後九日又宴于廣<lb/>
徳殿皆曲宴也凡曲宴無常惟上所命　太平興國二<lb/>
年正月戊辰御講武殿試進士賜呂蒙正以下及第<hi>始分</hi>
<hi>甲次</hi>庚午試諸科賜緑袍靴笏錫宴開寳寺為詩一章賜<lb/>
之　唐時禮部放榜後醵飲曲江號聞喜宴五代多於<lb/>
佛舍名園周顯徳中官為主之上命中使典領供帳甚<lb/>
<pb n="KR3k0055_WYG_161-34a"/>
盛三年九月甲申朔試進士加論一首自是以三題為<lb/>
準賜胡旦以下及第又賜緑袍靴笏自此為定制乙酉<lb/>
賜諸科及第始賜宴于迎春苑八年三月丙子賜王世<lb/>
則等及第四月辛卯朔始就瓊林苑賜宴紹興十七年<lb/>
十一月禮部侍郎周執羔請舉行舊制賜聞喜宴于禮<lb/>
部貢院十八年六月三日就宴賜御書儒行篇　雍熙<lb/>
元年十二月乙酉詔賜大酺三日二十一日丙申御丹<lb/>
鳳樓觀酺召侍臣賜飲自樓前至朱雀門張樂召耆老<lb/>
<pb n="KR3k0055_WYG_161-34b"/>
列坐樓下賜酒食二十二日丁酉賜羣臣宴于尚書省<lb/>
作詩二首以賜羣臣獻歌詩賦頌者數十人並付史館<lb/>
<hi>酺飲起自于秦秦法三人已上㑹飲則罰金故因事賜酺吏民㑹飲過則禁之魏晉以後無聞焉唐景雲開元</hi>
<hi>天寳間嘗舉行之至是郊禋大慶故有是詔</hi>　景徳四年二月己巳次西京<lb/>
七日甲戌賜西京酺三日十七日甲申御五鳳樓觀酺<lb/>
乙酉又御樓三日近臣預坐樓前設露臺奏教坊樂端<lb/>
門内為山車二每車前後設樂凡四部旱船四每船設<lb/>
樂一部凡六部樂作東西迭進召洛陽父老五百人坐<lb/>
<pb n="KR3k0055_WYG_161-35a"/>
樓下賜飲　祥符四年三月十六日己丑御五鳳樓觀<lb/>
賜酺十八日復御樓觀酺庚寅作西京大酺七言詩二<lb/>
首　祥符元年正月庚寅有司上都亭驛酺宴㑹圖二<lb/>
月壬辰朔御乾元門觀酺召從臣與坐二年三月十六<lb/>
日辛未御乾元樓觀酺壬申上作觀酺五言詩賜百官<lb/>
四月癸巳晏殊獻大酺賦召學士院命為集賢校理四<lb/>
年九月二十三日癸巳御乾元樓觀酺大合樂二十五<lb/>
日乙未復賜酺宴百官于錫慶院宗室于相王宫作大<lb/>
<pb n="KR3k0055_WYG_161-35b"/>
酺五言詩賜羣臣和丙申又作五言詩賜相王元偓以<lb/>
下和六年二月六日戊辰御乾元樓觀酺己巳宴百官<lb/>
于錫慶院帝作大酺七言詩羣臣皆和七年十一月十<lb/>
日壬辰御乾元門觀酺者五日是日近臣咸與宴京畿<lb/>
父老于樓下賜緜袍茶絹日有五色暈慶雲見癸巳帝<lb/>
作七言詩羣臣咸和　祥符元年二月丙申直史館陳<lb/>
越上大酺頌集賢校理張象中秘閣校理劉子儀評事<lb/>
宋綬並上大酺詩賦詔付史館　祥符七年正月二十<lb/>
<pb n="KR3k0055_WYG_161-36a"/>
日己酉朝謁太清宫畢亳州應天府各賜酺三日賜亳<lb/>
州樓名曰奉元均慶應天府曰重熙頒慶二十三日庚<lb/>
戍御奉元均慶樓觀酺從臣與坐宴父老于樓下設山<lb/>
車百戲聽民縱觀二十四日辛亥復御樓賜宴帝作大<lb/>
酺五言勸酒七言賜王旦等二十六日復觀酺二十九<lb/>
日丙辰御重熙頒慶樓觀酺上作應天府駐蹕五七言<lb/>
詩四首示近臣　天禧元年二月三日壬申御正陽門<lb/>
<hi>即乾元門也</hi>觀酺大合樂癸酉宴百官于錫慶院帝作景靈<lb/>
<pb n="KR3k0055_WYG_161-36b"/>
宫慶成賜酺七言詩賜之二年九月二十二日庚辰御<lb/>
正陽門樓觀酺翌日宴百官宗室帝作大酺七言十韻<lb/>
詩勸酒四韻詩分賜之壬午上御樓觀酺宴是日慶雲<lb/>
見于樓上日生赤黄珥四年十月五日壬午正陽門觀<lb/>
酺凡五日翌日癸未宴百官宗室帝作七言詩賜之五<lb/>
年三月六日辛巳御正陽門觀酺皇太子近臣並與壬<lb/>
午復御樓凡四日　元豐七年三月丁巳大燕羣臣于<lb/>
集英殿皇子延安郡王年九歳立侍于御座之側左僕<lb/>
<pb n="KR3k0055_WYG_161-37a"/>
射王珪率百官廷賀及升殿上命珪與王相見乆之王<lb/>
乃退王未出閣上特令侍宴以見羣臣　熙寧二年八<lb/>
月四日以兩朝實録成宴近臣于垂拱殿元豐五年七<lb/>
月二十八日兩朝國史成宴垂拱殿　淳熙二年五月<lb/>
辛卯賜輔臣宴于澄碧<hi>在苑中</hi>上曰朕嘗觀無逸篇真後<lb/>
世龜鑑又語及君臣相遇之難又汎論用人不可分别<lb/>
黨與須當盡公又朕常日所行乃執其兩端用其中於<lb/>
民又曰今日所謂坐而論道豈不勝絲竹管絃葉衡等<lb/>
<pb n="KR3k0055_WYG_161-37b"/>
各起謝　金史曲宴儀皇帝即御座鳴鞭報時畢殿前<lb/>
班小起居到侍立位引臣寮并使客左入傍折通班至<lb/>
丹墀舞蹈五拜不出班奏聖躬萬福又再拜出班謝宴<lb/>
舞蹈五拜各上殿祗候分引預宴官上殿其餘臣寮右<lb/>
出次引宋使從人入至丹墀再拜不出班奏聖躬萬福<lb/>
又再拜有敕賜酒食又再拜引左廊立次引髙麗夏從<lb/>
人入分引左右廊立果床入進酒皇帝舉酒時上下侍<lb/>
立官並再拜接盞畢候進酒官到位當坐者再拜坐即<lb/>
<pb n="KR3k0055_WYG_161-38a"/>
行臣使酒傳宣立飲畢再拜坐次從人再拜坐至四盞<lb/>
餅茶入致語聞鼓笛時揖臣使并人從立口號絶坐宴<lb/>
并侍立官並再拜坐次從人再拜坐食入五盞歇宴教<lb/>
坊謝恩畢揖臣使起果床出皇帝起入閣臣使下殿歸<lb/>
幕次賜花人從隨出戴花畢先引人從入左右廊立次<lb/>
引臣使入左右上殿位立皇帝出閣坐果床入坐立並<lb/>
再拜坐次從人再拜坐九盞將曲終揖從人至位再拜<lb/>
引出聞曲時揖臣使起再拜下殿果床出至丹墀謝宴<lb/>
<pb n="KR3k0055_WYG_161-38b"/>
舞蹈五拜分引出　遼史曲宴宋使儀昩爽臣寮入朝<lb/>
宋使至幕次皇帝升殿殿前教坊契丹文武班皆如初<lb/>
見之儀宋使副綴翰林學士班東洞門入面西鞠躬舍<lb/>
人鞠躬通文武百寮臣某以下起居七拜謝宣召赴宴<lb/>
致詞訖舞蹈五拜畢贊各上殿祗候舍人引大臣使相<lb/>
臣寮使副及方茵朶殿應坐臣寮並於西階上殿就位<lb/>
立其餘不應坐臣寮並於西洞門出勾從人入起居謝<lb/>
賜宴兩廊立如初見之儀二人監琖教坊再拜贊各上<lb/>
<pb n="KR3k0055_WYG_161-39a"/>
殿祗候御牀入大臣進酒舍人閤使贊拜行酒皆如初<lb/>
見之儀次行方茵朶殿臣僚酒傳宣飲盡如常儀殿上<lb/>
酒一行畢兩廊從人行酒如初上殿行餅茶畢教坊致<lb/>
語揖臣僚使副并廊下從人皆起立候口號絶揖臣僚<lb/>
等皆鞠躬贊拜殿上應坐并侍立臣僚皆拜稱萬歳贊<lb/>
各就坐次贊廊下從人拜亦如之歇宴揖臣僚起立御<lb/>
床出皇帝起入閤引臣僚東西階下殿還幕次内賜花<lb/>
承受官引從人出賜花亦如之簪花畢引從人復兩廊<lb/>
<pb n="KR3k0055_WYG_161-39b"/>
位立次引臣僚使副兩洞門入復殿上位立皇帝出閤<lb/>
復坐御床入揖應坐臣僚使副及侍立臣僚鞠躬贊拜<lb/>
稱萬歳贊各就坐贊兩廊從人亦如之行單茶行酒行<lb/>
膳行果殿上酒九行使相樂曲聲絶揖兩廊從人起贊<lb/>
拜稱萬歳贊各好去承受引出曲破殿上臣僚使副皆<lb/>
起立贊拜稱萬歲贊各祗候引臣僚使副東西階下殿<lb/>
契丹班謝宴出漢人并使副班謝宴舞蹈五拜畢贊各<lb/>
好去引出畢報閤門無事皇帝起　元史元正受朝儀<lb/>
<pb n="KR3k0055_WYG_161-40a"/>
僧道耆老外國蕃客以次而賀禮畢大㑹諸王宗親駙<lb/>
馬大臣宴饗殿上侍儀使引丞相等陞殿侍宴凡大宴<lb/>
馬不過一羊雖多必以獸人所獻之鮮及脯鱐折其數<lb/>
之半預宴之服衣服同制謂之質孫四品以上賜酒殿<lb/>
上典引引五品以下賜酒于日精月華二門之下宴畢<lb/>
鳴鞭三侍儀使導駕還寢殿如來儀<lb/>
　　饗燕二<lb/>
原賦湛露　歌大風<hi>並詳饗一</hi>　洪恩　渥惠<hi>上見荀勗從武帝華林園</hi>
<pb n="KR3k0055_WYG_161-40b"/>
<hi>宴詩結牽秀宴曜武堂詩曰沐浴洪流飲服清芳將  㣲根永晞朝陽恭承渥惠庶無怠荒</hi>　芳饌<lb/>
　甘醴<hi>潘尼詩聖朝命方岳爪牙同比鄰皇儲延篤愛設饌送逺賓誰應今日宴具惟廊廟臣置酒宣</hi>
<hi>猷庭撃鼓靈沼濱羽觴飛醽醁芳饌羅奇珍共劉楨詩昔我從元后整駕至南鄉過彼豐沛都與君  翺翔衆</hi>
<hi>賓㑹廣坐明燈熺炎光清歌製妙聲萬舞在中堂金罍含廿醴羽觴行無方</hi>　金罍　玉觴<lb/>
<hi>上詳甘醴注詩下見魏文帝</hi>　華尊　羽爵<hi>傅休奕詩鸞鳥晞鳳凰望舒繼白日千秋遘嘉</hi>
<hi>㑹來升君子室華尊享清酤珍肴目盈溢臨魏文帝詩良辰啓初節髙構極歡娯通天拂景雲俯  四達衢羽</hi>
<hi>爵浮象尊珍膳盈豆區</hi>　布恵　發徳<hi>阮瑀詩陽春和氣動賢主以崇仁布惠綏人物降愛</hi>
<hi>當所親上堂相娯樂中外奉時珍五味風雨集杯酌若浮雲  下詳饗一</hi>　嘉宴　樂飲<hi>王濟</hi>
<pb n="KR3k0055_WYG_161-41a"/>
<hi>從事華林園詩脩罾灑鱗大庖妙饌物以時序情以化宣終温且克有肅初筵嘉賓在兹干禄永年  傅休奕</hi>
<hi>宴㑹詩日之既逝情亦既渥賓委餘歡主客不足樂飲今夕温其如玉</hi>　協典禮　觀威<lb/>
儀<hi>見國語詳饗燕一  並詳饗一</hi>　親賓客　燕朋友<hi>並詳饗一</hi>　籩豆踐<lb/>
　尊俎陳<hi>毛詩釃酒有衍籩豆有踐集張華詩聽朝有暇延命羣臣冠蓋雲  尊爼星陳</hi>
　　饗燕三<lb/>
原天子當陽<hi>左傳寗武子曰昔諸侯朝正于王王燕樂之于是乎賦湛露則天子當陽諸侯用命</hi>
<hi>也餘詳饗一</hi>　公尸燕飲<hi>大雅爾酒既清爾殽既馨公尸燕飲福禄來成毛傳言成王清酒馨</hi>
<hi>殽以與公尸燕飲而樂也</hi>　象武<hi>左傳王使周公閱來聘享有昌歜白黑形鹽辭曰國君文足昭也武</hi>
<pb n="KR3k0055_WYG_161-41b"/>
<hi>可畏也則有備物之享以象其徳薦五味羞嘉榖鹽虎形以獻其功吾何以堪之杜注嘉榖熬稻黍也以象其</hi>
<hi>文也鹽虎形以象虎武也</hi>　飽徳<hi>大雅既醉以酒既飽以徳毛傳既者盡其禮終其事鄭箋禮謂旅酬</hi>
<hi>之屬事謂施惠先後及歸爼之𩔖</hi>　胥樂<hi>魯頌振振鷺鷺于下鼓咽咽醉言舞于胥樂兮毛傳振振</hi>
<hi>羣飛貌鷺白鳥以興潔白之士咽咽鼓節也</hi>　燕喜<hi>小雅吉甫燕喜既多受祉傳曰祉福也鄭箋吉</hi>
<hi>甫既伐玁狁而歸天子以燕禮樂之則歡喜矣又多受賞賜也</hi>　明君臣<hi>禮射義篇古者諸侯之射</hi>
<hi>也必先行燕禮所以明君臣之義也謹按燕禮者體解折節升之于爼示慈惠也</hi>　設賓主<hi>燕義</hi>
<hi>設賓主飲酒之禮也鄭注設賓主者飲酒致歡也</hi>　仁賓客<hi>禮仲尼燕居篇射鄉之禮所以仁郷</hi>
<hi>黨也食享之禮所以仁賓客也鄭注仁猶存也凡存此者所以全善之道也射鄉食享存生之善者也</hi>
<pb n="KR3k0055_WYG_161-42a"/>
明貴賤<hi>禮燕義席小卿次上卿大夫次小卿士庶子以次就位于下所以明貴賤也</hi>　燕羣<lb/>
后<hi>王濟從事華林詩欝欝華林奕奕疏圃燕彼羣后秩秩有序</hi>　㑹羣臣<hi>晉起居注太康元年</hi>
<hi>五月呉平御臨軒大會羣臣于殿前</hi>　饗大陵<hi>歸藏云昔夏后享神于大陵</hi>　㑹上池<lb/>
<hi>竹書紀年后發即位諸夷賓于王門再保墉㑹于上池諸夷入舞</hi>　飲漯水<hi>穆天子傳天子飲于</hi>
<hi>漯水之上宫人膳鹿獻之天子美之郭璞注漯水今濟隂縣漯音沓</hi>　觴雷首<hi>又曰犬戎觴天子于</hi>
<hi>雷首之阿乃獻食馬四匹天子使孔牙受之</hi>　飲温山<hi>又曰丁未天子飲于温山</hi>　飲溽<lb/>
水<hi>己酉飲于溽水之上乃發憲令詔六師之人</hi>　饗楚丘<hi>左傳宋公享晉侯于楚丘請以桑林</hi>
<hi>荀罃辭荀偃士匄曰諸侯宋魯于是觀禮魯冇禘樂賓祭用之宋以桑林享君不亦可乎杜預注曰桑林殷天</hi>
<pb n="KR3k0055_WYG_161-42b"/>
<hi>子樂名</hi>　饗新臺<hi>又曰楚子享公享于新臺好以大屈杜預注大屈弓名</hi>　宰夫為<lb/>
主<hi>禮記諸侯燕禮之義使宰夫為獻主臣莫敢與君亢禮也</hi>　大夫為賓<hi>又曰不以公卿為賓</hi>
<hi>而以大夫為賓為疑也鄭注云疑自下上至之辭也疏公卿尊矣復以為賓則尊與君大相近</hi>　殽維<lb/>
炰鼈<hi>毛詩其殽維何炰鼈鮮魚其䔩維何維筍及蒲鄭箋炰鼈以火熟之也鮮魚中膾者也筍竹萌也蒲</hi>
<hi>深蒲也</hi>　饗尚腵脩<hi>禮郊特牲諸侯為賓灌用欝鬯灌用臭也大享尚腵脩而已矣鄭注大享</hi>
<hi>饗諸侯也謹按搏肉為脯腵脩乾脯也不享味也</hi>　既有肥羜<hi>小雅伐木篇既有肥羜以速諸</hi>
<hi>父毛傳羜未成羊也天子謂同姓諸侯諸侯謂同姓大夫皆曰父異姓則稱舅謹按速召也王有酒有羜召族</hi>
<hi>人而燕飲也</hi>　曰殺羔羊<hi>又七月篇九月肅霜十月滌場朋酒斯享曰殺羔羊毛傳云雨尊曰</hi>
<pb n="KR3k0055_WYG_161-43a"/>
<hi>朋享者鄉人以狗大夫加以羔羊鄭箋十月民事男女俱畢無飢寒之憂國君閒於政事而享羣臣</hi>　清<lb/>
酒百壺<hi>又韓奕篇韓侯出祖出宿于屠顯父餞之清酒百壺鄭箋祖將去而祀軷也既覲而反國必祖</hi>
<hi>者尊其所往去則如始行焉顯父周公卿也餞送之故有酒</hi>　陳饋八簋<hi>又伐木篇於粲洒埽</hi>
<hi>陳饋八簋毛傳粲鮮明貌圓曰簋天子八簋</hi>　酒清不飲<hi>禮聘義聘射之禮至大禮也質明而</hi>
<hi>始行事日幾中而後禮成非强有力者弗能行也故强有力者將以行禮也酒清人渇而不敢飲肉乾人飢而</hi>
<hi>不敢食日暮人倦齋莊正齊而不敢懈惰以成禮節</hi>　爵盈不飲<hi>左傳薳啓疆曰聖王務行禮不</hi>
<hi>求恥人朝聘有圭享頫有璋小有述職大有巡功設几而不倚爵盈而不飲宴有好貨飱有倍鼎入有郊勞出</hi>
<hi>有贈賄禮之至也</hi>　上公九獻<hi>周禮大行人上公之禮享九獻侯伯之禮享七獻子男之禮享</hi>
<pb n="KR3k0055_WYG_161-43b"/>
<hi>五獻鄭注享設盛禮以飲賓也</hi>　賓主百拜<hi>禮樂記篇先王因為酒禮一獻之禮賓主百拜終日</hi>
<hi>飲酒而不得醉焉此先王之所以備酒禍也鄭注一獻士飲酒之禮也百以喻多也</hi>　或獻或酢<lb/>
<hi>毛詩或獻或酢洗爵奠斚毛傳斚爵也夏曰醆殷曰斚周曰爵鄭箋進酒于客曰獻客荅之曰酢主人又洗爵</hi>
<hi>酬客客受而奠之不舉也用殷爵者尊兄弟也</hi>　既醉既飽<hi>楚茨篇既醉既飽小大稽首神嗜飲</hi>
<hi>食使君壽考鄭箋小大猶長幼同姓之臣燕已醉飽皆再拜稽首曰神乃歆嗜君子飲食使君壽且考此其慶</hi>
<hi>辭</hi>　獻之酢之<hi>瓠葉篇有兎斯首炮之燔之君子有酒酌言獻之有兎斯首燔之炙之君子有</hi>
<hi>酒酌言酢之毛傳去毛曰炰加火曰燔獻奏也炕火曰炙酢報也</hi>　鼓我舞我<hi>伐木篇坎坎鼔</hi>
<hi>我蹲蹲舞我有酒湑我無酒酤我毛傳湑莤之也酤一宿酒也鄭箋此族人陳王之恩也</hi>　甘泉饗<lb/>
<pb n="KR3k0055_WYG_161-44a"/>
客<hi>漢書武帝天漢元年春正月行幸甘泉之宫饗外國來之賓客</hi>　未央置酒<hi>又昭帝紀元鳳</hi>
<hi>二年夏四月上自建章宫徙未央宫大置酒賜郎從官帛及宗室子錢人二十萬吏民獻羊酒者賜帛人一匹</hi>
　夏啓鈞臺<hi>左傳椒舉言于楚子曰臣聞諸侯無歸禮以為歸今君始得諸侯其慎禮矣伯之濟</hi>
<hi>否在此㑹也夏啓有鈞臺之享商湯有景亳之命周武有盟津之誓成有岐陽之蒐康有酆宫之朝穆有塗山</hi>
<hi>之㑹齊桓有召陵之師晉文有踐土之盟君其何用</hi>　漢武建章<hi>漢武帝天漢四年夏五月還幸</hi>
<hi>建章宫大置酒</hi>　簫管備舉<hi>周頌既備乃奏簫管備舉鄭箋既備者懸也乃奏者謂樂作也</hi>
絲竹駢羅<hi>潘岳閒居賦席長筵列孫子柳垂隂車結軌陸摘紫房水掛頳鯉或宴于林或禊于汜昆</hi>
<hi>弟班白兒童稚齒稱萬壽以獻觴咸一懼而一喜壽觴舉慈顔和浮盃樂飲絲竹駢羅頓足起舞抗音髙歌人</hi>
<pb n="KR3k0055_WYG_161-44b"/>
<hi>生安樂孰知其他</hi>　鼓瑟鼓簧<hi>毛詩既見君子並坐鼔瑟既見君子並坐鼔簧鄭箋云言君臣</hi>
<hi>閒暇相與燕飲以為和樂也</hi>　侑幣酬幣<hi>聘禮君不親食使大夫各以其爵朝服致之以侑幣</hi>
<hi>致饗以酧幣亦如之注君不親食謂有他故也必致之不廢其禮也致之必使同班敵者易以相親敬也酧幣</hi>
<hi>饗禮酧賓勸酒之幣也</hi>　自御塤箎<hi>東觀漢記明帝宴羣臣自御塤箎</hi>　儐爾籩<lb/>
豆<hi>小雅棠棣篇儐爾籩豆飲酒之飫毛傳儐陳飫私也不脫履升堂謂之飫</hi>　君子宴樂<hi>易需</hi>
<hi>卦象曰雲上于天需君子以飲食燕樂王弼注童蒙已發盛徳光亨飲食宴樂其在兹乎</hi>　天子飲<lb/>
酎<hi>禮月令孟夏之月天子飲酎用禮樂鄭注酎之言醇也謂重釀之酒也春酒至此始成與羣臣以禮樂飲</hi>
<hi>之于朝正尊卑也</hi>　置酒張樂<hi>司馬相如上林賦置酒顥天之臺張樂膠葛之㝢</hi>　飛<lb/>
<pb n="KR3k0055_WYG_161-45a"/>
觥舉白<hi>左思呉都賦里燕巷飲飛觥舉白</hi>　稱彼兕觥<hi>毛詩躋彼公堂稱彼兕觥萬壽</hi>
<hi>無疆毛傳公堂學校也觥所以示衆也疆竟也</hi>　酌彼兕觥<hi>又云我姑酌彼兕觥維以不永傷毛</hi>
<hi>傳兕觥角爵也傷思也鄭箋此章為意不盡申殷勤也觥罰爵也饗燕所以有之者禮自立司正之後旅酧必</hi>
<hi>有醉而失禮者罰之亦所以為樂</hi>　言言油油<hi>禮玉藻君子之飲酒也受一爵而色洒如也二</hi>
<hi>爵而言言斯禮已三爵而油油以退鄭注洒如肅敬貌言言和敬貌油油恱敬貌</hi>　反反抑抑<lb/>
<hi>小雅賓之初筵篇其未醉止威儀反反其未醉止威儀抑抑毛傳反反言慎重也抑抑慎密也</hi>　式燕<lb/>
以衎<hi>嘉魚篇君子有酒嘉賓式燕以衎又嘉賓式燕以樂毛傳衎樂也</hi>　和樂且湛<hi>又云</hi>
<hi>兄弟既翕和樂且湛毛傳翕合也</hi>　民之質矣<hi>又天保篇民之質矣日用飲食毛傳質成也鄭</hi>
<pb n="KR3k0055_WYG_161-45b"/>
<hi>箋成平也民事平以禮飲食相燕樂而已</hi>　燕笑語兮<hi>又云燕笑語兮是以有譽處兮鄭箋天子</hi>
<hi>與之宴而笑語則逺國之君各得其所稱揚徳美也</hi>　奉酒為壽<hi>史記王太后在民間時所生子</hi>
<hi>女者父為金王孫武帝已立韓王孫名嫣乗間白言太后有女在長陵也武帝乃自往迎取之女亡匿床下扶</hi>
<hi>持出門令拜謁帝曰大姊何藏之深也詔副車載之謁太后武帝奉酒前為壽奉錢千萬奴婢三百人公田百</hi>
<hi>頃甲第以賜姊</hi>　千金為壽<hi>漢書時王夫人方幸于上寗乗說青曰今王夫人幸而宗族未富貴</hi>
<hi>願將軍奉所賜千金為王夫人親壽青以五百金為壽上聞問青以實對上乃拜寗乗為東海郡都尉</hi>
周王在鎬<hi>魚藻篇王在在鎬豈樂飲酒鄭箋豈亦樂也天下平安萬物得其性武王何所處乎處于</hi>
<hi>鎬京樂八音之樂與羣臣相飲酒而已</hi>　漢祖歸沛<hi>詳饗/一</hi>　不醉無歸<hi>詩湛</hi>
<pb n="KR3k0055_WYG_161-46a"/>
<hi>露篇厭厭夜飲不醉無歸毛傳厭厭安也夜飲私宴也宗子將有事則族人皆侍不醉而出是不親也醉而不</hi>
<hi>出是渫宗也</hi>　式宴且喜<hi>又云雖無好/友式燕且喜</hi>　曲燕城隅<hi>見曹植贈丁廙</hi>
<hi>詩</hi>　思樂華殿<hi>陸機祖㑹太極東堂詩/思樂華殿祗承聖顔</hi>　四座具醉<hi>又云</hi>
<hi>四座具醉我后臨之</hi>　百人髙㑹<hi>世說孝武在西堂㑹伏滔預坐還下車呼其兒語之曰百人髙</hi>
<hi>㑹臨座未得他語先問伏滔何在在此不此故未易得為人作父如此何如</hi>　幣帛將意<hi>鹿鳴</hi>
<hi>序既飲食之又寔幣帛筐篚以將其厚意然後忠臣嘉賓得盡其心矣</hi>　筐篚奉行<hi>小雅鹿鳴</hi>
<hi>篇我有嘉賓鼔瑟吹笙吹笙鼔簧承筐是將注承奉也筐篚屬酬酒以後則有幣帛承筐篚而奉行也</hi>
賓入奏肆夏<hi>郊特牲賓入大門而奏肆夏示易以敬也鄭注賓朝聘者易和說也</hi>　客出<lb/>
<pb n="KR3k0055_WYG_161-46b"/>
奏祴夏<hi>周禮鐘師凡樂事以鐘鼔奏九夏鄭注夏大也樂之大歌有九杜子春云祴讀為陔客醉而出</hi>
<hi>奏陔夏也</hi>　三夏享元侯<hi>左傳穆叔如晉晉侯享之金奏肆夏之三不拜上歌文王之三又不</hi>
<hi>拜歌鹿鳴之三三拜韓獻子使行人子員問之曰子以君命辱於敝邑先君之禮藉之以樂以辱吾子吾子舍</hi>
<hi>其大而重拜其細敢問何禮也對曰三夏天子所以享元侯也使臣不敢與聞文王兩君相見之樂也臣不敢</hi>
<hi>及鹿鳴君所以嘉寡君也敢不拜嘉四牡君所以勞使臣也敢不重拜皇皇者華君教使臣曰必諮于周臣聞</hi>
<hi>之訪問於善為諮諮親為詢諮禮為度諮事為諏諮難為謀臣獲五善敢不重拜杜注元侯牧伯也</hi>　四<lb/>
牡勞使臣<hi>見上</hi>　訓恭儉示慈惠<hi>左傳晉郤至如楚聘且蒞盟楚子享之郤至曰</hi>
<hi>諸侯間于天子之事則相朝也于是有饗燕之禮饗以訓恭儉燕以示慈惠恭儉以行禮而慈惠以布政政以</hi>
<pb n="KR3k0055_WYG_161-47a"/>
<hi>禮成民是以息百官承事朝而不夕此公侯之所以扞城其民也</hi>　陳薦俎序禮樂<hi>禮仲</hi>
<hi>尼燕居篇陳其薦俎序其禮樂備其百官如此而後君子知仁焉</hi>　公當饗卿當燕<hi>左傳</hi>
<hi>晉侯使士㑹平王室定王饗之原襄公相禮殽烝武子私問其故王聞之召武子曰季氏而弗聞乎王饗冇體</hi>
<hi>薦燕有折俎公當享卿當燕王室之禮也</hi>　饗體薦燕折俎<hi>左傳杜注享則半體而薦之燕</hi>
<hi>則體解節折升之于爼皆可食之物也</hi>
　　饗燕四<lb/>
原昭徳<hi>左傳仲尼曰夫享所以昭徳也</hi>　序賢<hi>周禮合宴/以賢序賓</hi>　折俎<hi>左傳宋人</hi>
<hi>享趙文子司馬置折俎禮也注合卿當宴之禮故曰禮也</hi>　加籩<hi>楚子入饗于鄭九獻庭實旅百加籩</hi>
<pb n="KR3k0055_WYG_161-47b"/>
<hi>六品注楚子為鄭所享用上公之禮九獻而禮畢庭中所陳品物凡百也</hi>　示禮<hi>所以示諸侯禮也</hi>
　合歡<hi>酒所以合歡</hi>　好用<hi>周禮九式九曰好用/之式注宴好所賜用</hi>　嘉樂<hi>左傳</hi>
<hi>齊侯將享魯公孔子曰犠象不出門嘉樂不野合君茍無禮雖美不食</hi>　禮容<hi>論語享禮有容色</hi>
　禮食<hi>左傳晉侯以魏絳為能以刑佐民反役與之禮食使佐新軍注羣臣旅會今欲異絳故特為設</hi>
<hi>具禮食也</hi>　作詩<hi>周語周詩有之曰天之所支不可壊也其所壊亦不可支也昔武王克殷而作此詩</hi>
<hi>也以為飫飲名之曰支以貽後之人使永監焉</hi>　荅賦<hi>左傳宋華定來聘公享之為賦蓼蕭不知又不</hi>
<hi>荅賦昭子曰必亡宴語之不懐寵光之不宣將何以在</hi>　具百物<hi>周禮掌客王合諸侯而享禮則</hi>
<hi>具十有二牢庶具百物備</hi>　用祭器<hi>禮表記孔子曰敬則用祭器注祭器簋鉶之屬有好事于賓客</hi>
<pb n="KR3k0055_WYG_161-48a"/>
<hi>則用之謂享食也</hi>　辭上享<hi>左傳齊侯使管夷吾平戎于王王以上卿之禮享管仲管仲辭曰臣</hi>
<hi>賤有司也有天子之二守臣國髙在受下卿之禮而還</hi>　徹加豆<hi>季孫宿如晉晉侯享之有加籩</hi>
<hi>武子曰得貺不過三獻今豆有加下臣弗堪無乃戾也固請徹加然後卒事晉人以為知禮</hi>　加宴<lb/>
好<hi>介葛盧來朝禮之加宴好</hi>　助歡敬<hi>虢公晉侯朝王王享醴命之侑注先行享禮次行燕飲也</hi>
<hi>侑助也燕則命幣物所以助歡敬也</hi>　束帛儷皮<hi>主人酬賓束帛儷皮</hi>　飫賜加膳<lb/>
<hi>傳曰將賞為之加膳加膳則飫賜也</hi>　趙孟為客<hi>宋人兼享晉楚之大夫趙孟為客注客一坐所</hi>
<hi>尊</hi>　晉侯命侑<hi>晉侯獻楚俘于王王享醴命晉侯侑注命以幣帛助晉侯歡也</hi>　地室<lb/>
而懸<hi>晉卻至如楚聘且涖盟楚子享之為地室而懸焉</hi>　新井而柴<hi>管子桓公與管仲飲</hi>
<pb n="KR3k0055_WYG_161-48b"/>
<hi>酒掘新井而柴焉十日齋戒召仲至公執爵夫人執尊觴三行管仲趨出注柴以蓋新井示其潔敬也</hi>
食饗之禮<hi>禮記食饗之禮非致味也注言務行禮</hi>　幣帛之式<hi>周禮太宰以九式均</hi>
<hi>節財用六曰幣帛之式謂用財之節度也幣帛所贈勞賓客也</hi>　成而加敏<hi>齊國莊子來聘自郊</hi>
<hi>勞至于贈賄禮成而加之以敏</hi>　樂且有儀<hi>詩/</hi>　異姓為賓<hi>記曰燕毛序齒則異</hi>
<hi>姓為賓注同姓無相賓之道</hi>　君子維宴<hi>詩/</hi>　堯酒千鐘<hi>孔叢子</hi>　臣<lb/>
宴三爵<hi>左傳臣侍君宴過三爵非禮也</hi>　肅穆之容<hi>皇情歡洽</hi>　嘉好之事<lb/>
<hi>左傳</hi>　於焉嘉客<hi>詩所謂伊人/於焉嘉客</hi>　莫不令儀<hi>詩</hi>　將以講<lb/>
事<hi>國語夫王公諸侯之有飫將以講事成章建大徳昭大物立成禮烝而已注立成不坐</hi>　不能<lb/>
<pb n="KR3k0055_WYG_161-49a"/>
相儀<hi>左傳公如楚孟僖子相不能相儀及楚不能荅郊勞</hi>　萇𢎞不没<hi>宴以合好嵗飫不倦</hi>
<hi>時燕不滛萇𢎞其不没乎</hi>　孫子必亡<hi>衛孫文子來聘公登亦登叔孫穆子曰諸侯之㑹寡君未</hi>
<hi>嘗後衛君今吾子不後寡君寡君未知所過孫子無辭亦無悛容穆子曰孫子必亡為臣而君過而不悛亡之</hi>
<hi>本也</hi>　金罍　玉饌　從遊　侍飲　初筵　終宴　合<lb/>
尊　促席　是崇嘉事　令慎令儀　加貺得貺　為<lb/>
歡則歡　重其好貨　飫以顯物<hi>示物備也</hi>　列有楚之籩<lb/>
　命承筐之貺　陳既臧之殽　酌成禮之酒　備施<lb/>
氏之禮　加晉侯之籩　命示慈之宴　加有踐之籩<lb/>
<pb n="KR3k0055_WYG_161-49b"/>
　資飲食以合歡　用歌舞而飾喜　賓宜敬于升階<lb/>
　禮且同于委巷　周文有在鎬之樂　漢武有濟汾<lb/>
之歌　享以禮成是敦恭儉　賓由賢序必慎威儀<lb/>
餚乾示禮將省以威儀　體薦訓恭不專於醉飽　行<lb/>
出門之恭拜迎而入　展至階之敬揖讓而升　周穆<lb/>
舉觴為瑶池之宴<hi>宴西王母</hi>　漢髙撃筑為沛人之歌<hi>大風歌也</hi>
　増一獻<hi>左傳昭元年趙孟叔孫豹曹大夫入于鄭鄭伯兼享之子皮戒趙孟禮終趙孟賦瓠葉子</hi>
<hi>皮遂戒穆叔且告之穆叔曰趙孟欲一獻子其從之及享具五獻之籩豆于幕下趙孟辭私于子産曰武請于</hi>
<pb n="KR3k0055_WYG_161-50a"/>
<hi>冢宰矣乃用一獻</hi>　九獻<hi>見前楚/子入享</hi>　投壺<hi>左傳昭十二年晉侯以齊侯宴中行穆子</hi>
<hi>相投壺晉侯先穆子曰有酒如淮有肉如坻寡君中此為諸侯師中之齊侯舉矢曰有酒如澠有肉如陵寡人</hi>
<hi>中此與君代興</hi>　舞劒<hi>史記沛公來見項王至鴻門謝因留沛公與飲項莊拔劒起舞項伯亦拔劒起</hi>
<hi>舞常以身翼蔽沛公</hi>　酒聖<hi>張說天文懸瑞/色酒聖泛華巵</hi>　醉侯<hi>皮日休它年謁帝言何事</hi>
<hi>請贈劉伶作醉侯</hi>　堯尊　禹膳　湯鼎　舜壺<hi>俱見玉海</hi>　穆姜<lb/>
出房<hi>左傳成九年季文子如宋致女復命公享之賦韓奕之五章穆姜出于房再拜曰大夫勤辱不忘先</hi>
<hi>君以及嗣君施及未亡人先君猶有望也敢拜大夫之重勤又賦緑衣之卒章而入</hi>　杜蕢入寢<lb/>
<hi>禮檀弓知悼子卒未葬平公飲酒師曠李調侍鼓鐘杜酌蕢自外來聞鐘聲曰安在曰在寢杜蕢入寢厯階而升</hi>
<pb n="KR3k0055_WYG_161-50b"/>
<hi>曰曠飲斯又酌曰調飲斯又酌堂上北面坐飲之降趨而出平公呼而進之曰爾飲曠何也曰子卯不樂知悼</hi>
<hi>子在堂斯其為子卯也大矣曠也太師也不以詔是以飲之也爾飲調何也曰調也君之䙝臣也為一飲一食</hi>
<hi>忘君之疾是以飲之也爾飲何也曰蕢也宰夫也非刀匕是供又敢與知防是以飲之也平公曰寡人亦有過</hi>
<hi>焉酌而飲寡人杜蕢洗而揚觶公謂侍者曰如我死則必毋廢斯爵也至於今既畢獻斯揚觶謂之杜舉</hi>
錫宴嘉雨<hi>宋太祖大宴雨暴作上不恱趙普奏曰外面百姓正望雨官家大宴何妨只損得些陳設</hi>
<hi>濕得些樂官衣裳但令雨中作雜劇更可笑上大喜宣令雨中作樂又宣勸滿飲盡歡而罷</hi>　置酒<lb/>
歌風<hi>大風歌也</hi>　夫人執爵<hi>詳上新井/而柴注</hi>　貴妃齎器<hi>裴寂傳麟州刺</hi>
<hi>史韋雲起告裵寂反按訊無狀帝謂寂曰朕有天下卿推轂成之也容有貳哉所以訊吏者欲天下信公不反</hi>
<pb n="KR3k0055_WYG_161-51a"/>
<hi>耳詔三貴妃齎玉食寳器宴其家</hi>　宴長樂宫<hi>叔孫通傳漢七年長樂宫成諸侯王以下至吏</hi>
<hi>六百石以次奉賀置法酒諸侍坐殿上皆伏抑首以次起上壽觴九行謁者言罷酒無敢喧譁失禮者于是髙</hi>
<hi>帝曰吾乃今日知為皇帝之貴也</hi>　宴同明殿<hi>唐齊澣傳中宗在廬陵齊澣上言請抑諸武迎</hi>
<hi>太子東宫不報及太子還武后召澣宴同明殿諭曰使朕母子如初卿亦預有力焉</hi>　學士得從<lb/>
<hi>唐制凡天子饗會遊豫唯宰相學士得從時李適為學士夏宴葡萄園得賜朱櫻</hi>　風憲不徃<lb/>
<hi>唐李栖筠傳故事賜百官宴曲江教坊倡顐雜侍栖筠以任國風憲獨不往臺遂以為法</hi>　優人入<lb/>
戲<hi>范蜀公東齋遺事宋仁宗朝與侍臣賞花釣魚宴賦詩天聖中永興軍進山水石上因命賦山水石頭出</hi>
<hi>於不意詩多荒惡者中坐優人入戲各執紙筆若吟咏狀一人忽仆于石上曰數日來作賞花釣魚詩準備應</hi>
<pb n="KR3k0055_WYG_161-51b"/>
<hi>制却被這石頭擦倒明日降出詩命中書銓定内鄙惡者與外任</hi>　中使附語<hi>金坡遺事宋宼</hi>
<hi>萊公在中書多召兩制就第飲宴必閉關苛留之李宗諤不勝酒嘗從門扉下出得馬而走後諤為脩宮使恩</hi>
<hi>顧漸深一日召至玉宸殿賜酒宗諤堅辭以醉且云日暮上令中使附耳語云此中不須從門扉下出</hi>
朱虚軍法<hi>史記諸呂用事朱虚侯章入侍髙后燕飲令章為酒吏章曰臣將種也請以軍法行酒酒</hi>
<hi>酣諸呂一人醉亡酒章追拔劒斬之而還報曰有亡酒一人謹行法斬之</hi>　凝碧黨論<hi>宋史葉衡</hi>
<hi>傳上曲宴宰執於凝碧上言朝廷所用止論其人如何不可有黨知唐牛李之黨相攻四十年縁主聽不明致</hi>
<hi>此</hi>　六品下坐<hi>宋璟有大節嘗宴朝堂二張列卿三品璟階六品居下坐易之諂事璟虚位揖</hi>
<hi>之曰公第一人何下坐璟曰才劣品卑卿謂第一何耶是時朝廷以易之等内寵不名其官呼易之五郎昌宗</hi>
<pb n="KR3k0055_WYG_161-52a"/>
<hi>六郎鄭善果曰公柰何謂五郎為卿璟曰以官正當為卿君非其家奴何郎之云</hi>　元日大饗<lb/>
<hi>盧釣守太子太師帝元日大饗含元殿鈞年八十升降如儀音吐洪暢舉朝咨歎</hi>　擁盾習刺<lb/>
<hi>劉瑑進宣武節度使時大享雜進倡舞瑑取壯士千人被鎧擁矛盾習撃刺與吏士臨觀</hi>　杜門讀<lb/>
書<hi>晏殊當朝廷春宴杜門讀書特命為東宫官</hi>　期喪弗預<hi>王方慶嘗以期及大功喪未畢</hi>
<hi>弗預享宴</hi>　食餌不情<hi>王安石知制誥一日賞花釣魚宴内侍各以金楪盛釣餌置几上安石食</hi>
<hi>之盡明日上謂宰輔曰安石詐人也誤食復盡之非情也</hi>　五嶽為豆　四溟為杯<lb/>
　肴駟連鑣　酒駕方軒　千鍾電釂　萬燧星繁<lb/>
天開黼幄　日麗繒峰　冠蓋雲集尊俎星陳　需<lb/>
<pb n="KR3k0055_WYG_161-52b"/>
雲上覆　湛露下滋　隂陽為庖　造化為宰　飱元<lb/>
氣　酌太和　葆佾陳階　金匏在席　戚奏翹舞<lb/>
籥動邠詩　五筵之堂　九几之室　大小定位　左<lb/>
右有秩　饗有嘉樂　宴有庭實　翠鳳棲梧　丹魚<lb/>
在藻　豈樂飲酒　觀頤養正　豐殽萬俎　㫖酒千<lb/>
鐘　皇慈霧洽　聖渥天浮　台鼎資庖　天星奉酒<lb/>
　含和吐氣　蹈徳詠仁　率禮無失　降福孔皆<hi>以上</hi>
<hi>俱見玉海</hi>
<pb n="KR3k0055_WYG_161-53a"/>
　　饗燕五<lb/>
原詩古詩曰今日良宴㑹歡樂難具陳彈箏奮逸響新<lb/>
聲妙入神齊心同所願含意俱未申人生寄一世奄忽<lb/>
如飄塵何不䇿髙足先據要路津無為守窮賤轗□長<lb/>
苦辛　魏文帝於講堂作詩曰今日樂相樂酣飲不知<lb/>
醉悲箏激新聲長笛吐清氣　又於譙作詩曰清夜延<lb/>
貴客明燭發髙光豐膳漫星陳㫖酒盈玉觴絃歌奏新<lb/>
曲遊響拂丹梁餘音赴迅節慷慨時激揚獻酬紛交錯<lb/>
<pb n="KR3k0055_WYG_161-53b"/>
雅舞何鏘鏘羅纓從風飛長劒自低昂　魏曹植公宴<lb/>
詩曰公子敬愛客終宴不知疲清夜遊西園飛蓋相追<lb/>
隨明月澄清景列宿正參差秋蘭被長坂朱華冒緑池<lb/>
潛魚躍清波好鳥鳴髙枝神飈接丹轂輕輦隨風移<lb/>
又侍太子坐詩曰白日曜青春時雨静飛塵寒冰辟炎<lb/>
景凉風飄我身清醴盈金觴肴饌縱横陳齊人進奇樂<lb/>
歌者出西秦翩翩我公子機巧忽若神　又與丁廙詩<lb/>
曰嘉賓填城闕豐膳出中㕑吾與二三子曲宴此城隅<lb/>
<pb n="KR3k0055_WYG_161-54a"/>
秦箏發西氣趙瑟揚東謳肴來不虚歸觴至反無餘<lb/>
魏應瑒公宴詩曰巍巍主人徳嘉㑹被四方開館延羣<lb/>
士置酒于斯堂辯論釋鬱結援筆興文章穆穆衆君子<lb/>
好合同歡康促坐褰重帷傳滿騰羽觴　魏劉楨公宴<lb/>
詩曰永日行遊戲歡樂猶未央遺思在𤣥夜相與復翺<lb/>
翔輦車飛素蓋從者盈路傍月出照園中珍樹鬱蒼蒼<lb/>
清川過石渠流波為魚防芙容散其花菡萏溢金塘珍<lb/>
鳥宿水裔仁獸游飛梁投翰長歎息綺麗不可忘　魏<lb/>
<pb n="KR3k0055_WYG_161-54b"/>
王粲公宴詩曰昊天降豐澤百卉挺葳蕤凉風徹蒸暑<lb/>
清雲却炎暉髙㑹君子堂並坐䕃華榱嘉肴充圓方㫖<lb/>
酒盈金罍常聞詩人語不醉且無歸願我賢主人與天<lb/>
享巍巍克符周公業奕世不可追　魏陳琳公宴詩曰<lb/>
凱風飄隂雲白日揚素暉良友招我遊髙㑹宴中闈𤣥<lb/>
鶴浮清泉綺樹煥青蕤　晉荀勗從武帝華林園宴詩<lb/>
曰習習春陽帝出乎震天施地生以應仲春思文聖皇<lb/>
順時秉仁欽若靈則飲御嘉賓洪恩普暢慶及羣臣<lb/>
<pb n="KR3k0055_WYG_161-55a"/>
其慶維何錫以帝祉肆覲羣后有客戾止外納要荒内<lb/>
延卿士簫管詠徳八音咸理凱樂飲酒莫不宴喜　晉<lb/>
陸機擬今日良宴㑹詩曰閒夜命歡友置酒迎風館齊<lb/>
童梁甫吟秦娥張女彈哀音繞棟宇遺響入雲漢人生<lb/>
能幾何為樂良苦晏譬彼司晨鳥揚聲當及旦　又皇<lb/>
太子賜宴詩曰明明隆晉茂徳有赫思媚上帝配天光<lb/>
宅誕育皇儲儀刑在昔徽言時宣福禄來格勞謙降貴<lb/>
肆敬下臣肇彼先驅翻成嘉賓　又侍皇太子宣猷堂<lb/>
<pb n="KR3k0055_WYG_161-55b"/>
詩曰三正迭紹洪聖啓運自昔哲王先天而順羣辟崇<lb/>
替降及近古黄暉既渝素靈承祜三后始基世武不承<lb/>
協風傍駭天晷仰澄自彼河汾奄齊七政時文惟晉世<lb/>
篤其聖篤生我后克明克秀體暉重光承規景數茂徳<lb/>
淵深天資玉裕　晉王讚侍皇太子宴始平王詩曰亹<lb/>
亹聖𦙍繼明重體樂此棠棣其甘如薺我有嘉宴以洽<lb/>
百禮煌煌同族藹藹王僚惟中惟外如瓊如瑶湛湛朝<lb/>
雲徳靡不覆𤣥黄所綴文成綵綉政以神和樂以安奏<lb/>
<pb n="KR3k0055_WYG_161-56a"/>
一人有慶萬邦是祐　又侍皇太子餞楚淮南二王詩<lb/>
曰於明聖晉仰統天緒易以明險簡以知阻研彼羣慮<lb/>
俾侯授土郁郁二王祗承皇命睹離鑒親觀禮知盛皇<lb/>
儲降㑹延于公姓瞻彼行役並憩同林分塗殊軌靡不<lb/>
囘心　晉陸雲侍大將軍宴詩曰茫茫宇宙天地交泰<lb/>
王在華堂式宴嘉㑹元暉峻朗翠雲崇靄卉冕振纓藻<lb/>
服垂帶　祁祁臣僚有來雍雍薄言載考承顔下風俯<lb/>
覿前客仰瞻玉容天錫難老如岳之崇　宋鮑照侍宴<lb/>
<pb n="KR3k0055_WYG_161-56b"/>
覆舟山應詔詩曰繁霜飛玉闥愛景麗皇州清蹕戒馳<lb/>
路羽蓋竚宣遊神居既崇盛巖險信環周禮俗陶徳聲<lb/>
昌㑹溢民謳　梁王僧孺侍宴景陽樓詩曰金鋪鑠可<lb/>
鏡桂棟儼臨雲霑觴均飲徳服道驗朝聞詎論禹無間<lb/>
非恥堯為君小臣亦何者短翮屢追羣　又侍宴詩曰<lb/>
麗景屬春餘清隂澄夏首交枝隱脩徑囘流影遥阜徙<lb/>
帷轢輕筠移鑾拂髙柳去矣勞茂績勉哉服嘉誘小臣<lb/>
良不材涓塵愧所守何用勝雕斲譬木良如朽　又侍<lb/>
<pb n="KR3k0055_WYG_161-57a"/>
宴詩曰囘輿避暑宫下輦迎風館散漫輕煙轉霏微商<lb/>
雲散蔓草亘巖垂髙枝起天半囘風稍驚水落光漸斜<lb/>
岸妙舞駐行雲清歌入曽漢睟顔暢有懌徳音良已粲<lb/>
　梁庾肩吾侍宴詩曰沐道逢將聖飛觴屬上賢仁風<lb/>
開美景瑞氣動飛烟秋樹翻黄葉寒池墮黒蓮承恩謝<lb/>
命淺念報在身前　又侍宴詩曰副君時暇豫曽城聊<lb/>
近游清池寫飛閣疎樹出龍樓北陸氷方壯西園春欲<lb/>
周梅心芳屢動蒲節促難抽徒然欣並命無以厠應劉<lb/>
<pb n="KR3k0055_WYG_161-57b"/>
　又宣猷堂侍湘東王宴詩曰陳王驂駕反副后西園<lb/>
遊並命登飛閣列坐對芳洲桂巖逢暮序菊水值窮秋<lb/>
竹徑簫聲發桐門琴曲愁徒奉文成誦空知思若抽<lb/>
又侍宴宣猷堂應令詩曰副君徳將聖陳王才掞天歸<lb/>
來宴平樂置酒對林泉爐香雜山氣殿影入池漣艶舞<lb/>
時移節新歌屢上絃聽曲慚囘顧思經徒欲眠　梁劉<lb/>
孝綽侍宴詩曰清宴延多士鴻漸濫微薄臨猋出蕙樓<lb/>
望辰躋菌閣上征切雲漢逺眺周京洛城寺鬱參差街<lb/>
<pb n="KR3k0055_WYG_161-58a"/>
衢空漠漠禁林寒氣晩方秋未摇落皇心重發志賦詩<lb/>
追並作自昔承天寵於兹被人爵𨕖言非綺綃何以儷<lb/>
金雘　又侍宴詩曰兹堂乃峭嶠伏檻臨曲池樹中望<lb/>
流水竹裏見攢枝欄髙景難蔽岫隱雲易垂邂逅逢休<lb/>
幸朱蹕曳青規丘山不可荅葵藿空自知　又侍宴集<lb/>
賢堂應令詩曰北閣時見啓西園又已闢宫屬引鴻鷺<lb/>
朝行命金碧伊臣獨何取隆恩徒自昔布武登玉墀委<lb/>
坐陪瑶席綢繆參宴笑淹留奉觴醳壺人告漏晩煙霞<lb/>
<pb n="KR3k0055_WYG_161-58b"/>
起將夕反景入池林餘光映泉石　又陪徐僕射晚宴<lb/>
於兒宅詩曰夫君追宴憙十日遞來過築室華池上開<lb/>
軒臨芰荷方塘交密篠對霤接繁柯景移林改色風去<lb/>
水餘波洛城雖半掩愛客待驪歌　又擬劉楨應令詩<lb/>
曰副君西園宴陳王謁帝歸列位華池側文雅縱横飛<lb/>
小臣輕蟬翼僶勉謬相追置酒陪朝日淹留望夕霏<lb/>
梁江淹擬魏帝遊宴詩曰置酒坐飛閣逍遥臨華池神<lb/>
飈自逺至左右芙容披緑竹夾清水秋蘭被幽崖月出<lb/>
<pb n="KR3k0055_WYG_161-59a"/>
照園中冠佩相追隨肅肅廣殿隂雀聲愁北林衆賓還<lb/>
城邑何用慰我心　北齊魏收月下秋宴詩曰此夕具<lb/>
言宴月照露方塗使星疑向蜀劒氣不關吳良交契金<lb/>
石上客慰萱蘇何必應劉輩還來遊鄴都　北齊楊訓<lb/>
羣公髙宴詩曰中郎敷奏罷司𨽻坐朝歸開筵引貴客<lb/>
饌玉對春暉塵起金吾騎香逐令君衣緑酒犀為椀鳴<lb/>
琴寶作徽寸隂良可惜千金本易揮　陳後主晩宴文<lb/>
思殿詩曰晩日落餘暉宵園翠蓋飛荷影侵池浪雲色<lb/>
<pb n="KR3k0055_WYG_161-59b"/>
入山扉螢光息復起暗鳥去翻歸樂極未言醉杯深猶<lb/>
恨稀　又宴詹事陸繕省詩曰禁闥九重中宴賞三春<lb/>
日雲收山樹隱葉長宫槐密水緑已浮苔花舒正含實<lb/>
　又入隋侍宴應詔詩曰日月光天徳山河壯帝居太<lb/>
平無以報願上東封書　陳徐陵侍宴詩曰園林才有<lb/>
熱夏淺更勝春嫩竹猶含粉初荷未聚塵承恩豫下席<lb/>
應阮獨何人　陳江總賦得置酒殿上詩曰三清傳㫖<lb/>
酒柏梁奉歡宴霜雲動玉葉凍水疎金箭羽籥響鐘石<lb/>
<pb n="KR3k0055_WYG_161-60a"/>
流泉灌金殿盛時不再得光景馳如電　入隋秋日侍<lb/>
宴婁苑湖應詔詩曰翠渚還鑾輅瑶池命羽觴千門響<lb/>
雲蹕四澤動榮光玉軸昆池浪金巵太液張紅旗照島<lb/>
嶼鳳蓋繞林塘野静重隂濶淮秋水氣凉霧開樓闕近<lb/>
日逈煙波長洛宴諒斯在鎬飲詎能方朽劣叨榮遇簪<lb/>
笏奉周行　隋沈君道侍皇太子宴應令詩曰副君監<lb/>
撫暇禁苑暫停車水落金沙淺雲髙玉葉疎隨㕑白羽<lb/>
駕逐釣紫鱗魚飽徳良無已榮陪終宴餘　隋劉端和<lb/>
<pb n="KR3k0055_WYG_161-60b"/>
初春宴東堂應令詩曰睿賞叶春芳開筵臨畫堂庭梅<lb/>
飄早素簷柳變初黄八珍羅玉俎九醖湛金觴箏響流<lb/>
飛閣歌塵落妓行何必西園夜空承明月光　唐太宗<lb/>
春日元武門宴羣臣詩曰韶光開令序淑氣動芳年駐<lb/>
輦華林側髙宴柏梁前紫庭文樹滿丹墀衮紱連九夷<lb/>
造瑶席五狄列瓊筵娯賓歌湛露廣樂奏鈞天盈尊浮<lb/>
緑醑雅曲韻朱絃粤余君萬國還慙總八埏庶幾保貞<lb/>
固虚已厲求賢　又置酒坐飛閣詩曰髙軒臨碧渚飛<lb/>
<pb n="KR3k0055_WYG_161-61a"/>
簷逈架空餘花攢漏檻殘柳散雕櫳岸菊初含蘂園梨<lb/>
始帶紅莫慮崑山暗還共盡杯中　又冬宵各為四韻<lb/>
曰雕宫靜龍漏綺閣宴公侯珠簾燭燄動繡柱月光浮<lb/>
塵起將歌發風停與管逌瓊池任多士端扆更何憂<lb/>
虞世南侍宴賦韻得前應詔詩曰芬芳禁林晚容與桂<lb/>
舟前横空一鳥度照水百花燃緑野明斜日青山淡晩<lb/>
煙濫陪終宴賞握管𩔖窺天　張九齡和聖製南郊禮<lb/>
畢酺宴詩曰妙舞來平樂新聲出建章幸奏承雲樂同<lb/>
<pb n="KR3k0055_WYG_161-61b"/>
晞湛露陽　杜正倫侍宴北門詩曰大君端扆暇睿賞<lb/>
愜林泉開軒臨禁籞藉野列芳筵參差歌管颺容裔羽<lb/>
旗懸玉池流若醴雲閣聚飛煙湛露晞堯日熏風入舜<lb/>
絃大徳侔元造微物荷陶甄謬陪瑶水宴仍厠柏梁篇<lb/>
闞名徒上月鄒辯詎談天既喜光華旦還傷遲暮年猶<lb/>
冀升中日簪裾奉肅然　薛曜正夜侍宴應詔詩曰重<lb/>
關鐘漏通夕敞鳳皇宮雙闕祥煙裏千門明月中酒筵<lb/>
浮湛露歌曲唱流風侍臣咸醉止恒慙恩遇崇　魏元<lb/>
<pb n="KR3k0055_WYG_161-62a"/>
忠侍宴銀潢宫應制詩曰别殿秋雲上離宫夏景移寒<lb/>
風生玉樹凉氣下瑶池塹花仍吐葉嵓木尚抽枝願奉<lb/>
南山壽千秋長若斯　杜審言蓬萊三殿侍宴奉敕詠<lb/>
終南山詩曰北斗挂城邊南山倚殿前雲標金闕逈樹<lb/>
杪玉堂懸半嶺通佳氣中峯繞瑞煙小臣持獻壽長此<lb/>
戴堯天　蘇瓌興慶池侍宴應制詩曰金闕平明宿霧<lb/>
收瑶池式宴俯清流瑞鳳飛來隨帝輦祥魚出戲躍王<lb/>
舟帷齊緑樹當筵密蓋轉緗荷接岸浮如臨竊比㣲臣<lb/>
<pb n="KR3k0055_WYG_161-62b"/>
懼若濟叨陪聖主遊　劉憲奉和春幸望春宫詩曰暮<lb/>
春春色最便妍苑裡花開列御筵商山積翠臨城起滻<lb/>
水浮光共幕連鸎藏嫩葉歌相喚蝶碍芳叢舞不前歡<lb/>
娯節物今如此願奉宸遊億萬年　馬懐素興慶池侍<lb/>
宴應制詩曰積水逶迤遶貝城含虚皎鏡有餘清圖雲<lb/>
曲榭連緹幕映日中塘勝綵旌賞洽猶聞簫管沸歡留<lb/>
更睹木蘭輕無勞海上尋仙客即有蓬萊在帝京<lb/>
原賦魏曹植娯賓賦曰遂衎賓而髙㑹丹帷曄以四張<lb/>
<pb n="KR3k0055_WYG_161-63a"/>
辦中厨之豐膳兮作齊鄭之妍倡文人騁其妙說兮飛<lb/>
輕翰而成章談在昔之清風總賢聖之紀綱欣公子之<lb/>
髙義兮徳芬芳其若蘭揚仁恩於白屋兮踰周公之棄<lb/>
餐聽仁風而忘憂兮美酒清而殽甘　晉王沈宴嘉賓<lb/>
賦曰朝陽曜景天氣和平君臣合徳禮儀孔明酌羽觴<lb/>
以交歡兮接恭敬以申誠嘉膳僃其八珍兮絲竹獻其<lb/>
妙聲樂周徧舞金奏克諧鍾儀之聽南風是哀義感君<lb/>
子慨然永懐思我王度求福不囘惟禮終而贊退兮實<lb/>
<pb n="KR3k0055_WYG_161-63b"/>
繋心乎玉階　晉成公綏延賓賦曰延賓命客集我友<lb/>
生髙談清宴講道研精誾誾侃侃娛心肆情　隋薛道<lb/>
衡宴喜賦曰梁孝王帝子帝孫藉寵承恩名髙西漢禮<lb/>
盛東蕃引雍容文雅之客坐檀欒脩竹之園水逶迤而<lb/>
繞砌風清泠而入軒直凝神而囘矚乃惆悵而興言顧<lb/>
謂枚乗曰予聞氣序環周人生䓑浮補天立地之聖不<lb/>
能止日光西落疏山奠川之力不能停河水東流韓王<lb/>
酸棗之觀荒疏蕪漫楚國陽雲之臺空見塵埃固可以<lb/>
<pb n="KR3k0055_WYG_161-64a"/>
縱志縱心以遊以逸窮宴樂于長夜混是非而為一于<lb/>
時霜重庭蘭秋深氣寒横長河之耿耿挂孤月之團團<lb/>
乃有丹墀縹碧柘館椒宫徘徊宛轉掩映玲瓏妖姬淑<lb/>
媛玉貌花叢織女下而星落姮娥來而月空澄粧影于<lb/>
歌扇散衣香於舞風圖雲刻雷之尊漬桂釀花之酒拭<lb/>
珠瀝于羅袂傳金杯于素手増唐劉子儀大酺賦二<lb/>
月初吉春日載陽皇帝乃乗歩輦出披香排飛闥歴未<lb/>
央御南端之繞闕臨囘望之廣場百戲備萬樂張仙車<lb/>
<pb n="KR3k0055_WYG_161-64b"/>
九九而並騖樓船兩兩而相當昭其瑞也則銀甕丹甑<lb/>
象其武也則青翰艅艎聲砰礚兮非雷而震勢憑陵兮<lb/>
弗葦而航舞以七盤之妍袖間以九部之清商彈箏擫<lb/>
籥吹竽鼓簧有肴如阜有酒如川既醉既飽無黨無偏<lb/>
増頌漢馬融廣成頌羣師叠伍伯校千重山罍常滿房<lb/>
俎無空酒正按隊膳夫循行清醪車凑燔炙騎將鼓駭<lb/>
舉爵鐘鳴既觴<lb/>
増記柳子厚享軍堂記曰幢牙茸纛金節析羽斾旗旟<lb/>
<pb n="KR3k0055_WYG_161-65a"/>
　旐咸飾于下鼓以鼖鼓金以鐸鐃卉裳罽衣睢盱就列<lb/>
　鉶鼎體節燔炰胾炙羽鱗貍互之物沈泛醍盎之齊均<lb/>
　飫於卒士興王之舞服夷之伎揳撃吹鼓之音飛騰幻<lb/>
　怪之容寰觀于逺邇<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_161-65b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷一百五十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_295-1a"/>
　欽定四庫全書<lb/>
御定淵鑑𩔖函卷二百九十<lb/>
　　人部四十九<hi>𨼆逸</hi>
　　　隱逸五<lb/>
　原詩魏阮瑀詩曰四皓潛南岳老萊竄河濵顔回樂陋<lb/>
　巷許由安賤貧伯夷餓首陽天下歸其仁何患處貧苦<lb/>
　但當守明眞　晉張協詩曰結宇窮岡曲耦耕幽藪陰<lb/>
　荒庭寂以閒山岫峭且深淒風起東谷有渰興南岑雖<lb/>
<pb n="KR3k0055_WYG_295-1b"/>
　無箕畢期膚寸自成霖澤雉登壟雊寒猿擁條吟溪壑<lb/>
　無人跡荒楚欝蕭森投耒循岸垂時聞樵採音重基可<lb/>
　擬志廻淵可比心養眞尚無為道勝貴陸沈遊思竹素<lb/>
　園寄心翰墨林　左思招隱詩曰杖䇿招隱士荒途橫<lb/>
　古今巖穴無結搆丘中有鳴琴白雪停隂崗丹葩耀陽<lb/>
　林非必絲與竹山水有清音何事待嘯歌灌木自悲吟<lb/>
　　増阮籍咏懷詩曰昔聞東陵𤓰近在青門外連畛距<lb/>
　阡陌子母相鈎帶五色耀朝日嘉賔四面㑹膏火自煎<lb/>
<pb n="KR3k0055_WYG_295-2a"/>
熬多財為患害布衣可終身寵祿豈足賴　原陸機招<lb/>
隱詩曰明發心不夷振衣聊躑躅躑躅欲安之幽人在<lb/>
浚谷朝采南澗藻夕息西山足輕條象雲搆宻葉成翠<lb/>
幄激楚佇蘭林回芳薄秀木山溜何泠泠飛泉漱鳴玉<lb/>
哀音附靈波頽響赴曽曲至樂非有假安事澆淳朴富<lb/>
貴茍難圖稅駕從所欲　増王康琚反招隱詩曰小隱<lb/>
隱陵藪大隱隱朝市伯夷竄首陽老𣆀伏柱史昔在太<lb/>
平時亦有巢居子今雖盛明世能無中林士放神青雲<lb/>
<pb n="KR3k0055_WYG_295-2b"/>
外絶跡窮山裏鵾鷄先晨鳴哀風迎夜起凝霜凋朱顔<lb/>
寒泉傷玉趾周才信衆人偏智任諸己<hi>從俗為周才索居為偏智</hi>推<lb/>
分得天和矯性失至理歸來安所期與物齊終始　陶<lb/>
潛歸田園居詩曰少無適俗韻性本愛丘山誤落塵網<lb/>
中一去三十年羈鳥戀舊林池魚思故淵開荒南野際<lb/>
守拙歸園田方宅十餘畝草屋八九間榆柳䕃後園桃<lb/>
李羅堂前曖曖遠人村依依墟里烟狗吠深巷中雞鳴<lb/>
桑樹巓戸庭無塵雜虚室有餘閒久在樊籠裏復得返<lb/>
<pb n="KR3k0055_WYG_295-3a"/>
自然　又雜詩曰結廬在人境而無車馬喧問君何能<lb/>
爾心遠地自偏採菊東籬下悠然見南山山氣日夕佳<lb/>
飛鳥相與還此中有眞意欲辨已忘言　又曰秋菊有<lb/>
佳色裛露掇其英泛此忘憂物遠我遺世情一觴雖獨<lb/>
進杯盡壺自傾日入羣動息飛鳥歸林鳴嘯傲東軒下<lb/>
聊復得此生　又讀山海經詩曰孟夏草木長遶屋樹<lb/>
扶踈衆鳥欣有托吾亦愛吾廬旣耕亦已種時還讀我<lb/>
書窮巷隔深轍頗廻故人車歡言酌春酒摘我園中蔬<lb/>
<pb n="KR3k0055_WYG_295-3b"/>
微雨從東來好風與之俱泛覽周王傳流觀山海圖俯<lb/>
仰終宇宙不樂復何如　原宋謝靈運從斤竹澗越嶺<lb/>
溪行曰猿鳴誠知曙谷幽光未顯巖下雲方合花上露<lb/>
猶泫逶迤傍隈隩迢遞陟陘峴過澗旣厲急登棧亦凌<lb/>
緬川渚屢逕復乘流翫廻轉蘋萍泛沈深菰蒲冒清淺<lb/>
企石挹飛泉攀林摘葉卷<hi>葉卷謂初生未展</hi>想見山阿人薜蘿<lb/>
若在眼握蘭勤徒結折麻心莫展情用賞為美事昧竟<lb/>
誰辨觀此遺物慮一悟得所遣　梁武帝逸民詩曰如<lb/>
<pb n="KR3k0055_WYG_295-4a"/>
隴生木木有異心如林鳴鳥鳥有異音如江遊魚魚有<lb/>
浮沈巖巖山髙湛湛水深事迹易見理相難尋　劉孝<lb/>
標始居山營室詩曰自昔厭諠囂執志好棲息嘯歌棄<lb/>
城市歸來事耕織鑿户闚嶕嶢開軒望嶄崱激水簷前<lb/>
溜修竹堂隂植香風鳴紫鶯髙梧巢綠翼泉脉洞杳杳<lb/>
流波下不極髣髴玉山隈想象瑶池側夜誦神仙記旦<lb/>
吸雲霞色將馭六龍輿行從三鳥食誰與金門士撫心<lb/>
論胸臆　范雲荅句曲先生詩曰終朝吐祥霧薄晚孕<lb/>
<pb n="KR3k0055_WYG_295-4b"/>
奇烟洞澗生芝草重崖出醴泉中有懷眞士被褐守沖<lb/>
𤣥石户棲十秘金壇謁九僊乘鵷方履漢轡鶴上騰天<lb/>
　庾肩吾贈周處士詩曰九丹開石室三徑沒荒林仙<lb/>
人翻可見隱士更難尋籬下黃花菊丘中白雪琴方欣<lb/>
松柏酒自和遊山吟　又尋周處士宏讓詩曰試遂赤<lb/>
松遊披林對一丘棃紅大谷晩桂白小山秋石鏡菱花<lb/>
發桐門琴曲愁泉飛疑度雨雲積似重樓王孫若不去<lb/>
山中定可留　周明帝贈韋居士詩曰六爻貞遯世三<lb/>
<pb n="KR3k0055_WYG_295-5a"/>
辰光少微潁陽去猶遠滄洲遂不歸風動秋蘭佩香飄<lb/>
蓮葉衣坐石窺仙洞乘槎下釣磯嶺松千仞直巖泉百<lb/>
丈飛儻能同四隱來參余萬機　庾信奉和趙王隱士<lb/>
詩曰洛陽徴五隱東都别二賢雲氣浮函谷星光集潁<lb/>
川灞陵採樵路成都賣卜錢鹿裘披稍裂藜牀坐欲穿<lb/>
阮籍惟長嘯嵇康訝一絃澗險無平石山深足細泉低<lb/>
松猶百丈少鶴已千年野鳥繁絃轉山花燄火然雖無<lb/>
亭長識終見野人船　又窮秋寄隱士詩曰王倪逢齧<lb/>
<pb n="KR3k0055_WYG_295-5b"/>
缺桀溺偶長沮藜牀負日卧麥隴帶經鋤自然曲木几<lb/>
無名科斗書聚花聊飼雀穿池試養魚小村治澀路低<lb/>
田補壞渠秋水牽沙落寒籐抱樹疎空枉平原騎來過<lb/>
仲蔚廬　増唐張九齡奉和聖製經河上公廟詩曰昔<lb/>
者河邊叟誰知隱與仙姓名終不識章句此空傳跡為<lb/>
坐忘晦言猶強著詮精靈竟何所祠宇獨依然道在紆<lb/>
宸睠風行動睿篇從兹化天下清淨復何先　李頎漁<lb/>
父歌曰白頭何老人蓑笠蔽其身避世長不仕釣魚清<lb/>
<pb n="KR3k0055_WYG_295-6a"/>
江濵浦沙明濯足山月静垂綸寓宿湍與瀨行歌秋復<lb/>
春持竿湘岸竹爇火蘆洲薪綠水飯香稻青荷包紫鱗<lb/>
于中還自樂所欲全吾眞而笑獨醒者臨流多苦辛<lb/>
王維桃源行曰漁舟逐水愛山春兩岸桃花夾去津坐<lb/>
看紅樹不知遠行盡清溪不見人山口潛行始隈隩山<lb/>
開曠望旋平陸遥㸔一處攅雲樹近入千家散花竹樵<lb/>
客初傳漢姓名居人未改秦衣服居人共住武陵源還<lb/>
從物外起田園月明松下房櫳静日出雲中雞犬喧驚<lb/>
<pb n="KR3k0055_WYG_295-6b"/>
聞俗客争來集競引還家問都邑平明閭巷掃花開薄<lb/>
暮漁樵乘水入初因避地去人間及至成仙遂不還峽<lb/>
裏誰知有人事世中遥望空雲山不疑靈境難聞見塵<lb/>
心未盡思鄉縣出洞無論隔山水辭家終擬長遊衍自<lb/>
謂經過路不迷誰知峯壑今來變當時只記入山深青<lb/>
溪幾度到雲林春來徧是桃花水不辨仙源何處尋<lb/>
又送友人歸山歌曰山寂寂兮無人又蒼蒼兮多木羣<lb/>
龍兮滿朝君何為兮空谷文寡和兮思深道難知兮行<lb/>
<pb n="KR3k0055_WYG_295-7a"/>
獨悅石上兮流泉與松間兮草屋入雲中兮養雞上山<lb/>
頭兮抱犢神與棗兮如𤓰虎賣杏兮收榖愧不才兮妨<lb/>
賢嫌既老兮貪祿誓解印兮相從何詹尹兮可卜　又<lb/>
曰山中人兮欲歸雲冥冥兮雨霏霏水驚波兮翠菅靡<lb/>
白鷺忽兮翻飛君不可兮褰衣山萬重兮一雲混天地<lb/>
兮不分樹晻曖兮氛氲猿不見兮空聞忽山西兮夕陽<lb/>
見東皐兮逺村平蕪綠兮千里眇惆悵兮思君　又荅<lb/>
張五弟詩曰終南有茅屋前對終南山終年無客常閉<lb/>
<pb n="KR3k0055_WYG_295-7b"/>
關終日無心長自閒不妨飲酒復垂釣君但能來相徃<lb/>
還　又輞川閒居詩曰一從歸白社不復到青門時倚<lb/>
簷前樹遠看原上村青菰臨水映白鳥向山翻寂寞於<lb/>
陵子桔橰方灌園　又訪吕逸人不遇詩曰桃源面面<lb/>
絶風塵柳市南頭訪隱淪到門不敢題凡鳥看竹何湏<lb/>
問主人城外青山如屋裏東家流水入西鄰閉户著書<lb/>
多歲月種松皆作老龍鱗　又鹿柴詩曰空山不見人<lb/>
但聞人語響返景入深林復照青苔上　又竹里館詩<lb/>
<pb n="KR3k0055_WYG_295-8a"/>
曰獨坐幽篁裏彈琴復長嘯深林人不知明月來相照<lb/>
　又田園樂詩曰採菱渡頭風急杖䇿村西日斜杏樹<lb/>
壇邊漁父桃花源裏人家　萋萋芳草春綠落落長松<lb/>
夏寒牛羊自歸村巷童稚不識衣冠　山下孤煙逺村<lb/>
天邊獨樹髙原一瓢顔回陋巷五柳先生對門　酌酒<lb/>
㑹臨泉水抱琴好倚長松南園露葵朝折西舍黃粱夜<lb/>
舂　桃紅復含宿雨柳綠更帶朝烟花落家僮未掃鳥<lb/>
啼山客猶眠　髙適東谿草堂詩曰水深嚴子釣松挂<lb/>
<pb n="KR3k0055_WYG_295-8b"/>
巢父衣雲氣轉幽寂谿流無是非名理未足羨腥臊詎<lb/>
所希自惟負貞意何歲當食薇　岑參漁父詩曰扁舟<lb/>
滄浪叟心與滄浪清不自道鄉里無人知姓名朝從灘<lb/>
上飯暮向蘆中宿歌竟還復歌手持一竿竹竿頭釣絲<lb/>
長丈餘鼓枻乘流無定居世人那得識深意此翁取適<lb/>
非取魚　孟浩然夜歸鹿門歌曰鹿門月照開煙樹忽<lb/>
到龐公棲隱處巖扉松徑長寂寥惟有幽人夜來去<lb/>
杜甫送孔巢父歸遊江東兼呈李白詩曰巢父掉頭不<lb/>
<pb n="KR3k0055_WYG_295-9a"/>
肯住東將入海隨煙霧詩卷常留天地間釣竿欲拂珊<lb/>
瑚樹深山大澤龍蛇逺春寒野陰風景暮蓬萊織女廻<lb/>
雲車指㸃虚無引歸路自是君身有仙骨世人那得知<lb/>
其故惜君只欲苦死留富貴何如草頭露蔡侯静者意<lb/>
有餘清夜置酒臨前除罷琴惆悵月照席幾歲寄我空<lb/>
中書南尋禹穴見李白道甫問訊今何如　又題張氏<lb/>
隱居詩曰之子時相見邀人晚興留濟潭鱣潑潑春草<lb/>
鹿呦呦杜酒頻勞勸張棃不外求前村山路險歸醉每<lb/>
<pb n="KR3k0055_WYG_295-9b"/>
無愁　又過南鄰朱山人水亭詩曰相近竹參差相過<lb/>
人不知幽花欹滿樹細水曲通池歸客村非遠殘樽席<lb/>
更移看君多道氣從此數追隨　又題張氏隱居詩曰<lb/>
春山無伴獨相求伐木丁丁山更幽澗道餘寒歴氷雪<lb/>
石門斜日到林丘不貪夜識金銀氣遠害朝看麋鹿遊<lb/>
乗興杳然迷出處對君疑是泛虚舟　賈島題李凝幽<lb/>
居詩曰閒居少鄰並草徑入荒園鳥宿池邊樹僧敲月<lb/>
下門過橋分野色移石動雲根暫去還來此幽期不負<lb/>
<pb n="KR3k0055_WYG_295-10a"/>
言　又尋隱者不遇詩曰松下問童子言師采藥去只<lb/>
在此山中雲深不知處　宋之問陸渾山莊詩曰歸來<lb/>
物外情負杖閲巖耕源水看花入幽林采藥行野人相<lb/>
問姓山鳥自呼名去去獨吾樂無能愧此生　又春日<lb/>
山家詩曰今日遊何處春泉洗藥歸悠然紫芝曲晝掩<lb/>
白雲扉魚樂偏尋藻人閒屢采薇邱中無俗事身世兩<lb/>
相違　張籍和盧常侍寄華山隱者鄭氏詩曰獨坐三<lb/>
峯下年深學煉丹一間松葉屋數片石花冠酒待山中<lb/>
<pb n="KR3k0055_WYG_295-10b"/>
飲琴將洞裏彈開門移遠竹剪草出幽蘭荒壁通泉架<lb/>
晴崖曬藥壇寄知騎省客長向白雲看　祖詠蘇氏别<lb/>
業詩曰别業居幽處到來生隱心南山當户牖澧水映<lb/>
園林竹覆經冬雪庭昬未夕陰寥寥人境外閒坐聽春<lb/>
禽　李白尋雍尊師隱居詩曰羣峭碧摩天逍遥不記<lb/>
年撥雲尋古道倚樹聽流泉花暖青牛卧松髙白鶴眠<lb/>
語來江色暮獨自下寒煙　又訪戴天山道士不遇詩<lb/>
曰犬吠水聲中桃花帶雨濃樹深時見鹿溪午不聞鐘<lb/>
<pb n="KR3k0055_WYG_295-11a"/>
野竹分青靄飛泉挂碧峯無人知所去愁倚兩三松<lb/>
又贈孟浩然詩曰吾愛孟夫子風流天下聞紅顔棄軒<lb/>
冕白首卧松雲醉月頻中聖迷花不事君髙山安可仰<lb/>
徒此挹清芬　又贈楊徴君鴻詩曰陶令辭彭澤梁鴻<lb/>
入會稽吾尋髙士傳君與古人齊雲卧留丹壑天書降<lb/>
紫泥不知楊伯起早晚向關西　又山中問荅詩曰問<lb/>
余何事棲碧山笑而不荅心自閒桃花流水杳然去别<lb/>
有天地非人間　又登廬山五老峯詩曰廬山東南五<lb/>
<pb n="KR3k0055_WYG_295-11b"/>
老峯青天削出金芙蓉九江秀色可攬結吾將此地巢<lb/>
雲松　常建宿王昌齡隱居詩曰青溪深不到隱處惟<lb/>
孤雲松際露微月清光猶為君茅亭宿花影藥院滋苔<lb/>
紋余亦謝辭去西山鸞鶴羣　許渾寄題商洛王隱居<lb/>
詩曰近逢商洛客知爾住南塘草閣平春水柴門掩夕<lb/>
陽尋蜂收野蜜隨麝拾生香更憶前年別松花滿石牀<lb/>
　又題韋處士山居詩曰劚藥去還歸家人半掩扉山<lb/>
風藤子落溪雨荳花肥寺遠僧來少橋危客渡稀不堪<lb/>
<pb n="KR3k0055_WYG_295-12a"/>
碪杵動應解剪荷衣　秦系獻薛僕射詩曰由來那敢<lb/>
議輕肥散髮行歌自采薇逋客未能忘野興辟書反遣<lb/>
脫荷衣家中匹婦空相笑池上羣鷗盡欲飛更乞大賢<lb/>
容小隱益看愚谷有光輝　盧綸酬暢當嵩山尋麻道<lb/>
士見寄詩曰聞逐樵夫閒看碁忽逢人世是秦時開雲<lb/>
種玉嫌山淺渡海傳書怪鶴遲陰洞石幢微有字古壇<lb/>
松樹半無枝煩君逺示青囊籙願得相從一問師　劉<lb/>
長卿尋張逸人山居詩曰危石纔通鳥道空山更有人<lb/>
<pb n="KR3k0055_WYG_295-12b"/>
家桃源定在深處澗水浮來落花　又尋龍井楊老詩<lb/>
曰柴門草舍絶風塵空谷耕田學子眞泉咽豈勞經隴<lb/>
地山深不覺有秦人手栽松樹蒼蒼老身卧桃源寂寂<lb/>
春唯有胡麻當雞黍白雲來往未嫌貧　温庭筠題李<lb/>
處士幽居詩曰水玉簪頭白角巾瑶琴寂歴拂輕塵穠<lb/>
陰似帳紅薇晚細雨如烟碧草春隔竹見籠疑有鶴捲<lb/>
簾看畫更無人南窓自有忘機友谷口空稱鄭子眞<lb/>
鄭常寄邢逸人詩曰羨君無外事日與世情違地僻人<lb/>
<pb n="KR3k0055_WYG_295-13a"/>
稀到溪深鳥自飛儒衣荷葉老野飯藥苗肥疇昔江湖<lb/>
意如今憶共歸　郎士元贈強山人詩曰或棹孤舟或<lb/>
杖藜尋常隨意釣前溪草堂竹徑在何處落日孤烟寒<lb/>
渚西　白居易池上篇曰十畝之宅五畝之園有水一<lb/>
池有竹千竿勿謂土狹勿謂地偏足以容膝足以息肩<lb/>
有堂有庭有橋有船有書有酒有歌有絃有叟在中白<lb/>
鬚飄然安分知足外無求焉如鳥擇木姑務巢安如魚<lb/>
在沼不知海寛靈鶴怪石紫菱白蓮皆吾所好盡在吾<lb/>
<pb n="KR3k0055_WYG_295-13b"/>
前時飲一杯或吟一篇妻拏熈熈雞犬閒閒優哉游哉<lb/>
吾將終老乎其間　于武陵贈王隱山人詩曰石室掃<lb/>
無塵人寰與此分飛來南浦樹半是華山雲浮世幾多<lb/>
事先生應不聞寒山滿西日空照雁成羣　朱灣尋隱<lb/>
者韋九詩曰尋得仙源訪隱淪漸來深處漸無塵初行<lb/>
竹裏惟通馬直到花間始見人四面雲山誰作主數家<lb/>
烟水自為鄰路傍樵客何湏問朝市如今不是秦　王<lb/>
貞白題嚴光釣臺詩曰山色四時碧溪光七里清嚴陵<lb/>
<pb n="KR3k0055_WYG_295-14a"/>
愛此水下視漢公卿垂釣月初上放歌風正輕應嫌渭<lb/>
濵叟匡國祗論兵　李商隱題鄭大有隱居詩曰結構<lb/>
何峯是喧閒此地分石梁髙瀉月樵路細侵雲偃卧蛟<lb/>
螭室希夷鳥獸羣近知西嶺上玉管有時聞　李羣玉<lb/>
送隱者歸羅浮詩曰春山杳杳日遲遲路入雲峯白犬<lb/>
隨兩卷囊書留貰酒一柯樵斧坐看碁蓬萊道士飛霞<lb/>
札清遠仙人寄好詩自此塵寰音信斷山川風月永相<lb/>
思　張志和漁父歌曰西塞山前白鷺飛桃花流水鱖<lb/>
<pb n="KR3k0055_WYG_295-14b"/>
魚肥青箬笠綠蓑衣斜風細雨不須歸　又漁父詩曰<lb/>
八月九月蘆花飛南溪老人垂釣歸秋山入簾翠滴滴<lb/>
野艇倚檻雲依依却把漁竿尋小徑閒梳鶴髮對斜暉<lb/>
翻嫌四皓曽多事出為儲王定是非　山中客别酒主<lb/>
人詩曰酒盡君莫沽壺乾我當發城市多囂塵還山弄<lb/>
明月　宋王禹偁題張處士幽居詩曰雲裏寒溪竹裏<lb/>
橋野人居處絶塵囂病來芳草生漁艇睡起殘花落酒<lb/>
瓢閒把道書尋晚逕靜攜茶鼎洗春潮長洲懶吏頻過<lb/>
<pb n="KR3k0055_WYG_295-15a"/>
此為愛盤餐有藥苗　蘇軾寄題刁景純藏春塢詩曰<lb/>
白首歸來種萬松待看千尺舞霜風年抛造物甄陶外<lb/>
春在先生杖履中楊柳長齊低户暗櫻桃爛熟滿階紅<lb/>
何時却與徐元直共訪襄陽龎徳公　王安石書湖隂<lb/>
先生壁詩曰茅簷長掃淨無苔花木成畦手自栽一水<lb/>
䕶田將綠遶兩山排闥送青來　又訪隱者詩曰童子<lb/>
穿雲晚未歸誰收松下著殘碁先生醉卧落花裏春去<lb/>
人間總不知　林逋孤山隱居書壁詩曰山水未深猿<lb/>
<pb n="KR3k0055_WYG_295-15b"/>
鳥少此生猶擬别移居直過天竺溪流上獨樹為橋小<lb/>
結廬　陸游隱者詩曰君不見㑹稽城南賣花翁以花<lb/>
為糧如蜜蠭朝賣一株紫暮賣一枝紅屋破見青天盎<lb/>
中米常空賣花得錢送酒家取酒盡時還賣花春春花<lb/>
開豈有極日日我醉終無涯亦不知天子殿前宣白麻<lb/>
亦不知相公門前築堤沙客來與語不能荅但見醉髮<lb/>
覆面垂鬖髿　又春晩村居詩曰澆書滿把浮蛆甕攤<lb/>
飯橫眠夢蜨牀莫笑山翁見幾晩也勝朝市一生忙<hi>東坡</hi>
<pb n="KR3k0055_WYG_295-16a"/>
<hi>先生謂卯飲為澆書李黃門謂午睡為攤飯</hi>　又春日小園雜賦曰市塵不<lb/>
到放翁家繞麥穿桑野徑斜夜雨長深三尺水曉寒留<lb/>
得一分花悶從鄰舍分春甕閒就僧窓試露芽自此年<lb/>
光應更好日驅秧馬聽繅車　又初歸雜咏詩曰雪滿<lb/>
漁蓑雨墊巾超然無處不清眞胸中那可有一事天下<lb/>
故應無兩人騎馬每行秋棧路喚船還渡暮江津酒樓<lb/>
僧壁留詩遍八十年來自在身　又初夏閒步村落間<lb/>
詩曰薄雲韜日不成晴野水通池漸欲平綠葉忽低知<lb/>
<pb n="KR3k0055_WYG_295-16b"/>
鳥立青萍微動覺魚行醉遊放蕩初何適睡起逍遥未<lb/>
易名忽遇湖邊隱君子相攜一笑慰餘生　又戲遣老<lb/>
懷詩曰舊習家風號散人晚承恩詔賜閒身放狂泥酒<lb/>
都忘老厚價收書不似貧霜曉方驚羣木脫春晴又喜<lb/>
一花新先生偶出人難遇陌上爭先看角巾　又初春<lb/>
幽居詩曰滿榼芳醪手自攜陂湖南北埭東西茂林處<lb/>
處見松鼠幽圃時時聞竹雞零落斷雲斜障日霏微過<lb/>
雨不成泥老民不預人間事但喜農疇漸可犂　元薩<lb/>
<pb n="KR3k0055_WYG_295-17a"/>
都拉題劉渙中隱居圖詩曰放光山下結茅廬光照山<lb/>
人夜讀書童子抱琴隨白鶴鄰翁看竹借籃輿門前秋<lb/>
葉從風掃屋後春田帶雨鋤自笑天涯倦遊客十年未<lb/>
有一㕓居　倪瓉題孫氏雲林小隱圖詩曰天地飄揺<lb/>
一短蓬小窓虚白地爐紅翛然忽起棃雲夢不定仍因<lb/>
柳絮風鶴影䙰褷簷上下鹿迒<hi>音航說文曰凡獸迹車迹為迒</hi>散漫屋<lb/>
西東杜門我自無干請閒寫芭蕉入畫中　明劉基太<lb/>
公釣渭圖詩曰璇室羣酣夜璜溪獨釣時浮雲看富貴<lb/>
<pb n="KR3k0055_WYG_295-17b"/>
流水澹鬚睂偶應非熊兆身為帝者師軒裳如固有千<lb/>
載使人思　練子寧題黃彦成雲林小隱詩曰有客素<lb/>
肥遯幽居愛林廬結屋依陋巷種𤓰遶城隅浮雲南山<lb/>
來清隂覆其閭老柳帶寒色芳蘭露春腴窓深不知曉<lb/>
樹宻室自虚甘貧意自適守道樂有餘娯賔非旨酒飽<lb/>
食但園蔬流水赴大壑翔禽戀髙株物性各自遂誰能<lb/>
常晏如　陶宗儀樂静草堂詩曰屋遶芙蓉九疊屛日<lb/>
長客去掩閒庭巖花暖傍疎簾落階草晴分汗簡青溫<lb/>
<pb n="KR3k0055_WYG_295-18a"/>
火試香刪舊譜汲泉煮茗讀遺經江南定有徴賢詔太<lb/>
史方占處士星丘髙啓青丘子歌曰青丘子臞而清本<lb/>
是五雲閣下之仙卿何年降謫在世間向人不道姓與<lb/>
名躡屩厭逺遊荷鋤懶躬耕有劒任羞澀有書任縱橫<lb/>
不肯折腰為五斗米不肯掉舌下七十城但好覓詩句<lb/>
自吟自酬𢋫田間曵杖復帶索傍人不識笑且輕謂是<lb/>
魯迂儒楚狂生青丘子聞之不介意吟聲出吻不絶咿<lb/>
咿鳴朝吟忘其飢暮吟散不平當其苦吟時兀兀如被<lb/>
<pb n="KR3k0055_WYG_295-18b"/>
酲頭髮不暇櫛家事不及營兒啼不知憐客至不果迎<lb/>
不憂回也空不慕猗氏盈不慚被寛褐不羡垂華纓不<lb/>
問龍虎苦戰鬭不管烏兔忙奔傾向水際獨坐林中獨<lb/>
行斵元氣搜元精造化萬物難隱情𠖇茫八極遊心兵<lb/>
坐令無象作有聲微如破懸蝨壯若屠長鯨清同汲沆<lb/>
瀣險比排崢嶸靄靄晴雲披軋軋凍草萌髙攀天根探<lb/>
月窟犀照牛渚萬怪呈妙意俄同鬼神會佳景每與江<lb/>
山爭星虹助光氣烟露滋華英聽音諧韶樂咀味得太<lb/>
<pb n="KR3k0055_WYG_295-19a"/>
羮世間無物為我娯自出金石相轟鏗江邊茅屋風雨<lb/>
晴閉門睡足詩初成叩壺自髙歌不顧俗耳驚欲呼君<lb/>
山老人攜諸仙所弄之長笛和我此歌吹月明但愁歘<lb/>
忽波浪起鳥獸駭叫山揺崩天帝聞之怒下遣白鶴迎<lb/>
不容在世作狡獪復結飛佩還瑶京<hi>至正時啓隱呉淞江之青丘自號青</hi>
<hi>丘子</hi>　又贈金華隱者詩曰我聞名山洞府三十六一一<lb/>
靈跡紀眞籙金華秀出向東南逺勝陽明與句曲樓臺<lb/>
縹緲開烟霞天帝賜與神仙家靈源有路不可入但見<lb/>
<pb n="KR3k0055_WYG_295-19b"/>
幾片流出雲中花子房之師赤松子三千年前亦居此<lb/>
飛行恍惚誰解尋漫說至今猶不死松花酒熟何處遊<lb/>
瑶草自綠春巖幽羣羊卧地散如石老鹿耕田馴似牛<lb/>
聞有隱君子乃是學仙者自從入山中不曽到山下世<lb/>
人莫知其姓名以山呼之不敢輕樵夫忽見苦未識識<lb/>
疑便似黄初平嗟我何為在塵網逺望髙峯若天壤茯<lb/>
苓夜煮倘許餐鐵杖來敲石門響　宣宗猗蘭操曰蘭<lb/>
生幽谷兮暐暐其芳賢人在野兮其道則光嗟蘭之茂<lb/>
<pb n="KR3k0055_WYG_295-20a"/>
與衆草為伍於乎賢人汝其余輔　又招隱歌曰吾觀<lb/>
天地化育功四序五行實任之軒轅堯舜致熙皡亦有<lb/>
六相兼皐夔君臣共濟自往古大厦豈是一木為况予<lb/>
凉薄資九五承大寳四海之廣兆姓繁側席仁賢翼王<lb/>
道長林大澤髙丘巨壑豈無懷才抱德者蕭散幽閒樂<lb/>
其樂扣舷清歌弄綠水結巢雲松招白鶴雲松蒼蒼白<lb/>
鶴飛翠蘿揺曵春風時朝鑱黃獨夕茹紫芝放歌考槃<lb/>
什吟詠梁甫詞如玉在璞韜其輝天之生材將有為屢<lb/>
<pb n="KR3k0055_WYG_295-20b"/>
下求賢詔明珠寧無遺中夜有懷起待旦勞心咨求忘<lb/>
日晏嗟爾賢人何樂空谷有莘幡然起畎畝傅巖何嘗<lb/>
終版築磻溪白首還鷹揚卧龍亦復興南陽旱歲人間<lb/>
望霖雨大川利涉需舟航嗟爾賢人無為徘徊石泉麋<lb/>
鹿非爾伍風雲天路為爾開脫却芰荷衣挂在青澗隈<lb/>
翩翩命駕蒲輪來黃金如山髙築臺待爾為咏臺與萊<lb/>
無為令我悵望思難哉　楊維禎訪倪元鎭不遇詩曰<lb/>
霜滿船篷月滿天飄零孤客不成眠居山久慕陶宏景<lb/>
<pb n="KR3k0055_WYG_295-21a"/>
蹈海深慙魯仲連萬里乾坤秋似水一窓燈火夜如年<lb/>
白頭未遂終焉計猶欠蘇門二頃田　謝榛訪葛徴君<lb/>
詩曰西城閒訪葛洪家籬落秋餘白荳花髙枕自知無<lb/>
俗夢數椽茅屋在煙霞　又寄武當山張徴君詩曰辭<lb/>
官身寄楚天涯石室燒丹别是家七十二峯春雪裏杖<lb/>
藜隨意看梅花<lb/>
原賦後漢張衡歸田賦曰遊都邑兮永久無明畧以佐<lb/>
時徒臨川兮羨魚俟河清乎未期感蔡子之慷慨從唐<lb/>
<pb n="KR3k0055_WYG_295-21b"/>
生以決疑諒天道之微昧追漁父以同嬉于是仲春令<lb/>
月時和氣清原隰鬱茂百草滋榮王睢鼓翼倉庚哀鳴<lb/>
交頸頡頏關關嚶嚶于焉逍遥聊以娯情于時曜靈俄<lb/>
景繼以望舒極盤遊之至樂雖日夕而忘劬感老氏之<lb/>
遺誡且廻駕乎蓬廬彈五弦之妙旨詠周孔之圖書揮<lb/>
翰墨以奮藻陳三皇之規模茍縱心于物外焉知榮辱<lb/>
之所如　晉張華歸田賦曰隨陰陽之開闔從時宜以<lb/>
卷舒冬奥處以城邑春遊放于外廬歸郟鄏之舊里託<lb/>
<pb n="KR3k0055_WYG_295-22a"/>
言静以閒居育草木之藹蔚因地勢之邱墟豐蔬果之<lb/>
林錯茂桑麻之紛敷用天道以取資行藥物以為娯時<lb/>
逍遥于洛濵聊相佯以縱意目白砂與積礫玩衆卉之<lb/>
同異揚素波以濯足泝清瀾以蕩思低徊住留棲遲罨<lb/>
藹存神忽微遊精域外藉纎草以為茵援垂陰以為蓋<lb/>
瞻髙鳥之凌風臨鯈魚于清瀨眇萬物而逺觀修自然<lb/>
之通㑹以退足于一壑故處否而忘泰　陸機幽人賦<lb/>
曰世有幽人漁釣乎元渚彈雲冕以辭世披霄褐而延<lb/>
<pb n="KR3k0055_WYG_295-22b"/>
佇是以物外莫得窺其奥舉世不足揚其波勁秋不能<lb/>
凋其葉芳春不能發其華超沈冥以絶緒豈世網之能<lb/>
加　又應嘉賦曰友人有作嘉遯賦與余者余作賦應<lb/>
之號曰應嘉云傲世公子體逸懷遐意邈澄霄神<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>静<lb/>
波仰羣軌以遥企頓駿翮以婆娑寄沖氛于大象解心<lb/>
累于世羅襲三閭之奇服詠南榮之清歌濯下泉于浚<lb/>
澗泝凱風于卷阿指千秋以厲響俟寂寞之來和懷前<lb/>
修之髣髴覿幽人之所過抱元景以獨寐含芳風而寤<lb/>
<pb n="KR3k0055_WYG_295-23a"/>
語發蘭音以清唱操玉懷而喻余于是葺宇中陵築室<lb/>
河曲軌絶千途而門瞻百族假妙道以逹觀考賁龜而<lb/>
貞卜茍形骸之可忘豈投簪其必谷方介邱于尺阜託<lb/>
雲林乎一木佇鳴條以招風聆哀音其如玉窮覽物以<lb/>
盡齒將弭迹于餘足　陸雲逸民賦曰富貴者是人之<lb/>
所欲而古之逸民輕天下細萬物而欲專一邱之歡一<lb/>
壑之美豈不以身重于宇宙而恬貴于紛華哉天地不<lb/>
易其樂萬物不干其志然後可以妙有生之極固無疆<lb/>
<pb n="KR3k0055_WYG_295-23b"/>
之休乃為賦曰世有逸人棲遲乎一邱委天形以外心<lb/>
淡浩然其何求杖短䇿而遂往乃枕石而漱流静芬響<lb/>
于咏言滅絶景于無質相荒土而卜居度山阿而考室<lb/>
曽邱翳薈穹谷重深叢木振頴葛藟垂隂潛魚泳沚嚶<lb/>
鳥來吟仍蔬圃于芝薄即蘭堂于芳林靡飛飇以赴節<lb/>
揮天籟以興音假樂土于神造咏幽人于鳴琴　孫承<lb/>
嘉遯賦曰有嘉遯之元人含貞光之凱邁靡薜荔于苑<lb/>
柳蔭翠葉之雲蓋揮修綸于廻瀾臨崢嶸而式墜泝清<lb/>
<pb n="KR3k0055_WYG_295-24a"/>
風以長嘯咏九韶而忘味若乃御有撫生應物宅心曜<lb/>
華春圃凋葉秋林振藻揚波清景元陰形猶與以徙倚<lb/>
神曠寂而難尋渾無名于域外和邱中以草音于是混<lb/>
心齊物遨翔容與薄言采薇收蘿中野朝觀荑陸夕步<lb/>
蘭渚仰弋鳴雁俯釣魴鱮遊無方之内居無形之域咏<lb/>
休遯之貞亨察天心而觀復委性命于元芒任吉凶而<lb/>
靡錄　増潘岳秋興賦曰且歛袵以歸來兮忽投紱以<lb/>
髙厲耕東皐之沃壤兮輸黍稷之餘稅泉湧湍于石間<lb/>
<pb n="KR3k0055_WYG_295-24b"/>
兮菊揚芳乎崖澨澡秋水之涓涓兮玩遊鯈之潎潎逍<lb/>
遥乎山川之阿放曠乎人間之世優哉游哉聊以卒歲<lb/>
　原宋謝靈運入道至人賦曰爰有名外之至人乃入<lb/>
道而館眞荒聰明以削智遯支體以逃身于是卜居千<lb/>
仭左右窮懸幽庭虚寂荒帳成烟水縱橫以觸石日參<lb/>
差于雲中飛英明于對溜積氤氳而為峯推天地于一<lb/>
物横四海于寸心超埃塵以貞觀何落落此胷襟　梁<lb/>
簡文帝元虚公子賦曰有元虚之公子輕滅喧俗保此<lb/>
<pb n="KR3k0055_WYG_295-25a"/>
大愚居榮利而不染豈聲色之能拘廻還四始出入三<lb/>
墳心溶溶于元境意飄飄于白雲追寂圃而逍遥任文<lb/>
林而佚宕忘情于物我之表縱志于有無之上不為山<lb/>
而自髙不為海而彌廣　陸倕思田賦曰歲聿忽其云<lb/>
暮庭草颯以委黃風飀飀以吹隟燈黯黯而無光獨展<lb/>
轉而不寐何増歎而自傷于是蹰踟徙倚顧景興懷魂<lb/>
㷀㷀以至曙綴予想于田萊彼五畝其焉在乃爰洎乎<lb/>
江隈出郭門而東騖入漵浦而南廻爾乃觀其水陸物<lb/>
<pb n="KR3k0055_WYG_295-25b"/>
産原隰形便林藪挺直邱陵帶面臨九曲之廻江對千<lb/>
里之平甸風去蘋其已開日登桑而先見聽啁唽之寒<lb/>
雞弄差池之春燕臨塲圃以築館對<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>軒而鑿池集游<lb/>
泳于階下引朝派于堂垂瞻巨石之前却玩激水之推<lb/>
移雜青莎之靃靡拂細柳之長枝感風燭與石火嗟民<lb/>
生其如寄茍有胸而無心必行難而言易幸少私而寡<lb/>
欲兼絶仁而棄智忽學歩而舉趾又追飛而厲翅瞻鹿<lb/>
苑而竊髙仰疆臺而慕義歴四時于遊水馳三稔于申<lb/>
<pb n="KR3k0055_WYG_295-26a"/>
臂望歸流而載懷情鬱悒其何寘　增庾信小園賦曰<lb/>
若夫一枝之上巢父得安巢之所一壺之中壺公有容<lb/>
身之地况乎管寧藜床雖穿而可坐嵇康鍜竈旣暖而<lb/>
堪眠豈必連闥洞房南陽樊重之第綠墀青瑣西漢王<lb/>
根之宅余有數畝敝廬寂寞人外聊以擬伏臘聊以避<lb/>
風霜雖復晏嬰近市不求朝夕之利潘岳面城且適閒<lb/>
居之樂爾乃窟室徘徊聊同鑿坯桐間露落柳下風來<lb/>
琴號珠柱書名玉杯有棠棃而無館足酸棗而非臺猶<lb/>
<pb n="KR3k0055_WYG_295-26b"/>
有欹側八九丈縱橫數百歩榆柳兩三行棃桃百餘樹<lb/>
撥蒙宻兮見窓行欹斜兮得路蟬有翳兮不驚雉無羅<lb/>
兮何懼草樹混淆枝格相交山為簣覆地有堂㘭藏貍<lb/>
並窟乳鵲重巢連珠細茵長柄寒匏可以療飢可以棲<lb/>
遲㩻區兮狹室穿漏兮茅茨簷直倚而妨帽户平行而<lb/>
礙睂坐帳無鶴支牀有龜鳥多閒暇花隨四時心則歴<lb/>
陵枯木髮則睢陽亂絲非夏日而可畏異秋天而可悲<lb/>
一寸二寸之魚三竿兩竿之竹雲氣蔭于叢蓍金精養<lb/>
<pb n="KR3k0055_WYG_295-27a"/>
于秋菊棗酸棃酢桃榹李薁落葉半牀狂花滿屋名為<lb/>
野人之家是謂愚公之谷　唐王勣遊北山賦曰嗟大<lb/>
道之泯沒見人情之委枉禮費日于千儀易勞心于萬<lb/>
象審機事之不息知澆源之浸長鳥何事而嬰羅魚何<lb/>
為而在網生物詭隔精靈惚恍莊周三月而不朝瞿曇<lb/>
六年而遐想有是夫况吾之不如先達乎請息交而自<lb/>
逸聊習静而為娯遂披林樾進歩㩻䧢連峯雜起複嶂<lb/>
環紆歴丹危而尋捷徑攀翠嶮而覓修塗聳飛情于霞<lb/>
<pb n="KR3k0055_WYG_295-27b"/>
道振逸想于煙衢重林合沓以齊列崩崖磊砢而相扶<lb/>
覩森沈于絶磵視晃朗于髙隅自謂搏風飇而出埃壒<lb/>
邈若朝𤣥宫而謁紫都碧巒之下清溪之曲望隱隱而<lb/>
纔通聽微微而不屬眷焉引領兹焉頓足步擁石而邅<lb/>
廻視橫煙而斷續古籐曵紫寒苔布綠洞裏窺書巖邊<lb/>
對局髣髴靈蹤依稀仙躅竈何代而銷金杯何年而溜<lb/>
玉石室幽藹沙塲照燭松落落而風廻桂蒼蒼而露溽<lb/>
月未側而先陰霞方昇而已旭喜方外之浩蕩歎人間<lb/>
<pb n="KR3k0055_WYG_295-28a"/>
之窘束况乃幽谷藏眞傍無四鄰紫房半掩元壇尚新<lb/>
逢閬風之逸客直蓬萊之上人忽據梧而策杖亦披裘<lb/>
而負薪荷衣薜帶藜杖葛巾出芝田而計畝入桃源而<lb/>
問津昆丘<hi>一作山</hi>若礪渤海揚塵栽碧柰其何日種瓊𤓰<lb/>
而幾春自然詭異非徒隱淪　皇甫松大隱賦畧曰掩<lb/>
蓬扃閉茅屋几案詩書形骸土木雖捉襟而露肘終擊<lb/>
壤而鼓腹有酒劉伶無妻牧犢花霏霏而晩紅草萋萋<lb/>
而暮綠春水兩派晴山數曲吟四首以愁濃舉一觴而<lb/>
<pb n="KR3k0055_WYG_295-28b"/>
歡足波激石而瀛溶竹含烟而樸<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>倚杖則手放青鳩<lb/>
脫帽則髮辭斑鹿養牛不乘生雞懶祝廼步重水常趨<lb/>
遥林奇峯峞<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>古木森沈泉出山而漸淺雲入洞而愈<lb/>
深遇清風而藉席對綠篠而開襟垂蘿窱褭以樛結連<lb/>
巒菌蠢而相尋望去鶴于沙尾見歸龍于水心青苔潤<lb/>
而饒露碧梧欹而足隂松脂滴酒樹癭臺琴山席平鋪<lb/>
而葉墜書卷横開而露侵廻首遥壑松蘿漠漠曲逕抱<lb/>
雲根斜陽遶山脚瀑迸疑懸峯危欲落歴斷岫而崢嶸<lb/>
<pb n="KR3k0055_WYG_295-29a"/>
入疎林而綺錯委葉交扶盤根相閣野䑕鬬于林梢山<lb/>
雞鳴于叢薄朝常擁耒暮或垂綸山泉鳴而入夜洞花<lb/>
寒而變春閒遊諳野蔬食慣貧盤中之周生紫蓼嶺上<lb/>
之陶公白雲野岸波澄蓬門露曉徘徊綠水之際瀟灑<lb/>
青林之表杞根成狗蘿葉垂蔦山鹿奔而草低野鶴飛<lb/>
而桂裊溪外負薪田中荷篠鶉披子夏之衣蛙鳴稚圭<lb/>
之沼隴畝連延桑麻繚繞入崦而朽竹芟疎出溪而茅<lb/>
茨稀少依林壑以終焉經沼沚而流連花披籬而綿絡<lb/>
<pb n="KR3k0055_WYG_295-29b"/>
瀑鳴山而布懸潭中則赭魚躍日洞裏則沈鹿叫烟遇<lb/>
山客以停杖逢沙禽而駐船槎崩水沒樹空籬穿雉雊<lb/>
霧旦鼉鳴雨天灌於陵之藥圃耕彭澤之黍田偷閒散<lb/>
于一日役筋骸于百年開山決水澆蘭蒔芷移風桂于<lb/>
嶺頭種煙篁于澗裏山廩空而䑕喧野浪髙而鷗喜或<lb/>
曲岸而流觴或平崖而隱几慨焉懷古中心如醉憶躭<lb/>
酒之步兵想能詩之都尉先生則五斗成文君王則七<lb/>
言見志陸機之價難偕鄭衆之心莫遂古人往矣吾將<lb/>
<pb n="KR3k0055_WYG_295-30a"/>
已而諒紛紛于來者欲停觴而遲誰鑒往行之得失悟<lb/>
前賢之是非今昔茫茫興衰運長超然委命于何不臧<lb/>
亦何悲于麟獲亦何嗟于豹藏薜葉離披之島槐根擁<lb/>
腫之塲白鷗兩岸青莎一牀遇四老而極逸逢七賢而<lb/>
甚荒露濕書笈塵生藥囊楊子袍穿仇生室方結痛飲<lb/>
之山簡就蔬食之亥唐我有遐說超然自悅鄙文馬與<lb/>
華軒况金臺之玉闕門何山而不對水何徑而不通雲<lb/>
歸則千峯卧綠桃飄則一川踏紅南灣漁者東郊老農<lb/>
<pb n="KR3k0055_WYG_295-30b"/>
形骸坐𩔖襟帶自同或刺舟而共去或駕犢而相從采<lb/>
藥于巖下行歌于里中兒童目以痴叔鄉人指作愚公<lb/>
怪蔣詡之徑狹笑孫登之室空<lb/>
増詔漢光武詔曰自古明王聖主必有不賔之士伯夷<lb/>
叔齊不食周粟太原周黨不受朕祿亦各有志焉　魏<lb/>
明帝詔曰大中大夫管寧耽懷道德服膺六藝清虚足<lb/>
以侔古廉白可以風世而黃初以來徴命屢下每輙辭<lb/>
疾豈朝廷之政與生殊趣將安樂山林往而不能返乎<lb/>
<pb n="KR3k0055_WYG_295-31a"/>
　原梁沈約為武帝搜訪隱逸詔曰髙尚其志義煥通<lb/>
爻山林不出訓光惇史朕退朝晏罷尚想幽人蒲玉之<lb/>
禮佇聞峻節可班下州郡博訊逺廵若有道映邱園事<lb/>
浮髙尚可以弭競遷澆還風拯俗皆以名聞靡或遺漏<lb/>
朕將闢衢室而寘几杖開東序而授衮職庶令江海無<lb/>
遺異人必至　增髙祖詔何㸃曰昔因多暇得訪遺軌<lb/>
坐修竹臨清池忘今語古何其樂也蹔別邱園十有四<lb/>
載人事艱阻亦何可言自應運在天每思相見宻邇物<lb/>
<pb n="KR3k0055_WYG_295-31b"/>
色勞甚山阿嚴光排九重踐九等談天人敘故舊有所<lb/>
不臣何傷于髙文先以皮弁謁子桓伯况以縠綃見文<lb/>
叔求之往策不無前例今賜卿鹿皮巾等後數日望能<lb/>
入也　唐明皇徴盧鴻詔曰鴻有泰一之道中庸之德<lb/>
鈎深詣微確乎自髙詔書屢下每輙辭託使朕虚心引<lb/>
領于今數年雖得素履幽人之介而失考父滋恭之誼<lb/>
今城闕宻邇不足為勞有司其賫束帛之具重宣兹旨<lb/>
想有以翻然易節副朕意焉　宋太宗詔种放曰朕臨<lb/>
<pb n="KR3k0055_WYG_295-32a"/>
御寰區憂勤旰昃詳延茂異物色隱淪思訪話言用熈<lb/>
庶績以卿棲身巖竇屏跡囂塵躡綺皓之遐踪有曽顔<lb/>
之至行特舉賁園之典果無前習之心每所諮詢備詳<lb/>
理道載觀敷納蔚有材謀深簡朕懷頗思大用然以羣<lb/>
情未悉成命是稽今四隩來同萬區思乂方崇政本庶<lb/>
厚時風卿必斟酌化原丹青王度以沃朕心　宋天禧<lb/>
四年正月詔曰國家舉旌賞之命以輝邱園申䘏贈之<lb/>
恩用慰泉壤所以褒逸民而厚風俗也故陜州處士魏<lb/>
<pb n="KR3k0055_WYG_295-32b"/>
野服膺儒素刻意篇章顧詞格之清新為士流之推許<lb/>
而能篤淳古之行慕肥遯之風頃屬時廵常加聘召懇<lb/>
陳誠志願遂考槃及此淪亡載深嗟悼蘭臺清秩追飾<lb/>
幽扃厚其<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>贈之資寛以復除之命諒惟優禮式顯令<lb/>
名魂而有知歆此殊渥<lb/>
原敕梁沈約為武帝與謝朏敕曰山林之志上所宜𢎞<lb/>
激貪厲薄義等為政自居元首臨對百司雖復執文經<lb/>
武各修厥職羣材競爽以致和美而鎭風静俗變教論<lb/>
<pb n="KR3k0055_WYG_295-33a"/>
道自非箕潁髙人莫膺兹寄是用虚心側席屬想清塵<lb/>
不得不屈兹獨往同此濡足便望釋蘿襲衮出野登朝<lb/>
必不使璧帛虚往蒲輪空歸　増明宣德六年招隱敕<lb/>
曰朕即位以來屢詔有司舉德行才智之士將與共圖<lb/>
治道然林泉巖谷必有逺引而不輕出者朕夙夜念之<lb/>
不能已夫枉己求售非志士之本心潔身獨善豈聖賢<lb/>
之中道故嘗作招隱之歌使幽逺之賢皆知朕志庶幾<lb/>
幡然有奮起者卿等為國重臣舉賢為國人臣之忠其<lb/>
<pb n="KR3k0055_WYG_295-33b"/>
必有以勉副斯意勿徒視為空言可也　天順元年敕<lb/>
處士呉與弼曰爾與弼潛心經史博洽古今蘊經國之<lb/>
遠猷抱致君之𢎞畧顧乃嘉遯邱園不求聞逹朕懷髙<lb/>
誼思訪嘉言渴望來儀以資啓沃夫古之君子隱居以<lb/>
求其志行義以達其道而獨善自安豈其本心諒爾于<lb/>
行藏之宜處之審矣特遣行人曹隆往詣所居徴爾赴<lb/>
闕仍賜禮幣以表至懷爾其惠然就道以副朕翹待之<lb/>
意<lb/>
<pb n="KR3k0055_WYG_295-34a"/>
原表魏桓範薦管寧表曰臣竊見東莞管寧束修著行<lb/>
少有令稱遭亂浮海逺客遼東于混濁之中履潔清之<lb/>
節篤行足以厲俗清風足以矯世簞食瓢飲過于顔子<lb/>
漏屋敝衣踰于原憲可重之以元纁聘之殊禮也　増<lb/>
晉桓溫薦譙元彦表曰臣昔奉役有事西土訪諸故老<lb/>
搜揚潛逸庶武羅于羿浞之墟<hi>庶庶幾得之也左傳魏絳曰昔后羿棄武羅伯</hi>
<hi>而用寒浞武羅伯夏季之賢人也</hi>想王蠋于亡齊之境竊聞巴西譙秀<lb/>
植操貞固抱德肥遯杜門絶跡不面僞庭進免龔勝忘<lb/>
<pb n="KR3k0055_WYG_295-34b"/>
身之禍退無薛方詭對之譏雖園綺之棲商洛管寧之<lb/>
黙遼海方之于秀殆無以過若蒙蒲帛之徴足以鎭静<lb/>
頺風軌訓囂俗幽遐仰流九服知化矣　宋太宗敕太<lb/>
守以安車軟輪迎陳摶摶表謝曰丁寧溫詔盡一札之<lb/>
細書曲軫宸恩賜萬金之良藥仰佩聖慈俯躬増感臣<lb/>
明時閒客唐室書生堯道昌而優容許由漢世盛而善<lb/>
存四皓嘉遯之士何代無之再念臣形如槁木心若死<lb/>
灰不曉仁義之深淺安識禮儀之去就敗荷作服脫籜<lb/>
<pb n="KR3k0055_WYG_295-35a"/>
為冠體有青毛足無草履倘臨軒陛貽笑聖明願回天<lb/>
聽得隱此山聖世優賢不忝前古數行明詔徒煩彩鳳<lb/>
銜來一片閒心已被白雲留住獲飲舊溪之水飽聆松<lb/>
下之風咏味日月之清笑傲雲霞之表遂性所樂得意<lb/>
何言雖潛至道之根芽盡陶聖域之水土敢祈睿眷俯<lb/>
順愚衷<lb/>
増疏晉皇甫謐讓徴聘疏畧曰臣因疾抽簪散髮林阜<lb/>
人綱不閑鳥獸為羣陛下披榛採蘭并收蒿艾是以皐<lb/>
<pb n="KR3k0055_WYG_295-35b"/>
陶振褐不仁者逺臣惟頑蒙備食晉粟猶識唐人擊壤<lb/>
之樂宜赴京城稱壽闕下而小人無良致灾速禍久嬰<lb/>
篤疾軀半不仁仰廹天威扶輿就道臣聞韶衛不並奏<lb/>
雅鄭不兼御故郤子入周禍延王叔虞邱稱賢樊姬掩<lb/>
口君子小人禮不同器况臣糠䵃<hi>音黃小麥屑皮也</hi>糅之雕胡<lb/>
庸夫錦衣不稱其服也設臣不疾已遭堯舜之世執志<lb/>
箕山猶當容之臣聞上有聖明之主下有輸實之臣上<lb/>
有在寛之政下有委情之人唯陛下留神垂恕更旌瓌<lb/>
<pb n="KR3k0055_WYG_295-36a"/>
俊索隱于傅巖收釣于渭濵無令泥滓久濁清流　魏<lb/>
正始二年太僕陶邱一等薦管寧疏曰臣聞龍鳳隱耀<lb/>
應德而徴明哲潛遁俟時而動昔髙宗刻像營求賢哲<lb/>
周文啓龜以卜良佐况寧前朝所表名德已著而久未<lb/>
引致非所以遵奉明訓繼成前志也歴觀前世玉帛所<lb/>
命申公枚乘周黨樊英之儔測其淵源覽其清濁未有<lb/>
勵俗獨行若寧者矣誠宜束帛加璧備禮徴聘仍授几<lb/>
杖延登東序敷陳墳索坐而論道上正璇璣協和皇極<lb/>
<pb n="KR3k0055_WYG_295-36b"/>
下阜羣生彞倫攸叙必有可觀光益大化若寧固執匪<lb/>
石守志箕山追跡洪崖參蹤巢許斯亦聖朝同符唐虞<lb/>
優賢楊歴<hi>今文尚書曰優賢揚歴謂揚其所歴試左思魏都賦曰優賢著于揚歴也</hi>雖出處<lb/>
殊途俯仰異體至于興治美俗其揆一也<lb/>
原啓梁何允荅皇太子啓曰允性愛山泉情篤魚鳥而<lb/>
從鷗未狎入獸相驚兼年齒衰暮荒徑榛梗旣無語稼<lb/>
之客寧有論書之賔緘黙畎畝棲息邱壑秀水清潭于<lb/>
兹永已　沈約謝齊竟陵王敎撰髙士傳啓曰竊聞髙<lb/>
<pb n="KR3k0055_WYG_295-37a"/>
尚其事義光爻象賢者避世聲煥典墳豈徒激貪勉競<lb/>
澡身浴德而已爾乃大𢎞義訓百代通風是以梁鴻蘇<lb/>
伯記逺迹于前叔夜士安書髙塵于後雖去取異情羣<lb/>
畧殊軫而獨行必彰斥言㒺極貞操與日月俱懸孤芳<lb/>
隨山壑共逺明公得一含道體二居宗迹屈巖廊之下<lb/>
神遊江海之上愛奇商洛訪美東都蓋欲隱顯齊功出<lb/>
處同致巢由與伊旦並流三辟與四門共軌肅奉明軌<lb/>
思自罄朂<lb/>
<pb n="KR3k0055_WYG_295-37b"/>
増箋宋謝靈運與廬陵王義眞牋曰㑹境旣豐山水是<lb/>
以江左嘉遯並多居之但季世慕榮幽棲者寡或復才<lb/>
為時求弗獲從志至若王宏之拂衣歸耕踰歴三紀孔<lb/>
淳之隱約窮岫自始迄今阮萬齡辭事就閑纂承先業<lb/>
浙湖之外棲遲山澤如斯而已旣逺同羲唐亦激貪厲<lb/>
競殿下愛素好古常若布衣每憶昔聞虚想巖穴若遣<lb/>
一介有以相存眞可謂千載盛美也<lb/>
原書晉辛曠與皇甫謐書畧曰先生固執沖虚塞淵其<lb/>
<pb n="KR3k0055_WYG_295-38a"/>
心殉文人之耿介忘宣尼之所沽步幽山之窮徑背漢<lb/>
津之明衢日月遂往時不我湏此惜寸陰者之所以為<lb/>
懼而臨川者之所懷慨也　皇甫謐荅辛曠書畧曰箕<lb/>
山之叟超跡于帝堯之世首陽之老抗操于有周之隆<lb/>
故能名奮百代使聞之厲節皆經聖明之論所以邈世<lb/>
卓時者也至于鄙薄才頑行穢疾奪其志神迷其心因<lb/>
託虚静遂竊美選聖上仁聰亮其辛苦每自陳訴輙見<lb/>
寛放雖大君有命實小人勿用也匪敢盤桓疾與榮競<lb/>
<pb n="KR3k0055_WYG_295-38b"/>
巾車順命非劣<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>所堪也宻雲雖興知枯木難植昔人<lb/>
有言欲之必為之辭豈來惠之謂矣　増嵇康與山巨<lb/>
源絶交書畧曰康聞道士遺言餌术黃精令人久壽意<lb/>
甚信之遊山澤觀魚鳥心甚樂之一行作吏此事便廢<lb/>
安能舍其所樂而從其所懼哉夫人之相知貴識其天<lb/>
性因而濟之禹不偪伯成子髙全其節也仲尼不假蓋<lb/>
于子夏䕶其短也近諸葛孔明不偪元直以入蜀華子<lb/>
魚不強幼安以卿相此可謂能相終始眞相知者也足<lb/>
<pb n="KR3k0055_WYG_295-39a"/>
下見直木不可以為輪曲者不可以為桷蓋不欲枉其<lb/>
天才令得其所也故四民有業各以得志為樂唯達者<lb/>
為能通之不可自見好章甫強越人以文冕也已嗜臭<lb/>
腐養鴛雛以死䑕也吾頃學養生之術方外榮華去滋<lb/>
味遊心于寂寞以無為為貴願守陋巷敎養子孫時與<lb/>
親舊敘闊陳說平生濁酒一杯彈琴一曲志願畢矣<lb/>
原梁昭明太子與何允書曰園公道勝漢盈屈節春卿<lb/>
明經漢莊北面况乃義兼乎此而顧揆不肖哉但經途<lb/>
<pb n="KR3k0055_WYG_295-39b"/>
千里渺焉莫因何嘗不夢姑胥而鬰陶想具區而杼軸<lb/>
心往形留于兹有年載矣方今朱明在謝清風戒寒想<lb/>
攝養得宜與時休適耽精義味元理息囂塵玩泉石激<lb/>
揚碩學誘接後進志與秋天競髙理與春泉爭溢豈與<lb/>
口厭芻豢耳聆絲竹者之娯同年語哉　劉孝標與宋<lb/>
玉山元思書曰驅馬金張之館飛蓋許史之廬習匡鼎<lb/>
之說詩騁谷雲之雕篆賔徒波湧輿輪靡息當是時也<lb/>
樂可言哉然靜思夫君愀焉軫歎何則方鑿圓枘齟齬<lb/>
<pb n="KR3k0055_WYG_295-40a"/>
難從翔鳥遊魚蹉跎不狎是以賈生懷琬琰而挫翮馮<lb/>
子握璵璠而鎩羽天誕英逸獨擅民秀心貞筠箭德潤<lb/>
珪璋信人之水鏡性之鎔範而荆南雅曲髙音鮮和河<lb/>
西名驥滅沒誰賞故若先生者進有三難退有三樂竊<lb/>
觀先生未能鴻翔鸞起騰霞躋漢將由囿空桑麻田無<lb/>
負郭俛睂翕肩以斯故爾今賢弟賔從抗鱗奮翼或衣<lb/>
繡江塘或鳴騶落渚連騎方驅擊鐘乃食萼跗若是吾<lb/>
子復何憂哉唯當纂兩仲之微迹襲二疏之風流生與<lb/>
<pb n="KR3k0055_WYG_295-40b"/>
漁父同嬉死葬要離墓側金石可碎聲華無寂斯道坦<lb/>
坦先生幸其朂與　陶宏景荅謝中書書曰山川之美<lb/>
古來共談髙峯入雲清流見底兩岸石壁五色交輝青<lb/>
林翠竹四時俱備曉霧將歇猿鳥亂鳴夕日欲頽沈鱗<lb/>
競躍實是欲界之仙都自康樂以來未復有能與其奇<lb/>
者　又荅虞中書書曰棲六翮于荆枝望綺雲于青漢<lb/>
者有日于兹矣而春華來被草木開鮮辭動情端志交<lb/>
衿曲信知鄰德之談無虚往牘夫子雖迹躔朱閤而心<lb/>
<pb n="KR3k0055_WYG_295-41a"/>
期岱嶺野人幸得託形崇阜息影長林每對月流歎臨<lb/>
風軫慨徒事累可豁而髮容難待自非齊生死于一致<lb/>
者孰不心熱者乎舉世悠悠孰云同此倘遇知己相與<lb/>
共憂朅來虞公兹焉可邁何為栖栖空勞鼓缶逮及暇<lb/>
日有事還童不亦皎潔當年而無忸前修也　又荅趙<lb/>
英才書曰子架學區中飛才甸外不肯掃門覓仕復懶<lb/>
彈鋏求通故偃蹇園巷從容郊邑昔所謂傲賔者此其<lb/>
是乎巖下鄙人守一介之志非敢蔑榮嗤俗自致雲霞<lb/>
<pb n="KR3k0055_WYG_295-41b"/>
蓋任性靈而直往保無用以得閑壠薪井汲樂有餘歡<lb/>
切松煮术此外何務　増隋晉王廣鎭揚州手書召徐<lb/>
則曰夫道得衆妙法體自然包涵二儀混成萬物人能<lb/>
𢎞道道不虚行先生履德養空宗元齊物深曉義理頗<lb/>
味法門恱性冲和恬神虚白餐松餌术棲息煙霞望赤<lb/>
城而待風雲遊玉堂而駕龍鳳雖復藏名台岳猶且騰<lb/>
實江淮籍甚嘉猷有勞寤寐欽承素道久積虚襟側席<lb/>
幽人夢想巖穴霜風已冷海氣將寒偃息茂林體道休<lb/>
<pb n="KR3k0055_WYG_295-42a"/>
逸昔商山四皓輕舉漢庭淮南八公來儀藩邸古今雖<lb/>
異山谷不殊市朝之隱前賢已說導凡述聖非先生而<lb/>
誰故遣使人往彼延請想無勞束帛賁然來思不待蒲<lb/>
輪去彼空谷希能屈已佇望披雲　唐李白上安州裴<lb/>
長史書畧曰白昔與逸人東巖子隱于岷山之陽白巢<lb/>
居數年不跡城市養奇禽千計呼皆就掌取食了無驚<lb/>
猜廣漢太守聞而異之詣廬親覩因舉二人以有道並<lb/>
不起此則白養髙忘機不屈之跡也　王維與裴廸書<lb/>
<pb n="KR3k0055_WYG_295-42b"/>
曰近臘月中景氣和暢故山殊可過北涉元灞清月映<lb/>
郭夜登華子岡輞水淪漣與月上下寒山逺火明滅林<lb/>
外深巷寒犬吠聲如豹村墟夜春復與疎鐘相間此時<lb/>
獨坐童僕靜黙多思曩昔攜手賦詩步仄徑臨清流也<lb/>
當待春中草木蔓發春山可望輕鯈出水白鷗矯翼露<lb/>
濕青皐麥隴朝雊斯去不逺倘能從吾遊乎非子天機<lb/>
清妙者豈能以此不急之務相邀然是中有深趣矣<lb/>
王績荅刺史杜松之書畧曰下走意疎體放性有由然<lb/>
<pb n="KR3k0055_WYG_295-43a"/>
兼棄俗遺名為日久矣淵明對酒非復禮義能拘叔夜<lb/>
攜琴惟以烟霞自適登山臨水邈矣忘歸談虚語元忽<lb/>
焉終夜僻居南渚時來北山兄弟以俗外相期鄉閭以<lb/>
狂生見待歌去來之作不覺情親咏招隱之詩惟憂句<lb/>
盡帷天席地友月交風新年則柏葉為樽仲秋則菊花<lb/>
盈握羅含宅内自有幽蘭數叢孫綽庭前空對長松一<lb/>
樹髙吟朗嘯挈榼提壺直與同志者為羣不知老之將<lb/>
至欲令復整理簪履修束精神揖讓邦君之門低昂刺<lb/>
<pb n="KR3k0055_WYG_295-43b"/>
史之坐逺談糟粕近棄醇醪必不能矣　又荅馮子華<lb/>
書曰人生一世忽同過隙合散消息周流不居偶逢其<lb/>
適便可卒歲陶生云富貴非吾願帝鄉不可期又云盛<lb/>
夏五月跂脚東窓下有涼風暫至自謂是羲皇上人嗟<lb/>
乎適意為樂雅㑹吾意吾河渚間有先人故田十五六<lb/>
頃河水四繞東西趨岸各數百步古人云河濟之濵宜<lb/>
黍况中州之腴乎家兄鑒裁通炤知我縱恣散誕不<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>
拜揖糠粃禮義錙銖功名亦以俗外相待不拘以家務<lb/>
<pb n="KR3k0055_WYG_295-44a"/>
至于鄉族慶弔閨門㛰冠寂然不與者已五六歲矣親<lb/>
黨之際皆以山麋野鹿相畜性嗜琴酒得盡所懷幸甚<lb/>
幸甚近復棄家獨坐河渚結構茅屋并厨廏總十餘間<lb/>
奴婢數人足以應役用天之道分地之利耕耘藨蓘黍<lb/>
秫而已春秋歲時以酒相續兼多養鳬雁廣牧雞豚黃<lb/>
精白术枸杞薯蕷朝夕採掘以供服餌牀頭素書數帙<lb/>
莊老及易而已過此以往罕嘗或披忽憶弟兄則渡河<lb/>
歸家維舟岸側興盡便返每遇天地晴朗則于舟中咏<lb/>
<pb n="KR3k0055_WYG_295-44b"/>
大謝亂流趨孤嶼之句𦕈然盡陂澤山林之思覺瀛洲<lb/>
方丈森然在目前或時與舟人漁子方潭並釣俛仰極<lb/>
樂戴星而歸歌咏以㑹意為巧不必與悠悠閑人相唱<lb/>
和也孤住河渚旁無四鄰聞犬聲望烟火便知息身之<lb/>
有地矣　明李東陽與方石先生書畧曰司成之薦輿<lb/>
論所歸蓋當習俗波蕩之餘必得清徳重望乃可以廉<lb/>
貪而立懦所以培植根柢樹揭幖幟風厲天下非分一<lb/>
署領一務者比先生雖逺引髙蹈邈不欲與世接而天<lb/>
<pb n="KR3k0055_WYG_295-45a"/>
　下之士未嘗一日不屬望于左右也况剡章一入遂契<lb/>
　淵衷雖平居職事未嘗周旋旒扆以厪顧注而聖心明<lb/>
　睿輙記姓名以為薦藁之所屢見特加優擢出于常格<lb/>
　于是朝野内外竦然生風知公道之不亡文運之當有<lb/>
　復也說者謂先生抱道自樂或不為勸駕所廹僕則以<lb/>
　為出處之分視義可否而已南雍之辭詞甚懇廹朝廷<lb/>
　俯而從焉固已成先生之志矣今聖天子方重士風採<lb/>
　輿論有寤寐英賢之意此數十年之所僅見先生何忍<lb/>
<pb n="KR3k0055_WYG_295-45b"/>
　不幡然就道以一副宵旰之懷乎且君子所以安于處<lb/>
　者以道之難行也今旣有行道之地矣而上下無方枘<lb/>
　之阻左右無掣肘之患蓋將舉一世之名敎付之先生<lb/>
　而聽其所為先生亦何惜不一出以畢生平未盡之志<lb/>
　乎若又以為事不可以預料功不可以必成茍出焉而<lb/>
　有所不合則所以處者固在浩然而歸未晚也又孰敢<lb/>
　强其所不欲而曲為先生留哉<lb/>
御定淵鑑𩔖函卷二百九十<lb/>
</p>
<p>
</p>
  </div>
</body>
</text>
</TEI>
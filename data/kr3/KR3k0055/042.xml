<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_042-1a"/>
　欽定四庫全書<lb/>
御定淵鑑𩔖函卷三十七<lb/>
　　地部十五<hi>江</hi>　<hi>潮濤</hi>
　　　江一<lb/>
　原釋名云江公也諸水流入其中所公共也　風俗通<lb/>
　云江貢也所出珍物可獻貢也　周官揚州其川三江<lb/>
　按三江漢書地理志注岷江為大江至九江為中江至<lb/>
　徐陵為北江盖一源而三目<hi>鄭元孔安國注云左合漢為北江會彭蠡為南江岷</hi>
<pb n="KR3k0055_WYG_042-1b"/>
　<hi>江居其中則為中江故書稱東為中者明岷江至彭蠡與南北合始得稱中也又山海經三江者大江中江北</hi>
　<hi>江也汶山郡有岷山大江所出峽山中江所出東注大江崌山北江所出東注大江其源皆在蜀也又韋昭說</hi>
　<hi>岷江松江浙江亦悉在吳也又沈懐逺南越志曰廣信江始安江鬱林江亦為三江在越也</hi>按水經<lb/>
　及荆州記云江出岷山其源若甕口可以濫觴在益州<lb/>
　建寧滿江縣潛行地底數里至楚都遂廣十里名為南<lb/>
　江初在犍為與青衣水汶水合至洛縣與洛水合東北<lb/>
　至巴郡與涪水漢水白水合東至長沙與澧水沅水湘<lb/>
　水合至江夏與沔水合至潯陽分為九道<hi>潯陽記說九江一曰白烏</hi>
<pb n="KR3k0055_WYG_042-2a"/>
<hi>江二蜯江三烏土江四嘉靡江五畎江六源江七廪江八提江九茵江</hi>東㑹於彭澤經蕪<lb/>
湖名為中江東北至南徐州名為北江而入海也<hi>按南徐州</hi>
<hi>今潤州</hi>尚書稱岷山導江東别為沱<hi>江别為沱水</hi>又東至于澧<lb/>
<hi>澧水名在荆州</hi>過九江至于東陵<hi>東陵/地名</hi>東迤<hi>以氏/反</hi>北㑹于匯<hi>胡罪</hi>
<hi>反匯澤即彭蠡也</hi>東為中江入于海是也凡長江之别有郫江<lb/>
<hi>任豫益州記曰郫江大江之支也亦曰涪江亦曰湔水在蜀與洛水合郫音邳</hi>汶江<hi>益州記曰汶江源出</hi>
<hi>玊輪阪下</hi>墊江<hi>崔鴻西京記曰吐谷渾觀墊江源問魯和曰此水經仇池而過晋夀山沱渠始號墊江至</hi>
<hi>巴郡入大江墊音疊</hi>弱栁江<hi>縁江記曰西江/别支為弱栁江</hi>浙江<hi>說文云江别流為汜至㑹稽山</hi>
<pb n="KR3k0055_WYG_042-2b"/>
<hi>隂為浙江又顧野王云浙江發源東陽新安之間不與岷山之江相渉至錢塘入于海</hi>松江<hi>劉澄之揚</hi>
<hi>州記吳縣有松江自吳入海今蘇州</hi>凡長江有别名則有京江<hi>在南徐州禹貢所謂</hi>
<hi>北江也今潤州丹徒縣也</hi>𤓰歩江<hi>今揚州六合縣界西南對潤州江寜縣即魏文帝及後魏太武帝所</hi>
<hi>臨處</hi>烏江<hi>即項羽死處今/和州烏江縣也</hi>曲江<hi>枚乘七發曰觀於廣陵之曲江曲江今揚州也又始</hi>
<hi>興郡有曲江今韶州是也又漢司馬相如弔秦二世賦曰臨曲江之隑州此即長安也以其水曲折甚𩔖廣陵</hi>
<hi>之江今樂遊原</hi>凡江帶郡縣因以為名則有丹徒江錢塘江會<lb/>
稽江山隂江上虞江廣陵江鬱林江廣信江始安江牂<lb/>
牁江成都江　尚書禹貢曰江漢朝宗于海　又曰三<lb/>
<pb n="KR3k0055_WYG_042-3a"/>
江既入震澤底定　春秋元命苞曰牛女為江潮江潮<lb/>
者所以開神潤化故其氣湍急　増晏子曰吾聞江深<lb/>
五里海深十里　列子曰夫江河之大也不過三日<lb/>
　　江二<lb/>
増圖經曰嬀水入東海釐降二女于溈汭豈其是乎江<lb/>
裏有上中下三憮言舜二女降時溈地髙險廽曲使者<lb/>
至險輙憮然三歎故曰三憮　原孫卿子曰子路盛服<lb/>
見孔子孔子曰由是襜襜者何也在昔江出於汶山其<lb/>
<pb n="KR3k0055_WYG_042-3b"/>
始出源可以濫觴及其至江之津也不方舟不避風不<lb/>
可渉也非唯下流水邪今汝衣服既盛顔色充盈天下<lb/>
且孰肯諌汝乎　増韓詩外傳曰齊景公問孔子扵子<lb/>
貢子貢曰臣之事仲尼譬猶渇操壺杓就江海而飲之<lb/>
腹滿而去又安知江海之深乎　呂氏春秋曰伍員如<lb/>
吳至江上欲渉見一丈人刺小船從而請焉丈人渡之<lb/>
絶江問其名族不肯告解其劔以予丈人曰此千金之<lb/>
劔也丈人不肻受伍員過于吳使人求之江上則不能<lb/>
<pb n="KR3k0055_WYG_042-4a"/>
得也每食必祭之祝曰江上之丈人　原列女傳曰楚<lb/>
昭王貞姜齊女也昭王出遊留夫人漸臺江水大至使<lb/>
使者迎夫人忘持符夫人不肻出使者還取符未及䑓<lb/>
巳壞流水而死　増風俗通曰秦昭王使李冰為蜀守<lb/>
開成都兩江溉田萬頃　華陽國志曰李冰扵湔山下<lb/>
造大堋以壅江水外作石犀五頭以厭水精穿石犀溪<lb/>
扵南江命曰犀牛里後轉犀牛二頭在府中一頭在市<lb/>
橋二頭沈之深淵又作三石人立水中與江神要曰水<lb/>
<pb n="KR3k0055_WYG_042-4b"/>
竭不至足盛不沒肩迄今䝉福　原謝承後漢書曰吳<lb/>
郡王閎渡錢塘江遭風船欲覆閎㧞劔斫水罵伍子胥<lb/>
水息得濟　増又曰吳郡沈豐為郡主簿太守第五倫<lb/>
母老不能之官倫每至臘節常感戀垂泣遣豐迎母廣<lb/>
陵母見大江畏水不敢渡豐祭神令子孫對母飲酒因<lb/>
醉卧便渡　原列女傳曰廣陵姜詩妻事姑至孝姑好<lb/>
飲江水水去家七里妻常雞鳴泝流而汲而阻風雪不<lb/>
時得水詩責遣之妻寄鄰家紡織給與詩聞追還舍側<lb/>
<pb n="KR3k0055_WYG_042-5a"/>
立有涌泉出味如江水　吳志曰魏文帝出廣陵望大<lb/>
江曰彼有人焉未可圖也乃還<hi>吳錄曰魏文帝至廣陵臨江觀兵見波濤洶涌</hi>
<hi>歎曰此固天之所以限南北也遂歸</hi>　環濟吳紀曰歩隲表言北降人說<lb/>
北多作布囊欲以盛沙塞大江吳主見呂岱說隲言北<lb/>
欲以沙囊塞江每讀其表輙獨失笑此江自開闢以來<lb/>
寧可以囊塞之乎　増通鑑曰晋太康元年二月王濬<lb/>
唐彬擊破丹陽吳人扵江磧要害處並以鐵鎖横截之<lb/>
又作鐵錐長丈餘暗置江中以逆拒舟艦　晋書曰祖<lb/>
<pb n="KR3k0055_WYG_042-5b"/>
逖為奮威將軍及渡江中流擊楫而誓曰不清中原而<lb/>
復濟者有如大江　世說云桓宣武在南州與㑹稽王<lb/>
㑹扵溧洲漾舟江側謝公亦在坐狂風忽起波浪鼓涌<lb/>
非人力所致桓有懼色會稽亦㣲異惟謝怡然自若頃<lb/>
間風止桓問謝曰向那得不懼謝徐笑曰何有三才同<lb/>
盡理　南史曰紀僧真宋時為齊髙帝尉軍府参軍主<lb/>
簿夢蒿艾生滿江驚而白之髙帝曰詩人采蕭蕭即艾<lb/>
也蕭生斷流卿勿廣言　又曰王僧辨與陳霸先討侯<lb/>
<pb n="KR3k0055_WYG_042-6a"/>
景中江而風浪師人咸懼僧辨再拜告天曰僧辨忠臣<lb/>
奉辭伐罪社稷中興當使風息言訖風止自此遂泛安<lb/>
流　丹徒志𩔖集云江水至金山分為三泠中朝故事<lb/>
李德裕使取金山中泠水水記揚子江南泠水第一蔡<lb/>
祐竹窗雜記石排山北謂之北<graphic n="KR2560" url="https://raw.githubusercontent.com/kanripo/KR-Gaiji/master/images/KR2560.png" mimeType="image/png"/>劉伯芻水品以中泠<lb/>
為第一陸羽茶經以為第二東坡詩中泠南旁石盤陀<lb/>
蔡肇詩中泠之西古石排　録異記曰恩州大江之側<lb/>
崖壁萬仭有洞門中有仙人江中船人呼之徃徃即出<lb/>
<pb n="KR3k0055_WYG_042-6b"/>
多著紫衣下窺江岸躊躇久之方去有旭川劉宰宏曽<lb/>
過此灘呼之果出　方輿勝覽曰孫忌使周對世宗云<lb/>
長江千里險過金湯　春渚紀聞曰蘇軾元祐四年出<lb/>
典餘杭時水官侯臨亦繼出守上饒過郡以嘗渡江敗<lb/>
舟扵浮山遂畫囘江之利以獻從公相視其宜一自富<lb/>
陽新橋港至小嶺開鑿以通閑林港或費用不給則置<lb/>
山不鑿而令徃來之舟般運度嶺由餘杭女兒橋港至<lb/>
郡北闗江漲橋以通運河一自龍山閘而出循江道過<lb/>
<pb n="KR3k0055_WYG_042-7a"/>
六和寺由南蕩朱橋港開石門平田至廟山然後復出<lb/>
江道二十里云　聞見後録曰蘇軾書傳曰禹貢三江<lb/>
之名曰北曰中者以味别也盖此三水性不相入江雖<lb/>
合而水味異故至扵今有三泠之説古稱唐陸羽知水<lb/>
味三泠相雜而不能欺不可誣也許敬宗對髙宗曰古<lb/>
者五行皆有官水官不失職則能辨味與色潜而復出<lb/>
合而更分皆能識之盖江河以味别敬宗先言之矣<lb/>
又曰程伊川過漢江中流船幾覆人皆號泣伊川但正<lb/>
<pb n="KR3k0055_WYG_042-7b"/>
襟安坐有老父問曰君何甚莊伊川曰心守誠敬耳老<lb/>
父曰孰若無心　冷齋夜話曰王榮老嘗官于觀州欲<lb/>
渡觀江七日風作不得濟父老曰公篋中必蓄有寳物<lb/>
此江神極靈當獻之得濟榮老顧無所有惟玊<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>尾即<lb/>
以獻之風如故又以端研虎帳獻之皆不騐夜卧念曰<lb/>
有黄魯直草書扇持以獻之香火未收天水相照一餉<lb/>
而濟<lb/>
　　江三<lb/>
<pb n="KR3k0055_WYG_042-8a"/>
原導江　絶漢<hi>上詳前敘流淮南子曰江出岷山東  絶漢入海</hi>　荆池　楚<lb/>
望<hi>淮南子曰昔荆楚之地汝潁以為洫江漢以為池  左傳曰江漢沮漳楚之望也</hi>　四瀆<lb/>
六川<hi>史記曰殷湯作湯誥曰古禹臯陶久勞於外民乃有安東為江北為濟西為河南為淮四瀆已脩萬民乃</hi>
<hi>有居遼呂氏春秋曰何為六川河水赤水  水黒水江水淮水此六川也</hi>　吐貝　納龜<hi>春秋</hi>
<hi>運斗樞曰瑶光得則江吐大貝  尚書曰九江納錫大龜</hi>　濫觴　縈帶<hi>上詳前宜袁山松</hi>
<hi>都記曰對西陵南岸有山其峰孤秀人自山南上至頂俯臨大江如縈帶視舟船如鳬雁</hi>　萍實<lb/>
菱華<hi>家語曰楚昭王渡江江有物大如斗圓而赤直觸王舟舟人取之王大怪使之魯問孔子孔子曰此</hi>
<hi>萍實也可剖而食之吉祥惟霸者能獲之使返王遽食之甚羙  傅𤣥歌曰有女殊代生渉江采菱華上翳青</hi>
<pb n="KR3k0055_WYG_042-8b"/>
<hi>雲景下鑒緑水波</hi>　鸚洲　鵲岸<hi>酈道元注水經曰江水至江夏沙羡縣西北又東經歎父</hi>
<hi>山江右岸當鸚鵡洲西左傳曰昭王十六年冬楚子伐吳吳人敗之扵鵲岸  亰記曰今居巢江南水有鵲尾</hi>
<hi>渚者是也</hi>　祭胥　弔屈<hi>董覽吳地記曰夫差立子胥以忠謇見斥遂賜死浮尸于江夫差悔</hi>
<hi>焉與羣臣扵江設祭置壇國人因為立廟作漢書揚雄弔屈原文過湘沅而主不容自投江而死  書徃徃摭</hi>
<hi>離騷文而反之自岷山投諸江流以弔屈原</hi>　捐玦　䘮珮<hi>楚辭曰捐余玦扵江中遺余珮</hi>
<hi>兮澧浦與劉向列仙傳曰江妃二女逰江濱見鄭交甫遂解珮  之交甫受珮而去数十歩懷中無珮女亦不</hi>
<hi>見郭璞江賦曰感交甫之䘮珮悲神使之嬰羅是也</hi>　沈書　投局<hi>蕭方等三十國春秋曰光</hi>
<hi>祿殷羡之還豫章貴逰多憑寄書羡之至版橋投書扵江曰沈者自沈浮者自浮殷洪喬不能作致書郵  臧</hi>
<pb n="KR3k0055_WYG_042-9a"/>
<hi>榮緒晋書曰陶侃語人曰大禹聖人乃惜寸隂至扵衆人當惜分隂參佐或以戲廢事者乃取其蒱博棊局之</hi>
<hi>具悉投扵江</hi>　雙流　九𣲖<hi>蜀江為江至潯陽分  九𣲖</hi>　増學字　投<lb/>
書<hi>巴江勢若巴字唐李逺詩杜宇呼名語巴江學字流  即殷羡之事</hi>　青龍　白馬<hi>江在</hi>
<hi>松江府城北上接松江下通滬瀆吳孫權造青龍戰艦扵此故名  江在成都府崇慶州東北</hi>　原笑<lb/>
吳王　歎魏帝<hi>上詳前吳虞溥江表傳曰魏文帝出廣陵欲伐  望大江而歎曰吳據洪流且</hi>
<hi>多糧榖雖武騎千隊無所用也乃還</hi>　使君灘　中郎浦<hi>酈道元注水經曰江水東流魚</hi>
<hi>復縣南又經羊腸虎臂灘楊亮為益州至此而覆舟懲其波瀾蜀人至今猶名之為使君灘  又曰江水又東</hi>
<hi>至華容縣西左迤為中夏水右則中郎浦出焉</hi>　發黄岑　激赤岸<hi>盛宏之荆州記曰始</hi>
<pb n="KR3k0055_WYG_042-9b"/>
<hi>安郡有東北二江北江發源扵桂陽之臨武黄岑山東江發源于南安大庾嶠下經始興縣界南流西轉與北</hi>
<hi>江合扵郡東注扵南海通山謙之南徐州記曰京江禹貢北江也闊漫三十里  望大壑常以春秋朔望輙有</hi>
<hi>大濤聲勢駭狀極為竒觀濤至北江激赤岸尢更迅猛</hi>　黄金浦　紫貝闕<hi>酈道元水</hi>
<hi>經注曰江水東至長沙下嶲縣又東之右岸有城陵山山有故城東接徴落山江之南畔名黄金瀨瀨東有黄</hi>
<hi>金浦逸楚辭曰芙蓉葢而菱華車紫貝闕而白玊堂王  注曰紫貝水蟲也援神契曰洪水出紫貝</hi>　増<lb/>
過采石　使髙麗<hi>侯鯖錄李白過采石江酒狂入水捉月  宋李恵公端使髙麗渡江遇風</hi>
<hi>濤檣折舟人大恐公怡然讀書若在齋閣時</hi>　原合沔水　灌錦城<hi>史記河渠書曰</hi>
<hi>蜀守李冰鑿離堆山辟暴水之害穿二江灌成都城此渠皆可行舟有餘用溉浸百姓又享其利至于所過徃</hi>
<pb n="KR3k0055_WYG_042-10a"/>
<hi>徃引其水益用溉田疇渠以億計莫之數也</hi>　不惡小谷　不逆衆流<hi>墨子曰江</hi>
<hi>河不惡小谷之滿巳也故能大是故江河之水非一源之流  老子曰江海所以能為百谷王者以其無不受</hi>
<hi>之茍有所逆衆流不至者多矣</hi>　南國之紀　岷山之源<hi>詩云滔滔江漢南國之紀</hi>
　四瀆之首　百谷之王<hi>見前老子</hi>　要離推戈　靈均任<lb/>
石<hi>江賦云悍要離之圖慶在中流而推戈注云要離吳之勇人也吳王欲殺慶忌慶忌走捷王以六馬逐之</hi>
<hi>不及要離乃與慶忌俱渡江江中㧞劔斬慶忌也江賦云悲靈均之任石注曰靈均屈原字也任懐</hi>
周穆叱黿　温嶠然犀<hi>紀年云周穆王至于九江叱黿鼉以為梁  晋書云温嶠至牛</hi>
<hi>渚傳言水深不可測乃然犀角照之須臾見水族竒怪或乘車馬至夜夢人謂曰與君幽明道隔何苦相照嶠</hi>
<pb n="KR3k0055_WYG_042-10b"/>
<hi>甚惡之未幾而卒</hi>　畫水而渡　鼓檝而過<hi>晋書英猛年四十許邑人丁義始授</hi>
<hi>神方因還豫章江水甚急猛不假舟楫以白羽扇畫水而渡  漢書云張禹拜揚州刺史當過江行部中土人</hi>
<hi>皆以江有子胥之神難扵濟渉禹厲聲言曰子胥如其有靈知其志在理察枉訟豈危我㢤遂鼓楫而過</hi>
増色如鴨頭　源出龍鼻<hi>唐書東彛列傳有馬訾水出靺鞨之白山色若鴨頭故名</hi>
<hi>鴨緑江唐太宗征髙麗耀兵于鴨緑水即此四川有清漪江源出龍鼻山會扵涪水</hi>
　　江四<lb/>
原沔彼江水　導扵岷山　安流<hi>楚辭曰令沅湘兮無波使江水兮安流</hi>
大溢<hi>詳河</hi>　永<hi>江之永矣/不可方思</hi>流<hi>而為/江</hi>　誓<hi>祖逖/誓江</hi>渉<hi>渉江采芙蓉</hi>
<pb n="KR3k0055_WYG_042-11a"/>
黄龍負舟<hi>郭璞江賦云駭黄龍之負舟識伯禹之仰嗟汢曰駭驚也禹濟江有黄龍負舟舟人大驚</hi>
<hi>禹乃仰天而嗟曰余受命于天竭才養人生死命也何憂焉龍乃去之</hi>兩蛟挾舟<hi>郭璞江賦云壯</hi>
<hi>荆飛之擒蛟終成氣乎太阿注曰荆佽飛得太阿寳劍從楚王渡江江神將奪之風波大起兩蛟挾舟佽飛以</hi>
<hi>劔斬蛟風乃止故思而壯之終能成劍之神氣</hi>　増色若黛玊<hi>杜詩</hi>　泝凌天之<lb/>
騰波<hi>栁宗元懲咎賦</hi>　江流悍急<hi>韓愈送區冊文</hi>　大江澒洞支流合<lb/>
輸<hi>劉禹錫楚望</hi>　雷騰雲奔百里一瞬既㑹即逺澹為安流<lb/>
<hi>栁宗元興州江運記</hi>　原鮫人搆館於懸流　泉客築室扵巖底<lb/>
<hi>江賦</hi>
<pb n="KR3k0055_WYG_042-11b"/>
　　江五<lb/>
原詩宋謝靈運登江中孤嶼詩曰江南倦歴覽江北曠<lb/>
周旋懐新道轉廽尋異景不延亂流趋正絶孤嶼媚中<lb/>
川雲日相輝映空水共澄鮮表靈物莫賞藴真誰為傳<lb/>
　梁沈約泛永康江詩曰長枝萌紫葉清源泛緑苔山<lb/>
光浮水至春色犯寒来臨睨信永矣望羙曖悠哉寄言<lb/>
幽閨妾羅袖勿空裁　又渡新安江貽京邑逰好詩曰<lb/>
眷言訪舟客兹川信可珍洞澈隨深淺皎鏡無冬春千<lb/>
<pb n="KR3k0055_WYG_042-12a"/>
仭寫髙樹百丈見游鱗紛吾隔嚻滓寧可濯衣巾願以<lb/>
潺湲水霑君纓上塵　任昉濟浙江詩曰昩旦乗輕風<lb/>
江湖忽來徃或與歸波送乍逐飜流上近岸無暇目逺<lb/>
峰更興想緑樹懸宿根丹崖頽久壤　又嚴陵瀨詩曰<lb/>
羣峰此峻極參差百重嶂清淺既漣漪激石復奔壯神<lb/>
物徒有造終然莫能狀　劉孝綽還渡浙江詩曰季秋<lb/>
弦望後輕寒朝夕殊商人泣紈扇客子夢羅襦憂方自<lb/>
難遣况復阻川隅日暮愁雲合繞樹噪寒烏濛漠江煙<lb/>
<pb n="KR3k0055_WYG_042-12b"/>
上蒼茫沙嶼蕪解䌫辭東越接舳騖西徂懸帆似馳驥<lb/>
飛櫂若驚鳬言歸遊俠窟方從冠盖衢　王臺卿臨滄<lb/>
波詩曰髙軒臨不測清江窮廣深天邉生岸影水上結<lb/>
雲隂風来白華起潮滿黄沙沈　陳隂鏗晚出新亭詩<lb/>
曰大江一浩蕩離悲足幾重潮落猶如盖雲昏不作峰<lb/>
逺戍惟聞鼓寒山但見松九十方稱半歸途詎有蹤<lb/>
周庾信奉和泛江詩曰春江下白帝畫舸向黄牛錦䌫<lb/>
廽沙磧蘭橈避荻洲濕花隨水泛空巢逐樹流建平船<lb/>
<pb n="KR3k0055_WYG_042-13a"/>
林下荆門戰艦浮岸社多羣樹山城足迥樓日落江風<lb/>
静龍吟廻上游　又將命使北始渡𤓰歩江詩曰校尉<lb/>
始辭國樓船欲渡河輴軒臨磧岸旌節映江沱觀濤想<lb/>
帷盖争長憶干戈雖同燕市泣猶聼趙津歌　隋煬帝<lb/>
夏日臨江詩曰夏潭䕃脩竹髙岸坐長楓日落滄江静<lb/>
雲散逺山空鷺飛林外白蓮開水上紅逍遥有餘興悵<lb/>
望情不終　薛道衡入郴江詩曰仗節遵嚴㑹揚舲泝<lb/>
急流征塗非白馬水勢𩔖黄牛跳波鳴石磧濺沫擁沙<lb/>
<pb n="KR3k0055_WYG_042-13b"/>
洲岸廻槎倒轉灘長船却浮縁涯頻斷挽挂壁屡移鉤<lb/>
還憶青絲騎東方來上頭　栁顧言奉和晚日揚子江<lb/>
應教詩曰大江都㑹所長洲有舊名西流控岷蜀東泛<lb/>
邇蓬瀛未覩纎羅動先聽逺濤聲空濛雲色晦浹疊浪<lb/>
華生欲知暮雨歇當觀飛斾輕　唐蘇味道九江口南<lb/>
濟北接蘄春南與潯陽岸詩曰江路一悠哉滔滔九𣲖<lb/>
來逺潭昏似霧前浦沸成雷鱗介多潜育漁商幾泝洄<lb/>
風摇蜀柹下日照楚萍開近潄湓城曲斜吹蠡澤隈錫<lb/>
<pb n="KR3k0055_WYG_042-14a"/>
龜猶入貢浮磬罷新裁津史揮橈疾郵僮整傳催歸心<lb/>
詎可問為視落潮廻　増唐李嶠詠江詩曰日夕三江<lb/>
望靈潮萬里廽霞津錦浪動月浦練花開湍似黄牛去<lb/>
濤如白馬來英靈已傑出誰識卿雲才　王昌齡九江<lb/>
口詩曰漭漭江勢闊雨開潯陽秋驛門是髙岸望盡黄<lb/>
蘆洲水與五溪合心期萬里逰明時無棄才謫去隨孤<lb/>
舟鷙鳥立寒木丈夫佩吳鉤何當報君恩却繫風霜頭<lb/>
　李白荆門浮舟望蜀江詩曰春水月峽来浮舟安望<lb/>
<pb n="KR3k0055_WYG_042-14b"/>
極正見桃花流依然錦江色江色緑且明茫茫與天平<lb/>
逶迤巴山盡摇曵楚雲行雪照聚沙雁花飛出谷鶯芳<lb/>
洲却巳轉碧樹森森迎流目浦煙夕揚帆海月生江陵<lb/>
識遥火應到渚宮城　蕭穎士越江秋曙詩曰扁舟東<lb/>
路逺曉月下江濵瀲灎信潮上蒼茫孤嶼分林聲寒動<lb/>
葉水氣曙連雲暾日浪中出榜歌天際聞伯鸞常去國<lb/>
安道惜離羣延首剡溪近永言懐數君　孟浩然宿永<lb/>
嘉江寄雀少府詩曰我行窮水國君使入京華相去日<lb/>
<pb n="KR3k0055_WYG_042-15a"/>
千里孤帆天一涯卧聞海潮至起視江月斜借問同舟<lb/>
客何時到永嘉　杜甫長江詩曰浩浩終不息乃知東<lb/>
極臨衆流歸海意萬國奉君心色借瀟湘濶聲驅灎澦<lb/>
深未辭添霧雨接上遇衣襟　李白江上吟詩曰木蘭<lb/>
之枻沙棠舟玊蕭金管坐兩頭羙酒尊中置千斛載妓<lb/>
隨波任去留仙人有待乗黄鶴海客無心隨白鷗屈平<lb/>
辭賦懸日月楚王䑓榭空山丘興酣落筆摇五岳詩成<lb/>
笑傲凌滄洲功名富貴若長在漢水亦應西北流　張<lb/>
<pb n="KR3k0055_WYG_042-15b"/>
九齡自豫章南還江上詩曰歸去南江水磷磷見底清<lb/>
轉逢空濶處聊洗滯留情浦樹遥如待江鷗送若迎津<lb/>
途别有趣况乃濯吾纓　杜甫渡江詩曰春江不可渡<lb/>
二月巳風濤舟楫攲斜疾魚龍偃卧髙渚花張素錦汀<lb/>
草亂青袍戲問垂綸客悠悠見汝曹　又巴西驛亭觀<lb/>
江漲呈竇使君詩曰宿雨南江漲波濤亂逺峰孤亭凌<lb/>
噴薄萬井逼舂容霄漢愁髙鳥泥沙困老龍天邉同客<lb/>
舍攜我豁心胸　又詩曰江漲柴門外兒童報急流下<lb/>
<pb n="KR3k0055_WYG_042-16a"/>
牀髙數尺倚杖沒中洲細動迎風燕輕摇逐浪鷗漁人<lb/>
縈小楫容易㧞船頭　劉眘虗暮秋揚子江寄孟浩然<lb/>
詩曰木葉紛紛下東南日煙霜林山相晚暮天海空青<lb/>
蒼暝色况復久秋聲又何長孤舟兼㣲月獨夜仍越郷<lb/>
寒笛對京口故人在襄陽詠思勞今夕江漢遥相望<lb/>
丁仙芝渡揚子江詩曰桂楫中流望空波兩岸明林開<lb/>
揚子驛山出潤州城海盡邉隂静江寒朔吹生更聞楓<lb/>
葉下淅瀝度秋聲　宋蘇舜欽揚子江觀風浪詩曰晚<lb/>
<pb n="KR3k0055_WYG_042-16b"/>
至𤓰洲渡繫舟泊西灣日落暴風起大浪得縱觀憑凌<lb/>
積石岸吐吞天外山霹靂左右作雪灑六月寒吁嗟至<lb/>
柔物威壯不可干若為神龍憑氣勢非一端大艦失所<lb/>
操飜覆如轉丸髙山雖有路轍險馬足酸因知古聖人<lb/>
立法萬世安濟川作舟梁鑄鼎窮神姦視此念古昔杖<lb/>
藜空盤桓　林逋秋江寫望詩曰蒼茫沙觜鷺鶿眠片<lb/>
水無痕浸碧天最愛蘆花經雨後一篷烟火飯漁船<lb/>
孔武仲江上詩曰萬里長江一葉舟客心蕭索巳驚秋<lb/>
<pb n="KR3k0055_WYG_042-17a"/>
亂霞影照山根寺落日光飜水面樓淺浦耀金知躍鯉<lb/>
前灘㸃雪見棲鷗少年壮氣悲寥廓未忍滄江下釣鉤<lb/>
　王令江上詩羃羃荒城沒逺烟暮雲歸族忽相連春<lb/>
江流水出天外晚渡歸舟下日邉杏蕚春深飜淺纈栁<lb/>
花風逺聚晴緜無錢買得江頭樹輸與漁人繋釣船<lb/>
戴復古江上詩曰山束江流急雲兼霧氣深輕鷗閒態<lb/>
度孤鴈苦聲音客路行無極風光古又今梅花出籬落<lb/>
幽事頗闗心　又江上詩曰扁舟泊江渚喜近酒家門<lb/>
<pb n="KR3k0055_WYG_042-17b"/>
出網魚鰕活投林鳥雀喧無橋通竹處有路到桃源一<lb/>
見南塘字淒然憶故園　王廷珪江上詩曰倚杖江風<lb/>
起呼船水面開人從洲觜渡帆破浪頭來月色共千里<lb/>
天恩徧九垓當年送客處待看客車廽　明髙啟江行<lb/>
詩曰家家漁網映廻橋春水初生没樹腰客路江南烟<lb/>
雨裏緑蕪芳草恨迢迢　又江上晚歸詩曰𣺌𣺌雙鳬<lb/>
落晚沙一江秋色艶明霞逢人不用停舟問大樹邨中<lb/>
即我家　陶安江色詩曰竹屋晨啓闗江色直飛入空<lb/>
<pb n="KR3k0055_WYG_042-18a"/>
碧壓几案隂隂四壁濕玻瓈作天地冷然手可挹萬家<lb/>
隨升降元氣動呼吸臨岸歩觀漲石階沒千級岷巴與<lb/>
湘漢衆水大㑹集合流東北去海水亦起立　林鴻江<lb/>
上泛舟詩曰載酒入江色酒多江復長酣來散予纓濯<lb/>
向春流香東壁過疎雨西崦殘夕陽猿禽相嘯叫雲水<lb/>
共清蒼夕景更泛覽客程殊未央魚風葦上起蚌月波<lb/>
中光甞以事泮渙永期名迹忘乗槎予豈必聊復詠滄<lb/>
浪　孫蕡江上詩曰江上青楓初著花客帆和月宿蒹<lb/>
<pb n="KR3k0055_WYG_042-18b"/>
葭過雲疎雨數千㸃臨水小邨三四家風起漁船依釣<lb/>
石潮回歸雁認平沙秋懷已向南雲盡又是滄洲閲嵗<lb/>
華　周忱車駕渡江詩曰栁色臨江輦路長葳蕤遥望<lb/>
翠華張衣冠隔岸催鵷序舸艦中流列鴈行魚躍蒼波<lb/>
瞻御座鳥啼春樹識天香時廵百度稽虞典不奏横汾<lb/>
禮樂章　李東陽長江行詩曰大江西來是何年奔流<lb/>
直下岷山巔長風一萬里吹破鴻濛天天開地闢萬物<lb/>
茁五嶽四瀆皆森然帝遣長江作南瀆直與天地相周<lb/>
<pb n="KR3k0055_WYG_042-19a"/>
旋是時共工怒觸天柱折遂使后土東南偏女媧補天<lb/>
不補地山崩谷罅漏百川有崇之叟狂而顛坐看萬國<lb/>
赤子淪深淵帝赫怒罰乃罪神禹來乗四載驅大章走<lb/>
豎亥黄龍夾舟穩不驚直送馳波到東海朝離巴峽暮<lb/>
洞庭九𣲖却轉潯陽城縈紆南徐萬餘里更萬餘里通<lb/>
蓬瀛<lb/>
原歌晋夏侯湛江上泛歌曰悠悠兮逺征倐倐兮暨南<lb/>
荆南荆兮臨長江臨長江兮討不庭江水兮浩浩長流<lb/>
<pb n="KR3k0055_WYG_042-19b"/>
兮萬里洪浪兮雲轉陽侯兮奔起驚翼兮垂天鯨魚兮<lb/>
岳峙蘼蕪紛兮被臯陸修竹鬱兮翳崖趾望江之南兮<lb/>
遨目桂林桂林蓊鬱兮鵾雞揚音凌波兮願濟舟檝不<lb/>
具兮江水深沈嗟廻盼扵北夏何歸軫之難尋<lb/>
原賦東晋郭璞江賦曰咨五材之並用實水徳之靈長<lb/>
惟岷山之導江初發源扵濫觴聿經始扵洛沫攏萬川<lb/>
乎巴梁衝巫峽而迅激躋江津以起漲極泓量而海運<lb/>
狀滔天以淼茫總括漢泗兼包淮湘并吞沅澧汲引沮<lb/>
<pb n="KR3k0055_WYG_042-20a"/>
漳源二分扵崌崃流九𣲖乎潯陽鼓洪濤扵赤岸淪餘<lb/>
波扵柴桑網絡羣流商攉涓澮表神委於江都混流宗<lb/>
而東會注五湖以漫漭灌三江而漰沛滈汗六州之域<lb/>
經營炎景之外所以作限扵華裔壯天地之險界呼吸<lb/>
萬里吐納靈潮自然徃復或夕或朝激逸勢以前驅乃<lb/>
鼓怒而作濤若乃巴東之峽夏后疏鑿絶岸萬丈壁立<lb/>
赮駮碧沙瀢湤而徃来巨石硉矹以前却魚則江豚海<lb/>
狶叔鮪王鱣䱻鰊<graphic n="KR2554" url="https://raw.githubusercontent.com/kanripo/KR-Gaiji/master/images/KR2554.png" mimeType="image/png"/>鮋鯪鰩鯩鰱爾其水物怪錯則有<lb/>
<pb n="KR3k0055_WYG_042-20b"/>
玊珧海月土肉石華𤨏蛣腹蟹水母目鰕紫蚢如渠洪<lb/>
蚶專車瓊蚌晞曜以瑩珠石<graphic n="KR0917" url="https://raw.githubusercontent.com/kanripo/KR-Gaiji/master/images/KR0917.png" mimeType="image/png"/>應節而揚葩若乃龍鯉<lb/>
一角竒鶬九頭有鼈三足有龜六眸赬蟞胏躍而吐璣<lb/>
文魮磬鳴以孕璆<graphic n="KR1411" url="https://raw.githubusercontent.com/kanripo/KR-Gaiji/master/images/KR1411.png" mimeType="image/png"/>馬騰波以噓蹀水兕雷咆乎陽侯<lb/>
雹布餘糧星離沙鏡青綸競糺縟組爭映石帆䝉籠以<lb/>
蓋嶼萍實時出而漂泳其下則金礦丹礫雲精爥銀鳴<lb/>
石列乎陽渚浮磬肆乎隂濵其羽族則有晨鵠天雞鴢<lb/>
鷔鷗䳁千𩔖萬聲自相喧聒繁蔚芳蘺隱藹水松涯灌<lb/>
<pb n="KR3k0055_WYG_042-21a"/>
芊萰潜薈蔥蘢爰有包山洞庭巴陵地道潛達傍通幽<lb/>
岫窈窕金精玉英瑱其裏瑶珠怪石綷其表海童之所<lb/>
廵逰琴髙之所靈矯冰彛倚浪以傲睨江妃含嚬而<graphic n="KR1531" url="https://raw.githubusercontent.com/kanripo/KR-Gaiji/master/images/KR1531.png" mimeType="image/png"/>
眇若乃宇宙澄寂八風不翔舟子於是搦櫂渉人扵是<lb/>
檥榜漂飛雲運艅艎舳艫相屬萬里連檣泝洄沿流或<lb/>
漁或商長風颹以増扇廣莫䬅而氣整徐而不䬐疾而<lb/>
不猛鼓帆迅越䞟漲截泂倐忽數百千里俄頃扵是蘆<lb/>
人漁子擯落江山衣則羽褐食惟蔬鱻或揮輪於懸碕<lb/>
<pb n="KR3k0055_WYG_042-21b"/>
或中瀨而横旋忽忘夕而宵歸詠采菱以扣舷及其譎<lb/>
變儵怳符祥非一動應無方感事而出經紀天地錯綜<lb/>
人術妙不可盡之于言事不可窮之扵筆　庾闡渉江<lb/>
賦曰發中洲之曲泫背石頭之巖岨遡晨風而遥邁乗<lb/>
濤波而容與於是時也夕月將昏天吳駭奔陽侯漂海<lb/>
若泛江豚爾乃雲霧勃起風流混殽排巖拒瀨觸石興<lb/>
濤澎湃洸渒鬱怒咆哮廽連波以岳墜壑后土而川窅<lb/>
總百川之殊勢集朝宗乎滄浪注天波扵析木瀲東極<lb/>
<pb n="KR3k0055_WYG_042-22a"/>
乎扶桑體含𢎞而彌泰道謙尊而逾光齊山海以比量<lb/>
冠百谷而稱王此則水之勢也且夫山川瓌怪水物含<lb/>
靈鱗千其族羽萬其名毛羣詭觀倮𩔖殊形明月晞光<lb/>
以夕曜金沙逐波而吐瑛撫檝中流汨徂西土過乎歴<lb/>
陽之津迄乎横江之浦若乃越三江之下口眇壖須以<lb/>
逕渡川瀆泓澄以含景山水渒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而鱗布　曹毗渉江<lb/>
賦曰迄趙屯歴彭川修岸靡靡莞葦芊芊紫蓮被翠波<lb/>
而抗英碧椹乗天岸而星懸百籟夕奏山精夜然狂飇<lb/>
<pb n="KR3k0055_WYG_042-22b"/>
蕭瑟以洞駭洪濤突兀而横峙爾乃江狶彭濞夜光煇<lb/>
煥凌錯吐飇駭鯨噴瀾采蠭扵是泛波文魚扵是登岸<lb/>
　南齊謝朓楚江賦曰爰自山南薄暮江潭滔滔積水<lb/>
褭褭霜嵐憂與憂兮竟無際客之行兮歲已嚴爾乃雲<lb/>
沈山岫風蕩中川馳波鬱素駭浪浮天明沙宿莽石路<lb/>
相懸扵是霧隱行雁霜眇虛林迢迢落景萬里生隂列<lb/>
攢笳兮極浦弭蘭鷁兮江潯願希光兮秋月承末照於<lb/>
遺簮<lb/>
<pb n="KR3k0055_WYG_042-23a"/>
増序王勃梓潼南江泛舟序曰梓潼縣令韋君以清湛<lb/>
幽凝鎮流靖俗境内無事艤舟扵江潭縱觀於丘壑𣺌<lb/>
然有山林陂澤之思遂長懐悠想周覧極睇思其人則<lb/>
呂望籍茅扵磻谿之隂屈平製芰扵涔陽之浦覺瀛洲<lb/>
方丈森然在目於是間以投壺讐以妙論亦有嘉殽㫖<lb/>
酒鳴絃朗笛以補尋幽之致焉預於斯者若干人爾<lb/>
原文隋薛道衡祭江文曰維開皇元年行軍元帥晋王<lb/>
謹以太牢之奠敬祭南瀆大江之神仰惟靈性包平智<lb/>
<pb n="KR3k0055_WYG_042-23b"/>
徳擅靈長上膺東井下紀南國引雙流而分九𣲖長四<lb/>
瀆而納百川自晋永嘉乾靈落綱蕞爾吳越僣偽相承<lb/>
陳賊叔寳世濟其凶士庻為其塗炭人神所以怨憤忝<lb/>
司九伐清彼一方分命將士乗流南渡仰憑靈佑咸䝉<lb/>
利渉今申命蒼兕躬總精銳直趨金陵行登石首庻蛟<lb/>
螭竄扵洲渚帷盖静扵波濤江表克平海内清泰謹申<lb/>
禮薦惟神尚享　増唐張說賽江文曰王有百禮秩尊<lb/>
四濆善利維神朝海作賓發源岷山駕福来臻率此荆<lb/>
<pb n="KR3k0055_WYG_042-24a"/>
土明靈是主巳成嘉榖垂敗霖雨聽我䖍祈福我農畝<lb/>
既暵既穫既場既庾忻忻衆心願荅神祜潔牲明酌寅<lb/>
奠江浦<lb/>
　　潮濤一<lb/>
増說文曰江海之水朝生為潮夕生為汐又曰濤大波<lb/>
也　原抱朴子云潮汐者一月之中天再東再西故潮<lb/>
水再大再小又夏時日居南宿隂消陽盛而天髙一萬<lb/>
五千里故夏潮大冬時日居北宿隂盛陽消而天卑一<lb/>
<pb n="KR3k0055_WYG_042-24b"/>
萬五千里故冬潮小春日居東宿天髙一萬五千里故<lb/>
春潮漸起也秋日居西宿天卑一萬五千里故秋潮漸<lb/>
減也　増盧肇海潮賦序曰天之行健晝夜復焉日附<lb/>
于天天右旋入海而日隨之日之至也水其可以附之<lb/>
乎故因其灼激而退焉退於彼盈扵此則潮之徃來不<lb/>
足怪也其小大之期則制扵月小大不常必有遲有速<lb/>
故盈虧之勢與月同體何以然日月合朔之際則潮始<lb/>
㣲絶以其至隂之邇扵至陽是以陽之威不得肆焉隂<lb/>
<pb n="KR3k0055_WYG_042-25a"/>
之輝不得明焉陰陽敵故無進無退無進無退乃敵平<lb/>
焉是以月之與潮皆隠其晦此潮生之實騐也其朒其<lb/>
胐則潮亦隨之乃知日激水而潮生月離日而潮大斯<lb/>
不刋之理也　余安道海潮圖序曰潮之漲退海非増<lb/>
減盖月之所臨則水徃從之日月右轉而天左旋一日<lb/>
一周臨扵四極故月臨卯酉則水漲乎東西月臨子午<lb/>
則潮平乎南北此竭彼盈徃来不絶皆繫扵月不繫扵<lb/>
日肇又謂月去日逺其潮乃大合朔之際潮始㣲絶此<lb/>
<pb n="KR3k0055_WYG_042-25b"/>
固不知潮之凖也夫朔望前後月行差疾故晦前三日<lb/>
潮勢長朔後三日潮勢極大望亦如之非謂逺扵日也<lb/>
月弦之際其行差遲故潮之去來亦合沓不盡非謂近<lb/>
於日也盈虛消息一之扵月陰陽之所以分也夫春夏<lb/>
晝潮常大秋冬夜潮常大盖春為陽中秋為隂中歲之<lb/>
有春秋猶月之有朔望也故潮之極漲常在春秋之中<lb/>
濤之極大常在朔望之後此又天地之常數也昔竇氏<lb/>
為記以謂潮虗扵午此候扵東海者也近燕公著論以<lb/>
<pb n="KR3k0055_WYG_042-26a"/>
為生扵子此測於南海者也又嘗問扵海賈云潮生於<lb/>
東南此乘舟候潮而進退者耳今古之說以為地缺東<lb/>
南水歸之海賈云潮生東南亦近之　臨安志髙麗圖<lb/>
經云潮汐徃來應期不爽為天地之至信古人嘗論之<lb/>
在山海經以為海鰌出入之度浮屠書以為神龍之變<lb/>
化竇叔䝉海嶠志以為水隨月之盈虧盧肇海潮賦以<lb/>
為日出扵海衝撃而成王充論衡以為水者地之血脈<lb/>
隨氣進退率未之盡大抵天包水水承地而一元之氣<lb/>
<pb n="KR3k0055_WYG_042-26b"/>
升降于太虗之中地乗水力以自持且與元氣升降互<lb/>
為抑揚而人不覺亦猶坐於船中而不知船之自運也<lb/>
方其氣升而地沈則海水溢上而為潮及其氣降而地<lb/>
浮則海水縮而為汐計日十二辰由子至巳其氣為陽<lb/>
而陽之氣又自有升降以運乎晝由午至亥其氣為隂<lb/>
而隂之氣又自有升降以運乎夜一晝一夜合隂陽之<lb/>
氣凡再升再降故一日之間潮汐皆再焉然晝夜之攻<lb/>
撃乘日升降如應乎月日臨扵子則陽氣始升月臨扵<lb/>
<pb n="KR3k0055_WYG_042-27a"/>
午則隂氣始升故也夜潮之期日皆臨子晝潮之期日<lb/>
皆臨午焉又日行遲月行速以速應遲每二十九度過<lb/>
半而月行及之日月之㑹謂之合朔故月朔之夜潮日<lb/>
亦臨子月朔之晝潮日亦臨午焉當夘酉之月則隂陽<lb/>
之交也氣以交而盛故潮之大也獨異扵餘月當朔望<lb/>
之後則隂陽之變也氣以變而盛故潮之大也獨異扵<lb/>
餘日　宋姚寛曰舊扵會稽得一石碑論海潮依附隂<lb/>
陽時刻極有理大率元氣虗翕天隨氣而漲斂𬈑渤徃<lb/>
<pb n="KR3k0055_WYG_042-27b"/>
來潮隨天而進退者也以日者衆陽之母隂生扵陽故<lb/>
潮附之于日也月者太隂之精水者隂𩔖故潮依之扵<lb/>
月也是故隨日而應月依隂而附陽盈於朔望消扵胐<lb/>
魄虚於上下弦息扵脁朒故潮有大小焉今起月朔夜<lb/>
半子時潮平扵地之子位四刻一十六分半月離於日<lb/>
在地之辰次日移三刻七十二分對月到之位以日臨<lb/>
之次潮必應之過月望復東行潮附日而又西應之至<lb/>
後朔子時四刻一十六分半日月潮水俱復㑹扵子位<lb/>
<pb n="KR3k0055_WYG_042-28a"/>
其小盡則月離扵日在地之辰次日移三刻七十三分<lb/>
半復對月到之位以日臨之次潮必應之至後朔子時<lb/>
四刻一十六分半日月潮水亦俱復會扵子位是知潮<lb/>
常附日而左旋以月臨在午潮必平矣月在夘酉汐必<lb/>
盡矣或遲速消息之小異而進退盈虗終不失扵時期<lb/>
矣　原番禺記云早潮上晚潮下兩水相合謂之沓潮<lb/>
　又云濤水者潮取物多者其力盛来逺者其勢大今<lb/>
潮水從東地廣道逺陵山觸岸從直赴曲其勢不泄故<lb/>
<pb n="KR3k0055_WYG_042-28b"/>
涌起成濤　寰宇記瓊管志云江浙欽亷之潮皆有定<lb/>
候瓊海之潮半日東流半日西流潮之大小隨長短星<lb/>
不係月之盛衰　増圖經曰錢塘江潮海門潮所起處<lb/>
望之有三山隱隠可見　錢塘候潮圖云潮至毎月二<lb/>
十四五漸減二十六七漸生至初三漸大不差頃刻惟<lb/>
八月十五獨大常潮逺觀數百里若素練横江稍近見<lb/>
潮頭髙數丈卷雲擁雪混混庉庉聲如雷鼓猶不足以<lb/>
形容之每年是日逺近士女來觀舟人漁子泝濤觸浪<lb/>
<pb n="KR3k0055_WYG_042-29a"/>
謂之迎潮始皇東逰至錢塘臨浙江水波惡乃西北二<lb/>
十里從狹中渡即今餘杭也　姚寛曰或問四海潮皆<lb/>
平惟浙江濤至則亘如山岳奮如雷霆冰岸横飛雪崖<lb/>
傍射澎騰奔激其故何也或云夾岸有山南曰龕北曰<lb/>
赭二山相對謂之海門岸狹勢逼湧而為濤矣若言狹<lb/>
逼則東𬈑自定海吞餘姚奉化二江侔之浙江尤甚狹<lb/>
逼潮來不聞濤有聲也今觀浙江之口起有纂風亭北<lb/>
望嘉興大山水闊三百餘里故海商舶船怖于上潬惟<lb/>
<pb n="KR3k0055_WYG_042-29b"/>
泛餘姚小江易舟而浮運河逹于杭越矣盖以下有沙<lb/>
潬南北亘之隔礙洪波蹙遏潮勢夫月離震兊他潮已<lb/>
生惟浙江潮水未至洎月經乾㢲潮來巳半濁浪推滯<lb/>
後水益来于是溢于沙潬猛怒頓湧聲勢激射故起而<lb/>
為濤耳非江山淺逼使之然也　史氏伯璿曰余氏候<lb/>
東南二海之潮平於東者常先平於南者常後毎扵三<lb/>
時為差不知其所以有先後者何故盖潮之長落不過<lb/>
以北水南水候之而巳是故北水南來則為長南水北<lb/>
<pb n="KR3k0055_WYG_042-30a"/>
來則為落是潮之長必自北而南也然後知東南二海<lb/>
潮候有不同者以此而已然猶未知潮之長必自北而<lb/>
南者又何故也盖天以河圗示象扵聖人聖人以易象<lb/>
示教扵天下後世不信天與聖人尚誰信哉河圖以一<lb/>
六水居北而後天八卦之方位亦以坎為北方之卦坎<lb/>
之象非水乎是則北固水之定位也潮之自北而南者<lb/>
豈必外此而他求乎　王韶之始興記曰連州水下流<lb/>
有酙溪一日十溢十竭安寧州有潮泉一日三溢三竭<lb/>
<pb n="KR3k0055_WYG_042-30b"/>
貴州城外有漏汋一日百盈百涸應刻漏焉　物𩔖相<lb/>
感志曰南海洲采珠人云海人入海必以䋲繋身岸上<lb/>
人持之或怪物潮來必動䋲岸上人共挽之助身而上<lb/>
又說或潮上海底山穴間必暗黒雷鳴水勃然而漲上<lb/>
及登岸則潮入浦溆矣　廣西誌曰桂林府聖水巖側<lb/>
子時潮上午時潮落三五十年有一大潮　臨海異物<lb/>
志曰石雞清響以應潮慧軀輕逰以逺縶<hi>石雞形似家雞在海中山</hi>
<hi>上海潮將至輒羣鳴相應若家雞向晨也</hi>　裵淵廣州記曰石洲在海中名<lb/>
<pb n="KR3k0055_WYG_042-31a"/>
黄山山北日一潮山南日再潮　酉陽雜爼云數丸生<lb/>
江海邊如彭蜞取土作丸數至三百則潮至人以為候<lb/>
因名數丸　原博物志曰東海中有牛魚其形如牛剥<lb/>
其皮懸之潮水至則毛起潮去則伏<lb/>
　　潮濤二<lb/>
原吳越春秋曰吳王賜子胥屬鏤之劒而死乃取其尸<lb/>
盛以䲭夷之器投之于江中子胥因隨流揚波依潮來<lb/>
往蕩激崩岸越王殺文種𦵏扵國之西山𦵏一年伍子<lb/>
<pb n="KR3k0055_WYG_042-31b"/>
胥從海上穿山脅而持種去與之俱浮于海故前潮水<lb/>
潘侯者子胥也後重水者大夫種也　増録異記曰夫<lb/>
差殺伍子胥煑之扵鑊乃以鴟夷橐投之扵江子胥恚<lb/>
恨驅水為濤以溺殺人今時㑹稽丹徒大江錢塘浙江<lb/>
皆立子胥之廟盖欲慰其恨心止其猛濤也時有見子<lb/>
胥乗素車白馬在潮頭之中因立廟以祠焉廬州城内<lb/>
淝河岸上亦有子胥廟每朝暮潮時淝河之水亦鼓怒<lb/>
而起至其廟前髙一尺廣十餘丈食頃乃定俗云與錢<lb/>
<pb n="KR3k0055_WYG_042-32a"/>
塘潮水相應焉　陸元輔胥山銘序曰屬鏤之賜竟及<lb/>
其身鴟夷盛尸投扵水濵憤悱鼓怒配濤作神其神迄<lb/>
今一日再至來也海鴟羣飛陽侯夾從奮扵吳怫扵越<lb/>
息於楚乃退扵是仲秋既望杭人以旗鼔迓之笳蕭和<lb/>
之百城聚覩大耀威靈投扵河上自統波濤晝夜兩至<lb/>
懐沙𩔖騷洗滌南北簸蕩東西雖非命祀不讓瀆齊<lb/>
原論衡曰儒書言吳王夫差殺伍子胥煮之扵鑊盛扵<lb/>
囊投之扵江子胥恚恨臨水為濤溺殺人夫言吳王殺<lb/>
<pb n="KR3k0055_WYG_042-32b"/>
伍子胥投之於江實也言其恨恚臨水為濤者虗也且<lb/>
衛葅子路而漢烹彭越子胥勇猛不過子路彭越然二<lb/>
士不能發怒扵鼎鑊之中子胥亦然自先入鼎鑊後乃<lb/>
入江在鑊之時其神豈怯而勇扵江水哉何其怒氣前<lb/>
後不相副也　増又曰屈原懐恨自投湘江湘江不為<lb/>
濤申徒狄蹈河而死河水不爲濤夫地之有百川也猶<lb/>
人之有血脈也血脉流行汎揚動静自有節度百川亦<lb/>
然其朝夕徃來猶人之呼吸出入也　抱朴子曰俗人<lb/>
<pb n="KR3k0055_WYG_042-33a"/>
云濤是子胥所作妄也子胥始死耳天地開闢已有濤<lb/>
水矣　西吳記曰長興吳山下有溪名吳山灣昔吳王<lb/>
送女至此有潮髙三尺側流七十里名吳王送女潮<lb/>
原圖經曰苕溪在餘杭夾岸多苕花因得名相傳云古<lb/>
有尹公者善推候有異術郷人王氏有女美質尹公求<lb/>
之不得叱水成潮以溺其居至今日暮則風生水長數<lb/>
尺號為尹公潮　増髙僧傳曰唐靈隱寺釋寳達者以<lb/>
持密咒爲務徃時江潮大至激射湖上諸山達為誦咒<lb/>
<pb n="KR3k0055_WYG_042-33b"/>
咒之一夜江濤中有偉人至元冠朱衣導從甚繁謂達<lb/>
曰身是子胥復仇雪恥者非他也師慈心為物已聞命<lb/>
矣言訖而滅明日寺僧怪其車馬之喧因言其事自爾<lb/>
西岸沙漲彌年　吳越備史曰梁開平四年錢武肅王<lb/>
始築捍海塘在候潮通江門外江濤晝夜衝擊沙岸版<lb/>
築不能就因命强弩數百以射濤頭又祝胥山祠仍為<lb/>
詩一章函置海門既而濤頭遂趍西乃運巨石盛以竹<lb/>
籠植巨材捍之城基始定其重濠壘塹通渠廣陌亦由<lb/>
<pb n="KR3k0055_WYG_042-34a"/>
是而成焉　臨安志相傳吳越王箭所射止處嘗立鐡<lb/>
幢因名鐡幢浦　錢塘事錢王射潮退避後遂以鐵鑄<lb/>
成箭様其大如杵作亭路傍埋箭亭中出土外猶七尺<lb/>
許以示鎮壓之義<lb/>
　　潮濤三<lb/>
原陽侯　靈胥<hi>廣雅陽侯大波神也其廣韻靈胥濤神也伍子胥死于江  精魄化為神</hi>
増銀山　玉穴<hi>蘇軾詩從今潮上君須上更㸔銀山二十囘  姚合杭州觀濤詩坳如開玊穴</hi>
<hi>危似走瓊岑</hi>　化鯤　沒樹<hi>覆瓿集九年得化鯤之術嘘吸之以還  梁徐昉觀潮詩漸看</hi>
<pb n="KR3k0055_WYG_042-34b"/>
<hi>遥樹没稍見逺天浮</hi>　原廣陵　瓊海<hi>七發八月觀濤扵廣陵瓊州潮候不同詳見前</hi>
洪漣　滄波　駕丘山　似帷盖<hi>晋蘇彦觀濤詩洪濤奔逸勢駭浪駕丘山</hi>
<hi>似白帖潮有  帷盖之狀</hi>　増設醮退　投詩消<hi>宋嘉熈年杭潮不退張天師設黄籙</hi>
<hi>大醮潮即時退心江古心除江西漕使臨江風濤大作古  作詩投江風浪即息</hi>　原海鰌入<lb/>
穴　牛魚起毛<hi>並見前</hi>　増子胥揚波　尹公叱水<hi>並詳前</hi>
　連山噴雪　吼地卷沙<hi>李詩浙江八月何如此潮似連山噴雪来  劉禹錫詩八</hi>
<hi>月濤聲吼地来卷起沙堆似雪堆</hi>
　　潮濤四<lb/>
<pb n="KR3k0055_WYG_042-35a"/>
増濤霧蒸湧<hi>王義方道南海酌水誓是時盛夏濤霧蒸湧既祭天雲開霽人壮其誠</hi>風濤<lb/>
驚壯<hi>陸元方使嶺外渉海風濤驚壮</hi>　屹起<hi>廻臨浙江濤屹起髙峨岷韓愈送惠師</hi>　蒼<lb/>
濤鬱飛飜<hi>杜甫客居下塹萬尋岸蒼濤欝飛翻</hi>乗濤簸扶胥<hi>近岸指一髮韓愈贈元恊</hi>
<hi>律</hi>　洪濤舂天<hi>禹穴幽同/上劉生詩</hi>　江湖天闊足風濤<hi>寄杜員外詩</hi>
　湖水定可信<hi>李白</hi>　濤波之旋滔山觸天<hi>栁宗元晋問濤波之旋滔</hi>
<hi>山觸天既停既平彌望悠焉良久乃始昂屹涌溢挺㧞而出</hi>　濤瀨漲惡<hi>李靖武徳四年八月</hi>
<hi>大閲兵䕫州時秋潦濤漲惡銑以靖未能下不設備</hi>
　　潮濤五<lb/>
<pb n="KR3k0055_WYG_042-35b"/>
原詩晋蘇彦扵西陵觀濤詩曰洪濤奔逸勢駭浪駕丘<lb/>
山訇隐振宇宙漰磕津雲連　梁徐昉賦得觀濤詩曰<lb/>
雲容雜浪起楚水漫吳流漸㸔遥樹沒稍見逺天浮漁<lb/>
人迷舊浦海鳥失前洲不測滄𬈑曠輕鱗幸自㳺　増<lb/>
梁劉孝綽上虞鄉亭觀濤津渚學潘安仁河陽縣詩曰<lb/>
昔余筮賓始衣冠仕洛陽無貲徒有任一命忝為郎再<lb/>
踐神仙側三入崇賢傍東朝禮髦俊虗薄厠才良逰談<lb/>
侍名理搦管創文章引籍陪下膳横經參上庠誰謂服<lb/>
<pb n="KR3k0055_WYG_042-36a"/>
事淺契闊變炎涼一朝謬為吏結綬去承光烹鮮徒可<lb/>
習治民固未長化雞仰季智馴雉推仲康此城鄰夏穴<lb/>
橚矗茂筠篁孝碑黄絹語神濤白鷺翔遨遊佳可望釋<lb/>
事上川梁秋江凍雨絕反景照移塘纎羅殊未動駭水<lb/>
忽如湯乍出連山合時如髙蓋張漂沙黄沫聚礐石素<lb/>
波揚榜人不敢唱舟子詎能航離家復臨水眷然思故<lb/>
郷中來不可絶奕奕苦人膓泝洄若無阻謝病反清漳<lb/>
　唐陶翰乗潮至漁浦作詩曰艤舟乗早潮潮來如風<lb/>
<pb n="KR3k0055_WYG_042-36b"/>
雨樟亭忽已隱界峰莫及覩崩騰心為失浩蕩目無主<lb/>
豗㦎浪始開漾漾入漁浦雲景共澄霽江山相吞吐偉<lb/>
然造化靈此事已終古流沫誠足誡髙歌調易苦頗因<lb/>
忠信全客念猶栩栩　宋昱樟亭觀濤詩曰濤来勢轉<lb/>
雄獵獵架長風雷震雲霓裏山飛霜雪中激流髙失岸<lb/>
吹澇上侵空翕闢乾坤異盈虚日月同艅艎從陸起洲<lb/>
浦隔阡通跳沫噴巖翠翻波帶景紅怒湍初抵北却浪<lb/>
復歸東寂聽堪増勇晴㸔自發蒙伍生傳或謬枚叟說<lb/>
<pb n="KR3k0055_WYG_042-37a"/>
難工來信應無己申威亦匪窮衝騰如決勝廽合似相<lb/>
攻委質任平視誰能涯始終　朱慶餘觀濤詩曰木落<lb/>
霜飛天地清空江百里見潮生鮮飇出海魚龍氣晴雪<lb/>
噴山雷鼓聲雲日半隂川漸滿客㠶皆過浪難平髙樓<lb/>
曉望無窮意丹葉黄花繞郡城　羅隱潮詩曰怒聲洶<lb/>
洶勢悠悠羅刹江邉地欲浮漫道徃来存大信也知飜<lb/>
覆向平流狂抛巨浸疑傾底猛過西陵似有頭畢竟朝<lb/>
昏誰主掌好騎赬尾問陽侯　宋蘇軾望海樓晚景詩<lb/>
<pb n="KR3k0055_WYG_042-37b"/>
曰海上濤頭一線来樓前相顧雪成堆從今潮上君湏<lb/>
上更看銀山二十回　又八月十五日看潮詩曰萬人<lb/>
鼓噪懾吳儂猶似浮江老阿童欲識潮頭髙幾許越山<lb/>
渾在浪花中　范成大晚潮詩曰東風吹雨晚潮生疊<lb/>
鼓催船鏡裏行底事今年春漲小去年曽與畵橋平<lb/>
明髙棅嶠嶼春潮詩曰瀛洲見海色潮来如風雨初日<lb/>
照寒濤春聲在孤嶼飛帆落鏡中望入桃花去　鄭善<lb/>
夫錢塘映江樓宴坐觀濤詩曰錢王此開濟旋入宋山<lb/>
<pb n="KR3k0055_WYG_042-38a"/>
河潮汐秋来壯雷霆水上多尚傳江有怒飜恨海無波<lb/>
颯颯攅陵樹悲風日夜過　史鑑觀潮歌詩曰鷄聲喔<lb/>
喔天未明大家盡說觀潮行騎輿徒歩相䢔遝元服靚<lb/>
妝街市盈江頭日髙潮未生秋風獵獵笳鼓鳴羙人狎<lb/>
坐臨前楹嬌歌宛轉調鳴筝須臾狂呼笑相指一線遥<lb/>
從海門起潮頭崛起髙于城萬雷齊轟駭人耳排山倒<lb/>
海天欲傾回波激射竒態生兩陣合戰兵力勍戈甲晃<lb/>
晃秋空明羣兒弄水夸巧㨗撆旋蹙蹋如浮萍　屠夲<lb/>
<pb n="KR3k0055_WYG_042-38b"/>
畯潮生詩曰潮生君未来潮落君又去来去總無常勞<lb/>
勞西江渚江渚月明潮又回郎行那得好懷開明朝試<lb/>
看天邉月不待潮生蕩漿来<lb/>
原賦晋顧愷之觀濤賦曰臨浙江以北眷壯滄海之宏<lb/>
流水無涯而合岸山孤映而若浮既藏珍而納景且激<lb/>
波而揚濤其中則有珊瑚明月石帆瑶瑛雕鱗采介特<lb/>
種竒名崩巒填壑傾堆漸隅岑有積螺嶺有懸魚模兹<lb/>
濤之為體亦崇廣而宏浚形無常而參神期必来以知<lb/>
<pb n="KR3k0055_WYG_042-39a"/>
信勢剛凌以周威質柔弱以協順　曹毗觀濤賦曰伊<lb/>
山水之遼迥何秋月之淒清瞻滄津之騰起觀雲濤之<lb/>
來征爾其勢也發源𬈑池廽衝天井灑沸滄漢摇爍星<lb/>
景伍子結誓扵隂府洪湍應期而來騁汨如八風俱臻<lb/>
隗若崑崙抗嶺　伏滔望濤賦曰若夫金祇理轡素月<lb/>
告望宏濤於是鬱起重流扵是電<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>起沙渟而迅邁觸<lb/>
横門而剋壯灌江津而砰磕鼓赤岸而激揚鬱律烟騰<lb/>
隗兀連罡重疊巘而天竦洄湍澼而起漲<lb/>
<pb n="KR3k0055_WYG_042-39b"/>
増辭陸龜蒙迎潮辭曰江霜嚴兮楓葉丹潮聲髙兮墟<lb/>
落寒鷗巢卑兮魚箔短逺岸沒兮光爛爛潮之徳兮無<lb/>
涯際既充其大兮又充其細沒幽徑兮款柴門寂寞留<lb/>
連兮依希舊痕餘波澤槁兮潮之恩不尸其功兮歸扵<lb/>
混元　又送潮辭曰潮西来兮又東下日染中流兮紅<lb/>
灑灑汀葭蒼兮嶼蓼枯北風騷牢兮愁煙以孤大幾望<lb/>
兮㣲將晦翳睨瀛溶兮歛然而退愛長波兮數數一幅<lb/>
巾兮無纓可濯帆住塵兮檝有衣悵潮之還兮吾猶未<lb/>
<pb n="KR3k0055_WYG_042-40a"/>
　歸<lb/>
　増讚李華靈濤讃曰泱泱靈川滄𬈑一支毎歲八月雄<lb/>
　濤應期昧爽風生凛若切肌淒清隂渰曠朗陽晞雪山<lb/>
　潢江神物驅之萬馬齊足千車並馳雷破天動山搥地<lb/>
　移湯室雲分却躍鷺飛突象瑳切奔鯨合離踣逃䕫魑<lb/>
　竄蟄龍羆共工折柱武安行師羣源委㑹祥怪叢滋熾<lb/>
　毒乗人帝降明威一日再至洗其纎疵仲秋大至以蕩<lb/>
　以夷世稱伍員忿憾而為肇開混元寧莫常斯惟天隂<lb/>
<pb n="KR3k0055_WYG_042-40b"/>
　隲日月不知是述是讚嗚呼愼諸<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷三十七<lb/>
</p>
<p>
</p>
  </div>
</body>
</text>
</TEI>
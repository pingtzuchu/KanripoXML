<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_100-1a"/>
　欽定四庫全書<lb/>
御定淵鑑類函卷九十五<lb/>
　　設官部三十五<hi>三老五更簿國子祭酒助司業附監丞  主  典簿附    敎</hi>
　　　<hi>學正學録附  四門博士</hi>　<hi>博士博太學博士博廣文館博士律學  士  書學  士</hi>
　　　<hi>算學博士並附學生</hi>
　　　三老五更一<lb/>
　原杜氏通典曰三老五更者三代所尊也<hi>三者道成於三謂天地人</hi>
　<hi>也老者舊也夀也詩云方叔元老書稱無遺我黄耉之言則㒺所愆五者訓於五品更者更也厯世長乆更相</hi>
<pb n="KR3k0055_WYG_100-1b"/>
　<hi>代言其能以善道改更已也故三老五更皆取有道夫妻男女完具者為之鄭𤣥曰老更互言之耳皆老人更</hi>
　<hi>知三從五事者也蔡邕曰更當為叟字之誤也</hi>天子父事三老兄事五更親袒<lb/>
　割牲執醬而饋執爵而酳<hi>音孕潄也所以潔口</hi>三公設几九卿正<lb/>
　履祝骾在前祝饐在後<hi>骾音梗饐音咽</hi>使者安車輭輪送迎至<lb/>
　家天子獨拜於屏其眀日三老詣闕謝以其禮遇太尊<lb/>
　故也　後漢眀帝以李躬為三老桓榮為五更安帝以<lb/>
　魯丕李充為三老靈帝又以袁逢為三老賜以玉杖<hi>玉杖</hi>
　<hi>長九尺端以鳩為飾鳩者不咽之鳥欲老人之不咽也</hi>　魏髙貴鄉公即位幸太<lb/>
<pb n="KR3k0055_WYG_100-2a"/>
學將崇先典命王祥為三老<hi>祥字休徵</hi>鄭小同為五更祥南<lb/>
面几杖以師道自居天子北面乞言陳眀王聖帝君臣<lb/>
政化之要以訓之聞者莫不砥礪　後魏孝文養老於<lb/>
眀堂以尉元為三老<hi>元字荀仁</hi>游眀根為五更<hi>眀根字逺志</hi>帝再<lb/>
拜三老肅拜<hi>鄭衆云但俯下手今時撎拜是也撎音於志反即今之揖也</hi>給三老上<lb/>
公之禄五更元卿之禄　後周武帝保定三年詔以太<lb/>
傅燕國公謹<hi>于謹</hi>為三老賜延年杖帝幸太學以食之三<lb/>
老入門皇帝迎拜門屏之間三老答拜有司設三老席<lb/>
<pb n="KR3k0055_WYG_100-2b"/>
於中楹南向太師晉國公䕶升階設几於席三老升席<lb/>
南面憑几而大司徒楚國公寧升階正舄皇帝升立於<lb/>
斧扆之前西面有司進饌皇帝跪設醬豆親自袒割三<lb/>
老食訖皇帝又親跪授爵以酳有司徹訖皇帝北面立<lb/>
訪道三老乃起立於席後皇帝曰猥當天下重任自惟<lb/>
不才不知政治之要公其誨之三老答曰木受繩則正<lb/>
后從諫則聖自古眀王聖主皆虚心納諫以知得失天<lb/>
下用安惟陛下念之云云三老言畢皇帝再拜受之三<lb/>
<pb n="KR3k0055_WYG_100-3a"/>
老答拜禮成而出其餘厯代皆無<lb/>
　　三老五更二<lb/>
原崇至敬<hi>魏氏春秋云甘露二年詔曰古者必有三老五更以崇至敬</hi>　若講師<hi>續漢</hi>
<hi>書云養三老五更先吉日司徒上太傅若講師故三公人名用其徳行年耆髙者三公一人為三老次卿一人</hi>
<hi>為五更皆服絺綌大袍單衣皁縁領袖中衣冠進賢扶玉杖五更亦如之</hi>　桓榮尚書賜爵<lb/>
<hi>東觀漢記云眀帝永平二年詔曰五更沛國桓榮以尚書授朕十有餘年其賜爵關内侯食邑二千戸</hi>
李躬學眀賜爵<hi>又云三老常山李躬年耆學眀以二千石禄養終身</hi>　王祥秉義<lb/>
淳固　小同温恭孝友<hi>魏氏春秋云甘露二年詔曰關内侯王祥秉義淳固鄭小同温</hi>
<pb n="KR3k0055_WYG_100-3b"/>
<hi>恭孝友可以祥為三老小同為五更於是天子乃親率羣司躬行古禮</hi>
　　國子祭酒一<hi>司業附</hi>
原杜氏通典曰孫卿在齊為三老稱祭酒<hi>胡廣曰凡官名祭酒皆一</hi>
<hi>位之元長古者賓得主人饌則老者一人舉酒以祭地故以祭酒為稱漢之侍中魏之散騎常侍功髙者陞為</hi>
<hi>祭酒用其義也公府有祭酒亦因其名</hi>漢吳王濞年老不朝為劉氏祭酒<lb/>
則祭酒之名久矣又漢置博士至東京凡十四人而聰<lb/>
眀有威重者一人為祭酒謂之博士祭酒盖本曰僕射<lb/>
中興轉為祭酒<hi>昭帝增博士弟子員滿百人宣帝末增倍之元帝時詔能通一經者皆復數年</hi>
<pb n="KR3k0055_WYG_100-4a"/>
<hi>郡國置五經百石卒史成帝末增弟子員三千人平帝時王莽增元士之子得受業如弟子以為員歲課甲科</hi>
<hi>四十人為郎中乙科二十人為太子舍人丙科四十人補文學掌故後漢安帝薄於藝文博士倚席不講學舍</hi>
<hi>頽弊鞠為園蔬牧兒芻豎至於薪刈其下順帝感翟酺之言乃更脩黌宇凡所搆二百四十房千八百五十室</hi>
<hi>試明經下第補弟子增甲乙之科員各十人除郡國耆儒皆補郎舍入</hi>魏因之晉武帝咸寧<lb/>
四年初立國子學置國子祭酒一人國子周之舊名周<lb/>
官有師氏之職即魏國子祭酒<hi>周禮師氏以三徳三行敎國子有保氏而養國</hi>
<hi>子以道敎之六藝也</hi>晉視侍中列曹尚書<hi>劉毅嵇紹並為此官</hi>宋代不置學<lb/>
則助敎唯置一人而祭酒博士常置也眀帝太始六年<lb/>
<pb n="KR3k0055_WYG_100-4b"/>
以國學廢初置總眀觀祭酒一人有元儒文史四科科<lb/>
置學士各十人齊髙帝建元四年有司奏置國學祭酒<lb/>
准諸曹尚書博士准中書郎助敎准南臺御史選經學<lb/>
為先若其人難備給事中以選眀經者以本位領其後<lb/>
國諱廢學永眀三年立學尚書令王儉領祭酒學既建<lb/>
乃省總眀觀八年國子博士何𦙍單為祭酒疑所服陸<lb/>
澄等皆不能據遂以元服臨試月餘日博議定乃服朱<lb/>
衣齊梁號為國師<hi>梁王承字安期為國子祭酒承祖儉父暕並居此職三代為國師前代未</hi>
<pb n="KR3k0055_WYG_100-5a"/>
<hi>有當時以為榮暕音簡</hi>陳後魏亦曰國子祭酒其初定中原先立<lb/>
太學置五經博士北齊國子寺有祭酒一人隋開皇十<lb/>
三年國子寺罷隸太常<hi>凡國學諸官自漢以下並屬太常至隋始革之</hi>又改寺<lb/>
為學仁夀元年罷國子學唯立太學一所省國子祭酒<lb/>
博士置太學博士總知學士煬帝即位改國子學為國<lb/>
子監依舊置祭酒唐因之<hi>龍朔元年東都亦置</hi>龍朔二年改為司<lb/>
成館又改祭酒為大司成咸亨初復舊光宅元年改國<lb/>
子監為成均監神龍元年復舊領國子學<hi>學生三百人</hi>太學<lb/>
<pb n="KR3k0055_WYG_100-5b"/>
<hi>學生四百人</hi>四門<hi>學生五百人/俊士八百人</hi>律學<hi>學生五/十人</hi>書學<hi>學生三百人</hi>算<lb/>
學<hi>學生三十人凡六學生徒二千二百一十人每學各置博士以總學事及有助敎等員天寳九年又於國</hi>
<hi>子監置廣文館領學生為進士業者置博士助敎各一人品秩並與太學同</hi>置祭酒一人掌<lb/>
監學之政皇太子受業則執經講説皆以儒學優重者<lb/>
為之天寳九載置廣文館學生進士　晉百官表注曰<lb/>
博士祭酒一人掌國子學介幘皁朝服進賢兩梁冠佩<lb/>
水蒼玉秦燔書籍而置博士之官博者博通於藝事也<lb/>
　沈約宋書曰博士秦官也常通古今員多至數十人<lb/>
<pb n="KR3k0055_WYG_100-6a"/>
有僕射光武增為十五人盖一經有數家之學故也皆<lb/>
敎弟子光武改僕射曰祭酒　齊職儀曰晉令博士祭<lb/>
酒掌國子生師事祭酒執經葛巾單衣終身致敬　增<lb/>
文獻通考曰宋國子監判監事二人以兩制或帶職朝<lb/>
官充凡監事皆總之祭酒掌國子太學武學律學小學<lb/>
之政令凡諸生之隸於太學者立三舎法崇寧立辟雍<lb/>
置大司成一人為師儒之首總辟雍太學之政令位諸<lb/>
曹侍郎上宣和罷中興初并國子監歸禮部紹興三年<lb/>
<pb n="KR3k0055_WYG_100-6b"/>
置國子監十二年置祭酒十三年始復建太學　續文<lb/>
獻通考曰遼南面國子監太祖置於上京中京國子學<lb/>
隸焉官曰祭酒司業監丞主簿　金海陵天徳三年初<lb/>
置國子監國子學太學皆隸焉　元世祖至元初以許<lb/>
衡為集賢館大學士國子祭酒敎國子與蒙古大姓四<lb/>
集賽人員選七品以上朝官子孫為國子生隨朝三品<lb/>
以上官得舉凡民之俊秀者入學為陪堂生伴讀至元<lb/>
二十四年始置監祭酒司業掌學之敎令皆徳尊望重<lb/>
<pb n="KR3k0055_WYG_100-7a"/>
者為之皇慶二年置崇文閣於國子監外别有國子學<lb/>
蒙古國子監准漢人國子監例置官亦同　眀太祖吳<lb/>
元年定國子學官制設祭酒等員十年置中都國子學<lb/>
十四年更定祭酒一人司業二人其屬監丞二人博士<lb/>
五人助敎十五人典簿一人學正十人學録七人典膳<lb/>
一人掌饌二人十五年相地於都城之北改國子學為<lb/>
國子監頒敎條及禁例於天下十六年命曹國公李文<lb/>
忠領國子監事車駕時時臨視以故監官不得中㕔而<lb/>
<pb n="KR3k0055_WYG_100-7b"/>
坐中門而行二十六年革中都國子學祭酒掌國學舉<lb/>
人貢生官生恩生例生及年幼勲臣訓敎之事凡訓敎<lb/>
諸員奉監規而損益焉要在眀體適用以孝弟忠信禮<lb/>
義亷恥為本尊師親友讀書寫字為業有不率者扑之<lb/>
不悛徙謫之其率敎者有升堂積分及超格序用之法<lb/>
以廩饌贍師生以力役給厨膳以賜予示恩賚以寧假<lb/>
悉人情以撥歴練吏事以考選汰冗濫太祖親製條規<lb/>
十八款於監仍令天下各學勒臥碑以示諸生成祖永<lb/>
<pb n="KR3k0055_WYG_100-8a"/>
樂元年設北京國子監列為二監至十九年定鼎北京<lb/>
於留都加南京二字二監雖並列而治法本原實始於<lb/>
南　原國子司業杜氏通典曰煬帝大業三年於國子<lb/>
監初置司業一人禮曰樂正司業父師司成因以為名<lb/>
唐置二人副貳祭酒通判監事龍朔二年改為少司成<lb/>
咸亨初復舊凡祭酒司業皆儒重之官非其人不居<lb/>
增文獻通考曰宋元豐正官名置司業一人紹興十三<lb/>
年始復建太學隆興并省司業不與祭酒並除乾道七<lb/>
<pb n="KR3k0055_WYG_100-8b"/>
年乃並除如故遼金元皆設眀置二人上幸太學祭酒<lb/>
及司業執經講義<lb/>
　　國子祭酒二<hi>司業附</hi>
原蜀志秦宓𫝊曰先主既定益州廣漢太守夏纂請秦<lb/>
宓為師友祭酒領五官掾　晉中興書云杜夷素以儒<lb/>
稱秉操貞素中宗以為儒林祭酒　增前秦録曰建元<lb/>
七年髙平蘇通長樂劉祥並以碩學耆儒尤精二禮堅<lb/>
以通為禮記祭酒居於東庠祥為儀禮祭酒處於西序<lb/>
<pb n="KR3k0055_WYG_100-9a"/>
堅每月朔旦率百僚親臨講論　隋史曰隋元善賜爵<lb/>
江陽縣公後遷國子祭酒帝親臨釋奠命善講孝經於<lb/>
是敷陳義理兼以諷諫上悦曰聞江陽之説更啓朕心<lb/>
　唐書曰張後𦙍以經授秦王及太宗即位為睦州刺<lb/>
史因入朝乞骸骨太宗曰卿氣力猶強欲何官也後𦙍<lb/>
陳謝不敢太宗曰朕昔從卿受經卿從朕求官何所疑<lb/>
後𦙍頓首願得國子祭酒從之　又曰褚無量字𢎞度<lb/>
擢眀經累除國子博士遷司業中宗將南郊祝欽眀郭<lb/>
<pb n="KR3k0055_WYG_100-9b"/>
山惲建言皇后為亞獻無量與太常博士唐紹蔣欽緒<lb/>
等上書引禮固爭不得及眀皇為太子釋奠國學令講<lb/>
經建端𣗳義博敏而辯即位遷國子祭酒　又曰太宗<lb/>
以孔穎達在東宫數有匡諫拜國子祭酒仍侍講東宫<lb/>
太宗幸國學觀釋菜命穎達講孝經既畢頴達上釋奠<lb/>
頌手詔褒羙先是與顔師古等諸儒受詔撰定五經正<lb/>
義下詔曰卿等博綜古今義理該洽考前儒之異説符<lb/>
聖人之幽㫖實為不朽付國子監施行　又曰韓愈拜<lb/>
<pb n="KR3k0055_WYG_100-10a"/>
國子祭酒奏儒生為學官日使會講生徒奔走聽聞皆<lb/>
相喜曰韓公來為祭酒國子監不寂寞矣　又曰鄭覃<lb/>
故相珣瑜之子以宰相兼判國子祭酒奏太學置五經<lb/>
博士各一人緣無職田請依王府官例賜祿廩從之<lb/>
宋史曰宋初崔頌判國子監建隆三年夏始會生徒講<lb/>
説太祖遣中使以酒果賜之每臨幸國學召頌與語因<lb/>
及經史頌應答無滯及郊祀以頌攝太僕升車執綏上<lb/>
問以一時典禮頌占對閑雅上甚重之　又曰邢昺咸<lb/>
<pb n="KR3k0055_WYG_100-10b"/>
平中為國子祭酒景徳二年上幸國子監閲庫書問昺<lb/>
經版㡬何昺曰國初不及四千今十餘萬斯儒者逄時<lb/>
之幸也上方興起道術令昺與張雍杜鎬孫奭舉經術<lb/>
該博徳行端良者以廣學員　又曰吕公著為祭酒所<lb/>
舉學官如王回吳政姜潛張載皆一世大儒王存顧臨<lb/>
為元祐名臣常秩吳申黄履朱臨盛僑亦顯於世處士<lb/>
陳頤隱居不仕公命博士即其家敦請以為太學正頤<lb/>
固辭公即命駕過之　又曰李綱之罷太學生伏闕上<lb/>
<pb n="KR3k0055_WYG_100-11a"/>
書乞留綱與种師道軍民集者數十萬朝廷欲防禁之<lb/>
吳敏乞用楊時以靖太學時得召對言諸生伏闕紛紛<lb/>
忠於朝廷非有他意但擇老成有行誼者為之長貳則<lb/>
將自定帝曰無逾於卿遂以時兼國子祭酒　元史曰<lb/>
許衡為中書左丞論阿哈瑪特専權㒺上蠧政害民若干<lb/>
事不報因謝病請解機務帝乆欲開太學乃以為資政<lb/>
殿大學士兼國子祭酒衡聞命喜曰此吾事也國人子<lb/>
大朴未散視聽專一若置之善𩔖中涵養數年將必為<lb/>
<pb n="KR3k0055_WYG_100-11b"/>
國用乃請徵其弟子王梓劉季偉韓思永耶律有尚吕<lb/>
端善姚燧髙凝白棟蘇郁姚燉孫安劉安中十二人詔<lb/>
驛召之來京師分處各齋以為齋長時所選弟子皆幼<lb/>
穉衡待之如成人愛之如子出入進退其嚴若君臣其<lb/>
為敎因覺以眀善因眀以開蔽相其動息以為張弛課<lb/>
誦少暇即習禮或習書算少者則令習拜跪揖讓進退<lb/>
應對或射或投壺負者罰讀書若干遍久之諸生人人<lb/>
自得下至童子亦知三綱五常之道　又曰許衡告老<lb/>
<pb n="KR3k0055_WYG_100-12a"/>
去以王恂為國子祭酒祭酒之制實始於此　眀獻徵<lb/>
録曰洪武時太學初成中外嵗貢生徒日夥適選愞者<lb/>
掌之師生相訐敎尼不行十六年以文淵閣大學士宋<lb/>
訥為國子監祭酒請於上嚴立學規諸生皆知敬畏上<lb/>
慮功臣子弟有不服扑罰者命曹國公李文忠兼領監<lb/>
事由是貴胄肅然受敎年八十卒於官上自製文遣官<lb/>
致祭其後歲辛未太學生有連舉大魁者上思訥曰此<lb/>
宋祭酒訓廸之功也凡諸生守官稱職者多出訥門上<lb/>
<pb n="KR3k0055_WYG_100-12b"/>
每舉訥為敎國子者楷法　又曰李懋字時勉以字行<lb/>
正統六年為祭酒嚴毅正大極意造就人才初至令坐<lb/>
堂一月後乃散處於廂房列格致誠正四號號房有家<lb/>
室者居外晨入饌堂讀書俱朔望升堂其於四號督勵<lb/>
尤切夜讀務盡二更將五更復令膳夫提鈴循號房喚<lb/>
起讀書或自潛行以察勤惰無燈者令人暗記眀示責<lb/>
罰自是燈光達旦書聲不歇學者感激競相勸勉諸生<lb/>
貧病者節縮餐錢力為贍給<lb/>
<pb n="KR3k0055_WYG_100-13a"/>
　　國子祭酒三<hi>司業附</hi>
原傳經　講學<hi>戴逵為儒林祭酒刻石𫝊經  下詳書鈔</hi>　增儒宗　散地<lb/>
<hi>後周盧誕有名於時文帝以誕儒宗學府乃拜國子祭酒  唐書曰肅宗時楊綰為吏部侍郎元載秉政忌綰</hi>
<hi>望髙宦者魚朝恩判國子監既誅因是建言太學當得天下名儒即拜綰國子祭酒外示尊重而實以散地處</hi>
<hi>之酒權徳輿書以劉秩為祭  置之國庠似在散地</hi>　虎闈　槐市<hi>王元長曲水詩序入虎闈</hi>
<hi>而齒胄注周禮曰師氏以三徳敎國子居虎門之左蔡邕眀堂月令論曰周官有闈門之學翰曰虎闈敎國子</hi>
<hi>之學所也列淮南子太學曰槐市又三輔黄圖云元始中起眀堂  槐樹數百行朔望諸生持經書及當郡所</hi>
<hi>出物於此買賣號槐市</hi>　清官後　儒人師<hi>齊書曰張緒字思曼清簡寡欲建元元年</hi>
<pb n="KR3k0055_WYG_100-13b"/>
<hi>立國學以緒為太常卿領國子祭酒何㸃歎曰晉以子敬季琰為此職今以王延之張緒為之可謂清官後接</hi>
<hi>之者實為未易有元史曰翬為國子祭酒性剛正不佞佛帝師至京師  㫖朝臣一品以下皆乗白馬郊迎大</hi>
<hi>臣俯伏進觴帝師不為動惟翀舉觴立進曰帝師釋迦之徒天下僧人師也余孔子之徒天下儒人師也請各</hi>
<hi>不為禮帝師笑而起舉觴卒飲衆為之慄然</hi>　懐珍果　判祥瑞<hi>陳書曰徐孝克孝穆</hi>
<hi>弟也性至孝為國子祭酒孝克每侍宴無所食噉而膳羞損減宣帝以問中書舎人管斌斌伺之見孝克取珍</hi>
<hi>果納紳帶中歸以遺母宣帝聞之嗟歎良久乃敕自今宴享孝克前饌並遣將還以餉其母時論羙之  唐書</hi>
<hi>曰則天稱制不恡官爵取悦當時國子祭酒多授諸王駙馬都尉貞觀故事祭酒上日皆講五經題至是諸王</hi>
<hi>駙馬為祭酒者赴上惟判祥瑞三牒而已至於博士助敎雖有學官之名多非儒雅之實</hi>　原選有<lb/>
<pb n="KR3k0055_WYG_100-14a"/>
道人　宜素業士<hi>漢舊儀曰博士祭酒選有道之人習學者祭酒國子卿大夫之子弟  孔</hi>
<hi>儼用阮叔為儒林祭酒敎云方當庠序之敎宜素業士</hi>　漢擢荀卿　晉選劉毅<lb/>
<hi>並為祭酒也見白帖</hi>　增請崇文學　宜處老成<hi>唐書曰蕭昕代宗時擢國子祭</hi>
<hi>酒請崇文學以立敎本帝悟其言詔羣臣有籍於朝及神䇿六軍肄業者聽補生徒  宋史曰元祐中鄭穆以</hi>
<hi>寳文閣待制兼祭酒每諸生請益無間寒暑六年請老范祖禹上言穆雖年七十精力尚强祭酒居師資之地</hi>
<hi>正宜處以老成願毋輕聽其去不報</hi>　盧誕人師　虚齋理學<hi>後周盧誕本名恭祖</hi>
<hi>拜給事黄門侍郎文帝詔曰經師易得人師難求因賜名誕拜國子祭酒  眀蔡清號虚齋晉江人正徳時拜</hi>
<hi>南京國子監祭酒命甫下而卒所著有易經四書蒙引太極圖宻箴世宗特命頒行纂列姓名於理學名臣録</hi>
<pb n="KR3k0055_WYG_100-14b"/>
　宿儒並命　師範齊名<hi>宋史曰馮元字道宗仁宗朝判國子監故事國子監必宿</hi>
<hi>儒典領元與孫奭三命輿論大服時眀陳敬宗為南京祭酒以師道自任時北監祭酒李  勉約束諸生身敎</hi>
<hi>亦嚴世稱南陳北李</hi>　兩為祭酒　五居國學<hi>元歐陽元三任成均兩為祭酒  又</hi>
<hi>耶律有尚字伯强遼東丹王十世孫受業許衡之門稱髙第弟子衡為祭酒奏門人為齋長以伴讀有尚其一</hi>
<hi>也衡告老還乃以有尚等為助敎及有尚去而國學事廢廷議以為非有尚無足以繼衡者除國子司業奏立</hi>
<hi>學館二十四年朝廷大啓學舎始立國子監官增廣弟子員於是有尚陞國子祭酒儒風為之丕振有尚前後</hi>
<hi>五居國學身為學者師表數十年海内宗之猶昔之宗衡也</hi>　原安車迎君賓　執<lb/>
經問行齊<hi>漢書龔勝𫝊云勝字君賓王莽遣使者拜為講學祭酒稱疾不應徵後莽奉璽書太子師</hi>
<pb n="KR3k0055_WYG_100-15a"/>
<hi>友祭酒印綬安車駟馬迎勝勝曰今年老矣豈以一身事二姓哉  臧榮緒晉書曰杜畿字行齊除國子祭酒</hi>
<hi>皇太子禮之執經問焉</hi>　增遣使起之於家　重臣多出其門<hi>眀謝</hi>
<hi>鐸𢎞治間擢南京國子監祭酒致仕歸薦者以十數特擢禮部右侍郎管國子祭酒事命吏部遣使即其家起</hi>
<hi>之酒又胡儼永樂間為國子祭  方岳重臣率多出其門</hi>　道足以鎮雅黜浮　學<lb/>
足以起頑立懦<hi>眀林俊謂祭酒謝鐸  以上祭酒</hi>　宗元羙陽城　胡<lb/>
寅責髙閌<hi>唐陽城為國子司業後出為道州刺史太學諸生何蕃等二百人頓首闕下請留城栁宗</hi>
<hi>元與蕃等書曰昔李膺嵇康時太學生徒仰闕執訴僕謂迄今千百年不可復見乃在今日誠諸生見賜甚盛</hi>
<hi>將亦陽公漸漬導訓所致乎奏宋紹興時閌為司業既請行經義課試之法新學成  補試者六千人且乞臨</hi>
<pb n="KR3k0055_WYG_100-15b"/>
<hi>雍繼率諸生上表以請於是帝幸太學秦禧執經閌講易泰卦胡寅聞之以書責閌曰閣下為師儒之首不能</hi>
<hi>建大論眀天人之理乃阿柄臣希合風㫖求舉太平之典欺天㒺人孰甚焉平生志行埽地矣</hi>　四輔<lb/>
為司業　三人皆髙年<hi>眀吳源字性傳洪武三年與杜斆龔斆趙民望李祐俱召為四</hi>
<hi>輔官兼太子賓客後上以源賢復召為國子監司業訥又王嘉㑹字原體洪武十五年為國子右司業時宋</hi>
<hi>為祭酒太學生常數千人嘉㑹與訥及左司業龔斆嚴立楷範三人者春秋已髙鬚鬢翯如正其衣冠旦夕端</hi>
<hi>坐諸生雲集階下肅然望而畏之以是士𩔖率敎多所造就上知其勞眷待殊厚盖洪武時有左右兩司業也</hi>
<hi>司以上  業</hi>
　　國子祭酒四<hi>司業附</hi>
<pb n="KR3k0055_WYG_100-16a"/>
原成均<hi>國子監也</hi>　太學<hi>國/學</hi>　增為終身<hi>宋書丘靈鞠領東觀祭酒曰人居官</hi>
<hi>願速遷使我為祭酒終身不恨也</hi>　久不調<hi>眀獻徵録曰陳敬宗字光世永樂時為南京祭酒平</hi>
<hi>生剛介官太學二十餘年諸生位有至卿貳者而敬宗獨久不調意豁如也</hi>　原奏立國子<lb/>
學<hi>晉諸公賛云裴頠惠帝時拜為國子祭酒奏立國子太學起講堂築門閤刻石以寫五經</hi>　上疏<lb/>
興國學<hi>晉中興書陳郡袁録云袁環字山甫為國子祭酒時屢經䘮亂禮敎陵遲上疏求立學徒帝從</hi>
<hi>之國學之興自環始也</hi>　劉毅博學多聞<hi>臧榮緒晉書云武帝詔曰劉毅博學多聞其以</hi>
<hi>毅為散騎常侍國子祭酒</hi>　劉智學行優著<hi>又云咸寧四年詔曰南陽王師劉智學行優著</hi>
<hi>其以智為國子祭酒</hi>　戴逵逺槩發蒙胄子<hi>王珣啓戴逵為祭酒云前國子博士戴逵</hi>
<pb n="KR3k0055_WYG_100-16b"/>
<hi>綽有逺槩堪發胄子之蒙</hi>　庾純儒行訓導國子<hi>臧榮緒晉書云咸寧三年詔曰議郎</hi>
<hi>庾純篤學好古敦説詩書儒行也宜訓導國子  以上祭酒</hi>　增貳成均<hi>唐栁宗元為國子司</hi>
<hi>業陽城遺愛碣云帝求師儒貳我成均進退作則動言是傚</hi>　命樂正<hi>宋蘇轍除盛喬制云命樂</hi>
<hi>正之官輔司成之位徃祗厥職毋使陽城韓愈之流専羙前世</hi>　參掌禮儀<hi>唐韋叔夏精通三禮</hi>
<hi>遷成均司業久視元年特下制曰禮儀國家所重司禮博士未甚詳眀成均司業韋叔夏太子率更令祝欽眀</hi>
<hi>等博涉禮經多所該練委以參掌冀𢎞典式自今司禮所修儀注並委叔夏等刋定訖然後進奏</hi>　誦<lb/>
詩規諷<hi>唐郭山惲景龍中累遷國子司業帝昵宴近臣及修文學士詔徧為伎工部尚書張錫為談容</hi>
<hi>孃舞將作大匠宗晉卿為渾脱舞左衛將軍張洽為黄麞舞給事中李行定歌車駕西河曲各有所陳皆鄙黷</hi>
<pb n="KR3k0055_WYG_100-17a"/>
<hi>山惲惟知誦詩乃誦鹿鳴蟋蟀二篇未畢中書令李嶠以其近規諷止之帝嘉其直下詔褒咨</hi>　崇敬<lb/>
建議<hi>又歸崇敬字正禮大歴中授國子司業時皇太子欲以仲秋月於國學行齒胄之禮崇敬以國學及</hi>
<hi>官名不稱請改國子監為辟雍省又以祭酒之名非學官所宜按周禮師氏掌以義詔王敎國子請改國子為</hi>
<hi>太師氏又司業者禮記云樂正司業正長也言樂官之長司主此業按周頌設業設虡則業是懸鐘磬之栒虡</hi>
<hi>也今太學於義則無所取請改司業一為左師一為右師詔下議者以為習俗既久重難改作其事不行</hi>
陽城下遷<hi>又陽城下遷國子司業引諸生告之曰凡學者所以學為忠與孝也諸生有久不省親者</hi>
<hi>乎眀日謁城還養者二十輩有三年不歸侍者斥之簡孝秀徳行升堂上沈酗不率敎者皆罷之躬講經籍生</hi>
<hi>徒斤斤皆有法度</hi>　經義課試之始<hi>宋髙閌字抑崇紹興時為國子司業時興太學閌奏</hi>
<pb n="KR3k0055_WYG_100-17b"/>
<hi>宜先經術帝曰士習詩賦已久遽能使之通經乎閌曰先王設太學惟講經而已國初猶循唐制用詩賦神宗</hi>
<hi>始以經術造士遂罷詩賦又慮不足以盡人才乃設詞學一科今宜以經學為主而加詩賦帝然之閌於是條</hi>
<hi>具其法以六經語孟義為一塲詩賦次之史論時務䇿又次之太學課試及郡國科舉盡以此為法</hi>　郡<lb/>
國升補之制<hi>宋史郡國士補國學監生之制亦閌所立  以上司業</hi>
　　國子祭酒五<lb/>
原表齊王融為王儉讓國子祭酒表曰竊以庠均義重<lb/>
振古所崇資師道尊有來攸尚匪曰蘭芷疇變入室之<lb/>
情不自朱藍何遷素絲之質況臣仁慙富似徳謝潤身<lb/>
<pb n="KR3k0055_WYG_100-18a"/>
識陋令經器非匣重何以昇墜道於殊年反斯文於遥<lb/>
日將使良璣脩竹無增瑩羽敬遜務時遂騫星歲　又<lb/>
表曰臣聞脩瓦方湛弱露霑而取覆懸衡紀正輕塵委<lb/>
而必移況臣才非應俗用乖知治取其集氷飲水旌懸<lb/>
輪騖方臣之念未足言矣　後魏温子昇為安豐王延<lb/>
眀讓國子祭酒表曰臣聞寳劒未砥猶乏切玊之功羙<lb/>
箭闕羽尚無衝石之勢況才非會稽之竹質謝昆吾之<lb/>
金至於敷敎東序流訓上庠置樽候酌懸鐘待叩必須<lb/>
<pb n="KR3k0055_WYG_100-18b"/>
藴朱藍以成彩立規矩以為式垂三行於貴游揚六藝<lb/>
於胄子而臣學愧聚沙問慙攻木雖歴文史不治章句<lb/>
於茲曠官青衿何仰　增唐李嶠讓成均祭酒表曰東<lb/>
序蟻學稱為敎化之宫西膠席門實應文章之宿論姬<lb/>
孔之制度談夏商之損益方期遺典墜業有可發眀豈<lb/>
伊曲學謏聞所堪尸忝伏望俯停庸瘵改命耆儒則授<lb/>
几肆筵還知入廟之禮襃衣博帶不濡在梁之翼<lb/>
　　監丞一<hi>主簿</hi>　<hi>典簿附</hi>
<pb n="KR3k0055_WYG_100-19a"/>
原杜氏通典曰監丞隋置二人唐一人　增文獻通考<lb/>
曰宋遼一人金二人眀昌二年增一人兼提控女直學<lb/>
元一人專領監務眀置二人監丞坐繩愆㕔參領監事<lb/>
凡師生怠敎不率敎及廩膳不潔並糾懲之而堅眀其<lb/>
約束師生有過書而識之建文時陞監丞為堂上官永<lb/>
樂初復舊仍為屬官　原主簿杜氏通典曰北齊置隋<lb/>
一人唐因之　增續文獻通考曰宋置主簿一人以京<lb/>
官或選人充掌文簿以勾考其出納元置典簿一人掌<lb/>
<pb n="KR3k0055_WYG_100-19b"/>
提調諸生飲膳與凡文牘簿書之事眀因之典簿典出<lb/>
納文移受支金錢季報課業<lb/>
　　監丞二<hi>主簿</hi>　<hi>典簿附</hi>
增南丞改北<hi>眀獻徵録曰張顯字緝熙洪武中被薦自王府敎授為國子學正秩滿陞監丞莅事</hi>
<hi>公勤六館皆敬重之乃條陳百務成法益備時北監初建惟司業貝泰署印敎尼不行朝議以顯素諳典章乃</hi>
<hi>奏改北詔報可遂兼程以往經理學舎勸懲淑慝百廢畢興輔泰所不逮泰舊嘗為南監助敎顯降意下之協</hi>
<hi>恭和衷嚴申學規激勵後進於是諸生數千人肅然敬服莫不以顯為能盡職</hi>　翰檢為丞<hi>又曰</hi>
<hi>林大猷字子道舉鄉薦遷國子學録勤於啓廸執經從游者無慮數百輪番聽講又約日通集太學諸生聽講</hi>
<pb n="KR3k0055_WYG_100-20a"/>
<hi>謂之普講祭酒耿裕待以賔禮進監丞滿九載陞翰林院檢討仍管監丞事  以上監丞</hi>　擢恬退<lb/>
<hi>宋史曰韓維字持國仁宗患縉紳奔競諭近臣曰恬退者旌擢則躁求者知耻於是宰相文彦博宋庠等言維</hi>
<hi>好學嗜古安於靜退乞加甄録以厚風俗除國子監主簿</hi>　兼書庫<hi>宋國子監有書庫官以京朝官</hi>
<hi>充掌印經史羣書以備朝廷宣索賜予之用隆興間詔主簿兼書庫</hi>　力學多通<hi>唐書曰樊宗師</hi>
<hi>字紹述始為國子主簿力學多通韓愈稱宗師議論有經據嘗薦其材云</hi>　論事不合<hi>宋史曰王</hi>
<hi>庭珪字民瞻除國子主簿論事與時宰不合乞去主管台州崇道觀</hi>　成儒名盡子職<hi>眀獻</hi>
<hi>徵録曰蕭邦現廬陵人舉眀經為邑學訓導每得俸給必製衣服備甘旨以奉父母扁其堂曰養志眀初陞國</hi>
<hi>子典簿見諸生有三年省祭及為養親而行者必委曲成就之有不顧父母之養者輙呵責之祭酒張顯宗司</hi>
<pb n="KR3k0055_WYG_100-20b"/>
<hi>業張智禮重之亟稱其孝友學者稱為養志先生</hi>　仕不近利學不近名<hi>又曰趙魯</hi>
<hi>字尚確山陰人宣徳初領鄉薦歴任敎諭正統十二年始陞國子監典籍日端坐觀書詠詩校對訛缺或忘寢</hi>
<hi>食暇則鳴琴自娛祭酒陳敬宗謂人曰趙尚確仕不近利學不近名對之坐談簡淡有味令人興起今之黄叔</hi>
<hi>度也久之遷典簿益勤敏盡職不以為卑及秩又滿引年致仕行李無一長物惟囊書數百卷而去  以上主</hi>
<hi>簿典簿</hi>
　　助敎一<hi>學正</hi>　<hi>學録附</hi>
原杜氏通典曰晉咸寧四年初立國子學置助敎十五<lb/>
人以敎生徒江左及宋並十人<hi>宋置易尚書毛詩禮記周禮儀禮左𫝊公羊榖</hi>
<pb n="KR3k0055_WYG_100-21a"/>
<hi>梁各為一經論語孝經為一經合十經助敎分掌</hi>宋齊並同梁國子助敎舊視<lb/>
南臺御史品服與博士同陳因之後魏亦有之北齊置<lb/>
十人隋置四人唐國子助敎三人諸府州縣各有助敎<lb/>
職員<hi>府州二人縣一人學生各有差</hi>　增續文獻通考曰遼國子學太<lb/>
學並置助敎金國子學助敎二人太學助敎四人元國<lb/>
子學助敎四人分掌各齋生員眀置助敎十五人與學<lb/>
正學録坐正義崇志廣業脩道誠心率性堂專職敎誨<lb/>
嚴程課講解經義文字約之規矩　學正學録續文獻<lb/>
<pb n="KR3k0055_WYG_100-21b"/>
通考曰宋國子正録大觀初置掌行學規糾不如規者<lb/>
罰之太學正録仁宗朝胡瑗掌太學其正録第補諸生<lb/>
熙寧末興三舎始遷官為正録如學官之制正録各五<lb/>
人元置學正學録各二人督習課業眀因之置學正十<lb/>
人學録七人其職掌與助敎同<lb/>
　　助敎二<hi>學正</hi>　<hi>學録附</hi>
增二盖齊名<hi>唐書曰盖文達博涉經史刺史竇抗嘗廣集儒生令相問難大儒劉焯劉軌思孔穎</hi>
<hi>達咸在坐文達亦參焉既論難皆出諸儒意表抗大竒之問盖生所受學劉焯曰此生岐嶷出自天然以多問</hi>
<pb n="KR3k0055_WYG_100-22a"/>
<hi>寡焯為師抏曰可謂氷生於水而寒於水矣武徳中為國子助敎其宗人文懿亦以文業知名當時稱二盖焉</hi>
<hi>文懿武徳初歴國子助敎嘗開講毛詩發題公卿咸萃更相問難文懿發揚風雅甚得詩人之致貞觀中終國</hi>
<hi>子博士</hi>　三國釋憾<hi>又曰朱子奢授國子助敎貞觀初髙麗百濟同伐新羅連年不解兵帝假</hi>
<hi>子奢員外散騎侍郎持節諭㫖釋三國之憾子奢有儀觀夷人尊畏之二國上書謝罪贈遺甚厚</hi>　恬<lb/>
静安職<hi>眀獻徵録曰金礪字汝用以乙榜為敎職九年秩滿需次者久之永樂庚辰宜陞國子典籍大</hi>
<hi>學士楊士竒雅重之九年秩又滿乃書最以去既歸省先墓及復任又久之乃得陞助敎恬静安職絶無外慕</hi>
<hi>人以為賢云</hi>　模範端重<hi>又曰羅用俊為國子助敎為人孝友嚴正重義輕利所至以身為敎</hi>
<hi>士敬信之去則立主祀於名宦祠在南監日久模範端重公卿大夫咸加尊禮</hi>　挾策趨門下<lb/>
<pb n="KR3k0055_WYG_100-22b"/>
<hi>元史曰虞集除國子助敎即以師道自任諸生時其退每挾䇿趨門下卒業他館生多相率詣集請益</hi>
考最不自陳<hi>眀獻徵録曰歐陽賢永樂間為南京國子助敎九年考最凡考最復職者皆援例自</hi>
<hi>陳得陞衆謂賢曷自陳曰吾常戒學者宜安命乃今自蹈之耶卒不自陳  以上助敎</hi>　繫籍聖<lb/>
賢<hi>宋史曰度宗時國子正余安裕乃謝枋得之甥少從枋得學客有盛談安裕於枋得者枋得笑曰昔吕東</hi>
<hi>萊中宏詞科而歸學者羣登其門請升講坐陳同父勸東萊勿許曰伯恭未是繫籍聖賢豈可升坐東萊問其</hi>
<hi>故同父曰官為宰相可以生殺廢置人官為臺諫可以彈駮榮辱人官為國子監可以考校舎法去取人開口</hi>
<hi>髙談道徳性命縱有錯謬人無敢争辯者畏其勢也此三等謂之繫籍聖賢東萊大笑而止今安裕為國子正</hi>
<hi>乃繫籍聖賢宜乎子之敬畏而稱頌之也客大慙按熙寧中興三舎始選學正凡五人掌行學規諸生之戾規</hi>
<pb n="KR3k0055_WYG_100-23a"/>
<hi>矩者待以五等之罰</hi>　一命為正<hi>又曰周邦彦字羙成元豐間初遊京師獻汴都賦萬餘言神宗</hi>
<hi>異之命侍臣讀於邇英閣召赴政事堂自太學諸生一命為正</hi>　大儒為正<hi>宋眞徳秀魏了翁皆</hi>
<hi>為國子正</hi>　纂輯本末<hi>宋史袁樞字機仲一日上謂龔茂良曰史書編年事多間斷莫詳始末茂</hi>
<hi>良對曰近有太學録袁樞嘗取資治通鑑各分條目輯為一書謂之通鑑記事本末頗便觀覧上曰可速進之</hi>
<hi>遂呈御覽</hi>　越格進用<hi>樓攻媿集陳止齋𫝊良授泰州敎授未赴㑹太學録闕叅政龔茂良行宰</hi>
<hi>相事奏曰太學録一闕睥睨者衆臣欲擇取名儒為士林所推者越拘攣而用則人自服矣上問為誰以傅良</hi>
<hi>對上曰是朕所素知者除命一下果無異辭</hi>　上舎特除<hi>宋紹興四年詔太學生黄倫升補上</hi>
<hi>等上舎特與補左承務郎除太學録焉</hi>　伯衡恬静寡欲<hi>眀獻徵録蘓伯衡字平仲浙江</hi>
<pb n="KR3k0055_WYG_100-23b"/>
<hi>金華人文定公轍九世孫也元末舉鄉貢進士入明選為國子學録遷學正屹然以師道自任敎胄子者五年</hi>
<hi>近臣有薦其才於上者即日召見親擢為翰林國史院編修伯衡以瞶疾辭不受尋乞省覲歸洪武十年宋濓</hi>
<hi>以學士承旨請老既入謝上問曰今在外文學復有如卿者乎其舉以自代濓曰伯衡臣鄉人也博學飭行為</hi>
<hi>文詞蔚贍有法要不可以微疾廢上許而亟徵之甫就館舎自宰執以下咸躬徃候詢及輙以疾對明日入見</hi>
<hi>固辭乃賜表裏寳鈔遣歸二十一年㑹試復徵聘伯衡為考試官事竣復辭歸伯衡為人恬靜寡欲容貎不踰</hi>
<hi>中人而學問可以兼天下有集六卷宋濓劉基序之</hi>　蕭執陪祀應制<hi>又蕭執字子所鄉薦</hi>
<hi>上第為國子學録蓄學日富尤長於詩洪武五年夏至上將有事於北郊前期駕詣齋宫召宋濓等率文學能</hi>
<hi>賦之士從焉於是執偕禮部尚書陶凱等十二人趨入齋殿以見上顧問曰今茲祀事是將天宇澄霽克厭朕</hi>
<pb n="KR3k0055_WYG_100-24a"/>
<hi>心爾等以文職陪祀宜即時物所有賦詠以來因命賦殿下栁檜并荷露退而詩成以次呈獻上親覽之品第</hi>
<hi>有差既而復命賦詩者徃殿後觀梔子花人給紙一俾各賦詩詩成叙進如初執最在後上閲其詩喜動顔色</hi>
<hi>命起居注劉季道出諸詩令在侍者徧觀之執班列最逺則又召使前焉為上所寵睠如此  以上學正學録</hi>
　　博士一<hi>太學博士律學博士</hi>　<hi>廣文館博士算四門博士書學博士    學博士附</hi>
原杜氏通典曰國子博士班固云按六國時徃徃有博<lb/>
士掌通古今<hi>又曰博士秦官漢因之</hi>漢博士多至數十人冠兩梁<lb/>
武帝建元五年初置五經博士宣帝成帝之代五經家<lb/>
法稍增置博士一人博士選有三科髙第為尚書次為<lb/>
<pb n="KR3k0055_WYG_100-24b"/>
刺史其不通政事以久次補諸侯太傅<hi>元鼎中徐偃為博士使行風俗</hi>
<hi>偃矯制使膠東魯國鼔鑄鹽鐵還奏事張湯劾偃以矯制法至死偃以春秋之義大夫出疆有可以安社稷利</hi>
<hi>萬人専之可也湯不能詘</hi>後漢博士凡十四人<hi>易施孟梁丘京氏尚書歐陽大小夏侯詩</hi>
<hi>齊魯韓毛禮大小戴春秋嚴顔各一博士</hi>掌以五經敎子弟國有疑事掌承<lb/>
問對舊時從議郎為博士其通叡異藝入平尚書出部<lb/>
刺史諸侯守相久次轉諫議大夫中興髙第為侍中小<lb/>
郡若都尉博士限年五十<hi>其督郵板狀曰生事愛敬喪沒如禮理易尚書孝經論語</hi>
<hi>兼崇載籍窮微闡奥師事某官經眀受謝見授門徒尚五十人以上正席謝坐三郡三人隠居樂道不求聞達</hi>
<pb n="KR3k0055_WYG_100-25a"/>
<hi>身無金痍痼疾三十六屬不與妖惡交通王侯賞賜行應四科經任博士下言某官某甲保舉順帝諱保故稱</hi>
<hi>守</hi>安帝以博士多非其人詔命三公將軍中二千石舉<lb/>
博士各一人務得經眀行髙卓爾茂異是時羣僚承風<lb/>
凡所旌貢綽有餘裕後旋復故遂用陵遲初平帝元始<lb/>
四年改博士為博士師後漢兼而存之並擇儒者<hi>桓榮魯㳟</hi>
<hi>戴憑等並為博士</hi>魏及西晉朝博士置十九人武帝咸寧四年<lb/>
初立國子學置國子博士一人皆取履行精淳通眀典<lb/>
義若散騎常侍中書侍郎太子中庶子以上乃得召試<lb/>
<pb n="KR3k0055_WYG_100-25b"/>
諸生有法度者及白衣試在髙第拜郎中<hi>元帝時荀崧上疏曰昔咸</hi>
<hi>寧太康永嘉之中侍中常侍黄門通洽古今行為世表者領國子博士</hi>宋齊諸博士皆皁<lb/>
朝服進賢兩梁冠佩水蒼玉梁國學有博士二人天監<lb/>
四年置五經博士各一人<hi>魏晉宋齊並不置五經博士至此始置焉</hi>舊國子<lb/>
學生限以貴賤武帝欲招來後進五館生皆引寒門雋<lb/>
才不限人數陳因之後魏北齊並有之<hi>魏崔逸為國子博士每公事逸</hi>
<hi>常被詔獨進博士特命自逸始也</hi>隋仁夀元年省國子博士大業三年<lb/>
復置一人唐增置二人龍朔二年改為司成宣業咸亨<lb/>
<pb n="KR3k0055_WYG_100-26a"/>
初復舊諸州府亦有經學博士一人　漢舊儀曰孝文<lb/>
皇帝時博士七十餘人朝服𤣥端章甫冠　又曰武帝<lb/>
初置博士取學通行脩博識多藝曉古文爾雅能屬文<lb/>
章為髙第朝賀位次中都官吏稱先生不得言君其弟<lb/>
子稱門人　應劭漢官儀曰博士秦官也博者通於古<lb/>
今士者辨於然否孝武建元五年初置五經博士太常<lb/>
差次有聰眀威重者一人為祭酒總領綱紀　增文獻<lb/>
通考曰宋國子監無博士有直講八人熙寧改為太學<lb/>
<pb n="KR3k0055_WYG_100-26b"/>
博士元豐定制亦無國子博士大觀元年乃置國子博<lb/>
士四員國子正録二員與太學官分掌敎道中興後置<lb/>
國子博士二員　續文獻通考曰金國子博士二員分<lb/>
掌敎授生員考藝業　又曰元國子博士二員掌敎授<lb/>
生徒考校儒人著述敎官所業文字　又曰眀國子監<lb/>
博士五人坐博士㕔分經訓敎　原太學博士杜氏通<lb/>
典曰晉江左增置國子博士十六人謂之太學博士品<lb/>
服同國子博士梁置太學博士八人陳因之後魏亦然<lb/>
<pb n="KR3k0055_WYG_100-27a"/>
北齊國子寺有太學博士十人後周置太學博士下大<lb/>
夫六人隋初置太學博士五人仁夀元年罷國子惟立<lb/>
太學置博士五人大業三年減置二人唐因之助敎後<lb/>
魏置北齊亦有之置二十人後周曰太學助敎上士隋<lb/>
又曰太學助敎五人大業三年減三人唐因之　增文<lb/>
獻通考曰宋太學博士元豐改直講為之紹聖元年令<lb/>
太學博士正録令國子監長貳薦舉召試而後除紹興<lb/>
十二年置太學博士三員　原杜氏通典曰廣文館博<lb/>
<pb n="KR3k0055_WYG_100-27b"/>
士一人助敎一人並以文士為之唐天寳九載置　四<lb/>
門博士後魏書劉芳表云太和二十年立四門博士於<lb/>
四門置學按禮記曰天子設四學鄭𤣥注云四郊之虞<lb/>
庠也今以其遼逺故置於四門請移與太學同處從之<lb/>
北齊二十人隋五人唐三人助敎北齊國子寺有二十<lb/>
人隋初則五人唐因之直講四人唐初置無員數長安<lb/>
四年始定為四員大成二十人唐置取貢舉及第人簡<lb/>
聰眀者試書日誦得一千言并日試策所習業等十條<lb/>
<pb n="KR3k0055_WYG_100-28a"/>
通七然後補充仍散官禄俸賜會同直官例給武后長<lb/>
安中省而置直講定為四員　又曰律學博士晉置屬<lb/>
廷尉衛凱奏請律學博士轉相敎授東晉以下因之梁<lb/>
曰胄子律博士屬廷尉陳亦有律博士後魏北齊並有<lb/>
之隋大理寺官屬有律博士八人唐因之而置一人移<lb/>
屬國學置助教一人從九品上　又曰書學博士唐<lb/>
置三人又置典學二人<hi>貞觀六年正月命整治御府古今工書鍾王等真蹟得千五百</hi>
<hi>一十卷太宗嘗謂侍中魏徵曰虞世南死後無人可以論書徵曰褚遂良下筆遒勁甚得王逸少體太宗即日</hi>
<pb n="KR3k0055_WYG_100-28b"/>
<hi>召令侍讀常以金帛購求王羲之書蹟天下爭賫古書詣闕以獻當時莫能辨其真偽遂良備論所出一無所</hi>
<hi>誤武后神功元年謂鳳閣侍郎王方慶曰卿家多書合有右軍遺蹟對曰臣十代再從伯祖羲之書先有四十</hi>
<hi>餘紙徃貞觀十二年太宗購求先並已進訖臣十一代祖導十代祖洽九代祖珣八代祖曇首七代祖僧綽六</hi>
<hi>代祖仲寳五代祖騫髙祖規曾祖褒并九代三從伯祖晉中書令獻之以下二十八人書共十卷今進上后御</hi>
<hi>武成殿示羙羣臣仍令中書舎人崔融為寳章集以叙其事復賜方慶當時以為榮</hi>　又曰算學<lb/>
博士二人典學二人<lb/>
　　博士二<lb/>
原典儀曰公儀休者魯博士也為魯相無所變更百官<lb/>
<pb n="KR3k0055_WYG_100-29a"/>
自正使食䘵者不得與下爭利　漢書曰賈誼洛陽人<lb/>
年十八以能誦詩屬書稱於郡中文帝召以為博士是<lb/>
時年二十餘最為少每詔令議下諸老先生未能言誼<lb/>
盡能為之對人人各如其意所出　魯國先賢傳曰漢<lb/>
文帝時聞申公為詩最精以為博士申公為詩傳號曰<lb/>
魯詩　漢書曰公孫𢎞對䇿時百餘人太常奏𢎞第居<lb/>
下天子擢𢎞對為第一召入見容貎甚麗拜為博士待<lb/>
詔金馬門　殷氏世傳曰殷亮字子華建武中徵拜博<lb/>
<pb n="KR3k0055_WYG_100-29b"/>
士遷講學大夫諸儒講論勝者賜席亮重席至八九帝<lb/>
嘉之曰學不當如是耶　李郃别𫝊曰郃上書太后數<lb/>
陳忠言其辭不能盡施用輒有䇿詔褒賛焉博士著兩<lb/>
梁冠朝㑹隨將大夫例時賤經學博士乃在市長下公<lb/>
奏以為非所以敬儒徳眀國體也上善公言正月大朝<lb/>
引博士公府長史前　東觀漢記曰桓榮授皇太子經<lb/>
每朝令榮於公卿前説經上曰得卿㡬晚因除博士<lb/>
又曰薛漢字子公才髙名逺兼通書傳無不招覽道術<lb/>
<pb n="KR3k0055_WYG_100-30a"/>
尤精敎授常數百子弟自逺方至者著為録　范曄後<lb/>
漢書曰董鈞字文伯永平初為博士時草創五郊祭祀<lb/>
及宗廟禮樂威儀章服輒令鈞參議多見從用為當世<lb/>
通儒　增後周書曰熊安生字植之初仕北齊為國子<lb/>
博士周武帝入鄴安生遂令埽門家人怪而問之安生<lb/>
曰周帝重道尊儒必將見我矣俄而帝幸其第詔不聽<lb/>
拜親執其手引與同坐謂曰朕未能去兵以此為愧安<lb/>
生曰黄帝尚有阪泉之戰况陛下恭行天罰乎帝又曰<lb/>
<pb n="KR3k0055_WYG_100-30b"/>
齊氏賦役繁興竭人財力朕救焚拯溺思革其弊欲以<lb/>
府庫及三臺雜物散之百姓何如安生曰昔武王克商<lb/>
散財發粟陛下此詔異代同羙帝又曰朕何如武王安<lb/>
生曰武王伐紂懸首白旗陛下平齊兵不血刃愚謂聖<lb/>
略為優帝大悦賞賜優厚令隨駕入朝并敕所在供給<lb/>
至京　隋書曰馬光隋開皇初髙祖徵山東文學之士<lb/>
光與張仲讓孔龍竇士榮張買奴劉祖仁等俱至並授<lb/>
太學博士時人號為六儒　唐書曰徐曠字文逺博通<lb/>
<pb n="KR3k0055_WYG_100-31a"/>
五經時耆儒沈重講太學授業常千人文逺從之質問<lb/>
不數日辭去或問其故答曰先生所説紙上語耳若奥<lb/>
境彼有所未見者尚何觀重知其語召與反覆研辨嗟<lb/>
歎其能竇威楊𤣥感李密王世充皆從受學隋開皇中<lb/>
累遷太學博士後歸髙祖仍為國子博士髙祖幸國學<lb/>
親釋奠文逺發春秋題講難風生隨方占對莫能屈帝<lb/>
異之　又曰陸元朗字徳眀補太學博士髙祖已釋奠<lb/>
召博士徐文逺浮屠慧乗道士劉進喜各講經徳眀隨<lb/>
<pb n="KR3k0055_WYG_100-31b"/>
方立義徧析其要帝大喜曰三人者誠辨然徳眀一舉<lb/>
輒蔽可謂賢矣賜帛五十匹遷國子博士　又曰鄭䖍<lb/>
以私撰國史坐謫眀皇愛其才欲置左右以不事事更<lb/>
為置廣文館以䖍為博士䖍聞命不知廣文曹司何在<lb/>
訴宰相宰相曰上增國學置廣文館以居賢者令後世<lb/>
言廣文博士自君始不亦羙乎䖍乃就職久之雨壊廡<lb/>
舍有司不復脩完寓治國子館自是遂廢　又曰韓愈<lb/>
再為四門博士才髙數詘官又下遷乃作進學解以自<lb/>
<pb n="KR3k0055_WYG_100-32a"/>
喻　又曰歸崇敬擢眀經調國子直講舉博通墳典科<lb/>
對第一遷四門博士　宋史曰宋處士王昭素博通九<lb/>
經著易論三十三卷太祖徵為國子博士令講乾卦九<lb/>
五飛龍在天斂容曰此正當陛下今日之事因示諷諫<lb/>
太祖大悦又問治世養身之術昭素曰治世莫若愛民<lb/>
養身莫若寡欲太祖愛其言書於屏几　又曰孔維太<lb/>
平興國中就拜國子周易博士代還遷禮記博士十七<lb/>
年使髙麗王治問禮於維維對以君父臣子之道升降<lb/>
<pb n="KR3k0055_WYG_100-32b"/>
等威之序治悦稱之曰今日復見中國之夫子也　又<lb/>
曰李覺字咸熙太平興國中舉九經起家遷禮記博士<lb/>
賜緋魚雍熙三年與右補闕李若拙同使交州黎桓謂<lb/>
曰此土山川之險中朝人乍歴之豈不懼乎覺曰國家<lb/>
萬里列郡四百地里平易亦有險固此一方何足云哉<lb/>
桓黙然色沮使還遷國子博士　又曰孫奭字宗古為<lb/>
國子監直講太宗召奭講書至事不師古以克永世匪<lb/>
説攸聞帝曰此至言也商宗乃得賢相如此邪因咨嗟<lb/>
<pb n="KR3k0055_WYG_100-33a"/>
久之賜五品服　又曰太宗時判國子監李至上言本<lb/>
監先校定諸經音疏其間文字訛謬尚多盖前所遣官<lb/>
多專經之士通春秋者未習禮記習周易者不通尚書<lb/>
故未得周詳伏見國子博士杜鎬直講崔頤正孫奭皆<lb/>
苦心强學博貫九經問義質疑有所依據望令重加刋<lb/>
正從之　又曰胡瑗字翌之授光祿寺丞國子監直講<lb/>
先是瑗敎授湖州敎人有法科條纖悉備具慶厯中興<lb/>
太學下湖州取其法著為令既居太學其徒益衆太學<lb/>
<pb n="KR3k0055_WYG_100-33b"/>
至不能容取旁舍處之禮部所得士瑗弟子十常居四<lb/>
五隨材髙下喜自修飾衣服容止徃徃相𩔖雖不識者<lb/>
知其為瑗弟子也　又曰孫復字眀復范仲淹富弼薦<lb/>
其經術宜在朝廷除祕書省校書郎國子監直講後貶<lb/>
通判未行翰林學士趙槩等十餘人言復經為人師不<lb/>
宜使佐州縣仍留直講　元史曰尚野字文蔚大徳間<lb/>
為國子博士誨人先經學而後文藝每謂諸生曰學未<lb/>
有得徒事華藻若持錢買水所取有限能自鑿井及泉<lb/>
<pb n="KR3k0055_WYG_100-34a"/>
而汲之不可勝用矣　眀獻徵録曰趙俶字本初洪武<lb/>
六年除國子博士既敎胄子隨扣輒應莫不樂得經師<lb/>
上一日御奉天殿俶偕諸儒侍側召至前諭之曰經學<lb/>
必宗孔子毋以儀秦縱横語示諸生也俶頓首謝歸告<lb/>
誡士子屏去戰國䇿諸書勿讀眀年詔擇諸生之聰悟<lb/>
能文者二十五人命俶領而顓敎之且令修詞以漢司<lb/>
馬遷班固唐韓愈宋歐陽修蘇軾為法尋於諸生中擢<lb/>
李擴黄義等入文華武英二堂説書多至大用俶自專<lb/>
<pb n="KR3k0055_WYG_100-34b"/>
師席旦夕誨迪不倦士多成業<lb/>
　　博士三<lb/>
增給札　被酒<hi>宋史曰徽宗時陳暘為太學博士禮部侍郎趙挺之言暘所著樂書二十卷貫</hi>
<hi>穿眀備乞援其兄祥道進禮書故事給札改又曰郭忠恕周廣順中為宗正丞兼國子書學博士  周易博士</hi>
<hi>建隆初被酒與監察御史符昭文競於朝堂御史彈奏忠恕叱臺吏奪其奏毁之坐貶</hi>　原稽同<lb/>
異　辨然否<hi>漢官解詁云博士稽合同異講語五始  下詳漢官儀</hi>　延問得失<lb/>
　用質疑滯<hi>漢書云翼奉字少君治齊詩與蕭望之匡衡同師元帝初即位諸儒薦之徵待詔宦</hi>
<hi>者署數言事晏見天子敬焉後遷博士上延問得失於晉中興書陳郡謝録云謝沉字行思時朝議七廟毁</hi>
<pb n="KR3k0055_WYG_100-35a"/>
<hi>是徵太學博士用質疑滯</hi>　儒者髙之　學人逺至<hi>續漢書云桓榮為博士榮之官</hi>
<hi>車駕親幸儒者髙之方謝承後漢書云路仲翁好學家居受業者自逺  而至上聞其名徵為博士</hi>　長<lb/>
孺通尚書　仲舒治春秋<hi>漢書云韋賢字長孺為人質樸少欲篤志於學兼通禮尚</hi>
<hi>書以詩敎授號稱鄒魯大儒徵為博士子又云董仲舒以治春秋孝景時為博士下帷講誦弟  以久次相授</hi>
<hi>或不見其面</hi>　災異問子思　大議訪范叔<hi>又云平當字子思以眀經為博</hi>
<hi>士每有災異輙傅經術言得失也見東觀漢記云范叔遷博士每有大議輒  訪問</hi>　髙堂議饗<lb/>
㑹　叔孫起朝儀<hi>魏志云髙堂隆字叔平為博士文帝初踐阼羣臣或以為宜饗㑹隆曰唐</hi>
<hi>虞有遏宻之哀髙宗有不言之思是以至徳雍熙光於四海以為不宜為㑹帝敬納之  史記叔孫通為博士</hi>
<pb n="KR3k0055_WYG_100-35b"/>
<hi>號稷嗣君徵魯諸生共起朝儀</hi>　子叔善蒼雅　孝友通字指<hi>魏略云邯鄲淳</hi>
<hi>字子叔博學有文章又善蒼雅蟲篆許氏字指初平時從三輔客荆州荆州内附太祖素聞其名召與相見甚</hi>
<hi>敬異之以淳為博士間又云蘓林字孝友博學多通古今字指凡諸書篆文  危疑林皆釋之黄初中徵拜為</hi>
<hi>博士</hi>　孔光奉使稱旨　江統學義著名<hi>漢書孔光傳云成帝即位舉光</hi>
<hi>為博士數使録寃獄行風俗賑贍流民奉使稱旨由是知名以髙第為尚書  王隠晉書云江統字應元以學</hi>
<hi>義著名為國子博士</hi>　朱雲登堂論難　子華重席講學<hi>漢書朱雲傳云</hi>
<hi>雲字游是時少府五鹿充宗貴幸為梁丘易自宣帝時善梁丘氏説元帝好之令充宗與諸易家論充宗乗貴</hi>
<hi>辯口諸儒莫能與抗有薦雲者召入攝齊登堂抗首而請音動左右既論難連拄五鹿君故諸儒為之語曰五</hi>
<pb n="KR3k0055_WYG_100-36a"/>
<hi>鹿嶽嶽朱雲折其角由是為博士  下詳殷氏世𫝊</hi>
　　博士四<lb/>
原射策甲科<hi>漢書云匡衡射䇿甲科為博士</hi>　四海淵源<hi>漢成帝紀陽朔二年詔曰</hi>
<hi>古之立太學將以成先王之業流化於天下也儒林之官四海淵源宣眀古今温故知新通達國體故謂之博</hi>
<hi>士</hi>　瘦羊博士<hi>東觀漢記云甄宇拜博士每臘詔賜博士人一羊羊有大小肥瘦時議欲殺羊</hi>
<hi>分肉宇因取瘦者自是不復爭後召㑹詔問痩羊博士所在京師因以為號</hi>　上言制樂<hi>續漢</hi>
<hi>書云魯充為博士受詔議立七部三雍大射養老</hi>　道之淵藪<hi>魏志云髙柔字文惠眀帝時博</hi>
<hi>士執經柔上疏曰博士者道之淵藪六藝所宗宜隨學行優劣待以不次之位</hi>　端委佩玉<hi>晉中</hi>
<pb n="KR3k0055_WYG_100-36b"/>
<hi>興書曰博士之職非徒博習舊説訓敎學徒而已端委佩玉朝之大典必詢度之</hi>　闡𢎞胄子<lb/>
<hi>晉起居注咸寧二年詔曰甄城公曹志為篤行道履先覺宜在儒林闡𢎞胄子</hi>　叅訓國子<hi>晉中</hi>
<hi>興書荀崧上疏云國子博士一則應對殿堂奉酬顧問二則以叅訓國子</hi>　禮義所寄<hi>晉中興書</hi>
<hi>郭璞云秦博士典敎職禮儀所寄也</hi>　增長於樂府<hi>唐書曰張籍第進士韓愈薦為博士為詩</hi>
<hi>長於樂府</hi>　稱九經庫<hi>又曰谷那律貞觀中遷國子博士淹識羣書禇遂良嘗稱之為九經庫</hi>
　被詔獨進<hi>後魏崔景雋好古博涉以經眀行脩為髙祖所知賜名為逸遷國子博士每有公事</hi>
<hi>逸嘗被詔獨進博士特命自逸始</hi>　顧見講坐<hi>宋史曰端拱元年初令學官講説太宗幸國子</hi>
<hi>監謁文宣王畢升輦將出西門顧見講坐左右言博士李覺方聚徒講書上即召覺令對御講覺曰陛下六飛</hi>
<pb n="KR3k0055_WYG_100-37a"/>
<hi>在御臣何敢輙升髙坐上因降輦令有司張帝幕設别座詔覺講周易奉卦從臣皆列坐覺因述天地感通君</hi>
<hi>臣相應之㫖上甚恱特賜帛百匹</hi>　說經苑中<hi>又曰真宗嘗訪達經義者李至以直講崔頤正</hi>
<hi>對帝曰朕無事樂聞講誦翌日召頤正於苑中說尚書大禹謨賜以牙緋自是日令赴御書院待對説尚書至</hi>
<hi>十卷頤正年老步趨艱難表求致仕</hi>　書畫博士<hi>又曰米芾召為書畫學博士詔賜應對便殿</hi>
　砥礪詞章<hi>眀獻徵録曰徐禎卿字昌國始舉進士為大理評事不能其職已而降為五經博士</hi>
<hi>與李夢陽何景眀數子友相與砥礪詞章既殫力精思而傑然有立</hi>　當代稱博物<hi>隋書曰王</hi>
<hi>頍字景文二十尚不知書為其兄顒所責怒乃感激讀書歎曰書無不可讀者勤學累載遂徧通五經周武帝</hi>
<hi>引為露門博士每有議決多頍所為而性識甄眀精力不倦好讀諸子徧記異書當代稱為博物開皇中授國</hi>
<pb n="KR3k0055_WYG_100-37b"/>
<hi>子博士</hi>　弟子如朋友<hi>元史曰黄溍為國子博士視弟子如朋友未嘗以師道自尊輕納人</hi>
<hi>拜而來學者滋益恭</hi>　孔氏世為博士<hi>闕里志曰孔子之後孔慎生鮒為陳渉博士鮒弟子</hi>
<hi>襄為孝惠博士襄生忠忠生武及安國安國生延年皆以治尚書為武帝博士延年生霸亦治尚書昭帝末年</hi>
<hi>為博士霸生光經學尤眀成帝初即位舉光為博士</hi>　原張禹經學精習<hi>漢書張禹傳云</hi>
<hi>太子太傅蕭望之奏禹經學精習舉為博士</hi>　魯平兼通五經<hi>東觀漢記云魯平字叔陵</hi>
<hi>專心於學朝夕孜孜兼通五經</hi>　張元兼通數家<hi>又云張元字君夏為博士其學兼通數家</hi>
　長卿以詩敎授<hi>漢書曰薛廣徳字長卿以魯詩敎授楚國龔勝舎師事焉蕭望之為御史</hi>
<hi>大夫除廣徳為屬數與論議器之薦廣徳經行宜充博士論經石渠</hi>　陳元博士第一<hi>華嶠</hi>
<pb n="KR3k0055_WYG_100-38a"/>
<hi>後漢書陳元字襄孫時議欲立左氏傳博士范升奏以為左氏淺末不宜立元聞之乃詣闕上疏力争更相辨</hi>
<hi>對凡十餘上帝卒立左氏學太常選博士四人元為第一</hi>　曹褒陳制禮儀<hi>後漢曹褒拜博</hi>
<hi>士會肅宗制定禮樂乃上疏曰昔者聖人受命而王莫不制禮作樂以著功徳功成作樂化定制禮今皇天降</hi>
<hi>祉嘉瑞並臻制作之符甚於言語宜定文制著成漢禮事下太常上不可許復上疏陳制禮儀</hi>　增戴<lb/>
憑解經不窮<hi>戴憑習京氏易年十六郡舉眀經徵試博士拜為郎憑曰博士說經皆不如臣而坐</hi>
<hi>居上是以不得就席帝召郎上殿令與諸儒難説多所解釋帝善之拜為侍中後正旦賀百僚畢集帝令羣臣</hi>
<hi>能説經者更相詰難義有不通輒奪其席以益通者憑遂重坐五十餘席京師語曰解經不窮戴侍中</hi>
原樂詳五業並授<hi>魏略曰樂詳字文裁少好學黄初中徵拜博士於時太學初立有博士十</hi>
<pb n="KR3k0055_WYG_100-38b"/>
<hi>餘人學多褊狹又不熟悉略不親敎備員而已惟詳五業並授或遇難解質而不解詳無愠色以杖畫地牽譬</hi>
<hi>引𩔖至忘寢食</hi>　盧浮脩行眀經<hi>晉起居注云武帝太熙元年詔曰盧浮脩行眀經以為國</hi>
<hi>子博士</hi>　增賈至請廣學員<hi>唐書曰肅宗時賈至議今鄉舉取人未盡請廣學校增國</hi>
<hi>子博士員十道大州得置太學館詔博士領之召置生徒使在桑梓者鄉里舉焉在流寓者庠序推焉議者多</hi>
<hi>附其議</hi>　老師宿儒恥出其下<hi>本𫝊孔穎達大業初舉眀經髙第授河内郡博士煬</hi>
<hi>帝召天下儒官集東都詔國子祕書學士與論議穎達為冠又年最少老師宿儒恥出其下隂遣客刺之匿楊</hi>
<hi>元感家得免</hi>
　　博士五<lb/>
<pb n="KR3k0055_WYG_100-39a"/>
增詩唐杜甫贈鄭䖍博士詩曰諸公衮衮登臺省廣文<lb/>
先生官獨冷甲第紛紛厭粱肉廣文先生飯不足先生<lb/>
有道出羲皇先生有才過屈宋徳尊一代常坎軻名垂<lb/>
萬古知何用杜陵野客人更嗤被褐短窄鬢如絲日糴<lb/>
太倉五升米時赴鄭老同襟期得錢即相覓沽酒不復<lb/>
疑忘形到爾汝痛飲真吾師清夜沉沉動春酌燈前細<lb/>
雨檐花落但覺髙歌有鬼神焉知餓死填溝壑相如逸<lb/>
才親滌器子雲識字終投閣先生早賦歸去來石田茆<lb/>
<pb n="KR3k0055_WYG_100-39b"/>
屋荒蒼苔儒術於我何有哉孔丘盜跖俱塵埃不須聞<lb/>
此意慘愴生前相遇且銜盃　宋王安石再至學省作<lb/>
詩曰平生擾擾復膠膠學省重來歲又交騎馬醉遭官<lb/>
長罵讀書慚被學生嘲何為眷戀米五斗便可經營把<lb/>
一茆好買江干千個竹待看煙雨長春梢　眀祭酒陳<lb/>
敬宗贈典籍趙魯詩曰充棟羣書萬玉林縱觀窺見聖<lb/>
人心毎隨松影移瑶席時對梅花奏緑琴但學古人敦<lb/>
素履不同時俗論浮沉公餘最是怡情處青鳥時時送<lb/>
<pb n="KR3k0055_WYG_100-40a"/>
好音<lb/>
增敕眀太祖敕國子監博士錢宰致仕敕曰朕昔勘定<lb/>
四方即開學校延師儒俾勛賢之子弟凡民之俊秀莫<lb/>
不從學敎之以經史六藝眀體適用布列中外以共保<lb/>
太平於無窮國子學助敎錢宰學問老成訓導有方在<lb/>
學數年綽有成效朕方嘉諸生有所矜式而年滿七十<lb/>
懇辭還鄉特授文林郎國子博士致仕爾尚師表一鄉<lb/>
訓誘後進以禆治政庶㡬不愧卿大夫之敎則朕猶有<lb/>
<pb n="KR3k0055_WYG_100-40b"/>
望焉<lb/>
原箴漢揚雄博士箴曰洋洋三代典禮是脩畫為辟雍<lb/>
國有學校侯有泮宫各有攸敎徳用不陵昔在文王經<lb/>
營其軌朂於徳音而思皇多士多士作楨惟周以寧國<lb/>
人興讓虞芮質成公劉挹行潦而濁亂斯清官操其業<lb/>
士執其經昔聖人之綏俗莫羙於斯化故孔子觀夫人<lb/>
之學而知為王之易大舜南面無為而袵席平還師階<lb/>
級之間三苖以懐秦作無道斬決天紀漫彼王迹而坑<lb/>
<pb n="KR3k0055_WYG_100-41a"/>
術士<lb/>
原表梁丘遲為王博士讓表曰臣聞撫臆可以言心量<lb/>
能則知所止是故矯親魯門簡業事亡雜吹齊雅分聲<lb/>
遽逝臣才行過汙文質無亷疎達謝於谷杜浹洽乖夫<lb/>
劉楊非除部養之勤豈通掌故之業<lb/>
增記唐栁宗元四門助敎㕔壁記曰周人置虞庠於四<lb/>
郊以養國老敎胄子祭統曰天子設四學盖其制也易<lb/>
傳太初篇曰天子旦入東學晝入南學夕入西學暮入<lb/>
<pb n="KR3k0055_WYG_100-41b"/>
北學蔡邕引之以定眀堂之位焉大戴禮保傅篇曰帝<lb/>
入東學以貴仁入南學以貴徳入西學以貴信入北學<lb/>
以尊爵賈生述之以眀太子之敎焉故曰為大敎之官<lb/>
而四學具焉叅眀堂之政原大敎之極其建置之道𢎞<lb/>
也後魏太和中立學於四門置助敎二十人隋氏始隸<lb/>
於國子而降置五人國朝始合於太學又省至三人員<lb/>
位彌簡其官尤難非儒之通者不列也四門學之制掌<lb/>
國之上士中士下士凡三等侯伯子男凡四等其子孫<lb/>
<pb n="KR3k0055_WYG_100-42a"/>
之為胄子者及士庶人之子為俊士者使執其業而居<lb/>
其次就師儒之官而考正焉助敎之職佐博士以掌鼓<lb/>
篋榎楚之政令分其人而敎育之其有通經力學者必<lb/>
於歲之杪升於禮部㕔簡試焉<lb/>
　　學生<lb/>
原順帝二百人<hi>胡伯始漢官儀云順帝時學生二百人</hi>　丙科補文學<hi>又云</hi>
<hi>弟子丙科補文學</hi>　郭憲遊志太學<hi>汝南先賢𫝊云郭憲字子横體忠烈之節遊志太學</hi>
<hi>貫通祕奥光武嘉之</hi>　孔嵩遊集帝學<hi>謝承後漢書云孔嵩字仲山與范式俱在太學</hi>
<pb n="KR3k0055_WYG_100-42b"/>
下牀以拜仇香<hi>後漢書仇香傳云香在太學符融與郭泰齎刺就房謁之遂請留宿泰嗟歎下</hi>
<hi>牀為拜</hi>　仇香不與賔言<hi>又云仇香在太學符融與香比宇有髙名賓客如雲香終日不</hi>
<hi>與賓客言融竒之乃邀與之語香髙揖正色曰天子設太學豈但使人遊談</hi>　漢末至五千<lb/>
人<hi>摯虞決疑要注云漢末弟子五千人與博士習禮儀</hi>　通二經補文學<hi>又云弟子滿二</hi>
<hi>歲通二經者補文學掌故</hi>　通一經稱弟子<hi>又云魏時募學者好誦太學為門人滿三年通</hi>
<hi>一經者稱弟子</hi>　上書以請嵇康<hi>王隠晉書云晉文王上書請嵇康為博士</hi>　增踵<lb/>
堂八千餘人<hi>唐太宗時太學四門學小學三學生至三千二百四方秀艾挾䇿負素坌集京師文</hi>
<hi>治煟然勃興於是新羅髙昌百濟吐蕃髙麗等國並遣子弟入學鼔笥踵堂者凡八千餘人雖三代之盛所未</hi>
<pb n="KR3k0055_WYG_100-43a"/>
　<hi>聞也</hi>　能通一經入貢<hi>唐書云自屯營飛騎皆給博士授經能通一經者聽入貢限</hi>
　能通一經署吏<hi>又云其三學諸生能通一經者署吏</hi>　諸生閉之空舎<hi>又云</hi>
　<hi>何蕃和州人事父母孝學太學歲一歸父母不許間二歲乃歸復不許凡五歲慨然以親老不自安揖諸生去</hi>
　<hi>乃共閉蕃空舎中衆共狀蕃義白陽城請留之</hi>　伏闕請留李綱<hi>宋史曰陳東字少陽俶儻</hi>
　<hi>負氣以貢入太學欽宗即位率其徒伏闕上書請誅蔡京梁師成等六賊及罷李綱復率諸生伏宣徳門上書</hi>
　<hi>軍民從者數萬傳旨慰諭者旁午衆莫肯去喧呼震地因亟命綱入復領行營遣撫諭乃稍引去髙宗即位東</hi>
　<hi>復上書為汪潛善等譖殺之</hi>　上書攻賈似道<hi>又曰葉李字太白少有竒質補京學生時</hi>
　<hi>賈似道復入相益驕恣自顓中外無敢指議李乃與同舎生康棣而下八十三人伏闕上書攻似道似道大怒</hi>
<pb n="KR3k0055_WYG_100-43b"/>
　<hi>知書槀出於李嗾其黨誣以罪竄漳州似道死乃得自便</hi>　别為書薦其人<hi>元史曰故事伴</hi>
　<hi>讀生以次出補吏莫不争先出時有一生親老且貧同舎生有名在前者因博士以告祭酒曰我齒頗少請讓</hi>
　<hi>之祭酒劉賡曰讓徳之恭也從其讓别為書薦其人朝廷反先用之自是六館之士皆知讓之為羙徳也</hi>
　積分可得文學之士<hi>又曰國學舊法每以積分次第貢以出官執政用監丞張起巖議欲</hi>
　<hi>廢之而以推擇徳行為務許有壬為中書左司員外折之曰積分雖未盡善然可得博學能文之士若擇徳行</hi>
　<hi>其名固佳恐皆厚貎深情專意外飾或懜不能識丁矣</hi>
　<lb/>
御定淵鑑類函卷九十五<lb/>
</p>
<p>
</p>
  </div>
</body>
</text>
</TEI>
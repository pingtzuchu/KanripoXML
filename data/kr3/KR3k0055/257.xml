<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_257-1a"/>
　欽定四庫全書<lb/>
御定淵鑑𩔖函卷二百五十二<lb/>
　　人部十一<hi>師</hi>　<hi>交友</hi>
　　　師一<lb/>
　増釋名曰古者稱師曰先生　彚苑曰師法也人之模<lb/>
　範所以傳道授業者曰師　周易曰蒙亨匪我求童蒙<lb/>
　童蒙求我　又曰蒙以養正聖功也　禮記曰入學鼓<lb/>
　篋孫其業也　又曰學者有四失教者必知之人之學<lb/>
<pb n="KR3k0055_WYG_257-1b"/>
　也或失則多或失則寡或失則易或失則止此四者心<lb/>
　之莫同也知其心然後能救其失也教也者長善而救<lb/>
　其失者也　原又曰凡學之道嚴師為難師嚴然後道<lb/>
　尊道尊然後民知敬學是故君之所不臣於其臣者二<lb/>
　當其為尸則弗臣也當其為師則弗臣也太學之禮雖<lb/>
　詔於天子無北面所以尊師也善學者師逸而功倍又<lb/>
　從而庸之不善學者師勤而功半又從而怨之　增又<lb/>
　曰君子知至學之難也而知其美惡然後能博喻能博<lb/>
<pb n="KR3k0055_WYG_257-2a"/>
喻然後能為師能為師然後能為長能為長然後能為<lb/>
君故師也者所以學為君也擇師不可不慎也　大戴<lb/>
禮曰帝入大學承師問道　原榖梁魯昭公云就師學<lb/>
問無方心志不通師之罪也　增周禮地官曰師氏掌<lb/>
以媺詔王以三德教國子一曰至德以為道本二曰敏<lb/>
德以為行本三曰孝德以知逆惡教三行一曰孝行以<lb/>
親父母二曰友行以尊賢良三曰順行以事師長居虎<lb/>
門之左司王朝掌國中失之事以教國子弟凡國之貴<lb/>
<pb n="KR3k0055_WYG_257-2b"/>
游子弟學焉　原老子曰善人不善人之師　荀子曰<lb/>
學不可已青出於藍而青於藍氷出於水而寒於水<lb/>
増呂覽勸學篇曰聖人生於疾學不疾學而能為魁士<lb/>
名人者未之嘗有也疾學在於尊師師尊則言信矣道<lb/>
論矣故往教者不化召師者不化自卑者不聽卑師者<lb/>
不聽師操不化不聽之術而以彊教之欲道之行身之<lb/>
尊也不亦逺乎學者處不化不聽之勢而以自行欲名<lb/>
之顯身之安也是懷腐而欲香也是入水而惡濡也<lb/>
<pb n="KR3k0055_WYG_257-3a"/>
韓詩外傳曰上主以師為佐　又曰智如泉源行可以<lb/>
為儀表者人之師也　桓譚新論曰談言三歲學不如<lb/>
三歲擇師　孫卿子曰師術有四尊嚴而憚可以為師<lb/>
耆艾而信可以為師誦說不凌可以為師知微而論可<lb/>
以為師夫人雖有性質美而心辯智必將求賢師而事<lb/>
之擇良友而友之夫達師之教也弟子安焉樂焉休焉<lb/>
游焉肅焉嚴焉此六者得於學則邪僻之道塞矣此六<lb/>
者不得於學則君不能令於臣父不能令於子師不能<lb/>
<pb n="KR3k0055_WYG_257-3b"/>
令於徒<lb/>
　　師二<lb/>
增呂氏春秋曰神農師悉諸黄帝師大撓帝顓頊師伯<lb/>
夷父帝嚳師照帝堯師子州父帝舜師許由禹師大成<lb/>
摰湯師小臣文王武王師呂望公旦齊桓公師管夷吾<lb/>
晉文公師舅犯隨㑹秦穆公師百里奚公孫枝楚莊王<lb/>
師孫叔敖沈申吳王師伍子胥文之儀越王勾踐師范<lb/>
蠡此十聖六賢未見不尊師者也　韓詩外傳哀公問<lb/>
<pb n="KR3k0055_WYG_257-4a"/>
於子夏曰然則五帝有師乎子夏曰臣聞黄帝學乎大<lb/>
墳顓頊學乎緑圗帝嚳學乎赤松子堯學乎務成子附<lb/>
舜學乎尹壽禹學乎西王國湯學乎貸子相文王學乎<lb/>
錫疇子期武王學乎太公周公學乎虢叔仲尼學乎老<lb/>
耼此十二聖人未遭此師則功業不能著乎天下名號<lb/>
不能傳乎後世也　新序曰黄帝學於太眞堯學於尹<lb/>
壽舜學於務成湯學於成子伯文王學於鉸時子思武<lb/>
王學於郭叔　莊子天地篇曰堯之師曰許由許由之<lb/>
<pb n="KR3k0055_WYG_257-4b"/>
師曰齧缺齧缺之師曰王倪王倪之師曰被衣　史記<lb/>
曰文王為西伯鬻熊為文王師有功於文王早卒及武<lb/>
王滅殷未之封也成王舉勤勞之後封其曽孫熊繹為<lb/>
楚子　後趙録曰張躍清河武城人學敏才達雅善清<lb/>
談石勒偉其儀辨拜世子衞軍長史勅世子曰張長史<lb/>
人之表範汝其師之　宋傳曰宋髙祖踐祚召周續之<lb/>
禮賜甚厚為開館東郭外招集生徒乗輿臨幸并見諸<lb/>
生　憲章録曰明太祖謂禮部尚書劉仲質曰國學新<lb/>
<pb n="KR3k0055_WYG_257-5a"/>
成朕將釋菜令諸儒議禮議者曰孔子雖聖人臣也禮<lb/>
宜一奠再拜朕以為聖如孔子豈可以職位論哉先師<lb/>
之禮宜特加尊崇於是仲質與儒臣定議其儀將釋菜<lb/>
之前上出御幄就位百官各就位執事官跪進爵上獻<lb/>
爵神主前再拜百官皆再拜詔從之<lb/>
　　師三<lb/>
原叩鐘　鳴鼓<hi>禮記善待問者如撞鐘叩之以小者則小鳴叩之以大者則大鳴待其從容然</hi>
<hi>後盡其聲不善答問者反此逺謝承後漢書董春字紀陽㑹稽餘姚人為師立精舍  方門徒學者常數百人</hi>
<pb n="KR3k0055_WYG_257-5b"/>
<hi>諸生每升講堂鼓三通横經捧手請問者百人</hi>　在三　有四<hi>崔鴻後秦録初姚泓之為太子</hi>
<hi>受經於太學博士淳于岐岐在家泓以師者人之表範傳先聖之訓加在三之義不可以不重親詣省病拜于</hi>
<hi>牀下而孫卿子曰師有四術  傳習不與焉</hi>　主善　司成<hi>尚書徳無常師主善為師  禮</hi>
<hi>記學正司業父師司成一有元良萬國以貞世子之謂也注曰司主也</hi>　北海　西河<hi>後漢</hi>
<hi>書鄭康成北海人也好學日夜討誦未嘗怠倦學徒相尋數百千人國相孔融深敬之特立一郷曰鄭公郷廣</hi>
<hi>其門曰通徳門洙禮記子夏哭子喪明曽子弔之曰吾與汝事夫子於  泗之間退而老於西河之上使西河</hi>
<hi>之人疑汝於夫子其罪一也注曰言其不稱師</hi>　築宫　架廟<hi>史記鄒子如燕昭王擁篲先驅</hi>
<hi>請列弟子之禮而受業築碣石宫身親往師之云干寶搜神記介琰者不知何許人呉先主時從北來  從其</hi>
<pb n="KR3k0055_WYG_257-6a"/>
<hi>師曰羊公入東海吳王留琰乃架宫廟一日之中數遣人往問起居或見琰如十六七童子或如壯年吳主欲</hi>
<hi>學術琰以帝常多内御積月不教</hi>　南郭　東陵<hi>列子列子旣師壺邱子林友伯昏瞀人反</hi>
<hi>居南郭從之處者百數裹王智深宋紀上詔徴士周勣於東陵立學  糧受業者百餘人</hi>　增請業<lb/>
　執經<hi>禮記請業則起請益則起北漢書于定國為廷尉迎師受春秋身執經  面備弟子禮</hi>
杏壇　槐市<hi>家語孔子與弟子習業杏壇之下授華嶽記華嶽西北各有槐市楊震講學  徒成</hi>
<hi>市其處多槐故號焉</hi>　著譜　作箴<hi>唐書韋表微以學者薄師道不如聲樂賤工能尊其師乃</hi>
<hi>著九經師授譜以詆其違以栁宗元以世之為人師者衆笑之為友者不以道而  利因作師友箴以儆己又</hi>
<hi>以誡人云</hi>　原聘玉帛　加金紫<hi>陳留志婁望字次子雍丘人少受春秋與少府丁子</hi>
<pb n="KR3k0055_WYG_257-6b"/>
<hi>然以節操稱趙孝王聞其名遣大夫齎玉帛聘望為師望不受  徐爰宋書武帝登祚加顔延之金章紫綬領</hi>
<hi>湘東王師</hi>　增間三席　立四科<hi>禮記大司成論説在東序凡侍坐于大司成者逺近</hi>
<hi>間三席可以問也為漢許啇從周堪受尚書著五行論號其門人林子髙  徳行吳章為言語王吉為政事齊</hi>
<hi>㓜卿為文學為孔門四科焉</hi>　彥眞沉静　元覽純和<hi>崔鴻前燕録劉讃字彥眞</hi>
<hi>平原人經學博通為世純儒非禮不動慕容廆重其徳學使太子晃師事之  魏收後魏書梁越字元覽新興</hi>
<hi>人少而好學博綜經𫝊無所不通性淳和篤信行無擇善魏初為禮經博士</hi>　廣聚生徒<lb/>
大修庠序<hi>漢書何休質朴訥口而雅有心思精研六經世儒無及者嘗作公羊墨守左氏膏肓穀梁</hi>
<hi>廢疾除北新長大作講舍聚生徒數百朝夕自往勸解儒化大行  晉書虞溥字允源篤志文典大修庠序廣</hi>
<pb n="KR3k0055_WYG_257-7a"/>
<hi>招學徒謂學之染人甚于丹青</hi>　鸛雀銜鱣　鱔蛙充饌<hi>後漢書楊震嘗客于湖有</hi>
<hi>鸛雀銜三鱣魚飛入講堂前都講取魚進曰蛇鱣者卿大夫服之象也數三者法三台也先生自此升矣  黄</hi>
<hi>山谷戲答史應之詩歲晚亦無雞可割庖蛙煎鱔薦香醪以應之常為童子師故云</hi>　事若嚴君<lb/>
　教成進士<hi>魏書常爽置館于温水之右門徒七百餘人立訓甚嚴有勸賞之科弟子事之若嚴</hi>
<hi>君皆唐書栁宗元徙栁州勅史南方為進士者千數  數千里從之游凡經指授者為文詞皆有法</hi>　蒲<lb/>
衣八歲　項槖七齡<hi>莊子蒲衣八歲為舜師師史記項槖七歲為孔子</hi>　蘇張<lb/>
從學　房杜受書<hi>鬼谷子姓王名詡晉平公時人蘇秦張儀從之學授捭闔之術十二章轉</hi>
<hi>丸祛篋二章賈唐書王通字仲淹北面受學者皆當世偉人如竇威  瓊姚義受禮温彥博杜如晦陳叔達受</hi>
<pb n="KR3k0055_WYG_257-7b"/>
<hi>樂杜淹房喬魏徴受書李靖薛方裴晞王珪受詩叔恬受元經董常仇璋薛收程元備聞六經之大義</hi>
教傳洙泗　道講河汾<hi>史記孔子設教于洙泗之上修詩書禮樂弟子彌衆至自逺方</hi>
<hi>道隋書文中子講  河汾著六經</hi>　吾之師表　世曰通儒<hi>潁川荀淑遇黄憲于</hi>
<hi>逆旅時年十四淑竦然異之揖與語終日不能去謂憲曰子吾之師表也  馬融本傳融才髙博學為世通儒</hi>
<hi>養諸生嘗有千數</hi>　學非一師　業傳四逺<hi>前漢書夏侯勝始昌族子始昌授勝</hi>
<hi>尚書後從簡卿學所問非一師以唐李善坐與賀蘭敏之善流姚州遇赦還居汴鄭間  文選講授諸生四逺</hi>
<hi>並傳其業號文𨕖學</hi>　講學盈千　執經數百<hi>後漢儒林傳牟長為博士諸生講學</hi>
<hi>者千餘著録前後萬言表李栖筠表薦河南褚冲吳何員等起拜學官為之師  身執經問義逺邇趨慕生徒</hi>
<pb n="KR3k0055_WYG_257-8a"/>
<hi>數百人</hi>　分封萬戸　翼賛一人<hi>漢書張良曰今以三寸舌為帝者師封萬户位</hi>
<hi>列侯此亦布衣之極于良足矣宗唐書髙祖鎭太原時引張後𦙍為客以經授秦王太  即位賜宴月池帝從</hi>
<hi>容曰今日弟子何如後𦙍曰昔孔子門人三千達者無子男之位臣翼賛一人乃王天下計臣之功過于先聖</hi>
<hi>帝為之笑</hi>　鼓琴吹笛　奏雅歌詩<hi>後漢書馬融善鼔琴好吹笛達生任性不拘儒</hi>
<hi>者之節居宇器服多存侈餙教授生徒弟子以次相傳  胡安定在學時每公私試罷掌儀率諸弟子㑹于首</hi>
<hi>善堂合樂奏雅歌詩乙夜乃散諸齋亦自歌咏琴瑟之聲徹于外</hi>　不墜西河　同師<lb/>
北海<hi>南史何尚之字彥徳元嘉中為丹陽尹居南郭外立學聚生徒東海徐秀廬江何曇黄回潁川荀子</hi>
<hi>華太原孫宗昌王延秀魯郡孔惠宣並慕道來游謂之南學王球嘗云尚之西河之風不墜尚之亦曰球正始</hi>
<pb n="KR3k0055_WYG_257-8b"/>
<hi>之風尚在之北史賈思伯與弟思同同師北海隂鳳業竟無資酬  鳳遂質其衣物時人為之語曰隂生讀書</hi>
<hi>不免癡不識雙鳳脫人衣及思伯之部送縑百匹遺鳳因具車馬迎之鳳慙不往</hi>　教隱龍門<lb/>
　學傳鹿洞<hi>彚苑伊川先生隱居龍門止四方學者曰尊所聞行所知可矣不必及吾門也  韻</hi>
<hi>府唐李渤與弟涉俱隱廬山養一白鹿南唐建學館以李道為洞主掌其教授</hi>　講學結廬<lb/>
開門成市<hi>孔帖袁滋彊學博記少依道州刺史元結讀書自解其義結重之後客荆郢間起學廬教</hi>
<hi>授人宋書沈麟士隱吳差山講經教授從學之士數十百  各營室宇依止其側時人語曰吳差山中有賢士</hi>
<hi>開門教授成都市</hi>　官授太常　位遷詹事<hi>漢書鼂錯潁川人學申商刑名于軹</hi>
<hi>張恢生所與洛陽宋孟劉帶同師以文學為太常掌故  漢書孔霸治尚書事太傅夏侯勝昭帝六年為博士</hi>
<pb n="KR3k0055_WYG_257-9a"/>
<hi>宣帝時為大中大夫以選授皇子經遷詹事髙密相元帝即位徵霸以師爵關内侯號褒成君</hi>　萬物<lb/>
為師　一編修禮<hi>符子元冥子謂由有子曰子有師乎由有子曰吾將以萬物為師矣  後</hi>
<hi>漢書顯宗以張酺授皇太子業甚得輔導之體章帝即位出守東郡元和二年東巡狩幸東郡引酺及門生并</hi>
<hi>郡掾吏俱㑹庭中帝先備弟子之儀使酺講尚書一篇然後修君臣之禮賞賜殊特</hi>　市宅傳經<lb/>
　闔門教授<hi>後漢書張霸字伯饒㓜號張曽子後博覽五經孫林等慕之各市宅其傍以就學焉</hi>
<hi>康後漢書盧植字子幹涿郡人少與鄭  成俱事馬融學成辭歸闔門教授</hi>　門弟扣門<lb/>
貫箭<hi>韓詩外傳堂衣若扣孔子之門曰丘在乎丘在乎子貢曰子何言吾師之名焉堂衣曰子何年少言</hi>
<hi>之絞乎子夏曰大車不絞則不成其任琴瑟不絞則不成其音子之言絞是以絞之也堂衣曰吾始以鴻之力</hi>
<pb n="KR3k0055_WYG_257-9b"/>
<hi>今徒翼耳子貢曰非鴻之力安能舉其翼抱魏志楊政從范升受易升為後妻所告政以箭貫耳  升子伏道</hi>
<hi>側頌寃帝感曰乞楊生師也即出升</hi>　趨步　唯諾<hi>家語顏淵問於仲尼曰夫子步亦步夫子</hi>
<hi>趨亦趨夫子馳亦馳夫子奔軼絶塵而回瞠乎其後矣瞠直目視也  曲禮摳衣趨隅必慎唯諾此弟子待先</hi>
<hi>生之禮也</hi>　袪衣　負笈<hi>韓詩外傳孟嘗君請學于閔子使車往迎閔子閔子曰禮有來學無</hi>
<hi>往教于是孟嘗君曰敬聞命矣明日袪衣請見  漢書蘇章負笈追師不逺千里</hi>　坐風　立<lb/>
雪<hi>涪隂紀善録朱公掞見明道于汝歸謂人曰光庭在春風中坐了一箇月  又游定夫楊中立初見伊川</hi>
<hi>伊川瞑目而坐二子侍立旣覺顧謂曰爾輩尚在此乎今旣晚且休矣及出門門外雪深三尺</hi>　躡屩<lb/>
　下牀<hi>上邴原事見後採玉探珠注暮海内先賢傳仇覽字季智郭泰賫刺從之日  求留宿明旦泰</hi>
<pb n="KR3k0055_WYG_257-10a"/>
<hi>下牀拜之曰君非泰友泰師也</hi>　監庫　棄車<hi>宋史趙蕃受業于劉清之清之守衡州乃求監</hi>
<hi>安仁贍軍酒庫因以卒業至衡而清之罷即丐祠從清之歸其後眞德秀書之國史曰蕃于師友之際如此肯</hi>
<hi>負國乎馬後漢書趙偉字君長耻于厮役遂棄車  詣資中杜撫授書二十餘年</hi>　獻粟　束<lb/>
腵<hi>漢書賈逵通經門弟來學不逺萬里獻粟盈倉或曰逵非力耕乃舌耕也  唐歸崇敬傳學生謁師贄用</hi>
<hi>腵修一束酒一壺衫布一裁色如師所服師出中門延入與坐割修㪺酒三爵止乃發篋出經摳衣前請師為</hi>
<hi>説大略然後就室朝晡請益師二時堂上訓授道義示以文行忠信孝弟睦友旬省月試時考歲貢</hi>　執<lb/>
經壟畔　聽講壁間<hi>後漢書曰孫期少為諸生通京氏易及古文尚書家貧牧豕澤中逺</hi>
<hi>人從學者皆執經壟畔以隨之門世說服䖍字子慎將注春秋欲參考同異聞崔烈集  生講傳遂匿姓名為</hi>
<pb n="KR3k0055_WYG_257-10b"/>
<hi>烈門人賃作食每至講時輒竊聽戸壁間旣知其不能踰已稍共書生叙其短長烈聞不測何人然素聞䖍名</hi>
<hi>意疑之明早往未及晤便呼子慎子慎䖍不覺驚應遂相與友善</hi>　三年不學　數日<lb/>
辭歸<hi>說苑公明宣學于曽子三年不讀書曽子曰宣三年不學何也公明宣曰安敢不學宣見夫子居宮</hi>
<hi>庭親在呵叱之聲未嘗至于犬馬宣見夫子之應賓客㳟儉宣見夫子之居朝廷嚴臨下而不敢傷此三者宣</hi>
<hi>恱之學而未能宣焉敢不學乎曽子避席謝曰參不及此  唐書沈重講學授徒徐曠從之不數日辭歸曰先</hi>
<hi>生所說紙上語耳若奥境猶有所未見者</hi>　從授春秋　咸稱詞學<hi>漢書嚴彭祖字</hi>
<hi>公子與顏安樂俱事眭孟孟弟子百餘人惟二子能質問疑義孟曰春秋之學在二子矣由是公羊春秋有嚴</hi>
<hi>顏之學祭唐書賀德仁越州山隂人少與從兄徳基俱事國子  酒周宏正咸以詞學見稱時人語曰學行可</hi>
<pb n="KR3k0055_WYG_257-11a"/>
<hi>師賀德基文質彬彬賀德仁</hi>　申公弟子　韓氏生徒<hi>漢書申公弟子為博士者</hi>
<hi>十餘人孔安國至臨淮太守周霸夏寛為内史魯陽至東海太守繆生為内史徐偃為中尉  盧仝傳賈島劉</hi>
<hi>乂皆韓門弟子</hi>　不念是非　必慚禮樂<hi>列子列子師老商氏友伯髙子進二子之</hi>
<hi>道乗風而歸尹生聞之從列子居請蘄其術列子曰自吾之事夫子友若人也三年之後心不敢念是非口不</hi>
<hi>敢言利害始得夫子一盼而已五年之後心庚念是非口庚言利害夫子始一解顏而笑七年之後從心所念</hi>
<hi>庚無是非從口所言庚無利害夫子始一引吾並席而坐九年之後横心之所念横口之所出亦不知我之是</hi>
<hi>非利害歟亦不知彼之是非利害歟亦不知夫子之為我師若人之為我友内外進矣庚更也向也  唐書魏</hi>
<hi>徵曰大業之際徵也嘗與諸賢侍文中子先生謂徵及房杜曰生輩雖聰明特達然非董薛陳仇之比雖逢明</hi>
<pb n="KR3k0055_WYG_257-11b"/>
<hi>主必慚禮樂</hi>　採玉探珠　吟風弄月<hi>魏志邴原逺游學詣安丘孫崧崧辭曰君</hi>
<hi>郷里鄭君師模也君乃捨之躡屩千里所謂以鄭為東家丘原曰人各有志有登山而採玉者有入海而探珠</hi>
<hi>者豈可以登山者不知海之深入海者不知山之髙哉君謂僕以鄭為東家丘則君以僕為西家之愚夫耶</hi>
<hi>宋史周敦頤為南安軍司理洛人程珦攝通守事與敦頤語知其學為知道也使其子顥頤受學焉顥常曰自</hi>
<hi>見周茂叔後吟風弄月以歸有吾與㸃也之意</hi>　上畏鷹鸇　欲摧鸞鳳<hi>說苑成回</hi>
<hi>學於子路三年回恭敬不已子路問其故對曰臣聞之行者比於鳥上畏鷹鸇下畏網羅行年七十常恐行節</hi>
<hi>之虧是以恭敬待天命子路稽首曰君子哉游零陵先賢傳劉先主欲遣周不疑就劉巴學巴曰昔  荆北時</hi>
<hi>涉師門記問之學不足紀名猶天之南箕虚而不用賜書乃欲賢甥摧鸞鳳之翮游燕雀之宇將何以啟明之</hi>
<pb n="KR3k0055_WYG_257-12a"/>
<hi>哉</hi>　不稱官閥　雖自君恩<hi>世說東漢應劭字仲逺博學多聞舉髙第拜㤗山太</hi>
<hi>守嘗自賛於鄭康成曰故泰山太守應仲逺北面稱弟子何如康成笑曰仲尼之門考以四科回賜之徒不稱</hi>
<hi>官閥劭有慙色經唐李裕薦師疏云前試宣州溧水縣尉胡震博通六  華皓一志臣童㓜之時從震授業豈</hi>
<hi>謂年踰四紀位列三公雖自君恩亦由儒訓幸因家舊事輒敢薦聞</hi>　語曰青藍　詩云<lb/>
梁棟<hi>志林李謐初師事小學博士孔璠後璠復就謐請業同門生語曰青成藍藍謝青師何常在明經</hi>
<hi>王安石贈胡安定先生詩云先收先生作棟梁次第收拾桷與榱榱桷喻門人也</hi>　受易東歸<lb/>
　忘年北面<hi>漢書丁寛字子襄梁人也初梁項生從田何受易時寛為項生從者讀易精敏才過</hi>
<hi>項生遂師何學成寛謝何東歸何謂門人曰易以東矣  隋賈瓊曰文中子十五為人師陳留王孝逸先達之</hi>
<pb n="KR3k0055_WYG_257-12b"/>
<hi>傲者也然白首北面豈以年乎</hi>　教諭款密　學問淵源<hi>上見後唐庚上任德翁傳</hi>
<hi>非宋史呂希哲始與程頤同游學察其學問淵源  他人比首以師禮事之由是知見日益廣大</hi>　杖<lb/>
策騎驢　擔囊負笈<hi>後漢書李固郃之子也少好學改易姓名杖䇿騎驢負笈從師不逺</hi>
<hi>千里遂究覽墳典為世大儒負𩔖簒吳商學通五經百氏四方學者擔囊  笈不可勝數</hi>　原死喪<lb/>
議服　藏衣<hi>晉禮志古無師服之制新禮齊衰三月摰虞議宜依舊無服詔從之  魯國孔廟藏</hi>
<hi>孔子衣冠琴書至漢二百餘年不絶</hi>　皆絰　加麻<hi>家語孔子之喪二三子皆絰而出  禮記</hi>
<hi>弔服加麻</hi>　報恩　夢奠<hi>漢書夏侯勝授太后尚書及卒太后素服以報師傅之恩  禮記子</hi>
<hi>曰予疇昔之夜夢坐奠於兩楹之間</hi>　無服　棄官<hi>白帖孔子喪門人疑所服子貢曰昔者夫</hi>
<pb n="KR3k0055_WYG_257-13a"/>
<hi>子之喪顔回若喪子而無服喪子路亦然請喪夫子若喪父而無服  魏志王朗師楊賜賜卒朗棄官行服</hi>
　廟門　寢室<hi>禮記師哭諸廟門寢  檀弓師吾哭諸</hi>　營墳負土　服<lb/>
斬居廬<hi>後漢書桓榮字春卿事九江朱普普卒榮乃奔喪負土成墳  白帖郭禹師郭荷荷卒服斬衰</hi>
<hi>居廬</hi>　心喪三年　廬墓六載<hi>禮記事師服勤至死心喪三年  史記孔子喪弟子</hi>
<hi>三年喪畢唯子貢廬墓六年而去</hi>　增侯芭起墓　餘慶行喪<hi>後漢書侯芭從</hi>
<hi>揚雄受太元法言雄卒芭為起墳喪之三年側唐書王義方死門人員半千何彦先行喪植松栢墓  三年乃</hi>
<hi>去半干始名餘慶也</hi>　封疏乞留　服縗㑹葬<hi>啖助傳施士匄吳人兼善左氏春秋</hi>
<hi>以二經教授由四門助教為博士秩滿當去諸生上疏乞留凡十九年卒於官弟子共葬之  江南野史江夢</hi>
<pb n="KR3k0055_WYG_257-13b"/>
<hi>孫集門生子弟說釋經義卒時年八十五葬之日自逺方至者幾千人而服縗絰徒跣者百許</hi>　情重<lb/>
師資　誼尊道德<hi>後漢書亷范事師薛漢後辟公府㑹薛漢坐楚王事誅故人門生莫敢收</hi>
<hi>視范獨往收歛之顯宗怒范叩頭謝曰臣無狀心謂漢等皆已伏誅不勝師資之情因貰之  又朱穆字公叔</hi>
<hi>躭學鋭意同郡趙康叔盛者隱于武當山清浄不仕以經傳教授穆時年五十乃奉書稱弟子及康殁葬之如</hi>
<hi>師其尊德重道為當時所服</hi>　立廟藏衣　違經著服<hi>文苑英華申修殁後其弟</hi>
<hi>子以師所居立廟藏衣冠琴書人謂越禮墓又兖州人平辨受業於田才才亡辨著服六年廬於  側刺史以</hi>
<hi>為違經越禮造妄異端禁錮三年辨妻遣小女上䇿稱寃亷察彈刺史刑獄不當</hi>
　　師四<lb/>
<pb n="KR3k0055_WYG_257-14a"/>
原能自得師<hi>尚書能自得師者王</hi>　函丈<hi>禮凡講說之席函丈注函容也中間一丈之地</hi>
<hi>足以指畫</hi>　不足師<hi>禮記記問之學/不足以為人師</hi>　無當五服<hi>禮記師無當於五服</hi>
<hi>五服弗得不親</hi>　親師<hi>禮記安其義/而親其師</hi>　以賢得民<hi>周禮太宰以九兩繫國民</hi>
<hi>三曰師以賢得民</hi>　三盈三虚<hi>論衡少正卯在魯與孔子並孔子之門三盈三虚唯顔淵不去</hi>
　虚往實歸<hi>莊子常季問於仲尼曰王駘兀者也從之游者與夫子中分魯立不教坐不議虚而</hi>
<hi>往實而歸固有不言之教無形而心成者耶是何人也仲尼曰夫子聖人也丘直後而未往耳丘將以為師而</hi>
<hi>况不若丘者乎奚假魯國丘將引天下而與從之</hi>　是吾師<hi>左傳子産曰其所善者吾則行之其</hi>
<hi>所惡者吾則改之是吾師也</hi>　可為帝師<hi>史記老父出一編與張良曰讀是可為帝王師</hi>
<pb n="KR3k0055_WYG_257-14b"/>
下帷<hi>漢書董仲舒下帷讀書弟子以次相受或不見其面也</hi>　稽古賜車<hi>後漢書桓榮明</hi>
<hi>帝時為師傅以所賜車馬陳於庭曰此稽古之力也</hi>　附近朱藍<hi>漢紀童子魏照求師郭泰供給</hi>
<hi>洒掃泰曰當精義講學何勞相近照曰經師易得人師難求欲以素絲之質附近朱藍</hi>　增人倫<lb/>
之表<hi>世說太傅東海王越鎮許昌以王安期為記室參軍雅相欽重敕世子毗曰夫學之所益者淺體之</hi>
<hi>所安者深嫻習禮度不如式瞻儀形諷誦遺言不如親承音旨王參軍人倫之表汝其師之</hi>　祁祁<lb/>
生徒<hi>潘岳閑居賦曰兩學齊列雙宇如一右延國胄左納良逸祁祁生徒濟濟儒術</hi>　遣吏送<lb/>
歸<hi>晉王承傳承為東海太守有犯夜者為吏所拘承問其故答云從師不覺日暮承曰鞭撻寗越以立威名</hi>
<hi>非政化之本遣使送歸家</hi>　隔幔講禮<hi>裴景仁前秦記苻堅幸太學問博士經典博士盧壼對曰</hi>
<pb n="KR3k0055_WYG_257-15a"/>
<hi>周官禮注未有師韋逞母宋氏傳其父業得周官音義自非此母無可授後生於是就宋立講室書堂生徒一</hi>
<hi>百二十人隔絳紗幔而受業焉拜宋爵號文宣君賜侍婢十人</hi>　古之曹鄭<hi>南史劉瓛姿狀纎小</hi>
<hi>儒業冠於當時都下貴游士子莫不下席受業當時推為大儒以比古之曹鄭</hi>　芒屩布衣<hi>南史</hi>
<hi>范縝從沛國劉瓛學芒屩布衣瓛門多車馬貴游縝在其間並無愧耻及長博通經術尤精三禮</hi>　師<lb/>
道自居<hi>唐書王珪兼魏王泰師王見之為先拜珪亦以師道自居</hi>　見師先拜<hi>唐本紀唐</hi>
<hi>順宗重師傅見輒先拜</hi>　榎楚廢弛<hi>栁宗元陽城碣榎楚廢弛尊嚴而威</hi>　不拘曲<lb/>
士<hi>唐書陽城出為道州刺史栁宗元遺何蕃等書曰俞扁之門不拘病夫繩墨之側不拘曲木師儒之側不</hi>
<hi>拒曲士</hi>
<pb n="KR3k0055_WYG_257-15b"/>
　　師五<lb/>
原詩魏應璩百一詩曰子弟可不慎慎在選師友師友<lb/>
必良德中才可進誘<lb/>
原賦晉潘岳閒居賦曰教無常師道在則是故賢士投<lb/>
紱明王懷璽訓若風行應如草靡　漢班固西都賦曰<lb/>
命夫惇誨故老名儒師傅講論乎六藝稽合乎同異<lb/>
增書晉太傅司馬越與阮瞻書曰禮年八歲出就外傅<lb/>
明始可以加師訓之責十年曰㓜學明可以漸先王之<lb/>
<pb n="KR3k0055_WYG_257-16a"/>
教也然學之所入者淺體之所安者深諷誦遺言不如<lb/>
親承風旨小兒旣無令淑之質不聞道德之風望諸君<lb/>
時以閒暇周旋誨接　唐杜之松答王績書官守有限<lb/>
就學無因延頸下風我勞何極誠恐燉煌孝亷守琴書<lb/>
而不出酒泉太守列鐘鼓而空還道旣知尊榮何足恃<lb/>
豈不能正平公之坐敬養亥唐屈文侯之膝恭師子夏<lb/>
原序後漢蔡邕郭有道碑序曰先生誕因天衷聰睿明<lb/>
哲孝友温恭仁篤慈惠貞固足以幹事隱括足以矯時<lb/>
<pb n="KR3k0055_WYG_257-16b"/>
遂考覽六經探綜圗緯周流華夏遊集帝學收文武之<lb/>
將墜拯微言之未絶於時纓緌之徒紳佩之士望形表<lb/>
而影附聆嘉聲而響和者猶百川之歸巨海鱗介之宗<lb/>
龜龍也爾乃潛隱衡門收朋勤誨童蒙頼焉用祛其蔽<lb/>
州郡聞德虚已備禮莫之能致群公休之遂辟司徒椽<lb/>
又舉有道皆以疾辭　又文範先生陳仲弓碑序曰夫<lb/>
其仁愛温柔足以孕育羣生廣大寛容足以包覆無方<lb/>
剛毅強固足以威暴矯邪正身體化足以陶冶士心先<lb/>
<pb n="KR3k0055_WYG_257-17a"/>
生有此四德故言斯可法行斯可樂動斯可象静斯可<lb/>
傚是以邦之子弟遐方後生莫不同情瞻仰由其模範<lb/>
從其趣尚戾狠思和爭訟化讓雖嚴君猛政廹以刑戮<lb/>
未若先生潛導之速　增唐韓休蘇頲集序曰栒戈考<lb/>
篆魯鼎㸔銘書有亡篋文稱墜簡疑絳老之年走朝有<lb/>
問卜晉侯之疾訪史莫知莫不取揆宏襟詢謀達識<lb/>
增箴晉傅元太子少傅箴曰金木無常方圎應形亦有<lb/>
隱括習其性成　唐栁宗元師友箴曰不師如之何吾<lb/>
<pb n="KR3k0055_WYG_257-17b"/>
何以成不友如之何吾何以増吾欲從師可師者誰借<lb/>
有可從舉世笑之吾欲取友誰可取者借有可取中道<lb/>
或舍仲尼不生牙也乆死二人可作懼不吾似中焉可<lb/>
師恥焉可友謹是二物用惕爾後道茍在焉傭丐為偶<lb/>
道之不在公侯以走内考諸古外考諸物師乎友乎敬<lb/>
爾無忽<lb/>
　　交友一<lb/>
增釋名曰友有也相保有也　說文曰友愛也同志為<lb/>
<pb n="KR3k0055_WYG_257-18a"/>
友　鄭元注曰同師曰朋同志曰友　周易曰西南得<lb/>
朋　又曰同人于門无咎　又曰勿疑朋盍簪　又曰<lb/>
麗澤兊君子以朋友講習　又曰出門交有功　原又<lb/>
曰二人同心其利斷金同心之言其臭如蘭　增詩曰<lb/>
卭須我友　原又曰伐木丁丁鳥鳴嚶嚶出自幽谷遷<lb/>
于喬木嚶其鳴矣求其友聲相彼鳥矣猶求友聲矧伊<lb/>
人矣不求友生　増又曰每有良朋况也永歎　禮記<lb/>
曰僚友稱其弟也執友稱其仁也交游稱其信也　又<lb/>
<pb n="KR3k0055_WYG_257-18b"/>
曰年長以倍則父事之十年以長則兄事之五年以長<lb/>
則肩隨之羣居五人則長者必異席　原又曰君子不<lb/>
盡人之歡不竭人之忠以全交也　又曰交游之讐不<lb/>
同國　又曰敬業樂羣　又曰論學取友　又曰獨學<lb/>
而無友則孤陋而寡聞　又曰君子之交淡如水小人<lb/>
之交甘如醴君子淡以成小人甘以壞　又曰儒有合<lb/>
志同方營道同術乆不相見聞流言不信義同而進不<lb/>
同而退其交友有如此者　大戴禮曰與君子游苾乎<lb/>
<pb n="KR3k0055_WYG_257-19a"/>
如入芝蘭之室乆而不聞其香則與之化矣　増公羊<lb/>
曰同門曰朋　周禮曰司練糾萬民之德而勸之朋友<lb/>
　原孝經曰士有爭友則身不離於令名　家語曰夫<lb/>
内行不修身之罪也行修而名不彰友之罪也故君子<lb/>
入則篤行出則友賢　莊子曰凡交近則必相磨以信<lb/>
逺則必忠之以言　増白虎通曰朋友之道有四近則<lb/>
正之逺則稱之樂則思之患則死之　劉歆新義曰夫<lb/>
交接者人道之本始紀綱之大要名由之成事由之立<lb/>
<pb n="KR3k0055_WYG_257-19b"/>
　又曰才非交不用名非交不發義非交不立　揚子<lb/>
法言曰朋而不心面朋也友而不心面友也　原要覽<lb/>
諸葛武侯曰勢利之交難以經逺士之相知温不増華<lb/>
寒不改葉貫四時而不衰歴夷險而益固　譙子曰夫<lb/>
交之道猶素之白也染之以朱則赤染之以藍則青<lb/>
又曰交得其道千里同好固於膠漆堅於金石　阮爭<lb/>
政論曰夫交游者儔黨結於家威權傾其國或以利厚<lb/>
而結或以名髙相求同則譽廣異則毁深朝有兩端之<lb/>
<pb n="KR3k0055_WYG_257-20a"/>
議家有不協之論至令父子不同好兄弟異交游破和<lb/>
睦之道長爭訟之源　文選曰塵附泰山霧集河海言<lb/>
小之依大也　仲長子昌言曰幽言則攻己之短㑹同<lb/>
則述人之長負我者我加厚焉未有與人交若此而見<lb/>
憎者也　文中子曰以勢交者勢傾則絶以利交者利<lb/>
窮則散<lb/>
　　交友二<lb/>
増魯連子曰舜耕於歴山而交益陶於河濵而交禹<lb/>
<pb n="KR3k0055_WYG_257-20b"/>
家語孔子曰文王有四友自吾得回也門人加親是非<lb/>
疏附耶自吾得賜也逺方之士至是非奔走耶自吾得<lb/>
師也前有輝後有光是非先後耶自吾得由也惡言不<lb/>
入於耳是非禦侮耶　風土記曰越俗性率朴初與人<lb/>
交有禮封土壇祭以犬雞祝曰卿乗車我戴笠後日相<lb/>
逢下車揖我步行卿乗馬後日相逢卿當下　說苑曰<lb/>
魏文侯謂田子方曰自友子方也君臣益親百姓益附<lb/>
吾是以知友士之功焉　後漢書曰第五倫始以營長<lb/>
<pb n="KR3k0055_WYG_257-21a"/>
詣京尹鮮于褒見而異之署為吏後褒坐事左轉髙唐<lb/>
令臨去握臂訣曰恨相知晩　原又曰李燮字德公所<lb/>
交皆舍短取長好成人之美時潁川荀爽賈彪雖俱知<lb/>
名而不相能燮並交二子情無適莫世稱其正　增又<lb/>
曰王允字子師同郡郭林宗一見奇之曰王生一日千<lb/>
里王佐才也遂定交　又曰馬寔字伯騫交結英雄負<lb/>
笈荷擔不逺萬里山陽王暢未仕時寔慕髙名往存之<lb/>
暢執其手揖引與入談畢請入見母飲寔定交而别寔<lb/>
<pb n="KR3k0055_WYG_257-21b"/>
臨退報暢手書曰太上立德其次立功幸俱生盛明之<lb/>
世免磚瓦之姿託為丈夫當建名後載不可為空生徒<lb/>
死之物穢天壤之間　原江表傳曰吳有程普者頗以<lb/>
年長數凌侮周瑜瑜折節容下終不之校普後自敬服<lb/>
告人曰與周公瑾交若飲醇醪不覺自醉　增晉書曰<lb/>
東甌沃壤名士多樂居之太傅謝安未仕時亦居之與<lb/>
王羲之孫綽李充許詢道林皆文義冠世共相友昵<lb/>
談藪曰太原孫伯裔家貧常映雪讀書放情物外棲志<lb/>
<pb n="KR3k0055_WYG_257-22a"/>
邱壑與王令君亮范將軍雲為莫逆之交王范旣相二<lb/>
朝欲以吏職相處伯裔曰人生百年有如風燭正可怡<lb/>
神養性琴酒寄情安能栖栖役曵若此嵇康所不堪余<lb/>
亦未能也　南齊書曰劉悛字士操彭城安上里人也<lb/>
從駕登蔣山上數歎曰貧賤之交不可忘顧悛曰此况<lb/>
卿也今日與卿盡布衣之交悛起拜謝　梁典曰劉訏<lb/>
字彦度與陳留阮孝緒同申金蘭之契築室鐘阜之傍<lb/>
共聽内義鑽尋奥典　又曰韋夐字宏逺志尚夷簡澹<lb/>
<pb n="KR3k0055_WYG_257-22b"/>
於榮利周宏正造夐談謔盡日恨相遇之晚也後請夐<lb/>
至賔館夐未赴宏正乃贈詩曰德星猶未動眞車詎肯<lb/>
來其為當時所欽重如此　唐書曰武德中薛元敬為<lb/>
秘書郎太宗召為天策府參軍兼直記室薛收與元敬<lb/>
俱為文學館學士時房杜等處心腹之寄深相友託元<lb/>
敬畏於權勢竟不之狎如晦嘗云小記室不可得而親<lb/>
不可得而踈　又曰于休烈河南人貞觀中任左僕射<lb/>
為十八學士心性貞慤機鑒敏悟自㓜好學善屬文與<lb/>
<pb n="KR3k0055_WYG_257-23a"/>
㑹稽齊融延陵包融為文詞之友齊名一時　又曰楊<lb/>
憑字虚受為左散騎少負氣節與母弟凝凌相愛皆有<lb/>
名重交游與穆質許孟容李鄘王仲舒為友故世稱楊<lb/>
穆許李之友<lb/>
　　交友三<lb/>
原彈冠　結綬<hi>漢書王陽與貢禹為友世稱王陽在位貢禹彈冠言其取合同  漢書蕭育與</hi>
<hi>朱博為友著聞當代長安語曰蕭朱結綬言相薦達也</hi>　解帶　披襟<hi>上見周祇執友箴</hi>
<hi>王智深宋紀孔淳之隱剡山嘗遇桑門釋法祟于二山披襟領契自以為得意之交</hi>　兩龔　二<lb/>
<pb n="KR3k0055_WYG_257-23b"/>
仲<hi>漢書兩龔皆楚人勝字君賔舍字君倩二人相友著名節故時號為楚兩龔  三輔決録蔣詡字元卿舍</hi>
<hi>中三逕唯羊仲求仲從之遊二仲皆挫亷逃名之士</hi>　增神交　冥契<hi>袁宏山濤别傳曰陳</hi>
<hi>留阮籍譙國嵇康並髙才逺識少有悟其契者濤初不識一與相遇便為神交  世說曰支道林喪法䖍之後</hi>
<hi>精神霣喪風味轉墜謂人曰冥契旣逝發言莫賞中心藴結余其亡矣却後一年支遂殞殁</hi>　原尹<lb/>
班　荀李<hi>東觀漢記尹敏字㓜季與班彪相厚每相與談常對案不食晝即至暝夜即徹明  司馬</hi>
<hi>彪續漢書李膺性簡亮無所交接唯以同郡荀淑陳寔為師友</hi>　贈言　為誄<hi>史記孔子去周</hi>
<hi>老子送之曰仁者贈人以言夫聰明深察而近於死者好議人者也博辨宏達而危其身者發人之惡者也</hi>
<hi>晉書郗超卓犖有曠世之度交游士林每有勝狀雖寒門後進拔而友之死之日貴賤為誄四十人</hi>　班<lb/>
<pb n="KR3k0055_WYG_257-24a"/>
荆　為黍<hi>左傳伍舉與聲子相善班荆相與食而言復故也  後漢書范式張邵千里相期殺雞為</hi>
<hi>黍以待</hi>　陳雷　毛薛<hi>後漢書陳重少與同郡雷義相交善義舉茂才讓於陳重刺史不聽</hi>
<hi>義遂佯狂逃避郷里為語曰膠漆自謂堅不如雷與陳  史記趙有處士毛公藏於博徒薛公藏於賣漿家魏</hi>
<hi>公子無忌從此二人游</hi>　讓友　定交<hi>韓詩外傳宋玉因其友事襄王襄王待玉無異乃讓</hi>
<hi>其友友曰薑桂因地而生不因地而辛  周易君子定其交而後求</hi>　增青雲　白水<hi>梁書</hi>
<hi>江淹曰袁叔明與予有青雲之交非直銜杯酒慇懃而已  文選青松示心白水旌信</hi>　陶陶<lb/>
款款<hi>東觀漢記尹敏與班彪乆語彪曰相與乆語為俗子所怪然鍾子期死伯牙破琴曷為陶陶哉  廣</hi>
<hi>絶交論范張款款於下泉</hi>　雅游　小友<hi>張耳傳張耳雅遊多為人所稱言其交結英俊是以</hi>
<pb n="KR3k0055_WYG_257-24b"/>
<hi>多為人稱譽也齡新唐書張九齡與嚴挺之蕭誠善挺之惡誠侫勸九  絶之九齡忽獨念曰嚴太苦勁蕭軟</hi>
<hi>美可喜李泌在傍曰公起布衣以直道至宰相而喜軟美者乎九齡驚改容謝之呼為小友</hi>　裹飯<lb/>
　指囷<hi>莊子子輿與子桑友淋雨十日子輿裹飯往食之至子桑之門則聞若歌若笑鼓琴曰父耶母</hi>
<hi>耶人乎天乎子輿曰子之歌何故若是曰吾思夫使我至此者弗可得也  吳志魯肅字子敬以散財賑窮結</hi>
<hi>士為務周瑜為居巢長過肅並告資糧肅家有兩囷米各三千斛乃指一囷與瑜瑜益知其奇也遂相親結定</hi>
<hi>僑札之分</hi>　寄梅　標竹<hi>魏書陸凱仕魏為正平太守與范曅相善自江南寄梅一枝並詩云</hi>
<hi>折梅逢驛使寄與隴頭人江南何所有聊贈一枝春  下見周祗執友箴</hi>　同車　投劒<hi>晉書</hi>
<hi>陶侃至洛陽時即中令揚晫侃同里也侃詣之晫與侃同車見中書即顧榮榮甚奇之  世說陸機赴假還洛</hi>
<pb n="KR3k0055_WYG_257-25a"/>
<hi>輜重甚盛戴淵與少年掠之淵在岸上據胡床指揮左右皆得其宜機於船屋上遥謂之曰卿才如此亦復作</hi>
<hi>刧淵流涕投劒歸機機便與定友作筆薦焉</hi>　把臂　忘形<hi>世說東漢朱暉與張堪同縣張</hi>
<hi>于太學見之接以交道堪把暉臂語曰欲以妻子托朱生暉舉手不敢對自後不復相見張亡後聞其妻子貧</hi>
<hi>困自往候視厚賑贍之暉子頡怪問曰大人不與堪為友何忽如此暉曰堪常有知己之言吾已信于心也</hi>
<hi>唐書昭州刺史敬超先與杜甫善故甫寄髙適詩序今海内忘形故人獨漢中王瑀昭州敬使君超先生</hi>
朱陳　孫孔<hi>上見宦官𩔖奐唐書孔紹安越州山隂人陳吏部尚書  之子少與兄紹新俱以文</hi>
<hi>辭知名年十三陳亡入隋時有詞人孫萬壽與紹安篤忘年之好時人稱為孫孔</hi>　班草　採<lb/>
葵<hi>後漢書張升字彦真遇黨錮去宦道逢友人班草而語以閹宦專權因相向而泣有父老過之曰嗟乎二</hi>
<pb n="KR3k0055_WYG_257-25b"/>
<hi>大夫何泣之悲龍不隱鱗鳳不藏翼一世網羅泣將安及二人欲與之言不顧而去升竟以黨錮下獄死  古</hi>
<hi>詩採葵莫傷根交友莫羞貧</hi>　立雪　占星<hi>唐蕭至忠嘗與友人期街中俄而雪下人或止</hi>
<hi>之至忠曰焉有與人期畏雪不去遂命駕徑往立於雪中深尺餘期者方至  續晉陽秋陳寔字仲弓荀淑字</hi>
<hi>季和造請討論于是德星見太史奏五百里内有賢人聚</hi>　原贈束帛　獻紵衣<hi>家語</hi>
<hi>孔子遇程子傾蓋而語終日甚相恱顧謂子路曰程子天下之賢士取束帛而贈之  左傳吳季札見鄭子産</hi>
<hi>如舊相識與之縞帶子産獻紵衣</hi>　增望衡對宇　割席分氈<hi>荆州記龎德公</hi>
<hi>居漢之隂司馬徳操宅漢之陽望衡對宇歡情自接汎舟褰裳率爾休暢  見聞録宋韓億李若谷未第時俱</hi>
<hi>貧赴試京師僅有一氈一席割分之每出謁更相為僕李先登第韓為負箱至長社分錢相别後韓亦登第</hi>
<pb n="KR3k0055_WYG_257-26a"/>
　稱金石交　號山林友<hi>漢書漢王與韓信為金石交  韋温少合所善惟蕭祐少</hi>
<hi>貧隱居以孝聞謷然不以塵事自蒙故温號山林友云</hi>　樂天三友　餘慶十朋<lb/>
<hi>白樂天以詩酒琴為三友之唐書陸餘慶雅善趙貞固盧藏用陳子昻杜審言宋  問畢搆郭襲徵司馬承禎</hi>
<hi>釋懷一時號方外十友</hi>　恨相見晚　如平生歡<hi>漢書魏其灌夫相得甚歡恨相</hi>
<hi>見晚也為後漢書馬援見公孫述以  當握手歡如平生</hi>　友號四䕫　交稱三隱<lb/>
<hi>崔造字元宰與韓㑹盧東美張正則為友皆僑居上元好談經濟之略嘗以王佐自許時人號為四䕫  南史</hi>
<hi>阮孝緒博學隱居不交當世恒居一鹿牀時人造之未嘗見也劉訏一造孝緒即願以神交訏族兄歊又履髙</hi>
<hi>操三人日夕招携故都下謂之三隱</hi>　自是南金　豈因白璧<hi>晉書薛兼與同郡紀</hi>
<pb n="KR3k0055_WYG_257-26b"/>
<hi>瞻廣陽關鴻吳郡顧榮㑹稽賀循同志友善初入洛司空張華見而嘆息曰南金也  道學傳杜京產建武初</hi>
<hi>徵之產曰莊周持釣豈為白璧所回辭不受㑹稽孔道徵亦守志產與友善</hi>　引見妻孥<lb/>
告之祖考<hi>雲仙散録杜甫每朋友至則引見妻子章侍御退而使其婦送夜飛蟬以助妝餙  宣武</hi>
<hi>盛事唐戴宏正每得密友一人則書於簡編焚香拜告祖考號金蘭簿</hi>　延於金谷　引<lb/>
入華林<hi>晉書潘岳與石崇諂事賈謐每候其出望塵而拜謐開延賔客于金谷園號二十四友岳為之</hi>
<hi>首次石崇左思陸機陸雲劉輿劉琨歐陽建杜彬王粹鄒㨗崔基劉瓌周恢陳聆劉納繆徴摯虞諸葛詮和郁</hi>
<hi>牽秀許猛杜育並附㑹于謐引南史何㸃字子晢與梁武帝舊交詔以鹿皮巾召之  入華林園賜詩酒恩禮</hi>
<hi>如舊</hi>　謁即誦詩　交相為傳<hi>詩話馮道明謁雍陶時陶為簡州牧呵曰與君素昧</hi>
<pb n="KR3k0055_WYG_257-27a"/>
<hi>平生道明曰誦員外詩仰員外德遂咏曰閉門客到常疑病滿院花香未是貧陶延之上坐歡狎如平生交</hi>
<hi>宋司馬光范鎭相得歡甚曰吾與子生同志死當同傳二公旣約更相為傳而後死者則誌其墓云</hi>　交<lb/>
締雲霞　誼深風雨<hi>南史謝瞻不營當世與范泰為雲霞交  漢書朱博杜陵人家少給</hi>
<hi>事縣為亭長好客稍遷為功曺伉俠好交隨從士大夫不避風雨</hi>　就肆謁父　升堂<lb/>
拜母<hi>殷士世傳殷褒字元祚河南鄭亷始出寒賤又未知名見而友之亷父嘗居肆乃就拜其父于肆中</hi>
<hi>衆皆驚亷由是顯名位至司徒容㑹稽典録盛憲字孝章初為臺即常出遊逢一童子  貎非常憲怪而問之</hi>
<hi>是魯國孔融年十餘歲憲下車執融手載以歸舍與之談宴結為兄弟升堂拜母曰可賀憲母昔有憲憲今有</hi>
<hi>弟</hi>　含菽相過　種瓜自給<hi>東觀漢記閔仲叔恬静養神弗役於物與周黨相友</hi>
<pb n="KR3k0055_WYG_257-27b"/>
<hi>黨每過仲叔共含菽飲水畫吳録步隲與衞旌同年相友善俱以種瓜自給  勤四體夜誦經傳</hi>　名<lb/>
沉醉川　傳交讓瀆<hi>崔豹古今注鄭𢎞行宦京洛未至夜宿一壖逢舊友四人四顧荒郊</hi>
<hi>沽酒無處情抱不申乃各以錢投水中依水共飲盡夕酣暢皆得大醉因名沉醉川  南史交讓瀆陸慧曉與</hi>
<hi>張融並居其間有池池上有二株楊栁何㸃嘆曰此池便是醴泉此樹便是交讓舊傳有交讓瀆因張陸也</hi>
　交呂攀嵇　宗陳友范<hi>向秀傳向秀字子期少與譙國嵇康東平呂安友善嘗與</hi>
<hi>康偶鍜於洛邑與安灌園於山陽收其餘利以共酒食之費故顔延之詩交呂旣鴻軒攀嵇亦鳳舉  魏志邴</hi>
<hi>原至陳則師韓子助潁川則宗陳仲弓汝南則交范孟博涿郡則親盧子幹</hi>　推懷投款<lb/>
傾心定交<hi>南史初齊髙帝為舍人劉懷珍為直閣相遇甚善髙帝輔政以子晃代為豫州刺史或疑</hi>
<pb n="KR3k0055_WYG_257-28a"/>
<hi>懷珍不受代髙帝曰我布衣時懷珍便推懷投款况在今日寜當有異  唐書李密字元邃開皇中襲父爵始</hi>
<hi>弱冠尚書令楊素見而奇之謂其子元感曰李密智計不窮爾所不及可與為友</hi>　受詔定交<lb/>
　遺書贈友<hi>後漢書肅宗始修古禮廵狩方岳崔駰上西廵頌帝謂侍中竇憲曰知崔駰乎對曰</hi>
<hi>班固數為臣言之然未見帝曰公愛班固而忽崔駰葉公之好龍也可試見駰駰候見憲憲倒屣迎笑謂駰曰</hi>
<hi>吾受詔交公何得薄我哉遂揖入明南史劉善明與崔祖思友善祖思出為青冀二州善  遺書贈之及聞祖</hi>
<hi>思死痛哭得病卒</hi>　昜衣之稱　彈冠之友<hi>周書張軌字元軌少好學志識開朗</hi>
<hi>初仕洛陽家貧與安樂孫樹仁為莫逆之交每易衣而出以此見稱  㑹稽典録虞倫字孝緒餘姚人與駱瑗</hi>
<hi>為彈冠之交</hi>
<pb n="KR3k0055_WYG_257-28b"/>
　　交友四<lb/>
增推長違短<hi>家語孔子將行雨而無蓋門人曰商有之孔子曰商之為人也甚恡于財吾聞與人</hi>
<hi>交推其長者違其短者故能乆也</hi>　承顔接辭<hi>漢書暴勝之為直指使衣繡持斧威震州郡雋</hi>
<hi>不疑盛服至門上謁曰竊伏海濵聞暴公子威名舊矣今乃承顏接辭</hi>　硯席之交<hi>漢宣帝少</hi>
<hi>時與彭祖同硯席</hi>　百世之師<hi>綱鑑扶風法眞博通内外學隱居不仕帝欲致之四徵不屈友</hi>
<hi>人郭正稱之曰眞名可得聞身難得見逃名而名我隨避名而名我追可為百世之師矣</hi>　定交杵<lb/>
臼<hi>東觀漢記公沙穆家貧與吳祐賃舂祐與語大驚遂定交于杵臼之間</hi>　友李結符<hi>郭林</hi>
<hi>宗别傳郭泰字林宗入潁川則友李元禮至陳留則結符偉明之外黄則親韓子助過蒲亭則師仇季智</hi>
<pb n="KR3k0055_WYG_257-29a"/>
絃韋為質<hi>後漢書胡叟字倫許一見髙允曰吳鄭之交以縞紵為美談吾之與子以絃韋為幽質以</hi>
<hi>此言之可無愧也</hi>　孔李通家<hi>范蔚宗後漢書孔融十歲父詣京師時河南尹李膺簡重融造</hi>
<hi>其門云我與公積代通家膺乃召見曰君父祖未嘗與僕有恩舊曰吾先君孔子與居先人李老君同德比義</hi>
<hi>而相師友融與公豈非積代通家歟衆皆奇之</hi>　拜母<hi>晉書庾衮與諸兄過邑人陳凖兄弚友之拜其</hi>
<hi>母衮獨不拜曰拜人之母將同于子其義至大隣人禇徳隱逸養親老而無倦衮每拜之</hi>　後有慶<lb/>
亷<hi>後漢書洛陽慶鴻慷慨好義亷范與為刎頸之交時人稱曰前有管鮑後有慶亷</hi>　世稱四<lb/>
子<hi>嵇康髙士傳逢萌徐房李雲王尊同時相友世號為四子</hi>　屢聞得失<hi>三國志諸葛武侯曰</hi>
<hi>初交州平屢聞得失後交元直勤見啟誨初宰每言則盡偉度數有諫止雖資性鄙暗不能悉納然與此四子</hi>
<pb n="KR3k0055_WYG_257-29b"/>
<hi>終始好合亦足以明其不疑直言也</hi>　拜父<hi>魏志孔融才髙倨傲在陳紀陳羣之間融先與紀友後與</hi>
<hi>羣交更為紀拜父</hi>　僑札之好<hi>晉陽秋陸抗屯江上羊祜魏邊將推僑札之好抗嘗遺祜酒祜</hi>
<hi>亦饋抗藥皆推心服之</hi>　縞帶之好<hi>吳録張儼字子節拜大鴻臚使于晉羊祜何禎並結縞帶</hi>
<hi>之好</hi>　世外之交<hi>晉書許邁字叔元入臨安西山改名元字逺遊王羲之造之未嘗不彌日忘歸</hi>
<hi>相與為世外之交</hi>　同志齊名<hi>道學傳許邁少與髙陽許詢並治髙節同志齊名詢能清言兼</hi>
<hi>有詞藻邁博學亦善屬文</hi>　緫角友善<hi>何法盛晉中興書庾翼與桓温友善在緫角之中便相期</hi>
<hi>以始終</hi>　利獲二雋<hi>晉書陸機吳人太康末與弟雲造張華華素重其名如舊相識曰伐吳之</hi>
<hi>役利獲二雋</hi>　交府士<hi>晉中興書王尼為護軍府士卓犖不覉王澄胡母輔之齎羊酒詣䕶軍府</hi>
<pb n="KR3k0055_WYG_257-30a"/>
<hi>尼時給府役輔之等遂入坐馬廐下與尼炙羊飲酒醉飽而去不見䕶軍䕶軍大驚即與尼長假免其為兵</hi>
　勝我自知<hi>世說王濛與沛國劉惔齊名友善惔嘗稱濛性至通而自然有節濛每云劉君知我</hi>
<hi>勝我自知</hi>　擬之八雋<hi>晉中興書羊曼字祖延頽縱狂放飲酒無節與温嶠庾亮阮籍桓彝同志</hi>
<hi>友善時州里稱陳留阮放為宏伯髙平郄鑒為方伯太山胡母輔之為達伯濟隂卞壼為裁伯陳留蔡謨為朗</hi>
<hi>伯陳留阮孚為誕伯髙平劉緩為秀伯而曼為濌伯凡八伯蓋擬古之八雋</hi>　異代相交<hi>南史</hi>
<hi>蕭允字叔佐為㑹稽丞經行延陵季子廟設萍藻之薦託異代之交為詩序意辭理清要</hi>　一文一<lb/>
咏<hi>梁書何遜字仲言東海郯人也弱冠舉秀才南郷范雲見其答策大相稱賞因結忘年交好自是一文一</hi>
<hi>咏雲輒嗟賞</hi>　存問往來<hi>北齊書袁聿修歴任清華即署之日直趙彥深為水部郎中同在一</hi>
<pb n="KR3k0055_WYG_257-30b"/>
<hi>院因成交友彦深被沙汰停秩門生藜藿聿修猶以故情存問往來</hi>　季孟之間<hi>北史盧懷仁有</hi>
<hi>行檢善與人交與瑯邪王衍隴西李壽之情好相得嘗語衍云昔郭泰道廣許劭知而不顧嵇生峙立鍾㑹遇</hi>
<hi>而絶言吾處季孟之間去其太甚衍曰然</hi>　幅巾以待<hi>三國春秋姚襄單騎渡淮見豫州刺史謝</hi>
<hi>尚于壽陽幅巾以待之一面如舊相識</hi>　結為交㑹<hi>隋書劉孝孫荆州人祖禎周石臺太守孝</hi>
<hi>孫弱冠知名與當時詞人虞世南蔡君和孔德紹庾自直劉武等登臨結為交友</hi>　耐乆之朋<lb/>
<hi>唐書魏元同與裴炎締交能保始終號耐乆朋</hi>　對牀風雨<hi>韋應物詩寜知風雨夜復此對牀眠</hi>
　人外之交<hi>唐書李泌流放江南與栁渾顧况為人外之交咏吟自適</hi>　放逸之友<lb/>
<hi>周書韋敻字敬逺志尚彝簡雅好名義虚襟善誘雖畊夫牧豎有一節可稱者皆復引之特與族人處元及安</hi>
<pb n="KR3k0055_WYG_257-31a"/>
<hi>定梁曠為放逸之友</hi>
　　交友五<lb/>
增詩漢蘇子卿與李少卿詩曰骨肉縁枝葉結交亦有<lb/>
因四海皆兄弟誰為行路人况我連枝樹與子同一身<lb/>
昔為鴛與鴦今為參與辰昔者長相近邈若胡與秦惟<lb/>
念當離别恩情日以新鹿鳴思野草可以喻嘉賔我有<lb/>
一罇酒欲以贈逺人願子留斟酌敘此平生親　李少<lb/>
卿與蘇子卿詩曰嘉㑹難再遇三載為千秋臨河濯長<lb/>
<pb n="KR3k0055_WYG_257-31b"/>
纓念子悵悠悠逺望悲風至對酒不能酬行人懷往路<lb/>
何以慰我愁獨有盈觴酒與子結綢繆　原古善哉行<lb/>
曰月没參横北斗闌干親友在門忘寢與餐　魏曹植<lb/>
離友詩曰王旅遊兮背故郷彼君子兮篤人綱媵予行<lb/>
兮歸朔方馳原隰兮尋舊疆車載奔兮馬繁驤涉浮濟<lb/>
兮汎輕航迄魏都兮息蘭房展宴好兮唯樂康　晉郭<lb/>
璞贈温嶠詩曰人亦有言松竹有林及爾臭味異苔同<lb/>
岑言以忘得交以淡成同匪伊和惟我與生爾神余契<lb/>
<pb n="KR3k0055_WYG_257-32a"/>
我懷子情攜手一豁安知塵冥　齊謝脁贈友人詩曰<lb/>
芳洲有杜若可以贈佳期望望忽超逺何由見所思我<lb/>
行未千里山川以間之離居方歲月故人不在兹清風<lb/>
動簾夜孤月照窻時安得同攜手酌酒賦新詩　梁陸<lb/>
倕贈京邑僚友詩曰余本水郷士閉門江海隅時逢道<lb/>
世泰蹇足出髙衢江中寒事早夜露傷秋草心屬姑蘇<lb/>
臺目送邯鄲道追惟疇昔時朝府多歡暇薄暮埃塵静<lb/>
飛蓋相追迓李郭或同舟潘夏時方駕娛歡追美景敷<lb/>
<pb n="KR3k0055_WYG_257-32b"/>
文永清夜促膝豈異人戚戚皆姻婭　梁蕭鈞晚景遊<lb/>
泛懷友詩曰龍門依御溝鳳轄轉芳洲雲峰初辨夏麥<lb/>
氣早迎秋山翠餘烟積川平晚照收浪隨文鷁轉渡逐<lb/>
彩鴛浮風花轉未落巖泉咽不流一辭金谷苑空想竹<lb/>
林遊<lb/>
原賦梁丘遲思賢賦曰夫子長之託意甘執鞭於異世<lb/>
在慈明之慕義聊暫馭而追恱况至德之可師無兼裘<lb/>
以共敝有樂安之任子偉羣才而稱傑備百行之髙致<lb/>
<pb n="KR3k0055_WYG_257-33a"/>
該九流之洪藝諒可雜而非染迹每同而常别牆易入<lb/>
而難窺關無鍵而有閉思若神而泉涌翰如雲而積袂<lb/>
沉潛於懷抱之間蕭散於天人之際日下愧其未雙關<lb/>
西慙於上哲紛吾旣有此固陋荷君子之渥惠塵非附<lb/>
而分深葉未移而好結尋宿草之宴處歷三紀於兹日<lb/>
性有同於杞梓心獲變於丹漆文何屬而不辯理何疑<lb/>
而匪質問不休而鐘扣答無窮而座謐<lb/>
增書蜀諸葛亮與張裔書曰吾自以為與君古之石交<lb/>
<pb n="KR3k0055_WYG_257-33b"/>
也石交之道舉讐以相益割骨以相明猶不相謝也□<lb/>
河朔倒懸之苦方須救拔遣游辨之士為郷導之使輕<lb/>
裝啓行經營舊壤今泗上歸業稷下還風君欲誰讓耶<lb/>
聊送寸心敬申貧贈　陳徐陵與王吳郡僧智書曰昔<lb/>
林宗道主時人多慕德之賔無忌雄豪天下盡希風之<lb/>
客况復王家沉黙謝氏混元名貴公門譽華卿子而秦<lb/>
峰阻夐浙水悠長諮訴無因但用窮結比青葽已戒白<lb/>
露方漙體中何如願席康勝竊承君侯被以光輝屢有<lb/>
<pb n="KR3k0055_WYG_257-34a"/>
吹嘘之言頻蒙薦延之澤故得周行紫閣升降丹墀㸃<lb/>
汙清朝豈不荒愧雖復華隂砥柱帶地窮深嵩髙維岳<lb/>
極天為重未可以方斯盛典譬此洪恩年迫桑榆豈期<lb/>
酬報政以川波非逺對奉無因夜夢子長之遊朝覽希<lb/>
道之䟽浮雲西北徒懷魏帝之文行雨東南思假飛山<lb/>
之便窮誠旣結荒略逾深方事祁寒願加珍納謹扶力<lb/>
白書迷乏不次　唐劉蛻答知已書曰蛻嘗感近世知<lb/>
已隳離交道沈廢不忍終日疚之於心思出其門閭上<lb/>
<pb n="KR3k0055_WYG_257-34b"/>
謁於公卿水行吳楚之域陸走商周之甸旁聽天下歲<lb/>
晚而歸卒無所遇是十六國之故墟四瀆之隅落未足<lb/>
為大也卒不能副蛻也區區之望况有一言解相印一<lb/>
見爵上卿者乎斯不無人晚乃遇之不自紹介之口不<lb/>
因媒屬之勢纓綏車佩下入蓬蒿一言而膠附不離有<lb/>
憂其始終出處之事者蛻前日來求人為知己交道之<lb/>
心一旦得遇昆弟親戚之愛又自思之夫人之身宜何<lb/>
如以報謝將報謝復與執事何所補哉然而有意益厚<lb/>
<pb n="KR3k0055_WYG_257-35a"/>
違命固難者則不敢書且試託之於韓繁秀才風雪滿<lb/>
硯不獲多書<lb/>
增序宋范文正王元之畫像序曰王文正公居宰輔二<lb/>
十年未嘗見愛惡之迹天下謂之大雅宼萊公左右天<lb/>
子却戎兵安社稷天下謂之大忠樞密馬公慷慨立朝<lb/>
有犯無隱天下謂之大直此三君子一代偉人王公與<lb/>
三君子深相交許情如金石則公之友道可知矣<lb/>
增文　周昭新撰曰交之為道起自羲王造化之初君<lb/>
<pb n="KR3k0055_WYG_257-35b"/>
臣始立而有人倫上下之序象天地交泰以左右於民<lb/>
也唐虞三代莫不因之故交全情親則國安治強交敗<lb/>
情乖則國危治弱立交者欲其親也是故百姓不親禹<lb/>
作司徒踈者能睦亷頗相如忍忿以從厚陳平周勃感<lb/>
陸生而相親所以安趙於強敵定漢於幾殆此交接之<lb/>
大義帝王之極務聞之於易曰交乃人倫之本務王道<lb/>
之大義也<lb/>
增論後漢蔡邕正交論曰聞之前訓曰君子以朋友講<lb/>
<pb n="KR3k0055_WYG_257-36a"/>
習而正人無有滛朋是以古之交者其義敦以正其誓<lb/>
信以固逮夫周德始衰頌聲旣寢伐木有鳥鳴之刺谷<lb/>
風有棄予之怨其所由來政之缺也　唐李華正交論<lb/>
曰夫三尊闕師訓之喪朋友無寢門之哭學府無哀朋<lb/>
之制禮亡浸逺言者為非人從以偷俗用不篤弊在不<lb/>
專經學淪於茍免者也師乏儒宗則道不尊道不尊則<lb/>
門人不親友非學者則義不固義不固則交道不重選<lb/>
不由郷則情不繫府情不繫府則舉薦寡恩三者化人<lb/>
<pb n="KR3k0055_WYG_257-36b"/>
之大端而情禮盡曠徼幸道長而純慤道消於是大雅<lb/>
之友掃除無妄之交風動利招則不悔機罔名眩則甘<lb/>
心鼎鑊傾之以勢則不畏於天地餌之以權則忍絶於<lb/>
親愛故詩有谷風之刺禮有邦朋之禁以此防人猶或<lb/>
踰之嗟夫奇巧釣情者明哲所惡鋒芒逆物者道家不<lb/>
取受施忘惠者仁義之蠧跡均心異者蠻貊之俗面附<lb/>
背攜者人道所棄逺賢奔利者商販之行俞可強否者<lb/>
僕妾恒性愛子遺親者犬彘之心茍能乆要之約必存<lb/>
<pb n="KR3k0055_WYG_257-37a"/>
平生之言可復如樓護終身與呂公同食張裔養楊㳟<lb/>
母如親則家室有歸人誰虞死也<lb/>
原讃晉夏侯湛管仲像讃曰堂堂管生志存興仁仁道<lb/>
在已唯患無身包辱逺害思濟彝倫心寄鮑子動成生<lb/>
民　又鮑叔像讃曰鮑子愔愔式昭德音綢繆敬仲二<lb/>
人同心厥芳猶蘭其堅如金遥遥景迹君子攸欽<lb/>
原箴宋周祗執友箴曰四輔揚輝伐木幽林撫喬鸞飛<lb/>
爰逮姬衰俗遂凋成交縁利眤朋因偽情谷風興哀繁<lb/>
<pb n="KR3k0055_WYG_257-37b"/>
霜夏零道之未盡𢎞焉由人自室有回過門則親微言<lb/>
綿邈清談輟響金雖能照塵積翳朗西河感離口悟投<lb/>
杖慊慊文侯友賢好學英英燕昭禮郭致樂推誠歲寒<lb/>
功標松竹落落僑札遼遼莊惠解帶一遇道映萬世人<lb/>
亦有言貴則易交利重太山道輕鴻毛乆而致敬見之<lb/>
晏平霜雪旣至勁柏冬青<lb/>
增謡唐李白箜篌謡曰攀天莫登龍走山莫騎虎貴賤<lb/>
結交心不疑惟有嚴陵與光武周公稱大聖管蔡寧相<lb/>
<pb n="KR3k0055_WYG_257-38a"/>
　容漢文一斗粟不與淮南舂兄弟尚路人吾心安所從<lb/>
　他人方寸間山海幾千重輕言托朋友對面九疑峯多<lb/>
　花必早落桃李不如松管鮑已乆死何人繼其蹤<lb/>
　原碑後漢蔡邕貞定直父碑曰其接友也審辨眞偽明<lb/>
　於知人度始終而後交情不踈而貎親　晉孫楚牽招<lb/>
　碑曰君與劉備少長河朔英雄同契為刎頸之交俄而<lb/>
　委質於太祖備遂鼎足於蜀漢所交非常為時所忌每<lb/>
　自酌損在乎季孟之間<lb/>
<pb n="KR3k0055_WYG_257-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷二百五十二<lb/>
</p>
<p>
</p>
  </div>
</body>
</text>
</TEI>
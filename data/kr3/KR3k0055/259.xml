<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_259-1a"/>
　欽定四庫全書<lb/>
御定淵鑑𩔖函卷二百五十四<lb/>
　　人部十三<hi>故人賓主</hi>　<hi>䘮友好客</hi>
　　　故人一<lb/>
　増書曰人惟求舊<lb/>
　　　故人二<lb/>
　増漢書曰張安世兄賀幸於衛太子太子敗賓客皆誅<lb/>
　安世為賀上書得下蠶室後為掖庭令而宣帝以皇曽<lb/>
<pb n="KR3k0055_WYG_259-1b"/>
　孫収養掖庭賀視養拊循恩甚宻焉及帝即位而賀已<lb/>
　死賀子早死無子子安世小男彭祖又少與上同席硯<lb/>
　上追思賀恩封彭祖為陽都侯賜賀謚曰陽都哀侯賀<lb/>
　有孤孫霸年七嵗拜散騎中郎将賜爵關内侯　漢史<lb/>
　曰光武引嚴光入道故舊共卧光以足加帝腹太史奏<lb/>
　客星犯帝座帝笑曰朕與故人嚴子陵共卧耳　南史<lb/>
　曰竟陵王誕反廣陵范義為誕司馬宋克廣陵誕與義<lb/>
　皆伏誅蔡興宗奉㫖慰勞廣陵興宗與范義素善収斂<lb/>
<pb n="KR3k0055_WYG_259-2a"/>
其尸送歸豫章宋主謂曰卿何敢故觸王憲對曰陛下<lb/>
自殺反臣臣自葬故交何不可之有宋主有慙色　唐<lb/>
書曰唐公踐天子位多引貴臣共榻劉文静時為納言<lb/>
固諫帝曰宿昔之情何可忘也　舊唐書曰唐明皇微<lb/>
時與姜皎親善及誅竇懐貞等皎與有功由是寵遇特<lb/>
厚出入卧内至與后妃連榻宴飲宋璟言皎權寵太過<lb/>
非所以安之上以為然下制曰西漢諸将以權貴不全<lb/>
南陽故人以優閒自保皎冝放歸田園勲封如故<lb/>
<pb n="KR3k0055_WYG_259-2b"/>
　　故人三<lb/>
増脱驂　遺馬<hi>上孔子遇舊舘人事詳䘮友𩔖厚東觀漢記杜林與馬援同里素相親  援南</hi>
<hi>方還時林馬適死援令子持馬一匹遺林曰朋友有車馬之饋林受之居數月林遣子奉書曰捋軍内施九族</hi>
<hi>外存賓客望恩者多林父子兩人食列卿禄常有盈餘今送錢五萬援受之謂子曰人當以此為法</hi>　同<lb/>
食　共衣<hi>韓子吴起與故人期食不至終日不食故人来乃食  南史范史雲與同郡尹苞友善二</hi>
<hi>人居貧出入共一單衣到人門外尹年長甞先著衣入湏臾出解與雲</hi>　嫁女　授官<hi>唐書</hi>
<hi>嚴挺之重交逰許與生死不易嫁故人孤女數十人當世稱之  又曰王顯與太宗有嚴子陵之舊每掣褌為</hi>
<hi>戱捋㡌為歡及帝登極召其三子皆授五品官顯獨不及謂曰卿無貴相朕非為卿惜官也顯曰朝貴而夕死</hi>
<pb n="KR3k0055_WYG_259-3a"/>
<hi>可矣時僕射房元齡曰陛下既有龍潛之舊何不試與之帝與之三品取紫袍金帶錫之其夜卒</hi>　回<lb/>
車　覆水<hi>陶淵眀詩窮巷隔深轍頗回故人車歡然酌春酒摘我園中蔬  杜甫詩哀哉練裙子負</hi>
<hi>薪躡破履豈無故交親逝去如覆水</hi>　不忘蓍簪　勿遺踦屨<hi>韓詩外傳孔子逰于</hi>
<hi>少原之野聞婦人哭于澤中甚哀孔子使弟子問焉對曰向刈蓍薪亡吾蓍簪是以哀孔子曰刈蓍薪而亡蓍</hi>
<hi>簪有何悲也對曰非傷亡蓍簪吾所以悲不忘故也十賈子楚昭王與吴戰楚軍敗走王遺其踦屨已行三</hi>
<hi>歩王返取之左右怪而問之王曰楚國雖貧豈無一屨哉吾悲其與俱出而不與之俱返也于是楚俗無相棄</hi>
<hi>者</hi>　贈以綈袍　遺之紈扇<hi>史記范睢為秦相聞魏使湏賈至睢乃微行見賈賈</hi>
<hi>曰范叔一寒至此哉乃取綈袍贈之後睢謂賈曰公所以得無死者以綈袍戀戀有故人之意也  古今注漢</hi>
<pb n="KR3k0055_WYG_259-3b"/>
<hi>朱買臣字翁子為㑹稽太守懐章綬至舍亭而郡人未之知也舊知錢勃見其暴露乃勞之曰得無罷乎遺以</hi>
<hi>紈扇買臣至郡引為上客</hi>　飯之脱粟　贈以生芻<hi>漢書公孫𢎞為丞相食故人髙</hi>
<hi>賀以脱粟飯覆以布被賀怨曰何用故人富貴為脱粟布被我自有之怒而去語人曰𢎞身服貂蟬外衣麻枲</hi>
<hi>内厨五鼎外膳一肴其儉詐也𢎞聞之慙曰寜逄惡賓不逄故人  鄒長倩公孫𢎞之故人也贈𢎞生芻一束</hi>
<hi>素絲一襚撲滿一枚書遺之曰撲滿者以土為之蓄錢之具也有入而無出滿則撲之士有聚而不散者将有</hi>
<hi>撲滿之敗可不戒乎</hi>　不聴求官　必與均禮<hi>唐書裴垍為相有故人求京兆尹判</hi>
<hi>司垍曰公才不稱此官不敢以故人之私傷朝廷至公  又曰岑文本于生平故人雖羇賤必與均禮又劉仁</hi>
<hi>軌雖貴顯接故舊如布衣時</hi>　大亮懐恩　李晟篤義<hi>舊唐書隋末李大亮為賊</hi>
<pb n="KR3k0055_WYG_259-4a"/>
<hi>所獲賊帥張弼見而異之遂定交于幕下貞觀末弼為将作丞自匿不言大亮遇諸塗而識之持弼而泣□推</hi>
<hi>家産以遺之言于太宗曰臣有今日之榮貴張弼之力也乞迴臣之官爵以授之太宗即以弼為中郎俄遷代</hi>
<hi>州都督隆唐書李晟篤分義  于故舊</hi>　奏樂享賓　賦詩送别<hi>唐書邱和靖與</hi>
<hi>髙祖有舊後和靖入朝詔其子師利迎之及謁見髙祖為引入卧内語平生歡甚奏九部樂饗之  宋史陳慥</hi>
<hi>字季常元豐二年蘇東坡謫黄州至岐亭有白馬青盖来迎乃故人陳慥也留三日賦詩而别</hi>　載入<lb/>
後宫　盛陳陛衛<hi>史記陳勝既王其故人傭耕者聞之乃至陳叩宫門曰吾欲見勝門令不</hi>
<hi>為通勝出遮道而呼勝乃召見載歸善後漢書隗囂使馬援觀公孫述援與述舊同里門相  以為既見當握</hi>
<hi>手如平生而述盛陳陛衛以延援入</hi>
<pb n="KR3k0055_WYG_259-4b"/>
　　故人四<lb/>
増無失其故<hi>檀弓孔子之故人原壤其母死夫子助之沐槨原壤登木曰久矣予之不托于音也</hi>
<hi>歌曰貍首之斑然執女手之卷然夫子為弗聞也者而過之從者曰子未可以已乎夫子曰邱聞之親者無失</hi>
<hi>其為親也故者無失其為故也</hi>　喜㑹故人<hi>□□景差至蒲騷見宋玉曰不意重見故人慰此去</hi>
<hi>國戀戀之心昨到夢澤喜見楚山之碧眼力頓明今又㑹故人開心目足矣</hi>　故友舊交<hi>朱敬</hi>
<hi>則五等論商鞅欺故友李斯囚舊交</hi>　沉醉釀川<hi>鄭𢎞事見前交友𩔖</hi>　稱其義烈<lb/>
<hi>後漢書朱暉與同郡陳揖交善揖早卒有遺腹子友暉甞哀之後司徒桓虞為南陽太守召暉子駢為吏暉辭</hi>
<hi>駢而薦友一時稱其義烈</hi>　擢用舊交<hi>魏志何晏遷侍中主𨕖曹宿與有舊者多擢用之</hi>
<pb n="KR3k0055_WYG_259-5a"/>
契分愈宻<hi>唐書裴寂大業中歴侍御史晋陽宫副監唐公淵雅與厚及留守太原契分愈宻</hi>
携手笑語<hi>又曰韋表<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>篤故舊雖庸下必與携手笑語</hi>
　　故人五<lb/>
増詩唐髙適逄謝偃詩曰紅顔為别久白髪始相逄惟<lb/>
餘昔時慮無復舊時容　又白居易傷友詩曰陋巷孤<lb/>
寒士出門苦棲棲雖云志氣在豈免顔色低平生同門<lb/>
友通籍在金閨曩昔膠漆契邇来雲雨暌正逄下朝歸<lb/>
車騎五門西是時天久陰三日雨凄凄蹇驢避路立肥<lb/>
<pb n="KR3k0055_WYG_259-5b"/>
馬當風嘶迴顧忘相識占道上沙堤昔年洛陽社貧賤<lb/>
相提携今日長安道對面隔雲泥近日多如此非君獨<lb/>
惨悽死生不變者惟聞任與黎　又郎士元詩曰數年<lb/>
音信斷不意在長安馬上相逄久人中欲認難一官今<lb/>
懶道雙鬢竟羞看莫問生涯事只應把釣竿　宋張子<lb/>
厚答劉子先詩曰洞霄宫裏一閑人東府西樞老舊臣<lb/>
多謝姑蘇賢太守殷勤分送洞庭春　又劉子先謝張<lb/>
子厚詩曰故人天上有書来責我疎愚喚不回兩處共<lb/>
<pb n="KR3k0055_WYG_259-6a"/>
瞻千里月十年不寄一枝梅塵泥自與雲霄隔駑馬難<lb/>
追徳驥才莫謂無心向門下也曽終夕望三台<lb/>
　　䘮友一<lb/>
增禮記曽子曰朋友之墓有宿草而不哭焉宿草陳根<lb/>
也謂期年　又曰孔子曰父之友吾哭諸廟門之外師<lb/>
吾哭諸寝朋友吾哭諸寝門之外　又曰主人三年䘮<lb/>
則為之再朋友虞祔而已　又曰朋友虞祔而弔退非<lb/>
從主人也　儀禮曰主䘮禮朋友在他國袒免歸則己<lb/>
<pb n="KR3k0055_WYG_259-6b"/>
注謂無主䘮者當為之主每至袒時則去冠代之以免<lb/>
舊説象冠廣一寸以上歸有主則止也如幼弱則不止<lb/>
也　又曰朋友雖無親有同道之恩相與服衰經帶檀<lb/>
弓群居則絰出則否不弔服也朋友有恩相為緦服即<lb/>
士之疑服素冠也<lb/>
　　䘮友二<lb/>
増説苑曰鮑子死管子舉上袵而哭之泣下如雨從者<lb/>
曰非君父子也此亦有説乎管子曰非夫子所知也吾<lb/>
<pb n="KR3k0055_WYG_259-7a"/>
甞與鮑子負販于南陽吾三辱于市鮑子不以我為怯<lb/>
知我之欲有所明也鮑子甞與我有所説而三不見聴<lb/>
鮑子不以我為不肖知我之不遇眀君也鮑子甞與我<lb/>
臨財分貨吾自取多者三鮑子不以我為貪知我之不<lb/>
足于財也生我者父母知我者鮑子也士為知己者死<lb/>
而况為之哀乎　左傳曰孟孫死臧孫紇入哭甚哀多<lb/>
涕出其御曰孟孫之惡子而哀如是季孫若死其若之<lb/>
何臧孫曰季孫之愛我疾疢也孟孫之惡我藥石也羙<lb/>
<pb n="KR3k0055_WYG_259-7b"/>
疢不如惡石夫石猶生我疢之羙其毒滋多　孔叢子<lb/>
曰秦荘子死孟武伯問孔子曰古者同僚有服乎答曰<lb/>
聞諸老𣆀昔虢叔閎夭太顛散宜生南宫适五人同僚<lb/>
比徳以賛文武及虢叔死四人為服古之達禮者行之<lb/>
　淮南子曰恵施死而荘子寝説言世莫可為語也<lb/>
唐書曰張道源甞與友人客㳺友人中宵而卒道源恐<lb/>
驚擾主人遂共屍卧達曙方哭歩送䘮至其鄉<lb/>
　　䘮友三<lb/>
<pb n="KR3k0055_WYG_259-8a"/>
原挂劍　絶絃<hi>綱鑑延陵季子返挂劍于徐君墓樹而去  説苑鍾子期死伯牙遂絶絃</hi>
驢鳴　車載<hi>世説孫楚字子荆與王濟為友濟死子荆哭之曰夫子好驢鳴乃作一聲聲體俱似</hi>
<hi>坐客皆笑之陽後漢書任末字叔本遊京師教授友人董奉徳於洛  病亡末躬推車載奉徳致于墓所由是</hi>
<hi>知名</hi>　哀梁棟　歎山河<hi>晉書衛玠卒謝鯤哭之慟曰棟梁折不覺哀耳  世説王戎經</hi>
<hi>黄公酒壚歎曰昔與嵇叔夜阮嗣宗酣暢于此竹林之㳺亦預其末嵇阮亡吾為時羇絏今視之雖近邈若山</hi>
<hi>河也</hi>　越界迎䘮　修墓種樹<hi>後漢書皇甫規為度遼将軍友人王旻䘮還規縞素</hi>
<hi>越界迎之人告并州刺史胡芳冝舉奏芳曰吾為朝廷愛才遂無所問  又范式張邵少為友邵死式素車白</hi>
<hi>馬號哭而赴母望見曰必巨卿也式修墓種樹而去</hi>　増善惡一人　緦麻三月<lb/>
<pb n="KR3k0055_WYG_259-8b"/>
<hi>唐書權臯徳輿之父大厯中卒于家韓洞王定為服朋友之䘮李華為其墓表以為分天下善惡一人而已</hi>
<hi>三輔决録㳺殷為胡軫所害同郡吉伯房郭公休與殷同嵗相善為緦麻三月</hi>　代親復讐<lb/>
為周子舍<hi>東觀漢記郅暉友人董子張父先為鄉人所害及子張病将終暉往候之子張流涕視暉</hi>
<hi>不能言暉曰吾知子不悲天命而悲讐不復也暉即起将客遮仇人取其頭以示子張子張見而氣絶  又崔</hi>
<hi>琰字季珪友人公方早卒琰撫其孤思如己子</hi>　賦詩携酒　廢斤輟絃<hi>北史盧元</hi>
<hi>眀友人王由居潁川忽夢由携酒就之言别賦詩為贈及明憶其十字云自兹一去後朝市不復㳺元明歎曰</hi>
<hi>由旅寄人間乃有今夢詩復如此必有他故經三日果聞由為亂兵所殺尋其亡日乃是發夢之夜  世説支</hi>
<hi>道林䘮法䖍之後精神殞䘮風味轉墜常謂人曰昔匠石廢斤於郢人牙生輟絃于鍾子推已外求良不虛也</hi>
<pb n="KR3k0055_WYG_259-9a"/>
<hi>冥契既逝發言莫賞中心藴結余其亡矣却後一年攴遂殞</hi>　事母撫孤　䘏家嫁<lb/>
女<hi>蜀志張裔字君嗣蜀郡成都人少與犍為楊恭友善恭早死遺孤未數嵗裔分居事恭母如母恭子長大</hi>
<hi>為之娶妻買宅産業使立門户善晉書紀瞻愼行好施老而彌篤少與陸機兄弟相親  及機被誅瞻周䘏其</hi>
<hi>家及嫁女資送同于所生</hi>
　　䘮友四<lb/>
原吾已<hi>左傳鄭子皮卒子産哭曰吾已無為為善矣惟夫子知我注云無人知己之善故曰吾已</hi>
遺愛<hi>左傳子産卒仲尼聞之出涕曰古之遺愛也</hi>　鼔琴歌<hi>荘子子桑扈孟子友琴張三人</hi>
<hi>相友子桑死孔子使子貢往弔或編曲或鼔琴相和歌曰嗟来桑扈乎而已友其真而我猶為人子貢趨而問</hi>
<pb n="KR3k0055_WYG_259-9b"/>
<hi>曰臨尸而歌禮乎二人相視而笑曰是惡知禮意</hi>　賑給<hi>朱暉事見前</hi>　増棄官収<lb/>
葬<hi>後漢書曰陳蕃既被害友人陳留朱震時為鋞令聞之棄官哭而収葬</hi>　尚有典刑<hi>後漢</hi>
<hi>書孔融與蔡邕友卒後有虎賁士貌𩔖邕融每酒酣引與同坐曰雖無老成人尚有典刑也</hi>　自送<lb/>
南陽<hi>廣州先賢𫝊董正字伯和番禺人也隠士南陽車遂字徳陽聞正令名不逺萬里徑来投正正道同</hi>
<hi>志合恩如伯仲數年中遂得病正為傾家救䘏疾篤命絶殯斂之禮如同生身自送䘮于南陽</hi>　迎䘮<lb/>
營葬<hi>南史范雲好節尚奇少與領軍王畡善畡亡于官雲迎其䘮還家躬為營葬</hi>　故衣一<lb/>
箧<hi>語林王賢江陵人眀初監生與友王讓同居讓往江南以故人贈銀十兩故衣一箧託賢収之未㡬賢除</hi>
<hi>鹽城令讓除子陽令尋卒後十餘年賢致仕還以所寄物與讓子讓子泌不受白于官拘而與之</hi>　贖<lb/>
<pb n="KR3k0055_WYG_259-10a"/>
女助䘮<hi>紀典纂要于寛成化舉人友任良病死良妻鬻二女治䘮寛贖還之</hi>
　　䘮友五<lb/>
原詩梁吴均傷友詩曰可憐桂樹枝懐芳君不知摧折<lb/>
寒山裏遂死無人窺　又任昉哭范僕射詩曰平生禮<lb/>
數絶式瞻在國楨一朝萬化盡猶我故人情　已矣平<lb/>
生事詠歌盈篋笥兼復相嘲謔常與虚舟值何時見范<lb/>
侯還叙平生意<lb/>
原賦魏王粲思友賦曰登城隅之髙觀忽臨下以翺翔<lb/>
<pb n="KR3k0055_WYG_259-10b"/>
行逰目於林中覩舊人之故塲身既沒而不見餘迹存<lb/>
而未䘮滄浪浩兮迴流波水石激兮揚素精夏木兮結<lb/>
莖春鳥兮愁鳴平原兮泱漭緑草兮羅生超長路兮逶<lb/>
迤實舊人兮所經身既逝兮幽翳魂𣺌𣺌兮藏形　増<lb/>
晉向秀思舊賦序曰余與嵇康吕安居止接近其人並<lb/>
有不羈之才然嵇志逺而疎吕心曠而放其後各以事<lb/>
見法嵇博綜技藝于琴特妙臨當就命顧視日影索琴<lb/>
而彈之余逝将西邁經其舊廬于時日薄虞淵寒氷凄<lb/>
<pb n="KR3k0055_WYG_259-11a"/>
然鄰人有吹笛者發聲寥亮追思曩昔㳺宴之好感音<lb/>
而歎遂作賦云将命適于逺京兮遂旋反而北徂濟黄<lb/>
河以汎舟兮經山陽之舊居瞻曠野之蕭條兮息余駕<lb/>
乎城隅踐二子之遺跡兮歴窮巷之空廬歎黍離之慜<lb/>
周兮悲麥秀于殷墟惟古昔以懐今兮心徘徊以躊躇<lb/>
棟宇存而弗毁兮形神逝其焉如昔李斯之受罪兮歎<lb/>
黄犬而長吟悼嵇生之永辭兮顧日影而彈琴托運遇<lb/>
于領㑹兮寄餘命于寸隂聴鳴笛之慷慨兮妙聲絶而<lb/>
<pb n="KR3k0055_WYG_259-11b"/>
復尋停駕言其将邁兮遂援翰而寫心　又陸機歎逝<lb/>
賦曰悲夫川閲水以成川水滔滔而日度世閲人而為<lb/>
世人冉冉而行莫人何世而弗新世何人之能故木每<lb/>
春其必華草無朝而遺露經終古而常然率品物其如<lb/>
素譬日及之在條恒雖盡而弗悟雖不悟其可悲心惆<lb/>
焉而自傷亮造化之若兹吾安取夫久常痛靈根之夙<lb/>
隕怨具爾之多䘮悼堂構之頽瘁慜城闕之邱荒親彌<lb/>
懿其已逝交何戚而不忘咨余今之方殆何視天之芒<lb/>
<pb n="KR3k0055_WYG_259-12a"/>
芒傷懐悽其多念戚貌瘁而尠歡幽情發而成緒滯思<lb/>
叩而興端惨此世之無樂詠在昔而為言居充堂而衍<lb/>
宇行連駕而比軒彌年時其詎㡬夫何往而不殘或冥<lb/>
邈而既盡或寥廓而僅半信松茂而柏悦嗟芝焚而蕙<lb/>
歎茍性命之弗殊豈同波而異瀾瞻前軌之既覆知此<lb/>
路之良難啟四體而深悼懼兹形之将然毒娱情而寡<lb/>
方怨感目之多顔諒多顔之感目神何適而獲怡尋平<lb/>
生於響像覧前物而懐之歩寒林以悽惻翫春翹而有<lb/>
<pb n="KR3k0055_WYG_259-12b"/>
思觸萬𩔖以生悲歎同節而異時年彌往而念廣塗薄<lb/>
暮而意迮親落落而日稀友靡靡而愈索顧舊要於遺<lb/>
存得十一於千百樂隤心其如忘哀縁情而来宅託末<lb/>
契於後生余将老而為客指彼日之方除豈兹情之足<lb/>
攪感秋華於衰木瘁零露於豐草在殷憂而弗違夫何<lb/>
云乎識道　原梁江淹傷友賦曰泫然霑衣兮悲袁友<lb/>
之英秀系神緒而作氏𦙍靈枝而啟胄轢四代而式昌<lb/>
洎十葉而克茂友人之生川岫降眀譬如冬雪既華既<lb/>
<pb n="KR3k0055_WYG_259-13a"/>
潔将似秋月至麗至徹乃上代而少雙故叔世而曠絶<lb/>
弔蕙若之暫芳慟琬琰之永缺余幼好於斯人乃神交<lb/>
于一顧邈疇年之繾綣窈生平之㳺遇懐愛重於素璧<lb/>
結分珍於黄金捨一世而笑淺訪古人而求深固齊術<lb/>
而共徑豈異袖而同襟爾凝情於霜柏我發志於冬桂<lb/>
帶瑶玉而爭光握隋珠而比麗予結誼兮梁門復從官<lb/>
兮朱藩何人徑之亟阻而天道之匪存凋碧玉之神樹<lb/>
銷紫芝之靈根承逺書於江澨結深痛於爾魂<lb/>
<pb n="KR3k0055_WYG_259-13b"/>
原書梁任昉與沈約書曰范僕射疾遂不救范侯淳孝<lb/>
睦友在家必聞直道正色立朝斯著一金之俸必徧親<lb/>
倫鐘庾之秩散之故舊佐命興王心力俱盡謀猷忠允<lb/>
諒誠匪躬破産而字死友之孤開門而延故客之殯則<lb/>
惟其常無得而稱矣器用車馬無改生平之素憑論欵<lb/>
對不易布素之交若斯人者豈容易遇昉将莅此邦務<lb/>
在遄速雖解駕流連再貽欵顧将乖之際不忍告别無<lb/>
益離悲祗増今悵永念平生忽焉疇曩追尋笑緒皆成<lb/>
<pb n="KR3k0055_WYG_259-14a"/>
悲端　又弔樂永世書曰永世孝友之至發自天真皎<lb/>
潔之操曽非矯飾意有所固白刃不移理有所托淄澠<lb/>
自辨餘息惟存視陰無㡬終始之托方寄祁侯豈謂樂<lb/>
生反先朝露以理遣滯鄙識未曉以事尋悲哀楚交至<lb/>
宿草易滋傷恨不滅松檟可拱悲緒無窮　又劉孝標<lb/>
追荅劉沼書曰劉侯長逝化為異物緒言餘論藴而莫<lb/>
𫝊或有自其家得而示予者予悲其音徽未沫而其人<lb/>
已亡青簡尚新而宿草将列泫然不知涕之無從也雖<lb/>
<pb n="KR3k0055_WYG_259-14b"/>
隙駟不留尺波電謝而秋菊春蘭英華靡絶故存其梗<lb/>
槩更酬其㫖若使墨翟之言無爽宣室之譚有徵兾東<lb/>
平之樹望咸陽而西靡蓋山之泉聞絃歌而赴節但懸<lb/>
劒空隴有恨如何　増魏文帝與吴質書曰昔年疾疫<lb/>
親故罹其灾徐陳應劉一時俱逝痛可言耶昔日㳺處<lb/>
行則連輿止即接席謂百年可共相保何圖數年之間<lb/>
零落殆盡言之傷心頃撰其遺文合為一集觀其姓名<lb/>
已為鬼録追思昔㳺猶在心目而此諸子化為糞壤可<lb/>
<pb n="KR3k0055_WYG_259-15a"/>
復道哉　唐李嶠答李清河書曰昨自歴亭路還至臨<lb/>
清展一慟於崔氏舉目酸咽良不可任變故㡬何氣序<lb/>
遄革舊館荒毁殘蟬悲鳴夫情生于有情之地古人所<lb/>
以登峴山而淚下聴鄰笛而淒凉誠有以也亡友崔生<lb/>
才髙位下盛年夭閼同志遽絶絃之傷有識深埋玉之<lb/>
恨其藻綴鮮華姿采秀舉故已久處大府呈諸水鏡可<lb/>
畧言也所未盡者此君幼無怙恃終鮮兄弟有田一㕓<lb/>
桑竹靡樹孀姊返室諸甥候門移愛敬之慕以奉之假<lb/>
<pb n="KR3k0055_WYG_259-15b"/>
友悌之歡以臨之貧病為感慨之資羈栖無學植之半<lb/>
終能抗跡泥滓髙歩京華交結盡一時之信文章滿談<lb/>
者之口亦為難矣加以重襟期敦賑施良辰美景故或<lb/>
自逺而至一爼一觴繼以繒紵亦無絶於時所以薄俸<lb/>
不資於目前孤遺不給於身後古人稱清吏真不可為<lb/>
者豈徒言哉兄仁及遺簪禮縟追<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>千古之下凜然獨<lb/>
髙凡百賓寮孰不激節然其懸磬之室所費多端舊業<lb/>
偃師交質他族淹泊已夕又頻濟施贖荘之餘諷爾復<lb/>
<pb n="KR3k0055_WYG_259-16a"/>
盡今授衣附及窀穸有期合門嗷嗷靡所控告亡友卒<lb/>
日恵愛在人吏甿追感道路血泣而簡書是懼賵襚莫<lb/>
申夫所以惡貪饕而懲貨賄者豈不憑怙作威紊我公<lb/>
道耶今則異於是積東里之仁既将萬化同盡企西江<lb/>
之潤方為萬口所懸適足以重仁恩而敦教義也惟兄<lb/>
實深圖之儻一言辱及羣願獲伸豈惟崔氏獨受其賜<lb/>
亦二三朋友所佩服焉幸甚<lb/>
　　賔主一<lb/>
<pb n="KR3k0055_WYG_259-16b"/>
増易曰有不速之客三人来敬之終吉　又曰觀國之<lb/>
光利用賓于王　又曰包有魚不利賓　尚書曰修五<lb/>
禮注吉凶軍賓嘉　洪範曰八政七曰賓　詩曰我有<lb/>
嘉賓鼔瑟鼔琴　又曰我有嘉賓中心貺之　又曰為<lb/>
賓為客獻酬交錯　又曰序賓以賢　禮記曰賓客主<lb/>
恭　又曰賓禮每進以讓　又曰主人親速客速召也<lb/>
　又曰主人敬客則先拜客客敬主人則先拜主人<lb/>
又曰凡與客入者每門讓于客客至于寝門則主人請<lb/>
<pb n="KR3k0055_WYG_259-17a"/>
入為席然後出迎客客固辭主人肅客而入主人入門<lb/>
而右客入門而左主人就東階客就西階　又曰天子<lb/>
諸侯無事則嵗三田一為乹豆二為賓客　又曰若非<lb/>
飲食之客則布席席間函丈　左傳曰諸侯賓至奠設<lb/>
庭燎賓至如歸　又曰周諺曰賓有禮主則擇之　周<lb/>
禮曰太宰以八統馭萬民八曰禮賓　又曰太宰以九<lb/>
式均節財用二曰賓客之式　又曰六職二曰教職以<lb/>
懐賓客懐安也　又曰庖人掌賓客之禽獻注謂獻禽<lb/>
<pb n="KR3k0055_WYG_259-17b"/>
供賓客　又曰六聨二曰賓客之聨事　又曰六儀二<lb/>
曰賓客之容謂矜荘也　又曰以燕饗之禮親四方之<lb/>
賓客　又曰八辟二曰議賓之辟賓客有罪先議之<lb/>
又曰秋官野廬氏掌野之道路宿息井樹注宿息廬之<lb/>
屬客所宿及晝止者也井供飲食樹為藩蔽若有賓客<lb/>
則令守涂地之人聚柝之有相翔者誅之相翔謂伺候<lb/>
将為盗者　又曰大行人掌大賔之禮與大客之儀以<lb/>
親諸侯　又曰小行人掌邦國賓客之禮籍以待四方<lb/>
<pb n="KR3k0055_WYG_259-18a"/>
之使者　又曰凡行人之儀不朝不夕不正其主面亦<lb/>
不背客謂儐相傳辭不正東向不正西向常視賓主之<lb/>
前却得兩向之而已　又曰環人掌送迎邦國之通賓<lb/>
客以路節達諸四方舍則授館令聚柝有任器則令環<lb/>
之　又曰凡賓客至掌客掌獻飲食享禮眡之餐牢注<lb/>
餐食始至小禮也　又曰凡禮賓客國新殺禮凶荒殺<lb/>
禮札䘮殺禮禍灾殺禮在野在外殺禮注殺節省其費<lb/>
用也　老子曰樂與餌過客止　韓文曰魚川泳而鳥<lb/>
<pb n="KR3k0055_WYG_259-18b"/>
雲飛是賓主之相得也<lb/>
　　賓主二<lb/>
増國語曰單襄公如楚候不在疆司空不視塗澤不陂<lb/>
川不梁膳宰不致餼　左傳曰㑹于王父謀王室也趙<lb/>
簡子令輸王粟具戍人曰眀年将納王宋樂大心曰我<lb/>
不輸粟我與王為客若之何使客　戰國䇿曰汗眀見<lb/>
春申君三月乃見春申君大悦之汗眀欲復談春申君<lb/>
曰僕已知先生矣汗眀慨然曰君之賢不如堯臣之能<lb/>
<pb n="KR3k0055_WYG_259-19a"/>
不及舜夫以賢舜事聖堯三年而後乃相知也今君一<lb/>
旦而知臣是君聖于堯而臣賢于舜也春申君曰善乃<lb/>
召門吏為先生著客籍五日一見　漢書曰王莽為宰<lb/>
衡時甄豐旦夕入謀議時人語曰夜半客甄長伯　後<lb/>
漢書曰傅賢遷廷尉賢素廉正自掌法官門無私客<lb/>
英雄記曰袁紹居洛陽西北陬不妄通賓客非海内知<lb/>
名不得相見　三輔决録曰頻陽㳺殷字季齊初為郡<lb/>
功曹有童子張既者時未知名為郡書佐殷察異之敕<lb/>
<pb n="KR3k0055_WYG_259-19b"/>
既過家具設賓饌晉𫝊曰王珣兒婚賓客車騎甚衆<lb/>
㑹聞王雅拜少傅迴詣雅者過半　晉書曰嵇喜為太<lb/>
僕知厩騶馮陵英俊待以賓客之禮以状表上　世説<lb/>
曰王劉每不重蔡公二人甞詣蔡語良久乃問蔡曰公<lb/>
自言何如夷甫答曰身不如夷甫王劉相目而笑曰公<lb/>
何處不如荅曰夷甫無君軰客　南史曰謝瞻兄晦為<lb/>
宋臺右衛權遇己盛于彭城還都迎家賓客輻輳時瞻<lb/>
在家驚駭謂晦曰吾家以退遜為業汝遂勢傾朝野此<lb/>
<pb n="KR3k0055_WYG_259-20a"/>
豈門戸之福耶　唐書曰王毛仲有寵于眀皇百官附<lb/>
之一日毛仲嫁女上問何所湏毛仲頓首謝曰臣萬事<lb/>
已備但未得客明日上謂宰相朕奴毛仲有婚事卿等<lb/>
宜與達官悉詣其第既而日中客未敢舉箸待宋璟久<lb/>
之方至先執酒西向拜謝飲不盡巵遽稱腹痛而歸<lb/>
又曰李逄吉當國畏裴度復相使京兆尹劉栖楚等十<lb/>
人排却之雖度門下賓客皆有去就意他日度置酒延<lb/>
客栖楚曲意自解附耳語崔咸疾其矯舉酒讓度曰丞<lb/>
<pb n="KR3k0055_WYG_259-20b"/>
相乃許所由官囁嚅耳語願上罰爵度笑受而飲之栖<lb/>
楚不自安趨岀坐上莫不壯之<lb/>
　　賓主三<lb/>
原吹笙　設燎<hi>詩我有嘉賓鼔瑟吹笙至左傳諸侯賓至奠設庭燎賓  如歸</hi>　就館<lb/>
　壊垣<hi>又曰叔弓如晉晉人曰子姑就舘伯又曰子産如晉壊其館之垣而納車馬士文  曰繕垣葺</hi>
<hi>牆以待賓客今吾子壊之其若異客何</hi>　増貴賓　上客<hi>上崔道固事見庶母𩔖  魏畧</hi>
<hi>劉備屯于樊城諸葛亮見備備以諸生待之備性好結眊時適有眊牛尾與備者備因手自結之亮曰将軍當</hi>
<hi>復有逺志但結眊而已備知亮非常人乃投眊而起以上賓之禮待之</hi>　浮湛　率素<hi>漢書</hi>
<pb n="KR3k0055_WYG_259-21a"/>
<hi>陳遵與賓客晝夜呼號酒肉相屬甞謂張竦曰足下諷誦經書苦身自約而我放意自恣浮湛俗間官爵功名</hi>
<hi>不減于子而差樂顧不優耶王晉𫝊陸納為吴興太守将之郡先至姑孰辭桓温時  坦之刁彛在坐及受禮</hi>
<hi>惟酒一斗鹿肉一柈坐客愕然徐曰眀公可飲酒三升納止可二升今有一斗以備餘瀝温及賓客歎其率素</hi>
　過舍　造門<hi>史記曰司馬相如字長卿素與臨卭令王吉善吉曰長卿久客旅逰不遂可来</hi>
<hi>過我舍于是相如後往臨卭富人卓王孫程鄭相謂曰令有貴客為具召之  漢書張楷治嚴氏春秋古文尚</hi>
<hi>書門徒常數百人賓客慕之自父黨宿儒皆造門</hi>　連榻　卧牀<hi>世説杜預拜鎮南将軍朝</hi>
<hi>士畢賀乃連榻而坐羊琇裴楷後至曰□元凱乃復連榻坐客耶遂不坐而去  魏志許汜與劉備並在劉表</hi>
<hi>坐表與備共論天下人汜曰陳元龍湖海之士豪氣不除備曰君言豪寕有事耶曰昔過下邳見元龍元龍無</hi>
<pb n="KR3k0055_WYG_259-21b"/>
<hi>客主意自上大牀卧使客卧下牀備曰君有國士之名所望有救世之意而君求田問舍言無可采是元龍所</hi>
<hi>諱也何縁當與君語如我欲卧百尺樓上卧君于地何但上下牀之間耶表大笑</hi>　惡賓　殘<lb/>
客<hi>上公孫𢎞事見故人𩔖軸梁書張纘字伯緒與何敬容意趣不協敬容居權  賓客輻輳有過詣纘者輒</hi>
<hi>拒不前曰吾不能對何敬容殘客</hi>　去事驃騎　命歌驪駒<hi>漢書大将軍青退歸</hi>
<hi>驃騎去病日貴青門下客多去事驃騎輒得官爵惟任安不去  漢書儒林傳王式字翁思徵為博士既至諸</hi>
<hi>博士持酒肉勞之博士江公心嫉式命歌吹諸生曰歌驪駒式曰聞之師客歌驪駒主人歌客無庸歸今日諸</hi>
<hi>君為主人日尚早未可也江公曰經何以言之式曰在曲禮江公曰何狗曲也式曰恥為豎子所辱遂免歸</hi>
　東道主　西都賓<hi>左傳鄭伯謂秦曰若舍鄭以為東道主行李之往来共其乏困  西</hi>
<pb n="KR3k0055_WYG_259-22a"/>
<hi>都賦曰有西都賓問於東都主人</hi>　雲聚禹廷　星占荀里<hi>尚書大𫝊舜為賓客</hi>
<hi>禹為主人于是卿雲聚俊乂集百工相和而歌卿雲  下陳寔荀淑事見父子𩔖</hi>　投刺攝齊<lb/>
　拂筵整帶<hi>蘇州志通賢橋東有吴丞相顧雍宅自雍至孟名著四代常居此宅門無雜客投刺</hi>
<hi>攝齊者皆一時英俊相南史孔休源到都寓于少府孔登宅侍中范雲一與  遇深加褒賞後雲命駕到少府</hi>
<hi>登便拂筵整帶以為詣已備水陸之品雲駐筯命待休源及至令取其常膳止有赤倉米飯蒸鮑魚雲食休源</hi>
<hi>食不舉主人之饌髙談盡日同載還家登深以為愧</hi>　食分三客　名重五侯<hi>列士</hi>
<hi>𫝊孟甞君食客三千人所有三列上客食肉中客食魚下客食菜齊市中有乞食人馮煖經冬無袴面有飢色</hi>
<hi>願得上厨皆漢書樓䕶字君卿為人短小精辨聴之者  竦然與谷永俱為五侯上客</hi>　主客相<lb/>
<pb n="KR3k0055_WYG_259-22b"/>
忘　賓朋分校<hi>襄陽記諸葛孔眀每至徳公家獨拜牀下司馬徳操甞詣徳公值其渡沔上先</hi>
<hi>人墓徳操徑入其室呼徳公妻子使速作黍徐元直向云當来就我與徳公談其妻子皆羅拜堂下奔走供設</hi>
<hi>須㬰徳公還直入相就不知何者是客也撰南史何思澄字元静少勤學工文重交結入華林園  遍畧分書</hi>
<hi>與諸賓朋校定</hi>　北道主人　東門嘉客<hi>後漢書常山太守鄧晨㑹光武于鉅鹿請</hi>
<hi>從擊邯鄲光武曰偉卿以一身從我不如以一郡為我北道主人  郭子桓大司馬病篤謝公省病從東門入</hi>
<hi>桓遥矚而歎曰吾門中久不復見如此客</hi>　門無雜客　座有嘉賓<hi>宋書曰袁粲字</hi>
<hi>景倩陳郡人閑黙寡言善吟諷獨酌園庭以自適居負南郭時策杖獨㳺素寡往来門無雜客文士見過不過</hi>
<hi>一兩人職梁書何敬容為尚書令左丞参掌佐史以妾弟事免  後起加侍中賓客門生喧譁如故冀其復用</hi>
<pb n="KR3k0055_WYG_259-23a"/>
<hi>㑹稽謝郁致書戒之</hi>　康衢長者　涿郡中郎<hi>尹文子康衢長者字僮曰善搏字犬</hi>
<hi>曰善噬賓客不過其門者三年長者怪而問之人以寔對于是改之賓客復往  蜀志簡雍字憲和涿郡人少</hi>
<hi>與先主有舊随從先主至荆州雍與糜竺孫乹共為從事中郎常為談客</hi>　窗中窺客　門<lb/>
下延賓<hi>列女傳漢中楊子拒妻字大英子仲珍有髙名常請客母盛為供具從窓中窺客罷讓之曰吾</hi>
<hi>視汝所交皆不及己此自損之道也後嵗餘復請客皆者徳秀士母觀之喜曰無憂矣  晉𫝊王雅既貴幸威</hi>
<hi>權甚震門下車騎常數百而雅善應接傾心禮之</hi>　玳簪珠履　紫轂緇軿<hi>史記</hi>
<hi>趙平原君使人于春申君黄歇春申君舍之于上舍趙使欲誇楚為玳瑁簪刀劒室以珠玉飾之請命春申君</hi>
<hi>客春申君三千客皆躡珠履以見趙使趙使大慚客後漢書袁紹有姿貌威容愛士養名既累世台司賓  歸</hi>
<pb n="KR3k0055_WYG_259-23b"/>
<hi>附傾心折節莫不争赴其庭士無貴賤與之抗禮紫轂緇軿填接巷陌</hi>　盈門數千客<lb/>
作書二十篇<hi>史記孟甞君在薛招致諸侯賓客以故傾天下之士食客數千人無貴賤一與文等</hi>
<hi>未天中記尸子晉人名佼秦相衛鞅客也鞅謀事畫計  甞不與佼規商君被刑恐併誅乃亡逃入蜀作書二</hi>
<hi>十篇十九篇言道徳仁義之記一篇言九州險阻水泉所起也</hi>　館賓辟為官屬　館<lb/>
以下僚<hi>漢書御史大夫張忠辟孫寳為屬欲令授子經更為館舍儲偫  南史謝方眀為㑹稽太守時</hi>
<hi>何長瑜教恵連讀書亦在郡内靈運謂方眀曰長瑜當今仲宣而館以下賓之食尊既不能貴賢宜以長瑜還</hi>
<hi>靈運載之而去</hi>　欲陪太祝　将愧龍圖<hi>聞見録富鄭公之父甚貧客吕文穆公門</hi>
<hi>下一日白公曰有子十嵗許欲令入書院事廷評太祝公許之文穆見之驚曰此兒他日名位與吾相似供給</hi>
<pb n="KR3k0055_WYG_259-24a"/>
<hi>甚厚後鄭公果兩入相云公世説滕龍圖達道布衣時甞為范文正公門客時范  尹京兆而滕方年少往往</hi>
<hi>潛出狎逰縱飲范公一夕至書室中滕已出矣因眀燭觀以俟意将愧之至夜分乃大醉而歸范公陽不視滕</hi>
<hi>畧無慚愧長揖問曰公所讀何書曰漢書復問漢髙祖何如人公逡巡走入</hi>　慇懃警客<lb/>
髙曠愛才<hi>青瑣集韓魏公出鎮中山有門客夜踰墻出娼家公知之作種竹詩以警之曰慇懃洗滌</hi>
<hi>加培植莫遣狂枝亂出牆客自愧作詩曰主人若也憐髙節莫為枝狂贈斧斤公置一女奴贈之  世説錢文</hi>
<hi>僖守西都謝希深歐陽永叔同在幕下一日逰嵩山自潁陽歸暮抵龍門香山俄而雪作登石樓望都城各有</hi>
<hi>所懐于煙靄中有車馬渡伊水来既至則文僖遣厨𫝊歌妓至𫝊語曰山行良佳少留龍門賞雪無遽歸也其</hi>
<hi>髙曠愛才如此</hi>　豹隠名堂　雁聲寄詠<hi>宋趙平叔客漣水軍郡守召至門下數年</hi>
<pb n="KR3k0055_WYG_259-24b"/>
<hi>平叔以館職守漣水後守以所居為豹隱堂石曼卿有詩云熊飛清渭逢何暮龍卧南陽去不還年少客逰今</hi>
<hi>郡守蔚然只在立談間間王竒謀有聲塲屋為李文定客文定薨章聖臨奠屏  有詩云雁聲不到歌樓上秋</hi>
<hi>色偏欺客路中愛之即召見占對稱旨特許赴殿試謝詩云不拜春官為座主親逢天子作門生</hi>
　　賓主四<lb/>
増賓以特牲<hi>左傳賓以特牲晉悼公救災之道</hi>　原趙孟為客<hi>左傳宋公兼享</hi>
<hi>晉楚之大夫趙孟為客注座所尊也趙武謚文子</hi>　臧紇為客<hi>左傳季孫飲大夫酒臧紇為客</hi>
　以為上客<hi>漢書蒯通見曹相國曰梁石君齊之俊士也隠居不嫁未甞卑節下意以求仕也願</hi>
<hi>足下使人禮之曹相國曰敬受命以為上客</hi>　増将軍揖客<hi>漢書大将軍衛青既益尊姊為</hi>
<pb n="KR3k0055_WYG_259-25a"/>
<hi>皇后然汲黯與亢禮或説黯曰自天子欲令羣臣下大将軍大将軍尊貴誠重不可以不拜黯曰夫以大将軍</hi>
<hi>有揖客反不重耶大将軍聞愈賢黯</hi>　自安舊節<hi>又曰成都侯王商子邑為大司空貴重商故人</hi>
<hi>皆敬事邑惟樓䕶自安如舊節邑亦父事之不敢有闕時請召賓客邑居尊下稱賤子上夀坐者百數皆離席</hi>
<hi>伏惟䕶獨東向正坐謂邑曰公子貴如何</hi>　質疑問事<hi>又曰張竦免官以列侯居長安貧無賓客</hi>
<hi>時時好事者從之質疑問事論經書而已</hi>　君嗣疲<hi>蜀志張裔字君嗣為諸葛亮長史比詣亮諮事</hi>
<hi>送車數百輛與親故書曰晝夜接賓客人敬丞相長史男子張君嗣附之疲倦欲死</hi>　壁後聴之<lb/>
<hi>世説孫長樂兄弟就謝公宿言至欵雜劉夫人在壁後聴之具聞其語謝公眀日還問昨客何似劉對曰亡兄</hi>
<hi>門大有如此賓客謝深有愧色</hi>　此客逼人<hi>晉書謝安弱冠詣王濛濛曰此客亹亹為来逼人</hi>
<pb n="KR3k0055_WYG_259-25b"/>
　有此客不<hi>世説謝安造桓温温甚喜言平生歡笑竟日既出温問左右頗甞見我有此客不</hi>
　此客噉名<hi>又曰右軍詣晉簡文顧語孫興公曰此噉名客簡文曰天下自有利齒兒</hi>　不<lb/>
衣自煖<hi>齊書謝超宗坐公事免詣公府門自通其日風寒惨厲太祖謂四座曰此客至使人不衣自煖</hi>
<hi>矣超宗既坐飲酒數甌辭氣横出太祖對之甚欣拔為驃騎諮議及即位轉黄門郎</hi>　芳林十哲<lb/>
<hi>摭言郭薫者與丞相于都尉向為硯席之交及琮居重地復綰財賦薫不能避譏嫌而樂為夜半客咸通中薫</hi>
<hi>及沈雲翔等十人皆交通中貴號芳林十哲芳林門名由此入内故也</hi>　廊廟之人<hi>聞見録薛</hi>
<hi>簡肅知成都范蜀公方為舉子一見愛之館于府第俾與子弟講學曰范君廊廟人也後簡肅還朝載蜀公以</hi>
<hi>去或問簡肅曰自成都歸得何竒物曰蜀珍産不及道吾歸得一偉人耳</hi>　自題客舍<hi>彚纂蔣欽</hi>
<pb n="KR3k0055_WYG_259-26a"/>
<hi>緒歴吏部貟外郎始韓琬為髙郵主薄使京師自負其才有不遇之言題客舍他日欽緒見之笑曰是子歎後</hi>
<hi>時耶久之琬舉賢良方正欽緒擢其文異等</hi>
　　賓主五<lb/>
原賦魏陳思王曹植娱賓賦曰遂衎賓而髙㑹兮丹幃<lb/>
曄以四張辨中厨之豐膳兮作齊鄭之妍倡文人騁其<lb/>
妙説兮飛翰墨而成章談在昔之清風兮總聖賢之紀<lb/>
綱欣公子之髙義兮徳芬芳其若蘭揚仁徳於白屋兮<lb/>
踰周公之棄粲聴仁風以忘憂兮美酒清而肴乾<lb/>
<pb n="KR3k0055_WYG_259-26b"/>
増書梁謝郁戒何敬容書曰君侯已得瞻望多士岀入<lb/>
禁門醉尉将不敢呵灰然不無其慚甚休甚休昔竇嬰<lb/>
揚惲亦得罪眀時不能謝絶賓客獨交黨援卒無後福<lb/>
終益前禍人人所以猶有踵君侯之門者未必皆感恵<lb/>
懐仁有灌夫任安之義乃戒翟公之大署冀君侯之復<lb/>
用也君侯豈能鍳焉　唐李嶠上髙長丈書曽越嚴序<lb/>
敬趨下風希口吻之芳音候睂宇之陽氣而堂上百里<lb/>
騣眀無撤器之因門下三千毛遂乏處嚢之地<lb/>
<pb n="KR3k0055_WYG_259-27a"/>
増論漢王符潛夫論曰勢有常趣理有固然富貴則人<lb/>
爭附之此勢之常趣也貧賤則爭去之此理之固然也<lb/>
夫與富貴交上有稱譽之用下有貨財之益與貧賤交<lb/>
大有賑貸之費小有假借之損是故富貴雖新其勢日<lb/>
親貧賤雖舊其勢日隙此處子所以不能與官人競也<lb/>
昔魏其之客流于武安長平之吏移于冠軍亷頗翟公<lb/>
載盈載虛夫以四君之賢客猶若此况乎生貧賤者哉<lb/>
　唐李徳裕賓客論曰古人稱周公吐握下士而天下<lb/>
<pb n="KR3k0055_WYG_259-27b"/>
歸心惟周公則可何也文王之子武王之弟成王之叔<lb/>
父於天下無嫌矣故惟周公則可盖稟上聖之資邪不<lb/>
能入是以好士不為累也漢武為戾太子立博望苑使<lb/>
通賓客多以異端進者始皆欲招賢而天下賢人少小<lb/>
人多賢人難進小人易合難進者鴻冥易合者膠固矣<lb/>
何以知之劉濞有枚乗鄒陽不用其言而應髙田禄伯<lb/>
為其羽翼劉武有鄒陽韓安國不用其謀而羊勝公孫<lb/>
詭為其心腹劉安行陰徳好文辭雖愛神仙黄白未害<lb/>
<pb n="KR3k0055_WYG_259-28a"/>
為善終以左吴伍被而敗以是而知雖骨肉之親非周<lb/>
公聖徳皆不可也班固稱四豪者六國之罪人也今不<lb/>
復論矣吕不韋習戰國之餘風陳豨值漢網之疎濶逮<lb/>
乎魏其武安終以權勢相傾自武安之後天下切齒衛<lb/>
霍改節則賓客之為害固可知矣公孫𢎞起客館開東<lb/>
閣以延接賢人與參謀議非也然謂之賢人必非黨附<lb/>
朝宰交亂将相者矣其時武帝躬親萬㡬嚴眀御下人<lb/>
自守法不敢為非宰相惟有平津政出一門自然無傾<lb/>
<pb n="KR3k0055_WYG_259-28b"/>
奪之勢其食客故人不居顯位似未足為朝廷患也然<lb/>
主父偃言朔方地肥饒阻河䝉恬築城以逐匈奴公孫<lb/>
𢎞以為不可朱買臣發十難𢎞不能得其一又奏人不<lb/>
得挟弓弩吾邱夀王以為不便上以難丞相丞相詘服<lb/>
則知平津之賓客不及天子之近臣眀矣雖有賓客亦<lb/>
何益於謀議哉况近世秉大政者常不下三四人而輕<lb/>
薄㳺相門與桞槐齊列所謀以傾奪為首所議以勢利<lb/>
為先是以魏其武安之徒共成禍敗劉班殷鐡之客不<lb/>
<pb n="KR3k0055_WYG_259-29a"/>
相往来世道險巇無不由此昔漢武謂田蚡曰君除吏<lb/>
盡未吾亦欲除吏哀帝責鄭崇曰君門如市又何以欲<lb/>
禁切主上皆賓客之害也余謂丞相閉關謝絶賓客則<lb/>
朝廷静矣<lb/>
　　好客一<lb/>
増史記曰鄒衍重于齊適梁恵王郊迎執賓主之禮適<lb/>
趙趙平原君側行襒席適燕昭王擁篲先驅請列弟子<lb/>
之座而受業築碣石宫身往師之　又曰魏有隱士侯<lb/>
<pb n="KR3k0055_WYG_259-29b"/>
嬴為夷門監者公子置酒大㑹賓客從車騎虚左自迎<lb/>
侯生侯生攝敝衣冠直上載公子上座不讓以觀公子<lb/>
公子執轡愈恭　晉書曰阮籍云子夏在于西河之上<lb/>
而文侯擁篲鄒子處于黍谷之陰而昭王陪乘夫布衣<lb/>
韋帶之士孤居特立王公大人所以禮下之者為道存<lb/>
也　漢書曰灌夫謂田蚡曰将軍幸喜過魏其魏其夫<lb/>
妻治具至今未敢甞食　南史曰任昉為中丞簪裾輻<lb/>
輳與其宴者號龍門㳺<lb/>
<pb n="KR3k0055_WYG_259-30a"/>
　　好客二<hi>賓客謁見附</hi>
原置驛　開閣<hi>史記鄭荘字當時為太子舍人每五日休沐常置驛長安四郊請謝賓客夜以</hi>
<hi>繼日知友皆大父行天下有名之士戒門下客至亡貴賤無留門執賓主之禮以貴下人  白帖公孫𢎞起客</hi>
<hi>館開東閣延賓客公孫賀劉屈氂壊為馬厩奴婢室也</hi>　倒屣迎　投轄飲<hi>後漢書蔡</hi>
<hi>邕倒屣迎王粲轄漢書陳遵與人大飲酒賓客滿座取客車  投井中雖有急不得出</hi>　遺鯉魚<lb/>
　有車馬<hi>古詩客從逺方来遺我雙鯉魚  古詩門有車馬客</hi>　歌魚　登龍<hi>戰國</hi>
<hi>䇿馮驩在孟甞君門下彈鋏歌曰長鋏歸来乎食無魚孟甞君聞之乃與魚  後漢書李膺風裁髙峻士有被</hi>
<hi>其容接者名登龍門</hi>　増率素　豐華<hi>上陸納事見前賓客𩔖来世説羊曼拜丹陽尹客</hi>
<pb n="KR3k0055_WYG_259-30b"/>
<hi>早者並得佳設日晏漸罄不復及精隨客早晚不問貴賤羊固拜臨海竟日皆美供雖晚至亦獲盛饌時以固</hi>
<hi>之豐華不及曼之真率</hi>　連榻坐客　埽徑接賓<hi>上杜預事見賓主𩔖  天寳遺</hi>
<hi>事王仁裕毎大雪則自所居至坊巷口埽雪開徑迎接賓客至所居處宴飲謂之煖寒㑹</hi>　弟兄劇<lb/>
飲　賓從獻酬<hi>合璧事𩔖陽城拜諫議大夫與二弟延賓客日夜劇飲  南史羊侃不飲酒而</hi>
<hi>好賓㳺終日獻酬同其醉醒</hi>　惟飾臺池　喜延賓客<hi>唐書牛僧孺治第洛之歸</hi>
<hi>仁里多致嘉石美木與賓客娱樂計新唐書畢坰喜賓客未甞以有無</hi>　合五侯鯖　為<lb/>
十人饌<hi>西京雜記漢五侯不相能賓客不得来往樓䕶傳食五侯間各得其歡心競致竒膳䕶乃合以</hi>
<hi>為鯖世傳五侯鯖為宋書劉穆之性奢豪食必方丈旦輒  十人饌未甞獨餐</hi>　泛江置酒<lb/>
<pb n="KR3k0055_WYG_259-31a"/>
至府設筵<hi>南史孫瑒字徳璉頗奢豪庭院穿築極林泉之致賓客填門軒盖不絶及出鎮郢州乃合</hi>
<hi>十餘船為大舫于中立亭池植荷芰每良辰美景賓僚並集泛長江而置酒亦一時之勝賞焉  國史補徳宗</hi>
<hi>非時拜吴湊為京兆尹便令赴任疾驅諸客至府已列筵矣或問曰何速吏曰兩市日有禮席舉鐺釡而取之</hi>
<hi>故三五百人饌常可立辦</hi>　使其食客　目為豪友<hi>史記吕不韋招致士厚遇之至</hi>
<hi>食客三千人是時諸侯多辨士如茍卿之徒著書布天下不韋乃使其食客人人著其所聞集論曰吕氏春秋</hi>
<hi>巨天寳遺事長安富民王元寳楊崇義郭萬金等國中  豪也各延納四方名士競相供送朝之名寮往往出</hi>
<hi>于門下科塲文士亦集于數家時人目之為豪友</hi>　原捧銅盤而盟平原之賓<lb/>
二十　躡珠履而㑹春申之客三千<hi>網鑑毛遂在十九人末與椘王盟後</hi>
<pb n="KR3k0055_WYG_259-31b"/>
<hi>呼十九人上盟曰公等碌碌所謂因人成事者也遂為上客  下春申君事見前</hi>　賓客謁見<lb/>
屣履　命駕<hi>世説度遼将軍皇甫規觧官歸鄉有貨得雁門太守者謁規卧不起有頃白王符在</hi>
<hi>門乃驚遽而起衣不及帶屣履出迎時人為之語曰徒見二千石不如一逄掖  南史何思澄終日造謁每夕</hi>
<hi>作名刺一束曉便命駕朝賢無不與狎有人方之樓䕶欣然當之投晚還家所齎名刺必盡</hi>　禰衡<lb/>
懐刺　彭羕登牀<hi>本傳禰衡来㳺許下陰懐一刺既無所適刺字遂滅  蜀志彭羕見龎統</hi>
<hi>統非羕故舊又值有賓客羕徑上統牀卧曰須賓客罷與卿談賓羅請食然後語統大竒之</hi>
　　好客三<lb/>
原一沐三握<hi>綱鑑周公下白屋之士一沐三握髪一飯三吐哺</hi>　三分二供<hi>白帖</hi>
<pb n="KR3k0055_WYG_259-32a"/>
<hi>管仲念國用三分二在賓客注謂二以供賓客也一在國</hi>　増以禮交之<hi>史記魏公子信陵君</hi>
<hi>為人仁而下士士無賢不肖皆謙而禮讓之致食客三千人諸侯以公子賢多客不敢加兵謀魏十餘年</hi>
漿酒藿肉<hi>鮑宣𫝊使奴從賓客漿酒藿肉</hi>　恒滿坐<hi>後漢書孔融為大中大夫性寛少忌</hi>
<hi>誘掖後進常歎曰坐上客恒滿尊中酒不空吾無憂矣</hi>　開門待客<hi>華陽國志任熙字伯逺開</hi>
<hi>門待賓客朝無少長必有供膳</hi>　肉山酒海<hi>見曹植與/吴質書</hi>　中厨豐膳<hi>見曹</hi>
<hi>植娱賓賦</hi>　終宴不疲<hi>見曹植/公讌詩</hi>　周覧不倦<hi>吴志諸葛融每延賓髙㑹輒問</hi>
<hi>賓客所能乃合榻促席𨕖對博奕或樗蒲投壺弓彈甘果繼進清酒徐行融周覧不倦也</hi>　座無空<lb/>
席<hi>晉書王渾為樂安将軍鎮壽陽時關人新附渾撫循羈旅虚懐接納座無空席門不停謁士皆悦附焉</hi>
<pb n="KR3k0055_WYG_259-32b"/>
　開筵以待<hi>又曰車胤字武子風姿美劭機悟敏率桓温在荆州取為從事胤既博學多聞又善</hi>
<hi>于激賞當時每有盛坐必同之皆云無車公不樂太傅謝公㳺集之日開筵以待之也</hi>　别陳異<lb/>
饌<hi>周書長孫澄字士亮操履清約家無餘財惟對賓客接引忘疲雖不飲酒而好觀人酣常恐座客請歸每</hi>
<hi>敕中厨别進異饌留之</hi>　薄待賓客居家　拂坐<hi>世説陶徵士居家凡貴賤造之</hi>
<hi>有酒輒設陶若先醉便語客我醉欲眠君且去穢南史王思逺立身簡㓗諸客有詣己者覘知衣服垢  方便</hi>
<hi>不前形儀新楚乃與促席去後猶令二人交帚拂其坐處</hi>　麥飯葱菜　濁酒素筝<lb/>
<hi>後漢書井丹字大春建武末沛王輔等五王皆好賓客更請丹不至新息侯陰就以外戚貴盛使人要刼之丹</hi>
<hi>不得已而至侯故設麥飯葱菜之食丹推却之曰以君侯能供甘㫖故来相過何其薄乎更致盛饌乃食  世</hi>
<pb n="KR3k0055_WYG_259-33a"/>
<hi>説齊神武東出李元忠以路車載濁酒素<graphic n="KR3015" url="https://raw.githubusercontent.com/kanripo/KR-Gaiji/master/images/KR3015.png" mimeType="image/png"/>奉迎神武聞其酒客未即見之元忠下車獨坐酌酒擘脯食之謂</hi>
<hi>門者曰本言公招延英傑今聞國士到門不吐哺輟洗其人可知還吾刺勿復通也門者以告神武遽見之</hi>
　内厨外膳　粟飯菜葅<hi>上公孫𢎞事見前故人𩔖州宋書宗慤孝建中屢遷豫</hi>
<hi>刺史監五州諸軍事先是鄉人庾業家甚富豪方丈之膳以待賓客而慤至惟設麥飯菜葅謂客曰宗軍人慣</hi>
<hi>噉麤食慤致飽而去至是業為慤長史慤待之甚厚不以前事為嫌</hi>　謝賓客　原翟尉<lb/>
署門　屈氂瓌閣<hi>漢書翟公為廷尉賓客交集後免門可張雀羅後復為廷尉賓客欲至翟</hi>
<hi>公乃署門曰一貴一賤交情乃見  詳上開閣</hi>　主父無入　将軍不招<hi>史記主父</hi>
<hi>偃為齊相至齊散五百金與昆弟賓客數之曰我貧時昆弟不能衣食賓客不我内門今吾與諸君絶矣無復</hi>
<pb n="KR3k0055_WYG_259-33b"/>
<hi>入偃之門人漢書蘇建責大將軍衛青不招賢青曰招賢絀不肖  主之柄也人臣奉職而已何招士大夫哉</hi>
　増門客盡衰　座賓復至<hi>漢書灌夫家居賓客益衰及竇嬰失勢亦欲倚夫引</hi>
<hi>䋲排根生平慕之後棄之而去客史記廉頗失勢客盡去及後用又復至頗曰客退矣  曰吁君何見之晚也</hi>
<hi>夫天下以市道交君有勢我則進無勢則去此固其理又何怨焉</hi>　秦王下令　徵士<lb/>
題詞<hi>通鑑秦大索逐客客卿李斯行且上書秦乃除逐客之令  陶淵眀歸去来辭請息交以絶㳺</hi>
戒勿脩殽　自甘居野<hi>東觀漢記崔瑗好士愛賓客盛脩殽膳殚盡滋味或言其太奢</hi>
<hi>瑗聞之怒敕妻子曰吾并日而食以供賓客而反以獲譏士大夫不足養如此後勿過菜具為諸子所嗤也</hi>
<hi>唐書蕭俛位宰相性簡㓗以聲利為汙既老家於洛嵗時賓客請見以為煩乃舍濟源墅自放山野優㳺窮年</hi>
<pb n="KR3k0055_WYG_259-34a"/>
　謝勿與通　避不出見<hi>合璧尉遲恭晚節謝賓客不與通  李景懐本傳景懐清</hi>
<hi>素寡欲門無雜賓李承罷浙西以同里訪之避不出見</hi>
　　好客四<lb/>
増詩魏曹植公讌詩曰公子敬愛客終宴不知疲清夜<lb/>
㳺西園飛盖相追隨眀月澄清景列宿正參差秋蘭被<lb/>
長坂朱華冒渌池潛魚躍清波好鳥鳴髙枝神飈接丹<lb/>
轂輕輦随風移飄颻放志意千秋長若斯　又王粲公<lb/>
讌詩曰昊天降豐澤百卉梃葳蕤凉風徹蒸暑清雲却<lb/>
<pb n="KR3k0055_WYG_259-34b"/>
炎暉髙卧君子堂並坐蔭華榱嘉肴充圓方㫖酒盈金<lb/>
罍管絃發徽音曲度清且悲合坐同所樂但愬杯行遲<lb/>
常聞詩人語不醉且無歸今日不極歡含情欲待誰見<lb/>
眷良不翅守分豈能違古人有遺言君子福所綏願我<lb/>
賢主人與天享巍巍克符周公業奕世不可追<lb/>
増書魏曹植與吴質書曰植白季重足下前日雖因常<lb/>
調得為宻坐雖飲彌日其於别逺㑹稀猶不盡其勞積<lb/>
也若夫觴酌凌波於前簫笳發音於後足下鷹揚其體<lb/>
<pb n="KR3k0055_WYG_259-35a"/>
　鳳觀虎視謂蕭曹不足儔衛霍不足侔也左顧右盼謂<lb/>
　若無人豈非吾子壮志哉過屠門而大嚼雖不得肉貴<lb/>
　且快意當斯之時願舉太山以為肉傾北海以為酒伐<lb/>
　雲夢之竹以為笛斬泗濱之梓以為筝食若填巨壑飲<lb/>
　若灌漏巵其樂固難量豈非大丈夫之樂哉然日不我<lb/>
　與曜靈急節面有逸景之速别有參商之闊思欲抑六<lb/>
　龍之首頓羲和之轡折若木之華閉濛汜之谷天路髙<lb/>
　邈良無由縁懐轡反側如何如何<lb/>
<pb n="KR3k0055_WYG_259-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷二百五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_208-1a"/>
　欽定四庫全書<lb/>
御定淵鑑𩔖函卷二百三<lb/>
　　文學部十二<hi>博學同學</hi>　<hi>幼學/廢學</hi>　<hi>從學附不學</hi>
　　　博學一<lb/>
　原易曰天在山中大畜君子以多識前言往行以畜其<lb/>
　德　増内則曰二十而冠博學不教内而不出三十而<lb/>
　有室始理男事博學無方孫友視志　曲禮曰博聞强<lb/>
　識而讓敦善行而不怠謂之君子　原儒行曰儒有博<lb/>
<pb n="KR3k0055_WYG_208-1b"/>
　學而不窮　増中庸曰博學之審問之愼思之明辨之<lb/>
　篤行之　論語曰君子博學於文約之以禮　子夏曰<lb/>
　博學而篤志切問而近思仁在其中矣　荀子曰木受<lb/>
　繩則直金受礪則利君子博學而日參省乎已則知明<lb/>
　而行無過矣　又曰多聞曰博少聞曰淺多見曰閑<hi>習也</hi>
　少見曰陋　揚子曰多聞則守之以約多見則守之以<lb/>
　卓寡聞則無約也寡見則無卓也　又曰多聞見而識<lb/>
　乎正道者至識也　徐幹治學篇曰鄙儒之博學也務<lb/>
<pb n="KR3k0055_WYG_208-2a"/>
於名物詳於器械矜於詁訓摘其章句而不能統其大<lb/>
義之所極以獲先王之心此無異乎女史誦詩内豎傳<lb/>
令也　虞溥訓諸生誥曰所觀彌博所習彌多日聞所<lb/>
不聞日見所不見然後心開意朗敬業樂羣不覺大化<lb/>
之陶已至道之入神也　近思録曰明道先生以記誦<lb/>
博識為翫物喪志<hi>注鄭轂云嘗見顯道云某從洛中學時録古人善行别作一冊明道見之</hi>
<hi>曰是翫物喪志蓋言心中不宜容絲髪事胡安國云謝先生初以記問為學自負該博對明道舉史書成篇不</hi>
<hi>遺一字明道曰賢却記得許多可謂翫物喪志謝聞此語汗流浹背及看明道讀史又却逐行看過不蹉一字</hi>
<pb n="KR3k0055_WYG_208-2b"/>
<hi>謝甚不服後來省悟却將此事做話頭接引博學之士</hi>　朱子曰博學謂天地萬<lb/>
物之理修己治人之方皆所當學然亦各有次序當以<lb/>
其大而急者為先不可雜而無統也　又曰學不貴博<lb/>
貴於正而已正則博　五峰胡氏曰學欲博不欲雜守<lb/>
欲約不欲陋雜似博陋似約學者不可不察也<lb/>
　　博學二<lb/>
原論語子曰賜也女以予為多學而識之者與對曰然<lb/>
非與曰非也予一以貫之　増漢書曰張安世用善書<lb/>
<pb n="KR3k0055_WYG_208-3a"/>
給事尚書上行幸河東嘗亡書三篋詔問莫能知惟安<lb/>
世識之具作其事後購求得書以相校無所遺失上竒<lb/>
其才擢為尚書令　拾遺記曰劉向校書天禄閣夜有<lb/>
老人著黄衣植青藜杖登閣而進見向暗中獨坐誦書<lb/>
乃吹杖端煙燃因以相見說開闢以前向因受五行洪<lb/>
範之文恐辭說繁廣忘之乃裂裳及紳以記其言至曙<lb/>
而去向請問姓名云我是太乙之精天帝聞卯金之子<lb/>
有博學者下而觀焉乃出懷中竹牒有天文地圗之書<lb/>
<pb n="KR3k0055_WYG_208-3b"/>
以授之　又曰何休木訥多智三墳五典陰陽算術河<lb/>
洛讖緯及逺年古諺厯代圗籍莫不成誦門徒有問者<lb/>
則為注記而口不能說作左氏膏肓公羊廢疾穀梁墨<lb/>
守謂之三關鄭康成蜂起而攻之求學者不逺千里贏<lb/>
糧而至如細流之赴巨海京師謂康成為經神何休為<lb/>
學海　又曰任末河洛祕奥非正典籍所載皆注記於<lb/>
柱壁及園林樹木慕好學者來輒寫之時人謂任氏為<lb/>
經苑　後漢書曰許愼字叔重少博學經籍時人為之<lb/>
<pb n="KR3k0055_WYG_208-4a"/>
語曰五經無雙許叔重　晉書曰裴頠博學稽古自少<lb/>
知名周弼見而歎曰頠若武庫五兵縱横一時之傑也<lb/>
　原又曰張華博覽圗籍四海之内若指諸掌武帝嘗<lb/>
問漢宮室制度及建章千門萬戸華應對如流聽者忘<lb/>
倦畫地成圗左右屬目帝甚異之時人比之子産　又<lb/>
曰束晢博學多聞初太康二年汲郡人盜發魏襄王墓<lb/>
或言安釐王冢得竹書數十車漆書皆科斗字文旣殘<lb/>
闕不復詮次武帝以其書付祕書校綴次第尋考指歸<lb/>
<pb n="KR3k0055_WYG_208-4b"/>
而以今文寫之晢在著作得觀竹書隨疑分釋皆有義<lb/>
證時有人於嵩髙山下得竹簡一枚上兩行科斗書莫<lb/>
有知者司空張華以問晳晳曰此漢明帝顯節陵中䇿<lb/>
文也檢驗果然時人服其博識　増南齊書曰陸澄少<lb/>
好學博覽無所不知行坐眠食手不釋卷永平初領國<lb/>
子博士時尚書令王儉在尚書省出巾箱几案雜服飾<lb/>
令學士隸事事多者與之人人各得一兩物澄後來更<lb/>
出諸人所不知事復各數條并奪物將去儉戲之曰陸<lb/>
<pb n="KR3k0055_WYG_208-5a"/>
公書㕑也　南史曰何憲博渉該通羣籍畢覽天閣寶<lb/>
秘人間散逸無遺漏焉任昉劉渢共執秘閣四部書試<lb/>
問其所知自甲至丁書說一事并叙著作之體累日連<lb/>
夜莫見所遺　又曰傅昭終日端居以書記為樂雖老<lb/>
不衰博極古今世稱為學府　梁書曰許懋永元中為<lb/>
國子博士號為經史笥　北史曰隋房暉逺明三禮春<lb/>
秋三傳詩書周易兼善圗緯牛𢎞稱為五經庫　唐書<lb/>
曰虞世南為秘書監封永興縣子帝嘗命寫列女傳於<lb/>
<pb n="KR3k0055_WYG_208-5b"/>
屏風於時無本世南暗疏之無一字謬帝每稱其五絶<lb/>
一曰德行二曰忠直三曰博學四曰文詞五曰書翰<lb/>
潛確𩔖書曰唐太宗嘗出行有司請載副書以從上曰<lb/>
不湏虞世南在行秘書也　唐書曰李守素署天䇿府<lb/>
倉曹參軍通氏姓學世號肉譜許敬宗曰倉曹此名豈<lb/>
雅目邪宜有以更之虞世南曰昔任彦昇通經時稱五<lb/>
經笥今以倉曹為人物志可乎　又曰谷那律淹識羣<lb/>
書褚遂良嘗稱為九經庫　又曰殷踐猷博學尤通氏<lb/>
<pb n="KR3k0055_WYG_208-6a"/>
族厯數醫方賀知章嘗號為五總龜謂龜千年五聚問<lb/>
無不知也　宋史曰邢昺太平興國初舉五經廷試日<lb/>
召升殿講師比二卦又問以羣經發題太宗嘉其精博<lb/>
擢九經及第　又曰杜鎬幼好學博聞强記太宗朝為<lb/>
崇文院檢討凡所檢閱即戒書史云某事在某書某卷<lb/>
幾行覆之一無差誤每得異書多召問之鎬必手疏本<lb/>
末以聞士大夫有所著撰多訪以古事雖晚輩卑品請<lb/>
益應答無倦　又曰朱昂少與熊若谷鄧洵美同學時<lb/>
<pb n="KR3k0055_WYG_208-6b"/>
有朱遵度好讀書人號之為朱萬卷目昂為小萬卷<lb/>
元史曰侯均積學四十年羣經百氏無不淹貫旁通釋<lb/>
老外典故其答諸生所問窮索極探如取諸篋笥雖方<lb/>
言古語世所未曉者莫不隨問而答世咸服其博聞<lb/>
又曰虞集文宗時除奎章閣侍書學士帝方嚮用文學<lb/>
以集𢎞才博識無施不宜一時大典冊咸出其手又曰<lb/>
集學雖博洽而究極本原研精探微心解神契其經緯<lb/>
彌綸之妙一寓諸文　李氏續藏書劉繪貽楊愼書曰<lb/>
<pb n="KR3k0055_WYG_208-7a"/>
僕觀足下蒙難以來嘔心苦志摹文讀經延捜百氏窮<lb/>
探古蹟鑿石辨剥泐破冢出遺忘有僻儒苦士白首蓬<lb/>
藋日自纂索所不能盡<lb/>
　　博學三<lb/>
原博學多聞　博覽洽聞<hi>說苑孟子曰人知糞其田莫知糞其心糞田莫過利苖得</hi>
<hi>粟糞心易行得其所欲何謂糞心博學多聞何謂易行一性止淫也  劉向集序曰向博覽洽聞研綜古今</hi>
　學無不窺　覽無不見<hi>史記莊子嘗為蒙漆園吏其學無所不窺然其要本歸於</hi>
<hi>老子之言故其著書十餘萬言大抵率寓言也所漢書揚雄少而好學不為章句訓詁通而已博覽無  不見</hi>
<pb n="KR3k0055_WYG_208-7b"/>
　博覽載籍　彌覽載籍<hi>續漢書班固年九歳能屬文誦詩賦及長遂博覽載籍九</hi>
<hi>流百家之言無不窮究所學無常師不為章句舉大義而已  張華應難曰於微先生謂虚儀夫子曰今子雖</hi>
<hi>彌覽載籍積學於無用之地</hi>　博通百家　博極羣書<hi>王充博通衆流百家之言</hi>
<hi>詳好學三於皇甫謐元晏春秋曰予嘗恨不能請命  天延年累百博極羣書也</hi>　博通墳素<lb/>
　博覽圗籍<hi>郭泰别傳泰早孤就學屈伯顔三年業畢博通墳素  下詳張華博學二</hi>　荀<lb/>
淑博學　班斿博學<hi>荀淑博學而不為俗所非也書班斿博學有俊才與劉向校秘  上</hi>
<hi>器其能</hi>　山川能說　祭祀能語<hi>詩傳曰建邦能命龜田能施命器能詔使命能</hi>
<hi>造升髙能賦師旅能誓山川能說喪紀能誄祭祀能語君子能此九者可謂有德音可以為大夫</hi>　苞<lb/>
<pb n="KR3k0055_WYG_208-8a"/>
含六藝　管綜百氏<hi>王逸折武論曰苞含六藝遊覽百家  張超薦袁伯業曰袁遺苞羅</hi>
<hi>載籍管綜百氏</hi>　抗六典之崇奥　辨九籍之至言<hi>應瑒贊德賦</hi>
増學海　經苑<hi>何休任末並詳博學二</hi>　書㕑　學府<hi>陸澄傅昭並詳博學</hi>
<hi>二</hi>　五經笥　九經庫<hi>邊孝先嘗曰腹便便五經笥詳經典總載  下谷那律詳博學</hi>
<hi>二</hi>　經史笥　人物志<hi>許懋李守素並詳博學二</hi>　杜武庫　朱萬<lb/>
卷<hi>晉書杜預博學多通號曰杜武庫言其無所不有也  下朱遵度詳博學二</hi>　聚學為海<lb/>
　畫地成圗<hi>玉海章甫如星逢掖如雲聚學為海淬詞為鋒  下張華詳博學二</hi>　翺翔<lb/>
書圃　貫穿策冢<hi>司馬相如上林賦修容乎禮園翺翔乎書圃  段成式書貫穿策冢窮綜</hi>
<pb n="KR3k0055_WYG_208-8b"/>
<hi>書嵓</hi>　事指諸掌　文載其腹<hi>晉書曰何劭博學善屬文陳說近代事若指諸掌</hi>
<hi>韓愈詩為人强記覽過眼不再讀偉哉羣聖文磊落載其腹</hi>　周合羣籍　博貫九<lb/>
經<hi>連叢子楊震問季彦曰吾聞臨晉君異才博聞周合羣籍如世不歸大儒何答曰所據者正故衆人不能</hi>
<hi>用耳奭宋史判監李至上言國子博士杜鎬直講崔頤正孫  皆苦心强學博貫九經問義質疑有所依據</hi>
　通貫六藝　博涉百家<hi>東漢張衡通貫六藝家北史李業興博涉百</hi>　披<lb/>
涉萬卷　涵飫六經<hi>抱朴子云洪年五六始習孝經論語易但貪廣覽於中書曾披涉自</hi>
<hi>正經諸史百家之言近將萬卷地宋史陳仲微涵飫六經精研理致於諸子百家天文  理醫卜釋老之學靡</hi>
<hi>不捜獵云</hi>　言泉百氏　腹笥九經<hi>詳儒術一</hi>　博涉經傳　富<lb/>
<pb n="KR3k0055_WYG_208-9a"/>
有文藝<hi>晉書成公綏幼而聰敏博涉經傳詞賦甚麗以天地之盛古人未之有賦遂為天地賦  宋張</hi>
<hi>洎為翰林學士太宗嘗謂近臣曰張洎富有文藝至今尚苦學江東士人之冠也甚見寵遇</hi>　探綜<lb/>
圗緯　蒐獵子史<hi>蔡邕郭有道碑文考覽六經探綜圗緯  名山藏王世貞異才博學横絶</hi>
<hi>一世其所蒐獵子史百氏皆以意鎔鍊翕然為一家</hi>　博見强志　宏襟達識<hi>漢書</hi>
<hi>劉向父子俱好古博見强志過絶於人訪韓休蘇頲集序疑絳老之年走朝有問卜晉侯之疾  史莫知莫不</hi>
<hi>取揆宏襟詢謀達識</hi>　包今統古　茹古含今<hi>柳宗元起廢答曰腹溢儒書口盈憲</hi>
<hi>章包今統古進退齊良有皇甫湜韓愈墓誌茹古含今無  端倪</hi>　鉤引貫穿　仰取<lb/>
俯拾<hi>柳文鉤引貫穿舉大包小拾蘇東坡詩學如富貴在博收仰取俯  無遺籌</hi>　總攬羅<lb/>
<pb n="KR3k0055_WYG_208-9b"/>
絡　博洽精通<hi>柳文言其學則皆總攬羅絡横豎雜博天旋地縮鬼神交錯  元史齊履謙博</hi>
<hi>洽精通自六經諸史天文地理禮樂律厯下至陰陽五行醫藥卜筮無不淹貫</hi>　學鏡千古<lb/>
學該七録<hi>李白文學鏡千古智周萬殊録  柳祭文藝邃六書學該七</hi>　若吞雲夢<lb/>
　如探淵海<hi>唐崔廊子頤為豫章王侍讀既去王重之不已遺書曰足下博聞强記視漢臣之三</hi>
<hi>篋似涉蒙山對梁相之五車若吞雲夢義元史元明善以文學自負嘗問吳澄易詩書春秋奥  歎曰與吳先</hi>
<hi>生言如探淵海詳講論二</hi>　詳練朝典　増光國體<hi>宋史李淑真宗時授校書郎館</hi>
<hi>閣校勘淑警慧過人博習諸書詳練朝廷典故凡有沿革帝多諮訪焉  遼史髙勳謂穆宗曰李澣富於文學</hi>
<hi>方今少有倫比若留掌詞命可以増光國體</hi>　達竒辭　解奥義<hi>韓愈上李侍郎書竒</hi>
<pb n="KR3k0055_WYG_208-10a"/>
<hi>辭奥㫖靡不通達能宋史蔡元定古書竒辭奥義人所不  曉者一過目輒解</hi>　言曲水　知<lb/>
榮光<hi>晉束晳傳武帝問摯虞三日曲水之義虞對曰漢徐肇以三月初生三女至三日俱亡人以為怪乃</hi>
<hi>招攜之水濱洗祓遂因水以泛觴晳進曰虞不足以知臣請言之昔周公成洛邑因流水以泛酒故逸詩云羽</hi>
<hi>觴隨波流又秦昭王以三日置酒河曲見金人奉水心之劍曰令君制有西夏乃霸諸侯因此立為曲水自二</hi>
<hi>漢相緣皆為盛集帝大恱云南齊書永明中天忽黄色照地衆莫能解王摛  是榮光世祖大恱</hi>　知<lb/>
仙館　對帝丘<hi>劉義慶世說嵩山北有大穴晉時有人誤墮穴中見二人圍碁局下有一杯對</hi>
<hi>飲墮者告以飢渇碁者曰可飲此墮者飲之氣力十倍碁者曰汝欲停此否墮者曰不願碁者曰從此西行有</hi>
<hi>天井但投身入井自當出若飢取井中物食之堕者如言可半年乃出自蜀中歸洛下問張華華曰此仙館也</hi>
<pb n="KR3k0055_WYG_208-10b"/>
<hi>所飲者玉漿也所食者龍穴石髓也德唐書髙宗東封泰山以許敬宗領使次濮陽帝問竇  元此謂帝丘何</hi>
<hi>也德元不能對敬宗曰昔帝顓頊始居此地以王天下故曰帝丘</hi>　女浴渭水　雉集<lb/>
唐宮<hi>益部耆舊傳漢武時張寛為侍中從祀甘泉至渭橋有女子浴於渭水乳長七尺上怪問之女曰後</hi>
<hi>第七車侍中知我所來時寛在第七車對曰天乳星主祭祀者齊戒不潔則女人星見  山堂肆考唐褚遂良</hi>
<hi>貞觀中為起居郎博涉文史時雉數集宮中帝問何祥也遂良曰昔秦文公時有二侲子化為雉雌鳴陳倉雄</hi>
<hi>鳴南陽文公得其雌遂雄諸侯始為寶雞祠漢光武得其雄起南陽有四海陛下本封秦故雌雄並見以告明</hi>
<hi>德帝恱曰人之立身不可無學遂良所謂多識君子哉</hi>　遺火珠經　祭白馬祠<lb/>
<hi>漢遺史武帝元狩中有日者奏太乙星不見帝召問東方朔朔奏曰是星不見則游於世為居民福壽是月果</hi>
<pb n="KR3k0055_WYG_208-11a"/>
<hi>有會稽太守奏海中有人丫角面如玉色美髭髯而腰蔽葉乘一葉紅蓮約長丈餘偃臥其中手持一黄書自</hi>
<hi>東海浮來遺其黄書飄至亭側進於帝帝令朔驗之曰此上界火珠經也或曰連珠  宋史尹拙博通經史周</hi>
<hi>世宗北征命翰林學士為文祭白馬祠不知所出遂訪於拙拙厯舉郡國祠白馬者以十數當時服其該博</hi>
　青州世子　藍田玉人<hi>山堂肆考宋孝武時青州人嘗發古冢有銘云青州世子</hi>
<hi>東海女郎帝問學士鮑照徐爰蘇寶生皆不能悉賈希鏡對曰此是司馬越女嫁茍晞兒檢訪果然  隋書崔</hi>
<hi>賾大業四年從駕汾陽宮次河陽鎭藍田令王曇於藍田山得一玉人長三尺四寸著大領衣冠幘奏之詔問</hi>
<hi>羣臣莫識賾曰漢文以前未有冠幘即是漢文以來制作臣見魏大司農盧元明撰嵩山廟記曰有神人以玉</hi>
<hi>為形像長數寸或出或隱出則令世延長</hi>　出洞冥記　出渤海記<hi>唐上官儀應詔</hi>
<pb n="KR3k0055_WYG_208-11b"/>
<hi>詩中用影娥池學士無解其事者祭酒令狐德棻召張柬之等十餘人求出處柬之對曰洞冥記漢武於望鶴</hi>
<hi>臺西起俯月臺臺下穿影娥池每登臺眺月影入池中如仙人乘舟笑弄月影因名亦曰眺蟾臺德棻歎其博</hi>
<hi>婦宋王貽孫溥之子太祖嘗問趙普拜禮何以男子跪  人不跪禮官無有知者貽孫曰古詩云長跪問故夫</hi>
<hi>即婦人亦跪也唐天后朝始拜而不跪普問其所出對曰出太和中幽州從事張建章渤海記蓋王溥嘗藏書</hi>
<hi>萬卷貽孫徧覽之故博雅如此</hi>　背誦儀禮　連書道符<hi>宋張端公伯玉范文正公</hi>
<hi>客也名重當世有一士人頗强記自負謁端公雄辯風生端公畧不為動以手指其室中四櫃書曰吾衰病不</hi>
<hi>如昔所能記憶者獨此耳君試自探一卷來吾為子誦之士人即櫃中偶探得儀禮端公語士人君宜自舉其</hi>
<hi>首士人如其言端公琅然背誦士人駭服者元道士張伯雨號句曲外史初謁虞集集不與言儒  事只問道</hi>
<pb n="KR3k0055_WYG_208-12a"/>
<hi>家典故伯雨畧相酧對或不能詳復問伯雨能作幾家符篆伯雨對不能集曰集試書之以質是否連書七十</hi>
<hi>二家伯雨歎服輒下拜曰眞吾師也</hi>　知參汾之神　言湯尹之狀<hi>左傳晉平</hi>
<hi>公有疾鄭伯使公孫僑如晉聘且問疾叔向曰寡君之疾病卜人曰實沈臺駘為崇敢問此何神也子産曰昔</hi>
<hi>髙辛氏有季子曰實沈遷於大夏主參以服事夏商其李世曰唐叔成王滅唐而封大叔故參為晉星則實沈</hi>
<hi>參神也昔金天氏有裔子曰昧為元冥師生允格臺駘能業其官宣汾洮障大澤以處太原帝用嘉之封諸汾</hi>
<hi>川今晉主汾而滅之則臺駘汾神也抑此二者不及君身晉侯聞之曰博物君子也  晏子云景公舉兵將伐</hi>
<hi>宋師過泰山夢見二丈夫立而怒甚公恐覺辟門召占夢者至公曰今夕吾夢二丈夫立而怒吾猶識其狀識</hi>
<hi>其聲占夢者曰泰山之神怒也明日晏子朝見公告之對曰是宋之先湯與伊尹也嬰請言湯伊尹之狀湯質</hi>
<pb n="KR3k0055_WYG_208-12b"/>
<hi>晳而長顔以髯兊上豐下倨身而揚聲伊尹黒而短蓬而髯豐上兊下僂身而下聲公曰然是已今若何晏子</hi>
<hi>曰請散師以平宋</hi>　知絳人之年　辨鍾山之銘<hi>左傳晉悼夫人食輿人之</hi>
<hi>城杞者絳縣人或年長矣無子而往與於食有與疑年使之年曰臣小人也不知紀年臣生之歲正月甲子朔</hi>
<hi>四百有四十五甲子矣其季於今三之一也吏走問諸朝師曠曰魯叔仲惠伯會郤成子於承筐之歲也七十</hi>
<hi>三年矣史趙曰亥有二首六身下二如身是其日數也士文伯曰然則二萬六千六百有六旬也杜注云亥字</hi>
<hi>二畫在上併三人為身如算之六曰唐書鄭欽說傳梁任昉大同四年七月於鍾山得銘  龜言土蓍言水甸</hi>
<hi>服黄鍾啟靈址瘞在三上庚墮遇七中巳六千三百浹辰交二丸重三四百圯當時莫能辨者因戒諸子世世</hi>
<hi>訪人五世孫升之寫以授鄭欽說說行三十里悟曰甸服五百也黄鍾十一也由大同四年却數漢建武四年</hi>
<pb n="KR3k0055_WYG_208-13a"/>
<hi>凡五百一十一年葬以三月十日庚寅三上庚也圯以七月十二日己巳七中巳也浹辰十二也建武四年三</hi>
<hi>月至大同四年七月六千三百一十二月月一交故曰六千三百浹辰交二九十八也重三六也建武四年三</hi>
<hi>月十日距大同四年七月十二日十八萬六千四百日故曰二九重三四百圯升之大驚</hi>　通三禮<lb/>
三傳　論三桓七穆<hi>南史沈文阿博采先儒異同自為義疏通三禮三傳  唐書崔日用</hi>
<hi>自言明左氏春秋諸侯官族他日學士大集日用問武平一曰魯三桓鄭七穆奈何答曰慶父叔牙季友桓三</hi>
<hi>子也孟孫至彘凡九世叔孫舒季孫肥凡八世鄭穆公十一子子然及二子孔三族亡子羽不為卿故稱七穆</hi>
<hi>子罕子駟子良子國子游子印子豐也一坐驚服</hi>　識尚書逸篇　識竹簡古<lb/>
書<hi>南史劉顯博涉多通任昉嘗得一篇缺簡文字零落示諸人莫能識者顯見云是古文尚書所刪逸篇昉</hi>
<pb n="KR3k0055_WYG_208-13b"/>
<hi>檢周書果如其說以襄陽人開古冢得玉鏡及竹簡古書字不可識江淹  科斗字推之則周宣王之前也簡</hi>
<hi>殆如新</hi>　兼陳農所未究　綜河間所未輯<hi>任昉齊竟陵王行狀天才</hi>
<hi>博瞻學綜該明至若曲臺之禮九師之易樂分龍趙詩析齊韓陳農所未究河間所未輯有一於此罔不兼綜</hi>
<hi>者</hi>　望衢罕窺其術　觀海莫際其瀾<hi>任昉王文憲集序曰宏覽載籍</hi>
<hi>博遊才義金版玉匱之書海上名山之㫖沈鬱澹雅之思離堅合異之談莫不總制清衷逓為心極</hi>　惟<lb/>
取王佐之畧　宜居師範之𨕖<hi>宋史王當幼好學博覽古今惟取王佐大畧</hi>
<hi>元史陳旅篤志於學於書無所不讀咸以為旅博學多聞宜居師範之𨕖以薦除國子助教</hi>　究諸<lb/>
子之本原　極百氏之津涯<hi>性理張氏曰堯夫於書無所不讀諸子百家之學皆</hi>
<pb n="KR3k0055_WYG_208-14a"/>
<hi>究其本原而釋老技術之說一無所惑其志津元史韓性博綜羣籍自經史至諸子百氏靡不極其  涯究其</hi>
<hi>根柢</hi>
　　博學四<lb/>
増多聞可以為輔<hi>國語晉文公使趙衰為卿辭曰欒枝貞愼先軫有謀胥臣多聞皆可以為</hi>
<hi>輔臣弗若也</hi>　原讀三墳五典八索九丘<hi>左史倚相詳史</hi>　於學為<lb/>
博物<hi>家語夫子曰子産於民為惠主於學為博物吾以兄事之</hi>　孔子博學<hi>論語鄭注曰美</hi>
<hi>孔子博學不成一名案抱朴子云孔子聞商羊而成浩瀁訪鳥砮而洽東肅諮萍實而言色味訊士狗而識墳</hi>
<hi>羊披靈寶而知山隱因折俎而說專車瞻離畢而分隂陽之候由螽斯而覺閏餘之錯何神之有學而已矣</hi>
<pb n="KR3k0055_WYG_208-14b"/>
　増史辨三豕<hi>家語卜商反衛見讀史志者云晉師伐秦三豕渡河子夏曰非也己亥耳讀史</hi>
<hi>志者問諸晉史果曰己亥於是衞以子夏為聖</hi>　原鄒子博識<hi>鄒衍别傳曰鄒子博識善叙事</hi>
<hi>有禹益之鴻才</hi>　博學通明<hi>又曰衍博學通明才髙志大當世無其𩔖</hi>　増若齊王<lb/>
食雞<hi>呂氏春秋善學者若齊王之食雞必食其距數千而後足又余知古書勤逾抱犬博擬食雞</hi>
登諸朝<hi>史記儒林傳序詳延天下方正博聞之士咸登諸朝</hi>　博雅君子<hi>孔安國尚書序</hi>
<hi>若好古博雅君子與我同志亦所不隱</hi>　原揚雄觀書石渠<hi>詳好學</hi>　學之<lb/>
淵府<hi>典論曰北海鄭康成學之淵府</hi>　賈逵通五家穀梁<hi>詳儒術</hi>　博通<lb/>
古今<hi>劉實詳好學</hi>　増參議禮樂<hi>後漢書董鈞博通古今永平中為博士時草創五郊</hi>
<pb n="KR3k0055_WYG_208-15a"/>
<hi>祭祀及宗廟禮樂威儀章服輒令鈞參議多見從用當世稱為通儒</hi>　書倉<hi>拾遺記曹曽魯人也天下</hi>
<hi>名書上古以來文篆訛落者曽皆刋正垂萬餘卷世亂曽慮先文湮没乃積石為倉以藏書故謂曹氏為書倉</hi>
　原學無所遺<hi>典論曰今之文人魯國孔融廣陵陳琳山陽王粲北海徐幹陳留阮瑀汝南應</hi>
<hi>瑒東平劉楨斯七子者於學無所遺於辭無所假</hi>　鐘鳴知山毁<hi>異苑魏時殿前鐘大鳴衆</hi>
<hi>皆震駭張華云此蜀山毁故鐘鳴應之蜀都尋上事如華言</hi>　増青箱王氏學<hi>山堂肆考</hi>
<hi>南宋王淮之自曽祖彪之祖父臨之約之家世相傳並識江左舊事緘之青箱世謂之青箱王氏學</hi>　奪<lb/>
團扇<hi>南史王摛以博學見知齊尚書令王儉嘗使賓客隸事多者賞之探索多窮惟何憲為勝乃賞以五</hi>
<hi>花簟白團扇憲坐簟執扇意氣甚自得摛後至儉以所隸示之曰卿能奪之不摛操筆便成事旣奥僻辭亦華</hi>
<pb n="KR3k0055_WYG_208-15b"/>
<hi>美舉坐擊賞儉命左右抽憲簟摛手自掣取扇登車而去儉笑曰所謂大力者負之而趨</hi>　班馬復<lb/>
生<hi>又崔慰祖好學聚書至數萬卷與劉孝標皆以碩學被徴國子祭酒沈約吏部郎謝朓嘗與吏部省中賓</hi>
<hi>客俱集各問慰祖地理中所不悉十餘事慰祖口吃無華辭而酧據精悉一座稱服朓歎曰班馬復生何以過</hi>
<hi>此</hi>　抵掌可述<hi>任昉為蕭揚州作薦士表曰王僧孺筆耕為養傭書成學至乃集螢映雪編蒲</hi>
<hi>緝柳先言往行人物雅俗甘泉遺儀南宮故事畫地成圗抵掌可述</hi>　年少不亷<hi>梁書朱异折節</hi>
<hi>從師遍治五經涉獵文史兼通雜藝年二十詣都尚書令沈約面試之因戲曰卿年少何乃不亷异未達約曰</hi>
<hi>天下惟有文義棋書卿一時將去可謂不亷也</hi>　劉石經<hi>北史劉芳為太子庶子王肅自建鄴來奔</hi>
<hi>芳與肅論禮肅歎曰此非劉石經邪昔漢世造三字石經於太學學者文字不正多往質焉芳音義明辯疑者</hi>
<pb n="KR3k0055_WYG_208-16a"/>
<hi>皆往詢訪故時人號為劉石經</hi>　誦義疏始末<hi>又房暉逺世傳儒學隋文帝受禪令國子生通</hi>
<hi>一經者並悉薦舉旣䇿問訖博士不能時定臧否祭酒元善因令暉逺考定之暉逺覽筆便下初無凝滯或有</hi>
<hi>不服者暉逺問其所傳義疏輒為始末誦之然後出其所短自是無敢飾非者諸儒推其通博擢為國子博士</hi>
　裴子野許可<hi>孔帖蕭穎士言裴子野嘗著書其所許可當世者孔述睿之博學而已</hi>
欲知古事問仲舒<hi>山堂肆考唐髙仲舒博通典籍與崔琳同為中書舍人宋璟為相以古事</hi>
<hi>問仲舒今事問琳姚崇亦嘗欲以古事問仲舒今事問齊澣</hi>　集賢有人<hi>又唐蔣乂博學强記</hi>
<hi>有史才貞元中為起居舍人帝嘗登凌煙閣視左壁頽剥字多漫缺召乂問之對曰此聖厯中侍臣圗讃也口</hi>
<hi>誦不失一字㑹召問神策軍建置本末又條據甚詳宰相髙郢鄭珣瑜歎曰集賢有人哉明日詔兼判集賢院</hi>
<pb n="KR3k0055_WYG_208-16b"/>
<hi>事</hi>　捜抉諸史百子<hi>文粹李漢韓文公集序/諸史百子皆捜抉無隱</hi>　書簏<hi>唐李</hi>
<hi>善邕之父也淹貫古今然不能屬文故時號書簏為文𨕖注</hi>　李書樓<hi>唐書李磎昭宗朝為宰相</hi>
<hi>磎自在臺省聚書至多手不釋卷時人號曰李書樓</hi>　柳篋子<hi>職官分紀唐柳璨遷左拾遺公卿朝</hi>
<hi>野託為箋奏時譽日洽以其博目為柳篋子</hi>　知蜀年號<hi>山堂肆考初宋太祖將改元諭宰相</hi>
<hi>曰年號湏擇前代所未有者及蜀平蜀宮人入内宋主見其鏡背有識乾徳四年鑄者召竇儀問之儀對曰此</hi>
<hi>必蜀物蜀主王衍嘗有此號宋主大恱曰宰相湏用讀書人由是益重儒者按此時正太祖乾德四年故上怪</hi>
<hi>而問之</hi>　疏入閤事<hi>宋史劉敞字原父在詞掖有立馬揮九制之才歐陽文忠公嘗折簡問入</hi>
<hi>閤之禮起於何年閤是何殿開延英起於何年五日一起居遂廢正衙不坐起於何年公方與客對食就坐中</hi>
<pb n="KR3k0055_WYG_208-17a"/>
<hi>疏入閤事詳盡無遺歐公大驚曰原父博學不可及也</hi>　撑腸拄腹<hi>東坡詩撑腸拄腹文字五</hi>
<hi>千卷</hi>　制作就正<hi>宋史蘇頌博學自書契以來經史九流百家之說至於圗緯律呂星官算法山</hi>
<hi>經本草無所不通尤明典故喜為人言亹亹不絶朝廷有所制作必就而正焉徽宗時進太子太保爵趙郡公</hi>
　博聞洽識<hi>山堂肆考袁伯長學士博聞洽識江左絶倫嘗語張伯雨曰宋東都典故能以歲記</hi>
<hi>之渡江以後事能以月記之</hi>　約之至精<hi>元史黄溍之學博極天下之書而約之於至精</hi>
星辨注張<hi>李氏續藏書楊愼字用修正德間上閱文獻通考天文星名有注張内閤取秘書通考又</hi>
<hi>作汪張中使下問欽天監及翰林館中皆莫知為何星也愼曰注張柳星也厯引周禮史記漢書以復</hi>
不減蘇頌<hi>又曰嘉靖初給事張翀上言時政有矞宇嵬瑣之語上問之内閣楊愼適在館中即取荀</hi>
<pb n="KR3k0055_WYG_208-17b"/>
<hi>子非十二子篇以復敬所蔣公喜曰用修之博何減古之蘇頌乎</hi>
　　幼學一<lb/>
原内則曰子能食食教以右手能言男唯女俞男鞶革<lb/>
女鞶絲六年教之數與方名七年男女不同席不共食<lb/>
八年出入門戸及即席飲食必後長者始教之讓九年<lb/>
教之數日十年出就外傅居宿於外學書計衣不帛襦<lb/>
袴禮帥初朝夕學幼儀請肄簡諒十有三年學樂誦詩<lb/>
舞勺成童舞象學射御　學記曰大學始教皮弁祭菜<lb/>
<pb n="KR3k0055_WYG_208-18a"/>
示敬道也宵雅肄三<hi>當祭菜時歌鹿鳴四牡皇皇者華而肄習之</hi>官其始也<lb/>
入學鼓篋孫其業也夏楚二物收其威也未卜禘不視<lb/>
學游其志也時觀而弗語存其心也幼者聽而弗問學<lb/>
不躐等也　増論語子曰弟子入則孝出則弟謹而信<lb/>
汎愛衆而親仁行有餘力則以學文　孟子曰夫人幼<lb/>
而學之壯而欲行之　小學總論程子曰古之人自能<lb/>
食能言而教之是故小學之法以豫為先蓋人之幼也<lb/>
知思未有所主則當以格言至論日陳於前使盈耳充<lb/>
<pb n="KR3k0055_WYG_208-18b"/>
腹久自安習若固有之者後雖有讒說摇惑不能入也<lb/>
　又陳北溪曰程子說主敬工夫可以補小學之闕蓋<lb/>
主敬可以收放心而立大本大本旣立然後大學工夫<lb/>
循序而進無往不通　小學楊文公家訓曰童稚之學<lb/>
不止記誦養其良知良能當以先入之言為主　又陳<lb/>
忠肅公曰幼學之士先要分别人品之上下何者是聖<lb/>
賢所為之事何者是下愚所為之事向善背惡去彼取<lb/>
此此幼學所當先也　又呂東萊曰教小兒先教以恭<lb/>
<pb n="KR3k0055_WYG_208-19a"/>
謹不輕忽不躐等讀書乃餘事　朱子小學句讀曰古<lb/>
者小學教人以灑埽應對進退之節愛親敬長隆師親<lb/>
友之道皆所以為修身齊家治國平天下之本而必使<lb/>
其講而習之於幼穉之時欲其習與智長化與心成而<lb/>
無捍格不勝之患也　又小學題辭曰惟聖斯惻建學<lb/>
立師以培其根以達其支　許魯齋小學大義曰朱文<lb/>
公以孔門聖賢為教為學之遺意參以曲禮少儀弟子<lb/>
職諸篇輯為小學之書其綱目有三立教明倫敬身次<lb/>
<pb n="KR3k0055_WYG_208-19b"/>
稽古以實前篇立教明倫敬身之言其外篇嘉言善行<lb/>
亦不過立教明倫敬身也合内外而觀之則小學之規<lb/>
模節目無所不備矣<lb/>
　　幼學二<lb/>
原學樂　誦詩<hi>並詳幼學一</hi>　克岐克嶷　能食能言<hi>岐嶷言幼</hi>
<hi>有所知一下詳幼學</hi>　未能負薪　已知釋菜<hi>庶人之子幼曰未能負薪  釋</hi>
<hi>菜示敬道也</hi>　年始佩觿　心在鼓篋　佩韘之幼　帶經<lb/>
之勤　當竹馬之年　就杏壇之列　始勤蟻垤之功<lb/>
<pb n="KR3k0055_WYG_208-20a"/>
　永詠鹿鳴之什<hi>詳幼學一</hi>　互鄉之童始聞潔已　揚氏<lb/>
之子終見參元<hi>揚子吾家童烏九歲與我參元  以上白帖</hi>　増常視毋誑<lb/>
　所見皆善<hi>曲禮幼子常視毋誑立必正方不傾聽見小學程子曰古人自幼學耳目游處所</hi>
<hi>皆善至長而不見異物故易以成就</hi>　朝益暮習　日開月益<hi>管子弟子職曰先生</hi>
<hi>施教弟子是則温恭自虚所受是極見善從之聞義則服温恭孝弟毋驕恃力志毋虛邪行必正直游居有常</hi>
<hi>必就有德顔色整齊中心必式夙興夜寐衣帶必飾朝益暮習小心翼翼一此不懈是謂學則  山堂肆考宋</hi>
<hi>綦崇禮幼而穎邁不好戲弄讀書學文日開月益儔輩莫敢望</hi>　舞勺舞象　學書學<lb/>
劒<hi>上詳幼學一學漢書東方朔曰臣少失父母長養兄嫂十三  書三冬文史足用十五學擊劒</hi>　願<lb/>
<pb n="KR3k0055_WYG_208-20b"/>
供灑埽　方對聖賢<hi>山堂肆考東漢陳國童子魏照請於郭泰曰經師易遇人師難逢願</hi>
<hi>在左右供給灑埽對又唐狄仁傑為兒時門下有被害者吏就詰衆爭辨  仁傑誦書不置吏讓之曰黄卷中</hi>
<hi>方與聖賢對何暇偶俗吏語也</hi>　漸先王教　有成人風<hi>晉太傅司馬越與阮瞻書</hi>
<hi>曰禮年八歲出就外傅明始可以加師訓之責十年曰幼學明可以漸先王之教也  孔帖蘇詵子震以蔭補</hi>
<hi>千牛十餘歲强學有成人風頲曰吾家有子</hi>　有棟梁氣　遊翰墨塲<hi>宋書王儉</hi>
<hi>幼篤學手不釋卷袁粲見之曰栝柏豫章小已有棟梁氣矣  山堂肆考杜甫詩往昔十四五出遊翰墨塲</hi>
　不觀龍　不啖鹿<hi>唐書褚無量幼受經於沈子正曹福刻意墳典家濱臨平湖有龍出</hi>
<hi>人皆走觀無量尚幼讀書若不聞衆異之年又裴休方兒童時兄弟偕隱家墅晝講經夜著書終  不出戸有</hi>
<pb n="KR3k0055_WYG_208-21a"/>
<hi>饋鹿者諸生共薦之休不食曰疏食猶不足今以啖肉後何以繼</hi>　持鑿破心　畫沙<lb/>
成卦<hi>唐書尹知章少雖學未甚通解忽夢人持巨鑿破其心内若劑焉志思開徹徧明六經  宋史朱熹</hi>
<hi>幼穎悟嘗從羣兒戲沙上獨端坐以指畫沙視之八卦也</hi>　幼教忠孝　先理訓詁<lb/>
<hi>性理朱子曰南軒張公生有異質忠獻愛之自其幼學而所以教者莫非忠孝仁義之實  小學總論呂東萊</hi>
<hi>曰後生小兒學問先理㑹爾雅訓詁等文字然後可以語上</hi>　書札喪志　說文有<lb/>
功<hi>小學程明道曰子弟凡百翫好皆奪志至於書札亦自喪志  名山藏楊愼曰後漢許叔重著書文十四</hi>
<hi>篇咸宗古人不雜臆見可謂有功小學</hi>
　　幼學三<lb/>
<pb n="KR3k0055_WYG_208-21b"/>
原十年曰幼<hi>人生十年曰幼學</hi>　十五而志<hi>吾十有五而志於學</hi>　就師<lb/>
之童<hi>魯昭公曰子旣生不免水火母之罪也成童不就師父之罪也</hi>　書計之事<hi>食貨志里</hi>
<hi>胥令餘子在序室未任役使者八歲入小學學六甲五方書計之事以知室家長幼之節</hi>　増以學<lb/>
愈愚<hi>劉向教學篇夫幼者必愚愚者妄行不能保身孟子曰人皆知以食愈飢莫知以學愈愚</hi>　結<lb/>
髮事師<hi>漢書梁丘賀薦施讐結髮事師數十年師古注曰言從結髮為童丱即從師學著其早也</hi>
先入者為之主<hi>晁氏家語王荆公教元澤求館賓湏博學善士或謂發䝉何必爾公曰先入者</hi>
<hi>為之主</hi>　教以禮<hi>性理程明道曰古人自幼入小學便教以禮及長自然在規矩之中</hi>　教<lb/>
以事<hi>小學朱子曰古者初年入小學只是教之以事如禮樂射御書數及孝弟忠信之事自入大學然後</hi>
<pb n="KR3k0055_WYG_208-22a"/>
<hi>教之以禮如致知格物及所以為忠信孝弟者</hi>
　　從學一<lb/>
原北面　東家<hi>應劭造鄭康成曰故太守應仲逺北面稱弟子如何康成歎曰仲尼之門考以</hi>
<hi>四科回賜之徒不稱官閥劭大慙博魏邴原欲游學詣孫崧崧曰君鄉里鄭君學覽古今  聞多識而君捨之</hi>
<hi>履千里所謂以鄭為東家丘者也原曰人各有志或登山采玉或入海求珠豈可謂登山者不知海之深也先</hi>
<hi>生謂僕以鄭為東家丘亦以僕為西家愚人崧辭謝之案家語魯人不識孔子聖人曰彼東家丘者我知之矣</hi>
　鼓篋　負笈<hi>學記入學鼔篋孫其業也策後漢李固父郃為司徒固改易姓名  杖驅驢負</hi>
<hi>笈追師</hi>　善問　實歸<hi>學記善問者如攻堅木先其易者後其節目及其久也相說以解不</hi>
<pb n="KR3k0055_WYG_208-22b"/>
<hi>善問者反此子莊子季常問於仲尼曰王駘兀者也從之遊者與夫  中分魯立不教坐不議虚而往實而歸</hi>
<hi>固有不言之教無形而心成者耶</hi>　就馬融　從董遇<hi>范丹為小吏恥之乃遁去就馬</hi>
<hi>融學讀有從董遇學者曰必先  百遍其義自見</hi>　家為發喪　吏録犯夜<hi>後漢</hi>
<hi>趙偉恥於厮役遂棄車馬詣資中杜撫授書二十年絶問家為發喪制服偉後乃歸  晉王承為東海吏録一</hi>
<hi>犯夜人來云從師不覺日暮承曰鞭撻寗越以立威名恐非正化之本遣吏送歸家</hi>　増周公學<lb/>
乎虢叔　仲尼學乎老聃<hi>上出韓詩外傳子又楊子曰仲尼皇皇注曽  問曰吾聞</hi>
<hi>諸老聃學禮也</hi>　雖離不反　所至樂從<hi>學記安其學而親其師樂其友而信其道</hi>
<hi>是以雖離師輔而不反也所元史許衡善教其言喣喣雖與童子語如恐傷之故  至無貴賤賢不肖皆樂從</hi>
<pb n="KR3k0055_WYG_208-23a"/>
<hi>之</hi>　三年不讀　十反愈恭<hi>劉向說苑公明宣學於曽子三年不讀書曽子曰宣</hi>
<hi>而居參之門三年不學何也對曰宣見夫子居宮庭親在叱咤之聲未嘗至於犬馬宣說之學而未能宣見夫</hi>
<hi>子之應賓客恭儉而不懈惰宣說之學而未能宣見夫子之居朝廷嚴臨下而不毁傷宣說之學而未能宣安</hi>
<hi>敢不學任宋史崇寧初范致虚攻程頤為邪說盡逐學徒馬伸  西京法曹欲依頤門以學因張繹求見十反</hi>
<hi>愈恭頤固辭之伸欲休官而來頤歎其有志進之</hi>　祛衣往受　捨職以從<hi>韓詩</hi>
<hi>外傳孟嘗君請學於閔子使車往迎之閔子曰禮有來學無往教於是孟嘗君祛衣往受業  文中子魏相篇</hi>
<hi>子之韓城自龍門關先濟賈瓊程元後關吏仇璋止之曰先濟者為誰程元曰是王通者也賈瓊曰吾二人師</hi>
<hi>之而不能去也仇璋曰夫杖一德乗五帝扶三才控六藝吾安得後而不往哉遂捨職從於韓城</hi>　市<lb/>
<pb n="KR3k0055_WYG_208-23b"/>
宅其傍　接跡於道<hi>後漢書張覇博覽五經諸生孫林劉固段著等並慕之各市宅其傍</hi>
<hi>以就學焉學白帖陽城逺近慕其行來  者跡接於道</hi>　執經壟畔　講學墓廬<lb/>
<hi>後漢書孫期少為諸生通京氏易古文尚書家貧事母至孝牧豕於大澤中以奉養焉逺人從其學者皆執經</hi>
<hi>壟畔以追之講宋史黄幹丁母憂學者從之  學於墓廬甚衆</hi>　命子往受　白母即<lb/>
行<hi>宋史周敦頤掾南安時程珦通判軍事視其氣貎非常人與語知其為學知道因與為友使二子顥頤往</hi>
<hi>受業焉朱又黄幹往見劉清之清之命受業  熹幹乃以白母即日行</hi>　欣往扶溝　禮<lb/>
見上蔡<hi>性理楊龜山曰明道知扶溝縣兄弟方以倡明道學為己任設庠序聚邑人子弟教之召游定</hi>
<hi>夫來職學事定夫欣然往從之文又朱子曰上蔡最得明道教人之綱領嘗宰應城胡  定以典學使者行部</hi>
<pb n="KR3k0055_WYG_208-24a"/>
<hi>過之不敢問以職事顧因介紹請以弟子禮見入門見吏卒檀立庭中如土木偶人肅然起敬遂稟學焉</hi>
來安樂窩　步終南山<hi>性理呂氏家塾記邵堯夫安貧樂道所居寢息處為安樂窩</hi>
<hi>宋史髙弁弱冠徒步從种放學於終南山</hi>　屬事三人　徒步千里<hi>宋史朱熹父松</hi>
<hi>病亟嘗屬熹曰籍溪胡原仲白水劉致中屏山劉彦沖三人學有淵源吾所敬畏吾即死汝往事之而惟其言</hi>
<hi>之聽元性理黄勉齋曰李延平於朱韋齋為同門友  晦歸自同安不逺數千里徒步往從之</hi>　屐躡<lb/>
山中　履滿戸外<hi>元史吳澄崇仁人退歸於家郡邑之所經由士大夫皆迎請執業而四方</hi>
<hi>之士不憚數千里躡屐負笈來學山中者常不下千數百人  名山藏丁璣鎮江人四方從學履滿戸外</hi>
負書　挾策<hi>宋史魏了翁湖湘江浙之士不逺千里負書從學詳儒術三  元史虞集除國子助</hi>
<pb n="KR3k0055_WYG_208-24b"/>
<hi>教即以師道自任諸生視其退每挾策趨門下卒業他館生多相率詣集請益</hi>　易東　道南<lb/>
<hi>漢書丁寛梁人梁項生從田何受易時寛為項生從者讀易精敏材過項生遂事何學成東歸何謂門人曰易</hi>
<hi>以東矣喜性理陳淵曰明道在潁昌時龜山因往從學明道甚  每言曰楊君最㑹得容易及歸送之出門謂</hi>
<hi>坐客曰吾道南矣</hi>　問竒字　授文石<hi>載酒問竒字見韻瑞受西京雜記五鹿充宗</hi>
<hi>學於𢎞成子成子少時嘗有人授以文石大如燕卵成子吞之遂為通儒後成子病吐出文石以授充宗又為</hi>
<hi>名學</hi>　雁行䕫立　麋至<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>集<hi>賈誼勸學篇昔者南榮跦歩涉山川蚠冒楚棘旣遇</hi>
<hi>老聃噩若慈父雁行避景䕫立弛進而後敢問及名山藏王守仁天資髙邁隨問而答無不響應四方  門麋</hi>
<hi>至麕集聽講之後莫不暢豁欣快</hi>　從受章句　悉去詩賦<hi>後漢書鍾興少從少</hi>
<pb n="KR3k0055_WYG_208-25a"/>
<hi>府丁恭受嚴氏春秋光武召見問以經義應對甚明帝善之詔令定春秋章句授皇太子又使宗室諸侯從興</hi>
<hi>受章句嘉名山藏薛瑄年十二能詩賦從父貞為元氏教諭永  徐懷玉髙密魏希文濟南王素亨海寧李大</hi>
<hi>亨范汝舟皆元舊儒謫戍玉田貞禮為瑄師於是豁然大悟悉去其詩賦而從講伊洛之學</hi>　慕如<lb/>
饑渇　身自炊爨<hi>元史胡長孺一時學者慕之有如饑渇之於飲食  北史刁沖十三而孤</hi>
<hi>志學他方於時學制諸生悉日值監㕑沖雖有僕隸不令代已身自炊爨</hi>　能守師說　不<lb/>
事舉業<hi>宋史呂大鈞從張載學能守其師說而踐履之載每歎其勇為不可及  金史元好問年十有</hi>
<hi>四從陵川郝晉卿學不事舉業淹貫經傳百家六年而業成</hi>　鬻田走問　執詩為<lb/>
贄<hi>宋史羅從彦嘗從楊時講易至乾九四爻云伊川說甚善鬻田走涪見頤問之頤反覆以告從彦謝曰聞</hi>
<pb n="KR3k0055_WYG_208-25b"/>
<hi>之龜山具是矣冠名山藏王艮聞王守仁良知之學即走詣守仁服古  服執木簡以二詩為䞇及聞其論格</hi>
<hi>物致知之旨恍然有悟乃拜為弟子</hi>　驚汗浹背　積誠若縷<hi>宋史羅從彦為惠州</hi>
<hi>博羅縣主簿聞楊時得程氏學慕之及時為蕭山令遂徒步往學焉初見時三日即驚汗浹背曰不至是幾虚</hi>
<hi>過一生矣中續藏書董蘿石澐年六十有八矣聞王文成講學山  訪之文成與之語連日夜蘿石退謂何生</hi>
<hi>秦曰今吾聞夫子良知之說而忽若大寐之得醒吾將北面夫子而終身焉秦入以請於文成文成曰齒長於</hi>
<hi>我矣茍吾言之見信奚必北面而後為禮乎蘿石聞之曰夫子殆以予誠之未積歟辭歸兩月持一縑而來謂</hi>
<hi>秦曰此吾老妻之所織也吾之誠積若此縷矣夫子其許我乎秦入以請陽明子固辭不獲則許之以師友之</hi>
<hi>間</hi>　涉江浮海　雲擁星羅<hi>名山藏李承箕字世卿從白沙受學於陳獻章涉江</hi>
<pb n="KR3k0055_WYG_208-26a"/>
<hi>浮海水陸萬里往見者四擁又鄒守益字謙之絳帷一啟雲  星羅</hi>　不在弟子之列<lb/>
許以師友之間<hi>宋史蔡元定聞朱熹名往師之熹扣其學大驚曰此吾老友也不當在弟子列</hi>
<hi>遂與對榻講論諸經奥義每至使分  下詳積誠若縷注</hi>
　　從學二<lb/>
原邯鄲步<hi>莊子壽陵餘子學步邯鄲失其故步匍匐而歸</hi>　青藍寒水<hi>荀子青取於藍</hi>
<hi>而青於藍冰水為之而寒於水</hi>　増砥礪之旁多頑鈍<hi>劉向說苑東郭子惠問於子貢</hi>
<hi>曰夫子之門何其雜也子貢曰夫櫽括之旁多枉木良醫之門多疾人砥礪之旁多頑鈍夫子修道以俟天下</hi>
<hi>來者不止是以雜也</hi>　顔苦孔之卓<hi>揚子或曰使我紆朱懐金其樂不可量也曰紆朱懷金之</hi>
<pb n="KR3k0055_WYG_208-26b"/>
<hi>樂不如顔氏子之樂顔不孔雖得天下不足以為樂然亦有苦乎曰顔苦孔之卓也</hi>　十人從受<lb/>
<hi>漢書曰蔡千秋受榮廣榖梁春秋時為郎召見上善其說擢為諫大夫給事中後左遷平陵令復求能為榖梁</hi>
<hi>者莫及千秋上愍其學且絶乃以千秋為郎中户將𨕖郎十人從受</hi>　卒業<hi>又施讐沛人也讐為童子</hi>
<hi>從田王孫受易後讐徙長陵田王孫為博士復從卒業</hi>　所居成市<hi>後漢書曰張楷字公超隱</hi>
<hi>居𢎞農山中學者隨之所居成市後華陰山南遂有公超市</hi>　門成都市<hi>南齊沈麟士隱吳差</hi>
<hi>山講經教授從學之士數十百人各營室宇依止其側時人語曰吳差山中有賢士開門教授成都市</hi>
詣大儒受業<hi>北史李鉉以鄉里無可師者遂詣大儒徐遵明受業門下五年稱髙弟</hi>　太<lb/>
學至不能容<hi>宋史胡瑗旣居太學其徒益衆太學至不能容取學宮旁處之</hi>　坐春風<lb/>
<pb n="KR3k0055_WYG_208-27a"/>
<hi>朱子語録朱光庭見程明道先生於汝州歸語人曰在春風中坐了一月</hi>　立雪<hi>又游酢楊時見程伊</hi>
<hi>川先生一日先生坐而瞑目二子侍立不敢去久之乃顧曰二子尚在此乎退則門外雪深尺餘矣</hi>　才<lb/>
士納命<hi>宋史蔡元定至舂陵逺近來學者日衆州士子莫不趨席下以聽講說有名士挾才簡傲非笑</hi>
<hi>前修者亦心服謁拜執弟子禮甚恭人為之語曰初不敬今納命</hi>　事之益恭<hi>宋史李之才師</hi>
<hi>河南穆修修性莊嚴寡合雖之才亦頻在訶怒中之才事之益謙卒能受易</hi>　不憚百舍<hi>元史</hi>
<hi>許謙延祐初居東陽八華山學者翕然從之尋開門講學逺而幽冀齊魯近而荆揚吳越皆不憚百舍來受業</hi>
<hi>焉</hi>　斸地編籬<hi>名山藏陳獻章受學吳與弼與弼師道尊嚴獻章為斸地編籬研墨捧茶</hi>
軒閣而居之<hi>名山藏王守仁正德初謫龍塲驛丞龍塲在南夷萬山中無所得書日坐石穴中黙</hi>
<pb n="KR3k0055_WYG_208-27b"/>
<hi>記舊讀隨手録之意有所得輒為訓釋期有七月五經之旨畧備龍塲人則恱守仁相與伐木軒閣而居之學</hi>
<hi>士稍稍來集</hi>
　　從學三<lb/>
増詩宋石介同張洞李温受業富春先生詩曰鳳凰飛<lb/>
來衆鳥隨神龍遊處羣魚嬉道可服兮身可屈恂恂如<lb/>
在汾河湄<lb/>
　　同學一<lb/>
原割席　遺縑<hi>管寧與華歆割席分坐詳好學三令王丹子有同門生遭喪請弔丹撻之  遺</hi>
<pb n="KR3k0055_WYG_208-28a"/>
<hi>縑而已</hi>　事鬼谷　學老龍<hi>蘇秦張儀俱事鬼谷先生於莊子妸荷甘與神農俱學</hi>
<hi>老龍吉神農隱几闔戸晝瞑妸荷甘日中奓戸而入曰老龍死矣神農擁杖而起嚗然放杖而笑曰天知予僻</hi>
<hi>陋漫訑故棄予而死</hi>　孫臏龎涓　漢宣彭祖<hi>史記孫臏龎涓俱學兵法事魏惠王</hi>
<hi>為將軍涓以能不及臏以法斷其兩足臏之齊後伐魏殺涓  漢宣帝張彭祖同席研書詳硯二</hi>　並<lb/>
立則樂　相下不厭<hi>並禮記儒行詳儒術一</hi>　遜友視志　敬業<lb/>
樂羣<hi>並見白帖</hi>　離羣索居　獨學寡聞<hi>上見白帖友學記獨學而無  則孤</hi>
<hi>陋而寡聞</hi>　増嚴顔　游楊<hi>嚴彭祖顔安樂詳儒術三顓門注  游酢楊時詳從學二立雪</hi>
<hi>注</hi>　同師　同業<hi>史記儒林傳申公游學長安與劉郢同師己而郢為楚王令申公傅其太</hi>
<pb n="KR3k0055_WYG_208-28b"/>
<hi>子戊戊不好學疾申公山梁書卞華幼孤貧好學旣長徧治五經與平原明  賓㑹稽賀瑒同業友善</hi>
讓同門生　重同門友<hi>後漢書桓榮拜議郎每朝㑹輒令榮於公卿前敷奏經書帝稱</hi>
<hi>善㑹歐陽博士缺帝欲用榮榮讓曰臣經術淺薄不如同門生郎中彭閎揚州從事臯𢎞帝曰俞往汝諧因拜</hi>
<hi>榮為博士引閎𢎞為議郎從宋史朱松與李侗為同門友雅重侗遣子熹  學熹卒得其業</hi>　與弟<lb/>
受業　與兄受學<hi>晉書徐苗與弟賈就博士宋鈞受業遂為儒宗作五經同異評  唐書虞</hi>
<hi>世南性沉静寡欲與兄世基同受學於吳顧野王餘十年精思不懈至累旬不盥櫛</hi>　偕隱家墅<lb/>
　同隱山林<hi>上裴休兄弟詳幼學二三下崔從與仲兄詳好學</hi>　五人勵志<lb/>
四友講學<hi>舊史張知謇與兄弟五人勵志讀書皆以明經擢第  宋史馮元與樂安孫質吳陸參譙</hi>
<pb n="KR3k0055_WYG_208-29a"/>
<hi>夏侯圭善羣居講學或達旦不寢號四友</hi>　為歌詩相唱和　以道義相切<lb/>
磨<hi>宋史歐陽修與梅堯臣游為歌詩相唱和遂以文章名冠天下  又袁燮孝宗時初入太學陸九齡為學</hi>
<hi>録同里沈渙楊簡舒璘亦皆在學以道義相切磨</hi>
　　同學二<lb/>
増相觀而善<hi>學記相觀而善之謂摩</hi>　原朋來逺方<hi>論語</hi>　增合堂<lb/>
同席<hi>莊子曰申徒嘉兀者也而與鄭子産同師於伯昏無人與合堂同席而坐</hi>　同硯席<hi>世說</hi>
<hi>曹爽與魏明帝少同硯席</hi>　三賢志同<hi>文粹隋大業間房公李公魏公同師文中子司空圗賛曰</hi>
<hi>三賢志同夙尚儒風以植公忠出遇太宗</hi>　同舍白衣御史<hi>宋何羣嗜古學喜激揚論議石</hi>
<pb n="KR3k0055_WYG_208-29b"/>
<hi>介因館羣於其家使弟子推以為學長羣與人言未嘗下意曲從同舍目為白衣御史</hi>　伯仲自<lb/>
相師友<hi>名山藏李承箕成化中與其兄承芳同占湖藩鄉書久之承芳登進士官大理承箕獨從白沙</hi>
<hi>受學久之承芳謝歸大理相與日聚黄公臺更唱迭和伯仲間自相師友</hi>
　　廢學一<hi>不學附</hi>
原學校廢　詩書焚<hi>詩青青子衿悠悠我心佻兮達兮在城闕兮刺學校廢也  史記秦</hi>
<hi>始皇三十四年令天下敢有藏詩書百家語者悉詣守尉雜燒之有敢偶語詩書者棄市以古非今者族吏知</hi>
<hi>不舉者與同罪</hi>　賢儒皆坑　博士倚席<hi>古文竒字云始皇三十五年拜諸生七百</hi>
<hi>人為郎密使人上書曰驪山硎谷中有𤓰冬實詔諸生往視之預為伏機諸生方進谷因發機從上投之以土</hi>
<pb n="KR3k0055_WYG_208-30a"/>
<hi>一時賢儒皆坑死谷中不後漢書儒林傳序自安帝覽政薄於藝文博士倚席  講朋友相視怠散學舍頽敝</hi>
<hi>鞠為園蔬牧兒蕘豎至於薪刈其下</hi>　増經籍道息　絃歌音絶<hi>孔安國尚書序</hi>
<hi>書定五十八篇旣畢㑹國有巫蠱事經籍道息禮北史儒林傳序因魏氏喪亂屬爾朱殘酷文章咸盪  樂同</hi>
<hi>奔絃歌之音且絶爼豆之容將盡</hi>　憲章弛廢　學廬圯廢<hi>晉書儒林傳序有晉</hi>
<hi>莫不崇飾華競祖述虚元遂使憲章弛廢名教頽毁廢孔帖劉禹錫嘗歎天下學校廢奏記宰相曰室廬圯</hi>
<hi>生徒衰少非學官不振病無貲以約也</hi>　後生廢藝　寒族替業<hi>梁書儒林傳序</hi>
<hi>宋齊鄉里莫或開館公卿罕通經術後生孤陋擁經而無所講習三德六藝其廢久矣  孔帖韋嗣立上書極</hi>
<hi>陳永淳後庠序隳散胄子衰缺儒學之官輕章句之𨕖弛貴閥後生以徼倖升寒族平流以替業去陛下誠下</hi>
<pb n="KR3k0055_WYG_208-30b"/>
<hi>明詔追三館生徒敕王公以下子弟一入大學尊師尚儒發揚勸奬然後審畀銓總各程所能則官無曠民樂</hi>
<hi>業矣</hi>　官乏通經　生無修業<hi>孔帖劉蕡策生徒惰業由學校之官廢者蓋國家貴</hi>
<hi>其禄而賤其能先其事而後其行故庶官乏通經之學諸生無修業之心矣</hi>　鳴鳥蔑聞<lb/>
學徒盡逐<hi>任昉撰䇿秀才文惰游廢業十室而九鳴鳥蔑聞子衿不作  宋史馬伸傳徽宗崇寧初</hi>
<hi>范致虚攻程頤為邪說下河南府盡逐學徒</hi>　一飽絶穀　一蹪輟足<hi>淮南子儒</hi>
<hi>有邪辟者而先王之道不廢何也其行之者多也今以為學者之有過而非學者是以一飽之故絶榖不食以</hi>
<hi>一蹪之故輟足不行惑也</hi>　杜塞餘道　絶滅微學<hi>漢書劉歆移書太常博士有曰</hi>
<hi>深閉固距而不肯試猥以不誦絶之欲以杜塞餘道絶滅微學非所望士君子也</hi>　原懷居<lb/>
<pb n="KR3k0055_WYG_208-31a"/>
舍業<hi>士而懷居不足以為士矣  學人舍業</hi>　不勤業　不帥教<hi>舜典扑作教刑</hi>
<hi>傳曰扑夏楚也不勤道業則撻之  不帥教鄉簡移之</hi>　殖將落　木不雕<hi>傳曰原伯</hi>
<hi>魯不恱學閔子騫曰夫學殖也不學將落原氏其亡乎上陵下替周亦其亂乎  宰予晝寢子曰朽木不可雕</hi>
<hi>也</hi>　無用心　猶面墻<hi>飽食終日無所用心墻人而不為周南召南其猶正  面而立</hi>
<hi>也與</hi>　詩人刺　弟子嘲<hi>上詳學校廢注先邊韶字孝先弟子嘲曰邊孝  腹便便懶讀</hi>
<hi>書但欲眠</hi>　學非時習　道則日亡　當少壯之歲　輕分<lb/>
寸之陰　旣忘禄在其中　是謂民斯為下<hi>並白帖</hi>　増<lb/>
燕辟　嬉戲<hi>學記燕朋逆其師燕辟廢其學此教之所由廢也  淮南子人莫不知學之有益於</hi>
<pb n="KR3k0055_WYG_208-31b"/>
<hi>己也然而不能者嬉戲害之也</hi>　女畫　吾止<hi>論語冉求曰非不說子之道力不足也子曰力</hi>
<hi>不足者中道而廢今女畫止子曰譬如為山未成一簣止吾  也</hi>　虧一簣　棄九軔<lb/>
<hi>書為山九仞功虧一簣及孟子有為者辟若掘井掘井九軔而不  泉猶為棄井也</hi>　<graphic n="KR2158" url="https://raw.githubusercontent.com/kanripo/KR-Gaiji/master/images/KR2158.png" mimeType="image/png"/>水釋船<lb/>
　伐柯捨斧<hi>淮南子欲棄學而循性是猶釋船而欲<graphic n="KR2158" url="https://raw.githubusercontent.com/kanripo/KR-Gaiji/master/images/KR2158.png" mimeType="image/png"/>/水也<graphic n="KR2158" url="https://raw.githubusercontent.com/kanripo/KR-Gaiji/master/images/KR2158.png" mimeType="image/png"/>履也  唐文粹方伐柯而捨其斧</hi>
<hi>可乎</hi>　棄觚　輟卷<hi>西京雜記傅介子年十四好學嘗棄觚而歎曰丈夫當立功絶域何能坐</hi>
<hi>於豎儒事唐書馬燧少嘗與諸兄讀書乃輟卷歎曰天下將有  矣丈夫當立功於代以濟四海安能矻矻為</hi>
<hi>一儒也</hi>　聞不若聾　見不若盲<hi>呂覽尊師篇天生人而使其耳可以聞不學其</hi>
<hi>聞不若聾使其目可以見不學其見不若盲使其口可以言不學其言不若爽使其心可以知不學其知不若</hi>
<pb n="KR3k0055_WYG_208-32a"/>
<hi>狂故凡學非能益也達天性也</hi>　隱几而睡　處穴何見<hi>三國典畧齊許惇無學術</hi>
<hi>與邢邵魏收等同列諸人談說經史惇隱几而睡深為勝流所輕  北史人生世不學其猶穴處何所見焉</hi>
　視肉撮囊　行尸走肉<hi>莊子人而不學謂之視肉學而不行命之撮囊  拾遺記</hi>
<hi>任末曰好學雖死若存不學者雖存行尸走肉耳</hi>　羊質虎皮　酒囊飯袋<hi>揚子</hi>
<hi>或曰敢問質曰羊質而虎皮見草而恱見豹而戰忘其皮之虎也注曰羊假虎皮見豹則戰人假偽名考實則</hi>
<hi>窮文荆湘近事馬氏僭奢諸王子僕從烜赫  武之道未嘗留意時謂之酒囊飯袋</hi>　懷空抱虛<lb/>
　鏤冰雕朽<hi>抱朴子懷空抱虛有似蜀人瓠壺之喻胸中無一紙之識不過酒炙所謂冒於貨賄</hi>
<hi>貪於酒食左氏所載不才之子成北史儒林傳序鏤冰雕朽迄用無</hi>　終負素質　不<lb/>
<pb n="KR3k0055_WYG_208-32b"/>
識一丁<hi>張茂先勵志詩雖有淑資放心縱逸出盤於遊居多暇日如彼梓材弗勤丹漆雖勞扑斲終負</hi>
<hi>素質事潛確𩔖書唐張𢎞靖曰天下無  挽兩石弓不如識一丁字</hi>　馬牛而襟裾　鳥<lb/>
獸安鬚睂<hi>韓符讀書城南詩人不通古今馬牛而襟裾符退之子也  下詳勸學五孫復詩</hi>
不知今　强引古<hi>史通知古而不知今謂之陸沉間記纂淵海唐臧希讓無學術公卿  强</hi>
<hi>引古言以自賢而所聞知多道途得之發必差謬為士子所笑</hi>　名其先諱　莫對祖<lb/>
姓<hi>國語范獻子聘於魯問具山敖山對曰先君獻武之諱也獻子歸徧戒其所知曰人不可以不學吾適魯</hi>
<hi>而名其二諱為笑焉惟不學也起山堂肆考宋孝宗時木應之為待問帝問之曰木姓  於何時罔知所對上</hi>
<hi>曰端木本子貢之姓其後有木𤣥虛者豈去複姓之苗裔乎他日上謂洪邁曰木待問乃卿壻乎以明經擢髙</hi>
<pb n="KR3k0055_WYG_208-33a"/>
<hi>第而不知祖姓之所自出卿宜勸之讀書邁拜謝而出歎曰聖上萬幾廣覽如此為士者可不研博古今耶</hi>
　不知盧橘　不知杕杜<hi>山堂肆考司馬相如作賦不知盧橘之為枇杷鄭康成注</hi>
<hi>禮不知樝之非梨林又唐李林甫無學術時𨕖人嚴逈判語有杕杜二字  甫不識謂侍郎韋陟曰此云杖杜</hi>
<hi>何也陟俯首不敢言</hi>　呼臘為獵　改根為銀<hi>山堂肆考李林甫引蕭炅為戸部侍</hi>
<hi>郎炅素無學嘗與嚴挺之言稱伏臘為伏獵挺之言於張九齡曰省中豈容有伏獵侍郎乎乃出炅刺岐州</hi>
<hi>又韓昶愈之子也性闇劣為集賢校理史傳有金根車昶以為誤悉改根字為銀字</hi>　誤解蹲鴟<lb/>
　錯寫弄麞<hi>顔氏家訓云蜀都賦注解蹲鴟芋也江南有一權貴誤讀本草乃以為羊字人有饋</hi>
<hi>羊肉者答曰饋蹲鴟開元中馮先進入院校文𨕖兼注釋解蹲鴟云今之芋中即是著毛蘿蔔也蕭嵩聞之拊</hi>
<pb n="KR3k0055_WYG_208-33b"/>
<hi>掌大笑之職林太常少卿姜度誕子李林甫手書慶  有曰聞有弄麞之喜客視之掩口</hi>　誤解字<lb/>
義　妄信鳥名<hi>湘山野録唐李建勲罷相出鎮豫章一日遊西山田間茅舍有老叟教村童公</hi>
<hi>觴於其廬連食數梨賓僚有曰梨號五臟刀斧不可多食叟笑曰鶡冠子云五臟刀斧乃離别之離非梨也蓋</hi>
<hi>離别傷懷有若刀斧録清異録南唐王建封不識文義族子有動植疏俾吏  之其載鴿事以傳寫訛分一字</hi>
<hi>為二變而為人日鳥矣建信之每人日開筵必首進此味</hi>
　　廢學二<hi>不學附</hi>
原微言絶<hi>漢書藝文志昔仲尼没而微言絶七十弟子喪而大義乖</hi>　圗籍散亂<hi>史記</hi>
<hi>周道旣廢秦焚詩書故明堂石室金匱玉版圗籍散亂</hi>　増不學無術<hi>霍光傳光受襁褓之</hi>
<pb n="KR3k0055_WYG_208-34a"/>
　<hi>託擁昭立宣雖周公何以加此然光不學無術闇於大理</hi>　有葉無根<hi>孔帖柳毗曰夫行道之人</hi>
　<hi>德行文學為根株正直剛毅為柯葉有根無葉或可俟時有葉無根膏雨所不活也</hi>　中書内坐<lb/>
　將軍<hi>潛確𩔖書唐令狐綯拜相温庭筠以其無學識譏之曰中書堂内坐將軍</hi>　號没字碑<lb/>
　<hi>五代任圜曰崔恊不識文字虚有其表號没字碑又北夢瑣言趙崇標質堂堂而不學人號無字碑</hi>　腹<lb/>
　負將軍<hi>潛確𩔖書党進官太尉目不知書一日捫腹語曰吾不負汝一家妓進曰將軍故不負此腹但</hi>
　<hi>恐腹負將軍耳</hi>　讀霍光傳<hi>後山談叢㓂萊公在岐張忠定任蜀還不留旣别顧萊公曰曽讀霍</hi>
　<hi>光傳否曰未也更無他語蓋以不學為戒也</hi>　晏然一蠧<hi>宋史程頤嘗言無功澤及人而浪度</hi>
　<hi>歲月晏然為天地間一蠧惟綴緝聖人遺書庶幾有補云</hi>　塵俗生胸<hi>黄山谷與人書云每讀漢</hi>
<pb n="KR3k0055_WYG_208-34b"/>
　<hi>書數葉甚佳人胸中久不用古今澆灌之則塵俗生其間面目可憎對人亦語言無味</hi>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷二百三<lb/>
</p>
<p>
</p>
  </div>
</body>
</text>
</TEI>
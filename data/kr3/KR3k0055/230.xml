<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_230-1a"/>
　欽定四庫全書<lb/>
御定淵鑑𩔖函卷二百二十五<lb/>
　　武功部二十<hi>刀弓</hi>
　　　刀一<lb/>
　原字林曰琫佩刀下飾也天子以玉諸侯以金㻫佩刀<lb/>
　上飾也　太公兵法曰刀子之神名曰脫光　増潛確<lb/>
　𩔖書曰蚩尤作陌刀　考工記曰築氏為削長尺博寸<lb/>
　合六而成規<hi>今之書刀古者木有紙筆以削刻字至漢雖有紙筆仍有書刀古之遺法也</hi>
<pb n="KR3k0055_WYG_230-1b"/>
　原典論曰昔者周魯寳赤刀孟勞　楚辭曰鉛刀進御<lb/>
　遥棄泰阿　孔叢子曰秦王得西戎利刀以之割玉如<lb/>
　割木焉　増春秋孔演圖曰八政不中則天雨刀　淮<lb/>
　南子曰鉛不可以為刀　又曰金勝木者非以一刀殘<lb/>
　林也土勝水者非以一墣塞江也　阮子曰裁國無利<lb/>
　器猶鉛刀而望其巧　原物理論曰古有阮師之刀天<lb/>
　下之所寳貴也初阮之作刀受法於金精之靈七月庚<lb/>
　辛見金神於冶監之門其人光色燦燿向而再拜神執<lb/>
<pb n="KR3k0055_WYG_230-2a"/>
其手曰子可教也既致之閒宴設饌而問焉金神教以<lb/>
水火之齊五精之鍊用隂陽之候取剛軟之和三年作<lb/>
刀千七百七十口其刀平背夾刃方口洪首截輕微不<lb/>
絶絲髮之系斫堅剛無變動之異　増楊泉物理論曰<lb/>
司刀神一名滄耳　原班固與弟超書曰竇侍中遺仲<lb/>
升楚勝陵錯横刀玉□皁削一枚金錯半垂刀一枚<lb/>
増後漢書輿服志曰佩刀乘輿黄金通身貂錯半鮫魚<lb/>
鱗金漆錯雌黄室五色罽隠室華諸侯王黄金錯環挾<lb/>
<pb n="KR3k0055_WYG_230-2b"/>
半鮫黑室公卿百官皆純黑不半鮫小黄門雌黄室中<lb/>
黄門朱室童子皆虎爪文虎賁黄室虎文其將白虎文<lb/>
皆以白珠鮫為<graphic n="KR1873" url="https://raw.githubusercontent.com/kanripo/KR-Gaiji/master/images/KR1873.png" mimeType="image/png"/>口之飾乘輿者加翡翠山紆嬰其側<lb/>
　原聖證論曰昔國家有優曰史利漢氏舊優也云梁<lb/>
冀有火浣布切玉刀一朝以為誕而不信正始初得火<lb/>
浣布乃信　初學記曰釋名曰刀到也以斬伐到其所<lb/>
乃擊之也其末曰鋒言若蜂刺之毒利其本曰環形似<lb/>
環也或曰黄帝採首山之金始鑄為刀<hi>見洞冥記</hi>歴代有吳<lb/>
<pb n="KR3k0055_WYG_230-3a"/>
刀赤刀容刀鸞刀<hi>歸藏曰大副之吳刀是用出禹尚書曰赤刀大訓𢎞璧琬琰在西序孔安</hi>
<hi>國注曰寳刀赤刀赤刀削也毛詩曰執其鸞刀注曰刀有鸞者毛詩又曰何以舟之維玉及瑶鞸琫容刀注云</hi>
<hi>舟帯也容刀言有武事</hi>昆吾割玉刀<hi>見十洲記周穆王時西胡所獻切玉如切泥</hi>鳴鴻<lb/>
刀<hi>見洞冥記漢武帝以賜東方朔</hi>百鍊青犢漏影三刀<hi>見崔豹古今注漢文帝刀</hi>古<lb/>
人鑄刀以五月丙午取純火精以協其數<hi>見吳喜志林</hi>　増<lb/>
釋名曰短刀曰拍髀帯時拍髀旁也又曰露拍言露見<lb/>
也佩刀在佩旁之刀也或曰容刀有刀形而無刃備容<lb/>
儀而已剪刀剪進也所剪稍進前也書刀給書簡札有<lb/>
<pb n="KR3k0055_WYG_230-3b"/>
所刊削之刀也封刀鉸刀皆隨時名之也　原魏武帝<lb/>
内戒令曰往歲作百辟刀所謂百鍊利器以辟不祥懾<lb/>
服姦宄　典論曰丕造百辟寳刀其一文似靈龜名曰<lb/>
靈寳其二彩似丹霞名曰含章其三鋒似崩霜刀身劒<lb/>
鋏名曰素質又作露陌刀一名龍鱗　増隋志曰東宫<lb/>
左右内率府有千牛備身八人掌執千牛刀以千牛名<lb/>
刀者取其辦千牛而芒刃不頓　通鑑唐紀曰唐初職<lb/>
事官三品以上賜金裝刀礪石　唐六典武庫令曰刀<lb/>
<pb n="KR3k0055_WYG_230-4a"/>
之制有四儀刀<hi>古班劒之𩔖宋晉以來謂之御刀後魏曰長刀皆施龍鳳環隋謂之儀刀裝以</hi>
<hi>金銀羽儀所執</hi>障刀<hi>以障/身</hi>横刀<hi>佩刀/也</hi>陌刀<hi>長刀蓋古斷馬劒魏武帝有露陌刀銘</hi>
　唐書地理志曰邠州貢剪刀忠州涪州貢文刀　玉<lb/>
堂閒話曰唐詩多用吳鉤者刀名也刀彎故名今南蠻<lb/>
名之曰葛党刀　說選北户錄曰南中有以竹為刀錯<lb/>
子者如少鈍復以漿水洗之如初<lb/>
　　刀二<lb/>
増西京雜記云黄公少時為術能御虎佩赤金刀及衰<lb/>
<pb n="KR3k0055_WYG_230-4b"/>
老不能行其術秦末有白虎見於東海以赤金刀厭之<lb/>
不效為虎所殺　原漢書曰龔遂為渤海太守民有帯<lb/>
持刀劒者使賣劒買牛賣刀買犢曰何為帯牛而佩犢<lb/>
　東觀漢記曰馬嚴為陳留太守建初中嚴病遣功曹<lb/>
史李龔奉章詣闕上召見龔問疾病形狀以黄金十斤<lb/>
葛縛佩刀書刀革帯付龔賜嚴　又曰賜鄧遵金對鮮<lb/>
卑緄帯一具金錯五十辟把刀墨再屈環横刀金錯屈<lb/>
尺八佩刀各一　増後漢彭修傳曰修父為盗所劫修<lb/>
<pb n="KR3k0055_WYG_230-5a"/>
年十五抜佩刀前持盗帥曰父辱子死卿不顧死耶盗<lb/>
相謂曰此童子義士也不宜逼之遂辭謝而去　原蜀<lb/>
志曰初孫權以妹妻先主妹才捷剛猛有諸兄風侍婢<lb/>
百餘人皆親執刀侍立先主每入心常慄慄　蒲元傳<lb/>
曰君性多奇思於斜谷為諸葛亮鑄刀三千口刀成自<lb/>
言漢水鈍弱不任淬用蜀江爽烈是謂大金之元精天<lb/>
分其野乃命人於成都取江水君以淬刀言雜水之不<lb/>
可用取水者捍言不雜君刀畫水言雜八升取水者叩<lb/>
<pb n="KR3k0055_WYG_230-5b"/>
頭云實於涪津渡覆水懼怖遂以涪水八升益之咸共<lb/>
驚伏以竹筒納鐵珠滿中舉刀斷之應手虚落因曰神<lb/>
刀今屈耳環者乃其遺範　費褘别傳曰孫權以手中<lb/>
嘗所執寳刀贈褘荅曰臣不才何以堪明命然刀所以<lb/>
討不庭禁暴亂但願大王勉建功業同奬漢室臣雖闇<lb/>
弱終不負東顧　増吳志孫堅傳曰堅年十七與父共<lb/>
載船至錢塘會海賊掠賈人財物方於岸上分之行旅<lb/>
皆不敢進堅行操刀上岸以手東西指麾若分部人兵<lb/>
<pb n="KR3k0055_WYG_230-6a"/>
以邏遮賊狀賊望見以為官兵捕之即委財物散走<lb/>
原陸機晉書曰王濬之在郡也夢懸四刀於梁上甚惡<lb/>
之濬主簿李榖拜賀曰夫三刀為州而見四益一也明<lb/>
府其臨益州乎後果然　晉中興書曰初魏徐州刺史<lb/>
吕䖍有佩刀工相之以為必三公可服此刀䖍謂别駕<lb/>
王祥曰茍非其人刀或為害卿有公輔之量故以相與<lb/>
　増晉書曰衞瓘監軍護軍鍾㑹素與瓘至厚㑹書板<lb/>
上欲殺胡烈等示瓘瓘言不可㑹逼瓘定議經宿不眠<lb/>
<pb n="KR3k0055_WYG_230-6b"/>
各横刀膝上　又曰元帝以劉琨為侍中太尉并贈名<lb/>
刀　詞林海錯曰晉太康記范文日南西捲縣雅夷奴<lb/>
也文為奴時牧羊山澗得兩鱧魚化為兩石石有鐵文<lb/>
入山中就石冶鑄成兩刀斫石鄣如切泥由是人情漸<lb/>
附後為日南王子孫世寳鱧刀為斬蛇劒也一曰雅奴<lb/>
魚刀　捜神記曰宫亭湖孤石有估客下都徑其下見<lb/>
二女子云可為買兩量絲履自厚相報估客至都有好<lb/>
絲履并箱盛之自市一書刀亦在箱中既還以箱及香<lb/>
<pb n="KR3k0055_WYG_230-7a"/>
置廟中而去忘取刀湖中正泛忽有鯉魚跳入船中破<lb/>
魚得刀　陶𢎞景刀劒錄曰郭維於太原得一刀文曰<lb/>
宜為將後遂為將軍及與蜀戰敗走遂失此刀　又曰<lb/>
王雙曽於市中買得一刀賣人曰得之者貴因不見雙<lb/>
後佩之果為將將此刀與曹真以一刀換之　又曰孫<lb/>
權遣張昭代周瑜為南郡太守曽作一刀背上有盪寇<lb/>
將軍四字八分書　又曰張翼徳初受新亭侯自命匠<lb/>
鍊赤珠山鐵為一刀銘刃曰新亭侯蜀帝大將也後被<lb/>
<pb n="KR3k0055_WYG_230-7b"/>
范強將此刀入吳　又曰諸葛亮定黔中從青石祠過<lb/>
抜刀刺山沒刃不抜而去行者莫測　又曰前涼張寔<lb/>
造刀一百口無故盡生文曰霸　又曰後趙石勒建平<lb/>
元年造一刀用五百金工用萬人尖頭長三尺六寸銘<lb/>
曰建平隸書　又曰石勒未貴時耕得一刀銘曰石氏<lb/>
昌篆書　又曰前秦苻堅甘露四年造一刀用五千功<lb/>
銘曰神術隸書　又曰後秦姚萇建初元年造二刀長<lb/>
七尺一銘曰雄一銘曰雌隸書若叩即鳴　又曰後涼<lb/>
<pb n="KR3k0055_WYG_230-8a"/>
吕光麟嘉元年造一刀銘背曰麟嘉長三尺六寸　又<lb/>
曰明帝鸞建武二年造一刀銘曰朝儀刀小篆書長四<lb/>
尺　後周書曰耿豪從太祖戰於邙山豪謂所部曰大<lb/>
丈夫見賊須右手抜刀左手把矟直刺直斫慎勿皺睂<lb/>
畏死遂大呼獨入敵人鋒刃亂下當時咸謂豪歿俄然<lb/>
奮刀而還戰數合當豪前者死傷相繼　通鑑唐紀曰<lb/>
蓋蘇文狀貌雄偉意氣豪逸身佩五刀左右莫敢仰視<lb/>
　又曰太平公主等謀廢立左丞張說自東都遣人遺<lb/>
<pb n="KR3k0055_WYG_230-8b"/>
上佩刀意欲上斷割　唐書劉文靜傳曰文靜與裴寂<lb/>
有隙嘗與弟文起飲酣有怨言拔刀擊柱曰當斬寂會<lb/>
家數有變文起召巫夜被髪銜刀為禳厭文靜妾失愛<lb/>
告其兄上變遂下吏　又皇甫無逸傳曰無逸嘗按部<lb/>
宿民家鐙炷盡主人將續進無逸抽佩刀斷帯為炷其<lb/>
㢘介如此　又闞稜傳曰稜善用兩刃刀其長丈名曰<lb/>
拍刀一揮殺數人前無堅對　又契苾何力傳曰始何<lb/>
力母弟在涼州詔往視母於時薛延陀毗伽方強契苾<lb/>
<pb n="KR3k0055_WYG_230-9a"/>
諸酋爭附之乃脅其母弟使從何力曰我義許國不可<lb/>
行衆執之至毗伽牙下何力箕踞拔佩刀東向呼曰有<lb/>
唐烈士受辱賊廷耶天地日月臨鍳吾志即割左耳誓<lb/>
不屈　山堂肆考曰唐開元中王昌齡舟行馬當山遇<lb/>
大風命齎酒紙上大王誤投金錯刀忽有赤鯉入舟剖<lb/>
腹得刀　唐書李光弼傳曰始光弼將戰内刀於鞾曰<lb/>
戰危事吾位三公不可辱於賊萬一不捷當自刎以謝<lb/>
天子　又李嗣業傳曰嗣業身長七尺壯勇絶倫天寳<lb/>
<pb n="KR3k0055_WYG_230-9b"/>
初隨募至安西頻經戰鬬於時諸軍初用陌刀嗣業善<lb/>
用之每為隊頭所向必陷　又曰髙仙芝討勃律李嗣<lb/>
業田珍為左右陌刀將　又曰廣平王收長安統前軍<lb/>
嗣業袒持長刀大呼陣復整步卒二千以陌刀長柯斧<lb/>
堵進所向無前　又劉崇龜傳曰崇龜為清海軍節度<lb/>
使廣有大賈約倡女夜集而它盜殺女遺刀去吏跡賈<lb/>
捕劾得約女狀而不殺也崇龜方大饗軍中悉集宰人<lb/>
至日入乃遣隂以遺刀易一雜置之詰朝羣宰即庖取<lb/>
<pb n="KR3k0055_WYG_230-10a"/>
刀一人不去曰是非我刀問之得其主名往視則亡矣<lb/>
崇龜取他囚殺之聲言賈也陳諸市亡宰歸捕詰具伏<lb/>
其精明𩔖此　通鑑唐紀曰甄濟有操行安祿山奏掌<lb/>
書記濟察祿山有異志詐得風疾舁歸家祿山反使蔡<lb/>
希徳引行刑者二人封刀召之濟引首待刀　又曰李<lb/>
愬署李祐為散兵馬使令佩刀巡警出入帳中　金史<lb/>
曰約赫徳不喜文士僚屬有長裾者輒以刀截去　玉<lb/>
壺清話曰曹翰魏人曹彬真定人二曹皆著名翰能詩<lb/>
<pb n="KR3k0055_WYG_230-10b"/>
宋太宗語曰朕覽卿詩曽因國難披金甲恥為家貧賣<lb/>
寳刀他日燕山磨峭壁定應先勒大名曹朕甚愛之<lb/>
說選溪蠻叢笑曰出入坐卧必以刀自隨小者尤銛利<lb/>
名犵黨　又曰藝精者擲刀空中接之名雞模　倭志<lb/>
曰倭賊勇而戇不甚别生死每戰輒赤體提三尺刀舞<lb/>
而前無能捍者<lb/>
　　刀三<lb/>
原吳刀　周寳<hi>上詳刀一之博物志曰赤刀周  寳器</hi>　脫光　漏影<hi>龍魚</hi>
<pb n="KR3k0055_WYG_230-11a"/>
<hi>河圖曰有脫光刀  下詳刀一</hi>　屠牛　斬虎<hi>淮南子曰屠牛垣一朝解九牛而刀可以剃毛</hi>
<hi>斬下見何晏  虎刀銘</hi>　銅口　金頭<hi>傅咸奏事曰尚書舊奏給介士二百人人給大銅口</hi>
<hi>刀一枚尺謝尚與楊征南書曰今餉五  金頭刀碧綾車中盾</hi>　採金　切玉<hi>並詳刀一</hi>
孟勞　卑手<hi>榖梁傳云公子友謂莒挐曰吾二人不相說士卒何罪屏左右而相搏公子友處下</hi>
<hi>左右曰孟勞孟勞魯之寳刀也公子友以殺之卑魏武策軍令云孤先在襄邑有起兵意與工師共作  手刀</hi>
　龍鱗　大櫓<hi>續漢書云龍鱗御刀也尺六韜云大櫓刀重八斤柄長六  三百枚</hi>　鼔<lb/>
槖　内琴<hi>典論云魏太子丕百辟始成五色充罏巨槖自鼓以為三刀  琴操曰聶政父為韓王治</hi>
<hi>劒過期不成王殺之時政未生及壯問母知之乃入泰山遇仙人學琴操漆身為癩吞炭變音七年琴成入韓</hi>
<pb n="KR3k0055_WYG_230-11b"/>
<hi>逢其妻以刀納琴中刺韓王</hi>　吳刀　鄭刀<hi>張華詩云雄魏任氣俠聲溢少年塲吳刀鳴手</hi>
<hi>中利劍嚴秋霜遷周禮考工記云鄭之刀越之劒  其地不能為良</hi>　霜鍔　霜鋒　白<lb/>
刃　氷刃　増刺山　入水<hi>漢書曰李廣利為貳師將軍征大宛軍中無水拔佩</hi>
<hi>刀刺山飛泉湧出曰陶𢎞景刀劒錄曰鍾會克蜀於成都土中得一刀文  太乙會死入帳下王伯昇後渡江</hi>
<hi>刀遂飛入水</hi>　斷絲　芟草<hi>謝承後漢書曰丹陽方儲為郎中章帝使文郎居左武郎居右</hi>
<hi>儲正住中曰臣文武兼備在所使用上嘉其才以繁亂絲付儲使理之儲拔佩刀三斷之對曰反經任使臨事</hi>
<hi>宜然外唐荆川左編曰隋長孫晟隨煬帝幸榆林帝欲出塞  陳兵耀武經突厥中恐染干驚懼先遣晟往喻</hi>
<hi>㫖染干因召所部諸國酋長咸萃晟見牙中蕪穢欲令染干親自除之示諸部落以明威重乃指帳前草曰此</hi>
<pb n="KR3k0055_WYG_230-12a"/>
<hi>草大香染干遽取嗅之曰殊不香也晟曰天子行幸所在諸侯並躬親灑埽耘除御路以表至敬之心今牙中</hi>
<hi>蕪穢謂是留香草耳染干悟曰奴罪過遂拔所佩刀親自芟草其貴人及諸部落效之</hi>　截矢<lb/>
斬甲<hi>後漢耿弇傳曰張步攻耿弇營飛矢中弇股以佩刀截之左右無知者  北齊書曰綦毋懐文造宿</hi>
<hi>鐵刀其法燒生鐵精以重柔鋌數宿則成鋼以柔鋌為刀脊浴以五牲之溺淬以五牲之脂斬甲過三十札今</hi>
<hi>襄國冶家所鑄宿柔鋌是其遺法也刀猶甚快利但不能截三十札耳</hi>　銀裝　金削<hi>梁書</hi>
<hi>曰梁武帝之將起兵也席闡文蕭穎胄同焉仍遣田祖恭私報帝并獻銀裝刀帝報以金如意  合璧事𩔖曰</hi>
<hi>徐齊𣆀八歲能文太宗召試賜所佩金削刀</hi>　金苦　木辛<hi>神異經曰南方大荒中有如何</hi>
<hi>樹三百歲作華三百歲作實實有核形如棗子長五尺金刀剖之則苦竹刀剖之則飴木刀剖之則辛食之得</hi>
<pb n="KR3k0055_WYG_230-12b"/>
<hi>地仙</hi>　帶刀　對刀<hi>李白詩曰君不能學哥舒翰横行青海夜帯刀西屠石堡取紫袍  溪蠻</hi>
<hi>叢笑曰甲與乙有隙兩相鬬敵背牌護身逺以標鎗鎗盡挺刀而前名對刀</hi>　麥芒　蘆葉<lb/>
<hi>合璧事𩔖曰牛僧孺進士時常用麥芒刀字有誤謬隨手刪割㸃定  盧綸難綰刀子歌曰黄金鞘裏青蘆葉</hi>
<hi>麗若剪成銛且捷輕氷薄玉狀不分一尺寒光堪決雲吹毛可試不可觸似有蟲鎪缺裂文淬之幾墜前池水</hi>
<hi>焉知不是蛟龍子割雞刺虎皆若空願應君心逐君指并州難綰竟何人每成此物如有神</hi>　拆封<lb/>
　破陣<hi>合璧事𩔖外集曰拆封刀子起於郭汾陽書吏也舊但用刀之小者所收文帖既繁刀刃銷折</hi>
<hi>不殘寸餘乃銛以應急較愈於全時漸出新意因削木加拆刀之上汾陽喜其用心曰真郭子儀之部吏後用</hi>
<hi>傳之益妙其制作文公談苑曰宋呼延贊常  破陣刀</hi>　斷蒙　警惡<hi>陶𢎞景刀劒録曰董</hi>
<pb n="KR3k0055_WYG_230-13a"/>
<hi>元成少果勇自打鐵作刀後討黄祖於蒙衝河引刀斷衝頭為二流拜大司馬號其刀曰斷蒙刀  山堂肆考</hi>
<hi>曰楊貴妃父楊元琰少時嘗有一刀每出入道塗間多佩之或前有惡獸盗賊則所佩之刀鏗然有聲似警於</hi>
<hi>人也故名警惡刀</hi>　安國　定國<hi>刀劒錄曰朱理君少愛征討黄武中累功拜安國將軍作</hi>
<hi>佩刀文曰安國定又曰宋髙祖劉裕永初元年造一刀銘其背曰  國小篆書長四尺後入梁國</hi>　萬<lb/>
人　五色<hi>又曰關羽為先主所重不惜身命自採五都山鐵為二刀銘曰萬人及羽敗惜刀投於水</hi>
<hi>造又曰宋劉義符景平元年  一刀銘曰五色小篆書</hi>　騰馬　斬馬<hi>又曰後蜀主李雄晏</hi>
<hi>平元年造騰馬刀五百口隸書尺玉海曰熙寧五年作坊造斬馬刀刀長三尺餘鐔長  餘首為大環上出以</hi>
<hi>示蔡挺挺奏制作精巧便於操擊戰陣之利器也五月命置局造數萬口分賜邉臣</hi>　百勝　二<lb/>
<pb n="KR3k0055_WYG_230-13b"/>
儀<hi>刀劒錄曰西涼李暠造珠碧刀銘曰百勝隸書二清異録曰上饒葛溪鐵精而工細余中表以剪刀  柄</hi>
<hi>遺贈皆交股屈環遇物如風上有鑿字曰二儀</hi>　建義　定業<hi>刀劒錄曰西秦乞伏國仁建義</hi>
<hi>三年造刀一口銘曰建義隸字五又曰齊髙祖蕭道成建元二年造一刀銘曰定業長  尺篆書帝自制之</hi>
　白鹿　赤冶<hi>又曰後魏宣武帝以景明元年於白鹿山造白鹿刀隸書  又曰後魏昭成帝</hi>
<hi>建國元年於赤冶城鑄刀十口金鏤赤冶二字隸書</hi>　徑路　鐸鞘<hi>漢書匈奴傳元帝遣韓昌</hi>
<hi>張猛送呼韓邪侍子與單于登諾水東山刑白馬單于以徑路刀金留犂橈酒共飲血盟注應劭曰徑路匈奴</hi>
<hi>寳刀也輔唐書南詔傳曰徳宗遣袁滋冊異牟尋遣清平官尹  酋等七人謝天子獻鐸鞘浪劒鬱刀鐸鞘狀</hi>
<hi>如殘刃有孔旁達出麗水飾以金所擊無不洞鬱刀鑄時以毒藥并冶取迎躍如星者十年乃成浪人所鑄故</hi>
<pb n="KR3k0055_WYG_230-14a"/>
<hi>亦名浪劎王所佩者傳七世矣</hi>　寳鈿　金錯<hi>又阿史那社尒傳曰貞觀十四年為交河道行</hi>
<hi>軍總管平髙昌諸將咸受賞社尒以未受詔秋毫不敢取見别詔然後受所取皆老弱陳幣太宗美其㢘賜髙</hi>
<hi>昌寳鈿刀錯玉海曰太平興國二年吳越國王貢黄金  刀四銀錯刀二十修時貢也</hi>　青蛇<lb/>
赤鵲<hi>芝田錄曰陶貞白有二刀一名善勝一名寳勝往往飛騰如青蛇狀  洞冥記曰漢武帝解鳴鴻之</hi>
<hi>刀以賜東方朔刀長三尺朔曰此刀黄帝採首陽之金鑄之雄已飛去雌者獨存帝臨崩舉刀以示朔恐人得</hi>
<hi>此刀欲銷之刀自手中化為鵲赤色飛去雲中</hi>　玉磨　泉洗<hi>李頎詠烏孫佩刀曰執之魍魎</hi>
<hi>誰能前氣凜風清沙漠邉磨用隂山一片玉洗將胡地獨流泉</hi>　迎雪　含霜<hi>盧綸割飛二刀</hi>
<hi>子歌曰色迎霽雪鋒含霜</hi>　原專諸持　凌統舞<hi>烈士傳曰専諸持一剛刀置魚腹中</hi>
<pb n="KR3k0055_WYG_230-14b"/>
<hi>以刺王僚於吳書曰凌統怨甘寧殺其父寧嘗備統不與相見嘗  吕蒙會酒酣統乃用刀舞寧起曰寧能雙</hi>
<hi>㦸舞</hi>　白虎象　金馬形<hi>春秋繁露曰刀在右白虎之象也  下見李尤金馬書刀銘</hi>
　屬為鏡　鉛為銛<hi>神仙傳曰河東孫博能引鏡為刀屬刀為鏡  賈誼曰鏌鎁為鈍鉛</hi>
<hi>刀為銛</hi>　與十倍　對數百<hi>郭翻刀墜水人為取之因與其人其人曰我取此天地神</hi>
<hi>明所責翻終不受又投於水人又為取翻不能逆十倍價與之  武帝責楊僕曰君欲請蜀刀問君賈幾何對</hi>
<hi>曰率數百武庫日出兵而陽不知</hi>　増土瑩刀　露塗刀<hi>北齊書曰綦母懐文云廣</hi>
<hi>平郡南幹子城是干將鑄劒處其土可以瑩刀有吴時外國傳曰扶南諸王殺其國人以刀斫刺往往  不入</hi>
<hi>者以汗露塗刀刃斫之乃入</hi>　黑如漆　赤如血<hi>刀劒録曰鄧艾年十二曽讀陳太丘</hi>
<pb n="KR3k0055_WYG_230-15a"/>
<hi>碑碑下掘得一刀黑如漆長三尺餘上常有風氣冷凄凄然時人以為神賜  又曰黄忠從先主定南郡得一</hi>
<hi>刀赤如血於漢中擊夏侯軍一日之中手刃百數</hi>　投溝中　藏裠下<hi>括異記曰馬仲</hi>
<hi>方牝羊生羔鬻於屠肆將刲而再亡其刀乃羔羊銜投溝中屠者感傷不復屠羊  李密傳曰密謀叛簡驍勇</hi>
<hi>數十人衣婦人服戴幕䍦藏刀裠下詐為家婢妾者入桃林傳舍須㬰變服出據其城掠畜産趨南山而東</hi>
　明月環　秋氷薄<hi>李白詩刀開明月環物盧綸割飛二刀子歌兩條神  秋氷薄</hi>
原將軍賜固　刺史與祥<hi>班固與竇憲箋曰今月中舍以令賜固把刀曰此大將軍</hi>
<hi>少小時所服今賜固伏念大恩且喜且慚  下詳刀二</hi>　淬以清流　礪以越砥<lb/>
<hi>並李尤金馬書刀銘</hi>　陸剸犀兕　水截鯨鯢<hi>並見刀五王粲刀銘</hi>　以備<lb/>
<pb n="KR3k0055_WYG_230-15b"/>
不虞　可使無鬼<hi>東觀漢記李通傳注云齊武王嘗殺通同母弟申屠臣上恐其怨不欲與</hi>
<hi>其弟軼相見軼數請上乃強見之軼深達通意上乃許往意不安買半臿佩刀懐之至通舍通甚歡握上手得</hi>
<hi>半臿刀乃謂上曰一何武也上曰倉卒時以備不虞耳  列異傳云有仙人王方平降陳節方家以刀一口長</hi>
<hi>五尺三寸名泰山寳環語節方曰此刀不能為餘益獨卧可使無鬼入軍不傷勿以入厠溷且不宜久服三年</hi>
<hi>後有從汝求者可急與之後果有車載錢百萬請刀者</hi>　賣刀遼東　奮刀都亭<lb/>
<hi>列仙傳云丁次卿不知何許人順帝時賣刀遼東市時人名之丁氏次卿有寳刀  列女傳云龎娥者酒泉郡</hi>
<hi>龎子夏妻趙君安女君安為同郡李夀所殺三子遭疫而死夀大喜娥聞曰李夀汝莫喜焉知娥不手刃汝耶</hi>
<hi>乃隂市刀志在殺夀後於都亭奮刀斫夀刃折拔夀佩刀斷夀頭詣獄求死詔赦之</hi>　西胡割玉<lb/>
<pb n="KR3k0055_WYG_230-16a"/>
　女休白陽<hi>陳思王辨道論云時西胡有獻香者腰帯割玉刀  下詳矛三據宛景矛注</hi>
王尊引視　朱暉向賊<hi>漢書云王尊為東平相王以至親驕奢不奉法度尊數直諫王</hi>
<hi>欲格殺之即好謂尊曰願觀相君佩刀尊舉掖顧謂傍侍郎前引佩刀視王王欲誣相拔刀向王王情得師古</hi>
<hi>曰謂尊所測正得其情也賊東觀漢記云朱暉年十三與舅母家屬入宛城道遇  欲奪婦人衣暉拔刀向賊</hi>
<hi>曰錢物可得諸母衣不可得今朱暉死日也賊義之笑曰童子納刀遂放遣</hi>　懐入帳下<lb/>
拔向柂工<hi>魏志曰許禇從討袁紹於官渡徐他等謀為逆以禇常侍左右憚之不敢發伺禇休下日</hi>
<hi>他等懐刀入禇至下舍心動即還侍他等不知入帳見禇大驚愕他色變禇覺之即擊殺他等太祖益親信之</hi>
<hi>出入同行不離左右釣江表傳云孫權於武昌新裝大船名為長安試泛之  臺時風大盛谷利令柂工取樊</hi>
<pb n="KR3k0055_WYG_230-16b"/>
<hi>口權曰當張頭取羅州利抜刀向柂工曰不取樊口者斬工即轉柂入樊口權曰阿利畏水何怯也利跪曰大</hi>
<hi>王萬乘之主輕於不測之淵邂逅顛危奈社稷何</hi>　擲刀對泣　強刀一割<lb/>
<hi>吳志云孫權以公孫淵稱藩遣張彌許晏至遼東拜淵為燕王張昭諫權不能堪案刀而怒昭曰臣竭愚忠者</hi>
<hi>誠以太后臨崩呼老臣於牀下遺詔顧命之言故在耳因涕泣横流權擲刀致地與昭對泣  張衡與特進書</hi>
<hi>云以為鉛刀強可一割</hi>　拔刀斫案　取刀擊石<hi>江表傳云孫權拔刀斫前奏案</hi>
<hi>曰諸將吏敢復有言當迎曹操者與此案同城神仙傳云蜀人李阿傳世不老有古強者隨阿入青  山恐有</hi>
<hi>虎狼取大刀隨阿見而怒取強刀以擊石刀折散強竊憂刀敗阿復取刀左右擊地刀復如故</hi>　横刀<lb/>
長揖　跳刀大呼<hi>英雄記云董卓謂袁紹曰皇帝冲闇非萬機之主陳留王猶勝今欲立之</hi>
<pb n="KR3k0055_WYG_230-17a"/>
<hi>紹勃然曰天下健者豈惟董公横刀長揖徑出懸節於東門而奔冀州  王濬表云孫皓出案行石頭還左右</hi>
<hi>兵士皆跳刀大呼曰要當為國家決一死戰魏帝尚以千人定天下况今有數萬衆自足辦事皓意大喜便開</hi>
<hi>庫藏盡出金寳以賜與之</hi>　引刀自剄　持刀自刎<hi>漢書蓋寛饒傳云諫大夫鄭昌</hi>
<hi>愍寛饒忠直憂國以言事不當意而為文吏所詆挫上書訟寛饒上不聴遂下寛饒吏寛饒引佩刀自剄北闕</hi>
<hi>下衆莫不憐之就又田延年傳云丞相議奏延年主守盜三十萬不道  獄延年曰幸縣官寛我耳何面目入</hi>
<hi>牢獄即閉閣獨居齋舍褊袒持刀東西步數日使者召延年詣廷尉聞鼓聲自刎死</hi>　破魚得刀<lb/>
　魚變為刀<hi>晉中興書云孫恩世奉事五斗米道因叔泰師事錢塘杜子恭為弟子子恭有異術</hi>
<hi>常就人借𤓰刀其主索之子恭曰當送還刀主行至嘉興有魚躍入船中破魚得𤓰刀其為神效往往如此</hi>
<pb n="KR3k0055_WYG_230-17b"/>
<hi>林邑記云林邑王范文先嘗為人牧羊洞中得鱧魚私將還家欲食之其主檢求文恐因曰將礪石還非魚也</hi>
<hi>主往看果是石文知異看石有鐵作兩刀咒曰魚變為刀若斫石入者當為此國王文斫石即入人漸附之</hi>
　授則辟刃　獻則授穎<hi>凡有刺刃者以授人則辟刃謂避也辟音匹亦反  禮曰</hi>
<hi>凡獻刀則却刀授穎</hi>　増循環握足　斷席别坐<hi>漢書李陵傳云昭帝遣李陵故</hi>
<hi>人隴西任立政等三人俱至匈奴招陵立政等至見陵未得私語即目視陵而數數自循其刀環握其足隂諭</hi>
<hi>之言可歸漢也陽史記褚先生曰任安與田仁俱為衞將軍舍人過平  主家主家令與騎奴同席而食二子</hi>
<hi>拔刀斷席别坐</hi>　百步豎刀　三杯弄刀<hi>晉書載記曰慕容翰北投宇文歸既而逃</hi>
<hi>還翰遥謂追者曰汝可百步豎刀吾射中者汝便宜反不者可來前也歸騎解刀豎之翰一發便中刀環追騎</hi>
<pb n="KR3k0055_WYG_230-18a"/>
<hi>乃散寳李白白馬篇曰酒後競風彩三杯弄  刀殺人如剪草劇孟同遊遨</hi>　執備身刀<lb/>
佩大横刀<hi>太平御覽曰陳文帝出守吳興韓子髙年十六容貌美麗狀似婦人於淮渚附部伍寄載</hi>
<hi>還鄉里文帝見而問曰能事我乎子髙許諾子髙本名蠻子帝改名子髙性恭謹恒執備身刀  唐書王及善</hi>
<hi>傳曰及善除右千牛衞將軍髙宗曰朕以卿忠謹故擢三品要職他人非捜辟不得至朕所爾佩大横刀在朕</hi>
<hi>側亦知此官貴乎</hi>　石林竹刀　金馬書刀<hi>裴淵廣州記曰石林竹勁利削為刀</hi>
<hi>切象皮如纖茅減玉海曰文翁傳為蜀郡守𨕖小吏詣京師受業博士  省少府用度買刀布蜀物齎計吏以</hi>
<hi>遺博士注如淳曰金馬書刀今賜計吏是也作馬形於刀環内以金鏤之晉灼曰書刀也蜀郡工官作金馬書</hi>
<hi>刀以佩刀形金錯其拊師古曰凡蜀刀有環者也古者用簡牒吏皆以刀筆自隨蒙氏製筆漢兼用書刀謂之</hi>
<pb n="KR3k0055_WYG_230-18b"/>
<hi>刀筆博古圖有漢刀筆</hi>　以佩刀贈　解佩刀賜<hi>唐書張文瓘傳曰長史李勣入</hi>
<hi>朝并州參軍張文瓘與屬僚二人皆餞勣贈二人以佩刀玉帯而不及文瓘文瓘以疑請勣曰子無為嫌若某</hi>
<hi>沈豫少決故贈以刀欲求果於斷某放誕少檢故贈以帯俾其守約束子才無施不可焉用贈  唐太宗曰貞</hi>
<hi>觀以前從我定天下間闗草昧元齡功也貞觀之後納忠諫正朕違為國家長利徴而巳雖古名臣亦何以加</hi>
<hi>親解佩刀以賜二人</hi>　雲文隠起　風氣淒然<hi>刀劒錄曰董卓少時耕野得一刀無</hi>
<hi>文字四面隠起作山雲文劚玉如泥及貴示五官中郎將蔡邕邕曰此項羽刀也  下見黑如漆注</hi>　七<lb/>
十二鍊　二十八將<hi>刀劒錄曰蜀主劉備令蒲元造刀五千口皆連環及刃口刻七十二</hi>
<hi>鍊柄中通之兼有二字銘又曰前燕慕容俊元年造二十八口刀  曰二十八將</hi>　有敵必鳴<lb/>
<pb n="KR3k0055_WYG_230-19a"/>
　别處則鳴<hi>又曰南涼秃髮烏孤太初三年造一刀狹小長二尺五寸青色匠云當作之時夢見</hi>
<hi>一人披朱衣云我是太乙神故看爾作此刀有敵至刀必鳴後落突厥可汗處  又曰後燕慕容垂造二刀長</hi>
<hi>七尺一雌一雄若别處之則鳴</hi>　獻策賜刀　入朝賜刀<hi>唐荆川左編曰後周賀若</hi>
<hi>弼拜吳州總管獻取陳十策上稱善賜以寳刀之孔帖曰唐薛延陀其弟統特勒入朝帝以精刀賜</hi>
呼刀斬槐　引刀割鴈<hi>弇州史料二史考曰南京後府經歴卜馬益者山後人其子好</hi>
<hi>武而騃遇一全真以技誇之全真曰此一夫勇耳吾亦有小技呼一刀使斬府中大槐後有百餘刀隨之削槐</hi>
<hi>樹如札炎兵畧纂聞曰孫炎守處州為苗將賀徳仁李祐所襲  坐無援被幽空室中列卒環守叛將以炙鴈</hi>
<hi>斗酒饋曰以此與公訣炎引佩刀割鴈舉巵酌酒仰天歎曰嗟夫丈夫死死義耳賊死狗且不爾食卒怒持劒</hi>
<pb n="KR3k0055_WYG_230-19b"/>
<hi>瞋目擬之炎飲酒自若</hi>　婦人礪刀　女官佩刀<hi>通鑑宋紀曰劉錡誓守順昌軍</hi>
<hi>士皆奮男子備守戰婦人礪刀劒爭呼躍曰平日人欺我八字軍今日我當為國家破賊立功  弇州史料二</hi>
<hi>史考曰英宗初立朝廷大政承太皇太后指裁為多太后常御便殿大臣被㫖入朝左右女官雜佩刀劒侍衞</hi>
<hi>凛然</hi>　原夢得者為利　礪井者被刑<hi>夢書云刀為利斷鐵也夢得刀者為</hi>
<hi>利刑論衡云世諱礪刀井上恐刀墜井中或說以為  字井與刀也礪刀井上井刀相見恐被刑也</hi>
　　刀四<lb/>
増佩刀生毛<hi>廬江七賢傳曰漢武帝出淮陽到舒不覽城問曰此鄉名何陳翼對曰鄉名不覽上</hi>
<hi>曰萬乘主所問不詳耶欲舉燔之翼曰臣言不欺佩刀當生毛欺則無毛也視之刀有毛長寸乃不燔</hi>
<pb n="KR3k0055_WYG_230-20a"/>
為國家受一刀<hi>唐書屈突通傳曰通每自摩其頸曰要當為國家受人一刀</hi>　别給<lb/>
儀刀<hi>通鑑唐紀曰唐文宗時皇城留守郭皎奏諸司儀仗有鋒刃者請皆輸軍器使遇立仗别給儀刀從</hi>
<hi>之</hi>　持鱠刀而遁<hi>又宋紀曰劉漢宏將十餘萬衆出西陵將擊董昌戊午錢鏐濟江迎戰大</hi>
<hi>破之漢宏易服持鱠刀而遁使敵人見之以為庖丁不疑為漢宏也</hi>　麻札刀<hi>宋史岳飛傳曰烏珠</hi>
<hi>有勁軍皆重鎧貫以韋索三人為聨號拐子馬官軍不能當是役也以萬五千騎來岳飛戒步卒以麻札刀入</hi>
<hi>陣勿仰視第斫馬足拐子馬相聨一馬仆二馬不能行官軍奮擊遂大敗之</hi>　徐大刀<hi>通鑑宋紀</hi>
<hi>曰水軍都統制徐文勇力過人揮刀五十斤所向無前衆呼為徐大刀</hi>　刃光如月<hi>弇州史料</hi>
<hi>叢記曰髙中丞捷少輕俠武力絶人後自南院罷歸莊居至夜分盗意其厚藏謀劫之司警者以報㨗令洞開</hi>
<pb n="KR3k0055_WYG_230-20b"/>
<hi>大門手舞雙刀一力士持鐵棒翊而出刃光如月熛疾若風盗數十人皆奔跌原野間</hi>　刀起見<lb/>
刃不見公<hi>兵畧纂聞曰都督劉顯不胄不介遇敵提兩刀騰躍超湧矯捷若飛刀起見刃不見公</hi>
　數千人投刀拜<hi>又曰宣徳時吳惠守桂林時義寧蠻為不靖惠親至洞中撫之曰吾若屬</hi>
<hi>父母欲來活汝無他衆唯唯因反復陳順逆其魁感泣留惠數日歴觀屯堡形勢數千人衞出境殲羊豕境上</hi>
<hi>惠曰善為之無遺後悔數千人皆投刀拜遂不反</hi>　奪守者刀<hi>又曰花雲守太平城陷被執友</hi>
<hi>諒縛雲急雲怒罵奮躍大呼縛皆絶奪守者刀連殺數人賊亂擊碎雲首縛寘舟檣叢射之雲至死罵不輟</hi>
　　刀五<lb/>
原賦魏曹植寳刀賦曰建安中魏王命有司造寳刀五<lb/>
<pb n="KR3k0055_WYG_230-21a"/>
枚以龍虎熊馬雀為識太子得一余及余弟饒陽侯各<lb/>
得一焉有皇漢之明后思潛達而元通飛文藻而博致<lb/>
揚武備以禦凶然後礪以五方之石鑿以中黄之壤規<lb/>
圓景以定環攄神思而造象陸斬犀革水斷龍角輕擊<lb/>
浮截刃不纖削踰南越之巨闕超西楚之泰阿實真人<lb/>
之攸御永天祿而是荷　増後漢張衡西京賦曰吞刀<lb/>
吐火雲霧杳冥<lb/>
増詩古詩何當大刀頭破鏡飛上天　魏王粲從軍詩<lb/>
<pb n="KR3k0055_WYG_230-21b"/>
曰雖無鉛刀用庶幾奮薄身　晉左思詠史曰鉛刀貴<lb/>
一割夢想騁良圖　無名氏獨漉篇曰刀鳴箾中依牀<lb/>
無施　又俠客行曰趙客縵胡纓吳鈎霜雪明十步一<lb/>
殺人千里不留行　又酬張卿詩曰寳刀隠玉匣繡澀<lb/>
空莓苔　唐杜甫詠趙太常大食刀歌曰壯士短衣頭<lb/>
虎毛憑軒拔鞘天為髙翻風轉日木怒號氷翼雲淡傷<lb/>
哀猱鐫錯碧甖鸊鵜膏鋩鍔已瑩虚秋濤　又曰焉得<lb/>
并州快剪刀剪取吳淞半江水　孟郊詩曰抽裝無一<lb/>
<pb n="KR3k0055_WYG_230-22a"/>
線剪懐盈千刀　韋應物寇季膺古刀歌曰古刀寒鋒<lb/>
青摵摵少年結交平陵客求之時代不可知千痕萬穴<lb/>
如星離重疊泥沙更剥落縱横鱗甲相參差古物有靈<lb/>
知所適貂裘拂之横廣席隂森白日掩雲虹錯落池光<lb/>
動金碧知君寳此誇絶代求之不得心常愛厭見今朝<lb/>
繞指柔片鋒折刃猶堪佩髙山成谷滄海填英豪埋沒<lb/>
誰所捐吳鈎斷馬不知處幾度煙塵今獨全夜光投人<lb/>
人不畏知君獨識精靈器酬恩結義心自知死生好惡<lb/>
<pb n="KR3k0055_WYG_230-22b"/>
不相棄白虎司秋金氣清髙天寥落雲崢嶸月肅風淒<lb/>
古堂淨精芒切切如有聲何不跨蓬萊斬長鯨世人所<lb/>
好殊遼濶千金買鉛徒一割　宋蘇東坡以雙刀遺子<lb/>
由子由有詩坡次其韻云寳刀匣不見但見龍雀鐶何<lb/>
曽斬蛟蛇亦未切琅玕胡為穿窬輩見之要領寒吾刀<lb/>
不汝問有愧在其肝念此刀自藏包之虎皮斑湛然如<lb/>
古井終歲不復瀾　明徐尊生佩刀行曰神人藏舟半<lb/>
天裏絶壑谽谺露舟尾錚然有物墮中宵八觚稜嶒長<lb/>
<pb n="KR3k0055_WYG_230-23a"/>
尺咫野僧拾之歸張公化為夭矯蒼精龍不知何世何<lb/>
年閟奇氣剸犀斷虎一旦生神通魑魅却走妖邪空張<lb/>
公佩到蓬萊殿天上羣仙驚未見青絲緱懸白玉環當<lb/>
晝孤光摇冷電為君淬厲向盤根縱有青萍何足羡他<lb/>
年辭榮歸浙山莫行金華赤松間精靈感會聲霹靂便<lb/>
恐飛去無時還<hi>金華之永康有山曰雲巖拔起天半有巨舟藏壑中舟尾翹出如蠆一釘墜崖</hi>
<hi>下野僧得之以遺張君孟兼孟兼製為佩刀銛利特甚尊生為作歌</hi>　張憲北庭宣元杰<lb/>
西番刀歌曰金師起持水火齊煅煉隂陽結精銳七月<lb/>
<pb n="KR3k0055_WYG_230-23b"/>
七日授冶師手作鉗鎚股為礪一千七百七十鋒脊髙<lb/>
體狹刀口洪龍飛蛟化歲月久阮師舊物今無踪呱哇<lb/>
繡鑌柔可曲東倭純鋼不受觸賢侯示我西番刀名壓<lb/>
古今刀劒錄三尖兩刃圭首圓劒脊□□生異煙朱砂<lb/>
斑痕㸃人血雕青皮軟金鈎聮唐人寳刀誇大食於今<lb/>
利器稱未息十年土涮松文生戎王造時當月蝕平章<lb/>
遺佩固有神朱髙固始多奇<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>三公重器不虚授往繼<lb/>
王祥作輔臣　鄭作刀贈程自邑曰昔客汴上來曽遺<lb/>
<pb n="KR3k0055_WYG_230-24a"/>
西番刀出鞘試<graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>
                    <graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>口吹斷毫毛褁以白鹿皮纏以青<lb/>
絲絛不逢拂拭人塵埃甘自韜把贈慙吾老功名看汝<lb/>
豪　唐順之日本刀歌曰有客贈我日本刀魚鬚作靶<lb/>
青絲綆重重碧海浮渡來身上龍文雜藻荇悵然提刀<lb/>
起四顧白日髙髙天冏冏毛髪凜冽生雞皮坐失炎蒸<lb/>
日方永聞道倭人初鑄成幾歲埋蔵擲深井日淘月煉<lb/>
火氣盡一片凝氷鬭清冷持此月中斫桂樹顧兔應知<lb/>
避光景　徐渭琉球刀詩曰單刀新試舞雙劒舊能輪<lb/>
<pb n="KR3k0055_WYG_230-24b"/>
雨過腥聞血風旋雲褁身對鐶歸思動挂壁蒯緱塵醉<lb/>
後時横看終當贈與人<lb/>
原銘後漢馮敬通刀陽銘曰修爾甲兵用戒不虞見危<lb/>
致命臨事而懼文不可匿武不可黷文武孔純荷天之<lb/>
祿　又刀隂銘曰温温穆穆配天之威苗裔無疆福報<lb/>
永綏　李尤錯佩刀銘曰佩之有錯抑武揚文豈為麗<lb/>
好將戒其身　又金馬書刀銘曰巧冶煉剛金馬託形<lb/>
黄文錯鏤兼勒工名　魏文帝露陌刀銘曰於鑠良刀<lb/>
<pb n="KR3k0055_WYG_230-25a"/>
胡煉亶時譬諸麟角靡所任兹不逢不若永世寳持利<lb/>
用衞身以威弗治　曹植寳刀銘曰造兹寳刀既礱既<lb/>
礪匪以尚武予身是衞麟角匪觸鸞距匪蹷　王粲刀<lb/>
銘曰相時隂陽制兹利兵和諸色劑考諸濁清陸剸犀<lb/>
兕水截鯢鯨君子服之式章威靈　何晏斬猛獸刀銘<lb/>
曰徒搏不兵作戒宣丘用造斯器螭獸是劉制禽允良<lb/>
昏明亶時永釐厥後蠲民之災　晉張協文身刀銘曰<lb/>
寳刀既成窮理盡妙繁文波迴流光電照　又把刀銘<lb/>
<pb n="KR3k0055_WYG_230-25b"/>
曰奕奕名金昆吾遺璞裁為把刀利亞切玉時文斯偃<lb/>
含精内燭威助雖化武不可黷　裴景聲文身刀銘曰<lb/>
良金百煉一名展巧寳刀既成窮理盡妙文繁波流迴<lb/>
光靈照在我皇世戢不可耀　赫連勃勃造百鍊剛刀<lb/>
為龍雀大環號曰大夏龍雀銘其背曰古之利器吳楚<lb/>
湛盧大夏龍雀名冠神都可以懐逺可以柔逋如風靡<lb/>
草威服九區　増宋蘇東坡却䑕刀銘曰野人有刀不<lb/>
愛遺余長不滿尺劒鉞之餘文如連環上下相繆錯之<lb/>
<pb n="KR3k0055_WYG_230-26a"/>
則見或漫如無昔所從得戒以自隨畜之無害暴䑕是<lb/>
除有穴於垣侵堂及室我刀入門是去無跡<lb/>
増啓梁簡文帝謝勅賚善勝威勝刀啓曰氷鍔含彩雕<lb/>
琰表飾名均素質神號脫光五寳初成曹丕先荷其一<lb/>
二勝今造愚臣總被其恩錫韓非之書未足為比給博<lb/>
山之筆方此更輕　劉孝儀為晉安王謝東宫賜玉環<lb/>
刀啓曰苗峰珍鋌利極鉤芒謹當擁以雄身藉而安體<lb/>
不令北海小雍孤擅穿滕之寄廬江佩刀獨表不欺之<lb/>
<pb n="KR3k0055_WYG_230-26b"/>
驗<lb/>
　　弓一<lb/>
原釋名曰弓穹也張之穹隆然其末曰簫言簫梢又謂<lb/>
之弭以骨為之滑弭弭也中央曰弣弣撫也所撫持也<lb/>
簫弣之間曰淵淵宛也言宛曲也　爾雅曰弓有縁謂<lb/>
之弓無縁謂之弭以金者謂之銑以蜃者謂之珧以玉<lb/>
者謂之珪<hi>用金蚌玉飾弓之兩頭因取𩔖以為名</hi>　方言曰弓藏謂之鞬<lb/>
或謂之韇　說文曰角端獸狀似豕角善為弓出胡休<lb/>
<pb n="KR3k0055_WYG_230-27a"/>
夕國　又曰弴<hi>丁昆反</hi>畫弓也弲<hi>虚全反</hi>角弓也弧木弓也<lb/>
□弓曲也□<hi>舒招反</hi>弓便利也彏<hi>烏郭/反</hi>弓急張也弸<hi>百生反鄙</hi>
<hi>矜反</hi>弓彊貌也㢨<hi>一弧反</hi>滿弓有所向也　山海經曰少皥<lb/>
生般是始弓矢<hi>世本曰牟夷作矢揮作弓弓矢一器作者兩人於義有疑此言般作者是也</hi>
按世本揮始作弓<hi>宋表注曰揮黄帝臣又孫卿子曰倕作弓墨子曰羿作弓三說不同</hi>
易曰弦木為弧剡木為矢弧矢之利以威天下　周官<lb/>
曰凡為弓冬析幹而春液角夏治筋秋合三材<hi>注謂膠絲漆</hi>
　増又曰寒奠體氷析灂春被弦角三液而幹再液往<lb/>
<pb n="KR3k0055_WYG_230-27b"/>
體多來體寡謂之夾庾之屬利射侯與弋往體寡來體<lb/>
多謂之王弓之屬利射革與質往體來體若一謂之唐<lb/>
弓之屬利射深覆之而角至謂之句弓<hi>注句不用之弓</hi>覆之而<lb/>
幹至謂之侯弓覆之而筋至謂之深弓　原又曰司弓<lb/>
矢掌六弓四弩八矢之法辨其名物而掌其守藏與其<lb/>
出入中春獻弓弩中秋獻矢箙<hi>箙盛矢器</hi>及其頒之王弓弧<lb/>
弓以授射甲革椹質者夾弓庾弓以授射豻侯鳥獸者<lb/>
唐弓大弓以授學射者使者勞者天子之弓合九而成<lb/>
<pb n="KR3k0055_WYG_230-28a"/>
規諸侯合七而成規大夫合五而成規士合三而成規<lb/>
　又曰弓人為弓取六材必以其時六材既聚巧者和<lb/>
之幹者以為逺也角者以為疾也筋者以為深也膠者<lb/>
以為和也絲者以為固也漆者以為受霜露也凡取幹<lb/>
之道七柘為上檍次之檿桑次之橘次之木𤓰次之荆<lb/>
次之竹為下　増禮記曰武王克商後干戈弓矢包之<lb/>
以虎皮　又内則篇曰子生男子設弧於門左　儀禮<lb/>
鄉射禮曰衆賓勝皆袒遂執張弓不勝者執弛弓升飲<lb/>
<pb n="KR3k0055_WYG_230-28b"/>
如初　又曰下射進坐横弓覆手　原毛詩曰彤弓天<lb/>
子錫有功諸侯也曰彤弓弨兮受言藏之　郭璞毛詩<lb/>
拾遺曰象弭魚服毛云弭弓反末以象骨為之蓋俗說<lb/>
之誤也按左傳曰左執鞭弭弭者弓之别名謂以象牙<lb/>
為弓今西方有以犀角鹿角為弓者　増家語曰弓調<lb/>
而後求勁焉　列子曰傅弓以燕牛之角纏弓以荆麋<lb/>
之筋糊弓以河魚之膠說者以為燕角善楚筋細河膠<lb/>
黏　吳越春秋曰范蠡進善射者陳音越王問射所起<lb/>
<pb n="KR3k0055_WYG_230-29a"/>
音曰黄帝作弓以備四方後有楚狐父以其道傳羿羿<lb/>
傳逢蒙蒙傳楚琴氏琴氏傳大魏大魏傳楚三侯麋侯<lb/>
翼侯魏侯也　喻林曰武王曰五帝之時無守戰之具<lb/>
國存者何太公曰守戰之具皆在民間耒耜者是其弓<lb/>
弩也鋤爬者是其矛㦸也簦笠者是其兜鍪也鎌斧者<lb/>
是其攻戰之具也雞狗者是鉦鼓也　劉子閱武篇曰<lb/>
逢蒙善射不能用不調之弓造父善御不能策不服之<lb/>
馬般倕善斲不能運不利之斤孫吳善將不能戰不習<lb/>
<pb n="KR3k0055_WYG_230-29b"/>
之卒　孫卿子曰弓矢不調則羿不能以中微六馬不<lb/>
和則造父不能以致逺士民不親附則湯武不能以必<lb/>
勝　原又曰繁弱鉅黍古之良弓　又曰天子彫弓諸<lb/>
侯彤弓大夫黑弓禮也　三禮圖云彤弓天子所用玈<lb/>
弓卿以下所用也　楚辭曰帯長劒兮挾素弓　孔叢<lb/>
子曰楚王張繁弱之弓載忘歸之矢以射蛟兕於雲夢<lb/>
　増吕氏春秋曰齊宣王所用弓不過三石而左右皆<lb/>
曰此不下九石宣王終日自以為能用九石故亂國之<lb/>
<pb n="KR3k0055_WYG_230-30a"/>
主患存乎用三石而為九石也　又曰善釣者出魚乎<lb/>
十仞之下餌香也善弋者下鳥乎百仞之上弓良也<lb/>
原龍魚河圖曰弓之神名曰曲張　文子曰狡兔得而<lb/>
獵犬死髙鳥得而彊弓藏　淮南子曰淇衞箘簵<hi>箘簵箭竹</hi>
<hi>也出於淇地銜箭羽</hi>飾以金銀錫雖有薄縞之幨然猶不能穿也<lb/>
若假之筋角之力弓弩之勢則貫兕甲而徑於革楯矣<lb/>
　風俗通曰烏號弓者柘桑之枝枝條暢茂烏登其上<lb/>
垂下著地烏適飛去從後撥殺取以為弓因為烏號<lb/>
<pb n="KR3k0055_WYG_230-30b"/>
増賈誼新書曰東方之弧以梧其牲以雞南方之弧以<lb/>
柳其牲以狗中央之弧以桑其牲以牛西方之弧以棘<lb/>
其牲以羊北方之弧以棗其牲以彘　括地圖曰神弓<lb/>
在南山石泥渚中　沈懐逺南越志曰沙麻竹人削以<lb/>
為弓弓似弩淮南所謂溪子弩也　關令五鑑曰善弓<lb/>
者師弓不師羿善舟者師舟不師奡　抱朴子曰金弧<lb/>
玉弦無激矢之能　又曰農夫得彤弓以驅鳥南成得<lb/>
衮衣以負薪猶世人得仙丹而不貴　杜夷幽求曰弓<lb/>
<pb n="KR3k0055_WYG_230-31a"/>
折由射者之數劒缺因用者之多　唐六典武庫令曰<lb/>
弓之制有四一曰長弓以桑柘步兵用之二曰角弓以<lb/>
筋角騎兵用之三曰弰弓短弓利於近射四曰格弓綵<lb/>
飾之弓羽儀所執　唐書禮樂志曰射日皇帝服武弁<lb/>
千牛中郎一人奉決拾以笥拂以巾千牛將軍北面張<lb/>
弓以袂順左右隈上再下一西面左執弣右執簫以進<lb/>
千牛郎將以巾拂矢進　又百官志曰持更者晨夜有<lb/>
行人必問不應則彈弓而嚮之復不應則旁射又不應<lb/>
<pb n="KR3k0055_WYG_230-31b"/>
則射之　又太宗謂蕭瑀曰朕少好弓矢自謂能盡其<lb/>
妙近得良弓十數以示弓工乃曰非良材也朕問其故<lb/>
工曰木心不正脉理皆邪弓雖剛勁而遺箭不直非良<lb/>
弓也朕始悟焉朕以弧矢定四方使弓多矣有天下之<lb/>
日淺得為治之意固未及於弓弓猶失之何况於治乎<lb/>
　又傅奕傳曰奕謂承亂世之後當有變更上言懲沸<lb/>
羮者吹冷虀傷弓之鳥驚曲木　玉海曰宋紹興三年<lb/>
上謂輔臣曰造弓必用良工今御前所造弓其直八千<lb/>
<pb n="KR3k0055_WYG_230-32a"/>
可以為式宜令軍器所及張俊軍中分造　又曰韓世<lb/>
忠之制兵器凡今跳澗以習騎洞貫以習射狻猊之鍪<lb/>
連鎖之甲斧之有掠陣弓之有克敵皆世忠之遺法<lb/>
遼志曰契丹弓以皮為弦箭削楪為簳　說畧昨夢錄<lb/>
曰西夏有竹牛重數百觔角甚長而黄黑相間用以製<lb/>
弓尤健勁　明典故紀聞曰太祖因試將士諭之曰汝<lb/>
等知弓力乎其力但能至百步百步之外又加五步焉<lb/>
不能入矣故善射者求中於百步之内則弓無敗折之<lb/>
<pb n="KR3k0055_WYG_230-32b"/>
患<lb/>
　　弓二<lb/>
原左傳曰顔髙之弓六鈞<hi>顔髙魯人也三十斤為鈞</hi>　又曰分魯公<lb/>
以大路大旂夏后氏之璜封父之繁弱　増又曰昭公<lb/>
七年楚子享公於新臺使長鬛者相好以大屈　又曰<lb/>
楚子使工尹襄問之以弓曰方事之殷也有韎韋之跗汪<lb/>
　原家語曰楚共王出遊亡其烏號之弓<hi>烏號良弓名</hi>左右<lb/>
請求之王曰楚人失弓楚人得之又何求焉孔子聞之<lb/>
<pb n="KR3k0055_WYG_230-33a"/>
曰惜乎其不大也不曰人遺之人得之何必楚也　列<lb/>
子曰紀昌學射於飛衛飛衞曰汝先學不瞬而後能又<lb/>
使學視小如大紀昌以氂懸蝨在牖南面而望之三年<lb/>
之後如輪覩物皆山邱也乃以燕角之弧朔蓬之幹射<lb/>
之貫蝨之心而懸不絶　増又曰甘蠅古之善射者彀<lb/>
弓而獸伏鳥下　原闕子曰宋景公使弓工為弓九年<lb/>
來見公曰為弓亦遲對曰臣不得見公矣曰臣之精盡<lb/>
於弓矣獻弓而歸三日而死公張弓登臺東面而射矢<lb/>
<pb n="KR3k0055_WYG_230-33b"/>
踰孟霜之山集彭城之東其餘力逸勁飲羽於石梁<lb/>
新序曰楚熊渠夜行見寢石彎弓射之沒矢飲羽下視<lb/>
知石也却復射之矢摧無迹　戰國策曰楚人有好以<lb/>
弱弓微繳加歸鴈之上者頃襄王聞而召問之對曰見<lb/>
鳥六雙王何不以聖人為弓以勇士為繳時張而射之<lb/>
此六雙者可得而囊載也　列女傳曰晉平公使工為<lb/>
弓三年乃成射不穿一札公怒將殺工其妻見公曰妾<lb/>
之夫造此弓亦勞矣幹生泰山之阿一日三覩隂三覩<lb/>
<pb n="KR3k0055_WYG_230-34a"/>
陽傅以燕牛之角纒以荆麋之筋糊以河魚之膠此四<lb/>
者天下之選也而不穿一札是君不能射也妾聞射之<lb/>
道左手如拒石右手如附支右手發箭左手不知公以<lb/>
其儀而穿七札弓工立得出賜金三鎰　増詞林海錯<lb/>
曰仲子崔仲由之子狐黶殺子路子崔請往報仇孔子<lb/>
曰行矣黶知之曰勇者不掩人之不備須後日城西決<lb/>
戰乃得蒲弓木㦸與子崔戰而死　史記曰上迎寳鼎<lb/>
於中山得路弓乘矢集獲壇下　又曰黄帝騎龍上天<lb/>
<pb n="KR3k0055_WYG_230-34b"/>
小臣不得上悉持龍髯髯拔墮墮黄帝之弓百姓望帝<lb/>
抱其弓而號後世因名其弓曰烏號　原東觀漢記曰<lb/>
蓋延字巨卿身長八尺彎弓三百斤　張璠漢記曰陳<lb/>
球為零陵太守州兵朱蓋等反球守城弦大木為弓羽<lb/>
矛為矢引機發之逺射千餘人斬朱蓋等　増後漢祭<lb/>
彤傳曰光武拜彤為遼東太守至則厲兵馬廣斥候彤<lb/>
有勇力能貫三百斤弓　又東夷夫餘國傳曰初北夷<lb/>
槖離國王出行其侍兒見天上有氣大如雞子來降因<lb/>
<pb n="KR3k0055_WYG_230-35a"/>
有身後生子名曰東明東明長而善射王忌其猛欲殺<lb/>
之東明奔走南至掩㴲水以弓擊水魚鼈皆聚浮水上<lb/>
東明乘之得渡因至夫餘而王之　梁書曰羊侃膂力<lb/>
絶人所用弓至二十石馬上用六石弓　後魏書曰傅<lb/>
融性豪爽有三子靈慶靈根靈越並有才力融以此自<lb/>
負謂足為一時之雄嘗謂人曰吾昨夜夢有一駿馬無<lb/>
堪乘者一人曰唯傅靈慶堪乘此馬又有弓一張亦無<lb/>
人堪引人曰唯傅靈根可彎此弓又有數紙文書人皆<lb/>
<pb n="KR3k0055_WYG_230-35b"/>
讀不能解人曰唯傅靈越可解此文融意謂其三子文<lb/>
武材幹堪以駕馭當世常密謂鄉人曰汝聞之不鬲虫<lb/>
之子有三靈此圖讖之文也好事者傳之故豪勇之士<lb/>
多相歸附　唐書曰髙開道募壯士數百為養子衞閤<lb/>
下愛將張金樹潛令左右數人偽與諸養子戲絶其弓<lb/>
弦又取刀矟聚牀下既暝以其徒譟攻之　又張士貴<lb/>
傳曰士貴彎弓百五十斤左右射無空發　又王方翼<lb/>
傳曰方翼常夜行見長人丈餘引弓射仆之乃朽木也<lb/>
<pb n="KR3k0055_WYG_230-36a"/>
太宗聞擢右千牛　又李徳裕傳曰徳裕為鄭滑節度<lb/>
使徙劒南西川請甲人安定弓人河中弩人浙西由是<lb/>
蜀之器械皆犀銳　又田頵傳曰時稱朱瑾槊米志誠<lb/>
弩皆為第一安仁義常曰志誠弩十不當瑾槊之一瑾<lb/>
槊十不當吾弓之一　玉海曰宋元豐二年上聞尹抃<lb/>
能為弓能辨六材命乘驛赴闕五年八月抃造插弰弓<lb/>
　又曰元豐六年九月丁巳上批付劉昌祚所進器械<lb/>
具悉今賜卿金線烏弰弓一神臂弓二　弇州史料徐<lb/>
<pb n="KR3k0055_WYG_230-36b"/>
中山世家曰髙帝召徐達與曹國公李文忠宋國公馮<lb/>
勝宴射而賜之交趾弓五十彤弓百　明典故紀聞曰<lb/>
都督同知武忠嘗使朝鮮國人請閱兵因以弓矢請射<lb/>
忠挽弓輒嫌其軟並張兩弓折之會有鴈横空而過忠<lb/>
援弓射之應弦而落<lb/>
　　弓三<lb/>
原四材　七幹<hi>韓詩外傳云齊景公使人為弓弓人之妻曰此弓者泰山南烏號之柘燕牛之</hi>
<hi>角荆麋之筋河魚之膠四物者天下之精材也  下詳弓一</hi>　繡質　緑沈<hi>陳琳武軍賦曰</hi>
<pb n="KR3k0055_WYG_230-37a"/>
<hi>弓則烏號越棘繁弱角端象弭繡質晳弣文身魚劉劭趙都賦曰其用器則六弓四弩綠沈黄間棠溪  腸丁</hi>
<hi>令角端</hi>　蜃珧　象弭<hi>並詳/弓一</hi>　定準　成規<hi>譙子法詞曰善耕者足以</hi>
<hi>謹地待時而動善射者調弓定準見可而發君子善養其人足用  下詳弓一</hi>　楚桃　越棘<lb/>
<hi>左傳曰楚靈王次於乾谿右尹子革夕王與之語曰昔我先王熊繹僻在荆山唯是桃弧棘矢以供禦王事</hi>
<hi>沈懐逺南越志曰宋昌縣有棘竹長十尋俚人取以為弓</hi>　弦木　飾金<hi>並詳弓一</hi>　東<lb/>
房　西序<hi>尚書曰和之弓在東房孔安國注曰和古之弓人也  儀禮曰司射告賓曰弓矢既具有</hi>
<hi>司請射賓與大夫之弓倚於西序矢在弓下</hi>　招虞　遺郤<hi>左傳曰齊景公田於沛招虞人</hi>
<hi>以弓不進公使執之辭曰旌以招大夫弓以招士皮冠以招虞人臣不見皮冠故不敢進  又曰晉楚戰於鄢</hi>
<pb n="KR3k0055_WYG_230-37b"/>
<hi>陵郤至三遇楚子之卒見楚子必下免胄而趨風楚子使工尹襄問之以弓杜預注曰問遺之也</hi>　青<lb/>
檀　黑幹<hi>遁甲開山圖曰河東有獨頭山多青檀可以為良弓  周禮曰弓人凡相幹欲赤黑而陽</hi>
<hi>聲赤黑則向心陽聲則逺根</hi>　楊幹　桑弧<hi>說苑曰齊攻魯子貢見哀公請求救於吳公曰</hi>
<hi>奚先君寳之用子貢曰使吾寳而與我師是不可恃也於是以楊幹麻筋之弓六往  禮記曰男子生桑弧蓬</hi>
<hi>矢六射天地四方詳矢</hi>　越麻　晉竹<hi>越絶書曰麻林山勾踐欲伐吳種麻為弓弦使齊人</hi>
<hi>守之竹晉令曰弓弩士習弓射者給  弓角弓皆二人一張</hi>　救日　觀星<hi>周禮曰庭氏掌</hi>
<hi>射國中之妖鳥若不見其鳥獸則以救日之弓救月之矢夜射之若神也則以大隂之弓與枉矢射之鄭司農</hi>
<hi>注曰救日之弓救月之矢謂日月食所作弓矢太隂之弓救月之弓枉矢救日之矢  張勃吳錄曰揮觀弧星</hi>
<pb n="KR3k0055_WYG_230-38a"/>
<hi>始制弧者弧如張之星也</hi>　錫功　備盜<hi>上詳弓一天韓楊天文要集曰弧者  公備盜賊</hi>
　象骨　麋筋<hi>並詳弓一</hi>　安危　宛轉<hi>周禮曰豐肉而短寛緩以荼若是者</hi>
<hi>為之危弓危弓為之安矢骨直以立忿埶以奔若是者為之安弓安弓為之危矢荼古文舒字鄭司農云荼讀</hi>
<hi>為舒手鄴中記云石虎女騎皆  握雌黄宛轉角弓</hi>　尚筋　散羽<hi>曲禮云凡遺人弓者張弓</hi>
<hi>尚筋弛弓尚角注云弓有往來體皆欲令其下曲隤然順也  張衡東京賦云桃弧棘矢所發無臬飛礫羽散</hi>
<hi>剛癉必斃注曰臬限也無限其數也</hi>　既調　載櫜<hi>詩弓矢既調又載櫜弓矢</hi>　除災<lb/>
　備壊<hi>傳曰凡啓氷室桃弧棘矢以除其災  詩二矛重弓重弓備壊也</hi>　交韔　罷<lb/>
置<hi>詩交韔二弓弓後漢陸康字季寧除髙城令在邉舊制户一人具  弩以備不虞康皆罷遣以恩信為治</hi>
<pb n="KR3k0055_WYG_230-38b"/>
<hi>冦盜亦息</hi>　弢箙　角幹<hi>弢無弓箙無矢齊桓公九合諸侯云云  周禮燕之角荆之幹此材</hi>
<hi>之美者可作弓弩也</hi>　増白鷴　鳳皇<hi>風俗通曰白鷴古弓名弓宋史和詵上制勝強逺</hi>
<hi>式能破堅三百步外邉人號為鳳凰弓</hi>　霹靂　彷徨<hi>隋書長孫晟傳曰晟為秦川行軍總</hi>
<hi>管突厥大畏長孫總管聞其弓聲謂為霹靂見其走馬謂為閃電  淮南子曰曲張弓名也一名彷徨弓</hi>
奪弱　挽強<hi>左傳曰定公八年公侵齊門於陽州士皆坐列曰顔髙之弓六鈞皆取而傳觀之陽</hi>
<hi>州人出顔髙奪人弱弓籍丘子鉏擊之與一人俱斃偃且射子鉏中頰殪  杜甫詩曰挽弓當挽強</hi>　鏵<lb/>
弓　瞑弓<hi>宋史范恪傳曰恪有弓勝一石七斗其箭鏃如鏵名曰鏵弓又於箭羽間識其官稱姓氏</hi>
<hi>臨敵所發必中至一箭貫二人向唐書南蠻傳曰永昌之西野桑生石上其材上屈西  而下植取以為弓不</hi>
<pb n="KR3k0055_WYG_230-39a"/>
<hi>筋漆而利名曰瞑弓</hi>　雕弓　寳弓<hi>詩行葦篇曰雕弓既堅出國策楚人以弋說襄王曰  寳</hi>
<hi>弓碆新繳</hi>　貒弓　彤弧<hi>詞林海錯曰李陵以貒弓遺蘇武貒似豕角在鼻上堪作弓  班固</hi>
<hi>典引曰乘其命賜彤弧黄戚之威</hi>　始彍　大弨<hi>韓愈聨句從禽弓始彍  又雪後寄崔二</hi>
<hi>十六大弨擐壁無由彎</hi>　原賜征伐　錫有功<hi>尚書平王錫晉文侯秬鬯圭瓚作文</hi>
<hi>侯之命王曰用賚爾秬鬯一<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>彤弓一彤矢百盧弓一盧矢百傳云諸侯有大功賜弓矢然後専征伐  毛詩</hi>
<hi>彤弓序云彤弓天子錫有功諸侯箋云諸侯敵王所愾而獻其功王饗禮之於是賜彤弓彤矢玈弓玈矢</hi>
學為箕　不得挾<hi>禮良弓之子必學為箕弓漢書公孫𢎞奏民不得挾  矢</hi>　増梏<lb/>
華弱　貢孫權<hi>左傳曰子蕩以弓梏華弱於朝角江表傳曰髙句驪王遣使貢孫權  弓</hi>
<pb n="KR3k0055_WYG_230-39b"/>
増二石　減數斤<hi>玉海曰紹興十一年詔有司造克敵弓弓乃韓世忠所獻也上謂輔臣曰</hi>
<hi>世忠宣撫淮東常以此弓勝金朕取觀之誠工巧然猶未盡善朕籌累日乃少更之遂増二石之力而減數斤</hi>
<hi>之重今方盡善後有作者無以加矣乃命殿前司閱習</hi>　弢漆弓　出名弓<hi>唐書王忠</hi>
<hi>嗣為將能持重安邉不生事有漆弓百五十斤每弢之示無所用  李密傳曰密饗士翟讓至密所密出名弓</hi>
<hi>示讓讓挽滿劒士蔡建從後擊之</hi>　原天子戎器　天子之器<hi>明堂位云越棘</hi>
<hi>大弓天子之戎器也錐榖梁傳云偏弓錐矢不出疆埸注曰偏弓  矢皆天子之器也</hi>　用戒不<lb/>
虞　以扶下國<hi>春秋元命苞曰夫弓矢之張候變禦難用戒不虞  山海經曰帝俊賜羿彤弓</hi>
<hi>素矰以扶下國注曰以射除患也</hi>　文武之道　屈伸之義<hi>禮記子曰張而不弛</hi>
<pb n="KR3k0055_WYG_230-40a"/>
<hi>文武弗能也弛而不張文武弗為也一張一弛文武之道也注曰張弛以弓弩喻人也弓弩久張之則絶其力</hi>
<hi>弛之則失其體無大戴禮弓之銘曰屈伸之義廢興之行  忘自過注曰言得時也</hi>　因其志慮<lb/>
　以其形貌<hi>周禮云凡為弓者各因其君之躬志慮血氣鄭元注云又隨其人之性情  周禮云</hi>
<hi>弓長六尺有六寸謂之上制上士服之弓長六尺有三寸謂之中制中士服之弓長六尺謂之下制下士服之</hi>
<hi>鄭注曰人各以其形貌大小服此弓</hi>　使為三年　不過三石<hi>韓詩外傳云齊景公</hi>
<hi>使人為弓三年乃成  下見弓一</hi>　魯君懼反　周公受藏<hi>魯連子云楚成章華</hi>
<hi>之臺酌諸侯酒魯君先至楚王恱之與大曲之弓不琢之璧已而悔之薳啓疆聞之見魯公曰夫此大曲之弓</hi>
<hi>不琢之璧楚之上寳也齊與晉越欲此久矣寡君不與也而獨與君君其備禦三鄰慎守寳矣公懼反之  榖</hi>
<pb n="KR3k0055_WYG_230-40b"/>
<hi>梁傳云盜竊寳玉大弓寳玉者封圭也大弓者武王之戎弓也周公受賜藏之魯非其所以與人而與人謂之</hi>
<hi>亡非其所取而取之謂之盜</hi>　烏滸弧竹　鮮卑角端<hi>南州異物志云烏滸國有</hi>
<hi>弧竹皮厚寸餘破以作弓長四尺名曰弧弓牛續漢書云鮮卑禽獸異於中國者有野馬羱羊角端  以角為</hi>
<hi>弓俗謂之角端弓</hi>　挹婁如弩　句麗謂貊<hi>魏志云挹婁弓長四尺力如弩矢用</hi>
<hi>楛長尺八寸青石為鏃古之肅慎氏之國也謂又云句麗别種依小水作國因號小水貊出好弓所  貊弓是</hi>
<hi>也</hi>　商陽手弓　子胥貫弓<hi>禮記云工尹商陽與陳棄疾追呉師及之手弓斃一</hi>
<hi>人貫史記云楚使者捕伍子胥子胥  弓執矢嚮使者使者不敢進</hi>　冉堅失弓　子貢<lb/>
受弓<hi>左氏曰冉堅射陳武子中手失弓而罵注曰冉堅李氏臣也失弓而罵武子罵也  又曰衞出公自</hi>
<pb n="KR3k0055_WYG_230-41a"/>
<hi>城鉏使以弓問子貢且曰吾其入乎子貢稽首受弓對曰臣不識也私於使者曰昔成公孫於陳甯武子孫莊</hi>
<hi>子為宛濮之盟而君入獻公孫於齊子鮮子展為夷儀之盟而君入今君再在孫矣内不聞獻之親外不聞成</hi>
<hi>之卿則賜不識所由入也</hi>　偃王天瑞　模趺神感<hi>博物志云徐偃王既主其國仁</hi>
<hi>義著聞欲舟行上國乃通溝陳蔡之間得朱弓矢以已得天瑞遂因名為弓自稱徐偃王江淮諸侯皆伏從</hi>
<hi>吳時外國傳云有模趺國人混慎好事神一心不懈神感至意夜夢神賜弓一張混慎晨入廟於神樹下得弓</hi>
<hi>也</hi>　執簫承弣　屈韣執弭<hi>禮凡遺人弓者右手執簫左手承弣主人自受由客</hi>
<hi>之左接下承弣簫弭頭也弣把中也衣又云凡獻弓則以左手屈韣執弭韣弓  也</hi>　翩其反矣<lb/>
　髙者抑之<hi>詩騂騂角弓翩其反矣之老子天之道其猶張弓乎髙者抑  下者舉之</hi>　奚<lb/>
<pb n="KR3k0055_WYG_230-41b"/>
康引彊　陽虎竊大<hi>後魏書奚康生能引強弩梁聞之遺大弓長八尺兩把中圍尺有一</hi>
<hi>寸箭麤大如今之長笛送與康康集文武射之猶有餘力  傳陽虎竊寳玉大弓</hi>　招我以弓<lb/>
　既張我弓<hi>並詩</hi>　増桃弓除殘　檿弧亡國<hi>焦贑易林曰桃弓葦</hi>
<hi>㦸除殘去惡婦國語曰周宣王時有童謡檿弧箕箙實亡周國有夫  鬻是器者王執而戮之乃奔褒得棄女</hi>
<hi>於野而養之是為褒姒卒以衰周</hi>　神名推亡　星直狼北<hi>春秋佐助期曰天弓</hi>
<hi>主司弓弩之張神名推亡弧漢天文志觜觿下一星曰天矢天狼下有四星曰天  直狼北隋志弧九星在狼</hi>
<hi>東南天弓也揚雄賦天弧發射</hi>　虎賁置弓　虎賁舉弓<hi>後漢未穆傳注續漢書曰</hi>
<hi>穆拜侍御史桓帝臨辟雍行禮畢公卿出虎賁置弓堦上公卿下堦皆避弓穆過呼虎賁曰執天子器何故投</hi>
<pb n="KR3k0055_WYG_230-42a"/>
<hi>於地虎賁怖即攝弓穆劾奏虎賁抵罪公卿皆慙曰朱御史可謂臨事不惑者也  後漢書楊政傳政從范升</hi>
<hi>受易升繫獄政候車駕持章救升虎賁懼驚乘輿舉弓射之不肯去</hi>　疊挽四弓　雙帯<lb/>
兩鞬<hi>三國典畧曰齊綦連猛有勇力梁使來聘有武藝人求欲相角猛帯兩鞬左右馳射併取四弓疊而</hi>
<hi>挽之梁人嗟服兩後漢書曰董卓膂力過人雙帯  鞬左右馳射</hi>　射六百步　挽三<lb/>
百觔<hi>國策蘇秦說韓宣王曰今韓地方千里帯甲數十萬強弓勁弩皆射六百步之外  宋史岳飛生有</hi>
<hi>神力未冠挽弓三百斤弩八石</hi>　四人持弓　萬人操弓<hi>崔豹輿服注曰西漢京兆</hi>
<hi>河南尹及執金吾司隷校尉皆使人引導傳呼行者止坐者起四人持角弓走者射之有乘髙闚者亦射之晉</hi>
<hi>魏設弓而不用焉招吕氏春秋曰萬人操弓共射一招  無不中招的也</hi>　挽兩石弓　佩<lb/>
<pb n="KR3k0055_WYG_230-42b"/>
四石弓<hi>唐書張宏靖曰天下無事而輩挽兩石弓不如識一丁字  玉海曰梁杜嶷佩四石霜明朱弓</hi>
　檿身檀弰　桃文桑質<hi>又曰熙寧元年大内副都知張若水進所造神臂弓初民</hi>
<hi>李宏獻此弓其實弩也以檿為身檀為弰生  李嶠詠弓詩曰桃文稱辟惡桑質表初</hi>　貯之别<lb/>
庫　藏之武庫<hi>玉海曰大觀二年御筆謂神臂弓射逺攻堅所向無前可謂利器使敵人習而</hi>
<hi>能之非中國利令民間不得習製出師教射緘於匣貯之别庫  唐書秦王建天策府其弧矢制倍於常後餘</hi>
<hi>大弓一藏之武庫</hi>　疾不可執　寒不能張<hi>子濯孺子曰今日我疾作不可以執</hi>
<hi>弓官唐書突厥毗伽可汗黙棘連掠涼州都督楊敬述使  屬盧公利元澄等勒兵討之澄令於軍曰羸臂待</hi>
<hi>滿外注會大寒裂膚士手不能張弓矢由是大敗</hi>　以竹為弦　以藤為弦<hi>海錄</hi>
<pb n="KR3k0055_WYG_230-43a"/>
<hi>碎事曰附國即漢之西夷也用弓長六尺以竹為弦箭桂海虞衡志曰海南黎人所用長弰木弓以藤為弦</hi>
<hi>長三尺無羽鏃長五寸如茨菰葉以無羽故射不逺三四丈然中者必死</hi>　執弓延射　彀<lb/>
弓持滿<hi>孔子射於矍相之圃使子路執弓矢出延射兵周亞夫傳上自勞軍至細柳軍士吏被甲銳</hi>
<hi>刃彀弓弩持滿天子先驅至不得入</hi>　造克敵弓　製強勁弓<hi>紹興初韓世忠造克</hi>
<hi>敵弓斗力強勁矢吳璘製強勁弓強弩號駐隊  或為神臂弓</hi>　造弓原析幹　相角<lb/>
<hi>周禮凡析幹射逺者用勢射深者用直中凡相角秋閷者厚春閷者薄角欲青白而豐末角之  恒當弓之畏</hi>
<hi>畏必撓撓欲其堅角長二尺五寸三色不失理謂之牛戴牛</hi>　環灂　<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>摩<hi>謂弓之隈裏灂</hi>
<hi>文如環然之<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>拂也將用弓必先調  拂之摩之</hi>　寒奠體　氷析灂<hi>周禮寒奠體則</hi>
<pb n="KR3k0055_WYG_230-43b"/>
<hi>張不流奠讀為定至冬膠堅内之檠中定往來體内又云氷析灂則審環注大寒中氷盛之時於檠中復  之</hi>
<hi>析其漆灂其漆之灂環則定後不鼓動</hi>　張如流水　為之以時<hi>言無難易  材</hi>
<hi>美工巧為之時謂之參均角不勝幹幹不勝筋謂之參均量其力有參均均者參謂之九和</hi>　往來<lb/>
之體　安危之名<hi>弓有往來之體謂控弦之淺深危安危謂弓之體性遲速也安遲也  速</hi>
<hi>也</hi>　莫能深中　莫能愿中<hi>人安弓安矢安則莫能以速中且不深注三舒不能</hi>
<hi>疾中且不深也慤人危弓危矢危莫能以愿中注愿慤也三疾不能  而中言矢行疾而過去也俱周禮</hi>
和既乖於巧者　射乃爽於臧弓<lb/>
　　弓四<lb/>
<pb n="KR3k0055_WYG_230-44a"/>
増引弓虚發<hi>國策更盈謂魏王曰臣為君引弓虚發而下鳥有間鴈從東方來更盈以虚發而下</hi>
<hi>之曰此孽也其飛徐而鳴悲故瘡未息而驚心未去聞弦者音烈而髙飛故瘡隕也</hi>　挂扶桑<hi>荆楚</hi>
<hi>故事曰楚襄王謂宋玉曰能大言乎玉曰彎弓挂扶桑</hi>　五百弓<hi>西域記曰鼓小者聞五百弓注</hi>
<hi>一弓長五肘五百弓二里半也</hi>　腰鞬兩弓<hi>唐太宗征遼東薛仁貴白衣腰鞬兩弓呼而馳</hi>
射鴅吺<hi>韓愈聨句詩曰開弓射鴅吺</hi>　拓兩石弓有餘力<hi>通鑑宋紀曰李繼遷</hi>
<hi>遣押衙張浦以良馬槖駞來獻帝令衞士射於後園俾浦觀之士皆拓兩石弓有餘力</hi>　為引滿<lb/>
勢<hi>宋史范恪取焦蒿砦殿後為數千騎所襲視矢箙止有二鏵即為引滿勢賊遽卻</hi>
　　弓五<lb/>
<pb n="KR3k0055_WYG_230-44b"/>
増賦唐李太白獵賦曰彎落月之弓　宋吳淑弓賦曰<lb/>
六材七幹之妙三均九和之美繡質良材烏號徑理晉<lb/>
平七札顔髙六鈞麟膠棘竹燕角楚筋<lb/>
原詩後梁宣帝詠弓詩曰虞人招不進繁氏夕彌工已<lb/>
悲軒主跡復挹楚王風　増梁劉孝綽詩曰尚逢王吉<lb/>
箭猶嬰后羿弓　陳後主詩曰擊鐘蒲璧磬鳴弦楊葉<lb/>
弓　徐陵詩曰將軍擁節起戰士夜鳴弓　北周王褎<lb/>
詩曰森沈羽林騎肅穆虎賁弓　原唐太宗詠弓詩曰<lb/>
<pb n="KR3k0055_WYG_230-45a"/>
上弦明月半激箭流星逺落鴈帯書驚啼猿映枝轉<lb/>
増又曰落野飛星箭弦虚半月弓　原楊師道奉和詠<lb/>
弓詩曰霜重麟膠勁風髙月影圓鳥飛隨帝輦鴈落逐<lb/>
鳴弦　増李嶠詩曰弓鳴蒼隼落　盧照隣詩曰琱弓<lb/>
夜宛轉　辛常伯詩曰向月彎繁弱　楊炯詩曰烏號<lb/>
明月弓　杜甫詩曰將軍膽氣雄臂懸兩石弓　又曰<lb/>
鳴弓射獸能　又曰三尺角弓兩斛力　李白詩曰彎<lb/>
弧懼天狼挾矢不敢張　又曰彎弓緑弦開滿月不憚<lb/>
<pb n="KR3k0055_WYG_230-45b"/>
堅　劉禹錫詩曰拜舞戢桑弓　韋應物詩曰春秋方<lb/>
壯雄武才彎弧叱浪連山開　宋黄魯直詩曰上黨良<lb/>
家子挽強如屈肘　曹翰詩曰臂健尚嫌弓力軟眼明<lb/>
猶識陣雲髙　明陸居仁楚人弓詩曰楚人弓懸兩石<lb/>
五十萬矢陷強敵絳人弓箭三隻長歌入闗成偉績多<lb/>
箭不如少箭力制敵若在弓矢間鳴條牧野髙於山<lb/>
原銘後漢李尤良弓銘曰弓矢之作爰自曩時鄉射載<lb/>
禮招命在詩妙稱顔髙巧發晉師<hi>一作由基</hi>不爭之美亦以<lb/>
<pb n="KR3k0055_WYG_230-46a"/>
辨儀　晉嵇含木弓銘曰烏號之樸豐條足理弦弧走<lb/>
括截飛駭止射隼髙牆出必有擬既用禦武亦以招士<lb/>
　増宋神臂弓銘曰㠯嚴羽衞蘭錡設張佽飛共服洞<lb/>
札穿楊㠯肅戎容材官效技電激星流敵膽摧褫大黄<lb/>
誇漢伏逺耀唐豈若兹弓制作之良<lb/>
増勅宋蕭思話為梁州太祖賜以弓琴手勅曰丈人頃<lb/>
何所作事務之暇故以琴書為娛耳前得此琴今以相<lb/>
借并往桑弓一張材理乃快先所常用既久廢射又多<lb/>
<pb n="KR3k0055_WYG_230-46b"/>
病畧不能制之便成老公令人歎息良材美器宜在盡<lb/>
用之地丈人真無所與讓也<lb/>
増牋晉劉琨與丞相牋曰不得進軍者實困無食殘民<lb/>
鳥散録召之日皆披林而至衣服藍縷木弓一張荆矢<lb/>
十雙<lb/>
原啓齊王融謝武陵王賜弓啓曰殿下摛藻蕙樓暢藝<lb/>
蘭苑敷積玉於風筵疊連珠於月的兔園掩秀鄴水慚<lb/>
奇融揖讓未工濫陪升飲之賞操弧反正謬奉招賢之<lb/>
<pb n="KR3k0055_WYG_230-47a"/>
　錫文韜鏤景逸幹捎雲玩溢百齡佩流千載<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_230-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷二百二十五<lb/>
</p>
<p>
</p>
  </div>
</body>
</text>
</TEI>
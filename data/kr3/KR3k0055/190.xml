<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_190-1a"/>
　欽定四庫全書<lb/>
御定淵鑑𩔖函卷一百八十五<lb/>
　　樂部二<hi>歌</hi>
　　　歌一<lb/>
　原釋名曰人聲曰歌歌者柯也所歌之言是其質也以<lb/>
　聲吟詠有上下如草木之有柯葉　說文曰詠歌也從<lb/>
　言永聲也　又曰詠詩曰歌獨歌謂之謡謳齊歌也<lb/>
　増蒼頡篇曰哇謳也　　爾雅曰聲比於琴瑟曰歌徒<lb/>
<pb n="KR3k0055_WYG_190-1b"/>
　歌曰謡亦謂之咢<hi>謂無絲竹之𩔖獨歌之</hi>　蔡邕月令章句曰歌<lb/>
　者樂之聲也　韓詩章句曰有章曲曰歌無章曲曰謡<lb/>
　　増玉海曰樂辭曰詩詩聲曰歌　原梁元帝纂要曰<lb/>
　齊歌曰謳吴歌曰歈楚歌曰艶滛歌曰哇又有清歌髙<lb/>
　歌安歌緩歌長歌浩歌雅歌酣歌怨歌勞歌<hi>韓詩曰飢者歌食勞</hi>
　<hi>者歌事</hi>振旅而歌曰凱歌堂上奏樂而歌曰登歌亦曰升<lb/>
　歌　増郊廟所歌唐曲曰和宋曲曰安遼參用之金曲<lb/>
　曰寜元曲曰成間襲宋金之舊明曲亦曰和又有鐃歌<lb/>
<pb n="KR3k0055_WYG_190-2a"/>
鞞歌正歌法歌房中歌燕享歌<hi>並見山堂肆考及正續文獻通考</hi>　原<lb/>
古之善歌者有咸黒秦青薛談韓娥王豹綿駒瓠梁魯<lb/>
人虞公李延年　増唐貞元中有田順曽為宫中御史<lb/>
娘子元和長慶以來有李貞信米嘉榮何戡陳意奴武<lb/>
宗以降有陳幼竒南不嫌羅寵咸通中有陳彦暉　原<lb/>
古歌曲有陽陵白露朝日魚麗白水白雲江南陽春淮<lb/>
南駕辨渌水　増古歌録有空侯謡俗遊春坐愁秋思<lb/>
幽居　古樂府有燕歌行艶歌行長歌行<hi>魏武帝作</hi>朝歌行<lb/>
<pb n="KR3k0055_WYG_190-2b"/>
怨歌行前緩聲歌行擢歌行鞠歌行放歌行短歌行蔡<lb/>
歌行陳歌行　又有豫章行吴趨行東門行善㢤行㑹<lb/>
吟行君子行從軍行苦寒行苦熱行猛虎行美女篇名<lb/>
都篇白馬篇　原毛詩序曰情動於中而形於言言之<lb/>
不足故嗟歎之嗟歎之不足故詠歌之　増詩肆于時<lb/>
夏箋云樂歌之大者稱夏　原尚書曰詩言志歌永言<lb/>
<hi>永長也長言之</hi>　虞書曰九功惟序九序惟歌<hi>六府三事之功有次序皆可歌</hi>
<hi>樂乃徳政之致也</hi>勸之以九歌俾勿壞<hi>歌以勸之使致勿壞在此三者而已</hi>又帝<lb/>
<pb n="KR3k0055_WYG_190-3a"/>
庸作歌曰勅天之命惟時惟㡬<hi>因庶尹允諧故作歌以戒之安不忘危也勅正</hi>
<hi>也奉天命以臨民惟正在順時在慎㣲</hi>乃歌曰股肱喜㢤元首起㢤百工<lb/>
熙㢤<hi>元首君也股肱之臣喜樂盡忠君之治功乃起百官之業乃廣</hi>乃𢋫載歌曰元首<lb/>
明㢤股肱良㢤庶事康㢤<hi>𢋫續載成也帝歌歸美股肱乃𢋫以成其美</hi>又歌<lb/>
曰元首叢脞㢤股肱惰㢤萬事隳㢤<hi>叢脞細碎無大畧也君如此則臣懈</hi>
<hi>怠萬事隳廢其功不成故以申戒</hi>　増尚書大傳虞傳曰元祀代泰山<lb/>
貢兩伯之樂焉東嶽陽伯之樂歌聲比余謡名曰晢陽<lb/>
儀伯之樂歌聲比大謡名曰南陽中祀大交霍山貢兩<lb/>
<pb n="KR3k0055_WYG_190-3b"/>
伯之樂焉夏伯之樂歌聲比中謡名曰初慮羲伯之樂<lb/>
歌聲比大謡名曰朱干秋祀柳糓華山貢兩伯之樂焉<lb/>
秋伯之樂歌聲比小謡名曰苓落和伯之樂歌聲比中<lb/>
謡名曰歸來幽都𢎞山貢兩伯之樂焉冬伯之歌曰縵<lb/>
縵并論八音四㑹<hi>玉海曰此上下有脫文</hi>　原周禮春官太師祭<lb/>
祠帥瞽登歌小歌師掌敎弦歌<hi>敎謂效瞽矇出音弦謂琴瑟歌依詠詩也</hi>樂<lb/>
師帥學士而歌徹<hi>於有司徹而歌詠也</hi>　増周禮注曰歌者在堂<lb/>
貴人聲也　原樂記師乙曰夫歌者直已而陳徳也寛<lb/>
<pb n="KR3k0055_WYG_190-4a"/>
而静柔而正者宜歌頌廣大而静疏達而信者宜歌大<lb/>
雅㳟儉而好禮者宜歌小雅正直而静亷而謙者宜歌<lb/>
風肆直而慈愛者宜歌商温良而能斷者宜歌齊故商<lb/>
者五帝之遺聲也商人識之故謂之商齊者三代之遺<lb/>
聲也齊人識之故謂之齊　又曰歌者上如抗下如墜<lb/>
曲如折止如稾木倨中矩勾中鈎纍纍乎端如貫珠<hi>言歌</hi>
<hi>聲之著動人心之審有知此事</hi>故歌之為言也長言之也説之故言之<lb/>
言之不足故長言之長言不足故嗟歎之増春秋左傳曰<lb/>
<pb n="KR3k0055_WYG_190-4b"/>
文王之功天下誦而歌舞之發至徳詠成功也　原山<lb/>
海經曰帝俊八子是始為歌<hi>帝俊帝舜也</hi>　孟子曰昔王豹<lb/>
處於淇而河西善謳綿駒處於髙唐而齊右善歌　齊<lb/>
寗戚扣牛角歌曰滄滄之水白石粲中有鯉魚長尺半<lb/>
縠布單衣裁至骭清朝飯牛至夜半黄犢上坂且休息<lb/>
吾将捨汝相齊國　増莊子曰孔子窮於陳蔡之間左<lb/>
據槁木右擊槁枝而歌炎氏之風有其具而無其數有<lb/>
其聲而無宫角木聲與人聲犁然有當於人之心　又<lb/>
<pb n="KR3k0055_WYG_190-5a"/>
曰大聲不入於里耳折揚皇□則嗑然而笑<hi>陸徳明音義云折揚</hi>
<hi>皇□皆古歌曲也</hi>　原吕氏春秋曰昔葛天氏之樂三人操牛<lb/>
尾捉足以歌八闋　又曰帝嚳氏命咸黒作為唐歌堯<lb/>
命質效山谷之音以作歌湯命伊尹作為太濩歌晨露<lb/>
　淮南子曰易道良馬使人欲馳飲酒而樂使人欲歌<lb/>
　又曰瓠梁之歌可隨也其所歌者不可為<hi>瓠梁古善歌之人也</hi>
　増又曰歌采菱發陽阿鄙人聽之不若延露陵陽非<lb/>
歌拙也聽各異也　因提紀曰東戸氏之時其歌樂而<lb/>
<pb n="KR3k0055_WYG_190-5b"/>
無謡　原卿雲歌曰卿雲爛兮糺縵縵兮日月光華旦<lb/>
復旦兮八伯成進稽首曰明明上天爛然星辰日月光<lb/>
華𢎞于一人帝乃再歌曰日月有常星辰有行四時從<lb/>
經萬姓允誠於予論樂配天之靈　帝王世紀曰舜㳟<lb/>
已無為歌南風之詩詩曰南風之時兮可以阜吾民之<lb/>
財兮南風之薫兮可以觧吾民之愠兮禹省南土塗山<lb/>
之女令其妾候禹於塗山之陽女乃作歌始為南音<hi>昔有</hi>
<hi>娀氏二女居九成臺天帝使鷰夜徃二女覆以玉筐旣而視之鷰遺二卵五色北飛不反二女作歌始為北音</hi>
<pb n="KR3k0055_WYG_190-6a"/>
<hi>夏后孔甲逰於東陽萯山天大風晦𠖇迷入人室主人方乳或曰后來是良日也必大吉或曰不勝之子必有</hi>
<hi>殃后乃取以歸曰以為余子誰敢殃之後析橑斧破斷其足孔甲曰嗚呼有命矣乃作破斧之歌始為東音周</hi>
<hi>昭王南征殞于漢中王有辛餘靡長且多力振王北濟周公乃封之西翟徙宅西河追思故處作歌始為西音</hi>
<hi>此盖四方之歌也</hi>　夏太康失道畋遊十旬弗反其弟五人待<lb/>
於洛汭述大禹之戒作五子之歌　穆天子傳曰天子<lb/>
東遊於黄澤宿於曲洛<hi>洛水之曲也</hi>使宫樂謡<hi>宫樂曲樂者</hi>曰黄<lb/>
之陁其馬歕沙黄之澤其馬歕玉　又穆天子觴西王<lb/>
母於瑶池之上西王母為天子謡曰白雲在天山陵自<lb/>
<pb n="KR3k0055_WYG_190-6b"/>
出道里悠逺山川間之將子無死尚能復来天子答曰<lb/>
予歸東土和洽諸夏萬民平均吾顧見汝比及三年將<lb/>
復而野　増吴越春秋曰越王入吴諸大夫送至浙江<lb/>
登船徑去終不反顧越王夫人顧烏鵲啄江渚之蝦飛<lb/>
去復来因哭而歌之曰仰飛鳥兮烏鳶凌元虚兮翩翩<lb/>
集洲渚兮優悠啄蝦矯翮兮雲間任厥<hi>古本云闕一字</hi>兮徃還<lb/>
妾無罪兮負地有何辜兮譴天颿颿獨兮西徃孰知返<lb/>
兮何年心惙惙兮若割淚泫泫兮雙懸　原燕荆軻蕭<lb/>
<pb n="KR3k0055_WYG_190-7a"/>
蕭歌曰燕太子丹使荆軻刺秦王丹祖送于易水之上<lb/>
髙漸離擊筑荆軻歌宋意和之曰風蕭蕭兮易水寒壯<lb/>
士一去兮不復還　襄陽耆舊傳曰宋玉識音而善文<lb/>
襄王好樂而愛賦既美其才而憎其似屈原也乃謂之<lb/>
曰子盍從楚之俗使楚人貴子之徳乎對曰昔楚有善<lb/>
歌者王其聞與始而曰下里巴人國中唱而和之者數<lb/>
萬人中而曰陽阿採菱國中唱而和之者數百人既而<lb/>
曰陽春白雪朝日魚麗含商吐角絶節赴曲國中唱而<lb/>
<pb n="KR3k0055_WYG_190-7b"/>
和之者不過數人盖其曲彌髙其和彌寡　増史記項<lb/>
羽軍壁垓下漢軍四靣皆楚歌項王乃歌曰力㧞山兮<lb/>
氣盖世時不利兮騅不逝騅不逝兮可奈何虞兮虞兮<lb/>
奈若何　原漢髙祖大風歌曰髙祖還過沛置酒沛宫<lb/>
悉召故人父老子弟相佐酒發沛中兒得百二十人教<lb/>
之歌酒酣上擊筑自歌曰大風起兮雲飛揚威加海内<lb/>
兮歸故鄉安得猛士兮守四方　漢武臨河決悼功之<lb/>
不成乃歌曰瓠子決兮將奈何浩浩洋洋慮殫為河殫<lb/>
<pb n="KR3k0055_WYG_190-8a"/>
為河兮地不得寜功無已兮吾山平吾山平兮鉅鹿溢<lb/>
魚弗鬱兮柏冬日　増又行幸河東顧視帝京欣然中<lb/>
流歌曰秋風起兮白雲飛草木黄落兮雁南歸蘭有秀<lb/>
兮菊有芳懷佳人兮不能忘泛樓船兮濟汾河横中流<lb/>
兮揚素波簫鼔鳴兮發棹歌歡樂極兮哀情多少壯㡬<lb/>
時兮奈老何　元狩三年馬生渥洼水中作歌曰太乙<lb/>
况天馬下霑赤汗沫流赭志倜儻精權竒籋浮雲晻上<lb/>
馳軆容與迣萬里今安匹龍為友　原漢烏孫公主歌<lb/>
<pb n="KR3k0055_WYG_190-8b"/>
曰吾家嫁我兮天一方逺托異國烏孫王穹廬為室兮<lb/>
氈為牆肉為食兮酪為漿居常思土心内傷願為黄鵠<lb/>
兮還故鄉　後漢章帝時童謡曰城中好髙髻四方髙<lb/>
一尺城中好廣眉四方且半額城中好大袖四方用匹<lb/>
帛　桓帝時童謡曰城上烏尾畢逋公為吏見為徒一<lb/>
徒死百乘車車班蘭至河間河間姹女工數錢以銀為<lb/>
室金為堂石上慊慊㫪黄粱梁下有懸鼔我欲擊之丞<lb/>
相怒　増晋陽秋曰髙祖伐公孫淵過本縣父老故舊<lb/>
<pb n="KR3k0055_WYG_190-9a"/>
宴飲作歌曰天地開闢日月重光今遭際㑹奉時遐方<lb/>
將掃逋穢還過故鄉肅清萬里總齊八荒告成歸老待<lb/>
罪武陽　後魏書曰髙祖饗侍臣酒酣作歌曰日月光<lb/>
天兮無不曜江左一隅兮獨未照彭城王勰曰願從聖<lb/>
主兮登衡㑹萬國兮馳誠鄭懿歌曰雲電大振兮天地<lb/>
闢率土来賔兮一正厯邢巒歌曰舜舞干戈兮天下歸<lb/>
文徳逺被兮莫不思鄭道昭歌曰皇風一鼔兮九地匝<lb/>
戴日依天兮清六合髙祖又歌曰遵彼汝墳兮昔化貞<lb/>
<pb n="KR3k0055_WYG_190-9b"/>
未若今日道風明宋弁歌曰文王政教兮暉江沼寜如<lb/>
大化兮光四表　夏侯元辨樂論曰昔伏羲氏因時興<lb/>
利教民田漁時則有網罟之歌神農繼之教民食穀時<lb/>
則有豐年之詠黄帝備物始垂衣裳時則有龍衮之頌<lb/>
　拾遺記曰少昊母曰皇娥與白帝子泛于海上皇娥<lb/>
倚瑟而清歌曰天清地曠浩茫茫萬象廻薄化無方浛<lb/>
天蕩蕩望滄滄乗桴輕漾著日旁當期何所至窮桑心<lb/>
知和樂恱未央白帝子荅歌曰四維八埏眇難極驅光<lb/>
<pb n="KR3k0055_WYG_190-10a"/>
逐影窮水域璇宫夜静當軒織桐峰文梓千尋直伐梓<lb/>
作器成琴瑟清歌流唱樂難極滄湄海浦来栖息　原<lb/>
古東飛伯勞等歌曰東飛伯勞西飛燕黄姑織女時相<lb/>
見誰家女児對門居開花發色照里閭南窓北牖挂眀<lb/>
光羅帷綺帳脂粉香女児年紀十五六窈窕無雙顔如<lb/>
玉三春已暮花隨風空㽞可憐與誰同　古河中之水<lb/>
歌曰河中之水向東流洛水之女名莫愁十三能織綺<lb/>
十四採桑東陌頭十五嫁為盧家婦十六生児字阿侯<lb/>
<pb n="KR3k0055_WYG_190-10b"/>
盧家蘭室桂為梁中有鬱金蘇合香頭上金釵十二行<lb/>
足下絲履五文章珊瑚挂鏡爛生光平頭奴子擎履箱<lb/>
人生富貴何所望恨不嫁與東家王　増西京雜記曰<lb/>
始元元年黄鵠下太液池上為歌曰黄鵠飛兮下建章<lb/>
羽肅肅兮行蹌蹌金為衣兮菊為裳唼喋荷荇出入蒹<lb/>
葭自愧菲薄愧爾嘉祥　原漢司馬相如琴歌曰相如<lb/>
逰臨卭富人卓王孫家有女文君新寡竊于壁見之相<lb/>
如因以琴歌挑之曰鳳兮鳳兮歸故鄉遨逰四海求其<lb/>
<pb n="KR3k0055_WYG_190-11a"/>
皇有艶淑女在此房何縁交接為鴛鴦鳳兮鳳兮從我<lb/>
栖得托孳尾永為妃交情通體心和諧中夜相從知者<lb/>
誰　増漢鐃歌戰城南曰戰城南死郭北死地不葬烏<lb/>
可食為我謂烏且為客豪野死諒不葬腐肉安能去子<lb/>
逃水深激激蒲葦冥冥梟騎戰鬪死駑馬徘徊鳴梁築<lb/>
室何以南何以北禾黍不穫君何食願為忠臣安可得<lb/>
思子良臣良臣誠可思朝行出攻暮不夜歸　巫山髙<lb/>
曰巫山髙髙以大淮水深難以逝我欲東歸害梁不為<lb/>
<pb n="KR3k0055_WYG_190-11b"/>
我集無髙曵水何梁湯湯回回臨水逺望泣下霑衣逺<lb/>
道之人心思歸謂之何　上陵曰上陵何美美下津風<lb/>
以寒問客從何来言從水中央桂樹為君船青絲為君<lb/>
笮木蘭為君棹黄金錯其間滄海之雀赤翅鴻白雁随<lb/>
山林乍開乍合曽不知日月明醴泉之水光澤何蔚蔚<lb/>
芝為車龍為馬覽遨逰四海外甘露初二年芝生銅池<lb/>
中仙人下来飲延壽千萬嵗　將進酒曰將進酒乗太<lb/>
白辯加哉詩審博放故歌心所作同陰氣詩悉索使禹<lb/>
<pb n="KR3k0055_WYG_190-12a"/>
良工觀者苦　君馬黄曰君馬黄臣馬蒼二馬同逐臣<lb/>
馬良易之有騩蔡有赭美人歸以南駕車馳馬美人傷<lb/>
我心佳人歸以北駕車馳馬佳人安終極　有所思曰<lb/>
有所思乃在大海南何用問遺君雙珠玳瑁簮用玉紹<lb/>
繚之聞君有他心拉雜摧燒之摧燒之當風揚其灰從<lb/>
今已徃勿復相思相思與君絶鷄鳴狗盜兄嫂當知之<lb/>
妃呼豨秋風肅肅晨風颸東方湏臾髙知之　聖人出<lb/>
曰聖人出陰陽和美人出逰九河佳人来騑離㢤何駕<lb/>
<pb n="KR3k0055_WYG_190-12b"/>
六飛龍四時和君之臣明䕶不道美人㢤冝天子免甘<lb/>
星筮樂甫始美人子含四海　上邪曰上邪我欲與君<lb/>
相知長命無絶衰山無陵江水為竭冬雷震震夏雨雪<lb/>
天地合乃敢與君絶　臨髙臺曰臨髙臺以軒下有清<lb/>
水清且寒江有香草目以蘭黄鵠髙飛離㢤翻闗弓射<lb/>
鵠令我主壽萬年收中吾　原晋陸機百年歌曰一十<lb/>
時顔如蕣華曄有輝體如飄風行如飛終朝出逰薄暮<lb/>
歸六情逸豫心無違清酒將炙奈樂何清酒將炙奈樂<lb/>
<pb n="KR3k0055_WYG_190-13a"/>
何二十時膚彩津澤人理成美目淑貌灼有榮光車駿<lb/>
馬逰都城髙談雅步何盈盈清酒將炙奈樂何清酒將<lb/>
炙奈樂何三十時行成名立有令聞力可扛鼎志干雲<lb/>
食如漏巵氣如薰辭家觀國綜典文清酒將炙奈樂何<lb/>
清酒將炙奈樂何四十時體力克壯志方剛跨州越郡<lb/>
還帝鄉出入承明擁大璫清酒將炙奈樂何清酒將炙<lb/>
奈樂何五十時荷旄杖節鎮邦家鼓鐘嘈噆趙女歌羅<lb/>
衣綷粲金翠華言笑雅舞相經過清酒將炙奈樂何清<lb/>
<pb n="KR3k0055_WYG_190-13b"/>
酒將炙奈樂何六十時年亦耆艾業已隆驂駕四牡入<lb/>
紫宫軒冕婀娜翠雲中子孫昌盛家道豐清酒將炙奈<lb/>
樂何清酒將炙奈樂何七十時精爽頗損膂力愆清水<lb/>
明鏡不欲觀臨樂對酒轉無歡攬形修髮獨長歎八十<lb/>
時明已損目聰去耳前言往行不復紀辭官致禄歸桑<lb/>
梓安車駟馬入舊里樂事告終憂事始九十時日告耽<lb/>
瘁月告衰形體雖是志意非言多謬誤心多悲子孫朝<lb/>
拜或問誰指景玩日慮安危感念平生淚交揮百嵗時<lb/>
<pb n="KR3k0055_WYG_190-14a"/>
盈數已登肌肉單四支百節還相患目苦濁鏡口垂涎<lb/>
呼吸嚬蹙反側難茵褥滋味不復安　劉琨扶風歌曰<lb/>
繫馬長松下發鞍髙岳頭烈烈悲風起泠泠澗水流麋<lb/>
鹿逰我前猿猴戲我側資粮既以乏薇蕨安足食惟昔<lb/>
李愆期寄在匈奴庭忠信反獲罪漢武不見明　傅元<lb/>
燕人美歌曰燕人美兮趙女佳其室則邇兮限層崖雲<lb/>
為車兮風為馬玉在泥兮蘭在野雲無期兮風有止思<lb/>
多端兮誰能理　王獻之情人桃葉歌曰桃葉復桃葉<lb/>
<pb n="KR3k0055_WYG_190-14b"/>
桃葉連桃根相連兩樂事獨使我纒綿桃葉復桃葉渡<lb/>
江不用檝但渡無所苦我自楫迎汝　謝芳姿贈王珉<lb/>
團扇歌曰七寳畫團扇粲爛明月光與郎却暄暑相憶<lb/>
莫相忘青青林中竹可作白團扇動揺郎玉手因風託<lb/>
方便團扇復向誰持許自障面憔悴無復理羞與郎相<lb/>
見　孫綽情人碧玉歌曰碧玉破𤓰時郎為情顛倒感<lb/>
郎不羞赧迴身就郎抱　宋鮑昭白紵辭歌曰朱唇動<lb/>
素袖舉洛陽少童邯鄲女古稱淥水今白紵催絃急管<lb/>
<pb n="KR3k0055_WYG_190-15a"/>
為君舞窮秋九月荷葉黄北風驅雁天雨霜夜長酒多<lb/>
樂未央　又曰春風澹蕩俠思多天色浄淥氣妍和含<lb/>
桃紅萼蘭紫芽朝日灼爍發園花卷幌結帷羅玉筵齊<lb/>
謳秦吹盧女絃千金顧笑買芳年　又曰桂宫柏寢擬<lb/>
天居朱爵文窓韜碧疏彫屏匼匝組帳舒秦筝趙瑟挾<lb/>
笙竽垂璫散珮盈玉除停觴不語欲誰湏　又中興歌<lb/>
曰中興太平運化清四海樂祥景照玉臺紫烟逰鳯閣<lb/>
　又曰碧樓含夜月紫殿争朝光綵墀散蘭麝風起自<lb/>
<pb n="KR3k0055_WYG_190-15b"/>
生芳　又曰三五容色滿四五妙華歇已輸春日觀分<lb/>
随秋光没　謝莊歌明堂黄帝辭<hi>五言依土數</hi>履艮宅中㝢<lb/>
司繩總四方裁化偏寒燠布政周炎涼景麗條可結霜<lb/>
明氷可折凱風扇朱辰白雲流素節　青帝辭<hi>三言依木數</hi>
驂映夕駟昭晨靈乘震司青春萌動達萬品新潤無際<lb/>
澤無垠　赤帝辭<hi>七言依火數</hi>龍精初見大火中朱光北至<lb/>
圭景同庶物盛長咸殷阜恩覃四溟被九有　白帝辭<lb/>
<hi>九言依金數</hi>百川如鏡天地爽且明雲沖氣舉盛徳在素精<lb/>
<pb n="KR3k0055_WYG_190-16a"/>
　黒帝辭<hi>六言依水數</hi>嵗既暮日既遲靈乘坎徳司規元雲<lb/>
合晦鳥歸白雪繁亘天涯　齊陸厥李夫人及貴人歌<lb/>
曰屬車桂席塵豹尾香烟滅彤殿向<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>蕪青蒲復萎絶<lb/>
坐萎絶對<graphic n="KR1048" url="https://raw.githubusercontent.com/kanripo/KR-Gaiji/master/images/KR1048.png" mimeType="image/png"/>蕪臨玉階泣椒塗寡鵠覊雌飛且止彫梁<lb/>
翠壁網蜘蛛洞房明月夜對此淚如珠　謝朓郊廟歌<lb/>
青帝<hi>木生數三</hi>營翼日鳥殷霄凝氷泮元蟄昭景陽陽風習<lb/>
習夷女歌東皇集　又歌赤帝<hi>火成數七</hi>惟此夏徳徳恢台<lb/>
兩龍在御炎精來族雲蓊鬱温風煽興雨祈祈黍苗遍<lb/>
<pb n="KR3k0055_WYG_190-16b"/>
　又歌黄帝<hi>土數五</hi>禀火自明敏毓金挺剛克涼燠資成<lb/>
化羣芳載厚徳　又歌白帝<hi>金數九</hi>帝悦于兌執矩固司<lb/>
藏百川収潦精景應徂商嘉樹離披榆闗命賔鳥夜月<lb/>
如霜秋風方嫋嫋　又歌黒帝<hi>水數六</hi>霜鐘鳴冥陵起星<lb/>
廻天月窮紀聼嚴風來不息望元雲<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>無色　王融明<lb/>
王歌辭曰明王日月照至樂天地和幸息雲門吹復歇<lb/>
咸池歌桂序金匏轉瑶軒絲石羅露凝嘉草秀烟度醴<lb/>
泉波<hi>右明王曲</hi>　又曰聖君應昌厯景祚啟休期海蕩萬川<lb/>
<pb n="KR3k0055_WYG_190-17a"/>
集山崖百草滋大哉君為后何羡唐虞時<hi>右聖君曲</hi>　又曰<lb/>
湛露改寒司交鶯變陽旭瓊樹落晨紅瑶塘水初淥日<lb/>
霽沙溆明風泉暗華燭遵渚泛蘭觴乗漪舞清曲<hi>右淥水曲</hi>
　又曰炎光銷玉殿涼風吹鳯樓金華妝翠羽鷁首畫<lb/>
龍舟荆姫采菱曲越女江南謳良時時一遇佳人難再<lb/>
求<hi>右采菱曲</hi>　梁武帝春歌曰階下香入懐庭中花照眼春<lb/>
心一如此恨來不自限　又夏歌曰江南蓮花水紅光<lb/>
復碧色同絲有同藕異心無異菂　又秋歌曰繍帶合<lb/>
<pb n="KR3k0055_WYG_190-17b"/>
歡結錦衣連理文懐情入夜月含笑出朝雲　又團扇<lb/>
歌曰手中白團扇浄如秋圓月清風任動生嬌香乘意<lb/>
發　又襄陽白銅鞮歌曰龍馬紫金鞍翠眊白玊羈照<lb/>
耀雙闕下知是襄陽兒　沈約郊廟歌黄帝辭曰欝彼<lb/>
中壇含靈闡化廻環氣象輪無輟駕　又歌青帝辭曰<lb/>
帝位在震龍徳司春開元布澤含和尙仁　又歌赤帝<lb/>
辭曰炎光在離火為威徳執禮昭訓持衡授則　又歌<lb/>
白帝辭曰神在秋方帝居西顥允兹金徳裁成萬寳<lb/>
<pb n="KR3k0055_WYG_190-18a"/>
又歌黒帝辭曰徳盛乎水元冥紀節隂降陽騰氣凝象<lb/>
閉　又元㑹歌辭皇帝出入奏皇雅歌詩<hi>三曲五言二郊太廟明堂</hi>
<hi>同用</hi>帝徳實廣運車書靡不賔執瑁朝羣后垂旒御百神<lb/>
華盖拂紫薇勾陳繞太一容裔被緹組參差羅罕罼清<lb/>
蹕朝萬㝢端冕臨正陽青絇黄金繶衮衣文繍裳　又<lb/>
皇太子出入奏𦙍雅歌詩<hi>一曲四言</hi>自昔殷代哲王世有降<lb/>
及周成惟器是守上天乃眷大梁既受灼灼重明仰承<lb/>
元首　又上夀酒奏介雅詩<hi>一曲五言</hi>百福四象初萬夀三<lb/>
<pb n="KR3k0055_WYG_190-18b"/>
元始拜獻惟衮職同心協卿士北極永無窮南山安足<lb/>
擬　又襄陽白銅鞮歌曰分手桃林岸望别峴山頭若<lb/>
欲寄音信漢水向東流　又春白紵歌曰蘭葉參差桃<lb/>
半紅飛芳舞縠戲春風如嬌如怨狀不同含笑流盻滿<lb/>
堂中翡翠羣飛飛不息願在雲間長比翼佩服瑶草駐<lb/>
容色舜日堯年歡不極　又夏白紵歌曰朱火灼爍照<lb/>
佳人含情送意遥相親嫣然一轉亂心神非子之故欲<lb/>
誰因　又秋白紵歌曰白露欲凝草已黄金琯玉柱響<lb/>
<pb n="KR3k0055_WYG_190-19a"/>
洞房雙心一影俱回翔吐情寄君君莫忘　又冬白紵<lb/>
歌曰寒閨晝密羅幌垂嬌容麗色心相知雙去雙還誓<lb/>
不移長袖拂面為君施　劉孝威行幸甘泉歌曰漢家<lb/>
迎夏畢避暑甘泉宫棧車鳴里鼓駟馬駕相風校尉烏<lb/>
丸騎待詔婁煩弓後旌猶五柞前笳度九嵕才人豹尾<lb/>
内御酒屬車中輦廻百子閣扇動七輪風鳴鐘休衛士<lb/>
披圖召後宫材官促校獵涼風戲射熊　増唐段安節<lb/>
樂府雜録曰歌者樂之聲也故絲不如竹竹不如肉迥<lb/>
<pb n="KR3k0055_WYG_190-19b"/>
居諸樂之上善歌必先調其氣氤氲自臍出至喉乃噫<lb/>
其詞即分抗墜之音既得其術即可致遏雲響石之妙<lb/>
也　柳宗元鐃歌晋陽武曰晋陽武奮義威煬之渝徳<lb/>
焉歸氓畢屠綏者誰皇烈烈専天機號以仁揚其旗日<lb/>
之升九土晞訴田坼流洪輝有其二翼餘隋斮梟鷔連<lb/>
熊螭枯以肉勍者羸后土蕩元穹彌合之育莽然施惟<lb/>
徳輔慶無期　獸之窮曰獸之窮奔大麓天厚黄徳狙<lb/>
獷服甲之櫜弓弭矢箙皇旅静敵逾蹙自亡其徒匪予<lb/>
<pb n="KR3k0055_WYG_190-20a"/>
戮屈□猛䖍慄慄縻以尺組噉以秩黎之陽土茫茫富<lb/>
兵戎盈倉箱乏者徳莫能享驅豺兕授我疆　戰武牢<lb/>
曰戰武牢動河朔逆之助圖犄角怒鷇麛抗喬嶽翹萌<lb/>
芽傲霜雹王謀内定申掌握鋪施芟夷二主縛憚華戎<lb/>
廓封畧命之□卑以斮歸有徳惟先覺　涇水黄曰涇<lb/>
水黄隴野茫負太白騰天狼有鳥<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>立羽翼張鈎喙決<lb/>
前距趯傍怒飛飢嘯翾不可當老雄死子復良巢岐飲<lb/>
渭肆翺翔頓地紘提天綱列缺掉幟攙搶耀鋩鬼神來<lb/>
<pb n="KR3k0055_WYG_190-20b"/>
助夢嘉祥腦塗原野魂飛揚星辰復恢一方　奔鯨沛<lb/>
曰奔鯨沛盪海垠吐霓翳石腥浮雲帝怒下顧哀墊昬<lb/>
授以神柄推元臣手援天矛截修鱗披攘蒙霿開海門<lb/>
地平水静浮天根羲和顯耀乗清氛赫炎溥暢融大鈞<lb/>
　河右平曰河右澶漫蠻為之魁王師如雷震崑崙以<lb/>
頽上聾下聰驁不可廻助讐抗有徳惟人之災乃潰乃<lb/>
奮執縛歸厥命萬室蒙其仁一夫則病濡以鴻澤皇皇<lb/>
聖威畏徳懐功以定順之于理物咸遂其性　靖本邦<lb/>
<pb n="KR3k0055_WYG_190-21a"/>
曰本邦伊晋惟時不靖根柢之揺枝葉攸病守臣不任<lb/>
勩于神聖惟越之興翦焉則定洪惟我理式和以敬羣<lb/>
頑既夷庶績咸正皇謩載大惟人之慶　五代呉越王<lb/>
錢鏐逰衣錦軍作還鄉歌曰三節還鄉兮挂錦衣父老<lb/>
逺來相追随牛斗無孛人無欺呉越一王駟馬歸　宋<lb/>
蘇軾琴歌曰慶厯中歐陽公謫守滁州山水秀絶公刻<lb/>
石為記以遺州令既去十年太常博士沈遵往逰其地<lb/>
以琴寫其聲為醉翁引有曲無詞廬山道人崔閑請東<lb/>
<pb n="KR3k0055_WYG_190-21b"/>
坡居士補之其詞曰琅然清圓誰彈向空山無言惟有<lb/>
醉翁知其然一天雨露明月娟娟人未眠荷蕢過山前<lb/>
曰有心也哉此賢醉翁去後空有朝吟夜怨山有時而<lb/>
童巔水有時而回淵思翁無嵗年翁今為飛仙此意在<lb/>
人間試聼徽外三兩絃　謝翺鐃歌日離海曰日離海<lb/>
青曈曨沃以積水涵蒼穹神光隠豹霧空氣呼吸為蛇<lb/>
龍赤雲衣紫霓從吹白衆宿歌大風天呉遁清海宫<lb/>
天馬黄曰天馬黄産異方龍為馬白照夜氣汗雲聲篲<lb/>
<pb n="KR3k0055_WYG_190-22a"/>
野備法衣引宸駕騰天垠倏變化閏之餘劘以覇閲八<lb/>
姓瞬代謝驅祥雲入罟擭皇上帝監于下誓無譁出既<lb/>
禡市日中不易賈坐明堂朝諸夏賚萬方錫純嘏　鄰<lb/>
之震曰鄰之震震於户戒登陴徹守御神威奄至不及<lb/>
拒沿楚以南菁茅宿莽獻於王吏奉厥土天子有詔侯<lb/>
西楚自南北東皆我疆龍旗虎節拜降王秦戈鞏甲期<lb/>
韜藏冕旒當中垂衣裳　象之奔曰象之奔斯惟跡蹶<lb/>
蹶魚麗駕空雲鳥潰南草浮浮順于貔貅焚其帑實棄<lb/>
<pb n="KR3k0055_WYG_190-22b"/>
厥陬皇風播平□霿星辰起皆北走唐季以來逆雛來<lb/>
咮嶺海肅清無留後于汴獻囚凱歌奏　征誓曰帝命<lb/>
將臣誓師于征禡牙于庭曰無劉我人曲阿惟唐以及<lb/>
豫章孽於南國楚粤是疆我師孔武聿勤其王始怒額<lb/>
額將臣不懌曰如上命即起予疾弓韜於衣刃以不血<lb/>
收其石程焚其侈淫視於丁寜筈羽不飲取其鎛磬以<lb/>
獻於京於廟告成垓埏既平　附庸畢曰清源無諸邦<lb/>
力弱臣秣陵間道遣進表九門望日旌願齒鄒與郳自<lb/>
<pb n="KR3k0055_WYG_190-23a"/>
逹天子庭四鄰彫覇業國除洗天兵皇靈暢遐外蜑俗<lb/>
邇聲明歸其所𨽻州乞身奉朝請帝命得陪祀湯沐在<lb/>
王城從兹附庸畢歌以頌河清　金同心戴聖曲曰穆<lb/>
穆皇風遐方來同於昭于天物和嵗豐丕受鴻名對揚<lb/>
偉績純嘏穰穰敷錫㒺極　王道昌明曲曰對天鴻休<lb/>
於以鋪張巍巍煌煌超冠百王皇圖皇綱時惟明昌祉<lb/>
福無疆于明敷揚　天子萬年曲曰惟明后御寰瀛躋<lb/>
昇平飛英聲功三王徳五帝逰嵓廊億萬嵗　元世祖<lb/>
<pb n="KR3k0055_WYG_190-23b"/>
親祀禘祫樂章皇帝入門宫懸奏順成之曲曰熈熈雍<lb/>
雍六合大同維皇有造典禮㑹通金奏四夏祗擬神功<lb/>
感格如響嘉氣來叢　皇帝陞殿奏順成之曲曰皇明<lb/>
燭幽沿時制作宗廟之威降登時若趨以采齊聲容有<lb/>
恪曰藝曰文監兹衎樂　武宗親祀樂章皇帝出入小<lb/>
次奏昌寜之曲曰於皇神宫象天清明肅肅來止相維<lb/>
公卿威儀孔彰君子攸寜神之休之綏我思成　明洪<lb/>
武大宴儀樂章炎精開運曲曰炎精開運篤生聖皇大<lb/>
<pb n="KR3k0055_WYG_190-24a"/>
明御極逺紹虞唐河清海晏物阜民康八珍有薦九鼎<lb/>
馨香鼓鐘鐄鐄宫徴洋洋怡神飬夀理隂順陽保兹遐<lb/>
福地乆天長　皇風曲曰皇風被八表熈熙聲教宣時<lb/>
和景象明紫宸開繍筵龍衮曜朝日金爐裊祥烟濟濟<lb/>
公與侯被服麗且鮮列坐侍丹扆磬折在周旋羔豚升<lb/>
華爼玉饌充方圓初筵奏南風繼歌𢋫載篇瑶觴欣載<lb/>
舉拜俯禮無愆同樂及斯辰於皇千萬年　眷皇明曲<lb/>
曰赫赫上帝眷我皇明大命既集本固枝榮厥本伊何<lb/>
<pb n="KR3k0055_WYG_190-24b"/>
育徳春宫厥支伊何藩邦以寜慶延百世澤被羣生及<lb/>
時為樂天祿是膺千秋萬嵗永觀厥成　天道傳曲曰<lb/>
馬負圖兮天道傳龜書載兮人文宣羲卦畫兮禹疇叙<lb/>
皇極建兮合自然綿綿厯數歸明王祥麟在郊威鳯舞<lb/>
九裔入貢康衢謡聖子神孫繼祖武垂拱無為邁前古<lb/>
　振皇綱曲曰周南咏麟趾卷阿歌鳯皇藹藹稱多士<lb/>
為楨振皇綱赫赫我大明徳尊踰漢唐百揆修庶績公<lb/>
輔理隂陽峩冠正襟珮都俞在髙堂坐令八紘内熈熙<lb/>
<pb n="KR3k0055_WYG_190-25a"/>
民樂康氣和風雨時田疇見豐穰獻禮過三爵歡娯良<lb/>
未央　金陵曲曰鐘山蟠蒼龍石城踞金虎千年王氣<lb/>
都于今歸聖主六代繁華經幾秋江流東去無時休誰<lb/>
言天塹分南北英雄豈但嗤曹劉我皇昔住濠梁屋神<lb/>
逰天錫真人服提兵乗勢渡江來詞臣早進金陵曲歌<lb/>
金陵進珍饌諧八音繼三歎請觀漢祖用兵時為嘗馮<lb/>
異滹沲飯　長楊曲曰長楊曳綠黄鳥和鳴菡萏呈鮮<lb/>
紫燕輕盈千花浥露日麗風清及時為樂芳樽在庭管<lb/>
<pb n="KR3k0055_WYG_190-25b"/>
音嚖嚖絲韻泠泠玉振金聲各奏爾能皤皤國老載勸<lb/>
載懲明徳惟馨垂之聖經唐風示戒永保嘉名無已太<lb/>
康哲人是聼　芳醴曲曰夏王厭芳醴商湯逺色聲聖<lb/>
人示深戒千秋垂令名惟皇登九五玉食保尊榮日昃<lb/>
不遑餐布徳延羣生天庖具豐膳鼎鼐事調烹豈但資<lb/>
肥甘亦足飬遐齡達人悟兹理恒令五氣平随時知有<lb/>
節昭哉天道行<lb/>
　　歌二<lb/>
<pb n="KR3k0055_WYG_190-26a"/>
増拾遺記曰周靈王登昆昭之臺見二人乘雲而至一<lb/>
人先唱能為霜雪引氣一噴則雲起雪飛又一人唱能<lb/>
使即席為炎指彈席上則暄風入室　太元真經曰秦<lb/>
時茅盈曾祖于華山之中白日升天是時其邑歌謡曰<lb/>
神仙得者茅初成駕龍上升入泰清時下元洲戲赤城<lb/>
繼世而往在我盈帝若學之臘嘉平始皇聞之乃有神<lb/>
仙之志改臘曰嘉平　原漢書曰張釋之為中郎將從<lb/>
行至覇陵是時慎夫人從上指視慎夫人新豐道曰此<lb/>
<pb n="KR3k0055_WYG_190-26b"/>
走邯鄲道也使慎夫人鼓瑟上倚瑟而歌　又曰武帝<lb/>
思念李夫人不已方士齊人少翁言能致其神乃夜設<lb/>
燈燭幃幄而令帝居他帳遥望見好女如夫人之貌而<lb/>
不得就視愈益悲感為作詩令樂府諸音家弦歌之曰<lb/>
是耶非耶立而望之翩何姍姍其來遲　増拾遺記曰<lb/>
武帝思念李夫人不可復得時始穿昆靈之池泛翔禽<lb/>
之舟帝自造歌曲使女伶歌之時日已西傾涼風激水<lb/>
女伶歌聲甚遒因賦落葉哀蟬之曲曰羅袂兮無聲玉<lb/>
<pb n="KR3k0055_WYG_190-27a"/>
墀兮塵生虛房冷兮寂寞落葉依於重扃望彼美之女<lb/>
兮安得感余心之未寜　原漢武内傳曰西王母命侍<lb/>
女安法嬰歌元雲曲上元夫人自彈雲林之瑟乃歌步<lb/>
元之曲曰淥景清飇起雲盖映朱葩蘭房闢琳闕碧室<lb/>
啟瓊沙　増洞冥記曰漢武帝使董謁乘浪霞之輦昇<lb/>
壇以候王母王母至帝與宴歌奏春歸之樂謁乃聞其<lb/>
聲而不見其形歌聲繞梁三匝壇上草木枝葉皆動歌<lb/>
之感也　飛燕外傳曰帝於太液池作合宫之舟后歌<lb/>
<pb n="KR3k0055_WYG_190-27b"/>
歸風送逺之曲帝以文犀簪擊甌以倚后歌中流歌酣<lb/>
風大起后順風揚音揚袖曰仙乎仙乎去故而就新寜<lb/>
忘懐乎　原鄭緝之東陽記曰歌山在呉寜縣故老相<lb/>
傳云昔有人乗船從下過見一女子波間汲登此山負<lb/>
水行歌姿態甚妍而莫知所由故名歌山　周衰有韓<lb/>
娥東之齊至雍門匱粮乃鬻歌假食既而去餘響繞梁<lb/>
三日不絶左右謂其人不去也又過逆旅人逆旅人辱<lb/>
之韓娥因曼聲哀哭一里老幼悲愁垂涕相對三日不<lb/>
<pb n="KR3k0055_WYG_190-28a"/>
食遽而追之韓娥還復為曼聲長歌衆皆喜躍忭舞不<lb/>
能自禁非向之悲也乃厚賂遺之故雍門之善歌哭即<lb/>
韓娥之遺聲也<hi>許慎曰曼聲長聲也</hi>　列子曰薛談學謳於秦青<lb/>
未窮青之伎自謂盡之遂辭歸秦青弗止餞於郊衢拊<lb/>
節悲歌聲震林木響遏行雲薛談乃謝求反終身不敢<lb/>
言歸　漢有虞公善歌能令梁上塵起武帝時李延年<lb/>
善歌為協律都尉但歌四曲自漢代無絃節伎最先一<lb/>
人唱三人和　劉向引錄曰有麗人歌賦漢興以來善<lb/>
<pb n="KR3k0055_WYG_190-28b"/>
雅歌者魯人虞公發聲清哀盖動梁塵　増漢書元帝<lb/>
多材藝自度曲被歌聲分刌比度窮極窈眇　原魏帝<lb/>
時有宋容華者清徹好聲善唱此曲當時稱妙自晋以<lb/>
來不復傳遂絶　増世説王曇首年十四五便能歌諸<lb/>
妓向謝公稱歎謝公甚欲聞之而王名家年少無由得<lb/>
聞諸妓又具向王説謝意謝後出東土山作伎王時騎<lb/>
馬往土山下庾家墓林中作一曲歌之于時秋月正皎<lb/>
王因舉頭看北林卒曲便去妓白謝公曰此王郎歌也<lb/>
<pb n="KR3k0055_WYG_190-29a"/>
　齊有朱顧仙善聲讀曲見幸齊武朱子尚文善歌二<lb/>
人遂俱蒙厚賚　原梁有呉安泰善歌後為樂令精解<lb/>
聲律初改西曲别江南上雲樂内人王金珠善歌呉聲<lb/>
西曲又製江南歌當時絶妙今斯宣達選樂府少年好<lb/>
手進内習學呉弟安泰之子又善歌次有韓法秀又能<lb/>
妙歌呉聲讀曲等古今獨絶　唐貞觀中有尚書侯貴<lb/>
和妾名麗音特善唱行天清暢舒雅含嚼姿態有喉牙<lb/>
吐納之異後改號方等女亦傳其母伎方等卒後有郝<lb/>
<pb n="KR3k0055_WYG_190-29b"/>
三寳亦善歌行天有人引三寳歌之諸女隔簾聼之發<lb/>
聲便笑三寳初不知怒曰亦堪女郎終身倣效何忽嗤<lb/>
笑女曰上客所為殊有乖越請一聼之始發一聲三寳<lb/>
便拜伏曰真方等聲也誠逺所不及　増開元中内人<lb/>
許永新善歌一日賜大酺於勤政樓萬衆喧譁髙力士<lb/>
奏請永新出樓歌一曲永新承㫖乃撩鬢舉袂直奏曼<lb/>
聲廣塲寂寂若無一人喜者聞之氣勇愁者聞之腸絶<lb/>
　李肇國史補曰李衮善歌名動京師崔昭入朝密載<lb/>
<pb n="KR3k0055_WYG_190-30a"/>
而至乃廣延賔客請第一部樂及京師名倡以為盛㑹<lb/>
昭言表弟欲登末坐衮乃弊衣而出滿坐嗤笑少頃命<lb/>
酒衮喉轉一聲樂人皆大驚曰李八郎也羅拜之　馮<lb/>
䞇記事珠曰絳樹一聲能歌兩曲二人相聼各聞一曲<lb/>
一字不亂人疑其一聲在鼻　柳宗元馬淑誌曰淑為<lb/>
南康謳者太府李卿納為外婦移官永州州之騷人多<lb/>
李之舊日載酒往焉聞其操鳴絃為新聲撫節而歌莫<lb/>
不感動　宋張淏雲谷雜記曰太祖潛耀日嘗與一道<lb/>
<pb n="KR3k0055_WYG_190-30b"/>
士逰姓名無定自曰混沌又曰真無善歌能引其喉于<lb/>
杳冥之間作清微之聲時或一二句從天風飄下　原<lb/>
雜歌曲有白雪周曲也平調清調瑟調皆周房中之遺<lb/>
聲也漢代謂之三調按張華博物志云白雪是天帝使<lb/>
素女鼓五絃琴曲名以其調髙人和遂寡自宋玉以迄<lb/>
今千祀未有能歌白雪者　漢書曰孝武南廵狩至于<lb/>
盛唐自潯陽浮江親射蛟江中獲之舳艫千里薄摐陽<lb/>
而出作盛唐摐陽之歌　明君漢曲也漢宣帝時匈奴<lb/>
<pb n="KR3k0055_WYG_190-31a"/>
單于入朝詔以待詔王嬙配之即昭君也及將去入辭<lb/>
光彩射人悚動左右天子悔焉漢人憐其逺嫁為作此<lb/>
歌晋石崇妓綠珠善舞以此歌教之而製新歌曰我本<lb/>
漢家子將適單于庭昔為匣中玉今為糞土英晋文王<lb/>
諱昭故晋人謂之明君　相和漢舊曲歌也絲竹更相<lb/>
和執節者歌本一部魏明帝分為二更遞相夜宿本十<lb/>
七曲朱生宋識列和等復合之為十三曲呉歌雜曲並<lb/>
出江東晋宋以來稍有増廣凡此諸曲始皆徒歌既而<lb/>
<pb n="KR3k0055_WYG_190-31b"/>
被之管弦又有因絃管金石造歌以被之魏世三調歌<lb/>
辭之𩔖是也<hi>魏晋之代有孫氏善歌舊曲宋識善擊節唱和陳方善清歌列和善吹笛郝素善彈</hi>
<hi>筝朱生善琵琶尤發清聲故傳此著書曰人若欽所聞而忽所見不亦惑乎設此六人生于上代越古今而無</hi>
<hi>儷何但夔牙同契哉按此説則自兹以後皆孫朱等之遺則</hi>　鳯將雛漢代舊歌曲<lb/>
也應璩百一詩云為作陌上桑及言鳯將雛然則鳯將<lb/>
雛其來乆矣特由聲曲訛變以至于此矣　碧玉歌者<lb/>
晋汝南王妾名寵好故作歌歌之　懊憹歌石崇妾綠<lb/>
珠所作絲布澀難縫一曲而已及東晋隆安初人間訛<lb/>
<pb n="KR3k0055_WYG_190-32a"/>
謡之曲云春草可攬結女兒可攬擷齊髙帝謂之中朝<lb/>
歌　子夜歌者有女子曰子夜歌造此聲晋武太元中<lb/>
瑯琊王軻家有鬼歌子夜殷𦙍為章郡僑人庾僧䖍家<lb/>
亦有鬼歌子夜殷𦙍為章郡亦是太元中則子夜此時<lb/>
以前人也　長史變者晋司徒左長史王廞臨敗所製<lb/>
　阿子歌觀聞歌者晋穆帝升平初童子輩或歌於道<lb/>
歌畢輙呼阿子汝聞否又呼觀聞否以為送聲後人演<lb/>
其聲以為此二曲宋齊時用莎乙子之語稍訛異也<lb/>
<pb n="KR3k0055_WYG_190-32b"/>
前溪歌者晋車騎將軍沈玩所製也　督䕶歌者彭城<lb/>
内史徐逵之為魯軏所殺宋武帝使内值督䕶丁旿<hi>音五</hi>
收殯殮之逵之妻帝長女也呼旿至閣下自問殮送之<lb/>
事毎問輙歎息曰丁督䕶其聲哀切後人因其聲廣其<lb/>
曲焉歌是宋武帝所製云督䕶上征去儂亦惡聞許願<lb/>
作石尤風四面斷行旅　讀曲歌者人為宋彭城王義<lb/>
康所製也其歌云死罪劉領軍誤殺劉四弟　烏夜啼<lb/>
宋臨川王義慶所作也元嘉十七年從彭城王義康于<lb/>
<pb n="KR3k0055_WYG_190-33a"/>
章郡義慶時為江州至鎮相見而哭為文帝所怪徴還<lb/>
義慶大懼伎妾聞烏夜啼聲叩齋閤云明日應有赦其<lb/>
年更為兖州刺史因作此歌故其和云籠忩忩不開烏<lb/>
夜啼夜夜憶郎來今所傳歌似非義慶本㫖辭曰歌舞<lb/>
諸少年娉婷無種迹菖蒲花可憐聞名不相識　石城<lb/>
樂宋臧質所作也石城在竟陵質嘗為竟陵郡於城上<lb/>
眺矚見羣少年歌謡遒暢因作此曲云生長石城下開<lb/>
門對城樓樓中美少年出入見依投　莫愁樂者出於<lb/>
<pb n="KR3k0055_WYG_190-33b"/>
石城女子名莫愁善歌謡且石城中有忘愁聲故歌云<lb/>
莫愁在何處莫愁石城西艇子打兩槳催送莫愁來<lb/>
襄陽樂者劉道彥為襄陽太守有善政百姓樂業人戸<lb/>
豐贍蠻夷順服悉縁沔而居由此有襄陽樂歌也隋王<lb/>
誕作襄陽樂始為襄陽郡元嘉末仍為雍州刺史夜聞<lb/>
郡女歌謡因作之所以歌和中有襄陽來夜樂之語歌<lb/>
云朝發襄陽城暮至大隄宿大隄諸女兒花艷驚郎目<lb/>
　夀陽樂者南平穆王為荆河州作也　栖烏夜飛者<lb/>
<pb n="KR3k0055_WYG_190-34a"/>
荆州刺史沈攸之所作也攸之舉兵發荆州來未敗之<lb/>
前思歸京師所以歌云白日落西山還去來　三州歌<lb/>
者諸商客數由巴陵三江口往還因共作此歌又因三<lb/>
州曲而作採桑　估客樂者齊武帝之所製也布衣時<lb/>
常逰樊鄧登祚已後追憶往事而作歌昔經樊鄧後假<lb/>
檝梅根渚感昔追往事意滿情不叙使太樂令劉瑶教<lb/>
習百日無成或啟釋寳月善音律帝使寳月奏之便就<lb/>
勅歌者常重為感憶之聲梁改其名為商旅行　楊叛<lb/>
<pb n="KR3k0055_WYG_190-34b"/>
兒本童謡也齊隆昌時女巫之子曰楊旻隨母入内及<lb/>
長為太后所寵愛童謡云楊婆兒共戲來所歡語訛遂<lb/>
成楊叛兒歌云暫出白門前楊柳可藏烏歡作沈水香<lb/>
儂作博山爐　襄陽蹋銅蹄者梁武西下所作也沈約<lb/>
又作共和　上聲歌者此因上聲促柱得名或用一調<lb/>
或用無調名如古歌辭所謂哀思之音不合中和梁武<lb/>
因之改辭無雅句　常林歡者盖宋梁間曲宋代荆雍<lb/>
為南方重鎮皆王子為之牧江左詞咏莫不稱之以為<lb/>
<pb n="KR3k0055_WYG_190-35a"/>
樂土故宋隋王誕作襄陽之歌齊武帝追憶樊鄧梁簡<lb/>
文樂府歌云宜城投<hi>音豆</hi>酒今行熟停鞍擊馬暫棲宿桃<lb/>
林在漢水上宜城在荆山北荆州有長林縣江南謂情<lb/>
人為歡常長聲相近盖樂人誤長為常　玉樹後庭花<lb/>
堂堂黄鸝留金釵兩臂垂並陳後主所造恒與宫女學<lb/>
士及朝臣相唱和為詩太學令何胥採其尤輕艶者以<lb/>
為此曲被以新聲選宫女歌之大抵皆美張貴妃孔貴<lb/>
嬪之容色　驍壺者盖是投壺樂也隋煬帝所造以投<lb/>
<pb n="KR3k0055_WYG_190-35b"/>
壺有躍矢為驍壺是也　泛龍舟煬帝幸江都宫所作<lb/>
又令太樂令白明達造新聲期萬嵗樂藏鈎樂七夕樂<lb/>
相逢樂舞席同心髻玉女行觴神仙留客擲磚縳命闘<lb/>
雞子闘百草還舊宫樂掩抑摧藏哀音斷絶　増黄驄<lb/>
疉太宗定中原時所乗戰馬也後征遼馬斃上歎惜乃<lb/>
命樂工撰此曲　得至寳長安有富家子落魄不事生<lb/>
計常與國樂逰處一旦家產蕩盡偶一老嫗持舊錦褥<lb/>
貨鬻乃以半千獲之尋有波斯見大驚謂之曰何處得<lb/>
<pb n="KR3k0055_WYG_190-36a"/>
此是氷蠶絲所織若暑月陳于座可致一室清涼即酬<lb/>
千萬富家子得之還與國樂追歡不經年復盡樂人惜<lb/>
之遂製此曲　文敘子長慶中俗講僧文敘善吟經其<lb/>
聲宛暢感動里人樂工黄米飯狀其念四聲觀世音菩<lb/>
薩乃撰此曲　望江南始自李徳裕鎮淛日為亡妓謝<lb/>
秋娘所撰本名謝秋娘後改此名亦曰夢江南白居易<lb/>
因為二篇其一曰江南好風景舊曽諳日出江花紅勝<lb/>
火春來江水綠如藍能不憶江南　楊柳枝白居易閒<lb/>
<pb n="KR3k0055_WYG_190-36b"/>
居洛邑時作後入教坊　傾盃樂宣宗喜吹蘆管自製<lb/>
此曲初捻管令排兒辛骨<graphic n="KR1633" url="https://raw.githubusercontent.com/kanripo/KR-Gaiji/master/images/KR1633.png" mimeType="image/png"/>拍不中上瞋目瞠視骨<graphic n="KR1633" url="https://raw.githubusercontent.com/kanripo/KR-Gaiji/master/images/KR1633.png" mimeType="image/png"/>
憂懼一日而殞　道調子懿王命樂工敬納吹觱篥初<lb/>
弄道調上謂是曲誤拍之敬納乃隨拍撰成曲子　得<lb/>
寳子明皇初納太真妃喜謂後宫曰予得楊家女如得<lb/>
至寳也遂製曲名得寳子又曰得䩙子　踏謡娘北齊<lb/>
有人姓蘇䶌鼻實不仕而自號為郎中嗜飲酗酒毎醉<lb/>
輙毆其妻妻銜悲訴于鄰里時人弄之丈夫著婦人衣<lb/>
<pb n="KR3k0055_WYG_190-37a"/>
徐步入塲行歌毎一疉旁人齊聲和之云踏謡和來踏<lb/>
謡娘苦和來以其且步且歌故謂之踏謡以其稱寃故<lb/>
言苦及其夫至則作毆闘之狀以為笑樂今則婦人為<lb/>
之遂不呼郎中但云阿叔子調弄又加典庫全失舊㫖<lb/>
或呼為談容娘又非　春鶯囀髙宗曉音律晨坐聞鶯<lb/>
聲命樂工白明達寫之遂有此曲　一斛珠梅妃所作<lb/>
也妃居上陽東宫明皇封珍珠一斛宻賜妃妃不受以<lb/>
詩付使者曰為我進御前也詞曰柳葉雙眉乆不描殘<lb/>
<pb n="KR3k0055_WYG_190-37b"/>
妝和淚汚紅綃長門自是無梳洗何必珍珠慰寂寥上<lb/>
覽詩悵然不樂令樂府以新聲度之號一斛珠曲名始<lb/>
此也　霓裳羽衣曲者是元宗登三鄉驛望女几山所<lb/>
作也故劉禹錫有詩云開元天子萬事足惟惜當時光<lb/>
景促三鄉驛上望仙山歸作霓裳羽衣曲仙心從此在<lb/>
瑶池三清八景相追随天上忽乗白雲去世間空有秋<lb/>
風詞又逸史云羅公逺天寳初侍元宗八月十五夜宫<lb/>
中翫月曰陛下能從臣月中逰乎乃取一枝桂向空擲<lb/>
<pb n="KR3k0055_WYG_190-38a"/>
之化為一橋其色如銀請上同登約行數十里遂至大<lb/>
城闕下公逺曰此月宫也有仙女數百素練寛衣舞于<lb/>
廣庭上前問曰此何曲也曰霓裳羽衣也上宻記其聲<lb/>
調遂回橋却顧随步而滅旦諭伶官象其聲調作霓裳<lb/>
羽衣曲　淩波曲元宗在東都晝夢一女容貌艶異梳<lb/>
交心髻大袖寛衣拜於床前上問汝何人曰妾是陛下<lb/>
淩波池中龍女衛宫䕶駕妾實有功今陛下洞曉鈞天<lb/>
之樂乞賜一曲以光族𩔖上為鼓淩波曲龍女再拜而<lb/>
<pb n="KR3k0055_WYG_190-38b"/>
去覺盡記之㑹禁樂自御琵琶習而翻之與文武臣僚<lb/>
宴于淩波宫臨池奏新曲池中波濤涌起神女出於池<lb/>
心乃所夢之女也上大悦語宰相因于池上置廟祀之<lb/>
　風光詞太學進士鄭生乗曉月度洛橋聞橋下有哭<lb/>
聲下馬循聲察之見艶女翳然蒙袖曰為嫂所苦今欲<lb/>
赴水生載以歸號曰汜人所誦楚人九歌招魂九辨之<lb/>
書擬其調為怨辭嘗撰風光詞曰隆佳秀兮昭盛時播<lb/>
薫綠兮淑華歸故里荑與處萼兮潛重房以飾姿見雅<lb/>
<pb n="KR3k0055_WYG_190-39a"/>
態之韶羞兮蒙長藹以為幃醉融光兮渺渺瀰瀰迷千<lb/>
里兮涵烟媚晨陶陶兮暮熈熙舞嫋娜之穠條兮嫂盈<lb/>
盈以披遲酡逰顔兮倡蔓卉縠電兮石髮髓施居數嵗<lb/>
謂生曰我湘君蛟宫之娣也謫而從君今嵗滿無以久<lb/>
留遂與生涕泣而别生後登岳陽樓愁思吟望見綵樓<lb/>
浮而來其中一人含嚬淒怨形𩔖汜人舞而歌曰泝清<lb/>
風兮江之隅拖湘波兮裊綠裾荷拳拳兮情未舒匪同<lb/>
歸兮將焉如歌畢翔然凝望湏臾遂迷所往沈亞之補<lb/>
<pb n="KR3k0055_WYG_190-39b"/>
其詞題之曰湘中怨　春光好元宗所製也嘗遇二月<lb/>
宿雨初晴景物明麗小殿内庭柳杏將吐覩而歎曰對<lb/>
此景物豈得不與他判斷之乎因臨軒縱擊此曲神思<lb/>
自得及顧柳杏皆已發拆上笑謂嬪御曰此事不喚我<lb/>
作天工可乎嬪御皆呼萬嵗　秋風髙亦上所製曲也<lb/>
毎至秋空迥澈纎翳不起即奏之必逺風徐來庭葉隨<lb/>
下　舞山香汝南王璡妙達音㫖毎隨逰幸常帶砑絹<lb/>
帽打曲上自摘紅槿花置之帽簷二物皆極滑乆之方<lb/>
<pb n="KR3k0055_WYG_190-40a"/>
安奏此一曲終而花不墜落上大喜賜金器一厨　蜀<lb/>
道易陸暢所作也韋臯鎮蜀暢感其遇作蜀道易其首<lb/>
句曰蜀道易易於履平地南康大喜贈羅八百疋　于<lb/>
蒍于元徳秀所作也元宗幸東都三百里内刺史縣令<lb/>
俱以聲樂至都下為歡徳秀時為魯山令惟選樂工數<lb/>
十人連袂而歌于為于上聞之曰此賢人之言也乃深<lb/>
奬之　瑶臺第一層陳后山詩話武才人出夀宫色冠<lb/>
後庭裕陵得之㑹教坊獻新聲為詩作詞號瑶臺第一<lb/>
<pb n="KR3k0055_WYG_190-40b"/>
層　御街行唐白樂天有花非花霧非霧夜半來天明<lb/>
去來如春夢不多時去似朝雲無覔處宋張子野衍之<lb/>
為御街行一闋　醉蓬萊宋柳永所作也永字耆卿累<lb/>
舉不第仁宗召見之㑹老人星見入内都知史姓者愛<lb/>
其才乞命永撰詞以頌休祥永作醉蓬萊詞以進一説<lb/>
耆卿作新樂府骩骳從俗天下咏之遂傳禁中仁宗好<lb/>
其詞毎對酒必使侍使歌之再三柳永聞之作宫詞號<lb/>
醉蓬萊因内官逹後宫且求其助仁宗聞而覺之自是<lb/>
<pb n="KR3k0055_WYG_190-41a"/>
不復歌其詞　天保報上金冊寳入門曲也詞云四方<lb/>
既平功歸聖明定功巍巍丕享鴻名股肱良哉揄揚元<lb/>
首儲精優逰南山等夀　歸美揚功奏冊寳官將復班<lb/>
位曲也詞云聖徳髙明萬邦咸休錙銖唐虞糠粃商周<lb/>
惟時羣臣對揚稽首天子明明令聞不朽　嘉禾進第<lb/>
三爵登歌也詞云景命赫斯歸我皇仁風洋洋被逺荒<lb/>
琛䞇旅庭趨明光氣和薫蒸為嘉祥殊本合穂真異常<lb/>
庾如坻京嵗且穰猗歟鴻休起前王播為聲詩傳無疆<lb/>
<pb n="KR3k0055_WYG_190-41b"/>
　白翎雀琵琶曲名也　鸚鵡曲元薩都拉所作也序<lb/>
云有以繍枕見貺上繡楊妃看鸚鵡髙力士二宫女侍<lb/>
立皆寸許其布置得體想像可愛故作鸚鵡曲以答云<lb/>
　洪武初勅中書省令天下郡縣舉素志髙潔博古通<lb/>
今之士禮送至京同製樂章有起臨濠開太平削羣雄<lb/>
平幽都龍池宴定封賞大一統守承平等曲命協音律<lb/>
者歌之<lb/>
　　歌三<lb/>
<pb n="KR3k0055_WYG_190-42a"/>
原發徳　詠功<hi>禮記奠酬而工升歌發徳發左傳曰文王之功天下誦而歌舞之  至徳咏成</hi>
<hi>功也</hi>　白麟　赤鳯<hi>漢書武帝元狩元年冬十月幸雍祠五畤獲白麟作白麟之歌  西京雜</hi>
<hi>記曰賈佩蘭説在宫時常以管絃歌舞相娯競為妖服以趣良時十月五日共入靈女廟吹笛擊筑歌上雲之</hi>
<hi>曲既而相連臂蹋地為節歌赤鳯皇來</hi>　八闋　九序<hi>上見樂總三下見上歌一</hi>　永<lb/>
言　厚志<hi>上詳歌一意五經通義歌之言驩也以厚志  故發聲而歌長言</hi>　含徴<lb/>
吐角<hi>魏文帝詩曰北坐髙閣下延賔作名倡弦歌随風厲吐羽含徴商  下詳歌一</hi>　靈芝<lb/>
寳鼎<hi>班固漢頌論功歌曰因露寢兮産靈芝象三徳兮瑞應圖延夀命兮光此都配上帝兮象太微參日</hi>
<hi>月兮揚光輝渥漢書曰武帝得寳鼎於后土祠旁又馬生  洼水中作寳鼎天馬之歌</hi>　齊右<lb/>
<pb n="KR3k0055_WYG_190-42b"/>
郢中<hi>並詳歌一</hi>　遺聲　逰響<hi>上詳歌一逰魏文帝詩曰絃歌奏新詩  響拂丹梁繁音</hi>
<hi>赴促節慷慨時激揚</hi>　振木　涌泉<hi>上詳歌二十紀義宣城記臨城縣南二  里有盖山登百</hi>
<hi>許步有舒姑泉俗𫝊云有舒氏女未適人與其父析薪于此女坐泉處牽挽不動遽告家比還惟見清泉湛然</hi>
<hi>母云女好音樂乃作絃歌泉涌乃流</hi>　浩唱　曼聲<hi>楚詞揚枹鼔兮拊膺䟽緩節兮安歌陳竽</hi>
<hi>瑟兮浩唱靈偃蹇兮姣服芳菲菲兮滿堂  下詳歌二</hi>　出塞　升隴<hi>西京雜記髙帝令戚</hi>
<hi>夫人歌出塞望歸之曲侍婢數百皆為之後宫齊唱聲入雲霄  秦州記隴西郡隴山其上懸巖吐溜于中嶺</hi>
<hi>泉渟因名萬石泉泉溢漫散而下溝澮皆注故北人升此而歌曰隴頭流水流離四下念我行役飄然曠野登</hi>
<hi>髙望逺涕零雙落</hi>　𫝊谷　遏雲<hi>盛𢎞之荆州記臨賀馬乗縣有老姥善歌餘音𫝊谷數日</hi>
<pb n="KR3k0055_WYG_190-43a"/>
<hi>歌下詳  二</hi>　落日　流風<hi>釋智匠古今樂錄白日落西山歌者沈攸之所作  張協霖雨</hi>
<hi>詩曰啾啾絲竹作伶人奏竒秘悲歌浩流風實響回秋氣</hi>　石城　金闕<hi>上詳歌二  韋昭洞</hi>
<hi>厯記曰紂無道比干知極諫必死作秣馬金闕歌</hi>　送易水　望秦川<hi>上詳歌一  辛</hi>
<hi>氏三秦記隴渭西闗其阪九廻上有水四注下俗歌曰隴頭流水鳴聲幽咽遥望秦川肝腸斷絶</hi>　發<lb/>
皓齒　動朱唇<hi>傅毅舞賦盼般鼔則騰清眸吐哇聲則發皓齒  曺植七啟動朱唇發清音</hi>
　棗下纂纂　花上盈盈<hi>潘岳笙賦輟張女之哀彈流廣陵之名散咏園桃之夭夭</hi>
<hi>歌棗下之纂纂作劉敬叔異苑臨川聶包死數年忽詣南豐相沈道襲  歌其歌笑甚有倫次毎歌輙作花上</hi>
<hi>盈盈正聞行當歸不聞死復生</hi>　詠徳　告哀<hi>劉蒼世祖登歌議云歌所以咏徳舞所以象功</hi>
<pb n="KR3k0055_WYG_190-43b"/>
<hi>歌詩君子作  惟以告哀</hi>　合度　重升<hi>杜預云擢秀頸而長歌聲中節而合度逸清響于浮</hi>
<hi>雲逰餘音於中路于禮記祭統夫祭有三重焉獻之屬莫重  祼聲莫重于升歌</hi>　河激　塵<lb/>
飛<hi>列女傳趙簡子南擊楚津吏醉不能渡怒将殺之津吏女娟持楫而前曰妾願以鄙軀易父之死備員用</hi>
<hi>楫遂與渡中流奏河激之歌曰升彼河兮西觀清水揚波兮杳冥禱求福兮醉不醒誅将加兮妾心驚罰既釋</hi>
<hi>兮瀆乃清妾持楫兮操其維蛟龍助兮主将歸呼來棹兮行勿疑簡子大悦立為夫人詳楫  王粲七釋聼者</hi>
<hi>動容梁塵為飛</hi>　青陽　晨露<hi>史記樂書漢家常以正月上辛祀太乙甘泉使童男童女七十</hi>
<hi>人俱歌春歌青陽夏歌朱明秋歌西皥冬歌元冥  下詳歌一</hi>　白狐　黄鵠<hi>吕氏春秋禹年</hi>
<hi>三十未娶過塗山有白狐九尾而造塗山人歌曰綏綏白狐九尾龎龎成家成室我都攸昌禹因娶塗山女</hi>
<pb n="KR3k0055_WYG_190-44a"/>
<hi>列女傳陶嬰者魯陶門之女也少寡飬幼孤無昆弟織績為産魯人或聞其義將求焉嬰聞之恐不得免作歌</hi>
<hi>明已之不更二也其歌曰黄鵠之早寡兮七年不雙鵷頸之獨宿兮不與衆同</hi>　白麟　朱雁<lb/>
<hi>上詳前東漢書武帝紀天漢三年三月行幸  海獲赤雁作朱雁之歌</hi>　元雲　白露<hi>上詳</hi>
<hi>歌二露襄陽耆舊傳白  歌曲名也</hi>　陽阿　大道<hi>曺植七啟才人妙伎遺世越俗揚北里之</hi>
<hi>流聲紹陽阿之妙曲問孔叢子楚王使使奉金幣聘夫子宰予冉有遂請見  夫子曰太公許由孰賢夫子曰</hi>
<hi>許由獨善其身者也太公兼利天下者也然今世無文王之君也雖有太公孰能識之乃歌曰大道隠兮禮為</hi>
<hi>基賢人竄兮將待時天下如一欲何之</hi>　委巷　夏門<hi>晋書王恭𫝊㑹稽王道子常集朝士</hi>
<hi>置酒於東府尚書令謝石因醉為委巷之歌恭正色曰居端右之重履藩王之第而肆滛聲欲令羣下何所取</hi>
<pb n="KR3k0055_WYG_190-44b"/>
<hi>則石深銜之地漢書武帝紀天漢三年幸北  祠作夏門之歌</hi>　渡漳　激楚<hi>帝王世紀黄帝</hi>
<hi>使伶倫氏為渡漳之歌結張衡七辨淮南清歌燕餘材舞列乎前堂遞奏代敘  鄭衛之遺風揚清哇而激楚</hi>
　援棹　鼓琴<hi>黄閔武陵記綠羅山側巖垂水懸下有明月池碧石潭澄澈百尺見底素巖若</hi>
<hi>雪松如插翠風來時有絲桐之韻土人為之歌曰仰兹山兮迢迢層石構兮嵳峩樂兹潭兮安流援爾棹兮咏</hi>
<hi>歌子説苑曽參耘𤓰而誤斬其根曽晳怒援大杖擊之曽  仆地有頃乃蘇蹶然而起進曰曩者參得罪於大</hi>
<hi>人大人得無疾乎退鼔琴而歌</hi>　彈鋏　撫絃<hi>戰國䇿齊人有馮驩屬孟嘗君願寄食門下孟</hi>
<hi>嘗君授之居有頃倚柱彈其劒歌曰長鋏歸來兮食無魚  文士傳太祖聞阮瑀名辟之不應連見偪促乃逃</hi>
<hi>入山太祖使人焚山得瑀送至召入太祖時征長安大延賔客使就伎人列瑀善觧音能鼓琴遂撫絃而歌曰</hi>
<pb n="KR3k0055_WYG_190-45a"/>
<hi>奕奕天門開大魏應期運青盖廵九州征東西人怨士為知己死女為悦者玩恩義茍敷暢他人焉能亂為曲</hi>
<hi>既㨗音聲殊妙當時冠坐太祖大悦</hi>　乘牛　拾穂<hi>交州記俗好鼔琴牧𥪡于野澤乗牛唱遼</hi>
<hi>遼之歌適列子林𩔖年且百嵗拾遺穂于故畦並歌而進孔子  衛望之於野使子貢徃訊之林𩔖行不留歌</hi>
<hi>不歇</hi>　瓠梁善　尚衣能<hi>上詳歌一陳崔豹古今雜記魏文帝宫人  尚衣能歌舞故曰</hi>
<hi>尚衣能歌</hi>　激丹唇　發皓齒<hi>陸機七徴激長歌於丹唇發鏗鏘於柔木  成公綏嘯賦</hi>
<hi>發妙聲于丹唇激哀音於皓齒響抑揚而潛轉氣衝鬱而熛起</hi>　越王别　蜀王留<hi>上詳</hi>
<hi>歌一水譙周蜀王本紀武都有人將其女獻之蜀王女不安  土欲歸蜀王心愛其女留之乃作東平之歌以</hi>
<hi>悦之</hi>　大陵奏　淮南作<hi>張華輕薄篇北里獻其竒舞大陵奏此名歌  漢書淮南厲王</hi>
<pb n="KR3k0055_WYG_190-45b"/>
<hi>死民有作歌曰一尺布尚可縫一斗粟尚可舂奈何兄弟二人不相容</hi>　千人唱　萬人<lb/>
歌<hi>司馬相如上林賦奏陶唐氏之舞聼葛天氏之歌千人唱萬人和  潘岳閒中記秦始皇塚在驪山運石</hi>
<hi>於渭南諸山故其歌曰運石渭南嶺渭水為不流千人一唱萬人一歌</hi>　趙侯好音　謝<lb/>
鯤愛歌<hi>史記趙世家云烈侯好音謂相國公仲連曰寡人有爱可以貴之乎公仲曰富之可貴之則否</hi>
<hi>烈侯曰然長謝鯤歌記余少好瑟  而愛歌</hi>　能歌入寵　造曲入宫<hi>漢書武帝</hi>
<hi>李夫人之兄延年能歌入寵善漢武故事上幸平陽公主家置酒作樂子夫為謳者  歌能造曲毎歌挑上上</hi>
<hi>喜動起更衣子夫因侍尚衣軒中遂得幸上見其美髪悦之遂納於宫中</hi>　援琴撫弦　敷<lb/>
席注瑟<hi>風俗通百里奚為秦相堂上作樂所賃浣婦自言知音呼之摶髀援琴撫弦而悲歌歌曰百里</hi>
<pb n="KR3k0055_WYG_190-46a"/>
<hi>奚初娶我兮五羊皮臨當别行烹伏雌今適富貴忘我為尋問之乃其妻也  周書晋平公使叔譽於周見太</hi>
<hi>子晋而與之言五稱而五窮師曠曰請使暝臣往與之言若能懞予反而復之師曠見太子與語師曠東躅其</hi>
<hi>足曰善哉善哉王子曰太師何舉足驟師曠曰天寒足觸是以數也王子曰請入坐遂敷席注瑟師曠歌無射</hi>
<hi>曰國誠寜兮逺人來觀修義經兮好樂無荒乃注瑟于王子王子歌嶠曰何自南極至于北極絶境越國弗愁</hi>
<hi>道逺師曠蹶然起曰暝臣請歸王子賜之乗車四馬</hi>　箕踞鼓盆　酒酣據地<hi>莊子</hi>
<hi>莊子妻死恵子弔之箕踞鼓盆而歌門史記東方朔酒酣據地而歌曰陸沈於俗避世金馬  宫殿中可以避</hi>
<hi>世全身何必深山之中蒿廬之下</hi>　越人擁楫　處女鼓琴<hi>説苑鄂君方乗青翰</hi>
<hi>之舟張翠盖㑹鐘鼓之音越人擁楫而歌曰今夕何夕兮搴洲中流今日何日兮得與王子同舟山有木兮木</hi>
<pb n="KR3k0055_WYG_190-46b"/>
<hi>有枝心悦君兮君不知于是鄂君乃舉繡被而覆之詳舟  史記趙世家武陵王夢見處女鼓琴而歌詩曰美</hi>
<hi>人熒熒兮顔若苕之榮命乎命乎曽無我嬴異日王飲酒樂數言所夢想見其狀呉廣聞之因夫人而内其女</hi>
<hi>娃嬴盂姚也孟姚甚有寵於王是為恵后</hi>　孔子孤鶼　楚狂衰鳯<hi>琴操孔子逰于</hi>
<hi>隅山見梓樹上有孤鶼乃承而歌之徳論語楚狂接輿歌而過孔子曰鳯兮鳯兮何  之衰</hi>　明君<lb/>
念鄉　細君思土<hi>漢書元帝以明君妻單于明君心念鄉土乃作怨曠之歌曰秋木萋萋其</hi>
<hi>葉萎黄有鳥爰止集于苞桑既得升雲逰倚帷房志念幽沈不得頡頏我獨伊何改往變常翩翩之燕逺集西</hi>
<hi>𦍑髙山峩峩河水泱泱嗚呼哀哉憂心惻傷  下詳歌一</hi>　漁者蘆碕　情人桃葉<lb/>
<hi>越絶書伍子胥南奔呉至江上見漁者曰來渡我漁者知其非常人也欲往渡之恐人知之歌而往過之曰日</hi>
<pb n="KR3k0055_WYG_190-47a"/>
<hi>昭昭侵以施與子期甫蘆之碕子胥即從漁者之蘆碕日入漁者復歌往曰心中目施子可渡河何為不出船</hi>
<hi>到即載入船  下詳歌一</hi>　女子彈絃　子直合韻<hi>幽明錄句章人至東野還暮不</hi>
<hi>及至門見路傍有小屋燈火因投寄宿有一女子夜彈琴問其姓名女不荅彈絃而歌曰連綿葛上藤一綏復</hi>
<hi>一絙欲知我姓名姓陳名阿登使應璩云文帝在摩陂劉子直能為新聲帝以屛隔之  合新韻問卞蘭何如</hi>
<hi>對曰子直不復飲食晝夜呻吟欲作竒異然其音更似哭聲</hi>　隠士五噫　美人獨<lb/>
處<hi>三輔決錄梁鴻東出闋過京師作五噫之歌曰陟彼北邙兮噫顧瞻帝京兮噫宫闕崔嵬兮噫民之劬勞</hi>
<hi>兮噫遼遼未央兮噫肅宗聞而非之求鴻不得質司馬相如美人賦有女獨處婉然在牀竒葩逸麗淑  艶光</hi>
<hi>覩臣遷延微笑而言曰上客何國之公子所從來無乃逺乎遂設㫖酒進鳴琴臣撫絃為幽蘭白雪之曲女歌</hi>
<pb n="KR3k0055_WYG_190-47b"/>
<hi>曰獨處室兮廓無依思佳人兮情傷悲有美人兮來何遲日既暮兮華色衰願托身兮長自私</hi>　羅獻<lb/>
固守　留賛抗音<hi>荆州先賢傳昔羅獻守巴東大將步協率衆攻圍固守不下羅因賦詩使</hi>
<hi>人歌以慰城中人而呉志留賛為將臨敵必先披髮叫天因抗音  歌左右應之歌畢乃進戰</hi>　延年<lb/>
變新聲　山松婉節制<hi>史記李延年善歌為變新聲而上方興天地祠欲造樂詩弦歌</hi>
<hi>之延年善承意弦次初詩  下詳挽歌三</hi>　相如造　沈充制<hi>武帝立樂府采詩夜誦有</hi>
<hi>趙代秦楚之謳以李延年為協律舉司馬相如等造詩賦畧論律吕以合八音之調  下詳歌二</hi>　女<lb/>
子造　童子習<hi>子夜歌者女子夜造之𨕖王遵為益州刺史王褒作中和樂職  好事者依鹿</hi>
<hi>鳴習而歌之時汜鄉侯何武為童子𨕖在歌中</hi>　負薪　登木<hi>漢書朱買臣字翁子行歌道中</hi>
<pb n="KR3k0055_WYG_190-48a"/>
<hi>負薪托禮原壤之母死夫子助之沐槨原壤登木曰予之不  于音久矣歌曰貍首之斑然執女手之卷然夫</hi>
<hi>子為不聞也</hi>　黄竹　白雲<hi>穆天子傳天子逰黄臺之丘獵于平澤有降雨天子乃休日中</hi>
<hi>大寒北風雨雪有凍人天子作黄竹歌以哀之  下王母白雲之謡</hi>　濟汾　過沛<hi>漢武  漢</hi>
<hi>髙</hi>　美聲　清響<hi>文𨕖美聲暢于虞氏響  陸機詩悲歌吐清</hi>　罷雞鳴<lb/>
作烏鵲<hi>晋武受禪罷雞鳴曲名晋志凡樂章古辭今之存者並漢世街陌謡謳江南采蓮烏生八九子</hi>
<hi>白頭吟之屬是也人戰國時宋韓憑為康王舍人妻何氏美王欲之捕舍  築青陵臺何氏作烏鵲歌以見志</hi>
<hi>遂自縊</hi>　増九徳　六詩<hi>周禮瞽朦掌九徳六詩之歌以役太師</hi>　白龜<lb/>
丹鳯<hi>玉海宋雍熈中蘇州貢白龜為白龜之曲詞云聖徳昭宣神龜出焉名符在沼瑞應巢蓮  又端拱</hi>
<pb n="KR3k0055_WYG_190-48b"/>
<hi>初廣州鳯皇集為丹鳯之曲詞云九苞薦瑞戴徳膺仁</hi>　陳情　寓諷<hi>續文獻通考何瑭曰</hi>
<hi>夫詩言志今俗樂詞曲各陳其情乃其遺法也歌永言今俗樂之唱詞曲乃其遺法也當歌之時和以樂器之</hi>
<hi>聲與歌聲清濁髙下相應是謂聲依永俗樂應以絲竹乃其遺法也  又曰明太祖洪武初以祭祀還諭翰林</hi>
<hi>儒臣曰古人詩歌皆寓諷諫之意卿等撰述無有所避至是儒臣上所撰曲三十九章名曰回鑾樂歌其詞皆</hi>
<hi>存規諫</hi>　招商　扣角<hi>拾遺記漢靈帝逰西園令宫人奏招商之歌以來涼風歌曰涼風起</hi>
<hi>兮日照渠青荷晝偃日夜舒惟日不足樂有餘清絲流水歌玉鳬千年萬嵗喜難踰  唐李嶠咏歌詩願君聼</hi>
<hi>扣角當自識賢臣</hi>　祥芝　靈鶴<hi>玉海宋祥符初諸臣撰祥芝曲曰彼茁者芝茂英煌煌</hi>
<hi>又撰靈鶴曲曰翻翰來儀徘徊嘹唳</hi>　踏浪　排空<hi>元薩都拉雁門集詩手拍銅斗踏浪歌江</hi>
<pb n="KR3k0055_WYG_190-49a"/>
<hi>行之樂其如何隠詩雋魏夫人齋于别寢有四真人來降授夫人八索  書黄庭等經于是四真吟唱太極發</hi>
<hi>排空之歌青童吟太霞之曲神王諷晨起之章清虛詠駕歘之辭</hi>　飄梁　散草<hi>燕昭王事</hi>
<hi>詳見歌二無唐韋應物擬古詩玉顔上哀轉絶耳非世有孤雲忽  色邉馬為回首曲絶碧天髙餘聲散秋草</hi>
　鸞咽　鶯續<hi>唐温飛卿詩鸞咽妖唱圓無節催明揚基詩歌緩憐鶯續詩遲畏酒</hi>
朝日　天光<hi>晋傅元長簫歌有天光篇魏文善哉行有朝日篇故潘岳賦曰天光重于朝日言既</hi>
<hi>奏天光又奏朝日也</hi>　玉臺　金鏡<hi>楚詞王逸九思傳曰登太乙兮玉臺使素女兮鼔簧乗戈</hi>
<hi>龢兮謳謡聲噭誂兮清和注太乙天帝所在以玉為臺也乗戈仙人也和素女而歌也噭誂清暢貌  玉海雲</hi>
<hi>韶樂章二十中一曲曰金鏡曲</hi>　靈音　和唱<hi>真誥紫微夫人荅右英夫人歌曰髙唱無逍遥</hi>
<pb n="KR3k0055_WYG_190-49b"/>
<hi>各興無待歌空同酬靈音無待將如何年紫微夫人名青娥字愈音王母第二十女也興寕三  乙丑六月降</hi>
<hi>楊義之家時與太元真人桐柏真人右英夫人南岳夫人同降夫人作詩曰神玉暉靈津七元煥神扉靈遷方</hi>
<hi>寸裏一躍登太微妙音乗和唱髙㑹亦有機</hi>　秋思　春陽<hi>見古歌錄詳見總叙  陸勲志</hi>
<hi>怪錄唐元和初有士人因醉卧㕔中及醒見古屏上婦人等悉于牀前踏歌歌曰長安女兒踏春陽無處春陽</hi>
<hi>不斷腸士人驚叱之忽然上屏</hi>　縁雲　傳陌<hi>杜甫樂逰園詩縁雲清切歌聲上  開元中内</hi>
<hi>人許永新善歌能變新聲遇髙秋朗月臺殿清虛喉轉一聲響傳九陌</hi>　醴泉　甘露<hi>玉海</hi>
<hi>宋祥符元年諸臣撰進五曲其醴泉曲曰天不爱寳其甘如醴  會要正至朝會自乾徳九年撰二十四曲甘</hi>
<hi>露曲曰其甘如醴其凝如脂雲表潛結顥英光敷</hi>　青童　紫玉<hi>詩雋方諸青童歌太霞之</hi>
<pb n="KR3k0055_WYG_190-50a"/>
<hi>曲曰太霞扇晨暉元氣無常形元轡飛霄外八景乗髙清手把玉皇袂擕我晨中生盼顧七曜房朗朗亦冥冥</hi>
<hi>超哉魏氏子有心復有精元挺自嘉會金書東華名賢安宻所研相期𤾉谷洴  捜神記呉王夫差小女名紫</hi>
<hi>玉悦童子韓重欲嫁之不得乃結氣而死重逰學歸往弔之玉形見於墓側顧重延頸而歌曰南山有鳥北山</hi>
<hi>張羅意欲從君讒言孔多悲結成疹沒命黄壚命之不造寃如之何羽族之長名為鳯凰一日失雄三年感傷</hi>
<hi>雖有衆鳥不為匹雙故見鄙姿逢君輝光身逺心近何曽暫忘</hi>　黄爵　元雲<hi>玉海宋建初錄</hi>
<hi>云務成黄爵元雲逺期皆鼔吹曲</hi>　嘉禾　瑞麥<hi>又曰淳化元年撰二十三曲嘉禾曲曰秀</hi>
<hi>標同頴祥掩并柯瑞麥曲曰芃芃嘉麥擢秀分岐</hi>　拍斗　扣船<hi>唐孟郊送談公詩銅斗飲</hi>
<hi>江酒手拍銅斗歌儂是拍浪兒飲則拜浪婆脚踏小船頭獨宿舞短蓑  洞仙傳郭四朝者燕人也秦時得道</hi>
<pb n="KR3k0055_WYG_190-50b"/>
<hi>來句曲山南所住作塘遏澗水令深基墌垣牆今猶有可識處四朝乗小船逰戲其中毎扣船而歌</hi>　叩<lb/>
柱　抵掌<hi>宋王銍侍兒小名錄天水趙旭家於廣陵夢一青衣桃笑窓牖間及覺清香滿室有一女</hi>
<hi>子年可十四五容範曠代笑曰吾天上青童乆居清禁時有世念帝罰下人間感配於君子時扣柱清歌曰白</hi>
<hi>雲飄飄星漢斜獨行窈窕浮雲車天宋蘇轍逰仙夢記熈寕十年夢逰一所名曰金泉洞  有抵掌而歌者曰</hi>
<hi>紅塵紛處兮人間世白雲深處兮神仙地仙家春色兮億萬年蟠桃香煖兮雙鸞睡北看瀛洲兮咫尺間西顧</hi>
<hi>方壺兮三百里逍遥無為兮古洞天洞天不老兮無人至</hi>　貴清　忌澀<hi>明亘史音尚清而忌</hi>
<hi>重尚亮而忌澀尚潤而忌𩔖尚簡㨗而忌曼衍尚節奏而忌平鋪</hi>　轉字　催腔<hi>又曰有新</hi>
<hi>腔而無定板有縁聲而無轉字有飛度而無稽留  明楊基詩踏歌趂拍摧腔急旋舞迴身應節齊</hi>　祥<lb/>
<pb n="KR3k0055_WYG_190-51a"/>
麟　玉兔<hi>玉海淳化中祥麟曲曰在郊毓質逰畤呈祥  乾徳中玉兔曲曰明視標竒昌辰乃見毓</hi>
<hi>質雪園淪精月殿</hi>　得寳　平珠<hi>孔帖韋堅鑿潭成帝為升樓毎州署某郡以所出暴陳其</hi>
<hi>上若廣陵則錦銅器先是人間唱得休紇歌有揚州銅器語因更變為得寳歌  玉海雲韶樂二十章有平珠</hi>
<hi>一曲</hi>　側商　正宫<hi>山堂肆考伊州商調曲唐西涼節度盖嘉運所進也其曲五首前七言二</hi>
<hi>絶後五言三絶入破五首前七言三絶後五言二絶商調乃無射以凡字殺後入破則無射羽林鐘也各商角</hi>
<hi>調調借尺字殺謂之側商故王建曰側商調裏唱伊州  續文獻通考漢樂府諸曲多楚詞體也自是雖有五</hi>
<hi>言去三百篇逺矣魏晋多為五言間有七言唐多用七言律亦有散聲或更作長短句至宋益盛西江月㸃絳</hi>
<hi>唇等皆可弦歌金元又變為北曲如正宫端正好商調集賢賔南吕一枝花黄鐘醉花隂仲吕粉蜨兒之𩔖依</hi>
<pb n="KR3k0055_WYG_190-51b"/>
<hi>腔填調一定不易</hi>　翔鶴　離鵾<hi>玉海宋元符中受國寳製樂三章一受命永昌二神光三</hi>
<hi>翔鶴大朝會上夀亦用之清山堂肆考離鴻逰鵾皆曲名文𨕖云嬰若離鵾鳴  池翼若逰鴻翔層崖</hi>
餘響　初拍<hi>明亘史含意未申餘響遂歇維玉海王維傳有以按樂圖示者無題識  曰此霓裳</hi>
<hi>第三疊最初拍也</hi>　鳯艒　鳥語<hi>詞林海錯隋煬帝鳯艒歌曰三月三日到江頭正見鯉魚</hi>
<hi>波上逰意欲持鈎往撩取恐是蛟龍還復休鯉李也波淵也人以為詩䜟也  文獻通考唐坐部伎六曲四曰</hi>
<hi>鳥歌萬嵗注武后時有鳥能人言萬嵗</hi>　寳幛　錦園<hi>孔帖寕王有妓寵姐美姿色善謳唱</hi>
<hi>客莫能見李白侍酒戲曰聞王有寵姐善歌今酒看醉飽羣公厭倦王何吝此女示于衆王笑謂左右曰設七</hi>
<hi>寳花幛召于幛後歌之白起而謝曰雖不許見面聞其聲足矣  明楊基詩遍地錦圍歌處席滿身珠壓舞時</hi>
<pb n="KR3k0055_WYG_190-52a"/>
<hi>腰</hi>　肉聲　喉轉<hi>摭言李孝㳟籍中有紅兒善肉聲羅虬作絶句百篇號比紅詩大行于時</hi>
<hi>子繁欽上魏文帝牋薛訪車  能喉轉引聲與笳同音</hi>　上清　下里<hi>續文獻通考明永樂</hi>
<hi>中樂章有上清歌一下宋玉語詳前歌</hi>　迎客　送神<hi>山堂肆考古者宴客有迎客送客曲</hi>
<hi>梁徐勉迎客曲云絲管列舞曲陳含聲未奏待嘉賔羅絲管陳舞席歛䄂嘿唇迎上客送客曲云袖繽紛聲委</hi>
<hi>咽餘曲未終髙駕别爵無算景已流空紆長䄂客不留  迎神送神曲王維為魚山神女作</hi>　朝歌<lb/>
　夜誦<hi>杜牧阿房宫賦朝歌夜絃者文獻通考漢武帝立樂府采詩夜誦注夜誦  其言詞或秘不可</hi>
<hi>宣露故于夜中歌誦也</hi>　馬淑　麗雲<hi>上詳前一員宋王銍侍兒小名錄穆  稱其妓麗雲</hi>
<hi>善歌聼之使人醉者醒醒者醉悲者樂樂者悲聲音能移人為工</hi>　野鷹來　天馬至<lb/>
<pb n="KR3k0055_WYG_190-52b"/>
<hi>後漢劉表愛鷹常作野鷹來歌  漢武帝事詳前歌二</hi>　春波引　秋風髙<hi>纂異記徐</hi>
<hi>元之於立異里居夜讀書見武士數百升自牀之西南隅於花氊上縱兵大獵又持釣於硯中之南灘樂徒奏</hi>
<hi>春波引曲未終獲魴鯉鱸鱖百餘  唐明皇造詳前歌一</hi>　黄菊歌　綠珠怨<hi>孔帖九月</hi>
<hi>九日帝為黄菊歌顧左右曰安可不示韋綬即遣使持往綬遂奉和使進  朝野僉載武后時補闕喬知之有</hi>
<hi>妾碧玉美而善歌舞武承嗣借教歌童納之不還知之作綠珠怨宻寄之</hi>　出金石　滿天<lb/>
地<hi>封龍子原憲居魯環堵之室匡坐而弦歌子貢見之原憲徐步曵杖歌商頌而反聲淪于天地如出金石</hi>
<hi>詳即莊子曽子事  歌四曵履注</hi>　應龍篇　神鳯操<hi>山堂肆考陳張正見作言龍未</hi>
<hi>起時乃在淵底以喻君子隠居養志以待時也有翼曰應龍  又曰成王時鳯凰翔舞乃作此歌言徳化之感</hi>
<pb n="KR3k0055_WYG_190-53a"/>
<hi>也</hi>　野繭成　騶虞獻<hi>續文獻通考明永樂中朝會樂歌也詞云瑞道昌至治明萬化</hi>
<hi>滋植盈八荒猗歟野蠶集我條桑載生載成以元以黄以登于明堂至治磅礴黼黻文章繰為五采絲上補虞</hi>
<hi>舜裳不同上詞云騶虞至周服至仁表天造飢不食生畜行  踐生草聖王御宸極徳澤被枯槁林邑神聖初</hi>
<hi>召南風化首邁遐躅前無偶啟貞符垂永乆</hi>　小海唱　大清歌<hi>山堂肆考國人痛伍</hi>
<hi>子胥忠烈作小海唱作續文獻通考明成祖永樂中所  樂歌也</hi>　韋昭造　傅元詞<lb/>
<hi>文獻通考呉使韋昭倣漢鐃歌十二曲以述功徳其名有炎精缺漢之季攄武師烏林秋風克晥城闗背徳通</hi>
<hi>荆州章洪徳順厯數承天命元化徳又曰晋武帝令傳元作短簫鐃歌二十二篇以述功  其名為靈之祥宣</hi>
<hi>受命征遼東宣輔政時運多艱景龍飛平玉衡文皇統百揆因時運惟庸蜀天序大晋承運期金靈運於穆我</hi>
<pb n="KR3k0055_WYG_190-53b"/>
<hi>皇仲春振旅夏苗田仲秋獮田順天道唐堯元雲伯益釣竿</hi>　款乃歌　清平調<hi>唐元</hi>
<hi>稹逢春水行舟不進作款乃曲令舟子唱之以取適于道路也款乃棹歌聲  太真外傳開元中沈香亭木芍</hi>
<hi>藥盛開上乗照夜白妃以步輦從詔選梨園尤者十六色李龜年以歌擅一時手奉檀板押衆樂前將欲歌之</hi>
<hi>上曰賞名花對妃子焉用舊樂詞為遽命龜年持金花牋宣賜翰林學士李白立進清平樂詞三篇承㫖猶若</hi>
<hi>宿酲未醒因援筆賦之龜年奉詞進上命梨園弟子約畧詞調撫絲竹遂促龜年以歌妃持玻瓈七寳杯酌西</hi>
<hi>涼州蒲萄酒笑領歌意上因調玉笛以倚曲毎曲遍换則遲其聲以媚之</hi>　珊瑚擊　櫻桃<lb/>
綻<hi>詳王母重章注莫李商隠贈歌者詩曰水晶如意玉連環下蔡城危  破顔紅綻櫻桃含白雪斷腸聲裏</hi>
<hi>唱陽関</hi>　輕風流水　皓露秋霜<hi>名山拾遺記洞庭山浮于水上其下金堂四百</hi>
<pb n="KR3k0055_WYG_190-54a"/>
<hi>間玉女居之四時聞金石絲竹之音徹于山頂楚懐王時舉羣才賦詩於水湄毎四仲之節王常繞山以逰宴</hi>
<hi>仲春律中夾鐘乃作輕風流水之詩醼於山南時中蕤賔乃作皓露秋霜之曲故云瀟湘洞庭之樂聼者令人</hi>
<hi>難老</hi>　離鴻去雁　落葉吹蓬<hi>拾遺記師涓生于衛靈公之世寫列代之樂故有四</hi>
<hi>時之聲春有離鴻去雁應蘋之歌夏有朱華流金明晨焦泉之調秋有商風白雪落葉吹蓬之曲冬有凝河流</hi>
<hi>隂沈雲之操</hi>　芙蓉藏曲　鸚鵡能詞<hi>元怪錄唐元載芸輝堂前有池砌以文石</hi>
<hi>中有碧芙蓉香潔菡萏偉於常者載因憑欄以觀忽聞歌聲清亮若十四五女子唱焉其曲則玉樹後庭花也</hi>
<hi>載驚異莫知所在及審聼之乃芙蓉中也有續元怪錄柳歸舜自江南抵巴陵大風吹至君山下  鸚鵡數千</hi>
<hi>相呼姓氏音㫖清越或有唱歌詞者</hi>　幡綽嘲笑　渙之擨歈<hi>教坊記内妓歌則黄</hi>
<pb n="KR3k0055_WYG_190-54b"/>
<hi>幡綽賛揚之兩院人歌則幡綽輙嘲笑之旂集異記開元中詩人王昌齡髙適王渙之齊名共詣  亭貰酒忽</hi>
<hi>有伶官十數人妙妓四輩登樓會宴奏樂昌齡等私相約曰我輩各擅詩名不自定其甲乙今觀諸伶所謳詩</hi>
<hi>入歌詞多者則為優矣俄一伶唱寒雨連江夜入呉昌齡引手畫壁曰一絶句又一伶謳開篋淚滿臆適引手</hi>
<hi>畫壁曰一絶句又一伶謳奉帚平明金殿開昌齡又引手畫壁曰二絶句渙之自以得名既乆謂二人曰此輩</hi>
<hi>皆潦倒樂官耳指諸妓中最佳者曰此子所唱如非吾詩即終身不敢與子争衡矣因歡笑俟之湏㬰雙鬟發</hi>
<hi>聲則黄河逺上白雲間渙之即擨歈二子曰田舍奴我豈妄哉</hi>　庭前琪樹　臺上來<lb/>
雲<hi>太真外傳上皇既居南内夜䦨登勤政樓烟月滿目上自歌曰庭前琪樹已堪攀塞外征人殊未還  洞</hi>
<hi>冥記漢武帝建元中起騰光臺于臺上唱來雲依日之曲</hi>　薛逢歎老　郭訥言佳<lb/>
<pb n="KR3k0055_WYG_190-55a"/>
<hi>山堂肆考薛逢作老去也歌曰老去也争奈何擊酒盞唱短歌短歌未竟日已沒月映西南庭樹柯  鄧粲晋</hi>
<hi>記太子洗馬郭訥嘗入洛觀妓人歌言佳石崇問其曲訥言不知崇笑曰卿不知曲那得言佳訥荅曰譬如見</hi>
<hi>西施何必識其姓名然後知美</hi>　神女青呉　修容綠水<hi>洞冥記漢武帝夕望東邉</hi>
<hi>有青雲起俄見雙白鵠集臺之上忽變為二神女握鳯管之簫撫落霞之琴歌青呉春波之曲  洛陽伽藍記</hi>
<hi>髙陽王有二姬一名修容一名艷姿修容能為綠水歌</hi>　王母重章　曹娥五疊<lb/>
<hi>纂異記曰田璆鄧韶元和癸巳中秋望夕為衛符卿李八百引入嵩髙山羣仙畢會穆王把酒請王母歌以珊</hi>
<hi>瑚鈎擊盤而歌曰勸君酒為君悲且吟自從頻見市朝改無復瑶池宴樂心王母持杯穆天子歌曰奉君酒休</hi>
<hi>歎市朝非早知無復瑶池興悔駕驊騮草草歸王母又重歌以酬曰一曲笙歌瑶水濵曽留逸足駐征輪人間</hi>
<pb n="KR3k0055_WYG_190-55b"/>
<hi>甲子周千嵗靈境杯觴初一廵玉兔銀河終不夜竒花好樹鎮常春悄知穆滿饒詞句歌向俗流疑誤人  集</hi>
<hi>異記曰唐蔣琛於霅溪太湖設網罟以給食一夕風雨晦冥乃霅溪松江諸神競會川瀆諸長悉皆應召朱絃</hi>
<hi>雅張清管徐奏曺娥唱怨江波凡五疊琛記其三曰悲風淅淅兮波綿綿蘆花萬里兮凝蒼烟虬螭窟宅兮淵</hi>
<hi>且元排波疊浪兮沈我天所覆不全兮身寕全溢眸恨血兮徒漣漣誓將柔荑抉鋸牙之喙空水府而藏其腥</hi>
<hi>涎青娥翠黛沈江壖碧雲斜月兮空嬋娟吞聲飲恨兮語無力徒揚哀怨兮空嬋娟歌竟四坐慘容</hi>　竒<lb/>
木連理　瑞粟呈祥<hi>玉海明道二年太后朝享有竒木連理之曲  又曰紹興十五年正</hi>
<hi>旦朝會有瑞粟呈祥之曲</hi>　數米嘉榮　稱康伯可<hi>事文𩔖聚劉禹錫贈米嘉榮詩</hi>
<hi>曰唱得涼州意外聲後人惟數米嘉榮如今後輩輕前輩好染髭鬚事後生  山堂肆考紹興中上元節康伯</hi>
<pb n="KR3k0055_WYG_190-56a"/>
<hi>可應制作瑞鶴仙為髙宗稱賞宣賜甚厚</hi>　執笏以教　刻伎令歌<hi>孔帖宋愻為連</hi>
<hi>州參軍刺史聞其善歌使教婢日執笏簾外唱吟自如  張鷟朝野僉載曰洛州殷文亮性巧刻木伎女唱歌</hi>
<hi>吹笙皆能應節</hi>　中矩中鈎　聼風聼水<hi>禮記詳前歌一錄詩話歐陽公歸田  論</hi>
<hi>王建霓裳詞弟子部中留一曲聼風聼水作霓裳以不曉聼風聼水之義為恨予觀唐人西域記龜兹國王與</hi>
<hi>臣庶知樂者于泰山間聼風聼水之聲均節成音後翻入中國如伊州甘州涼州皆龜兹境也此説近之</hi>
市鹽得譜　錫宴進詞<hi>江隣幾雜志始教坊家人市鹽得一曲譜於角子中翻之遂名</hi>
<hi>曲曰烏塩角元人月泉吟社詩山歌聒耳烏塩角村酒柔情玉練槌  又曰宣和中上元錫宴左丞范致虛進</hi>
<hi>滿庭芳慢一闋上俯同其韻賜之</hi>　龍馬來庭　慶雲成彩<hi>續文獻通考明永樂</hi>
<pb n="KR3k0055_WYG_190-56b"/>
<hi>中樂歌也龍馬詞云天之駟龍之媒産大宛徴渥洼追流星舞天街汗流赤沁九垓厯閶闔觀玉䑓西風十二</hi>
<hi>閑争稱龍馬來蹴踏五雲暖神光夜昭回軼蕩蕩天門開  慶雲詞云徳動天鑒慶雲呈祥紛為華盖散為天</hi>
<hi>章郁郁紛紛靉靉茫茫映日烜彩隨風飛揚昭回麗河漢覆懤彌下方神聖揚清芬溥暢昭回光</hi>　一<lb/>
聲燭跋　再闋雞號<hi>明亘史曰佳色亭雅集一聲而燭跋冄闋而雞號合隂陽之和盡東</hi>
<hi>南之芙</hi>　持板踏踏　連袂于于<hi>續文獻通考有藍采和者持大拍板長三尺餘</hi>
<hi>歌於市曰踏踏歌藍采和人生能幾何紅顔三春樹流年一擲梭古人混混去不返今人紛紛來更多朝騎龍</hi>
<hi>鳯逰碧落暮看桑田生白波長景凝輝在烟際金銀宫闕髙嵯峩歌詞多率爾而作皆神仙意  即元魯山事</hi>
<hi>詳歌一</hi>　遺山出新意　廉夫去陳俗<hi>元元好問樂府不用古題新意特出</hi>
<pb n="KR3k0055_WYG_190-57a"/>
<hi>歌謡慷慨挾幽并之氣陳明李東陽擬古樂府引曰楊㢘夫力去  俗而縱其辨博</hi>
　　歌四<lb/>
原麥秀<hi>史記箕子朝周過殷故墟感宫室毀壊生禾黍作麥秀之歌曰麥秀漸漸兮禾黍油油</hi>
采薇<hi>又曰武王克殷伯夷叔齊恥之義不食周粟隠于首陽山采薇而食之及餓且死作歌其辭曰登彼</hi>
<hi>西山兮采其薇矣以暴易暴兮不知其非矣神農虞夏忽焉沒兮我安適歸矣吁嗟徂兮命之衰矣</hi>　好<lb/>
歌<hi>毛詩蘓公刺暴作此好歌</hi>　貴上<hi>禮記郊特牲云歌者在上匏竹在下貴人聲也</hi>　繼聲<lb/>
<hi>善歌者使人繼其聲</hi>　曵杖<hi>禮記孔子早作負手曵杖逍遥于門歌曰太山其頽乎梁木其壊乎哲人</hi>
<hi>其萎乎</hi>　曵屐<hi>莊子曽子居衛捉襟而肘見納履而踵決曵屐而歌商頌聲滿天地若出金石</hi>
<pb n="KR3k0055_WYG_190-57b"/>
情哀而歌<hi>子思云情哀而歌歌弗信也其絃則是其聲則非也</hi>　心喜欲歌<hi>詳上</hi>
徳之言<hi>何休公羊注曰歌者徳之言也舞者徳之容也</hi>　若何之歌<hi>又云采葛越之婦人</hi>
<hi>傷越王用心之苦乃作若何之歌</hi>　臨風浩歌<hi>楚詞九歌云與女沐兮咸池晞女髮兮陽之阿</hi>
<hi>望美人兮未來<graphic n="KR0916" url="https://raw.githubusercontent.com/kanripo/KR-Gaiji/master/images/KR0916.png" mimeType="image/png"/>風怳兮浩歌</hi>　采芝<hi>崔琦四皓頌云昔有南山四皓者盖用里先生綺里季夏黄公</hi>
<hi>東園公是也秦世道滅徳消坑黜儒術于是乃退而作歌曰漠漠商洛深谷逶迤曄曄紫芝可以療飢皇虞邈</hi>
<hi>逺吾將安歸駟馬髙盖其憂甚大富貴而畏人不如貧賤而輕世</hi>　楚歌<hi>史記留侯傳上欲易太子</hi>
<hi>留侯招四皓羽翼之上召戚夫人曰吕后真而主矣戚夫人泣上曰為我楚舞我為若楚歌歌曰鴻鵠髙飛一</hi>
<hi>舉千里羽翮已就横絶四海横絶四海當可奈何雖有矰繳尚安所施</hi>　玉蘭<hi>漢武内傳西王母歌</hi>
<pb n="KR3k0055_WYG_190-58a"/>
<hi>玉蘭之曲</hi>　玉昭<hi>又云上元夫/人歌玉昭</hi>　藻歌<hi>武/帝</hi>　采菱<hi>詳歌一</hi>　悲<lb/>
歌<hi>説苑孫息學悲歌引琴作鄭衛之音靈公大感故作衛公之曲歌而和之</hi>　口之言<hi>白虎通樂</hi>
<hi>所以必歌者何夫歌者口之言之也中心喜樂口欲歌之</hi>　同聲<hi>漢張/衡作</hi>　南歌<hi>張衡南都</hi>
<hi>賦曰齊僮唱兮列趙女坐南歌兮起鄭舞白鶴飛兮繭曵緒修袖繚繞而滿庭羅襪躡蹀而容與</hi>　雅<lb/>
歌<hi>謝承後漢書祭遵為將取士皆用儒術對酒設樂必雅歌投壺</hi>　盼風長歌<hi>劉楨魯都賦和</hi>
<hi>顔揚眸盼風長歌</hi>　東歌<hi>左思呉都賦幸乎館娃之宫張女樂而娯羣臣發東歌操南音𦙍陽阿詠</hi>
<hi>韎任荆艶楚舞呉歈越吟翕習容裔靡靡愔愔又傅元琵琶賦云吹西笛兮冗東歌</hi>　抗聲<hi>杜預七規</hi>
<hi>抗清聲而長歌振輕裾而屢舞</hi>　抗音<hi>潘岳閒居賦云浮杯樂飲絲竹駢羅頓足起舞抗音髙歌</hi>
<pb n="KR3k0055_WYG_190-58b"/>
妍弄潛移<hi>見袁山松歌賦</hi>　清弄諧宻<hi>劉敬叔異苑乗磯山下臨清川昔有漁父宿于</hi>
<hi>川畔夜聞水中有絃歌之音宫商和暢清弄諧宻</hi>　増鸝歌<hi>山堂/肆考</hi>　㸃絳唇<hi>江淹</hi>
<hi>詠美人春逰詩白雲凝瓊貌明珠㸃絳唇後世詞名本此</hi>　法歌<hi>詳前/一</hi>　鏡歌<hi>明皇</hi>
謫仙怨<hi>劇談錄明皇幸蜀妃子既死一日登髙望秦川謂髙力士曰吾聼張九齡言不至於此遣使祭</hi>
<hi>之吹笛為曲號曰謫仙怨</hi>　河滿子<hi>唐武宗孟才人善歌毎於御前歌河滿子一曲聲調悽切聞者</hi>
<hi>莫不涕零</hi>　山鷓鴣<hi>李白云雪夜對酒客有唱鷓鴣者因作詩曰客有桂陽至能吟山鷓鴣</hi>
踏莎行<hi>韓翃詩踏莎行草過春溪詞名踏莎行本此</hi>　歌珠<hi>唐嚴尚書詩歌喉一串珠又羅</hi>
<hi>鄴詩更吐歌珠宴庾樓</hi>　哀轉厯厯<hi>李新聲邯鄲人李嚴女也太和中張谷納之長大妍麗能</hi>
<pb n="KR3k0055_WYG_190-59a"/>
<hi>傳故都聲哀轉厯厯雅為谷所愛目曰新聲</hi>　六么<hi>詩餘云六么催拍盞頻傳六么曲名</hi>　夜<lb/>
警晨嚴<hi>玉海宋乾徳中和峴言郊祀有夜警晨嚴六州十二時及鼓吹廻仗時駕前導引三曲望撰樂</hi>
<hi>章肄習從之</hi>　振容歌<hi>又曰景祐二年八月辛酉御製警嚴曲名曰振容歌</hi>　崔端十<lb/>
二篇<hi>又曰宋鐃歌崔端詩十二篇太祖師次陳橋天命人情不謀自至為聖皇武拔澤潞為真人翔伐揚</hi>
<hi>州為茫茫青齊收湖南為湖之陽荆南奉表歸為荆州平蜀降為蜀之巇俘嶺南為猛虎攫江南平為震雷薄</hi>
<hi>呉漳泉納土為葛藟親征河東為倚太行呉越舉地歸不以師為大明行天衢親征次澶淵射殺撻覽為澶淵</hi>
<hi>廻</hi>　禁中度曲<hi>又曰仁宗洞曉音律毎禁中度曲出以賜教坊或命教坊撰進凡五十四曲朝</hi>
<hi>廷多用之</hi>　二十聲為一曲<hi>又曰皇祐中有事明堂内出御撰明堂樂八曲以君臣民事物</hi>
<pb n="KR3k0055_WYG_190-59b"/>
<hi>配屬五音凡二十聲為一曲</hi>　聼詞知醇質之風<hi>大定十三年上御睿思殿命歌者歌</hi>
<hi>女直詞顧謂皇太子曰朕思先朝所行之事未嘗暫忘故聼此詞者亦欲令汝等知醇質之風</hi>　歌本<lb/>
曲<hi>又曰大定二十五年幸上京宴宗室于皇武殿上諭之曰昔漢髙祖過故鄉與父老歡飲擊筑而歌今天</hi>
<hi>下一統朕廵幸至此何不樂飲于是歌本曲道祖宗創業艱難及所以繼述之意</hi>　削浪沙<hi>又曰</hi>
<hi>遼四裔樂有大曲小曲削浪沙小曲中之一也</hi>　和平廣大<hi>又曰明洪武初令天下舉摶通古今</hi>
<hi>之士命與陶凱等同製樂章使協音律者歌之謂侍臣曰禮以尊敬樂以宣和不敬不和何以為治今所製樂</hi>
<hi>章頗協音律有和平廣大之意</hi>　和緩壯烈舒長<hi>又曰洪武初年定朝會宴享樂舞之數九</hi>
<hi>奏樂曲前三奏和緩中四奏壯烈後二奏舒長</hi>　蜚矣堯羊<hi>明宋新呉歌記曰近世樂理既失俗</hi>
<pb n="KR3k0055_WYG_190-60a"/>
<hi>工以牽合為竒書史經傳皆被之管絃影響依稀轉相附和假令不待協音而皆可入奏則古之蜚矣堯羊直</hi>
<hi>巫祟語矣</hi>　歌音猶告朔<hi>又曰唐初之詩諸公以入唱為髙自宋代以調興而歌詩之法廢金</hi>
<hi>元以北九宫興而歌調之法廢元迄我朝以南曲興而北曲廢譬之于禮諸體猶羊而歌音猶告朔也廢告朔</hi>
<hi>而供羊不可謂禮廢歌音而存體不可謂樂</hi>　詞家商李<hi>又曰南北之曲一失宫商便屬别調</hi>
<hi>斯真詞家之商李騷壇之獄律</hi>
　　歌五<lb/>
詩原梁孝元帝詠歌詩曰汗輕紅粉濕坐乆翠眉愁傳<lb/>
聲入鐘磬餘轉雜箜篌　劉孝綽和詠歌人偏得日照<lb/>
<pb n="KR3k0055_WYG_190-60b"/>
詩曰獨明花裏翠偏光粉上津屢將歌罷扇迴拂影中<lb/>
塵　北齊劉逖清歌發詩曰扇中通慢臉曲裏奏陽春<lb/>
乆應迷座客何啻起梁塵　陳周𢎞正詠歌人偏得日<lb/>
照詩曰斜光入丹扇的的最分明欲持照彫栱仍作繞<lb/>
梁聲　周庾信聼歌詩曰協律新教罷河陽始學歸但<lb/>
令聞一曲餘聲三日飛　増唐于武陵王將軍宅夜聼<lb/>
歌曰朱檻滿明月美人歌落梅忽驚塵起處疑有鳯飛<lb/>
來一曲聼初徹幾年愁暫開東南正雲雨不得見陽臺<lb/>
<pb n="KR3k0055_WYG_190-61a"/>
　劉禹錫與歌者何戡詩曰二十餘年别帝京重聞天<lb/>
樂不勝情舊人惟有何戡在更與殷勤唱渭城　又與<lb/>
歌童田順郎曰天上能歌御史娘花前月底奉君王九<lb/>
重深處無人見分付新聲與順郎　鄭谷席上贈歌者<lb/>
詩曰花木樓臺近九衢清歌一曲倒金壺座中亦有江<lb/>
南客莫向春風唱鷓鴣　宋蔡襄夢中贈歌者詩曰綽<lb/>
約新嬌生眼底侵廵舊事上眉尖問君别後情多少得<lb/>
似春潮夜夜添　金趙文昌歌扇詩曰媚娘巧作貫珠<lb/>
<pb n="KR3k0055_WYG_190-61b"/>
喉畫扇團團半掩羞唱到春山小顰處一輪明月為花<lb/>
愁　元宋无席上贈歌者詩曰十疋呉綾賞永新一聲<lb/>
歌歇杏梁塵家徒四壁門如水那得明珠換美人　元<lb/>
好問聞歌懐京師舊逰曰樓前誰唱綠腰催千里梁園<lb/>
首重回記得杜家亭子上信之欽用共聼來　明髙啟<lb/>
隔簾聞歌曰葉逐散聲飛湘雲隔妓衣誰能偷卷看認<lb/>
是小叢非　楊基隔簾聼歌曰低處取多情聲遲拍轉<lb/>
停坐中腸亦斷况乃隔簾聼　張羽席上聞歌妓曰艶<lb/>
<pb n="KR3k0055_WYG_190-62a"/>
色傾前席髙歌度逺楹羞多時掩面嬌重未成聲淺按<lb/>
紅牙拍輕和寶鈿箏周郎知誤處衆裏最多情<lb/>
賦原袁山松歌賦曰朱唇不啟皓齒不離清氣不轉妍<lb/>
弄潛移或似停而不留或如疾而不馳　楊師道聼歌<lb/>
管賦曰爾乃闢飛閤之臨空望雕梁之架虹奏東成之<lb/>
妙曲命南荆之結風莊華艶於朝日長袖曵於芳叢度<lb/>
參差以儀鳯響飉飉以驚鴻伊小臣之庸瑣預恩私之<lb/>
嘉宴聞仙管於帝臺聼鈞天於蘭殿悵崦嵫之易晩惜<lb/>
<pb n="KR3k0055_WYG_190-62b"/>
宫羽之難遍撫長笛而多慚覽洞簫而興怨徒𨽻齒於<lb/>
羣龍信庸音其已薦　謝偃聼歌賦曰于時日下梧宫<lb/>
隂清竹殿羣雲始落光風初扇餘霞未歛殘虹猶見玉<lb/>
輦既陳蘭肴乃薦登髙閣以騁目臨曲池而逰盼于是<lb/>
徴趙女命齊倡動瓊佩出蘭房横寳釵而耀首覩鉛華<lb/>
而飾妝低翠蛾而歛色睇横波而流光聲欲抽而含態<lb/>
氣未理而騰芳乍綿連以爛漫時頓挫而抑揚始析宮<lb/>
而合徴終分角而和商掩餘姿于彫扇散輕塵于畫梁<lb/>
<pb n="KR3k0055_WYG_190-63a"/>
若夫振幽蘭飛激楚俯仰艶逸顧盼容與故其繁㑹也<lb/>
𩔖春禽振響而流變其微引也若秋蟬輕吟而曵緒似<lb/>
將絶而更連疑欲止而復舉短不可續長不可去延促<lb/>
合度舒縱有所聼之者慮蕩而憂忘聞之者意悦而情<lb/>
抒歌未終君王乃喟然歎曰夫樂者所以通神明節情<lb/>
欲和天地調風俗觀往哲之遺風鑒前賢之輕躅莫不<lb/>
治亂斯在興亡攸屬是故聖人以為深誡君子以之自<lb/>
朂　増唐閻伯璵歌賦曰或曲或止如隊如抗盡或可<lb/>
<pb n="KR3k0055_WYG_190-63b"/>
續應而不匱來無悠往去有遺意察乎靡靡似浮絲以<lb/>
為緒聼乎纍纍若貫珠之為隧于是載賡載揚頽思覆<lb/>
句引韻下散沿源上溯若寒雲凝于沙漠秋風起於燕<lb/>
路情慷慨而為霜氣氤氲而掩露　又歌響遏行雲賦<lb/>
曰歌者噬嗑其頥吮吐塤篪氣調萬象口運四時奏羽<lb/>
商而寒光冽冽動角徴而春光熈熙一成而芳氣初振<lb/>
風篁木韻彼雲尚徘徊希微出入無依若往未定將行<lb/>
不飛再成而逸思奔北正聲寥亮彼雲漸應曲往來從<lb/>
<pb n="KR3k0055_WYG_190-64a"/>
風下上三成而充塞人寰洋溢無間在水徧水在山滿<lb/>
山彼雲忽應聲赴節雷奔霧集前者山立後者山岌力<lb/>
大不可以動摇噫氣不可以嘘吸風北不北風東不東<lb/>
輪囷杳影泱漭長空及其調苦聲切歌長意深天乎有<lb/>
耳雲也無心果凝影而不散為歌者之知音　劉隲善<lb/>
歌如貫珠賦曰間赤水兮虚瑩異滄海兮孤圓動白雲<lb/>
之聲初疑剖蚌度元雲之曲終𩔖投泉　元稹前題賦<lb/>
曰原夫以節為珠以聲為緯漸杳杳而無極以多多而<lb/>
<pb n="KR3k0055_WYG_190-64b"/>
益貴悠揚緑水訝合浦之同歸繚繞青雲環五星以一<lb/>
氣望明月而宛轉感潛蛟之歔欷若非象照乘之珍安<lb/>
能忘在齊之味其始也長言邐迤度曲纒綿吟斷章而<lb/>
離離若間引妙轉而一一皆圓小大雖倫離朱視之而<lb/>
不見唱和相續師乙美之而謂連當其拂樹彌長淩風<lb/>
乍直意出彈者與髙音而臻極及夫屬思潛繁因聲屢<lb/>
有想無脛者随節促而奔走以洞徹為精英比瑕玭於<lb/>
能否次第其韻且殷勤於士衡之文上下其音謂低昻<lb/>
<pb n="KR3k0055_WYG_190-65a"/>
於遊女之手<lb/>
牋原魏繁欽與太子牋曰都尉薛訪車子年始十四能<lb/>
囀喉引聲與笳同音乃知天壌之所生誠有自然之妙<lb/>
物潛氣内轉哀音外激大不抗越細不幽散聲悲奮笳<lb/>
曲美常均及與黄門鼓吹温胡迭唱迭和喉所發音無<lb/>
不響應遺聲抑揚不可勝窮暨其清激悲響雜以怨慕<lb/>
詠北逖之遐征奏胡馬之長思是時涼風拂衽背山臨<lb/>
溪莫不泫泣隕涕悲懐慷慨竊惟聖體兼愛好竒是以<lb/>
<pb n="KR3k0055_WYG_190-65b"/>
先白　魏文帝荅曰披書歡笑不能自勝竒才妙伎何<lb/>
其善也頃守土孫世有女曰瑣年始九嵗夢與神通寐<lb/>
而悲吟哀聲激切涉厯六載于今十五近者督將具以<lb/>
狀聞是日博延衆賢遂奏名倡曲極數彈歡情未逞乃<lb/>
令從官引内世女湏㬰而至厥狀甚美素顔元髮皓齒<lb/>
丹唇詳而問之云善歌舞於是提袂徐進揚蛾㣲眺芳<lb/>
聲清激逸足横集然後循容飾妝改曲變度斯可謂聲<lb/>
協鐘石氣應風律今之妙舞莫巧於絳樹清歌莫善於<lb/>
<pb n="KR3k0055_WYG_190-66a"/>
宋臈豈能上亂靈祗下變庶物漂悠風雲横厲無方若<lb/>
斯也哉固非車子喉囀長吟所能逮也吾練色知聲雅<lb/>
應此𨕖謹卜良日納之閑房<lb/>
啓原梁沈約謝齊竟陵王示永明樂歌啟曰鳯綵鸞章<lb/>
霞鮮錦縟覿寳河宗未必比麗觀樂帝所逺有慙徳雖<lb/>
日月在天理絶稱咏而徘徊光景不能自息<lb/>
序増唐柳宗元鐃歌鼓吹曲序曰漢魏以來代有鐃歌<lb/>
鼓吹詞惟唐獨無有太常鼓吹有戎樂詞獨不列今考<lb/>
<pb n="KR3k0055_WYG_190-66b"/>
漢曲十二篇魏曲十四篇晋曲十六篇漢歌詞不明紀<lb/>
功徳魏晋歌功徳具臣竊取魏晋義用漢篇數為唐鐃<lb/>
歌鼓吹曲紀髙祖太宗功能之神竒因以知取天下之<lb/>
勤勞毎有戎事治兵振旅幸歌臣詞以為容<lb/>
記増明宋新呉歌記曰呉歌自古絶唱乙未孟夏返道<lb/>
姑胥蒼頭七八輩皆善呉歌因以酒誘之迭歌五六百<lb/>
首其叙事陳情寓言布景摘天地之短長測風月之淺<lb/>
深狀鳥奮而議魚潛惜草明而商花吐夢寐不能議幻<lb/>
<pb n="KR3k0055_WYG_190-67a"/>
　鬼神無所伸靈皆文人騷士嚙指斷鬚而不得者乃女<lb/>
　紅田畯以無心得之于口吻之間豈非天地之元聲匹<lb/>
　夫匹婦所與能者乎<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_190-67b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷一百八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_211-1a"/>
　欽定四庫全書<lb/>
御定淵鑑𩔖函卷二百六<lb/>
　　武功部一<hi>兵法論兵</hi>
　　　兵法一<lb/>
　原漢書藝文志兵權謀十三家權謀者以正守國以竒<lb/>
　用兵先計而後戰兼形勢包陰陽用技巧者也形勢十<lb/>
　一家形勢者靁動風舉後發而先至離合背向變化無<lb/>
　常以輕疾制敵者也陰陽十六家陰陽者順時而發推<lb/>
<pb n="KR3k0055_WYG_211-1b"/>
　刑徳隨斗擊因五勝假鬼神而爲助者也技巧十三家<lb/>
　技巧者習手足便器械積機關以立攻守之勝者也凡<lb/>
　兵書五十三家圗四十三卷　増又曰兵家者流蓋出<lb/>
　古司馬之職王官之武備也漢興張良韓信序次兵法<lb/>
　凡百八十二家刪取要用定著三十五家至於孝成命<lb/>
　任宏論次兵書爲四種　馬端臨經籍考晁氏曰元豐<lb/>
　中以六韜孫子吳子司馬法黃石公三畧尉繚子李衛<lb/>
　公問對頒行武學令習之號七書云　登壇必究丘濬<lb/>
<pb n="KR3k0055_WYG_211-2a"/>
曰自古名將不用古兵法者三人漢霍去病唐張廵宋<lb/>
兵飛而已皆能立功當時垂名後世然則兵法果不可<lb/>
用邪曰兵法譬則奕者之譜也譜說爲之法用之應變<lb/>
制勝則在乎人<lb/>
　　兵法二<lb/>
原金板　素書<hi>莊子女商曰吾所以說我君者橫說之則以詩書禮樂從說之則以金版六弢</hi>
<hi>曰史記張良嘗歩遊下邳圯上有一老父出素書一卷  讀此則爲王者師後十三年孺子見我濟北榖城山</hi>
<hi>下黃石即我矣視其書乃太公兵法也</hi>　客進　自作<hi>又曰魏公子無忌威名振天下諸侯</hi>
<pb n="KR3k0055_WYG_211-2b"/>
<hi>之客進兵法公子皆名之劉歆七畧有魏公子兵法二十一篇公子信陵君也  曹操自作兵法十萬言每征</hi>
<hi>伐以新書從事</hi>　挾經　學古<hi>國語吳建旗提鼔挾經注云經兵書  霍去病不至學古兵法</hi>
<hi>詳謀策</hi>　司馬兵法　將軍射法<hi>史記齊景公時穰苴爲大司馬其後齊威王用</hi>
<hi>兵大放穰苴之法使大夫追論古者司馬兵法而附穣苴於其中因號曰司馬穰苴兵法</hi>　増六韜<lb/>
　三畧　三門　四種<hi>李衛公問對上太宗曰漢張良韓信序次兵法刪取要用定著</hi>
<hi>三十五家今失其傳何也靖曰張良所學太公六韜三畧是也韓信所學穰苴孫武是也然大體不出三門四</hi>
<hi>種而已臣按太公謀八十一篇所謂陰謀不可以言窮太公言七十一篇不可以兵窮太公兵八十五篇不可</hi>
<hi>以財窮此三門也漢任宏所論權謀形勢陰陽技巧此四種也</hi>　龍韜　虎鈐<hi>馬端臨經籍考</hi>
<pb n="KR3k0055_WYG_211-3a"/>
<hi>晁氏曰六韜周吕望撰按漢藝文志無此書梁隋唐始著錄分文武龍虎豹犬六目兵家權謀之書也  宋藝</hi>
<hi>文志許洞虎鈐兵經二十卷</hi>　金海　玉函<hi>唐藝文志蕭吉金海四十七卷  又董承祖至</hi>
<hi>徳元寳玉函經十卷</hi>　五壘圗　六軍鏡<hi>隋經籍志黃石公五壘圖一卷  廣藝文志李</hi>
<hi>靖六軍鏡三卷</hi>　陰策林　靑囊括<hi>隋經籍志陰策林一卷一唐藝文志李筌青囊括</hi>
<hi>卷</hi>　止戈記　聚米圗<hi>又曰劉秩止戈記七卷五宋藝文志趙珣聚米圗經  卷</hi>
元女兵法　太公陰謀<hi>隋經籍志元女戰經一卷黃帝問元女兵法四卷  又太公陰</hi>
<hi>謀一卷太公陰符鈐錄一卷</hi>　太一兵厯　太白陰經<hi>唐藝文志黃帝太一兵厯</hi>
<hi>一卷陰又李筌太白  經十卷</hi>　玉帳陰符　靈轄秘策<hi>宋藝文志吳起玉帳陰符</hi>
<pb n="KR3k0055_WYG_211-3b"/>
<hi>三卷軍唐藝文志李光弼統  靈轄秘策一卷</hi>　閫外春秋　兵家月令<hi>宋藝文志</hi>
<hi>李筌閫外春秋一卷行又劉元之兵家月令一卷亦謂  軍月令</hi>　王佐秘書　兵家<lb/>
正史<hi>唐藝文志樂産王佐秘書五卷  又吳兢兵家正史九卷</hi>　三軍水鑑　六甲<lb/>
陰符<hi>宋藝文志李靖韜鈐秘術一卷風雲論三卷三軍水鑑三卷  又李光弼將律一卷六甲陰符兵法</hi>
<hi>一卷軍謀前鑑十卷</hi>　佐國元機　統軍玉鑑<hi>宋史藝文志李氏佐國元機一卷總</hi>
<hi>戎志二卷軍又許子兵勝苑十卷統  玉鑑錄一卷</hi>　無出虛實　不示隱微<hi>李衛</hi>
<hi>公問對中太宗曰朕觀諸兵書無出孫武孫武十三篇無出虚實夫用兵識虛實之勢則無不勝焉  唐書太</hi>
<hi>宗命李靖敎侯君集兵法旣而君集奏靖且反兵之隱微不以示臣帝貴靖靖曰方中國無事臣之所敎足以</hi>
<pb n="KR3k0055_WYG_211-4a"/>
<hi>制四裔而君集欲盡臣術此君集欲反耳</hi>　竒正相生　經緯相錯<hi>經籍考髙氏子</hi>
<hi>畧曰風后握竒經竒正相生變化不測蓋潛乎伏羲之畫所謂天地風雲龍鳥蛇虎則其爲八卦之象明矣奇</hi>
<hi>讀如奇偶之奇尤可與易準諸儒多稱諸葛武侯八陣李衞公六花皆出乎此  漢藝文志兵書五十三家圗</hi>
<hi>四十三卷鄭氏曰圗經也書緯也一經一緯相錯而成文圗植物也書動物也一動一植相須而成變化見玉</hi>
<hi>海</hi>　講論九人　問對三卷<hi>龍韜將有兵法九人主講論異同行事成敗簡練兵</hi>
<hi>器刺舉非法詔經籍考李衞公問對三卷案國史兵志神宗熈寧間  樞秘院曰唐李靖兵法世無全書雜見</hi>
<hi>通典雜析譌舛武人將佐多不能通其意令樞秘院檢詳官與王震等校正分𩔖解釋令今可行豈即此問對</hi>
<hi>三卷邪</hi>　閫外津梁　幕中龜鑑<hi>宋仁宗景祐四年以御製神武秘畧賜緣邊總</hi>
<pb n="KR3k0055_WYG_211-4b"/>
<hi>管序曰禮記出征受成于學漢禮遣將尚書授以古兵法太宗嘗出軍誡以賜樞臣是用啓金鎖秘室之藏究</hi>
<hi>鶡冠黃石之㫖採古賢軍兵及舊史成敗爲十五卷實閫外之津梁幕中之龜鑑</hi>　孫子十三<lb/>
篇　武侯十六策<hi>史記孫子武者齊人也以兵法見于吳王闔廬闔廬曰子之十三篇吾盡</hi>
<hi>觀之矣六經籍考武侯十  策一卷</hi>　起之書幾乎正　武之書一乎奇<lb/>
<hi>經籍考髙氏子畧曰讀吳子蓋與孫武截然其不相侔也起之書幾乎正武之書一乎奇</hi>　法如車<lb/>
用由人　學如奕得於心<hi>許洞虎鈐經學兵用武以古法爲執與膠柱鼓瑟無異耳</hi>
<hi>兵法如車載其物則車也及有車之用則東西南北皆由人也  金史兵志承安四年上謂宰臣曰朕嘗觀宋</hi>
<hi>白所集武經具載攻守之法多難行且學古兵法如學奕棋未能自得于心欲用舊陣勢以接敵疎矣</hi>
<pb n="KR3k0055_WYG_211-5a"/>
推廣　暗合<hi>李衛公問對中太宗曰孫子所言治力如何靖曰以近待逺以佚待勞以飽待飢此</hi>
<hi>畧言其槩耳善用兵者推此三義而有六焉以誘待來以靜待躁以重待輕以嚴待懈以治待亂以守待攻太</hi>
<hi>宗曰今人習孫子者但誦空文鮮克推廣其義治力之法宜徧告諸將  宋史孟宗政于有功者怨必賞有罪</hi>
<hi>者親必罰好賢樂善出于天性未嘗學兵法而暗與之合</hi>
　　兵法三<lb/>
原天一兵法<hi>漢藝文志三十五篇</hi>　増握奇文<hi>李衞公問對上太宗曰黃帝兵法世</hi>
<hi>傳握奇文或謂爲握機文何謂也靖曰奇音機故或傳爲機其義則一考其辭云四爲正四爲奇餘奇爲握機</hi>
<hi>奇餘零也</hi>　古司馬法<hi>武經注按司馬法者周大司馬之法也周武旣平殷亂封太公于齊故其</hi>
<pb n="KR3k0055_WYG_211-5b"/>
<hi>法傳於齊桓公之世管仲用之遂能九合諸侯一匡天下景公之世田穰苴用之遂能郤燕晉之師以功封司</hi>
<hi>馬之官後世子孫號爲司馬氏至齊威王追論古司馬法方成此書又逺述穰苴所學遂有司馬穰苴書數十</hi>
<hi>篇今世所傳兵家者流是也書中分權謀形勢陰陽技巧四種非此司馬法也</hi>　太公金匱<hi>隋經</hi>
<hi>籍志太公金匱三卷枕中記一卷</hi>　鬼谷<hi>唐書王廷湊沈<graphic n="KR0743" url="https://raw.githubusercontent.com/kanripo/KR-Gaiji/master/images/KR0743.png" mimeType="image/png"/>少言喜讀鬼谷兵家諸書</hi>　與<lb/>
儒者指意不悖<hi>馬端臨經籍考西山眞氏曰三畧先秦書雖非鷹楊公自作要必其遺法予嘗</hi>
<hi>深味之其言治國養民法度與儒者指意不悖</hi>　武侯八陣圗<hi>宋藝文志諸葛亮行軍指掌二</hi>
<hi>卷將苑一卷武侯八陣圗一卷</hi>　渭南秘訣<hi>一卷經籍考陳氏曰昭武謝淵得於瀘州蓋武侯八</hi>
<hi>陣圖法也爲之注釋而傳於世</hi>　授孫<hi>魏志賈逵自爲兒戲㺯常設部伍祖父習異之曰汝大必爲將</hi>
<pb n="KR3k0055_WYG_211-6a"/>
<hi>帥口授兵法數萬言</hi>　兵林<hi>隋經籍志兵林六卷東晉江都相孔衍撰</hi>　可意授不可<lb/>
語傳<hi>李衞公問對中兵法可以意授不可以語傳</hi>　得則昌失則亡<hi>李衛公問對下</hi>
<hi>太宗曰深乎節制之兵得其法則昌失其法則亡</hi>　腹爲篋笥<hi>杜甫送從弟詩兵法五十家爾</hi>
<hi>腹爲篋笥</hi>　輟策更學<hi>唐書馬燧與諸兄學輟策歎曰丈夫當以功濟四海詎老一儒哉更學兵</hi>
<hi>書戰策</hi>　軍旅指歸<hi>宋藝文志李筌軍旅指歸三卷</hi>　盤置千錢以狀兵<lb/>
法<hi>五代謝彥章傳葛從周授之兵法以千錢置大盤中爲行陣偏伍之狀示以出入進退之節彦章盡得之</hi>
<hi>見孔帖</hi>　聚置武學<hi>富弼言曰宜于太公廟建置武學許白身歳得入補聚自古兵書置於學</hi>
<hi>縱其討習其術旣精然後中年一考校三年大比見登壇必究</hi>　以斷百將<hi>經籍考晁氏曰百將</hi>
<pb n="KR3k0055_WYG_211-6b"/>
<hi>傳十卷張預撰預觀厯代將兵者所以成敗莫不與孫武書相符契因擇良將得百人集其傳成一書而以武</hi>
<hi>之兵法斷其後上之</hi>　武經龜鑑<hi>二十卷經籍考王彥撰隆興御製序其書以孫子十三篇爲主</hi>
<hi>而用厯代事證之</hi>　何泥古爲<hi>吾學編湯和臨敵果敢堅忍未嘗挫衂有語及兵書者輙笑曰</hi>
<hi>臨陣決機在智識敏達何泥古爲</hi>
　　論兵一<lb/>
増易曰師出以律否臧凶　又曰豫利建侯行師<hi>本義豫和</hi>
<hi>樂也人心和樂以應其上也其占利以立君用師</hi>　洪範八政八曰師　詩曰<lb/>
有嚴有翼共武之服　原左傳子罕曰天生五材民並<lb/>
<pb n="KR3k0055_WYG_211-7a"/>
用之廢一不可誰能去兵兵之設久矣所以威不軌而<lb/>
昭文徳也聖人以興亂人以廢廢興存亡昬明之術皆<lb/>
兵之由也　増左傳軍志允當則歸知難則退有徳不<lb/>
可敵　月令孟春不可以稱兵稱兵必天殃兵戎不起<lb/>
不可從我始　漢書韓安國曰臣聞用兵者以飽待飢<lb/>
正治以待其亂定舍以待其勞故接兵覆衆伐國墮城<lb/>
常坐而役敵國此聖人之兵也　又趙充國上狀曰臣<lb/>
聞帝王之兵以全取勝是以貴謀而賤戰　又魏相上<lb/>
<pb n="KR3k0055_WYG_211-7b"/>
疏曰臣聞之救亂誅暴謂之義兵兵義者王敵加於己<lb/>
不得已而起者謂之應兵兵應者勝爭恨小故不忍憤<lb/>
怒者謂之忿兵兵忿者敗利人土地貨寳者謂之貪兵<lb/>
兵貪者破恃國家之大矜民人之衆欲見威於敵者謂<lb/>
之驕兵兵驕者滅此五者非但人事乃天道也　太公<lb/>
文韜凡兵之道莫過乎一一者能獨往獨來黃帝曰一<lb/>
者階於道幾于神用之在于機顯之在于勢成之在於<lb/>
君　又武韜全勝不鬬大兵無創與鬼神通微哉微哉<lb/>
<pb n="KR3k0055_WYG_211-8a"/>
　原管子爲兵之數存乎聚財論工<hi>告軍費</hi>制器<hi>兵器</hi>選士<lb/>
政敎<hi>軍中號令</hi>服習<hi>謂使習/武藝</hi>徧知天下<hi>謂徧知其地形隘易主將工拙士卒勇怯</hi>
<hi>也</hi>明於機數此八者皆須無敵故兵未出境而無敵者<lb/>
八悉備然後能正天下又曰凡人之所以守戰至死而<lb/>
不徳其上者<hi>或守或戰雖復至死不敢恃之以徳于上則有數存焉于其間故至于此也</hi>曰<lb/>
大者親戚墳墓之所在也田宅厚富足居也不然則州<lb/>
黨與宗族足懷樂也不然則上之敎訓習俗慈愛之於<lb/>
民也厚無所往得之也<hi>君之恩厚皆在于民無所他往故得民致死</hi>不然則<lb/>
<pb n="KR3k0055_WYG_211-8b"/>
山林澤谷之利足生也不然地形險阻易守而難攻也<lb/>
不然則罰嚴而可畏也賞明而足勸也不然則有深怨<lb/>
於敵人也不然則有厚功于上也<hi>功厚則祿多故亦自爲戰而徳于君</hi>今<lb/>
恃不信之人而求以利用不守之民而欲以固將不戰<lb/>
之卒而幸以勝此兵之三闇　増又曰兵者外以誅暴<lb/>
内以禁邪尊主安國之經也兵有大論必先論其器論<lb/>
其士論其將論其主故曰器濫惡不利者以其士予人<lb/>
也士不可用者以其將予人也將不知兵者以其主予<lb/>
<pb n="KR3k0055_WYG_211-9a"/>
人也主不積務於兵者以其國予人也　司馬法古者<lb/>
以仁爲本以義治之之謂正　老子曰以道佐人主者<lb/>
不以兵彊天下其事好還師之所處荆棘生焉大軍之<lb/>
後必有凶年故善者果而已矣不敢以取彊焉　原又<lb/>
曰兵者不祥之器非君子之器不得已而用之　孫子<lb/>
兵者國之大事死生之地存亡之道不可不察故經之<lb/>
以五事校之以計而索其情<hi>謂下五事彼我之情</hi>一曰道二曰天<lb/>
三曰地四曰將五曰法道者令民與上下同意可與之<lb/>
<pb n="KR3k0055_WYG_211-9b"/>
死與之生而不畏佹也<hi>上有仁施下能致命若晉陽之圍沈竈生蛙人無叛疑心矣</hi>
天者陰陽寒暑時制也地者逺近險易廣狹死生也凡<lb/>
用兵之法日費千金然後十萬之衆舉矣久暴師則國<lb/>
用不足夫頓兵挫銳屈力殫貨則諸侯乘其弊而起雖<lb/>
有智者不能善其後也故善用兵者役不再籍糧不三<lb/>
載<hi>籍猶賦也言初賦人便取勝不復歸國發兵也始載糧遂因食于敵不至於三也</hi>取用于國<lb/>
因糧於敵故軍食可足<hi>兵甲戰具取用國中糧食因敵者晉師館榖于楚是也</hi>兵<lb/>
久而國利者未之有也<hi>言兵者凶器久則生變若智伯圍趙逾年不歸卒爲襄子所擒</hi>
<pb n="KR3k0055_WYG_211-10a"/>
<hi>身死國分故新序傳曰好戰窮武未有不亡者也</hi>不盡知用兵之害者不能得<lb/>
用兵之利也<hi>若秦伯見襲鄭之利不顧崤函之敗吳王矜伐齊之功而忘姑蘇之禍</hi>故軍<lb/>
之所以患于君者三不知軍之不可以進而謂之進不<lb/>
知軍之不可以退而謂之退是謂之縻軍<hi>縻御也又繫也君不知軍</hi>
<hi>之形勢而欲從中御也故太公曰國不可以從外治兵不可以從中御</hi>不知三軍之事而<lb/>
欲同三軍之政則軍士惑矣<hi>治國尚禮讓兵貴於權詐形勢各異敎化不同而吾</hi>
<hi>不知其變軍國一政以用治民則軍士疑惑不知所措故兵經曰在國以信在軍以詐</hi>不知三軍<lb/>
之權而欲同三軍之任則軍覆疑矣<hi>亡知之君旣闇于用臣不知權變而</hi>
<pb n="KR3k0055_WYG_211-10b"/>
<hi>謬以爲勢位援非其人則舉措失所軍覆敗也若趙不用廣武而任成安君</hi>三軍旣惑且疑<lb/>
則諸侯之難至矣<hi>三軍疑其所任惑其所爲則鄰國諸侯因其乖謬作難而至也故太公曰</hi>
<hi>疑忌不可以應敵也</hi>　増吳子曰凡兵之名有五一曰義兵二曰<lb/>
強兵三曰剛兵四曰暴兵五曰逆兵禁暴救亂曰義恃<lb/>
衆以伐曰強因怒興師曰剛棄禮貪義曰暴國亂人疲<lb/>
舉事動衆曰逆五者之服各有其道義必以禮服強必<lb/>
以謙服剛必以辭服暴必以詐服逆必以權服　又武<lb/>
侯問曰兵何以爲勝起對曰以治爲勝所謂治者居則<lb/>
<pb n="KR3k0055_WYG_211-11a"/>
有禮動則有威進不可當退不可追前却有節左右應<lb/>
麾雖絶成陳雖散成行與之安與之危其衆可合而不<lb/>
可離可用而不可疲名曰父子之兵　又曰用兵之害<lb/>
猶豫最大三軍之災生於狐疑　尉繚子兵者所以誅<lb/>
暴亂禁不義也兵之所加者農不離其田業賈不離其<lb/>
肆宅士大夫不離其官府由其武議在于一人故兵不<lb/>
血刃而天下親焉　原又曰勝兵似水夫水至柔弱者<lb/>
也然所觸丘陵必爲之崩無異也性專而觸誠也　増<lb/>
<pb n="KR3k0055_WYG_211-11b"/>
又曰兵有五致爲將忘家踰垠忘親指敵忘身必死則<lb/>
生急勝爲下　原黃石公上畧用兵之要在崇禮而重<lb/>
祿禮崇則智士至祿重則義士輕死　増又中畧使智<lb/>
使勇使貪使愚智者樂立其功勇者好行其志貪者邀<lb/>
趨其利愚者不顧其死因其至情而用之此軍之微權<lb/>
也　荀子臨武君與孫卿子議兵于趙孝成王前臨武<lb/>
君曰上得天時下得地利觀敵之變動後之發先之至<lb/>
此用兵之要術也孫卿子曰凡用兵攻戰之本在乎一<lb/>
<pb n="KR3k0055_WYG_211-12a"/>
民弓矢不調羿不能以中微六馬不和造父不能以致<lb/>
逺士民不親附湯武不能以必勝故善附民者乃善用<lb/>
兵者也臨武君曰兵所貴者勢利所行者變詐孫吳用<lb/>
之無敵于天下豈必待附民哉孫卿子曰臣之所道仁<lb/>
人之兵不可詐也故以桀詐桀猶巧拙有幸焉以桀詐<lb/>
堯若以卵投石以指撓沸若赴水火入焉焦沒耳故仁<lb/>
人上下百將一心三軍同力臣之于君也下之于上也<lb/>
若子之事父弟之事兄若手臂之捍頭目而覆胸腹也<lb/>
<pb n="KR3k0055_WYG_211-12b"/>
詐而襲之與先驚而後擊之一也臨武君請問王者之<lb/>
軍制孫卿子曰將死鼔馭死轡百吏死職士大夫死行<lb/>
列聞鼓聲而進聞金聲而退順命爲上有功次之　又<lb/>
陳囂問先生議兵常以仁義爲本仁者愛人義者循理<lb/>
然則又何以兵爲凡所爲有兵者爲爭奪也孫卿子曰<lb/>
仁者愛人愛人故惡人之害之也義者循理循理故惡<lb/>
人之亂之也兵者所以禁暴除害非爭奪也　原吕氏<lb/>
春秋夫兵不可偃也譬之若用藥者然得良藥則活人<lb/>
<pb n="KR3k0055_WYG_211-13a"/>
得惡藥則殺人義兵之爲天下良藥也亦大矣<hi>注義兵除天下</hi>
<hi>之兇殘解百姓之倒懸而生育之故方之于良藥也</hi>　又曰凡兵天下之凶器也<lb/>
勇天下之凶德也舉凶器行凶德猶不得已也舉凶器<lb/>
必殺殺所以生之也行凶德必威威所以懾之也敵懾<lb/>
民生此義兵之所以隆也豈必用枹鼓干戈哉　増淮<lb/>
南子兵者禁暴討亂也敎之以道導之以德而不聽則<lb/>
臨之以威武臨之威武而不從則制之以兵革故聖人<lb/>
用兵若櫛髮耨苖所去者少而所利者多　又曰善爲<lb/>
<pb n="KR3k0055_WYG_211-13b"/>
政者積其德善用兵者畜其怒德積而民可用怒畜而<lb/>
威可立也威之所制者廣則我強而敵弱矣故善用兵<lb/>
者先弱敵而後戰者也　李筌太白陰經夫兵之興也<lb/>
有形有神旗幟金鼓依於形智謀計事依于神戰勝攻<lb/>
取形之事而用在神虚實變化神之功而用在形觀形<lb/>
不見其神不知其事是以曵柴揚塵形其衆也減竈滅<lb/>
火形其寡也勇而無剛嘗敵而速去之形其退也斥山<lb/>
澤之險無所不致形其進也油幕布帔冠諸樹株形其<lb/>
<pb n="KR3k0055_WYG_211-14a"/>
強也偃旗卧鼓寂若無人形其弱也故曰兵形象陶人<lb/>
之埏土鳬氏之冶金爲方爲貟或鼎或鐘土金無常性<lb/>
因功以爲名戰陣無常勢因敵以爲形形不因神不能<lb/>
爲變化神不因敵不能爲智謀　許洞虎鈐經兵者陰<lb/>
也陰之徳以虚爲虚而應于體也月者太陰之精氣也<lb/>
朔望不常蓋由以虚爲變也兵旣陰𩔖則其機宜常虚<lb/>
含變以法月也能以虚含變應敵動必利矣　又孫子<lb/>
勝兵先勝謂先定之術而後舉也何謂必勝許洞曰先<lb/>
<pb n="KR3k0055_WYG_211-14b"/>
務三和次務三有餘次務三必行何謂三和曰和于國<lb/>
然後可以出軍和于軍然後可以出陣和于陣然後可<lb/>
以出戰國不和則人心離軍不和則敎令亂陣不和則<lb/>
行列不整何謂三有餘曰力有餘食有餘義有餘也力<lb/>
無餘則困于鬭食無餘則逼于時義無餘則吏士怨何<lb/>
謂三必行曰必行其謀則奸機者不成必行其賞則好<lb/>
功者不愛死必行其罰則有過者不咎　邵子皇極經<lb/>
世書用兵之道必待人民富府庫充兵強名正天時順<lb/>
<pb n="KR3k0055_WYG_211-15a"/>
地利得然後可舉<lb/>
　　論兵二<lb/>
増李衞公問對上靖曰黃帝始立丘井之法因以制兵<lb/>
<hi>井分四道八家處之其形井字開方九焉五爲陣法四爲閑地此所謂數起于五也虛其中大將居之環其四</hi>
<hi>面諸部連繞此所謂終于八也及乎變化制敵則紛紛紜紜鬭亂而法不亂混混沌沌形圓而勢不㪚此所謂</hi>
<hi>散而成八復而爲一者也</hi>太宗曰深乎黃帝之制兵也後世雖有天<lb/>
智神畧莫能出其閫閾　漢書藝文志曰湯武受命以<lb/>
師克亂而濟百姓動之以仁義行之以禮讓司馬法是<lb/>
<pb n="KR3k0055_WYG_211-15b"/>
其遺事也　左傳衞人以燕師伐鄭燕人畏鄭三軍而<lb/>
不虞制人鄭二公子以制人敗燕師于北制君子曰不<lb/>
備不虞不可以師　又楚屈瑕將盟貳軫鄖人軍於蒲<lb/>
騷將與隨絞州蓼伐楚師莫敖患之曰盍請濟師於王<lb/>
鬭亷曰師克在和不在衆商周之不敵君之所聞也成<lb/>
師以出又何濟焉　又子玉怒從晉師晉師退軍吏曰<lb/>
以君辟臣辱也且楚師老矣何故退子犯曰師直爲壯<lb/>
曲爲老豈在久乎微楚之惠不及此退三舍辟之所以<lb/>
<pb n="KR3k0055_WYG_211-16a"/>
報也　原又秦師襲鄭過周北門左右免胄而下超乘<lb/>
者三百乘王孫滿尙幼觀之言于王曰秦師輕而無禮<lb/>
必敗輕則寡謀無禮則脫入險而脫又不能謀能無敗<lb/>
乎　漢書刑法志大刑用甲兵所由來者上矣殷周以<lb/>
兵定天下戢藏干戈敎以文德而猶立司馬之官設六<lb/>
軍之衆因井田而制軍賦周道衰法度墮春秋之後滅<lb/>
弱吞小並爲戰國吳有孫武齊有孫臏魏有吳起秦有<lb/>
商鞅皆擒敵立勝垂著篇籍當此之時齊愍以技擊強<lb/>
<pb n="KR3k0055_WYG_211-16b"/>
<hi>兵家之技巧者習手足便器械積機關以立攻守之勝</hi>魏惠以武卒奮秦昭以銳<lb/>
士勝孫卿非之曰若齊之技擊得一首則受賜金事小<lb/>
敵脆則偷可用也<hi>偷謂茍且</hi>事鉅敵堅則渙然離矣是亡國<lb/>
之兵也魏氏武卒衣三屬之甲<hi>上身一髀禈一踁繳一凡三屬也屬聮也</hi>操<lb/>
十二石之弩負矢五十个置戈其上冠胄帶劒贏三日<lb/>
之糧<hi>胄兠鍪也冠胄帶劒者著兠鍪而又帶劒也贏謂擔負也</hi>日中而趨百里<hi>一日之中</hi>
中試則復其戸利其田宅<hi>復謂免其賦稅也利田宅者給其便利之處也中竹仲反</hi>
如此其地雖廣其稅必寡其氣力數年而衰此危國之<lb/>
<pb n="KR3k0055_WYG_211-17a"/>
兵也秦人其生民也陿阸其使人也酷烈<hi>陿地小也阸險固也</hi>狃<lb/>
之以賞慶導之以刑法<hi>狃串習也</hi>使其民所以要利于上者<lb/>
非戰無由也功賞相長五甲首而隷五家<hi>能得著甲者五人首使得</hi>
<hi>隸役五家是爲相君長</hi>是最爲有數故能四世勝於天下然皆干<lb/>
賞蹈利之兵未有安制矜節之理也<hi>矜持也</hi>雖地廣兵強<lb/>
鰓鰓常恐天下之一合而共軋已也<hi>鰓懼貌軋踐轢也鰓先祀反軋於黠</hi>
<hi>反</hi>至乎齊桓晉文之兵可謂入其域而有節制矣<hi>入王兵之</hi>
<hi>域而未盡善也</hi>猶未本仁義之大統也故齊之技擊不可以遇<lb/>
<pb n="KR3k0055_WYG_211-17b"/>
魏之武卒魏之武卒不可以直秦之銳士<hi>直亦當也</hi>秦之銳<lb/>
士不可以當桓文之節制桓文之節制不可以敵湯武<lb/>
之仁義故曰善師者不陣善陳者不戰善戰者不敗善<lb/>
敗者不亡若夫舜詢百僚咎繇作士命以蠻夷猾夏冦<lb/>
賊姦宄而刑無所用所謂善師不陳者也湯武征伐陳<lb/>
師誓衆而放擒桀紂所謂善陳不戰者也齊桓南伐强<lb/>
楚使貢周室北伐山戎爲燕開路存亡繼絶功爲伯首<lb/>
所謂善戰不敗者也楚昭王遭闔閭之禍國滅出亡父<lb/>
<pb n="KR3k0055_WYG_211-18a"/>
老送之王曰父老返矣何患無君父老曰有君如是其<lb/>
賢也相與從之或奔走赴秦號哭請救秦人爲之出兵<lb/>
昭王返國所謂善敗不亡者也若秦因四世之勝據河<lb/>
山之阻任用白起王翦豺狼之徒奮其牙爪禽獵六國<lb/>
以并天下窮武極詐士民不附卒隸之徒還爲仇敵焱<lb/>
起雲合果共軋之斯爲下矣<hi>焱音標</hi>　増史記韓信張耳<lb/>
擊趙斬陳餘擒趙王歇諸將畢賀問曰兵法右倍山陵<lb/>
前左水澤今背水而勝何也信曰兵法不曰䧟之死地<lb/>
<pb n="KR3k0055_WYG_211-18b"/>
而後生置之亡地而後存且信非得素拊循士大夫也<lb/>
所謂驅市人而戰非置死地皆走尚可得而用之乎諸<lb/>
將皆服　後漢書梁州賊王國圍陳倉拜皇甫嵩爲左<lb/>
將軍督前將軍董卓拒之卓欲速進赴陳倉嵩不聽自<lb/>
冬迄春城堅守固賊衆疲敝解去嵩進兵擊之卓曰兵<lb/>
法窮冦勿追歸衆勿廹困獸猶鬭蜂蠆有毒况大衆乎<lb/>
嵩曰前吾不擊避其銳也今而擊之待其衰也所擊疲<lb/>
師非歸衆也國衆且走莫有鬭志以整擊亂非窮冦也<lb/>
<pb n="KR3k0055_WYG_211-19a"/>
遂獨進擊之大破之國走而死　原漢晉春秋街亭之<lb/>
敗或勸諸葛亮更發兵者亮曰大軍在祁山箕谷皆多<lb/>
於賊而不能破賊爲賊所破者則此病不在兵少也在<lb/>
一人耳今欲減兵損將明罰思過校變通之道于將來<lb/>
若不能然者雖兵多何益自今以後諸有忠慮于國但<lb/>
勤攻吾之闕則事可定賊可死功可蹻足而待矣　増<lb/>
晉書吳平之後詔天下罷軍役時山濤論用兵之本以<lb/>
爲不宜去州郡武備其論甚精於時咸以濤不學孫吳<lb/>
<pb n="KR3k0055_WYG_211-19b"/>
而闇與之合　李衛公問對上靖曰因糧於敵是變客<lb/>
爲主也飽能飢之佚能勞之是變主爲客也故兵不拘<lb/>
主客遲速惟發必中節爲宜昔越伐吳以左右二軍鳴<lb/>
鼓而進吳分兵禦之越以中軍潛渉不鼓襲敗吳師此<lb/>
變客爲主之騐也石勒與姬澹戰澹兵逺來勒遣孔萇<lb/>
爲前鋒逆擊澹軍孔萇退而澹來追勒以伏兵夾擊之<lb/>
澹軍大敗此變勞爲佚之騐也　又靖曰諸葛亮七擒<lb/>
孟獲正兵而已矣太宗曰晉馬隆討涼州亦是依八陣<lb/>
<pb n="KR3k0055_WYG_211-20a"/>
圖作偏箱車地廣則用鹿角車營路狹則爲木屋施於<lb/>
車上且戰且前信乎正兵古人所重也靖曰臣討突厥<lb/>
西行數千里若非正兵安能致逺偏箱鹿角兵之大要<lb/>
一則治力一則前拒一則束部伍三者迭相爲用斯馬<lb/>
隆所得古法深也　又太宗曰朕破宋老生初交鋒義<lb/>
師少却朕親以鐵騎自南原馳下橫突之老生兵斷後<lb/>
大潰遂擒之此正兵乎奇兵乎靖曰臣按兵法自黃帝<lb/>
以來先正而後竒先仁義而後權譎且霍邑之戰師以<lb/>
<pb n="KR3k0055_WYG_211-20b"/>
義舉者正也建成墜馬右軍少却者奇也太宗曰彼時<lb/>
少却幾敗大事曷謂奇邪靖曰凡兵以前向爲正後却<lb/>
爲奇且右軍不却則老生安致之來哉法曰利而誘之<lb/>
亂而取之老生恃勇急進不意斷後見擒于陛下此所<lb/>
謂以竒爲正也太宗曰凡兵却皆謂之奇乎靖曰夫兵<lb/>
却旗參差不齊鼓大小不應令喧囂不一此眞敗者也<lb/>
非奇也若旗齊鼓應號令如一紛紛紜紜雖退走非敗<lb/>
也必有奇也法曰佯北勿追又曰能而示之不能皆竒<lb/>
<pb n="KR3k0055_WYG_211-21a"/>
之謂也　唐書蕭銑據江陵詔李靖安輯靖大閱兵夔<lb/>
州時秋潦濤瀨漲惡銑以靖未能下不設備諸將亦請<lb/>
江平乃進靖曰兵機事以速爲神今士始集銑不及知<lb/>
若乘水傅壘是震霆不及塞耳有能倉卒召兵無以禦<lb/>
我此必擒也　又田悅有魏博以兵二萬壁洹水馬燧<lb/>
與夾洹而軍恱不出燧潛師趨魏州悅率李納等兵譟<lb/>
而前燧縱兵擊之恱敗李芃問曰糧少而深入何也燧<lb/>
曰糧少戰利速兵善於致人今恱與淄靑恒三軍爲首<lb/>
<pb n="KR3k0055_WYG_211-21b"/>
尾欲不戰以老我師若分擊左右未可必破恱且來助<lb/>
是腹背支敵也法有攻其必救故趨魏以破之皆曰善<lb/>
　武備志李愬執吳元濟檻送京師諸將請曰始公敗<lb/>
於朗山而不憂勝於吳房而不取冒大風甚雪而不止<lb/>
孤軍深入而不怯然卒以成功皆衆人所不論也愬曰<lb/>
朗山不利則賊輕我不爲備矣取吳房則其衆奔蔡併<lb/>
力固守故存之以分其兵風雪陰晦則烽火不接不知<lb/>
吾至孤軍深入則人皆致死戰自倍矣夫視逺者不顧<lb/>
<pb n="KR3k0055_WYG_211-22a"/>
近慮大者不計細若矜小務恤小敗先自撓矣何暇立<lb/>
功乎衆皆服　宋史趙范曰今寳應之逼山陽天長之<lb/>
逼盱眙須各増戍兵萬人遣良將統之敵來則堅壁以<lb/>
挫其鋒不來則耀武以壓其境而又觀釁伺隙時遣偏<lb/>
師掩其不備以示敢戰使雖欲深入而畏吾之擣其虛<lb/>
此遏㓂之兵也<lb/>
　　論兵三<lb/>
原先王之務　司馬之職<hi>尉繚子地所以養民也城所以守地也戰所以守城也故</hi>
<pb n="KR3k0055_WYG_211-22b"/>
<hi>務耕者民不飢務守者地不危務戰者城不圍三者先王之本務也  下詳兵法一</hi>　國之大事<lb/>
　神之大節<hi>周禮凡國之大事致民鄭注云大事謂戎事也國有大事當徵召㑹聚百姓則小司</hi>
<hi>徒召聚之也社左傳王使劉康公成肅公㑹晉侯伐秦成子受脤于  不敬劉子曰國之大事在祀與戎祀有</hi>
<hi>執膰戎有受脤神之大節也今成子惰棄其命矣其不反乎五月成肅公卒於瑕</hi>　五材並用<lb/>
　五帝弗偃<hi>上詳論兵一炎淮南子兵之所由來者逺矣黃帝嘗與  帝戰矣顓頊嘗與共工爭</hi>
<hi>矣故黃帝戰于涿鹿之野堯戰于丹水之浦舜伐有苖啓攻有扈自五帝而弗能偃也况衰世乎</hi>　受<lb/>
之以師　校之以計<hi>易序卦訟必有衆起故受之以師師者衆也  下詳論兵一</hi>
崇禮重祿　誅暴振苦<hi>上詳論兵一無吕氏春秋古聖王有義兵而  偃兵兵誠義以</hi>
<pb n="KR3k0055_WYG_211-23a"/>
<hi>誅暴君而振苦民也</hi>　少長有禮　奇正迭用<hi>左傳晉師次於城濮晉侯登于有華</hi>
<hi>之墟以觀師曰少長有禮其可用也遂伐其木以益其兵  傅元古今畫賛孫武論兵實妙竒正迭用變化無</hi>
<hi>形</hi>　亂者取之　亡者侮之<hi>書仲虺之誥取亂侮亡蔡氏注侮傷也</hi>　武<lb/>
不違敵　兵不徒歸<hi>左傳晉陽處父侵蔡楚子上救之與晉師夾泜水而軍陽子患之使</hi>
<hi>謂子上曰吾聞之文不犯順武不違敵子若欲戰則吾退舍子濟而陳遲速惟命不然紓我老師費財無益也</hi>
<hi>虚尉繚子衆已聚不  散兵已出不徒歸</hi>　臨敵制變　不戰屈人<hi>陳思王曰兵者</hi>
<hi>不可預圗臨敵制變  下詳攻戰一</hi>　善陣不鬭　善戰不死<hi>周書七制一曰征二</hi>
<hi>曰攻三曰侵四曰伐五曰陣六曰戰七曰鬭善征不攻善攻不侵善侵不伐善伐不陣善陣不戰善戰不鬭善</hi>
<pb n="KR3k0055_WYG_211-23b"/>
<hi>鬭不敗無榖梁傳善戰者不死注曰投兵勝地故  死者江熈曰避實擊虛則不死</hi>　攻難守易<lb/>
　擊一得二<hi>戰國策平原君謂馮忌曰吾欲北伐上黨出兵攻燕對曰不可趙以亡敗之餘衆收</hi>
<hi>破軍之敝守而秦罷於邯鄲之下趙守而不可㧞然攻者難而守者易也今七敗之禍未復而欲以罷趙攻強</hi>
<hi>燕故臣未見燕之可攻也所東觀漢記耿弇曰吾攻西安臨淄不能救也  謂擊一而得二也</hi>　不居<lb/>
死土　當飲生水<hi>太公兵法兵當居生土之上毋居死土之下所謂土獨髙而上生草有隄</hi>
<hi>防若䧟甲者死土也不又當飲生水無食死水所謂生水長流者冬夏有水  涸也死水不流夏有冬竭也</hi>
　頓兵九地　折衝千里<hi>太公兵法武王曰休息士衆皆有處乎太公曰休兵頓息</hi>
<hi>如從九天之上向九地之下通于天下藏于九野獨往獨來有莫見者也  淮南子修政廟堂之上折衝千里</hi>
<pb n="KR3k0055_WYG_211-24a"/>
<hi>之外拱揖指揮而天下響應此用兵之上也</hi>　莫見其形　必察敵情<hi>新序君子</hi>
<hi>善用兵也不見其形而攻已成野人之用兵鼓聲則似雷號呼則動地死者已量于澤矣而國之存亡主之死</hi>
<hi>生猶未可知也其離仁義亦逺矣食三畧軍䜟用兵之要必先察敵情視其倉庫度其糧  卜其強弱察其天</hi>
<hi>地伺其空隙也</hi>　量敵而進　相時而動<hi>蜀志掄才用衆未可輕易量敵而進兵家</hi>
<hi>所愼伐下詳征  二</hi>　奪其所愛　攻其無備<hi>孫子或問敵衆整而將來待之若何</hi>
<hi>曰先奪其所愛則聽矣注曰奪其所恃之利則我所欲必得也  又兵者詭道也能而示之不能用而示之不</hi>
<hi>用近而示之逺逺而示之近利而誘之亂而取之實而備之強而避之怒而撓之卑而驕之佚而勞之親而離</hi>
<hi>之攻其無備出其不意此兵家之勝不可先傳也</hi>　因其勞倦　擊其衰怠<hi>淮南</hi>
<pb n="KR3k0055_WYG_211-24b"/>
<hi>子兵有二勢因其勞倦乘其飢渴此之謂因勢光晉中興書劉曜進兵圍洛陽百餘日不克石勒謂徐  曰曜</hi>
<hi>以疲卒十萬圍堅城今以我初銳擊其衰怠其勢必舉十二月勒兵四出六日行千里至洛陽與曜大戰遂執</hi>
<hi>曜</hi>　凶器　良藥<hi>並詳論/兵一</hi>　依水草　乘山谷<hi>孫子若交於斥</hi>
<hi>澤之中必依水草而背衆樹此處斥澤之軍也也  抱朴子軍之所以欲乘山依谷者視生處髙</hi>　熊<lb/>
穴啓　鳬徯見<hi>山海經熊山有穴夏啓而冬閉冬啓乃必有兵  又鹿壹之山有鳥焉其狀如</hi>
<hi>雄雞而人面名鳬徯其鳴自叫見則有兵小次之山有獸焉狀如猿而白首赤足名朱厭見則大兵</hi>　屈<lb/>
兵非戰　拔城非攻<hi>孫子兵法善用兵者屈人之兵而非戰也拔人之城而非攻也毁人</hi>
<hi>之國而非久也必以全爭于天下故兵不頓而利可全此謀攻之法也</hi>　義合乃動　見<lb/>
<pb n="KR3k0055_WYG_211-25a"/>
可乃取<hi>越記聖人行兵云云</hi>　校變通之道　知盛衰之術<hi>上詳論兵</hi>
<hi>二軍抱朴子淮南王所著兵書皆魁岡之陣風氣之占及  中之變象徵祥觸物之候知敵盛衰候時而動之</hi>
<hi>術去就無以知行止不可測使進則百勝退則萬全</hi>　七殃不可處　五色不可<lb/>
攻<hi>太公兵法張軍處將必避七殃武王曰何謂七殃太公曰張軍勿居天社勿居地舍勿居器虛勿居宿死</hi>
<hi>勿居吞害勿居蜚鋒勿居潮泉可越記軍上有五色相連於天相和此有應兵不  攻攻之無後也</hi>　長<lb/>
勝短曲勝直　以詐立以利動<hi>周書長勝短輕勝重曲勝直强勝弱飽勝飢肅</hi>
<hi>勝恕先勝徐武之經也爲孫子夫兵以詐立以利動以分合  變者也</hi>　求敵若求亡子<lb/>
　擊敵若救溺人<hi>尉繚子</hi>　無邀正正之旗　無擊堂堂<lb/>
<pb n="KR3k0055_WYG_211-25b"/>
之陣　全伍爲上破伍次之　全國爲上破國次之<hi>孫子</hi>
　投散地　驅市人<hi>王弼周易畧例投戈散地則六親不能相保  吕氏春秋世有言曰</hi>
<hi>驅市人而戰之可以勝人之厚祿敎卒老弱疲兵可以勝人之精士練材離散俘系可以勝人之行陣整齊鋤</hi>
<hi>耰白挺可以勝人之長銚利兵此不通乎兵者之論又愼子云市人可驅而戰之也</hi>　以亂易整<lb/>
　以長擊短<hi>左傳秦晉圍鄭秦與鄭盟子犯請擊之公曰不可因人之力而敝之不仁失其所與</hi>
<hi>不知以亂易整不武吾其還也此桓範集古之用兵者以長擊短然吳舍舟渉陸  謂棄長即短也</hi>　各<lb/>
結朋黨　内相謗訕<hi>諸葛兵要軍誡枝葉強大比居同勢各結朋黨競進憸人有此不去</hi>
<hi>是謂敗徵相兵書言行不同竪私枉公外相連誣内  謗訕有此不去是謂敗亂</hi>　輕而無親<lb/>
<pb n="KR3k0055_WYG_211-26a"/>
　貪而無禮<hi>上詳論兵二敗左傳戎輕而不整貪而無親勝不相讓  不相救獲必務進後有不</hi>
<hi>繼則無救矣</hi>　百克無後　六敗非天<hi>左傳欒武子曰楚自克庸以來其君在軍</hi>
<hi>無日不討軍實而申儆之于勝之不可保紂之百克而卒無後  孫子兵有走者有弛者有陷者有崩者有亂</hi>
<hi>者有北者凡此六者非天地之灾將之過也</hi>　用兵無已　極武而亡<hi>六韜昔煩</hi>
<hi>厚氏用兵無已誅戰不休至于涿鹿之野諸侯叛之煩厚氏因以亡也  新序秦窮兵極武而亡項羽尚暴而</hi>
<hi>滅堂以上北  書鈔</hi>　増天道　人情<hi>上詳論兵一人陸䞇奏議兵法者無他  情而已通</hi>
<hi>其變則得失可辨成敗可知古之人所以坐籌樽爼之間制勝千里之外者得此道也</hi>　似水<lb/>
法月<hi>並詳論兵一</hi>　生人　利物<hi>吕覽懐寵篇今有人于此能生死一人則天下必爭</hi>
<pb n="KR3k0055_WYG_211-26b"/>
<hi>事之矣義兵之生人亦多矣人孰不說故義兵至則鄰國之民歸之若流水誅國之民望之若父母行地滋逺</hi>
<hi>得民滋衆兵不接刃而民服其化救桓範世要論聖人用兵將以利物不以害物也將以  亡非以危存也故</hi>
<hi>不得已而用之也</hi>　七禁　三和<hi>武侯兵法軍有七禁一曰輕二曰慢三曰盗四曰欺五曰</hi>
<hi>背六曰亂七曰誤此治軍之禁也  下詳論兵一</hi>　徳之末　仁爲本<hi>莊子三軍五兵</hi>
<hi>之運徳之末也須精神之運心術之動然後從之者也  下詳論兵一</hi>　有四機　分三<lb/>
等<hi>吳子兵有四機三軍之衆百萬之師張設輕重在于一人是謂氣機路狹道險名山大塞十夫所守千夫</hi>
<hi>不過是謂地機善行間諜輕兵往來分散其衆使其君臣相怨上下相咎是謂事機車堅管轄舟利櫓楫士習</hi>
<hi>戰陣馬閑馳逐是謂力機知此四者乃可爲將分李衛公問對下太宗曰兵法孰爲最深者靖曰臣嘗  三等</hi>
<pb n="KR3k0055_WYG_211-27a"/>
<hi>使學者當漸而至焉一曰道二曰天地三曰將法太宗曰然吾謂不戰而屈人之兵者上也百戰百勝者中也</hi>
<hi>深溝髙壘以自守者下也以是校量孫武著書三等皆具焉</hi>　多其方　疑其事<hi>李筌</hi>
<hi>太白陰經夫善用兵者攻其愛敵必從擣其虛敵必隨多其方敵必分疑其事敵必備從隨不得城守分備不</hi>
<hi>得并兵則我佚而敵勞敵寡而我衆</hi>　有嚴有翼　旣敬旣戒<hi>上詳論兵一  詩整</hi>
<hi>我六師以修我戎旣敬旣戒惠此南國</hi>　以治待亂　以鎰稱銖<hi>孫子三軍可奪</hi>
<hi>氣將軍可奪心是故朝氣銳晝氣惰暮氣歸善用兵者避其銳氣擊其惰歸此治氣者也以治待亂以靜待譁</hi>
<hi>此治心者也度又兵法一曰度二曰量三曰數四曰稱五曰勝地生  度生量量生數數生稱稱生勝故勝兵</hi>
<hi>若以鎰稱銖敗兵若以銖稱鎰</hi>　獨往獨來　勿遏勿追<hi>上詳論兵一  孫子用兵</hi>
<pb n="KR3k0055_WYG_211-27b"/>
<hi>之法髙陵勿向背丘勿逆佯北勿從銳卒勿攻餌兵勿食歸師勿遏圍師必缺窮冦勿追絶地無留</hi>　先<lb/>
聲後實　前冥後明<hi>史記李左車對韓信曰善用兵者不以短擊長而以長擊短方今爲</hi>
<hi>將軍計莫如案甲休兵遣辨士奉咫尺之書暴其所長于燕燕必不敢不聼從燕已從使諠言者東告齊齊必</hi>
<hi>從風而服雖有智者亦不知爲齊計矣兵固有先聲而後實者此之謂也  淮南子用兵之道示之以柔而迎</hi>
<hi>之以剛示之以弱而乘之以強爲之以斂而應之以張將欲西而示之以東先忤而後合前冥而後明故所鄉</hi>
<hi>非所之也所見非所謀也舉措動靜莫能識也</hi>　以主制客　變客爲主<hi>武備志曹</hi>
<hi>仁以歩騎數萬向濡須朱桓兵纔五千人諸將皆懼桓曰勝負在將不在衆寡兵法稱客倍而主人半者謂俱</hi>
<hi>在平原而士卒勇怯等耳今仁非智勇士卒甚怯千里歩涉人馬罷困桓與諸君共據髙城臨江背山以佚待</hi>
<pb n="KR3k0055_WYG_211-28a"/>
<hi>勞以主制客此百戰百勝之勢雖曹丕自來尚不足憂况仁等邪  下詳論兵二</hi>　以敗擊勝<lb/>
　以少爲多<hi>上詳料敵兵歐陽修上書臣聞攻人以謀不以力用  鬭智不鬭多前代用兵之人</hi>
<hi>多者常敗少者常勝善用兵者以少爲多不善用兵者雖多而愈少也</hi>　舉如飛鳥　擎<lb/>
如盤水<hi>管仲兵數篇收天下之豪傑有天下之駿雄故舉之如飛鳥動之如雷電發之如風雨  唐書</hi>
<hi>魏元忠上封事齊段孝先有言持大兵如擎盤水一致蹉跌求止可得哉</hi>　堅其堅者　瑕<lb/>
其瑕者<hi>管仲制分篇凡用兵者攻堅則軔乘瑕則神攻堅則瑕者堅乘瑕則堅者瑕故堅其堅者瑕其</hi>
<hi>瑕者</hi>　舉得於外　福生於内<hi>見漢書趙充國奏</hi>　使賊南守<lb/>
引軍北渡<hi>武備志諸將問曰初賊守潼關渭北道缺不從河東擊馮翊而反守潼關積日而後北渡</hi>
<pb n="KR3k0055_WYG_211-28b"/>
<hi>何也曹操曰若吾入河東賊必積諸津則西河未可渡吾故盛兵向潼關使賊悉衆南守而西河之備虛故二</hi>
<hi>將得西河然後引軍北渡賊不與我爭連車樹柵爲甬道而南旣爲不可勝且以示弱渡渭且堅壘虜至不出</hi>
<hi>所以驕之也故賊不爲營壘而求割地吾順言許之使不爲備因蓄士卒之力一旦擊之所謂疾雷不及掩耳</hi>
<hi>兵之變化固非一道也</hi>　先服其心　次屈其力<hi>蘇軾曰善兵者云云</hi>　兵<lb/>
勝于朝廷　形成于廊廟<hi>尉繚子治兵者若秘于地若邃于天生于無故開之大不</hi>
<hi>窕小不恢明乎禁舍開塞民流者親之地不任者任之夫土廣而任則國富民衆而制則國治富治者民不發</hi>
<hi>軔甲不出暴而威制天下故曰兵勝于朝廷實杜牧注孫子序兵者刑也刑者政事也爲夫子之徒  仲由冉</hi>
<hi>有之事也自古主兵者必聖賢才能多聞博識之士乃能有功議於廊廟之上兵形已成然後付之于將</hi>
<pb n="KR3k0055_WYG_211-29a"/>
如處女脫兔　若櫛髮耨苖<hi>孫子始如處女敵人開戸後如脫兔敵不及拒  下</hi>
<hi>詳論兵一</hi>　若勁風振槁　如小兒毁齒<hi>杜恕論曰德義足以懷天下之民事</hi>
<hi>業足以當天下之怠選舉足以得賢才之用則兵之所加若勁風振槁此兵之體也見太平御覽  蘇軾史評</hi>
<hi>善用兵者破敵國當如小兒毁齒以漸摇撼而後取之雖小痛而能堪也若不以漸一拔而得齒則取齒適足</hi>
<hi>以殺兒王翦以六十萬人取荆此一拔取齒之道也秦亦憊矣二世而敗坐此也夫</hi>　兵强則不<lb/>
勝　兵衆則易老<hi>老子人之生也柔弱其死也堅強萬物草木之生也柔脆其死也枯槁堅</hi>
<hi>强者死之徒柔弱者生之徒是以兵强則不勝木强則共强大處下柔弱處上  性理程子曰古者以少擊衆</hi>
<hi>而取勝者多蓋兵多亦不足恃昔者王莽百萬之衆而光武昆陽之衆八千仍有在城中者然則只是數千人</hi>
<pb n="KR3k0055_WYG_211-29b"/>
<hi>取之苻堅下淮百萬而謝幼度纔二萬人一麾而亂以此觀之兵衆則易老適足以資敵人一敗不支則自相</hi>
<hi>蹂踐至如聞風聲鶴唳皆以爲晉軍之至則是自相蹂也</hi>　奇爲正正爲奇　合能<lb/>
分分能合<hi>李衞公問對上靖曰臣愚謂大衆所合爲正將所自出爲奇太宗曰吾之正使敵視以爲</hi>
<hi>奇吾之奇使敵視以爲正斯所謂形人者歟以奇爲正以正爲奇變化莫測斯所謂無形者歟  又問對下太</hi>
<hi>宗曰兵有分有聚各貴適宜孰爲善此者靖曰苻堅總百萬之衆敗於淝水此兵能合而不能分也吳漢討公</hi>
<hi>孫述與副將劉尚分屯相去二十里述來攻漢尚出合擊大破之此兵分而能合也太公曰分不分爲糜軍聚</hi>
<hi>不聚爲孤旅</hi>
　　論兵四<lb/>
<pb n="KR3k0055_WYG_211-30a"/>
原蚩尤作兵<hi>吕氏春秋蚩尤作兵蚩尤非作兵也利其械矣未有蚩尤之時民固剥林木以戰爭</hi>
<hi>鬬之所自來者久矣不可禁不可止故古之賢王有義兵而無偃兵</hi>　以石爲兵<hi>越絶書神農之</hi>
<hi>時以石爲兵禹之時以銅爲兵</hi>　仁義之兵<hi>荀子兩帝四王皆以仁義之兵行于天下</hi>　覆<lb/>
昬暴<hi>尚書殖有禮覆昬暴</hi>　大勝之徴<hi>六韜三軍無故旌旗前指金鐸之聲揚以清鼙鼓之</hi>
<hi>聲宛以鳴此得神明之助則大勝之徴也</hi>　大勝之符<hi>又武王問太公曰欲勝引兵深入諸侯之</hi>
<hi>地三軍卒有緩急或利或害吾將以近通逺從中應外以給三軍之用爲之奈何太公曰主與將有陰符凡八</hi>
<hi>等有大勝克敵之符長一尺</hi>　不獲二毛<hi>禮記古之侵伐者不獲二毛</hi>　以順爲<lb/>
武<hi>詳將帥二</hi>　民殘財蠧<hi>左傳宋向戌欲弭諸侯之兵以爲名先以告趙孟韓宣子曰兵民之</hi>
<pb n="KR3k0055_WYG_211-30b"/>
<hi>殘也財用之蠧也小國之大灾也將或弭之雖曰不可必將許之弗許楚必許之以召諸侯則我失爲盟主矣</hi>
<hi>文子從之于是晉楚合諸侯之大夫盟于宋</hi>　武庫之兵<hi>春秋元命苞奎十二星十六度注云</hi>
<hi>武庫之兵</hi>　増因天地之常<hi>國語越子伐吳至于五湖吳人出挑戰一日五反越子欲許之</hi>
<hi>范蠡曰古之善用兵者因天地之常與之俱行彼來從我固守勿與若將與之必因天地之灾又觀其民間飢</hi>
<hi>飽勞佚以參之盡其陽節盈我陰節而奪之宜爲人客剛强而力疾陽節不盡輕而不可取宜爲人主安徐而</hi>
<hi>重固陰節不盡柔而不可迫今其來也剛强而力疾王姑待之越子曰諾弗與戰居軍三年吳師自潰</hi>
輕敵䘮吾寳<hi>老子用兵有言吾不敢爲主而爲客不敢進寸而退尺是謂行無行攘無臂仍無敵</hi>
<hi>執無兵禍莫大于輕敵輕敵幾䘮吾寶故抗兵相加哀者勝矣</hi>　原兵聞拙速未聞巧<lb/>
<pb n="KR3k0055_WYG_211-31a"/>
久<hi>孫子兵聞拙速未聞巧久夫兵久而國利者未之有也</hi>　五行無常勝<hi>孫子兵形象水</hi>
<hi>水之形避髙而趨下兵之形避實而擊虛水因地而制流兵因敵而制勝故兵無常勢水無常形能因敵變化</hi>
<hi>而取勝者謂之神故五行無常勝四時無常位日有短長月有生死</hi>　先勝而後戰<hi>又勝兵先</hi>
<hi>勝而後求戰敗兵先戰而後求勝</hi>　増修道而保法<hi>又善用兵者修道而保法故能爲勝</hi>
<hi>敗之政</hi>　攜手若使一人<hi>又齊勇若一政之道也剛柔皆得地之理也故善用兵者攜手</hi>
<hi>若使一人不得已也注云使三軍之衆如提攜一人之手也</hi>　四輕二重一信<hi>吳子武侯</hi>
<hi>問曰用兵之道何先起對曰先明四輕二重一信明知險易則地輕馬芻秣以時則馬輕車膏鐧有餘則車輕</hi>
<hi>人鋒銳堅甲則人輕戰進有重賞退有重刑行之以信審能達此勝之主也</hi>　原如決積水<lb/>
<pb n="KR3k0055_WYG_211-31b"/>
<hi>淮南子善用兵者勢如決積水于千仞之隄若轉圎石於萬仞之谿天下見吾兵之必用也則孰敢與我戰者</hi>
<hi>故百人之必死也賢于萬人之必北也况以三軍之衆赴水火而不還踵乎</hi>　晁錯論備邊<lb/>
之要<hi>漢文帝時晁錯上書論備邊之要其畧曰丈五之溝漸車之水陵阜崎嶇積石相接此歩兵之地車</hi>
<hi>騎五不當一平原廣澤漫行相屬此車騎之地歩兵十不當一堠視相及川谷分限此弓弩之地刀楯三不當</hi>
<hi>一草木䝉蘢枝葉蔚茂此矛鋋之地長㦸二不當一穹崇險隘阻阨相視此刀楯之地弓弩二不當一</hi>
制敵以智<hi>蜀志夫兵以奇勝制敵以智也</hi>　若響應聲<hi>桓範集善行奇者因敵爲質故</hi>
<hi>兵法從敵之意如示其形如開其路潛設神策使若響之應聲此爲江中之魚將銜腐索必可擒也</hi>　遷<lb/>
移倚伏<hi>蔣子萬機論夫兵者變化之物而遷移倚伏之事也或守法而得用故知兵者性知者也用兵</hi>
<pb n="KR3k0055_WYG_211-32a"/>
<hi>者性能用之也</hi>　増天子五兵<hi>晉書天文志五車五星五帝車舍也五帝坐也主天子五兵</hi>
　可與語孫吳<hi>唐書李靖字藥師其舅韓擒虎每與論兵輙歎曰可與語孫吳者非斯人尚誰</hi>
<hi>哉</hi>　致人不致于人<hi>李衞公問對中靖曰奇正者所以致敵之虚實也敵實則我必以正</hi>
<hi>敵虚則我必以奇太宗曰以奇爲正者敵意其奇則吾正擊之以正爲奇者敵意其正則吾奇擊之使敵勢常</hi>
<hi>虚我勢常實靖曰千章萬句不出乎致人而不致于人而已</hi>　多方以誤之<hi>又問對下太宗</hi>
<hi>曰朕觀千章萬句不出乎多方以誤之而已</hi>　氣聚勢合<hi>唐書陸䞇曰兵以氣若勢爲用者也</hi>
<hi>氣聚則盛散則消勢合則威析則弱</hi>　折奪姦宄<hi>元史兵志兵者先王所以威天下折奪姦宄戡</hi>
<hi>定禍亂</hi>
<pb n="KR3k0055_WYG_211-32b"/>
　　論兵五<lb/>
増賦唐獨孤授師貞丈人賦威逺方以慕化訓萬民以<lb/>
勤徳使强弱不相陵乃勝殘而可克力牧佐之而不疑<lb/>
軒后居之而不惑此帝者之師也伐叛則刑立柔逺而<lb/>
徳成上乃奉君之職下乃守臣之貞湯武用之而定業<lb/>
伊周法之而作程此王者之師也審官以統衆求賢以<lb/>
自輔必觀釁而後動豈窮兵以極武不害閭閻不敗工<lb/>
賈管仲因之以相齊晉文由是而稱盟主此霸者之師<lb/>
<pb n="KR3k0055_WYG_211-33a"/>
也暴而不戢安忍無親徒侈其欲輕用其人處勞則先<lb/>
加於衆居後則樂止其身猶囬邪而自保迷大路而不<lb/>
遵州吁處之以國滅子反效之以禍臻此黷武之師也<lb/>
嘗試言曰王心無逸師出以律不假築京觀兮定武功<lb/>
逞淫刑兮數軍實言乎師貞在人其來自久行稱文武<lb/>
之畧居成社稷之守師律順正動而何咎<lb/>
増箴唐梁肅兵箴皇道無名帝始有征故効天殺作爲<lb/>
五兵曰王及霸功濟天下威實助徳伐乃除禍逐鹿於<lb/>
<pb n="KR3k0055_WYG_211-33b"/>
原戰龍在野大寳臲卼非兵孰可動如決河靜踰滅火<lb/>
蒼蒼萬姓懸命在我所行者師所統者徳功本乎義不<lb/>
本乎利順之曰聖逆之曰賊成敗存亡鮮不是則衆不<lb/>
足恃勝不足保武王一戎奄有九有紂之百克其卒無<lb/>
後故長民者無曰我强莫予敢亢尋邑百萬覆乎昆陽<lb/>
無曰我大莫予敢制陳吳攘袂嬴氏大潰武不可玩玩<lb/>
則必窮兵不可廢廢則終凶故曰天下雖平忘戰則危<lb/>
不敎民戰是謂棄之齊桓矜衆九國以離徐偃仁義本<lb/>
<pb n="KR3k0055_WYG_211-34a"/>
邦以隳傳美止戈易稱以律古之睿智神武不殺治亂<lb/>
之機繫於杪忽壯直且順孰云我遏旅臣斯箴敢告執<lb/>
鉞<lb/>
増論宋蘇軾管仲論王者之兵出於不得已而非以求<lb/>
勝敵也故其爲法要以不可敗而已至于桓文非決勝<lb/>
無以定霸故其法在必勝繁而曲者所以爲不可敗也<lb/>
簡而直者所以爲必勝也周之制萬二千五百人而爲<lb/>
軍其數奇而不齊是以知其所以爲繁且曲也若夫管<lb/>
<pb n="KR3k0055_WYG_211-34b"/>
仲之制其兵可謂截然而易曉矣三分其國以爲三軍<lb/>
公將其一髙子國子將其二三軍三萬人如貫繩如畫<lb/>
碁局踈暢洞達雖有智者無所施其巧故其法令簡一<lb/>
而民有餘力以致其死蓋管仲欲以歳月服天下故變<lb/>
古司馬法而爲是簡畧速勝之兵也由此觀之三代什<lb/>
伍之數與管子所以治齊之兵者雖不可盡用而其近<lb/>
于繁而曲者以之固守近於簡而直者以之決戰則庶<lb/>
乎其不可敗而有所必勝矣　秦觀論兵法古之論兵<lb/>
<pb n="KR3k0055_WYG_211-35a"/>
　者一曰權謀二曰形勢三曰陰陽四曰技巧然以道用<lb/>
　之則爲四勝不以道用之則爲四敗昔孫臏伏萬弩於<lb/>
　馬陵之下魏軍至而龎涓死焉王恢伏車騎材官三十<lb/>
　萬於馬邑之旁匈奴覺之而去恢以自殺此則用權謀<lb/>
　之異也馬服君救閼與旣遣秦間卷甲而趨之一日一<lb/>
　夜遂破秦軍曹操追先主一日一夜行三百里敗於烏<lb/>
　林此用形勢之異也西伯將獵卜之曰獲霸王之輔果<lb/>
　得太公望而克啇漢武卜諸將貳師最吉因以爲將卒<lb/>
<pb n="KR3k0055_WYG_211-35b"/>
　降匈奴此則用陰陽之異也申公巫臣敎吳以車戰吳<lb/>
　是以始通上國房琯用車以抗祿山賊投芻而火之王<lb/>
　師奔潰此則用技巧之異也豈非以道用之則爲四勝<lb/>
　不以道用之則爲四敗乎所謂道者何也治心養氣而<lb/>
　已矣蓋心不摇於生死之變氣不奪于寵辱利害之交<lb/>
　則四者勝敗自然洞見如形影入於水鏡之中是兵法<lb/>
　之大要也<lb/>
御定淵鑑𩔖函卷二百六<lb/>
</p>
<p>
</p>
  </div>
</body>
</text>
</TEI>
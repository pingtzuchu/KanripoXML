<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_046-1a"/>
　欽定四庫全書<lb/>
御定淵鑑類函卷四十一<lb/>
　　帝王部二<hi>帝王總載</hi>
　　　帝王總載五<hi>箴頌</hi>　<hi>贊</hi>
　原箴晉潘尼乗輿箴曰皇極肇建兩儀既分彞倫未序<lb/>
　萬邦糾紛國事明主家奉嚴君各有攸尊徳罔不勤煌<lb/>
　煌四海藹藹萬乗匪賢焉倚匪哲焉憑左輔右弼前疑<lb/>
　後丞一日萬幾業業兢兢夫出其言善則千里是應而<lb/>
<pb n="KR3k0055_WYG_046-1b"/>
　莫余違亦喪邦有徵辛作璿室而夏興瑤臺糟丘酒池<lb/>
　象箸玉杯叔世道衰末俗化淺眈樂逸遊荒淫沈湎不<lb/>
　式古訓而好是佞辯不邇正路而覆車是踐滅敗之功<lb/>
　載在前典匪唯陵夷厥世用殄故曰樹君如之何將民<lb/>
　是司牧視之猶傷知其寒燠故能撫之斯柔而敦之斯<lb/>
　睦無遠不懐靡思不服夫豈厭縱一人而玩其耳目内<lb/>
　迷聲色外荒馳逐不修政事而終於顛覆　増唐張藴<lb/>
　古大寶箴曰今來古往俯察仰觀惟辟作福為君實難<lb/>
<pb n="KR3k0055_WYG_046-2a"/>
主普天之下處王公之上任土貢其所求具僚陳其所<lb/>
倡是故恐懼之心日弛邪僻之心轉放豈知事起乎所<lb/>
忽福生乎無妄是以聖人受命拯溺亨屯歸罪於己因<lb/>
心於民大明無私照至公無私親故以一人治天下不<lb/>
以天下奉一人禮以禁其奢樂以防其佚左言而右事<lb/>
出警而入蹕四時調其慘舒三光同其得失故身為之<lb/>
度而聲為之律勿謂無知居髙聽卑勿謂何害積小就<lb/>
大壯九重於内所居不過容膝彼昏不知瑤其臺而瓊<lb/>
<pb n="KR3k0055_WYG_046-2b"/>
其室羅八珍於前所食不過適口唯狂罔念丘其糟而<lb/>
池其酒安彼反側如春陽秋露巍巍蕩蕩恢漢髙大度<lb/>
撫兹庶事如履薄臨深戰戰慄慄用周文小心詩之不<lb/>
識不知書之無偏無黨一彼此於胸臆捐好惡於心想<lb/>
衆棄而後加刑衆悦而後行賞弱其強而治其亂伸其<lb/>
屈而直其枉故曰如衡如石不定物以限物之懸者輕<lb/>
重自見如水如鏡不示物以情物之鑒者妍蚩自生勿<lb/>
渾渾而濁勿皎皎而清勿汶汶而闇勿察察而明雖冕<lb/>
<pb n="KR3k0055_WYG_046-3a"/>
旒蔽目而視於未形雖黈纊塞耳而聽於無聲縱心乎<lb/>
湛然之域遊神於至道之精扣之者應洪纖而效響酌<lb/>
之者隨深淺而皆盈故曰天之經地之寧王之貞四時<lb/>
不言而代序萬物無言而化成豈知帝力而天下和平<lb/>
　李徳裕丹扆六箴曰先王聽政昧爽以俟雞鳴既盈<lb/>
日出而視伯禹大聖寸陰為貴光武至仁反支不忌無<lb/>
俾姜后獨去簪珥彤管記言克念前志<hi>宵衣箴</hi>聖人作<lb/>
服法象可觀雖在宴游尚不懐安汲黯莊色能正不冠<lb/>
<pb n="KR3k0055_WYG_046-3b"/>
楊阜慨然亦譏縹紈四時所御各有其官非此勿服惟<lb/>
辟所難<hi>正服箴</hi>漢文罷獻詔還騄駬鑾輅徐驅焉用千<lb/>
里厥後令王亦能恭己翟裘既焚筒布則毁道徳為麗<lb/>
慈儉為美不過天道斯為至理<hi>罷獻箴</hi>惟后納誨以求<lb/>
厥中從善如流乃能成功漢驁沈湎舉白浮鍾魏叡侈<lb/>
汰凌霄作宫忠雖不忤而善亦從以規為瑱是為塞聰<lb/>
<hi>納誨箴</hi>居上處深在察微萌雖有讒慝不能蔽明漢之<lb/>
孝昭叡過周成上書知詐照姦得情燕蓋既折王猷洽<lb/>
<pb n="KR3k0055_WYG_046-4a"/>
平百代之後乃流淑聲<hi>辨邪箴</hi>天子之孝敬遵王度安<lb/>
必思危乃無遺慮亂臣猖獗非可遽數元服莫辨觸瑟<lb/>
始仆柏谷微行豺豕塞路覩貌獻飱斯可戒懼<hi>防微箴</hi>
　宋陳彭年大寶箴曰二儀之内最靈者人生民之中<lb/>
至大者君民既可畏天亦無親所輔者徳所歸者仁恭<lb/>
己臨下輝光益新載籍斯在謀猷備陳内綏萬國外撫<lb/>
百蠻治亂所始言動之間觀之則易處之則難由是先<lb/>
哲喻彼投艱茍能慮末乃可防閑審求逆耳無惡犯顔<lb/>
<pb n="KR3k0055_WYG_046-4b"/>
既庶而富教化乃施慈儉之政庶富之基鰥寡孤獨人<lb/>
之所悲發號施令宜先及之黄髮鮐背心實多知左右<lb/>
侍從何莫於兹瞻言百辟咸代天工儻無虛授可建大<lb/>
中克謹彰癉惟藉至公知人則哲視遠則聰才固難備<lb/>
道亦少同葑菲罔捨把梓乃充不扶自直惟蓬在麻非<lb/>
揀莫見惟金在沙參備顧問必辨忠邪獻替以正禆益<lb/>
無涯自區草澤亦有國華訪此髦士可拒朋家三章之<lb/>
立庶民作程欽哉欽哉可以措刑九伐之建宼孽是平<lb/>
<pb n="KR3k0055_WYG_046-5a"/>
本仁本義可以弭兵是謂齊禮亦曰好生有教無𩔖自<lb/>
誠而明宗廟社稷饗之以恭宫室苑囿誡之在豐春蒐<lb/>
秋獮不廢三農擊石拊石用格神宗使人以悦乃克成<lb/>
功治國以正罔或不從濟濟多士用之有光硜硜小器<lb/>
謀之弗臧忠言致益豈譲膏粱六藝為樂寧後笙簧任<lb/>
賢勿貳堯所以昌改過不吝湯所以王六合至廣萬彚<lb/>
攸多風俗靡一嗜慾相摩如馭朽索若防決河左契斯<lb/>
執六轡遂和導之以徳民免嬰羅不懈於位俗乃偃戈<lb/>
<pb n="KR3k0055_WYG_046-5b"/>
先王之訓罔不咸然吾君之治亦取斯焉小心翼翼終<lb/>
日乾乾三靈降鑒百禄無愆由兹率土永戴堯天巍巍<lb/>
洪業億萬斯年　明王𢎞誨無逸殿箴曰大君凝命統<lb/>
御萬方總攬威福調劑紀綱得之則化臻上理失之則<lb/>
治用不臧故克艱者惟后而不易者惟王緬惟聖人自<lb/>
強不息度天祇民不遑暇食保惠念稼穡之艱抑畏勤<lb/>
康田之即享國以之彌長后王因而丕式豈如叔季棄<lb/>
小忽微以天位為可樂捐小民之所依履冰無兢兢之<lb/>
<pb n="KR3k0055_WYG_046-6a"/>
戒集木無惴惴之危迷途既遠覆轍何追是用攬鏡興<lb/>
亡提衡善敗取公旦之陳謨法成王之受戒比前事若<lb/>
韋弦奉聖言如蓍蔡揭無逸於便殿拜昌言於往代夫<lb/>
適情肆欲其逸乃足無亦誦眈樂罔壽之旨以自畜而<lb/>
伐性之斧不使陳於目勞民動衆其逸乃重無亦鑒觀<lb/>
逸遊田之訓以自訟而馳騁之娯不使投其空輕改舊<lb/>
章其逸乃長無亦詧變亂刑政之文以自防而紛更之<lb/>
議不以易其常不恤衆怨其逸乃見無亦引違怨呪詛<lb/>
<pb n="KR3k0055_WYG_046-6b"/>
之規以自善而防川之術不以施於賤淫刑窮兵其逸<lb/>
乃盈無亦懲無罪無辜之語以自繩而草菅之念不以<lb/>
瀆其經嗚呼一念之逸萬事之隳一時之逸終身之疵<lb/>
法天行健惟日孜孜惟聖罔念無不在兹堯兢舜業並<lb/>
稱巍巍惟無逸乃能有逸惟有為是以無為彼秦氏之<lb/>
衡石隋室之傳餐徒為叢脞奚取圖難吾將企四王之<lb/>
迪哲措九有於安瀾固朝乾夕惕之不暇而遑即夫世<lb/>
主之所安　李大武仁明武箴曰惟辟統天懋建皇極<lb/>
<pb n="KR3k0055_WYG_046-7a"/>
運治穆清秉機淵黙包體用以兼該治剛柔而作則蓋<lb/>
聖學本乎惟一而衆美貴乎相參欲提綱而挈領必體<lb/>
一而函三體仁長人萬善斯括亶聰明而作后亦神武<lb/>
而不殺博施濟衆惟仁是保茍予仁之未導赤子蒼生<lb/>
胡繇而昭融威命靈爽惟武斯懾苟予武之弗烈敷天<lb/>
率土胡繇而震疊勿恃終食為仁而謂人欲不能淆不<lb/>
見山木得養則長失養則消勿恃一隙為朙而謂私意<lb/>
不能隔不見盆水澄之終朝撓之一掬勿恃意氣為武<lb/>
<pb n="KR3k0055_WYG_046-7b"/>
而謂事變不能骫不見強弩張之甚難弛之甚易匪直<lb/>
殘忍傷仁即優游姑息亦亂仁之真匪直壅蔽害明即<lb/>
苛求淵察亦失明之情匪直婑媠攻武即剛愎拒諫亦<lb/>
用武之誤嗚呼衆人之仁杯水車薪聖心之仁純純全<lb/>
全如天施地生合蠕動而咸育斯其為天下之至平衆<lb/>
人之眀螢火陰燐聖心之明眧眧靈靈如日照月臨悉<lb/>
豐蔀而畢照斯其為天下之至深衆人之武怒臂當車<lb/>
聖心之武赫赫皇皇如雷厲風行舉百昌而咸悚斯其<lb/>
<pb n="KR3k0055_WYG_046-8a"/>
為天下之至威既公溥而明通亦有仁而有勇繄三劄<lb/>
之所陳實百王之攸重雖異用而同體總㑹歸於一中<lb/>
茍三徳之不愆何萬化之難通斯皇猷之要領而君道<lb/>
之折中托前疑而授簡敢上告於宸聰　申時行思政<lb/>
軒箴曰惟皇睿聖光嗣丕基弗寧燕處有儼若思厥思<lb/>
維何萬幾一日千里應違謀之几席惟皇立政欽若昊<lb/>
天涵育萬彚覆被八埏曰雨曰暘思其或愆惟皇立政<lb/>
憲於列祖金科玉條具在故府是訓是行思繩厥武四<lb/>
<pb n="KR3k0055_WYG_046-8b"/>
海惸婺政是用康一夫不獲我視如傷何以亢之行葦<lb/>
甘棠殊方卉服政是用輯一夫不戒作我蟊賊何以清<lb/>
之苞桑磐石萬方玉食思及鉏犂衮服在御思及杼機<lb/>
徵輸罔藝乃政之疵筐篚之恩用思有式尚方之需費<lb/>
思有極濫出無經乃政之慝任思弗二或蔽其聰去思<lb/>
弗疑或撓其公毋眤厥比衡平鑑空言逆於耳思或為<lb/>
利言遜於心思或為戾毋恣厥情虚心執契勿謂己明<lb/>
察見淵魚勿謂己斷決事庭除思古哲王用人有餘勿<lb/>
<pb n="KR3k0055_WYG_046-9a"/>
謂予喜賞或為僭勿謂予怒刑或為濫思古哲王監於<lb/>
成憲朝以出政則思其終紛更之戒畫一之從夕以脩<lb/>
令則思其始毋狥窽辭毋眩多指是之為思規安萬世<lb/>
天命不易為君實難人亦有言日中則昃無疆惟恤思<lb/>
之思之鬼神通之户牖誦之　王肯堂敬天勤民箴曰<lb/>
天佑下民作之君師握持大寶令行如馳外馳八荒内<lb/>
牧九域日照月臨罔不恭職匪民有私匪天有親徳配<lb/>
彼蒼澤闓下民配蒼維何曰惟皇畏顧視罔儋夙興夜<lb/>
<pb n="KR3k0055_WYG_046-9b"/>
寐澤民維何詢民之瘼一夫怨咨罔自豫樂匪獨郊禘<lb/>
穆穆嚴趨觸然後敬中心已渝匪惟執馭兢兢若朽感<lb/>
然後勤勤何能久古之敬民所以敬天自民視聽敢云<lb/>
不然冕旒蔽目目周天壤黈纊塞耳耳藏羣響一日不<lb/>
御萬方曷承晏亦安耳如民予憎巍巍放勲今古致理<lb/>
究厥所操欽明而已虞戒逸樂夏訓風愆虎賁綴衣周<lb/>
之韋弦雖有成徳從諫斯聖雖有蒭蕘賢於卑佞不辭<lb/>
諤諤用讚皇輿小臣獻箴敢告周廬　王象節保泰箴<lb/>
<pb n="KR3k0055_WYG_046-10a"/>
序曰自古所以維國體振人心者莫急於全盛之日而<lb/>
潛伏乎渙散懈弛之形何則殷憂多難庸愚驚焉熙洽<lb/>
恬愉聖喆玩焉譬若太行羊腸謹於轡勒或無虞於登<lb/>
坂而康衢有覆轍則忽而墮也吞天沃日慎其維檝尚<lb/>
無慮於洪濤而平瀾有敗舟則狃而壞也殷宗納肜日<lb/>
之諫而消桑穀周宣有脱簪之警而遣採薇均為中興<lb/>
尚矣不然開元天寶建中靖國豈非極盛際哉而一域<lb/>
不戒禍不旋踵可鑒也夫我二祖興創聖統列聖茂衍<lb/>
<pb n="KR3k0055_WYG_046-10b"/>
鴻基皇上紹繹二十年於兹徳化翔洽威靈赫濯休容<lb/>
在列戎夷北面即有一二烽燧之儆而陰陽内外截然<lb/>
界限不可謂非當保泰之時顧瑕纇漸萌精神漸墮風<lb/>
俗漸偷紀綱漸亂茍無桑土之謀不免厝火之禍敬循<lb/>
藿見少效虞箴其詞曰惟辟奉天為君實難克艱厥后<lb/>
保泰為先大象維何金甌常完九譯稽顙四國歌弦鳳<lb/>
鳴於岡嵩祝其年無平不陂無往不還黔黎鉏耰遂生<lb/>
戈鋋所以聖王日夕糾䖍戸牖綢繆其忘永監仰觀盈<lb/>
<pb n="KR3k0055_WYG_046-11a"/>
虛俯勤宵旰九嬪八子寢豈不甘長樂昭陽樂豈不緜<lb/>
言念幾康勿溺便娟懼生酖毒戒彼晏安晝日三接清<lb/>
蹕常傳九塞三陲念念周旋以克長世太平永肩於赫<lb/>
皇明聖人當天勤政講學帝徳罔愆濟濟朝列䕫龍同<lb/>
賢爰惟今日消長攸關願言保泰皇心無倦毋曰昌明<lb/>
輦轂之下或成夷羌毋曰富有黔黎之賤或抗元首明<lb/>
明股肱惟泰則親毋令三事嘗隔九閽赫赫金城惟泰<lb/>
則豫弗使元良忽生間阻慎之又慎側席求理億萬斯<lb/>
<pb n="KR3k0055_WYG_046-11b"/>
年受天無斁小臣獻箴毋怠毋忽　劉孔當保泰箴曰<lb/>
可畏非天可愛非時其倏其忽為治為圯皇皇泰運亦<lb/>
孔之昌豈不爾穀以豫以康顧此安兮危之所倚顧此<lb/>
存兮亡之所始譬彼行棋見在莫必累踦而勝食兩而<lb/>
失譬彼馳車惟厥所馭或險而戒或夷而躓蓋常人狃<lb/>
於眉睫而禍幾伏於隱微惟兢兢其馭朽乃明明其丕<lb/>
基古我先王有懷如履衣袽未濟桑土未雨豈不馨格<lb/>
地祥天符曰余不徳胡以介兹豈不咸若羽毛肉角曰<lb/>
<pb n="KR3k0055_WYG_046-12a"/>
余小子孤寡不穀豈不率俾旅獒越雉曰余不及而享<lb/>
其贄蓋旱則資車水則資舟用持盈以豫而捄傾以時<lb/>
嗚呼念哉治耶忽耶判若蒼素揆厥所由寘惟人寘何<lb/>
去何從孰臧孰否微臣獻箴以告丹陛<lb/>
原贊魏陳王曹植庖犧贊曰木徳風姓八卦創焉龍瑞<lb/>
名官法地象天庖厨祭祀罟網漁畋瑟以像時神徳通<lb/>
元　晉摯虞庖犧贊曰昔在上古惟徳居位庖犧作王<lb/>
世尚醇懿設卦分象開物紀𩔖施罟設網人用不匱<lb/>
<pb n="KR3k0055_WYG_046-12b"/>
王彪之伏羲贊曰悠悠皇犧體寂神澄無為而化出道<lb/>
之凝不知有之冥感自興因應之跡畫象結繩　魏陳<lb/>
王曹植女媧贊曰古之國君造簧作笙禮物未就軒轅<lb/>
纂成或曰二皇人首蛇形神化七十何徳之靈　又神<lb/>
農贊曰少典之胄火徳承木造為耒耜導民播穀正為<lb/>
雅琴以暢風俗　晉摯虞神農贊曰神農居世通變該<lb/>
極民衆獸尠乃教稼穡聚貨交市草木播植務濟其本<lb/>
不通其飾　魏曹植黄帝贊曰少典之孫神明聖哲土<lb/>
<pb n="KR3k0055_WYG_046-13a"/>
徳承火赤帝是滅服牛乗馬衣裳是制氏雲名官功冠<lb/>
五列　又黄帝三鼎贊曰鼎質文精古之神器黄帝是<lb/>
鑄以像太乙能輕能重知凶識吉世衰則隱世和則出<lb/>
　晉曹毗黄帝贊曰軒轅應元期幼能總百神體鍊五<lb/>
靈妙氣含雲露津摻石曽城岫鑄鼎荆山濵豁焉天扉<lb/>
闢飄然跨騰鱗儀轡灑長風褰裳躡紫宸　周庾信黄<lb/>
帝見廣成畫贊曰治身紫府問政青丘龍湖鼎沒丹竈<lb/>
珠流疎雲即雨落木先秋至道須極長生可求　晉摯<lb/>
<pb n="KR3k0055_WYG_046-13b"/>
虞黄帝贊曰黄帝在位實號軒轅車以行陸舟以濟川<lb/>
弧矢之利弭難消患垂衣而治萬國乂安　魏曹植少<lb/>
昊贊曰祖自軒轅青陽之裔金德承土儀鳳帝世官鳥<lb/>
號名職殊别系農正扈氏各有品制　又帝顓頊贊曰<lb/>
昌意之子祖自軒轅始誅九黎水徳統天以國為號風<lb/>
化神宣威暢八極靡不秖䖍　又帝嚳贊曰祖自軒轅<lb/>
元囂之裔生言其名木徳帝世撫寧天地神聖靈察教<lb/>
弭四海明並日月　又帝堯畫贊曰火德統位父則髙<lb/>
<pb n="KR3k0055_WYG_046-14a"/>
辛克平共工萬國同塵調適陰陽其惠如春巍巍成功<lb/>
配天則神　晉摯虞唐堯贊曰唐帝放勲欽明文思惟<lb/>
天為大惟堯則之巍巍蕩蕩萬邦雍熙　周庾信帝堯<lb/>
登壇受圖贊曰登壇洛汭沉玉河湄丹圖馭馬緑甲乗<lb/>
龜榮光上幕休氣連帷雖存克讓于見文思　魏曹植<lb/>
帝舜贊曰顓頊氏族重瞳神聖克協頑瞽應唐涖政除<lb/>
凶舉俊以齊七政應厯受禪顯天之命　晉夏侯湛虞<lb/>
舜贊曰有虞愔愔揖譲鼓琴垂拱臨民詠彼南音世澄<lb/>
<pb n="KR3k0055_WYG_046-14b"/>
道元天下混心民思王度如玉如金　庾闡虞舜像贊<lb/>
并序曰夫至道元妙非器象所載靈化潛融非軌迹所<lb/>
𫝊故道資沖樸則謂之三皇徳被羣生則號稱舜禹是<lb/>
以先王因其㑹通制為凖極功格於天則配於上帝法<lb/>
施於民則載在祀典然後名教彰於至治王道煥乎無<lb/>
窮故兹堂之構也有自來矣然樹寢所以栖神而寢非<lb/>
神之所期立像所以表徳而像非徳之所存若乃廢其<lb/>
軌景洞其元真雖冥照之鑒獨朗而天下惡乎注其耳<lb/>
<pb n="KR3k0055_WYG_046-15a"/>
目哉遂乃顯圖靈像廓其廟壇俾天光焜於宇宙南風<lb/>
散乎五絃豈謂神道之妙可寄之於有涯哉蓋亦暢悠<lb/>
悠者之心也其辭曰元像焜燿萬物含靈飛龍在天陽<lb/>
徳文明神道雖寂務由機生擁琴髙詠寄和五聲元風<lb/>
既暢妙盡無名民鑒其朗孰測窈冥　周庾信舜干戚<lb/>
畫贊曰平風變律擊石來儀先齊七政更服三危朱干<lb/>
獨舞玉戚空麾南風一曲恭己無為　魏曹植夏禹贊<lb/>
曰吁嗟夫子拯世濟民克卑宫室致孝鬼神蔬食薄服<lb/>
<pb n="KR3k0055_WYG_046-15b"/>
紼冕乃新厥徳不回其誠可親亹亹其徳温温其仁尼<lb/>
稱無間何徳之純　又禹治水贊曰嗟夫夏禹實勞水<lb/>
功西鑿龍門疏河導江梁岐既闢九州以同天錫𤣥圭<lb/>
奄有萬邦　又禹渡河贊曰禹濟於河黄龍負船舟人<lb/>
並懼禹歎仰天予受大運勤功恤民死亡命也龍乃弭<lb/>
身　周庾信禹渡江贊曰三江初鑿九谷新成風飛鷁<lb/>
涌水起龍驚樂天知命無待憂生危舟遂靜亂楫還平<lb/>
　晉摯虞夏禹贊曰決隄疏河刋山敷土四隩既宅彞<lb/>
<pb n="KR3k0055_WYG_046-16a"/>
倫攸序卑宫菲食以寧區宇　魏曹植殷湯贊曰殷湯<lb/>
伐夏諸侯振仰放桀鳴條南面以王桑林之禱炎炎克<lb/>
償伊尹佐治可謂賢相　又湯禱桑林贊曰惟殷之世<lb/>
炎旱七年湯禱桑林祈福於天翦髮斷爪自以為牲皇<lb/>
靈感應時雨以零　周庾信湯解網贊曰連珠兩起合<lb/>
璧雙沈穀為祥樹桑成樂林三方落網一面驅禽徳以<lb/>
行政仁乎用心　晉摯虞殷湯贊曰睿也惟商實惟成<lb/>
湯三五迭興舍帝稱王　増魏曹植文王贊曰於赫聖<lb/>
<pb n="KR3k0055_WYG_046-16b"/>
徳實惟文王三分有二猶服事商化加虞芮旁暨西方<lb/>
王業克昭武嗣遂光　原又文王赤雀贊曰西伯積徳<lb/>
天命攸顧赤雀銜書爰集昌户瑞為天使和氣所致嗟<lb/>
爾後王昌期而至　晉摯虞周文王贊曰周文翼翼儀<lb/>
刑體教上帝是臨神明是勞東鄰之昏西鄰之曜九有<lb/>
既集以聖易暴　周庾信文王見吕尚贊曰言歸養老<lb/>
垂釣西川岸止磐石谿唯小船風雨未感意氣怡然有<lb/>
此相望于今幾年　魏曹植周武王贊曰桓桓武王繼<lb/>
<pb n="KR3k0055_WYG_046-17a"/>
世滅殷咸在尚父且作商臣功加四海救世濟民天下<lb/>
宗周萬國是賔　晉摯虞周武王贊曰於皇武王天命<lb/>
是鍾七徳既曜莫不率從奄清宇宙盪商之蹤　魏曹<lb/>
植周成王贊曰成王繼武聖賢保傅年雖幼稚岐嶷有<lb/>
素初疑周公終焉克寤旦奭佐治遂至刑措　又周公<lb/>
贊曰成王即位年尚幼稚周公居攝四海慕利罰叛柔<lb/>
服祥應仍至誦長反政達天忠義　周庾信成王刻桐<lb/>
葉封虞叔贊曰虞叔百里居河之汾帝刻桐葉天書掌<lb/>
<pb n="KR3k0055_WYG_046-17b"/>
文禮以成徳樂以歌勲天子無戲唐其有君　晉摯虞<lb/>
周宣王贊曰宣王承衰邦家多阻懲難思理官人以敘<lb/>
山甫補闕方叔禦侮是用中興恢復周宇　魏曹植漢<lb/>
髙皇帝贊曰屯雲斬蛇靈母告祥朱旗既抗九野披攘<lb/>
禽嬰克羽埽滅英雄承機帝世功著武湯　晉𫝊元漢<lb/>
髙祖畫贊曰赫赫漢祖受命龍興五星協象神母告徵<lb/>
討秦滅項如日之升超從側陋光據萬乗　摯虞漢髙<lb/>
祖贊曰漢祖明達兼資權武總御羣雄翦翕強楚奄正<lb/>
<pb n="KR3k0055_WYG_046-18a"/>
華夏經略區宇遂登天位纘堯之緒　周庾信漢髙祖<lb/>
置酒沛宫畫贊曰遊子思舊來歸沛宫還迎故老更召<lb/>
歌童雖欣入沛方念移豐酒酣自舞先歌大風　増唐<lb/>
睿宗漢髙祖贊曰天造草昧雄圖糾紛赫赫漢祖應若<lb/>
興雲秦隴鹿喪沛澤蛇分大風一起南面稱君　原晉<lb/>
摯虞漢惠帝贊曰孝惠内脩親親外禮宰相優寵齊悼<lb/>
趙隱恩敬篤矣聞叔孫通之諫則色瞿然納曹相國之<lb/>
對而心大悦可謂寛仁之主遭呂太后虧損至徳悲夫<lb/>
<pb n="KR3k0055_WYG_046-18b"/>
　魏曹植漢文帝贊曰孝文即位愛物檢身驕吳撫越<lb/>
匈奴和親納諫赦罪以徳譲民殆至刑措萬國化淳<lb/>
晉摯虞漢文帝贊曰漢之光大實惟孝文體仁尚儉克<lb/>
己為君按轡細柳抑尊成軍營兆南原陵不崇墳　魏<lb/>
曹植漢景帝贊曰景帝明徳繼文之則肅清王室克滅<lb/>
七國省役薄賦百姓殷昌風移俗易齊美成康　又漢<lb/>
武帝贊曰世宗光光文武是攘威震百蠻恢拓土疆簡<lb/>
定律厯辨脩舊章封天禪土功越百王　周庾信漢武<lb/>
<pb n="KR3k0055_WYG_046-19a"/>
帝聚書贊曰獻書路廣藏書府開秦儒出谷漢簡吹灰<lb/>
芝泥印上玉匣封來坐觀風俗不出蘭臺　増宋范蔚<lb/>
宗光武贊曰炎政中微大盜移國九縣飇迴三精霧塞<lb/>
民厭淫詐神思反徳世祖誕命靈貺自甄沈機先物深<lb/>
略緯文尋邑百萬貔虎為羣長轂雷野髙鋒彗雲英威<lb/>
既振新都自焚䖍劉庸代紛紜梁趙三河未澄四關重<lb/>
擾神旌乃顧遞行天討金湯失險車書共道靈慶既啓<lb/>
人謀咸贊明明廟謨﨣﨣雄斷於赫有命系隆我漢<lb/>
<pb n="KR3k0055_WYG_046-19b"/>
原晉傅𤣥漢明帝贊曰肅矣孝明仗法任刑勤綜萬幾<lb/>
察下以情未𢎞道治用致太平専信俗儒非禮之經<lb/>
増宋范蔚宗漢明帝贊曰顯宗丕承業業兢兢危心恭<lb/>
徳政察姦勝備章朝物省薄墳陵永懐廢典下身遵道<lb/>
登臺觀雲臨雍拜老懋惟帝績増光文考　又漢章帝<lb/>
贊曰肅宗濟濟天性愷悌於穆后徳諒惟淵體左右藝<lb/>
文斟酌律禮思服帝道𢎞此長懋儒館獻歌戎亭虚候<lb/>
氣調時豫憲平人富　原唐太宗晉宣帝贊曰仲達猜<lb/>
<pb n="KR3k0055_WYG_046-20a"/>
忌狼顧為人稱疾迷謬形神不親辛毘仗節蜀將貽巾<lb/>
委質北面終為魏臣　増唐太宗晉文帝贊曰世宗繼<lb/>
文邦權未分三千之士其從如雲世祖無外靈闗靜氛<lb/>
反雖討賊終為弑君　又晉惠帝贊曰惠帝居尊臨朝<lb/>
聽言厥體斯昧其情則昏髙䑓望子長夜奚寃金墉毁<lb/>
冕蕩陰釋胄及爾皆亡滔天來遘　又晉明帝贊曰傾<lb/>
天起害猛獸呈災琅邪之子仁義歸來龔行趙璧命箠<lb/>
荆臺雲瞻北晦江望南開晉陽禦敵河西全壌胡㓂雖<lb/>
<pb n="KR3k0055_WYG_046-20b"/>
艱靈心弗爽三方馳騖百蠻從響寶命還昌金輝載朗<lb/>
明后岐嶷軍書接要莽首晨懸董臍昏燎厥德不回餘<lb/>
風可劭　又晉孝宗贊曰委裘稱化大孝為宗遵彼聖<lb/>
善成兹允恭西旌玉壘北斾金墉遷殷舊僰莫不來從<lb/>
哀后寛仁惟靈既集海西多故時災見及彼異阿衡我<lb/>
非昌邑　梁蕭子顯南齊髙帝贊曰於皇太祖有命自<lb/>
天同度宇宙合量山淵宋徳不紹神器虛𫝊寧亂以武<lb/>
黜暴資賢庸發西疆功興北翰偏師獨克孤旅霆斷援<lb/>
<pb n="KR3k0055_WYG_046-21a"/>
斾東夏職司靜亂指斧徐方時惟伐叛抗威京輦坐清<lb/>
江漢文藝在躬芳塵淵塞用下以才鎮民以徳端已雄<lb/>
晬君臨尊黙苞括四海大造家國　又南齊武帝贊曰<lb/>
武帝丕顯徽號止戈韶嶺歇祲彭派澄波威承景厯肅<lb/>
御金科北懷戎款南獻夷歌市朝晏逸中外寧和　原<lb/>
唐太宗梁武帝贊曰緬維梁武九五居尊何為自屈沈<lb/>
冥釋門災興佛寺兵纒帝閽竟罹凶逼天道寧論　増<lb/>
唐李徳裕武宗真容贊曰唐運中興天授大君軒耀其<lb/>
<pb n="KR3k0055_WYG_046-21b"/>
武堯煥其文北伐獫狁漠朔無氛西伏堅昆稽首稱臣<lb/>
祲生壺闗盜起河汾沉機先物雄斷解紛克定羣慝竟<lb/>
全大勲八表既寧萬幾益勤爰命采繢載模天真崑閬<lb/>
仙岑峻極秋旻蓬瀛白日光照清晨涵育如天尊嚴如<lb/>
神輝赫絪緼為龍為雲聖作物覩禎祥以臻宣光乃孕<lb/>
虞熙載甄致建中和金聲玉振太階既平廟器乃陳化<lb/>
下以徳持盈以仁四瀆宗海衆星拱辰億萬斯年藻朗<lb/>
日新<lb/>
<pb n="KR3k0055_WYG_046-22a"/>
原頌晉牽秀黄帝頌曰邈矣皇軒應天載靈通幽遠覽<lb/>
觀象設形誕敷厥訓彞倫攸經徳從風流化與雲征皇<lb/>
猷允塞地平天成爰登方岳封禪勒成紛然鳳舉龍騰<lb/>
太清違兹九土陟彼髙冥民斯攸慕涕泗沾纓遐而不<lb/>
墜式頌德聲　増晉陸雲漢髙祖盛徳頌曰於皇漢祖<lb/>
纂冑有唐平章在昔文思百王丹輝栖列火精幽光爰<lb/>
兹聖緒頽維弛綱靈曜耀爍隮景扶桑則天未墜重規<lb/>
旻蒼其規伊何横乾作峻厥徳不回矩地能順有秦不<lb/>
<pb n="KR3k0055_WYG_046-22b"/>
競罔拯黔首震驚予師思處神主上帝曰咨有鑒有赫<lb/>
乃眷伊漢此惟予宅明明聖皇既受帝祉雲騰下邑風<lb/>
駭泗水仰鏡天文五緯同晷俯察雲符神母爰止思文<lb/>
聖王克廣克遐威凌羣桀徳潤諸華爰祀天人天人攸<lb/>
嘉爰輯蒸徒所和既和既和既順乃矢徳音豐沛之旅<lb/>
其㑹如林朱旗虹超彤斾電尋推師蕭曹撫劒髙吟元<lb/>
戎薄伐時罔不龕凌波川潰肆野陸沈咸陽克沴既繫<lb/>
秦后峩峩阿房乃清帝宇穆穆聖皇天保攸定有項畔<lb/>
<pb n="KR3k0055_WYG_046-23a"/>
換不式王命王命既愆黜我西土於鑠王師遵時匪怒<lb/>
爰赫乗亹席卷三夏嘽嘽戎軒矯矯乗馬燮伐強楚至<lb/>
於垓下天誅薄曜暴籍授首區夏既混宇宙蒙乂肅肅<lb/>
帝居巍巍神器有皇于登是臨天位繡文于裳組華于<lb/>
黻明明天子有穆其容至止鏘鏘相惟辟公宣聲路寢<lb/>
發號紫宫頌此愷悌以畜萬邦思樂皇慶協於時雍琴<lb/>
瑟在御大予舞功越裳委贄肅慎來王明明聖皇闓國<lb/>
乗制分圭祚勞河山命誓禮律克彰典文垂藝有漢恢<lb/>
<pb n="KR3k0055_WYG_046-23b"/>
恢疏罔不替聖功克明九方孔安良宰内幹武臣外閑<lb/>
漸澤冀域沾被戎蠻連光大業萬載不刋　隋薛道衡<lb/>
隋髙祖功德頌曰太始太素荒茫造化之初天皇地皇<lb/>
杳冥書契之外其道絶其跡逺言説所不詣耳目所不<lb/>
追羲軒以降爰暨唐虞則乾象而施法度觀人文而化<lb/>
天下帝王之任可重聖哲之道為尊夏后殷周之國禹<lb/>
湯文武之主功濟生人聲流雅頌然陵替於三五慙德<lb/>
於干戈秦君閏位用刑名為政本漢執靈圖雜霸道而<lb/>
<pb n="KR3k0055_WYG_046-24a"/>
為法當塗興而三分峙典午末而四海亂九州封域窟<lb/>
穴鯨鯢之羣五都遺黎蹴蹋戎馬之足雖元行定嵩洛<lb/>
木運據殽函未止滄海之流詎息崑山之燎叶千齡之<lb/>
旦暮當萬蔕之一朝者其在大隋乎粤若髙祖誕聖降<lb/>
靈則赤光照室韜神晦迹則紫氣騰天龍顔日角之竒<lb/>
玉理珠衡之異著在圖籙彰乎儀表而帝系靈長神基<lb/>
崇峻𩔖邠岐之累德異豐沛之勃起龍躍鳳翔濡足援<lb/>
手應赤伏之符授元弧之籙命百戰百勝之將動九天<lb/>
<pb n="KR3k0055_WYG_046-24b"/>
九地之師廓氛霧於區宇出黎元於塗炭天柱傾而還<lb/>
正地維絶而更紐殊方稽顙識牛馬之内向樂師伏地<lb/>
懼鐘石之變聲萬姓所以樂推三靈於是改卜壇場已<lb/>
備猶𢎞五讓之心億兆難違方從四海之請光臨寶祚<lb/>
展禮郊丘舞六代而降天神陳四珪而饗上帝乾坤交<lb/>
泰品物咸亨酌前王之令典改易徽號因庶民之子來<lb/>
移創都邑天文上當朱鳥地理下據黑龍正位辨方揆<lb/>
景於星日内官外座取法於辰象懸政教於魏闕朝羣<lb/>
<pb n="KR3k0055_WYG_046-25a"/>
后於明堂除舊布新移風易俗八荒無外九服大同四<lb/>
海為家萬里為宅乃休牛散馬偃武修文爰命秩宗刋<lb/>
定五禮申勑太常改正六樂玉帛尊俎之儀節文乃備<lb/>
金石匏革之奏雅俗始分而留心政術垂紳聽覽早朝<lb/>
晏罷廢寢忘餐憂百姓之未安懼一物之失所行先王<lb/>
之道夜思待旦革百王之弊朝不及夕見一善事喜彰<lb/>
於容止聞一愆犯歎深於在予薄賦輕徭務農重穀倉<lb/>
廩有紅腐之積黎萌無阻饑之慮天性和恕仁慈惻隱<lb/>
<pb n="KR3k0055_WYG_046-25b"/>
恩加禽獸胎卵於是獲全仁霑草木牛羊所以勿踐至<lb/>
於憲章重典刑名大辟伸法而屈情決斷於俄頃故能<lb/>
彞倫攸序上下各肅左右絶謟䛕之路縉紳無勢力之<lb/>
門小心翼翼敬事於天地終日乾乾誡慎於無極陶黎<lb/>
民於德化致風俗於太康公卿庶尹遐邇岳牧僉以天<lb/>
平地成千載之嘉㑹登封降禪百王之盛典宜其金泥<lb/>
玉檢展禮介丘飛聲騰實常為稱首天子為而不恃成<lb/>
而不居沖旨凝邈固辭弗許而雖休勿休上德不德更<lb/>
<pb n="KR3k0055_WYG_046-26a"/>
乃潔誠岱岳遜謝愆咎方知六十四卦謙撝之道為尊<lb/>
七十二君告成之義為小巍巍蕩蕩無得以稱焉而深<lb/>
誠至德咸達於穹壌和氣薫風充溢於㝢縣二儀降福<lb/>
百靈薦祉日月星象風雲草樹之祥山川玉石鱗介羽<lb/>
毛之瑞嵗見月彰不可勝紀古語稱聖人作萬物覩神<lb/>
靈滋百寶用此其效矣庶馮豪翰敢希贊述昔堙海之<lb/>
禽不増於大地泣河之士非益於洪荒盡其心之所存<lb/>
忘其力之所及輙緣斯義不覺斐然乃作頌曰五運叶<lb/>
<pb n="KR3k0055_WYG_046-26b"/>
期千齡肇旦赫矣髙祖人靈攸贊聖德挺生神謀獨斷<lb/>
癉惡彰善夷兇靜難宗伯揆儀太史練日孤竹之管雲<lb/>
和之瑟展禮上元飛禋太一珪璧朝㑹山川望秩占揆<lb/>
星影移建邦畿下馮赤壤上叶紫微布政衢室懸法象<lb/>
魏帝宅天府固本崇基匈河瀚海龍荒狼望種落陸梁<lb/>
時犯亭障皇威逺懾帝德遐暢稽顙歸誠稱臣内向勾<lb/>
越提封斗牛星象積有年代自相君長大風未繳長鯨<lb/>
漏網授鉞天人豁然清蕩禮敎周備車書大同復禹之<lb/>
<pb n="KR3k0055_WYG_046-27a"/>
迹成舜之功禮以安上樂以移風憂勞庶績矜育黔首<lb/>
三面解羅萬方引咎納民軌物僉登仁壽聖化隆平生<lb/>
人熙阜䖍心恭己奉天事地協氣横流休風紹至壇場<lb/>
望幸云亭虚位推而不居聖道彌粹齊迹姬文登發嗣<lb/>
聖道𩔖漢光傳莊寶命知來藏往元覽幽鏡鼎業靈長<lb/>
洪基隆盛尚想睿圖永維聖則道洽幽明仁霑動植爻<lb/>
畫不陳乾坤將息微臣作頌用申罔極　原唐太宗頌<lb/>
曰厥初造化人倫既興乃建君長司牧黎烝肇自爻畫<lb/>
<pb n="KR3k0055_WYG_046-27b"/>
爰代結繩軒昊既謝唐虞以升後隋德衰順時革命三<lb/>
季之末干戈是爭赫矣神武經期作聖下括九圍上齊<lb/>
七政業統文武勲邁髙光何險不濟何患不攘士女胥<lb/>
悦篚厥𤣥黄斯物之至昭於我王我王覆育資生懷造<lb/>
配堯登唐方周在鎬翕受敷施明徵定保允迪厥德惟<lb/>
清帝道帝道欽明天下和平三時不害百穀以成我庾<lb/>
斯積如坻如京既富而敎訟息刑清明明天子令聞不<lb/>
已百姓為心萬方在己家賴寛政朝稱多士齊一華戎<lb/>
<pb n="KR3k0055_WYG_046-28a"/>
混同書軌東池溟渤西苑嵎丘八蠻職貢六狄懷柔至<lb/>
德潛洽元化滂流日慎一日雖休勿休先天不違靈物<lb/>
效質丹羽儀韶翠黄承轡甘露零草祥風應律嘉禾醴<lb/>
泉比焉自出符瑞見兮煥圖書壇場設兮望鑾輿至人<lb/>
忘已體中虚凝神姑射厭宸居厭宸居叶冥契龍駕升<lb/>
兮邈遐逝垂元範兮光來裔與𤣥象兮長昭晰飛英聲<lb/>
兮越三代永錫祚兮億萬載　顔師古聖德頌曰緬尋<lb/>
遐代詳觀往冊五勝質文三正沿革亂多化尠明寡晦<lb/>
<pb n="KR3k0055_WYG_046-28b"/>
積炎精既淪大運斯斁茫茫率土黯焉已夕皇矣大聖<lb/>
誕受天符雲飛九域電擊八區共工慝斃涿鹿妖除枝<lb/>
換斯撤攙槍靡餘建武戢刃偃伯衅車蠲苛削密求瘼<lb/>
恤隱琴瑟更張銜䇿俱盡滿堂已樂聲誦猶軫扇暍垂<lb/>
仁泣辜流憫吏勉端潔民歸愿謹肅恭禋祀祗事上天<lb/>
永惟孝享式備吉蠲外崇耆耋内睦親婣嵗時縑纊春<lb/>
秋醴饘㷀嫠是恤痾瘵斯痊閭閻外戸馬牛内廏畎畞<lb/>
相移康莊交譲勿用桴鼔無虞亭障賮納鮫人朔班狼<lb/>
<pb n="KR3k0055_WYG_046-29a"/>
望至誠感慶休氣致祥馴擾一角棲集五章華平挺幹<lb/>
朱草曜芳良耜畟畟多稌穰穰國儲億庾家登萬箱旌<lb/>
彼髦彦任仗忠力光被心膂列居槐棘如砥之平如矢<lb/>
之直淑慎微務精明品式菁菁者莪芃芃彼棫脩容禮<lb/>
闈翺翔書圃談極五際翫慕三古杳眇義窟恢宏學府<lb/>
儒墨兼陳申韓迭去豈資伯亮寧勞封鉅德音髙朗絲<lb/>
言昭普黄竹麗章柏梁清引沈鬱澹雅疏通敏迅抽演<lb/>
闕文網羅遺韻孰登奥室罕窺墻仞妙心洞達神筆允<lb/>
<pb n="KR3k0055_WYG_046-29b"/>
從磥硌新勢奮發奇峰珪稷鈎婉霧散煙濃竦同企鶴<lb/>
嶎若據龍豈唯於趙信乃過鍾道惟天縱藝兼人術用<lb/>
而不知速而不疾至德無象微言罕述玉裕桂宫金植<lb/>
蘭室禮極敬愛行歸忠一天下文明日月貞觀百神受<lb/>
職三靈叶贊泰階既平光華常煥超軒跨昊騰周軼漢<lb/>
萬壽無疆永延遐算　李百藥皇德頌曰臣聞聖人與<lb/>
天地合其德與日月合其明含吐陰陽之氣彈壓山川<lb/>
之精叶吹萬以亭育總得一而為貞我所以誕膺明命<lb/>
<pb n="KR3k0055_WYG_046-30a"/>
大保鴻名　又曰惟皇唐之獨運冠風聲之往初練五<lb/>
氣於圓蓋張四極於方輿定羣雄之逐鹿拯方割之為<lb/>
魚在炎靈之交喪屬皇輿之敗德降薦瘥於上元恣咆<lb/>
哮於中國無小無大圖帝圖王匹夫匹婦為蟊為蠈舉<lb/>
率土而咸棄雖同舟而作慝彼獨夫之肆志何汨典而<lb/>
亂常固違道而滅徳實罔念而作狂始結怨於庶黎終<lb/>
自絶於彼蒼八荒九有山潰川竭天軸且迴地維將絶<lb/>
文章咸盪風雅咸缺在忠良而必焚罄冠冕而同裂或<lb/>
<pb n="KR3k0055_WYG_046-30b"/>
滔天而嫁禍或觸山而作孽極殷區以陸沈盡漢塗而<lb/>
喋血天縱神武景屬上皇自白水而龍躍肇參墟而鳳<lb/>
翔在中塗而聽誦將再駕而翦商惟神機之獨運乃撫<lb/>
翼而髙<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>命蒼兕而臨河曲殺黑龍而濟冀方指牧野<lb/>
而泰誓師鳴條而侮亡　又曰惟聖徳之懷遠敷彞倫<lb/>
於絶漠合綦㑹而作貢極遐方而獻琛薦環裘而委質<lb/>
候風海而歸心周八荒而率俾重九譯而相尋效狻猊<lb/>
於昧谷維神屏於鄧林應咸池而率舞遊上苑而懷音<lb/>
<pb n="KR3k0055_WYG_046-31a"/>
竭寶用而咸競罄虚心而畢舉乍鳴觀閣時遊禁籞文<lb/>
表仁義聲諧律吕下神雀於帝臺導甘泉於神渚龜書<lb/>
龍匣河圖將遊東鲽西鶼云亭載佇其餘藏山秘澤之<lb/>
珍摭實排虚之侣俱叶契於圖牒差無得而稱序　又<lb/>
曰昔天靈八萬千嵗姬周三十六王葢厯數之眇小曽<lb/>
不足以揄揚惟聖朝之期運符上帝之㑹昌臣下拜而<lb/>
稽首獻福夀之無疆資卜年與卜厯共地久而天長<lb/>
増唐一行明皇起義堂頌曰并州起義堂者皇天造帝<lb/>
<pb n="KR3k0055_WYG_046-31b"/>
之初髙祖誓衆之地隋氏失御國亂無家小道自賢大<lb/>
才胥忌上帝不歆黎人咸戚六軍踰海而東敗萬乗過<lb/>
江而南覆豺狼入邑猰㺄爭人黔首囂然方將無訴我<lb/>
髙祖感之乃龍躍晉水鳳翔太原百神前驅萬姓來奔<lb/>
用湯武之兵靜新室之亂遵唐虞之緒承太王之基率<lb/>
百官受終於文祖輯五玉班瑞於諸侯𩔖圓禋方之禮<lb/>
備封功爵徳之議允約法惟簡代虐以寛子恵困窮懷<lb/>
柔蠻貊金石一變日月重華近古以來未有革命易姓<lb/>
<pb n="KR3k0055_WYG_046-32a"/>
若此之盛者也非天私我有唐惟天祐於積徳非唐求<lb/>
於人庶惟人懷於累仁當此之時太宗内啓聖謀外行<lb/>
專斷躬擐甲胄跋履山川駕英雄而為奥主一區域而<lb/>
定大業周詩曰昊天有成命二后受之信今之謂也於<lb/>
戲先后捨元子而立予主鬯煩大位而付予天下自髙<lb/>
祖創業百有六戰欽承丕緒十有四載東西南北無思<lb/>
不服山川鬼神亦莫不寧寧惟藝祖儲福之所致豈予<lb/>
幼孫菲徳之能及方將運心於𤣥妙之境勵志於造化<lb/>
<pb n="KR3k0055_WYG_046-32b"/>
之爐發令為祥符施惠為霖雨任賢為兩曜仗能為四<lb/>
時俾溥天之下有形者遂全懷生者自足樹鋪野繭田<lb/>
種嘉榖斵彫為樸捐珠棄玉追大庭而齊風夢華胥而<lb/>
同俗非曰能爾願憑宗祏而效焉癸亥之嵗獻春正月<lb/>
濟河横汾省方展義存問黎老緬慕本邦城郭巋然桑<lb/>
梓如舊覽風物之憂思尋王業之艱難惟髙祖若天地<lb/>
之開闢化成萬𩔖惟太宗若日月之照臨光於四表肇<lb/>
基發迹實在於兹前人有言曰禮不忘本樂保其德如<lb/>
<pb n="KR3k0055_WYG_046-33a"/>
姬詠周原劉歌沛邑思我烈祖如聞歎息之音嗟爾後<lb/>
人無忘成功之頌頌曰皇矣上帝臨下有赫降監四海<lb/>
求人之瘼吁彼隋煬其政不獲眷我髙祖此惟其宅髙<lb/>
祖誕靈騫飛晉陽萬夫一心元戎啟行火旗炎炎雲鳥<lb/>
洋洋五星迓漢萬國謳唐天網恢疏王師節制威惟連<lb/>
戮老生摧斃山祇引軍河龍渡帝渭倉散積離宫弛閉<lb/>
關輔來蘇遠方咸惠長安宫室上法太微隋遷寶鼎唐<lb/>
在璿璣仗入雙闕詔出九圍三靈協載百禄同歸帝謂<lb/>
<pb n="KR3k0055_WYG_046-33b"/>
太宗表正封略濤蕩飇埽霆馳電爍劒不摧鋒弩無再<lb/>
彍西平汧隴東取河洛杲密徳充頭懸面縛北走獯鬻<lb/>
南達蠻荆遼碣作乂梁岐厎平海隅蒼生莫不來庭於<lb/>
昭義堂誓衆資始天命所起於胥頌美維予小子夙夜<lb/>
敬止於戲皇王緒思不忘　吕温皇帝親庶政頌曰臣<lb/>
聞光宅大寶茂育羣生神而眀之必在上聖然則所同<lb/>
者道所異者時或以垂拱仰成或以勵精自致及乎俗<lb/>
躋仁夀理洽時邕弛張之政不殊勞逸之功則倍我皇<lb/>
<pb n="KR3k0055_WYG_046-34a"/>
帝體至化含元精苞乾綱履坤順誕膺駿命恢纂鴻休<lb/>
宣八聖之重光集百靈之奥祉如天之燾如地之容鼓<lb/>
義為雷霆奮仁為風雨幹璇衡而轉七曜懸金鏡而納<lb/>
九圍廓氛沴而川澄沓禎祥而山委百姓不知其日用<lb/>
羣臣無望於清光而乃業邁乎前王功髙乎古烈聖作<lb/>
物覩孰知其源陛下自代天統物之初則以屈己濟人<lb/>
為意䖍臨庶政窮總萬樞四策賢良六親郊祀夏景昃<lb/>
而方食寒星在而求衣寸陰不捨於論思子夜獨觀乎<lb/>
<pb n="KR3k0055_WYG_046-34b"/>
啓事除一物之患而品𩔖以安伸匹夫之寃而庶獄自<lb/>
直棄瑕而録用含垢而宥過小善可紀必拔於宸衷片<lb/>
言有孚不忘於睿聽至如天時之豐約地利之夷險邦<lb/>
賦之盈虛師律之貞暴閭閻之疾苦稼穡之艱難人風<lb/>
之情偽吏治之得失莫不密歸神算潛納皇明雖陰陽<lb/>
不能以氣欺雖鬼神不能以形遁何細而不及何大而<lb/>
不包何祕而不彰何難而不就猶復登臺念在險之慘<lb/>
聞樂思向隅之情御裘感短褐之寒臨膳憂簞食之餒<lb/>
<pb n="KR3k0055_WYG_046-35a"/>
日慎一日既泰而不自泰既安而不自安兢兢乎業業<lb/>
乎此其所以廣運而有成全功之克舉者也然而感覆<lb/>
燾之恩者欲天之彌髙荷容載之徳者欲地之彌厚仰<lb/>
照臨之明者欲日月之彌光㣲臣被淳風飲元澤親挹<lb/>
行事親覩昇平憂勞誠難願陛下勉之而已美善誠盡<lb/>
願陛下保之而已再拜稽首獻皇帝親庶政頌一首其<lb/>
詞曰士師邁徳元皇儲慶幽而復曜髙祖受命貞觀致<lb/>
理開元殷盛艱而復康皇帝親政受命維何邈萬斯年<lb/>
<pb n="KR3k0055_WYG_046-35b"/>
親政維何夕惕乾乾天道福謙我則奉天人生在勤我<lb/>
則率先憂堯之心勞禹之形求人之瘼思國之經年亦<lb/>
豐止御膳不馨夜如何其皇寢未寧脩文偃武太和氤<lb/>
氲海不揚波天無纖氛鳥章之長椎髻之君㑹朝明庭<lb/>
其從如雲巍巍崇崇於穆昭融宜播大樂以宣皇風鑑<lb/>
鏘盛徳蹈厲神功下臣作頌永示無窮　明徐中行皇<lb/>
帝即位頌曰於赫允烈在明八葉飭堪輿淬日月陛下<lb/>
握元命之符御六龍而爰發敷淵聖之神孝稟后祖之<lb/>
<pb n="KR3k0055_WYG_046-36a"/>
　閎法朅宣告於皇祇洽七廟而周謁嗣適統以正祚信<lb/>
　大厯之攸協嵗盛徳之次離實蕤賔之紀節日惟寅而<lb/>
　肇貞辰届宵而未晰奏鏞鼓以伶倫運玉輿而啓闥踐<lb/>
　太微之法座暢九𤣥之閶闔令德備矣穆穆皇皇吉儀<lb/>
　具戒既敇既匡肅肅法衞烈烈燎陽天軍奉翼雲旌抗<lb/>
　張於是百僚儼以趨進盛珮服之鏘鏘咸稽首以共臣<lb/>
　荷大禮以肅將登宗伯以錫詔覃濊澤於萬邦滌宿汙<lb/>
　而布化俗更始以向方將廣繼述之丕志準熙皞於陶<lb/>
<pb n="KR3k0055_WYG_046-36b"/>
　唐煥嘉釐之日貺隆萬壽以無疆猗兮休兮聖道明昌<lb/>
　小臣含慶聲流頌章<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷四十一<lb/>
</p>
<p>
</p>
  </div>
</body>
</text>
</TEI>
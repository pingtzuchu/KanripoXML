<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_232-1a"/>
　欽定四庫全書<lb/>
御定淵鑑𩔖函卷二百二十七<lb/>
　　武功部二十二<hi>牙麾</hi>　<hi>旌旗/旒</hi>　<hi>旄/毦</hi>　<hi>旛</hi>
　　　牙一<lb/>
　原兵書曰牙旗者將軍之精凡始豎牙必以剛日剛日<lb/>
　者謂上剋下也立牙之日吉氣來應大勝之徵　抱朴<lb/>
　子曰軍所始舉牙立旗風氣和調幡校飄飄終日不息<lb/>
　者其軍有功也　又曰凡始出軍豎牙春出城西門令<lb/>
<pb n="KR3k0055_WYG_232-1b"/>
　牙門西向出時令登明大吉加東方吉夏出北門令牙<lb/>
　門北向出時令登明大吉加南方吉秋出東門令牙門<lb/>
　東向出時令神后登明大吉加西方吉冬出城南門令<lb/>
　牙門南向令神后登明大吉加北方吉　黄帝出軍訣<lb/>
　曰始立牙之日旗旛指敵或從風而舉暉暉終日不絶<lb/>
　繞竿勇氣奔逸是謂堂堂之陳正正之旗此大勝之徵<lb/>
　　又曰将軍引兵出城門望見白雲及白水者舉白牙<lb/>
　旗赤雲舉赤旗五色牙旗隨天氣四時　又曰有所攻<lb/>
<pb n="KR3k0055_WYG_232-2a"/>
伐作五采牙幢青牙旗引住東赤牙旗引住南白牙旗<lb/>
引住西黒牙旗引住北黃牙旗引住中　又曰黃龍牙<lb/>
旗者一軍之候也　禮含文嘉曰牙旗者将軍所建也<lb/>
　増真人水鏡經曰凡軍始出立牙竿必令先堅若有<lb/>
折将軍不利牙旗竿軍之精也即周禮司常職云軍旅<lb/>
㑹同置旌門是也　尚書曰門旗二口八幅色紅大将<lb/>
牙門之旗出引将軍前列<lb/>
　　牙二<lb/>
<pb n="KR3k0055_WYG_232-2b"/>
原呉志曰陸遜為右都督㑹丹陽賊帥費棧扇動山越<lb/>
權遣遜討棧棧支黨多所往兵少遜乃益施牙幢分付<lb/>
鼓角夜潜出谷間鼓噪而前應即破散　又曰賀濟從<lb/>
孫權征合肥時城中出戰徐盛被創失牙濟引兵拒擊<lb/>
得盛所失　魏志曰典韋初平中張邈舉義兵韋為士<lb/>
屬司馬趙寵牙門旗長大人莫能勝韋一手建之寵異<lb/>
其才力　増通鑑曰突厥立劉武周為定楊可汗遺以<lb/>
狼頭纛<hi>隋書曰突厥本狼種牙門建狼頭纛示不忘本也</hi>　唐書田承嗣傳曰<lb/>
<pb n="KR3k0055_WYG_232-3a"/>
擇趫秀强力者萬人號牙兵<lb/>
　　牙三<lb/>
増梟鳴　龜見<hi>晉書曰謝艾討麻秋梟鳴牙中艾曰梟激也六博得梟者勝果破麻秋  成都</hi>
<hi>志曰徳陽有龜勝山唐髙崇文討劉闢駐兵于此有龜見於牙旗是日大勝命投于澗中明日復至人以為蜀</hi>
<hi>降之兆蓋蜀有龜城云</hi>　臨戎折　觸門墮<hi>晉書陸機傳曰成都王潁假機後将軍討</hi>
<hi>長沙王乂始臨戎而牙旗折意甚惡之後戰果軍大敗  唐書哥舒翰傳曰翰守潼闗師始東先驅牙旗觸門</hi>
<hi>墮注旄干折衆惡之</hi>　牙干折　牙帳破<hi>唐書哥舒曜傳曰李希烈䧟汝州詔拜曜東都</hi>
<hi>汝州行營節度使及行帝祖通化門是日牙干折時以翰出師已如此而斬持旗者卒以敗今曜復爾人憂之</hi>
<pb n="KR3k0055_WYG_232-3b"/>
<hi>極唐書突厥傳曰武徳元年骨咄禄特勒來朝帝宴太  殿為奏九部樂引升御座是嵗始畢牙帳自破帝問</hi>
<hi>内史令蕭瑀瑀對曰魏文帝幸許城門無故自壊是年文帝崩豈其𩔖耶</hi>
　　牙四<lb/>
増獨給十二牙旗<hi>後魏書曰奚斤代人也自魏初大将行師唯長孫嵩拒劉裕及斤征河南</hi>
<hi>獨給漏刻及十二牙旗</hi>　箕宿禡牙<hi>唐杜牧賀平党項表曰潛運睿算獨決神機箕宿禡牙狼</hi>
<hi>星斂角戊日禱馬太白揚眉</hi>　奪其纛而舞<hi>通鑑宋紀曰都統制王彦率岳飛䓁一十将部</hi>
<hi>七千人渡河至新鄉金兵盛彦不敢進飛獨領所部鏖戰奪其纛而舞諸軍争奮遂復新鄉</hi>
　　牙五<lb/>
<pb n="KR3k0055_WYG_232-4a"/>
原賦吳胡綜大牙賦黃武七年黃龍見夏口孫權稱尊<lb/>
號因瑞改元作黃龍大牙常在軍中進退視其所向命<lb/>
綜爲賦曰狼狐垂象實惟兵精聖人觀法是效是營始<lb/>
作器械爰求厥成明明大吴實天生徳乃律天時制其<lb/>
神軍取象太乙五将三門疾則如電遲則如雲進止有<lb/>
度約而不煩四靈既布黄龍處中周制日月實曰太常<lb/>
傑然特立六軍所望仙人在上鑒視四方神實使之為<lb/>
國禎祥　文選曰牙旗繽紛<lb/>
<pb n="KR3k0055_WYG_232-4b"/>
増詞詞林海錯曰古詞鐵馬牙旗穿夜市<lb/>
増記唐劉禹錫管城新驛記曰庭容牙節示禮而不慁<lb/>
也<lb/>
原祭文後漢滕輔祭牙文曰恭修太牢潔薦遐靈推轂<lb/>
之任實討不庭天道助順正直聦明敬建髙牙神武攸<lb/>
託雄㦸推鋒龍淵灑鍔　晉顧愷之祭牙文曰維某年<lb/>
某月日録尚書事豫章公裕敢告黃帝蚩尤五兵之靈<lb/>
兩儀有政四海有王奉命在天世徳重光烈烈髙牙闐<lb/>
<pb n="KR3k0055_WYG_232-5a"/>
闐伐鼓白氣經天簡揚神武恭行帝罰長殲醜虜維徳<lb/>
是仗維人是輔　宋王誕伐廣固祭牙文曰敬建崇牙<lb/>
顯兹威靈鳴金輟釁無戰有寜皇風幽被凱斾歸旌<lb/>
鄭鮮之祭牙文曰潔牲先事薦兹敬祭崇牙既建義鋒<lb/>
増厲人鬼一揆三才同契惟兹靈鑒庶必有察逆順幽<lb/>
辨忠孝顯節使凶醜時殲主寜臣悦振旅上京凱歸西<lb/>
蕃神器増輝四境永安　唐陳子昂禡牙文曰蓋先王<lb/>
作兵以討有罪奸慝竊命戎夷不龔則必肆諸市朝大<lb/>
<pb n="KR3k0055_WYG_232-5b"/>
戮原野皇家子育萬國寵綏百蠻青雲干吕白環入貢<lb/>
久有年矣契丹凶羯敢亂天常乃蜂聚丸山豕食遼塞<lb/>
宴安鴆毒作為欃槍天厭其凶國用致討皇帝命我肅<lb/>
将王誅今大軍已集吉辰叶應旄頭首建羽斾前列夷<lb/>
貊感威将士聴誓方候天命為民殄災惟爾有神尚殲<lb/>
乃醜召太一㑹雷公翼白虎乗青龍星流彗埽永清朔<lb/>
裔使兵不血刃戎夏大同以昭我天子之徳允乃神之<lb/>
功豈非正直克明無縱大讐以作神羞　増唐栁宗元<lb/>
<pb n="KR3k0055_WYG_232-6a"/>
禡牙文曰惟爾有神懋揚廼職敢告無縦詭𩔖無劉我<lb/>
徒鏃刃鋒鍔畢集于凶躬鎧甲干盾咸完於義軀焚煬<lb/>
蕩沃往如行虛　栁宗元祭纛文曰惟昔澧有大特化<lb/>
為巨梓秦人憑神乃建茸頭是為兵主用以行師漢宗<lb/>
蚩尤亦作靈旗既𩔖既禡指于有罪北靣詔盟抗侯以<lb/>
射<lb/>
　　旌旗一<lb/>
原初學記曰釋名曰旌精也言其有精光也旗期也言<lb/>
<pb n="KR3k0055_WYG_232-6b"/>
與衆期于下也按列子黃帝與炎帝戰以雕鶚鷹鳶為<lb/>
旗幟蓋旌旗之始也周官司常掌九旗之物名各有屬<lb/>
以待國事日月為常交龍為旂通帛為旃雜帛為物熊<lb/>
虎為旗鳥隼為旟龜蛇為旐全羽為旞析羽為旌龍旂<lb/>
九斿以象大火也鳥旟七斿以象鶉火也熊旗六斿以<lb/>
象伐也龜蛇四斿以象營室也弧旌枉矢以象弧也<hi>釋名</hi>
<hi>曰九旗之名日月為常畫日月於其端天子所建言常明也交龍為旂旂倚也畫作兩龍相依倚通以一赤色</hi>
<hi>為之無文采諸侯所建也通帛為旃旃戰也戰戰恭已而已三孤所建象無事也熊虎為旗旗期也言與衆期</hi>
<pb n="KR3k0055_WYG_232-7a"/>
<hi>于下軍将所建象其猛如熊虎也鳥隼為旟旟譽也軍吏所建急疾趨事則有稱譽也雜帛為物一作斾以雜</hi>
<hi>色綴其邊為燕尾将帥所建象物雜也龜蛇為旐旐兆也龜知氣兆之吉凶建之于後察度事宜之形兆也全</hi>
<hi>羽為旞旞順滑貌析羽為旌注旄竿首</hi>　又廣雅云天子之旌髙九仭諸<lb/>
侯七仞大夫五仞士三仞則禮含文嘉曰天子之旗九<lb/>
仞十二旒曵地諸侯七仞九旒齊軫卿大夫五仭七旒<lb/>
齊較士三仭五旒齊肩是也　増司馬法曰旂夏后氏<lb/>
元人之執也殷白天之義也周黄地之道也　吴子曰<lb/>
敵人之來蕩蕩無慮旌旗煩亂人馬數顧一可擊十必<lb/>
<pb n="KR3k0055_WYG_232-7b"/>
使無措　黃公三略曰欲敵形色可勝之符先戰以二<lb/>
十八騎角人青衣赤旗東方七人徵人赤衣黃旗南方<lb/>
七人商人白衣黒旗西方七人羽人黒衣青旗北方七<lb/>
人凡二十八騎象二十八宿　尉繚子曰自尉吏而下<lb/>
盡有旗戰勝得旗者各視其所得之爵以明賞勸之心<lb/>
　宋書輿服志曰五旗者五色各一旗以木牛承其下<lb/>
蓋取負重而安稳也五旗纒竿即禮記徳車結旌不盡<lb/>
飾也戎事乃散之又武車綏旌垂舒之也　隋書盧賁<lb/>
<pb n="KR3k0055_WYG_232-8a"/>
傳曰髙祖受禪命賁清宫因典宿衞賁奏改周代旗幟<lb/>
更為嘉名其青龍騶虞朱雀元武千秋萬嵗之旗皆賁<lb/>
所制也　隋書禮儀志曰凡旗太常畫三辰旂畫青龍<lb/>
旟畫朱雀旌畫黃麟旗畫白獸旐畫元武皆加雲其旜<lb/>
物在軍亦書其事號加之以雲氣徽幟亦如之旌節又<lb/>
畫白獸而析羽于其上　又曰司常掌旗物之藏通帛<lb/>
之旗六以供郊丘之祀一曰蒼旗二曰青旗三曰朱旗<lb/>
四曰黃旗五曰白旗六曰元旗畫繢之旗六以充玉路<lb/>
<pb n="KR3k0055_WYG_232-8b"/>
之等一曰三辰之常二曰青龍之旂三曰朱雀之旟四<lb/>
曰黃麟之旌五曰白獸之旗六曰元武之旐皆左建旗<lb/>
而右建闒㦸又有繼旗四以施軍旅一曰麾以供軍将<lb/>
二曰旞以供師帥三曰旐以供旅帥四曰斾以供倅長<lb/>
　唐李靖問對曰臣參用古法凡三隊合則旗相倚而<lb/>
不交五隊合則兩旗交十隊合則五旗交吹角開五交<lb/>
之旗則一復散而為十開二交之旗則一復散而為五<lb/>
開相倚不交之旗則一復散而為三　李靖兵法曰諸<lb/>
<pb n="KR3k0055_WYG_232-9a"/>
軍将五旗各準方色赤南方火白西方金皂北方水碧<lb/>
東方木黃中央土土則不動用為四旗之主而大将将<lb/>
動持此黃旗於前立如東西南北有賊各隨方色舉旗<lb/>
當方面兵急須装束旗向前亞方面兵急須進旗正豎<lb/>
即住卧廻審細看大将軍所舉之旗須依節度諸每隊<lb/>
給一旗行則引隊住則立於隊前　萬花谷曰旗之制<lb/>
三十有二其大總管一曰青龍旗二曰白獸旗三曰朱<lb/>
雀旗四曰元武旗五曰黃龍負圖旗六曰應龍旗七曰<lb/>
<pb n="KR3k0055_WYG_232-9b"/>
龍馬旗八曰玉馬旗九曰鳳凰旗十曰鸞旗十一曰鵕<lb/>
䴊旗十二曰太平旗十三曰麒麟旗十四曰飛麟旗十<lb/>
五曰飛黃旗十六曰駃騠旗十七曰白澤旗十八曰五<lb/>
牛旗十九曰犀角旗二十曰金牛旗二十一曰兕旗二<lb/>
十二曰三角獸旗二十三曰角端旗二十四曰吉利旗<lb/>
二十五曰騼䮷旗二十六曰騶牙旗二十七曰黃鹿旗<lb/>
二十八曰白狼旗二十九曰赤熊旗三十曰辟邪旗三<lb/>
十一曰苣文旗三十二曰白刃旗　唐書禮樂志軍禮<lb/>
<pb n="KR3k0055_WYG_232-10a"/>
曰仲冬講武大将被甲乘馬教習士衆長者持弓矢短<lb/>
者持戈矛力者持旌勇者持鉦鼓刀楯為前行持矟者<lb/>
次之弓箭者為後使其習見旌旗金鼓之節旗卧則跪<lb/>
旗舉則起　又百官志曰節度使初授詣兵部辭見觀<lb/>
察使亦如之辭日賜雙旌雙節行則建節樹六纛　宇<lb/>
文懋昭金志曰金國以水徳王用師行征旗皆尚黒雖<lb/>
五色皆具必以黒為主尋常車出入只用一日旗與后<lb/>
同乘則加月旗二相間而陳或數百隊或千餘隊日旗<lb/>
<pb n="KR3k0055_WYG_232-10b"/>
即以紅綃為日刺於黃旗上月旗即以素帛為月刺於<lb/>
紅旗上近御則又有日月大繡旗二如大禮祫享冊封<lb/>
一循古制旗無大小皆循焉然五方五星五嶽青龍白<lb/>
虎朱雀元武神鳳外又有五星聨珠一日月合璧一象<lb/>
二天王二海馬二鷹隼二太白三近御又張一大旗其<lb/>
制極廣錯綜神物以猛士執之傍有數十人護之各施<lb/>
大䋲以僃風勢名之曰蓋天　明華鈺海防議曰鉤旗<lb/>
杆長丈許用布五六幅縫紉為旗周匝綴利鉤每遇對<lb/>
<pb n="KR3k0055_WYG_232-11a"/>
敵橫舉陣前衆兵排列於後五步之内旗開而兵器隨<lb/>
之以出飛舞招颭矢石不能入又足以牽挽敵人衣裾<lb/>
使不得運用大率一旗可蔽數十人<lb/>
　　旌旗二<lb/>
増左傳曰鄢陵之役欒鍼見子重之旌請曰楚人謂夫<lb/>
旌子重之麾也彼其子重也請攝飲焉　又曰楚靈王<lb/>
之為令尹也爲王旌以田芊尹無宇斷之曰一國兩君<lb/>
其誰堪之　漢武故事曰欒大有方術常於殿前樹旌<lb/>
<pb n="KR3k0055_WYG_232-11b"/>
數百因命自相擊庭中去地十餘丈觀者大駭　唐書<lb/>
曰元和中淮南節度使馬總進吳元濟旌旗七百三十<lb/>
九事　唐書李光弼傳曰光弼執大旗曰望吾旗麾若<lb/>
緩可觀便宜若三麾至地諸軍畢入生死以之退者斬<lb/>
　又曰光弼麾旗三諸軍争奮賊衆奔敗　又程知節<lb/>
傳曰知節從破宋金剛等搴旗先登者不一　又裴行<lb/>
儉傳曰突厥阿史徳温傳反詔行儉討之緫三十餘萬<lb/>
旗幟亘千里行儉咸節制之　通鑑唐紀曰朱延夀制<lb/>
<pb n="KR3k0055_WYG_232-12a"/>
軍中每旗二十五騎命黒雲隊長李厚将十旗擊汴兵<lb/>
不勝延夀将斬之厚稱衆寡不敵願益兵更往不勝則<lb/>
死都押牙汝陽柴再用亦為之請乃益以五旗厚殊死<lb/>
戰再用助之延夀悉衆乘之汴兵敗走　又曰張全義<lb/>
為河南尹時亂離之後四野俱無耕者全義乃於麾下<lb/>
𨕖十八人材器可任者人給一旗一牓謂之屯将使詣<lb/>
十八縣故墟落中植旗張牓招懐流散勸之樹藝惟殺<lb/>
人者死餘但笞杖而已無嚴刑無租稅民歸之者如市<lb/>
<pb n="KR3k0055_WYG_232-12b"/>
　又曰氏叔琮攻李克用不能下㑹大疫叔琮引兵還<lb/>
嗣昭與周徳威将兵追之及石㑹闗叔琮留數馬及旌<lb/>
旗於髙岡之巔嗣昭等以爲有伏兵乃引去　又曰張<lb/>
元稔謀歸國遣腹心張臯夜出以状白承訓約期将舉<lb/>
城降至日請立青旗為應使衆心無疑　五代史萇從<lb/>
簡傳曰荘宗與梁軍對陣梁軍有執大旗出入陣間者<lb/>
荘宗望見之歎曰彼猛士誰能為我取之從簡請前往<lb/>
荘宗不許從簡潛率數騎馳入梁軍奪其旗而還軍中<lb/>
<pb n="KR3k0055_WYG_232-13a"/>
皆鼔噪荘宗壮之　通鑑宋紀曰契丹兵十萬寇雁門<lb/>
楊業擊之契丹兵大敗自是契丹畏業每望見旌旗即<lb/>
引去　文昌雜録曰淳化中有司言油衣帟幙損弊者<lb/>
萬數欲毁棄詔令煑而浣之命尚方染以雜色刺為旗<lb/>
幟焉　金史曰金主亮南伐率舟師自和州濟江金主<lb/>
置黃旗紅旗於岸上以號令進止紅旗立則進黃旗仆<lb/>
則退　通鑑元紀曰董摶霄還軍守於潜賊兵大至焚<lb/>
倚郭廬舎摶霄按軍不動遣人執白旗登山望賊約曰<lb/>
<pb n="KR3k0055_WYG_232-13b"/>
賊以我怯必少懈伺其有隙則麾所執旗又伏兵城外<lb/>
皆授以火礟復約曰見旗動礟即發已而旗動礟發兵<lb/>
乃盡出遂復千秋闗　拊膝録曰靖難兵起宋忠率兵<lb/>
三萬至居庸闗不得進退保懐來忠初謂諸将士曰爾<lb/>
等家在北平者並為燕所誅滅盍努力復家讐報國恩<lb/>
燕王獲諜者聞之乃命其家人張其舊用旗幟為前鋒<lb/>
衆遥識旗幟及識其父兄子弟無恙因叛䧏燕　弇州<lb/>
史料曰北邊報警湖廣襄陽縣冠帶官張一中上疏請<lb/>
<pb n="KR3k0055_WYG_232-14a"/>
易旗號盔甲皆為黃色曰黃為中央之土以剋北方之<lb/>
水　幟附詞林海錯曰拔趙幟立漢幟淮陰用以破趙<lb/>
矣光武時李寳拔赤眉旌幟更立已幟逢安等戰欲還<lb/>
營見旗幟皆白衆大驚潰自投川谷事頗相𩔖　唐書<lb/>
髙麗傳曰太宗進攻白崖城其酋孫伐音隂丐降然城<lb/>
中不能一帝賜幟曰若降建於堞以信俄而舉幟城人<lb/>
皆以唐兵登矣乃降　兵略纂聞曰戚繼光征倭寇軍<lb/>
中立一白幟凡脅從者空手伏幟下悉放還毋為賊樹<lb/>
<pb n="KR3k0055_WYG_232-14b"/>
黨也　又曰倭寇淮揚劉顯禦之執一幟以號于衆曰<lb/>
汝官軍有能敢勇殺賊樹功勲者立此幟下得三百人<lb/>
　又曰茅坤僉憲廣西時猺獞殺陽朔令坤計討之於<lb/>
所過道輙幟而牓曰軍門進十萬兵討某砦之殺陽朔<lb/>
令者他砦毋動動則移兵先滅之我師實不過五千諸<lb/>
夷見旗幟彌山谷且怵於牓皆蟻伏毋敢動連破十七<lb/>
砦　又曰侯應爵補羅定僉事猺兵起㑹行部西寜諜<lb/>
者踵至從卒不踰二百餘公陰令斬竹千竿裂繒衣為<lb/>
<pb n="KR3k0055_WYG_232-15a"/>
幟令男婦晨起藁食登城立幟闔三門一門半闢疏隊<lb/>
而出賊遥望莫測多寡迨賊薄城下見赤幟耀日若大<lb/>
兵從天而降三鼓賊遁去　又曰宣寜侯曹良臣守通<lb/>
州故元丞相也速侵通州衆號萬餘營白河時城兵僅<lb/>
千人良臣遣指揮仵勇陳泰等沿河舟中樹赤幟亘三<lb/>
十里鉦鼓之聲相聞也速以援兵至遂引退　又曰都<lb/>
督劉寜鎮甘肅時嘗繹古畨上之法以五十人為隊隊<lb/>
五重為陣建五色幟又各建五巨幟于中軍中幟出則<lb/>
<pb n="KR3k0055_WYG_232-15b"/>
同幟應之循環無端每戰用是取勝<lb/>
　　旌旗三<lb/>
原更　設<hi>周禮嵗時共更旌取舊與新  建旐設旌</hi>　招虞　警衆<hi>孟子曰齊景公</hi>
<hi>招虞人以旌不至将殺之於禮記曰前有水則載青旌鄭元注曰載所謂舉  旌首所以警衆者也</hi>　舉<lb/>
皮　析羽<hi>鄭記王贊問曰舉於旌首當皆以皮邪畫之也鄭荅曰皆俱舉皮置於首不畫  周禮曰</hi>
<hi>析羽為旌</hi>　舉青　尚黒<hi>軍令曰聞雷鼓音舉白幢緑旗大小船皆進戰不進者斬聞金音舉</hi>
<hi>青旗船皆止不止者斬節史記曰秦并天下以水徳之始於旄  旗皆尚黒</hi>　翼明　鳥集<lb/>
<hi>天文要集曰翼星明旌旗用増趙氏兵書曰有鳥集将軍旌上将軍  秩禄</hi>　表門　設道<lb/>
<pb n="KR3k0055_WYG_232-16a"/>
<hi>周禮曰掌舎為帷宫設旌門注曰樹旌以表門逹漢書文帝詔云朝有進善之旌應劭注曰堯設之五  之道</hi>
<hi>令人進善也</hi>　在浚　沿河<hi>毛詩曰孑孑干旌在浚之城旌後魏書曰太祖進師臨河連</hi>
<hi>沿河千餘里</hi>　九名　五法<hi>上詳前叙旗河圖風后曰予告汝帝之五  東方法青龍曰旗</hi>
<hi>南方法赤鳥曰旐西方法白虎曰旟北方法元蛇曰旂中央法黄龍曰常</hi>　九仞　六斿<hi>並詳</hi>
<hi>見前叙</hi>　翠鳳　元蛇<hi>史記李斯上書曰今陛下建翠鳳之旗樹靈鼉之鼓  下詳五法注</hi>
　法鳥　擬虹<hi>上詳五法注旗王沈餞行賦曰曵招摇之脩  若蜿虹之垂天</hi>　喜光<lb/>
　勝氣<hi>郝萌占曰旗上有光人主大喜延年益夀  下見牙一</hi>　設黃　尚赤<hi>周遷</hi>
<hi>車服雜記曰晉元皇始制五牛之旗設青在左黃在中  史記曰沛公祠黃帝蚩尤於沛庭旗幟皆尚赤</hi>
<pb n="KR3k0055_WYG_232-16b"/>
五牛　四獸<hi>上詳設黃注右禮記曰行前朱雀而後元武左青龍而  白虎注曰以此四獸為軍</hi>
<hi>陣象天也</hi>　駭軍　指敵<hi>詩雅度災曰上出號令而化天下震雷起而驚蟄睹旗鼓動三軍駭</hi>
<hi>觀其前動化而天情可見矣  下詳見牙一</hi>　注旂　繞竿<hi>爾雅注云析羽而注於旂竿之</hi>
<hi>首曰旌者抱朴子云軍始出而旌旗繞竿  急住更待善時而出</hi>　九旒　五色<hi>禮記曰龍</hi>
<hi>旂九旒天子之旌也王周禮曰析羽為旌㳺車所建注曰㳺車木路也  以田也析羽皆五色文也</hi>　告<lb/>
善　飾香<hi>管子云舜有告善之旌而主不蔽也香楚辭云蓀橈兮蘭旌注曰蘭為旌旗動以  潔自</hi>
<hi>修飾也蓀一作荃</hi>　鳬羽　翠羽<hi>周書云樓煩黒旌鳬羽旗也  楚辭云孔蓋兮翠旌登九</hi>
<hi>天兮撫彗星注云言司命以孔雀之尾為車蓋翡翠之羽為旌旗言殊飾也</hi>　蔽日　蔽天<lb/>
<pb n="KR3k0055_WYG_232-17a"/>
<hi>又曰旌蔽日兮敵若雲矢交墜兮士争先旌王昶檄江南文云鳴震霆之鼓樹蔽天之</hi>　威夷<lb/>
聮翩<hi>楚辭云駕八龍兮連蜷建虹旌兮威夷  張華劉驃騎誄曰旌聮翩以飄飄</hi>　彗雲<lb/>
曵星<hi>後漢書光武贊曰長轂雷野髙旗彗雲英雄既振新都是焚  揚雄羽獵賦云靡日月之朱竿曵彗</hi>
<hi>星之飛旗</hi>　畫星　蔽日<hi>禮記曰招摇在上急繕其怒鄭注云急猶堅也繕讀曰勁又畫招摇</hi>
<hi>星於旌旗上以起居堅勁軍之威怒象天帝也招摇星在北斗柄端主指者  戰國䇿曰楚王逰于雲夢結駟</hi>
<hi>千乗旌旗蔽日</hi>　三辰　七星<hi>左傳云三辰旂旗昭其明也之穆天子傳曰日月之旗七星</hi>
<hi>文注曰今旒上畫日月及北斗星也</hi>　守城　拽地<hi>墨子曰守城之法木為蒼旗火為赤旗金</hi>
<hi>為白旗土為黃旗水為黒旗㦸為林旗劔為羽旗騎為鳥旗輿為龍旗  新序曰芊尹文者荆之歌歐鹿彘者</hi>
<pb n="KR3k0055_WYG_232-17b"/>
<hi>也司馬子期獵於雲夢載青旗之長拖地芊尹文拔劔齊諸軫而斷之貳軍抽弓于韔援矢于筩引而未發也</hi>
<hi>司馬子期伏軾而問曰吾其有罪於夫子乎對曰臣以君旗拽地故也國君之旗齊于軫大夫之旗齊于軾今</hi>
<hi>子荆國有名大夫而滅三等文之斷也不亦可乎子期恱載之王所王曰吾聞有斷子之旗者其人安在吾将</hi>
<hi>殺之子期以文之言告王恱使文為江南令而大治</hi>　天賜　天給<hi>隨巢子曰天賜武王黃鳥</hi>
<hi>之旗以伐殷天抱朴子云武王将興  給之旗</hi>　獲蠭　升華<hi>左傳曰鄭人擊簡子中肩斃于</hi>
<hi>車中獲其蠭旗都崔駰東廵頌曰升九龍之華旗又西  賦云張鳳蓋建華旗</hi>　蝥弧　姑蔑<lb/>
<hi>左傳曰鄭伐許穎考叔取鄭伯之旗蝥弧以先登注云蝥弧旗名  又曰越子伐吴王孫彌庸見姑蔑之旗曰</hi>
<hi>吾父之旗也不可以見讐而弗殺也案姑蔑越地彌庸父為越所獲故姑蔑人得其旌旗</hi>　五旗<lb/>
<pb n="KR3k0055_WYG_232-18a"/>
九斿<hi>曹植擬楚辭云建五旗兮華采占揚雲麾兮隊龍鳳  管子曰葵邱之㑹天子使大夫宰孔致胙于</hi>
<hi>桓公公曰天威不違顔咫尺遂下拜登受賞服大路龍旗九斿渠門赤旂案渠門旂名</hi>　拂天<lb/>
蟠地<hi>文選旌旗拂天于家語旌旗繽紛下蟠  地</hi>　紀功　招士<hi>書厥有成績紀于太</hi>
<hi>常王之旗也畫日月有功者紀之旌表也曲田蚡立曲旃注禮孤卿建旃曲者柄木曲許慎曰旃  把旗以招</hi>
<hi>士也</hi>　爲章　頒物<hi>禮以為旗章/周禮頒旗物</hi>　掲竿　置門<hi>漢書陳勝掲竿</hi>
<hi>為旗掲竪也門王祭祀則置旌</hi>　有翩　不利<hi>楚辭旟旐有翩師火焚其旗不利行</hi>
　就卷　啓行<hi>文選虹旗攝麾而就卷  以先啓行</hi>　悠悠　摇摇<hi>詩悠悠斾</hi>
<hi>旌摇楚王曰寡人之心  摇然如懸旌</hi>　亡旃　反斾<hi>祁瞞亡大斾之左旃因風失之  令</hi>
<pb n="KR3k0055_WYG_232-18b"/>
<hi>尹南轅反斾将歸也</hi>　艾旗　搴旗<hi>艾胡鮮之旗</hi>　軍容　戎事　増<lb/>
照日　相風<hi>唐書馬璘傳璘從李光弼攻洛陽史朝義衆十萬陣北邙山旗鎧照日  開元遺事</hi>
<hi>曰五王宫中立長竿掛五色旌以候風名相風旌</hi>　載雲　揚彗<hi>楚辭曰乗廻風兮載雲旗</hi>
<hi>星又曰揚彗  以爲旗</hi>　結桂　建羽<hi>又曰乗赤豹兮從文貍辛夷車兮結桂旗  宋玉髙</hi>
<hi>唐賦忽兮若駕駟馬建羽旗</hi>　白鵲　蒼烏<hi>李白詩梟首當懸白鵲旗  蒼烏旗見唐書儀</hi>
<hi>衞志</hi>　被羽　裂裳<hi>後漢書賈復傳復被羽先登注被負也析羽為旌将軍所執  晉紀論脫</hi>
<hi>耒為兵裂裳為旗</hi>　赤熊　黃鹿　駃騠　騼䮷　玉馬　金<lb/>
牛<hi>俱旗名見唐書儀衞志</hi>　捲雪　掣雲<hi>李白詩雲旗捲海雪海岑參詩大将龍旗掣</hi>
<pb n="KR3k0055_WYG_232-19a"/>
<hi>雲</hi>　甘露　祥雲　馴犀　野馬<hi>俱旗名見金史儀衞志</hi>　原賜<lb/>
黃鳥　法青龍<hi>墨子曰赤鳥銜書降曰命周文王伐殷天賜武王黃鳥之旗  下詳五法注</hi>
　象六星　建七星<hi>周禮鄭注熊虎為旗師都之所建伐屬白虎宿與參連體而六星</hi>
<hi>戰國䇿云建七星之旗天子之位也</hi>　置九章　司五星<hi>管子云九章置則兵治士勇矣</hi>
<hi>一曰舉日章則晝行二曰舉月章則夜行三曰舉龍章則水行四曰舉虎章則林行五曰舉鳥章則行阪六曰</hi>
<hi>舉蛇章則行澤七曰舉鵲章則行船八曰舉狼章則行山九曰舉韜章則載食而駕  春秋元命苞曰離位有</hi>
<hi>九星句曲一處一為天旗司五星之處日月之過熒惑守之日食星墜天下亂注曰天旗參旗也參旗色明於</hi>
<hi>常則日月五星亦變為色應之若熒惑守之不寤則将有日食星墜為簒殺之先徵</hi>　分物采<lb/>
<pb n="KR3k0055_WYG_232-19b"/>
表貴賤<hi>傳分之物采言旌旗各有分制也又曰舉其表旗謂旌旗以表貴賤</hi>　投衡出<lb/>
　内弢去<hi>晉人車不能進楚人惎之拔斾投衡乃出旗楚戰鄢陵鄭石首御成公曰衞侯不去其</hi>
<hi>是以甚敗乃内旌於弢中皆為車重去之</hi>　増旌捲雲　旗掩月<hi>李白詩曰蜺旌捲夜</hi>
<hi>雲獻旗掩月杜甫朝  太清宫賦</hi>　掠商布　裂衵衣<hi>弇州史料曰髙帝取洪都䧏其</hi>
<hi>丞相胡廷瑞平章祝宗同僉康泰等宗泰初不欲降舟次女兒港遂謀叛掠商舟布為旗幟夜趣新城門舉礟</hi>
<hi>破之而入而又曰萬厯中浙江兵變命司馬張公肖甫鎮之未㡬  民復變公談笑自如以五月朔抵䑓治事</hi>
<hi>而諸亡賴嘯聚益衆盡毁諸柵及他麗譙掲長竿裂所掠衵衣幟之裒白刃而嚮䑓者可二千餘</hi>　原<lb/>
游車載旌　徳車結旌<hi>說文云㳺車載旌析羽注旄首所以精進士卒也  禮記鄭注</hi>
<pb n="KR3k0055_WYG_232-20a"/>
<hi>曰結謂收斂之也徳車乘車也</hi>　仲秋辨物　吉日以受<hi>周禮大司馬職云仲秋教</hi>
<hi>治兵如振旅之陳辨旗物之用詳講武三淮南子曰凡國有難将軍受命乃令祝史太卜齋宿  日之太廟鑽</hi>
<hi>靈龜卜吉日以受鼓旗詳将帥</hi>　素錦綢杠　明珠綴飾<hi>爾雅云素錦綢杠注曰錦</hi>
<hi>韜旗之竿也鬚司馬相如子虚賦曰駕馴駁之駟乘雕玉之輿靡魚  之橈旃拽明月之珠旗注曰魚鬚竿也</hi>
<hi>旃亦旗也橈弱也珠旗以明月珠飾旗也</hi>　前指勝徵　相繞敗象<hi>抱朴子曰軍始</hi>
<hi>發大風甚雨起於後旌旗前指金鼓清鳴大勝之徵又曰軍始發若旌旗亂而相繞逆風暴雨敗之象也</hi>
右白左蒼　後黒前赤<hi>尉繚子曰左将蒼旗卒載蒼羽右将白旗卒載白羽中使黃旗</hi>
<hi>卒載黄羽從黃帝兵法云敵人從中軍宇出應之以左部青旗敵  離方來應之以後部黒旗敵從巽方來應</hi>
<pb n="KR3k0055_WYG_232-20b"/>
<hi>之以右部白旗敵從乾方來應之以前部赤旗敵從坎方來應之以中部黃旗此天道之勝也</hi>　韓信<lb/>
拔趙　耿弇據城<hi>漢書云韓信擊趙信建大将旗鼓趙開壁擊之大戰良久信張耳棄鼔旗</hi>
<hi>走水上軍復疾戰趙空壁争漢旗鼔逐信耳信耳已入水上軍軍皆殊死戰不可敗信所出竒兵二千騎者候</hi>
<hi>趙空壁逐利即馳入趙壁皆拔趙旗幟立漢赤幟二千趙軍已不能得信耳等欲還歸壁壁皆漢赤幟大驚以</hi>
<hi>漢為皆已破趙軍於東觀漢記曰耿弇追張歩歩奔平夀乃肉袒附斧鑕  軍門而弇勒兵入據其城樹十二</hi>
<hi>郡旗令歩兵各以郡人詣旗下衆尚十餘萬輜重七千餘輛皆罷遣歸鄉里</hi>　衛侯不去<lb/>
李陵盡埋<hi>左傳云狄人伐衞戰于熒澤衞師敗績滅衞衞侯不去旗是以甚敗  李陵别傳陵與單</hi>
<hi>于戰矢盡軍吏持尺刀抵山入陿谷單于遮其後乗隅下壘石士卒多死不得行陵曰吾不死非壮士也於是</hi>
<pb n="KR3k0055_WYG_232-21a"/>
<hi>盡斬旌旗及珍寶埋地中陵歎曰復得數十矢足以脫矣今無兵復戰天明坐受縳矣夜半虜騎數千追之陵</hi>
<hi>遂降</hi>　熊虎之制　龍蛇之章　増取于幕下　出于寢<lb/>
室<hi>左傳曰公孫龎以徒五百人宵攻鄭師取䗬旗于子姚之幕下  通鑑唐紀曰田頵攻常州為地道入城</hi>
<hi>中宵旌旗兵甲出于制置使杜稜之寝室</hi>　周七十里　亘二百里<hi>唐書嚴挺之傳</hi>
<hi>曰挺之從孫綬自河東司馬進司空在鎮九年士馬孳息嘗大閱旗幟周七十里  唐書哥舒翰傳曰安禄山</hi>
<hi>反召翰守潼闗師始東先驅牙旗觸門墮注旄干折衆惡之天子御勤政樓臨送詔翰以軍行過門毋下旌旗</hi>
<hi>亘二百里</hi>　麾五色旗　製五色旗<hi>紀聞曰狄青與智髙遇於歸仁舖青登髙執五</hi>
<hi>色旗麾騎馬為左右翼斷蠻軍為三槍立如束蠻軍大敗  兵略纂聞曰都督石邦憲討湖廣溆浦縣猺賊令</hi>
<pb n="KR3k0055_WYG_232-21b"/>
<hi>製五色旗各百面立五營</hi>　以岳為號　以佛為稱<hi>通鑑宋紀曰岳飛破烏珠於朱</hi>
<hi>仙鎮兩河豪傑李通等率衆歸飛金人動息山川險要一時皆得其實中原盡磁相開徳澤潞晉絳汾隰之境</hi>
<hi>皆約日興兵與官軍㑹其所掲旗以岳為號為又曰慶厯六年貝州卒王則反旗幟號令率以佛  稱</hi>
君王萬歳　天下太平　日月合璧　五星連珠<hi>以上俱旗</hi>
<hi>名見金史儀衞志</hi>　原繞竿者要戰　自解者有救<hi>黃帝出軍訣云軍始</hi>
<hi>發旌旗繞竿者敵人于路要戰宜急住更作善算而出不可徑前也  又曰旌旗既已繞竿尋自解者有救</hi>
　増杖白旗誓衆　建朱旗望賊<hi>唐書曰隋煬帝十三年七月髙祖杖白旗</hi>
<hi>誓衆于野有兵三萬茘通鑑唐紀曰賊将周摯捨南城併力攻中潬光弼命  非元禮出勁卒于羊馬城以拒</hi>
<pb n="KR3k0055_WYG_232-22a"/>
<hi>賊光弼自于城東北隅建小朱旗以望賊</hi>　掲山東魏勝　書精忠岳飛<hi>宋史</hi>
<hi>魏勝傳曰勝善用大刀能左右射旗掲曰山東魏勝金人望見即退走勝為旗十数書其姓名宻付諸将遇鏖</hi>
<hi>戰即掲之金兵悉避走岳宋史岳飛傳曰飛入見高宗帝手書精忠  飛字製旗以賜之</hi>　立旗為<lb/>
軍門　張旗為虚寨<hi>後漢書岑彭傳注曰中将軍最尊自執旗鼓若置營則立旗以為軍</hi>
<hi>門并設鼓戮人必于其下邀通鑑唐紀曰李神福攻臨安久不拔欲歸恐為鏐所  乃遣人守衞鏐祖考丘壟</hi>
<hi>禁樵采又使顧全武通家信鏐遣使謝之神福於要路多張旗幟為虚寨鏐以為淮南兵大至遂請和神福受</hi>
<hi>其犒賂而還</hi>　原聞五鼓音舉黃旗　聞九鼓音舉絳旗<hi>軍令</hi>
　前有塵埃則載鳴鳶　前有車騎則載飛鴻<hi>禮記注曰鳶嗚</hi>
<pb n="KR3k0055_WYG_232-22b"/>
<hi>則風生風生則塵埃起列禮記鄭注曰鴻取飛有行  也</hi>　前有摯獸則載貔貅<lb/>
前有士師則載虎皮<hi>禮記鄭注云貔貅亦摯獸也書曰如虎如貔  又云士師兵象也</hi>
　衞不去旗懲其甚敗　晉能拔斾謂以數奔　増引<lb/>
舒州兵建廬州旗　取萬勝旗付虎翼軍<hi>通鑑唐紀曰髙澞知舒州</hi>
<hi>事羣盗陳儒攻舒州澞求救於廬州楊行愍力不能救謀於其将李神福神福請不用寸刃而逐之乃多齎旗</hi>
<hi>幟間道入舒州頃之引舒州兵建廬州旗幟而出指畫地形若布大陳状賊懼宵遁  八編𩔖纂曰党項犯塞</hi>
<hi>時新募萬勝軍未習戰陣遇寇多北狄青為将一日盡取萬勝旗付虎翼軍使之出戰賊望其旗易之全軍徑</hi>
<hi>趨爲虎翼所破殆無遺𩔖</hi>
<pb n="KR3k0055_WYG_232-23a"/>
　　旌旗四<lb/>
原旗致萬民<hi>周禮云大軍旅大田役以旗致萬民而治其徒庶之政令鄭元注曰旗畫熊虎者也</hi>
<hi>徴衆刻日樹旗期于其下</hi>　指所伐<hi>漢書郊祀志曰武帝伐南越告禱太乙以牡荆畫幡日月北斗</hi>
<hi>登龍以象太乙三星為太乙鏠旗命曰靈旗為兵禱則太史奉以指所伐國注云牡荆作幡柄也天文志天極</hi>
<hi>星其一明者太乙也旁三星三公也畫一星在後三星在前為太乙鏠旗也</hi>　増以鳥畫旗<lb/>
<hi>拾遺記曰武王東伐紂夜濟河月明如畫有大蠭状如丹鳥飛集王舟因以鳥畫其旗名其船為蠭舟</hi>
大綏小綏<hi>禮記曰天子殺則下大綏諸侯殺則下小綏鄭注曰綏當為緌有虞氏之旌旗也下謂弊</hi>
<hi>之</hi>　羽毛<hi>左傳曰襄公十四年范宣子假羽毛於齊而弗歸齊人始貳注析羽為旌王者游車之所</hi>
<pb n="KR3k0055_WYG_232-23b"/>
<hi>建齊私有之因謂之羽毛</hi>　猛獸以尾為旌<hi>詞林海錯曰吕氏春秋猛獸以尾為旌以角為</hi>
<hi>城</hi>　綪茷<hi>又曰東京賦通帛綪茷玉海/吉行以綪茷師行以白斾</hi>　燭影雙旌<hi>彚苑</hi>
<hi>詳注唐淮西用兵劉沔夜有人授以雙燭曰君當大貴後果至大将常有燭影在雙旌上</hi>　旌旗相<lb/>
屬五十餘里<hi>五代史曰契丹耶律徳光自雁門入旌旗相屬五十餘里</hi>　卷旗以奔<lb/>
晉軍<hi>又曰趙彦之與安重榮有隙臨陣捲旗以奔晉軍其鎧甲鞍轡皆装以銀晉軍不知其來降爭殺而</hi>
<hi>分之</hi>　分紫白旗入金營<hi>通鑑宋紀曰吴玠吴璘與烏珠戰於仙人闗統領王喜王武率</hi>
<hi>銳士分紫白旗入金營金陣亂奮擊射韓常中左目金人宵遁</hi>　詐張端旗<hi>又曰張浚既殺曲端</hi>
<hi>未幾與金人再戰于富平浚師詐張端旗以懼敵金烏珠知端已死撫掌笑曰何紿我也</hi>　順昌旗<lb/>
<pb n="KR3k0055_WYG_232-24a"/>
幟<hi>宋史劉錡傳曰錡與金兵戰敵望見曰此順昌旗幟也即退走</hi>　書旗曰賽存孝<hi>八編</hi>
<hi>𩔖纂曰孟珙攻金信陽劉整為前鋒夜縱驍勇十二人渡塹登城襲擒其守還報珙大驚以為唐李存孝率十</hi>
<hi>八騎援洛陽今整所将更寡而取信陽乃書其旗曰賽存孝</hi>　光自目出繞旗如流<lb/>
星<hi>遼史髙模翰傳曰太宗時敕虎官揚覃赴乾寜軍爲滄州節度使田武名所圍模翰與趙延夀聚議往救</hi>
<hi>俄有光自模翰目中出縈繞旗矛燄燄如流星久之模翰喜曰此天贊之祥遂進兵殺獲甚衆以功加侍中</hi>
　書今古相對四字<hi>金史完顔㝢傳曰宣宗時有王守信者本一村夫㝢薦於朝詔署行</hi>
<hi>軍都統大書古今相對四字於旗上</hi>　蘆荻爲旗狀<hi>通鑑元紀曰元至正十二年江淮蘆荻多</hi>
<hi>為旗鎗人馬之狀節間折開有紅暈成天下太平四字</hi>　出手刺繡文旗與弟<hi>滇載</hi>
<pb n="KR3k0055_WYG_232-24b"/>
<hi>記曰滇南九代總管叚功為元梁王誘而殺之功女僧奴志恒不忘復仇将適建昌阿黎氏出手刺繡文旗以</hi>
<hi>與弟叚寳曰我自束髮聞母稱父寃恨非男子不能報此旗所以識也今歸夫家收合東兵飛檄西洱汝急應</hi>
<hi>兵㑹善闡</hi>　旗上對聮<hi>明興雜記曰太祖初克婺州於城樓立大旗二靣親書對聮云山河奄有</hi>
<hi>中華地日月重開一統天帝王氣象見矣</hi>　矢集旗如蝟毛<hi>典故紀聞曰成祖滹沱之戰自</hi>
<hi>以數百騎突入陣大呼奮擊夫集其旗者如蝟毛翊日遣人送旗囘北平諭世子謹藏之以示後世子孫使知</hi>
<hi>今禦禍之難</hi>　皂旗張<hi>拊膝録曰張能以都指揮充偏将力挽千斤每遇戰輙揮皂旗先登軍中</hi>
<hi>呼為皂旗張轉戰山東屡有俘馘夾河之役力戰死猶執皂旗不仆一軍異之</hi>　頃刻成數百<lb/>
旗<hi>兵略纂聞曰指揮使沈希儀在廣西時荔浦縣賊八千人行剽歸倉卒部五百人往扼之蛟龍滑石兩灘</hi>
<pb n="KR3k0055_WYG_232-25a"/>
<hi>相去數里希儀曰滑石灘狹行引䋲乃濟雖衆可薄也蛟龍灘濶衆成列難圖矣吾欲奪其闊而致之狹伐岸</hi>
<hi>竹掲岸上編筏以為縿頃刻成數百旗插之蛟龍灘令羸卒數十人守之燃柴煙以疑賊賊果趨滑石</hi>
　　旌旗五<lb/>
増詩唐李嶠有詠旌詩曰告善康莊側求賢市肆中擁<lb/>
麾分彩雉持節曵丹虹影麗天山雪光摇朔塞風方知<lb/>
美周政抗斾賦車攻　又詠旗詩曰桂影承宵月虹輝<lb/>
接曙雲縱橫齊八陣舒卷引三軍日薄蛟龍影風翻鳥<lb/>
隼文誰知懐勇志蟠地幾繽紛　杜甫詩曰翠蕤雲旓<lb/>
<pb n="KR3k0055_WYG_232-25b"/>
相蕩摩　又曰旌旗日暖龍蛇動　又曰春殿晴曛赤<lb/>
羽旗　楊炯詩曰幡旗如鳥翼　李乂詩曰虎旗懸氣<lb/>
色　沈佺期詩曰風捲渡河旗　李賀詩曰旗懸日月<lb/>
低　又曰羅旗香幹金畫葉　張說詩曰風色燄旌旗<lb/>
　岑參詩曰郊雲拂畫旗　錢起詩曰海日生紅旗<lb/>
髙適詩曰旌斾五雲連　駱賓王詩曰風旗翻翼影<lb/>
王昌齡詩曰紅旗半卷出轅門　戎昱詩曰龍繞旌竿<lb/>
獸滿旗翻營乍似雪中移<lb/>
<pb n="KR3k0055_WYG_232-26a"/>
原銘滕彦将旗銘曰赫赫王靈悠悠斾旌龍旗所指八<lb/>
表澄清<lb/>
　　旄一<lb/>
増尚書曰羽畎夏翟<hi>注夏翟雉羽中旌旄者也</hi>　又曰武王左杖黃<lb/>
鉞右秉白旄以麾<hi>孔安國注曰右手把旄示有事於教也</hi>　毛詩曰干旄<lb/>
美好善也衞文公之臣子多好善賢者樂告以善道也<lb/>
孑孑干旄在浚之郊　汲冢周書王㑹解曰伊尹受命<lb/>
為四方令曰正西崑崙狗國鬼親枳已闒耳貫胸雕題<lb/>
<pb n="KR3k0055_WYG_232-26b"/>
離丘漆齒請令以丹青白旄紕罽江歴龍角神龜爲獻<lb/>
　呉子曰旌旗旄幟所以威目<lb/>
　　旄二<lb/>
増列仙傳曰秦文公時有梓樹化為牛以騎擊之騎不<lb/>
勝或墜髻解被髮牛畏之入河故秦因致旄頭騎使先<lb/>
驅<lb/>
　　旄三<lb/>
原星旄　蜺旄<hi>楊雄甘泉賦云流星旄以電燭兮咸翠蓋而鸞旗  西京賦云<graphic n="KR0707" url="https://raw.githubusercontent.com/kanripo/KR-Gaiji/master/images/KR0707.png" mimeType="image/png"/>旌枉矢虹旃</hi>
<pb n="KR3k0055_WYG_232-27a"/>
<hi>蜺旄</hi>　羽旄　騂旄<hi>班固東都賦云羽旄掃蜺旌旗拂天  左傳瑕禽云平王東遷吾七姓從</hi>
<hi>王王賜之騂旄之<graphic n="KR0576" url="https://raw.githubusercontent.com/kanripo/KR-Gaiji/master/images/KR0576.png" mimeType="image/png"/>
                    </hi>　朱旄　靈旄<hi>張衡東京賦云屬車九九乗/軒並轂<graphic n="KR1352" url="https://raw.githubusercontent.com/kanripo/KR-Gaiji/master/images/KR1352.png" mimeType="image/png"/>弩重旃朱旄青屋</hi>
<hi>目晉輿服志張  耀之靈旄</hi>　擁旄　把旄<hi>晉書王珣傳曰珣與陳郡謝𤣥為桓温掾俱為</hi>
<hi>溫所重嘗謂之曰謝掾年四十必擁旄仗節王掾當作黒頭公皆未易才也  鬻子曰武王伐紂乃命太公把</hi>
<hi>旄以麾之紂軍反走</hi>　素旄　采旄<hi>文𨕖曰素旄一麾渾一區宇  洛神賦曰左倚采旄右蔭</hi>
<hi>桂旗</hi>　原綴螮蝀　雜虹蜺<hi>甘泉賦曰建雄虹之采旄兮五色雜而炫耀注曰係綴螮</hi>
<hi>蝀文采紛錯衆采雜側而眀朗也之楊修許昌宫賦云建日月之太常雜虹蜺  旌旄</hi>
　　旛一<lb/>
<pb n="KR3k0055_WYG_232-27b"/>
増釋名曰旛幡也其貌幡幡也　呉子曰凡戰之法晝<lb/>
以旌旗旛麾為節　李靖問對曰臣竊觀陛下所製破<lb/>
陣樂舞前出四表後綴八旛左右折旋趨歩金鼓各有<lb/>
其節此即八陣圖四頭八尾之制也　崔豹古今注曰<lb/>
信旛古之徽號也所以題表官號以爲符信故謂爲信<lb/>
旛乘輿則畫為白虎取其義而有威信之徳也魏朝有<lb/>
青龍朱雀元武白虎黄龍等五旛以詔四方詔東方郡<lb/>
國以青龍南朱雀西白虎北元武朝廷畿内則以黃龍<lb/>
<pb n="KR3k0055_WYG_232-28a"/>
亦以騏驎旛髙貴鄉公討晉文王自秉黃龍旛以麾是<lb/>
也今晉朝惟用白虎旛信旛用鳥取其飛騰輕疾也一<lb/>
曰以鴻雁燕鳦者去來之信也<lb/>
　　旛二<lb/>
増呉志孫權傳曰闗羽還當陽西保麥城權使誘之羽<lb/>
偽降立旛旗為象人於城上因遁走　晉書王濬傳曰<lb/>
濬起宅開門前路廣數十歩曰吾欲使容長㦸旛旗<lb/>
又齊王冏傳曰長沙王乂攻齊王冏火燒諸觀閣及千<lb/>
<pb n="KR3k0055_WYG_232-28b"/>
秋神武門冏令王湖悉盗騶虞幡唱曰長沙王矯詔乂<lb/>
又稱大司馬謀反　又張華傳曰楚王瑋受密詔殺太<lb/>
宰汝南王亮太保衞瓘等内外兵擾朝廷大恐計無所<lb/>
出張華白帝遣騶虞旛使外軍解嚴上從之瑋兵果散<lb/>
　鄴中記曰勒為石虎諱呼白虎旛為天鹿旛<lb/>
　　旛三<lb/>
原指天　沈水<hi>兵書云督将已下各自有旛軍發時幡指天者戰必勝  王隱晉書云廣州刺</hi>
<hi>史盧循反上命左軍将軍劉道䂓討之中軍麾兵以進旛忽沈水衆失色中軍因歡笑曰往年覆舟之戰亦沈</hi>
<pb n="KR3k0055_WYG_232-29a"/>
<hi>旛竿今復然必破賊矣遂大破之</hi>　舒旛　舉旛<hi>諸葛亮軍令曰始出營竪矛㦸舒旛旗嗚</hi>
<hi>鼓角行三里辟矛㦸結旛旗鳴鼔角未至營三里復竪矛㦸舒旛旗鳴鼓角復結旛旗止鼓角違令者髠  漢</hi>
<hi>書曰鮑宣拜司隸以摧辱宰相下廷尉博士弟子王咸舉旛曰欲救鮑司𨽻者㑹此下㑹者千餘人</hi>　増<lb/>
白虎　青龍<hi>宋書王曇首傳曰元嘉四年車駕出北堂嘗使三更竟開廣莫門南臺云應須白虎</hi>
<hi>旛銀字棨不肯開門旛崔豹古今注曰魏朝有青龍等五  以詔四方</hi>　執黃旛　舉白<lb/>
旛<hi>晉書衞瓘傳曰楚王瑋之伏誅也瓘女與國臣書曰先公名謚未顯無異凡人毎怪一國蔑然無言春秋</hi>
<hi>之失其咎安在悲憤感慨故以示意於是主簿劉繇等執黃旛撾登聞鼓上言論之  通鑑唐紀曰源休以使</hi>
<hi>囘紇還賞薄怨朝廷入見泚屏人密語移時為泚陳成敗引符命勸之僣逆泚喜然猶未决宿衞諸軍舉白旛</hi>
<pb n="KR3k0055_WYG_232-29b"/>
<hi>降者列於闕前甚衆</hi>　原單于五采　道人三尺<hi>漢書云甘延夀出西域部勒行</hi>
<hi>陳前至郅支城都瀨水上望見單于城上立五采旛幟數百人被甲乘城出百餘騎往來馳城下歩兵百餘人</hi>
<hi>夾門魚鱗陳講習用兵延夀令軍聞鼓音皆薄城下四靣圍城夜半城破單于被創死  獻帝春秋曰董卓未</hi>
<hi>誅有道人持三尺布旛上作兩口相銜之字負之行歌于道及吕布殺卓負布者不復見</hi>　軍發先<lb/>
持　招降為信<hi>軍令云水軍發輒先遣人持旛于前竪所當營火之處水邊岸上船若夜到者</hi>
<hi>又然炬火船至見旛火以次泊之東觀漢記曰梁諷征匈奴屯軍于邊以大漢威靈招  匈奴畏感奔馳來降</hi>
<hi>諷輙為信旛遣還營前後萬餘人相屬于道</hi>　賫旛白督郵　舉旛候常侍<lb/>
<hi>鍾離意别傳云意為瑕丘令正月立春遣户曹吏檀建賫青幘幡白督郵督郵不受建留于家還白意言受他</hi>
<pb n="KR3k0055_WYG_232-30a"/>
<hi>日意見督郵而督郵謝意言所以不受青幘幡者已有也意還召建問狀建惶怖叩頭意曰勿叩頭使外聞也</hi>
<hi>勢後漢書曰虞詡為司𨽻校尉時中常侍張防特用權  詡輙案之屢寝不報乃自繫廷尉書奏防流涕訴帝</hi>
<hi>詡坐論輸左校帝疑焉於是詡子顗與門生百餘人舉旛候中常侍髙梵車叩頭流血訴言枉状梵入言之防</hi>
<hi>坐徙邊詡即日赦出</hi>　持旛指軍師　持旛云使者<hi>博物志扶風太守白事云</hi>
<hi>近有一老翁年七十餘持五采旛白色居多云其旛指處當遇軍師  風俗通陳國趙祐酒後與人争出外見</hi>
<hi>一人乗竹馬持風旛云我行雲使者</hi>　懸青旛非勸耕之意　負青旛無<lb/>
賞罰之實<hi>鹽鐵論云發春之後懸青旛築土牛殆非明主勸耕之意  王粲務夲論云末世之吏負</hi>
<hi>青旛而布春令有勸農之名無賞罰之實</hi>
<pb n="KR3k0055_WYG_232-30b"/>
　　旛四<lb/>
原命曰靈旗<hi>漢書郊祀志曰武帝伐南越禱太乙以牡荆畫旛日月北斗登龍以象太乙三星爲</hi>
<hi>太乙鏠旗命曰靈旗師古曰以牡荆為旛竿而畫幡為日月龍及星</hi>　血縁旛竹而上<hi>續捜</hi>
<hi>神記曰東海孝婦名用青用靑将死載十丈竹竿以懸五旛立誓于衆曰青若有罪願殺血當順下若枉死血</hi>
<hi>當逆流既行刑其血青黃矯然縁旛竹而上</hi>　煩處士作旛<hi>詞林海錯曰傳異記崔元徽月</hi>
<hi>夜見靑娥楊氏陶氏李氏又緋衣小女曰石醋醋逰戯醋曰苑中毎被惡風相撓常求封家十八姨相庇煩處</hi>
<hi>士毎嵗旦作一旛上圖日月五星立苑東此乃衆花精封姨乃風神也</hi>
　　旛五<lb/>
<pb n="KR3k0055_WYG_232-31a"/>
増詩唐楊炯詩曰旛旗如鳥翼　張籍詩曰戍亭當嶺<lb/>
見紅幡　劉禹錫詩曰降幡秋練白<lb/>
増文晉庾肅之敎曰大赦蕩然萬物更新陽幡既建事<lb/>
從寛簡差可得詢求民瘼撫循物性<lb/>
　　麾一<lb/>
増崔豹古今注曰麾所以指麾武王右執白旄以麾是<lb/>
也乘輿以黃諸公以朱刺史二千石以纁　淮南子曰<lb/>
譬若軍之持麾者也妄指亂而已　隋書禮儀志曰有<lb/>
<pb n="KR3k0055_WYG_232-31b"/>
繼旗四以施軍旅一曰麾以供将軍　周禮巾車建大<lb/>
麾以田後世協律郎執之以令樂工髙七尺干飾以龍<lb/>
首綴纁帛畫升龍於其上<lb/>
　　麾二<lb/>
増博物志曰武王伐紂渡河大風波武王操戈秉麾麾<lb/>
之風波立濟　晉書陸機傳曰孟超縦兵大掠機録其<lb/>
主者超将鐵騎百餘人直入機麾下奪之　弇州史料<lb/>
曰傅友徳既擒李二髙帝召還建康進江淮行省參政<lb/>
<pb n="KR3k0055_WYG_232-32a"/>
命以麾蓋鼓吹送歸第<lb/>
　　麾三<lb/>
増纒麾　授麾<hi>唐書竇建徳傳曰秦王麾軍先登騎怒塵大漲乃率史大柰秦叔寳纒麾幟馳</hi>
<hi>出賊陣後建徳軍顧而驚遂大潰操魏志張遼傳曰遼從征袁尚於栁城卒與虜遇遼勸  戰氣甚奮操壮之</hi>
<hi>自以所持麾授遼遂擊大破之</hi>　子重麾　顔良麾<hi>左傳曰楚人謂夫旌子重之麾也</hi>
<hi>華陽國志曰袁紹遣驍騎将軍顔良攻東郡太守劉延于白馬公使遼羽為先鋒羽望見良麾䇿馬刺良于萬</hi>
<hi>衆中斬其首還遂解延圍</hi>　綴纁帛　拂綵虹<hi>上詳見麾一綵李白詩曰旌麾拂  虹</hi>
　原建麾田獵　視麾前後<hi>周禮巾車職曰建大麾以田獵鄭注曰大麾不在九</hi>
<pb n="KR3k0055_WYG_232-32b"/>
<hi>旗中以正色言之則黒夏后氏所建田四時田獵也前軍令曰凡戰臨陣皆無諠譁明聽鼓音謹視旛麾麾</hi>
<hi>則前麾後則後麾左則左麾右則右麾不聞令而擅前後左右者斬</hi>　邵恭執麾　戴洋<lb/>
執麾<hi>趙書云太和二年春正月具禮樂朝羣后侍郎邵恭執麾不降常侍畦洪執義不彈皆下理官  晉</hi>
<hi>書曰戴洋年十二遇病死五日而蘇說死時天使其為酒藏吏授符録給吏從執旛麾将上蓬萊崑崙積石太</hi>
<hi>室恒廬衡等諸山既而遣歸後行至瀨鄉經老子祠皆是洋昔死時所見</hi>　増班超假麾<lb/>
韋叡樹麾<hi>後漢書班超傳曰建初八年拜超為将兵長史假鼓吹幢麾注横吹麾幢皆大将所有超</hi>
<hi>非大将故言假軍南史韋叡傳曰叡攻魏堰淝水以灌合肥堰既立使  主王懐静築城于岸守之魏攻䧟城</hi>
<hi>乗勝至叡城下諸将請退保三丈叡怒曰将軍死綏有前無却因令取繖扇麾幢樹之堤下示無動志</hi>
<pb n="KR3k0055_WYG_232-33a"/>
　　麾四<lb/>
原天子置五麾<hi>榖梁傳云日有食之鼓用牲于社用牲非禮也天子救日置五麾陳五兵五鼓</hi>
<hi>諸侯置三麾陳三兵三鼓</hi>　視麾所指<hi>軍令云弩獨前戰視麾所指而發之</hi>
　　麾五<lb/>
増詩唐杜甫詩曰枉沐旌麾出城府　沈佺期詩曰軍<lb/>
麾相國持<lb/>
　　旒一<lb/>
増毛詩曰為下國綴旒　隋書禮儀志曰被旂旒以表<lb/>
<pb n="KR3k0055_WYG_232-33b"/>
貴賤　又曰開皇十四年改造五輅玉輅青質金輅赤<lb/>
質象輅黃質革輅白質木輅元質旂旒與輅同色　又<lb/>
曰第三第四品旂旜皆赤其旒<lb/>
　　旒二<lb/>
原旂旒　羽旒<hi>旂十有二旒龍章而設日月以象天也  周禮云全羽為旒</hi>　贅旒<lb/>
　神旒<hi>公羊傳曰春秋之時天下之君如贅旒然  東京賦曰建神旒之太常</hi>　象大火<lb/>
　象鶉火<hi>周禮云龍旂九斿以象大火鄭元注云交龍為旂諸侯之所建也大火蒼龍宿之心其屬</hi>
<hi>有尾尾九星所又云鳥旟七斿以象鶉火鄭注曰鳥隼為旟州里之  建鶉火朱鳥宿之栁其屬有星星七星</hi>
<pb n="KR3k0055_WYG_232-34a"/>
　熊旂六斿　龜蛇四斿<hi>又云熊旂六斿以象伐也鄭注詳旗内三象六星注  又</hi>
<hi>云龜蛇四斿以象營室也鄭注曰龜蛇為旐縣鄙之所建營室元武宿與東壁連體而四星</hi>　天子<lb/>
至地　天子曵地<hi>廣雅云天子十二旒至地諸侯九旒至軫卿大夫七旒至轂士三旒至肩</hi>
<hi>旗禮含文嘉曰天子之  九仭十二旒曵地</hi>
　　毦一<lb/>
増庾翼與慕容皝書曰今致襦鎧一領兜牟白毦自副<lb/>
又曰今致朱漆銏二十張絳碧畫旛黒毦自副　字彚<lb/>
曰毦兜鍪上飾<lb/>
<pb n="KR3k0055_WYG_232-34b"/>
　　毦二<lb/>
増韻府羣玉曰梁元帝子方諸鎭江夏侯景遣将宋子<lb/>
仙襲之入城方諸尚以五色毦辮鮑泉鬚被執<lb/>
　　毦三<lb/>
原白狼　孔雀<hi>俗說云謝安小兒時便有名譽流聞逺國慕容廆餉謝白狼毦一雙謝時年十</hi>
<hi>三一作慕容垂案庾廙與燕王書云今致孔雀毦二枚  毦音二羽毛飾也</hi>　出天竺　贈<lb/>
楊彪<hi>外國傳云黒白毦出天竺國毦魏武與楊彪書云今贈足下十鈴  一具</hi>　重見辭謝<lb/>
　結以忘憂<hi>諸葛亮與呉王書云所送白毦薄少重見辭謝益以增慙  魏略云諸葛亮見劉備</hi>
<pb n="KR3k0055_WYG_232-35a"/>
　<hi>性好毦時適有以牛尾毦與備者備手自結之亮曰将軍當復有逺志耶止結毦而已備知亮非常人乃投毦</hi>
　<hi>而謂曰以忘憂耳</hi>　須髮為毦　赤黒為毦<hi>續異記曰竟陵王誕在廣陵左右侍</hi>
　<hi>直眠夢人告之曰有神須汝髪為毦覺則已失髪矣  漢魏故事曰與外國節皆用赤黒為毦異于常節</hi>
　　　毦四<lb/>
　増書漢諸葛亮與瑾書曰兄嫌白帝兵非精練到所督<lb/>
　則先主帳下白毦西方上兵也嫌其少也當復部分江<lb/>
　州兵以廣益之<lb/>
　<lb/>
<pb n="KR3k0055_WYG_232-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷二百二十七<lb/>
</p>
<p>
</p>
  </div>
</body>
</text>
</TEI>
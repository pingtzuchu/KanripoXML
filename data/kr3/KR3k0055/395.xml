<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_395-1a"/>
　欽定四庫全書<lb/>
御定淵鑑類函卷三百九十<lb/>
　　食物部三<hi>茶</hi>　<hi>羮</hi>
　　　茶一<lb/>
　原爾雅曰檟苦荼<hi>蚤采者為荼晩采者為茗</hi>　增茶經曰茶者南方<lb/>
　嘉木自一尺二尺至數十尺其巴川峽山有兩人合抱<lb/>
　者樹如𤓰蘆葉如梔子花如白薔薇實如栟櫚蒂如丁<lb/>
　香根如胡桃其名一曰茶二曰檟三曰蔎四曰茗五曰<lb/>
<pb n="KR3k0055_WYG_395-1b"/>
　荈其地上者生爛石中者生礫壤下者生黄土　又云<lb/>
　茶千類萬狀略而言之有如蕃人靴者蹙縮然犎牛臆<lb/>
　者㢘譫然浮雲出山者輪囷然輕颷拂水者涵澹然此<lb/>
　茶之精好者也有如竹籜者枝堅幹實艱于蒸搗故其<lb/>
　形籭簁焉如霜苛者莖葉淍沮易其狀貌故其形萎萃<lb/>
　然此茶之瘠老者也自采至于封七經自胡靴至霜苛<lb/>
　八等　唐史曰風俗貴茶茶之名品益衆劒南有䝉頂<lb/>
　石花或散芽號為第一湖州顧渚之紫筍東川有神泉<lb/>
<pb n="KR3k0055_WYG_395-2a"/>
昌明硤州有碧澗月明房茱茰寮福州有方山之生牙<lb/>
夔州有香山江陵水湖南有衡山岳州有㴩湖之含膏<lb/>
常州有義興之紫笋婺州有東白睦州有鳩坑洪州有<lb/>
西山之白露壽州有霍山之黄芽蘄門月團而浮梁之<lb/>
商貨不在焉　潛確類書曰茶花冬開似梅亦清香歴<lb/>
代貢茶皆以建寧為上有龍團鳯團石乳滴乳緑昌明<lb/>
頭骨次骨末骨鹿骨山挺等名而宻雲龍品最髙皆碾<lb/>
末作餅至國朝始用芽茶曰探春先春曰次春曰紫筍<lb/>
<pb n="KR3k0055_WYG_395-2b"/>
而龍鳯團皆廢矣　魏王花木志曰茶葉似梔可煮為<lb/>
飲其老葉謂之荈嫩葉謂之茗　坤元録曰辰州漵浦<lb/>
縣山上多茶樹　括地圗曰臨城縣東北一百四十里<lb/>
有茶山茶溪　夷陵圗經曰木女觀望州等山茶茗出<lb/>
焉　永嘉圗經曰縣東有白茶山　呉興記曰烏程縣<lb/>
西温山出御荈　淮隂圗經曰山陽縣南首二十里有<lb/>
茶坡　南越志曰茗苦澀亦謂之過羅　雲南記曰名<lb/>
山縣出茶有山曰䝉山聮延數十里在縣西南按拾遺<lb/>
<pb n="KR3k0055_WYG_395-3a"/>
志尚書所謂蔡䝉旅平者䝉山也在雅州凡蜀茶盡出<lb/>
此　顧渚山記云山鳥如鴝鵒而色蒼每至正二月作<lb/>
聲春起也至三月止春去也采茶人呼為報春鳥　廣<lb/>
雅曰荆巴間米茶作餅成以米膏出之若飲先炙令赤<lb/>
色搗末置瓷器中以湯澆覆之用葱薑芼之其飲醒酒<lb/>
令人不眠　神農食經曰茗茶宜久服令人有功悅志<lb/>
　華佗食論曰苦茶久食益意思　壺居士食忌曰苦<lb/>
茗久食羽化與韭同食令人身重　桐君録曰西陽武<lb/>
<pb n="KR3k0055_WYG_395-3b"/>
昌晉陵皆出好茗巴東别有真香茗煎飲令人不眠<lb/>
瑞草論云茶之為用味寒若熱渴凝悶胷目澀四肢煩<lb/>
百節不舒聊四五啜與醍醐甘露抗衡也　茶經云蒸<lb/>
焙有法留藏有方烹煎有訣故沫餑者湯之華也　又<lb/>
云茶有九難隂采夜焙非造也嚼味嗅香非别也膩鼎<lb/>
腥甌非器也膏薪<hi>濕柴</hi>庖炭非火也飛湍擁潦非水也外<lb/>
熟内生非炙也碧粉縹塵非沬也操艱攪遽非煮也夏<lb/>
興冬廢非飲也　學林新編云茶之佳者造在社前其<lb/>
<pb n="KR3k0055_WYG_395-4a"/>
次火前其下雨前故齊己曰髙人愛惜藏巖裏白甀封<lb/>
題寄火前　茶錄云候蟾背之芳香觀蝦目之沸湧<lb/>
又云茶古不聞晉宋以降呉人采葉煮之謂之茶茗粥<lb/>
又云建安鬭茶以水痕先退者為負耐久者為勝較勝<lb/>
負之說謂之茗戰　六一集曰藝茶欲茂法如種𤓰三<lb/>
嵗可采野者上園者次陽崖隂林紫者上緑者次笋者<lb/>
上芽者次捲者上舒者次　詩話云顧渚湧金泉每嵗<lb/>
造茶時太守先祭拜然後水稍出造貢茶畢水漸減至<lb/>
<pb n="KR3k0055_WYG_395-4b"/>
供堂茶畢已減半矣太守茶畢遂涸或聞今北苑龍焙<lb/>
泉亦然　東齊記事云蜀雅州䝉嶺産茶最佳其生最<lb/>
晩常在春夏之交方茶生常有雲霧覆其上若有神物<lb/>
䕶持之　茶述云荆州玉泉寺傍乳窟窟中玉泉邊有<lb/>
茗草滑枝葉如碧玉狀如掌號仙人掌　天中記曰凡<lb/>
種茶樹必下子移植則不復生故聘婦必以茶為禮義<lb/>
固有所取也<lb/>
　　茶二<lb/>
<pb n="KR3k0055_WYG_395-5a"/>
増晏子春秋曰嬰相齊景公時食脫粟之飯炙三弋五<lb/>
卵茗菜而已　原呉志曰孫皓每饗宴坐席無能否每<lb/>
率以七升為限雖不悉入口皆澆灌取盡韋曜飲酒不<lb/>
過二升初見禮異時常為裁減或宻賜茶茗以當酒至<lb/>
寵衰更偪之　増江氏𫝊曰統遷愍懐太子洗馬嘗上<lb/>
疏諌云今西國賣醯麵茶菜藍子之屬虧敗國體　傅<lb/>
咸司𨽻教曰聞南方有蜀嫗作茶粥賣㢘事毆其噐具<lb/>
使無為賣餅于市而禁茶粥以困蜀姥何哉　世說曰<lb/>
<pb n="KR3k0055_WYG_395-5b"/>
任瞻少時有令名自過江失志既不飲茗問人云此為<lb/>
茶為茗覺人有怪色自申明之曰向問飫為熱為冷<lb/>
又曰晉司徒長史王濛好飲茶人至輙命飲之士大夫<lb/>
皆患之每欲徃候必云今日有水厄　原晉書曰温嶠<lb/>
表遣取供御之調條列真上茶千片茗三百大薄　増<lb/>
晉中興書曰陸納為呉興太守時衛將軍謝安嘗欲詣<lb/>
納納兄子俶怪納無所備不敢問之乃私蓄十數人饌<lb/>
安既至納所設惟茶果而已俶遂陳盛饌珍羞畢具及<lb/>
<pb n="KR3k0055_WYG_395-6a"/>
安去納杖俶四十云汝既不能光益叔父奈何穢吾素<lb/>
業　晉書曰桓温為揚州牧性儉素每讌惟下漆萯樸<lb/>
茶果而已　陶𢎞景新録曰茗茶輕身換骨古丹丘子<lb/>
黄山君服之　原搜神記曰晉孝武帝世宣城人秦精<lb/>
嘗入武昌山中采茗忽見一人身長一丈通體皆毛精<lb/>
見之大怖毛人徑牽其臂將至山曲大叢茗處放之便<lb/>
去須㬰復來乃探懐中橘與精精甚怖負茗而歸　又<lb/>
曰桓宣武有一督將因時行病後虚熱便能飲複茗必<lb/>
<pb n="KR3k0055_WYG_395-6b"/>
一石二斗乃飽後有客造之更進五升乃大吐一物狀<lb/>
似牛肚病遂瘥　異苑曰剡縣陳務妻少寡與二兒居<lb/>
宅中先有古塜每日作茗每飲輙先以著墳上二子患<lb/>
之曰古墓何知徒以勞意欲掘除之母苦禁乃止夜即<lb/>
夢見一人自說沒來三百餘年謬䝉惠澤賢二子恒欲<lb/>
見毁相賴保䕶雖潛壌與朽骨敢忘翳桑之報明日晨<lb/>
興于屋外得錢十萬似久埋者而貫皆新提還告其兒<lb/>
並有慙色自是設饌愈謹　増晉書藝術𫝊曰燉煌人<lb/>
<pb n="KR3k0055_WYG_395-7a"/>
單道開不畏寒暑常服小石子所服者有桂花氣兼服<lb/>
茶酥而已　宋錄曰新安王子鸞豫章王子尚詣曇濟<lb/>
道人于八公山道人設茶茗尚味之曰此甘露也何茶<lb/>
茗焉　楊衒之洛陽伽藍記曰彭城王勰戲謂王肅曰<lb/>
卿不重齊魯大邦而愛邾莒小國肅對曰鄉曲所美不<lb/>
得不好勰復謂曰卿明日顧我為卿設邾莒之餐亦有<lb/>
酪奴因此復號茗飲為酪奴　隋書曰文帝微時夢神<lb/>
易其腦骨自爾腦痛忽遇一僧曰山中有茗草煮而飲<lb/>
<pb n="KR3k0055_WYG_395-7b"/>
之當愈帝服之有効由是競采天下始知飲茶茶有賛<lb/>
其畧曰窮春秋演河圗不如載茗一車　唐書曰肅宗<lb/>
賜髙士張志和奴婢各一奴名漁童婢名樵青人問其<lb/>
故張曰漁童使奉釣收綸蘆中鼓枻樵青使蘇蘭薪桂<lb/>
竹裏煎茶　事詞類竒曰徳宗好煎茶加酥椒之類李<lb/>
泌戲曰旋沫翻成碧玉池添酥散作琉璃眼　又云右<lb/>
補闕綦母旻博學有著述才性不飲茶著茶飲序曰釋<lb/>
滯消壅一日之利暫佳瘠氣侵精終身之害斯大獲益<lb/>
<pb n="KR3k0055_WYG_395-8a"/>
則功歸茶力貽患則不謂茶灾豈非福近易知禍逺難<lb/>
見　唐書陸羽字鴻漸不知所生或言有僧得諸水濵<lb/>
畜之既長以易自筮得蹇之漸曰鴻漸于陸其羽可用<lb/>
為儀乃以為氏名而字之羽嗜茶著經三篇言茶之原<lb/>
之法之具尤備天下益知飲茶矣時鬻茶者至陶羽形<lb/>
置煬突間祀為茶神　又曰貞元九年春初稅茶先是<lb/>
諸道鹽鐵使張滂奏曰伏以去秋水灾詔令減稅今之<lb/>
國用須有供備伏請出茶州縣及茶山外商人要畧委<lb/>
<pb n="KR3k0055_WYG_395-8b"/>
所由定三等時估每十稅一價錢充所放兩稅其明年<lb/>
以後所得稅外收貯若諸州遭水旱賦稅不辦以此代<lb/>
之詔曰可仍委張滂具處置條奏自是每嵗得錢四十<lb/>
萬貫茶之有稅自此始也然稅無虚嵗遭水旱處未嘗<lb/>
以茶稅錢拯贍　又曰太和七年正月呉蜀貢新茶皆<lb/>
于冬中作法為之上務恭儉不欲逆其物性詔所貢新<lb/>
茶宜于立春後造　又曰太和九年十月王涯獻茶以<lb/>
涯為𣙜茶使茶之有稅自涯始　又曰太和九年十二<lb/>
<pb n="KR3k0055_WYG_395-9a"/>
月諸道鹽鐵轉運𣙜茶使令狐楚奏𣙜茶不便于民請<lb/>
停從之　又曰元和十四年歸光州茶園于百姓從刺<lb/>
史房免讓之請　又曰初常魯使西畨烹茶帳中畨人<lb/>
問曰何為者魯曰滌煩療渴所謂茶也畨人曰我此亦<lb/>
有命取以出指曰此壽州者此顧渚者此蘄門者　又<lb/>
曰大中三年東都進一僧年一百三十嵗宣宗問服何<lb/>
藥而致僧對曰臣少也賤素不知藥性惟嗜茶凡履處<lb/>
惟茶是求或遇百椀不以為厭因賜名茶五十觔命居<lb/>
<pb n="KR3k0055_WYG_395-9b"/>
保壽寺名飲茶所曰茶寮　蠻甌志云覺林院僧志崇<lb/>
收茶三等待客以驚雷筴<hi>中等</hi>自奉以萱草帶<hi>下等</hi>供佛以<lb/>
紫茸香<hi>上等</hi>客赴茶者皆以油囊盛餘瀝以歸　又云白<lb/>
樂天入闗劉禹錫正病酒禹錫乃饋菊苗虀蘆菔鮓換<lb/>
取樂天六班茶二囊以醒酒　杜陽編云同昌公主上<lb/>
毎賜饌其茶則有緑華紫英之號　談苑云茶之精者<lb/>
北苑名白乳頭江左有金䗶面李氏别命取其乳作片<lb/>
或號曰京挺的乳二十餘品又有研膏茶即龍品也<lb/>
<pb n="KR3k0055_WYG_395-10a"/>
茶譜云甫里先生陸龜䝉嗜茶置園于顧渚山下嵗入<lb/>
茶租自為品題以繼茶經　類林云和凝在朝率同列<lb/>
遞日以茶相飲味劣者有罰號為茶社　宋史曰舊賜<lb/>
大臣茶有龍鳯飾明徳太后曰此豈人臣可得命有司<lb/>
别製入香京挺以賜之　歸田錄茶之品莫貴于龍鳯<lb/>
團始于丁晉公<hi>名謂</hi>成于蔡君謨始造小片龍茶凡二十<lb/>
餘餅重一斤直金二兩然金可有而茶不可得每因南<lb/>
郊致齋中書樞宻院各賜一餅四人分之宫人往往縷<lb/>
<pb n="KR3k0055_WYG_395-10b"/>
金其上其貴重如此故歐公聞而歎曰君謨士人爾何<lb/>
作此作俑者可罪　潛確類書曰宋神宗制密雲龍哲<lb/>
宗改為瑞雲祥龍徽宗品茶以白茶第一又製三色細<lb/>
芽政和曰太平嘉瑞紹聖曰南山應瑞　又曰宣和庚<lb/>
子漕臣鄭可聞始創為銀絲氷芽蓋將已揀熟芽剔去<lb/>
秪取其心一縷用清泉漬之光瑩如銀絲方寸新胯小<lb/>
龍蜿蜒其上號龍團勝雪去龍腦諸香遂為諸茶之冠<lb/>
　七修彚藁曰明洪武二十四年詔天下産茶之地嵗<lb/>
<pb n="KR3k0055_WYG_395-11a"/>
有定額以建寧為上聼茶戸采進勿預有司茶名有四<lb/>
探春先春次春紫筍不得碾揉為大小龍團<lb/>
　　茶三<lb/>
増穆陀樹葉　䝉頂石花<hi>昔有客過茅君時當大暑茅君于手巾内解茶人與一片</hi>
<hi>客食之五内清涼茅君曰此蓬萊山穆陀樹葉衆仙食之以當飲又有寳文之蕊服之不飢謝幼貞詩摘寳文</hi>
<hi>之初蕊拾穆陀之墜葉  下詳茶一</hi>　青鳯髓　玉蟬膏<hi>茶譜通考東川之獸目綿州之</hi>
<hi>松嶺雅州之露芽南康之雲居饒池之仙芝霍山之黄芽蘄門之團黄臨江之玉津蜀州之雀舌烏嘴潭州之</hi>
<hi>獨行靈草彭州之仙崖石花袁州之金片緑英建安之青鳳髓岳州之黄翎毛岳陽之含膏冷劒南之緑昌明</hi>
<pb n="KR3k0055_WYG_395-11b"/>
<hi>此皆唐宋時之産茶地及名也膏建人徐恪見遺鄉信鋌子茶茶面印文曰玉蟬  一種曰清風使</hi>　金<lb/>
蕾珠蘖　雲液露芽<hi>清虚子論茶曰時當初春和風降玉露凝羣芳獻臭百艶交明或擬</hi>
<hi>宫中之錦繡或結上苑之綺屏獨此植之不以花麗不以蕊呈而以葉貴始以芽萌金蕾珠蘖玉濤素塵  程</hi>
<hi>宣子茶銘石筋山脉鍾異于茶馨含雪尺秀起雷車采之擷之收英歛華蘇蘭薪桂雲液露芽清風兩腋元浦</hi>
<hi>盈涯</hi>　六羡　九難<hi>陸羽六羡歌不羡黄金罍不羡白玉杯不羡朝入省不羡暮入臺千羡萬</hi>
<hi>羡西江水曽向竟陵城下來  下詳茶一</hi>　御史瓶　驛官庫<hi>御史臺記御史三院一曰</hi>
<hi>臺院其僚曰侍御史二曰殿院其僚曰殿中侍御史三曰察院其僚曰監察御史察院㕔居南㑹昌初監察御</hi>
<hi>史鄭路所葺禮察㕔謂之松南有古松也刑察㕔謂之魔㕔寢于此多鬼魔也兵察㕔掌中茶茶必市蜀之佳</hi>
<pb n="KR3k0055_WYG_395-12a"/>
<hi>者貯于陶噐以防暑濕御史躬親監啟故謂之御史茶瓶  茶録江南有驛官以幹事自任白太守曰驛中已</hi>
<hi>理請一閲之乃往初至一室為酒庫諸醖皆熟其外畫神問何神也曰杜康刺史曰公有餘也又一室曰茶庫</hi>
<hi>諸茗畢備復有神問何神也曰陸鴻漸刺史益喜又有一室曰葅庫諸葅畢具復有神問何神也曰蔡伯喈刺</hi>
<hi>史大笑曰不必置此</hi>　龍安騎火　㴩湖含膏<hi>茶譜龍安有騎火茶最為上品騎火</hi>
<hi>者言不在火前不在火後作也  又曰義興有㴩湖之含膏</hi>　魚目　蟹眼<hi>因話録李約汧</hi>
<hi>公子也一生不近粉黛性嗜茶嘗曰茶須緩火炙活火煎活火謂炭火之有焰者當使湯無妄沸庶可養茶始</hi>
<hi>則魚目散布微微有聲中則四邊泉湧纍纍連珠終則騰波鼓浪水氣全消謂之老湯三沸之法非活火不能</hi>
<hi>成也風東坡煮茶歌蟹眼已過魚眼生颼颼欲作松  鳴䝉茸出磨細珠落眩轉遶甌飛雪輕</hi>　鶴嶺<lb/>
<pb n="KR3k0055_WYG_395-12b"/>
　龍陂<hi>茶譜龍州鶴嶺茶妙極面清異録開寳中竇儀以新茶飲予味極美奩  標云龍陂山子茶龍</hi>
<hi>陂是顧渚山之别境</hi>
　　茶四<lb/>
原芳冠六清味播九區<hi>張載登成都樓詩云芳茶冠六清溢味播九區</hi>　煥如<lb/>
積雪曄若春敷<hi>見杜育荈賦</hi>　調神和内倦解慵除<hi>同上</hi>　益<lb/>
思少卧輕身明目<hi>本草經云茗味苦生益州川谷微寒無毒治五臟邪氣益意思令人少卧</hi>
<hi>能輕身明目去疾消渴利小便</hi>　飲茶令人少眠<hi>博物志云飲真茶令人少眠睡</hi>　煩<lb/>
悶恒仰真茶<hi>劉琨與兄子群書曰前得安州乾茶二斤吾患體中煩悶恒仰真茶汝可信致之</hi>
<pb n="KR3k0055_WYG_395-13a"/>
　酉平臯盧<hi>廣州記云酉平縣出臯盧茗之别名葉大而澀南人以為飲</hi>　武陵最<lb/>
好<hi>荆州土地記武陵七縣通出茶最好</hi>　飲以為佳<hi>四王遺事惠帝自荆還洛黄門以瓦盂盛</hi>
<hi>茶上至尊飲以為佳</hi>　飲而醒焉<hi>秦子云顧彦先曰有味如臛飲而不醉無味如茶飲而醒焉醉</hi>
<hi>人何用也</hi>　水厄<hi>見茶/二</hi>　酪奴<hi>魏錄曰瑯琊王肅昔事南朝好茗飲蓴羮及過北又好羊</hi>
<hi>肉酪漿嘗云羊陸産之宗魚水族之長羊比魯齊之大邦魚比邾莒之小國惟茗飲不中與酪漿作奴</hi>
鬻茗<hi>廣陵耆舊傳晉元帝時有老母每旦擎一噐茗往市鬻之市人競買自旦至暮其噐不減所得錢散</hi>
<hi>路傍孤貧人或異之執而繫之于獄夜擎所賣茗噐自牖飛去</hi>　獲茗<hi>神異記云虞洪餘姚人入山采</hi>
<hi>茗遇一道士牽三青牛引洪至瀑布山曰吾丹丘子也聞子善具飯常思見惠山有大茗可以相給祈子他日</hi>
<pb n="KR3k0055_WYG_395-13b"/>
<hi>有甌蟻之餘相遺也洪即祀之後遣家人入山果獲大茗焉</hi>　増丹丘大茗<hi>丹丘出大茗服</hi>
<hi>之生羽翼</hi>　密雲龍<hi>東坡集宻雲龍茶極為甘馨時黄秦鼂張號蘇門四學士子瞻待之厚每來必</hi>
<hi>令侍妾朝雲取密雲龍山谷有矞雲龍亦茶名</hi>　聖陽花<hi>雙林大士自往䝉頂結菴種茶凡三年得</hi>
<hi>絶佳者號聖陽花持歸供獻</hi>　石巖白<hi>蔡襄善别茶建安能仁院有茶生石縫間蓋精品也僧采</hi>
<hi>造得入餅號石巖白以四餅遺蔡以四餅密遣人走京師遺王内翰禹玉嵗餘蔡被召還闕訪禹玉禹玉命子</hi>
<hi>弟于茶筒中選精品碾以待蔡蔡捧茶未嘗輙曰此極似能仁寺石巖白公何以得之禹玉未信索貼騐之乃</hi>
<hi>服</hi>　小峴春<hi>小峴山在六安州出茶/名小峴春即六安茶也</hi>　天柱茶<hi>中朝故事李徳</hi>
<hi>裕有親知授舒州牧李曰到郡日天柱峯茶可惠三四角其人輙獻數斤李却之明年罷郡用意精求獲數角</hi>
<pb n="KR3k0055_WYG_395-14a"/>
<hi>投之賛皇閱而受之曰此茶可消酒肉毒乃命烹一甌沃于肉食以銀合閉之詰旦開視其肉已化為水矣</hi>
　北苑茶<hi>茶錄云茶味主于甘滑惟北苑鳯凰山連屬諸焙所産者味佳隔苑諸山雖及時如意製</hi>
<hi>之色味皆重莫能及也</hi>　月團<hi>盧仝謝孟簡惠茶歌開緘宛見諌議面手閲月團三百片</hi>　水<lb/>
芽<hi>宋姚寛云建茶有十綱第一第二綱太嫩第三綱最妙惟龍團勝雪白茶二種謂之水芽先蒸後揀每一</hi>
<hi>芽先去外兩小葉謂之鳥蒂又次取兩葉謂之白合留小心芽置于水中呼為水芽聚之稍多即研焙為二品</hi>
<hi>茶之極精好者每胯計工價近三十千其他皆先揀而後蒸研其味次第減也</hi>　乳頭蠟面<hi>北苑</hi>
<hi>焙茶之精者其名有龍鳯石乳滴乳白乳頭金蠟面頭骨末骨粗骨山挺十二等以充國貢</hi>　緑脚<lb/>
碧乳<hi>茶譜袁州之界橋其名甚著不若湖州之研膏紫笋烹之有緑脚垂又曰婺州有舉巖茶片片方細</hi>
<pb n="KR3k0055_WYG_395-14b"/>
<hi>所出雖少味極甘芳煎之如碧玉乳也</hi>　輕颷浮雲<hi>茶賦輕颷浮雲之美霜荷竹籜之差</hi>
瑞草魁<hi>杜牧之詩閩實東南秀茶稱瑞草魁</hi>　草中英<hi>鄭愚茶詩嫩芽香且靈吾謂草中英</hi>
<hi>夜臼和烟搗寒爐對雪烹惟憂碧粉散常見緑花生</hi>　黄金芽<hi>盧仝歌天子未嘗陽羡茶百草不敢</hi>
<hi>先開花仁風暗結珠蓓蕾先春抽出黄金芽</hi>　紫琳膄<hi>茶/名</hi>　森伯<hi>清異記湯悅有森伯</hi>
<hi>傳森伯名茶也</hi>　橄欖僊<hi>陶彛詩生凉好喚雞酥/佛囘味宜稱橄欖仙</hi>　甘草癖<hi>陸羽</hi>
<hi>嗜茶楊萃仲稱其有甘草癖</hi>　湯社<hi>詳茶/二</hi>　茶宴<hi>錢起與趙莒為茶宴又嘗過長孫宅</hi>
<hi>與朗上人作茶㑹</hi>　金沙<hi>詳茶/一</hi>　玉壘<hi>茶譜玉壘關外寳唐山有茶樹産于懸崖笋長</hi>
<hi>三寸五寸方有一葉兩葉</hi>　餻糜<hi>長沙之石楠采芽為茶湘人以四月四日摘楊桐草搗其汁拌米而</hi>
<pb n="KR3k0055_WYG_395-15a"/>
<hi>蒸猶蒸糜之類必啜此茶子去風也尤宜暑月飲之</hi>　素濤<hi>茶譜總叙黄金碾畔雪塵飛碧玉瓶中素</hi>
<hi>濤起</hi>　帶烟蒸　口露疊<hi>丁謂詩帶烟蒸雀舌口露疊龍鱗作貢勝諸道先書秪一人</hi>
　　茶五<lb/>
増詩唐盧仝謝孟諌議寄新茶詩曰日髙三丈睡正濃<lb/>
軍將叩門驚周公口云諫議送書信白絹斜封三道印<lb/>
開緘宛見諌議面手閲月團三百片聞道新年入山裏<lb/>
蟄蟲驚動春風起天子未嘗陽羡茶百花不敢先開花<lb/>
仁風暗結珠蓓蕾先春抽出黄金芽摘鮮焙芳旋封裹<lb/>
<pb n="KR3k0055_WYG_395-15b"/>
至精至好且不奢至尊之餘合王公何事便到山人家<lb/>
柴門反關無俗客紗帽籠頭自煎喫碧雲引風吹不斷<lb/>
白花浮光凝椀面一椀喉吻潤二椀破孤悶三椀捜枯<lb/>
腸惟有古文五千卷四椀發輕汗平生不平事盡向毛<lb/>
孔散五椀肌骨清六椀通仙靈七椀喫不得惟覺兩腋<lb/>
習習清風生　白居易睡後茶興憶揚同州詩曰昨晩<lb/>
飲太多嵬峩連宵醉今朝餐又飽爛熳移時睡睡足摩<lb/>
挲眼眼前無一事信脚遶池行偶然得幽致婆娑綠隂<lb/>
<pb n="KR3k0055_WYG_395-16a"/>
樹班駁青苔地此處置繩狀傍邊洗茶噐白瓷甌甚潔<lb/>
紅爐炭方熾沫下麴塵香花浮魚眼沸盛來有佳色嚥<lb/>
罷餘芳氣不見揚慕巢誰人知此味　顔真卿月夜啜<lb/>
茶聮句曰泛花邀坐客代飲引清言醒酒宜華席留僧<lb/>
想獨園不須攀月桂何假樹庭萱御史秋風勁尚書北<lb/>
斗尊流華浄肌骨疏瀹滌心源不似春醪醉何辭綠菽<lb/>
繁素瓷傳静夜芳草滿閒軒　盧綸新茶咏寄上西川<lb/>
相公詩曰三獻蓬萊始一嘗日調金鼎閲芳香貯之玉<lb/>
<pb n="KR3k0055_WYG_395-16b"/>
合才半餅寄與阿連題數行　白居易謝李六郎中寄<lb/>
蜀茶詩曰故情周匝向交親新茗分張及病身紅紙一<lb/>
封書後信綠芽千片火前春湯添勺水煎魚眼末下刀<lb/>
圭攪麴塵不寄他人先寄我應緣我是别茶人　施肩<lb/>
吾蜀茗詞曰越椀初盛蜀茗新薄烟輕處攪來勻山僧<lb/>
問我將何比欲道瓊漿却畏嗔　韋處厚茶嶺詩曰顧<lb/>
渚呉商絶䝉山蜀信稀千叢因此始含露紫英肥　李<lb/>
徳裕憶茗芽詩曰谷中春日暖漸憶啜茶英欲及清明<lb/>
<pb n="KR3k0055_WYG_395-17a"/>
火能消醉客心松花飄鼎泛蘭氣入甌輕飲罷閒無事<lb/>
捫蘿溪上行　元稹一言至七言詩曰茶香葉嫩芽慕<lb/>
詩客愛僧家碾雕白玉羅織紅紗銚煎黄蕊色椀轉麴<lb/>
塵花夜後邀陪明月晨前命對朝霞洗盡古今人不倦<lb/>
將知醉後豈堪誇　武元衡津梁寺采新茶詩曰靈卉<lb/>
碧巖下荑英初散芳塗塗猶帶露采采不盈筐隂竇藏<lb/>
烟濕單衣染焙香幸將調鼎味一為奏明光　曹鄴故<lb/>
人寄茶詩曰劒外九華英緘題下玉京開時微月上碾<lb/>
<pb n="KR3k0055_WYG_395-17b"/>
處亂泉聲半夜招僧至孤吟對月烹碧澄霞脚碎香泛<lb/>
乳花輕六腑睡神去數朝詩思清用餘不敢費留伴肘<lb/>
書行　蜀州鄭使君寄鳥嘴茶因以贈荅八韻詩曰鳥<lb/>
嘴擷渾芽精靈勝鏌鋣烹嘗方帶酒滋味更無茶拒碾<lb/>
乾聲細撐封利頴斜衘蘆齊勁實啄木聚菁華盬損添<lb/>
常誡薑宜著更誇得來抛道藥攜去就僧家旋覺前甌<lb/>
淺還愁後信賖真慙故人意此惠敵丹砂　李羣玉龍<lb/>
山人惠石廪方及團茶詩曰客有衡岳隠遺予石廩茶<lb/>
<pb n="KR3k0055_WYG_395-18a"/>
自云凌烟露采掇春山芽圭璧相壓疊積芳莫能加碾<lb/>
成黄金粉輕嫩如松花紅爐炊霜枝越甌斟井華灘聲<lb/>
起魚眼滿鼎漂清霞凝澄坐曉燈病眼如䝉紗一甌拂<lb/>
昬寐襟鬲開煩拏顧渚與方山諸人留品差持甌黙吟<lb/>
咏揺膝空咨嗟　薛能謝劉相公寄天柱茶詩曰兩串<lb/>
春團敵夜光名題天柱印維揚偷嫌曼倩桃無味搗覺<lb/>
嫦娥藥不香惜恐被分緣利市盡應難覓為供堂粗官<lb/>
寄與真抛却頼有詩情合得嘗　鄭愚茶詩曰嫩芽香<lb/>
<pb n="KR3k0055_WYG_395-18b"/>
且靈吾謂草中英夜臼和烟搗寒爐對雪烹惟憂碧粉<lb/>
散常見綠花生最是堪珍重能令睡思清　宋王令謝<lb/>
張和仲惠寳雲茶詩曰故人有意真憐我靈荈封題寄<lb/>
蓽門與療文園消渴病還招楚客獨醒魂烹來似帶呉<lb/>
雲脚摘處應無榖雨痕果肯同嘗竹林下寒泉猶有惠<lb/>
山存　韓駒謝人送鳯團及建茶詩曰山瓶慣識露芽<lb/>
香細蒻匀排訝許方猶喜晩途官様在密羅深碾看飛<lb/>
霜　秦觀咏茶詩曰茶實嘉木英其香乃天育芳不愧<lb/>
<pb n="KR3k0055_WYG_395-19a"/>
杜蘅清堪掩椒菊上客集堂葵圓月探奩<graphic n="KR3875" url="https://raw.githubusercontent.com/kanripo/KR-Gaiji/master/images/KR3875.png" mimeType="image/png"/>玉鼎注漫<lb/>
流金碾響杖竹侵尋發美鬯猗狔生乳粟經時不銷歇<lb/>
衣袂帶芬郁幸䝉巾笥藏苦厭龍蘭續願君斥異類使<lb/>
我全芬馥　徐道暉謝徐璣惠茶詩曰建芽惟上貢采<lb/>
擷極艱辛不擬分竒品遥將寄野人角開秋月滿香入<lb/>
井泉新靜室無來客碑黏陸羽真　朱喬年荅卓民表<lb/>
送茶詩曰攪雲飛雪一畨新誰念幽人尚食陳髣髴三<lb/>
生玉川子破除千餅建溪春喚回窅窅清都夢洗盡蓬<lb/>
<pb n="KR3k0055_WYG_395-19b"/>
蓬渴肺塵便欲乘風度芹水却悲狡獪得君嗔　周必<lb/>
大胡邦衡生日以詩送北苑八胯日鑄二瓶曰賀客稱<lb/>
觴滿冠霞<hi>樓名</hi>懸知酒渴正思茶尚書八餅分閩焙主簿<lb/>
雙瓶揀越芽妙手合調金鼎鉉清風穏到玉皇家明年<lb/>
敕使宣臺醜莫忘幽人賦葉嘉　楊萬里以六一泉煮<lb/>
雙井茶詩曰鷹爪新茶蟹眼湯松風鳴雪兔毫霜細參<lb/>
六一泉中味故有涪翁句子香日鑄建溪當退舍落霞<lb/>
秋水夢還鄉何時歸上滕王閣自看風爐自煮嘗　陳<lb/>
<pb n="KR3k0055_WYG_395-20a"/>
蹇叔送新茶李聖喻郎中詩曰頭綱别様建溪春小璧<lb/>
蒼龍浪得名細瀉谷簾珠顆露打成寒食杏花餳鷓斑<lb/>
椀面雲縈字兔褐甌心雪作泓不待清風生兩腋清風<lb/>
先向舌端生<lb/>
原賦晉杜育荈賦曰靈山惟岳竒産所鍾厥生荈草彌<lb/>
谷被岡承豐壤之滋潤受甘靈之霄降月惟初秋農功<lb/>
少休結偶同侣是采是求水則岷方之注挹彼清流噐<lb/>
澤陶簡出自東隅酌之以匏取式公劉惟兹初成沫沈<lb/>
<pb n="KR3k0055_WYG_395-20b"/>
華浮煥如積雪曄若春敷　増唐顧况茶賦曰皇天既<lb/>
孕此靈物兮厚地復糅之而萌惜下國之偏多嗟上林<lb/>
之不存至如羅玳筵展瑶席凝藻思閒靈液賜名臣留上<lb/>
客谷鶯囀宫女嚬泛濃華潄芳津出恒品先衆珍君門<lb/>
九重聖壽萬春此茶上達于天子也滋飯蔬之精素攻<lb/>
肉食之羶膩發當暑之清吟滌通宵之昬寐杏樹桃花<lb/>
之深洞竹林草堂之古寺乘槎海上來飛舄雲中至此<lb/>
茶下被于幽人也雅曰不知我者謂我何求可憐翠澗<lb/>
<pb n="KR3k0055_WYG_395-21a"/>
隂中有泉流舒鐵如金之鼎越泥似玉之甌輕烟細珠<lb/>
靄然浮爽氣淡烟風雨秋夢裏還錢懐中贈橘雖神秘<lb/>
而焉求<lb/>
増論宋徽宗論曰茶之為物擅甌閩之秀氣鍾山川之<lb/>
靈禀袪襟滌滯致清導和本朝之興嵗修建溪之貢龍<lb/>
團鳯餅名冠天下而壑源之品亦自此而盛延及于今<lb/>
百廢俱舉海内㝠然垂拱密勿幸致無為縉紳之士韋<lb/>
布之流沐浴膏澤薫陶徳化盛以雅尚相推從事茗飲<lb/>
<pb n="KR3k0055_WYG_395-21b"/>
故近嵗以來采擇之精製作之工品第之勝烹㸃之妙<lb/>
莫不盛造其極碎玉鏘金啜英咀華較筐筴之精爭鑒<lb/>
裁之别雖下士于此時不以蓄茶為羞可謂盛世之清<lb/>
尚也嗚呼至治之世豈惟人得以盡其材而草木之靈<lb/>
者亦得以盡其用矣偶因暇日研究精微所得之妙後<lb/>
人有不自知為利害者敘本末列于二十篇號曰茶論<lb/>
　宋黄儒後論余嘗論茶之精絶者其白合未開其細<lb/>
如麥蓋得青陽之輕清者也又其山多帶砂石而號佳<lb/>
<pb n="KR3k0055_WYG_395-22a"/>
品者皆在山南蓋得朝陽之和者也余嘗事閒乘晷景<lb/>
之明淨適軒亭之瀟灑一一皆取品試既而神水生于<lb/>
華池愈甘而新其有助乎然建安之茶散人下者不為<lb/>
也而得建安之精品不善炙蓋有得之者亦不能辨或<lb/>
不善于烹試矣或非其時尤不善也况非其賔乎然未<lb/>
有主賢而賔愚者也夫惟知此後盡茶之事昔者陸羽<lb/>
號為知茶然羽之所知者皆今之所謂茶草何哉如鴻<lb/>
漸所論蒸笋并葉畏流其膏蓋草茶味短而淡故常恐<lb/>
<pb n="KR3k0055_WYG_395-22b"/>
去膏建茶力厚而甘故惟欲去膏又論福建為未詳往<lb/>
往得之其味極佳由是觀之鴻漸未嘗到建安歟<lb/>
増記宋唐庚鬭茶記政和三年三月壬戍二三君子相<lb/>
與鬭茶于寄傲齋予為取龍塘水烹之而第其品以某<lb/>
為上某次之某閩人其所賫宜尤髙而又次然大較皆<lb/>
精絶蓋嘗以為天下之物有宜得而不得不宜得而得<lb/>
之者富貴有力之人或有所不能致而貧賤窮厄流離<lb/>
遷徙之中或偶然獲焉所謂尺有所短寸有所長良不<lb/>
<pb n="KR3k0055_WYG_395-23a"/>
虚也唐李相衛公好飲惠山泉置驛𫝊送不逺數千里<lb/>
而近世歐陽少師作龍茶錄序稱嘉祐七年親享明堂<lb/>
致齋之夕始以小團分賜二府人給一餅不敢碾試至<lb/>
今藏之時熈寧元年也吾聞茶不問團胯要之貴新水<lb/>
不問江井要之貴活千里致水真偽固不可知就令識<lb/>
真已非活水自嘉祐七年壬寅至熈寧元年戊申首尾<lb/>
七年更閲三朝而賜茶猶在此豈復有茶也哉今吾提<lb/>
瓶去龍塘無數十步此水宜茶昔人以為不減清逺峽<lb/>
<pb n="KR3k0055_WYG_395-23b"/>
而海道趨建安不數日可至故每嵗新茶不過三月至<lb/>
矣罪戾之餘上寛不誅得與公從容談笑于此汲泉煮<lb/>
茗取一時之適雖在田野孰與烹數千里之泉澆七年<lb/>
之賜茗也哉此非吾君之力歟夫耕鑿食息終日䝉福<lb/>
而不知為之者直愚民耳豈我軰謂邪是宜有所紀述<lb/>
以無忘在上者之澤云<lb/>
増表唐劉禹錫代武中丞謝新茶表二首云伏以貢自<lb/>
外方名殊衆品效參藥石芳越椒蘭出自仙厨俯頒私<lb/>
<pb n="KR3k0055_WYG_395-24a"/>
室義同推食空荷于曲成責在素餐實慙于虚受　又<lb/>
云方隅入貢采擷至珍自逺貢來以新為貴捧而觀妙<lb/>
飲以滌煩顧蘭露而慙芳豈蔗漿而齊味既榮凡口倍<lb/>
切丹心　柳宗元謝新茶表云大明首出得親仰于雲<lb/>
霄渥澤遂行忽先霑于草木况兹靈味成自遐方照臨<lb/>
而甲坼惟新姁嫗而芬芳可襲調六氣而成美扶萬壽<lb/>
以效珍豈臣賤微膺此殊錫衘恩敢同于嘗酒餘慮方<lb/>
切于飲氷　韓翃為田神玉謝茶表云臣智謝理戎功<lb/>
<pb n="KR3k0055_WYG_395-24b"/>
慙蕩冦前恩未報厚賜仍加念以炎蒸恤其暴露榮分<lb/>
紫笋寵降朱宫味足觸邪助其正直香堪愈病沃以勤<lb/>
勞呉主禮賢方聞置茗晉臣愛客纔有分茶豈如澤被<lb/>
三軍仁加十乘<lb/>
　　羮一<lb/>
原劉熈釋名曰羮汪也汁汪郎也　說文曰羮五味之<lb/>
和也燒豕肉羮也　廣雅曰羮謂之湆書曰若作和羮<lb/>
爾惟鹽梅　増左傳云太羮不致　左傳曰和如羮焉<lb/>
<pb n="KR3k0055_WYG_395-25a"/>
水火醯醢鹽梅以烹魚肉燀之以薪宰夫和之齊之以<lb/>
味濟其不及以泄其過君子食之以平其心　原周禮<lb/>
天官烹人曰祭祀供太羮鉶羮賔客亦如之　禮曰食<lb/>
居人之左羮居人之右毋嚃羮毋絮羮客絮羮主人辭<lb/>
不能烹羮之有菜者用梜無菜者不用梜　又曰雉羮<lb/>
雞羮兔羮芼羮食自諸侯以下至于庶人無等　又曰子<lb/>
卯稷食菜羮夫人與君同庖　又曰不能食粥羮之以<lb/>
菜可也　又曰大饗之禮尚𤣥酒而爼腥魚太羮不和<lb/>
<pb n="KR3k0055_WYG_395-25b"/>
有遺味者矣　又曰雉羮麥食脯羮折稌犬羮兔羮和<lb/>
糝不蓼　又曰士不貳羮胾　詩義問曰鉶羮有菜鹽<lb/>
豉其中菜為其形象可食因以鉶名　繆襲祭儀曰夏<lb/>
祠和羮芼以葵秋祠和羮芼以葱冬祠和羮芼以韭<lb/>
増廣志曰大渡蜂取其子得數升為羮亦可蒸食　臨<lb/>
海水物志曰民皆好啖猴頭羮雖五肉臛不能及之其<lb/>
俗言寧負千石之粟不願負猴頭羮臛　嶺表異録云<lb/>
交趾人重不錄羮亦名先腦羮羮以羊鹿雞猪肉和骨<lb/>
<pb n="KR3k0055_WYG_395-26a"/>
同一釜煮之令極肥濃漉去肉進之葱薑調以五味貯<lb/>
以盆噐置之盤中羮中有觜銀杓可受一升即揖讓多<lb/>
自主人先舉即滿斟一杓内觜入鼻仰首徐傾之飲盡<lb/>
傳杓如酒廵行之喫羮了然後續以諸饌謂之不錄㑹<lb/>
交趾人或經營事務彌縫權要但備此㑹無不諧者<lb/>
金門嵗節云洛陽人家端午煮术羮　秦子曰五味者<lb/>
各稱一族之名合和一鼎名曰羮猶威重亷平恩合而<lb/>
為信也　食經曰有猪蹄酸羮法胡羮法鷄羮法蔗苛<lb/>
<pb n="KR3k0055_WYG_395-26b"/>
鴨羮法　酉陽雜爼云蓴龜羮之絶美江東謂之一蓴<lb/>
龜　桓驎七說曰河黿之羮齊以蘭梅芬芬甘㫖未咽<lb/>
先滋　衛洪七開曰馨羮芬臛凝色生華　皇象書曰<lb/>
想必醉令作醴梅相待　乞巧文曰捩手覆羮<lb/>
　　羮二<lb/>
増史記曰堯之有天下粢糲之食藜藿之羮　莊子曰<lb/>
孔子厄于陳蔡之間七日不火食藜羮不糝　劉向新<lb/>
序曰平公問叔向曰齊桓公合諸侯一匡天下如是君<lb/>
<pb n="KR3k0055_WYG_395-27a"/>
不知臣力何也師曠侍曰臣請以喻五味管仲善斷割<lb/>
之隰朋善煎熬之賔須無齊和之羮已熟矣而進之<lb/>
又曰魏文侯見箕季子日宴進糲餐𤓰瓠之羮曰豈不<lb/>
能具五味欲我無歛于百姓以省養食之養也　史記<lb/>
曰古者天子嘗以春秋解祠黄帝用一梟破鏡如淳曰<lb/>
漢東郡送梟五日作梟羮以賜百官也　漢書云髙祖<lb/>
微時與賔客過丘嫂食嫂厭叔與客陽為羮盡轑釡客<lb/>
以故去七年十月封其子為羮頡侯　郭子曰陸士衡<lb/>
<pb n="KR3k0055_WYG_395-27b"/>
詣王武子武子有數斛羊酪指以示陸曰卿東呉何以<lb/>
敵此陸云千里蓴羮未下鹽豉　晉書云桓温表王濬<lb/>
之孫曰濬今三孫年出六十室如懸磬餬口江濵四節<lb/>
蒸嘗菜羮不給　宋書曰湘州刺史王僧䖍引樂頤之<lb/>
為主簿以同僚非人棄官去吏部郎庾景之嘗往候頤<lb/>
之為設食惟枯魚菜葅景之曰我不能食之母聞之自<lb/>
出嘗膳魚羮數種景之曰卿過于茅季偉吾非郭林宗<lb/>
　又曰殷淳子孚有父風嘗與侍中何朂共食孚羮盡<lb/>
<pb n="KR3k0055_WYG_395-28a"/>
朂云益殷蓴羮朂司空無忌子也孚徐輟筯曰何無忌<lb/>
諱　又曰朱修之為荆州刺史姊在鄉里飢寒不立修<lb/>
之貴為刺史未曽供贍往姊家姊為設菜羮粗飯以激<lb/>
之　又曰毛修之嘗為羊羮薦魏尚書以為絶味獻之<lb/>
武帝大悅以為大官令被寵遂為尚書封南郡公大官<lb/>
令如故　齊書云髙祖置酒為樂羮膾既至崔祖思謂<lb/>
此味為南北所推侍中沈文季曰羮膾呉食非祖思所<lb/>
解祖思曰炰鱉膾鯉似非勾呉之詩文季曰千里蓴羮<lb/>
<pb n="KR3k0055_WYG_395-28b"/>
豈闗魯衛之說王甚悅曰蓴羮故應還沈　後魏書曰<lb/>
彭城王浟為滄州刺史有隰沃縣主簿張達嘗詣州投<lb/>
人舍食鷄羮浟察知之守令畢集浟對衆謂達曰食羮<lb/>
何不還價直也達即伏罪合境號為神明　李白𫝊曰<lb/>
白召見金鑾殿帝賜食親為調羮　明皇雜錄云李林<lb/>
甫子婿鄭平為户部員外一日林甫見其髮鬚斑白謂<lb/>
平曰上明日當賜甘露羮鄭郎食此縱當華皓必轉鬢<lb/>
黒明日中使果至林甫第賜食中有甘露羮因食平平<lb/>
<pb n="KR3k0055_WYG_395-29a"/>
一夕鬢如漆　散録云柳公權以隔風紗作龍城記及<lb/>
八朝名品號錦様書以進上方御剪刀麵月兒羮即命<lb/>
分賜公權　類林云李徳裕窮奢極欲每食一杯羮其<lb/>
費約錢三萬雜珠寳美玉雄黄丹砂煎汁為之三煎即<lb/>
棄其滓　異物苑云陳思王製駞蹄為羮一甌值千金<lb/>
號七寳羮　萬花谷云唐明皇命射上林鹿取血和腸<lb/>
煎羮謂之熟洛河<lb/>
　　羮三<lb/>
<pb n="KR3k0055_WYG_395-29b"/>
原梅蘇　韮芼<hi>陸璣毛詩草木疏曰梅杏類也其子赤而酢不可生噉煮而曝乾為蘇可煮羮</hi>
<hi>臛中一下詳羮</hi>　烹猴　斟雉<hi>淮南子曰楚有烹猴者而召其鄰人鄰人以為犬羮而甘</hi>
<hi>之後聞其猴據地而盡吐瀉其所食此未知味者和楚詞曰彭鏗斟雉帝何饗王逸注曰彭鏗彭祖也好  滋</hi>
<hi>味善斟雉羮事帝堯帝堯得羮而饗之也</hi>　子期走楚　羊斟入鄭<hi>戰國策云中山</hi>
<hi>君饗大夫司馬子期在焉羊羮不遍子期怒走投楚說王伐中山君君亡有二人隨問之曰臣父餓且死君下</hi>
<hi>壺餐哺之故來死君中山君曰吾以一杯羮致亡國以一壺餐得二死士  劉向說苑曰鄭伐宋將戰華元殺</hi>
<hi>羊食士其御羊斟不與及鄭師戰曰疇昔之羊子為政今日之事我為政輿入鄭師故敗君子謂羊斟非人也</hi>
<hi>以其私恨敗國殄民</hi>　増叔敖食菜　張翰思蓴<hi>韓子曰孫叔敖為令尹糲飯菜</hi>
<pb n="KR3k0055_WYG_395-30a"/>
<hi>羮膾下詳  二</hi>　母遺　婢覆<hi>左傳曰頴考叔有獻于鄭公公賜之食食捨肉公問其故對曰</hi>
<hi>小人有母嘗小人之食未嘗君之羮請以遺之奉漢書曰太尉劉寛性仁恕不妄喜怒嘗服朝服侍婢  肉羮</hi>
<hi>翻汚其衣婢遽收之寛神色不異徐言羮爛汝手乎</hi>　轑釜　分杯<hi>上詳羮二四  下詳羮</hi>
　十逺　雙暈<hi>清異錄石耳石髮石線海紫菜鹿角菜天花蕈沙魚海鰾白石決明蝦魁腊用</hi>
<hi>雞羊鶉三汁和之十品不足聼闕之忌入别物恐倫類雜則風韻去矣  又曰竇儼嘗病目幾䘮明良醫勸令</hi>
<hi>頻食羊眼儼遂終身食之其家名雙暈羮</hi>
　　羮四<lb/>
増香芹<hi>杜詩滑憶雕胡飯香聞錦帶羮又云鮮鯽銀絲膾香芹碧澗羮</hi>　玉糝<hi>蘇子瞻曰過子</hi>
<pb n="KR3k0055_WYG_395-30b"/>
<hi>忽出新意以山芋作玉糝羮色香味皆竒絶作詩云香似龍涎仍釅白味如牛乳更全清莫將南海金虀膾輕</hi>
<hi>比東坡玉糝羮</hi>　原太羮不致五味<hi>鄭司農周禮注云太羮不致五味鉶羮加鹽菜矣</hi>
　和羮致其五味<hi>詩注云和羮之道致其五味</hi>　大羮俱正衆味歸<lb/>
宗<hi>張翰豆羮賦</hi>　露葵之羮<hi>宋玉諷/賦詳飯</hi>　𤓰瓠之羮<hi>新序詳餐</hi>　芍<lb/>
藥之羮<hi>揚雄魏都賦云甘甜之和芍藥之羮</hi>　鳬鶬之羮<hi>傅毅七激云鳬鶬之羮粉梁之</hi>
<hi>飯</hi>　蓴羮<hi>詳羮/二</hi>　豺羮<hi>楚詞云鼎臑盈望和致芳些内鶬鴿鵠味豺羮些</hi>　蘭<lb/>
椒馥芬<hi>杜預云大羮生華蘭椒馥芬</hi>　眂夏時<hi>周禮云羮齊眂夏時注曰羮宜熱</hi>
識毋和<hi>後漢書云陸續坐事繫獄續母送至京師無緣與續相聞母但作饋食付門卒以進之續對食</hi>
<pb n="KR3k0055_WYG_395-31a"/>
<hi>悲泣不能自勝使者怪而問其故續曰母來不得相見故泣耳使者怒吏卒通意召將案之續曰因食餉羮識</hi>
<hi>母所自調和母嘗截肉未嘗不方斷葱以寸為度是以知之</hi>　和如羮<hi>詳羮一</hi>　酸若<lb/>
苦<hi>楚詞云和酸若苦陳呉羮些注云言呉人工作羮和調甘酸其味若苦而復甘也</hi>　有生肝<lb/>
<hi>韓子曰昭僖侯之時宰人上食而羮中有生肝焉昭侯召宰人而誚之曰汝何為置生肝羮中宰人曰竊以為</hi>
<hi>有欲去上食宰也</hi>　無鹽豉<hi>後漢書曰陶碩字公超啖蕪菁羮無鹽豉</hi>　藜羮不糝<lb/>
<hi>莊子詳見糝</hi>　煖羮不棄<hi>六韜云堯王天下温飯煖羮不酸不棄</hi>　蔬食菜羮<lb/>
<hi>論語曰孔子雖疏食菜羮𤓰祭必齊如也</hi>　簞食豆羮<hi>孟子曰茍非其人簞食豆羮見于色</hi>
竹王擊石出水<hi>華陽國志云竹王常入山大石上命作羮從者曰無水王以鈎擊石出水</hi>
<pb n="KR3k0055_WYG_395-31b"/>
子國投漿沃之<hi>淮南子云太宰子朱侍飯于令尹子國令尹子國歠羮而熱投巵漿而沃之明</hi>
<hi>日太宰子朱辭官而歸其僕曰楚太宰未易得也辭官去之何也子朱曰令尹輕行而簡禮其辱人不難明年</hi>
<hi>伏郎尹而笞之三百</hi>　受羮反錦<hi>左傳云叔鮒求貨于衛之蒭蕘者衛人使屠伯饋叔向羮與一</hi>
<hi>筐錦叔向受羮反錦</hi>　趙琰不食<hi>後魏書曰趙琰字叔起嘗送子冀州聘室過路傍主人設羊羮</hi>
<hi>琰方知盗殺卒辭不食</hi>　蕭勵更衣<hi>梁書曰蕭勵為廣州刺史徴為太子左衛率勵性嗇儉而</hi>
<hi>噐度寛裕左右嘗將羮正胷前翻之顔色不異徐呼更衣</hi>　不糝<hi>庾衮藜羮不糝門人進飯曰已食訖</hi>
　分羮<hi>漢髙祖謂項羽曰若烹太公辛分我一杯羮</hi>　遺羮<hi>戰國䇿云樂羊圍中山其子在</hi>
<hi>中山中山人烹其子而遺之羮樂羊啜之盡文侯謂禇帥賛曰樂羊以我故食其子對曰其子食之其誰不食</hi>
<pb n="KR3k0055_WYG_395-32a"/>
　<hi>樂羊下中山文侯賞其功而疑其心</hi>　芼羮<hi>内則云芼羮/菽麥惟所欲</hi>　和羮<hi>書若作和羮爾</hi>
　<hi>惟鹽梅</hi>　羮定<hi>儀禮定/熟也</hi>　客以故去<hi>詳羮/二</hi>　齊以蘭梅<hi>詳羮</hi>
　<hi>一</hi>
　　　羮五<lb/>
　原賦晉張翰豆羮賦曰孟秋嘉菽垂枝挺莢是刈是穫<lb/>
　充簞盈篋香鑠和調周疾赴急<lb/>
　<lb/>
　<lb/>
<pb n="KR3k0055_WYG_395-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷三百九十<lb/>
</p>
<p>
</p>
  </div>
</body>
</text>
</TEI>
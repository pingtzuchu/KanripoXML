<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_098-1a"/>
　欽定四庫全書<lb/>
御定淵鑑𩔖函卷九十三<lb/>
　　設官部三十三<hi>司農卿太僕卿</hi>　<hi>少卿附/少卿附</hi>　<hi>司農官屬太僕官屬</hi>
　　　<hi>車府令太府卿</hi>　<hi>鴻臚卿/少卿附</hi>　<hi>少卿附屬鴻臚官屬太府官</hi>
　　　司農卿一<hi>少卿并載</hi>
　原杜氏通典曰少皥氏以九扈為九農正<hi>扈鳥也扈有九種以為農</hi>
　<hi>號各随其宜以教人事</hi>舜攝帝位命棄為后稷周為太府下大夫<lb/>
　秦為治粟内史掌糓貨漢景帝更名為大農令武帝太<lb/>
<pb n="KR3k0055_WYG_098-1b"/>
　初元年更名大司農掌九糓六畜之供膳羞者<hi>見宋志漢書曰</hi>
　<hi>主穀貨</hi>凡郡國諸倉農監都水六十五官皆屬焉<hi>母將隆字君房</hi>
　<hi>為執金吾上發武庫兵送董賢及乳毌隆以為武庫兵器天下公用繕修造作皆度大司農錢自乘輿不以給</hi>
　<hi>供養勞賜一出少府蓋不以本藏給末用不以人力供私費也</hi>後漢大司農掌諸錢穀<lb/>
　金帛郡國四時上月旦見錢穀簿其逋未畢各具别之<lb/>
　邊郡諸官請調度者皆為給報損多益寡取相給足初<lb/>
　郡國鹽官鐡官並屬司農中興皆屬郡縣建安中為大<lb/>
　農魏黄初元年又改為司農<hi>大司農桓範出奔謂曹爽曰大司農印在吾手所在</hi>
<pb n="KR3k0055_WYG_098-2a"/>
<hi>得開倉而食範為司農以清省稱</hi>晉初因之渡江哀帝末省司農并都<lb/>
水孝武復置宋齊皆有之梁司農卿位視㪚騎常侍主<lb/>
農功倉廩陳因之後魏曰大司農北齊曰司農寺有卿<lb/>
少卿各一人掌倉市薪米園池果實後周有司農上士<lb/>
一人掌三農九穀稼穡之政令屬大司徒隋初與北齊<lb/>
同煬帝置少卿二人<hi>潁川太守趙元淑入朝㑹司農不時納諸郡租穀元淑奏之煬帝曰</hi>
<hi>如卿意者㡬時當了元淑曰不過十日即日拜元淑為司農卿納天下租如言而畢</hi>唐龍朔二年<lb/>
改司農為司稼咸亨初復舊卿一人少卿二人掌東耕<lb/>
<pb n="KR3k0055_WYG_098-2b"/>
供進耒耜及邦國倉儲之事領上林太倉鈎盾導官四<lb/>
署<hi>署各有令丞</hi>　應劭漢官儀曰大司農古官也高祖受命<lb/>
懲秦之弊與民休息逮文景國家無事家給人足京師<lb/>
之錢累百巨萬貫朽而不校太倉之粟陳陳相因充溢<lb/>
露積腐敗而不食　臧榮緒晉書曰哀帝興寧二年省<lb/>
司農之職至孝武寧康中復置　沈約宋書曰大司農<lb/>
卿一人稱棄后稷其職也　齊職儀曰司農卿耕藉則<lb/>
掌其禮儀　初學記曰案叙司農卿漢官也漢官云初<lb/>
<pb n="KR3k0055_WYG_098-3a"/>
秦置理粟内史掌穀貨漢因之<hi>按堯命羲和四子敬授人時舜二十二官棄為</hi>
<hi>后稷播時百穀蓋其任也周官冢宰之屬有太府下大夫鄭元注曰太府主治藏之長若今時司農也並司農</hi>
<hi>之任</hi>王莽改大司農曰羲和後又改為納言東漢復為大<lb/>
司農五代史百官志云梁加卿字曰司農卿省大字後<lb/>
魏又加大字北齊又除大字隋氏因之唐初因之　増<lb/>
宋史曰宋置司農寺判寺事二人以兩制朝官以上充<lb/>
熙寧二年置制置三司條例司立常平斂散法三年詔<lb/>
以常平新法付司農寺而農田水利免役保甲等法悉<lb/>
<pb n="KR3k0055_WYG_098-3b"/>
自司農講行　又曰元豐官制行始正職掌寺監不治<lb/>
外事舊事職務悉歸户部右曹司農掌倉儲委積之政<lb/>
令總苑囿庫務之事而謹其出納凡京都官吏禄廩諸<lb/>
路歲運至京師悉掌焉凡苑囿行幸排比及薦饗進御<lb/>
頒賜植藏之物與造麴蘖儲薪炭皆戒有司先期辦具<lb/>
以待給用天子親耕籍田有事於先農則卿奉耒耜少<lb/>
卿率屬及庻人以終千畝所𨽻官屬凡五十倉二十有<lb/>
五建炎三年罷司農寺以事務并𨽻倉部紹興四年復<lb/>
<pb n="KR3k0055_WYG_098-4a"/>
置　續文獻通考曰遼南靣有司農寺　又曰金初置<lb/>
勸農使司興定二年罷改立為司農司使副使掌勸課<lb/>
天下力田之事其司農司兼採公事者大司農一人卿<lb/>
與少卿各三人陜西并河南二路置行司農司至大元<lb/>
年歸德許州河南陜西各置卿少卿等官卿以下迭出<lb/>
廵按察官吏臧否而黜陟之十年之間民政脩舉實頼<lb/>
其力　又曰元世祖至元七年置大司農司凡農桑水<lb/>
利學校饑荒之事悉掌之十四年罷以按察司兼領勸<lb/>
<pb n="KR3k0055_WYG_098-4b"/>
農事十八年改立農正院二十年又改立務農司是年<lb/>
又改司農寺達嚕噶齊一人司農卿二人二十三年仍<lb/>
為大司農司仁宗皇慶二年定置大司農四人陞從一<lb/>
品卿少卿各二人　又曰行大司農司設勸農營田司<lb/>
使副使　又曰分司農司順帝至正十三年立<hi>先是脱脱言京</hi>
<hi>畿近水地利召募江南人耕種粟麥可收歲百萬餘石不煩海運京師足食於是立分司農司以右丞烏蘭哈</hi>
<hi>達左丞烏克遜良禎兼大司農卿給分司農司印西自西山南自保定河間北抵檀順東及遷民鎮凡官地及</hi>
<hi>元管各屯田悉從分司農司立法佃種又倣前集賢學士虞集議於江淮召募能種水田及修築圍堰之人各</hi>
<pb n="KR3k0055_WYG_098-5a"/>
<hi>千人為農師所募農夫人給鈔十錠期年散歸</hi>　又曰明司農之職總於户部<lb/>
不設司農卿及行司農等官惟上林苑監仍舊<lb/>
　　司農卿二<lb/>
原史記曰韓信歸漢以為治粟内史　漢書曰武帝天<lb/>
漢元年以桑宏羊為大司農置丞數十部於郡國　又<lb/>
曰宣帝地節四年北海太守朱邑以治行第一入為大<lb/>
司農　華嶠後漢書曰鄭衆字仲師為大司農在位以<lb/>
清正稱其後受詔作春秋刪十九篇　東觀漢記曰牟<lb/>
<pb n="KR3k0055_WYG_098-5b"/>
融為大司農性明逹朝廷稱為名卿　又曰髙詡字季<lb/>
回以儒學徵拜大司農在朝以清白方正稱　魏志曰<lb/>
梁習為并州二十餘年政治為天下最乃徵拜為大司<lb/>
農　増唐書曰太宗朝孫伏伽遷大理卿時司農市木<lb/>
橦倍直與民右丞韋悰劾吏隠没事下大理訊鞫伏伽<lb/>
曰緣官市貴故民直錢臣見司農識大體不見其罪帝<lb/>
悟顧悰曰卿不逮伏伽逺矣　又曰唐髙宗謂韋宏機<lb/>
曰宫館隋代所造漸將摧毁頻欲修葺又費財力如之<lb/>
<pb n="KR3k0055_WYG_098-6a"/>
何宏機曰臣任司農向已十年前後省費今見貯錢三<lb/>
十萬貫可以供葺理上悦　又曰肅宗時第五琦以户<lb/>
部侍郎判度支河南等道度支轉運租庸鹽鐵鑄錢司<lb/>
農太府山南東西江西淮南館驛等使　又曰郭釗<hi>曖子</hi>
<hi>也</hi>累官司農卿憲宗寢疾宦豎或妄議廢立者穆宗問<lb/>
計於釗答曰殿下為太子當旦夕視膳何外慮乎時稱<lb/>
得元舅體　宋史曰王濟判司農寺時周伯星見濟乘<lb/>
間言曰昔唐太宗以豐年為上瑞臣願陛下日慎一日<lb/>
<pb n="KR3k0055_WYG_098-6b"/>
居安慮危則天下幸甚受詔與劉綜改定茶法頗易舊<lb/>
制由是忤丁謂　又曰孝宗朝李浩以台州除司農少<lb/>
卿時朝廷和糴米八萬董其事者賤糴濕惡隠尅官錢<lb/>
户部不敢詰浩白發其姦下有司窮竟户部欲就支稽<lb/>
見數大理附㑹之浩爭曰非但惠姦且虧軍食上是其<lb/>
言　又曰李椿除司農卿椿㑹大農歲用米百七十萬<lb/>
斛而省倉見米僅支一二月歎曰真所謂國非其國矣<lb/>
力請歲儲二百萬斛為一年之蓄　又曰髙䕫字仲一<lb/>
<pb n="KR3k0055_WYG_098-7a"/>
上親擢為司農少卿時倉地卑下夔始用板米以是不<lb/>
腐　元史曰元世祖時張文謙拜大司農卿奏立諸道<lb/>
勸農司廵行勸課請開藉田祭先農先蠶時阿哈瑪特専<lb/>
政議拘民間鐵官鑄農器髙其價以配民謙於帝前極<lb/>
論罷之　又曰二十六年董文用為大司農時欲以民<lb/>
田為屯田文用固執不可乃止<lb/>
　　司農卿三<lb/>
原六府　萬石<hi>崔瑗鮑德誄曰乃司大事掌是六府三事允功乃修乃聚  漢武帝柏梁詩大</hi>
<pb n="KR3k0055_WYG_098-7b"/>
<hi>司農曰陳粟萬石揚簸之</hi>　天倉　國淵<hi>韓陽天文要集曰天倉者大司農也  史游急就篇</hi>
<hi>曰司農少府國之淵也</hi>　司金　掌帛<hi>上見揚雄大司農箴人續漢書曰大司農卿一  中</hi>
<hi>二千石掌諸錢穀金帛</hi>　周曰太府　莽改羲和<hi>上詳前叙注元漢書曰平帝</hi>
<hi>始元年改太司農曰羲和以劉歆為之</hi>　髙詡方正　牟融明達<hi>並詳𩔖聚</hi>
延年盜錢　趙典交德<hi>漢書曰田延年為大司農坐盜都内錢三十萬自殺  續漢書</hi>
<hi>曰趙典字仲經為大司農閉門却掃非德不交</hi>　表陳盜賊所由　諫以農桑<lb/>
為務<hi>續漢書曰李固為大司農時牧守多其宗親有詔持拜不由選試固乃上表具陳盜賊所由興良由</hi>
<hi>牧守多非其人焉作魏志云司馬芝為大司農先是諸典農各部吏民末  治生以要利入芝奏曰王者之治</hi>
<pb n="KR3k0055_WYG_098-8a"/>
<hi>崇本抑末務農重穀臣愚以為不宜復以商事雜亂專以農桑為務於國計為便明帝從之</hi>　漢崇<lb/>
儒學選在康成　晉寵貞廉任先崔氏<hi>漢書曰鄭𤣥字康成徵為大司</hi>
<hi>農不白帖云晉崔洪為司農手  執珠玉口不言貨財</hi>
　　司農卿四<lb/>
増杖乃奏<hi>唐書曰常宏機擢司農少卿主東都營田苑宦者犯法杖乃奏髙宗嗟賞賜絹五十匹曰</hi>
<hi>後有犯治之毋奏遷司農卿</hi>　倒用印<hi>唐書曰朱泚反偽迎天子遣將韓旻領鋭師三千疾馳奉</hi>
<hi>天段秀實諭大吏岐靈岳竊取姚令言印不獲乃倒用司農印追其兵旻至駱驛得符還</hi>　安車徵<lb/>
鄭<hi>續漢書曰鄭𤣥公車徵為大司農給安車一乘所過長吏送迎</hi>　天子器耿<hi>續漢書曰耿國</hi>
<pb n="KR3k0055_WYG_098-8b"/>
<hi>字叔慮為大司農曉邊事能議論數上便宜事天子器之</hi>　置綾梁閣<hi>唐書曰初宰相楊炎欲城</hi>
<hi>原州詔中使白段秀實秀實言方春不可興土功請須農隙炎謂沮已遂召為司農卿秀實自涇州被召戒其</hi>
<hi>家曰若過岐朱泚必致贈遺慎毌納至岐泚果致大綾三百家人拒不納遂致都秀實怒曰吾終不以汙吾第</hi>
<hi>以置司農治堂之梁間吏後以告泚泚取視封帕如故</hi>　六宮餐錢<hi>唐書曰度支度六宮餐錢</hi>
<hi>移司農司農季一出付吏大吏盡舉所給於人權其子錢以給之既不以時黄門來督責慢罵杜中立為司農</hi>
<hi>卿取錢納帑舍率五日一出吏不得為姦後遂以為法</hi>　鄙其聚斂<hi>唐書曰竇靜字元休檢校</hi>
<hi>并州大總管太宗即位授司農卿趙元楷為少卿靜鄙其聚斂因㑹官屬大言曰如煬帝奢侈竭四海自奉司</hi>
<hi>農湏公矣今天子躬節儉屈一人安兆庻惡用公哉元楷大慚</hi>　不貴文學<hi>唐書曰薛珏入為司</hi>
<pb n="KR3k0055_WYG_098-9a"/>
<hi>農卿是時詔舉堪刺史縣令者且百人延問民間疾苦得失取尤通逹者什二宰相欲校以文詞珏曰求良吏</hi>
<hi>不可貴文學宜以上愛人之本為心也宰相多其計所用皆稱職</hi>　即薦於朝<hi>唐書曰武宗時</hi>
<hi>蕭祜字祐之少貧窶隠居以孝養聞司農卿李實督官租祜居喪未及輸召至將責之㑹有賜與倩祜為奏實</hi>
<hi>稱善即薦於朝終制為左拾遺</hi>　六遷少卿<hi>唐書曰韋湊為相王府屬時姚崇兼府長史嘗曰韋</hi>
<hi>子識逺文詳吾恨晚得之六遷司農少卿</hi>　四遷司農<hi>宋史曰寧宗時李大性四遷為司農卿</hi>
　謹始五箴<hi>宋史曰寧宗即位劉光世除侍御史改司農少卿入對獻謹始五箴又論人主有六</hi>
<hi>易六難上悚然嘉納</hi>　士人除授<hi>宋史曰莫濟除司農少卿自禮部員外郎除魏杞奏曰濟嘗中</hi>
<hi>詞科且掌南宮牋奏恐議者以為蹊徑未是上曰中都官初不分清濁如司農責任亦甚重以士人除授亦無</hi>
<pb n="KR3k0055_WYG_098-9b"/>
<hi>害也</hi>　斥賣祠廟<hi>宋史曰新法行鬻河渡坊場司農并斥賣天下祠廟宋閼伯微子廟皆為賈區</hi>
<hi>張方平上言宋王業所基閼伯封於商丘以主六火㣲子為始封之君是二祠者亦不得免乎帝震怒批牘尾</hi>
<hi>曰慢神辱國莫甚於斯於是天下祠廟皆得不鬻</hi>　原鄭宏科遣徒<hi>後漢書鄭宏字巨君</hi>
<hi>遷大司農在位一月科遣諸徒七百人宏舉吏范固為尚書謂宏曰舊常一歲不遣數百明府一月遣近千人</hi>
<hi>何其多也宏曰不應遣一人為多如是遣萬人為少也</hi>　鄭莊言長者<hi>漢書曰鄭當時為大</hi>
<hi>司農每朝候上説未嘗不言天下長者其推轂士及官屬丞史山東諸公以此翕然稱鄭莊也</hi>　鄭衆<lb/>
諌改弊<hi>華嶠後漢書曰鄭衆字仲師為左馮翊政有明迹建初六年代鄧彪為大司農是時朝議欲改</hi>
<hi>弊農田鹽鐵事衆諫以為不可詔數切責至被奏劾衆執之不移</hi>　左雄諫加捶<hi>謝承後漢</hi>
<pb n="KR3k0055_WYG_098-10a"/>
<hi>書曰劉據為大司農以職事被譴召將加捶撲左雄諫曰九卿位亞三公班在大臣行有佩玉之節動有庠序</hi>
<hi>之儀孝明皇帝始有撲罰皆非古典帝從而改之其後九卿無復捶撲者</hi>　増司農尤叢劇<lb/>
<hi>唐書曰文宗朝杜中立以駙馬都尉遷司農卿繩吏急反為中傷左徙慶王傅久之復拜司農卿入奏帝曰卿</hi>
<hi>用法深信乎對曰轂下有司養名不肯事如司農尤叢劇陛下無信流言假臣數月事可濟帝許之</hi>　司<lb/>
農不繳奏<hi>宋史曰鄧綰上書諛佞王安石以侍御史判司農寺時常平水利免役保甲之政皆出司</hi>
<hi>農故安石藉綰以威衆富弼在亳不散青苗錢綰請付吏究治畿縣民訴助役詔詢其便否兩行之綰與曽布</hi>
<hi>輙上還堂帖中丞楊繪言未聞司農得繳奏者不報</hi>　原仲卿居處節儉<hi>漢書曰朱邑字</hi>
<hi>仲卿為大司農居處節儉然性公正不可交以私天子器之朝廷敬焉</hi>　子優居職脩治<lb/>
<pb n="KR3k0055_WYG_098-10b"/>
<hi>東觀漢記云牟融字子優遷大司農居職脩治又善議論朝廷皆服其能帝數嗟歎以為才堪宰相</hi>　湛<lb/>
重家貧妻裾穀食<hi>謝承後漢書曰湛重字文疊補大司農在位歷載家至貧妻子裾穀給之</hi>
<hi>食也</hi>　王思苛碎下吏嗷然<hi>魏畧云王思正始中為大司農為人苛碎而喜怒無度下</hi>
<hi>吏嗷然不知所如</hi>
　　司農卿五<lb/>
原箴漢揚雄大司農箴曰時維大農爰司金穀自京徂<lb/>
荒粒人自斛肇自厥初實施<hi>一作求</hi>惟食厥僚后稷有無<lb/>
遷易實均實贏惟都作程旁施衣食厥民攸生上稽二<lb/>
<pb n="KR3k0055_WYG_098-11a"/>
帝下閲三王什一之征為民作常逺近貢篚百則不忘<lb/>
帝王之盛實在農植季周爛漫而東作不勅膏腴不獲<lb/>
庻物並荒府庫殫虚靡積倉箱凌遲衰微周卒以亡秦<lb/>
收大半二世不瘳泣血之求海内無聊農臣司均敢告<lb/>
執繇　晉張華大司農箴曰家有廬井王有廪籍阜茂<lb/>
豐物和鈞闗石在周之季不䖍政首棄稷弗務不籍千<lb/>
畆匱神乏祀敗於戎醜穡臣司農敢告左右<lb/>
原墓誌陳江總司農陳暄墓誌銘曰其文䯋骫其筆縱<lb/>
<pb n="KR3k0055_WYG_098-11b"/>
横背碑即誦據馬俄成誹諧見賞調笑忘情兩宮寵官<lb/>
四主恩榮萬事依息一朝追送疇昔命觴文可吟諷今<lb/>
日酹酒長悲且慟<lb/>
原誄後漢張衡大司農鮑德誄曰昔君烈祖丕顯奕世<lb/>
敬叔生牙美管交賴至於中葉種德以邁種德伊何去<lb/>
虚適參建旄屯留其茂如林降及我君總角有聲遺蒙<lb/>
萬穀寵禄斯丁守約勤學克勞其形濬哲之資日就月<lb/>
成業業學徒童蒙求我舍厥往著去風即雅濟濟京河<lb/>
<pb n="KR3k0055_WYG_098-12a"/>
實為西魯昔我南都惟帝舊鄉同於郡國殊於表章命<lb/>
親如公弁冕鳴璜若惟允之實耀其光導以仁惠敎以<lb/>
義方習射矍相饗老虞庠羗髦作虐艱我西鄰君斯整<lb/>
旅耀武月頻蠢蠢戎虜是慴是震知德者鮮惟君克舉<lb/>
既厭帝心將處台輔命有不永時不我與天實為之孰<lb/>
其能禦股肱或毁何痛如之國喪遺愛如何無思<lb/>
増制唐元稹授裴武司農卿制曰敕農天下之大本也<lb/>
故國有九列而司農氏居其一焉前代非牟融之循理<lb/>
<pb n="KR3k0055_WYG_098-12b"/>
康成之儒學不在兹選今海内無事思與公卿等𣗳立<lb/>
根柢以制四方於是外選方伯之善於其職者入補兹<lb/>
任具官裴武予聞其先始以孝友書於國籍其後果有<lb/>
丞相為唐名臣賢彦因仍代濟不乏武亦嗣其忠孝益<lb/>
熾家聲鬱為元僚所至稱理嘗居内史屢入正卿自華<lb/>
至荆無非劇地鍵轄豪右衣食㷀嫠嚴而不殘仁而有<lb/>
制鎮定南服予方賴之而亟請來朝因求内任嘉其戀<lb/>
我難奪乃誠假以秩宗之榮用制國泉之重費而不詘<lb/>
<pb n="KR3k0055_WYG_098-13a"/>
爾其勉之可檢校禮部尚書兼司農卿餘如故　薛廷<lb/>
珪授司農卿制曰書曰昔我先正五世后稷以服虞夏<lb/>
之衰也棄稷不務先公不窋用失其官至於武王昭前<lb/>
人之光明事神保人莫不欣喜訓誥具在朕安敢失墜<lb/>
而叔世偷薄乃不知稼穯之艱率以三署為華輕其職<lb/>
任寢以成俗嘻鄭𤣥漢之名儒也韓信漢之上將也尚<lb/>
聞徵拜或至就加來奉疇庸得不寅畏敬授羲和之職<lb/>
往修后稷之官豐阜有聞陟勸斯在<lb/>
<pb n="KR3k0055_WYG_098-13b"/>
増記宋張維司農寺壁記曰竊謂六卿非古也周官六<lb/>
卿與三少為九漢儒附㑹之説也今倣周制以户部掌<lb/>
國計而司農猶為列卿贅矣况倉儲出納自昔太倉令<lb/>
主之葢大司農之屬猶今之倉部也以列卿而行太倉<lb/>
令日惟倉部要束是聽位雖髙勢出倉部下至於軍餉<lb/>
給發罷於奔命世號為走卿辱矣維下走也不敢謂辱<lb/>
而惟贅是羞又安能紀事乎<lb/>
　　司農卿官屬一<hi>丞盾主簿導上林署苑太倉署鉤  署    官署    總監</hi>
<pb n="KR3k0055_WYG_098-14a"/>
　　<hi>諸倉監均輸令</hi>　<hi>司竹監/幹官長</hi>　<hi>諸屯監/藉田令</hi>　<hi>騪粟都尉將典農中郎</hi>
　　<hi>典農校尉勸農謁者</hi>
原杜氏通典曰司農丞秦曰理粟内史丞有二人漢為<lb/>
大司農丞亦二人<hi>續漢書百官志云司農丞秩比千石漢宣帝建始中于公三為之</hi>或<lb/>
謂之中丞<hi>耿壽昌為大司農中丞奏設常平倉給北邊省轉漕  又桑宏羊為大司農中丞管諸計</hi>
<hi>㑹事</hi>平帝又置大司農部丞十三人人部一州勸農桑後<lb/>
漢司農丞一人部丞一人<hi>部丞主帑藏</hi>魏晉因之銅印黄綬<lb/>
<hi>宋齊以來墨綬</hi>進賢一梁冠介幘皁衣後魏北齊皆有司農丞<lb/>
<pb n="KR3k0055_WYG_098-14b"/>
隋置五人唐六人　増宋史曰熙寧新法行呂惠卿請<lb/>
置司農寺丞一員五年增置丞四員仍與簿輪出按察<lb/>
逐年保甲元豐四年減丞一員建炎時罷司農寺紹興<lb/>
三年復置丞二員凡有合行事務申户部施行四年復<lb/>
置如舊制　金司農丞一員　元司農丞二員　原主<lb/>
簿晉太康中置自後無聞梁陳又有北齊亦然唐因之<lb/>
　増宋史曰治平中已置熙寧新法行詔增一員後置<lb/>
六員元豐四年減三員元祐五年以本寺主簿兼檢法<lb/>
<pb n="KR3k0055_WYG_098-15a"/>
紹聖四年罷主簿添丞一員紹興四年復置寺十年復<lb/>
置簿　元史曰大司農不置簿置經歴都事架閣庫管<lb/>
勾照磨等官　原上林署漢水衡都尉之職<hi>説在都水篇</hi>後<lb/>
漢曰上林苑令丞主苑中禽獸頗有人居皆主之魏晉<lb/>
因之江左無聞宋初復置隸尚書殿中曹齊因之梁陳<lb/>
屬司農北齊及隋亦然唐因之有令二人丞四人掌諸<lb/>
苑囿池沼種植蔬果藏氷之事　増文獻通考曰宋四<lb/>
園苑提舉官無常員以三司判官内侍都知諸司使以<lb/>
<pb n="KR3k0055_WYG_098-15b"/>
上充東曰宜春南曰玉津西曰瓊林北曰瑞聖監官各<lb/>
二人以諸司使副或内侍三班使臣充又有西京宮苑<lb/>
司勾當官一人元豐後四園苑屬司農　續文獻通考<lb/>
曰金上林署屬工部官曰上林署提㸃　又曰元置上<lb/>
林署令署丞各一掌宮苑栽植花卉供進蔬果苜蓿以<lb/>
飼駞馬備煤炭以給營繕所屬有養種園提領花園管<lb/>
勾苜蓿園提領等官隸大都留守司不隸司農　又曰<lb/>
明洪武間議開上林苑比圖上上曰妨農業不可遂止<lb/>
<pb n="KR3k0055_WYG_098-16a"/>
永樂五年始設宣徳十年更定四署今上林苑監左右<lb/>
監正左右監副左右監丞各一人其屬典簿一人良牧<lb/>
蕃育林衡嘉蔬四署各典署一人署丞一人掌苑囿園<lb/>
池牧畜種𣗳之事凡禽獸草木蔬果率其屬督養户栽<lb/>
户以時經理而畜殖之以供祭祀賓客宮府之膳羞凡<lb/>
苑地東至白河西至西山南至武清北至居庸闗西南<lb/>
至渾河並禁圍獵典簿司校文移良牧署牧牛羊豕蕃<lb/>
育署育鵝鴨鷄皆籍其牝牡之數而課孳卵焉林衡署<lb/>
<pb n="KR3k0055_WYG_098-16b"/>
典果實花木嘉蔬署典蒔藝瓜菜皆計其畦町樹植之<lb/>
數而以時苞進焉　原太倉署於周官有廩人下大夫<lb/>
上士秦官有太倉令丞漢因之屬大司農<hi>漢百官公卿表云司農屬</hi>
<hi>官有太倉令</hi>後漢令主受郡國傳漕穀<hi>梁冀别傳云孫壽姊妹夫宗所不知書因</hi>
<hi>壽氣力為太倉令</hi>其滎陽敖倉官中興皆屬河南尹晉有太倉<lb/>
令一人銅印墨綬朝服進賢一梁冠品第七月俸月二<lb/>
十斛品俸與上太醫令同江左以來又有東倉石頭倉<lb/>
丞各一人北齊亦然後周曰司倉下大夫隋有令二人<lb/>
<pb n="KR3k0055_WYG_098-17a"/>
丞六人唐有令三人丞二人掌倉廩出納　増宋史曰<lb/>
宋京城諸倉總二十五名監官毎界二人以京朝官及<lb/>
三班使臣充元豐後二十五倉屬司農凡官吏軍兵禄<lb/>
食及綱運受納封樁支用月具報數以報司農乾道五<lb/>
年詔糧綱有欠從本寺斷遣南北省倉草料塲和糴塲<lb/>
隸焉監倉官分上中下界司其出納諸塲皆置監官外<lb/>
有監門官排岸司四掌水運綱船輸納僱值之事<hi>政和六年</hi>
<hi>浙西諸州各置排岸一員從兩浙運副應安道請也</hi>下缷司掌受納綱運檢察斛<lb/>
<pb n="KR3k0055_WYG_098-17b"/>
面官主交量各分其事以佐本寺　又曰中興後又有<lb/>
豐儲倉初紹興以上供米餘數樁管别廩以為水旱之<lb/>
助後又増廣收糴置監官二員監門官一員淳熙間命<lb/>
右司為之提領後以屬檢正非奉朝廷指揮不許支撥<lb/>
凡外州軍起到樁管米從司農寺差官盤量據納到數<lb/>
報本所樁管監官監門官在外則鎮江建康亦置倉焉<lb/>
<hi>元明太倉俱歸户部</hi>　原鈎盾署漢鈎盾令官者典諸近園苑逰<lb/>
觀之事屬少府後漢亦有之晉大鴻臚屬官有鈎盾令<lb/>
<pb n="KR3k0055_WYG_098-18a"/>
自後無聞北齊如晉制隋如北齊令三人丞十二人唐<lb/>
因之令二人丞四人掌薪炭鵝鴨藪澤之物<hi>天寶五載九月侍御</hi>
<hi>史楊釗充木炭使自後相承或以京尹或以户部侍郎為之</hi>　増宋史曰宋以後不<lb/>
置宋司農寺置内柴炭庫掌諸薪炭以給宮城及宿衛<lb/>
班直軍士薪炭席薦之物炭塲掌儲炭以供百司之用<lb/>
　元史曰上都大都柴炭局隸宣徽院　原導官署<hi>導擇</hi>
周有舂人秦漢有令丞屬少府漢東京令丞主舂御米<lb/>
及作乾糒<hi>續漢書百官志云導官令一人六百石主舂御米又環濟要畧云導官令掌諸御米飛麵</hi>
<pb n="KR3k0055_WYG_098-18b"/>
<hi>糒音備</hi>屬大司農歴代皆有之唐置令二人丞四人掌舂<lb/>
碾米麴油燭之事　増宋史曰宋以後不置宋司農寺<lb/>
置都麵院掌造麴以供内酒庫酒醴之用水磨務掌水<lb/>
磑磨麥以供尚食及内外之用　元史曰元供膳司掌<lb/>
供給應需貨買百色生料至元二十二年始置隸司農<lb/>
置逹嚕噶齊提㸃令丞等官其屬輔用庫大使掌規運<lb/>
息錢以給供需興中州油户提領所歲辦油以供内庖<lb/>
蔚州麫户提領所掌辦白麫　原苑總監自隋而置東<lb/>
<pb n="KR3k0055_WYG_098-19a"/>
西南北各有監及副監唐因之兼有丞主簿等官以掌<lb/>
苑内宫館園池之事　諸倉監後漢河南尹屬官有滎<lb/>
陽穀倉長丞梁司農有左中右三部倉丞陳因之隋諸<lb/>
倉各有監官唐因之掌倉廩出納　司竹監漢有司竹<lb/>
長丞魏晉河南淇園竹各置官守之後魏有司竹都尉<lb/>
隋曰司竹監唐因之有監副監丞掌植養園竹事　諸<lb/>
屯監隋置諸屯監及副監畿内者隸司農自外者隸諸<lb/>
州唐因之置監及丞掌營種屯田勾當功課畜産等事<lb/>
<pb n="KR3k0055_WYG_098-19b"/>
　増續文獻通考曰元世祖置屯田打捕總管於延安<lb/>
設逹嚕噶齊總管同知等官又置屯田打捕所於北京<lb/>
順帝至正十年置河北江南都總制營田使司其屬有<lb/>
屯田總管府凡五各路又有屯田萬户府所置不一所<lb/>
領亦不專司農卿也　原騪粟都尉<hi>騪音捜索也</hi>漢武帝軍<lb/>
官不常置又有理粟都尉桑宏羊為之　均輸令按漢<lb/>
百官公卿表司農屬官有均輸令後漢省　幹官長漢<lb/>
有之<hi>如淳曰幹音管或作幹主均輸之事所謂幹鹽鐡而榷酒酤也晉灼曰此竹箭幹之長官也均輸自</hi>
<pb n="KR3k0055_WYG_098-20a"/>
<hi>有令顔師古曰如說近是也縱作幹讀當以幹持財貨之事耳非謂箭幹也</hi>初幹官屬少府<lb/>
中屬主爵後屬大司農　増宋史曰熙寧六年以司農<lb/>
間遣屬官出視諸路力有不給乃置幹當公事官以葉<lb/>
康直等四人為之九年以幹當公事官所至輙用喜怒<lb/>
罷之從熊本請也　原藉田令按周為甸師漢文帝初<lb/>
立藉田置令掌耕園廟社稷之田<hi>漢書百官公卿表云司農屬官有藉田令</hi>
漢東京及魏並不置晉太始十年復置<hi>杜預奏事云藉田令本以藉田</hi>
<hi>千畆十頃之田計其案行周旋不過十里凡宗廟粢盛御用膳羞及羣神之調於是取所藉户口足以當一縣</hi>
<pb n="KR3k0055_WYG_098-20b"/>
<hi>一邑所供至重事貴臨履也</hi>江左省宋文帝元嘉中又置　増續文<lb/>
獻通考曰宋藉田令掌帝藉耕耨出納之事植五穀蔬<lb/>
果藏冰以待用元豐三年詔藉田令隸太常寺渡江初<lb/>
闕紹興十五年初除康與之為藉田令　原典農中郎<lb/>
將　典農校尉並曹公置晉武帝太始二年罷農官為<lb/>
郡縣後復有之隋煬帝罷典農官　勸農謁者梁武天<lb/>
監九年置視殿中御史自騪粟以下盡屬司農今並無<lb/>
　　司農卿官屬二<lb/>
<pb n="KR3k0055_WYG_098-21a"/>
増唐書曰中宗朝監察御史魏傅弓嫉中人輔信義欲<lb/>
劾奏其奸竇懷貞曰是安樂所信任奈何繩之傅弓曰<lb/>
王綱壞矣正坐此屬今日殺之明日誅無所悔傅弓者<lb/>
鉅鹿人忠謇士也終司農丞　宋史曰熊本判司農寺<lb/>
丞神宗曰熊本不傷財不害民一旦去百年之患可嘉<lb/>
也　又曰王覿熙寧間除司農寺主簿轉為丞司農時<lb/>
為要官進用者多由此選覿拜命一日即求外　楊誠<lb/>
齋集葉顒字子昂遷司農寺丞在朝三年非公事未嘗<lb/>
<pb n="KR3k0055_WYG_098-21b"/>
至丞相府樞宻王綸知其恬退而未知其德性一日官<lb/>
誥院失錦令治之顒請寛慢藏之罪於是綸大喜謂其<lb/>
客曰葉寺丞介而通嚴而恕真重器也　宋史曰神宗<lb/>
患司農圖籍不肅選官釐整宇文昌齡以使䕫路入辭<lb/>
留為寺主簿　又曰孫覧知尉氏縣有屯將遇下虐士<lb/>
卒謀因大閲殺之覧馳徃呼諭安之已而屯將至覽命<lb/>
吏趣具奏衆意遂安神宗壯其材以為司農主簿舒亶<lb/>
判寺欲引覧自助覧拒不答　又曰王自中少負竒氣<lb/>
<pb n="KR3k0055_WYG_098-22a"/>
淳熙中登進士第為分水令樞宻王藺薦之召對帝壯<lb/>
其言改秩為藉田令　又曰乾道中謝深甫知處州青<lb/>
田侍御史葛泌等交薦之孝宗召見諭宰臣曰謝深甫<lb/>
奏對雍容有古人風除藉田令<lb/>
　　太僕卿一<hi>少卿并載</hi>
原杜氏通典曰周官有太僕下大夫掌正王之服位出<lb/>
入王之大命似今太僕之職一云周穆王置太僕正以<lb/>
伯冏為之秦因之在周官則校人掌馬巾車掌車及置<lb/>
<pb n="KR3k0055_WYG_098-22b"/>
太僕兼其任也漢初夏侯嬰常為之領五監六廏皆有<lb/>
令<hi>或曰六廏謂未央承華騊駼龍馬輅軨六廏也馬皆萬匹武帝承文景蓄積海内殷富廏馬有四十萬匹</hi>
<hi>時匈奴數冦邊遣衛青霍去病發十萬騎并負私從馬凡十四萬匹窮追大破匈奴漢馬死者十餘萬匹匈奴</hi>
<hi>雖病逺去而漢亦馬少無以復往於是漢久不北擊匈奴數歲滅兩越是時天子廵邊親至朔方勒兵十八萬</hi>
<hi>騎以見武節</hi>王莽改太僕為太御後漢太僕與漢同亦掌車<lb/>
馬天子毎出奉駕上鹵簿用大駕則執馭<hi>初漢西京置六廏東京約</hi>
<hi>省唯置一廏</hi>魏因之晉初有之銀章青綬五時朝服進賢兩<lb/>
梁冠佩水蒼玉領典牧乗黄驊騮龍馬等廏令自元帝<lb/>
<pb n="KR3k0055_WYG_098-23a"/>
過江之後或置或省太僕旣省故驊騮廏為門下之職<lb/>
晉宋以來不常置郊祀則權置太僕執轡事畢則省齊<lb/>
亦然梁太僕卿位視黄門侍郎統南牧左右牧龍廏内<lb/>
外廏陳因之後魏兼置少卿<hi>太武帝平統萬赫連昌定隴右秃髪沮渠等河西水</hi>
<hi>草善乃以為牧地六畜滋息馬三百餘萬匹馲駝將半之牛則無數孝文帝遷洛陽之後復以河陽為牧塲恒</hi>
<hi>置戎馬十萬匹以擬京師軍警之備毎歲自河西徙牧於并州漸南欲其習水土而無死傷也而河西之牧滋</hi>
<hi>甚</hi>北齊太僕寺統驊騮左右龍左右牧乘黄車府署卿<lb/>
及少卿各一人後周如古周隋如北齊煬帝加署少卿<lb/>
<pb n="KR3k0055_WYG_098-23b"/>
一人唐龍朔二年改太僕為司馭咸亨初復舊光宅元<lb/>
年改為司僕神龍初復舊卿一人掌馭五輅少卿本一<lb/>
員景雲元年加一員領乘黄典廏典牧車府等四署署<lb/>
各有令天下監牧置八使五十六監<hi>貞觀初僅有牧牝三千匹從赤岸澤</hi>
<hi>徙之隴右十五年始令太僕卿張萬歲勾當羣牧至麟徳四十年間馬至七十萬六千匹置八使領六監初置</hi>
<hi>四十八監跨蘭渭秦原四州之地猶為隘狹更析八監布於河曲其時天下以一縑易一馬儀鳯三年少卿李</hi>
<hi>思文檢校隴右諸牧監方稱使爾後或戎狄外侵或牧圉乖散洎乎垂拱漸耗大半開元初牧馬二十四萬匹</hi>
<hi>十三年加至四十五萬匹初有牛三萬五千頭是年有五萬頭初有羊十一萬二千口是年有二十萬六千口</hi>
<pb n="KR3k0055_WYG_098-24a"/>
<hi>盛於垂拱</hi>　漢書百官表曰太僕掌輿馬屬官有大廏未央<lb/>
廏家馬三令各五丞一尉又車府路軨騎馬駿馬四令<lb/>
丞又龍馬閑駒槖泉騊駼承華五監長丞又邊郡六牧<lb/>
師苑令各三丞又牧槖昆蹄令丞皆屬焉武帝太初元<lb/>
年更名家馬為酮馬應劭注乳馬取其汁挏治之味酢<lb/>
可飲因以名官也文𩔖曰所主總酮雜合非上選所别<lb/>
異之馬也如淳曰主乳馬以韋革為夾兜受數斗盛馬<lb/>
乳挏取其上肥因名酮馬今梁州亦名馬駱為酒馬<hi>挏音</hi>
<pb n="KR3k0055_WYG_098-24b"/>
<hi>徒孔切</hi>　漢舊儀曰太僕牧師諸苑三十六所分布北邊<lb/>
以郎為苑監官奴婢三萬人分養馬三十萬頭擇取給<lb/>
六廏牛羊無數以給犧牲　齊職儀云太僕本周官也<lb/>
葢謂衆僕之長曰太僕秦因之掌輿馬歴兩漢魏及晉<lb/>
西朝咸置之至東晉元帝省之後復置至成帝又省之<lb/>
并入宗正宋齊因之五代史百官志云梁又置之加卿<lb/>
字曰太僕卿後皆因之唐初因之後改司馭司僕神龍<lb/>
初復舊　増宋史曰太僕寺掌車輅廏牧之令國有大<lb/>
<pb n="KR3k0055_WYG_098-25a"/>
禮供其輦輅屬車前期戒有司教閲象馬凡儀仗既陳<lb/>
則廵視其行列后妃親王公主執政官應給車乘者視<lb/>
品秩而頒之總國之馬政凡閲馬差次其髙下歲終鈎<lb/>
覆帳籍以上駕部若有事於南北郊升輅則卿授綏舊<lb/>
判寺事一人以朝官以上充凡邦國廏牧車輿之政令<lb/>
分隸羣牧司騏驥院諸坊監本寺但掌天子五輅屬車<lb/>
后妃王公車輅給大中小祀羊元豐官制行始歸本寺<lb/>
元祐二年詔外監事令本寺依羣牧司舊法施行應内<lb/>
<pb n="KR3k0055_WYG_098-25b"/>
外馬事専隸太僕直逹樞宻院更不經尚書省及駕部<lb/>
崇寧二年詔太僕寺依舊制不治外事歸尚書駕部應<lb/>
馬事上樞宻院所隸官司中興後廢太僕寺并入兵部<lb/>
　又有羣牧司制置使一人景德四年置先以樞宻使<lb/>
副為之咸平三年以兩省以上官充副使一人以閣門<lb/>
以上及内侍都知充都監二人以諸司使以上充判官<lb/>
二人以京朝官充掌内外廏牧之事周知國馬之政而<lb/>
察其登耗焉凡受宣詔文牒則以時下於院監大事則<lb/>
<pb n="KR3k0055_WYG_098-26a"/>
制置使同簽署小事則專遣其副使都監多不備置判<lb/>
官都監毎歲更出諸州廵坊監㸃印國馬之蕃息者<lb/>
續文獻通考曰遼南面有太僕寺及諸牧監　又曰金<lb/>
不置太僕寺而尚廏局屬殿前都提㸃司明昌四年置<lb/>
諸羣牧所又提舉圉牧所泰和三年隸各路統軍司<lb/>
又曰元太僕寺掌阿克塔斯馬匹受給造作鞍轡之事二<lb/>
十四年又别置尚乘寺以管鞍轡而本寺止管阿克塔斯<lb/>
馬匹二十五年隸中書至大四年定大僕寺卿少卿等<lb/>
<pb n="KR3k0055_WYG_098-26b"/>
官　又曰尚乗寺掌上御鞍轡輿輦阿克塔斯羣牧騸馬<lb/>
驢騾及領隨路局院鞍轡等造作收支行省歲造鞍轡<lb/>
理四集賽阿都齊詞訟起取南北逺方馬匹置卿少卿<lb/>
等官　又曰明洪武六年置太僕寺於滁州永樂元年<lb/>
改北平行太僕寺為北京行太僕寺正統六年定為太<lb/>
僕寺於是順天等府及山東河南馬政悉屬於北惟两<lb/>
淮及江南北仍屬南京<hi>至宏治時屬於南者印烙不至滁而悉總於北矣</hi>太僕<lb/>
寺卿一人掌牧馬之政令而聽於兵部少卿三人一佐<lb/>
<pb n="KR3k0055_WYG_098-27a"/>
寺事一督營馬一督畿馬寺丞八人分理京衛畿府及<lb/>
山東河南六郡馬政　又曰行太僕寺洪武三十年置<lb/>
山西北平陜西遼東等處行太僕寺藩臬不得預馬事<lb/>
考馬官苑馬寺亦如之　又曰苑馬寺永樂時置於陜<lb/>
西甘肅遼東亦有苑馬寺<lb/>
　　太僕卿二<lb/>
原帝王世紀曰穆王即位命伯冏為太僕今尚書君牙<lb/>
伯冏二篇是也　漢書曰夏侯嬰為沛公太僕長奉車<lb/>
<pb n="KR3k0055_WYG_098-27b"/>
嬰自上初起沛常為太僕竟髙祖世以太僕事惠帝惠<lb/>
帝崩以太僕事髙后髙后崩代王之來嬰與東牟侯入<lb/>
清宫以天子駕迎代王共立文帝復為太僕　又曰公<lb/>
孫賀字子叔少為騎士從軍數有功武帝初為太僕後<lb/>
八歲代石慶為丞相子敬聲代為太僕父子並歴公卿<lb/>
<hi>上林賦孫叔奉轡衛公參乘鄭注曰孫叔者太僕賀也</hi>　東觀漢記曰祭肜字次<lb/>
孫膂力過人嘗貫三百斤弓入為太僕從至魯明帝指<lb/>
子路室曰此太僕室也太僕吾之禦侮　續漢書曰趙<lb/>
<pb n="KR3k0055_WYG_098-28a"/>
岐字臺卿獻帝以為太僕持節安慰天下　王隠晉書<lb/>
曰武帝以羊琇為太僕卿遜位加特進　晉書贊曰郭<lb/>
展為太僕留心於養生是以廏馬充多其後征吳得以<lb/>
濟事　増唐書曰郭元振為凉州都督治凉五歲善撫<lb/>
御令行禁止道不拾遺睿宗立召為太僕卿將行安西<lb/>
有剺面哭送者旌節下玉門闗去凉州猶八百里城中<lb/>
爭具壺漿歡迎　宋史曰司馬池通判留守司樞宻使<lb/>
曹利用奏為羣牧判官利用嘗委括大臣所負馬價池<lb/>
<pb n="KR3k0055_WYG_098-28b"/>
曰令之不行由上犯之公所負尚多不先輸何以趣他<lb/>
人利用驚曰吏紿我已輸矣亟命送官數日而羣負者<lb/>
皆入　又曰内侍皇甫繼明給事章獻太后閤兼領估<lb/>
馬司自言估馬有羡利乞遷官事下羣牧司閲無羨利<lb/>
繼明方用事自制置使以下皆欲附㑹為奏池獨不可<lb/>
<hi>池司馬光父</hi>　明獻徵録曰正德朝孫緒為太僕卿時大司<lb/>
馬王德華交結錢寧勢頗張移文太僕語涉不遜緒以<lb/>
書數之王引咎先是淮安鳯陽諸郡饑饉馬俱小弱緒<lb/>
<pb n="KR3k0055_WYG_098-29a"/>
察其故咸與交兌省費至於萬緡民賴之不破産者千<lb/>
餘家　又曰金弼為太僕少卿慨然以馬政修舉為已<lb/>
任屢奉命督理虧耗者自衛使郡守而下悉聽決無不<lb/>
畏法有順聖川者水草甘肥永樂中嘗牧馬蕃息天順<lb/>
初命弼徃視定築二城用養天閑之馬増二驛於中道<lb/>
以便徃來詔嘉納之　又曰𢎞治間張謙陞南京太僕<lb/>
寺卿一以正率下剗除積弊禁革貪汚歲省費甚鉅尋<lb/>
奏馬政便民四事多見施行　又曰南太僕署在滁陽<lb/>
<pb n="KR3k0055_WYG_098-29b"/>
地僻事簡嘉靖間胡鐸以順天府尹改官南太僕優游<lb/>
職業閉門著述　又曰嘉靖朝田濡為南太僕寺馬政<lb/>
之弊也南畿苦賦北畿苦養濡請以額馬賦十之三其<lb/>
七以金代而輸之北寺即有軍興以便宜召買使兩畿<lb/>
民力有所蘇息上嘉其議行之後二十餘年山東河南<lb/>
相踵以請數省民不困而冋寺有餘藏常輸以給邊其<lb/>
議葢自濡發之　又曰周仕嘉靖中以髙州守薦為陜<lb/>
西苑馬寺少卿在任三年諸所建置有禆馬政<lb/>
<pb n="KR3k0055_WYG_098-30a"/>
　　太僕卿三<lb/>
原前驅　馭駕<hi>周禮曰太僕王出入則自左馭而前驅鄭𤣥注云前驅如今導引也道而居左</hi>
<hi>自馭不驂乘辟王也出續漢書曰太僕周官秩中二千石掌車馬天子  入大駕則奉小駕則馭</hi>　拭<lb/>
輿　數馬<hi>漢武帝柏梁詩太僕曰牧拭輿馬待警來馬漢雜事曰石慶為太僕御出上問車中幾</hi>
<hi>慶以䇿數馬舉手曰六馬慶於兄弟中最為簡易而猶如此</hi>　建路鼓　箴乘輿<hi>周禮</hi>
<hi>曰太僕掌正王之服位出入王之大命建路鼓於大寢之門外而掌其政    魏志曰潘尼字正叔侍中為太僕造</hi>
<hi>乘輿箴</hi>　次孫清　子尼儉<hi>續漢書曰祭肜為太僕卿朝廷聞肜素清有道而衣無兼</hi>
<hi>副有功效拜之日賜錢百萬馬三匹衣被刀劒下至杯案什物無不悉備上嘗歎之以為可屬大任  魏志曰</hi>
<pb n="KR3k0055_WYG_098-30b"/>
<hi>國淵字子尼為太僕居列卿位布衣蔬食禄賜散故舊宗族以恭儉自守</hi>　馮魴髙第　馬<lb/>
元省費<hi>續漢書曰馮魴為魏郡太守以髙第入代趙憙為太僕  東觀漢記曰馬元字淑山拜太僕視</hi>
<hi>事減省諸費歲千萬以上</hi>　増封還制書　不易賜馬<hi>唐書曰劉昌為四鎮北庭</hi>
<hi>行營兼涇原節度使子士涇累遷少卿家積財内交權近善胡琴故得幸於貴人後遷太僕卿給事中韋宏景</hi>
<hi>與薛存慶封還制書上疏論之憲宗曰昌有功於邊士涇又尚主官少卿已十餘年制書宜下宏景等乃奉詔</hi>
<hi>易宋史曰呂公弼為羣牧使英宗居藩得賜馬頗劣欲  不可至是帝謂曰卿曩歲不與朕馬是時固已知卿</hi>
<hi>矣</hi>　原守清近之臣　居僕御之任　蔣疊數言便宜<lb/>
　傅元陳事精灼<hi>東觀漢記曰蔣疊字伯重為太僕久在臺閣文雅通逹明故事在九卿位</hi>
<pb n="KR3k0055_WYG_098-31a"/>
<hi>數言便宜奏議可觀公王隠晉書曰傅𤣥為太僕時比年不登羗胡擾邊詔  卿㑹議𤣥隨詔所問諫諍精灼</hi>
<hi>雖不盡施行而常見優容也</hi>　梁松為請託免　張閤以簡質聞<hi>續漢</hi>
<hi>書曰梁松為太僕永平二年為松請託郡縣事覺免  魏志曰永寧中太僕東郡張閤以簡質聞</hi>　周<lb/>
用忠良任先伯冏　漢推亷正選在萬年<hi>穆王命伯冏曰小大之臣</hi>
<hi>咸懷忠良其侍御僕從㒺非正人行漢雜事云陳萬年為太僕執正亷平内  脩潔</hi>
　　太僕卿四<lb/>
原正于羣僕<hi>尚書冏命穆王命冏為太僕正正于羣僕侍御之臣</hi>　在朝盡節<hi>東觀</hi>
<hi>漢記曰劉般為太僕在朝盡節夙夜不怠</hi>　厎閑王御<hi>傅𤣥太尉楊彪銘云賓於太僕厎閑王御</hi>
<pb n="KR3k0055_WYG_098-31b"/>
　増特賜錦袍<hi>唐書曰張暐為殿中監太僕卿天寶初暐還鄉拜墓特賜錦袍施繒綵御賜詩</hi>
<hi>以寵異之乘傳來往敕郡縣供擬暐髪華皓在輿中子弟車馬連接數里</hi>　以笏起草<hi>宋史曰錢</hi>
<hi>惟演呉越王俶子入朝為神武軍將軍博學能文詞召試學士院以笏起草立就真宗稱善改太僕少卿獻咸</hi>
<hi>平聖政録</hi>　舊臣練逹<hi>獻徵録曰洪武二十三年監牧日蕃太祖留心馬政以朱守仁舊臣練逹</hi>
<hi>特拜太僕寺卿首奏都督府衙門各立草塲俱於江北龍泉滁州等處牧放馬匹所轄十四監九十八郡克舉</hi>
<hi>職孳息日盛屢荷賞賚詔省天下寺觀惟龍泉寺以守仁奏留二僧看守馬神廟遵守至今</hi>　馬大<lb/>
蕃息<hi>獻徵録曰永樂十年命楊砥簡閲北京郡縣馬匹陞太僕寺卿明年兼苑馬寺卿砥率厲僚屬凡孳</hi>
<hi>牧之法與民之利病悉條奏行之馬大蕃息</hi>　原視朝正位軍旅贊鼓<hi>周禮曰太</hi>
<pb n="KR3k0055_WYG_098-32a"/>
<hi>僕職主視朝正位軍旅田役贊王鼓救日月亦如之</hi>　燕相其法射贊弓矢<hi>周禮曰王</hi>
<hi>燕飲則相其法王射則贊弓矢鄭注云相左右也贊謂授之受之</hi>
　　太僕卿五<lb/>
原詩晉孫楚太僕座上詩曰朝欽厥庸出尹京畿廻授太<lb/>
僕四牡騑騑緑珥盈箱翠葉葳蕤勲齊庭實増國之輝<lb/>
原箴漢揚雄太僕箴曰肅肅太僕車馬是供鏘鏘和鑾<lb/>
駕彼時龍昔在上帝廵狩四宅王用三驅前禽是射紂<lb/>
作不令武王征殷檀車孔夏四騵孔昕僕夫執鞗載騂<lb/>
<pb n="KR3k0055_WYG_098-32b"/>
載駰我輿云安我馬云閑雖馳雖驅匪逸匪愆昔有淫<lb/>
羿馳騁忘歸景公千駟而淫於齊詩好牡馬牧於坰野<lb/>
輦車就牧而詩人興魯廏焚問人仲尼厚醜孟子蓋惡<lb/>
夫廏多肥馬而野有餓殍僕臣司駕敢告執皁　増明<lb/>
宣宗太僕寺箴曰軍國所用馬為之最軍國之政馬政<lb/>
亦大肆予慎之有駜如雲既克内閑亦渙其羣疇厥庻<lb/>
民析之畜牧司其政令命汝太僕政令攸宜閲省以時<lb/>
不愆不忘乃蕃乃滋蚩蚩之甿國家之本甿既阜豐馬<lb/>
<pb n="KR3k0055_WYG_098-33a"/>
息斯奮爾篤於民毋侵毋尅爾勤於職必敬乃德魯僖<lb/>
無邪衛文淵塞爾師古人厥功懋焉<lb/>
原誄晉傅𤣥永寧太僕龎侯誄曰烝烝孝敬行著閨庭<lb/>
如蘭之芳如金之貞在亂不囘處暗斯明仁象春日威<lb/>
配秋霜慈恩雨施惠化風揚嘉善獻親疾惡若讐品定<lb/>
人倫清濁異流將繼四祖世據削定天假其年主優其<lb/>
禄等勲伊呂比壽東嶽<lb/>
増制唐蘓頲授王希雋太僕卿制曰黄門僕臣之任王<lb/>
<pb n="KR3k0055_WYG_098-33b"/>
命斯允在德而舉其名必彰具官王希雋門承舊閥器<lb/>
藴通才立言可以敏事為政可以居劇登於副尹聲滿<lb/>
於字人試乃列卿眷踰於數馬巾車是屬建鼓攸司爰<lb/>
賴服勤宜膺邦寵可太僕卿勲封如故　孫逖授王昱<lb/>
太僕卿制曰門下列彼九卿正於羣僕允膺兹命必藉<lb/>
兼才具官王昱韜是明斷資其理識成務有餘奉公不<lb/>
撓自持軍律兼委使車能啓刑書以懲貪吏到官未幾<lb/>
除惡已多𩔖能則然賞善宜及俾升榮於左馭仍受任<lb/>
<pb n="KR3k0055_WYG_098-34a"/>
於北京<lb/>
增封駮給事中韋宏景等封還劉士涇除太僕卿制書<lb/>
曰伏以司僕正卿位居九列在周之命伯冏其人所以<lb/>
惟月應名象河稱重漢朝亦以石慶之謹愿陳萬年之<lb/>
行潔皆踐斯職謂之大僚今士涇戚里常人班叙散秩<lb/>
以父任將帥家冨貲財聲名不在於士林行義無聞於<lb/>
朝野忽長卿寺有瀆官常以親則人物未賢以勲則寵<lb/>
待常厚今叨顯任誠為謬官其劉士涇新除太僕卿敕<lb/>
<pb n="KR3k0055_WYG_098-34b"/>
未敢行下<lb/>
　　太僕卿官屬一<hi>丞廏主簿典乘黄署典  署    牧署</hi>
　　<hi>諸牧監</hi>
原杜氏通典曰太僕丞秦漢有兩人後漢一人<hi>漢書張敞字子</hi>
<hi>髙為太僕丞</hi>魏晉因之東晉或省或置梁有丞陳因之後魏<lb/>
北齊丞一人隋三人唐因之　增續文獻通考曰宋太<lb/>
僕寺置丞簿各一人　元置丞二人　明置寺丞八人<lb/>
行太僕寺及苑馬寺寺丞無定員　原主簿梁置一人<lb/>
<pb n="KR3k0055_WYG_098-35a"/>
北齊亦一人隋二人唐因之　增續文獻通考曰元不<lb/>
設主簿明置主簿一人勾省文移　原乘黄署後漢太<lb/>
僕有未央廏令魏改為乘黄廏乘黄古之神馬因以為<lb/>
名<hi>乘黄亦名飛黄背有角日行萬里淮南子云天下有道飛黄伏皁一云神黄獸名龍翼馬身黄帝乘而仙</hi>
晉以下因之宋屬太常銅印墨綬進賢一梁冠絳朝服<lb/>
歴代皆有悉掌乘輿唐令丞各一人掌乘輿車輅　典<lb/>
廏署於周官有校人圉師趣馬掌十二閑之馬漢西京<lb/>
太僕有龍馬長東京有未央廏令掌乘輿及宮中之馬<lb/>
<pb n="KR3k0055_WYG_098-35b"/>
魏為驊騮廏晉有驊騮龍馬二廏自宋以後分驊騮廏<lb/>
屬門下梁太僕有龍廏及内外等廏陳因之北齊有驊<lb/>
騮左右龍等署後周有左右廏各上士一人隋如北齊<lb/>
唐改龍廏為典廏署令二人丞四人掌在廏繫飼馬牛<lb/>
及雜畜事　典牧署於周官牧師下士四人掌牧馬而<lb/>
頒之秦漢邊郡置六牧師令<hi>説在諸牧監篇</hi>魏晉以下因之隋<lb/>
有典牧牛羊等署各置令丞唐有乘黄等四署令丞各<lb/>
四人掌外牧及造酥酪脯腊之事　諸牧監漢太僕有<lb/>
<pb n="KR3k0055_WYG_098-36a"/>
牧師諸苑三十六所在北邊西邊以郎為苑監官魏置<lb/>
牧官都尉晉因之自後無聞北齊有左右牝牡駝牛羊<lb/>
等署令後周曰典牝典牡上士中士又有典駝典羊典<lb/>
牛中士隋曰典牧署牛羊署令丞唐初因之分曰牧監<lb/>
置監副監丞主簿　增宋史曰太僕寺所隸官司十車<lb/>
輅院掌乘輿法物凡大駕法駕小駕供輦輅及奉引屬<lb/>
車辨其名數與陳列先後之序　左右騏驥院左右天<lb/>
駟監掌國馬别其駑良以待軍國之用　鞍轡庫應奉<lb/>
<pb n="KR3k0055_WYG_098-36b"/>
御馬鞍勒及以韉轡給賜臣下　養象所掌調御馴象<lb/>
　駝坊車營致逺務掌分養雜畜以供負載般運　牧<lb/>
養上下監掌治療病馬及申駒數元豐末廢畿内牧馬<lb/>
監元祐初置左右天廏坊聽民間承田牧地紹聖初置<lb/>
孳生監中興後廢太僕并入兵部　元史曰資乘庫置<lb/>
提㸃大使等官掌收支鞍轡等物隸尚乘寺<hi>元史又有典牧監置</hi>
<hi>卿監等官掌孳畜之屬詹事院羣牧監置卿少卿等官掌中宫位下孳畜隸徽政院羣牧監至大三年立至治</hi>
<hi>三年罷皆不屬太僕寺</hi>
<pb n="KR3k0055_WYG_098-37a"/>
　　太僕卿官屬二<lb/>
增明歸有光馬政職官志曰唐六典載太僕卿之職掌<lb/>
邦國廏牧車輿之政令總乘黄典廏典牧車府四署又<lb/>
諸監牧之官屬凡國有大禮大駕行幸則供其五輅屬<lb/>
車之屬凡監牧所通羊馬籍帳則受而㑹之以上於尚<lb/>
書駕部以議其官吏之考課凡四仲之月祭馬祖馬步<lb/>
先牧馬社六典定於開元中其書倣周官叙太僕之職<lb/>
為詳别有尚乘局亦具六典及百官志宋初有飛龍廏<lb/>
<pb n="KR3k0055_WYG_098-37b"/>
天廏坊騏驎院後置羣牧司廏牧之政皆出於羣牧而<lb/>
太僕但掌天子五輅屬車后妃王公車輅元豐改官制<lb/>
羣牧之職並歸太僕元祐初令内外馬軍專隸太僕直<lb/>
逹樞宻院不由尚書省崇寧初詔太僕寺不治外事如<lb/>
舊制渡江後省寺入兵部其詳具宋史元太僕寺掌阿<lb/>
塔思馬又有尚牧監尚乘寺具元史余觀漢表志及唐<lb/>
六典太僕不徒奉乘輿自天子之六閑外至諸院皆隸<lb/>
之武帝别置奉車駙馬都尉始分乘輿之事唐因隋尚<lb/>
<pb n="KR3k0055_WYG_098-38a"/>
乘局内廏别設官本朝太僕寺統羣牧監後廢監令民<lb/>
養馬而太僕專領之内廏自有御馬監惟或乏馬於太<lb/>
僕取之而鹵簿儀仗陳設大駕駕部與環衛司也皆不<lb/>
復闗於太僕南京太僕寺故留京若行太僕寺苑馬寺<lb/>
亦並建無所統一遼東山西陜西有行太僕遼東陜西<lb/>
又有苑馬甘肅有行太僕而舊亦有苑馬苑馬之設遼<lb/>
東則有永寧監清河苑深河苑陜西長樂監則有開盛<lb/>
安定廣寧苑靈武監清平萬安苑皆前代善水草之地<lb/>
<pb n="KR3k0055_WYG_098-38b"/>
苑馬之設最盛惟不領於太僕與古異　明㑹典曰馬<lb/>
政有太僕苑馬寺専理而統於兵部凡太僕寺南京太<lb/>
僕寺行太僕寺苑馬寺各以地方分屬而少卿之廵視<lb/>
提督寺丞之分管亦各有分地凡各屬皆有管馬官府<lb/>
以通判州以判官縣以丞簿衛以指揮所以千百户宏<lb/>
治十八年令各州縣馬不及五百匹者罷管馬官以掌<lb/>
印官帶管此馬政之大概也若内廏馬匹則領於御馬<lb/>
監部寺不得與云<lb/>
<pb n="KR3k0055_WYG_098-39a"/>
　　車府令一<lb/>
原杜氏通典曰秦有車府令以趙髙為之歷代皆有漢<lb/>
魏屬太僕宋齊以後屬尚書駕部北齊以下又屬太僕<lb/>
唐置令丞各一人掌王公以下車馬<lb/>
　　車府令二<hi>未央廏令附</hi>
原趙髙強力<hi>史記云秦王聞趙髙強力通法獄舉為中車府令</hi>　太僕屬官<hi>漢書</hi>
<hi>百官公卿表云太僕屬官有車府令</hi>　主乘輿車<hi>續漢書百官志云車府令一人六百石主乗輿</hi>
<hi>諸車</hi>　主乗輿馬<hi>又云未央廏令一人六百石主乘輿及廏中諸馬</hi>　曹裒篤學<lb/>
<pb n="KR3k0055_WYG_098-39b"/>
<hi>東觀漢記云曹裒篤學有大度舉孝亷拜車府令</hi>　官品第七<hi>晉百官表注云車府令銅印墨</hi>
<hi>綬朝服進賢一梁冠官品第七月俸月二十斛</hi>　上官憂不在馬<hi>漢書上官桀傳云桀遷未</hi>
<hi>央廏令上體不安及愈見馬瘦上大怒曰令以我不復見馬耶桀曰聖體不安日夜憂愳誠不在馬淚數行下</hi>
<hi>上以為忠</hi>　徐匡執法守正<hi>後漢書吳良傳云永平中車駕近出而信陽侯陰就干突禁衛</hi>
<hi>車府令徐匡鈎就車收御者送獄詔書譴匡匡乃自繫良上言曰信陽侯就倚恃外戚干犯乗輿無人臣禮為</hi>
<hi>大不敬匡執法守正反下於理臣恐聖化由是而弛帝雖赦匡猶左轉良為即丘長</hi>　劉訓將兵<lb/>
據門<hi>東觀漢記云劉訓拜車府令時東州郡國相驚有賊轉至京師吏民驚皆奔城郭訓即夜詣省欲令</hi>
<hi>將近兵據門以禦之也</hi>
<pb n="KR3k0055_WYG_098-40a"/>
　　鴻臚卿一<hi>少卿并載</hi>
原杜氏通典曰周官大行人掌大賓客之禮<hi>周禮又有象胥干寶</hi>
<hi>注云若晉鴻臚也</hi>秦官有典客掌諸侯及歸義蠻夷<hi>史記曰韓信亡楚歸</hi>
<hi>漢為連敖徐廣注云連敖典客</hi>漢改為鴻臚<hi>應劭曰郊廟行禮贊導九賓鴻聲也臚傳也所以傳</hi>
<hi>聲贊導故曰鴻臚</hi>景帝二年令諸侯王薨列侯初封及之國大<lb/>
鴻臚奏諡誄䇿<hi>應劭曰皇帝延諸侯王賓王諸侯皆屬大鴻臚故其薨奏其行迹賜與諡及哀</hi>
<hi>䇿誄文</hi>列侯薨及諸侯太傅初除之官大行奏諡誄䇿<hi>周禮</hi>
<hi>有大行人小行人主諡官故以名之臣瓚曰大行是官名掌九儀之制以賓諸侯者顔師古曰事之尊重者遣</hi>
<pb n="KR3k0055_WYG_098-40b"/>
<hi>大鴻臚而輕賤者遣大行人</hi>建中六年改大鴻臚為大行令武帝太<lb/>
初元年更名大鴻臚又更名其屬官行人為大行令<hi>其屬</hi>
<hi>官又有郡邸長丞主諸郡之邸在京師者至後漢省但令郎理郡邸</hi>秦時又有典屬國官<lb/>
掌蠻夷降者漢因之成帝和平元年省之升大鴻臚<hi>王莽</hi>
<hi>改曰典樂</hi>後漢大鴻臚卿一人二千石諸王入朝當郊迎典<lb/>
其禮儀及郡國上計餘職與漢同凡皇子拜王贊授印<lb/>
綬及拜諸侯諸侯嗣子及四方夷狄封者臺下鴻臚召<lb/>
拜之王薨則使使弔之及拜王嗣魏及晉初皆有之自<lb/>
<pb n="KR3k0055_WYG_098-41a"/>
東晉至於宋齊有事則權置兼官畢則省梁除大字但<lb/>
曰鴻臚卿位視尚書左丞常導䕶贊拜<hi>職官錄曰舊視㪚騎常侍天監</hi>
<hi>中視中丞吏部</hi>後魏曰大鴻臚北齊曰鴻臚寺有卿少卿各一<lb/>
人亦掌蕃客朝及吉凶弔祭後周司宼有蕃部中大夫<lb/>
掌諸侯朝覲之叙有賓部中大夫掌大賔客之儀隋文<lb/>
帝開皇三年廢鴻臚寺入太常十二年復置領典客司<lb/>
儀崇元三署至煬帝置少卿二人唐龍朔二年改鴻臚<lb/>
為同文咸亨初復舊光宅初改為司賔神龍初復舊卿<lb/>
<pb n="KR3k0055_WYG_098-41b"/>
一人掌賔客凶儀之事及冊諸蕃少卿本一員景龍二<lb/>
年加一員領典客司儀二署署各有令　韋昭辨釋名<lb/>
曰腹前肥者曰臚此主王侯及蕃國言以京師為心體<lb/>
王侯外國為腹臚以養之也辨云鴻臚本故典客事掌<lb/>
賔禮鴻大也臚陳序也欲大以禮陳序賔客　東觀漢<lb/>
記曰大鴻臚漢舊官建武元年復置屬官大行丞一人<lb/>
大行丞有治禮員三十七人主齋祠儐贊九賔之禮又<lb/>
有中都官升食以下功次相補　增宋史曰鴻臚寺舊<lb/>
<pb n="KR3k0055_WYG_098-42a"/>
置判寺事一人以朝官充元豐官制行置卿少卿等官<lb/>
掌朝貢宴勞給賜送迎之事及國之凶儀中都祠廟道<lb/>
釋籍帳除附之禁令凡外國君長使价朝見辨其等位<lb/>
以賔禮待之授以館舍而頒其見辭賜予宴設之式有<lb/>
貢物則具其數報四方館引見以進諸蕃封冊即行其<lb/>
禮命若凶儀之節宗室以服臣僚以品辨其喪紀而詔<lb/>
奠臨賻贈之制及具鹵簿儀物中興後廢鴻臚不置并<lb/>
入禮部　續文獻通考曰遼南面有鴻臚寺置卿少卿<lb/>
<pb n="KR3k0055_WYG_098-42b"/>
等官又有北面客省局南面客省局置使副使等官<lb/>
金以鴻臚寺分屬宣徽院客省引進閤門諸使而鴻臚<lb/>
寺不設　元以禮部㑹同館掌接伴引見外國之來朝<lb/>
貢者以通政院廪給司掌各省四方邊逺使客飲食供<lb/>
張等事而鴻臚寺不設　明洪武初置侍儀司九年改<lb/>
為殿庭禮儀司三十年始改鴻臚寺設卿一人少卿二<lb/>
人掌朝㑹賔客吉凶禮儀之事凡日朝朔望大朝㑹宴<lb/>
享經筵進厯進春冊封祭祀傳制奏㨗外國見謝辭率<lb/>
<pb n="KR3k0055_WYG_098-43a"/>
其屬而供事焉　永樂十九年定鼎北京在留都者加<lb/>
南京二字南京正卿例用科目出身而在北者多以監<lb/>
生選鳴賛出身者累資陞正卿至嘉隆後方以科目出<lb/>
身者推陞其别途出身者太常寺至少卿而止鴻臚寺<lb/>
至左少卿而止<lb/>
　　鴻臚卿二<lb/>
原漢雜事曰蕭由為陳留太守入為鴻臚卿不任賔賛<lb/>
乃還官　襄陽耆舊傳曰習郁為侍中時從光武幸黎<lb/>
<pb n="KR3k0055_WYG_098-43b"/>
丘與帝通夢見蘓山神光武嘉之拜大鴻臚録其前後<lb/>
功封襄陽侯使立蘓嶺祠刻二石鹿夾神道百姓謂之<lb/>
鹿門廟或呼蘓嶺山為鹿門山　魏略曰常林性既清<lb/>
白當入官又嚴少府寺與鴻臚對門時崔林為鴻臚性<lb/>
闊逹不與林同數數聞林撾人吏聲不以為可林嘗夜<lb/>
撾吏吏不勝其痛嚾呼嗷嗷其明崔出門與林語曰聞<lb/>
卿為廷尉爾耶林不覺答曰不也崔曰君不為廷尉昨<lb/>
夜何故考囚乎林慚笑　又曰韓宣字景然明帝時為<lb/>
<pb n="KR3k0055_WYG_098-44a"/>
大鴻臚始南陽韓暨以宿德在宣前為大鴻臚及宣在<lb/>
位亦稱職鴻臚中為之語曰大鴻臚小鴻臚前後治行<lb/>
曷相如　增蜀志曰後漢杜瑜字伯瑜後主立為大鴻<lb/>
臚為人静黙少言闔門自守不與外事　原山濤啓事<lb/>
曰鴻臚職主故事前後為之者率多不善了今缺當選<lb/>
御史中丞刁攸舊能人也不審於爾宜否　增吳志曰<lb/>
張儼字子節呉人也弱冠知名早歴顯位以博聞多識<lb/>
拜大鴻臚使於晉吳主孫皓謂曰南北通好以君有出<lb/>
<pb n="KR3k0055_WYG_098-44b"/>
境之才故相屈行對曰皇皇者華臣蒙其榮懼無古人<lb/>
延譽之美磨鋒淬鍔思不辱命既至車騎將軍賈充尚<lb/>
書令裴秀侍中荀朂等欲傲以所不知而不能屈尚書<lb/>
僕射羊祜尚書何禎並結縞帶之好　魏書曰李安世<lb/>
天安初為主客令齊使劉纉來聘安世美容貌善舉止<lb/>
纉等自相謂曰不有君子其能國乎纉呼安世為典客<lb/>
安世曰三代不共禮五帝各異樂安得以亡秦之官稱<lb/>
於上國纉曰世異之號凡有幾也安世曰周為掌客秦<lb/>
<pb n="KR3k0055_WYG_098-45a"/>
改典客漢名鴻臚今曰主客君等不欲影響文武而殷<lb/>
勤亡秦　隋書曰蘓䕫字伯尼煬帝方勤逺略朝貢前<lb/>
後相屬帝從容謂宇文述虞世基等曰遐陬率服觀禮<lb/>
華夏鴻臚之職湏歸令望寧有多才藝美容儀可以接<lb/>
對賔客者為之乎咸以䕫對帝然之即日拜鴻臚少卿<lb/>
　唐書曰宇文士及尚煬帝女南陽公主為尚輦奉御<lb/>
從幸江都遷鴻臚少卿後歸髙祖　又曰劉義節為鴻<lb/>
臚卿時傾府庫為軍賞帑財大乏義節曰今京師屯兵<lb/>
<pb n="KR3k0055_WYG_098-45b"/>
多樵貴帛賤若伐街苑樹為薪以易布帛歲數十萬匹<lb/>
可致　又曰賈耽字敦詩為汾州刺史七年政有異績<lb/>
召授鴻臚少卿後至平章事　又曰永泰初髙渙為鴻<lb/>
臚卿日本使嘗遺金帛不納惟取牋一畨為書以貽之<lb/>
　宋史曰景德間戚綸判鴻臚寺綸以三公尚書九列<lb/>
之任唐末以來有司漸繁綱目不一宜采通禮六典令<lb/>
式比𩔖沿革著為大典時論稱之　又曰孔宗瀚元祐<lb/>
初以司農少卿遷鴻臚卿上言孔子之後襲封者請不<lb/>
<pb n="KR3k0055_WYG_098-46a"/>
兼領他官終身在鄉里從之　明獻徵録曰英宗復辟<lb/>
擢楊宣為鴻臚寺少卿凡朝廷宴享朝賀大禮皆出職<lb/>
掌宣脩幹美髯奏對明暢日見寵遇憲宗立陞鴻臚卿<lb/>
時荆襄叛㓂劉千斤伏誅戎帥械繫餘黨多誤陷於辜<lb/>
者宣亟上章論救大要欲重人命謹天戒辭甚婉切有<lb/>
詔法曹詳鞫竟得矜宥<hi>是年因災變下詔修省故云</hi>　又曰正德庚<lb/>
午閹劉瑾擅權張永奏瑾大惡詔多官廷鞫駙馬蔡震<lb/>
詰瑾考掠成獄時王希孟為刑部主事讀獄辭慷慨聽<lb/>
<pb n="KR3k0055_WYG_098-46b"/>
者悚然由是銓司器之太宰楊一清選授鴻臚少卿前<lb/>
未有超擢如此者<lb/>
　　鴻臚卿三<lb/>
原掌蠻　序客<hi>上詳通典下詳𩔖聚</hi>　遷公　慙長<hi>東觀漢記曰鴻臚三十六</hi>
<hi>人其陳寵左雄朱寵龔參施延並遷公絶謝承後漢書曰陳紀字元方遭父太丘長實憂嘔血  氣豫州嘉其</hi>
<hi>至行表上尚書圖畫百城以勵風俗袁紹以太尉讓紀紀不受拜大鴻臚卒官子羣為三公天下以為公慚卿</hi>
<hi>卿慙長</hi>　增授印綬　主齋祠<hi>凡皇子拜王賛授印綬詳前  主齋祠儐賛九賓之</hi>
<hi>禮詳前</hi>　原掌四方夷　賛九賓禮<hi>上詳通典下詳𩔖聚</hi>　增儐賛<lb/>
<pb n="KR3k0055_WYG_098-47a"/>
九賓　羅條百職<hi>漢揚雄大鴻臚箴詳後</hi>　賜連環詩　建髙士<lb/>
堂<hi>獻徵録云鴻臚卿楊宣克自勤恪雖大寒暑風雨未嘗一日闕朝前後賞賫甚多若御製連環詩一統志</hi>
<hi>通鑑諸書之賜尤殊恩也戊又云周文興江山人居江郎山故號江郎先生正德  辰舉進士以疾苦遍遊太</hi>
<hi>華終南衡嶽匡廬授比部主事屡遷鴻臚寺卿即致仕歸晚年移居武林徜徉湖山總制胡梅林廵撫阮函峰</hi>
<hi>為建髙士堂以居之</hi>　原韋彪議貢舉　崔林求故事<hi>後漢韋彪字孟逹為</hi>
<hi>大鴻臚是時陳事者多言郡國貢舉率非功次故守職益懈而吏士凌遲彪上議曰忠孝之人持心近厚鍜鍊</hi>
<hi>之吏持心近薄然其要歸在於選二千石二千石賢則貢舉皆得其人帝深納之  魏書崔林字德儒為大鴻</hi>
<hi>臚時龜兹王遣侍子來朝朝廷褒賞其王甚厚餘國各遣子來朝間使連屬林恐所遣或非真的道路䕶送所</hi>
<pb n="KR3k0055_WYG_098-47b"/>
<hi>損滋多勞所養民資無益事為夷狄笑乃移書燉煌喻㫖并録前世待遇諸國豐約故事使有恒常</hi>　當<lb/>
柔逺之朝　遵典屬之任<hi>典屬國鴻臚卿蘓武為之</hi>　漢尚勲賢寵<lb/>
崇郭况　魏推恒准選在崔林<hi>東觀漢記曰郭况為鴻臚上數幸其宅飲酒賞</hi>
<hi>金帛甚盛京師號况家為金穴言富實也准魏志崔林為鴻臚待遇諸外國故事皆有恒</hi>
　　鴻臚卿四<lb/>
原撫柔逺賓<hi>漢官解詁云鴻臚賛通四門撫柔逺賓</hi>　職掌九賓<hi>張曲司空陳公</hi>
<hi>誄云後作鴻臚職掌九賔輯寧侯衛懐柔逺人</hi>　允正九儀<hi>傅𤣥楊彪銘云賓於鴻臚允正九儀</hi>
　增雅學逹理<hi>後魏職令鴻臚少卿請用雅學詳當明樞逹理者</hi>　才任專對<lb/>
<pb n="KR3k0055_WYG_098-48a"/>
<hi>前凉録晉使者俞歸至張重華知張鑒才任專對拜典客令歸責供給禮薄鑒曰敝國僻小隔絶皇風行臺撫</hi>
<hi>臨萬里傾躍今大義未崇先存口實非昭德示訓之謂也歸改容謝之</hi>　停給禮賓<hi>唐書曹王</hi>
<hi>臯朝京師薦王鍔文雖不足而它可試德宗擢為鴻臚少卿先是天寶末西域朝貢及安西北庭校吏歲集京</hi>
<hi>師者數千人隴右旣陷不得歸皆仰給鴻臚禮賓月四萬緡凡四十年名田養子孫如編民至是鍔悉隸名王</hi>
<hi>以下無慮四千人畜馬二千皆停給宰相李泌盡以隸左右神䇿軍以其長署牙將歲省五十萬緡</hi>　驟<lb/>
歴臺省<hi>天中記裴光庭開元中擢鴻臚少卿性静黙寡交游雖驟歴臺省人未之許既而以職業稱議</hi>
<hi>者更推之</hi>　驟登峻秩<hi>獻徵録成化間施純陞鴻臚寺卿純習禮度毎旦侍朝為磬折狀甚恭特</hi>
<hi>蒙寵眷擢禮部侍郎未幾陞尚書加太子少保純長身偉然出羣𩔖表不十數年驟登峻秩前此所未有也</hi>
<pb n="KR3k0055_WYG_098-48b"/>
　局閒事省<hi>獻徵録嘉靖間胡森為南鴻臚寺卿以局閒事省減去直役談説理學講明國是</hi>
　　鴻臚卿五<lb/>
原箴漢揚雄大鴻臚箴曰蕩蕩唐虞經通陔極陶陶百<lb/>
王天工人力畫為上下羅條百職人有才能僚有級差<lb/>
遷能授官各有攸宜主以不廢官以不隳昔在三代二<lb/>
季不蠲穢德慢道署非其人人失其材職反其官宷寮<lb/>
荒髦國政如漫文不可武武不可文大小上下不可奪<lb/>
倫鴻臣司爵敢告在鄰　增明宣宗鴻臚寺箴曰祗祗<lb/>
<pb n="KR3k0055_WYG_098-49a"/>
萬邦咸統於一朝覲㑹同其儀有秩咨爾鴻臚卿貳暨<lb/>
屬時惟爾官必莊以肅必考於度必協於中無簡無煩<lb/>
周旋雍容惟動以周惟一靡慝敬慎爾儀庻光爾職<lb/>
原碑漢邯鄲淳鴻臚鍾紀碑銘曰内苞九德外兼百行<lb/>
川深淪於不測瞻智應於無方𢎞裕足以容衆矜嚴足<lb/>
以正已然後研幾道藝涉覽文學凡前言徃行竹帛所<lb/>
載靡不悉該於穆上德時惟我君固天縱之允鍾厥純<lb/>
命世作則實紹斯文遭險龍潜抗志浮雲所貴在已樂<lb/>
<pb n="KR3k0055_WYG_098-49b"/>
存事親雖處畎畝天子屢聞<lb/>
増制唐常衮授蔣渙鴻臚卿制曰朕方脩文德以撫區外<lb/>
則重譯象胥之事九儀相賛之職正用髦碩俾之典領具<lb/>
官蔣渙顔子之德行張仲之孝友能積其厚以業於身恭<lb/>
儉之訓可以軌俗學通文變髙視一時時屬逺人之叙參<lb/>
授大賓之任韓暨以宿德而拜陳紀以至行而遷求舊任<lb/>
賢正當此𨕖待遇諸國宜約故事使有準以明等威也可<lb/>
檢校刑部尚書兼鴻臚卿㪚官勲封如故主者施行<lb/>
<pb n="KR3k0055_WYG_098-50a"/>
増銘明許宗魯鴻臚寺少卿胡侍墓志銘曰陟卿禮寺<lb/>
左肅朝章寅恭賛導乎百司軌度儀刑乎四裔瞻天咫<lb/>
尺身依斧扆之榮捧日周旋晉接冕旒之賁叔孫制禮<lb/>
體統正而朝廷尊公西立朝應對諧而賔客悦<lb/>
　　鴻臚卿官屬一<hi>丞儀典客署司  署</hi>
原杜氏通典曰鴻臚丞秦曰典客丞漢為鴻臚丞<hi>蕭望之為</hi>
<hi>之</hi>魏晉亦然梁陳後魏北齊皆有之後周曰賔部上士<lb/>
隋如北齊唐因之有二人主簿一人　増宋史曰元豐<lb/>
<pb n="KR3k0055_WYG_098-50b"/>
官制鴻臚寺丞主簿各一人　續文獻通考曰明鴻臚<lb/>
寺左右寺丞各一人主簿一人　原典客署周官有掌<lb/>
客上士中士秦官有典客漢改為鴻臚鴻臚屬官有大<lb/>
行令丞<hi>本名行人武帝改為大行令丞</hi>魏改大行令為客館令晉改為<lb/>
典客宋分置南北客館令齊梁陳皆有客館令丞後魏<lb/>
初曰典客監太和中置主客令北齊有典客署後周置<lb/>
東南西北四掌客上士下士隋初又曰典客署置令丞<lb/>
煬帝改為典藩署唐為典客署置令丞各一人掌二王<lb/>
<pb n="KR3k0055_WYG_098-51a"/>
後蕃客辭見宴接送迎及在國夷狄　司儀署周官有<lb/>
司儀上士中士漢大鴻臚有理禮郎自後無聞後魏置<lb/>
司儀官北齊置署令丞後周置上士等員隋如北齊唐<lb/>
因之置令丞各一人掌凶事儀式及䘮葬之事　增宋<lb/>
史曰鴻臚寺官屬十有二　又曰徃來國信所掌大遼<lb/>
使介交聘之事　又曰都亭西驛及管幹所掌河西蕃<lb/>
部貢奉之事　又曰禮賓院掌北諸國朝貢館設及互<lb/>
市譯語之事　又曰懷逺驛掌南諸國貢奉之事　又<lb/>
<pb n="KR3k0055_WYG_098-51b"/>
曰中太一宫建隆觀等各置提㸃所掌殿宇齋宫器用<lb/>
儀物陳設錢幣事　又在京寺務司及提㸃所掌諸寺<lb/>
葺治事　又傳法苑掌譯經潤文　又左右街僧録司<lb/>
掌寺院帳籍及僧官補授事　又同文館及管勾所掌<lb/>
髙麗使命<hi>已上並屬鴻臚寺中興後廢鴻臚并入禮部</hi>　續文獻通考曰明<lb/>
鴻臚寺官屬有司賓署丞一人司儀署丞一人鳴賛八<lb/>
人序班五十四人又設通事司賓典外國朝貢辨其等<lb/>
而教其禮儀司儀典陳設引奏禮儀皆以署丞領之鳴<lb/>
<pb n="KR3k0055_WYG_098-52a"/>
賛賛禮凡内賛通賛對賛接賛傳賛各供其事序班侍<lb/>
班齊班糾儀引人舉案及傳賛<hi>初通事缺人見在通事假訪保名横行求索視</hi>
<hi>利輕重為出入嘉靖時魏滰為鴻臚寺卿疏革其弊凡選補各國通事除丁憂縁事不作缺其見缺十人以上</hi>
<hi>及一國全缺者在外行各邊鎮廵毎缺精選一人送部詔從之</hi>
　　鴻臚卿官屬二<lb/>
原晉志曰王敦為鴻臚卿謂阮修曰卿常無食鴻臚丞<lb/>
差有祿能作否修遂為丞　增宋史曰鄧肅字志宏少<lb/>
警敏能文入太學所與遊皆天下名士時東南貢花石<lb/>
<pb n="KR3k0055_WYG_098-52b"/>
綱肅作詩十一章言守令捜求擾民用事者見之屏出<lb/>
學欽宗嗣位召對便殿授鴻臚寺主簿　明獻徵録曰<lb/>
齊政字以德宣德間吏部從太學諸生選為鴻臚序班<lb/>
或謂政且登科甲政曰此古九賓之職也愳不能稱耳<lb/>
卒就職己酉改鳴賛正統丙辰九載考最陞本寺主簿<lb/>
仍專鳴賛事後擢寺丞景泰間再擢少卿天順復辟遂<lb/>
為正卿政體質魁梧音吐洪亮日侍廷𫝊而禮制習熟<lb/>
動無所失及年既老恭敬愈甚故累朝寵眷遂以諸生<lb/>
<pb n="KR3k0055_WYG_098-53a"/>
至九卿<lb/>
　　太府卿一<hi>少卿并載</hi>
原杜氏通典曰周官有太府下大夫掌貢賦之貳受其<lb/>
貨賄之入頒其貨賄於受藏之府歴代不置然其職在<lb/>
司農少府至梁天監七年置太府卿位視宗正掌金帛<lb/>
府帑又闗津市肆陳因之後魏太和中又改少府為太<lb/>
府卿兼有少卿掌財物庫藏<hi>王顯謂楊固曰吾作太府卿庫藏充實固曰減百官</hi>
<hi>之禄及贓贖悉入京藏以此充府未足為多且有聚斂之臣寜有盗臣</hi>北齊曰太府寺亦<lb/>
<pb n="KR3k0055_WYG_098-53b"/>
有卿少卿各一人又兼掌造器物後周有太府中大夫<lb/>
掌貢賦貨賄以供國用屬大冢宰隋初與北齊同所掌<lb/>
左右藏及尚方司染甄官等署煬帝置少卿二人又分<lb/>
太府寺置少府監管尚方織染等署而太府但管京都<lb/>
市及平凖左右藏唐龍朔二年改太府為外府咸亨元<lb/>
年復舊光宅元年改為司府神龍元年復舊卿一人少<lb/>
卿二人<hi>龍朔元年置少卿二人分監兩都事太極元年又加一人</hi>領兩京諸市平凖<lb/>
左右藏常平等九署署各有令丞　六典曰太府卿之<lb/>
<pb n="KR3k0055_WYG_098-54a"/>
職掌邦國賦貨之事總京都四市平凖左右藏常平八<lb/>
署之官屬舉其綱目修其職務以二法平物一曰度量<lb/>
二曰權衡　增宋史曰太府寺舊置判寺事一人以兩<lb/>
制或帶職朝官充同判寺一人以京朝官充凡廪藏貿<lb/>
易四方貢賦百官奉給皆隸三司本寺但掌供祠祭香<lb/>
幣帨巾神席及校造斗升衡尺而已元豐官制行始正<lb/>
職掌置卿少卿等官掌邦國財貨之政令及庫藏出納<lb/>
商税平準貿易之事凡四方貢賦之輸於京師者辨其<lb/>
<pb n="KR3k0055_WYG_098-54b"/>
名物視其多寡别而受之儲於内藏者以待非常之用<lb/>
頒於左藏者以供經常之費凡官吏軍兵奉禄賜予以<lb/>
法式頒之先給歷從有司檢察書其名數鈎覆而後給<lb/>
焉供奉之物則承㫖以進審奏得畫乃聽除之若春秋<lb/>
授軍衣則前期進様定其頒日畿内將校營兵支請月<lb/>
具其數以聞凡商賈之賦小賈即門征之大賈則輸於<lb/>
務貨之不售者平其價鬻於平準歲以香茶鹽鈔募人<lb/>
入豆穀實邊即京都闕用物預報度支凡課入以盈虧<lb/>
<pb n="KR3k0055_WYG_098-55a"/>
定課最行賞罰大祀晨祼則卿置幣奠玊則入陳玉帛<lb/>
餘祀供其帨巾建炎詔罷太府寺以其所掌職務撥隸<lb/>
金部紹興四年復置　續文獻通考曰遼南面有太府<lb/>
監　金為太府監置監少監掌出納邦國財用錢穀之<lb/>
事　元太府監太卿六員太監六員少監五員掌錢帛<lb/>
出納之數中統四年置至元四年為宣徽太監凡内府<lb/>
藏庫悉隸焉大德九年改為院院判參用宦者至大四<lb/>
年復為監　明不設<lb/>
<pb n="KR3k0055_WYG_098-55b"/>
　　太府卿二<lb/>
增唐書曰楊隆禮隋齊王暕孫開元初為太府卿時御<lb/>
府財物羨積如丘山隆禮性詳宻出納雖尋尺皆自按<lb/>
省凡物經楊卿者無不精麗歲常愛省數百萬任職二<lb/>
十年年九十餘子慎矜繼之而敗　又曰慎矜擢監察<lb/>
御史知太府出納慎矜髙置風格始議貢物有汙傷責<lb/>
州縣償所直轉輕齎入京師自是天下調發始煩天寶<lb/>
二年權判中丞太府出納如故　又曰楊國忠判度支<lb/>
<pb n="KR3k0055_WYG_098-56a"/>
明皇觀左藏庫喜其貨幣山積面賜國忠金紫權太府<lb/>
卿國忠專錢穀之任出入禁中日加親幸　宋史曰孝<lb/>
宗時廷臣上言四川歲糴軍糧名為和糴實科糴也李<lb/>
蘩時以倉部郎總領四川財賦乃詔蘩與制置使范成<lb/>
大同相度蘩請變科糴為官糴歲於經費之中斟酌損<lb/>
益眡時不使虧毫忽之價出納眡量勿務取圭撮之贏<lb/>
訖如其議民樂與官為市逺邇讙趨軍餉坐給而田里<lb/>
免科糴始知有生之樂范成大驛言闗外麥熟倍於常<lb/>
<pb n="KR3k0055_WYG_098-56b"/>
年實由罷糴民力稍紓得以盡於農畝孝宗覽之曰免<lb/>
科糴一年田間和氣若此乃知民力不可重困也擢蘩<lb/>
為太府少卿　又曰光宗朝殿中侍御史劉光祖以論<lb/>
帶御器械吳端徙太府少卿彭龜年為太學博士上疏<lb/>
乞復其位貽書宰相云祖宗嘗改易差除以伸臺諫之<lb/>
氣不聞改易臺諫以伸倖臣之私<lb/>
　　太府卿三<lb/>
增夏卿　藏府<hi>通典曰梁天監中象四時置十二卿夏卿注云太府少府太僕  藏府見下</hi>
<pb n="KR3k0055_WYG_098-57a"/>
　孫詔節　尹卿筆<hi>北史曰後魏孫詔為司府少卿帝問卿年何老對曰臣年雖老臣節</hi>
<hi>尚少亦唐書曰武后時召尹思貞為司府少卿時卿侯知一  厲威嚴吏為語曰不畏侯卿杖祗畏尹卿筆其</hi>
<hi>家坎地獲古㦸十二俄而門樹㦸時人異焉</hi>　崔珙威名　襲譽嚴慤<hi>唐書曰崔</hi>
<hi>珙有威名精吏治以㧞萃異等擢太府卿為嶺南節度使入對延英文宗訪治撫後先珙對精亮有理趣帝咨</hi>
<hi>嗟逾久嚴又李襲譽召為太府卿為人  慤在位以威肅聞</hi>　原位列月卿　職司<lb/>
天府　居監臨之官　典出入之務　漢用公勤任先<lb/>
蔡議　魏推清白𨕖在常林　領貢獻於四方彼無虚<lb/>
月　掌財用於五庫我有司存<hi>白帖</hi>
<pb n="KR3k0055_WYG_098-57b"/>
　　太府卿四<lb/>
原司府<hi>古名少府唐曰司府</hi>　藏府<hi>周禮曰太宰貢之入頒其貨於受藏之府</hi>　增固<lb/>
請終制<hi>唐新語曰睿宗朝狄光嗣有母喪除太府少卿光嗣頻表不起乃降敕曰朕念卿家門忠於王</hi>
<hi>室奪卿情理以答殊勲卿屢表固陳詞理懇至循環省覽有足可矜今遂所請用勸浮薄待卿情理云畢更俟</hi>
<hi>後命仍編入史</hi>　不掩人功<hi>宋史曰王綸使北死孝宗訪其孫之未禄者三人官之柟其一也自</hi>
<hi>韓侂胄起兵端天子思繼和好息民凡七遣使無成續遣方信孺徃有成説矣歸白忤侂胄意得罪乃以柟持</hi>
<hi>書北行金知侂胄已誅和議遂決柟歸奏和議之成皆方信孺備嘗險阻再三將命之功臣因人成事乞録信</hi>
<hi>孺功朝論以柟不掩人揚已多之遷太府卿</hi>　度支出納相闗<hi>唐書曰唐制度支與太府</hi>
<pb n="KR3k0055_WYG_098-58a"/>
<hi>交相闗制出物旬計見物月計符按覆覈有御史以監董之則財用不得回隠裴延齡詭言培糞土得銀十三</hi>
<hi>萬両它貨且百萬已棄而獲皆羨餘也悉移舍以供别敕太府卿韋少華劾其妄</hi>　三遷皆仍<lb/>
太府<hi>元史曰曼濟勒台侍仁宗於潛邸出入恭謹涖事敏逹仁宗悦之及立為皇太子以為典用太監遷</hi>
<hi>利用卿泰定四年轉太府卿三遷皆仍太府</hi>　財賦總於他官太府司其出<lb/>
納　財賦納於左藏四時以其數聞<hi>翰苑新書</hi>
　　太府卿五<lb/>
増制唐常衮授呂崇賁太府卿制曰門下九卿之重參<lb/>
理於佐邦六府孔脩頒貨於列藏歷代右職莫非髙𨕖<lb/>
<pb n="KR3k0055_WYG_098-58b"/>
具官呂崇賁忠謹良實居簡向方能用晦於精辨亦體<lb/>
微於剛貞峻節孤立清心確然以長才之有餘應羣務<lb/>
而多適擁旄乘塞周歴大藩薄於戰功經以事典用明<lb/>
既富之教必厚豐財之德自頃艱阻有司曠廢府寺寂<lb/>
寥卿府虚設寖成其弊朕甚懼焉今再舉舊章各歸其<lb/>
局出納之地眷求惟精兼領三尚之煩以榮四至之列<lb/>
可行太府卿㪚官勲如故　白居易授裴武太府卿制<lb/>
曰敕聚九州之賦辨百貨之名按其度程謹其出納孰<lb/>
<pb n="KR3k0055_WYG_098-59a"/>
為主者外府上卿務殷崇秩不易其𨕖具官裴武有通<lb/>
敏之識有倚辦之才以兹器用早膺任使小大之務㒺<lb/>
不勵精累有勤績存乎官次而受藏之府國用所資若<lb/>
非使能何以集事俾升顯列仍委劇務爾宜率其官屬<lb/>
欽乃職司會帑藏出入之要脩權量平校之法以遵成<lb/>
式無使改易謹而守之斯為稱職<lb/>
増記宋耿秉太府寺㕔壁記曰周官三百六十名存於<lb/>
今而職不異者太府一官耳周制下大夫二人上士四<lb/>
<pb n="KR3k0055_WYG_098-59b"/>
人下士八人設屬若是其衆非以其事繁而職重歟故<lb/>
鄭氏謂為主治藏之長秦漢迄隋并置不常上下千載<lb/>
何寂寂咸無可紀也豈出納之吝僅云有司他非所及<lb/>
耶抑卓偉之才偶不相值耶若曰士舉不逮古則焉敢<lb/>
厚誣獨唐開元中楊隆禮任職二十年有公清之譽性<lb/>
特詳宻雖尋尺皆自按省凡物經楊卿者無不精麗吾<lb/>
猶憾焉以其未聞君子之大道也國初省部寺監惟以<lb/>
寄禄寺則光禄太常宗正衛尉司農大理或以卿或以<lb/>
<pb n="KR3k0055_WYG_098-60a"/>
貳或以丞各寓一階别設主判之官以典事惟太府則<lb/>
否其職悉入三司諸按故主判之任罕置逮元豐釐正<lb/>
中更多故歲久莫詳髙宗中興駐蹕臨安任職者始可<lb/>
以歲月考<lb/>
　　太府卿官屬一<hi>丞右主簿左  藏署</hi>　<hi>諸市署/常平署</hi>　<hi>平準署</hi>
原杜氏通典曰太府丞於周官為太府上士之任自後<lb/>
無聞梁太府丞一人陳因之後魏北齊各一人後周曰<lb/>
太府上士隋又曰太府丞唐因之有四人　主簿亦周<lb/>
<pb n="KR3k0055_WYG_098-60b"/>
官太府下士之任自後無聞梁置一人陳因之後魏亦<lb/>
然隋置四人唐因之減一人　增宋史曰元豐官制置<lb/>
丞簿各二人元符元年増置丞一人崇寧中置藥局又<lb/>
添丞一人宣和三年減罷建炎罷太府寺紹興元年復<lb/>
以章億守太府寺丞續添置三人紹興四年復置太府<lb/>
寺共三丞　續文獻通考曰金置丞二人元置五人有<lb/>
經歷知事照磨無主簿　原諸市署周官有司市下大<lb/>
夫掌市之理漢京兆尹屬官有長安市長丞後漢則河<lb/>
<pb n="KR3k0055_WYG_098-61a"/>
南尹屬官雒陽市長丞魏晉因之東晉則丹陽尹管之<lb/>
宋齊因之梁始隸太府陳因之後魏有京邑市令北齊<lb/>
則司州牧牧領東西市令丞後魏司市下大夫隋初京<lb/>
市令丞屬司農煬帝改隸太府唐因之毎市令一人丞<lb/>
二人　平準署周官有貨人中士下士主平定物價秦<lb/>
置平準令漢因之秩六百石掌知物價及主練染作彩<lb/>
色後漢平準令丞隸大司農嘉平四年改平準為中準<lb/>
使宦者為之列於内署自是諸署悉以閹人為令丞魏<lb/>
<pb n="KR3k0055_WYG_098-61b"/>
少府屬官有平準令宋惟掌染順帝即位以帝諱準故<lb/>
曰染署齊又曰平準屬少府梁陳則曰平水令丞北齊<lb/>
平準屬司農後周曰平準中士下士隋初如北齊煬帝<lb/>
改隸太府唐因之令二人丞四人掌官市易　左右藏<lb/>
署周官有職幣上士中士掌邦財之幣又外府中士主<lb/>
泉藏有玉府掌王之金玊兵器之藏内府中士主貨賄<lb/>
藏在内也職内上士主泉貨所入葢其任也漢少府屬<lb/>
官有中藏府令丞魏因之晉有左右藏令屬少府晉江<lb/>
<pb n="KR3k0055_WYG_098-62a"/>
東置御史掌庫曹後分庫曹曰外左庫内左庫至宋省<lb/>
外左庫而内左庫直曰左庫齊梁陳曰右藏北齊曰左<lb/>
右藏令屬太府寺後周曰外府上士中士隋如北齊唐<lb/>
因之置左藏署令三人<hi>掌庫藏錢布帛雜綵</hi>右藏署令二人<hi>掌銅鐡毛</hi>
<hi>角玩弄之物金玉珠寶香畫綵色進貢雜物</hi>　常平署漢宣帝時耿壽昌請<lb/>
於邊郡皆築倉穀賤時増價而糴貴時減價而糶名曰<lb/>
常平倉常平之名起於此也後漢明帝置常滿倉晉又<lb/>
曰常平倉自後無聞梁亦曰常平倉而不糴糶陳因之<lb/>
<pb n="KR3k0055_WYG_098-62b"/>
後魏太和中雖不名曰常平亦各令官司糴貯儉則出<lb/>
糶隋曰常平倉唐武德中置常平監官以均天下之貨<lb/>
<hi>市肆騰踴則減價而出田嗇豐羨則増糴而收觸𩔖長之</hi>後省監置常平署令一人<lb/>
掌倉糧管鑰出納糶糴凡天下倉廩和糴者為常平倉<lb/>
正租為正倉地子為義倉<hi>天寶八年通計天下倉糧正收并和糴等見數凡一億九</hi>
<hi>千六百六萬二千二百二十石</hi>　增宋史曰太府寺所隸官司二十有<lb/>
五左藏東西庫以給官吏軍兵奉禄賜予内藏庫受嵗<lb/>
計之餘積以待邦國非常之用奉宸庫掌供内廷金玉<lb/>
<pb n="KR3k0055_WYG_098-63a"/>
珠寶祗候庫掌受錢帛器皿衣服以備頒給賜予元豐<lb/>
庫受諸路積剰及常平錢物凡封樁者皆入焉布庫茶<lb/>
庫雜物庫以備賞給支用糧料院以法式頒諸司諸軍<lb/>
廩禄奉料審計司審其給受之數以法式驅磨<hi>以上即左右藏</hi>
<hi>署之遺制</hi>市易上下界以平百物以通邊糴雜買務雜賣塲<lb/>
以供宮府所需以受幣餘之物而皆隸於都提舉市易<lb/>
司汴河上下鎖蔡河上下鎖收舟船木筏之征店宅務<lb/>
掌官屋邸店出僦修造之事榷貨務掌折博斛斗金帛<lb/>
<pb n="KR3k0055_WYG_098-63b"/>
之屬交引庫交引錢鈔抵當所聽民質取香藥庫石灰<lb/>
塲以通出納和濟局惠民局以濟民疾<hi>以上即諸市署平準署之遺法</hi>
<hi>常平署隸司農詳司農卿</hi>　續文獻通考曰金太府監官屬左右藏<lb/>
庫使支應所都監太倉使酒坊使典給署市賣司平準<lb/>
務各使皆隸焉<hi>典給署本鈎盾署古屬司農寺金初曰鈎盾使明昌三年改掌宮中所用薪炭</hi>
<hi>氷燭</hi>　又曰元太府監官屬内藏庫提㸃大使副使左右<lb/>
藏庫提㸃大使副使掌出納御用諸王緞匹紗羅香貨<lb/>
及收支金玉并和買紗羅布絹絲錦木棉衣服等物<lb/>
<pb n="KR3k0055_WYG_098-64a"/>
　　　太府卿官屬二<lb/>
　原漢書曰趙廣漢亷潔下士有名譽州郡舉茂才為平<lb/>
　準令　増唐書曰天授中裴守貞為司府丞推覈詔獄<lb/>
　多裁恕全免數十姓不合武后㫖出為汴州司馬　宋<lb/>
　史曰李孟傅參知政事李光㓜子也光南謫之日才六<lb/>
　歲以光遺表恩累官至太府丞韓侂胄欲見之孟傅曰<lb/>
　行年六十去計已決不敢聞也孟傅博學多聞持身甚<lb/>
　嚴時推能世其家<lb/>
<pb n="KR3k0055_WYG_098-64b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷九十三<lb/>
</p>
<p>
</p>
  </div>
</body>
</text>
</TEI>
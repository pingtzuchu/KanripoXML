<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_050-1a"/>
　欽定四庫全書<lb/>
御定淵鑑𩔖函卷四十五<lb/>
　　帝王部六<hi>帝王總載</hi>
　　　帝王總載九<hi>表號批答諡</hi>　<hi>章</hi>
　讓禪勸進表原魏文帝讓授禪表曰臣聞堯禪重華舉<lb/>
　其克諧之徳舜受文命采其齊聖之美猶下咨四岳上<lb/>
　觀璇璣今臣徳非虞夏行非二后而承厯數之詔應選<lb/>
　授之命内自揆撫無徳以稱且許由匹夫猶拒帝位善<lb/>
<pb n="KR3k0055_WYG_050-1b"/>
　卷布衣而逆虞詔臣雖鄙蔽敢忘守節　梁江淹齊髙<lb/>
　帝讓禪表曰陛下逺視唐虞永揖之典近摹漢魏髙謝<lb/>
　之禮既鑒金水昏眀之數又協雲雷興替之徵若乃與<lb/>
　能之交禪錫之㑹豈伊虚薄所可遵擬昔傅巖佐商秩<lb/>
　終上公磻谿翼周名極列伯臣才非半古功愧逮聖獄<lb/>
　訟不往謳歌寧歸河乏馬圗之寳天無乗龍之錫伏願<lb/>
　陛下遺舜禹之心俾臣守巢由之節則道曜日月澤浸<lb/>
　飛泳　魏辛毗等勸進表曰古先聖王所以授天命而<lb/>
<pb n="KR3k0055_WYG_050-2a"/>
不辭者誠急於荅皇天之意副四海之望不得已也<lb/>
桓階等勸進表曰臣等以為天命不可稽神器不可黷<lb/>
昔周武中流有白魚之應不待濟而大號以建舜受禪<lb/>
大麓桑隂未移而已陟帝位所以祇承天命者若此之<lb/>
速也故無固讓之義不以守節為貴必信於神靈而符<lb/>
合於天地也　晉劉琨勸進元帝表曰否泰之運古今<lb/>
迭有宗子有眀徳曷常不由多難以隆中興故獫狁殘<lb/>
周以啟宣王巨猾竊漢乃發光武陛下天授至徳聰明<lb/>
<pb n="KR3k0055_WYG_050-2b"/>
神武勞謙恭已卑以自牧體伯禽經營之誠行公旦吐<lb/>
握之事上崇勤王之義下垂庇民之量收羅俊又任賢<lb/>
以能綏爰陜東化流無外戎狄荒服請事率職重譯納<lb/>
貢不逺萬里功髙徳劭遐邇歸心况陛下道邁太宗勲<lb/>
莫與二且以親以賢義實兼之是以琨敢緣天文人事<lb/>
徵祥之應昧死上事以奉尊號願陛下無常心以羣心<lb/>
為心忘其身以萬物為公則宗廟蒸嘗不替於今逆虜<lb/>
逋冦一討而滅無負於天下無愧於七后矣　又表曰<lb/>
<pb n="KR3k0055_WYG_050-3a"/>
臣聞台宿在天實承辰極股肱雖卑同體元首臣負乗<lb/>
前朝過充三吏國之崇替有與憂喜臣聞徳合兩儀者<lb/>
固以四海為公智周萬物者不以一身為私舜禹揖讓<lb/>
以陟帝位湯武征伐以濟時難彼四王者遘㑹不同登<lb/>
受有異至夫外已存物憂世遺躬其致一也期於愛民<lb/>
治國應變合道以為天下利而已矣况宗廟是陛下之<lb/>
宗廟百姓是大晉之百姓耶陛下若忽七廟之重拒天<lb/>
人之心絶而不繼困而不拯則宗廟不歆其禋祀羣生<lb/>
<pb n="KR3k0055_WYG_050-3b"/>
無所措其手足矣况臣班具臣之列荷累世之恩上懐<lb/>
國家之統俯絶烏鳥之情者哉昔伍員發怒手撻平王<lb/>
之墓灌夫慷慨身搴吳濞之旗皆能宣其臣節攄其私<lb/>
忿戮尸斬將存亡罔恨臣誠無若人之才實有此人之<lb/>
憤茍得上憑天威展其微効雖隕九泉猶以明白　又<lb/>
表曰陛下之躬執謙光允恭克讓俛從吏議示總萬機<lb/>
布曠蕩之詔開自新之路海隅漸惠朔南暨聲有生之<lb/>
倫咸備嘉慶陛下量包宇宙明侔三辰靈祗稽應華戎<lb/>
<pb n="KR3k0055_WYG_050-4a"/>
同戴加以王室中微邦基將絶遺民元元屬命陛下陛<lb/>
下以徳則無所與讓言事則固所負荷誠宜遺小禮存<lb/>
大務援據圗録居正宸極上副祖宗之心下一兆庶之<lb/>
望臣聞必也正名前聖大之春秋傳曰名以出信名茍<lb/>
不正則事有不從信茍不立則禮義或愆乃載籍之眀<lb/>
誡開塞之所由也　又表曰臣聞天生蒸民𣗳之以君<lb/>
所以對越天地司牧黎元聖帝明王鑒其若此知天地<lb/>
不可以無饗故屈其身以奉之知黎元不可以無主故<lb/>
<pb n="KR3k0055_WYG_050-4b"/>
不得已而臨之社稷時難則戚藩定其傾郊廟或替則<lb/>
宗哲纂其祀所以𢎞振遐風式固萬世自元康以来艱<lb/>
禍繁興永嘉之際氛厲彌昏宸極失御登遐醜裔國家<lb/>
之危有如綴旒天不悔禍大災洊臻國未忘難冦害尋<lb/>
興逆胡劉曜縱逸西都主上幽刼復沈敵庭神器流離<lb/>
再辱荒逆臣每覽史籍觀之前載厄運之極古今未有<lb/>
在食土之毛含氣之𩔖莫不叩心絶氣行號巷哭况臣<lb/>
荷寵二世位厠鼎司承問震惶精爽飛越臣聞昏明迭<lb/>
<pb n="KR3k0055_WYG_050-5a"/>
用否泰相濟天命無改厯數有歸或多難以固邦國或<lb/>
隠憂以啓聖明是以齊有無知之禍而小白為五伯之<lb/>
長晉有驪姬之難而重耳以主諸侯陛下元徳通於神<lb/>
明聖姿合於兩儀應命世之期紹千載之運符瑞之表<lb/>
天人有徵中興之肇圖讖垂典自京畿殞䘮九服崩離<lb/>
陛下撫寧江左奄有舊吳柔服以徳伐叛以刑抗明威<lb/>
以攝不𩔖仗大順以肅宇内純化既敷則率土宅心義<lb/>
風既暢則遐方企踵昔少康之隆夏訓以為美談宣王<lb/>
<pb n="KR3k0055_WYG_050-5b"/>
之興周詩以為休詠况茂勲格於皇天清暉光於四海<lb/>
蒼生顒然莫不欣戴聲教所加願為臣妾者哉且宣皇<lb/>
之𦙍唯有陛下億兆攸歸曾無與二天祚大晉必將有<lb/>
主主晉祀者非陛下而誰是以邇無異言逺無異望謳<lb/>
歌者無不吟咏徽猷獄訟者無不思於聖徳天地之際<lb/>
既交華裔之情允洽一角之獸連理之木以為休徵者<lb/>
盖有百數冠帶之倫要荒之衆不謀而同辭者動以萬<lb/>
計是以臣等敢考天地之心因函夏之趣昧死上尊號<lb/>
<pb n="KR3k0055_WYG_050-6a"/>
願陛下存舜禹至公之情狭巢由矯抗之節以社稷為<lb/>
務不以小行為先以黔首為憂不以克讓為事上以慰<lb/>
宗廟乃顧之懐下以釋普天傾首之望臣聞尊位不可<lb/>
乆虚萬機不可乆曠虚之一日則尊位以殆曠之浹辰<lb/>
則萬機以亂陛下雖欲逡巡其若宗廟何其若百姓何<lb/>
　齊謝脁為百官勸進齊明帝表曰臣聞時乗在御必<lb/>
待先天之業神化為皇乃叶應期之運况復湯孫有緒<lb/>
纂堯惟徳舊邦佇新復禹歸祉大齊之權輿寳厯孕育<lb/>
<pb n="KR3k0055_WYG_050-6b"/>
前古昭假四海克酬三靈而嗣命疾威蕃鄙叛渙委裘<lb/>
御㝢彞鼎如忽陛下文思體道狥齊作聖翦應龍於冀<lb/>
州戮長蛇於沮水榮光之瑞昭回延喜之寳潤色天睠<lb/>
爰發人謀咸贊伏願陛下仰答靈祗𢎞宣景命誕受多<lb/>
方奄宅萬國　陳沈炯為羣臣勸進梁元帝初表曰蠢<lb/>
爾羯胡遂憑天邑閶闔受白登之辱象魏致堯城之疑<lb/>
臣聞䘮君有君春秋之茂典以徳以長先王之通訓少<lb/>
康則收衆撫職祀夏所以配天平王則居正東遷宗周<lb/>
<pb n="KR3k0055_WYG_050-7a"/>
所以卜世漢光以能捕不道故景厯重昌中宗以不違<lb/>
羣議故江東可立天其祚梁必將有主軒轅得姓存者<lb/>
二人髙祖五王代實居長功髙九有道濟生民非奉聖<lb/>
明誰嗣下武日月貞明太陽不可以闕照天地貞觀乾<lb/>
道不可以乆息寳器存乎至重介石慎於易差黔首豈<lb/>
可以少選無君宗社豈可以一日無主　第二表曰紫<lb/>
宸曠位赤縣無主百靈聳動萬國迴遑雖醒醉相扶同<lb/>
歸景亳或謳且誦總赴唐郊陛下俛首潜然讓徳不嗣<lb/>
<pb n="KR3k0055_WYG_050-7b"/>
臣聞星迴日薄擊雷鞭電者之謂天岳立川流吐霧蒸<lb/>
雲者之謂地包天地之混成洞隂陽之不測而以則成<lb/>
萬物者其在聖人乎故云天地之大徳曰生聖人之大<lb/>
寳曰位黄屋廟堂之下大非獲已所安明鏡四衢之尊<lb/>
盖由應物取訓陛下稽古文思英雄特達比以周旦則<lb/>
文王之子方之放勲則帝摯之季千年旦暮可不在斯<lb/>
庭闕湮亡鐘鼎淪覆嗣膺景業非陛下而誰豈可使赤<lb/>
眉更立盆子隗囂託置髙廟陛下方復從容髙讓用執<lb/>
<pb n="KR3k0055_WYG_050-8a"/>
謙尊展其矯行偽書誕罔正朔見機而作斷可識矣不<lb/>
疑何卜無待蓍龜日者公卿失馭禍纒霄極宗社不墜<lb/>
繄在聖眀今也何時而申帝啓之避凶危若此方陳太<lb/>
伯之辭國有具臣誰敢奉詔　第三表曰日者百司岳<lb/>
牧仰祈宸鑒以錫珪之功既歸有道當璧之禮允屬聖<lb/>
明而優詔謙沖窅然凝貌謳歌載馳是用翹首楚人固<lb/>
執熏丹穴以求君周民樂歸越岐山而事主漢王不即<lb/>
位無以貴功臣光武止蕭王豈謂紹宗廟陛下英威茂<lb/>
<pb n="KR3k0055_WYG_050-8b"/>
略雄圗武算指撝則丹浦不戰顧盼則陂泉自蕩地維<lb/>
絶而重組天柱傾而更植縱陛下拂衣而遊廣成登弇<lb/>
山而去東土羣臣安得仰訴萬物何所歸仁况郊祀配<lb/>
天罍篚禮曠齋宫清廟匏竹不陳豈可乆稽衆議有曠<lb/>
彞典　徐陵勸進梁元帝表曰臣聞封唐有聖還承帝<lb/>
嚳之家居代維賢終纂髙皇之祚至如金行重作源出<lb/>
東莞炎運猶昌枝分南頓莫不因時多難俱繼神宗者<lb/>
也陛下握符執鉞將在御天玉勝珠衡先章元后神祗<lb/>
<pb n="KR3k0055_WYG_050-9a"/>
所命非惟太室之祥圗書斯歸何止堯門之瑞星躔東<lb/>
井時破崤潼雷震南陽初平尋邑宗王啓霸非勞武徳<lb/>
之侯清蹕無虞何事長安之邸正應揚龍旂以饗帝御<lb/>
鳳扆以承天厯數在躬疇與為讓豈可逡巡固讓方示<lb/>
石戸之農髙謝君臨徒引箕山之客未知上徳之不徳<lb/>
唯見聖人之不仁　沈炯為百官勸進陳武帝表曰臣<lb/>
聞春榮秋落四時所以迭代金行水流五徳所以互序<lb/>
昔陶唐告終有虞氏作漢魏禪讓晉宋以之登庸夫有<lb/>
<pb n="KR3k0055_WYG_050-9b"/>
非常之功有非常之賞能利天下者受天下之利陛下<lb/>
造化之功日用之徳褰裳去之物誰仰訴頃五星夜聚<lb/>
八風通吹豐露呈甘卿雲舒簇白狼逺至素雉朝飛天<lb/>
意顯然靈貺可覩　增明成祖勸進表曰臣聞鉏奸去<lb/>
惡式揚神聖之謨附翼攀鱗幸際風雲之㑹功光前烈<lb/>
徳振中興恭惟殿下文武英明寛裕仁孝為太祖之嫡<lb/>
嗣實國家之長君天生不世之資民仰太平之主曩因<lb/>
奸惡逞毒鞠兇禍既覃於宗藩機欲傾於社稷集天下<lb/>
<pb n="KR3k0055_WYG_050-10a"/>
之兵以相圍逼使國中之衆不能逃生乃赫怒而奮一<lb/>
隅之師遂呼吸而定九州之衆戰必勝攻必取實由天<lb/>
命之有歸近者悦逺者来爰見人心之有在今内難已<lb/>
平之日正萬方忻戴之時宜登宸極之尊以慰臣民之<lb/>
望臣等忝随行陳仰仗威靈素無逺大之謀竊效分毫<lb/>
之力雖不敢冀雲臺之圗像實欲慕竹帛之垂名　又<lb/>
諸王勸進表曰天眷皇明宏開景運宜正大寳永係萬<lb/>
邦恭惟殿下龍鳳之姿天日之表禎祥昭應於圗書堯<lb/>
<pb n="KR3k0055_WYG_050-10b"/>
舜之徳湯武之仁勲華已彰於宗社邇因憸邪搆禍毒<lb/>
害宗親輒動干戈幾危社稷乃遵承祖訓奉行天誅以<lb/>
一怒而安斯民備文王禮義之勇不四載而固帝業同<lb/>
世祖中興之功武以翦戡克全皇考之天下文以經緯<lb/>
聿明洪武之典章實天命之所歸豈人力之能強願俯<lb/>
狥於衆志庶永紹於洪圗某等誼重天倫情深手足荷<lb/>
蒙拯溺得遂生全祇迓龍輿早正天位庶皇考之天下<lb/>
永有所託四海之赤子永有所歸幸鑒微忱毋頻謙讓<lb/>
<pb n="KR3k0055_WYG_050-11a"/>
登極表增唐栁宗元賀登極表曰臣聞天地泰而聖人<lb/>
出雷雨觧而品物榮是以五行迭用水火更其位十葉<lb/>
重光宗廟輔其徳殷宗恭黙再開成湯之業漢文聰明<lb/>
克承髙祖之緒陛下重離出曜體乾繼統主鬯彰孝恭<lb/>
之美撫軍著神武之功欽承遺訓永保鴻業遏宻之中<lb/>
施雨露以被物遐邇之地覩日月之繼明則四維之外<lb/>
八極之表人神胥悦草木皆春煦嫗生成不失覆載况<lb/>
臣謬膺守土累受國恩爰自出身洎乎領鎮沐浴聖澤<lb/>
<pb n="KR3k0055_WYG_050-11b"/>
優游昌時不獲覩闕庭之禮展臣庶之分戴天荷聖倍<lb/>
萬恒情　王超代李相賀登極表曰臣聞大明繼照雖<lb/>
昧者必昭其視霆雷發聲雖聵者必逹其聰是以聖人<lb/>
鼓萬物而耳目咸革感人心而天下太平致理興邦率<lb/>
由兹道伏惟陛下紹累聖之鴻緒冠前王之盛烈祥符<lb/>
薦委景福攸臻纂武繼文重光累洽自宣猷上嗣育徳<lb/>
儲闈仁孝表於域中慈儉彰於天下由是餒者思食瘠<lb/>
者思豐曶爽咸耀於光明枯朽更延於惠澤顒顒億兆<lb/>
<pb n="KR3k0055_WYG_050-12a"/>
咸沐惟新鼓舞而四表歡心運行而二儀貞觀臣夙承<lb/>
朝奬謬列藩條歡忭之誠倍萬恒品　宋真徳秀賀登<lb/>
極表曰炎正中興適際百年之盛真人繼作聿新萬㝢<lb/>
之瞻河海晏清璣衡明潤恭惟陛下天開睿哲神授竒<lb/>
英朱邸宣猷已慰億兆人之望大横應卜嗣承十三聖<lb/>
之休祗遹文謨仰承慈極紫宸南面時聆任姒之徽音<lb/>
長樂東朝日致閔曾之徳孝以副遺大投艱之託以昭<lb/>
繼志述事之功臣逖守价藩欣附景運班聫近侍莫陪<lb/>
<pb n="KR3k0055_WYG_050-12b"/>
獸舞之廷身接遐甿共仰龍飛之造　陳<hi>闕撰人名</hi>賀登極<lb/>
表曰厯數承堯禆千嵗皇圗之正謳歌歸舜焕一時帝<lb/>
位之新廟社鼎安寰區泰定竊以百年南渡四世中興<lb/>
繼體守文之功固永扶於基緒撥亂反正之略將侵復<lb/>
於土疆人未占以有孚天不言而善應是生上聖以開<lb/>
重明恭惟陛下性徳靖淵幾神濬哲韜除外邸隐然天<lb/>
日之姿出入内朝允矣宗祊之望共識五馬之渡誰知<lb/>
六龍之潛迨此承祧決於與子合夷夏之無外慶帝王<lb/>
<pb n="KR3k0055_WYG_050-13a"/>
之有真佇歌周宣復古之詩并擬元結齊天之頌含齒<lb/>
之衆企足以湏臣猥守京畿欣逢御極風雲從而萬物<lb/>
覩已丕聳於八垠日月照而四時行幸光輝於三輔<lb/>
元虞集賀登極表曰鴻業啓圗世守肇基之迹龍庭受<lb/>
賀躬膺大厯之歸欣戴云初謳歌為盛欽以世祖紹統<lb/>
乾之運裕皇隆出震之名推一本之均齊累四朝之繼<lb/>
及於惟景命監至徳之無私粤在太宗御禎符而有慶<lb/>
天心攸屬國勢以安欽惟陛下道協彌綸功存綏撫立<lb/>
<pb n="KR3k0055_WYG_050-13b"/>
長式遵於家法計宜允協於輿情車服旌旗皆我祖宗<lb/>
之舊星辰河嶽赫乎宇宙之新時開太平人用寧一臣<lb/>
等叨承重任適際昌期建皇極以敷言親揚彛訓坐明<lb/>
堂而布政永贊成能　明李善長賀太祖登極表曰天<lb/>
生聖智宏開基創業之功運際亨嘉仰濟世安民之主<lb/>
萬方欣戴四海更新恭惟陛下禀聰明睿智之資備聖<lb/>
神文武之徳首出庶物卓冠羣倫初無尺地一人之階<lb/>
而致溥天率土之㑹東征西怨猶大旱之望雲霓外攘<lb/>
<pb n="KR3k0055_WYG_050-14a"/>
内安措顛連而置衽席兵威所向靡堅不摧徳意所加<lb/>
無逺不服平羣雄而僭亂息埽六合而煙塵清拯其塗<lb/>
炭之氓布以寛仁之政四維張而風俗美三綱正而倫<lb/>
理明天命攸歸實茂膺於厯數人心所屬咸鼓舞於謳<lb/>
歌冕旒端拱於宸居華夏統承於正朔乃繼天而立極<lb/>
爰定鼎而建都臣等幸際亨嘉獲叨任使忝居鵷列上<lb/>
祝鴻圗偃武脩文開太平於萬世制禮作樂妙化育於<lb/>
兩間　蘇伯衡賀登極表曰皇穹垂佑誕錫貞符哲后<lb/>
<pb n="KR3k0055_WYG_050-14b"/>
挺生丕承正統欽惟陛下匹馬渡江六龍御極大明建<lb/>
國八埏咸囿於昭臨洪武紀元九域同歸於戡定於昭<lb/>
駿烈有赫鴻猷臣等仰沐恩波叨居翰苑雲從龍風從<lb/>
虎幸逢千載之昌期河出圗洛出書願啟萬年之文運<lb/>
尊號表增唐李嶠賀加尊號表曰陛下俯順羣情懋膺<lb/>
大典垂休光於百代被鴻私於萬族凡在含生孰不慶<lb/>
幸臣聞太朴既謝旦昏之迹已殊聖道不追王霸之風<lb/>
且雜雖崇號廣溢逓享於尊名而徳薄政衰不光於神<lb/>
<pb n="KR3k0055_WYG_050-15a"/>
器伏惟陛下承大雲之法紀應榮河之寳籙以天上天<lb/>
下之尊為隆平太平之主不言而理三階正而六氣調<lb/>
不怒而威萬㝢清而百蠻服延富夀於和平制雍熙於<lb/>
易簡懐恩慕化之黨候雨占風疇徳瑞聖之符非煙若<lb/>
霧青衿詠歎於庠塾黄髮謳吟於衢路固可使堯舜擁<lb/>
篲禹湯扶轂豈登三咸五邁昔超今而已哉嘉號初登<lb/>
殊章備舉鋪帝容而建皇極大寳重光撫乾軸而正坤<lb/>
維洪鑪再造仙渙與祥風俱動湛恩將洊雷並作緩姬<lb/>
<pb n="KR3k0055_WYG_050-15b"/>
文之獄既削爰書錫漢后之酺且頒戎級滂流之澤出<lb/>
九液而浸羣方抃躍之音自三川而周四海加以崇祗<lb/>
肅於梵宇致嚴恭於清廟申寃舉滯而有善必甄享徳<lb/>
報功而無文咸秩規模粲而洋溢道徳紛而布濩豈徒<lb/>
朝野稱慶覩美化之維新故亦神祗降祥見鴻基之載<lb/>
永臣叨延龜組謬分虎符千年有遇更逢開闢之初百<lb/>
辟相歡不預趨馳之末瞻雲路而式怍仰天庭而載佇<lb/>
踴躍之懐企聳無極　白居易代宰相請上尊號表曰<lb/>
<pb n="KR3k0055_WYG_050-16a"/>
臣等已陳表章請上尊號愚誠懇切聖鑒未回蹐地跼<lb/>
天不勝大願臣聞大道者無求於物物尊而不辭至公<lb/>
者非欲其名名至而不讓不讓故與天合徳不辭故率<lb/>
土歸心斯所謂應乎天順乎人也伏惟陛下嗣興一徳<lb/>
統牧萬方致時俗於和平納生靈於福夀金革已偃銷<lb/>
七十載之厲階玊燭方調啟一千年之聖運天人合應<lb/>
書軌混同而鴻名未加盛典猶缺華夷失望史冊無光<lb/>
此誠君上之謙然亦臣下之罪也今臣所以上啓天意<lb/>
<pb n="KR3k0055_WYG_050-16b"/>
下酌人情再黷皇明重陳丹慊謹按書曰惟睿作聖又<lb/>
曰乃聖乃神乃武乃文又經曰明王之以孝理天下凡<lb/>
此五者歴觀列辟雖甚盛徳莫能兼之伏以陛下自臨<lb/>
大位及兹二年無巾車汗馬之勞而坐平鎮冀無亡弓<lb/>
遺鏃之費而立定幽燕可不謂睿文乎削平天下震曜<lb/>
八荒北虜求婚以禀命西戎乞盟而納𣢾威靈所及奔<lb/>
走来賔可不謂神武乎陛下以萬乗之尊四海之富供<lb/>
養長樂道光化成推而致之可塞天地可不謂孝徳乎<lb/>
<pb n="KR3k0055_WYG_050-17a"/>
故臣等敢冐死稽首上尊號曰睿文神武孝徳皇帝伏<lb/>
惟陛下略撝謙之小節𢎞祖宗之大猷惟十二聖在天<lb/>
豈忘繼其志以億兆人為子寧忍阻其心特回宸衷俯<lb/>
受徽號在元功不為主宰於盛徳有所形容煥乎大哉<lb/>
垂裕無極此實天下之幸非獨臣之幸也　崔元翰請<lb/>
徳宗復尊號第一表曰臣竊觀前代之盛列辟之英咸<lb/>
保鴻名而崇明號或配其徳或昭其功盖所以揚耿光<lb/>
彰淳懿而示逺也其有暗然不耀後嗣何觀蔽而不揚<lb/>
<pb n="KR3k0055_WYG_050-17b"/>
羣臣之罪伏惟陛下由正統而臨阼承聖緒而受圗禀<lb/>
髙明之姿於天侔博厚之徳於地端教化之本制行禮<lb/>
之中聲震八區威加六合運造化之柄靡有不通成隂<lb/>
騭之功衆莫能測是用光膺聖神文武之號其後雖逢<lb/>
阨運尋睹昌期誠我武之埽清猶自咎而抑損同罪已<lb/>
之義明愛人之仁羣臣等上順聖心以成恭徳退懐大<lb/>
懼謂掩全功五年於兹若墜冰谷方今百職皆理庶績<lb/>
其凝人用咸和俗惟丕變陳師鞠旅無犯塞之虞封疆<lb/>
<pb n="KR3k0055_WYG_050-18a"/>
畫界無專地之患四海寧謐萬𩔖蕃滋薄刑溢不寃之<lb/>
聲逋賦蒙勿收之惠西成有穰嵗之報南極見壽星之<lb/>
祥靈貺屢加天恩允答豈宜固為菲薄以掩盛明尊號<lb/>
之崇願復如舊　又第三表曰臣等前再上表請加尊<lb/>
號實以功徳俱茂典禮宜崇然而不能鋪陳無以動寤<lb/>
愚誠雖竭天鑒未回臣等謹按白虎通曰號者功之表<lb/>
也神農有教田事之勤燧人有興火食之利伏羲正五<lb/>
始祝融續三皇人為之名以美其事其後帝王之盛洎<lb/>
<pb n="KR3k0055_WYG_050-18b"/>
我祖宗之明咸因人心而慎古道雖損益或異其於表<lb/>
功明徳一也臣等所以遵有國之令典采上古之遺文<lb/>
察人志於謳謡觀天意於符瑞敢以為請累表陳誠曩<lb/>
者運丁艱難時或順動陛下思成湯之罪己念周宣之<lb/>
側身去徽號而不稱垂炯誡而自儆應天以徳示人以<lb/>
恭聞於蠻貊戎夷告於天地宗廟是故咸知陛下之志<lb/>
慕義而歸仁潛感陛下之誠垂靈而助順今者君臣和<lb/>
徳上下叶心百職畢脩庶官以序法令明具教化流行<lb/>
<pb n="KR3k0055_WYG_050-19a"/>
方内歡康天下寧壹四民遵業萬𩔖樂生嘉應休徵神<lb/>
物靈貺形於草木著於星辰而辭之以仁夀未臻至化<lb/>
猶鬱遂使徳誠可紀名號未崇不告於明神不示於殊<lb/>
俗將何以知陛下之戡難將何以表陛下之致平下無<lb/>
以光於四方上無以報於九廟其不可一也淳古之至<lb/>
化邈而不追烈祖之盛儀廢而不續其不可二也庶正<lb/>
羣官宗室支屬西土耆老太學諸生黄冠之倫緇衣之<lb/>
侣萬衆伏闕彌旬織路而乃不從人心以違公議其不<lb/>
<pb n="KR3k0055_WYG_050-19b"/>
可三也守謙恭卑讓之志忽光大𢎞逺之圗臣等誠雖<lb/>
至愚以為大謬伏以恒乆之徳貞夫一也元始之義善<lb/>
之長也并包覆露天之大也清淨元黙道之妙也睿知<lb/>
之周物不可以不稱夫聖也妙算之無方不可以不稱<lb/>
夫神也行仁義脩典法歌詩頌考文章不可以不稱夫<lb/>
文也攘却戎夷戡翦暴逆邊兵以整禁衛以嚴不可以<lb/>
不稱夫武也臣等謹稽以乾符叶於古典侔徳澤之廣<lb/>
配功業之崇冐昧萬死伏請上尊號曰貞元大道聖神<lb/>
<pb n="KR3k0055_WYG_050-20a"/>
文武皇帝臣等竭其愚悃發於交感庶以回日其能動<lb/>
天　又第五表曰臣等上援天地神靈次奉祖宗典法<lb/>
列經義而順古因人心以從時詞繁而不能陳明誠竭<lb/>
而未蒙察納徳美盛而猶蔽憲度缺而莫脩罪戾是憂<lb/>
冰炭交集臣等伏讀詔書曰遐想哲王則自燧人神農<lb/>
殷湯之時有其事也又曰欽若典訓則自代宗肅宗𤣥<lb/>
宗而上有其儀也又曰所誡者滿所尚者謙守之以誠<lb/>
期於終始臣等以為去鴻名而貶損謙之始也遵舊典<lb/>
<pb n="KR3k0055_WYG_050-20b"/>
而奉承謙之終也造次而未嘗違於禮守之以誠也敬<lb/>
恭而無或蹈於專所誡者滿也又曰虚美崇飾所不敢<lb/>
當伏惟陛下恤人之心動天之徳致理之文教戡難之<lb/>
武功著於頌聲光於史氏上有其實無虛美之謙下盡<lb/>
其誠非崇飾之偽又曰勉一乃心共康庶政曩者公卿<lb/>
大夫侍御攜僕或從扞牧圉或備持戈矛葢有同力之<lb/>
誠而無離徳之間今者四嶽羣后九土庶邦外自藩維<lb/>
内及宗室黄髪耆老青衿諸儒或僉以同辭或逺而抗<lb/>
<pb n="KR3k0055_WYG_050-21a"/>
疏一心之效也羣材序進百職交脩烽燧不驚兵戈以<lb/>
息鑽鑿不用獄訟以清六氣和而風雨時五榖昌而倉<lb/>
廪實庶政之康也誠由教化以致雍熙自當冠於皇王<lb/>
寧復謝於堯禹宜加明號以表成功陛下雖以為辭臣<lb/>
等未知其説又伏奉詔㫖令臣等斷表伏以君親一致<lb/>
臣子一例而春秋之義以王父命辭父命不以父命辭<lb/>
王父命則臣等得遵先帝之典以違陛下之詔　又第<lb/>
六表曰臣等感謙沖於盛徳而私有舊典隳廢之憂懼<lb/>
<pb n="KR3k0055_WYG_050-21b"/>
煩瀆於聖聽而内懐微誠懇迫之切進退兢惕不知所<lb/>
措伏以事貴舉其中名惡浮於實得其中不宜變之而<lb/>
失正有其實不必避之以為恭况以祖宗之矩儀國家<lb/>
之典制陛下道尊教備徳博化光奚取於貶損而自卑<lb/>
朴略而太簡者也昔漢宣帝謂元帝曰我漢家自有制<lb/>
度諸葛孔明誡其主曰不宜妄自菲薄前史載之詳矣<lb/>
幸陛下思之臣等又為執小讓之賢不足以方得禮合<lb/>
度之善去鴻名之敬不足以補變法改作之專陛下行<lb/>
<pb n="KR3k0055_WYG_050-22a"/>
之將何所守伏以髙祖受兹明命歴代承以聖徳至陛<lb/>
下又有下武繼文重熙累盛之美不可謂徳之不嗣也<lb/>
躬上聖之資合至聖之化戡禍亂制夷狄之武脩禮樂<lb/>
垂憲度之文不可謂實之不孚也比年以来俗化斯厚<lb/>
人少犯法吏無舞文獄犴將空桎梏不用可謂人皆遷<lb/>
善豈曰俗未勝殘若固辭之所未悟也况於尊號之美<lb/>
陛下已受於初去之既由於艱虞復之宜因於康靖若<lb/>
示其罰不旌其功何以知區宇之削平何以知宗廟之<lb/>
<pb n="KR3k0055_WYG_050-22b"/>
紹復似乎陛下之本意但自欲改先祖之遺儀耳内外<lb/>
臣庶跋履山川思報主恩誓雪讐恥亦欲攄其宿憤表<lb/>
其成勞陛下猶掩鴻名不彰其事則此等有如未盡不<lb/>
以為歡儻陛下以自咎責之心尚或未弭則羣臣不能<lb/>
匡輔之罪是亦未除將何以蒙陛下之恩私將何以受<lb/>
陛下之爵賞君猶含垢臣以偷榮羣下之情必深反側<lb/>
伏惟陛下思聿脩無念之言顧屈己從人之義再膺大<lb/>
典俯狥羣心實臣等之至誠實臣等之厚幸　栁宗元<lb/>
<pb n="KR3k0055_WYG_050-23a"/>
請徳宗復尊號表曰某月日諸縣耆老詣臣陳狀辭意<lb/>
迫切以陛下尊號未復請詣闕下表者人心已欎安可<lb/>
乆違天意實勤諒難固拒撫狀感悦深契微誠伏惟陛<lb/>
下聖神之功貫於天地文武之道超乎古今盛徳愈大<lb/>
而謙光益深元化已成而徽號未復遂使神祗觖望人<lb/>
庶怨思沐浴鴻澤者敢懐晷刻之安捧戴皇恩者不知<lb/>
寢食之適負愧懐憤萬方一心日日以冀遂淹星嵗况<lb/>
今地不愛寳致百榖之豐穰天惟降衷呈衆瑞而繁委<lb/>
<pb n="KR3k0055_WYG_050-23b"/>
汙莱瘠鹵之地混成大田草木蟲獸之微化為神貺萬<lb/>
靈垂鑒昭然甚明此而不從臣所大惑矧又兵戎永戢<lb/>
夷狄咸懐煦然長春樂以終日是以耆老等深感聖育<lb/>
踴躍不寧上奉天心跼蹐知懼頓顙闕下願復鴻名不<lb/>
謀而同無期而至此皆上元幽贊以誘其衷列聖垂靈<lb/>
以悟其意臣以為陛下當敬於斯㫖不可忽也臣又伏<lb/>
以陛下賞功與能舉賢出滯小言不廢片善是褒豈可<lb/>
使臣子之效雖微而必旌君父之徳盡美而無稱凡在<lb/>
<pb n="KR3k0055_WYG_050-24a"/>
覆載孰不驚惶　第二表曰臣伏以耆老等並發丹誠<lb/>
將貫白日請復徽號以光聖謨臣以其懇款自中不可<lb/>
禁止遂抗表陳情備述微誠伏奉墨詔批答未蒙允許<lb/>
衆心尚阻天意未從懇迫逾深戰兢無措伏惟陛下道<lb/>
大益謙化成彌損雖江海善下每應朝宗之心而日月<lb/>
居髙乆稱照臨之位况復上承天命下覩人誠若堅辭<lb/>
之理有不可伏以陛下功參造化政體乾坤萬邦宅心<lb/>
百靈效職此聖之至也明並兩曜信如四時先天不違<lb/>
<pb n="KR3k0055_WYG_050-24b"/>
窮神知化此神之極也道徳純被禮樂興行宸翰動於<lb/>
三光睿藻窮於六義此文之備也五兵不試七徳咸宣<lb/>
殊方者知歸負固者率服此武之成也黄龍皓兔甘露<lb/>
慶雲神禾嘉𤓰祥蓮瑞木萬物暢遂百榖茂滋此天之<lb/>
至靈也黎老斑白伏守闕庭鰥嫠童幼謡歌道路此人<lb/>
之至誠也有其徳而無其號拒乎天而違乎人雖陛下<lb/>
謙讓之至美抑非臣心之所安也伏以賤志雖明微誠<lb/>
莫逹戴天彌懼履地益慙不任懇迫屏營之至　上憲<lb/>
<pb n="KR3k0055_WYG_050-25a"/>
宗尊號表<hi>闕撰人姓名</hi>曰臣聞皇階肇典必夲其丕烈明號<lb/>
允屬將御其成功所以開天地命厯之符合人靈慶感<lb/>
之運臣等輒敢上稽天鑒下採人謡瀝懇陳辭冀孚睿<lb/>
聽九重尊秘萬有顒顒誠未動天心如履薄伏惟陛下<lb/>
一徳繼統上符十天六龍時乗下壓羣嶽張寳圗以光<lb/>
帝載懸玉鏡以澈襟靈休明㑹期則百神宜衛清浄子<lb/>
物而萬邦式孚夫隂夲於刑陽稱其徳以刑則右武以<lb/>
徳則尚文今陛下宣威紀功示人以武也創業垂統示<lb/>
<pb n="KR3k0055_WYG_050-25b"/>
人以文也纂炎唐十一之盛陋宗周八百之期序庶徵<lb/>
於域中推賜履於閫外宇宙至廣每驚符瑞之繁動植<lb/>
殊輕奚答生成之造昔之述夏禹美宣王雖外軼其聲<lb/>
而中未盡善孰若陛下慮深一物精入萬樞發揮盛祉<lb/>
啓迪鴻業自彼元和至於兹嵗埽羣妖清巨祲率黎崇<lb/>
之不恪剗節枿之方圗或身暴都市或首懸藁街天英<lb/>
神繼不疾而速雖堯伏四罪殷征三年揆之於今彼有<lb/>
慙徳固當仰應名實丕陟鴻徽闢乾位於象帝之文飭<lb/>
<pb n="KR3k0055_WYG_050-26a"/>
宸耀於惡氣之𩔖豈可抱讓沖之微事曠祖宗之大猷<lb/>
伏願納天人之貺采臣庶之誠昭示至公允塞羣議<lb/>
韓愈賀憲宗尊號表曰伏聞宰相公卿百官及闗輔百<lb/>
姓耆老等以陛下功崇徳鉅天成地平宜加號於殊常<lb/>
以昭示於来代載陳情款懇至再三陛下仰稽乾文俯<lb/>
順人志乃以新秋首序令月吉辰發揚鴻休膺受顯冊<lb/>
天人交慶日月揚光寰海之間含生之𩔖抃歡踴躍以<lb/>
歌以舞臣聞體仁長人之謂元發而中節之謂和無所<lb/>
<pb n="KR3k0055_WYG_050-26b"/>
不通之謂聖妙算無方之謂神經緯天地之謂文戡定<lb/>
禍亂之謂武先天不違之謂法天道濟天下之謂應道<lb/>
伏惟元和聖神文武法天應道皇帝陛下子育億兆視<lb/>
之如傷可謂體仁長人矣喜怒以𩔖刑賞不差可謂發<lb/>
而中節矣明照無私幽隐畢達可謂無所不通矣發號<lb/>
出令雲行雨施可謂妙算無方矣三光順軌草木遂長<lb/>
可謂經緯天地矣除剗寇盜宇縣清夷可謂戡定禍亂<lb/>
矣風雨以時祥瑞輻輳可謂先天而天不違矣國内無<lb/>
<pb n="KR3k0055_WYG_050-27a"/>
饑寒四夷皆朝貢可謂道濟天下矣衆美備具名寔相<lb/>
當赫赫巍巍超今冠古方當講明堂辟雍之事撰太山<lb/>
梁父之儀捜三代之逸禮補百王之漏典時乗六龍肆<lb/>
覲東后微臣幸生聖代觸犯刑章假息海隅死亡無日<lb/>
不與鳥獸率舞蠻夷縱觀為此銜酸抱痛負恥且慙<lb/>
李商隐賀武宗尊號表曰臣聞善言天者必推功於廣<lb/>
覆善言日者必詠徳於大明然後物仰蒼穹人知景曜<lb/>
皇王擬象今古同規伏惟陛下體天垂䕃法日輪輝𢎞<lb/>
<pb n="KR3k0055_WYG_050-27b"/>
上徳以纘戎啓下武而應運頃從臨御旋致治平雨順<lb/>
風調時推順適苖螟葉蟲坐致消亡是以銀甕石碑非<lb/>
煙浪井神而告瑞史不絶書且獯鬻為災周秦乏策金<lb/>
行火運不絶於侵陵瀚海隂山幾渝於約誓陛下乃赫<lb/>
以天威授之宏略一伐而單于僅免三鼓而貴主来還<lb/>
滅大邦之仇讐攄累聖之忿憤及晉陽逐帥代馬斥羈<lb/>
陛下又濬發宸襟委諸廟畫浹辰而前軍就路逾月而<lb/>
元惡膏碪浄豐派之遺疆舉陶唐之故俗蕞爾潞子復<lb/>
<pb n="KR3k0055_WYG_050-28a"/>
生孽童脱縗冀恩止柩拒詔據九折之險有五州之人<lb/>
藪澤逋逃冀土租税陛下又逺揚神斷深詔徂征合鎮<lb/>
魏之強藩出韓彭之鋭將夷其巢窟去彼根株清明王<lb/>
之舊宫復金橋之故地曾非曠嵗集此丕功固已至化<lb/>
潛融事光於玊板元機獨運理溢於瑶編况又志切希<lb/>
夷道存沖漠慕遺蹤於姑射載動堯心思順請於崆峒<lb/>
欲勞軒拜將以休有萬齡臨兹兆衆使咸踐夀昌之域<lb/>
俱遊富庶之鄉巍乎煥乎盛矣美矣故得人祗叶欲華<lb/>
<pb n="KR3k0055_WYG_050-28b"/>
夏均懐願加尊顯之稱以報裁成之美宰臣等能陳大<lb/>
義允建鴻名伊尹暨湯咸有一徳咎繇謨禹克讚九功<lb/>
述盡善於王猷標具羙於帝籙南山稱夀北辰降光永<lb/>
終無極之年長奉上清之號臣幸丁昌運方守洛京空<lb/>
深戀闕之誠不在稱觴之列舉頭見日雖悲千里之遥<lb/>
測管窺天且慶百生之幸<lb/>
請聽政表增唐于邵中書門下請聽政表曰臣等欽承<lb/>
顧命遵守舊章冐陳至理上喧霄極冀迴三舍以幸萬<lb/>
<pb n="KR3k0055_WYG_050-29a"/>
方而呼天未聞觸地無厝庶僚何恃而不恐率土何仰<lb/>
而不憂竊以三漢成規備乎六冊六宗遺範列在史官<lb/>
歴羣聖無以易其儀貫百王無以更斯制則知聖人達<lb/>
節而俯就王者屈己以狥時故周發誓師當未𦵏之日<lb/>
康王作誥繼憑几之辰夫大孝在於述先執禮懲乎廢<lb/>
命所以伯魚止慟禀趨庭之規孝景抑情循易月之制<lb/>
今中夏雖寧而外郊猶警幸屬千年嗣聖九有惟新顧<lb/>
循問豎之初迨今宅憂之日已交朏魄不決外虞普天<lb/>
<pb n="KR3k0055_WYG_050-29b"/>
率土任重事殷一日暫曠萬務所擁况翌日之詔手澤<lb/>
猶存敢忘導揚以塞恩顧且小大之理湏禀聖規聽斷<lb/>
之期已違先㫖惟上帝之降命屬陛下以黎元宜以闡<lb/>
皇綱創帝範副靈祗之望悦兆庶之心焉得極蓼莪之<lb/>
哀忽宗社之重伏惟陛下仰思無改之道俯戒在茅之<lb/>
責抑損至情覽決庶務存萬代之圗遺一介之善率繇<lb/>
大道克允至公天下幸甚　林逢宰臣等請聼政表曰<lb/>
伏以萬機事繁不可乆曠今則披瀝血誠乞親庶政聖<lb/>
<pb n="KR3k0055_WYG_050-30a"/>
情哀塞未允愚衷夙夜兢憂是再陳啓伏惟皇帝誕受<lb/>
欽明夙著睿哲道光王室運屬承天而孝感因心悲摧<lb/>
過毁萬靈顒若未覩乾坤伏冀思繼體之大猷棄執哀<lb/>
之小節行帝王代天之法薄曾閔匹夫之情特抑哀懐<lb/>
俯躬朝政宗廟之業永遂和寧社稷之靈知其允答况<lb/>
事非為己道本狥公仰惟聖慈俯塞羣望臣等叨逢景<lb/>
運獲列樞衡昧死竭愚布露丹懇伏紙殞越庶垂天鑒<lb/>
　又表曰臣聞𣗳之元后以牧蒸人猶日月之照臨不<lb/>
<pb n="KR3k0055_WYG_050-30b"/>
可以少曠如天地之覆育不可以暫虧故歴代明王取<lb/>
鑒於此必屈己以狥物遂抑哀而從宜期為彛章行於<lb/>
往古聖心哀迫未體至公羣臣憂疑罔知所措伏惟陛<lb/>
下温恭允塞邁徳文明承二百載之丕圗當十三聖之<lb/>
大業生靈所屬負荷不輕豈宜直貌棘心蹈小節而自<lb/>
遂寳符神器委大計而未臨且萬機事殷九有望切運<lb/>
當克構政在惟新顒顒蒼生日有所冀伏乞皇帝以安<lb/>
黎庶為念以保社稷為心對越上𤣥克揚顧命俯從人<lb/>
<pb n="KR3k0055_WYG_050-31a"/>
願用答天休臣之慺慺實在於此况萬國將至七月匪<lb/>
遥湏務山陵以申孝敬在於營奉不可曠違抑有前規<lb/>
固無狥己伏惟特膺順變允叶情文抑至性而副羣誠<lb/>
略小善而彰大道則天下幸甚宇内和寧臣等生忝明<lb/>
時位當樞軸敬同羣品重啓宸嚴悃愊之誠至於死請<lb/>
　又表曰伏惟漢朝諸帝文稱明聖而著易月之典以<lb/>
為後代之法光武已降迄於我唐繼有睿哲之君不無<lb/>
明聖之主豈皆乏殷宗之孝豈盡無陛下之心但以所<lb/>
<pb n="KR3k0055_WYG_050-31b"/>
守者祖考之丕圗所臨者生靈之重事不敢狥己以屈<lb/>
萬姓不欲申志以葢百王具在典謨莫得逾越况元和<lb/>
以前十一聖矣皆以孝理化於萬國迭承次守無議改<lb/>
縗伏惟以社稷為心以邦國為念以奉山陵為至敬以<lb/>
安社稷為至勤薄曾閔之菲名纂堯舜之盛業副中外<lb/>
之丹款濟蒼生之血誠臣等備任宰衡時逢昌運答先<lb/>
朝之眷遇承陛下之文明伏乞俯察愚心允兹羣望期<lb/>
於得請昧死上陳　栁宗元為百官請聽政表曰臣聞<lb/>
<pb n="KR3k0055_WYG_050-32a"/>
聖凡殊途邦家異禮故王者捨己從物用身許天雖居<lb/>
達䘮猶以事奪皇帝道成鑄鼎仙等馭龍萬姓長號九<lb/>
有顒望陛下以聰明睿聖嗣守寳圗爰及宅憂迨兹累<lb/>
日而孝思罔極尚輟乃懽之言庶政未釐頗闕如絲之<lb/>
命臣等嘗覽載籍粗知䘮紀若成周顧命歴代猶遵西<lb/>
漢遺詔前王所奉我國家以孝理天下文明應期亦用<lb/>
此法胥以傳授盖事歸至當則不可不遵禮貴從宜則<lb/>
不得不守理固然也臣等是以上陳愚懇輕黷宸嚴冀<lb/>
<pb n="KR3k0055_WYG_050-32b"/>
遂血誠俯親國政而陛下執䘮逾切聽政未聞億兆嗷<lb/>
嗷不知所訴臣以為天子之孝在於保安社稷司牧蒸<lb/>
黎功超百王慶流萬代亦何必守臣下之小節蔑皇王<lb/>
之大猷固阻羣情務成謙徳伏願以遺詔為念奪在疚<lb/>
之懐就臨軒之制天下幸甚<lb/>
御殿表增唐李嶠賀元日御正殿表曰上正三辰下臨<lb/>
萬國事雖舉舊命則維新臣聞聖祖垂訓王者處域中<lb/>
之尊公羊紀時春者為一嵗之始載稽故寔抑有典章<lb/>
<pb n="KR3k0055_WYG_050-33a"/>
近嵗以来此禮多闕或事因惜費或時屬告休伏惟陛<lb/>
下道際無垠政敷有紀全被發生之徳無非訢合之仁<lb/>
蒼旻降符黄輿告瑞石碑既見文作太平銀甕旋臻字<lb/>
成萬嵗而又憂勤不輟克責方深精誠旁照於八紘懇<lb/>
惻上通於九廟仙厨徹味獸館休畋遂使化妖宿為夀<lb/>
星變小戎為餓殍慶由聖感令屬神行爰在新正式脩<lb/>
闕典彤庭列位丹陛陳儀凝旒而天啓其門服衮而日<lb/>
升於觀㢲風發越兑澤滂沱左右賢臣駿奔多士國無<lb/>
<pb n="KR3k0055_WYG_050-33b"/>
䛕佞擢靈草而不摇朝絶奸邪儼神羊而莫動禮成而<lb/>
退物有其容况以光耀瑶圗丹青玉板輝前映後邁五<lb/>
登三臣竊訪碩儒逺徵舊典帝堯華封之祝唯止匹夫<lb/>
神禹塗山之儀且非元會然猶堯有多憂之戒禹存後<lb/>
至之誅在和平而尚乖孰歡呼之可致豈與兹日而得<lb/>
同年臣方守河潼正分符竹不獲躬陳玊帛首率梯航<lb/>
况又嘗以藝文叨居禁密雖逺離天上猶近接闗西抃<lb/>
賀空深就望無所心馳紫闕非夢寐而不通魂遶皇闈<lb/>
<pb n="KR3k0055_WYG_050-34a"/>
羡歸飛而莫及　宋方岳賀御正殿表曰天臨南面於<lb/>
赫當陽星拱北辰惟皇建極離麗於恭嘿無為之後乾<lb/>
行於始初觀政之時恭惟皇帝濬哲睿明廣淵齊聖三<lb/>
年無改父道謙未處於法宫一徳克享天心渙已新於<lb/>
大號時乗龍御當宁虎門臣越在侯藩瞻言帝座朝既<lb/>
盈矣勤勞願警於雞鳴夜如何其箴美莫陪於鸞噦<lb/>
洪平齋賀御正殿表曰閶闔之開皇道曠脩日御之儀<lb/>
鈎陳之衛紫垣肇正辰居之象萬邦星拱百辟雲從恭<lb/>
<pb n="KR3k0055_WYG_050-34b"/>
惟皇帝繼體守文宅中圗大講朝元之典冊方重於建<lb/>
儲循大厯之規禮將嚴於享帝適逢純吉首飾常居儼<lb/>
負扆以端臨肅奉圭而入覲屹壯泰山之勢歡傳嵩嶽<lb/>
之呼臣心切傾葵職縻分竹願借方寸之地莫遂就堯<lb/>
不違咫尺之天惟知戴舜　李梅亭賀御福寧殿表曰<lb/>
祕殿鼎新昭鴻名而日揭宸居離麗肅龍御以天臨風<lb/>
来南面之薰星拱北辰之所恭惟陛下體元居正圗大<lb/>
宅中福庶民以是訓之彝寧萬國以惟和之政盡力致<lb/>
<pb n="KR3k0055_WYG_050-35a"/>
孝既卑夏禹之宫脩政攘夷復考宣王之室棟取諸壯<lb/>
蔀轉而豐鸞聲既便於觀旂鶴駕仍通於問寢誕敷文<lb/>
徳聿觀舞羽於兩階載纘武功式燕躋堂之萬夀臣攝<lb/>
麾黔鄙馳夢清都四海為家更願綢繆於牖戸萬民安<lb/>
宅益堅壯麗之山河<lb/>
批答增永貞元年答宰臣上尊號表<hi>闕撰人姓名</hi>曰髙祖太<lb/>
宗接千載之統垂無疆之休太上皇承九聖之烈傳莫<lb/>
大之慶嗣徳纘業允武允文𢎞帝堯之欽明宗𤣥元之<lb/>
<pb n="KR3k0055_WYG_050-35b"/>
清静付朕天下頤神保和至道光於唐虞至仁合於天<lb/>
地卿等䖍述休徳祇獻鴻名循省再三允符朕志朕獲<lb/>
守寳位丕承睿訓雖嚴恭寅畏不敢怠遑而澤未洽於<lb/>
羣生理未臻於皇極遽言徽號何以當之雖嘉乃誠難<lb/>
遂来請其上獻太上皇尊號宜依所奏凡百卿士當體<lb/>
至懐　元和二年答宰臣請上尊號第三表<hi>闕撰人姓名</hi>曰<lb/>
朕獲承丕緒以撫萬邦照臨無日月之明膏潤無江海<lb/>
之浸常恐吉蠲雖備未享於天心教導雖勤未諧於人<lb/>
<pb n="KR3k0055_WYG_050-36a"/>
欲諒慙菲徳敢議鴻名而鼎臣宗公羣后庶尹上引祖<lb/>
宗之丕矩下述黎獻之深誠誡予以處泰而思勞告予<lb/>
以受名而務實陳以懇迫至於再三先典不可以固違<lb/>
羣情不可以屢阻與其牢讓而繁飾不若納規而狥公<lb/>
遂抑至懐勉從来請顧惟不稱兢惕殊深　寳厯元年<lb/>
答百寮上尊號表<hi>闕撰人姓名</hi>曰前上三章皆有報㫖推夲<lb/>
帝王之道研究天人之際可謂盡矣能無亮哉朕辭愈<lb/>
堅来奏愈懇考蓍龜之意酌卿士之心義貴從人事難<lb/>
<pb n="KR3k0055_WYG_050-36b"/>
狥志然體未濟之象敬慎居方復大畜之文模法往行<lb/>
虞舜勤人以恭己文王事帝而小心自勵則鑒乎殷湯<lb/>
盤銘持盈則戒乎周廟敧器還珠却馬使無愧於前修<lb/>
菲食罷䑓冀有示於来代率是道也庶無悔乎勉狥羣<lb/>
心祇循祖訓敬允誠請愧惕良深　元和十四年常衮<lb/>
答南省上徽號表曰朕纘嗣鴻業託於王公之上常恐<lb/>
渉道猶淺燭理未明夙夜祇畏罔或寧逸至於法天象<lb/>
以垂制順人心而平亂立刑辟而不峻興禮樂而不倦<lb/>
<pb n="KR3k0055_WYG_050-37a"/>
簡飭澆浮延納忠直思濟於道保合太和今寰海削平<lb/>
載櫜弓矢皆頼於輔弼之誠盡規於左右將帥之略宣<lb/>
力於邦家循省表章請崇徽號武功文徳揚美於予用<lb/>
愧於懐何以及此尚以昆夷未叙邊鄙猶虞不果允從<lb/>
宜斷来表　長慶二年元稹批宰臣上尊號第二表曰<lb/>
朕聞天職生植聖職敎化天職舉則四時行聖職脩則<lb/>
萬方理然而天不以行四時為徳故蕩蕩無名聖不以<lb/>
理萬物為功故謙謙不宰顧朕小子獲承丕圗上頼祖<lb/>
<pb n="KR3k0055_WYG_050-37b"/>
宗之靈下託股肱之力先定鎮冀次来幽燕皆吾日月<lb/>
之所照臨車書之所轍跡失之則有以自愧得之則何<lb/>
足自多况今四海雖清物力方困六戎雖伏邊備尚勞<lb/>
百吏雖存官業多曠萬目雖設紀律未張有此四者不<lb/>
敢遑寧思與卿等夙夜俾乂卿宜為我提振大法脩明<lb/>
政經讋竄戎夷阜康黎庶四者既理名焉用之朕方以<lb/>
臯夔之務委卿卿宜以堯舜之事教我驟加徽號深恥<lb/>
近名循省表章難遂来請　元稹批第三表曰昔齊桓<lb/>
<pb n="KR3k0055_WYG_050-38a"/>
議封禪管仲驟諫其未宜晉武平江東何曾深惟於逺<lb/>
馭彼二臣者居安思危之志明而有隐無犯之誠切也<lb/>
况朕寡徳謬膺昌期頼先帝削平之威蒙列聖浸漬之<lb/>
澤聿来燕冀甫靖華夷既無徳而有成寔以祥而為懼<lb/>
卿等所宜朝夕納誨警予荒寧雖休勿休日慎一日而<lb/>
乃過為溢美頻上鴻名諒多丹赤之誠殊非藥石之愛<lb/>
汝為予礪為朕揣摩汝為予舟為朕康濟強我懿號不<lb/>
若使我為有道之君加我虚名不若居我於無過之地<lb/>
<pb n="KR3k0055_WYG_050-38b"/>
宜罷来請用副乃懐　元稹批第四表曰朕以正月元<lb/>
日祇見於九廟對越於上𤣥千官在前萬乗在後覩聲<lb/>
明文物之盛望城社宫闕之尊尚念髙祖太宗艱難於<lb/>
經營徳宗憲考殷勤於丕緒復懼不克負荷以羞前人<lb/>
寅畏嚴恭式冀無過而燕趙厎定戎獯和寧寔惟列聖<lb/>
之休安敢自大其義左右輔弼庶尹師長猥以鴻名願<lb/>
加薄徳三詔執事抑而不行物議逾堅予衷未信四陳<lb/>
章表備引古今且曰告䖍之時寧忘繼志問安之下胡<lb/>
<pb n="KR3k0055_WYG_050-39a"/>
不慰心事有切於顯榮理難從於拘執於戲允恭克讓<lb/>
既見奪於羣情克己為仁庶自勤於三省勉依来奏深<lb/>
用愧懐　白居易答宰相賀徳音表曰古先聖王既託<lb/>
人上與百姓同其欲與天下同其憂唯是推心可厎於<lb/>
道朕臨御萬國迨兹五年惕厲之懐雖勤於夙夜伏臘<lb/>
之候猶害於嵗時思革弊以救災在濟人而損己是用<lb/>
輕刑緩死責己恤貧罷郡國之珍貢省宫廏之煩費延<lb/>
春令而布仁行惠先南風而觧愠阜財庶憑歡心以召<lb/>
<pb n="KR3k0055_WYG_050-39b"/>
和氣卿等或匪躬獻替或悉力弼諧啓沃之間己申霖<lb/>
雨之用爕理之際佇見隂陽之和各宜勉之以輔予理<lb/>
章原魏曹植慶文帝受禪章曰陛下以聖徳龍飛順天<lb/>
革命允答神符誕作民主乃祖先后積徳累仁世濟其<lb/>
美以暨於先王先王勤恤民隐劬勞戮力以除其害經<lb/>
營四方不遑啓處是用降兹福慶光啓於魏陛下承統<lb/>
纘戎前緒克廣徳音綏静内外紹先周之舊跡襲文武<lb/>
之懿徳保大定功海内為一豈不休哉　又慶文帝受<lb/>
<pb n="KR3k0055_WYG_050-40a"/>
禪上禮章曰陛下以眀聖之徳受天顯命良辰即阼以<lb/>
臨天下洪化宣流洋溢宇内是以溥天率土莫不承風<lb/>
欣慶執贄奔走奉賀闕下况臣親體至戚懐歡踴躍<lb/>
諡議原宋顔延之武帝諡議曰以為聖哲同風功美殊<lb/>
稱葢出乎道者無方故刑於物者不一伏惟道塞人神<lb/>
信通期運愛敬所禀因心則逺英粹之照正性自天體<lb/>
苞潛躍慮周卷舒龍徳在隂雖艱貞而不悶因時而惕<lb/>
故有来其必亨在晉之季皇塗薦阻欃槍干紀璿璣失<lb/>
<pb n="KR3k0055_WYG_050-40b"/>
馭天鑒靈武民屬聖明不假十室之資不藉百乗之賦<lb/>
首義馳風一鼔静亂滌除泰階消殞薄蝕斯亮登庸之<lb/>
基經綸之始者也内難雖弭外圗未輯河華海岱負固<lb/>
相望荆濮燕亳侯服交侵眷言帝畿思康王路戎不再<lb/>
駕遺氓即序斥堠之所未羇亭徼之所不譯莫不飾誠<lb/>
請罪款塞来賔故能灑埽中嶽致廟九山神道㑹昌寳<lb/>
命既集損之而益後身愈先既而儀刑帝載揖讓天厯<lb/>
改玉乎文祖班瑞於神宗貫革寢機文武搢笏故宸居<lb/>
<pb n="KR3k0055_WYG_050-41a"/>
兩楹坐一八表國訓成均之學家沾撫辜之仁大美配<lb/>
天必終之以儉徳道固萬葉猶申之以話言允所謂教<lb/>
思無窮𣗳之長世取髙上代顧邈前王矣　梁沈約齊<lb/>
武帝諡議曰臣聞天徳平分而四時之名或異聖功一<lb/>
揆而皇王之稱不同盖跡因随事名由義立堯臣禹佐<lb/>
咸率兹典伏惟盡寂窮微含神獨照徳茂始裳之主道<lb/>
冠初耜之君含精靈於五緯駕貞眀於三象初九勿用<lb/>
英氣凌雲負掲日月仰揚霄漢龍姿鳳采煥若麗天登<lb/>
<pb n="KR3k0055_WYG_050-41b"/>
庸在試盛績雲舉雖屈景潢汙降情尺木而拯世濟民<lb/>
浚發懐抱昔成湯百家仁被比屋文王十里化先寡妻<lb/>
前聖後賢重規沓矩震雄圗於九江播靈威於夏汭旌<lb/>
旗未麾鯨鯢自殞弗勞羌僰之長無待六事之人義等<lb/>
伐謀功髙善陳建有國之符成定鼎之業㑹朝清眀事<lb/>
資於牧野受命作周非止於西伯視瞻寢門孝徳光備<lb/>
守器宗祧元良載逺嗣大寳以君百辟敷景化以致隆<lb/>
平守在四夷威行海内囹圄寂寞禮讓交興八柄馭下<lb/>
<pb n="KR3k0055_WYG_050-42a"/>
九官咸事臨朝凝黙尊嚴若神風行日烜無思不暢至<lb/>
仁與造化爭流靈威與雷霆齊軌上貫蒼昊下洞深泉<lb/>
春無淒風夏無苦雨時若罔愆多稔如積三革不累五<lb/>
刃不砥庠塾大啓儒雅雲集訓閲得宜蒐狩有序丹徼<lb/>
青丘之野跂踵反舌之民浮深駕阻迴首革靣北夷畏<lb/>
力獻琛内款不藉終軍之使無假絶漠之威嘉祥霧合<lb/>
秘瑞泉涌史不輟文簡無虚日方當垂七曜之旗駕八<lb/>
龍之乗望禮中嶽肆覲羣后造化不仁穆卜愆應慕切<lb/>
<pb n="KR3k0055_WYG_050-42b"/>
遺弓哀同遏密晦朔不居殯宫將啓勤兹大名宜盡徽<lb/>
極　又齊明帝諡議曰臣聞君徳靡二辟王之名不一<lb/>
聖功無爽堯禹之稱或殊兼以拯世寧亂致平未必同<lb/>
道崇墠増祧嘉號不可相襲伏惟自天誕睿英聖在躬<lb/>
皇矣之符夙著烝哉之謡早集賔門納揆天平地成自<lb/>
南自北無思不韙在屬負圗導揚末命值嗣主狂凶人<lb/>
倫道盡宗社阽危瞻烏靡託國難立長亂極治刑四海<lb/>
樂推三靈以眷東向而讓天下功髙代入流涕而膺寳<lb/>
<pb n="KR3k0055_WYG_050-43a"/>
位如就重負日昃劬勞躬親庶事撫辜納隍之念義同<lb/>
於罪已振民厚下之情無廢於終食聰眀神武逖聽邇<lb/>
聞萬目備張紘綱靡漏御轡不迷寧藉聽於襄野大川<lb/>
可濟不待備於舟檝峥嶸之下澤靡不懐寥廓之上眀<lb/>
無不燭包以宇宙潤以風雨霜露所交人跡所至百姓<lb/>
仰之而不知其始萬物用之而罔識其終上庠廢業忽<lb/>
焉已乆三載弗為淪弛將及臨朝引領思隆雅訓貴遊<lb/>
胥萃俊造成羣方將驅世反本既仁且夀告成東嶽髙<lb/>
<pb n="KR3k0055_WYG_050-43b"/>
宴汾陽造化不仁厭世云及放勲之慕不追負鄉之思<lb/>
空逺殯宫將撤輴軫難留英聲茂實於是乎在　任昉<lb/>
齊明帝諡議曰以為窮神之跡無繼於成名教思所宗<lb/>
言歸於有稱是以則天為大義盡於翼善武功受命理<lb/>
貫於斯文伏惟功髙五讓道冠三極愛敬始於揚名孝<lb/>
饗終乎嚴配寥廓大度誕君人之符閨庭小節應軌物<lb/>
之訓歴試允諧納揆時序貽厥之寄義均負圗榱棟惟<lb/>
新壓焉將及於是承制宣徳定䇿公卿登嗣后於西鍾<lb/>
<pb n="KR3k0055_WYG_050-44a"/>
反獨夫於侯服既而主幼時艱仍離屯蹇應當璧之祥<lb/>
注息肩之願立徳以長紹開中興擬度天行取則乾健<lb/>
日昃罷朝幽枉必達官曹寂寞圄犴空虛虎門肆義大<lb/>
足協律巖廊有縉紳之談鄉塾無横議之士既富而教<lb/>
𢎞此孝治遂使家無蕩子野有栖畆置天下於掌握覽<lb/>
八荒於戸牖寵微金穴之家恩絶椒風之館天應民和<lb/>
祥符總暨故能上變雲物下漏深泉若乃青丘丹陵之<lb/>
國黄銀紫玉之瑞幽符逺萃詢徳報功方將馳道日觀<lb/>
<pb n="KR3k0055_WYG_050-44b"/>
清宫鳴澤為而不恃髙揖成功百川所以朝宗參辰於<lb/>
焉取正豈所謂中衢均奠縣衡共軌者歟　梁元帝髙<lb/>
祖武皇帝諡議曰臣聞翼善傳聖曰堯仁聖盛眀曰舜<lb/>
受禪成功曰禹除虐去殘曰湯諡者行之跡號者功之<lb/>
表雖賤不誄貴卑不誄尊而彰乎名者盛徳之嘉號也<lb/>
被於物者治定之實録也斯所以聲名煥乎鐘石昭晰<lb/>
備於管絃者焉伏惟天縱欽明惟睿作聖功超三五聲<lb/>
踰七十仰之彌髙就之彌逺載潛載躍乃武乃文先是<lb/>
<pb n="KR3k0055_WYG_050-45a"/>
木運告終羣后改屬乾維罔搆坤紐如崩祧祀阽危公<lb/>
卿旰食九牧有淪胥之悲八表興横流之歎乃凝威黑<lb/>
水表瑞丹陵雲合景從表裏禔福受終文祖允恭克讓<lb/>
知黔首不可以無歸蒼生不可以無主降汾陽之逺志<lb/>
不得已而臨之於是𩔖帝禋宗革命創制禘郊式展殷<lb/>
薦斯潔臨兹大寳化與和氣俱宣扇此王風政與秋霜<lb/>
並肅言懸日月功格區宇不以紫宸為貴不以黄屋為<lb/>
尊政謐刑措民殷國阜虹旌式卷堡燧載清胥象相因<lb/>
<pb n="KR3k0055_WYG_050-45b"/>
環楛無曠天衢亨泰王道升平南海候風東溟奉貢膏<lb/>
露凝枝慶雲觸石山開蒼璧地出元珪驃騎把鉞則休<lb/>
屠款塞太尉抗旌則名王蹷角聲教所漸浃靈虵之都<lb/>
威令所行通燭龍之外開庠建序布濩於成均正俗移<lb/>
風氛氲於司樂虛納十亂引諒直之規廣闢四門𢎞招<lb/>
賢之徳青衿知擊壤之性黄髮恣鼓腹之歡加以鑽味<lb/>
微言研精至道文終所牧之典史倚所讀之書無輟萬<lb/>
機日且千遍馳郁郁之聲表乾乾之徳允所謂皇哉君<lb/>
<pb n="KR3k0055_WYG_050-46a"/>
哉日用而不知者矣方且告成岱嶽鏤升平之玉簡昭<lb/>
事梁甫秘禮首之金繩而文王明夷事侔往冊黄帝橋<lb/>
山痛深前典萬有淪傷三辰掩曜人祗軫慕山海含悲<lb/>
慟切陟方哀深遏宻煩寃荼毒貫切心髓風𣗳不静陟<lb/>
岵何期思所以欽若九功仰稽七徳　北齊邢子才文<lb/>
宣帝諡議曰伏惟聖徳光逺神猷𢎞大初自登庸民譽<lb/>
所集把尺持刀成務斯在百揆載清四門唯穆及天眷<lb/>
既屬人謀所歸鳥獸遷情士女革靣敬順天人拱揖羣<lb/>
<pb n="KR3k0055_WYG_050-46b"/>
后處無上之尊居域中之大禮盛樂脩時和嵗稔海内<lb/>
有截天下泰然猶憂勞億兆經營四國同虞舜之巡省<lb/>
若軒轅之靡寧威武紛紜神功四暢怨西以東化南自<lb/>
北臨瀚海以浴兵登天山而紲馬左縈右拂擬歌成章<lb/>
方朝百神於太華受萬國於稽嶺升中增封髙拱垂衣<lb/>
而天䘮黎庶奄捐四海考妣之慕實被含生稱天作誄<lb/>
抑唯恒數故以名追實盡物未臻其美屈道從制一日<lb/>
可以成名　增唐蘇頲中宗諡議曰臣聞聖人極天下<lb/>
<pb n="KR3k0055_WYG_050-47a"/>
之賾以象其物宜成天下之文以察其時變加於百姓<lb/>
之謂徳刑於四方之謂風徳也者動於神明風也者由<lb/>
於教化伏惟皇帝纘武之命允文之基肇承於宥宻以<lb/>
至乎緝熙若乃含青雲之符耀赤光之瑞履順而一夷<lb/>
險安貞而在潛躍由是恭於三朝服兹四罪傒予之始<lb/>
祀夏而無改舊物若帝之初遷周而有膺新命既而三<lb/>
年諒隂九族敦叙免䘮問道穆乎天子之容退朝宻藏<lb/>
怡若家人之禮約躬而厚物盡下以推人翺翔乎儒雅<lb/>
<pb n="KR3k0055_WYG_050-47b"/>
之林經營於文章之囿不傷麛卵不夭卉木體仁也行<lb/>
於蠻貊暨於部䑓施惠也酌中衢之尊不竭也陳太廟<lb/>
之器不盈也故能百寳用四靈臻嘉禾神芝日獻於府<lb/>
柔逺格懐荒至名駒鉅象嵗填於牧方採原陵之露華<lb/>
感而通夢遂揚昊壇之煙燎嚴以配尊然後心游絶冥<lb/>
神寄愷樂在雲臺之上希夷於真諦之門追汾水之陽<lb/>
縹緲乎列仙之館豈圗變生氛沴凶遘霄極龍攢既啓<lb/>
鳥耘逾慕禮徹三獻北有因山之名法崇二言南有至<lb/>
<pb n="KR3k0055_WYG_050-48a"/>
郊之議　賈餗敬宗諡議曰定尊號考列聖終古之重<lb/>
事有司冝用大者逺者上質百王之明烈下開千載之<lb/>
成法參天人之意極臣下之誠酌而舉之以正大諡故<lb/>
稱天以誄大莫加焉微臣得議公莫至焉所謂大者逺<lb/>
者盖總夫一朝之治化四海之恵澤夷夏之率職元元<lb/>
之受賜皇明所臨之逺近睿斷所繫之巨小何如耳其<lb/>
他茍不足以升降盛徳者固得略而不論伏惟皇帝以<lb/>
英睿之資紹膺丕厯啓皇輝於磐石浴聖徳於少海每<lb/>
<pb n="KR3k0055_WYG_050-48b"/>
欽承冊命天下感悦既即尊位孝思踰顯列聖之道率<lb/>
履不違禮行乎郊禋敬達乎宗廟冨四海以致養榮兩<lb/>
宫以問安推恩廣愛累霑鴻渥發號施惠洽於百靈而<lb/>
又天資嚴正睿徳沉毅時海内承憲宗穆宗威靈徳澤<lb/>
之厚朝野無事生人休息初臨大寳委政宰庭春秋至<lb/>
富而逺畜剛辯既閲庶務四聰益達英斷自己任賢不<lb/>
疑故卒能光啓誠明載安天下横議或熾聖衷愈堅忠<lb/>
勲内外叶贊雄畧於是舉兵食之大計示經營乎四方<lb/>
<pb n="KR3k0055_WYG_050-49a"/>
而不庭之藩首自夷殄礪志奮節視師於朝承風嚮化<lb/>
遐邇聳動夫不怒而威不戰而勝王者之武也惜乎號<lb/>
未光乎天地澤未浸乎四海而變生非慮遐抱天關生<lb/>
靈之惋憤其可既乎臣謹上稽國典旁考物情約以經<lb/>
義合諸諡法表功節恵庶叶大中　蘇滌宣宗諡議曰<lb/>
皇天平分盛王全用施雷雨之廣澤則庶物生成務恩<lb/>
威之至仁則四海亭育遂使含靈受泰觸𩔖知懐羙諡<lb/>
大名固當稱謂伏維皇帝爰自盤維膺兹九五行越今<lb/>
<pb n="KR3k0055_WYG_050-49b"/>
古仁被黔黎孝惟生知略不代出以天下為己任視宇<lb/>
内於掌中坐朝而不問風霜弭亂而不恡府帑動惟師<lb/>
古慮必歸周聞善若驚去疾務盡前王之羙事列聖之<lb/>
令典必擴而行之加以講信脩睦任賢興能思念勲庸<lb/>
則發凌煙之彩繪敦序友于則置雍和之宴錫俯閲才<lb/>
彦則命法官諫官之次對愛憫生育則禁三月五月之<lb/>
採捕一物之不得其冝納隍在慮四方之稍有未泰降<lb/>
食為心命將則千里坐知指縱則三邊克定是以人並<lb/>
<pb n="KR3k0055_WYG_050-50a"/>
為使物得自安加以西平羌戎南征蠻㓂三州七闗之<lb/>
地坦然無虞四征際海之毗晏然自静然後賑廩恤人<lb/>
蠲農命使逺無不肅邇無不安姦宄戢心權豪屏息京<lb/>
輦絶桴鼓之響邊陲無烽爟之虞可謂超三躋五度契<lb/>
踰繩者矣　明楊廷和武宗諡議曰古先哲王繼天立<lb/>
極凢有聖徳大功顯被於當時必有鴻名羙諡垂示於<lb/>
後世盖古今之通義臣子之至情自周以来未之有改<lb/>
也然而諡以易名節以一恵要其終而原其始表其大<lb/>
<pb n="KR3k0055_WYG_050-50b"/>
而著其微號必稱情揚非虚羙稽諸典禮而無愧質諸<lb/>
鬼神而無疑又先王所以閑萬世匪敢私一人者也恭<lb/>
惟皇帝首出庶物天挺英賢育徳青宮講誦不分於寒<lb/>
暑談經翠幄興衰備覽於古今即位之初躬親理政詔<lb/>
令之下究極民情纂脩孝宗實録以鋪張丕顯之謨續<lb/>
成通鑑纂要以繼述先朝之緒再舉尊崇之典孝事重<lb/>
闈特頒御製之詩睦親宗室屢增額數而嘉重進士之<lb/>
科創立規條而申嚴武舉之選㑹時艱之洊至勞聖慮<lb/>
<pb n="KR3k0055_WYG_050-51a"/>
以多方變起維城釁生藩鎮邊塵驚於河曲烽火達於<lb/>
甘泉命將出師聲罪致討大憝既獲磐宗載安受脤於<lb/>
社而振旅於疆戰勝於外而福生於内除惡務本去邪<lb/>
勿疑几席之憂弭之於頃刻蕭墻之變撲之於劻勷内<lb/>
外無患是曰聖人威嚴不殺乃稱神武人方薦瘥天未<lb/>
悔禍盗賊滿野流亡載途自青兖以達兩河由楚越而<lb/>
亘西蜀數勤大將累發内兵授成算於九重收坐勝於<lb/>
萬里此則武功之再見也粤自丁丑訖於庚辰屬邊境<lb/>
<pb n="KR3k0055_WYG_050-51b"/>
之不寜致皇輿之逺狩天戈至止月㨗頻聞日轂纔臨<lb/>
風煙頓息豈意南昌之地復為逆狄之圗流言外聞甚<lb/>
於管蔡之惡姦黨内應急於吳楚之謀六飛親征萬軍<lb/>
齊發曾無亡矢之費遂收除蔓之功兹豈人為實有天<lb/>
助此又武功之屢見也念天下之重事在嗣統之得人<lb/>
逺遵皇祖之眀訓上承母后之懿旨奉迎聖眀付託神<lb/>
器此又漢唐以下人主傳受之明且正未有若今日之<lb/>
事者也臣等竊嘗徧觀史冊所載歴代帝王前啓後承<lb/>
<pb n="KR3k0055_WYG_050-52a"/>
　必有文徳以興炳蔚之教必有武功以振恬熙之風漢<lb/>
　之武帝唐之武宗皆以聰明果毅蹈厲發揚思欲震殊<lb/>
　俗而威逺夷勤耿謨而揚大烈以今方之殆同條而共<lb/>
　貫也<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_050-52b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷四十五<lb/>
</p>
<p>
</p>
  </div>
</body>
</text>
</TEI>
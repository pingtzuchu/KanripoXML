<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_408-1a"/>
　欽定四庫全書<lb/>
御定淵鑑類函卷四百三<lb/>
　　果部五<hi>栗棃胡桃杜    芋</hi>　<hi>林檎/楊梅</hi>　<hi>枇杷/葡萄</hi>　<hi>木𤓰荔枝</hi>
　　　栗一<lb/>
　原禮記曰栗撰之　又曰虞主用桑練主用栗　毛詩<lb/>
　曰樹之榛栗　又曰阪有漆隰有栗　又曰山有嘉卉<lb/>
　侯栗侯梅　周官曰饋食之籩其實栗　韓詩曰東門<lb/>
　之栗有静家室<hi>静善也言東門之栗樹之下有善人可以為室家也</hi>　詩義疏曰<lb/>
<pb n="KR3k0055_WYG_408-1b"/>
　桂陽有栗叢生大如柿子<hi>一作杼</hi>　又曰栗五方皆有周<lb/>
　秦呉揚特饒唯漁陽范陽栗甜美長味他方不及也倭<lb/>
　韓國上栗如雞子亦短味不美　増大戴禮曰八月栗<lb/>
　零零者降也零而後取之故不言剝也　吕氏春秋曰<lb/>
　伊尹曰果之美者江浦之橘箕山之栗　格物論曰栗<lb/>
　子苞生刺多如蝟毛其中著實或單或雙或三四數之<lb/>
　少者其實大多者其實小實有殻殻紫黒色殻内膜膜<lb/>
　内肉皆黄大色八九月方熟熟時苞自𤼵罅而實隨隕<lb/>
<pb n="KR3k0055_WYG_408-2a"/>
焉　原莊子曰古者獸多民少皆巢居以避之晝食橡<lb/>
栗暮栖樹上故命曰有巢氏　史記曰蘇秦說燕文侯<lb/>
曰北有棗栗之利此謂天府民雖不佃作而足　漢書<lb/>
曰燕秦千樹栗此人與千戸侯等　相玉書曰黄侔蒸<lb/>
栗　山海經曰南山其上多栗葛山銅山其木多栗<lb/>
西京雜記曰上林苑有侯栗瑰栗魁栗雙栗槐栗榛栗<lb/>
嶧陽栗　盧諶祭法曰春秋冬祠皆用栗　廣志曰栗<lb/>
有闗中侯栗大如雞子　魏志曰東夷韓國出大栗如<lb/>
<pb n="KR3k0055_WYG_408-2b"/>
棃　辛氏三秦記曰漢武帝果園大栗十五枚一斗<lb/>
<hi>闕</hi>　曰梁州獻栗徑寸半　<hi>闕</hi>　曰侯國出栗大如雞<lb/>
子　地理志曰越中出如拳之栗　袁子正書曰歳比<lb/>
不登唯得賣棗栗𤓰棃　袁淮觀殊俗曰索蘭枝而不<lb/>
得見巨房之大栗　蜀都賦曰榛栗罅發　魏都賦曰<lb/>
固安之栗　増晉宫閣名曰華林園中栗一株侯栗六<lb/>
株　原王逸荔枝賦曰西旅獻崑山之蒲桃北燕薦朔<lb/>
濵之巨栗　何晏九州論曰中山好栗　増鄴中記曰<lb/>
<pb n="KR3k0055_WYG_408-3a"/>
鄴中産巨栗脫其殻可以為杯　嶺表錄異曰廣州無<lb/>
栗惟勒州山中有石栗一年方熟皮厚而肉少味似胡<lb/>
桃仁熟時或為羣鸚鵡啄食畧盡只此石栗亦稀少<lb/>
　　栗二<lb/>
原論語曰哀公問杜於宰我宰我對曰夏后氏以松殷<lb/>
人以柏周人以栗　韓子曰秦饑應侯謂王曰五苑之<lb/>
果蔬橡棗栗足以活民請發之王曰今發五苑以活民<lb/>
是使有功與無功互爭取也人生而亂不如死而治<lb/>
<pb n="KR3k0055_WYG_408-3b"/>
増荘子曰宋有狙公飬狙成羣恐衆狙之不馴於已也<lb/>
先誑之曰與汝芧栗也朝三而暮四足乎衆狙皆怒曰<lb/>
朝四而暮三足乎衆狙皆喜　㑹稽先賢𫝊曰光武詔<lb/>
嚴遵詣行在遇蜀郡獻栗橘上賜公卿以下使各以手<lb/>
所及取之遵獨不取上問其故遵曰君賜臣以禮臣奉<lb/>
君以恭今賜無主臣是以不敢取　原魏志曰許允因<lb/>
司馬昭辭欲殺之帝方食栗優人雲午等唱曰青頭雞<lb/>
青頭雞者鴨也帝懼不敢發　増梁書曰沈約常侍宴<lb/>
<pb n="KR3k0055_WYG_408-4a"/>
㑹豫州獻栗徑寸帝竒之問衆栗事多少與約各疏所<lb/>
知約少帝三事約出謂人曰此公䕶前不讓即羞死帝<lb/>
聞其言不遜欲抵其罪徐勉固諌而止　續神仙𫝊曰<lb/>
王可交居松江泛江見舫中有道士七人皆玉冠霞帔<lb/>
呼可交上舫與二青栗赤光如棗長二寸許肉脆而甘<lb/>
如飴食盡令去俄頃坐於石上問樵者何地即天台也<lb/>
　又曰謝元卿遇神仙設鳯冠栗　清異錄曰晉王嘗<lb/>
窮追汴師糧食不繼蒸栗以食軍中遂呼栗為河東飯<lb/>
<pb n="KR3k0055_WYG_408-4b"/>
　　栗三<lb/>
原女贄　籩實<hi>俱詳栗一</hi>　南安出　北朔薦<hi>王襃僮約曰南安拾栗採</hi>
<hi>橘注云南安縣名出好栗橘  下詳栗一</hi>　華林一枝　燕地千樹<hi>俱詳栗一</hi>
秦王苑　漢帝園<hi>俱詳栗二</hi>　華山麓　汝水灣<hi>華山記曰西山麓中</hi>
<hi>有栗林藝植以來蕭森繁茂殊酈道元水經注汝南灣中有地數頃上有栗園栗小  不並固安之實也然歳</hi>
<hi>貢四百石以充天府水渚即栗洲也</hi>　増擲柱　散牀<hi>宋書劉秀之從叔穆之為丹陽尹與</hi>
<hi>子弟宴集㕔事柱有一穿者穆之曰汝等各以栗遥擲穿處必得此郡唯秀之栗獨入焉後果騐  世說新語</hi>
<hi>王泰幼敏悟祖母散栗於牀羣兒競取之泰獨不取曰不取當自得賜人皆異之</hi>　白鴉谷<lb/>
<pb n="KR3k0055_WYG_408-5a"/>
𤣥猿窟<hi>杜甫詩盤剥白鴉谷口栗  韋應物詩採栗𤣥猿窟</hi>
　　栗四<lb/>
増栗過拳<hi>杜詩穰多栗過拳</hi>　蒸栗暖<hi>杜詩山家/蒸栗暖</hi>　栗園開<hi>杜詩</hi>
<hi>入村樵徑引嘗果栗園開</hi>　未全貧<hi>杜詩園收芋栗未全貧</hi>
　　栗五<lb/>
原詩梁陸玢賦得雜言栗詩曰貨見珍於有漢木取貴<lb/>
於隆周英肇萌於朱夏實方落於素秋委玉盤雜椒糈<lb/>
將象席糅珍羞<lb/>
<pb n="KR3k0055_WYG_408-5b"/>
原賦後漢蔡邕傷故栗賦曰人有折蔡氏祠前栗者故<lb/>
作斯賦樹南方之嘉木於靈宇之前庭通二門以征行<lb/>
兮夾階除而列生彌霜雪之不凋兮當春夏而滋榮因<lb/>
本心以誕節挺青蘖之綠英形猗猗以豔懋似碧玉之<lb/>
精眀何根莖之豐羙將蕃熾以悠長遇禍賊之災人嗟<lb/>
夭折以摧傷　陳陸瓊栗賦曰四時逸盛百果元芳綠<lb/>
梅春馥紅桃夏香何羣品之浮脆惟此質之乆長外刺<lb/>
同夫拱棘内潔甚於氷霜伏南安而來清列御宿而懸<lb/>
<pb n="KR3k0055_WYG_408-6a"/>
房薦羞則椇榛並列加籩則菱芡同行金盤兮麗色玉<lb/>
俎兮鮮光周人以之戰懼大官稱於柏梁<lb/>
原啟梁庾肩吾謝東宫栗啓曰查或火成鑚以為屑柰<lb/>
稱煎用曝而成糗未若北燕巨實用奪榮枯南園脯山<lb/>
翻慙齒決承恩踴躍對聞喜之河念報屛營問知來之<lb/>
鳥<lb/>
　　胡桃一<lb/>
原荀氏春秋祠制曰常設用胡桃　増西京雜記曰上<lb/>
<pb n="KR3k0055_WYG_408-6b"/>
林苑有胡桃　原廣志曰陳倉胡桃薄皮多肌陰平胡<lb/>
桃大而皮脆急促則碎　増格物論曰胡桃生北土陜<lb/>
洛間多有之大株厚葉多隂實青瓤白味甘殻薄者為<lb/>
佳食之令人肥健秋冬熟時採之　原呉時外國志曰<lb/>
大秦國有棗榛胡桃蓮藕雜果　増嶺表錄異曰山胡<lb/>
桃皮厚而堅大於北府底平如檳榔多肉少仁亦與北<lb/>
中者相似以斧搥之方破或取之自底磨平以為印子<lb/>
其隔屈曲類篆文也　原晉宫閣名曰華林園胡桃八<lb/>
<pb n="KR3k0055_WYG_408-7a"/>
十四株<lb/>
　　胡桃二<lb/>
原博物志曰張騫使西域還得胡桃　増廣五行記曰<lb/>
後蜀李雄玉衡十二年扶風人韓豹為太史令雄卒子<lb/>
期立以豹為太傅猶領侯職豹嘗言於期曰臣今老志<lb/>
在田園欲植胡桃願賜其種期不悟俄而李夀自涪率<lb/>
衆南向襲成都廢期自立　羣芳譜曰宋洪邁有痰疾<lb/>
因晩對上遣使諭令以胡桃肉生薑卧時嚼服數次即<lb/>
<pb n="KR3k0055_WYG_408-7b"/>
愈如㫖服之旦而痰𠻳止<lb/>
　　胡桃三<lb/>
増張騫得種　沈約謝賜<hi>上詳胡桃二下見沈約啟</hi>
　　胡桃四<lb/>
增詩唐李白白胡桃詩曰紅羅袖内分眀見白玉盤中<lb/>
看却無疑是老僧休念誦腕前推下水晶珠<lb/>
原啟梁沈約為柳世隆謝賜樂遊苑胡桃啓曰挺自禁<lb/>
園味逾井絡動物迴祗在㣲必應此乃胡羯奔逃吉之<lb/>
<pb n="KR3k0055_WYG_408-8a"/>
先見者也<lb/>
原書後漢孔融與諸卿書曰多惠胡桃深知篤意　晉<lb/>
鈕滔母答呉國書曰胡桃本生西𦍑外剛樸内柔甘質<lb/>
似古賢欲以奉貢<lb/>
　　林檎一<lb/>
原廣志曰林檎似赤柰子亦名黒檎　又曰一名來禽<lb/>
言味甘熟則來禽也　増謝靈運七濟曰朝食既畢摘<lb/>
果堂隂春惟枇杷夏則林檎　原劉楨京口記曰南國<lb/>
<pb n="KR3k0055_WYG_408-8b"/>
多林檎<lb/>
　　林檎二<lb/>
増洽聞記曰唐永徽中魏郡王方言於河灘上拾得一<lb/>
小樹栽之及長乃林檎也實大如小黄瓠色如白玉間<lb/>
以珠㸃味非常羙進髙宗種於苑中以為朱柰又名五<lb/>
色林檎上賜方言階文林郎故名文林果<hi>俗名即頻婆果今北土所</hi>
<hi>珍而古不經見唯楞嚴諸經有之或云元時通中國始盛耳</hi>
　　林檎三<lb/>
<pb n="KR3k0055_WYG_408-9a"/>
増佳果<hi>梅聖俞詩右軍好佳果墨客求來禽</hi>　微馨<hi>實如脆李帶微馨却把輕紅著羙人</hi>
林家果<hi>古詩珍竒自是林家果聲價從今值萬金</hi>　致子<hi>王右軍帖青李來禽可為致子當種</hi>
<hi>之吾篤喜此果速為致此子則大惠也</hi>　熟顆<hi>蘇邁詩熟顆無風時自脫半腮迎日鬭先紅</hi>
濃粧<hi>鄭谷詩濃粧酒漸醺</hi>
　　林檎四<lb/>
增詩唐元稹月臨花<hi>即林檎花</hi>詩曰凌風颺颺花透影朧朧<lb/>
月巫峡隔波雲姑峰漏寒雪鏡勻嬌面粉燈泛髙籠纈<lb/>
夜乆清露多啼珠墜還結　宋劉子翬詠林檎詩曰燦<lb/>
<pb n="KR3k0055_WYG_408-9b"/>
燦來禽已著花芳根誰徙向天涯好將青李相遮映風<lb/>
味應同逸少家<lb/>
原書梁劉孝威謝賚林檎書曰勇聞齊國止錫二桃逺<lb/>
至仙方裁䝉數棗豈如恩豐漢箧賜廣魏奩奼女數而<lb/>
僅通算即計而方得生於玉井之側出自金膏之地上<lb/>
靈所貴下土希逢<lb/>
原啟梁庾肩吾謝賚林檎啓曰丹徒故苑歳綿長而不<lb/>
見岷山舊植路重阻而來難未有徙核圓丘移根閬坂<lb/>
<pb n="KR3k0055_WYG_408-10a"/>
仙㕑始摘猶堆青玉之盤下賤爰頒遂入抽蒲之座<lb/>
　　枇杷一<lb/>
増格物論曰枇杷髙丈餘枝肥葉大而有毛作驢耳形<lb/>
冬開白花三四月成實一名盧橘　清異録曰建業人<lb/>
種枇杷誇其色曰蠟兄　原荆州土地記曰宜都出大<lb/>
枇杷　廣州記曰枇杷若榴參乎京都　華山記曰華<lb/>
山講堂西頭有枇杷園　晉宫閣名曰華林園枇杷四<lb/>
株　仲長統昌言曰今人主不思甘露零醴泉湧而患<lb/>
<pb n="KR3k0055_WYG_408-10b"/>
枇杷荔枝之腐亦鄙矣　增范汪祠制曰孟夏祭用枇<lb/>
杷　五行志曰枇杷五月開結主水<lb/>
　　枇杷二<lb/>
增彚苑曰無論國隋時聞焉在扶南西二千餘里其國<lb/>
大道左右夾種枇杷樹及諸花果行其下常有元隂十<lb/>
里一亭亭皆有井食麥飯飲蒲萄酒　唐史曰建中元<lb/>
年詔山南歳貢枇杷取一次以供廟享<lb/>
　　枇杷三<lb/>
<pb n="KR3k0055_WYG_408-11a"/>
增果産西蜀　名著上林<hi>宋景文詩有果産西蜀作花凌早寒樹繁碧玉葉柯叠黄</hi>
<hi>金丸時梅聖俞詩五月枇杷黄似橘誰思荔枝同此  嘉名巳著上林賦却恨紅梅未有詩</hi>　一梢<lb/>
滿盤　萬顆綴樹<hi>上見楊萬里詩漢劉屛山詩萬顆金丸綴樹稠遺根  苑識風流也知不</hi>
<hi>作清朝瑞朽腐聊闗聖主憂</hi>
　　枇杷四<lb/>
增花如雪白<hi>顧瑛詩枇杷托開如雪白</hi>　火樹朝來翻絳焰　瓊林<lb/>
日出曬紅霞　回看桃李都無色　映得芙蓉不是花<lb/>
<hi>並白居易詩</hi>　一樹金<hi>唐詩東園載酒西園醉摘盡枇杷一樹金</hi>
<pb n="KR3k0055_WYG_408-11b"/>
　　枇杷五<lb/>
增詩唐羊士諤題枇杷花詩曰珍樹寒始花氛氲九秋<lb/>
月佳期若有待芳意常無絶嫋嫋碧海風𪷟濛綠枝雪<lb/>
㥯景自餘妍春禽幸流悅　司空曙答寄枇杷葉詩曰<lb/>
傾匡呈綠葉重疊色何鮮詎是秋風裏猶如曉露前仙<lb/>
方當見重消疾本應便全勝甘蕉贈空投謝氏篇　宋<lb/>
楊萬里枇杷詩曰大葉聳長耳一梢堪滿盤荔枝多與<lb/>
核金橘却無酸雨壓低枝重漿流氷齒寒長卿今在否<lb/>
<pb n="KR3k0055_WYG_408-12a"/>
莫遣作園官<lb/>
原賦宋周祗枇杷賦曰昔魯季孫有嘉樹韓宣子賦譽<lb/>
之屈原離騷亦著橘賦至枇杷樹寒暑無變負雪揚華<lb/>
余植庭圃遂賦之云名同音器質貞松竹四序一采素<lb/>
華冬馥霏雪潤其綠蕤商風理其勁條望之冥濛即之<lb/>
踈寥　謝瞻安成郡庭枇杷樹賦曰伊南國之嘉木偉<lb/>
北庭而延樹稟金秋之清條抱東陽之和煦肇寒葩於<lb/>
結霜成炎果乎纖露髙臨甍首傍拂階路<lb/>
<pb n="KR3k0055_WYG_408-12b"/>
　　木𤓰一<lb/>
原爾雅曰楙木𤓰也　周禮曰木𤓰次之　晉宫閣名<lb/>
曰華林園木𤓰五株　廣志曰木𤓰子可藏枝為杖號<lb/>
一尺百二十節　増羣芳譜曰一名鐵脚梨樹如柰叢<lb/>
生枝葉花俱如鐵脚海棠可種可接可以條壓春末開<lb/>
花紅色微帶白作房實如小𤓰　水經曰魚復縣地多<lb/>
木𤓰樹有子大如甒白黄甚苦香　方輿勝覽曰天台<lb/>
石梁橋既峭危下臨絶澗過者心悸石罅有木𤓰華時<lb/>
<pb n="KR3k0055_WYG_408-13a"/>
有蛇盤糾至實落供大士乃去號為䕶聖𤓰　又曰宣<lb/>
州人種木𤓰始成顆則鏇紙花以貼其上夜露日曝而<lb/>
變紅花紋如生可愛<lb/>
　　木𤓰二<lb/>
原詩曰木𤓰美桓公也衛為狄人所敗出䖏於漕桓公<lb/>
救而封之遺之車馬器服焉衛人思之欲厚報之投我<lb/>
以木𤓰報之以瓊琚匪報也永以為好也　増明皇雜<lb/>
錄曰楊后思食酸味明皇以吿張說因進經袖出木𤓰<lb/>
<pb n="KR3k0055_WYG_408-13b"/>
以獻<lb/>
　　木𤓰三<lb/>
増報瓊玖　見苞苴<hi>上出詩經苞孔子曰吾於木𤓰見  苴之禮</hi>
　　木𤓰四<lb/>
增詩宋梅聖俞詠木𤓰詩曰百果宜甘酸或由人所植<lb/>
木𤓰聞衛詩贈好非玉色投此瓊瑶報蓋重車馬飾幸<lb/>
資藥品用少助臣調力　范成大詠木𤓰詩曰沈沈黛<lb/>
色濃糝糝金沙絢却笑宣州房競作紅粧面<lb/>
<pb n="KR3k0055_WYG_408-14a"/>
原賦宋何承天木𤓰賦曰美中州之嘉樹表閒冶之䴡<lb/>
姿結靈根以誕秀傾朝日以揚輝擢重柯之冉冉布翠<lb/>
葉而蕤葳惟兹木之在林亦超類而獨劭方朝華而繁<lb/>
實比沙棠而有耀當大厦之方隆愧微幹之纖撓豈隱<lb/>
樸以幸全固呈才而不效離衆用而獲寧永端已以勵<lb/>
操願佳人之予投思同歸以託好顧衞風之攸珍雖瓊<lb/>
琚而匪報<lb/>
　　杜棃一<lb/>
<pb n="KR3k0055_WYG_408-14b"/>
原爾雅曰杜甘棠也杜赤棠棃白棠　毛詩曰蔽芾甘<lb/>
棠勿翦勿伐　又曰有枤之杜<hi>枤獨也</hi>　増山海經曰岷<lb/>
山之上其木多棠　草木疏曰甘棠今棠棃以棃可食<lb/>
故名一云牡曰棠牝曰杜　又曰其花春開采之日乾<lb/>
瀹之可稱蔬<lb/>
　　杜棃二<lb/>
原韓詩外𫝊曰邵伯在朝有司請召民邵伯曰不勞一<lb/>
身而勞百姓大非吾先君文王之志也於是廬於棠樹<lb/>
<pb n="KR3k0055_WYG_408-15a"/>
之下百姓大恱詩人見而歌焉　増孝子𫝊曰尹伯竒<lb/>
采楟花以為食<hi>注楟花山棃也</hi>
　　杜棃三<lb/>
原賦晉孫楚枤杜賦曰家弟以虞氏棃賦見示余謂豈<lb/>
以棃有用之為貴杜無用之為賤故無用獲全所以為<lb/>
貴有用獲殘所以為賤故賦云爾惟有枤之為杜齊萬<lb/>
物而並生其質菲薄既不施於器用華葉疎悴靡休隂<lb/>
之茂榮昔在邵伯聽訟述職甘棠作頌垂之㒺極<lb/>
<pb n="KR3k0055_WYG_408-15b"/>
　　芋一<lb/>
原本草曰芋土芝　援神契曰仲冬日卯星中收莒芋<lb/>
亦芋也　卓氏曰吾聞岷山之下沃野下有蹲鴟至死<lb/>
不饑乃求逺遷致之於臨卭　廣志曰有君子芋大如<lb/>
斗魁青邊芋淡善芋大如缾少子葉如繖蓋緗色紫莖<lb/>
　說文曰齊人謂芋為莒　左思呉都賦曰徇蹲鴟之<lb/>
沃則以為世濟陽九注云濟人饑也形似蹲鴟　増又<lb/>
蜀都賦曰𤓰疇芋區<lb/>
<pb n="KR3k0055_WYG_408-16a"/>
　　芋二<lb/>
原漢書曰汝南有鴻隟大陂翟方進為丞相奏破之郡<lb/>
中追怨童謡曰壊陂誰翟子威飯我豆羮食芋魁　増<lb/>
南史孝義𫝊曰鮮于文宗漁陽人七歳喪父父以種芋<lb/>
時亡至眀年芋時對芋嗚咽如此終身　汝南先賢𫝊<lb/>
曰袁安字公邵除隂平長時年饑荒民皆菜食租入不<lb/>
畢安聽使輸芋曰百姓饑困長何得食穀先自引芋吏<lb/>
皆從之　華陽國志曰何隨字季業蜀郡郫人也除安<lb/>
<pb n="KR3k0055_WYG_408-16b"/>
漢令去官時巴土饑荒所在無穀送吏行乏輒取道側<lb/>
民芋隨以帛繫其處使足所取直民視芋見帛相語曰<lb/>
聞何安漢清㢘行過從者無糧必能爾耳持帛送還之<lb/>
終不受因為語曰安漢吏取糧令為之償　唐書曰章<lb/>
仇置成都市誓文曰大亂不亂蜀有廣漢大饑不饑蜀<lb/>
有蹲鴟　李泌本𫝊曰泌在衡嶽有僧明瓉號懶殘泌<lb/>
察其非凡人夜徃謁之瓉發火芋㗖之曰勿多言領取<lb/>
十年宰相<lb/>
<pb n="KR3k0055_WYG_408-17a"/>
　　芋三<lb/>
増狀如雀　訛為羊<hi>酉陽雜俎雀芋狀如雀頭置乾地反濕置濕地反乾飛鳥遇之墮走</hi>
<hi>獸遇之僵芋顔氏家訓江南有一權貴誤讀本草蜀都賦注蹲鴟  也乃為羊字人饋羊肉荅曰謝饋蹲鴟</hi>
　　楊梅一<lb/>
原臨海異物志曰楊梅其子大如彈丸正赤五月中熟<lb/>
熟時似梅其味甘酸　増格物論曰楊梅有紅白紫三<lb/>
種紅者味勝於白紫者又勝於紅　原裴氏廣州記曰<lb/>
廬山頂有湖楊梅山桃繞其際海人時登採拾止得於<lb/>
<pb n="KR3k0055_WYG_408-17b"/>
上飽食不得持下　博物志曰地有章名則生楊梅<lb/>
呉興記曰故章縣北有石槨山上生楊梅常以貢御<lb/>
南越志曰熙安縣多楊梅<lb/>
　　楊梅二<lb/>
原郭子曰楊氏子年九歳孔君平詣其父設果有楊梅<lb/>
孔指示兒曰此實君家果兒應聲答曰未聞孔雀是夫<lb/>
子家禽　増南史曰齊孝子王虚之庭中楊梅樹隆冬<lb/>
三實人謂孝感所致　梁書曰任昉為新安太守郡有<lb/>
<pb n="KR3k0055_WYG_408-18a"/>
蜜嶺有楊梅舊為太守所採昉以冒險多毒物故即時<lb/>
停之　揮麈録曰王嶷字豐父守㑹稽童貫時方用事<lb/>
貫苦脚氣或云楊梅仁可療是疾豐父襃五十石以獻<lb/>
之後擢待制再任不歷貼職徑登次對惟豐父一人<lb/>
古蹟事實曰杭州楊梅塢在南山近瑞峰石塢内有一<lb/>
老嫗姓金其家楊梅甚盛俗稱楊梅塢所謂金婆楊梅<lb/>
是也　湘潭記曰陸展郎中見楊梅歎曰此果恐是日<lb/>
精然若無蜂兒採香誰勝難和之味即以竹絲籃貯千<lb/>
<pb n="KR3k0055_WYG_408-18b"/>
枝并茶花蜜送衡山道士　林邑記曰林邑楊梅其大<lb/>
如盃盌青時極酸既紅味如崖蜜以醖酒號梅香酎非<lb/>
貴人重客不得飲之<lb/>
　　楊梅三<lb/>
増龍睛　驪頷<hi>郭功父詩顆顆龍睛濕深深映石門自憐非荔子不得薦堯閽  下見陸游詩</hi>
　　楊梅四<lb/>
增詩唐平可正詩曰五月楊梅已滿林初疑一顆價千<lb/>
金味方河朔葡萄重色比瀘南荔子深飛艇似聞新入<lb/>
<pb n="KR3k0055_WYG_408-19a"/>
貢登盤不見舊供吟詩成一寄山中友恐解樓頭愛渴<lb/>
心　宋陸游詩曰緑隂翳翳連山市丹實纍纍照路隅<lb/>
未愛滿盤堆火齊先驚探頷得驪珠斜簮寳髻看遊舫<lb/>
細織筠籠入上都醉裏自矜豪氣在欲乗風露摘千株<lb/>
原頌梁江淹楊梅頌曰寶跨荔枝芳軼木蘭懐蕊挺實<lb/>
涵黄糅丹鏡日繡壑照霞綺巒為我羽翼委君玉盤<lb/>
　　蒲萄一<lb/>
原本草曰蒲萄益氣强志令人肥健少饑延年輕身<lb/>
<pb n="KR3k0055_WYG_408-19b"/>
廣志曰蒲萄有黄黒白三種　史記曰大宛以蒲萄為<lb/>
酒富人藏酒至萬餘石乆者數十歳不敗　漢書曰且<lb/>
末國無雷國罽賔國皆有蒲萄　博物志曰西域蒲萄<lb/>
酒𫝊云可至十年　又曰以為芻蕘　秦州記曰秦野<lb/>
多蒲萄　晉宫閣名曰華林園蒲萄百七十八株　杜<lb/>
恕篤邊論曰漢徑匈奴取胡麻蒲萄稗麥苜蓿示廣地<lb/>
　増金樓子曰大月氏國善為蒲萄花葉或以根及汁<lb/>
醖之其花緑榮碧䰅春夏之時萬䰅競發如鸞翼八月<lb/>
<pb n="KR3k0055_WYG_408-20a"/>
中風吹葉上傷裂似綾紈故人呼為蒲萄風亦名裂葉<lb/>
風　唐書波斯國磨鄰老勃蕯歳獻貴人蒲萄大者如<lb/>
雞卵　六帖曰西域有笯赤建國多蒲萄　原魏都賦<lb/>
曰篁篠懐風蒲萄結隂　増潘岳閒居賦曰若榴蒲萄<lb/>
之珍磊落蔓衍於其側<hi>注磊落實貌蔓衍長也</hi>
　　蒲萄二<lb/>
原漢書曰李廣利為貳師將軍破大宛得蒲萄種歸漢<lb/>
増博物志曰張騫使西域還得蒲萄　原漢武内𫝊曰<lb/>
<pb n="KR3k0055_WYG_408-20b"/>
西王母下帝設蒲萄酒　燉煌張氏家𫝊曰扶風孟佗<lb/>
以蒲萄酒一斛遺張讓即擢凉州刺史　魏文帝詔羣<lb/>
臣曰旦設蒲萄解酒宿酲掩露而食甘而不䬼脆而不<lb/>
酸冷而不寒味長汁多除煩解渴又釀以為酒甘於麴<lb/>
蘖善醉而易醒道之固已流涎咽唾况親食之耶他方<lb/>
之果寧有匹之者　増異國志曰龜兹國其人奢侈家<lb/>
有至千斛蒲萄漢使取實來離宫别館傍盡種　原北<lb/>
齊書曰李元忠贈世宗蒲萄一盤世宗報以白縑遺書<lb/>
<pb n="KR3k0055_WYG_408-21a"/>
曰忽惠蒲萄良深愧仰聊用絹百匹以酬清徳　増唐<lb/>
書曰髙祖賜羣臣食於御前有蒲萄侍中陳叔逹執而<lb/>
不食髙祖問其故對曰臣母患口渴求之不能得願歸<lb/>
奉之髙祖曰卿有母可遺乎嗚咽乆之乃止　又曰太<lb/>
宗時葉䕶獻長乳蒲萄一房長二尺餘子亦稍大其色<lb/>
紫　又曰太宗破髙昌收馬乳蒲萄實種於苑中併得<lb/>
其酒法仍自損益造酒成緑色芳香酷烈味兼醍醐<lb/>
又曰唐禁中普賢堂蒲萄甚美天后於蒲萄垂實則幸<lb/>
<pb n="KR3k0055_WYG_408-21b"/>
此堂　河東備録曰楊炎食蒲萄曰汝若不澁當以太<lb/>
原尹相授　景隆文館記曰四月上巳日上幸司農少<lb/>
卿王光輔庄駕還頓後中書侍郎南陽岑羲設茗飲蒲<lb/>
萄漿與學士等討論經史　酉陽雜俎曰貝丘之南有<lb/>
蒲萄谷谷中蒲萄可就食或有取歸者即失道世言王<lb/>
母蒲萄也天寶中沙門曇霄因遊諸岳至此得食之又<lb/>
見枯蔓堪為杖持還本寺植之長髙數仞䕃地幅員十<lb/>
丈仰觀若帷蓋其房實磊落紫瑩如墜時人號為草龍<lb/>
<pb n="KR3k0055_WYG_408-22a"/>
珠帳<lb/>
　　蒲萄三<lb/>
増珠顆　寶璫<hi>明百氏集露垂珠顆重日耀水晶明碌白樂天詩九月肅霜初熟時寶璫碌</hi>
<hi>珠纍纍</hi>　一縣熟　滿盤堆<hi>李白詩一縣蒲萄熟  下見韓愈詩</hi>　出大宛<lb/>
　得髙昌<hi>上詳蒲萄一下詳蒲萄二</hi>　味敵雲漿　名壓酪奴<hi>劉禹錫詩</hi>
<hi>魚鱗含宿潤馬乳帶殘霜染指鉛華膩滿喉甘露香醖成千日酒味敵五雲漿  黄山谷詩欲收百斛供春釀</hi>
<hi>放出聲名壓酪奴</hi>　斛遺張讓　盤贈世宗<hi>俱詳蒲萄二</hi>　不說荔<lb/>
枝　何如橘柚<hi>古詩萬里西風過雁時綠雲𤣥玉影參差酒酣試取氷丸嚼不說天南有荔枝</hi>
<pb n="KR3k0055_WYG_408-22b"/>
<hi>房梁使徐君房魏使陳昭各言方物昭問君  蒲萄何如橘柚荅曰津液竒勝芬芳減之</hi>
　　蒲萄四<lb/>
増水晶蒲萄<hi>西番者更佳</hi>　馬乳蒲萄　子實逼仄<hi>雜俎成熟之時</hi>
<hi>子實逼仄</hi>　房實磊落<hi>詳蒲萄二</hi>　枝模錦繡　味比醍醐<lb/>
　　蒲萄五<lb/>
增詩唐韓愈詠張十一旅舍蒲萄詩曰新莖未徧半猶<lb/>
枯髙架支離倒復扶若欲滿盤堆馬乳莫辭添竹引龍<lb/>
鬚　劉禹錫蒲萄歌曰分岐浩繁縟修蔓蟠詰曲揚翹<lb/>
<pb n="KR3k0055_WYG_408-23a"/>
向庭柯意思如有屬繁葩組綬結懸實珠璣蹙馬乳帶<lb/>
輕霜龍鱗曜初旭有客汾隂至臨堂瞪䨇目自言我晉<lb/>
人種此如種玉釀之成羙酒令人飲不足為君持一斗<lb/>
徃取凉州牧<lb/>
原賦魏鍾㑹蒲萄賦曰美乾道之廣覆兮佳陽澤之至<lb/>
淳覽遐方之殊偉兮無斯果之獨珍託靈根之𤣥圃植<lb/>
昆山之髙垠緑葉蓊鬱曖若重隂翳羲和秀房陸離焜<lb/>
若紫英乗素波仰承甘液之靈露下歙豐潤於醴泉總<lb/>
<pb n="KR3k0055_WYG_408-23b"/>
衆和之淑美體至氣於自然珍味允備與物無儔清濁<lb/>
外暢甘㫖内遒滋澤膏潤入口散流　晉荀朂蒲萄賦<lb/>
曰靈運宣流休祥允淑懿彼秋方乾元是蓄有蒲萄之<lb/>
珍竒應淳和而延育　増宋宋祁右史院蒲萄賦曰昔<lb/>
炎漢之遣使道西域而始通得蒲萄之異種偕苜蓿以<lb/>
來東矜所從以至逺遂徧植乎離宫去蔥雪之寒鄉託<lb/>
崤函之福地並萬寶以均載歴千古而舒粹翫之可使<lb/>
蠲煩食之足以平志不由甘而取壤廼因少而獲貴鄙<lb/>
<pb n="KR3k0055_WYG_408-24a"/>
柚包之輕侻賤蔗境之塵滓粤何人斯殖我於兹託深<lb/>
嚴之祕署切轇轕之台司培孤根以膏壊引柔蔓乎標<lb/>
枝泉石渠以䝉浸露金莖而並滋布凉影於月宫獵重<lb/>
葩於禁颸蔽風廬之岑寂隱肅唱而逶遲彼得地而逢<lb/>
辰宜欣欣以茂遂奚敷華而委質反慘慘而兹瘁乏磊<lb/>
砢於當年讓紛華於此世是必野荄非曾掖之翫菲實<lb/>
異大官之味困枳橘之屢遷歎匏𤓰之徒繫亦猶鬱柳<lb/>
有性不願桮棬之華海鳥取容非榮觴酒之饋胡不放<lb/>
<pb n="KR3k0055_WYG_408-24b"/>
之巖際歸之壠隂上敷榮於樛木外結庇於緇林䝉煙<lb/>
沐霧跨野彌岑豐茸大徳之谷栖息無擒之禽保深根<lb/>
以庇本誡繁實之披心窮天年以善育奚斤斧之可㝷<lb/>
亂曰階藥衒華堂萱争麗枝以萬年為名木以五衢稱<lb/>
瑞是皆託中涓以進孰荷鈎盾之為地結賞心以自如<lb/>
非孤生之所冀<lb/>
　　荔枝一<lb/>
原廣志曰荔枝樹髙五六丈大如桂樹綠葉蓬蓬冬夏<lb/>
<pb n="KR3k0055_WYG_408-25a"/>
榮茂青華朱實大如雞子核黄黒似熟蓮子實白如肪<lb/>
甘而多汁似安石榴有甜酸者至日将中翕然俱赤則<lb/>
可食也一樹下子百斛　増本草經曰荔枝通神益氣<lb/>
多食亦不傷人　寰宇記曰廣州信安縣有連理荔枝<lb/>
樹即旁挺龍目側生荔枝也　原呉録曰蒼梧多荔枝<lb/>
生山中人家亦種之　竺法真登羅山疏曰羅浮荔枝<lb/>
似冬青夏至日子赤可食　南中八郡志曰犍為僰道<lb/>
縣出荔枝　増荔枝譜曰十八娘荔枝色深紅而細長<lb/>
<pb n="KR3k0055_WYG_408-25b"/>
俗𫝊王氏女第十八娘好噉此種因得名今城東報國<lb/>
院塜旁猶有此樹云　魏文帝詔羣臣曰南方有龍眼<lb/>
荔枝寧比西園蒲萄石蜜　仲長統昌言曰憂荔枝之<lb/>
腐<hi>詳枇杷</hi>
　　荔枝二<lb/>
増西京雜記曰南越王尉佗獻髙祖鮫魚荔枝髙祖報<lb/>
以蒲萄錦四匹　三輔黄圖曰漢武帝破南越建扶荔<lb/>
宫扶荔者以荔枝得名自交趾移植百株於庭無一生<lb/>
<pb n="KR3k0055_WYG_408-26a"/>
者連年移植不息後數嵗偶一株稍茂然終無花實帝<lb/>
亦珍惜之　原東觀漢記曰單于來朝賜橙橘龍眼荔<lb/>
枝　謝承後漢書曰汝南唐羌為臨武長縣接交州州<lb/>
貢荔枝及生犀獻之羌上書諌乃止　增唐書貴妃生<lb/>
於蜀好荔枝南海荔枝勝於蜀必欲生致之乃置驛傳<lb/>
馳載七日夜至京人馬俱斃於路百姓苦之然方暑而<lb/>
熟經宿輙敗　蜀志曰唐天寶中取涪州荔枝自子午<lb/>
谷路進入　甘澤謡曰天寶十四載六月於驪山駐蹕<lb/>
<pb n="KR3k0055_WYG_408-26b"/>
值貴妃誕辰上命許雲封等小部音聲樂於長生殿奏<lb/>
新曲未有名㑹南海進荔枝因名荔枝香左右歡呼聲<lb/>
動山谷　又曰白居易為忠州刺史在郡為荔枝圖寄<lb/>
朝中親友曰荔枝生巴峽間樹形團團如帷蓋葉如桂<lb/>
冬青華如橘春榮實如丹夏熟朶如蒲萄核如枇杷殻<lb/>
如紅繒膜如紫綃瓤肉潔白如冰雪漿液甘酸如醴酪<lb/>
大畧如彼其實過之若離本支一日而色變二日而香<lb/>
變三日而味變四五日外色香味盡去矣　杜陽編曰<lb/>
<pb n="KR3k0055_WYG_408-27a"/>
劉崇姻舊或干以財率不荅但畫荔枝圖與之　宋史<lb/>
曰横州江南岸有連理亭梁世基舊宅有連理荔枝一<lb/>
株宋神宗御詩曰横浦江南岸梁家間世賢一枝連理<lb/>
木五月荔枝天　天中記曰福建官譚徽之宋元符末<lb/>
出郊見一園荔枝垂熟徽之採食少息樹下朦朧中夢<lb/>
至一室美人盛服出迎攜手而入飲間吟云妾生原在<lb/>
閩粤間六月南州始薦盤内嫩色包丹鳯髓皮枯稜澀<lb/>
紫雞冠咽殘風味消心渴嚼破天漿沁齒寒却憶當年<lb/>
<pb n="KR3k0055_WYG_408-27b"/>
妃子笑紅塵一騎過長安<lb/>
　　荔枝三<lb/>
増宋香　陳紫<hi>湖山集宋公荔枝泉州所産者舊屬王氏黄巢兵過欲伐之王氏媪抱木願併</hi>
<hi>戮巢兵為之不伐紫蔡君謨云閩中荔枝興化最為竒特尤重陳  出興化軍祕書郎陳琦家</hi>　江緑<lb/>
　方紅<hi>荔枝譜江以姓著出泉州又興化屯田郎中方臻家</hi>　燕支顆　水晶丸<lb/>
<hi>上見白居易詩已劉貢父詩錦筵火齊堆金盤五月甘漿破齒寒南國  隨朱夏熟北人猶指畫圖看烟嵐不</hi>
<hi>續丹櫻獻玉座空悲羯鼓殘相見任誇䨇蒂美多情莫唱水晶丸</hi>　紫文紺理　火實<lb/>
天漿<hi>上見張九齡賦露蘇軾詩炎雲駢火實瑞  酌天漿</hi>　撒紅錦　綴綠珠<hi>開元</hi>
<pb n="KR3k0055_WYG_408-28a"/>
<hi>遺事唐𤣥宗正月十五夜於長春殿漫撒閩中紅錦荔枝令宫人爭拾之  宋洪景盧云莆田荔枝名品皆出</hi>
<hi>天成雖以其核種之終與其本不類宋香之後無宋香所存者孫枝耳陳紫之後無陳紫過墻則為小陳紫矣</hi>
<hi>或似龍牙或似鳯爪釵頭紅之可簮綠珠子之旁綴非人力所能加也</hi>　冰蠶繭　頳虬<lb/>
珠<hi>上見陶弼詩盤蘇軾詩先生洗盞酌桂醑冰  薦此頳虬珠</hi>
　　荔枝四<lb/>
增香連翠葉　紅透青籠<hi>俱白居易句</hi>　白露團<hi>蘇轍詩絳殻囊收白</hi>
<hi>露團</hi>　紅錦皺縫包玉液綠綃斜剪襯金丸　天與蹙紅<lb/>
裝寶髻更挼腥血染殷紅　綠幄翠籠文縠皺絳囊包<lb/>
<pb n="KR3k0055_WYG_408-28b"/>
就寸珠圎<lb/>
　　荔枝五<lb/>
原詩梁劉霽詠荔枝詩曰叔師貴其珍武仲稱斯美良<lb/>
由自逺至含滋不留齒　增唐韓偓荔枝詩曰遐方不<lb/>
許貢珍竒密詔唯教進荔枝漢武碧桃爭比得枉令方<lb/>
朔號偷兒　封開玉籠雞冠澀葉襯金盤鶴頂鮮想得<lb/>
佳人微露齒翠釵先取一枝懸　巧裁絳片褁神漿崖<lb/>
蜜天然有異香應是仙人金掌露結成冰入茜羅囊<lb/>
<pb n="KR3k0055_WYG_408-29a"/>
白居易題郡中茘枝十八韻兼寄萬州楊八使君曰竒<lb/>
果標南土芳林對北堂素華春漠漠丹實夏煌煌葉捧<lb/>
低垂户枝擎重壓墻始因風弄色漸與日增光夕訝條<lb/>
懸火朝驚樹㸃粧深於紅躑躅大較白㯽榔星綴連心<lb/>
果珠排耀眼房紫羅裁襯殻白玉褁塡瓤早歳曾聞說<lb/>
今朝始摘嘗嚼疑天上味嗅異世間香潤勝蓮生水鮮<lb/>
逾橘得霜臙脂掌中顆甘露舌頭漿物少尤珍重天髙<lb/>
苦渺茫已教生暑月又使阻遐方粹液靈難駐妍姿嫩<lb/>
<pb n="KR3k0055_WYG_408-29b"/>
易傷近南光景熱向北道途長不得充王賦無由寄帝<lb/>
鄉唯君堪擲贈面白似潘郎　杜牧荔枝詩曰長安囬<lb/>
首繡成堆山頂千門次第開一騎紅塵妃子笑無人知<lb/>
是荔枝來　宋陶弼荔枝詩曰五月南遊渴欣逢荔子<lb/>
丹殻勻仙鶴頂肉露水晶丸色映離為火甘殊木作酸<lb/>
枝繁恐相染樹重欲成團赤蚌遺珠顆紅犀露角端爽<lb/>
能消内熱潤可擢中乾一簇冰蠶繭千苞火鳯冠隔瓤<lb/>
紅葉嫩透膜玉漿寒　韓維謝送妃子園荔枝詩曰年<lb/>
<pb n="KR3k0055_WYG_408-30a"/>
年驛使走紅塵貢入驪宫色尚新妃子園名猶未改一<lb/>
籠丹實寄閒人　曾鞏荔枝詩曰玉潤氷清不受塵仙<lb/>
衣裁剪絳紗新千門萬戸誰曾得只有昭陽第一人<lb/>
蘇軾詩曰羅浮山下四時春盧橘楊梅次第新日啖荔<lb/>
枝三百顆不妨長作嶺南人　又荔枝歌曰南村諸楊<lb/>
北村盧白華青葉冬不枯垂黄綴紫煙雨裏特與荔枝<lb/>
為先驅海山仙人絳羅襦紅紗中單白玉膚不須更待<lb/>
妃子笑風骨自是傾城姝不知天公有意無遣此尤物<lb/>
<pb n="KR3k0055_WYG_408-30b"/>
生海隅雲山得伴松檜老霜雪自困楂梨麄先生洗醆<lb/>
酌桂醑冰盤薦此頳虬珠似開江鰩斫玉柱更洗河豚<lb/>
烹腹腴我生渉世本為口一官乆已輕蓴鱸人間何者<lb/>
非夢幻南來萬里眞良圖<lb/>
原賦後漢王逸荔枝賦曰曖若朝雲之興森如横天之<lb/>
彗湛若大厦之容鬱如峻嶽之勢修幹紛錯綠葉蓁蓁<lb/>
灼灼若朝霞之映日離離如繁星之著天皮似丹罽膚<lb/>
若明璫潤侔和璧竒踰五黄仰歎麗表俯嘗嘉味口含<lb/>
<pb n="KR3k0055_WYG_408-31a"/>
甘液心受芳氣兼五滋而無常主不知百和之所出卓<lb/>
絶類而無儔超衆果而獨貴　唐張九齡荔枝賦曰果<lb/>
之羙者厥有荔枝雖受氣於震方實禀精於火離乃作<lb/>
酸於此裔爰負陽以從宜蒙休和之所播渉寒暑而匪<lb/>
虧下合圍以擢本傍䕃畝而抱規紫紋紺理黛葉緗枝<lb/>
蓊茸霮䨴環合棼纚如盖之張如帷之垂雲煙沃若孔<lb/>
翠於斯靈根所盤不髙不卑陋下澤之沮洳惡層崖之<lb/>
嶮巇彼前志之或妄何側生之見疵爾其勾芒在辰凱<lb/>
<pb n="KR3k0055_WYG_408-31b"/>
風入律肇氣含滋芬敷謐溢緑穗靡靡青英苾苾不豐<lb/>
其華但甘其實如有意乎孰本故㣲文而妙質蔕葯房<lb/>
而攅萃皮龍鱗以駢比膚玉英而含津色江萍以吐日<lb/>
朱苞剖明璫出炯然數寸猶不可匹未玉齒而殆銷雖<lb/>
瓊漿而可軼彼衆味之有五此甘滋之不一伊醇淑之<lb/>
無準非精言之能悉聞者歡而竦企見者訝而驚仡心<lb/>
恚可以蠲忿口爽可以忘疾且欲神於醴露何比數於<lb/>
湘橘援蒲萄以見擬亦古人之深失若乃華軒洞開嘉<lb/>
<pb n="KR3k0055_WYG_408-32a"/>
　賔四㑹時當燠煜客或煩憒而斯果在焉莫不心侈而<lb/>
　體泰信雕盤之仙液實玳筵之綺繢有終食於累百愈<lb/>
　益氣而治内故無厭於所甘雖不貪而必愛沉李羙而<lb/>
　莫取浮𤓰甘而自退豈一座之所榮冠四時而為最夫<lb/>
　其貴可以薦宗廟其珍可以羞王公亭十里而莫致門<lb/>
　九重而曷通山五嶠兮白雲江千里兮清楓何斯羙之<lb/>
　獨逺嗟爾命之不逢每被銷於凡口罕獲知於貴躬柿<lb/>
　可稱乎梁侯棃可幸乎張公亦因地之所遇孰能辨乎<lb/>
<pb n="KR3k0055_WYG_408-32b"/>
　其中哉<lb/>
　原啓齊孔稚珪謝賜生荔枝啟曰綠葉雲舒朱實星映<lb/>
　離離昔聞曅曅今覩信西岻之佳珍諒東鄙之未識角<lb/>
　昴興而靈華敷大火中而朱實繁灼灼丹華吐日離離<lb/>
　繁星著天<lb/>
　<lb/>
　<lb/>
御定淵鑑類函卷四百三<lb/>
</p>
<p>
</p>
  </div>
</body>
</text>
</TEI>
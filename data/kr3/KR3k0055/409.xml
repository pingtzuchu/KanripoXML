<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_409-1a"/>
　欽定四庫全書<lb/>
御定淵鑑類函巻四百四<lb/>
　　果部<hi>芭蕉燕薁</hi>　<hi>甘蔗蒟𤓰/檖    子</hi>　<hi>甘藷/枳椇</hi>　<hi>沙棠雜椰椹    果</hi>
　　　芭蕉一<lb/>
　原廣志曰芭蕉一曰芭苴或曰甘蕉莖如荷芋重皮相<lb/>
　褁大如盂斗葉廣尺長一丈有角子長六七寸四五寸<lb/>
　二三寸兩兩共對若相抱形剥其上皮色黄白味似蒲<lb/>
　萄甜而脆亦飽人其莖解散如絲績以為葛謂之蕉葛<lb/>
<pb n="KR3k0055_WYG_409-1b"/>
　雖脆而好色黄白不如葛赤色也出交趾建安　南州<lb/>
　異物志曰甘蕉草類望之如樹株大者一圍餘葉長一<lb/>
　丈或七八尺廣二尺許華大如酒杯形色如芙蓉著莖<lb/>
　末百餘子大名為房根似芋塊大者如車轂實隨華長<lb/>
　每華一闔各有六子先後相次子不俱生花不俱落此<lb/>
　蕉有三種一種子大如手拇指長而鋭有似羊角名羊<lb/>
　角蕉味最甘好一種子大如雞卵有似牛乳名牛乳蕉<lb/>
　微減羊角一種大如藕長六七寸形正方少甘最不好<lb/>
<pb n="KR3k0055_WYG_409-2a"/>
也取其葉以灰練之績以為絲　異物志曰芭蕉莖如<lb/>
芋取鑊煮之如絲可紡績為絺綌　南方草木状曰蕉<lb/>
樹子房相連累甜羙亦可蜜藏　逰名山志曰赤巖山<lb/>
水石之間唯有甘蕉林髙者十丈　晋宫閣名曰華林<lb/>
園有芭蕉二株　顧微廣州記曰甘蕉與蕉花實根葉<lb/>
不異直是南土暖不經霜凍四時花葉展其熟耳未熟<lb/>
時亦苦澀　増玉堂閒話曰天水之地邇於邊陲土寒<lb/>
不産芭蕉戎帥使人於興元求之植二夲於庭毎至冬<lb/>
<pb n="KR3k0055_WYG_409-2b"/>
即連土掘取之埋藏於地窟候春暖即再植之<lb/>
　　芭蕉二<lb/>
増僧懐素夲𫝊曰素貧無紙可書常於故里種芭蕉萬<lb/>
餘株以供揮灑號其所曰綠天庵曰種紙後道州刺史<lb/>
追作綠天銘<lb/>
　　芭蕉三<lb/>
増著服　脫衣<hi>白居易詩蕉葉題詩詠蕉絲著服輕  下見蘓轍詩</hi>　開扇　緘<lb/>
書<hi>李商隠詩芭蕉開緑扇又楊萬里詩骨相玲瓏透八忩花頭倒揷紫荷香繞身無數青羅扇風不來時也</hi>
<pb n="KR3k0055_WYG_409-3a"/>
<hi>自凉事錢翊詩一緘書札蔵何  先被東風暗拆開</hi>　靈苖　新葉<hi>路徳延詩一種靈苖異天</hi>
<hi>然性體虚葉如斜界紙心似倒抽書詩成一日傳於都下  張横渠詩芭蕉心盡展新枝新卷新心暗已隨願</hi>
<hi>學新心飬新徳旋隨新葉起新知</hi>　獵獵　亭亭<hi>古詩翻旗獵獵秋風悪鳴玉瀟瀟夜雨踈</hi>
<hi>半楊萬里詩瀟瀟灑灑復亭亭一半風流一  清不為暑忩添午䕃却來愁枕作秋聲</hi>　聼雨<lb/>
披風<hi>張横渠詩退食北忩凉意滿卧聼急雨到芭蕉  古詩戰雨驚春夢披風聼晩秋</hi>　障夏<lb/>
日　怯秋風<hi>朱文公詩芭蕉值秋檻勿云憔悴姿與君障夏日羽扇寜復持  錢起詩幸有青絲</hi>
<hi>用寕将衆草同心虚含夕露葉大怯秋風</hi>
　　芭蕉四<lb/>
<pb n="KR3k0055_WYG_409-3b"/>
原詩梁沈約詠甘蕉詩曰抽葉固盈丈擢夲信兼圍流<lb/>
甘揜椰實弱縷冠絺衣　増唐栁宗元紅蕉詩曰晩英<lb/>
值窮節緑潤含朱光以兹正陽色窈窕凌清霜逺物世<lb/>
所重旅人心所傷廻暉眺林際戚戚無遺芳　杜牧芭<lb/>
蕉詩曰芭蕉為雨移故向忩前種憐渠㸃滴聲留得歸<lb/>
鄉夢夢逺莫歸鄉覺來一翻動　宋蘓轍詠芭蕉詩曰<lb/>
芭蕉移種未多時濯濯芳莖已數圍畢竟空心何所有<lb/>
欹傾大葉不勝肥蕭騷暮雨鳴山樂狼藉秋霜脫敝衣<lb/>
<pb n="KR3k0055_WYG_409-4a"/>
堂上幽人觀翫乆逢人指示此身非<lb/>
原賦梁徐摛冬蕉巻心賦曰㧞殘心於孤翠植晩翫於<lb/>
冬餘枝横風而悴色葉漬雪而傍枯<lb/>
原賛宋謝靈運芭蕉賛曰生分夲多端芭蕉知不一含<lb/>
蕚不結核敷華何由實至人善取譬無宰誰能律莫昵<lb/>
緣合時當視分散日　卞敬宗甘焦賛曰扶踈似樹質<lb/>
則非木髙舒垂䕃異秀延矚厥實唯甘味之無足<lb/>
原文梁沈約修竹弹甘蕉文曰長兼淇園貞幹臣修竹<lb/>
<pb n="KR3k0055_WYG_409-4b"/>
稽首臣聞芟夷蕰崇農夫之善法無使滋蔓剪惡之良<lb/>
圖未有蠧苗害稼不加窮伐者也切尋蘇臺前甘蕉一<lb/>
叢宿漸雲露荏苒嵗月擢夲盈㝷垂䕃含丈階縁寵渥<lb/>
銓衡百卉而予奪乖爽髙下在心每叨天功以為己力<lb/>
風聞籍聼非復一塗猶謂愛憎異說所以挂乎嚴網今<lb/>
月某日有䑓西階澤蘭萱草到園同訴自稱雖慙把梓<lb/>
頗異蒿蓬陽景所臨由來無隔今月某日巫岫歛雲秦<lb/>
樓開照乾光宏普罔幽不矚而甘蕉攅莖布影獨見障<lb/>
<pb n="KR3k0055_WYG_409-5a"/>
蔽雖處臺隅遂同幽谷臣謂偏辭難信敢察以情登攝<lb/>
甘蕉左近杜若江蘺依源辨覆两草各處異列同欵既<lb/>
有證據羌非風聞切㝷甘蕉出自藥草夲無芬馥之香<lb/>
柯條之任非有松柏後彫之心蓋闕葵藿傾陽之識慿<lb/>
藉慶㑹稽絶倫等而得人之譽靡即稱平之聲寂寞遂<lb/>
使言樹之草㤀憂之用莫施無絶之芳當門之弊斯在<lb/>
妨賢敗政孰過於此而不除戮憲章安用請以見事徙<lb/>
根剪葉斥出䑓外庶懲彼将來謝此衆屈<lb/>
<pb n="KR3k0055_WYG_409-5b"/>
　　甘蔗一<lb/>
原說文曰藷甘蔗也　增王灼譜曰甘蔗所在皆植獨<lb/>
福唐四明番禺廣漢遂寧有糖冰而遂寕為冠四郡所<lb/>
産顆碎色淺味薄纔比遂之最下者蔗有四色曰杜蔗<lb/>
曰西蔗曰艻蔗夲草所謂荻蔗也曰紅蔗夲草崑崙蔗<lb/>
也　原神異經曰南方荒内有<graphic n="KR2464" url="https://raw.githubusercontent.com/kanripo/KR-Gaiji/master/images/KR2464.png" mimeType="image/png"/>□林焉其髙百丈圍<lb/>
三丈八尺促莭多汁甜如蜜　廣志曰甘蔗其餳為石<lb/>
蜜　南中八郡志曰交趾有甘蔗圍數寸長丈餘頗似<lb/>
<pb n="KR3k0055_WYG_409-6a"/>
竹㫁而食之甚甘笮取汁曝數時成飴入口稍釋彼人<lb/>
謂之石蜜　世說曰扶南蔗一丈三莭見日即消風吹<lb/>
即折　楚辭曰臑鱉炮羔有蔗漿些　漢書郊祀歌曰<lb/>
百味㫖酒布蘭生太尊蔗漿析朝酲<lb/>
　　甘蔗二<lb/>
原江表𫝊曰孫亮使黄門以銀椀并盖就中蔵吏取交<lb/>
州所獻甘蔗餳黄門先恨藏吏以鼠矢投餳中啟言吏<lb/>
不謹亮呼吏持餳噐入問曰此噐既盖無縁有此若矢<lb/>
<pb n="KR3k0055_WYG_409-6b"/>
先在餳中當濕今矢中燥黄門将有恨汝耶吏叩頭曰<lb/>
嘗從某求宫中莞席有數不敢與亮曰必是此也問之<lb/>
具服　世說曰顧凱之為虎頭将軍每食蔗自尾至夲<lb/>
人或問之曰漸入佳境　魏文帝典論曰常與平虜将<lb/>
軍劉勲奮威鄧展等共飲宿聞展善有手臂曉五兵余<lb/>
與論劒良乆謂言將軍法非也求與余對酒酣耳熱<lb/>
方食甘蔗便以為杖下殿數交三中其臂左右大笑<lb/>
増三國典略曰陸納反湘州夜襲巴陵晨至城下宜豐<lb/>
<pb n="KR3k0055_WYG_409-7a"/>
侯修出壘門坐胡床以望之納衆乗水來攻矢下如雨<lb/>
修方食甘蔗曾無懼色部分軍旅鼓而進之遂獲其艦<lb/>
一生擒六十人納遂歸保長沙　原沈約宋書曰魏王<lb/>
致意安北逺來疲乏若有甘蔗及酒可見分惠世祖遣<lb/>
人荅曰知行路多乏今付酒二噐甘蔗百挺　增南史<lb/>
庾仲文好貨劉雍自謂得其助力事之如父夏中送甘<lb/>
蔗若新發於州國吏運載樵蘓無輟於道　齊書曰宜<lb/>
都王鏗善射常取甘蔗挿地百歩射之十𤼵十中　又<lb/>
<pb n="KR3k0055_WYG_409-7b"/>
曰永明十年范雲使魏魏使李彪宣命至雲所甚見稱<lb/>
羙彪為設甘蔗黄甘粽隨盡請益彪笑謂曰范散騎小<lb/>
復儉之一盡不可復得　魏史曰元嘉二十七年魏太<lb/>
武引兵攻彭城求甘蔗於武陵王駿駿命與之　梁書<lb/>
曰庾沙彌性至孝母劉亡好食甘蔗沙彌遂不食焉<lb/>
隋書曰大業三年常駿使赤土國其物産多同於交趾<lb/>
以甘蔗作酒雜以紫𤓰根酒色黄赤味甚甘羙　西域<lb/>
𫝊曰磨偈佗太宗遣使取熬糖法即詔揚州上諸蔗榨<lb/>
<pb n="KR3k0055_WYG_409-8a"/>
瀋如其劑色味愈西域逺甚　雲南記曰唐韋齊休聘<lb/>
雲南㑹州都督劉寛使致甘蔗節稀似竹許削去後亦<lb/>
有甜味　唐書曰郭汾陽在汾上代宗賜甘蔗二十餘<lb/>
條<lb/>
　　甘蔗三<lb/>
増析酲　愈疾<hi>上見郊祀歌之野史盧絳中痁疾夢一白衣婦人謂  曰子之疾食蔗即愈詰</hi>
<hi>朝見鬻蔗者絳揣囊中且乏一鏹惟有唐韻一册遂請易之其人曰吾乃負販者将此安用哀君欲之遂貽數</hi>
<hi>挺絳喜而食之至旦疾愈</hi>　因糖為霜　雜𤓰作酒<hi>王灼譜唐大歴間有僧號鄒和</hi>
<pb n="KR3k0055_WYG_409-8b"/>
<hi>尚跨白驢登繖山結茅以居湏鹽米薪菜之屬即書寸紙繫錢緡遣驢負至市區人知為鄒也取平直挂物於</hi>
<hi>鞍縦驢歸一日驢下山踐黄氏蔗苖黄請償於鄒鄒曰汝未知因蔗糖為霜利當十倍吾語汝塞責可乎試之</hi>
<hi>果信自此流傳其法  下詳前二</hi>
　　甘蔗四<lb/>
増消殘醉<hi>元稹詩甘蔗消殘醉</hi>　傍湖田<hi>韋應物詩薑蔗傍湖田</hi>　對松筠<lb/>
<hi>杜甫詩偶然存蔗芋幸各對松筠</hi>　呉刀截斷<hi>見舒信/道詩</hi>　冰刀切下<hi>古詩</hi>
<hi>冰刀切下水晶盤堅莭誰将冷眼㸔</hi>
　　甘蔗五<lb/>
<pb n="KR3k0055_WYG_409-9a"/>
原詩魏曹植詩曰都蔗雖甘杖之必折巧言雖羙用之<lb/>
必滅　増唐舒信道詩曰瑶池宴罷王母還九芝飛入<lb/>
三仙山空餘絳莭留人間雲封露洗無時閒莭旄落盡<lb/>
何斕斑野翁提携出茅菅呉刀戛戛鳴雙環截斷寒冰<lb/>
何潺潺相如賦就空上林倦遊渇病長相侵劉伶愛酒<lb/>
真荒滛狂來欲倒滄溟深此時一嚼輕千金當爐何用<lb/>
文君琴五斗一石安足斟坐想毛髪生青隂蕭瑟甘滋<lb/>
欲誰譲柤棃橘柚紛殊状冷氣相射杯盤上顧郎不見<lb/>
<pb n="KR3k0055_WYG_409-9b"/>
休惆悵佳境到頭還不妄詩成雖愧陽春唱全勝乞與<lb/>
将軍杖<lb/>
原賦晋張協都蔗賦曰若乃九秋凉期𤣥酎初出黄華<lb/>
浮觴酣飲累日挫斯蔗而療渇共潄醴而含蜜清滋津<lb/>
於紫棃流液豊於朱橘擇蘓竗而不逮何况沙棠與椰<lb/>
實<lb/>
　　𤓰一<lb/>
原爾雅曰瓞瓝其紹瓞<hi>郭注俗呼瓝為瓞紹者𤓰蔓紹亦著子但小耳  孫炎曰詩云</hi>
<pb n="KR3k0055_WYG_409-10a"/>
<hi>綿綿𤓰瓞瓝小𤓰子其夲子小瓝蒲角反</hi>　夲草經曰水芝者是白𤓰甘𤓰<lb/>
也　周禮地官曰委人掌畜聚物𤓰瓠芋葵　禮記曰<lb/>
為天子削𤓰者副之巾以絺<hi>副析也既削又四析之乃横㫁之而巾覆焉副披逼</hi>
<hi>反</hi>為國君者華之巾以綌<hi>華中裂不四/析也華音話</hi>為大夫累之<hi>累倮</hi>
<hi>也不巾覆也累力倮反</hi>士疐之<hi>不中裂横截去疐/而已疐音丁𨽻切</hi>庶人齕之<hi>不横㫁齕</hi>
<hi>者齧也</hi>　又曰仲冬行秋令則天時雨<hi>去/聲</hi>汁𤓰瓠不成<hi>注雨</hi>
<hi>雪雜下曰汁</hi>　又曰𤓰祭上環食中棄所操<hi>上𤓰環頭也祭祭先</hi>婦人<lb/>
之贄𤓰桃李梅　許慎說文曰𤓰象形也瓣𤓰實也<lb/>
<pb n="KR3k0055_WYG_409-10b"/>
増格物論曰𤓰蓏也在地曰蓏有數種皆蔓生　埤雅<lb/>
曰𤓰性惡香尤忌聞麝麝氣觸之乃至一蒂不收　原<lb/>
大戴禮曰五月乃𤓰乃𤓰者治𤓰之辭也𤓰也者始食<lb/>
𤓰八月剥𤓰蓄𤓰時也　論語曰吾豈瓠𤓰也哉焉能<lb/>
繫而不食　龍魚河圗曰𤓰有両鼻者殺人　荘子曰<lb/>
朽𤓰化為魚物之變也　増漢武内𫝊曰武仙山上藥<lb/>
有雲靈𤓰四劫一實　又曰西王母仙家上藥有空同<lb/>
靈𤓰　續漢書曰牽牛星荆州謂之河鼓主闗梁織女<lb/>
<pb n="KR3k0055_WYG_409-11a"/>
主𤓰果　増盧諶祭法曰夏祠秋祠皆用𤓰　列仙傳<lb/>
曰有青燈𤓰大如三斗魁𤣥表丹裏呈素含紅攬之者<lb/>
夀食之者仙　廣志曰凡𤓰之所出以遼東盧江燉煌<lb/>
之種為羙有魚𤓰縑𤓰狸頭𤓰蜜筩𤓰女臂𤓰羊骸𤓰<lb/>
如斛出凉州舊陽城𤓰州大𤓰如斛御𤓰也有青燈𤓰<lb/>
大如三斗魁有拄杖𤓰長二尺餘蜀地温食𤓰至冬熟<lb/>
有秋泉𤓰秋種冬熟　博物志曰人以冷水自漬至膝<lb/>
可頓噉數十枚𤓰漬至腰啖轉多至頸可啖百餘枚所<lb/>
<pb n="KR3k0055_WYG_409-11b"/>
漬水又皆作𤓰氣𤓰味　増杜陽編曰滄州産分蒂𤓰<lb/>
長二尺其色如椹一顆二蒂　宋書曰𤓰州出大𤓰狐<lb/>
入其中首尾不見　原郭子横洞𡨕記曰有龍肝𤓰長<lb/>
一尺花紅葉素生於冰谷所謂冰谷素葉𤓰　大上黄<lb/>
庭經注曰大霍山下有洞臺司命君府也中有神盤靈<lb/>
𤓰食之者至元也　魏文帝與呉質書曰沈甘𤓰於清<lb/>
泉<lb/>
　　𤓰二<lb/>
<pb n="KR3k0055_WYG_409-12a"/>
増毛詩序曰文王之興夲由太王也綿綿𤓰瓞民之初<lb/>
生自土沮漆此言王化之夲也　原家語曰曾子芸𤓰<lb/>
而誤斬其根曾晳怒大杖擊其背曾子仆地有頃乃蘓<lb/>
孔子聞之吿門弟子曰參來勿内也曾子使人請孔子<lb/>
子曰舜之事瞽瞍得小捶則受大杖則走今參事父委<lb/>
身以待暴怒身死䧟父於不義不孝孰大焉　左傳曰<lb/>
齊侯使連稱管至父戍葵丘𤓰時而徃曰及𤓰而代<lb/>
吴越春秋曰呉王夫差為越所敗遁而去得自生之𤓰<lb/>
<pb n="KR3k0055_WYG_409-12b"/>
食之也　古文竒字曰秦始皇宻令人種𤓰於驪山硎<lb/>
谷中温處𤓰實成使人上書曰𤓰冬有實有詔下博士<lb/>
諸生說之人人各異則皆使徃視之而為伏機諸儒生<lb/>
皆至方相難不决因𤼵機從上填之以土皆壓死　抱<lb/>
朴子曰五原蔡誕入山而還欺家人云至崑崙山有玉<lb/>
𤓰光明洞徹而堅湏以玉井水洗之便軟而可食　賈<lb/>
誼書曰梁大夫宋就為邉縣令與楚鄰界梁楚邉亭皆<lb/>
種𤓰梁亭劬力數灌其𤓰羙楚人窊而希灌其𤓰惡楚<lb/>
<pb n="KR3k0055_WYG_409-13a"/>
令以梁𤓰之羙怒因徃夜竊搔梁𤓰梁覺之欲徃報搔<lb/>
楚𤓰宋就曰是搆怨之道也乃令人夜徃竊為楚灌𤓰<lb/>
楚旦徃則已灌𤓰伺而察之則梁亭為也楚令大恱因<lb/>
具聞楚王楚王乃謝以重幣故梁楚之驩由宋就也<lb/>
史記曰邵平故秦東陵侯秦滅後為布衣種𤓰長安城<lb/>
東種𤓰有五色甚羙故世謂之東陵𤓰也又曰青門𤓰<lb/>
青門東陵也　漢武内𫝊曰西王母謂上元夫人曰共<lb/>
造朱炎山陵食靈𤓰其味甚好憶此未乆已七千嵗矣<lb/>
<pb n="KR3k0055_WYG_409-13b"/>
　増洞冥記曰仙人瑕丘仲採藥得龍肝𤓰食之千嵗<lb/>
不渇𤓰上恒如霜雪刮嘗如蜜滓及武帝封泰山從者<lb/>
皆賜冰谷素葉之𤓰　原神仙𫝊曰葛𤣥冬為客設生<lb/>
棗及生𤓰　列仙傳曰谿父者南郡鄘人居山間仙人<lb/>
從買𤓰教之練𤓰與附子桂實共藏春花服之廿年能<lb/>
飛登山入水又服閭海邊諸洞中仙人博賭𤓰使擔黄<lb/>
𤓰數千頭令瞑目乃上方丈山　増捜神記曰時有徐<lb/>
光常行術於市里從人乞𤓰其主勿與便從索瓣杖地<lb/>
<pb n="KR3k0055_WYG_409-14a"/>
而種之俄而𤓰生蔓延生花成實乃取食之因賜觀者<lb/>
鬻者反視所出賣皆亡耗矣　原幽明録曰曹娥父溺<lb/>
死娥見𤓰浮得屍　又曰孫鍾富春人與母居至孝篤<lb/>
信種𤓰為業或有三年少來乞𤓰為鍾定墓地出門悉<lb/>
化為白鶴<hi>孫權祖也</hi>　續漢書曰安帝元初三年平陸有𤓰<lb/>
異夲同蒂共生一𤓰時以為嘉𤓰　呉録曰姚俊常種<lb/>
𤓰灌園以供衣食時人或餉一無所受　呉志曰歩隲<lb/>
避難江南單身窮困種𤓰自給　晋書曰桑虞字子深<lb/>
<pb n="KR3k0055_WYG_409-14b"/>
家園有𤓰熟有人踰垣盗之虞見以園籬多棘荆使人<lb/>
為開道及盗負出見道通知虞使除之乃送所盗𤓰叩<lb/>
頭請罪虞與之　又曰太康八年王濬園生嘉𤓰二莖<lb/>
一實　又曰咸寧中嘉𤓰同蒂生於成都　齊書曰韓<lb/>
靈敏兄靈珍早孤並有孝性家貧無以營葬共種半畆<lb/>
𤓰朝采暮又生遂辦葬事　又曰劉揮字茂謙從明帝<lb/>
射雉於野渴倦得早春𤓰與上對剖而食之上懐其舊<lb/>
徳意所良厚至是一嵗三遷轉御史中丞　梁史曰任<lb/>
<pb n="KR3k0055_WYG_409-15a"/>
昉死髙祖方食西苑纎𤓰聞之投𤓰悲不自勝　後魏<lb/>
書曰郭祚領太子少師肅宗幼弱祚懐一黄㼐出奉肅<lb/>
宗時趙桃弓深為世宗所信祚私事之人號為桃弓僕<lb/>
射黄㼐少師　増述異記曰呉桓王時會稽有五色𤓰<lb/>
　孝子𫝊曰焦華父遺常病甚冬中思𤓰華夢一人黄<lb/>
冠謂曰吾聞子父病思𤓰故送以助子華拜受之及寤<lb/>
𤓰在手馨香非常父食而病愈　宋書曰郭原平以種<lb/>
𤓰為業大明七年大旱𤓰瀆不通船縣官劉僧秀愍其<lb/>
<pb n="KR3k0055_WYG_409-15b"/>
貧老開瀆下水與之原平曰天旱百姓俱困豈可減溉<lb/>
田之水以通運𤓰之船乃悉從他道徃錢塘貨賣　南<lb/>
齊書曰竟陵王子良禮才好士夏月客至為設𤓰飲及<lb/>
甘果　梁書曰鄭灼字茂昭勵志好學多苦心熱若𤓰<lb/>
時輙偃卧以𤓰鎮心便起誦讀　又曰王薦母病渇思<lb/>
𤓰冬月薦至深嶺值雪忽見巖石間青草離披有二𤓰<lb/>
焉摘歸進母渇遂止　後魏書曰楊愔典選多以言貌<lb/>
取人時謗云尚書典選似貧人買𤓰惟取大者　北齊<lb/>
<pb n="KR3k0055_WYG_409-16a"/>
書曰蘓瓊為清河太守郡人趙頴致仕在家五月中得<lb/>
新𤓰一雙自來奉瓊固請乃受致之㕔事竟不剖人聞<lb/>
受𤓰欲貢新果到門知頴𤓰猶在相顧去　後周書曰<lb/>
王羆性儉嘗有客與羆食𤓰削𤓰膚稍厚羆意嫌之及<lb/>
𤓰皮落地乃引手就地取食之客有愧色　舊唐書曰<lb/>
杜如晦薨後太宗食𤓰愴然思之遂輟其半使置靈座<lb/>
　又曰髙宗四月憶𤓰明崇儼索百錢湏臾以𤓰獻曰<lb/>
得之緱氏老人圃中帝召老人問故曰埋一𤓰失之土<lb/>
<pb n="KR3k0055_WYG_409-16b"/>
中得百錢矣　又曰酷吏王𢎞義賤時求傍舍𤓰不與<lb/>
及為御史騰言園有白兔縣為集人捕逐畦無遺蓏李<lb/>
昭徳曰昔聞蒼鷹獄吏今有白兔御史　續仙𫝊曰馬<lb/>
湘有道術嘗於江南刺史馬植坐上冬月以酒杯盛土<lb/>
種𤓰湏臾引蔓花實食之最羙　揮麈録曰宣和中蔡<lb/>
君安提舉祕書省夏日㑹舘職於道山食𤓰令坐客徴<lb/>
𤓰事各疏所意每一條食一片坐客不敢盡言君安所<lb/>
徴為優校書郎董彦逺連徴數事皆所未聞坐客咸歎<lb/>
<pb n="KR3k0055_WYG_409-17a"/>
服之識者謂彦逺必不能安後數日果補外<lb/>
　　𤓰三<lb/>
原青門　朱火<hi>上見阮籍詩  下詳𤓰二</hi>　蜜房　氷谷<hi>上詳劉楨𤓰賦  下</hi>
<hi>詳𤓰二</hi>　龍肝　獸掌<hi>上詳𤓰一骸張揖廣雅曰龍蹄獸掌羊  兔頭𤓰屬也</hi>　紫<lb/>
花　青葉<hi>伏候古今注曰孝平帝元年武陵生𤓰花如蔥花紫色實如小麦堕地復生素華  下詳</hi>
<hi>𤓰一</hi>　五色　九彩<hi>上見阮籍詩賦/下見劉楨𤓰</hi>　黄花　絳實<hi>上見劉楨</hi>
<hi>𤓰賦之南岳夫人内𫝊曰夫人姓魏名華存性樂神仙季冬  月夜半清明有真人至静室陳𤣥紫柰絳實靈</hi>
<hi>𤓰</hi>　白㼐　𤣥骭<hi>張揖廣雅曰桂枝蜜筩白㼐無餘𤓰屬  下見陸機𤓰賦</hi>　二莖<lb/>
<pb n="KR3k0055_WYG_409-17b"/>
一實　四剖三離<hi>上詳𤓰二賦下見劉楨𤓰</hi>　増化魚　藏狐<hi>俱見</hi>
<hi>𤓰一</hi>　逐兔　揮蠅<hi>上見𤓰二人唐武儒衡元衡從弟也為中書舍  時元稹知制誥用宦官</hi>
<hi>魏𢎞簡以進時論鄙之儒衡㑹公堂有蠅集於𤓰揮以扇曰適從何來遽集於此一座愕然</hi>　王濬<lb/>
園　緱氏圃<hi>俱詳𤓰二</hi>
　　𤓰四<lb/>
原滋蔓　甘實　春播　夏成　三年一熟<hi>積石山有𤓰云云</hi>
　六子一蒂<hi>李融為政得吏人有祥𤓰生六子而共一蒂</hi>　孫鍾之業　邵<lb/>
平之園<lb/>
<pb n="KR3k0055_WYG_409-18a"/>
　　𤓰五<lb/>
原詩晋阮籍詩曰昔聞東陵𤓰近在青門外連畛距阡<lb/>
陌子母相鉤帶五色曜朝日嘉賔四面㑹　増唐李嶠<lb/>
詠𤓰詩曰欲識東陵味青門五色𤓰龍蹄逺珠履女臂<lb/>
動金花六子方呈瑞三仙實可嘉終朝奉絺綌謁帝佇<lb/>
非賖　杜甫園人送𤓰詩曰江間雖炎瘴𤓰熟亦不早<lb/>
柏公鎮夔國滯務兹一埽食新先戰士共少及谿老傾<lb/>
筐蒲鴿青滿眼顔色好竹竿接嵌竇引注來鳥道浮沉<lb/>
<pb n="KR3k0055_WYG_409-18b"/>
亂水玉愛惜如芝草落刃嚼氷霜開懐慰枯槁許以秋<lb/>
蔕除仍看小童抱東陵跡蕪絶楚漢休征討園人非故<lb/>
侯種此何草草　孟浩然與老圃期種𤓰詩曰樵牧南<lb/>
山近林閭北郭賖先人留素業老圃作鄰家不種千株<lb/>
橘惟資五色𤓰邵平能就我開徑剪蓬麻　宋陸㳺詩<lb/>
曰白苣黄𤓰上市稀盤中頓覺有光輝時清閭里俱安<lb/>
業殊勝周人詠采薇<lb/>
原賦魏劉楨𤓰賦曰三星在隅温風莭暮枕翹於藤流<lb/>
<pb n="KR3k0055_WYG_409-19a"/>
羙逺布黄華炳曅潜實獨著豐細異形圎方殊務揚輝<lb/>
發藻九采雜糅厥初作苦終然允甘應時湫熟含蘭吐<lb/>
芳藍皮蜜理素肌丹瓤乃命圃師貢其最良投諸清流<lb/>
一浮一藏析以金刀四剖三離承之以雕盤幕之以纎<lb/>
絺甘逾蜜房冷亞氷圭　晉陸機𤓰賦曰佳哉𤓰之為<lb/>
徳邈衆果而莫賢殷中和之淳祐播滋榮於甫田背芳<lb/>
春以初載迎朱夏而自延奮修系之莫莫邁秀瓞之綿<lb/>
綿赴廣武以長蔓燦煙接以雲連感嘉時而促莭蒙惠<lb/>
<pb n="KR3k0055_WYG_409-19b"/>
露而增鮮若乃紛敷雜錯鬰恱婆娑發彼適此迭相經<lb/>
過熈朗日以熠燿扇和風其如波有葛虆之覃及象椒<lb/>
聊之衆多發金榮於秀翹結玉實於柔柯蔽翠景以自<lb/>
育綴修莖而星羅夫其種族類數則有括蔞定桃黄㼐<lb/>
白摶金文蜜筩小青大斑𤣥骭素腕貍首虎蹯東陵出<lb/>
於秦谷桂髓起於巫山五色比象殊形異端或濟貌以<lb/>
表内或惠心以醜顔或攄文以抱緑或被素而懐丹氣<lb/>
洪細而俱芬體修短而必圓芳郁烈其充堂味窮理而<lb/>
<pb n="KR3k0055_WYG_409-20a"/>
不䬼徳𢎞濟於飢渇道殷流於貴賤若夫濯以寒水淬<lb/>
以夏凌越氣外歛温液密凝體猶握虚離若剖冰　稽<lb/>
含𤓰賦曰世云三芝𤓰則處全焉故植根玉巖潤葉飛<lb/>
泉攬之者夀食之者仙是謂雲芝芙蕖振采濯莖𤣥瀬<lb/>
<hi>闕二字</hi>葩映莫此為最是謂水芝甘𤓰普植用薦神祗其<lb/>
名龍膽其味亦竒是謂土芝乃剖甘𤓰既淳且馨荒者<lb/>
饗之忘困解酲流味通其五臟冷氣返其迷精　張載<lb/>
𤓰賦曰羊骹虎掌桂枝蜜筩或𤣥表丹裏呈素含紅豐<lb/>
<pb n="KR3k0055_WYG_409-20b"/>
膚外偉緑瓤内釀甘柤夏熟丹柰含芳朱李零於桂浦<lb/>
蒲萄潰於椒牀雖兹肴之孤起莫斯𤓰之允臧超椰子<lb/>
於南海越橘柚於衡陽若乃㯽榔椰實龍眼荔枝徒以<lb/>
希珍難致為竒論實比徳孰大於斯　傅𤣥𤓰賦曰調<lb/>
土下種播之有經應運候時負甲徐生遂日就而月将<lb/>
既成母而盤縈次落寞之密葉兮交逶迤之修莖敷碧<lb/>
緑之純采金華炳其朗明育之以人功養之以六氣黄<lb/>
逾金緗青侔含翠雖貍首之甘羙兮未若東門之竒偉<lb/>
<pb n="KR3k0055_WYG_409-21a"/>
舊有蜜筩及青括蔞嘉味溢口鮮類寡儔一齧之頃至<lb/>
三揺頭選羙芳園重簡其珍披以呉刀承以朱盤中剖<lb/>
而破雖分若完質兼三味氣羙芳蘭愈得冷而益甘兮<lb/>
怡神爽而解煩細肌宻裏多瓤少瓣豐㫖絶異食之不<lb/>
䬼<hi>一畆反</hi>　梁張纉𤓰賦曰惟兹𤓰之實茂體太素之純<lb/>
精翕元潤於浮霄含皇澤於夏庭於是蒼春發歳天地<lb/>
交和乃啟沃壤是殖是播納嘉種於畦畹應時運而剖<lb/>
芽揮萌散蘖栽葉負柯蓊茸鬰薈莽䔿婆娑晞慶雲以<lb/>
<pb n="KR3k0055_WYG_409-21b"/>
吐蕤仰旭日之敷華朝晞重陽夕承朗月清露湛而宵<lb/>
䧏翔風穆以晨𤼵振柯條之繞若顧惠氣以滋恱感靈<lb/>
化而絪緼覩佳實之並結始懐徴而苦發終感宫而甘<lb/>
通信不和而自馨與九鼎乎齊功蔓草是藉密葉是蔽<lb/>
潛湫獨熟墮莖落蔕芬馥酷烈氣暢雲際申狄不能詳<lb/>
其味隸首不能為之計昔東陵之甘𤓰羙顯名於中古<lb/>
彼服閭之攸擔乃衆仙之所賭羙人神之同好何厥用<lb/>
之𢎞普惟令實於無窮永可殖於靈圃　増唐康子玉<lb/>
<pb n="KR3k0055_WYG_409-22a"/>
𤓰賦曰巫山之岡秦川之陽垂條引蔓布緑敷黄彌臯<lb/>
被野含芬吐芳轉晨風之穆穆湛宵露之瀼瀼花葉則<lb/>
爚爚煒煒文采則焜焜煌煌錦繡為之失色霞日為之<lb/>
奪光逺而望之粲兮爛繁星列兮曜長漢光色連延遥<lb/>
相焕廹而察之瓞兮綿明璣盈蚌媚重泉大鱗巨介近<lb/>
相連細雨流風每飄飄兮葉上逰蜂戱蝶時歴亂於花<lb/>
前爾其大則三尺二升羙則金漿玉實狸頭羊骹之字<lb/>
黄㼐白摶之質感仙貴於孫鍾避世資於歩隲異蔕表<lb/>
<pb n="KR3k0055_WYG_409-22b"/>
於前代同心彰乎曩日既而横綺席㑹嘉賔琴樽逸賞<lb/>
海陸具陳香分四座氣雜八珍既取類於母子亦取辨<lb/>
於君臣欽哉彼羙流翫不已何以剖之金錯刀何以澆<lb/>
之玉英水邵平因植以著業阮籍託詞而興已非但留<lb/>
怨於戍夫抑亦取誡於君子<lb/>
原啟梁元帝謝東宫賚𤓰啟曰金榮始薦瓊蕊載珍味<lb/>
奪蔗漿甘踰石蜜<lb/>
　　甘藷<lb/>
<pb n="KR3k0055_WYG_409-23a"/>
原廣志曰似芋剥去皮肉肥白南方以當米榖賔客亦<lb/>
設之出交趾　增范子計然曰藷藇夲出三輔白色者<lb/>
善　負暄録曰山藥夲名薯蕷避唐代宗諱預改名薯<lb/>
藥宋英宗諱曙遂名山藥　夲草曰甘藷一名山芋秦<lb/>
楚名玉延鄭越名土藷一名修脆一名児草　異苑曰<lb/>
若欲掘取黙然則獲唱名便不可得人有植之者隨所<lb/>
種之物而象之　南方草木状曰甘藷盖薯蕷之類根<lb/>
葉如芋實如拳大如甌者皮紫而肉白秋熟收蒸之以<lb/>
<pb n="KR3k0055_WYG_409-23b"/>
充糧糗海人食皆夀百餘嵗　稗史類編曰嶺外多藷<lb/>
間有發深山邃谷而得者枝塊連屬有重數十斤者味<lb/>
極甘香名玉枕藷　甘藷疏曰閩廣藷有二種一名山<lb/>
藷一名番藷莖葉多相類但山藷植援附樹乃生番藷<lb/>
蔓地生山藷形魁壘番藷形圎而長其味則番藷甚甘<lb/>
山藷稍劣<lb/>
　　沙棠<lb/>
原廣志曰如棠味如李無核　吕氏春秋曰果之羙者<lb/>
<pb n="KR3k0055_WYG_409-24a"/>
棠實　增山海經曰崑崙之丘有木如棠黄花赤實其<lb/>
味如李而無核名曰沙棠可以禦水食之使人不溺<lb/>
南越志曰寧鄉果如沙棠<lb/>
　　椰一<lb/>
原神異經曰東南荒中有椰樹髙二十餘丈葉如甘𤓰<lb/>
二百嵗葉落生花花復二百歳落盡生萼號越王頭萼<lb/>
下生子三嵗成熟如甘𤓰少□　廣志曰髙六七尺者<lb/>
無枝條葉其羙如蜜核中有白膚厚半寸味似胡桃出<lb/>
<pb n="KR3k0055_WYG_409-24b"/>
交趾　増南方草木状曰椰樹葉如栟櫚髙五六尺無<lb/>
枝條其實大如寒𤓰外有粗皮皮次有殻圓而且堅剖<lb/>
之有漿飲之可去暑氣或云初栽時用鹽一二升先置<lb/>
根下則易𤼵　又曰椰二月花花仍連著實房房連相<lb/>
累房三十或二十七八子十一月十二月熟其樹黄俗<lb/>
名為丹椰破之可作椀長如括摟子　交州記曰椰子<lb/>
有漿截花以竹筒承其汁作酒飲之　唐書曰訶陵國<lb/>
俗以椰樹花為酒其樹生花長三尺餘實大如人脛剖<lb/>
<pb n="KR3k0055_WYG_409-25a"/>
之取汁成酒味甘飲之亦醉　雲南記曰雲南多椰子<lb/>
亦以蜜漬之為糝　原吴都賦曰椰葉無隂　七命曰<lb/>
剖椰子之榖<lb/>
　　椰二<lb/>
增南方草木状曰昔林邑王與越王有故怨遣俠客刺<lb/>
得其首懸之於樹俄化為椰子林邑王憤之命剖之以<lb/>
為飲噐南人至今效之當客刺時越王大醉故其漿猶<lb/>
如酒云<lb/>
<pb n="KR3k0055_WYG_409-25b"/>
　　燕薁一<lb/>
原毛詩曰六月食<graphic n="KR1273" url="https://raw.githubusercontent.com/kanripo/KR-Gaiji/master/images/KR1273.png" mimeType="image/png"/>及薁　增廣雅曰燕薁蘡舌也<lb/>
廣志曰燕薁似棃早熟　原魏都賦曰薁梅楊李若榴<lb/>
郁棣　増潘岳閒居賦曰梅香薁棣之屬繁縈藻麗之<lb/>
節<lb/>
　　燕薁二<lb/>
増毛詩題綱曰葛藟一名燕薁蕂好生河滸邉得水潤<lb/>
而長喻王九族蒙王恩惠以育子孫今王無澤於族人<lb/>
<pb n="KR3k0055_WYG_409-26a"/>
不如葛藟生河滸邊也<lb/>
　　檖<lb/>
原詩曰隰有樹檖疏云赤羅或名山棃今謂楊檖樹實<lb/>
如棃但小耳一名鹿棃一名鼠棃　爾雅曰檖欏也<lb/>
增又曰其文細密如羅有赤白二種赤羅文棘白羅文<lb/>
緩　廣志曰楊檖子似棃大如杏可食　晉宫閣名曰<lb/>
華林園楊檖二株　埤雅曰檖謂之羅杉謂之錦梀謂<lb/>
之綾言木之文如之也初則木文如織後則織文如木<lb/>
<pb n="KR3k0055_WYG_409-26b"/>
故有檖羅杉錦梀綾之號<lb/>
　　蒟子<lb/>
原漢書曰蒟樹如桑取實為醤　廣志曰蔓生依樹也<lb/>
　增又曰子似桑椹長數寸色黒辛如薑以鹽淹之下<lb/>
氣消食　南方草木状曰蒟醤蓽茭也大而紫曰蓽茭<lb/>
小而青曰蒟醤可以調食故曰醤<lb/>
　　枳椇<lb/>
原詩曰南山有枸　増詩疏曰枳椇樹似白楊子著枝<lb/>
<pb n="KR3k0055_WYG_409-27a"/>
端噉之甘羙謂之木蜜能令酒薄以為屋柱酒皆味薄<lb/>
　原禮曰婦人之贄椇榛脯修棗栗　廣志曰枳椇子<lb/>
似珊瑚乾者益羙<lb/>
　　椹一<lb/>
原古今注曰椹桑實也　詩曰翩彼飛鴞集于泮林食<lb/>
我桑椹懷我好音　又曰于嗟鳩兮無食桑椹　漢武<lb/>
内傳曰藥有扶桑丹椹　異苑曰北方白椹長數寸甚<lb/>
羙　神異經曰東方有八十丈桑椹長三尺五寸圎與<lb/>
<pb n="KR3k0055_WYG_409-27b"/>
長等<lb/>
　　椹二<lb/>
增金樓子曰秦王遣徐福求桑椹于碧海中止有扶桑<lb/>
樹長幾千丈两根同生更相依倚扶桑仙人食其椹而<lb/>
體作金光飛騰𤣥宫也　五行記曰晉武太元中王戎<lb/>
為鬱林大守泊船新亭夢一人以椹與之寤得椹如夢<lb/>
中　原世說曰張天錫為晋孝武所噐頗有嫉之者孝<lb/>
武於座上問北方何物可貴對曰桑椹香羙人無嫉心<lb/>
<pb n="KR3k0055_WYG_409-28a"/>
　又曰王甲以北方椹比江東黄柑初謝公謂甲妄言<lb/>
甲乃買駿馬投椹熟時致十枚於是引甲為賔客　増<lb/>
北史曰後周有趙肅為齊州别駕有㢘能名東鄰有桑<lb/>
椹落其家遣人悉拾歸其主戒諸子曰吾非以此求名<lb/>
意者非機杼物不願侵人汝等宜以為戒<lb/>
　　椹三<lb/>
增賦晉傅休奕桑椹賦曰繁實離離含甘吐液翠朱三<lb/>
變或𤣥或白嘉味殊滋食之無斁<lb/>
<pb n="KR3k0055_WYG_409-28b"/>
　　雜果一<lb/>
增易解卦曰天地解而雷雨作雷雨作而百果草木皆<lb/>
甲坼　爾雅曰果不熟曰荒　周禮曰甸師供野果之<lb/>
屬　春秋元命包曰織女星主果　說文曰在木曰果<lb/>
在草曰蓏　山海經曰不周之山爰有佳果其實如桃<lb/>
李其葉赤食之不饑　左思魏都賦曰馳道周屈於果<lb/>
下　又蜀都賦曰百果甲坼異色同榮　劉楨魯都賦<lb/>
曰芳果萬名攅羅廣庭霜滋露潤時至則零<lb/>
<pb n="KR3k0055_WYG_409-29a"/>
　　雜果二<lb/>
増符子曰趙相者林氏有九子皆賢國人羙之曰九徳<lb/>
之父十徳之門趙王嫉之乃使擇其果之繁者伐之其<lb/>
父曰果之茂者猶伐之况於人乎吾将以爾為累矣去<lb/>
之則免乃携老持子逃於白雲之巖終身不返　華嶠<lb/>
後漢書曰桓榮為博士㑹廷中詔賜竒果榮獨舉手以<lb/>
拜光武笑指之曰此真儒生也　北史曰後魏淮陽王<lb/>
欣好營産業多所樹藝京師名果皆出其園　鄴中記<lb/>
<pb n="KR3k0055_WYG_409-29b"/>
曰石虎有華林園種衆果民間有名果虎作蝦蟇車四<lb/>
面掘根合土載之植之無不生<lb/>
　　雜果三<lb/>
原時果<hi>珍果</hi>　朱實<hi>丹實/甘實</hi>　夏成<hi>素/柰</hi>　春熟<hi>朱櫻云云</hi>　孔甘<lb/>
<hi>之味</hi>　不鬻<hi>果實未熟/不鬻于市</hi>　懐核<hi>賜果於君前其/有核者懐其核</hi>　致核<hi>食棗</hi>
<hi>桃李不致於核</hi>　獻武帝<hi>王母獻/桃漢武</hi>　後君子<hi>凡食果實者後君子君子之後食也</hi>
　讓於孔融　擲於潘岳<hi>潘岳美姿容出市羣姫擲果盈車而還</hi>　素華<lb/>
春發雖無人而自芳　丹實秋成豈不食而知味<lb/>
<pb n="KR3k0055_WYG_409-30a"/>
　　　雜果四<lb/>
　增詩梁李孝勝詠安仁得果詩曰潘岳河邊返情知擲<lb/>
　果多閉甍聼不見無柰識車何　談士雲詠安仁得果<lb/>
　詩曰月上河陽縣來㸔洛陽花擲果人相閡非是故停<lb/>
　車　唐王建詠園果詩曰雨中棃果病毎樹無雙箇小<lb/>
　兒出入看一半鳥啄破<lb/>
　<lb/>
　<lb/>
<pb n="KR3k0055_WYG_409-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷四百四<lb/>
</p>
<p>
</p>
  </div>
</body>
</text>
</TEI>
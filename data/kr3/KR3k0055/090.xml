<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_090-1a"/>
　欽定四庫全書<lb/>
御定淵鑑𩔖函卷八十五<lb/>
　　設官部二十五<hi>門下省總載黄門侍郎</hi>　<hi>侍中</hi>
　　　門下省總載一<lb/>
　原杜氏通典曰門下省後漢謂之侍中寺<hi>嘉平六年改侍中寺</hi>晉<lb/>
　志曰給事黄門侍郎與侍中俱管門下衆事或謂之門<lb/>
　下省至齊亦呼侍中為門下領給事黄門侍郎公車太<lb/>
　學太醫等令丞及内外殿中監内外驊騮廐散騎常侍<lb/>
<pb n="KR3k0055_WYG_090-1b"/>
　給事中奉朝請駙馬都尉等官梁門下省有侍中給事<lb/>
　黄門侍郎四人掌侍從儐相盡規獻納糺正違闕監合<lb/>
　嘗御藥封璽書後魏尤重北齊門下省掌獻納諫正及<lb/>
　司進御之職有侍中給事黄門侍郎各六人統左右局<lb/>
　<hi>左右局掌承華閣内諸事</hi>尚食<hi>主御/食</hi>尚藥<hi>主御/藥</hi>尚衣<hi>主御/衣服</hi>殿中<hi>領殿中監</hi>
　<hi>察駕前奏引行事制諸修補東耕則進耒耜隋改為殿内</hi>凡六局隋門下省有納言<lb/>
　二人給事黄門侍郎四人<hi>煬帝減二人</hi>及散騎常侍諫議大<lb/>
　夫等官並掌陪從朝直兼統六局開皇三年罷門下省<lb/>
<pb n="KR3k0055_WYG_090-2a"/>
員外散騎常侍員煬帝即位加給事員廢常侍諫議等<lb/>
官又改殿内省𨽻門下省唐龍朔二年改門下省為東<lb/>
臺咸亨初復舊至武太后臨朝光宅初改為鸞臺神龍<lb/>
初復舊<hi>聖厯三年四月敕别敕賜物中書門下省官正三品准二品四品五品開元七年八月初勅中</hi>
<hi>書門下㕑新料破用外餘有宜分取</hi>開元元年改為黄門省五年復舊有<lb/>
侍中二人黄門侍郎二人給事中四人左右散騎常侍<lb/>
二人諫議大夫四人典儀二人起居郎左補闕右拾遺<lb/>
各二人城門郎四人符寳郎四人𢎞文館校書二人其<lb/>
<pb n="KR3k0055_WYG_090-2b"/>
餘小吏各有差　増文獻通考曰宋門下省掌受天下<lb/>
之成事審命令駁正違失受發通進奏狀進請寳印凡<lb/>
中書省畫黄録黄樞密院録白畫㫖則留為底及尚書<lb/>
省六曹所上有法式事皆奏覆審駁之給事中讀侍郎<lb/>
省侍中審進入被㫖畫聞則授之尚書省樞密院即有<lb/>
舛誤應舉駁者大則論列小則改正凡文書自内降者<lb/>
著之籍章奏至則受而通進俟頒降分送所𨽻官司凡<lb/>
吏部擬六品以下職事官則給事中校其仕厯功狀侍<lb/>
<pb n="KR3k0055_WYG_090-3a"/>
郎侍中引驗審實察非其人則論奏凡遷改爵秩加敘<lb/>
勲封四選擬注奏鈔之事有舛誤退送尚書省覆刑部<lb/>
大理寺所斷獄案審其輕重枉直不當罪則以法駁正<lb/>
之國初循舊制以中書門下平章事為宰相之職復用<lb/>
兩制官一員判門下省事官制行始釐正焉凡官十有<lb/>
一侍中侍郎左散騎常侍各一人給事中四人左諫議<lb/>
大夫起居郎左司諫左正言各一人　續文獻通考曰<lb/>
遼南面設門下省金初亦設正隆時廢元不設<lb/>
<pb n="KR3k0055_WYG_090-3b"/>
　　門下省總載二<lb/>
原玉署　𤨏闈<hi>漢書曰李尋字子長通尚書哀帝初即位詔尋待詔黄門使侍中傅喜問尋尋</hi>
<hi>對曰位卑術淺偶隨衆賢待詔反汚玉堂之署漢官儀侍中有玉堂署  衞宏漢舊儀曰黄門郎屬黄門令日</hi>
<hi>暮入對青瑣闈拜名夕郎爾雅曰宫中門謂之闈</hi>　黄樞　青闥<hi>盧諶宣徽賦曰鄭山潛於</hi>
<hi>谷口楊朝隱於黄樞諶注曰揚雄為黄門郎三葉不徙官  散騎常侍范雲與王中書詩曰攝官青𤨏闥遥望</hi>
<hi>鳳皇池</hi>　東寺　左曹<hi>漢官儀曰尚書令侍中上東西寺及侍中寺又曰左右曹受尚書事</hi>
<hi>沈約宋書曰漢使左右曹諸吏分奏尚書奏事光武省諸吏使小黄門受事前代文士皆謂門下為左曹亦曰</hi>
<hi>東寺</hi>　畫室　丹地<hi>漢官儀曰侍中秩千石黄門有畫室署畫室署長一人玉堂署長一人</hi>
<pb n="KR3k0055_WYG_090-4a"/>
<hi>蔡質漢官曰尚書奏事於明光殿省中皆胡粉塗壁其邊以丹漆地故尚書郎含雞舌香伏其下奏事黄門侍</hi>
<hi>郎對揖而跪受</hi>
　　侍中一<lb/>
原杜氏通典曰侍中者周公戒成王立政之篇所云常<lb/>
伯常伯以為左右即其任也<hi>漢官曰選於侯伯轉補衮闕言其道可常尊故曰常</hi>
<hi>伯周禮有太僕干寳注云若侍中</hi>秦為侍中<hi>晉志曰黄帝時風后為侍中此皆出於兵家及䜟緯</hi>
<hi>之文不足徵也劉昭釋太尉其義詳矣</hi>本丞相史也丞相使史五人徃來<lb/>
殿内東廂奏事故謂之侍中漢侍中為加官凡侍中左<lb/>
<pb n="KR3k0055_WYG_090-4b"/>
右曹諸吏散騎中常侍皆為加官<hi>漢儀注諸吏給事中日上朝謁平尚書奏</hi>
<hi>事分為左右曹</hi>所加或列侯將軍卿大夫將都尉尚書太醫太<lb/>
官令至郎中<hi>無員將謂郎將以下也自列侯下至郎中皆得有此加官</hi>多至數十人<lb/>
侍中中常侍得入禁中諸曹受尚書事諸吏得舉法<hi>侍中</hi>
<hi>服則左貂常侍服則右貂此本趙武靈王胡服之制秦破趙得其冠以賜侍中</hi>舊用儒者然貴<lb/>
子弟榮其觀好至乃襁抱坐受寵位貝帶脂粉綺襦紈<lb/>
袴鵕䴊冠<hi>惠帝時侍中鵕䴊冠鵕思俊切䴊魚竒切鵕䴊似鳯皇神鳥</hi>直侍左右分<lb/>
掌乘輿服物下至䙝器虎子之屬<hi>蘇則與吉茂同隱於太白山後則為侍中</hi>
<pb n="KR3k0055_WYG_090-5a"/>
<hi>侍中舊親省起居故謂之執虎子茂見則嘲曰仕進不止執虎于則笑曰誠不能效汝蹇蹇鹿車驅</hi>武帝<lb/>
時孔安國為侍中以其儒者特聽掌御唾壺朝廷榮之<lb/>
本有僕射一人<hi>秦漢以侍中功髙者一人為僕射</hi>後漢光武改僕射為<lb/>
祭酒或置或否而又屬少府掌賛導衆事顧問應對法<lb/>
駕出則多識者一人負國璽操斬白蛇劒參乗餘皆騎<lb/>
在乘輿後獻帝即位初置六人贊法駕則正直一人負<lb/>
璽陪乘<hi>大駕出則次直侍中䕶駕正直侍中負璽參乘不帶劒餘皆騎從</hi>殿内門下衆<lb/>
事皆掌之後選侍中皆舊儒髙德學識淵懿仰瞻俯視<lb/>
<pb n="KR3k0055_WYG_090-5b"/>
切問近對喻㫖公卿上殿稱制秉笏陪見舊在尚書令<lb/>
僕射下尚書上司𨽻校尉見侍中執板揖侍中舊與中<lb/>
官俱止禁中因武帝侍中莽何羅挾刃謀逆由是出禁<lb/>
外有事乃召之畢即出王莽秉政侍中復入與中官止<lb/>
禁中章帝元和中郭舉與後宫通拔佩刀驚上舉伏誅<lb/>
侍中由是復出外秦漢無定員<hi>蔡質漢儀曰員本八人漢官曰無員侍中舍有</hi>
<hi>八區論者因言員本八人省其門題尚書寺此孝明帝治於東宫尚書模也</hi>魏晉以來置四<lb/>
人别加官者則非數御駕登殿與散騎常侍扶帝侍中<lb/>
<pb n="KR3k0055_WYG_090-6a"/>
居左常侍居右備切問近對拾遺補闕及江左興寧四<lb/>
年桓温奏省二人後復舊<hi>晉武帝時彭權為侍中帝問侍臣旄頭之義何也權曰秦</hi>
<hi>紀云秦國有竒怪獸觸山截波無不崩潰唯畏旄頭故使持之以衞至尊也  又庾珉為侍中隨孝懐帝沒胡</hi>
<hi>在平陽劉聰大會使帝著青衣行酒珉不勝悲憤跪帝號哭聰殺之後贈貞侯  又褚翼字謀逺為侍中蘇峻</hi>
<hi>作亂王師敗績火及宫室手抱天子登太極殿峻兵入叱翼令下翼不動曰蘇冠軍來覲至尊軍人豈得逼侵</hi>
<hi>宫禁於是兵士不敢上太極殿峻執政猶以為侍中時鍾雅亦為侍中謀奉天子出投義軍事覺為峻所害</hi>
<hi>又王爽為侍中孝武崩王國寳夜欲開門入為遺詔爽拒之曰皇帝晏駕太子未至輒入者斬國寳懼乃止</hi>
侍中漢代為親近之職魏晉選用稍増華重而大意不<lb/>
<pb n="KR3k0055_WYG_090-6b"/>
異<hi>晉任愷字元裒為侍中萬機大小多管綜之性中正以社稷為己任惡賈充之為人不欲久執朝政或為</hi>
<hi>充謀曰愷總門下樞要得與上親接宜啓令典選使得漸疏此一都令史事耳九流難精間隙易乗充因稱愷</hi>
<hi>才能宜在官人之職即日以愷為吏部尚書由是侍覲轉稀</hi>武冠絳朝服佩水蒼玉<lb/>
舊遷列曹尚書美遷中領䕶吏部尚書宋文帝元嘉中<lb/>
王華王曇首殷景仁等並為侍中情任親密<hi>王華等每與帝接膝</hi>
<hi>共語貂拂帝手拔貂置案上語畢復手插之帝孝武時侍中何偃南郊陪乗鑾輅過白門閘偃將匍  反手接</hi>
<hi>之曰朕反陪卿也一又宋孝武代選侍中四人並以風貎王彧與謝莊為  雙阮韜與何偃為一雙常充兼假</hi>
<hi>百又謝朏字敬仲宋末為侍中及齊受禪之日朏在直  僚陪位侍中當觧帝璽朏佯不知𫝊詔曰觧璽授齊</hi>
<pb n="KR3k0055_WYG_090-7a"/>
<hi>王朏曰齊應自有侍中乃引枕臥𫝊詔懼使稱疾胐曰我無疾何可道遂朝服步出門得車還宅是日遂以王</hi>
<hi>儉為侍中觧璽齊髙祖曰我若誅之令遂成名乃廢於家永明中復為侍中至梁亦為侍中</hi>齊侍中<lb/>
髙功者稱侍中祭酒其朝㑹多以美姿容者兼官<hi>欲以陸慧</hi>
<hi>曉為侍中以形短小乃止</hi>永元三年東昏南郊不欲親朝士以主璽<lb/>
陪乘前代未嘗有<hi>齊有主璽主衣等官</hi>梁侍中髙功者在職一年<lb/>
詔加侍中祭酒與散騎侍郎髙功者一人對掌禁令此<lb/>
頗為宰相矣<hi>王訓字懷範遷侍中既拜入見武帝問何敬容曰褚彦回年幾為宰相對曰少過三</hi>
<hi>十上曰今之王訓不謝彦回問又柳慶逺為侍中嘗失火禁中驚懼帝悉斂諸門鑰  柳侍中何在既至悉付</hi>
<pb n="KR3k0055_WYG_090-7b"/>
<hi>之至又王峻與謝瀹約官  侍中不復謀仕進</hi>陳侍中亦如梁制後魏置六人<lb/>
加官在其數宜都王穆夀廣平公張黎並以侍中輔政<lb/>
北齊侍中亦六人後周初仍依周禮天官府置御伯中<lb/>
大夫二人掌出入侍從屬天官府保定四年改御伯為<lb/>
納言斯侍中之職也宣帝末又别置侍中為加官隋又<lb/>
改侍中為納言置二人煬帝大業十二年又改納言為<lb/>
侍内<hi>隋氏諱忠故凡中皆曰内</hi>唐初為納言武德四年改為侍中亦<lb/>
置二人龍朔二年改為左相咸亨元年復舊光宅元年<lb/>
<pb n="KR3k0055_WYG_090-8a"/>
又改為納言神龍元年復為侍中開元元年又改為黄<lb/>
門監五年復為侍中天寳元年改為左相至德初復為<lb/>
侍中自隋至今皆為宰相<hi>舊頒正三品大厯二年陞為從二品</hi>按令文掌<lb/>
侍從負寳獻替贊相禮儀審署奏鈔駁正違失監封題<lb/>
給驛券監起居注總判省事　初學記曰案敘侍中古<lb/>
官也秦取古官置侍中之職<hi>應劭漢官曰侍中周官以其周曰常伯故曰周官班</hi>
<hi>固漢書曰侍中秦官以其秦取古官復置之故曰秦官其實古官</hi>漢因之多以為加官<lb/>
<hi>漢初籍孺閎孺皆冠鵕䴊冠</hi>漢官云侍中冠武弁大冠亦曰惠文冠<lb/>
<pb n="KR3k0055_WYG_090-8b"/>
<hi>漢書曰昌邑王賀冠惠文音義曰惠文今侍中所著</hi>加金璫附蟬為文貂尾為飾<lb/>
謂之貂蟬西漢無常員多至十人東漢初無常員至靈<lb/>
帝時侍中舍有八區論者因言員本八人<hi>獻帝起居注曰初置侍中</hi>
<hi>六人出入禁中近侍帷幄省尚書奏事據此漢末未或省員</hi>魏侍中置四人晉宋齊<lb/>
梁陳置四人<hi>齊職儀及五代史志曰自晉宋齊梁魏陳侍中並與三公參國政直侍左右應對獻</hi>
<hi>替法駕出則正直一人負璽</hi>後魏北齊置六人<hi>五代史百官志曰北齊侍中因後魏置六</hi>
<hi>人掌獻納諫正及進御之職參與諸公論國政也</hi>唐朝復為侍中龍朔初為東<lb/>
臺左相咸亨初復舊光宅初改為納言神龍初復舊<lb/>
<pb n="KR3k0055_WYG_090-9a"/>
増文獻通考曰宋制侍中掌佐天子議大政審中外出<lb/>
納之事大祭祀則版奏中嚴外辦導輿輅詔升降之節<lb/>
皇帝齋則請就齋室大朝㑹則承㫖宣詔告命成禮祭<lb/>
祀亦如之冊后則奉寳以援司徒以秩髙罕除自建隆<lb/>
至熙寧真拜侍中纔五人雖有他官兼領而實不任其<lb/>
事官制行以左僕射兼門下侍郎行侍中職别置侍郎<lb/>
以佐之元豐寄禄為開府儀同三司　續文獻通考曰<lb/>
遼南面門下省有侍中金廢門下省無侍中元亦無<lb/>
<pb n="KR3k0055_WYG_090-9b"/>
　　侍中二<lb/>
原環濟要略曰侍中古官也或曰風后為黄帝侍中周<lb/>
時號常伯者言其道德可常遵也秦始皇復古冠貂蟬<lb/>
漢因而不改此内官侍帷幄受顧問拾遺於左右出則<lb/>
負璽以從小則參乗秩二千石　漢舊儀曰侍中無員<lb/>
或列侯將軍衞尉光禄大夫為侍中得舉非法　又曰<lb/>
侍中左右近臣見皇后如見帝見媫妤行則對壁坐則<lb/>
伏茵也　應劭漢官曰侍中周官也金蟬有貂金取堅<lb/>
<pb n="KR3k0055_WYG_090-10a"/>
剛百煉不耗蟬居髙食潔目在腋下貂内勁悍而外温<lb/>
潤侍中便繁左右與帝升降卒思近對拾遺補闕百寮<lb/>
之中莫密於兹　増六典曰侍中之職掌出納帝命緝<lb/>
熙皇極總典吏職贊相禮儀以和萬邦以弼庶務蓋以<lb/>
佐天子而統大政者也凡軍國之務與中書令參而總<lb/>
焉坐而論之舉而行之此其大較也　原漢書曰留侯<lb/>
子張辟彊為侍中年十五　又曰桑宏羊雒陽賈人子<lb/>
以心計年十二為侍中　又曰霍去病以皇后姊子年<lb/>
<pb n="KR3k0055_WYG_090-10b"/>
十八為侍中善騎射　華陽國志曰譙隆為上林令武<lb/>
帝欲廣上林苑隆言堯舜至治廣德不務林苑帝後思<lb/>
其言徵為侍中　益部耆舊傳曰蜀郡張寛漢武帝時<lb/>
為侍中從祀甘泉至渭橋有女子浴於渭水乳長七尺<lb/>
上怪其異遣問之女曰帝後第七車知我所來時寛在<lb/>
第七車對曰天星主祭祀者齋戒不嚴則女子見　漢<lb/>
書曰張彭祖宣帝時為侍中少與帝微時同硯席以舊<lb/>
恩封侯出常參乘　又曰張安世子孫自宣元以來為<lb/>
<pb n="KR3k0055_WYG_090-11a"/>
侍中　又曰元帝以史丹為侍中出則陪乘　又曰丹<lb/>
為侍中甚有寵九男皆以丹任為侍中　又曰侍中金<lb/>
敞與劉更生拾遺左右蕭望之周堪四人同心輔政<lb/>
又曰衞尉金敞病甚成帝拜子涉為侍中使緑車載送<lb/>
衞尉府<hi>緑車皇孫車所以寵之言衞尉常清顯在朝尊貴</hi>　文士傳曰張衡拜<lb/>
侍中恒居帷幄從容諷議拾遺左右　増冊府元龜曰<lb/>
魯恭和帝時為侍中數召讌見問以得失賞賜恩禮寵<lb/>
異　後漢書曰趙典再遷為侍中時帝欲廣開鴻池典<lb/>
<pb n="KR3k0055_WYG_090-11b"/>
諫曰鴻池汎溉已且百頃猶増而深之非所以崇唐虞<lb/>
之約已遵孝文之愛人也帝納其言而止　又曰王逸<lb/>
順帝時為侍中著楚辭章句行於代　又曰爰延為侍<lb/>
中帝遊上林苑從容問延曰朕何如主也對曰陛下為<lb/>
漢中主帝曰何以言之對曰尚書令陳蕃任事則化中<lb/>
常侍黄門豫政則亂是以知陛下可與為善可與為非<lb/>
此中主之謂也帝曰昔朱雲廷折檻今侍中面稱朕違<lb/>
敬聞命矣　謝承後漢書曰周舉字宣光時詔遣八使<lb/>
<pb n="KR3k0055_WYG_090-12a"/>
廵行風俗皆選有威名者乃拜舉侍中與杜喬周翊馮<lb/>
羡欒巴張綱郭尊劉班分行天下使同日而拜號曰八<lb/>
俊　蜀志曰關興少有令問丞相諸葛亮深器異之弱<lb/>
冠為侍中　原魏志曰蘇則拜侍中與董昭同僚昭常<lb/>
枕則膝臥則推之曰蘇則之膝非佞人之枕　摯虞決<lb/>
疑要注曰漢末喪亂絶無玉佩侍中王粲識舊珮始復<lb/>
作之今之玉珮受法自於王粲也　増冊府元龜曰魏<lb/>
王粲為侍中與和洽杜襲並用粲强識博聞故太祖遊<lb/>
<pb n="KR3k0055_WYG_090-12b"/>
觀出入得參乘　王隱晉書曰韋誕以能書留補侍中<lb/>
魏氏寳器銘題皆誕書也　冊府元龜曰吳是儀為侍<lb/>
中服不精細食不重膳拯贍貧困家無儲蓄孫權聞之<lb/>
幸儀舍求視蔬飯親嘗對之歎息即増俸賜益田宅儀<lb/>
辭讓以恩為戚　原戴逵七賢傳曰山濤太始七年為<lb/>
侍中詔書曰濤清風惇履思心通逺宜侍帷幄盡規左<lb/>
右　續搜神記曰程咸字延休其母始懷咸夢老公授<lb/>
藥與之曰服此當生貴子晉武帝時厯位至侍中有名於<lb/>
<pb n="KR3k0055_WYG_090-13a"/>
世　増冊府元龜曰裴憲楷之子也為侍中永嘉末王<lb/>
浚承制以憲為尚書石勒破浚簿其官僚親屬皆貲至<lb/>
鉅萬惟憲與荀綽家有書百帙鹽米僅十數斛而已<lb/>
原顔舍别傳曰顔髦字君道儀狀嚴整風貎端美大司<lb/>
馬桓温歎曰廊廟之望喉舌機要　晉書曰陸玩遷侍<lb/>
中玩雖登公輔謙不辟掾屬成帝聞而勸之玩不得已<lb/>
而從命所辟皆寒素有行之士　語林曰晉孝武好與<lb/>
虞嘯父飲酒不醉不出後臨出拜殆不復起帝因呼人<lb/>
<pb n="KR3k0055_WYG_090-13b"/>
扶虞侍中上殿嘯父答曰臣位未及扶醉未及亂非分<lb/>
之賜所不敢當帝美之敕左右疏其語　沈約宋書曰<lb/>
陸仲元者晉太尉玩曽孫也侍中吳郡太守自玩至仲<lb/>
元四世為侍中時人方之金張二族　又曰殷景仁遷<lb/>
侍中與王華王曇首劉湛四人並時為侍中皆有風力<lb/>
局幹冠冕一時同升之美近代莫及　又曰王僧綽遷<lb/>
為侍中任以機密時年二十九始興王濬常問其年僧<lb/>
綽自嫌早達逡廵良久乃荅其謙虛自退若此　増冊<lb/>
<pb n="KR3k0055_WYG_090-14a"/>
府元龜曰宋孔季恭為侍中辭事東歸髙祖餞之戲馬<lb/>
臺百僚咸賦詩以述其美　又曰何尚之為侍中領尚<lb/>
書令立身簡約車服率素妻亡不娶又無姬妾　又曰<lb/>
謝靈運文帝時為侍中與顔延之俱以詞采齊名而遲<lb/>
速懸絶帝常敕各擬樂府延之受詔輒成靈運久之乃<lb/>
就　又曰蔡興宗為侍中時孝武新年拜陵興宗負璽<lb/>
陪乘及還帝欲因以射雉興宗正色曰今致䖍園陵情<lb/>
敬兼重從禽猶有餘日請待他辰　宋書曰謝莊為侍<lb/>
<pb n="KR3k0055_WYG_090-14b"/>
中領前將軍時孝武出行夜還敕開門莊居守以棨信<lb/>
或虛須墨詔乃開上後因酒宴從容曰卿效郅君章耶<lb/>
　齊書曰江淹累遷侍中初淹年十三時孤貧常採薪<lb/>
以養母曽於樵所得貂蟬一具鬻以供養其母曰此故<lb/>
汝之休徵也汝才行若此豈長貧賤耶可留待得侍中<lb/>
著之至是果如母言　冊府元龜曰南齊王慈為侍中<lb/>
患脚病武帝敕曰慈在職未久既有微疾不堪朝又不<lb/>
能騎馬聽乗車在仗後江左來少例也　又曰陳顯達<lb/>
<pb n="KR3k0055_WYG_090-15a"/>
為侍中建武世心懷不安深自貶損車乘朽敗導從鹵<lb/>
簿皆用羸小不過十數人　梁書曰髙祖時侍中闕選<lb/>
司舉人並不稱㫖髙祖曰我門人久無此職宜用蕭玠<lb/>
為之玠博物强識應對左右多所匡正髙祖任重之<lb/>
冊府元龜曰梁謝胐初拜侍中朏辭脚疾不堪拜謁乃<lb/>
角巾自輿詣雲龍門謝詔見於華林園乘小車就席明<lb/>
旦輿駕出幸朏宅讌語盡歡胐固陳本志不許　又曰<lb/>
陳蕭濟為侍中領太府卿比佐二主恩遇甚篤賞賜加<lb/>
<pb n="KR3k0055_WYG_090-15b"/>
於凡等　又曰杜稷為侍中厯事三帝並見恩寵末年<lb/>
不與征役優游京師賞賜優洽　又曰孫瑒為侍中五<lb/>
兵尚書卒尚書令江總為其誌銘後主又題銘後四十<lb/>
字遣尚書蔡徵宣敕就宅鐫之其詞曰秋風動竹煙水<lb/>
驚波幾人樵徑何處山阿今時日月宿昔綺羅天長地<lb/>
逺地久靈多功臣未勒此意如何時論以為榮　後魏<lb/>
書曰羅結世祖初遷侍中外都大官總三十六朝事年<lb/>
一百七嵗精爽不衰世祖以其忠慤甚見信待監典後<lb/>
<pb n="KR3k0055_WYG_090-16a"/>
宫出入臥内　又曰甄琛拜侍中以甚衰老詔賜御府<lb/>
杖朝直杖以出入　冊府元龜曰後魏山偉為侍中不<lb/>
營産業身亡之後賣宅營葬妻子不免飄泊士友歎愍<lb/>
之　又曰李元忠為侍中孫騰司馬子如嘗共詣元忠<lb/>
見其坐樹下擁被對壺庭室蕪曠謂二公曰不意今日<lb/>
披藜藿也因呼妻出衣不曵地二公相顧歎息而去<lb/>
又曰元文遥為侍中既不與趙彦深清真守道又不為<lb/>
和士開貪淫亂政在於孟季之間然性和厚遷鄴惟有<lb/>
<pb n="KR3k0055_WYG_090-16b"/>
地十頃與物無競故時論不在彦深之下　又曰崔㥄<lb/>
為侍中厯覽羣書兼有詞藻自中興之後迄於孝武帝<lb/>
詔誥表檄皆㥄所為　唐書曰楊師道為侍中性周慎<lb/>
謹密未嘗漏泄内事嘗曰吾少窺漢史至孔光不言温<lb/>
室之樹每欽其餘風可庶幾也　孔帖曰源乾曜進位<lb/>
侍中建言大臣子並求京職俊乂率任外官非平施之<lb/>
道臣三息俱任京師請出二息補外以示自近始詔曰<lb/>
乾曜身率庶僚以讓既請外其子又復下遷傳不云乎<lb/>
<pb n="KR3k0055_WYG_090-17a"/>
范宣子讓其下皆讓晉國之人於是大和道之或行仁<lb/>
豈逺哉其令文武官父子昆仲三人在京師者分任於<lb/>
外　又曰王珪遷侍中帝使祖孝孫以音律授宫中家<lb/>
妓不進數被讓珪與温彦博同進曰孝孫修謹士陛下<lb/>
使教女樂又責譙之天下其以士為輕乎帝怒曰卿皆<lb/>
我腹心乃附下罔上為人遊説耶彦博懼謝罪珪不謝<lb/>
曰臣本事前宫罪當死陛下矜其性命引至樞密責以<lb/>
忠效今疑臣以私是陛下負臣臣不負陛下帝黙慚遂<lb/>
<pb n="KR3k0055_WYG_090-17b"/>
罷　冊府元龜曰魏徵為侍中貞觀十年遜位乞觧所<lb/>
職太宗曰公獨不見金之在鑛也何足貴哉良冶鍛而<lb/>
為器便為人所寳朕方自比於金以卿為良冶卿雖有<lb/>
疾未為衰老得便爾耶徵乃止　又曰韓瑗永徽中為<lb/>
侍中髙宗特號武氏為宸妃瑗與中書令來濟奏言帝<lb/>
王嬪妃自有恒數今若别立妃號臣等竊以為不可帝<lb/>
乃止　又曰石晉桑維翰為侍中兩朝秉政出上將楊<lb/>
光逺景延廣俱為州守又嘗一制除節將五十餘人各<lb/>
<pb n="KR3k0055_WYG_090-18a"/>
領軍職無不屈而服之　相書占氣雜要曰氣如連珠<lb/>
入闕門為侍中<lb/>
　　侍中三<lb/>
原掌壺　負璽<hi>孔叢子曰孔臧與子琳書曰侍中安國羣臣近見崇禮不供䙝事猶復掌御唾</hi>
<hi>壺中下詳侍  二</hi>　玉珮　金蟬<hi>並詳侍/中二</hi>　八舍　七車<hi>上詳侍中</hi>
<hi>一中下詳侍  二</hi>　抱劒　伏茵<hi>漢官曰侍中殿下稱制出則參乘佩璽抱劒  下詳侍中</hi>
<hi>二</hi>　賜綬　引裾<hi>後漢書曰卞鴻字公永永平中詔徵賜綬拜侍中  魏畧曰辛毘遷侍中</hi>
<hi>於時帝欲徙冀州户十萬實於河南毘曰陛下不以臣不肖置之左右安得不與臣議帝不荅起入内毘隨而</hi>
<pb n="KR3k0055_WYG_090-18b"/>
<hi>引其裾帝遂奮衣不還良久方出曰佐理卿持我何太急遂徙其半</hi>　七葉　三代<hi>三輔故事</hi>
<hi>曰金日磾字翁叔封<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>侯有忠勤之節七葉侍中侍東觀漢記曰馮魴字孝孫父子兄弟並帶青紫三代  中</hi>
　珥貂　佩璽<hi>即貂冠也下見漢官</hi>　密近　從容<hi>應劭漢官儀百曰侍中周官</hi>
<hi>寮之中莫密於兹也  張衡從容諷諫</hi>　遊鸞渚　含雞香<hi>上見傅咸詩儀  應劭漢官</hi>
<hi>曰侍中刁存年老口臭上出雞舌香使含之</hi>　青蒲伏　緑車載<hi>漢官曰史丹為侍中</hi>
<hi>元帝寢疾丹以親密近臣得視疾候上間獨寢時丹直入臥内頓首伏青蒲上應劭注曰以青規地曰青蒲</hi>
<hi>下詳侍中二</hi>　侍帷幄　管喉脣<hi>上詳侍中二曇劉綽宋拾遺曰王華王  首殷景仁</hi>
<hi>劉湛四人宴飲從朝至夕帝甚歡華等既出太祖目送之歎曰此四賢一時之秀同管喉脣恐後世難繼矣</hi>
<pb n="KR3k0055_WYG_090-19a"/>
　署玉堂　擁華蓋<hi>漢官儀曰侍中有玉堂署蟬王粲為侍中曹植贈粲詩曰戴  珥貂</hi>
<hi>朱衣時帶入侍帷幄出擁華蓋</hi>　増班伯讜言　丁鴻至行<hi>肆考漢成帝常與張</hi>
<hi>放等宴飲禁中皆引滿舉白談笑大噱將乘輿幄坐屏風畫紂醉踞妲己作長夜之飲侍中班伯久疾新起上</hi>
<hi>顧指畫而問曰紂為無道至於是乎對曰沈湎於酒式號式呼詩書淫亂之戒其原皆在於酒上乃喟然歎曰</hi>
<hi>吾久不見班生今日復聞讜言書又曰東漢丁鴻治尚書父陵陽侯綝卒鴻當襲封上  稱病讓國於弟盛不</hi>
<hi>報既葬乃掛衰絰於冢逃去友人鮑駿遇鴻讓之鴻感悟乃還就國駿因上書薦鴻經學至行帝徵為侍中</hi>
　宰相便座　公輔名位<hi>沈演之為侍中文帝謂之曰此宰相便座卿其勉之  陸</hi>
<hi>玩遷侍中雖登公輔不以名位格物</hi>　戴憑説經　曹褒著禮<hi>上見後注  肆考東</hi>
<pb n="KR3k0055_WYG_090-19b"/>
<hi>漢章帝時博士曹褒請著漢禮拜為侍中</hi>　楊竒强項　僧綽沈深<hi>上詳侍中四</hi>
<hi>宋文帝以王僧綽為侍中年二十九沈深有局度不以才能髙人帝欲以後事託之朝政皆與參焉</hi>　不<lb/>
願居中　請先任外<hi>上見外戚議肆考武則天長安中常與宰臣  及州縣官納言李嶠</hi>
<hi>等奏曰竊見朝廷物議莫不重内官輕外職比來所遣外任多是貶累之人風俗不澄實由於此臣等請輟近</hi>
<hi>侍率先具僚於是鳯閣舍人韋嗣立等二十人各以本官檢校諸州刺史</hi>　折辱三思　規<lb/>
戒安樂<hi>肆考唐韋安石知納言時二張武三思寵横安石數折辱之會侍宴殿下易之引蜀商王覇子</hi>
<hi>等博簺后前安石跪奏商等賤𩔖不當戲殿上顧左右引出一坐皆失色后以安石辭正改容慰勉鳯閣侍郎</hi>
<hi>陸元方自以為不及退告人曰韋公真宰相史又曰唐安樂公主館第成中宗臨幸宴從官賦詩御  大夫李</hi>
<pb n="KR3k0055_WYG_090-20a"/>
<hi>日知卒章獨以規戒睿宗他日謂日知曰向時雖朕亦不敢諫非公挺直何能爾即拜侍中</hi>　戴憑<lb/>
觧經不窮　庾峻辯質無屈<hi>謝承後漢書曰戴憑字次仲拜侍中正旦朝賀百寮</hi>
<hi>畢會帝令羣臣能説經者更相難詰義有不通輒奪其席以益通者憑遂重坐五十餘席故京師為之語曰觧</hi>
<hi>經不窮戴侍中補臧榮緒晉書曰庾峻字山甫拜侍中出入王命盡忠  益常侍坐世祖命講詩中庶子何劭</hi>
<hi>論風雅正變之義峻起難徃反四坐辯質莫能屈之</hi>　漢尊儒學選在戴憑　晉<lb/>
任忠貞事先嵇紹<hi>白帖</hi>
　　侍中四<lb/>
原貂蟬之貴<hi>漢書曰侍中以金蟬貂冠也</hi>　喉舌之司<hi>應瑗曰侍中喉舌萬機</hi>
<pb n="KR3k0055_WYG_090-20b"/>
　使辟公卿<hi>應劭漢官儀曰漢成帝取明經者充為侍中使辟百官公卿參議可否上殿行則負璽</hi>
　拾遺帝側<hi>王廙洛神賦曰次為侍中散騎實惟門下拾遺帝側替否獻可</hi>　糺正補<lb/>
違<hi>晉官品令曰侍中糺正補違若有正皆得馭除書表章奏皆掌署也</hi>　從幸黎丘<hi>襄陽耆舊</hi>
<hi>傳曰習都為侍中從光武幸黎丘與光武通夢見蘇山神光武嘉之拜大鴻臚主蘇山之祠也</hi>　作詩<lb/>
稽留奏免<hi>魏陽秋曰甘露二年帝幸辟雍命羣臣賦詩侍中和道作詩稽留有司奏免</hi>　侍<lb/>
帷幄典祕書<hi>東觀漢記曰賈逵字景伯拜侍中領騎都尉内備帷幄兼領祕書近署甚見信用</hi>
　常論經書<hi>華嶠後漢書曰桓郁字仲恩為議郎敦厚篤學傳父業以尚書教授門徒常數百人</hi>
<hi>選侍中帝以郁先師子有禮讓甚見親厚常居中論經書問以政事不離左右帝自制五經章句令郁校定於</hi>
<pb n="KR3k0055_WYG_090-21a"/>
<hi>宣明殿中</hi>　侍清宴陳道德<hi>續漢書曰淳于恭字益孫遷侍中數侍清宴禮待甚優其所薦</hi>
<hi>名賢無不徵用進對陳政皆本道德上未嘗不稱善</hi>　問事輒對<hi>東觀漢記曰李育字元春為侍</hi>
<hi>中時章帝西謁園陵育陪乗問舊事育輒對由是見重也</hi>　宿儒顧問進楊厚<hi>益部耆舊</hi>
<hi>傳曰李固諫帝曰一日會朝見侍中皆年少無一宿儒可顧問者乃進楊厚黄瓊也</hi>　張馴有智<lb/>
慧<hi>謝承後漢書曰張馴字子儁與蔡邕共奏定六經文字擢拜侍中典領祕書馴儒雅敏達有智慧</hi>
國有疑常問得失<hi>又曰延篤為侍中自在機密常見進納上殿問政事得失以經義古典陳</hi>
<hi>帷幄之言不宣外也</hi>　楊竒靡事不對<hi>又曰楊竒字公綽通經才性敏暢入補侍中天子所</hi>
<hi>問引經據義靡不條對</hi>　問貂不知左遷<hi>應劭漢官儀曰桓帝末侍中臯禪參乗帝問貂璫</hi>
<pb n="KR3k0055_WYG_090-21b"/>
<hi>何法不知其説又問地震不為災還宫左遷議郎</hi>　朝夕獻納<hi>東觀漢記曰鄧閭字季昭拜侍</hi>
<hi>中出則陪乘入侍左右忠言善謀先納聖善匡輔之言朝夕獻納雖得於上身在親近不敢自恃兢兢之心彌</hi>
<hi>篤固也</hi>　朝夕諫議<hi>謝承後漢書曰劉淑字仲承為侍中朝夕建議竭忠於朝補救二百餘事</hi>
<hi>悉有章篇朝廷有勞</hi>　南郊參乘<hi>又曰劉陵字孟髙為侍中車駕南郊命陵參乘上起早升輿寢</hi>
<hi>陵曰陛下萬乗主宜立正配天雖尊神欲寢不當上為天地靈祇下為羣臣萬姓觀者乎上有愧色曰敬受侍</hi>
<hi>中斯言以為後戒</hi>　屏患崇政<hi>山堂肆考曰東漢荀悦獻帝朝為侍中時政在曹氏作申鍳五</hi>
<hi>篇奏之其略曰為政之衛先屏四患乃崇五政</hi>　盧植天下之望<hi>魏明帝先賢傳曰盧植字</hi>
<hi>子幹拜侍中董卓大會百官于朝堂議欲廢立羣僚無敢言植獨抗議不回卓怒罷會將誅植議郎彭伯諫卓</hi>
<pb n="KR3k0055_WYG_090-22a"/>
<hi>曰盧侍中海内大儒天下之望今先害之天下震怖卓乃止</hi>　王粲問無不對<hi>魏書曰王</hi>
<hi>粲字仲宣拜侍中博物多識問無不對時舊儀廢弛器造制度粲恒典之</hi>　言語辯㨗<hi>吳志曰張</hi>
<hi>尚孫皓時為侍郎以言語辯㨗見知擢為侍中</hi>　但問經義<hi>肆考曰吳主皓酒後常使侍臣嘲弄</hi>
<hi>公卿發摘私短以為歡侍中韋昭但難問經義而已</hi>　博雅顧問以何劭<hi>晉起居注曰武</hi>
<hi>帝太康四年詔曰何劭已厯試朝位博雅有拾遺顧問之才其以劭為侍中</hi>　王濟有美才<lb/>
<hi>山濤啓事曰雍州刺史郭奕右衞將軍王濟誠直亮美才侍中最髙者也  案濟本傳曰濟累遷侍中與侍中</hi>
<hi>孔恂王恂楊濟為一時同列秀彦武帝嘗會公卿藩牧於式乾殿顧濟恂而謂諸公曰朕左右可謂恂恂濟濟</hi>
<hi>矣</hi>　増不操絲竹<hi>世説曰齊王冏為大司馬輔政嵇紹為侍中冏設宴會召葛旟等共論時</hi>
<pb n="KR3k0055_WYG_090-22b"/>
<hi>宜旟等白冏嵇侍中善於絲竹公可令操之遂送樂器紹不受冏曰今日共為歡卿何却耶紹曰公協輔皇室</hi>
<hi>令作事可法紹官雖卑職備常伯操絲比竹蓋樂官之事不可以先王法服為伶人之業</hi>　以儒雅<lb/>
拜<hi>肆考曰晉惠帝時賈后專權賈謐與后謀以張華庶姓無逼上之嫌而儒雅有籌畧為衆望所依乃拜為</hi>
<hi>侍中</hi>　原顧和奏舊冕<hi>晉中興書曰顧和遷侍中初中興東遷舊章多闕而冕旒飾以翡翠</hi>
<hi>珊瑚及雜珠等和奏冕十有二旒皆用玉珠今用舊雜珠等非禮若不能用玉可用白璇成帝於是始下太常</hi>
<hi>改之</hi>　増不聞獻替<hi>世説曰虞嘯父為侍中晉孝武帝從容問曰卿在閣下初不聞有獻替虞</hi>
<hi>家富春近海誤謂帝望其貢獻對曰天時尚暖魚鼈蝦鮓未可致尋當有所上獻帝撫掌大笑</hi>　有古<lb/>
人風<hi>肆考曰趙主曜作酆明觀西宫凌霄臺又營夀陵侍中喬豫和苞諫曜下詔曰二侍中<graphic n="KR1908" url="https://raw.githubusercontent.com/kanripo/KR-Gaiji/master/images/KR1908.png" mimeType="image/png"/>
                        <graphic n="KR1908" url="https://raw.githubusercontent.com/kanripo/KR-Gaiji/master/images/KR1908.png" mimeType="image/png"/>有古人</hi>
<pb n="KR3k0055_WYG_090-23a"/>
<hi>之風可謂社稷臣矣悉罷諸役以豫苞為諫議大夫</hi>　不好嘲謔<hi>又曰宋孝武帝每宴集在坐者</hi>
<hi>皆令沈醉嘲謔無度侍中沈懷文素不飲又不好嘲謔宋主謂故欲異己出為廣陵太守</hi>　憂國忘<lb/>
家<hi>又曰梁徐勉字修仁師方侵魏候驛填委勉參軍書動經數旬一還家還則羣犬驚吠勉曰吾憂國忘家</hi>
<hi>乃至於此</hi>　請用才行<hi>又曰唐太宗謂侍中魏徵曰為官擇人不可造次用一君子則君子皆至</hi>
<hi>用一小人則小人競進對曰天下未定則專取其才不考其行喪亂既平則非才行兼備不可用也</hi>　明<lb/>
設防閑<hi>又曰唐張行成遷侍中晉州地震不止帝問之對曰天陽也君象地隂也臣象君宜動臣宜静</hi>
<hi>今静者顧動恐女謁用事大臣隂謀又諸王公主參承起居或伺間隙宜明設防閑且晉陛下本封應不虛發</hi>
<hi>伏願杜於未萌帝然之</hi>　諫困公私<hi>又曰唐髙宗將討新羅侍中張文瓘輿疾入諫曰今吐蕃</hi>
<pb n="KR3k0055_WYG_090-23b"/>
<hi>入㓂方發兵西討新羅未嘗犯邉若又東征恐公私不堪困弊上乃止</hi>　得大臣體<hi>又曰唐郝</hi>
<hi>處俊字甑山為侍中參謀朝政每上言議必引經術多所匡益甚得大臣之體</hi>　諫獵<hi>冊府曰魏知古</hi>
<hi>為侍中先天元年十月上詩諫獵元宗手詔曰卿所進獵渭濵十韻三復研精良增歎羙今賜物五十段以申</hi>
<hi>勸奬</hi>　不可以賞功<hi>孔帖曰范陽節度使張守珪以斬可突汗功帝欲以為侍中張九齡曰宰</hi>
<hi>相代天治物有其人然後授不可以賞功國家之敗由官邪也帝曰假其名若何對曰名器不可假也遂止</hi>
　焚槀<hi>又曰髙儉為侍中進止詳整凡有獻納搢紳皆屬以目奏議未嘗不焚槀家人無見者</hi>
謹身固位<hi>肆考曰唐肅宗以苗晉卿為侍中晉卿練達吏事而謹身固位時人比之胡廣</hi>　慎<lb/>
密見稱<hi>孔帖曰苗晉卿為侍中代宗即位年已衰暮凡厯三朝皆以慎密見稱</hi>　韓宏以<lb/>
<pb n="KR3k0055_WYG_090-24a"/>
功加<hi>又曰韓宏宣武節度憲宗用兵淮西拜宏行營都統使扞兩河元濟平以功加侍中</hi>　倚如<lb/>
衡華<hi>五代史曰蜀人見繼岌請留崇韜鎮蜀從襲等因言崇韜有異志繼岌謂崇韜曰陛下倚侍中如衡</hi>
<hi>華尊之廟堂之上期以一天下而制四夷必不棄元老於蠻彜之地此事非予敢知也</hi>
　　侍中五<lb/>
原詩西晉傅咸贈何劭王濟詩并序曰朗陵公何敬祖<lb/>
咸之從内兄國子祭酒王武子咸從姑之外孫也並以<lb/>
明德見重於世咸親之重之情猶同生義則師友何公<lb/>
既登侍中武子俄而亦拜二賢相得甚歡咸亦慶之然<lb/>
<pb n="KR3k0055_WYG_090-24b"/>
自恨闇劣雖願其繾綣而從之末由厯試無效且有家<lb/>
艱心存日替賦詩申懷以貽之云爾日月光太清列宿<lb/>
曜紫微赫赫大晉朝明明闢皇闈吾兄既鳯翔王子亦<lb/>
龍飛雙鸞遊蘭渚二離揚清暉攜手升玉階並坐侍丹<lb/>
帷金璫綴惠文煌煌發令姿斯榮非攸庶繾綣情所希<lb/>
豈不企髙蹤麟趾邈難追臨川靡芳餌何為空守坻槁<lb/>
葉待風飄逝將與君違違君能無戀尺素當言歸歸身<lb/>
蓬蓽廬樂道以忘飢進則無云補退則恤其私但願隆<lb/>
<pb n="KR3k0055_WYG_090-25a"/>
𢎞美王度日清夷<lb/>
増詔梁沈約加沈文季侍中詔曰新除鎮軍將軍沈文<lb/>
季業宇流正鑑識超凡秉兹恭恪誠著匪躬難起非慮<lb/>
密邇墉圻罄力盡勤萬雉増固寵服攸加實為朝典<lb/>
又王茂加侍中詔曰門下居中作衞號望清重任總儲<lb/>
宫朝難其選新除尚書右僕射茂器度淹𢎞志局詳穩<lb/>
契濶艱彜情深恒寄顯命載加允副僉屬<lb/>
原箴後漢何廣侍中箴曰皇矣聖上神居天處勤求俊<lb/>
<pb n="KR3k0055_WYG_090-25b"/>
良是弼是輔匪懈於位庶工以序昔在周文創德西鄰<lb/>
勗聞上帝賴兹四臣辛尹是訪八虞是詢濟濟多士乂<lb/>
用有勲文公欽若越興周道亦惟先正克慎左右常伯<lb/>
常任實為政首降及厲王不祗不恪暱彼榮夷用肆其<lb/>
虐惟敗天命寇戎並作圮墜宗緒寢廟靡託無曰我賢<lb/>
不選至親無曰我仁妄用嬖人籍閎飾顔穢我神武鄧<lb/>
通擅鑄不終厥後中書竊命石宏作旤髙安斷袂哀用<lb/>
無主侍中司中敢告執矩<lb/>
<pb n="KR3k0055_WYG_090-26a"/>
原碑晉裴希聲侍中嵇侯碑曰夫君親之重非名教之<lb/>
謂也愛敬出於自然而忠孝之道畢矣樸散真離背生<lb/>
狥利禮法之興於斯為薄悲夫晉弋陽子嵇紹字延祖<lb/>
資剛乾之純粹體中和之淑虛少有清劭之風長懷𢎞<lb/>
仁之度加以通朗淹濟靡才不經學為儒宗庶績光被<lb/>
弱冠登朝則敷文祕閣晩節强仕則納言樞極太安之<lb/>
初權臣擅命皇輿親征次於蕩隂六軍奔攻兵交御輦<lb/>
紹儼然端冕正色以扞鋒刃遂殞命於御側忠誠感人<lb/>
<pb n="KR3k0055_WYG_090-26b"/>
神義聲振四海銘曰二儀肇建君臣攸序峩峩侍中應<lb/>
期作輔外播仁風内舉心膂執慈弗勇靡仁不武見危<lb/>
授命背生殉主確乎其操邈乎其崇矯矯王臣憲兹遺<lb/>
風在親成孝於敬成忠　宋傅亮侍中王公碑曰體亞<lb/>
黄中道及微管元勲盛德光於晉載於時運距無妄陵<lb/>
夷有漸至於兵纒象魏壘結四郊公以民望晉朝居疑<lb/>
間之際懷方履順處艱以貞顛沛不能廻其操彊禦無<lb/>
以蕩其守鑠矣公侯乘和挺生識深冬潭文艷春榮爰<lb/>
<pb n="KR3k0055_WYG_090-27a"/>
初素履好是沖黙亦既端委振風育德<lb/>
原墓誌宋孝武故侍中司徒建平王宏墓誌曰含榮幼<lb/>
耀膺和早慧徘徊天人優游經藝鴻沴纔流皇根中絶<lb/>
體孝盡性懷追孝烈反我宸居毁網更結管機凝務端<lb/>
朝贊契召輝才融士穎風折秘路長隂昭塗永滅　梁<lb/>
元帝侍中新渝侯墓誌銘曰爰始降神誕茲初載方琮<lb/>
有燭圓珠無纇義若連環文同藻繪三分竹使再徙建<lb/>
旟朱帷自舉白鹿隨車武實威邊文能懷逺乍歌去速<lb/>
<pb n="KR3k0055_WYG_090-27b"/>
時謡來晩昔我徃矣千駟連輈今兹旋斾雙雁隨舟山<lb/>
廻素旐水導丹旒寂寥原野揺落徂秋　又侍中吳平<lb/>
光侯墓誌曰維嶽降神表山甫之德敬如君所顯成季<lb/>
之徵潔静精微岐嶷天挺學兼義府談均理窟厯太子<lb/>
洗馬八入掌籍為崇賢之領袖五日來朝冠承華之楷<lb/>
模遷豫章内史法井鸞峰甘露嵗下蕭崖鶴嶺連理成<lb/>
隂徴為太子左衞率遘疾薨於道頗𩔖陶基民號燕北<lb/>
取譬羊祜巷哭荆南副軍早垂隆眄憫其石火瞻斯翠<lb/>
<pb n="KR3k0055_WYG_090-28a"/>
蓋忽變丹旒方使桓侯石椁載銘盛夏滕令佳城式鐫<lb/>
韶濩　陳江總故侍中沈欽墓誌曰早結南陽之親致<lb/>
興沛市之役四埏多難三江屢梗君敦淳化以勵澆風<lb/>
庶滌清流以蕩濁俗早遘紫雲萍濡碧海奮里閈之寵<lb/>
躍車馬之貴哂竇氏之青山恥郭家之金穴<lb/>
原誄魏曹植侍中王粲誄曰惟建安二十三年侍中王<lb/>
君薨皇穹神察哲人是恃如何靈祗殱我吉士誰謂不<lb/>
痛早世即㝠誰謂不傷華孕中零存亡分流夭墜同期<lb/>
<pb n="KR3k0055_WYG_090-28b"/>
朝聞夕沒先民所思何以誄德表之素旟何以贈終哀<lb/>
以送之强記洽聞幽贊微言文若春華思若湧泉發言<lb/>
成詠下筆成篇吾與夫子義貫丹青庶幾遐年擕手同<lb/>
征如何奄忽棄我宿零<lb/>
原表梁任孝恭為羊侍中讓表曰摶風扇翮不覺髙升<lb/>
擊水揚鬐遂迷逺大猶願長城巨防射魯仲之書白羽<lb/>
朱旗振武安之瓦深入五千張空拳以報主横行十萬<lb/>
勒燕嶺而酬君　邱遲為范衞軍讓梁臺侍中表曰是<lb/>
<pb n="KR3k0055_WYG_090-29a"/>
以懷鉛早嵗不以隕穫累心躡屩晩年豈以充詘在念<lb/>
易農伊泰仕焉已幸遂復分竹九嶷擁旄百越值天地<lb/>
中開神武再廓麻絲是蓄菅蒯靡遺今霸運肇基四海<lb/>
明目樞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>規獻實在得人況處庸微何用膺荷　又為<lb/>
何尚書重讓侍中領驍騎表曰臣擢自散輩之中寘彼<lb/>
周行之上既慙伯蒙使天下慎選又乖平叔令内外得<lb/>
人且玉壺獨掌見榮昌期當尺可參必簡英俊　王筠<lb/>
為從兄讓侍中表曰至如元勲舊儒之胄積德累仁之<lb/>
<pb n="KR3k0055_WYG_090-29b"/>
基九世七葉之華相韓事漢之資不然則子駿之學洞<lb/>
古今平子之思侔造化仲宣之辯識無滯次仲之觧經<lb/>
不窮然後可以喻㫖公卿問對帷扆陪六尺之輿通四<lb/>
方之意求之微臣此塗頓隔　任昉為王思逺讓侍中<lb/>
表曰行則六尺之内陪接天光語<hi>一作上</hi>則親<hi>一作服</hi>璽申<lb/>
命誠信區宇獻可替否出納惟幾敷奏於金華之上進<lb/>
讓於玉堂之下金遷七貴之茂王粲二公之孫雖復仲<lb/>
蔚孤緒元卿末裔未有不階民譽妄承曲私者也　北<lb/>
<pb n="KR3k0055_WYG_090-30a"/>
齊邢子才為彭城王韶讓侍中表曰貂鼹映首日月在<lb/>
前冠蓋庶僚跨躡多士雖智慙量力明闕自知在梁之<lb/>
譏無得諠譁之議素餐之責豈須噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>之口何悟天之<lb/>
情眷復延今寵遂總録百揆寅亮萬機文昌治本得失<lb/>
所繫用才長短隆替以之何容以斯寡薄豈得用膺兹<lb/>
忝<lb/>
原啓梁陸倕張侍中啓曰陳力就列不能者止實欲强<lb/>
飯據鞍自窮心力濡足摩頂少報洪私徒課虛無空延<lb/>
<pb n="KR3k0055_WYG_090-30b"/>
鐘箭不悟爰降曲慈復叨清顯職司近切任掌總綸魏<lb/>
選異才漢求髙德官次恪居鮮非民譽仰瞻内省無一<lb/>
可階<lb/>
　　黄門侍郎一<lb/>
原杜氏通典曰門下侍郎秦官有黄門侍郎漢因之與<lb/>
侍中俱管門下衆事無常員郊廟則一人執蓋臨軒朝<lb/>
㑹則一人執麾凡禁門黄闥故號黄門其官給事於黄<lb/>
闥之内故曰黄門侍郎初秦漢别有給事黄門之職後<lb/>
<pb n="KR3k0055_WYG_090-31a"/>
漢併為一官<hi>漢書百官表曰中黄門有給事黄門位從將軍大夫皆秦制</hi>故有給事<lb/>
黄門侍郎掌侍從左右給事中使闗通中外及諸王朝<lb/>
見於殿上引王就座無員屬少府<hi>又漢舊儀曰屬黄門令</hi>獻帝初<lb/>
即位置侍中給事黄門侍郎員各六人出入禁中近侍<lb/>
帷幄省尚書事後改給事黄門侍郎為侍中侍郎去給<lb/>
事黄門之號旋復故初誅黄門後侍中侍郎出入禁闥<lb/>
機事頗露由是王允乃奏比尚書不得出入不通賔客<lb/>
自此始<hi>郭況以后弟小心謹慎年十六為黄門侍郎</hi>魏晉以來給事黄門侍<lb/>
<pb n="KR3k0055_WYG_090-31b"/>
郎並為侍衞之官員四人<hi>吳孫丞為黄門侍郎與顧榮俱為侍臣吳歸命詔曰自今</hi>
<hi>以後用侍郎當如皇室丞顧榮儔也曰山公啓事曰黄門侍郎和嶠最有才可為吏部郎詔  欲令在左右更</hi>
<hi>求其次動又曰黄門侍郎荀彧清和理正  可觀採真侍衞之美者</hi>宋制武冠絳朝服多<lb/>
以中書侍郎為之齊亦管知詔令呼為小門下<hi>齊職儀曰給事</hi>
<hi>黄門侍郎四人秩六百石武冠絳朝服漢有中黄門位從諸大夫秦制也與侍中掌奏文案贊相威儀典署其</hi>
<hi>事</hi>梁増品第與侍中同掌侍從儐相威儀盡規獻納糺<lb/>
正違闕監合嘗御藥封璽書陳制亦然後魏亦有<hi>崔光為黄</hi>
<hi>門侍郎未嘗留心文案唯從容論議參贊大政</hi>北齊置六人所掌與侍中同後<lb/>
<pb n="KR3k0055_WYG_090-32a"/>
周天官府置御伯下大夫二人武帝改為納言下大夫<lb/>
隋六人屬門下省至煬帝減二人而去給事之名<hi>煬帝初嗣</hi>
<hi>位猶以張衡為給事黄門侍郎行初劉行本為黄門侍郎文帝常怒侍郎於殿前笞之  本進諫帝不顧行本</hi>
<hi>乃正當上前曰陛下不以臣不肖置在左右豈得輕臣而不顧乃置笏於地而退上謝之而原所笞者</hi>唐<lb/>
龍朔二年改黄門侍郎為東臺侍郎<hi>武德二年四月温大雅為黄門侍郎</hi>
<hi>弟彦博為中書侍郎居近侍髙祖謂曰我起晉陽為卿一門耳至五年五月弟彦博又為中書侍郎  高宗總</hi>
<hi>章元年十月東天竺烏徒國長年婆羅門盧伽逸多受詔合丹上將餌之東臺侍郎郝處俊諫曰修短有天命</hi>
<hi>未聞萬乗之主輕服番夷之藥昔貞觀末先帝命婆羅門僧那羅爾婆婆寐依其本國仙方合長年神藥胡既</hi>
<pb n="KR3k0055_WYG_090-32b"/>
<hi>有異術徵求靈草秘石厯年而成先帝服之竟無異效大漸之際名醫莫知所為欲歸罪於胡人將伸大戮又</hi>
<hi>恐取笑夷狄遂止龜鑑若是唯陛下深察遂止</hi>咸通元年復舊光宅元年改為<lb/>
鸞臺侍郎神龍元年復舊天寳元年改為門下侍郎至<lb/>
德中復舊<hi>舊制正四品上大厯二年又改為門下侍郎陞從三品</hi>員二人掌侍從<lb/>
署奏鈔駮正違失通判省事若侍中闕則監封題給驛<lb/>
券　初學記曰案敘董巴漢書曰禁門曰黄闥中人主<lb/>
之故號黄門令矣然則黄門郎給事於黄闥之内入侍<lb/>
禁中故號曰黄門侍郎<hi>劉向戒子歆書曰今若年少得黄門侍郎要處也</hi>齊職<lb/>
<pb n="KR3k0055_WYG_090-33a"/>
儀曰初秦有給事黄門之職漢因之自魏及晉置給事<lb/>
黄門侍郎四人與侍中俱管門下衆事與散騎常侍並<lb/>
清華代謂之黄散焉宋齊置四人<hi>齊職儀曰齊代侍中呼為門下給事黄門</hi>
<hi>侍郎呼為小門下</hi>五代史志曰梁陳置四人至煬帝減二員直<lb/>
曰黄門侍郎<hi>隋氏用人益重裴矩裴藴為之皆知政事</hi>唐朝因之　増文獻<lb/>
通考曰宋制侍郎掌貳侍中之職省中外出納之事大<lb/>
祭祀則前導輿輅詔進止大朝㑹則授表以奏祥瑞冊<lb/>
后則奉節及寳位與知樞密院同知樞密院中書侍郎<lb/>
<pb n="KR3k0055_WYG_090-33b"/>
尚書左右丞為執政官元豐官制行以尚書左僕射兼<lb/>
復置門下侍郎一員以代參知政事　續文獻通考曰<lb/>
遼門下省有門下侍郎金元不置<lb/>
　　黄門侍郎二<lb/>
原漢書曰劉向字子政宣帝時以中郎為給事黄門侍<lb/>
郎　又曰董賢字聖卿雲陽人為太子舎人隨太子官<lb/>
為郎二嵗餘賢傳漏在殿下為人美麗白晳哀帝望見<lb/>
説其儀貎識而問之曰是舍人董賢耶因引上與語拜<lb/>
<pb n="KR3k0055_WYG_090-34a"/>
為黄門郎　又曰揚雄成帝時為郎至平帝猶為黄門<lb/>
侍郎　漢舊儀曰黄門郎日暮入對青𤨏門名曰夕郎<lb/>
<hi>宫闈簿曰青𤨏門在南宫衞瓘注吳都賦曰青𤨏户邊青鏤也</hi>　三輔<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>録曰杜恕字<lb/>
務伯拜黄門侍郎每直省閣威儀矜嚴每政有得失常<lb/>
引綱維以正言　又曰卓茂字子康元帝時遊學長安<lb/>
以儒行為給事黄門郎　又曰馬后志在克己輔主不<lb/>
以私家干朝廷兄為虎賁中郎將弟為黄門郎訖永平<lb/>
世不遷　増蜀志曰費褘為黄門侍郎丞相亮南征還<lb/>
<pb n="KR3k0055_WYG_090-34b"/>
羣僚於數十里逢迎年位多在褘右而亮命褘同載由<lb/>
是衆莫不易觀　原魏略曰董遇字季直為黄門侍郎<lb/>
旦夕侍講為天子所愛信　又曰王粲字仲宣山陽人<lb/>
年十七司徒辟詔為黄門侍郎以西京擾亂皆不就<lb/>
又曰夏侯𤣥字太初少知名弱冠為散騎常侍黄門侍<lb/>
郎常進見與皇后弟毛曽並坐𤣥恥之不説形之於色<lb/>
明德恨之左遷為羽林監　又曰鍾毓年十四拜散騎<lb/>
侍郎遷黄門郎　英雄記曰曹仁字子和年十六為黄<lb/>
<pb n="KR3k0055_WYG_090-35a"/>
門侍郎　増晉書曰嵇紹為給事黄門侍郎時侍中賈<lb/>
謐以外戚之寵年少居位潘岳杜斌等皆附託焉求交<lb/>
於紹紹拒而不答謐誅紹以不阿比凶族封弋陽子<lb/>
晉書載記曰秦黄門郎古成詵風韻秀舉確然不羣每<lb/>
以天下是非為己任時京兆韋臯慕阮籍之為人居母<lb/>
喪彈琴飲酒詵聞而泣曰吾當私刃斬之以崇風教遂<lb/>
持劒求臯臯懼逃匿終身不敢見詵　冊府元龜曰晉<lb/>
殷仲堪孝武時為黄門郎寵任專隆帝常示仲堪詩乃<lb/>
<pb n="KR3k0055_WYG_090-35b"/>
曰勿以己而笑不才　又曰郗愔再遷黄門侍郎時吳<lb/>
郡守闕欲以愔為太守愔自以望少不宜超蒞大郡朝<lb/>
議嘉之轉為臨海太守　又曰宋張緒為黄門郎明帝<lb/>
每見緒輒歎其清談　又曰南齊崔祖思為給事黄門<lb/>
郎太祖建元初啓陳政事帝優詔報答　又曰袁昂為<lb/>
黄門侍郎本名千里武帝謂之曰昂昂千里之駒在卿<lb/>
有之今改卿名昂即以千里為字　後魏書曰陽平王<lb/>
之子匡為黄門侍郎茹皓始有寵百寮微憚之世宗曽<lb/>
<pb n="KR3k0055_WYG_090-36a"/>
於山陵還詔匡陪乘又命皓登車褰裳將上匡諫止世<lb/>
宗推之命下皓恨匡失色當時壯其忠謇　又曰任城<lb/>
王之子順除給事黄門侍郎時領軍元乂威刑尤盛凡<lb/>
有遷授莫不造門謝謁順拜表而已曽不詣乂乂謂順<lb/>
曰卿何得不見我順正色曰天子富於春秋委政宗輔<lb/>
叔父宜至公為心舉士報國如何賣恩責人私謝豈所<lb/>
望也　北史曰盧誕拜給事黄門侍郎魏帝詔曰經典<lb/>
易求人師難得朕諸兒稍長欲令卿為師於是親幸晉<lb/>
<pb n="KR3k0055_WYG_090-36b"/>
王第敕晉王以下皆拜之於帝前　冊府元龜曰後魏<lb/>
鹿念孝莊時為給事黄門侍郎而自無室宅常假賃居<lb/>
止布衣糲食寒暑不變帝嘉其清素時復賜以錢帛<lb/>
又曰崔元伯為黄門侍郎與張衮對總機要元伯自非<lb/>
朝廷文誥四方書檄初不染翰故世無遺文　又曰陸<lb/>
凱為給事黄門侍郎在樞要十餘年以忠孝見稱希言<lb/>
屢中孝文嘉之　又曰南齊庾杲之為黄門郎武帝永<lb/>
明中諸王年少不得妄與人接敕杲之與濟陽江淹五<lb/>
<pb n="KR3k0055_WYG_090-37a"/>
日一詣諸王使申遊好　又曰裴矩仕隋為黄門侍郎<lb/>
於時朝士𩔖多贜貨唯矩清素自守時人稱之　又曰<lb/>
唐盧懐慎為黄門監兼吏部侍郎清儉不營産業器用<lb/>
服飾無金玉綺文之麗所得俸禄皆隨時分散而家無<lb/>
餘蓄妻子匱乏　又曰薛元超永徽中為黄門侍郎元<lb/>
超既擅文詞兼好汲引寒畯常表薦任希古等十餘人<lb/>
由是時論稱美　孔帖曰崔元綜長夀中遷鸞臺侍郎<lb/>
勤於政事每在中書必束帶至晚未常休偃　又曰張<lb/>
<pb n="KR3k0055_WYG_090-37b"/>
文瓘為東臺侍郎時造蓬萊上陽合璧等宫文瓘因進<lb/>
諫曰人力不可不惜百姓不可不養養之逸則富以康<lb/>
使之勞則怨以叛臣願稍安撫之無使生怨帝深納其<lb/>
言　冊府元龜曰鄭惟忠中宗朝為黄門侍郎時議請<lb/>
禁嶺南家畜兵器惟忠曰夫為政者不可革以習俗且<lb/>
吳都賦云家有鶴膝户有犀渠如或禁之豈無驚擾耶<lb/>
遂寢<lb/>
　　黄門侍郎三<lb/>
<pb n="KR3k0055_WYG_090-38a"/>
原夕郎　夜拜<hi>上詳侍郎二六東觀漢記曰馬防子鉅為常從小侯  年正月齋中宫其一日</hi>
<hi>甲子上欲冠鉅夜拜為黄門侍郎</hi>　儀表　珪璋<hi>又曰鄧閶字季昭遷黄門侍郎於時國家</hi>
<hi>每有災異水旱閶側身暴露憂懼顦顇形於顔色公卿以下咸髙尚焉漢興以來為外戚儀表  王隱晉書曰</hi>
<hi>顧榮少有珪璋符采朗徹仕吳弱冠舉賢良為黄門侍郎當時後進盡相推謝稱榮有大才令望</hi>　侍<lb/>
講　著詩<hi>上詳侍郎二上魏髙貴鄉公集曰幸華林賜羣臣酒酒酣  援筆賦詩羣臣以次作二十</hi>
<hi>四人不能著詩受罰酒黄門侍郎鍾會為上</hi>　畫成圖　書壞本<hi>王隱晉書曰張華為</hi>
<hi>黄門侍郎博覧圖籍四海之内若指諸掌世祖問華長安千門萬户畫地便成圖  任嘏别傳曰嘏字昭先魏</hi>
<hi>文帝以嘏為黄門郎每納忠言輙手壞其本自在禁省歸不書封文帝嘉其淑慎</hi>　二子並拜<lb/>
<pb n="KR3k0055_WYG_090-38b"/>
　三世不徙<hi>桓階别傳曰階為尚書令文帝幸見諸子元禪元禮上搏手曰長者子是日拜二子</hi>
<hi>為黄門侍郎事漢書曰王音薦揚雄待詔嵗餘為給  黄門成哀平三世不徙</hi>　入拜青𤨏<lb/>
對揖丹墀<hi>上詳侍郎二  下詳總載</hi>　恂恂可觀　軒軒得志<hi>漢書曰馮</hi>
<hi>參字叔平以昭儀少弟為人矜嚴好修容儀進止恂恂可觀也  傅子曰王黎為黄門郎軒軒然得志煦煦然</hi>
<hi>自樂</hi>　張禹少子　馬防小侯<hi>漢書曰張禹為太傅有疾成帝親臨視拜於床下禹</hi>
<hi>有少子在側目之帝知其意於禹前拜黄門侍郎  下詳夜拜注</hi>　竇固節操　石浚<lb/>
鑒識<hi>東觀漢記曰竇固少為黄門郎謙讓有節操物臧榮緒晉書曰石浚字景倫清儉鍳識愛敬人  為</hi>
<hi>黄門郎兩官為當時名士</hi>　増顔色顦顇　精神端審<hi>上詳儀表注  肆考曰南</hi>
<pb n="KR3k0055_WYG_090-39a"/>
<hi>宋謝宏微萬之曽孫為黄門侍郎精神端審時然後言婢僕之前不妄言笑</hi>　每納忠言<lb/>
兼知選事<hi>上詳侍郎二為肆考曰唐髙宗顯慶二年以劉祥道  黄門侍郎兼知選事</hi>　博<lb/>
覽圖籍　對管華近<hi>並詳侍郎二</hi>　恥近毛曽　諫辱蔣挺<lb/>
<hi>上詳侍郎二決肆考曰唐張廷珪為黄門侍郎監察御史蔣挺以監  杖刑稍輕詔於朝堂杖之廷珪奏曰御</hi>
<hi>史憲司清望耳目之官有犯當殺不殺當流不可決杖蓋士可殺不可辱也議者是之</hi>　明習典<lb/>
故　駮正制敕<hi>又曰隋給事黄門侍即柳莊有識度博學善詞令明習典故雅逹政事帝及髙</hi>
<hi>熲蘇威皆重之貴又曰唐李乂改黄門侍郎制敕有不便者輒駮正之  幸有求官者帝曰朕非有蔪李乂不</hi>
<hi>可故耳</hi>
<pb n="KR3k0055_WYG_090-39b"/>
　　黄門侍郎四<lb/>
原主諸宦者<hi>續漢書百官志曰黄門令一人主省中諸宦者</hi>　常操小蓋<hi>續漢書曰</hi>
<hi>隂興字君陵為黄門侍郎筋力過人每從出入常操小蓋障翳風雨險隘躬自履涉率先期門上所幸止先入</hi>
<hi>清辟也</hi>　次直䕶駕<hi>晉官品令曰給事黄門四人大法駕次直黄門郎從駕也</hi>　博選<lb/>
耆儒<hi>謝承後漢書曰朱穆因進見諫曰臣聞漢家舊典置侍中中常侍各一人省尚書事黄門侍郎一人</hi>
<hi>傳發書奏皆用姓族自和熹太后以女主稱制不接公卿乃以閹人為常侍小黄門通命兩宫自此以來權傾</hi>
<hi>人主窮困天下宜皆罷遣博選耆儒宿德與參政事</hi>　荀悦侍講<hi>後漢書曰荀悦字仲豫遷黄門</hi>
<hi>侍郎獻帝頗好文學悦與從弟彧及少府孔融侍講禁中</hi>　疏敏合意<hi>續漢書曰耿國為黄門郎</hi>
<pb n="KR3k0055_WYG_090-40a"/>
<hi>疏敏有識於時見問常多合意上以為能也</hi>　江統作儀<hi>王隱晉書曰江統為黄門郎作朝會</hi>
<hi>儀</hi>　曹毗作詩<hi>曹毗五言詩序曰余從中書轉為黄門在直多懷作詩書屏風云爾</hi>　増<lb/>
參預朝政<hi>肆考曰唐太宗貞觀十七年以禇遂良為黄門侍郎參預朝政</hi>　參知機務<lb/>
<hi>又曰唐薛稷字嗣通善屬文如良金美玉遷黄門侍郎參知機務與崔日用數爭事帝前</hi>
　　黄門侍郎五<lb/>
原詩唐魏知古和鸞臺楊侍郎春夜寓直鳯閣懐羣公<lb/>
詩曰拜門傳漏晩寓省索居時昔重安仁賦今稱伯玉<lb/>
詩鴛池注不溢雞樹久逾滋夙夜懷山甫清風詠所思<lb/>
<pb n="KR3k0055_WYG_090-40b"/>
原制唐中宗授韋嗣立黄門侍郎制曰絳衣近侍秩亞<lb/>
貂蟬青𤨏崇班職參鴛鷺實神化之有寄信賢才之攸<lb/>
重通議大夫韋嗣立忠規奕葉孝緒蟬聯家匡𤣥燕之<lb/>
朝人輔彤雲之代芝蘭並秀見謝砌之階庭騏驥齊驅<lb/>
有劉山之昆季入光振鷺譽滿三臺出據憑熊聲流十<lb/>
部近者命兹鸞渚已擢雁行纔出芸扄奄歸蒿里永言<lb/>
荆樹坐折連枝眷彼桓山空餘一鳥俾遷榮於皂蓋宜<lb/>
襲寵於黄樞　増蘇頲行崔日用黄門侍郎制曰大中<lb/>
<pb n="KR3k0055_WYG_090-41a"/>
大夫崔日用果行育德修辭立誠孝則揚親忠於事主<lb/>
堂堂乎貎暢君子之風諤諤其言藴大臣之節故能書<lb/>
讀萬卷文窮四始髙步登朝平心待物日者醜孽未殄<lb/>
嘉謀潛斷臨危不顧見義而作是用底寧實所繄賴師<lb/>
兵戢矣京兆晏如宜緝台階之政式拜掖垣之寵　又<lb/>
行張廷珪黄門侍郎制曰黄門東西禁掖出納王言精<lb/>
選賢良用存駮正正議大夫張廷珪文儒秀士謇諤忠<lb/>
貞汪洋有大雅之風明敏得至公之操言惟及霤曩嵗<lb/>
<pb n="KR3k0055_WYG_090-41b"/>
常聞學則臨池當時莫比自厯遷臺省受理綱轄聲塵<lb/>
益茂問實攸稱俾登青闥之榮式踐丹墀之列<lb/>
原墓誌梁元帝黄門侍郎劉孝綽墓誌銘曰蔡墨攸陳<lb/>
有草有茵梁荆世樻或魏或秦積善餘慶時推俊民孝<lb/>
乎惟孝其德有隣曰風曰雅文章動神鶴開阮瑀鵬翥<lb/>
楊循身兹惟屈扶揺未申人罔石火山有楸椿佳城無<lb/>
曙寒野方春<lb/>
原誄宋謝莊黄門侍郎劉琨之誄曰秋風散兮凉葉稀<lb/>
<pb n="KR3k0055_WYG_090-42a"/>
　出吳洲兮謝江畿瞻國門兮聳雲路睇舊里兮驚客衣<lb/>
　魂終朝而三奪心一夜而九飛過建春兮背闕庭歴承<lb/>
　明兮去城輦旌徘徊而北係轜逶遲而不轉挽掩隧而<lb/>
　辛嘶驥含愁而鳴俛顧物色之共傷見車徒之相泫<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_090-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷八十五<lb/>
</p>
<p>
</p>
  </div>
</body>
</text>
</TEI>
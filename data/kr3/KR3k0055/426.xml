<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_426-1a"/>
　欽定四庫全書<lb/>
御定淵鑑類函卷四百二十一<lb/>
　　鳥部四<hi>孔雀鳥鳯</hi>　<hi>鸚鵡/青鳥</hi>　<hi>秦吉了/雉  鶡</hi>　<hi>時樂鳥</hi>
　　　孔雀一<lb/>
　原春秋元命苞曰火離為孔雀　増本草釋名曰孔雀<lb/>
　一名越鳥梵書謂之摩由邏　異物志曰孔雀形體旣<lb/>
　大細頸隆背似鳯皇自背及尾皆作圓文五色相繞如<lb/>
　帶千錢文長二三尺頭戴三毛以為冠足有距迎晨則<lb/>
<pb n="KR3k0055_WYG_426-1b"/>
　鳴相和　埤雅曰尾有金翠五年而後成初春乃生三<lb/>
　四月後復凋與花萼俱榮衰尤自珍愛遇芳時好景聞<lb/>
　絃歌必舒張翅尾盼睞而舞性妬忌自矜其尾雖馴養<lb/>
　已久遇婦女童子服錦綵者必逐而啄之山栖時先擇<lb/>
　貯尾之地然後置身欲生捕之者候雨甚徃擒之尾霑<lb/>
　而重人雖至猶愛其尾不復鶱揚也　虞衡志曰孔雀<lb/>
　生高山喬木之上人探其雛育之喜臥沙中以沙自浴<lb/>
　自拍甚適雄者尾長數尺金碧晃耀時自奮張其尾團<lb/>
<pb n="KR3k0055_WYG_426-2a"/>
如錦輪　紀聞曰羅州山中多孔雀羣飛者數十為偶<lb/>
雌者尾短無金翠雄者生三年有小尾五年成大尾山<lb/>
谷民烹食之味如鵝解百毒人食其肉飲藥不能愈病<lb/>
其血與其首解大毒南人得其卵使鷄伏之即成其脚<lb/>
稍屈其鳴若曰都䕶土人取其尾者持刀於叢篁可隱<lb/>
之處自蔽伺過急斷其尾若不即斷廻首一顧金翠無<lb/>
復光彩　嶺南異物志曰交趾郡人多養孔雀或遺人<lb/>
以充口腹或殺之以為脯腊人又養其雛為媒旁施網<lb/>
<pb n="KR3k0055_WYG_426-2b"/>
罟捕野孔雀伺其飛下則牽網横掩之採其金翠毛裝<lb/>
為扇拂或全株生截其尾以為方物云生取則金翠之<lb/>
色不減　原續漢書曰西南夷滇池出孔雀　又曰西<lb/>
域條支國出孔雀　西域傳曰罽賓國出孔雀　増後<lb/>
魏書曰龜兹國孔雀羣飛山谷閒人取養而食之字乳<lb/>
如雞鶩王家恒千餘隻　原楊孝元交州異物志曰孔<lb/>
雀人拍其尾則舞　増増益經曰孔雀有九德一顔貌<lb/>
端正二音聲清徹三行歩翔序四知時而行五飲食知<lb/>
<pb n="KR3k0055_WYG_426-3a"/>
節六常念知足七不分散八少媱九知反覆以此喻比<lb/>
丘之行儀也　酉陽雜俎曰孔雀因雷聲而孕　北戸<lb/>
録曰孔雀不匹以音影相接而孕或雌鳴下風雄鳴上<lb/>
風亦孕　冀越集曰孔雀雖有雌雄將乳時登木哀鳴<lb/>
蛇至即交故其血膽尤傷人　墨莊漫録曰孔雀毛著<lb/>
龍腦則相綴禁中以翠尾作帚每幸諸閣擲龍腦以辟<lb/>
塵穢過則以翠尾帚之皆聚無遺者亦若磁石引鍼琥<lb/>
珀拾芥物類相感然也　原鹽鐵論曰南越以孔雀珥<lb/>
<pb n="KR3k0055_WYG_426-3b"/>
門户崑山之旁以玉抵烏鵲今貴人之所賤珍人之所<lb/>
饒非所以厚中國也　楚辭曰孔蓋兮翠旌<hi>注孔雀之羽為車蓋</hi>
　増太𤣥經曰禮首孔鴈之儀利用登于階<hi>言孔雀有文雁有序</hi>
<hi>其象皆中禮故利用登於階也</hi>
　　孔雀二<lb/>
原周書曰成王時西方人獻孔雀　神仙傳曰蕭史吹<lb/>
簫常致孔雀　漢書曰尉陀獻文帝孔雀二雙　郭子<lb/>
曰梁國楊氏子年九歲甚聰慧孔君平詣其父父不在<lb/>
<pb n="KR3k0055_WYG_426-4a"/>
乃呼兒出為設果有楊梅孔指以示兒此實君家果兒<lb/>
應聲答曰未聞孔雀是夫子家禽<hi>一本作孔文舉詣楊修</hi>　魏文<lb/>
帝詔問朝臣曰前于闐王山習所上孔雀尾萬枝文彩<lb/>
五色以為金根車蓋遥望耀人眼　晉公卿贊曰世祖<lb/>
時西域獻孔雀解人語彈指應節起舞　増述異記曰<lb/>
宋武帝大明五年廣郡獻白孔雀以為中瑞　隋煬帝<lb/>
大業十年有二孔雀自西苑飛集朝堂百官稱賀<lb/>
　　孔雀三<lb/>
<pb n="KR3k0055_WYG_426-4b"/>
原綷羽　戴冠<hi>文孔雀綷羽而翺翔  下見楊修賦</hi>　為裘　珥户<hi>齊書文惠</hi>
<hi>太子織孔雀毛為裘論  下詳孔雀一鹽鐵</hi>　常致　相存<hi>蕭史吹簫詳孔雀二  長門賦</hi>
<hi>孔雀集而相存</hi>　増中瑞　南客<hi>上詳孔雀二述異記孔李昉名孔雀曰南客一名  都䕶</hi>
<hi>一名文禽</hi>　珠尾　翠角<hi>海錄碎事曰孔雀尾端一寸名曰珠尾  下見韓愈詩</hi>　夢<lb/>
羽　寫貌<hi>齊書曰武帝年十三夢人以筆畫身左右為兩翅又著孔雀羽衣裳空中飛舉  畫斷日</hi>
<hi>貞元中新羅國獻孔雀解舞德宗召邊鸞於眞武門寫貌一正一背翠綵生動金鈿遺妍若運清聲宛應舞節</hi>
　飾纛　畫屏<hi>南蠻盤盤以孔雀羽飾纛后唐髙祖竇后畫雀屏事詳見  妃</hi>　裁修<lb/>
尾　煥金華<hi>上見鍾㑹賦詩  下見韓愈</hi>　友鸞鳯　巢雲海<hi>上見韓愈</hi>
<pb n="KR3k0055_WYG_426-5a"/>
<hi>詩居下見白  易詩</hi>
　　孔雀四<lb/>
原生遐裔<hi>孔雀生遐裔</hi>　戲家禽<hi>孔文舉詣楊/修詳孔雀二</hi>　白色<hi>宋孝武大</hi>
<hi>明五年新昌軍獻詳孔雀二述異記</hi>　文彩<hi>于闐/國獻</hi>　増辟惡<hi>段氏云孔雀辟惡</hi>
偶蛇<hi>紀聞云盧肇在南海見從事王軒有孔雀一日奴告蛇盤孔雀且死矣軒令救之卒云蛇與孔雀偶</hi>
<hi>耳又禽經云鵲見蛇則噪而賁孔雀見蛇則宛而躍</hi>　高止<hi>禽經孔雀愛毛遇雨高止</hi>　斷尾<lb/>
<hi>嶺表異録孔雀翠尾自累其身比夫雄雞自斷其尾</hi>　持翣<hi>南蠻志婆利王左右持孔雀翣</hi>　鉦<lb/>
棲<hi>孔帖西舍利樂鉦棲孔雀又西舍利曲名白孔雀</hi>　不可食膽<hi>孔雀食蝮蛇血膽最毒</hi>
<pb n="KR3k0055_WYG_426-5b"/>
　不可入目<hi>衍義孔雀不可入目昏翳人眼</hi>
　　孔雀五<lb/>
增詩唐杜甫赤霄行曰孔雀未知牛有角渴飲寒泉逢<lb/>
抵觸赤霄懸圃須徃來翠毛金花不辭辱　武元衡詩<lb/>
西川使宅有韋太尉時孔雀存焉暇日因與諸公同翫<lb/>
座中兼故府賓御興歎者久之因賦是詩用廣其意曰<lb/>
荀令昔居此故巢留越禽動揺金翠尾飛舞玉池隂上<lb/>
客撤瑶瑟美人傷蕙心㑹因南國使歸放海雲深　白<lb/>
<pb n="KR3k0055_WYG_426-6a"/>
居易和詩曰索莫少顔色池邊無主禽難收帶泥翅易<lb/>
結著人心項翠落殘碧尾花鎖暗金放歸飛不得雲海<lb/>
故巢深　韓愈和詩曰穆穆鸞鳯友何年來止兹飄零<lb/>
失故態隔絶抱長思翠角高獨聳金華煥相差坐蒙恩<lb/>
顧重畢命守堦墀　王建和詩曰孤號秋閣隂韋令在<lb/>
時禽覓伴海山黒思鄉橘柚深舉頭聞舊曲顧尾惜殘<lb/>
金顦顇不飛去重君池上心　李商隱和孫朴韋蟾孔<lb/>
雀詠曰此去三梁遠今來萬里攜西施因網得秦客被<lb/>
<pb n="KR3k0055_WYG_426-6b"/>
花迷可在青鸚鵡非關碧野雞約睂憐翠羽刮目想金<lb/>
箆瘴氣籠飛遠蠻花向座低輕於趙皇后貴極楚懸黎<lb/>
都䕶矜羅幕佳人炫繡袿屏風臨燭釦捍撥倚香臍舊<lb/>
思牽雲葉新愁待雪泥愛堪通夢寐畫得不端倪地錦<lb/>
排蒼雁簾釘鏤白犀曙霞星斗外凉月露盤西妬好休<lb/>
誇舞經寒且少啼紅樓三十級穩穩上丹梯　薛能孔<lb/>
雀詩曰偶有功名正俗才靈禽何事降瑶臺天仙黼黻<lb/>
毛應是宫后屏幃尾忽開曾處嶂中眞霧隱每過庭下<lb/>
<pb n="KR3k0055_WYG_426-7a"/>
似春來佳人為我和衫拍遣作傞傞送一杯　李郢孔<lb/>
雀詩曰越鳥青春好顔色晴軒入户㸔呫衣一身金翠<lb/>
畫不得萬里山川來者稀絲竹慣聴時獨舞樓臺初上<lb/>
欲孤飛刺桐花謝芳草歇南國同巢應望歸　宋梅堯<lb/>
臣賦孔雀送魏殊曰置從南海桄榔林籠入西州鸚鵡<lb/>
地聳觀翕翼修尾張鱗鱗團花金縷翠一身爛漫文章<lb/>
多引聲笙竽奈老何五侯池館不可戀桂樹深枝自有<lb/>
窠　劉克莊鄰家孔雀詩曰初來毛羽錦青葱今與家<lb/>
<pb n="KR3k0055_WYG_426-7b"/>
雞飲啄同童子有時偷翦翅主人長日少開籠嶠南歳<lb/>
月幽囚裏隴右山川夢寐中因笑世間眞贋錯繡身翻<lb/>
得上屏風<lb/>
原賦魏楊修孔雀賦曰魏王園中有孔雀久在池沼與<lb/>
衆鳥同列其初至也甚見竒偉而今行者莫視臨淄侯<lb/>
感世人之待士亦咸如此故興志而作賦并見命及遂<lb/>
作賦曰有南夏之孔雀同號稱於火精寓鶉虚以挺體<lb/>
含正陽之淑靈首戴冠以飾貌爰龜背而鸞頸徐軒翥<lb/>
<pb n="KR3k0055_WYG_426-8a"/>
以俯仰動止歩而有程　鍾㑹孔雀賦曰有炎方之偉<lb/>
鳥感靈和而來儀禀麗精以挺質生丹穴之南垂戴翠<lb/>
毛以表弁垂緑蕤之森纚裁修尾之翹翹若順風而揚<lb/>
麾五色㸃注華羽參差鱗交綺錯文藻陸離丹口金輔<lb/>
黝目素規或舒翼軒峙奮迅洪姿或蹀足躊躇鳴嘯郁<lb/>
吚　晉左九嬪孔雀賦曰戴緑碧之秀毛擢翠尾之修<lb/>
莖飲芳桂之凝露食秋菊之落英耀丹紫之倏爍應晨<lb/>
風以悲鳴<lb/>
<pb n="KR3k0055_WYG_426-8b"/>
　　鸚鵡一<lb/>
原萬畢術曰乾睪一名鸚鵡斷舌可使言語　許慎說<lb/>
文曰鸚鵡能言鳥也鸚從鳥嬰聲䳇從鳥母聲　増本<lb/>
草釋名曰按字說云鸚䳇如嬰兒之學母語故字從嬰<lb/>
母亦作鸚鵡熊太古云大者為鸚䳇小者為鸚哥則䳇<lb/>
義又取乎此梵書謂之臊陀　原山海經曰黄山及數<lb/>
歷之山有鳥焉其狀如鴞赤喙人舌能言名曰鸚䳇<hi>郭璞</hi>
<hi>云鸚䳇舌似小兒舌有五色者亦有純白純赤者</hi>　廣州記曰根杜出五色鸚<lb/>
<pb n="KR3k0055_WYG_426-9a"/>
䳇　吳時外國傳曰扶南東有漲海海中有洲出五色<lb/>
鸚鵡　南方異物志曰鸚鵡有三種青大如烏臼一種<lb/>
白大如鴟鴞一種五色大於青者交州巴南盡有之五<lb/>
色者出杜薄州　増又曰凡鳥四指三向前一向後其<lb/>
目下瞼<hi>音檢</hi>眨<hi>音劄</hi>上此鳥兩指向前兩指向後四趾齊分<lb/>
兩瞼俱動如人目　本草集解曰鸚䳇有數種緑鸚䳇<lb/>
出隴蜀而滇南交廣近海諸地尤多大如烏鵲數百羣<lb/>
飛南人以為鮓食紅鸚鵡紫赤色大亦如之白鸚鵡出<lb/>
<pb n="KR3k0055_WYG_426-9b"/>
西洋南番大如母雞五色鸚䳇出海外諸國大於白而<lb/>
小於緑者性尤慧利或云雄者喙變丹雌者喙黒不變<lb/>
張思正倦游録云海中有黄魚能化鸚鵡此必又一種<lb/>
也　桂海禽志曰白鸚鵡大如小鵝亦能言羽毛玉雪<lb/>
以手撫之有粉粘著指掌如蛺蝶翅　張華曰鸚鵡人<lb/>
以手撫拭其背則瘖瘂矣故禽經云鸚鵡摩其背而瘖<lb/>
鸜鵒翦其舌而語　廣南新春十州多鸚鵡食木葉榕<lb/>
實凡養之俗忌以手頻觸其背犯者即多病顫而死土<lb/>
<pb n="KR3k0055_WYG_426-10a"/>
人謂為鸚鵡瘴　彚苑曰鸚鵡瘴余嘗親騐之然此物<lb/>
出南方稍北中冷則發瘴噤戰如人發寒熱以柑子飼<lb/>
之則愈不然必死　原禮記曰鸚鵡能言不離飛鳥<lb/>
淮南子曰鸚鵡能言而不可使長言是得其所言不得<lb/>
其所以言<lb/>
　　鸚鵡二<lb/>
原劉艾漢帝傳曰興平元年益州土人獻鸚䳇三詔曰<lb/>
徃者益州獻鸚䳇三枚夜食三升麻子今穀價騰貴此<lb/>
<pb n="KR3k0055_WYG_426-10b"/>
鳥無益有損可付安西將軍楊定因令歸本土　諸葛<lb/>
恪在吳主座有鳥飛過恪曰白頭翁張昭在座疑恪譏<lb/>
之乃曰恪欺陛下不聞有鳥名白頭翁若有請覓白頭<lb/>
母恪問鳥有鸚母請覓鸚父昭不能對　異苑曰張華<lb/>
有白鸚鵡華每出行還輒說僮僕善惡後寂無言華問<lb/>
其故鳥曰見藏甕中何由得知公後在外令喚鸚鵡鸚<lb/>
鵡曰昨夜夢惡不宜出户公猶强之至庭為鸇所搏教<lb/>
其啄鸇脚僅而獲免　沈約宋書曰謝莊為太子庶子<lb/>
<pb n="KR3k0055_WYG_426-11a"/>
時南平王鑠上赤鸚鵡普詔羣臣為賦太子左衛率府<lb/>
袁淑文冠當時作賦畢賫以示莊莊賦亦竟淑見而歎<lb/>
曰江東無我卿當獨秀我若無卿亦一時之傑也遂隱<lb/>
其賦　劉義慶宣騐記曰有鸚鵡飛集他山山中禽輒<lb/>
相愛重鸚鵡自念雖樂不可久也便去後數月山中大<lb/>
火鸚鵡遥見便入水霑羽飛而灑之天神言汝雖有志<lb/>
意何足云也對曰雖知不能救然嘗僑居是山禽獸行<lb/>
善皆為兄弟不忍見耳天神嘉感即為滅火　増幽怪<lb/>
<pb n="KR3k0055_WYG_426-11b"/>
録曰隋開皇中桞歸舜自巴陵泛舟遇風吹至君山因<lb/>
維舟至一處有鸚鵡數十相呼姓字有名武遊郎阿仙<lb/>
郎阿蘇兒者有名自在仙武仙郎踏蓮露者有名鳯花<lb/>
臺戴蟬兒多花子者或有善歌者因問歸舜所來及姓<lb/>
字乃曰為足下轉逹桂家十三娘子因遥呼曰阿春此<lb/>
間有客有青衣乘雲而下為之設食忽一道士自空飛<lb/>
下投一尺綺與歸舜曰以此掩眼即去矣歸舜從之身<lb/>
如飛却墜以達舟所　舊唐書曰貞觀十八年陀洹國<lb/>
<pb n="KR3k0055_WYG_426-12a"/>
獻白鸚鵡毛羽皓素頭上有紅毛數十垂與翅齊　明<lb/>
皇雜録曰開元中嶺南獻白鸚鵡養之宫中嵗久馴擾<lb/>
聰慧洞曉言詞上及貴妃皆呼雪衣女授以詞臣詩篇<lb/>
數徧便諷誦上每與貴妃及諸王博戲上稍不勝左右<lb/>
呼雪衣娘必飛入局中鼓舞以亂其行列或啄嬪御及<lb/>
諸王手使不能爭道忽一日飛上貴妃鏡臺語曰雪衣<lb/>
娘昨夜夢為鷙鳥所搏將盡於此乎上使貴妃授以多<lb/>
心經以禳之後從校獵戲於殿上忽有鷹搏之而斃上<lb/>
<pb n="KR3k0055_WYG_426-12b"/>
與貴妃歎息久之遂命瘞於苑中為立冢呼為鸚鵡冢<lb/>
　松牕録曰明皇時以林邑國進白鸚鵡慧利之性特<lb/>
異常者因暇日以金籠飾之示於三相上再三美之時<lb/>
蘇頲初入相每以忠讜勵已因前進云鸚鵡能言不離<lb/>
飛鳥臣願陛下深以為念　唐李繁淵聖蘧廬曰東都<lb/>
有人養鸚鵡以其慧甚施於僧僧教之能誦經徃徃架<lb/>
上不言不動問其故對曰身心俱不動為求無上道及<lb/>
其死焚之有舍利　宋志曰建隆二年隴州貢黄鸚鵡<lb/>
<pb n="KR3k0055_WYG_426-13a"/>
上以為瑞遂作金鸚鵡等旗中書舍人王著獻頌因以<lb/>
為規詔褒之　春渚紀聞曰有韓奉議者為隴州通守<lb/>
家人得鸚哥忽語家人曰鸚哥數日來甚思量鄉地若<lb/>
得放鸚哥即生死無忘也家人聞其語甚憐之即與解<lb/>
所繫縚線遂振翼望西而去家人輩悵然者久之謂必<lb/>
無遠達之理至數月舊任有經使何忠者自隴州差至<lb/>
京師始出州城因憇一木下忽聞木杪有呼急足者忠<lb/>
仰首視之即有鸚哥且顧忠曰你記得我否我便是韓<lb/>
<pb n="KR3k0055_WYG_426-13b"/>
通判家所養鸚哥也你到京師切記為我傳語通判宅<lb/>
眷鸚哥已歸到鄉地甚快活深謝見放也忠咨嗟而行<lb/>
至都遂至韓第問鸚哥所在具言其所見舉家驚異且<lb/>
念其慧黠及能偵候何忠傳達其言為可念也　緑雪<lb/>
亭雜言曰宋髙宗宫中養鸚鵡數百皆能言髙宗一日<lb/>
問之曰思鄉否曰思鄉遂遣中貴送歸隴山後數年有<lb/>
使者過隴山鸚鵡問曰上皇安否使者賦詩云隴口山<lb/>
深草木荒行人到此斷肝腸耳邊不忍聽鸚鵡猶在枝<lb/>
<pb n="KR3k0055_WYG_426-14a"/>
頭說上皇<hi>一本作徽宗使者為郭浩</hi>　彚苑曰明鎭守太監遣人徃<lb/>
百夷求得黄鸚鵡獻於京師<lb/>
　　鸚鵡三<lb/>
原緗翼　翠衿<hi>上見曹毗賦賦  下見禰衡</hi>　丹足　紫毛<hi>上見傅休奕賦</hi>
<hi>曲孫暢異物志曰鸚鵡其毛色或蒼緑或紫赤喙  如鴞而目深行如鳩雀而能效人言故見殊貴</hi>　擇<lb/>
林　啄蕊<hi>上見禰衡賦贊  下見郭璞</hi>　如雞　似鴞<hi>上詳鸚鵡一本草集解</hi>
<hi>下詳鸚鵡一山海經</hi>　通夢憂賢　感神滅火<hi>周宣夢書曰鸚鵡為亡人居宅也夢</hi>
<hi>見鸚鵡憂亡人也其在堂上憂賢豪也  下詳鸚鵡二宣騐記</hi>　緑衣　朱咮<hi>見傅休奕賦</hi>
<pb n="KR3k0055_WYG_426-14b"/>
　緑襟　紫頸　赤羽　黝頷　慧性　竒姿　靈息<lb/>
　殊智　紅臆　紺趾　金目　丹觜　自然之姿<lb/>
哿矣之性<hi>上文言下能</hi>　増靈禽　隴客<hi>異物志曰鸚鵡西域靈禽能言凡鳥</hi>
<hi>鵡李昉名鸚  曰隴客</hi>　金精　火德<hi>隴坻西方為金故曰金精  鸚鵡觜赤故曰火德竝</hi>
<hi>禰衡賦語</hi>　訴寒　問主<hi>孔帖曰貞觀五年林邑獻五色鸚鵡數訴寒適新羅獻美女二人魏</hi>
<hi>徵諫以為不當受太宗乃曰林邑鸚鵡猶自言寒思歸况人之遠别乎并鸚鵡各付其使還之  邵氏聞見録</hi>
<hi>曰關中賈得鸚鵡於隴山能言愛之賈偶以事陷縲絏既脫而歎怏不已鸚鵡曰郎在獄數日已不堪鸚鵡籠</hi>
<hi>閉累年奈何賈即放之去後其儕輩過隴鸚鵡必於林間致聲問其故主也</hi>　安南種　交<lb/>
<pb n="KR3k0055_WYG_426-15a"/>
州獻<hi>太平御覽曰余寓番禺曾游新㑹縣遇安南歡好使麴將軍見養一鸚鵡背尾有深淺翠毛臆前淡</hi>
<hi>紫嫩紅間出兩䏶别垂毛翅尾甚可愛不南史曰梁天監元年交州獻能歌鸚鵡詔  納</hi>　過吳江<lb/>
　辭金殿<hi>鸚鵡來過吳江水江上洲傳鸚鵡名向落羽辭金殿孤鳴托繡衣能言終見棄還  隴山</hi>
<hi>飛竝李白詩</hi>　封使者　呼侍兒<hi>天寳遺事曰長安有豪楊崇義者妻劉氏與鄰兒李</hi>
<hi>弇私通遂謀殺崇義埋枯井中其妻經府陳詞官吏日追捕賊不得後縣官再詣崇義家檢校其架上鸚鵡忽</hi>
<hi>厲聲曰殺崇義者李弇也遂捕伏法府尹具其事明皇取鸚鵡置後宫封為緑衣使者  青林詩話曰蔡確貶</hi>
<hi>新州侍兒名琵琶者隨之有鸚鵡甚慧公每扣響板鸚鵡傳呼琵琶後卒誤觸響板鸚鵡猶呼不已公怏怏不</hi>
<hi>樂有詩云鸚鵡言猶在琵琶事已非傷心瘴江水同渡不同歸</hi>　似妖姬　類俳優<hi>上見</hi>
<pb n="KR3k0055_WYG_426-15b"/>
<hi>閻朝隱詩秋梅堯臣詩曰一入秦宫去千山隴樹  能言依婦女學語類俳優</hi>　不及隴山<lb/>
昇之堂殿<hi>異物志曰廣管雷羅等州多鸚鵡翠毛丹觜可效人言但差小不及隴山者每羣飛數百</hi>
<hi>山果熟時遇之立盡昇成公綏賦曰小鳥以其能言解意故肓以金籠  之堂殿然未得鳥之性</hi>　翠<lb/>
衿短盡　玉瑣閑拘<hi>上杜甫詩詩下梅堯臣</hi>
　　鸚鵡四<lb/>
原言鳥<hi>漢異域志獻言鳥注鸚鵡</hi>　慧鳥<hi>郭璞贊/鸚鵡</hi>　赤喙　獻<hi>晉安帝義</hi>
<hi>熙十四年秋林邑獻白鸚鵡</hi>　斷<hi>梁天監三年斷諸侯進鸚鵡又交州獻能言鳥乃不納之</hi>　増<lb/>
阿安樂<hi>晉傳咸答客書曰吾作左丞未幾已為京兆雖心知此為不合然是家鄉親里自願便從俗耳</hi>
<pb n="KR3k0055_WYG_426-16a"/>
<hi>時足下問吾當去否吾答鸚鵡子言阿安樂今到阿安樂何為不去</hi>　道寸心<hi>李白詩安得秦吉了</hi>
<hi>為人道寸心</hi>　緑朝雲<hi>採蘭雜志云河間王琛有妓曰朝雲善歌又有緑鸚鵡善語朝雲每歌鸚</hi>
<hi>鵡和之聲若出一琛愛之號為緑朝雲</hi>　放雪衣<hi>蘇子瞻常記周韶事云杭州營籍周韶嘗侍廣</hi>
<hi>坐泣求落籍客命以詩遂援筆立成曰隴上巢空嵗月驚忍㸔回首自梳翎開籠若放雪衣女應念觀音般若</hi>
<hi>經韶時衣白故云一坐驚歎遂落籍</hi>　下筆驚<hi>李商隐詩郎君下筆驚鸚鵡註謂韓偓偓小字冬郎</hi>
<hi>嘗即席為此詩一坐盡服</hi>　醉客霑<hi>杜甫詩醉客霑鸚鵡注謂鸚鵡螺也梁簡文帝答張纉書車渠</hi>
<hi>屢酌鸚鵡驟傾</hi>　文不加㸃<hi>隋書曰杜慎徽幼聰敏博渉開皇末舉秀才㑹林邑獻白鸚鵡僕射</hi>
<hi>楊素促召慎徽使作賦慎徽援筆立成素見其文不加㸃異之</hi>　名載梵經<hi>韋臯鸚鵡舍利塔記</hi>
<pb n="KR3k0055_WYG_426-16b"/>
<hi>曰貞元中有獻鸚鵡鳥者河東裴氏志樂金仙之道以此鳥名載梵經常狎而敬之</hi>　鸚鵡王<hi>百縁</hi>
<hi>經曰鸚鵡王見佛比丘寂然宴坐甚懷喜悅</hi>
　　鸚鵡五<lb/>
原詩唐李義府詠鸚鵡詩曰牽弋辭重海觸網去層巒<lb/>
戢羽雕籠際延思彩霞端慕侣朝聲切離羣夜影寒能<lb/>
言殊可貴相助憶長安　増唐閻朝隱鸚鵡貓兒篇曰<lb/>
鸚鵡鳥同資造化兮殊粹精鷫鸘毛翡翠翼鵷雛延頸<lb/>
鵾鷄弄色彷彷兮佯佯似妖姬躧歩兮動羅裳趨趨兮<lb/>
<pb n="KR3k0055_WYG_426-17a"/>
蹌蹌若處子廻眸兮登玉堂　胡皓同蔡孚起居詠鸚<lb/>
鵡詩曰鸚鵡殊姿致鸞皇得比肩常循金殿裏每話玉<lb/>
階前賈誼才方達揚雄老未遷能言既有地何惜未聞<lb/>
天　杜甫鸚鵡詩曰鸚鵡含愁思聰明憶别離翠衿渾<lb/>
短盡紅觜漫多知未有開籠日空殘宿舊枝世人憐復<lb/>
損何用羽毛竒　白居易鸚鵡詩曰竟日語還黙中宵<lb/>
栖復驚身囚縁綵翠心苦為分明暮起歸巢思春多憶<lb/>
侣聲誰能拆籠破從放快飛鳴　又詩曰隴西鸚鵡到<lb/>
<pb n="KR3k0055_WYG_426-17b"/>
江東養得經年觜漸紅常恐思歸先翦翅每因餧食暫<lb/>
開籠人憐巧語情雖重鳥憶髙飛意不同應似朱門歌<lb/>
舞妓深藏牢閉後房中　又雙鸚鵡詩曰緑衣整頓雙<lb/>
栖起紅觜分明對語時始覺琵琶絃莽鹵方知吉了舌<lb/>
參差鄭牛識字吾常歎<hi>諺云鄭康成家牛觸牆成八字</hi>丁鶴能歌爾亦<lb/>
知若稱白家鸚鵡鳥籠中兼合解吟詩　又紅鸚鵡詩<lb/>
曰安南遠進紅鸚鵡色似桃花語似人文章辯慧皆如<lb/>
此籠檻何年出得身　劉禹錫和樂天鸚鵡詩曰養來<lb/>
<pb n="KR3k0055_WYG_426-18a"/>
鸚鵡觜初紅宜在朱樓繡户中頻學喚人縁性慧偏能<lb/>
識主為情通斂毛睡處難鎖日軃翅愁時願見風誰遣<lb/>
聰明好顔色事須安置入深籠　徐凝和鸚鵡詩曰毛<lb/>
羽曾經翦處殘學人言語道寒暄任饒長被金籠闔也<lb/>
免栖飛雨雪難　張祜鸚鵡詩曰栖栖南越鳥色麗思<lb/>
沉淫暮隔碧雲海春依紅樹林雕籠悲斂翅畫閣豈闗<lb/>
心無事能言語人聞怨恨深　又曰萬里去心違竒毛<lb/>
覺自非美人憐解語凡鳥畏多機未勝無丹觜何勞事<lb/>
<pb n="KR3k0055_WYG_426-18b"/>
緑衣雕籠終不戀㑹向故山歸　裴夷直鸚鵡詩曰勸<lb/>
爾莫移禽鳥性翠毛紅觜任天眞如今漫學人言巧解<lb/>
語終須累爾身　蘇郁<hi>一作吳英秀</hi>鸚䳇詞曰莫把金籠閉<lb/>
鸚䳇箇箇分明解人語忽然更向君前言三十六宫愁<lb/>
幾許　杜牧鸚䳇詩曰華堂日漸高雕檻繫紅縚故國<lb/>
隴山樹美人金翦刀避籠交翠尾罅觜静新毛不念三<lb/>
緘事世途皆爾曹　來鵬鸚鵡詩曰色白還應及雪衣<lb/>
觜紅毛緑語仍竒年年鎻在金籠裏何似隴山閒處飛<lb/>
<pb n="KR3k0055_WYG_426-19a"/>
　羅鄴鸚鵡詠曰玉檻瑶軒任所依東風休憶嶺頭歸<lb/>
金籠昔惜好毛羽紅觜莫教多是非便向郄堂誇飲啄<lb/>
還應禰筆發光輝乘時得路何須貴燕雀鸞皇各有機<lb/>
　秦韜玉鸚鵡詩曰每聞别雁競悲鳴却向金籠寄此<lb/>
生早是翠襟爭愛惜可堪丹觜彊分明雲漫隴樹魂應<lb/>
斷歌按秦樓夢不成幸自禰衡人未識嫌他作賦被時<lb/>
輕　裴說鸚鵡詩曰常貴西山鳥銜恩在玉堂語傳明<lb/>
主意衣拂美人香緩歩尋珠網髙飛上畫梁長安頻道<lb/>
<pb n="KR3k0055_WYG_426-19b"/>
樂何日從君王　殷文圭鸚鵡詩曰丹觜如簧翠羽輕<lb/>
隨人呼物旋知名金籠夜黯山西夢玉枕曉憎簾外聲<lb/>
才子愛竒吟不足美人憐爾繡初成應縁是我邯鄲客<lb/>
相顧咬咬别有情　吳越羅隱鸚鵡詩曰莫恨雕籠翠<lb/>
羽殘江南地暖隴西寒勸君不用分明語語得分明出<lb/>
轉難　宋王安石鸚鵡詩曰雲木何時兩翅翻玉籠金<lb/>
鎻祇煩寃不須强作人間語舉世何人解語言　元馬<lb/>
祖常王繼學鸚鵡聨句曰雕籠居啄桃袨服儀采緑南<lb/>
<pb n="KR3k0055_WYG_426-20a"/>
荒孕靈質西顥發麗曲頸綬紅縈絲喙棘頳屈玉蓄慧<lb/>
婉含章襮彩燦成褥能言貫珠舌善舞凌雲躅金眸肖<lb/>
韝隼珍畜異巢鵠層墖寳舍利深杯注醽醁流丹曙林<lb/>
度墮翠春洲浴石鏡影毰毸銅梁歩陸續題賦吾豈能<lb/>
入貢爾應録　揭傒斯桃花鸚鵡詩曰嶺外經年别花<lb/>
前得意飛客來呼每慣主愛食偏肥才子憐紅觜佳人<lb/>
學緑衣貍奴亦可怕莫自戀芳菲　納新賦鸚鵡送偰<lb/>
世南亷使之海南詩曰朱崖擅珍鳥鸚鵡獨專名滿庭<lb/>
<pb n="KR3k0055_WYG_426-20b"/>
榕葉春晝晴飛來却向花間鳴三月蠻江春水緑日斜<lb/>
還傍江頭浴弱羽翻空濕翠流爪痕蹴浪珊瑚束間關<lb/>
更作斷腸聲水流花落難為情烏臺使君午夢醒隔簾<lb/>
細雨春冥冥<lb/>
原賦後漢禰衡鸚鵡賦曰時黄祖太子射賔客大㑹有<lb/>
獻鸚鵡者舉酒於衡前曰今日無以娛賔竊以此鳥自<lb/>
遠而至明慧聰善願先生為之賦衡筆不停綴文不加<lb/>
㸃辭曰惟西域之靈鳥兮挺自然之竒姿體金精之妙<lb/>
<pb n="KR3k0055_WYG_426-21a"/>
質兮含火德之明輝性辯慧而能言兮心聰明而識機<lb/>
故其嬉遊髙峻栖跱幽深飛不妄集翔必擇林紺趾丹<lb/>
觜緑衣翠衿采采麗容咬咬好音雖同族於羽毛固殊<lb/>
智而異心配鸞凰而等美焉比德於衆禽　魏曹植鸚<lb/>
鵡賦曰美洲中之令鳥超衆類之殊名感陽和而振翼<lb/>
遁太陰以成形遇旅人之嚴網殘六翮而無遺身挂滯<lb/>
於重緤孤䳄鳴而獨歸豈余身之足惜憐衆雛之未飛<lb/>
分糜軀以潤鑊何全濟之敢希蒙含育之厚德奉君子<lb/>
<pb n="KR3k0055_WYG_426-21b"/>
之光輝怨身輕而施重恐嘉惠之中虧常戢心以懷懼<lb/>
雖處安其若危永哀鳴以報德庶終來而不疲　應瑒<lb/>
鸚鵡賦曰何翩翩之麗鳥表衆豔之殊色被光耀之鮮<lb/>
羽流黝黄之華飾苞明哲之𢎞慮從陰陽之消息秋風<lb/>
厲而潛形蒼神發而動翼　陳琳鸚鵡賦曰咨乾坤之<lb/>
兆物萬品錯而殊形有逸姿之令鳥含嘉淑之哀聲抱<lb/>
振鷺之素質被翠羽之縹精　王粲鸚鵡賦曰步籠阿<lb/>
以躑躅叩衆目之希稠登衡幹以上干噭哀鳴而舒憂<lb/>
<pb n="KR3k0055_WYG_426-22a"/>
聲嚶嚶以高厲又憀憀而不休聽喬木之悲風羡鳴友<lb/>
之相求日奄藹以西邁忽逍遥而既冥就隅角而歛翼<lb/>
倦獨宿而宛頸　阮瑀鸚鵡賦曰惟翩翩之艷鳥誕嘉<lb/>
類於京都穢海隅而弗處慕聖惠而來徂被坤文之黄<lb/>
色服離光之朱形配秋英以離緑苞天地以耀榮　晉<lb/>
傅休奕鸚鵡賦曰竒毛曜體緑采含英鳯翔鸞跱孔質<lb/>
翠榮發言輒應若響追聲懸頳分於丹足婉朱咮之熒<lb/>
熒　左九嬪賦曰色則丹喙翠尾緑翼紫頸秋敷其色<lb/>
<pb n="KR3k0055_WYG_426-22b"/>
春耀其榮　盧諶賦曰有遐方之竒鳥産𤓰州之舊壤<lb/>
揮緑翰以運影啟丹觜以振響　傅咸賦曰有金方之<lb/>
竒鳥處隴坻之髙松謂崇峻之可固然以慧而入籠披<lb/>
丹脣以授音亦尋響而應聲盼明眸以承顔側聰明而<lb/>
有聽口纔發而輕和密晷景而隨形言無往而不復似<lb/>
探幽而測㝠自嘉智於君子足取愛而揚名　曹毗賦<lb/>
曰余在直見交州獻鸚鵡鳥嘉其有智歎其籠樊乃賦<lb/>
之曰其形則雉顧鵠盼鷹跱鴈息丹喙含映緗葩煥翼<lb/>
<pb n="KR3k0055_WYG_426-23a"/>
森森修尾蔚蔚紅臆金采員嬰於雙眸朱藻爛暉於首<lb/>
側　桓靈寳鸚鵡賦曰有遐方之令鳥超羽族之拔萃<lb/>
翔清曠之遼朗栖高松之幽蔚羅萬里以作貢嬰樊紲<lb/>
以勤瘁紅腹頳足黝頷翠頂革好音以遷善效言語以<lb/>
自騁翦羽翮以應用充戲玩於軒屏　宋顔延之白鸚<lb/>
鵡賦曰余具職崇賢預觀神祕有白鸚鵡焉被素履黝<lb/>
性温言達九譯絶區作玩天府同事多士咸竒思賦其<lb/>
辭曰禀儀素域繼體寒門貌履黝而被潔性既養而亦<lb/>
<pb n="KR3k0055_WYG_426-23b"/>
温雖言禽之末品妙六氣而尅生徃祕竒於鬼服來充<lb/>
美於華京恨儀鳯之無辨惜晨鷖之徒暄思受命於黄<lb/>
髮獨含辭而採言起交河之榮薄出天山之無垠旣達<lb/>
美於天居亦儷景於雲阿漸惠和之方渥綴風土而未<lb/>
訛服瑣翮於短衿仰梢雲之層柯覬天網之一布漏微<lb/>
翰於山阿　謝莊赤鸚鵡賦曰徒觀其柔儀所踐頳藻<lb/>
所挺華景夕映容光晦鮮惠性昭和天機自曉審國音<lb/>
於寰中達方聲於裔表及其雲移霞峙霰委雪翻陸離<lb/>
<pb n="KR3k0055_WYG_426-24a"/>
翬漸容裔鴻軒躍林飛岫煥若輕電溢煙門集場棲圃<lb/>
熠若夭桃被玉園至於氣淳體浮霧下崖沉月圗光於<lb/>
緑水雲寫影於青林遡還風而聳翮霑清露而調音<lb/>
梁昭明太子鸚鵡賦曰有能言之竒鳥每知來而發聲<lb/>
乍青質而翠映或體白而雪明喙前鈎而趨歩翼高舞<lb/>
而翩翾足若丹而三布目如金而雙圓　増唐李百藥<lb/>
鸚鵡賦曰翠翮孔質鴻鶱鶚峙應舞節以鸞回慕知來<lb/>
而鵲起先假道於朱咮方徐行於紺趾配六象以表德<lb/>
<pb n="KR3k0055_WYG_426-24b"/>
參四靈而效祉　王維白鸚鵡賦曰名依西域族本南<lb/>
海同朱喙之清音變緑衣於素彩芳樹絶想雕籠撫翼<lb/>
時銜花而不言每投人以方息慧性孤禀雅容非飾合<lb/>
火德之明輝被金方之正色　唐人白鸚鵡賦曰豐姿<lb/>
冰華全體玉色匪鵷彩之爭妙何衆禽之比德呼名自<lb/>
應隔羅幔而飛來教語半成學美人之漸逼故對綺琴<lb/>
而傾聽上金屏而斂翼蒙正平之翰藻應司空之寵識<lb/>
　郝名遠白鸚鵡賦曰懿其霜毛雪毳鮮襟皓臆明眸<lb/>
<pb n="KR3k0055_WYG_426-25a"/>
珠朗修趾頳飾理翮整翰仰雲路而翻飛自邇陟遐託<lb/>
風林以棲息<lb/>
增序宋歐陽修紅鸚鵡賦序曰聖俞作紅鸚鵡賦以謂<lb/>
禽鳥之性宜適於山林今兹鸚徒事言語文章以招累<lb/>
見囚樊中曾烏鳶雞雛之不若也謝公學士復多鸚之<lb/>
才故有金閨玉堂之安飲泉啄粟自足為樂作賦以反<lb/>
之夫適物理窮天眞則聖俞之說勝負賢才以取貴於<lb/>
世而能自將所適皆安不知櫳檻之與山林則謝公之<lb/>
<pb n="KR3k0055_WYG_426-25b"/>
說勝某始得二賦讀之釋然知世之賢愚出處各有理<lb/>
也<lb/>
　　秦吉了<lb/>
増秦吉了即了哥唐書作結遼鳥畨音也出嶺南容管<lb/>
亷邕諸州峒中大如鸜鵒紺黒色夾腦有黄肉冠如人<lb/>
耳丹咮黄距人舌人目目下連頸有深黄文頂尾有分<lb/>
縫能效人言音頗雄重用熟鷄子和飯飼之亦有白色<lb/>
者　唐㑹要曰林邑國出結遼鳥一云出杜箔州　朝<lb/>
<pb n="KR3k0055_WYG_426-26a"/>
野僉載曰天后時左衛兵曹劉景陽使嶺南得秦吉了<lb/>
二隻能解人語至都進之留其雌者雄煩怨不食天后<lb/>
問之曰何乃無憀也鳥曰配為使者所得頗憶之乃召<lb/>
景陽曰何故藏一鳥不進景陽叩頭伏罪仍進之后亦<lb/>
不罪也　唐志曰開元初廣州獻秦吉了言音雄重如<lb/>
丈夫委曲識人情慧於鸚鵡遠矣　唐白居易秦吉了<lb/>
詩曰秦吉了出南中彩毛青黒花頸紅耳聰心慧舌端<lb/>
巧鳥語人言無不通　明高啟詠苑中秦吉了詩曰不<lb/>
<pb n="KR3k0055_WYG_426-26b"/>
獨能言異凡鳥最愛佳名呼吉了雕籠幾度學雞鳴驚<lb/>
起煙花六宫曉駕來别院未知迎先聽遥呼萬歲聲願<lb/>
把春風一杯酒從今莫聽上林鶯<lb/>
　　時樂鳥<lb/>
増唐書曰明皇有五色鸚鵡能言育於宫中上令左右<lb/>
試牽御衣鳥輒瞋目叱咤岐王府文學能延京因獻鸚<lb/>
鵡篇以贊其事上以鳥及延京詩示百僚尚書左丞相<lb/>
張說上表賀曰臣按南海異物志有時樂鳥鳴云太平<lb/>
<pb n="KR3k0055_WYG_426-27a"/>
天下有道則見騐其圗丹首紅臆朱冠緑翼鶯領文背<lb/>
糅則五色今此鳥本南海貢來與鸚鵡狀同而毛尾全<lb/>
異其心聰性辨䕶主報恩固非凡禽實瑞經所謂時樂<lb/>
鳥延京雖敘其事未正其名望編國史以彰聖瑞　唐<lb/>
張說時樂鳥篇曰舊傳南海出靈禽時樂名聞不可尋<lb/>
形貌乍同鸚鵡類精神别禀鳯皇心千年待聖方輕舉<lb/>
萬里呈才無伴侶紅茸糅繡好毛衣清泠謳啞好言語<lb/>
内人試取御衣牽啄手瞋聲不許前心願陽烏恒保日<lb/>
<pb n="KR3k0055_WYG_426-27b"/>
志嫌陰鶴欲凌天天情玩訝良無已察圖果見祥經裏<lb/>
本持符瑞驗明王還用文章比君子自憐弱羽詎堪珍<lb/>
喜共華篇來示人人見嚶嚶報恩鳥多慙碌碌具官臣<lb/>
　　烏鳯<lb/>
増桂海禽志曰烏鳯如喜雀色紺碧頸毛類雄雞鬃頭<lb/>
有冠尾垂二弱骨各長一尺四五寸其杪始有毛羽一<lb/>
簇冠尾絶異大略如鳯鳴聲清越如笙簫能度小曲妙<lb/>
合宫商又能為百蟲之音生左右江溪峒中極難得書<lb/>
<pb n="KR3k0055_WYG_426-28a"/>
傳未之紀當由人罕識云<lb/>
　　靑鳥一<lb/>
原山海經曰三危之山有青鳥居之<hi>青鳥主為西王母取食者恆自棲息</hi>
<hi>於此山也</hi>　増太平清話曰靑鳥形如鳩鴿紅頂長尾緱仙<lb/>
姑曾見之　原紀年曰穆王十三年西征至于青鳥之<lb/>
所憇　漢武故事曰七月七日上於承華殿齋正中忽<lb/>
有一靑鳥從西方來集殿前上問東方朔朔曰此西王<lb/>
母欲來也有頃王母至有二青鳥如烏夾侍王母旁<lb/>
<pb n="KR3k0055_WYG_426-28b"/>
又曰鉤弋夫人卒上為起通靈臺常有一靑鳥集臺上<lb/>
　晉中興書曰顔含嫂病困須蚺蛇膽不能得含憂歎<lb/>
累日忽有一童子持青囊授含乃蛇膽也童子化為青<lb/>
鳥飛去　神仙傳曰東陵聖母廣陵海陵人杜氏妻也<lb/>
學劉綱道坐在立亡杜公不信誣言聖母作姦收付獄<lb/>
聖母從牕中飛去於是遠近為立廟甚有神騐常有一<lb/>
青鳥在祭所人有失物者青鳥便飛集物上路無拾遺<lb/>
　　青鳥二<lb/>
<pb n="KR3k0055_WYG_426-29a"/>
増授青囊　銜紅巾<hi>上詳晉中興書鳥杜甫詩楊花雪落覆白蘋青  飛去銜紅巾</hi>
須長年　比佳士<hi>上見陶潛詩詩  下見杜甫</hi>　飛集　信來<hi>上詳神仙</hi>
<hi>傳青李商隱詩今朝  鳥信來賒</hi>
增詩晉陶潛青鳥詩曰翩翩三青鳥毛色竒可憐朝為<lb/>
王母使暮歸三危山我欲因此鳥具向王母言在世無<lb/>
所須惟酒與長年　唐李白詩曰遥憶雙彩鳯婉孌三<lb/>
青禽以歡秦娥意復得王母心　杜甫詩曰西來有好<lb/>
鳥為我下青冥羽毛淨白雪慘澹飛雲汀既䝉主人顧<lb/>
<pb n="KR3k0055_WYG_426-29b"/>
舉翮唳孤亭持以比佳士及此慰揚舲<hi>箋註西來好鳥用王母事</hi>
增贊晉郭璞青鳥贊曰山名三危青鳥所憇往來崑崙<lb/>
王母是𨽻穆王西征旋軫斯地<lb/>
　　雉一<lb/>
増禽經曰雉介鳥也　本草釋名曰雉理也雉有文理<lb/>
也雉類甚多亦各以形色為辨耳梵書謂雉曰迦頻闍<lb/>
羅　又曰雉飛若矢一往而墮故字從矢今人取其尾<lb/>
置舟車上欲其快速也　本草集解曰雉南北皆有之<lb/>
<pb n="KR3k0055_WYG_426-30a"/>
形大如雞而斑色繡翼雄者文彩而尾長雌者文暗而<lb/>
尾短其性好鬪其鳴曰鷕<hi>音杳</hi>其卵褐色將卵時雌避其<lb/>
雄而潛伏之否則雄食其卵也　說文曰雉有二十四<lb/>
種　原爾雅鸕諸雉<hi>今雉也</hi>鷮雉<hi>長尾走/且鳴</hi>鷂雉<hi>青質五采</hi>鳪雉<lb/>
<hi>黄色鳴自呼</hi>鷩雉<hi>似山鷄而小</hi>　増禽經曰朱黄曰鷩雉白曰雗<lb/>
<hi>音汗</hi>雉黝曰海雉<hi>海雉曰秩秩如雉而黒在海中山上蓋即夏小正所謂黝雉也</hi>首有采<lb/>
毛曰山雉頸有采囊曰避株背有采羽曰翡翠腹有采<lb/>
文曰錦雞　原博物志曰翟雉長尾雨雪惜其尾栖高<lb/>
<pb n="KR3k0055_WYG_426-30b"/>
樹杪不敢下食往往餓死　増埤雅曰翟雉惜其尾往<lb/>
往餓死蓋文之溺物也故禽經云霜傅彊枝鳥以武生<lb/>
者少雪封枯原鳥以文死者多　原山海經曰少華之<lb/>
山其鳥多赤鷩可以禦火孟山鳥多白雉　孝經援神<lb/>
契曰德至鳥獸故雉白首<hi>妃房不偏故白雉應</hi>　春秋感精符曰<lb/>
王者旁流四表則白雉見　抱朴子曰白雉有種南越<lb/>
尤多按地域圗今之九德則古之越裳也蓋白雉之所<lb/>
出周成王所以為瑞者貴其所自來之遠明其德化所<lb/>
<pb n="KR3k0055_WYG_426-31a"/>
被之廣非謂此為竒也　増又曰雞有專栖之雄雉有<lb/>
擅澤之鷮　爾雅翼曰澤雉因地之墳衍以為疆界分<lb/>
而䕶之不相侵越一界之内要以一雄者為主餘者雖<lb/>
衆莫敢鳴雊　原洪範五行傳曰正月雷微而雉雊雷<lb/>
氣通也　増禮記月令曰仲冬雉始雊謂陽動則雉鳴<lb/>
而勾其頸也　原又曰孟冬雉入大水為蜃　増禽經<lb/>
曰雀交不一雉交不再　原尚書曰日月星辰山龍華<lb/>
蟲<hi>華蟲鷩雉也五采故謂之華蟲人増楊炯冕服議曰華蟲者雉身被五采象聖  體兼文明也</hi>　周<lb/>
<pb n="KR3k0055_WYG_426-31b"/>
官曰巾車掌皇后之五輅重翟錫面<hi>重翟翟雉之羽</hi>　増車服<lb/>
注曰天子金根車馬上插以雉尾皇后法駕重翟羽蓋<lb/>
有雉尾扇　原儀禮曰士相見之禮贄用雉<hi>取其有耿介之意</hi>
　春秋運斗樞曰璣星散為雉　易曰離為雉<hi>取其有文章</hi>
　毛詩曰有鷕雉鳴　増詩義疏曰四足之美有鹿兩<lb/>
足之美有鷮　原莊子曰澤雉十步一啄百步一飲不<lb/>
蘄畜乎樊中　増揚子曰山雌之肥其意得乎　崔劼<lb/>
曰鵲巢避風雉去惡政乃是鳥之一長<lb/>
<pb n="KR3k0055_WYG_426-32a"/>
　　雉二<lb/>
原尚書曰髙宗肜日越有雊雉祖已曰惟先格王正厥<lb/>
事<hi>言至道之王遭變異正其事而異自消也</hi>乃訓于王曰惟天監下民典厥<lb/>
義<hi>祖已旣言遂以道訓諫王也言天惟下視民以為常也</hi>　尚書大傳曰武丁祭<lb/>
成湯有雉飛鼎耳而雊問諸祖已曰雉者野鳥也不當<lb/>
升鼎升鼎者欲為用也遠方將有來朝者乎武丁思先<lb/>
王之道辮髪重譯至者六國　孝經援神契曰周成王<lb/>
時越裳獻白雉去京師三萬里王者祭祀不相踰宴食<lb/>
<pb n="KR3k0055_WYG_426-32b"/>
衣服有節則至　列異傳曰秦穆公時陳倉人掘地得<lb/>
物若羊非羊若猪非猪牽以獻穆公道逢二童子童子<lb/>
曰此名為媪常在地食死人腦若欲殺之以柏插其首<lb/>
媪復曰彼二童名為陳寳得雄者王得雌者覇陳倉人<lb/>
捨媪逐二童子童子化為雉飛入平林陳倉人告穆公<lb/>
穆公發徒大獵果得雌又化為石置之汧渭之間至文<lb/>
公為立祠名陳寳雄飛南集今南陽雉縣其地也秦欲<lb/>
表其符故以名縣每陳倉祠時有赤光長十餘丈從雉<lb/>
<pb n="KR3k0055_WYG_426-33a"/>
縣來入陳寳祠中有聲如雄雉　左傳曰賈大夫娶妻<lb/>
而美不言不笑御以如臯射雉獲之其妻始笑而言<lb/>
又曰叔孫豹奔齊庚宗婦人獻以雉問其姓曰予子長<lb/>
矣能奉雉而從我矣　又曰郯子云五雉為五工正<hi>五雉</hi>
<hi>見爾雅</hi>　春秋感精符曰魯昭公時雉銜環入<hi>雉之為言弟也喻昭</hi>
<hi>公弟為季氏入之為君也</hi>　論語曰山梁雌雉時哉時哉子路拱之<lb/>
三嗅而作　揚雄琴清英曰雉朝飛操者衛女傅母之<lb/>
所作也衛女嫁於齊太子中道聞太子死問傅母曰何<lb/>
<pb n="KR3k0055_WYG_426-33b"/>
如傅母曰且往當䘮䘮畢不肯歸終之以死傅母悔之<lb/>
取女所自操琴於塜上鼓之忽二雉俱出墓中傅母撫<lb/>
雉曰女果為雉耶言未畢俱飛而起忽然不見傅母悲<lb/>
痛援琴作操故曰雉朝飛　琴操曰齊牧犢子年七十<lb/>
無妻朝日見飛雉雌雄相隨感之撫琴而歌曰雉朝飛<lb/>
鳴相和雄雌羣逰於山阿　尹文子曰楚人握山雉者<lb/>
路人問何鳥也欺之曰鳯皇也路人曰我聞鳯皇今始<lb/>
見矣汝販之乎請買千金弗與請加倍乃與之方欲獻<lb/>
<pb n="KR3k0055_WYG_426-34a"/>
楚王經宿死路人不遑惜其金惟恨不得獻王王聞之<lb/>
感其欲獻已召厚賜之過買鳥之金十倍　漢武故事<lb/>
曰上幸梁父祠地主上親拜庶羞以遠方竒禽異獸及<lb/>
白雉白鳥之屬其日山上有白雲　蕭廣濟孝子傳曰<lb/>
蕭望之至孝除尚書郎有雉數十頭飲啄宿止當上直<lb/>
送至岐路下直入門飛鳴車側　増西京雜記曰茂陵<lb/>
文固陽本瑯琊人善馴野雉為媒用以射雉毎以三春<lb/>
之月為茅障以自翳用觟矢以射之日連數百茂陵輕<lb/>
<pb n="KR3k0055_WYG_426-34b"/>
薄者化之皆以雜寳鐕厠翳障以青州蘆葦為弩矢輕<lb/>
騎妖服追隨於道路以為歡娛也陽死其子亦善其事<lb/>
董司馬好之以為上客　原漢書曰平帝元始元年春<lb/>
越裳重譯獻白雉一黒雉二詔使三公以薦宗廟　東<lb/>
觀漢記曰魯恭字仲康為中牟令蝗蟲不入縣界河南<lb/>
尹遣郡掾肥親騐之坐樹下雉過止恭側旁有小兒親<lb/>
曰何不捕之兒言雉方將雛可憐親歎曰童子有仁心<lb/>
三異也　魏書曰太祖才力過人於南皮一日射雉獲<lb/>
<pb n="KR3k0055_WYG_426-35a"/>
三十六頭　魏志曰侍中辛毗從文帝射雉帝曰樂哉<lb/>
毗曰於陛下甚樂於羣下甚苦帝黙然為之希出　魏<lb/>
略曰文帝欲受禪郡國奏白雉十九見　魏志文紀曰<lb/>
延康元年四月饒安縣言白雉見　江表傳曰孫權數<lb/>
射雉潘濬諫權權曰時特暫出耳不復如往日也濬曰<lb/>
天下未定萬機多務射雉非急弦絶括破皆能為害濬<lb/>
乃手自撤壞雉翳權由是遂絶不復射雉　吳志曰孫<lb/>
休銳意於典籍欲畢覧百家之言大好射雉春秋之間<lb/>
<pb n="KR3k0055_WYG_426-35b"/>
常晨出夜還惟此時捨書　晉咸寧起居注曰太醫司<lb/>
馬程據上雉頭裘詔於殿前燒之　増異苑曰司馬軌<lb/>
之善射雉太元中將媒下翳此媒屢雊野敵亦應試令<lb/>
尋覓所應者頭翅已成雉半身後故是蛇　原宋略曰<lb/>
孝武帝嘗出射雉值雨侍中沈懷文諫曰非止千乘失<lb/>
容亦乃聖躬櫛沐　増南齊書曰褚炫從宋明帝射雉<lb/>
至日中無所得帝時猜羞召問侍臣曰吾旦來如臯遂<lb/>
空行可笑座者莫答炫獨曰今節候雖適而雲霧尚凝<lb/>
<pb n="KR3k0055_WYG_426-36a"/>
故斯翬之禽驕心未警但得神駕游豫羣情便為載懽<lb/>
帝意解乃於雉場置酒　三國典略曰渤海王髙歡攻<lb/>
鄴時瑞物無歳不有令焚連理木煑白雉而食之<lb/>
　　雉三<lb/>
原官名　后諱<hi>傳曰少昊氏以鳥名官五雉為五工正注雉有五種工正即官名也  漢呂太</hi>
<hi>后名雉號曰野雞至今稱也</hi>　離羅　為扇<hi>詩有兔爰爰雉離于羅  古今注雉尾扇</hi>
疏趾　盈握<hi>祭宗廟曰疏趾也雉尾不盈握不食</hi>　始雊　不食<hi>季冬野雉</hi>
<hi>始雊不易雉膏  食</hi>　見西河　出孟山<hi>桓帝永康七年白雉見西河  白雉出於孟山</hi>
<pb n="KR3k0055_WYG_426-36b"/>
　羽中旌旗　雊升鼎耳<hi>書羽畎夏翟注羽中旌旗故貢之  下詳雉二尚書大傳</hi>
　載飛載鳴　一飲一啄<hi>莊子</hi>　朱冠　斑尾　綺翼<lb/>
采尾　衮背　藻翰　毰毸　英麗　揚翅　聳角<lb/>
増璣象　離精<hi>上見雉一春秋運斗樞故離火也其象文明性復猋悍  為雉</hi>　原禽<lb/>
　介鳥<hi>雉不處下濕故日原禽鬪禽經雉介鳥也以其善搏  也</hi>　夏翟　春翬<hi>尚書</hi>
<hi>注羽畎谷名雉尾至夏則光澤故曰夏翟  下見蕭有詩</hi>　姱姿　勇氣<hi>潘岳賦厲耿介之專</hi>
<hi>心兮奓雄豔之姱姿  下見李白詩</hi>　赤祥　啞瑞<hi>五行志曰雉南方近赤祥也  清異録曰</hi>
<hi>于頔董天休俱為鄜州從事頔文辯天休木訥而衣冠甚麗一日有獻錦雉者頔笑曰此物毛羽粲錯但鳴不</hi>
<pb n="KR3k0055_WYG_426-37a"/>
<hi>中律呂亦啞瑞而已</hi>　滅火　知雷<hi>冥騐記曰野火燒山林中有一雉入水漬羽飛洒滅火往</hi>
<hi>來疲乏不以為苦也五行志曰雷在地中雉性精剛故獨知之應而鳴  說文曰雷始動雉鳴而雊其頸</hi>
如臯　入室<hi>上詳雉二左傳五舊唐書曰髙駢進東面都統中和二年  月雉雊於揚州廨舍㑹</hi>
<hi>二雉雊寢占者曰野鳥入室軍府將空駢心惡之其月盡出兵於東塘結壘而處如赴難之勢凡百日還廣陵</hi>
<hi>蓋禳雊雉之異也</hi>　隨郎車　集令庭<hi>蕭望之為郎雉數十常隨其車詳雉二孝子傳</hi>
<hi>城孔述睿除武  令雉集其庭</hi>　入平林　飛齋宫<hi>上詳雉二列異傳  五行志曰開元</hi>
<hi>十三年雄雉馴飛泰山齋宫内</hi>　繡衣謝　丹砂化<hi>北史曰後魏裴安祖行道中舍於樹</hi>
<hi>下有鷙鳥逐雉雉急投之觸樹遂死安祖愍之乃取置隂涼地䕶視良久得蘇喜而放之後忽夜夢一丈夫繡</hi>
<pb n="KR3k0055_WYG_426-37b"/>
<hi>衣曲領向安祖再拜云感君垂救故來謝德縣宋史曰神宗時李大臨出知汝州辰溪貢丹砂道葉  其二篋</hi>
<hi>化為雙雉鬪山谷間有耕者獲之人疑為盜械送於府大臨識其異訊得實乃釋之</hi>
　　雉四<lb/>
原化蜃<hi>趙簡子歎日雉入淮化為蜃</hi>　求雌<hi>詩雉之朝雊/尚求其雌</hi>　蛇化<hi>晉武</hi>
<hi>庫閉甚密中忽聞雉雊張華曰必是蛇化也開視側有蛇蛻焉</hi>　雄來<hi>魏志雄雉飛來登王𢎞直内鈴</hi>
<hi>柱頭令管輅作卦曰到五月必遷時三月也至時果為渤海守</hi>　覩<hi>晉既開青雲覩白雉何不張爾弓挾</hi>
<hi>爾矢</hi>　馴<hi>中牟馴雉/於桑下</hi>　六雉<hi>伊洛之南白質五色皆偹曰翬由江淮而南青質五采皆</hi>
<hi>備曰鷂東方曰鶅南方曰翟北方曰鵗西方曰鷷</hi>　白雉<hi>典略岱宗之精</hi>　驍媒　應<lb/>
<pb n="KR3k0055_WYG_426-38a"/>
媒　雙角　特超　媒翳<hi>媒者少養雉子至長狎人能招野雉因名曰媒翳</hi>
増雌雊<hi>則天誕之夕雌雉皆雊</hi>　求偶<hi>馬融笛賦山鷄晨鳴野雉朝雊求偶鳴子悲號長嘯</hi>
　應鐘鳴<hi>淮南子撞鐘於庭郊雉皆雊</hi>　候陰晴<hi>中和集商人置雉尾於舟中以候陰</hi>
<hi>晴天當晴則尾直竪天將雨則尾下垂</hi>　集晉庭<hi>瑣語晉平公時有鳥從南方來赤質五色集於</hi>
<hi>庭叔向曰吾聞師曠言西方有鳥白質五色皆備曰翬南方有鳥赤質五色皆備曰雉今來為君瑞也</hi>
進堯羮<hi>神仙傳曰彭祖姓籛名鏗帝顓頊之裔孫善養性能調鼎進雉羮於堯食之以夀考</hi>　山<lb/>
梁<hi>徐陵山梁飲啄非有意於樊籠</hi>　射場<hi>齊東昏侯在位置射雉場二百九十六處翳中帷幕歩障</hi>
<hi>皆飾錦繡金銀鏤弩牙瑇瑁帖箭每出輒與鷹犬隊主徐令孫媒翳隊主俞靈韻齊馬而走左右爭逐</hi>
<pb n="KR3k0055_WYG_426-38b"/>
赤鷩<hi>見雉一山海經雉潘岳云山鷩悍害猋迅已甚蓋其耿介甚於他  故周官三公服鷩冕又劉熙云</hi>
<hi>鷩雉之憋惡者山雞也鷩憋也性急憋故畫其形於衣以象人臣執耿介之節</hi>　遊鷮<hi>西都賦遊鷮高</hi>
<hi>翬絶阬踰斥注雉之健者為鷮尾長六尺詩云有集維鷮是也</hi>
　　雉五<lb/>
增詩漢班固白雉詩曰啟靈篇兮披瑞圖獲白雉兮效<lb/>
素鳥嘉祥阜兮集皇都發皓羽兮奮翹英容潔朗兮於<lb/>
純精彰皇德兮侔周成永延長兮膺天慶　原宋鮑照<lb/>
詩曰雉朝飛振羽翼專場挾兩雌恃彊力媒已驚翳已<lb/>
<pb n="KR3k0055_WYG_426-39a"/>
逼蒿間潛彀盧矢直刎繡頸碎錦臆絶命君前無怨色<lb/>
　梁簡文帝詩曰晨光照麥畿平野度春翬避鷹時聳<lb/>
角妬壟或斜飛少年從遠役有恨意多違不如隨游蕩<lb/>
羅袂拂臣衣　増梁吳均詩曰可憐稚子斑羣飛集野<lb/>
甸文章始陸離意氣已驚狷　又曰二月雉朝飛横行<lb/>
傍壠歸斜㸔水外翟側聽嶺南翬躞蹀恒欲戰耿耿恃<lb/>
彊威當令君見賞何辭碎錦衣　陳後主詩曰四野秋<lb/>
原暗十步啄方前雊聲風處遠翅影雲間連箭射妖姬<lb/>
<pb n="KR3k0055_WYG_426-39b"/>
笑裘值盛名然已足南皮賞復㑹北宫篇　張正見詩<lb/>
曰陳倉雉未飛斂翮依芳甸朱冠色尚淺錦臆毛初變<lb/>
雊麥且專場排花聊勇戰唯當渡弱水不怯如臯箭<lb/>
　江緫詩曰麥壠新秋來澤雉屢徘徊依花似協妬拂<lb/>
草乍驚媒三春桃照李二月栁爭梅暫住如臯路當令<lb/>
巧笑開　毛處約詩曰春物始芳菲春雉正相追澗響<lb/>
連朝雊花光𢃄錦衣竄跡時移影驚媒或亂飛能使如<lb/>
臯路相逢巧笑歸　原陳蕭有射雉詩曰二月春翬動<lb/>
<pb n="KR3k0055_WYG_426-40a"/>
曹王挾妬媒插翳依花合芟場向野開隔田聞雊近横<lb/>
溪見影來弦鳴青靨碎箭落錦衣摧今日如臯路能將<lb/>
巧笑廻　増唐李嶠詩曰白雉振朝聲飛來表太平楚<lb/>
郊疑鳯出陳寳若雞鳴童子懷仁至中郎作賦成冀君<lb/>
看飲啄耿介獨含情　儲光羲射雉詞曰曝暄理新翳<lb/>
迎春射鳴雉原田遥一色臯陸曠千里遥聞咿喔聲時<lb/>
見雙飛起羃䍥疎蒿下毰毸深麥裏顧敵乃忘生爭雄<lb/>
方決死仁心貴勇義豈復能傷此超遥下故墟迢逓回<lb/>
<pb n="KR3k0055_WYG_426-40b"/>
高畤大夫惜何苦取笑歡妻子　李白雉朝飛操曰麥<lb/>
隴青青三月時白雉朝飛挾兩雌錦衣綺翼何離褷牧<lb/>
犢采薪感之悲春天和白日暖啄食飲泉勇氣滿爭雄<lb/>
鬪死繡頸斷　又雉子斑曲辭曰辟邪伎作鼓吹驚雉<lb/>
子斑之奏曲成喔咿振迅欲飛鳴扇錦翼雄風生雙雌<lb/>
同飲啄趫悍誰能爭乍向草中耿介死不求黄金籠下<lb/>
生　韋應物射雉詩曰走馬上東岡朝日照野田野田<lb/>
雙雉起翻射斗迴鞭雖無百發中聊取一笑妍羽分繡<lb/>
<pb n="KR3k0055_WYG_426-41a"/>
臆碎頭弛錦鞘懸方將悅羇旅非關學少年弢弓一長<lb/>
嘯憶在㶚城阡　白居易山雉詩曰五歩一啄草十歩<lb/>
一飲水適性遂其生時哉山梁雉梁上無罾繳梁下無<lb/>
鷹鸇雌雄與羣雛皆得終天年　韓愈雉朝飛操曰雉<lb/>
之飛於朝日羣雌孤雄意氣横出當東而西當啄而飛<lb/>
隨飛隨啄羣雌粥粥　又雉帶箭詩曰原頭火燒靜兀<lb/>
兀野雉畏鷹出復没將軍欲以巧伏人盤馬彎弓惜不<lb/>
發地形漸窄觀者多雉驚弓滿勁箭加衝人決起百餘<lb/>
<pb n="KR3k0055_WYG_426-41b"/>
尺紅翎白鏃相傾斜將軍仰笑軍吏賀五色離披馬前<lb/>
墮　王建雉將雛曰雉咿喔雛出殻毛斑斑觜啄啄學<lb/>
飛未得一尺髙還逐母行旋母脚麥壠淺淺難蔽身遠<lb/>
去戀雛低怕人時時土中鼓兩翅引雛拾蟲不相離<lb/>
張祜雉朝飛操曰朝陽隴冬泛暖景雙啄雙飛雙顧影<lb/>
朱冠錦襦聊日整漠漠霧中如衣褧傷心盧女弦七十<lb/>
老翁長獨眠雄飛在草雌在田衷腸結憤氣呵天　温<lb/>
庭筠雉場歌曰茭葉萋萋接煙曙鷄鳴埭上梨花露彩<lb/>
<pb n="KR3k0055_WYG_426-42a"/>
仗鏘鏘已合圍繡翎白頸遥相妬雕尾扇張金縷高碎<lb/>
鈴素拂驪駒豪緑場紅跡來相接箭發銅牙傷彩毛麥<lb/>
隴桑隂小山晩六虯歸去凝笳遠城頭却望幾含情青<lb/>
畞春蕪連古苑　霍緫雉朝飛曰五色有名翬清晨挾<lb/>
兩雌羣羣飛自樂歩歩影相隨覘葉逢人處驚媒妬寵<lb/>
時緑毛春鬪盡彊敵願君知　宋蘇軾食雉詩曰雄雉<lb/>
曳修尾驚飛向日斜空中紛格鬪綵羽落如花喧呼勇<lb/>
不顧投網復誰嗟百錢得一雙新味時所嘉烹煎雜雞<lb/>
<pb n="KR3k0055_WYG_426-42b"/>
鶩爪距漫槎牙誰知化為蜃海上落飛鴉　元楊維楨<lb/>
雉朝飛曰琴操有雉朝飛多指牧犢子之作據揚雄所<lb/>
記則曰衛女傅母之所作也余以牧犢之歎不如衛女<lb/>
之善死有關世教故賦以補舊樂府之缺云雉朝飛一<lb/>
雄挾兩雌雄死雌誓黄泥歸衛女嫁齊子未及夫與妻<lb/>
青縭綰素結一死與之齊人言衛女蕩且離烏得冢中<lb/>
有雉飛琴聲鼓之聞者悲<lb/>
原賦晉王叔之翟雉賦曰余在荆楚見人有養雉翟二<lb/>
<pb n="KR3k0055_WYG_426-43a"/>
鳥者慨然感之而為賦云含野氣於人塗信多懼而少<lb/>
嘉雉見質而不陋翟表文而弗華映寒條之始緑發冬<lb/>
秀之餘葩　傅純雉賦曰覽飛禽之可貴偉翔雉之嘉<lb/>
形應炎離之誕育包造化之淳精鮮光皎粲麗采繁盈<lb/>
首同暉於昊天垂黝景之緑青體等耀於方采敷五色<lb/>
之華英　傅休奕雉賦曰禀炎離之正氣應朱火之禎<lb/>
祥播五采之繁縟被華文而成章冠列角之盛儀翹從<lb/>
風而飄揚履嚴距之武節超鸞時而鳯翔感天和而貽<lb/>
<pb n="KR3k0055_WYG_426-43b"/>
瑞進據鼎而祚商樂周道之方隆敷皓質於越裳　孫<lb/>
楚雉賦曰體冲和之淑質飾羽儀於茂林班五色之文<lb/>
章揚皦皦之清音設密網於巖阿飛輕繳之雲浮上無<lb/>
逃而弗獲下無隱而不搜遂戢翼以就養隨籠棲而言<lb/>
歸恒逍遥於階庭廕朝陽之盛暉　増晉潘岳射雉賦<lb/>
曰爾乃搫場拄翳停僮葱翠恐吾游<hi>雉媒名</hi>之晏起慮原<lb/>
禽之罕至甘疲心於企想分倦目以寓視何調翰之喬<lb/>
桀邈疇類而殊才候扇舉而清叫野聞聲而應媒褰微<lb/>
<pb n="KR3k0055_WYG_426-44a"/>
罟以長眺已踉蹌而徐來摛朱冠之赩赫敷藻翰之陪<lb/>
鰓首約緑素身拖黼繪青鞦莎靡丹臆蘭綷或蹶或啄<lb/>
時行時止斑尾揚翹雙角特起良游呃喔引之規裏應<lb/>
叱愕立擢身竦峙捧黄間以密彀屬剛挂以潛擬倒禽<lb/>
紛以迸落機聲振而未已　唐浩虚舟射雉解顏賦曰<lb/>
健馬蹄疾中原草平想媞媞之未悅聆戞戞之初鳴花<lb/>
顔惝怳以徐駭錦翼翩翻而忽驚由是星走白羽綺張<lb/>
丹臆彩毛迸落初莞爾以難名飛鏃洞穿遂嫣然而不<lb/>
<pb n="KR3k0055_WYG_426-44b"/>
息<lb/>
原表宋孝武帝在藩上白雉表曰白體表素彩儀禀識<lb/>
自擾陶氣仁風練色淳露不蘄一飲之逸不資三逸之<lb/>
勤　増唐中書門下賀白野雞表曰耿介之性自能馴<lb/>
狎綷雜之姿翻然純素丹立楹檻雪映雕籠豈越裳之<lb/>
獻獨美於前王而岱宗之精用呈於今貺<lb/>
原啟周庾信謝趙王賚雉啟曰夏翟秋飛江翬春澗中<lb/>
牟縣之客遂得坐觀賈大夫之妻已應含笑仰費中厨<lb/>
<pb n="KR3k0055_WYG_426-45a"/>
來供下客山川道遠口腹知恩<lb/>
　　鶡一<lb/>
原說文曰鶡似雉出上黨　増本草集解曰鶡狀類雉<lb/>
而大黄黒色首有毛角如冠性愛其黨有被侵者直往<lb/>
赴鬪雖死猶不置　本草釋名曰其羽色黒黄而褐故<lb/>
曰鶡青黒色者名曰䲸<hi>音介</hi>性耿介也青鳯亦曰鶡取象<lb/>
於此也　禽經曰鶡毅鳥也毅不知死　鶡一名勇雉<lb/>
一名神雀　山海經曰煇諸之山其鳥多鶡　原月令<lb/>
<pb n="KR3k0055_WYG_426-45b"/>
曰大雩之日鶡鳥不鳴　増先儒曰虎夫戴鶡　徐廣<lb/>
曰鶡似黒雉荀綽晉百官表注曰冠插兩鶡鷙鳥之暴<lb/>
疏者也每所攫撮應爪摧衂天子武騎故以冠焉　蘇<lb/>
子曰帶方寸之印施丈尺之組戴鶡雀之毛建千丈之<lb/>
城此世俗之富貴也　原列子曰黄帝與炎帝戰以鵰<lb/>
鶡為旗幟　漢書曰京兆尹張敞舍鶡雀飛集丞相府霸<lb/>
以為神雀欲以上聞敞劾奏之霸大慚　續漢書輿服<lb/>
志曰虎賁武騎皆鶡冠以其鬪死乃止故趙武靈王以<lb/>
<pb n="KR3k0055_WYG_426-46a"/>
表武士焉<lb/>
　　鶡二<lb/>
増亷風　猛氣<hi>上見王粲賦下見曹植賦</hi>　毅鳥　神雀<hi>禽經</hi>　曜文<lb/>
墀　飾武士<hi>上見曹植賦下見郭璞賦</hi>　出上黨　集京兆<hi>上詳說文下詳</hi>
<hi>漢書</hi>　製旗　為冠<hi>上詳列子冠杜詩生年鶡冠子漢書云道家鶡  子一篇居深山以鶡為</hi>
<hi>冠袁淑真隱傳曰鶡冠子或曰楚人衣敝履穿因服成號著書言道家事</hi>
　　鶡三<lb/>
原賦魏曹植鶡賦曰鶡之為禽猛氣共鬪終無勝負期<lb/>
<pb n="KR3k0055_WYG_426-46b"/>
必於死遂賦之焉美遐圻之偉鳥生太行之巖阻體貞<lb/>
剛之烈性亮金德之所輔戴毛角之雙立揚黝黄之勁<lb/>
羽甘沈殞而重辱有節士<hi>一作俠</hi>之儀矩降居擅澤髙處<lb/>
保岑遊不同嶺栖必異林若有翻雄駭逝孤雌驚翔則<lb/>
長鳴挑敵鼓翼專場踰髙越壑雙不<hi>一作戰</hi>隻僵階侍斯<lb/>
珥俯曜文墀成武官之首飾増庭燎之高暉　王粲鶡<lb/>
賦曰惟兹鶡之為鳥信才勇而勁武服乾剛之正氣被<lb/>
淳駹之質羽愬晨風以羣鳴震聲發乎外宇厲亷風與<lb/>
<pb n="KR3k0055_WYG_426-47a"/>
　猛節超羣類而莫與惟膏薰之焚銷固自古之所咨逢<lb/>
　虞人而見獲遂因執乎縹纍頼有司之圖功不開小而<lb/>
　漏微令薄軀以免害從孔鶴於園湄<lb/>
　原贊晉郭璞鶡贊曰鶡之為鳥同羣相為疇類被侵雖<lb/>
　死不避毛飾武士兼厲以義<lb/>
　<lb/>
　<lb/>
　<lb/>
<pb n="KR3k0055_WYG_426-47b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷四百二十一<lb/>
</p>
<p>
</p>
  </div>
</body>
</text>
</TEI>
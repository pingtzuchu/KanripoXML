<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_081-1a"/>
　欽定四庫全書<lb/>
御定淵鑑𩔖函卷七十六<lb/>
　　設官部六十<hi>吏部尚書</hi>　<hi>侍郎附</hi>
　　　吏部尚書一<hi>侍郎附</hi>
　原杜氏通典曰周禮天官太宰掌建邦之六典以佐王<lb/>
　治邦國<hi>變冢言太者進退異名也百官總焉則謂之冢宰列職扵王則謂之太宰宰主也建立也邦國</hi>
　<hi>王所居之邦國佐猶助也周公居攝而作六典之職以佐王理邦國漢成帝初分尚書置四曹葢因事設員以</hi>
　<hi>司其務非擬於古制也至光武乃分為六曹迄於魏晉或五或六亦隨宜施制無有常典自宋齊以來多定為</hi>
<pb n="KR3k0055_WYG_081-1b"/>
　<hi>六曹稍似周禮至隋六部其制益明唐武后遂以吏部為天官户部為地官禮部為春官兵部為夏官刑部為</hi>
　<hi>秋官工部為冬官以承周六曹官之制若參詳古今徵考職任則天官冢宰當為尚書令非吏部之任今吏部</hi>
　<hi>之始宜出於夏官之司士云</hi>及夏官之屬有司士下大夫二人掌羣<lb/>
　臣之版<hi>古書版為班班書或為版版名籍也</hi>歲登下其損益之數<hi>謂用功過黜陟</hi>
　<hi>者</hi>辨其年歲與其貴賤<hi>年數多少知其老少</hi>周知邦國都家縣鄙<lb/>
　之數卿大夫士庶子之數以詔王理<hi>告王所當進退</hi>以德詔爵<lb/>
　<hi>有賢者之徳乃詔以爵</hi>以功詔祿<hi>理有功勲後詔以禄</hi>以能詔事以久奠食<lb/>
　<hi>能者事成乃食之王制曰論定然後官之任官然後爵之位定然後禄之奠音定</hi>漢成帝初置<lb/>
<pb n="KR3k0055_WYG_081-2a"/>
尚書有常侍曹主公卿事後漢改為吏曹主𨕖舉祠祀<lb/>
後又為𨕖部<hi>靈帝以梁鵠為𨕖部尚書</hi>魏改𨕖部為吏部主𨕖事<hi>吳曁</hi>
<hi>豔字子休為𨕖曹尚書性峭厲好清議當時郎署混濁多非其人欲區别賢愚彈射百寮覈𨕖三署皆貶髙就</hi>
<hi>下減降等數其居位貪鄙志節卑汚者皆以為軍吏置營府以處之故憤惋聲積競言豔用私情愛憎不由公</hi>
<hi>理豔坐自殺</hi>晉與魏同<hi>山濤為吏部尚書啓事曰臣欲以郄詵為温令詔可㝷又啓曰詢聞詵䘮</hi>
<hi>母不時葬遂於所居屋後假葬有異同之議請更𨕖之詔曰君為管人倫之職此輩應為清議不與便當裁處</hi>
<hi>之書江霦字思賢三為𨕖官始為吏部郎遷侍中吏部尚  僕射  劉聰僭號省吏部置左右𨕖曹石勒時又</hi>
<hi>置左右執法郎典定仕族副𨕖舉之任</hi>宋時吏部尚書領吏部刪定三公<lb/>
<pb n="KR3k0055_WYG_081-2b"/>
比部四曹孝武不欲威權在下大明二年分吏部尚書<lb/>
置二人以輕其任而省五兵後還置一吏部尚書順帝<lb/>
昇明元年又置五兵二尚書晉宋以來吏部尚書資位<lb/>
尤重<hi>庾炳之為吏部尚書通貨賄吏部令史錢泰能琵琶主客令史周伯齊善歌詣炳之宅諮事因留宿</hi>
<hi>尚書舊制令史諮事不得停外雖有八座命亦不許為所司奏免官</hi>梁陳亦然<hi>梁蕭子顯為吏部尚</hi>
<hi>書性凝簡負才氣見九流賓客不與交言但舉扇一揮而已衣冠竊恨之  又謝覽字景滌朏之弟瀹之子自</hi>
<hi>祖至孫三世居𨕖部時以為榮官又王奉字仲通為都官尚書能接人士皆願其居𨕖  頃之為吏部尚書衣</hi>
<hi>冠傾屬典又謝舉字言揚遷掌吏部舉祖莊宋代再  𨕖至舉又三世此職前代未有</hi>後魏北齊<lb/>
<pb n="KR3k0055_WYG_081-3a"/>
吏部統吏部<hi>掌襃崇𨕖補</hi>考功主爵三曹<hi>自洛陽遷鄴以後掌大𨕖知名者數</hi>
<hi>四文襄帝少年髙明所蔽者疎袁淑徳沉密謹厚所傷者細楊愔風流辨給取士失於浮華惟辛術為尚書性</hi>
<hi>尚貞明擢士以才以器循名責實新舊參舉管庫必擢門閥不遺前後銓衡術最為折衷甚為當時所稱</hi>後<lb/>
周有吏部中大夫一人<hi>掌羣臣及諸子之簿辨其貴賤與其年歲歲登下其損益之數</hi>
<hi>依六勲之賞頒禄之差</hi>小吏部下大夫一人<hi>掌貳吏部之事</hi>領司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>上士<lb/>
等官屬大司馬隋吏部統吏部主爵司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>考功四曹<hi>牛宏</hi>
<hi>為吏部尚書其𨕖舉先徳行而後文才所進用多稱職吏部侍郎髙孝基鑒賞機悟清慎絶倫然爽俊有餘迹</hi>
<hi>似輕薄時宰多以此疑之惟宏深識其貞推心委任隋之𨕖舉於斯為盛  又曰盧凱攝吏部尚書何孚奏蘇</hi>
<pb n="KR3k0055_WYG_081-3b"/>
<hi>威陰事凱相連憲司奏凱曰房恭懿者尉遲迥之黨不當仕進威凱二人曲相薦達累轉為海州刺史又吏部</hi>
<hi>參𨕖者甚多凱不即授官皆作色而遣威有從父弟徹肅二人徵詣吏部徹文狀後至而先任用肅左足攣蹇</hi>
<hi>才用凡劣凱以威之故而授朝佐郎文帝怒曰凱敢將天官為私惠乃除名為庶民自後周以降𨕖無清濁及</hi>
<hi>盧凱攝吏部與薛道衡陸彦師等甄别士流故涉黨錮之譖遂及於此</hi>唐龍朔二年改吏<lb/>
部尚書為司列太常伯咸亨初復舊光宅元年改吏部<lb/>
為天官神龍元年復舊天寶十一年改為文部至徳初<lb/>
復舊掌文官𨕖舉總判吏部司封司勲考功四曹事舊<lb/>
令班在侍中中書令上開元令移在侍中中書令下尚<lb/>
<pb n="KR3k0055_WYG_081-4a"/>
書六曹吏部兵部為前行户刑為中行禮工為後行其<lb/>
官屬自後行遷入二部者以為美自魏晉以來凡吏部<lb/>
官屬悉髙於諸曹其𨕖舉皆尚書主之自隋置侍郎貳<lb/>
尚書之事則六品以下銓補多以歸之自唐貞觀以前<lb/>
尚書掌五品𨕖事<hi>貞觀二十二年二月文部侍郎盧承慶兼檢校兵部侍郎仍知五品𨕖事</hi>
<hi>承慶辭曰五品𨕖事職在尚書臣今掌之便是越局太宗不許曰朕今信卿卿何不自信也由是言之即尚書</hi>
<hi>兼知五品𨕖事明矣</hi>至景龍中尚書掌七品以上𨕖侍郎掌八品<lb/>
以下𨕖至景雲元年宋璟為尚書始通其𨕖而分掌之<lb/>
<pb n="KR3k0055_WYG_081-4b"/>
因為常例開元以前諸司之官兼知政事者午前議政<lb/>
於朝堂午後理務於本司自開元以來宰相員少資地<lb/>
崇髙又以吏兵尚書權位尤美宰臣多兼領之而但從<lb/>
容衡軸不自銓綜其𨕖試之任侍郎專之尚書通署而<lb/>
已遂為故事或分領其事則列為三銓<hi>四年六月勅其員外郎御史並</hi>
<hi>餘供奉官直進名勅授自此不在吏部</hi>尚書掌其一侍郎分其二<hi>尚書所掌謂之</hi>
<hi>尚書銓侍郎所掌其一為中銓其一為東銓各有印</hi>　初學記曰初漢成帝置列<lb/>
曹尚書四人其一曰常侍曹後漢初光武改常侍曹為<lb/>
<pb n="KR3k0055_WYG_081-5a"/>
吏部曹魏時亦為吏部曹專掌𨕖職右於諸曹尚書至<lb/>
宋置二吏部尚書㝷復省一人<hi>沈約宋書曰初晉世散騎常侍𨕖望與侍中不</hi>
<hi>異其後職任材散用人益輕宋孝武欲重其𨕖待吏部尚書任重遂分吏部置三人以輕其任蔡興宗謂人曰</hi>
<hi>𨕖曹要重常侍閒淡改之名而不以實雖主意以為輕重人心豈有變</hi>自漢及魏授此職<lb/>
者或云吏部尚書若授諸曹尚書直云尚書<hi>漢魏晉世若授吏部</hi>
<hi>者即云以某為吏部尚書若授他曹云某為尚書宋齊以後始云某授工部刑部五兵度支等尚書</hi>故厯<lb/>
代職官之書皆别紀吏部尚書不與諸曹同今書倣此<lb/>
云<hi>並出漢書齊職儀及五代史百官志</hi>　増文獻通考曰宋典𨕖之職自<lb/>
<pb n="KR3k0055_WYG_081-5b"/>
分為四文𨕖二曰審官東院<hi>太平興國六年命郭贄考京朝官課淳化二年置磨</hi>
<hi>勘京朝官院又以興國中所置差遣院併入號磨勘差遣院亦名考課院淳化四年以考課京朝官院為審官</hi>
<hi>院而涑水記聞云太宗患中書權太重向敏中時為諫官請分中書吏房置審官院刑房置審刑院熙寜間置</hi>
<hi>審官西院以主武𨕖於是改審官院為審官東院焉</hi>曰流内銓<hi>實録淳化四年以幕職州縣考課院</hi>
<hi>歸流内銓命翰林學士蘇易簡領其事自後命近臣主之</hi>武𨕖二曰審官西院<hi>涑水記聞</hi>
<hi>云王介甫與韓子華合謀欲沮文潞公且奪其權一日發中㫖置審官西院樞密初不知也</hi>曰三班<lb/>
院<hi>實錄淳化三年詔置三班院以崇儀副使蔚進掌之先是供奉官等悉𨽻宣徽院至是别置三班院以考</hi>
<hi>殿最自後多命近臣主之</hi>元豐定制以審官東院為尚書左𨕖流内<lb/>
<pb n="KR3k0055_WYG_081-6a"/>
銓為侍郎左𨕖審官西院為尚書右𨕖三班院為侍郎<lb/>
右𨕖<hi>唐制文𨕖掌於吏部武𨕖則兵部主之</hi>掌文武官𨕖授勲封考課之<lb/>
政令文臣寄祿官自朝議大夫職事官自大理正以下<lb/>
非中書省勅授者歸尚書左𨕖武臣陞朝官自皇城使<lb/>
職事官自金吾衞仗司以下非樞密院宣授者歸尚書<lb/>
右𨕖自初仕至州縣幕職官歸侍郎左𨕖自借差監當<lb/>
至供奉官軍使歸侍郎右𨕖凡分職為三封爵贈官之<lb/>
事則司封主之賜功定省之事則司勲主之官資課最<lb/>
<pb n="KR3k0055_WYG_081-6b"/>
名諡之事則考功主之凡應注擬升移敘復䕃補及酬<lb/>
賞封贈者隨所分隸校勘法例團甲以上尚書省即法<lb/>
例可否不決應取裁者亦如之若中散大夫閣門使以<lb/>
上則列遷敘之狀上中書省樞密院得盡給告身則通<lb/>
書尚書侍郎及所隸郎官尚書左右𨕖凡十五按侍郎<lb/>
左右𨕖凡十五按而四𨕖密矣　尚書從二品掌文武<lb/>
𨕖之事而奉行其制命凡天下員闕具注諸籍月取其<lb/>
應𨕖者揭而書之集官注擬考其閥閱以定可否凡𨕖<lb/>
<pb n="KR3k0055_WYG_081-7a"/>
授封爵功賞課最之事皆所隸郎官驗實而後判成焉<lb/>
若有疑不能決則禀議於尚書省即應論奏與郎官同<lb/>
上殿　續文獻通考曰遼北面有南樞密院掌文銓視<lb/>
吏部而部族丁賦之政亦與焉南面吏部置官有尚書<lb/>
侍郎郎中員外郎　金自太宗十二年始法古立官至<lb/>
天眷元年頒新官制及天徳四年始以河南北𨕖人並<lb/>
赴中京吏部各置局銓注命吏部尚書蕭頤定河南北<lb/>
官通注格以合注人依年例一就銓注餘求仕人分四<lb/>
<pb n="KR3k0055_WYG_081-7b"/>
季擬授遂為定制審官院不屬吏部設知院一員從三<lb/>
品掌奏駮除授失當事<hi>隨朝六品外路五品以上官除授並送本院審之補闕拾遺監</hi>
<hi>察亦送本院承安四年設大安二年罷之若注擬失當止令御史臺官論列</hi>　元史曰元吏<lb/>
部尚書三員侍郎二員郎中員外郎等掌天下官吏𨕖<lb/>
授之政令凡職官銓綜之典吏員調補之格封勲爵邑<lb/>
之制考課殿最之法悉以任之<hi>凡𨕖官之法從七品以下屬吏部正七品以上</hi>
<hi>屬中書三品以上非有司所與奪由中書取進止自六品至九品為勅授則中書牒署之自一品至五品為宣</hi>
<hi>授則以制命之世祖舊制惟中書省樞密院御史臺宣政院宣徽院得自選其人他司悉從中書選擇  凡遷</hi>
<pb n="KR3k0055_WYG_081-8a"/>
<hi>調閩廣川蜀雲南官員每三歲遣使與行省銓注至英宗時遣使往銓浙江江西湖廣四川雲南五省邊郡官</hi>
<hi>選以後五省皆遣官往銓</hi>　續文獻通考曰明置吏部即古𨕖部也<lb/>
自唐宋以來皆為尚書省屬官與周官冢宰掌邦治之<lb/>
意固有間矣故明初六部並屬中書省至洪武十三年<lb/>
革中書省罷丞相使政歸六部吏部分四子部曰總部<lb/>
曰司封曰司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>曰考功二十二年改總部為𨕖部二十<lb/>
九年改𨕖部為文𨕖司封為驗封司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>為稽<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>考功仍<lb/>
舊吏部尚書之簡命禮數特異其勲勞茂著往往加以<lb/>
<pb n="KR3k0055_WYG_081-8b"/>
三孤贈以三公而申之以易名之典自罷丞相以後而<lb/>
統百官均四海之責在吏部固甚重也　永樂初建内<lb/>
閣不過翰林備顧問比後楊士竒等加至三孤領尚書<lb/>
職猶不得專制外事而品敘列尚書蹇義夏原吉下則<lb/>
不以内閣壓六部之意故景泰以前至尚書不復入内<lb/>
閣固定制也自正徳後遂以尚書為入閣階梯云　原<lb/>
杜氏通典曰侍郎隋煬帝置<hi>說在厯代郎中篇</hi>凡六司侍郎皆<lb/>
貳尚書之事吏部初置一員總章元年加一員龍朔二<lb/>
<pb n="KR3k0055_WYG_081-9a"/>
年改為司列少常伯咸亨元年復舊分掌𨕖部流内六<lb/>
品以下官是為銓衡之任凡初仕進者無不仰屬焉當<lb/>
𨕖集之際勢傾天下列曹之中資位尤重<hi>初隋世髙孝基為吏部侍</hi>
<hi>郎房𤣥齡杜如晦與𨕖孝基特加賞異後以為知人最唐太宗貞觀時馬載裴行儉為吏部侍郎貞觀以來</hi>
<hi>為稱職𨕖又鄧元挺為此官不稱職甚為時談所鄙常患消渴  人因號為鄧渴坐此遷澧州刺史有能名武</hi>
<hi>太后重拜為天官侍郎其弊愈甚史又以許子孺為之子孺不以藻鑑為意其補悉委令  勾直時曰平配後</hi>
<hi>崔元瑋為之介然自守絶於請謁為執政者所忌轉文昌左丞𨕖司令史乃設齋自慶武太后聞之復拜為天</hi>
<hi>官侍郎</hi>　増文獻通考曰侍郎從三品掌文臣未改秩者<lb/>
<pb n="KR3k0055_WYG_081-9b"/>
凡始命或有殿負皆試而後𨕖若應𨕖格則團甲同郎<lb/>
官引見於便殿禀奏改官右𨕖掌武臣未陞朝者凡所<lb/>
任而試不中等及已入官而未應𨕖者皆勿注正闕若<lb/>
𨕖路分都監將官閤門祗候都總官司承受皆以名上<lb/>
樞密院視朝入閣則執文武班簿對立官制尚書侍郎<lb/>
同治曹事奏事則同班惟吏𨕖分領四𨕖有所論奏則<lb/>
各以𨕖事同所隸郎官上殿南渡初諸曹尚書侍郎惟<lb/>
吏部備官紹興中六曹皆置權尚書以處未應資格之<lb/>
<pb n="KR3k0055_WYG_081-10a"/>
人建炎又置權侍郎滿二年為真舊制吏部除侍郎二<lb/>
員分典左右𨕖總稱吏部侍郎間命官兼攝惟稱左𨕖<lb/>
侍郎或右𨕖而已紹興三年謝深甫張叔椿始有侍左<lb/>
侍郎侍右侍郎之稱既而徑入除目相承不改　續文<lb/>
獻通考曰遼南面吏部尚書下曰侍郎曰郎中曰員外<lb/>
郎其下屬官未詳　金吏部侍郎一員正四品　元吏<lb/>
部侍郎二員正四品　明吏部左右侍郎各一人<lb/>
　　吏部尚書二<lb/>
<pb n="KR3k0055_WYG_081-10b"/>
原魏志曰盧毓為侍中在職二年多所駮易詔曰官人<lb/>
秩才聖帝所難必須良佐進可替否侍中毓禀性貞固<lb/>
心平體正可謂明試有功不懈於位者也其以毓為吏<lb/>
部尚書使毓自𨕖代曰得如卿者乃可毓舉常侍鄭沖<lb/>
帝曰文和吾自知之更舉吾所未知者乃舉阮武孫邕<lb/>
帝於是用邕　王隠晉書曰山濤為太常遭母喪手植<lb/>
松柏詔曰風俗凌遲豈宜鎮以退讓山太常雖在諒陰<lb/>
古人亦墨絰從戎其以濤為吏部尚書濤用人皆先密<lb/>
<pb n="KR3k0055_WYG_081-11a"/>
啓然後公奏　又曰鄧攸遷吏部尚書牧馬於家庭妻<lb/>
息素食不受一飯於人　沈約宋書曰蔡廓為吏部尚<lb/>
書廓因左丞傅隆問傅亮𨕖事若悉以見付不論不然<lb/>
不能拜亮以語録尚書徐羨之曰黄門以下悉以付蔡<lb/>
自此以上宜共參同異廓曰我不能為徐干木署紙尾<lb/>
遂不拜干木羨之小字也𨕖案黄紙録尚書與吏部尚<lb/>
書連名故廓云紙尾　又曰江湛為吏部尚書家甚貧<lb/>
約不營求利餉饋盈門一無所受無兼衣餘食常為上<lb/>
<pb n="KR3k0055_WYG_081-11b"/>
所召值澣衣稱疾經日衣成後起　又曰顔峻為吏部<lb/>
尚書留心𨕖舉自强不息任遇既隆奏無不可謝莊代<lb/>
峻意多不行峻容貌嚴毅莊風姿甚美賔客喧訴常歡<lb/>
笑荅之時人語曰顔峻嗔而與人官謝莊笑而不與人<lb/>
官　百官表注曰吏部尚書一人秩六百石掌𨕖舉齋<lb/>
祠　晉諸公賛曰李允字宣伯為吏部尚書正身率職<lb/>
不傾不撓故能行其所見遂刋定𨕖例而著於令　世<lb/>
説曰王濬沖裴叔則二人總角詣鍾士季須臾去後客<lb/>
<pb n="KR3k0055_WYG_081-12a"/>
問向二童是誰曰裴王客曰何如鍾曰裴楷清通王戎<lb/>
簡要後二十年此賢當為吏部尚書冀爾時天下無復<lb/>
滯才　語林曰袁真為監軍范立平作吏部尚書大坐<lb/>
語袁卿此叚還不失䕶軍袁曰卿何事人中作市井<lb/>
増唐書曰裴遵慶代宗時遷吏部尚書朝廷優其老聽<lb/>
就第注官時以為榮　舊唐書曰天寶十年楊國忠兼<lb/>
吏部尚書故事吏部三銓三注三唱自春及夏才終其<lb/>
事國忠使胥吏於私第暗定官員集百僚於尚書省對<lb/>
<pb n="KR3k0055_WYG_081-12b"/>
注唱一日令畢以誇神速資格差謬無復倫序明年大<lb/>
𨕖因就第唱補其所昵者更為立碑尚書省以頌銓綜<lb/>
之能　宋楊誠齋集曰葉顒權吏部尚書乾道九年召<lb/>
對便殿賜坐賜茶禮異他日帝曰吏部條例朕亦置一<lb/>
通在禁中又問卿當官以何者為先對曰以公忠為先<lb/>
帝曰卿宜無忘此二字　宋史曰元豐新官制李清臣<lb/>
拜吏部尚書清臣初官右正言當易承議階帝曰安有<lb/>
尚書而猶承議者乃授朝奉大夫　又曰神宗朝蘇頌<lb/>
<pb n="KR3k0055_WYG_081-13a"/>
判尚書吏部兼詳定官制唐制吏部主文𨕖兵部主武<lb/>
𨕖神宗謂三代兩漢本無文武之别議者不知所處頌<lb/>
言唐制吏部有三銓之法分品秩而掌𨕖事今欲文武<lb/>
一歸吏部則宜分右左曹掌之扵是吏部始有四𨕖法<lb/>
　四朝志曰元豐𨕖法以薦者多寡為差元祐初孫永<lb/>
為吏部尚書恐長奔競之風請改法不用薦之多寡而<lb/>
以到𨕖先後為次　言行錄曰蘇頌前後掌天官四𨕖<lb/>
凡五年每𨕖人改官關陞磨勘吏洗垢求瑕故為稽滯<lb/>
<pb n="KR3k0055_WYG_081-13b"/>
公勅吏曰某官緣某事當㑹某處仍引用合用條例及<lb/>
具委無漏落狀同上自是吏不得逞　又曰余天錫以<lb/>
舊恩遷吏部尚書禮部侍郎曹豳在諫省嘗抗疏言天<lb/>
錫登用太驟豳左遷天錫疏謂豳老成之望直諒多益<lb/>
寘之近班可以正厥辟可以儀有位欲望委曲流行使<lb/>
之釋然無疑安於就職則陛下既招好賢之美而微臣<lb/>
亦免妨賢之媿帝從之　元史曰仁宗時由進士入官<lb/>
者僅百之一由吏部致顯要者常十之九泰定帝欲以<lb/>
<pb n="KR3k0055_WYG_081-14a"/>
中書參議傅巖起為吏部尚書御史韓鏞上言吏部掌<lb/>
天下銓衡巖起於法亦不得制可其奏　獻徵錄曰吏<lb/>
部尚書蹇義初名瑢太祖時為中書舍人一日奏事畢<lb/>
問汝蹇叔之後乎親書義字賜之以易舊名太宗時為<lb/>
吏部尚書有除官不得善地訴其不公者上皆斥之仁<lb/>
宗時進少師賜銀章曰繩愆紏繆立朝葢五十年　又<lb/>
曰王翺為吏部尚書翺嚴考察公銓注抑奔競杜請寄<lb/>
一時任使並稱得人上進退大臣時時召翺面可否稱<lb/>
<pb n="KR3k0055_WYG_081-14b"/>
為先生翺公退宿朝房惟朔望歸謁家祠天順嘗諭大<lb/>
學士李賢曰今六部尚書皆得人但吏部王翺老耳時<lb/>
翺年七十八賢對曰臣聞禄命之説翺夀最髙尚有十<lb/>
年上喜又曰如户部年富不易得賢曰若繼翺吏部非<lb/>
富不可上曰然　又曰憲宗朝李裕拜冢宰先是銓曹<lb/>
事多脱誤至是拜裕實出宸斷裕感上知遇精白思報<lb/>
每大𨕖先二日於後堂設一木榻上書皇天鑒之與二<lb/>
侍郎傍坐文𨕖司官前立以缺員與𨕖人一一第資格<lb/>
<pb n="KR3k0055_WYG_081-15a"/>
可否注牘至期引奏填牓更無舛錯而庶官得人一日<lb/>
太監覃昌語裕曰先時𨕖官奏入上必命司禮監看詳<lb/>
然後報可近日上曰李尚書梗直人必不敢干之奏入<lb/>
即與批行　又曰孝宗即位即家召王恕拜吏部尚書<lb/>
言官謂恕且老而賢不當勞以䌓劇宜用之内閣備顧<lb/>
問上報曰朕用蹇義王直故事官恕吏部謀議無所不<lb/>
聽從何必内閣也恕在吏部訪海内之士隨器薦用以<lb/>
弼成𢎞治之治　又曰馬文升遷冡宰明年當大計天<lb/>
<pb n="KR3k0055_WYG_081-15b"/>
下吏孝宗召至煖閣諭之曰天下覲吏畢集卿其用心<lb/>
採訪以彰黜陟文升頓首曰陛下圖治若此宗社福也<lb/>
敢不仰承乃令中貴人掖之下階自是汰不職者二千<lb/>
餘人　又曰嘉靖間太宰缺廷推兵部尚書唐龍上方<lb/>
重兵事顧銓衡非龍不可乃改吏部龍為政兼論資望<lb/>
殊勞異能疎逺必用而中才不得越次以進有所用舍<lb/>
聚僚共謀衆議合然後署疏以請嘗舉廢棄四十餘人<lb/>
皆時譽也　又曰世宗嘗問孝宗舊臣而賢者誰乎廷<lb/>
<pb n="KR3k0055_WYG_081-16a"/>
推周用召以吏部尚書是時郎中為政專尚書不暇有<lb/>
所可否而侍郎遞相踵以噤不語為知體郎中盡以任<lb/>
吏於是銓部之政幾由吏書用知其弊有所舉措必謀<lb/>
兩侍郎咸樂為之盡力而郎中亦以簿書任其僚吏不<lb/>
得為奸私故用之典銓不嚴而肅　又曰朱希周為吏<lb/>
部尚書當考察嫉者言於上謂南科不罷一人以為私<lb/>
希周言察僚庶所以别賢否非論曹局之有無也使一<lb/>
曹皆賢必去一人以為公則一曹皆不肖亦且姑去一<lb/>
<pb n="KR3k0055_WYG_081-16b"/>
二以塞責乎<hi>以上尚書</hi>　唐書曰開元中裴光庭為吏部侍<lb/>
郎初吏部求人不以資考為限所奬㧞惟其才往往得<lb/>
俊乂任之士亦自奮其後士人猥衆專務趍競銓品枉<lb/>
撓光庭懲之乃為循資格無賢不肖一據資考配擬又<lb/>
促𨕖限盡正月任門下省主事閻麟之專主過官凡麟<lb/>
之裁定光庭輒然可時語曰麟之口光庭手遵平轍者<lb/>
嘉其尋常負材用者受其抑屈宋璟固爭不得其庸愚<lb/>
沈滯者皆喜謂之聖書　又曰裴行儉善知人為吏部<lb/>
<pb n="KR3k0055_WYG_081-17a"/>
侍郎李敬元盛稱王勃楊炯盧照隣駱賔王之才引示<lb/>
行儉行儉曰士之致逺先器識後文藝如勃等雖有才<lb/>
而浮躁衒露豈享爵禄者乎　又曰裴行儉馬載為吏<lb/>
部侍郎同時典𨕖十餘年甚有能名時人稱為裴馬又<lb/>
盧從愿為吏部侍郎與李朝隠同時典𨕖時人曰吏部<lb/>
前有裴馬後有盧李　又曰蘇晉為吏部侍郎裴光庭<lb/>
為尚書有過官被却者就籍以朱㸃頭而已晉因牓𨕖<lb/>
院曰門下㸃頭者更擬光庭以為侮已出為汝州刺史<lb/>
<pb n="KR3k0055_WYG_081-17b"/>
按集覽過官者凡𨕖事侍郎以下三注三唱仍過門下<lb/>
省審之為過官　又曰韋陟為吏部侍郎嘗病𨕖人冒<lb/>
名接脚竊授闕員既少取士良難正調者被擠偽集者<lb/>
冒進陟剛毅嫉惡風采嚴正見𨕖人疑其有瑕按聲盤<lb/>
詰無不首伏每歲皆賸得數百員闕以待淹滯常謂所<lb/>
親曰使陟知銓衡一二年則無人可𨕖矣　又曰徳宗<lb/>
貞元趙宗儒為考功員外郎黜陟詳當無所回憚考入<lb/>
中上者纔五十人帝聞善之進考功郎中旋罷家居後<lb/>
<pb n="KR3k0055_WYG_081-18a"/>
遷吏部侍郎召見勞曰知卿杜門六年故有此拜　又<lb/>
曰孔温業大中時為吏部侍郎求外遷宰相白敏中顧<lb/>
同列曰吾等可少警孔侍郎不樂居朝矣　唐新語曰<lb/>
姜晦為吏部侍郎舊制吏曹舍宇悉布棘以防令史與<lb/>
𨕖人交通及晦領𨕖事盡除之示無所禁私引致者晦<lb/>
輒知之召問莫不首伏初朝廷以晦改革前規以為不<lb/>
可竟銓綜得所賄賂不行舉朝歎服　山堂肆考曰韋<lb/>
夏卿為吏部侍郎從弟執誼在翰林受人金有所干請<lb/>
<pb n="KR3k0055_WYG_081-18b"/>
密以金納夏卿懐中夏卿不受曰吾與汝賴先人遺徳<lb/>
致位及此顧當如是乎執誼大慚　宋史曰淳化時蘇<lb/>
易簡知審官院言初任京朝官未嘗厯州縣不得擬知<lb/>
州通判詔可　又曰太平興國五年置京朝官差遣院<lb/>
凡將命出入受代歸闕官悉考校勞績銓量才品命郭<lb/>
贄滕中正雷徳驤領之　又曰真宗時雷恕以吏部侍<lb/>
郎知貢舉自以洪人避嫌凡江南貢士悉被黜退又援<lb/>
貢舉非其人之條故所取甚少以王曾為首及廷試糊<lb/>
<pb n="KR3k0055_WYG_081-19a"/>
名考校曾復得甲科時議稱之恕自歎曰吾得曾名世<lb/>
才也不媿於知人矣　又曰元祐中范百禄為吏部侍<lb/>
郎<hi>鎮子也</hi>議者欲汰胥吏呂大防趣廢其半百禄曰不可<lb/>
廢半則失職者衆不若以漸消之自今缺吏勿補不數<lb/>
歲減斯過半矣　又曰仁宗朝杜衍判吏部流内銓𨕖<lb/>
補科格繁長主判不能悉閲吏多受賕出縮為姦衍既<lb/>
視事即勅吏函銓法問曰盡乎曰盡矣力閲視具得本<lb/>
末曲折明日令諸吏毋得升堂各坐曹㕔行文書銓事<lb/>
<pb n="KR3k0055_WYG_081-19b"/>
悉自予奪由是吏不能為姦利後進吏部侍郎樞密使<lb/>
每内降恩率寢格不行積詔㫖至十數輒納帝前諫官<lb/>
歐陽修入對帝曰外人知杜衍封還内降邪凡有求於<lb/>
朕每以衍不可告之而止者多於所封還也　又曰吏<lb/>
部侍郎彭龜年論韓侂胄將為國患不報於是龜年侂<lb/>
胄俱請辭知樞密院事陳騤曰以閣門去經筵何以示<lb/>
天下龜年竟外補侂胄曰彭侍郎不貪好官固也元樞<lb/>
亦欲為好人邪　樓攻媿集曰孫逢吉為吏部侍郎朱<lb/>
<pb n="KR3k0055_WYG_081-20a"/>
熹之去逢吉力救之彭龜年補外又言不應為近習而<lb/>
逐正人一日會食部中或報王喜除閣門祗候逢吉曰<lb/>
此乃優伶嘗於内庭效朱侍講容止以儒為戲者豈可<lb/>
以汚清𨕖當抗疏力爭否則於經筵論之由是飛語上<lb/>
聞内批為郡　獻徵録曰吏部闕侍郎以應補者請世<lb/>
宗不應而欲求老成名持法者乃以南兵部侍郎歐陽<lb/>
鐸上輒報可鐸佐吏部不攜家曰吾乃敢家此官哉<lb/>
續文獻通考曰吏部左侍郎孫宏聞喪英宗召李賢曰<lb/>
<pb n="KR3k0055_WYG_081-20b"/>
吏部侍郎乃天下人物權衡非他部可比必得其人誰<lb/>
可者賢曰無如禮部二人可擇而用之上復問其優劣<lb/>
賢曰鄒幹為人端謹但規模稍狹姚䕫表裏俱稱有大<lb/>
臣之量上曰然遂用之士皆稱悦<hi>以上侍郎</hi>
　　吏部尚書三<lb/>
原銓衡　品藻<hi>何法盛晉中興書曰吳隠之字處黙少有孝行與太常韓康伯鄰居隠之母亡</hi>
<hi>每哭康伯母輒涕泣悲不自勝既而語康伯曰汝後若居銓衡之職當用此人及康伯為吏部尚書因進用之</hi>
<hi>遂歴清望注下詳後祗慎</hi>　題才　著箴<hi>裴顗辭吏部尚書表曰臣少無鑒察之譽長無</hi>
<pb n="KR3k0055_WYG_081-21a"/>
<hi>題輿之才置李重集曰重為𨕖曹尚書著𨕖曹箴  之左右以明審才之官</hi>　庭牧馬　閣<lb/>
聚書<hi>上詳前二拜沈約宋書曰少帝即位蔡廓為吏部尚書不肯  乃以王惠代焉被召即拜未嘗接客</hi>
<hi>人有與書求官者輒聚於閣下</hi>　考簿世　調門户<hi>習鑿齒晉陽秋曰初陳羣為吏部尚</hi>
<hi>書制九格登用皆由於中正考之簿世然後授任未王隠晉書曰王戎為左僕射領吏部尚書自戎居𨕖  嘗</hi>
<hi>進一寒素退一虚名理一冤枉殺一疽嫉隨其沈浮門調户𨕖好營生廣收八方園田水碓周徧天下聚斂積</hi>
<hi>實不知紀極</hi>　清通簡要　祗慎廉平<hi>上詳前二序李重𨕖曹尚書箴  曰重忝</hi>
<hi>曹郎銓管九流品藻清濁雖祗慎莫知所寄虞預晉書曰盧欽字子若少好學為尚書僕射領吏部清慎𨕖舉</hi>
<hi>稱為廉平</hi>　凌虚篤素　抑末崇本<hi>晉起居注云武帝太始八年詔曰議郎山濤志</hi>
<pb n="KR3k0055_WYG_081-21b"/>
<hi>惟簡靜凌虚篤素立身行已足以勵俗其以濤為吏部尚書  下詳四銓管人才</hi>　薛綜固讓<lb/>
　阮孚不拜<hi>上詳四心精體密書臧榮緒晉書云阮孚字遥集轉吏部尚  領東海王師辭不拜</hi>
<hi>詔就家用之尚書令郗鑒以為非體帝曰就家用之誠不快不爾便廢才為當輕重務推之耳</hi>　掌六<lb/>
典　統百官<hi>周禮乃立天官而掌邦治以佐王均邦國太宰之職掌建邦之六典以佐王治邦國</hi>
<hi>四書冡宰掌邦治統百官均  海注天官卿也統理百官</hi>　銓管　衡鏡<hi>銓管人才  衡鏡亦</hi>
<hi>曰藻鏡</hi>　持衡　掄材　采葑　刈楚　魏擇公方任先<lb/>
毛玠　晉推簡要𨕖在王戎　増冠六卿　亞冢司<hi>白集</hi>
<hi>蕭俛吏部尚書制冠六卿統百職士任昉為范雲讓吏部尚書表臣去歲國學之老博  耳今將亞冢司</hi>
<pb n="KR3k0055_WYG_081-22a"/>
李肅題目　山公啓事<hi>南史李肅字偉恭善論臧否得中甄竒錄異薦拔後進題目品</hi>
<hi>藻曲有條貫以此人服之擢為𨕖部尚書號為得才有晉書山濤為吏部尚書前後𨕖舉周徧再居𨕖職十</hi>
<hi>餘年每一官缺輒啓擬數人濤所奏甄拔人物各為題目時稱山公啓事</hi>　班序常尊　衣<lb/>
冠傾屬<hi>初學記授吏部者即云吏部尚書若諸曹直云尚書葢此官厯代班序常尊不與諸曹同也自</hi>
<hi>魏至梁并第三等梁定十八班班多者為貴吏部尚書班十四諸曹尚書班十三  下見通典注王泰</hi>
甄竒録異　先徳後才<hi>上見李肅題目宏下見通典注牛</hi>　門閥不遺<lb/>
　餽餉無受<hi>上見通典注辛術財南史江湛為吏部尚書家甚貧不營私  餽餉盈門一無所受</hi>
　六燕一鴻　邱山沔水<hi>晉陸佃謝吏部尚書啓六燕相停試權衡其輕重一鴻遼</hi>
<pb n="KR3k0055_WYG_081-22b"/>
<hi>逺欲審别其飛翔按九章算術五雀六燕飛集於衡衡適平一雀一燕而異處則雀重而燕輕又張融曰鴻飛</hi>
<hi>天首遼逺難明楚人以為鳬越人以為鴻當分紀唐李尚書乂王尚書邱崔賔客沔掌吏部皆獲  時推美人</hi>
<hi>為之語曰李下無蹊徑又曰邱山岌岌連天峻沔水澄澄徹底清</hi>　願𨕖敦重　好抑<lb/>
文雅<hi>陳孔奐為吏部尚書太子叔實欲以江總為太子詹亊奐曰江總有潘陸之才而無園綺之實太子</hi>
<hi>乃自言於陳主將許之奐乃啓願𨕖敦重之才以居輔導  唐戴胄檢校吏部尚書好抑文雅奬薦法吏時以</hi>
<hi>寡學為訾</hi>　顔嗔謝笑　閻口裴手<hi>上見二沈約宋書  下見二唐書</hi>　作<lb/>
九班制　試三銓法<hi>晉劉頌字子雅為吏部尚書作九班之制以别尊卑為裴頠所駮</hi>
<hi>唐開元十三年吏部為十銓𨕖舉至宣宗即位赦書曰吏部三銓𨕖士祗憑資考多匪實才許觀察使刺史有</hi>
<pb n="KR3k0055_WYG_081-23a"/>
<hi>竒才異能之士開薦試用三銓謂尚書銓及侍郎二人分為中銓東銓也</hi>　毛玠易俗　巨<lb/>
源趨時<hi>魏志崔琰典銓衡十年文武羣才多所明拔天下稱平毛玠與之並典𨕖舉用皆清正之士由</hi>
<hi>是天下士莫不以廉節自勵時有長吏還者羸面垢衣常乗柴車魏武嘗歎曰孤之法不如毛尚書使吏部用</hi>
<hi>心如玠風俗之易不難其唐書韋巨源為吏部尚書時要官缺執政欲以次用  親戚巨源秉筆當除十人皆</hi>
<hi>宰相近屬楊再思曰吾等誠負天下巨源曰時當爾耳</hi>　一字拔人　三為此職<lb/>
<hi>晉書蔡克居𨕖官茍進之徒望風畏憚初克未仕時山簡嘗與王衍書曰蔡子尼今之正人衍以書示衆曰山</hi>
<hi>子以一字拔人然未易可稱後衍聞克居𨕖官曰山子之言驗於今矣  下見通典注</hi>　裁四𨕖<lb/>
格法　編七司條例<hi>宋周平園集晏敦復權吏部尚書中興以來凡四𨕖格法多公所裁</hi>
<pb n="KR3k0055_WYG_081-23b"/>
<hi>定由是士無沉滯之歎秦檜當國使所親招之敦復曰吾薑桂之性到老愈辣卒不屈  楊誠齋集葉正簡公</hi>
<hi>顒權吏部尚書時七司弊亊未去公乃與郎官編剗七司條例為一書或事同例異者存其一削其一帝覽之</hi>
<hi>御筆褎美令刻板頒下</hi>　備儀注禮　作考課法<hi>隋書牛宏拜吏部尚書獻皇后</hi>
<hi>崩王公已下不能定其儀注楊素謂宏乃舊學時賢所仰今日之事決在於公可乃不拜讓斯須之間儀注悉</hi>
<hi>備素歎曰衣冠禮樂盡在此矣非吾所及也等魏志盧毓為吏部尚書明帝謂曰前此諸葛誕鄧颺  馳名譽</hi>
<hi>有四牕八達之誚自今𨕖舉莫取有名者如畫地作餅不可啖也盧毓曰名不可以得異人而可以得常士王</hi>
<hi>者正以循名按常為職但當有以驗其後今考績之法廢而以毁譽為進退故真偽混淆虚實相蒙帝納其言</hi>
<hi>詔作考課法</hi>　却花練　辭袖金<hi>陳書姚察為吏部尚書有門生送南布一端花練一</hi>
<pb n="KR3k0055_WYG_081-24a"/>
<hi>疋察曰所衣止是麻布蒲綀此物於吾無用此人遜請察厲色驅去  南史齊褚彦回為吏部尚書有人求官</hi>
<hi>袖中將金一餅因求請間出金示之曰無人知者彦回不受曰自應得官無假此物若必見與不得不相啓此</hi>
<hi>人大懼收金去</hi>　每招怨言　多革弊政<hi>北史魏郭祚為吏部尚書持身清潔重惜</hi>
<hi>官位至於銓授雖得其人必徘徊久之然後下筆且云此人便已貴矣故當時每招怨言然所用者無不稱職</hi>
<hi>多宋史汪應辰為吏部尚書剛方正直敢言不遜在朝  革弊政中貴人側目孝宗時上皇方甃石池以水銀</hi>
<hi>浮金鳬魚於中上皇指示曰水銀正乏此買之汪尚書家帝怒曰應辰力言朕建房廊與民爭利乃自販水銀</hi>
<hi>邪遂出之然水銀實非買應辰家也</hi>　被召即拜　加禄先呵<hi>南史晉以蔡廓為吏</hi>
<hi>部尚書不拜乃以王惠代之惠被召即拜談者以廓之不拜惠之即拜事雖異而意同  王宏自領𨕖將加榮</hi>
<pb n="KR3k0055_WYG_081-24b"/>
<hi>禄於人者每先呵責然後施行若善相盼接者必無所諧人問其故荅曰王爵既加於人又相撫勞便成與主</hi>
<hi>分功若求者絶官敘之分既無以為惠又不微借顔色即成大怨府問者悦服</hi>　引致才名<lb/>
遏絶訛偽<hi>北齊書東魏以髙澄為吏部尚書始改崔亮年勞之制銓擢賢能又沙汰尚書郎妙𨕖人</hi>
<hi>地以充之凡才名之士皆引致門下與之遊宴詳白集宋璟李義掌𨕖部亦能遏絶訛偽振張紀綱餘  鄭絪</hi>
<hi>制</hi>　官有定價　士不問賢<hi>北史元暉遷尚書納貨賄授官皆有定價大郡二千</hi>
<hi>疋中郡一千小郡五百賢又崔亮後魏時為吏部尚書為停年格不問士之  愚專以停解日月為斷</hi>
帝問何先　上歎有序<hi>上見二楊誠齋集尚周平園集宋晏敦復為吏部  書上嘗歎</hi>
<hi>曰敦復凝重剛方當公介然行綜有序擿發清明事無奸滯山濤毛玠無以過之</hi>　請置架閣<lb/>
<pb n="KR3k0055_WYG_081-25a"/>
　奏撥堂除<hi>宋史徽宗時吏部四𨕖案籍吏多藏於家以舞文取賄陳執中為尚書請置架閣庫</hi>
<hi>命官莅之是後六曹皆倣其法前又理宗時杜範為相時親王近戚多求降恩澤範引  朝杜衍例皆封還乞</hi>
<hi>撥堂除闕歸之吏部以清中書之務人皆以為不便範奏近三四十年權臣柄國以公朝爵禄而市私恩取吏</hi>
<hi>部之闕以歸堂除以近年之弊政為祖宗之成法如以臣言為是上下堅守則謗者息矣未幾赴𨕖者無淹滯</hi>
<hi>合資格者得美闕衆始服</hi>　時稱廉平　世憚剛嚴<hi>隋書韋世康和靜謙恕為吏部</hi>
<hi>尚書十餘年時稱廉平常有止足之意謂弟子曰禄豈在多防滿則退年不待暮有疾便辭因懇乞骸骨  周</hi>
<hi>平園集宋晏敦復權吏部尚書剛毅為世所憚親戚故舊有以書至視其封題有并及兩字者即却之不納惟</hi>
<hi>務抑僥倖清流品甄敘人物區别賢否一時銓綜號為平允</hi>　未退虚名　不棄大<lb/>
<pb n="KR3k0055_WYG_081-25b"/>
徳<hi>上見調門户注思山堂肆考唐韋思謙舉進士補應城令歲餘調𨕖  謙在官坐以公事未敘進吏部尚</hi>
<hi>書髙季輔曰自居𨕖部今始得此一人豈以小疵而棄大徳遂擢授監察御史</hi>　恐長奔競<lb/>
請罷耗費<hi>上見前四朝志萃中興系年録吏部尚書張壽因對論甲庫  工巧以蕩上心酤良醯以</hi>
<hi>奪官課敎坊樂工員數日増俸給賜賚耗費不貲皆可罷之上曰卿可謂責難於君矣</hi>　却例簿<lb/>
　編日厯<hi>宋史寇準在相位用人不以次同列頗不悦他日又除官因吏持例簿以進準曰宰相所</hi>
<hi>以進賢退不肖也若用例一吏職耳傳獻徵録洪武詹同為吏部尚書乞編日厯藏之金匱  於後世乃詔同</hi>
<hi>與宋濂為總裁官同為吏部甄别人倫鋪張神藻為朝野所推服</hi>　崔亮停年　光庭<lb/>
資格<hi>上見士不問賢注  下見二唐書</hi>　游處不雜　才學俱優<hi>袁昂傳昂</hi>
<pb n="KR3k0055_WYG_081-26a"/>
<hi>雅有人鑒游處不雜為吏部尚書梁帝謂曰齊明帝用卿為黒頭尚書我用卿為白頭尚書  獻徵録大學士</hi>
<hi>楊士竒曰吏部尚書非才學俱優者不足以當之</hi>　清公見美　剛直不阿<hi>梁張</hi>
<hi>纉讓吏部尚書表云毛孝先以清公見美望獻徵録成化間李秉為吏部尚書剛直不阿人多怨  大臣有忌</hi>
<hi>之者嗾事中之遂致仕有祭酒某者作詩送之曰古道自無三黜去直臣又見一番歸</hi>　三掌銓<lb/>
𨕖　五典文衡<hi>唐盧承慶凡三掌銓𨕖授平允議者與之  獻徵録南京吏部尚書錢溥五典</hi>
<hi>文衡</hi>　舉扇一揮　停筆良久<hi>上見通典注滽獻徵録明吏部尚書屠  注𨕖至惡</hi>
<hi>地必停筆良久務以土俗稍宜者補之</hi>　留意孤寒　勤於咨訪<hi>宋樓攻媿集汪</hi>
<hi>大猷權吏部尚書或曰今日凡事從窄非曩時比葢有務為沮抑號能任怨而致顯用者大猷曰方且鄙之忍</hi>
<pb n="KR3k0055_WYG_081-26b"/>
<hi>效尤乎調官者多孤寒之人於此不為留意使得其平尚謂之銓衡邪由是鬰者得伸滯者得達求者得遂人</hi>
<hi>人感悦亦未嘗屈法以從之有不可者明以告之退無所恨  獻徵録明宣宗諭尚書郭璡曰朕以用人之柄</hi>
<hi>付卿卿宜為朕擇才昨郡守多缺命廷臣薦舉古人當斯任者必勤於咨訪有得即録故官不乏才呂蒙正夾</hi>
<hi>袋虞允文材舘錄是也</hi>　風吹黄紙　墨汚素衣<hi>南史齊褚炫為吏部尚書居身</hi>
<hi>清正在𨕖部門庭蕭索賔客罕至每出入左右常捧一黄紙㡌箱風吹紙剥殆盡  獻徵録太宰屠襄惠滽部</hi>
<hi>堂燕居令辦事官捧硯時衣素綾甚澤其人誤傾硯汁汚公衣惶懼請罪滽曰去去汝何為者吾方惡其太白</hi>
<hi>而易汚也又鄉人有假其子沿途騷動人以聞之意必加重譴滽但呼而戒之曰汝為吾子亦不辱但難為汝</hi>
<hi>父耳法有明禁自今慎無復為此也</hi>　止談風月　世畀榮華<hi>梁書徐勉字修仁遷</hi>
<pb n="KR3k0055_WYG_081-27a"/>
<hi>吏部尚書勉居𨕖官彞倫有序既閑尺牘兼善辭令雖文案填積坐客充滿應對如流手不停筆嘗與門人夜</hi>
<hi>集客有虞髙求詹事五官勉正色荅云今夜止可談風月不宜及公事時人咸服其無私  獻徵録南吏部尚</hi>
<hi>書王華其生時母夢其姑抱緋衣玉帶一童子授之曰以此畀汝世世榮華無替故公生名華名其兄以榮華</hi>
<hi>守仁父</hi>　由竇尚書　旁舍農人<hi>宋史許及之寧宗時除吏部尚書諂事韓侂胄</hi>
<hi>無所不至為尚書二年不遷見侂胄流涕序其衰遲之狀不覺膝屈侂胄惻然憐之嘗値侂胄生日朝行上壽</hi>
<hi>畢集及之後至閽人掩關拒之及之俯僂以入當時有由竇尚書屈膝執政之謡  獻徵録洪武間吏部尚書</hi>
<hi>吳琳致仕家居上遣人察之使者潛至旁舍見一農人孤坐小几起而拔稻秧徐布於田貎甚端謹使者問曰</hi>
<hi>此有吳尚書者在家否乎農人斂手曰琳是也使還以狀聞上益重之</hi>　有寇準之風<lb/>
<pb n="KR3k0055_WYG_081-27b"/>
髙潞公之壽<hi>獻徵録明祖嘗命工部為吏部尚書翟善營第於泰興善力辭謝上語羣臣曰有官</hi>
<hi>居鼎鼐無地起樓臺善與寇準同風矣部又曰古大臣之最壽者惟宋文彦博成化間南京吏  尚書魏文靖</hi>
<hi>驥年至九十八比彦博尤髙葢古今罕有云</hi>　用人莫先論相　太宰天下<lb/>
取平<hi>宋史留正為吏部尚書言用人莫先論相所獻徵録嘉靖中熊浹為吏部尚書曰太宰天下  與取</hi>
<hi>平者吾安敢臆決邪凡陞敘無小大流品日與少宰及司屬共之每𨕖必語所司曰此缺果宜否如否雖十易</hi>
<hi>之何害尤奬拔寒畯惟恐其墮落</hi>　銓綜號稱平允　吏部豈報恩讎<lb/>
<hi>上見世憚剛嚴注肅獻徵録吏部豈報恩讎之地邪王忠  翺語  以上尚書</hi>　小宰　貳卿<lb/>
<hi>宋除傅堯俞制吏部古之天官而侍郎小宰之職  又陸佃文昌貳卿位次八座</hi>　長名牓<lb/>
<pb n="KR3k0055_WYG_081-28a"/>
流内銓<hi>唐吏部侍郎裴行儉始設長名牓列銓注期限等法又定州縣升降官資髙下以為故事長名</hi>
<hi>牓自此始也流宋𨕖人屬流内銓小使臣属三班院元豐官制行以  内銓歸吏部侍郎左𨕖以三班院歸吏</hi>
<hi>部侍郎右𨕖</hi>　㕔事東西銓　侍郎左右𨕖<hi>唐太和四年吏部奏當司兩銓</hi>
<hi>侍郎㕔伏以吏部為文昌首曹侍郎為尚書貳職銓㕔所宜順序㕔事故有等差舊以尚書㕔之次為中銓其</hi>
<hi>次為東銓自乾元中侍郎崔器以當時休咎為虞奏改中銓為西銓久次侍郎居左新除侍郎居右因循例署</hi>
<hi>議者非之伏請自今以後以久次侍郎居西銓新除侍郎居東銓依奏  下見上流内銓注</hi>　不省<lb/>
私書　復還舊職<hi>唐書孔緯字化文為吏部侍郎權要請託書盈几案竟不之省  又則天</hi>
<hi>謂崔元瑋曰聞卿改官令史設齋自慶此欲盛為奸貪耳今還卿舊職復除天官侍郎</hi>　能知偽<lb/>
<pb n="KR3k0055_WYG_081-28b"/>
姓　皆給告身<hi>唐會要天官郎中李知逺權知侍郎有𨕖人姓刁又有王元忠者並被放乃密</hi>
<hi>與令史相知減其㸃畫刁改為丁王改為士擬授官後即添成文字知逺一覽便曰今年銓覆萬人總識姓名</hi>
<hi>安有丁姓士姓者此必刁某王某也省内以為神明告五代劉岳唐明宗時為吏部侍郎故事吏部文武官</hi>
<hi>身皆輸硃膠紙軸錢然後給其品髙有錢者則賜之其官卑而貧不能輸錢者往往但得勅牒而無告身岳請</hi>
<hi>一切給之百官皆給告身自岳始也</hi>　金背鏡　歲寒圖<hi>唐書貞觀時髙馮為吏部侍郎</hi>
<hi>善銓敘人物帝賜金背鏡以况其清鑒焉歲獻徴録明正統間俞山為吏部侍郎上嘉其清慎作  寒圖併題</hi>
<hi>詩賜之</hi>　一布囊　三珠樹<hi>唐盧懐慎赴東都掌𨕖奉身之具惟一布囊  王勔王勮</hi>
<hi>王勃皆著才名杜易簡稱為三珠樹勮仕宏文舘學士兼知天官侍郎始裴行儉典𨕖見勮與蘇道味曰二子</hi>
<pb n="KR3k0055_WYG_081-29a"/>
<hi>皆銓衡才後果驗</hi>　進止詳華　從容賛決<hi>唐温彦博檢校吏部侍郎欲汰擇士</hi>
<hi>𩔖寡術不能厭衆訟牒滿庭時譏其煩碎然進止詳華人皆拭目觀髙祖嘗宴近臣遣秦王諭㫖既而顧左右</hi>
<hi>曰何如温彦博人明葉盛天順間為吏部侍郎自入佐部政每議禮用  從容賛決其間僚長敬信司屬欣悦</hi>
　玉山照人　白衣領職<hi>晉裴楷為吏部侍郎風神髙邁容儀俊爽時謂之玉山照</hi>
<hi>人武唐陸元方擢天官侍郎或言其薦引皆親黨  后怒免官令白衣領職元方薦人如初</hi>　時稱<lb/>
髙𨕖　行且相卿<hi>唐李元綋杜暹為相以宋璟為吏部尚書蘇晉齊澣為吏部侍郎時以為</hi>
<hi>髙𨕖參宋史真宗朝李沆卒畢士安進吏部侍郎  知政事入謝帝曰未也行且相卿</hi>　四時注<lb/>
擬　十銓𨕖舉<hi>𨕖舉志唐武徳初因隋舊制以十一月起𨕖至春即停至貞觀二年劉林甫為</hi>
<pb n="KR3k0055_WYG_081-29b"/>
<hi>吏部侍郎奏四時聽𨕖隨到注擬人以為便  下見試三銓法</hi>　牓事曹門　揭條廡<lb/>
下<hi>中和初張讀為吏部侍郎𨕖牒精允調者丐留二年詔可牓其事曹門  宋史魯宗道判吏部流内銓宗</hi>
<hi>道在𨕖調久患銓格煩密及知吏所以為奸狀悉釐正之揭科條廡下人便之</hi>　勅令引對<lb/>
請得通劾<hi>宋史雍熙二年雷德驤同知京朝官考課帝謂宰相曰朕前日閲班籍擇官為河北轉運</hi>
<hi>使所患不能周知羣臣履行自今令徳驤録履歷功過之狀引對既得漸識羣臣擇才委任且使有官政者樂</hi>
<hi>於召對負瑕累者恥於顧問可以為勸懲矣為髙宗時洪遵為吏部侍郎異時𨕖人詣曹改秩吏以  市毫髮</hi>
<hi>不中節必巧沮閡須賂餉滿欲乃止遵明與約茍於大體無害先行後審薦員有定限而舉者周遮重複或同</hi>
<hi>時一事而巧為兩牘或當薦五員而輒踰十數或當舉職官而詭為京秩或身係常調而妄稱職司或東西分</hi>
<pb n="KR3k0055_WYG_081-30a"/>
<hi>曹而交錯攙補或已予復奪而指云事故件析枚數請凡如是者得通劾</hi>　邊逺須才　江<lb/>
嶺舉職<hi>唐書崔鄲為兵部侍郎判吏部東銓亊文宗勤於治道乃召三銓謂之曰依資合得而才劣者</hi>
<hi>何授對曰與邊逺漫官帝曰如以不肖之才治邊民則疾苦可知也凡朝廷求理逺近皆須得人茍非其才人</hi>
<hi>受其弊矣盜興元初劉滋為吏部侍郎往洪州知𨕖事時京兆寇  之後天下蝗旱穀翔貴𨕖人不能赴調乃</hi>
<hi>命滋江南典𨕖以便江嶺之人時稱舉職</hi>　賞異房杜　奬用孫張<hi>上見通典注</hi>
<hi>王邱遷吏部侍郎典𨕖號平允其奬用如孫逖張鏡微皆一時茂秀</hi>　厲色必容　㸃頭<lb/>
更擬<hi>苖晉卿知吏部𨕖事性謙柔𨕖人有訴訟索好官者雖至數千言或聲色甚厲者晉卿必含容之拜</hi>
<hi>吏部侍郎前後典𨕖五年政既寛胥吏多因縁為奸賄賂大行  下見二唐書蘇晉</hi>　宏景嚴正<lb/>
<pb n="KR3k0055_WYG_081-30b"/>
　岑羲勁廉<hi>韋宏景轉吏部侍郎銓綜平允權邪憚其嚴正不敢干以非道  岑羲進吏部時崔</hi>
<hi>湜鄭愔及李元恭分掌𨕖皆以賄聞獨岑羲勁廉為時議嘉仰</hi>　專委令史　諫用優<lb/>
伶<hi>上見通典注集下見二樓攻媿</hi>　慰藉衰病　升擢孤寒<hi>樓攻媿集宋趙</hi>
<hi>粹中字大雅遷吏部侍郎愛惜名器持心近厚有蜀士數人當改秩而吏以微文沮格累年公立為申改有恩</hi>
<hi>例得官而復衰病求赴銓司者公慰藉周至竟與其官或問之荅曰一官姑以慰其蹉跎待次尚數年何忍沮</hi>
<hi>之聞者感歎乃宋仁宗實録陳堯咨判流内銓舊制𨕖人皆用奏舉  得改京寺官而士有孤寒不為人知者</hi>
<hi>堯咨特為陳其功狀而升擢之</hi>　人推强直　帝謂勇決<hi>韋陟嘗任吏部侍郎有一</hi>
<hi>致仕官敘五品陟判之曰青壇展慶曽不立班朱紱承榮無宜拜命人推其强直  隋楊恭仁為吏部侍郎楊</hi>
<pb n="KR3k0055_WYG_081-31a"/>
<hi>𤣥感作亂恭仁與戰於破陵大敗之軍旋煬帝召入内殿謂曰我雖知卿奉法清慎却不知卿勇決如此</hi>
遣決滯務　裁定舛法<hi>宋韓文惠公彦粹遷吏部侍郎右𨕖公承積弊之後釐正簿書</hi>
<hi>遣決滯務増損廢置五萬四千一百餘亊奏請増置郎官一員因取當注之闕令大書而揭之門  洪邁𨕖墓</hi>
<hi>誌晏敦復為吏部侍郎掌右𨕖改左𨕖公久典𨕖事知吏部七司法多疎舛孜孜究心纖悉參考奏請裁定至</hi>
<hi>今有司守之莫能易</hi>　納金不受　非錢不行<hi>上見前二山堂肆考  鄭愔為吏部</hi>
<hi>侍郎掌𨕖贓汚狼藉有𨕖人繫百錢於鞋帶愔問之對曰當今之𨕖非錢不行</hi>　季卿襟懐<lb/>
見素藻鑑<hi>李季卿拜吏部侍郎在銓衡數年性識博達襟懐豁如士人多附之  杜甫上韋見素詩</hi>
<hi>持衡留藻鑑聽履上星辰注云見素時為吏部侍郎銓衡平允上星辰言其親帝之旁也</hi>　牆髙遮<lb/>
<pb n="KR3k0055_WYG_081-31b"/>
路　李下無蹊<hi>新唐書温彦博為吏侍有𨕖人裴略被放乃自賛於彦博稱解嘲謔彦博即令</hi>
<hi>嘲屏牆略曰髙下八九尺東西六七歩突兀當㕔坐幾許遮賢路彦博慚而與官  唐本傳李知逺知𨕖吏肅</hi>
<hi>然斂手人稱李下無蹊又李乂進吏侍請謁不行時人語曰李下無蹊徑</hi>　何燕泉　木居<lb/>
士<hi>獻徵錄嘉靖間用張孚敬等言更議大禮吏部侍郎何孟春前後三上疏勸從初議削籍去所居盧陵有</hi>
<hi>泉以燕去來時消長學者稱燕泉先生奔又李直為吏部侍郎一十六年留意時彦一時干請  競之風頓息</hi>
<hi>大稱得人遇不如意事輒誦古人詩自寛有初擢給事中即欲干撓𨕖法者則曰偶然題作木居士便有無窮</hi>
<hi>求福人御史有言吏部進退官不當者則曰若敎鮑老當筵舞更覺郎當舞袖長雖涉諧戲要切當云  以上</hi>
<hi>侍郎</hi>
<pb n="KR3k0055_WYG_081-32a"/>
　　吏部尚書四<lb/>
原掌人物<hi>華譚集尚書二曹論云劉道真問薛令長曰漢氏重賊曹為是吳晉重吏部為非薛令長</hi>
<hi>曰八座秩同班等其𨕖並清宜同一揆以光廊廟不足偏有所重葢人才或多或少𨕖例難精如不得已吏部</hi>
<hi>職掌人物難明謂吳晉為得君何是古而非今</hi>　主計官<hi>周禮天官司㑹之職鄭注云會大計也司</hi>
<hi>會主天下之大計計官之長若今之尚書</hi>　掌計要<hi>禮記王制云司會以歲之成質於天子鄭康成</hi>
<hi>注云司會冢宰之屬掌計要者也質猶平其計要也</hi>　位處三曹<hi>華譚集尚書二曹論云今吏部</hi>
<hi>非為能刋虚名舉沉朴部盤石而名未齒也故録已成之人位處三曹署聽採公卿譽而用之者矣</hi>　銓<lb/>
管為任<hi>晉起居注云惠帝元康元年詔曰夫興治成務要在官人銓管之為任不可假人授侍中中書</hi>
<pb n="KR3k0055_WYG_081-32b"/>
<hi>今光禄大夫王戎經徳靜正鑒識明逺其以戎領吏部</hi>　銓管人才<hi>又太康四年八月詔曰𨕖</hi>
<hi>曹銓管人才宜得忠恪無欲抑華崇本者尚書朱整周慎敬讓以道素自居是其人也其以整為吏部尚書</hi>
　建九品之法<hi>魏略云陳羣字長文延康元年始建九品官人法拜吏部尚書也</hi>　吏<lb/>
部宜重<hi>華譚尚書二曹論云人有精粗事有難易在於朝野者率難精擇此吏部宜重者也</hi>　舉<lb/>
無失才<hi>王隠晉書曰山濤為吏部前後所𨕖周徧百官舉無失才凡所題目皆終如其言惟詔用陸亮</hi>
<hi>濤畢力爭之不得亮尋以賄敗</hi>　𨕖曹尤劇<hi>李重𨕖部尚書箴曰難以𨕖曹尤鍾其劇三季凌遲</hi>
<hi>請謁互起書牘交横貨賄若市濁清難從亦不可杜惟在善察斷因舉主</hi>　先舉性行<hi>魏志曰盧</hi>
<hi>毓字子家遷吏部尚書典𨕖先舉性行而後言才李豐常以問毓毓曰才所以為善也故大才成大善小才成</hi>
<pb n="KR3k0055_WYG_081-33a"/>
<hi>小善今稱之有才而不能為善是才不中器也豐服其言</hi>　多被拔擢<hi>魏略云何晏字平叔遷侍</hi>
<hi>中尚書主𨕖宿與有舊者多被拔擢</hi>　心精體密<hi>吳志薛綜字敬文為𨕖官尚書固讓顧譚心精</hi>
<hi>體密貫通逺微才昭人物德服衆望誠非愚臣所可越先後遂代綜也</hi>　執心平當<hi>晉諸公賛</hi>
<hi>云劉維字公平遷吏部尚書執心平當不能顧憚</hi>　當時内外肅然<hi>王隠晉書云鄧攸遷</hi>
<hi>吏部尚書當時清淨内外肅然</hi>　一時之俊<hi>華譚集尚書二曹論云劉道真才識髙妙一代名俊</hi>
<hi>昔與梁相薛令長往見之問曰薛君在吳何官荅曰為吏部尚書問吳待吏部何如餘曹曰並通髙𨕖而吏部</hi>
<hi>特取一時之俊劉曰魏晉以來俱爾</hi>　主司　理典<hi>周禮太宰掌理典也</hi>　考課之<lb/>
典<hi>魏志韓暨為吏部立考課之典法也</hi>　品藻九流　四科取士　知人<lb/>
<pb n="KR3k0055_WYG_081-33b"/>
　取士　射䇿之初既無失於正鵠　掄材之際必有<lb/>
適於輪轅　當垂拱之朝實資共理　奉持衡之職必<lb/>
在至公<hi>白帖</hi>　増文昌六卿<hi>楊億/代表</hi>　中臺職司<hi>又中臺職司願講求</hi>
<hi>於故實未央朝會待瞻望於清光</hi>　四事擇其良<hi>六典四亊身言書判</hi>　三𩔖觀<lb/>
其實<hi>又三𩔖徳行才用勞效</hi>　𨕖妙秩清<hi>見後/白制</hi>　懸衡處物<hi>唐臨吏部</hi>
<hi>尚書册懸衡處物虚心待士</hi>　恐妨賞適<hi>北齊楊休之為吏部尚書謂人曰此官實是清華但</hi>
<hi>煩劇妨吾賞適</hi>　半面不忘<hi>北齊書楊愔字遵彦拜吏部尚書典𨕖二十餘年取士多以言貌時</hi>
<hi>以愔之用人如貧士市𤓰取其大者其聰記强識半面不忘每有所召問呼姓名無誤者有𨕖人魯漫漢自言</hi>
<pb n="KR3k0055_WYG_081-34a"/>
<hi>猥賤獨不見識愔曰卿前在元子思坊騎秃尾草驢經過見我不下以方麴障面我何不識卿漫漢歎服</hi>
揺扇厲聲<hi>元順為吏部尚書時朱暉事髙陽王雍欲以為廷尉評順不為用雍撫几曰身天子之子</hi>
<hi>天子之弟天子之叔天子之相元順何人棄身成命順揺白羽扇徐謂雍曰髙祖遷宅中土創定九流官方清</hi>
<hi>濁軌儀萬古而朱暉小人身為省吏何合為廷尉清官雍曰身為丞相録尚書如何不得用一人為官順厲聲</hi>
<hi>曰殿下必如是順當依事奏聞</hi>　方嚴不侵<hi>宋孝武帝好狎侮羣臣自太宰以下不免穢辱又寵</hi>
<hi>一崑崙奴令以杖擊羣臣惟憚吏部尚書蔡興宗方嚴不敢侵媟儀曹郎王耽之曰蔡豫章昔在相府方嚴不</hi>
<hi>狎武帝宴私之日未嘗相召蔡尚書今日可謂能負荷矣注云豫章興宗之父廓曽出為豫章太守</hi>　摘<lb/>
發若神<hi>職官分紀梁范雲為吏部尚書寄任隆重書牘盈案賔客滿門應荅如流無所壅滯官曹文墨</hi>
<pb n="KR3k0055_WYG_081-34b"/>
<hi>摘發若神時人莫不服其明贍</hi>　為書示衆<hi>陳以徐陵為吏部尚書陵以梁末以來𨕖授多濫乃</hi>
<hi>為書示衆曰永定之時聖朝草創白銀難得黄札易營致令員外常侍路上比肩諮議參軍市中無數今衣冠</hi>
<hi>禮樂日富年華何可猶作舊意非禮望也衆咸服之</hi>　不畏彊禦<hi>唐中宗景龍四年以宋璟為吏</hi>
<hi>部尚書李乂盧從愿為侍郎皆不畏彊禦請謁路絶人服其公</hi>　首言朋黨<hi>言行録王存字正仲</hi>
<hi>召為吏部尚書時在朝朋黨之論正熾公入對首言人臣朋黨誠不可長然或不察則濫及善人東漢朋黨之</hi>
<hi>獄是也</hi>　諌屏鞠戲<hi>陳俊卿為吏書時上未能屏鞠戲公上疏力諫入對上迎謂曰前日之奏</hi>
<hi>備見忠讜朕決意用卿矣拜同知兼參政</hi>　後多知名<hi>范仲淹判吏部尚書參議朝政前後表薦</hi>
<hi>四十餘人後多知名者</hi>　人材可惜<hi>獻徵録嘉靖間科道互紏題覆二次俱以尚有奸惡顯著</hi>
<pb n="KR3k0055_WYG_081-35a"/>
<hi>者責吏部黨護兵部尚書史道時掌都察院過大明門遇吏部尚書汪鋐乃立言人材可惜公留得一分是一</hi>
<hi>分汪亦以為然及有㫖再考汪並奏公語替科道作説客坐是奪俸</hi>　用舍天下以為當<lb/>
<hi>孝宗即位起三原王宗貫為吏部尚書以劉紹和楊守陳為左右侍郎三人協心為政所用舍天下以為當</hi>
　屹然如泰山喬嶽不可撼<hi>宣徳朝南吏部尚書黄宗載南雖無銓敘之勞而難</hi>
<hi>於馭吏宗載正已率物屹然如泰山喬嶽不可撼</hi>　令接海内賔客<hi>王恕為冢宰時子承</hi>
<hi>裕隨任令接海内賔客籍其所長恕依而用之一時號稱公明當時既不疑其子而海内亦無他議承裕後官</hi>
<hi>至南户部尚書人稱其濟美有范忠宣繼文正之風</hi>　良玉溫潤而栗<hi>嘉靖初冢宰汪鋐與</hi>
<hi>侍郎霍韜持議每不合數面詆譏張邦竒時為右侍郎數婉譬曲解之事幸不廢霍嘗語人曰古人稱良玉温</hi>
<pb n="KR3k0055_WYG_081-35b"/>
<hi>潤而栗如甬川非邪</hi>　剗革宿弊品藻人物<hi>明吏部尚書姚䕫</hi>　久掌衡<lb/>
鑑博采公議<hi>明吏部尚書尹旻</hi>　辨論官材總統百度<hi>明吏部尚書喬</hi>
<hi>宇</hi>　端方强毅清白儉約　惕厲交勤仰思待旦<hi>明吏部尚</hi>
<hi>書王翺俱獻徵録  以上尚書</hi>　銓衡之任<hi>通典唐掌𨕖部流内六品以下官是為銓衡之任凡</hi>
<hi>初仕進者無不仰屬</hi>　銓綜之司<hi>唐書考功員外郎劉思立子憲為河南尉思立今日亡明日𨕖</hi>
<hi>人有索憲闕者時馬載為吏部侍郎書曰無行注冬集朝廷咸曰真銓綜流品之司可謂振理風俗也</hi>
典𨕖十載<hi>又楊纂除吏部侍郎前後典𨕖十餘載時論稱為允當</hi>　典𨕖六年<hi>又唐</hi>
<hi>席豫為吏部侍郎明皇謂之曰卿前為考功職事平允故有此授豫典𨕖六年有令譽又盧從愿精力於官偽</hi>
<pb n="KR3k0055_WYG_081-36a"/>
<hi>牒詭功檢擿無所遺銓綜六年以平允聞</hi>　四代居𨕖<hi>分紀房穎叔拜天官侍郎自其髙祖至穎</hi>
<hi>叔四代咸居𨕖部時論榮之</hi>　行儉知人<hi>裴行儉為吏部侍郎典𨕖有知人之鑒見王勮與蘇</hi>
<hi>味道謂人曰二子亦當掌銓衡之任後勮果為天官侍郎味道至相位</hi>　甄别士庶<hi>唐本傳陸</hi>
<hi>彦師為吏侍隋承周制官無清濁彦師在職凡所任人頗甄别於庶士</hi>　華侈<hi>唐書韋陟遷吏部侍</hi>
<hi>郎𨕖人多偽集與正調相冒陟有風采擿辨無不伏者銓綜號為公平俄襲郇國公陟性華侈每食視庖中所</hi>
<hi>棄其直猶不減萬錢嘗以五采牋為書記使侍妾主之以裁荅授意而已皆有楷法陟惟署名自謂所書陟字</hi>
<hi>若五朶雲</hi>　不能摘發精明<hi>又貞元中奚陟為吏部侍郎時謂與李朝隠略等不能摘發精</hi>
<hi>明如裴行儉盧從愿也</hi>　相對終日無愠言<hi>又天寶中苖晉卿為吏部郎中𨕖人訴索</hi>
<pb n="KR3k0055_WYG_081-36b"/>
<hi>好官厲言倨色紛於前晉卿與相對無愠言久之進侍郎</hi>　平判皆誦扵口<hi>又韋見素為吏</hi>
<hi>部侍郎平判皆誦於口</hi>　熟於典故<hi>李益能撰綦北海行狀綦北海先生崈禮當維揚兵革之</hi>
<hi>後省曹簿書殘毁幾盡公為吏部侍郎熟於典故衣冠調集及朝政沿革漫無成案可倣公援據該審徐出一</hi>
<hi>言以決之吏不得容其私公所建明悉著於令自是省曹除授皆有案驗</hi>　不負朝廷<hi>唐會要吏</hi>
<hi>部侍郎鄭杲注韓思復為太常博士元希聲為京兆士曹嘗謂人曰今年掌𨕖得韓元二子則吏部不負朝廷</hi>
<hi>矣</hi>　隨事疏理<hi>言行録洪文安公遵字景嚴為吏部侍郎先是𨕖人諸曹改秩予奪一出吏手</hi>
<hi>公乃隨事疏理吏不得肆</hi>　即引見<hi>宋史熙寧初王益柔判流内銓舊制𨕖人當改京官滿十人乃</hi>
<hi>引見由是士多困滯且過舉者有故輒不用益柔請才二人即引見士論翕然稱之</hi>　覈職田<hi>又宋</hi>
<pb n="KR3k0055_WYG_081-37a"/>
<hi>制為吏者有職田仁宗朝謝絳判流内銓吏部議官舊視職田有無不問多寡以是不均絳為覈其實以多寡</hi>
<hi>為差其有名而無實者皆不用人以為便</hi>　百爾明慎題奏周詳<hi>獻徵録明吏部侍郎</hi>
<hi>林文俊郎以上侍</hi>
　　吏部尚書五<lb/>
増箴明宣宗吏部箴周官六卿其長太宰統治百寮以<lb/>
熙功載漢設𨕖部官置尚書有佐有屬代襲弗渝致治<lb/>
之本實資用賢甄拔簡任爾持衡銓爾惟敬之務公戒<lb/>
私善爾勿蔽才爾勿遺必黜憸邪必進忠貞用舍適宜<lb/>
<pb n="KR3k0055_WYG_081-37b"/>
治由汝興茍或貿貿弗博詢采謀面而用弗究其内玉<lb/>
石不分臧否莫明治之弗興亦由汝成度徳定位乃稱<lb/>
任使小知大受官罔不弛精爾識鑒勵爾正直相予於<lb/>
治夙夜無斁　原晉傅𤣥吏部尚書箴曰明明王軌制<lb/>
為九秩君執常道臣有定職各有攸司乂用不忒貴無<lb/>
常尊賤不恒卑不明厥徳國用顛危昔舜舉禹咎繇而<lb/>
俊乂在官湯舉阿衡而不仁流屏且表正而象平日夕<lb/>
而景側處喉舌者患銓衡之無常不患於不明故曰無<lb/>
<pb n="KR3k0055_WYG_081-38a"/>
謂隠微廢公任私無好自專違衆取怨是以古之君子<lb/>
無親無疎縱心大倫修己以道宏道以身易貴好爵書<lb/>
慎官人官不可妄授職不可闇受能者養之致福不能<lb/>
者蔽之招咎衡臣司書敢告左右<lb/>
増制唐常衮授裴遵慶吏部尚書制曰門下尚書萬事<lb/>
之本𨕖部五曹之右以掌邦典以掄官材漢魏以來多<lb/>
用宿儒髙徳葢重其任也具官裴遵慶周慎禮節敬讓<lb/>
素居博學而識前言懿文而敦大體迺者匡弼王室克<lb/>
<pb n="KR3k0055_WYG_081-38b"/>
和庶政訓導儲宮用宏三善日新之美歲晚彌彰自陶<lb/>
融於元和不嬰拂於俗務名臣令望清議攸歸處以銓<lb/>
覈用澄流品抑華取實無俾滯才　又授劉晏吏部尚<lb/>
書制曰門下獻善宣美職在納言録言任能必歸冢宰<lb/>
若萬事之本舉得其要一時之才𨕖當其實則致理之<lb/>
體昭然可見矣簡求碩徳俾之典崇具官劉晏時傑國<lb/>
楨髙才博學超詣精理澹然素懐禮法之綱紀人倫之<lb/>
模表嘗處台弼以宏訓範載其清静濟我艱難自勞於<lb/>
<pb n="KR3k0055_WYG_081-39a"/>
外又竭心力茍利於國不憚其煩領錢穀轉輸之重資<lb/>
國家經費之本務其省約加以躬親大小之政必關於<lb/>
慮出入農里止舍鄉亭先訪便安以之均節事積而不<lb/>
亂理簡而易從故得井賦田租萬億及秭方舟而下以<lb/>
給中都水旱不歉人懐其惠可謂盡瘁事國勤勞王家<lb/>
也思有褒進屢申退讓然以官人之任朝𨕖無踰藉其<lb/>
參領用鎮風俗所總羣務一以咨之中外兼濟固有餘<lb/>
力可吏部尚書餘如故　白居易授鄭絪吏部尚書制<lb/>
<pb n="KR3k0055_WYG_081-39b"/>
曰勅天官太宰秩序常尊自昔迄今冠諸卿首非位望<lb/>
崇盛者不可以處之而朕即位以來凡命故相領者三<lb/>
矣迨此而四可不重乎具官鄭絪有丙吉之寛裕子産<lb/>
之恭惠合而為用藩輔四朝故事遺愛留於官次國之<lb/>
都府半在東周委以保釐人安吏肅重煩耆徳入領冢<lb/>
卿昔魏用崔琰毛玠典吏曹一時之士以亷節自勵國<lb/>
朝以宋璟李義掌𨕖部亦能遏絶謁託振張紀綱官無<lb/>
古今得人則理吾言及此欲爾繼之　蘇頲授盧藏用<lb/>
<pb n="KR3k0055_WYG_081-40a"/>
檢校吏部侍郎制曰勅朝請大夫守中書舍人盧藏用<lb/>
含和育粹直道正身學貫儒墨詞精比興風塵之外獨<lb/>
秀瑶林清白之中常懸氷鏡自四年掌誥九品作程峻<lb/>
而不雜重輕咸當簡而能要浮競斯逺刀尺之委銓衡<lb/>
已歸特𨕖周才更符僉望　白居易授柳公綽吏部侍<lb/>
郎制曰勅京兆尹兼御史大夫柳公綽長吏數易為害<lb/>
甚多邇來都畿未免斯弊或苛急而人重困或懦弱而<lb/>
姦不息得其中者其公綽乎細大必躬親剛柔不吐茹<lb/>
<pb n="KR3k0055_WYG_081-40b"/>
甚稱厥職惜而不遷然智者常憂忠者常勞亦非吾以<lb/>
平施御臣下之道也尚書六職天官首之辨論官林澄<lb/>
汰流品比諸内史𨕖妙秩清詢衆用能無易公綽爾其<lb/>
飭躬承命以裴王崔毛為心茍副吾言用稱乃職而今<lb/>
而後亦何往而不適哉<lb/>
原誄齊丘遲侍中吏部尚書何府君誄曰逺量夷雅淹<lb/>
姿英茂進徳方新循名以舊分鑣先達爭驅俊秀匪直<lb/>
羽儀實惟領袖知人斯哲在帝之難僉謂往諧是謂能<lb/>
<pb n="KR3k0055_WYG_081-41a"/>
官園阿望幣釣嶼投竿金張之貴允兹七侍有美一人<lb/>
柔貂三珥服冕乗軒鳴玉飛翠不貪為寶貴而能貧惟<lb/>
靜是恱惟寂是珍履信兹從積善方慶如何斯徳曽是<lb/>
知命彼髙者天與人焉咏眇望周行式瞻林壑灑沃紛<lb/>
埃擯揚流俗言必𤣥逺神惟珠玉色恬喜愠心豈榮辱<lb/>
原表宋謝莊讓吏部尚書表曰招才琴釣之上取士歌<lb/>
牧之中終能克夷景命榮懐萬宇豈容先私首曲近有<lb/>
經過且不習冠制趙客興鑒未閑統馭鄭臣有規匪痗<lb/>
<pb n="KR3k0055_WYG_081-41b"/>
身譏　後魏温子昇為廣陵王讓除吏部尚書表曰假<lb/>
勢風雲非由羽翮徒得推遷就列僶俛當官曽無辟雍<lb/>
議禮之名詎有銅雀獻賦之敏而政本實繁司會尤切<lb/>
抑揚智地用舍時流實當年之準的乃一世之權衡得<lb/>
其人則分職之任隆非其才則曠官之失起　梁任昉<lb/>
為范雲讓散騎常侍吏部尚書封霄城侯表曰夫銓衡<lb/>
重務關諸隆替逺惟則哲在帝猶難漢魏以降達識繼<lb/>
軌雅俗所歸惟稱許郭齊季凌遲官方淆亂草創惟始<lb/>
<pb n="KR3k0055_WYG_081-42a"/>
議存改作恭己南面責成斯在豈宜妄加寵私以乏王<lb/>
事附蟬之飾空成寵章求之公私授受交失近世侯者<lb/>
功緒參差或足食闗中或成軍河内或盛徳如卓茂或<lb/>
師道如桓榮四姓𫝊祀已無足紀五侯外戚且非舊章<lb/>
而臣之所附惟在恩澤且去嵗冬初國學之老博士耳<lb/>
今兹首夏将亞冢司雖千秋之一日九遷荀爽之十旬<lb/>
逺至方之微臣未為速達　沈約為褚炫讓吏部尚書<lb/>
表曰竊惟𤣥素未辨必謬朱紫之察䂓矩㦯昧理䘮方<lb/>
<pb n="KR3k0055_WYG_081-42b"/>
圓之功東西兩漢左雄孤絶於前南北二晉山濤莫嗣<lb/>
於後良由性藏於貌才隠乎心楚越無以況其迥殊山<lb/>
川未足方其險阻雖復挫<hi>一作拂</hi>暗為明勉愚<hi>一作免過</hi>生智<lb/>
亦何以登竒拔異離渭分涇　張纉讓除吏部尚書表<lb/>
曰漢革民曹魏仍東掾毛孝先以清公見美盧子加<hi>一作</hi>
<hi>若</hi>以貞固任職降及晉代希覩其人樂彦輔雍容自守<lb/>
當時恨其寡譽山巨源意存賞拔<hi>一作拔竒</hi>不免與世浮沉<lb/>
鄧攸牧馬家庭何益止競之操卞壼如含瓦石未聞檢<lb/>
<pb n="KR3k0055_WYG_081-43a"/>
裁之功　王筠為第六叔讓重除吏部尚書表曰臣聞<lb/>
剸犀截鴈必俟昆吾之鋒逐日追風信資伯樂之駿未<lb/>
有驂駕蹇足而方騁遥塗採藝<graphic n="KR1459" url="https://raw.githubusercontent.com/kanripo/KR-Gaiji/master/images/KR1459.png" mimeType="image/png"/>刀而求其斷割伏惟<lb/>
則哲為體事艱厯代明别攸寄義重前王必使玉石薰<lb/>
蕕區别靡雜涇渭𤣥黄條流不爽自非伯豪之天下能<lb/>
稱仲子之時人歸徳孝先之拔真抑偽巨源之黜惡舉<lb/>
善則未可以銓鏡流品平均衡石　陳江總讓吏部尚<lb/>
書表曰竊以漢置五曹方今六尚魏隆八凱擬古六卿<lb/>
<pb n="KR3k0055_WYG_081-43b"/>
近喻喉舌逺膺樞斗至如東京西晉裴王仰首伸睂可<lb/>
得論列此矣但臣門基世緒晉宋以來内侍帷扆入尸<lb/>
衡尺或年甫將立或歲未强仕是以退思弱冠追傷疇<lb/>
昔早塵華任見知名輩嘗謂忝竊匪朝伊夕豈期梁室<lb/>
多故有志無時平生意氣颯爾零落特由邀奉嘉運千<lb/>
載一時惟奮寵靈遂臻於此　又為沈尚書君理讓右<lb/>
僕射領吏部表曰辛香以來安石以後遵其軌躅必大<lb/>
厦之棟梁總其寄任亦巨川之舟楫未有緜力薄材輕<lb/>
<pb n="KR3k0055_WYG_081-44a"/>
膺此舉　増唐李嶠為李景諶讓天官尚書表曰臣忝<lb/>
司衡鏡亟易星灰雖智力已窮而清通未効朱紫多紊<lb/>
涇渭莫辨宜其抵罪觸網稍清官謗翻乃假寵増服更<lb/>
垂天奬是用荷恩内訟以榮為憂且夫八座位隆五曹<lb/>
望重典南宮之喉舌象北斗之樞機或資藻鑑奚綜賔<lb/>
實自非孝先亮直彦輔公忠山濤之簡靜篤素顧譚之<lb/>
心精體密何以對揚天哲壓塞人望顧斯政本實總國<lb/>
彞豈臣庸愚所堪尸忝　宋樓鑰謝除權吏部尚書表<lb/>
<pb n="KR3k0055_WYG_081-44b"/>
曰竊以𨕖部持衡夙號六卿之長文昌聽履實為八座<lb/>
之聮非素推公方不足以柅吏奸非妙有徳望不足以<lb/>
壓餘論雖黄散之下無參異同而縉紳之流鮮不闗係<lb/>
宜求精敏之彦以當要劇之司伏念臣才不逮人學徒<lb/>
泥古一為支郡三入修門久侍上皇媿愚衷之無補親<lb/>
逢嗣聖荷褒擢之有加代言非陸贄之工批勅謝李藩<lb/>
之器俯狥芻蕘之論屢寛斧鉞之誅去省眼者五年遂<lb/>
躐登於冢宰離班心者一載遽首列於從臣禁林兼内<lb/>
<pb n="KR3k0055_WYG_081-45a"/>
制之文史舘涉信書之筆滿盈已甚控避莫回頒御府<lb/>
之襲衣益之鞶帶駕天閑之良馬覆以雕鞍但喜悦親<lb/>
之私敢云稽古之效臣敢不深思僥冒勉竭疲庸為山<lb/>
公啟事之書知非所及守崔亮停年之格何足言勞尚<lb/>
幾典𨕖之平少助官人之道　周必大謝吏部侍郎表<lb/>
曰嚴近叨居夙負瘝官之責武文迭試更膺換部之榮<lb/>
襲衣頒在笥之珍寶帶錫章身之寵仰慚主眷俯媿輿<lb/>
言臣聞古之銓綜存乎人今之銓綜一於法存乎人固<lb/>
<pb n="KR3k0055_WYG_081-45b"/>
可以得士然其弊也嘗由予奪之不公一於法固可以<lb/>
滅私然其弊也或致賢愚之同滯而況簿書紛若胥吏<lb/>
雜然茍稽察之弗精將混淆而莫辨欲酌古今之中制<lb/>
當令人法之並行庶稍戢於吏姦亦少伸於士氣豈容<lb/>
虚受以累明揚伏念臣性鄙習迂志卑才下早親翰墨<lb/>
為書生陳腐之談久侍軒墀乏禁從論思之語引去則<lb/>
寸私之未報欲留則髙位之難安方進退之靡寧忽𨕖<lb/>
除之下逮肺腑抱履氷之懼面顔形撻市之羞被此光<lb/>
<pb n="KR3k0055_WYG_081-46a"/>
　靈若為稱塞伏遇陛下乾行不息日照無私知人非堯<lb/>
　帝之難巧壬奚患𨕖衆有臯陶之舉枉直自分夫何一<lb/>
　介之臣乃冠貳卿之列臣敢不遵承法令振拔滯淹雖<lb/>
　微氷鑑之明上俾睿哲恪守權衡之信仰助公平茍不<lb/>
　辱知斯為報國<lb/>
　<lb/>
　<lb/>
　<lb/>
<pb n="KR3k0055_WYG_081-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_299-1a"/>
　欽定四庫全書<lb/>
御定淵鑑𩔖函卷二百九十四<lb/>
　　人部五十三<hi>鑒誡</hi>
　　　鑒誡三<lb/>
　原詩魏繁欽逺戍勸戒詩曰肅將王事集此揚土凡我<lb/>
　同盟既文既武郁郁桓桓有規有矩務在和光同塵共<lb/>
　垢各竟其心為國蕃輔誾誾衎衎非法不語可否相濟<lb/>
　闕則云補　又雜詩曰世俗有險易時運有盛衰老氏<lb/>
<pb n="KR3k0055_WYG_299-1b"/>
　和其光蘧瑗貴可懐　應璩雜詩曰細微可不慎隄隤<lb/>
　自蟻□腠理早從事安復勞鍼石哲人覩未形愚夫闇<lb/>
　明白曲<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>不見賔焦爛為上客思願獻良規江海儻不<lb/>
　逆狂言雖寡善猶有如鷄跖鷄跖食不已齊王為肥澤<lb/>
　　晉嵇紹贈石崇詩曰人生禀五常中和為至徳嗜欲<lb/>
　雖不同伐生所不識仁者安其身不為萬物惑事故誠<lb/>
　多端未若酒之賊内以損性命煩辭傷軌則屢飲致疲<lb/>
　怠清和自否塞陽豎敗楚軍長夜傾宗國詩書著明戒<lb/>
<pb n="KR3k0055_WYG_299-2a"/>
量體節飲食逺希彭聃夀虗心處沖黙茹芝味醴泉何<lb/>
為昏酒色　增陸機君子行曰天道夷且簡人道險而<lb/>
難休咎相乗躡翻覆若波瀾去疾苦不逺疑似實生患<lb/>
近火固宜熱履氷豈惡寒福鍾恒有兆禍集非無端近<lb/>
情苦自信君子防未然　唐杜甫述古詩曰市人日中<lb/>
集於利競錐刀置膏烈火上哀哀自煎熬農人望嵗稔<lb/>
相率除蓬蒿所務榖為本邪贏無乃勞舜舉十六相身<lb/>
尊道何髙秦時任商鞅法令如牛毛　又有感詩曰洛<lb/>
<pb n="KR3k0055_WYG_299-2b"/>
下舟車入天中貢賦均日聞紅粟腐寒待翠華春莫取<lb/>
金湯固長令宇宙新不過行儉徳盜賊本王臣　杜牧<lb/>
留誨曹師等詩曰萬物有好醜各一姿狀分惟人即不<lb/>
爾學與不學論學非探其華要自撥其根孝友與誠實<lb/>
而不忘爾言根本既深實柯葉自滋繁念爾無忽此期<lb/>
以慶吾門　李商隐詠史詩曰歴覽前賢國與家成由<lb/>
勤儉破由奢何須琥珀方為枕豈得珍珠始是車運去<lb/>
不逢青海馬力窮難拔蜀山蛇幾人曾預南薫曲終古<lb/>
<pb n="KR3k0055_WYG_299-3a"/>
蒼梧哭翠華<lb/>
增賦後漢班彪北征賦曰夫子固窮遊藝文兮樂以忘<lb/>
憂惟聖賢兮達人從事有儀則兮行止屈伸與時息兮<lb/>
君子履信無不居兮雖之蠻貊何憂懼兮　原魏文帝<lb/>
戒盈賦序曰避暑東閣延賔髙會酒酣樂作悵然懐盈<lb/>
滿之戒乃作斯賦曰惟應龍之將舉飛雲降而下征資<lb/>
物𩔖之相感信貫徹之通靈何今日之延賔君子紛其<lb/>
集庭信臨髙而增懼獨處滿而懐愁願羣士之箴規博<lb/>
<pb n="KR3k0055_WYG_299-3b"/>
納我以良謀　呉楊泉贊善賦曰伊善惡之所施乃禍<lb/>
福之為階行得安而保身妄為害而自危故先民之有<lb/>
作執溫恭而不虧云顔冉之遭命怪禍福之參差夫二<lb/>
賢之履道歴千載而見知身既沒而名存厥復戚乎何<lb/>
為夫死生之有命非神明之所規故積善之家厥福惟<lb/>
昌積惡之門必有餘殃是以趙武好善厥𦙍以長三郤<lb/>
好勝厥身以亡古人從善如不及去惡如探湯何福徳<lb/>
而難值而禍惡之易當　增晉潘岳為長安令作西征<lb/>
<pb n="KR3k0055_WYG_299-4a"/>
賦述所歴美惡勸戒焉其畧曰當休明之盛世兮託菲<lb/>
薄之陋質納旌弓于鉉台讚庶績于帝室嗟鄙夫之常<lb/>
累固既得而患失無栁季之直道佐士師而三黜彼負<lb/>
荷之殊重兮雖伊周其猶殆窺七貴于漢庭疇一姓之<lb/>
或在無危明以安位祗居逼以示專陷逆亂以受戮匪<lb/>
降禍之自天孔隨時以行藏蘧與國而舒卷茍蔽微以<lb/>
繆章患過辟之未逺悟山潛之逸士卓長徃而不返陋<lb/>
吾人之拘攣飄萍浮而蓬轉<lb/>
<pb n="KR3k0055_WYG_299-4b"/>
原贊晉戴逵三復贊曰嗜好深則天機淺名利集則純<lb/>
白離識鑒逾昏驕滛彌太心與慎乖理與險㑹然後役<lb/>
智以御險履險以逃害故隂陽寇其内人力攻其外隂<lb/>
陽結則金石為之消人事至則雖智不足賴若然者雖<lb/>
翠幄華堂焉得而康之列鼎重味焉得而嘗之　周庾<lb/>
信周公伯禽贊曰伯禽居魯鳴玉來朝周公問政治國<lb/>
風謡北山有梓南山有喬禮容雖備俯仰無驕<lb/>
原箴梁武帝凡百箴曰凡百衆庶爾其聽之事無大小<lb/>
<pb n="KR3k0055_WYG_299-5a"/>
先當熟思思之不熟致成反覆其心不定不可施令是<lb/>
曰亂常是曰敗政弗止辱身亦䘮厥命勿恃爾尊驕慢<lb/>
淫昏勿謂爾貴長夜荒醉日不恒中月盈則虧履邪念<lb/>
正居安思危莫言爾賤而不受命君子小人本無定性<lb/>
莫言人微而以自輕水清照静表直影端近取諸身無<lb/>
假逺觀猗歟哲人勿謂斯難　增唐李徳裕丹扆六箴<lb/>
宵衣箴曰先王聽政昧爽以俟鷄鳴既盈日出而視伯<lb/>
禹大聖寸隂為貴光武至仁反支不忌無俾姜后獨去<lb/>
<pb n="KR3k0055_WYG_299-5b"/>
簪珥彤管記言克念前志　正服箴曰聖人作服法象<lb/>
可觀雖在晏遊尚不懐安汲黯莊色能正不冠楊阜慨<lb/>
然亦譏縹紈四時所御各有其官非此勿服惟辟所難<lb/>
　罷獻箴曰漢文罷獻詔還騄駬鑾輅徐驅焉用千里<lb/>
厥後令王亦能恭己翟裘既焚筒布則毁道徳為麗慈<lb/>
儉為美不過天道斯為至理　納誨箴曰惟后納誨以<lb/>
求厥中從善如流乃能成功漢驁沉酒舉白浮鍾魏叡<lb/>
侈汰凌霄作宫忠雖不忤而善亦從以規為瑱是謂塞<lb/>
<pb n="KR3k0055_WYG_299-6a"/>
聰　辨邪箴曰居上處深在察微萌雖有讒慝不能蔽<lb/>
明漢之孝昭睿過周成上書知詐照姦得情燕盖既折<lb/>
王猷洽平百代之後乃流淑聲　防㣲箴曰天子之孝<lb/>
敬遵王度安必思危乃無遺慮亂臣猖獗非可遽數元<lb/>
服莫辨觸瑟始仆柏谷微行豺豕塞路覩貌獻飱斯可<lb/>
戒懼　宋陳彭年大寳箴曰二儀之内最靈者人生民<lb/>
之中至大者君民亦可畏天亦無親所輔者徳所歸者<lb/>
仁治亂所始言動之間觀之則易處之甚難茍能慮末<lb/>
<pb n="KR3k0055_WYG_299-6b"/>
乃可防閑知人則哲視逺則聦葑菲㒺捨杞梓乃充不<lb/>
扶自直惟蓬在麻非揀莫見唯金在沙忠言致益豈讓<lb/>
膏粱六藝為樂寧後笙簧任賢勿貳堯所以昌改過不<lb/>
吝湯所以王　程頤視聽言動箴視箴曰心兮本虚應<lb/>
物無迹操之有要視為之則蔽交于前其中則遷制之<lb/>
于外以安其内克己復禮久而誠矣　聽箴曰人有秉<lb/>
彞本乎天性知誘物化遂亡其正卓彼先覺知止有定<lb/>
閑邪存誠非禮勿聽　言箴曰人心之動因言以宣發<lb/>
<pb n="KR3k0055_WYG_299-7a"/>
禁躁妄内斯静專矧是樞機興戎出好吉凶榮辱惟其<lb/>
所召傷易則誕傷煩則支己肆物忤出悖來違非法不<lb/>
道欽哉訓辭　動箴曰哲人知幾誠之於思志士厲行<lb/>
守之於為順理則裕從欲惟危造次克念戰兢自持習<lb/>
與性成聖賢同歸　朱熹敬齋箴曰正其衣冠尊其瞻<lb/>
視潛心以居對越上帝足容必重手容必恭擇地而蹈<lb/>
折旋蟻封出門如賔承事如祭戰戰兢兢㒺敢或易守<lb/>
口如瓶防意如城洞洞屬屬㒺敢或輕不西以東不南<lb/>
<pb n="KR3k0055_WYG_299-7b"/>
以北當事而存靡他其適弗貳以二弗叁以三惟精惟<lb/>
一萬變是監從事於斯是曰持敬動静無違表裏交正<lb/>
須臾有間私欲萬端不火而熱不氷而寒毫釐有差天<lb/>
壤易處三綱既淪九法亦斁於乎小子念哉敬哉墨卿<lb/>
司戒敢告靈䑓<lb/>
原訓晉潘岳兩階銅人訓曰言之有臧託乎多士言之<lb/>
不臧絶之由已無曰莫傳宣於四海無曰莫聞響振萬<lb/>
里樞機之發榮辱之徴怨豈在大纖芥是興　増唐栁<lb/>
<pb n="KR3k0055_WYG_299-8a"/>
玭家訓曰夫門第髙者一事墜先訓則異他人門髙則<lb/>
自驕族盛則人窺嫉實藝懿行人未必信纎瑕微累十<lb/>
手争指矣所以脩已不得不至為學不得不堅予聞先<lb/>
公僕射言立己以孝弟為基恭黙為本畏怯為務勤儉<lb/>
為法居家以忍順保交以簡恭廣記如不及求名如儻<lb/>
來莅官則潔己省事而後可以言家法家法備而後可<lb/>
以言養人董生有云弔者在門賀者在閭言憂則恐懼<lb/>
恐懼則福至又曰賀者在門弔者在閭言受福則驕奢<lb/>
<pb n="KR3k0055_WYG_299-8b"/>
驕奢則禍至故世族逺長與命位豐約不假問蓍龜星<lb/>
數在處心行事而已夫名門舊族莫不由祖考忠孝勤<lb/>
儉以成立之亦莫不由子孫頑率奢傲以覆墜之成立<lb/>
之難如升天覆墜之易如燎毛<lb/>
原誡漢東方朔誡子曰明者處世莫尚於中優哉游哉<lb/>
與道相從首陽為拙柱下為工飽食安歩以仕代農依<lb/>
隐玩世詭時不逢是故才盡者身危好名者得華有羣<lb/>
者累生孤貴者失和遺餘者不匱自盡者無多聖人之<lb/>
<pb n="KR3k0055_WYG_299-9a"/>
道一龍一蛇形見神藏與物變化隨時之宜無有常家<lb/>
　後漢鄭𤣥戒子曰宿業衰落仍有失誤年入此嵗而<lb/>
七十矣於禮可傳家事今我告爾以老將閑居以安性<lb/>
覃思以終業非拜國君之命問族親憂患展敬墳墓春<lb/>
秋觀省野物何嘗扶杖出門乎家事大小汝一承之求<lb/>
為君子之道鑚研勿替敬慎威儀以近有徳顯譽成於<lb/>
僚友徳行立於己志可不深念耶　髙義方清誡曰天<lb/>
長而地久人生則不然又不養福禄以全其夀年飲酒<lb/>
<pb n="KR3k0055_WYG_299-9b"/>
病我性思慮害我神美色伐我命利慾亂我真神明無<lb/>
聊頼愁毒於衆煩中年棄我逝忽若風過山形氣各分<lb/>
離一徃不復還上士愍其痛抗志凌雲煙滌蕩棄穢累<lb/>
飄邈任自然退脩清以浄存吾元中元澄心翦思慮泰<lb/>
清不受塵恍惚中有物希微無形端智慮赫赫盡谷神<lb/>
綿綿存　魏王肅家誡曰夫酒所以行禮養性為歡樂<lb/>
也過則為患不可不慎是故賔主百拜終日飲酒而不<lb/>
得醉先王所以備酒禍也凡為主人飲客使有酒色而<lb/>
<pb n="KR3k0055_WYG_299-10a"/>
已無使至醉若為人所強必退席長跪稱父戒以辭之<lb/>
敬仲辭君而况於人乎為客又不得唱造酒史也若為<lb/>
人所屬下坐行酒隨其多少犯令行罰示有酒而已無<lb/>
使多也禍變之興常於此作所宜深慎　王昶家誡曰<lb/>
夫立功者有二難功就而身不退一難也退而不静務<lb/>
伐其功二難也且懐禄之士躭寵之臣茍患失之何所<lb/>
不至若樂毅帥弱燕之衆東破強齊収七十餘城其功<lb/>
盛矣知難而退保身全名張良仗劍建䇿光濟大漢辭<lb/>
<pb n="KR3k0055_WYG_299-10b"/>
三萬户封學養性之道棄人間之事卒無咎悔何二賢<lb/>
綽綽有餘裕哉治家亦有患焉積而不能散則有鄙吝<lb/>
之累積而好奢則有驕上之罪大者破家小者辱身此<lb/>
二患也　吳陸景誡盈曰富貴天下之至榮位勢人情<lb/>
之所趨然古之智士或山藏林竄忽而不慕或功成身<lb/>
退逝若脱屣者何哉蓋居髙畏其危處滿懼其盈富貴<lb/>
榮勢本非禍始而多以凶終者持之失徳守之背道道<lb/>
徳喪而身隨之矣是以留侯范蠡棄貴如遺叔敖蕭何<lb/>
<pb n="KR3k0055_WYG_299-11a"/>
不宅美地此皆知盛衰之分識倚伏之機故身全名著<lb/>
與福始卒自此以來重臣貴戚隆盛之族莫不罹患搆<lb/>
禍鮮以善終大者破家小者滅身唯金張子弟世履忠<lb/>
篤故保貴持寵祚鍾昆嗣　晉李充起居誡曰溫良恭<lb/>
儉仲尼所以為貴小心翼翼文王所以稱美聖徳周達<lb/>
無名斯亦聖中之目也中人而有斯行則亦聖人之一<lb/>
隅矣而末俗謂守慎為拘吝退懼為怯弱不遜以為勇<lb/>
無禮以為達異乎吾所聞也　嵇康家誡曰人無志非<lb/>
<pb n="KR3k0055_WYG_299-11b"/>
人也但君子用心有所准行當量其善者擬議而後動<lb/>
若心之所之則口與心誓守死無二恥躬不逮期在必<lb/>
濟若心疲體懈或牽於外物或累於内欲不堪近患不<lb/>
忍小情則議於去就議於去就則二心交争二心交争<lb/>
則向所以見役之情勝矣或有中道而廢或有未成而<lb/>
敗以之守則不固以之攻則怯弱與之誓則多違與之<lb/>
謀則善泄臨樂則肆情處逸則極意故雖榮華熠熠無<lb/>
結秀之效終年之勤無一日之功斯君子所以歎息也<lb/>
<pb n="KR3k0055_WYG_299-12a"/>
若夫申胥之長吟夷齊之全潔展季之執信蘇武之守<lb/>
節可謂固矣故以無心守之安而體之若自然也乃是<lb/>
守志之盛者也　増唐姚崇氷壺誡曰氷壺者清潔之<lb/>
至也君子對之不忘乎清夫洞澈無瑕澄空見底當官<lb/>
明白者有𩔖是乎故内懐氷清外涵玉潤君子氷壺之<lb/>
徳也玉本無瑕氷亦至潔方圓相映表裏皆徹喻彼貞<lb/>
廉能守其節凡今之人就列稱臣當官以割剥為務在<lb/>
上以財賄為親異夫象之有齒以焚其身魚之貪餌以<lb/>
<pb n="KR3k0055_WYG_299-12b"/>
曝其鱗故君子讓榮不憂辭滿為珍以備其徳以全其<lb/>
貞與其濁富寧比清貧吳隱酌泉龎恭致氷嗟爾有位<lb/>
禄厚官尊固當聳廉勤之節塞貪競之門氷壺是對炯<lb/>
戒猶存以此清白遺其子孫　栁玭奢侈戒曰王相國<lb/>
涯方居相位掌利權竇氏女歸請曰玉工貨一釵竒巧<lb/>
須七十萬錢王曰七十萬錢我一月俸金爾豈於汝惜<lb/>
但一釵七十萬此妖物也與禍相隨女不敢復言數月<lb/>
女歸告王曰前時釵為馮外郎妻首飾矣乃馮球也王<lb/>
<pb n="KR3k0055_WYG_299-13a"/>
歎曰馮為郎吏妻之首飾有七十萬其可久乎馮為賈<lb/>
相餗門人最宻賈蒼頭頗張威福馮召而朂之未浹旬<lb/>
馮晨謁賈有二青衣捧地黄酒飲之食頃而終賈為出<lb/>
涕竟不知其由又明年王賈皆遭禍噫王以珍竒貨為<lb/>
物之妖信知言矣而徒知物之妖而不知恩權赫勢之<lb/>
妖甚於物邪馮以卑位貪寶貨已不能正其家盡忠所<lb/>
事而不能保其身斯亦不足言矣賈之臧獲害門客於<lb/>
墻廡之間而不知欲終始冨貴其可得乎此雖一事作<lb/>
<pb n="KR3k0055_WYG_299-13b"/>
戒數端　宋司馬光戒子曰吾本寒家以清白相承吾<lb/>
性不喜華靡自為乳兒長者加以金銀華美之服輒羞<lb/>
赧棄去之二十忝科名聞喜宴獨不戴花同年曰君賜<lb/>
不可違也乃簪一花平生衣取蔽寒食取充腹亦不敢<lb/>
故服垢弊以矯俗千名古人以儉為美徳今人以儉相<lb/>
詬病嘻異哉近世風俗尤為侈靡走卒𩔖士服農夫躡<lb/>
絲履吾記天聖中先公為羣牧判官客至未嘗不置酒<lb/>
或三行五行不過七行酒沽於市果止於棃栗棗柿肴<lb/>
<pb n="KR3k0055_WYG_299-14a"/>
止於脯醢菜羮器用瓷漆當時士大夫家皆然人不相<lb/>
非也㑹數而禮勤物薄而情厚近日士大夫家酒非内<lb/>
法果肴非逺方珍異食非多品器皿非滿案不敢㑹賔<lb/>
友常數月營聚然後敢發書茍或不然人争非之以為<lb/>
鄙吝故不隨俗靡者鮮矣嗟乎風俗頺弊如是居位者<lb/>
雖不能禁忍助之乎昔李文靖公為相治第封邱門内<lb/>
㕔事僅容旋馬或言其太隘公歎曰第當傳子孫此為<lb/>
宰相㕔事誠隘為太祝奉禮㕔事己寛矣叅政魯公為<lb/>
<pb n="KR3k0055_WYG_299-14b"/>
諫官真宗召之得於酒家既入問其來遲以實對上曰<lb/>
卿為清望官奈何飲於酒肆對曰臣家貧客至無器皿<lb/>
果肴故就酒家之觴上以其無隱益重之張文節為相<lb/>
自奉養如為河陽掌書記時所親或規之曰公今受俸<lb/>
不少自奉若此公雖自信清約外人頗有公孫布被之<lb/>
譏公歎曰吾今日之俸雖舉家錦衣玉食何患不能顧<lb/>
人之常情由儉入奢易由奢入儉難吾今日之俸豈能<lb/>
常有身豈能常存一旦異於今日家人習奢既久不能<lb/>
<pb n="KR3k0055_WYG_299-15a"/>
頓儉必致失所豈若吾居位去位身存身亡如一日乎<lb/>
嗚呼大賢之深謀逺慮豈庸人所及哉御孫曰儉徳之<lb/>
共也侈惡之大也共同也言有徳者皆由儉來也儉則<lb/>
寡欲君子寡欲則不役於物可以直道而行小人寡欲<lb/>
則能謹身節用逺罪豐家故曰徳之共也奢則多欲君<lb/>
子多欲則貪慕富貴枉道迷禍小人多欲則多求妄取<lb/>
敗家喪身是以居官必賄居鄉必盜故曰侈惡之大也<lb/>
　元㢘希憲戒子曰丈夫見義勇為禍福無預於己謂<lb/>
<pb n="KR3k0055_WYG_299-15b"/>
臯䕫稷契伊傅周召為不可及是自棄也天下事茍無<lb/>
牽制三代可復也<lb/>
原誥宋顔延之庭誥曰若能服温厚而知穿弊之苦周<lb/>
明之徳也厭滋旨而識空嗛之急仁恕之功也豈與比<lb/>
髪膚於草石方手足於飛走者同其意哉罰慎其濫惠<lb/>
誡其偏罰濫則無以為罰惠偏則不如無惠嫌或疑心<lb/>
誠亦難分動容竊鈇束裝盜金又何足論也火含煙而<lb/>
煙妨火桂懷蠧而蠧殘桂然火勝則煙滅蠧壯則桂折<lb/>
<pb n="KR3k0055_WYG_299-16a"/>
故性明者欲簡嗜繁者氣昏與善人居如入芝蘭之室<lb/>
久而不知其芳與之化矣與不善人居如入鮑魚之肆<lb/>
久而不知其臭與之變矣唯夫金貞玉粹者乃能處而<lb/>
不汙其身耳故曰丹可滅而不能使無赤石可毀而不<lb/>
能使無堅茍非丹石之性必慎浸染之由<lb/>
原銘後漢崔瑗座右銘曰無道人之短無説己之長施<lb/>
人慎勿念受施慎勿忘俗譽不足慕唯仁為紀綱隱身<lb/>
而後動謗議庸何傷無使名過實守愚聖所臧柔弱生<lb/>
<pb n="KR3k0055_WYG_299-16b"/>
之徒老氏誡剛強在涅貴不淄曖曖内含光硜硜鄙夫<lb/>
介悠悠故難量慎言節飲食知足勝不祥行之茍有恒<lb/>
久久自芬芳　魏卞蘭座右銘曰重階連棟必濁汝真<lb/>
金寶滿室將亂汝神厚味來殃豔色危身求髙反墜務<lb/>
厚更貧閉情塞欲老氏所珍周廟之銘仲尼是遵審慎<lb/>
汝口戒無失人從容順時和光同塵無謂𠖇漠人不汝<lb/>
聞無謂幽冥處獨若羣不為福先不與禍鄰守元執素<lb/>
無亂大倫常若臨深終始惟純　増宋張載東銘曰戲<lb/>
<pb n="KR3k0055_WYG_299-17a"/>
言出於思也戲動作於謀也發於心見乎四支謂非己<lb/>
心不明也欲人之無己疑不能也過言非心也過動非<lb/>
誠也失於聲繆迷其四體謂己當然自誣也欲他人已<lb/>
從誣人也或者謂出於心者歸咎於己戲失於思者自<lb/>
誣為己誠不知戒其出汝者反歸咎其不出汝者長傲<lb/>
且遂非則不智孰甚焉<lb/>
原書後漢崔駰與竇憲書曰駰聞交淺而言深者愚也<lb/>
在賤而望貴者惑也未信而納忠者謗也皆所不宜而<lb/>
<pb n="KR3k0055_WYG_299-17b"/>
或蹈之者思效其區區憤盈而不能已也竊見足下體<lb/>
淳淑之姿躬髙明之量意美志厲有尚賢之風駰幸得<lb/>
充下館列後陳是以竭其拳拳敢進一言傳曰生而冨<lb/>
者驕生而貴者傲富貴而能不驕傲者未之有也　梁<lb/>
簡文帝誡當陽公書曰汝年時尚幼所闕者學可久可<lb/>
大其唯學歟所以孔丘言吾嘗終日不食終夜不寢以<lb/>
思無益不如學也若使牆面而立沐猴而冠吾所不取<lb/>
立身之道與文章異立身須謹重文章且須放蕩　元<lb/>
<pb n="KR3k0055_WYG_299-18a"/>
帝與學生書曰吾聞斲玊為器諭乎知道惟山出泉譬<lb/>
乎從學是以執射執御雖聖猶然為弓為箕不無因矣<lb/>
抑又聞曰漢人流麥晉人聚螢安有挟冊讀書不覺風<lb/>
雨以至朗月章奏不知爝火為㣲所以然者良有以夫<lb/>
可久可大莫過乎學求之於己道在則尊　徐勉與子<lb/>
書曰家世清廉故常居貧素至於産業之事所未嘗言<lb/>
中年聊於東田欲穿池種𣗳少寄情賞又以郊際閑曠<lb/>
終可為宅儻獲懸車致仕實欲歌哭於斯經營歴年粗<lb/>
<pb n="KR3k0055_WYG_299-18b"/>
已成立桃李茂宻松竹成隂塍陌交通渠畎相屬層樓<lb/>
廻榭頗有臨眺之羙孤岑叢薄不無糾紛之興雖云人<lb/>
外城闕宻邇凡為人長殊復不易當使中外諧和人無<lb/>
間言先物後己然後可貴老子云後其身而身先若能<lb/>
爾者更招巨利汝當勉朂見賢思齊不宜忽略以棄日<lb/>
也非徒棄日乃是棄身身名美惡豈不大哉　范縝與<lb/>
王僕射書曰君侯匡輔聖朝中夏無虞既盡美矣又盡<lb/>
善矣唐堯非不隆也門有謗木虞舜非不盛也庭懸諌<lb/>
<pb n="KR3k0055_WYG_299-19a"/>
鼓周公之才也樂聞譏諌故明君賢宰不憚諤諤之言<lb/>
布衣窮賤之人咸得獻其狂瞽先王所以有而勿亡得<lb/>
而勿失功傳不朽名至今者用此道也　增宋畢仲游<lb/>
與司馬光書曰昔安石以興作之説動先帝而患財之<lb/>
不足也故凡政之可以得民財者無不用蓋散青苗置<lb/>
市易歛役錢變鹽法者事也而欲興作患不足者情也<lb/>
茍未能杜其情而徒欲禁其事是以百説而百不行今<lb/>
遂廢傷民者一埽而更之則向來用事於新法者必不<lb/>
<pb n="KR3k0055_WYG_299-19b"/>
喜矣必操不足之情言不足之事以動上意雖致石人<lb/>
而使聽之猶將動也為今之策當大舉天下之計深明<lb/>
出入之數使天子曉然知天下之餘於財也財不足之<lb/>
論不得陳於前矣昔安石之居位也中外莫非其人今<lb/>
欲救前日之敝而左右侍職司使者十有七八皆安石<lb/>
之徒以此救弊如人久病而少間其父子兄弟喜見顔<lb/>
色而未敢賀者以其病之猶在也　明唐順之與楊繼<lb/>
盛書曰執事豪傑士也忘身許國不回不撓使世間淟<lb/>
<pb n="KR3k0055_WYG_299-20a"/>
涊全軀保禄之士聞風縮頸羞媿不暇執事之志則然<lb/>
而才足濟之然竊有少致愛於執事者頗覺慷慨激發<lb/>
之氣太勝而含蓄沉幾之力或不及焉且夫直前太鋭<lb/>
近於用壯取必太過近於浚恒在易固有戒矣惟幾也<lb/>
能通天下之志惟深也能成天下之務自古欲以成務<lb/>
而或僨焉者未必盡是庸人或豪傑與有責焉耳<lb/>
原論晉潘尼安身論曰蓋崇徳莫盛乎安身安身莫大<lb/>
乎存政存政莫重乎無私無私莫深乎寡欲是以君子<lb/>
<pb n="KR3k0055_WYG_299-20b"/>
安其身而後動易其心而後語定其交而後求然則動<lb/>
者吉凶之端也語者榮辱之主也求者利病之幾也行<lb/>
者安危之決也故君子不妄動也必適於道不徒語也<lb/>
必經於理不茍求也必造於義不虛行也必由於正夫<lb/>
然用能免或擊之凶享自天之祐故身不安則殆言不<lb/>
順則悖交不審則惑行不篤則危四者存乎中則憂患<lb/>
接乎外矣憂患之接必生於自私而興於有欲自私者<lb/>
不能成其私有欲者不能濟其欲理之至也　袁宏去<lb/>
<pb n="KR3k0055_WYG_299-21a"/>
　伐論曰夫君者必量才任以授官參善惡以毁譽課功<lb/>
　過以賞罰者也茍伐其善必忘其惡於是怨責之情必<lb/>
　存乎心希望之氣必形乎色此矜伐之士自賢之人所<lb/>
　以為薄而先王甚惡之者也君子則不然勞而不伐施<lb/>
　而不徳致恭以存其位下人不隱其功處不避汙官不<lb/>
　辭卑惟懼不任惟患弗能故力有餘而智不屈逺咎悔<lb/>
　而行成名立也　增魏曹冏六代論曰大魏之興於今<lb/>
　三十有四年矣觀五代之存亡而不用其長䇿覩前車<lb/>
<pb n="KR3k0055_WYG_299-21b"/>
　之傾覆而不改其轍跡子弟王空虛之地君有不使之<lb/>
　民宗室竄于閭閻不聞邦國之政權均匹夫勢齊凡庶<lb/>
　内無深根不拔之固外無磐石宗盟之助非所以安社<lb/>
　稷為萬代之業也夫泉竭則流涸根朽則葉枯枝繁者<lb/>
　䕃根條落者本孤故語曰百足之蟲至死不僵扶之者<lb/>
　衆也此言雖小可以喻大<lb/>
　<lb/>
御定淵鑑𩔖函卷二百九十四<lb/>
</p>
<p>
</p>
  </div>
</body>
</text>
</TEI>
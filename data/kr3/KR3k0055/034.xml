<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_034-1a"/>
　欽定四庫全書<lb/>
御定淵鑑𩔖函卷二十九<lb/>
　　地部七<hi>九疑山石鼓山</hi>　<hi>虎丘山/石門山</hi>　<hi>蒜山山石帆山太平    岷山</hi>
　　　<hi>會稽諸山交廣諸山</hi>
　　　九疑山一<lb/>
　原淮南子曰九疑之南陸事寡而水事多　湘中記曰<lb/>
　九疑山在營道縣九山相似行者疑惑故名九疑　楚<lb/>
　辭九歌曰九疑繽紛兮並迎　増水經曰基盤蒼梧之<lb/>
<pb n="KR3k0055_WYG_034-1b"/>
　野峰秀數郡之間羅巖九舉各導一溪岫壑負阻異嶺<lb/>
　同勢遊者疑焉故曰九疑　荆州記曰九疑山連峰接<lb/>
　岫競秀争髙含雰卷霧分天隔日<lb/>
　　　九疑山二<lb/>
　原漢書曰武帝南廵狩至于盛唐望祀虞舜于九疑<hi>詳廵</hi>
　<hi>狩</hi>　山海經曰南方蒼梧之丘蒼梧之川其中有九疑<lb/>
　山焉舜之所葬在長沙零陵界　名山略記曰九疑山<lb/>
　漢末有張禮正魏時有治明期南遊九疑禮正服黃精<lb/>
<pb n="KR3k0055_WYG_034-2a"/>
明期服澤瀉柏實後俱適西城君受宏景方兼以守一<lb/>
遂内外洞徹東華遣迎乗雲升天　増集仙録曰魯妙<lb/>
典入九疑十餘年有神人語之曰此山大舜所理天地<lb/>
之總司九州之宗主也古有髙道之士作三處麓牀可<lb/>
以棲庇風雨宅形念眞　神鏡記曰九疑山半皆植松<lb/>
竹夾路有清澗澗生黄色蓮花香氣盈谷又有九井昔<lb/>
何侯鍊丹于此汲一井則九井皆動山麓有天湖湖中<lb/>
有禽大如雁錦毛長六尺又有石洞左右有石人如冠<lb/>
<pb n="KR3k0055_WYG_034-2b"/>
劒而立　九疑圖記曰九峰一曰朱明峰為蒲水源二<lb/>
曰石城峰為沲水源三曰石樓峰為巢水源四曰娥皇<lb/>
峰為池水源五曰舜源峰為瀑水源亦曰華蓋實中峰<lb/>
也六曰女英峰為砯<hi>軿</hi>水源七曰簫韶峰為漭水源八<lb/>
曰桂林峰為洑水源九曰梓林峰為湎水源　酉陽雜<lb/>
俎曰杜陟常見江淮市人以桃核扇量米止容一升言<lb/>
于九疑山中得之　王維集曰明皇時道士申太芝遇<lb/>
異人告以九疑舊有天樂一部歲久化為五野豬人捕<lb/>
<pb n="KR3k0055_WYG_034-3a"/>
之化為古器太芝叩之音律相和遂進之　郡國志曰<lb/>
九疑山有九峰一曰朱明二曰石城三曰石樓<hi>其形如樓</hi>四<lb/>
曰娥皇<hi>下有舜池池傍春日百鳥生卵人取之則迷路卵不可得</hi>五曰舜源<hi>比衆峰最髙其</hi>
<hi>上多紫蘭</hi>六曰女英<hi>舜葬在/此峰下</hi>七曰簫韶<hi>峰下即象耕種之處</hi>八曰桂林<lb/>
<hi>馬明生遇安期授金液神丹之處</hi>九曰梓林<hi>周義山開石函得經讀之升仙之處</hi>又有九<lb/>
水七流嶺北二則飜注廣南　潛確𩔖書曰麓牀三俱<lb/>
在簫韶峰東北第一麓牀有石長一尺六寸人跡髣髴<lb/>
第二麓牀有二石鑑寒光清圓第三麓牀有巨石在路<lb/>
<pb n="KR3k0055_WYG_034-3b"/>
傍又有修眞四壇第一壇有茜草長丈餘如虎鬚古人<lb/>
鍊丹鐺釜猶存第二壇有清池東流有齊永明所鑄鐡<lb/>
磬十二枚第三壇有石牀筀<hi>貴</hi>竹圍大者幾二尺第四<lb/>
壇有石盆水出不竭<lb/>
　　九疑山三<lb/>
原詩東晉庾闡采藥詩曰采藥靈山㟽結駕登九疑懸<lb/>
巖漏石髓芳谷挺丹芝泠泠雲珠落漼漼玉蜜滋鮮景<lb/>
染冰顔妙氣翼冥期　増唐元結登九疑第二峰詩曰<lb/>
<pb n="KR3k0055_WYG_034-4a"/>
九疑第二峰其上有仙壇松杉映飛水蒼蒼在雲端何<lb/>
人居此處云是魯女冠不知幾百歲燕坐餌金丹相傳<lb/>
羽化時雲鶴滿峰巒婦人有髙風相望空長歎<lb/>
増記唐元結九疑圖記曰九疑山方二千餘里四州各<lb/>
近一隅世稱九峰相似望而疑之謂之九疑亦云舜登<lb/>
九峰疑禹而悲從臣有作九悲之歌因謂之九疑九峰<lb/>
殊極髙大逺望皆可見也彼如嵩華之峻峙衡岱之方<lb/>
廣在九峰之下磊磊然如布棊石者可以百數中峰之<lb/>
<pb n="KR3k0055_WYG_034-4b"/>
下水無魚鼈林無鳥獸如蟬蠅之𩔖聽之亦無往往見<lb/>
大谷長川平田深淵松杉百圍榕栝並之青莎白沙洞<lb/>
穴丹崖寒泉飛流異竹雜花囘映之處似藏人家實有<lb/>
九水出于山中四水流灌于南海五水北注合為洞庭<lb/>
若度其髙卑比洞庭南海之岸直上可二三百里不知<lb/>
海内之山如九疑者幾焉或曰若然者兹山何不列子<lb/>
五嶽對曰五帝之前封疆尚隘衡山作岳已出荒服今<lb/>
九疑之南萬里臣妾國門東望不見涯際西行幾萬里<lb/>
<pb n="KR3k0055_WYG_034-5a"/>
未盡邊陲當合以九疑為南岳以崑崙為西岳衡華之<lb/>
輩聽逸者占為山居封君表作園囿耳但苦當世議者<lb/>
拘限常情牽引古制不能有所改創也如何故圖九疑<lb/>
略載山谷傳于好事以旌異之如山中之往迹峰洞之<lb/>
名稱為人所傳説者並隨方題記庶幾觀者易知時永<lb/>
泰丙午中也<lb/>
原碑漢蔡邕九疑山碑曰巖巖九疑峻極于天觸石膚<lb/>
合興雷建雲時風嘉雨浸潤下民芒芒南土實賴厥勲<lb/>
<pb n="KR3k0055_WYG_034-5b"/>
逮于虞舜聖德光明克諧頑傲以孝烝烝師錫帝世堯<lb/>
廼授徵受終文祖璇璣是承泰階以平入以有終遂葬<lb/>
九疑解體而升登此崔嵬託靈仙神<lb/>
　　虎丘山一<lb/>
原虎丘山銘曰晉司徒東亭獻公王珣撰云虎丘山先<lb/>
名海涌山　王珣虎丘記曰山大勢四面周嶺南則是<lb/>
山徑兩面壁立交林上合蹊路下通升降窈窕亦不卒<lb/>
至　増吳地記曰虎丘山絶巖聳壑茂林深篁為江左<lb/>
<pb n="KR3k0055_WYG_034-6a"/>
丘壑之表吳興太守褚淵昔嘗述職路經吳境淹留數<lb/>
日登覽不足乃歎曰世之所稱多過其實今觀虎丘逾<lb/>
于所聞　吴都圖經續記曰虎丘山舊經載之已詳吳<lb/>
越春秋及越絶書之𩔖皆以為闔閭所葬有金精之异<lb/>
故名然觀其巖壑之勢出于天成疑先有是丘而闔閭<lb/>
因之以𦵏也<lb/>
　　虎丘山二<lb/>
増史記曰闔閭冢在吴縣閶門外以十萬人治冢取土<lb/>
<pb n="KR3k0055_WYG_034-6b"/>
臨湖𦵏經三日白虎踞其上故名虎丘山　原吴越春<lb/>
秋曰闔閭死𦵏于國西北名虎丘穿土為川積壤為丘<lb/>
發五都之士十萬人共治千里使象摙土冢池四周水<lb/>
深五丈餘銅椁三重傾水銀為池池廣六十歩黄金珠<lb/>
玉為鳬雁扁諸之劒魚腸三千在焉𦵏之已三日金精<lb/>
上浮為白虎蹲其上故曰虎丘　増吴地記曰虎丘山<lb/>
避唐太祖諱改為武丘原名海涌山在吴縣西北九里<lb/>
許闔閭𦵏此山中水銀為灌金銀為坑秦始皇東廵至<lb/>
<pb n="KR3k0055_WYG_034-7a"/>
虎丘求闔閭寶劒其虎當墳而踞始皇以劒擊不及悞<lb/>
中于石遺迹猶存其虎西走二十五里至虎疁<hi>地名</hi>而失<lb/>
唐諱虎錢諱疁改為滸墅劒無獲其石裂䧟成池故號<lb/>
劒池池旁有石可坐千人號千人石其山夲晉司徒王<lb/>
珣與弟司空珉别墅咸和二年捨山宅為東西二寺立<lb/>
祠于山寺側有貞孃墓吳國之佳麗也詞客才子多題<lb/>
詩墓上有舉子譚銖題詩後稍稍息筆　寰宇記曰山<lb/>
磵是孫權所發以求闔閭寶噐是未可知也磵側平石<lb/>
<pb n="KR3k0055_WYG_034-7b"/>
故號千人坐俗傳生公講法得名　通志曰晉竺先生<lb/>
遊長安從什公受業來止虎丘聚石為徒講涅槃經石<lb/>
皆㸃首<lb/>
　　虎丘山三<lb/>
原詩陳張正見從永陽王遊虎丘山詩曰滄波壯鬱島<lb/>
洛邑鎮崇芒未若兹山麗岹嶢擅水鄉地靈侔少室塗<lb/>
艱像太行重巖摽虎踞九曲峻羊腸溜深澗無底風幽<lb/>
谷自涼寶沈餘玉氣劒隱絶星光白雲多異影丹桂有<lb/>
<pb n="KR3k0055_WYG_034-8a"/>
叢香逺㸔銀臺竦洞塔耀山莊瑞草生金地天花照石<lb/>
梁　江總遊虎丘山精舍詩曰縱櫂憐廻曲尋山静見<lb/>
聞每從芳杜性須與俗人分貝塔涵流動花臺徧嶺芬<lb/>
蒙蘢出檐樹散漫繞窗雲情幽豈徇物志逺易驚羣何<lb/>
由狎魚鳥不願屈𤣥纁　増唐白居易虎丘山詩曰怪<lb/>
石千人坐靈池一劒沈海當亭兩面山在寺中心酒熟<lb/>
憑花勸詩成倩鳥吟寄言軒冕客此處好抽簪　劉長<lb/>
卿題虎丘寺詩曰青林虎丘寺林際翠微路仰見山僧<lb/>
<pb n="KR3k0055_WYG_034-8b"/>
來遥從飛鳥度兹山淪寶玉千載惟丘墓埋劒人空傳<lb/>
鑿山龍已去捫蘿披翳薈路轉夕陽處虎嘯崖谷深猿<lb/>
鳴松杉暮徘徊北樓上江海窮一顧日映千里帆鴉歸<lb/>
萬家樹暫因惬所願果得捐外慮庭暗栖閒雲檐香滴<lb/>
甘露久迷空寂理多為繁華故永欲託死生餘生豈能<lb/>
誤　宋方仲荀虎丘詩曰海涌起平田襌扉古木間出<lb/>
城先見塔入寺始登山堂静叅徒散巢喧乳雀還祖龍<lb/>
求寶劒曽此破孱顔　王禹偁遊虎丘詩曰蘚牆圍著<lb/>
<pb n="KR3k0055_WYG_034-9a"/>
碧孱顔曽是當年海涌山盡把好峰藏寺裏不教幽徑<lb/>
落人間劒池草色經冬在石座苔花自古斑珍重晉朝<lb/>
吾祖宅一回來此便忘還　元李士瞻遊虎丘詩曰蔓<lb/>
木叢篁古梵寒鑿開崖竇見波瀾莫邪久化蒼龍去猶<lb/>
作東吴劒氣㸔　又曰碧雞銀甃鎻吳娃臺閣千年屬<lb/>
梵家不見金精化為虎日斜荒冢亂啼鴉　明蔡羽虎<lb/>
丘詩曰檻外鄰吳苑林間促羽觴池花摇暑淨泉韻雜<lb/>
松涼念别經時久重來笑客忙小留軒裏月臨發戀清<lb/>
<pb n="KR3k0055_WYG_034-9b"/>
光<lb/>
原序晉顧愷之虎丘山序曰吳城西北有虎丘山者舍<lb/>
眞藏古體虚窮元隱崚陵堆之中望形不出常阜至乃<lb/>
巖崿絶于華峰　陳顧野王虎丘山序曰夫少室作鎮<lb/>
以峻極而標奇太華神掌以削成而稱貴若兹山者髙<lb/>
不槩雲深無藏影卑非培塿淺異疎林秀壁數尋被杜<lb/>
蘭與苔蘚椿枝十仞挂藤葛與懸蘿曲磵潺湲修篁䕃<lb/>
映路若絶而復通石将頽而復綴抑巨麗之名山信大<lb/>
<pb n="KR3k0055_WYG_034-10a"/>
吴之勝壤若夫九功六義之興依永和聲之製志由興<lb/>
作情以詞宣形言諧于韶夏成文暢于鐘律由來尚矣<lb/>
未有登髙能賦而韜斐麗之章入谷忘歸而忽鏗鏘之<lb/>
節故總轡齊鑣競雕蟲于山水雲合霧集争歌頌于林<lb/>
泉于時風清邃谷景麗修巒蘭佩堪紉胡牀可索林花<lb/>
飜灑乍飄颺于蘭皐山禽轉響時㺯聲于喬木班草班<lb/>
荆坐盤石之上濯纓濯足就滄浪之水傾縹瓷而酌旨<lb/>
酒翦綠葉而賦新詩肅爾若與三徑齊蹤鎗然似共九<lb/>
<pb n="KR3k0055_WYG_034-10b"/>
成諧韻盛矣哉聊述時事寄之翰墨　増唐李白虎丘<lb/>
山夜宴序曰方今内有夔龍皐伊以佐百揆外有方叔<lb/>
召虎以守四方江海之人髙枕無事則琴壺以宴友朋<lb/>
嘯歌以展霞月吾黨之職也我是以有今兹虎丘之㑹<lb/>
巖巖虎丘奠吴西門崒然如香樓金道自下方而踊躍<lb/>
鎻丹霞白雲于蓮宫之内㑹之日和氣滿谷陽春逼人<lb/>
巖煙埽除肅若有待余與夫不亂行于鷗鳥者銜流霞<lb/>
之杯而羣嬉乎其中笑向碧潭與松石道舊兕觥既發<lb/>
<pb n="KR3k0055_WYG_034-11a"/>
賓主醉止狂歌送酒坐者皆和吳趨所奏雲去日沒梵<lb/>
天月出萬里如綀松隂依依狀若留客于斯時也撫雲<lb/>
山為我輩視竹帛如草芥頽然樂極衆慮皆遣于是奮<lb/>
䫇屢舞而歡今夕何夕同者八人醉罷偕賦以為此山<lb/>
故事<lb/>
原書陳張種與沈炯書曰虎丘山者吴嶽之神秀者也<lb/>
雖復峻極異于九疑隱嶙殊于太乙衿帶城傍獨超衆<lb/>
嶺控繞川澤迥絶羣岑若其峰崖刻削窮造化之瑰詭<lb/>
<pb n="KR3k0055_WYG_034-11b"/>
澗壑杳冥若鬼神之髣髴珍木靈草茂瓊枝與碧葉飛<lb/>
禽走獸必負義而膺仁是以歴代髙賢輕舉棲託梵臺<lb/>
雲起寶刹星懸自非玉牒開祥金精蘊耀豈其神怪若<lb/>
此者乎　沈炯荅書曰若乃三江五湖洞庭巨麗寫長<lb/>
洲之茂苑登九曲之層臺山髙水深雲蒸霧吐其中之<lb/>
秀麗者實虎丘之靈阜焉冬桂夏栢長蘿修竹靈源祕<lb/>
洞轉側超絶逺磵深崖交羅戸穴<lb/>
増記唐李翺虎丘山記曰凡山居以怪石奇峰走泉深<lb/>
<pb n="KR3k0055_WYG_034-12a"/>
潭老木嘉草新花視逺為幽自江之南而多好山居之<lb/>
所翺之到者七焉皆天下山居之尤者也蘇州有虎丘<lb/>
山則外惟平地入然後上髙石可居數百人劒池上峭<lb/>
壁聳立憑樓檻以望逺　明都穆遊虎丘山記曰𢎞治<lb/>
己酉秋九月甲戌予與客泛舟將徧遊吳郭西諸山客<lb/>
曰虎丘之勝甲吳下且密邇闤闠遊必自虎丘始予諾<lb/>
焉亭午至山下觀憨憨泉泉為人投瓦礫塞之從石旁<lb/>
上東山廟即短簿祠中龎然雜以土偶有老僧方閉闗坐<lb/>
<pb n="KR3k0055_WYG_034-12b"/>
穴中與語頗可聽下東山北行登千人石旁有古木根<lb/>
出如蟠虯一本而為幹者三經清逺道士放鶴澗澗涸<lb/>
灌莽生焉後人立亭其上既而登三聖臺僧前導西南<lb/>
行至一菴甚幽寂蓋宋和靖書院故址也悵惋久之南<lb/>
行沿小溪復上千人石度石梁酌陸羽泉近庸僧屋其<lb/>
半頗減清潔出觀劒池左右刻虎丘劒池四大字是顔<lb/>
魯公書上兩崖壁立數仞勢欲崩裂其隂多昔人題名<lb/>
衆恐不能久讀遂登可中亭北有生公講臺字分鐫四<lb/>
<pb n="KR3k0055_WYG_034-13a"/>
砥而亡其一衆皆從故道下去時已逼暝予欲止宿客<lb/>
不可乃返<lb/>
　　蒜山一<lb/>
原劉楨京口記曰蒜山無峰嶺北懸臨江中魏文帝南<lb/>
望而致歎　山謙之南徐州記曰蒜山北江中有伏牛<lb/>
山　増一綂志曰蒜山在鎮江府治西三里西洋渡口<lb/>
北臨大江無峰嶺山多澤蒜故名或謂周瑜孔明㑹此<lb/>
計破曹操人謂其多算因名之晉末劉裕大敗孫恩于<lb/>
<pb n="KR3k0055_WYG_034-13b"/>
此<lb/>
　　蒜山二<lb/>
原詩宋顔延之侍遊蒜山詩曰睿思纏故里廵駕匝舊<lb/>
坰陟峰騰輦路尋雲抗遥甍春江壯風濤蘭野茂荑英<lb/>
宣遊𢎞下濟窮逺凝聖情　謝莊侍宴蒜山詩曰龍旌<lb/>
拂紆景鳳蓋起流雲轉蕙方因委層華正氛氳煙竟山<lb/>
郊逺霧罷江天分調石飛延露裁金起承雲<lb/>
　　石帆山一<lb/>
<pb n="KR3k0055_WYG_034-14a"/>
原盛宏之荆州記曰武陵舞陽縣有石帆山若數百帆<lb/>
　謝靈運遊名山志曰破石溪南二百餘里又有石帆<lb/>
修廣與破石等度質色亦同傳云古有人以破石之半<lb/>
為石帆故名彼為石帆此為破石<lb/>
　　石帆山二<lb/>
原銘宋鮑照石帆山銘曰應龍剖流息石横波下潨地<lb/>
軸上獦星羅牽湘引漢欱蠡吞湖西歴岷冢北瀉淮河<lb/>
淼淼泓藹積廣連深淪天測際亘海窮隂雲旌未起風<lb/>
<pb n="KR3k0055_WYG_034-14b"/>
柯不吟崩濤山逐鬱浪靁沈穆戎遂留昭御不還徒悲<lb/>
猿鶴空駕滄煙<lb/>
　　石鼓山一<lb/>
原臨海記曰郡西白鶴山有石鼓石槌世云石鼓鳴則<lb/>
土地宼亂隆安初此鼓屢鳴果有孫恩之亂舊說鄴西<lb/>
北有石鼓懸著山旁鳴則有軍兵動零陵永正鄉有鳴<lb/>
石二所其一狀如鼓俗名石鼓泉陵縣有石鼓舊聞數<lb/>
十里今無聲　王韶之南康記曰寧都溪之西有一山<lb/>
<pb n="KR3k0055_WYG_034-15a"/>
狀如鼓相傳謂之石鼓去縣三里壁立百餘丈赫然似<lb/>
朝霞初暉異于凡石　盛宏之荆州記曰建平郡南陵<lb/>
縣有石鼓南有五龍山山峰嶕嶢凌雲齊竦狀若龍形<lb/>
故因為名　増水經注云臨烝縣有石鼓髙六尺湘水<lb/>
所經鼓鳴則有兵革　祥符圖經曰俗云盧龍推鼓下<lb/>
入于潭水據烝湘之㑹諸葛武侯故宅在焉<lb/>
　　石鼔山二<lb/>
原詩晉庾闡觀石鼓詩曰命駕觀奇逸徑騖造靈山朝<lb/>
<pb n="KR3k0055_WYG_034-15b"/>
濟清溪岸夕憩五龍泉鳴石含潛響靁駭震九天妙化<lb/>
非不有莫知神自然翔霄拂翠嶺縁澗漱巖間手澡春<lb/>
泉潔目翫陽葩鮮<lb/>
増記宋范成大石鼓山記曰十四日泊衡州謁石鼓書<lb/>
院實州學也始諸郡未命教時天下有書院四徂徠金<lb/>
山岳麓石鼓石鼓山名也州北行岡壠將盡忽山石一<lb/>
峰起如大石磯浸江中烝水自邵陽來繞其左瀟湘自<lb/>
零陵來繞其右而皆會于合江亭之前并為一水以東<lb/>
<pb n="KR3k0055_WYG_034-16a"/>
去石鼓雄踞要㑹大略如春秋霸主令諸侯勤王烝湘<lb/>
如兄弟國奔命來㑹禀命載書乃同軌以朝宗蓋其形<lb/>
勢如此合江亭見韓文公詩今名綠浄閣亦取文公詩<lb/>
中緑浄不可唾之句退之貶潮陽時蓋自此横絶取路<lb/>
以入廣東故衡陽之南皆無詩焉西廊下石磴縁山謂<lb/>
之西溪有窪尊及唐李吉甫齊映諸人題刻書院之前<lb/>
有諸葛武侯新廟家兄至先為常平使者時所建十五<lb/>
日舎舟遵陸登囘雁峰郡南一小山也世𫝊陽鳥不過<lb/>
<pb n="KR3k0055_WYG_034-16b"/>
衡山至此而回然𫝊桂林尚有雁聲又有此峰與南岳<lb/>
七十二峰之數然相去已逺矣<lb/>
　　石門山一<lb/>
原逺法師廬山記曰西南有石門山其形似䨇闕壁立<lb/>
千餘仞而瀑布流焉　周景式廬山記曰石門山在康<lb/>
王谷東北八十餘里是一山之大谷有澗水亦名石門<lb/>
澗吐源渡逺為衆泉之宗每夏霖秋潦轉石發樹聲動<lb/>
數十里　増又曰廬山之北有石門水水出嶺端有䨇<lb/>
<pb n="KR3k0055_WYG_034-17a"/>
石髙竦其狀若門因有石門之目焉水道䨇石之中懸<lb/>
流飛㴻近三百許歩望之連天若曳飛練于霄漢中矣<lb/>
　原劉楨京口記曰石門二山頭相對髙二十餘丈廣<lb/>
六十餘歩謂為石門行道所經　謝靈運名山志曰石<lb/>
門山兩巖間微有門形故以為稱瀑布飛瀉丹翠交曜<lb/>
　増潛確𩔖書云石門山在湖口兩崖對峙如門石澗<lb/>
飛濤垂數十丈<lb/>
　　石門山二<lb/>
<pb n="KR3k0055_WYG_034-17b"/>
原詩宋謝靈運登石門最髙頂詩曰晨䇿尋絶壁夕宿<lb/>
在山棲疏峰枕髙館對嶺臨廻溪長林羅户庭積石擁<lb/>
階基連巖覺路塞密竹使徑迷來人忘新術去子惑故<lb/>
蹊活活夕流駛噭噭夜猿啼沈冥豈别理守道自不攜<lb/>
心契九秋榦目翫三春荑惜無同懐客共登青雲梯<lb/>
又石門巖上宿詩曰朝搴苑中蘭畏彼霜下歇暝還雲<lb/>
際宿弄此石上月鳥鳴識夜棲木落知風發異音同至<lb/>
聽殊響俱清越美人竟不來陽阿徒晞髮　増唐杜審<lb/>
<pb n="KR3k0055_WYG_034-18a"/>
言度石門山詩曰石門千仞斷迸水落遥空道束懸崖<lb/>
北橋攲絶澗中仰攀人屢息直下騎纔通泥擁奔蛇逕<lb/>
雲埋伏獸叢星躔牛斗北地脈象牙東闗塞隨行變髙<lb/>
深觸望同江聲連驟雨日氣抱殘虹未改朱明律先含<lb/>
白露風堅貞忻不憚險澀諒難窮有異登臨賞徒為造<lb/>
化功　閻防秋晩石門禮拜詩曰輕策凌絶壁招提謁<lb/>
金仙舟車無遊徑崖嶠乃屬天躑躅淹昃景徙倚望新<lb/>
弦石門變暝色谷口生人煙陽雁嗸平楚秋風急寒川<lb/>
<pb n="KR3k0055_WYG_034-18b"/>
馳暉苦代謝浮脆暫貞堅永欲臥丘壑息心依梵筵誓<lb/>
將歴劫願無以物外牽<lb/>
原書梁呉均與顧章書曰僕去月謝病還覔薜蘿梅溪<lb/>
之西有石門山者森壁争霞孤峰限日幽岫含雲深溪<lb/>
蓄翠蟬吟鶴唳水響猿啼英英相雜緜緜成韻既素重<lb/>
幽居遂葺宇其上幸富菊花偏饒竹實山谷所資于斯<lb/>
已辦仁智所樂豈徒語哉<lb/>
増記魏周景式石門澗記曰逺法師傳稱慧逺居廬山<lb/>
<pb n="KR3k0055_WYG_034-19a"/>
三十年凡再至石門其廬山諸道人遊石門詩序云石<lb/>
門在精舎南十餘里一名障山基連大嶺體絶衆阜闢<lb/>
三泉之㑹並立而開流傾巖元映其上䝉形表于自然<lb/>
故因以為名此雖廬山之一隅實斯地之奇觀皆傳之<lb/>
于舊俗而未觀者衆将由懸瀨險峻人獸迹絶徑廻曲<lb/>
阜路阻行難故罕經焉釋法師以隆安四年仲春之月<lb/>
因詠山水遂杖錫而遊于時交徒三十餘人咸拂衣晨<lb/>
征悠然増興雖林壑幽邃而開途競進雖乘危履石並<lb/>
<pb n="KR3k0055_WYG_034-19b"/>
以所悦為安既至則援木尋葛歴險窮崖猿臂相引僅<lb/>
乃造極于是擁藤倚巖詳觀其下始知七嶺之美蘊奇<lb/>
于此雙闕對峙其前重巖映帶其後巒阜周囘以為障<lb/>
崇巖四營而開宇其中則有石臺石池宫館之象觸𩔖<lb/>
之形致可樂也清泉分流而合注緑淵鏡静于天池文<lb/>
石發彩煥若披面檉松芳草蔚然光目其為神麗亦已<lb/>
備矣斯日也衆情奔恱矚覽無厭游觀未久而天氣屢<lb/>
變霄霧晨集則萬象隠形流光回照則衆山倒影開闔<lb/>
<pb n="KR3k0055_WYG_034-20a"/>
之際狀有靈焉而不可測也乃其將登則翔禽拂翮鳴<lb/>
猿厲響歸雲廻駕想羽人之來儀哀聲相和若元音之<lb/>
有寄雖彷彿猶聞而神以之暢雖樂不期歡而欣以永<lb/>
日當其沖豫自得信有味焉而未易言也退而尋之夫<lb/>
崖谷之間會物無主應不以情而開興引人致深若此<lb/>
豈不以虛明朗其照閒邃篤其情耶並三復斯談昧然<lb/>
未盡俄而太陽告夕所存已往乃悟幽人之元覽達恒<lb/>
物之大情其為神趣豈山水而已哉于是徘徊崇嶺流<lb/>
<pb n="KR3k0055_WYG_034-20b"/>
目四矚九江如帶丘阜成垤因此而推形有巨細智亦<lb/>
宜然廼喟然歎宇宙雖遐古今一契靈鷲邈矣荒途日<lb/>
隔不有哲人風跡誰存應深悟逺慨焉長懐欣一遇之<lb/>
同歡感良辰之難再情發于中遂共詠之云爾<lb/>
　　太平山一<lb/>
原孔皐會稽記曰餘姚縣南百里有太平山山形似繖<lb/>
四角各生一種木木不雜糅三陽之辰華卉代發　孔<lb/>
靈符㑹稽記曰餘姚江源出太平山東至浹江口入海<lb/>
<pb n="KR3k0055_WYG_034-21a"/>
　　太平山二<lb/>
原詩齊孔稚珪遊太平山詩曰石險天貌分林交日容<lb/>
缺隂澗落春榮寒巖留夏雪<lb/>
原銘晉孫綽太平山銘曰嵬峨太平峻踰華霍秀嶺樊<lb/>
縕奇峰挺崿上干翠霞下籠丹壑有士冥遊黙往寄託<lb/>
肅形枯林映心幽漠亦既覯止渙焉融滯懸棟翠微飛<lb/>
宇雲際重巒蹇産廻溪縈帶被以青松灑以素瀬流風<lb/>
佇芳翔雲停藹<lb/>
<pb n="KR3k0055_WYG_034-21b"/>
　　岷山一<lb/>
原尚書禹貢曰岷山導江東别為沱　増家語曰江出<lb/>
岷山其源可以濫觴至于江津不方舟不可以行　漢<lb/>
書注曰岷山一名鴻冢一名沃焦在隴山南首故稱隴<lb/>
蜀山直上六十里　原河圖曰岷山之地為井絡帝以<lb/>
會昌神以建福上為天井　増山海經曰岷山江水出<lb/>
焉其上多金玉其下多梅多棠其獸多犀象夔牛　又<lb/>
曰岷山神馬首龍身祠用雄雞瘞用黍則風雨可致焉<lb/>
<pb n="KR3k0055_WYG_034-22a"/>
　郡國志曰岷山俗謂之鐵豹嶺<lb/>
　　岷山二<lb/>
原贊晉郭璞岷山贊曰岷山之精上絡東井始出一勺<lb/>
終致淼溟作紀南夏天清地静<lb/>
　　㑹稽諸山一<lb/>
原孔子家語曰禹會諸侯于塗山防風氏後至禹戮之<lb/>
其骨專車　増史記曰始皇三十七年登會稽山以望<lb/>
南海而立石刻頌秦德　晉書曰顧愷之遊會稽人問<lb/>
<pb n="KR3k0055_WYG_034-22b"/>
山川之美荅曰千巖競秀萬壑争流　原呉越春秋曰<lb/>
范蠡作城訖怪山自至怪山者琅邪東武海中山也一<lb/>
夕自來百姓怪之故曰怪山　越絶書曰雞山豕山句<lb/>
踐以畜雞豕将伐吴以食死士　増又曰赤堇之山破<lb/>
而出錫亦名錫浦舊圖經云即歐冶子為越王鑄劒之<lb/>
所一名鑄浦山　又曰龜山句踐所起臺也東為司馬<lb/>
門因以灼龜又仰望天氣覩天怪也臺髙四十六丈周<lb/>
五百三十歩　原孔皐會稽記曰永興縣東北九十里<lb/>
<pb n="KR3k0055_WYG_034-23a"/>
有余山傳曰是塗山按越書禹娶于塗山塗山去山隂<lb/>
五十里檢其里數是其處也　又曰縣東南十八里有<lb/>
射的山逺望如射侯謂之射的射的之西有石室壁方<lb/>
二丈謂之射堂傳云羽客之所游憩土人常以此占穀<lb/>
食貴賤射的明則米賤暗則貴諺曰射的白斛一百射<lb/>
的𤣥斛一千　又曰縣東北六十里有土城山句踐索<lb/>
美女以獻吴王得諸暨苧蘿山賣薪女西施鄭旦先教<lb/>
習于土城山山邊有石云是西施澣紗石　又曰東有<lb/>
<pb n="KR3k0055_WYG_034-23b"/>
秦望山昔秦始皇登此使李斯勒石其碑見在　孔靈<lb/>
符㑹稽山記曰㑹稽山南有宛委山其上有石俗呼石<lb/>
匱壁立干雲有懸度之險升者累梯然後至焉昔禹治<lb/>
洪水厥功未就乃躋于此山發石匱得金簡玉字以知<lb/>
山河體勢于是疏導百川各盡其宜　又曰射的山西<lb/>
南水中有白鶴常為仙人取箭每刮壤尋索遂成此山<lb/>
　増又曰四明山髙峰軼雲連岫蔽日道書謂丹山赤<lb/>
水洞天上有四窗穴通日月星辰之光故號四明　山<lb/>
<pb n="KR3k0055_WYG_034-24a"/>
海經曰㑹稽之山四方上多金玉下多碔砆　水經注<lb/>
云㑹稽山有禹廟昔大禹東廵崩于會稽因而葬之有<lb/>
鳥來為之耘春㧞草根秋啄其穢縣官禁民不得妄害<lb/>
此鳥山東有井名禹井深不見底即禹穴　又曰會稽<lb/>
之山古防山也亦謂之茅山又曰棟山越絶云棟猶鎮<lb/>
也蓋周禮所謂揚州之鎮也山下有禹廟廟有聖姑像<lb/>
禮樂緯云禹治水旱天賜神女聖姑即其像也　又曰<lb/>
會稽秦望山為衆峰之傑自平地以取山頂懸磴孤危<lb/>
<pb n="KR3k0055_WYG_034-24b"/>
峭路險絶記云扳蘿捫葛然後能升山上無髙木當由<lb/>
地迥多風所致山南有嶕峴峴裏有大城越王無餘之<lb/>
舊都也　又曰蘭風山當驛路水少石多三嶺枕帶長<lb/>
江孤危若傾縁山之路皆作飛閣以渡　開山圖曰禹<lb/>
開宛委山得赤珪如日碧珪如月長一尺二寸　續捜<lb/>
神記曰會稽剡縣民袁相根碩二人獵經深山重嶺甚<lb/>
多見山羊六七頭遂經一石橋橋甚狹而峻羊去根等<lb/>
亦隨度有山穴如門豁然而開既入内甚平敞草木皆<lb/>
<pb n="KR3k0055_WYG_034-25a"/>
香有一小屋二女子住中年皆十五六容色甚美著青<lb/>
衣見二人至忻然云早望汝來遂為室家忽二女出行<lb/>
云復有得壻者往慶之曳屐于絶巖上行琅琅然二人<lb/>
思歸二女已知乃謂曰自可去以一腕囊與根語曰愼<lb/>
勿開也于是得歸後出行家人開其囊囊如蓮花一重<lb/>
出復一重至五重而盡中有小青鳥飛去根還知此悵<lb/>
然而已　郡國志曰會稽山上有草莖赤葉青人死覆<lb/>
之即活　又曰天姥山與括蒼山相連石壁上有刻字<lb/>
<pb n="KR3k0055_WYG_034-25b"/>
科斗形髙不可識春月樵者聞簫鼓笳吹之聲後吴録<lb/>
云登此山者或聞天姥歌謡之聲　會稽郡記曰㑹稽<lb/>
境特多名山水峰崿隆峻吐納雲霧松栝楓柏摧幹竦<lb/>
條潭壑鏡澈清流寫注　世說曰王子敬云從山隂道<lb/>
上行山川自相映發使人應接不暇若秋冬之際尤難<lb/>
為懷　輿地志曰臥龍山在紹興府城内舊名種玉山<lb/>
大夫種葬此因名種山漢作重山　九域志曰蘭渚山<lb/>
在紹興府城西南句踐種蘭于此　神異經曰擪烏山<lb/>
<pb n="KR3k0055_WYG_034-26a"/>
在蕭山亞夫斷蕭山南嶺將擪于烏江蓋江東以擲為<lb/>
擪也　舊圖經曰翠嶂山多苮草織以為席甚細滑多<lb/>
摺者為上又名夏駕山夏駕者以夏時水漲此山若駕<lb/>
于湖中也　剡録曰太白山峻極崔嵬吐雲納景趙廣<lb/>
信升仙處也石筍對立如闕有廣信丹井在山之陽瀑<lb/>
泉怒飛懸下三十丈又產仙茗　孔曄記曰白石山在<lb/>
嵊縣上有瀑布水巖際有蜜房采蜜者以葛藤連結然<lb/>
後至齊帝立太平館于山以居褚伯玉孔稚珪從其受<lb/>
<pb n="KR3k0055_WYG_034-26b"/>
道于館側立碑　眞誥曰桐柏山髙一萬五千丈周圍<lb/>
八百餘里四面視之如一其一頭在會稽東海際其一<lb/>
頭入海中是金庭不死之鄉<hi>金庭山在嵊縣</hi>在桐柏中方四十<lb/>
里上有黄雲覆之樹則蘇紆珠碧泉則石髓金精其山<lb/>
臺盡五色金也　舊志曰金庭山之西有小香罏峰南<lb/>
有卓劒峰前有五老峰後有放鶴峰東有毛竹洞洞口<lb/>
有竹生毛節覆一節　名山志曰南巖山在新昌山巖<lb/>
陡險沙石積成如築牆以物觸之紛紛散落時或有崩<lb/>
<pb n="KR3k0055_WYG_034-27a"/>
墜者世傳禹治水東注積沙成巖巖石間或有螺殼<lb/>
括地志曰沃洲山在新昌與天姥對峙道書第十五福<lb/>
地支遁居此戴許王謝十八人與之游時稱勝會　王<lb/>
銍記曰東山巍然特立于衆峰間拱揖蔽虧如鸞鶴飛<lb/>
舞林谷深蔚望不可見上有國慶禪院乃太傅故宅絶<lb/>
頂有謝公調馬路白雲明月二堂遺址山半有薔薇洞<lb/>
相傳太傅攜妓之所山西有太傅墓　潛確𩔖書曰蕺<lb/>
山在紹興府東北山顚產蕺舊經云蕺蔬𩔖也越王嘗<lb/>
<pb n="KR3k0055_WYG_034-27b"/>
采食之因名王右軍居此遇一老姥賣扇右軍為題其<lb/>
扇頭老姥初有慍色及出人競買去他日姥又持扇乞<lb/>
書右軍笑而不答　又曰雲門山在紹興府城南王獻<lb/>
之居此舊有子敬亭　又曰五泄山在諸暨一名越洞<lb/>
巖山峻而有五級故名<hi>水經注云土人謂瀑布曰泄</hi>　又曰剡山在<lb/>
嵊縣秦始皇東游時鑿此以泄王氣一名鹿胎山昔有<lb/>
陳惠度者射鹿此山鹿孕而傷既產以舌䑛子子乾而<lb/>
母死惠度遂投寺為僧後鹿死處生草名曰鹿胎草<lb/>
<pb n="KR3k0055_WYG_034-28a"/>
　　㑹稽諸山二<lb/>
原詩晉王彪之登㑹稽刻石山詩曰隆山嵯峨崇巒岧<lb/>
嶢傍覿滄洲仰拂元霄文命逺會風淳道遼秦皇遐廵<lb/>
邁兹英豪宅靈基阿銘跡峻嶠青陽曜景時和氣淳修<lb/>
嶺増鮮長松挺新飛鴻振羽騰龍躍鱗　増唐李白送<lb/>
友人尋越中山水詩曰聞道稽山去偏宜謝客才千巖<lb/>
泉灑落萬壑樹縈廻東海横秦望西陵繞越臺湖清雙<lb/>
鏡曉濤白雪山來八月枚乘筆三吴張翰杯此中多逸<lb/>
<pb n="KR3k0055_WYG_034-28b"/>
興早晚向天台　又夢遊天姥詩曰海客談瀛洲煙濤<lb/>
微茫信難求越人語天姥雲霓明滅或可覩天姥連天<lb/>
向天横勢㧞五岳掩赤城天台四萬八千丈對此欲倒<lb/>
東南傾我欲因之夢吴越一夜飛渡鏡湖月湖月照我<lb/>
影送我至剡溪謝公宿處今尚在淥水蕩漾清猿啼脚<lb/>
著謝公屐身登青雲梯半壁見海日空中聞天雞千巖<lb/>
萬轉路不定迷花倚石忽已暝熊咆龍吟殷巖泉慄深<lb/>
林兮驚層巓雲青青兮欲雨水澹澹兮生煙列缺霹靂<lb/>
<pb n="KR3k0055_WYG_034-29a"/>
丘巒崩摧洞天石扇訇然中開青冥浩蕩不見底日月<lb/>
照曜金銀臺霓為衣兮風為馬雲之君兮紛紛而來下<lb/>
虎鼓瑟兮鸞回車仙之人兮列如麻忽魂悸以魄動怳<lb/>
驚起而長嗟惟覺時之枕席失向來之煙霞世間行樂<lb/>
亦如此古來萬事東流水别君去兮何時還且放白鹿<lb/>
青崖間須行即騎訪名山安能摧睂折腰事權貴使我<lb/>
不得開心顏<lb/>
増書宋謝靈運與廬陵王書曰會稽既豐山水是以江<lb/>
<pb n="KR3k0055_WYG_034-29b"/>
左嘉遯並多居之但季世慕榮幽棲者寡或復才為時<lb/>
求弗獲從志至若王宏之拂衣歸耕踰歴三紀孔淳之<lb/>
隱約窮岫自始迄今阮萬齡辭事就閒纂成先業浙河<lb/>
之外棲遲山澤如斯而已既逺同羲唐亦激貪厲競殿<lb/>
下愛素好古常若布衣每意昔聞虛想巖穴若遣一介<lb/>
有以相存眞可謂千載盛美也<lb/>
増記唐白居易沃洲山禪院記曰沃洲山在剡縣南三<lb/>
十里禪院在沃洲山之陽天姥岑之隂南對天台而華<lb/>
<pb n="KR3k0055_WYG_034-30a"/>
頂赤城列焉北對四明而金庭石鼓介焉西北有支遁<lb/>
嶺而養馬坡放鶴峰次焉東南有石橋溪溪出天台石<lb/>
橋因名焉其餘卑巖小泉如子孫之從父母者不可勝<lb/>
數東南山水越為首剡為面沃洲天姥為睂目夫有非<lb/>
常之境然後有非常之人棲焉晉宋以來因山洞開厥<lb/>
初有羅漢僧西天竺人白道猷居焉次有髙僧竺法潛<lb/>
支道林居焉次又有乾興淵支遁開威蘊崇實光識裵<lb/>
藏濟度逞印凡十八僧居焉髙士名人有戴逵王洽劉<lb/>
<pb n="KR3k0055_WYG_034-30b"/>
恢許元度殷融郄超孫綽桓彦表王敬仁何次道王文<lb/>
度謝長霞袁彦伯王䝉衛玠謝萬石蔡叔子王羲之凡<lb/>
十八人或游焉或止焉故道猷詩云連峰數千里修林<lb/>
帶平津茅茨隱不見雞鳴知有人謝靈運詩云暝投剡<lb/>
中宿明登天姥岑髙髙入雲霓還期安可尋蓋人與山<lb/>
相得于一時也自齊至唐兹山寖荒靈境寂寥罕有人<lb/>
游故詞人朱放詩云月在沃洲山上人歸剡縣江邊劉<lb/>
長卿詩云何人住沃洲此皆愛而不到者也太和二年<lb/>
<pb n="KR3k0055_WYG_034-31a"/>
春有頭陀僧白寂然來游兹山見道猷支竺遺跡泉石<lb/>
盡在依依然如歸故鄉戀不能去時浙東廉使元相國<lb/>
聞之始為卜築次廉使陸中丞知之助其繕完三年而<lb/>
禪院成五年而佛事立正殿若干間齋堂若干間僧舎<lb/>
若干間夏臘之僧歲不下八九十安居游觀之外日與<lb/>
寂然討論心要振起禪風黑白之徒附而化者甚衆嗟<lb/>
乎支竺歿而佛聲寢靈山廢而法不作後數百歲而寂<lb/>
然繼之豈非時有待而化有緣也六年夏寂然遣門徒<lb/>
<pb n="KR3k0055_WYG_034-31b"/>
僧常䞇自剡抵洛持書與圖詣從叔樂天乞為禪院記<lb/>
云　宋陸游雲門寺記曰雲門寺自晉唐以來名天下<lb/>
父老言昔盛時繚山並溪樓塔重複依巖跨壑金碧飛<lb/>
踊居之者忘老寓之者忘歸游觀者累日乃徧往往迷<lb/>
不得出雖寺中人或旬月不相覿也入寺稍西石壁峰<lb/>
為看經院又西為藥師院又西繚而北為上方已而少<lb/>
衰于是看經别為寺曰顯聖藥師别為寺曰雍熈最後<lb/>
上方亦别曰夀聖而古雲門寺更曰淳化一山凡四寺<lb/>
<pb n="KR3k0055_WYG_034-32a"/>
夀聖最小不得與三寺班然山尤勝絶游山者自淳化<lb/>
歴顯聖雍熈酌鍊丹泉闚筆倉追想葛稚川王子敬之<lb/>
遺風行聽灘聲而坐䕃木影徘徊好泉亭上山水之樂<lb/>
饜飫極矣而亭之旁始得支徑逶迤如線修竹老木怪<lb/>
藤醜石交覆而角立破崖絶澗奔泉迅流喊呀而噴薄<lb/>
方暑凜然以寒正晝仰視不見日景如此行百餘歩始<lb/>
至夀聖嶄然孤絶老僧四五人引水種蔬見客不知拱<lb/>
揖客無所主而去僧亦竟不知辭謝好竒者或更以此<lb/>
<pb n="KR3k0055_WYG_034-32b"/>
喜之今年予來南而四五人者相與送予至新谿且曰<lb/>
吾寺舊無記願得君之文磨刻崖石予異其朴野而能<lb/>
知此也遂與為記　明劉基越山遊記曰舟出越城東<lb/>
南入鏡湖四里許為賀監宅宅今為景福寺又東南行<lb/>
二里許為夏后陵陵旁為南鎭祠又東可二里入樵風<lb/>
徑東漢鄭巨君采薪之所也徑上有石帆山狀如張帆<lb/>
又折而西南行二里為陽明洞天其中有峰狀如傘名<lb/>
曰石傘之峰其東為石旗秦皇酒甕在焉又南入若邪<lb/>
<pb n="KR3k0055_WYG_034-33a"/>
之溪循宛委玉笥泝流三里至昌源有故宋廢陵蓋理<lb/>
宗上皇之所𦵏也其上有山狀如香爐名曰香爐之峰<lb/>
入南可四里曰鑄浦是為赤堇之山其東山曰日鑄有<lb/>
鉛錫多美茶又南行六七里泊于雲峰之下曰平水市<lb/>
即唐元微之所謂草市也其地居鏡湖上游羣小水至<lb/>
此入湖於是始通舟楫故竹木薪炭凡貨物之産于山<lb/>
者皆于是乎會以輸于城府故其市為甚盛開元寺僧<lb/>
有菴在市中菴側有小軒俯邪溪而山自秦望之陽分<lb/>
<pb n="KR3k0055_WYG_034-33b"/>
趨雲門北下者至此而止其南自舜田陶山刺浮若邪<lb/>
東下者則皆在其外歴歴可數諸檐楹間故雖居市中<lb/>
而不黷首春水涸舟不得深入登岸行一里餘乃至坐<lb/>
久覺清爽寺僧因請名其軒乃議其名曰溪麓<lb/>
原贊晉郭璞會稽山贊曰禹徂會稽爰朝羣臣不䖍是<lb/>
討乃戮長人玉匱表夏元石勒秦<lb/>
　　交廣諸山一<lb/>
増漢書曰秦北為長城之役南有五嶺之戍廣州記云<lb/>
<pb n="KR3k0055_WYG_034-34a"/>
五嶺大庾始安臨賀桂陽揭陽也　史記索隱曰豫章<lb/>
三十里有梅嶺在洪崖山當古驛道相傳以梅將軍名<lb/>
越絶書云越王子孫姓梅氏秦并六國越王踰零陵往<lb/>
南海越人梅鋗從至臺嶺家焉而築城湞水上奉王居<lb/>
之鄉人因謂臺嶺為梅嶺及綂衆歸吴芮留其將庾勝<lb/>
兄弟居守梅嶺又稱大庾嶺　晋書曰諸獠皆鑄銅為<lb/>
鼔初成懸于庭中置酒以招同𩔖豪富者以金銀釵扣<lb/>
鼓遂遺主人若讎殺相攻便擊此鼓同𩔖雲集後人于<lb/>
<pb n="KR3k0055_WYG_034-34b"/>
此掘得銅鼓因以名山<hi>銅鼔山在瓊州府文昌縣</hi>　寰宇記曰鏌鋣<lb/>
山在上林嘗有樵者入山得古劒　輿地記曰都嶠山<lb/>
在容縣其山有八峰曰兜子馬鞍八疊雲蓋香爐仙人<lb/>
中峰丹竈而八疊最奇秀道書第二十洞天有南北兩<lb/>
洞南洞寛廣平坦中有浮屠大像北洞差狹為星壇者<lb/>
八中峰絶頂有室曰中宮院宋興隆中有梁賢者與友<lb/>
人遊此見有閣宇三間傍多梅林取一顆噉之遂不粒<lb/>
食　原顧微廣州記曰南海増城縣有白水山有瀑布<lb/>
<pb n="KR3k0055_WYG_034-35a"/>
懸注百許丈　又曰南海始昌縣有一石望之似牛向<lb/>
江名曰牛鼻山縣西有扶盧山髙入雲霄世傳云上有<lb/>
湖水至甲戌日輒聞山上有鼓角笳簫鳴響　又曰南<lb/>
海四會縣有金岡山行人往往見金人見形岡側　又<lb/>
曰東莞寶安縣有參里山傳云曽參純孝其所居山林<lb/>
後以為名　又曰鬱林郡北有大山其髙隱天上有池<lb/>
有石牛在池下民常祀之歲旱百姓殺牛祈雨以牛血<lb/>
和泥厚泥石牛背祀畢天雨洪注洗石牛背泥盡而後<lb/>
<pb n="KR3k0055_WYG_034-35b"/>
晴　劉欣期交州記曰浮石山在海中而峙髙數十丈<lb/>
浮在水上　又曰有一山神功刻鏤若射堋去石堂□<lb/>
百歩夜常聞射聲　裵氏廣州記曰蒼梧彰平縣有石<lb/>
膏山望之皎若霜雪　増名山志曰擎雷山在雷州府<lb/>
城南昔被雷震出泉故名　又曰扶山在瓊州府城東<lb/>
南左有五嶺曰從衍忘峒光螺居碌居林逓相擁護故<lb/>
以扶名道書第二十四福地有陶公者於此修鍊得道<lb/>
仙去又名陶公山下有巨潭水流三十六曲以達於江<lb/>
<pb n="KR3k0055_WYG_034-36a"/>
　一統志曰桂山在桂林府治東北三峰鼎峙舊名越<lb/>
王山巖曰疊綵山多桂𣗳　山經曰五嶺擁從衡岳如<lb/>
君而羅浮傑出為之佐命也道書十八洞天之一　潛<lb/>
確𩔖書曰越秀山在廣州府城内上有越王臺　又曰<lb/>
番山在廣州府城内其上産木棉　又曰禺山在廣州<lb/>
府城内其陽曰西竺山又西北里許有元覽臺西為粤<lb/>
洲　又曰西樵山在廣州府城西髙數百仞山若游龍<lb/>
盤踞四十餘里峰巒大者七十有二互相聨屬内顧若<lb/>
<pb n="KR3k0055_WYG_034-36b"/>
羅城有大科峰極髙峻其南曰雷壇峰曰寶峰又折而<lb/>
東南曰大觀峰旁有巨石如笠名太尉笠中有小石如<lb/>
卵浮不著地其下有九曜巖又南曰紫如峰峰之下有<lb/>
小雲谷又數百武曰烏利巖可坐百餘人大科峰之西<lb/>
有巖闊一丈四尺髙丈餘入可數十尋巖後復有小巖<lb/>
其石五色若錦旁有錦巖菴其下水簾千丈折流而北<lb/>
曰龍泉曰寶鴨池其下曰瀉泉坑曰雙魚陂又折而東<lb/>
北曰碧雲峰其上有巨石以一指觸之輒動又數百歩<lb/>
<pb n="KR3k0055_WYG_034-37a"/>
即小科峰也其隂有伏虎石觀翠巖石壁中懸泉一線<lb/>
晝夜如注亦名水簾水簾之下有金銀池諸山之泉出<lb/>
焉注于百會以逹碧江轉而北曰宫山其上有翳門關<lb/>
又西北曰鎮頭岡曰紫竹峰延緜至于蘭谷尤為峭拔<lb/>
峰之外為壁山其下有通潮井又數折而出曰黄旂岡<lb/>
岡有黄龍洞翠微石室宛然若存唐末詩人曹松寓此<lb/>
嘗以顧渚茶教人種焙人遂以茶為業自西樵之北其<lb/>
石多珉又有三臺曰聚仙曰見日曰超然東西各廣五<lb/>
<pb n="KR3k0055_WYG_034-37b"/>
十歩今漸斥為茶苑　又曰厓門山在新會海中宋末<lb/>
帝昺駐蹕于此為元兵所廹丞相陸秀夫抱帝赴海死<lb/>
時御舟一白鷳奮擊哀鳴墮水以殉　又曰峽山在清<lb/>
逺一名中宿峽崇山峻立中貫海流舊傳黄帝二少子<lb/>
隱此因號二禺山梁時峽有二神人化為力士往舒州<lb/>
延祚寺夜叩眞俊禪師曰峽據清逺上游欲建一道場<lb/>
以標勝槩師許之乎俊諾中夜風雨大作遲明啓户佛<lb/>
殿寶像已神運至此山矣師乃安坐語偈曰此殿飛來<lb/>
<pb n="KR3k0055_WYG_034-38a"/>
何不回去忽聞空中語曰動不如静賜額飛來寺　又<lb/>
曰南華山在韶州府城南峰巒環抱如蓮花然中有南<lb/>
華寺曹溪發源于此　又曰韶石山在韶州府城東北<lb/>
山多怪石相傳舜南廵登此奏樂因名　又曰雲門山<lb/>
在韶州乳源曹溪六祖分為二派曰青源思曰南岳讓<lb/>
南岳復為二派曰臨濟曰溈仰青源復分三派曰曹洞<lb/>
曰法眼曰雲門是為五宗雲門祖師文偃其的傳也以<lb/>
居雲門故曰雲門宗　又曰英山在英德上産竒石峰<lb/>
<pb n="KR3k0055_WYG_034-38b"/>
巒聳翠巖竇分明無斧鑿㾗鏗然作金石聲　又曰韓<lb/>
山在潮州海陽治東頂有三峰形如筆架韓文公守潮<lb/>
嘗游此因名有文公祠祠旁有木郡人以其花之繁稀<lb/>
卜科第盛衰因名韓木　又曰定山在肇慶髙要山有<lb/>
聳石廣六十餘丈髙二百餘仞謂之崧臺下有石室南<lb/>
北二門狀若人工自生風煙其中室櫳約髙五丈餘寛<lb/>
廣可坐百餘人　又曰頂湖山在髙要山髙千餘仞周<lb/>
數百里山頂有湖四時不竭其勢森聳攀躋莫至相傳<lb/>
<pb n="KR3k0055_WYG_034-39a"/>
有樵者拾得一大卵下至山半雲霧四起雷電迅發還<lb/>
卵舊所天乃開霽山有頂臺湖出五色茜草　又曰瓊<lb/>
山在瓊州府城西其石似玉而潤　又曰五指山在瓊<lb/>
州定安南界五峰屹立如人指故名一云婺女星常降<lb/>
此山名黎婺山一云昔雷攝一蛇卵在山中生一女歲<lb/>
久有交趾蠻過海采香因與野合其後子孫衆多是為<lb/>
黎人之祖故曰黎母山黎人居山四傍内為生黎外為<lb/>
熟黎山極髙其巓常在雲霧中久晴海氛清廓時或見<lb/>
<pb n="KR3k0055_WYG_034-39b"/>
翠尖浮半空下猶䝉晦熟黎所居已阻且深生黎之巢<lb/>
人跡不至相傳有怡眞養氣夀考逸樂之輩不與世接<lb/>
虎豹守險無路可攀但覺水泉甘美絶異耳　又曰獨<lb/>
秀山在桂州府治後峭立五百餘丈如卓筆然下有石<lb/>
室郡守顔延之嘗讀書于此　又曰琴潭山在桂州府<lb/>
城西羣山中有一小山巨石林立如鋸解刀削其下空<lb/>
洞成潭水流琮琤如琴筑聲前有小巖虛廣明潔石榻<lb/>
石琴各一具傍又有茘枝巖俯石門而入深十餘丈多<lb/>
<pb n="KR3k0055_WYG_034-40a"/>
滴乳垂綴如茘枝　又曰勾漏山在梧州府北流石峰<lb/>
千百從平川中特起其巖穴皆勾曲穿漏故名道書第<lb/>
二十二洞天也洞有三石室葛洪嘗修鍊於此　又曰<lb/>
白石山在潯州府城南兩峰並立下有巖洞通北流勾<lb/>
漏世傳葛洪嘗往來其間上有會仙巖磴道險峻巓可<lb/>
容數十人有鍊丹竈八仙石俱在獨秀峰側有泉曰漱<lb/>
玉始流微細鳴鐘鼓則泉湧出道書第二十一洞天也<lb/>
　　交廣諸山二<lb/>
<pb n="KR3k0055_WYG_034-40b"/>
増詩唐宋之問登粤<hi>與越通用</hi>王臺詩曰江上粤王臺登髙<lb/>
望幾囘南溟天外合北户日邊開地溼煙常起山晴雨<lb/>
半來冬花采盧橘夏果摘楊梅跡𩔖虞飜枉人非賈誼<lb/>
才歸心不可見白髮重相催　宋蘇軾白水山佛跡巖<lb/>
詩曰何人守蓬萊夜半失左股浮山若鵬蹲忽展垂天<lb/>
羽根株互連絡崖嶠爭吞吐神工自爐□融液相綴補<lb/>
至今餘隙罅流出千斛乳方其欲合時天匠麾月斧帝<lb/>
觴分餘瀝山骨醉后土峰巒尚開閤澗谷猶呼舞海風<lb/>
<pb n="KR3k0055_WYG_034-41a"/>
吹未凝古佛來布武當時汪罔氏投足不蓋拇青蓮雖<lb/>
不見千古落花雨雙溪匯九折萬馬騰一鼓渀雷濺玉<lb/>
雪潭洞開水府潛鱗有飢蛟掉尾取渴虎我來方醉後<lb/>
濯足聊戲侮囘風卷飛雹掠面過強弩山靈莫惡劇微<lb/>
命安足賭此山吾欲老慎勿厭求取溪流變春酒與我<lb/>
相賓主當連青竹竿下灌黄精圃　又峽山寺詩曰天<lb/>
開清逺峽地轉凝碧灣我行無遲速攝衣歩孱顔山僧<lb/>
本幽獨乞食況未還雲碓水自舂松門風為闗石泉解<lb/>
<pb n="KR3k0055_WYG_034-41b"/>
娱客琴筑鳴空山佳人劒翁孫遊戲暫人間忽憶嘯雲<lb/>
侶賦詩留玉環林深不可見霧雨埋髻鬟<lb/>
原賦宋謝靈運嶺表賦曰若乃長山款跨外内乖隔下<lb/>
無伏流上無坦跡<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>兔望岡而旋歸鴻雁覩峰而反翮<lb/>
既陟麓而踐坂遂升降于山畔顧後路之傾巘眺前磴<lb/>
之絶岸看朝雲之抱岫聴夕流之注澗羅石棊布怪譎<lb/>
横越非山非阜如樓如闕斑采𩔖繡明白若月蘿蔓絶<lb/>
攀苔衣流滑<lb/>
<pb n="KR3k0055_WYG_034-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_034-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_419-1a"/>
　欽定四庫全書<lb/>
御定淵鑑類函卷四百十四<lb/>
　　木部三<hi>桑桐</hi>　<hi>柘/椒</hi>　<hi>榆</hi>
　　　桑一<lb/>
　増爾雅曰桑㸤有葚梔<hi>㸤半也桑樹一半有葚半無葚曰梔</hi>　原又曰女<lb/>
　桑桋桑檿桑山桑<hi>樹小而條長者為女桑樹一名桋桑</hi>　増又曰桑柳醜<lb/>
　條<hi>醜類也桑柳皆阿那垂條</hi>　格物總論曰桑皮粗枝榦修竦正二<lb/>
　月抽條發葉葉大者盈尺有刻缺面深緑色而有光<lb/>
<pb n="KR3k0055_WYG_419-1b"/>
　原典術曰桑木者箕星之精神木蟲食葉為文章人食<lb/>
　之老翁為小童　易曰繫於苞桑　尚書曰桑土既蠶<lb/>
　　又曰厥篚檿絲　詩曰星言夙駕說于桑田　又曰<lb/>
　桑之落矣其黄而隕　又曰無踰我牆無折我樹桑<lb/>
　又曰交交黄鳥止於桑　増又曰蠶月條桑取彼斧斨<lb/>
　以伐逺揚猗彼女桑　又曰徹彼桑土綢繆牖户　又<lb/>
　曰菀彼桑柔其下侯旬捋采其劉瘼此下民　禮記月<lb/>
　令曰季春之月命野虞無伐桑柘鳴鳩拂其羽戴勝降<lb/>
<pb n="KR3k0055_WYG_419-2a"/>
于桑具曲植籧筐后妃齋戒親東鄉躬桑　内則曰國<lb/>
君世子生射人以桑弧蓬矢六射天地四方　祭義曰<lb/>
古者天子諸侯必有公桑蠶室近川而為之奉種浴于<lb/>
川桑于公桑　周禮司爟註曰季夏取桑柘之火　原<lb/>
孟子曰五畝之宅樹之以桑　史記貨殖傳曰齊魯千<lb/>
畝桑其人與千戸侯等　山海經曰宣山上有桑大五<lb/>
十尺其枝四衢<hi>枝交四出</hi>葉大尺赤理青華名之曰帝女之<lb/>
桑　又曰陽谷上有扶桑十日所浴　又曰東北海外<lb/>
<pb n="KR3k0055_WYG_419-2b"/>
赤水在圓丘南有三桑而無枝皆髙百仞　又曰衡山<lb/>
多桑　増范子計然曰桑葉出三輔　淮南子曰暘谷<lb/>
搏桑在東方　原十洲記曰扶桑在碧海中上有天帝<lb/>
宫東王所治皆椹樹長數千丈二千圍同根更相依倚<lb/>
故曰扶桑仙人食根體作紫色其樹雖大椹如中夏桑<lb/>
也九千嵗一生實味甘香　神異經曰東方有樹焉髙<lb/>
八十丈敷張自輔葉長一丈廣六尺名曰扶桑有椹焉<lb/>
長三尺五寸　増拾遺記曰員嶠山有木名猗桑煎椹<lb/>
<pb n="KR3k0055_WYG_419-3a"/>
以為蜜　異苑曰北方有白桑椹長數寸食之甘美<lb/>
原汜勝之書曰五月種桑取椹著水中濯洗取子陰乾<lb/>
之治肥田十畝荒久不耕者先好耕治之黍椹子各三<lb/>
升合種之黍桑俱生鉏之桑令疎條適黍熟穫之放火<lb/>
燒之當逆風起火桑至春生一畝食三簿蠶　古本草<lb/>
曰桑根見地上者名痛馬旁行出土者名伏蛇　括地<lb/>
圖曰化民食桑二十七年化而身裹九年生翼十年而<lb/>
死　離騷曰路室女之方桑<hi>路室客舍也</hi>孔子遇之以自待<lb/>
<pb n="KR3k0055_WYG_419-3b"/>
<hi>以其貞信自待</hi>　増文選賦曰倉庚喈喈羣女出桑　陶潛詩<lb/>
曰相見無雜言但道桑麻長　謝脁詩曰桑柘起寒煙<lb/>
　江淹詩曰但願桑麻成蠶月得紡績　杜甫詩曰舍<lb/>
西柔桑葉可拈　李白詩曰五月梅始黄蠶稠桑柘空<lb/>
　又曰桑柘羅平蕪　歐陽修詩曰桑枝生椹鳥啁啾<lb/>
　又曰風勁野田桑柘折　又曰緑桑髙下暎平川<lb/>
蘇軾詩曰傳云古隆中萬樹桑柘美　又曰去年東坡<lb/>
拾瓦礫自種黄桑三百尺　王安石詩曰繅成白雪桑<lb/>
<pb n="KR3k0055_WYG_419-4a"/>
重緑　元好問詩曰童童翠蓋桑初合<lb/>
　　桑二<lb/>
原春秋元命苞曰姜嫄遊閟宫其地扶桑履大人迹生<lb/>
稷　吕氏春秋曰伊尹之母居伊水之上孕夢有神告<lb/>
之曰臼出水而東走無顧明日視臼出水告其鄰東走<lb/>
顧其邑盡為水身因化為桑有莘氏採桑得嬰兒空桑<lb/>
之中獻之于君君令乳之命曰伊尹　史記曰伊陟相<lb/>
太戊亳有祥桑榖共生于朝七日大拱　穆天子傳曰<lb/>
<pb n="KR3k0055_WYG_419-4b"/>
甲寅天子作居范宫<hi>離宫别名</hi>以觀桑者乃飲于桑中<hi>桑林之中</hi>
天子命桑虞出桑者用禁暴民<hi>虞主桑者也不得令民犯桑</hi>　左傳<lb/>
曰晉公子重耳出奔及齊齊桓公妻之將行舅犯等謀<lb/>
于桑下蠶妾在其上聞之以告姜氏姜氏殺之<hi>姜氏重耳妻也</hi>
謂公子曰子有四方之志其聞之者吾殺之矣　列子<lb/>
曰晉文公㑹欲伐衞公子鉏仰而笑公問何笑曰臣之<lb/>
鄰人有送其妻適私家者道見桑婦恱而與言然顧視<lb/>
其妻亦有招之者矣臣竊笑此公悟其言乃止引師還<lb/>
<pb n="KR3k0055_WYG_419-5a"/>
未至而有伐其北鄙者　左傳曰趙宣子田于首山舍<lb/>
于翳桑見靈輒餓曰不食三日矣為之簞食與肉寘諸<lb/>
槖以與之既而與為公介倒㦸以禦公徒而免之問何<lb/>
故曰翳桑之餓人也　増韓子曰子産開畝樹桑鄭人<lb/>
謗之　原列女傳曰陳辨女者陳國采桑之女也晉大<lb/>
夫解君甫使于宋道過陳遇采桑之女止而戲之曰女<lb/>
為我歌吾將舍女女乃歌曰墓門有棘斧以斯之夫也<lb/>
不良國人知之　又曰秋胡與采桑婦金不顧還家乃<lb/>
<pb n="KR3k0055_WYG_419-5b"/>
婦也婦投河而死<hi>詳賢婦人</hi>　史記曰吳公子光伐楚拔居<lb/>
巢鍾離初楚邊邑卑氏之處女與吳邊邑之女採桑二<lb/>
女家相怒喧兩國邊邑邊邑長聞之怒而攻滅吳之邊<lb/>
巴吳王怒故遂伐楚兩都　列女傳曰齊宿瘤女者初<lb/>
閔王遊東郭百姓盡觀宿瘤女采桑如故王怪召問之<lb/>
對曰妾受父母教采桑不受教觀大王王曰此竒女也<lb/>
聘迎之　増古今注曰邯鄲有美女秦羅敷王仁妻仁<lb/>
後為趙王家令羅敷出採桑陌上王登臺見而恱之因<lb/>
<pb n="KR3k0055_WYG_419-6a"/>
飲酒欲奪焉羅敷善彈箏作陌上桑之歌以自明　原<lb/>
東觀漢記曰蔡君仲汝南人至孝王莽亂人相食君仲<lb/>
取桑椹赤黒異器賊問所以云黒與母赤自食賊義之<lb/>
遺鹽二斗　謝承後漢書曰張堪為漁陽太守勸民耕<lb/>
種百姓歌之曰桑無附枝麥秀兩岐張君為政樂不可<lb/>
支　増又曰陳留申屠蟠恥郡無義士遂閉門養志蓬<lb/>
戸萊室依大桑樹以為棟梁　又曰汝南伊昆為汝陰<lb/>
縣功曹令新到官問曰園中有桑以食蠶何如昆曰非<lb/>
<pb n="KR3k0055_WYG_419-6b"/>
初至所務　後漢書曰髙𢎞為瑯琊相妻子不入官舍<lb/>
用桑桮盛漿　又曰陳曄為巫令桑旅生二萬餘株民<lb/>
以為給　異苑曰漢興平元年九月桑再椹時劉先主<lb/>
軍小沛年荒榖貴士衆皆饑仰以為糧　原益都耆舊<lb/>
傳曰何祗夢桑生井中趙直占曰桑非井中之物桑字<lb/>
四十八君壽恐不過此祗年四十八而卒　蜀志曰先<lb/>
主舍東南角籬上有桑樹生髙五丈餘遥望童童如小<lb/>
車蓋徃來者皆怪此樹非凡或謂當出貴人先主少時<lb/>
<pb n="KR3k0055_WYG_419-7a"/>
與宗中諸小兒於樹下戲言吾必當乗此羽葆蓋車<lb/>
増又曰初諸葛孔明自表後主曰成都有桑八百株薄<lb/>
田十五頃子弟衣食自有餘饒不别治生以長尺寸若<lb/>
臣死之日不使内有餘帛外有贏財以負陛下及卒如<lb/>
其所言　魏略曰楊沛為新鄭長課民畜桑椹䝁豆積<lb/>
得千餘斛太祖迎天子軍乃無糧沛進乾椹後為鄴令<lb/>
賜其生口十人絹百疋以報乾椹也　原晉令曰丞尉<lb/>
以官舍有桑皆給之其無桑及不滿三百株皆使吏卒<lb/>
<pb n="KR3k0055_WYG_419-7b"/>
隨聞于官舍種桑滿三百株　増晉書曰張天錫少有<lb/>
文才流譽逺近及歸朝甚被恩遇朝士以其國破身虜<lb/>
多共毁之會嵇王道子嘗問其西土所出天錫應聲曰<lb/>
桑椹甜甘鴟鶚革響乳酪養性人無妬心　世說曰有<lb/>
王甲從北方來詣謝公問北方何果最勝甲云桑椹最<lb/>
好謝公問可以比江東何果甲云是黄甘之流公曰君<lb/>
何乃爾妄語甲恐責乃買駿馬候熟時取數千枚還以<lb/>
奉公公食之以為美乃謂甲此味乃江東所無而君近<lb/>
<pb n="KR3k0055_WYG_419-8a"/>
比黄甘于是引甲為賔客　原述異記曰桓冲為江州<lb/>
刺史遣人周行廬山冀覩靈異既陟崇巘有一湖生桑<lb/>
樹有敗艑赤鱗魚使者渇極欲往飲水赤鱗張鰭向之<lb/>
使者不敢飲　増石虎鄴中記曰桑梓苑中盡種桑三<lb/>
月三及蠶時虎皇后宫人數千出桑遊戲其下　原崔<lb/>
鴻後燕録曰初晃之遷于龍城植桑為社主及秦滅燕<lb/>
大風吹拔後數年度社處忽有桑二根生焉先是遼川<lb/>
無桑及槐通于晉求種江南平川之桑由晃始也　増<lb/>
<pb n="KR3k0055_WYG_419-8b"/>
洛陽伽藍記曰洛中願會寺佛堂前生桑樹一株直上<lb/>
髙五尺枝條横遶柯葉旁布形如羽蓋復髙五尺又葉<lb/>
凡為五重每一重葉椹各異京師道俗謂之神桑觀者<lb/>
成市布施者甚衆帝聞而惡之以為惑衆命給事黄門<lb/>
侍郎元紀伐之其日雲霧晦㝠下斧之處流血至地見<lb/>
者莫不悲泣　南史曰太祖宅在武進宅南有一桑樹<lb/>
擢本三丈横生四枝狀似華蓋帝年數嵗好戲其下從<lb/>
兄敬宗曰此樹為汝生也　又曰沈瑀為建徳令教人<lb/>
<pb n="KR3k0055_WYG_419-9a"/>
一丁種十五株桑四株柿及棃栗女丁半之人咸歡恱<lb/>
頃之成林　又曰襄陽人鄰居種桑樹於界上為誌韓<lb/>
係伯以桑枝蔭妨他地遷界上開數尺鄰人隨復侵之<lb/>
係伯輒更改種鄰人慙還所侵地　隋書曰齊河清中<lb/>
定令丁給永業二十畝為桑田給其種桑五十根榆三<lb/>
根棗五根土不宜桑者給麻田如桑法　英華録曰唐<lb/>
京兆萬年縣大寧坊有桑樹一株暮秋生子初冬椹熟<lb/>
鳳閣侍郎李元素取之以進　唐書曰李徳裕居家以<lb/>
<pb n="KR3k0055_WYG_419-9b"/>
儉約自處每謂子孫曰吾近京城有賜田十頃耕之可<lb/>
以充食桑若干根可以充衣　宋列傳曰杜生者不知<lb/>
其名縣人呼為杜五郎不出門者三十年黎陽尉孫軫<lb/>
訪之問所以不出門之故因笑指門外一桑曰憶十五<lb/>
年前亦曽納凉其下何謂不出　原搜神記曰舊說有<lb/>
人逺征家有一女馬一匹女思父乃戲馬曰爾能為我<lb/>
迎得父吾將嫁汝馬乃頓韁而去迎得父來後馬見女<lb/>
輒怒父問之女具以告父乃殺馬曝皮于庭女之皮所<lb/>
<pb n="KR3k0055_WYG_419-10a"/>
曰爾馬也而欲人為婦自取屠剥何如言未竟蹶然忽<lb/>
起卷女而行父失女後于大桑樹枝間得女及皮盡化<lb/>
為蠶績樹上其繭厚大異常鄰婦取養之其收亦倍今<lb/>
世謂蠶為女兒古之遺語也<lb/>
　　桑三<lb/>
原鴇集　雉馴<hi>詩肅肅鴇行集于苞桑桑漢書魯恭為中牟令雉馴  下</hi>　變海<lb/>
通泉<hi>淮南子東海三變于桑田盤𤣥中記天下之髙者扶桑無枝木焉上至天  屈而下通三泉</hi>
沃葉　醜條<hi>詩桑之未落其葉沃若  下見桑一爾雅</hi>　増烘煁　藏地<hi>小雅</hi>
<pb n="KR3k0055_WYG_419-10b"/>
<hi>樵彼桑薪卭烘于煁葚風俗通楊範字文端齊人齊宋之亂母在賊中範採  藏于地夜取之進母如是非一</hi>
<hi>忽地中得米十斛上有字云米十斛賜孝子楊範以資給母</hi>　昲日　知風<hi>淮南子扶桑在</hi>
<hi>陽州日之所昲知古詩枯桑知天風海水  天寒</hi>　執筐以求　異器而取<hi>詩女</hi>
<hi>執懿筐遵彼微行爰求柔桑  下見桑二東觀漢記</hi>　西河社　南陽巢<hi>庾信賦西河有</hi>
<hi>枯桑之社正廣異記南方赤帝女學道得仙居南陽崿山桑樹上  月一日銜柴作巢或作山白鵲或作女人</hi>
<hi>赤帝見之悲慟誘之不從以火焚之即昇天因名帝女桑</hi>　戲乘羽葆　令探金環<lb/>
<hi>上見桑二蜀志中羊祜字叔子五嵗時令乳母于東家桑  探得金環是前身所藏</hi>　五重羽蓋<lb/>
　六寸菩提<hi>上見桑二伽藍記生陸游南唐書烈祖末年溧水天興寺桑  木人長六寸如僧狀</hi>
<pb n="KR3k0055_WYG_419-11a"/>
<hi>右袒而左跪衣裓皆備色如純漆可鑑謂之須菩提置龕中以仁壽節來獻烈祖驚異迎置宫中奉事甚謹其</hi>
<hi>徒因以為感應而識者按譙氏五行書知且有大䘮</hi>
　　桑四<lb/>
原詩後漢宋子侯董嬌嬈詩曰洛陽城東路桃李生路<lb/>
傍花花自相對葉葉自相當春風東南起花葉正低昻<lb/>
不知誰家子提籠行採桑纖手折其枝花落何飄揚請<lb/>
謝彼姝子何為見損傷髙秋八九月白露變為霜終年<lb/>
會飄墮安得久馨香秋時自零落春月復芬芳何如盛<lb/>
<pb n="KR3k0055_WYG_419-11b"/>
年去歡好永相忘吾欲竟此曲此曲愁人腸歸來酌美<lb/>
酒挾琴上髙堂　魏曹植豔歌曰出自薊門北遥望湖<lb/>
池桑枝枝自相植葉葉自相當　梁簡文帝采桑詩曰<lb/>
春色映空來先發院邊梅細萍重疊長新花歴亂開連<lb/>
珂往淇上接幰至叢臺叢臺可憐妾當窗望飛蝶忌跌<lb/>
行衫領熨斗成帬襵寄語采桑伴訝今春日短枝髙攀<lb/>
不及葉細籠難滿　吳筠采桑詩曰妾賤思不堪采桑<lb/>
渭城南帶減連枝繡髪亂鳳皇簪花舞依長薄蛾飛愛<lb/>
<pb n="KR3k0055_WYG_419-12a"/>
緑潭無由報君信流涕向春蠶　又陌上桑詩曰嫋嫋<lb/>
陌上桑蔭陌復垂塘長條繫白日細葉隐鸝黄蠶饑妾<lb/>
復思拭淚且提筐故人寧知此離恨煎人腸　劉邈萬<lb/>
山見采桑人詩曰倡女不勝愁結束下青樓逐伴西城<lb/>
路相攜南陌頭葉盡時移樹枝髙乍易鉤絲繩挂且脫<lb/>
金籠寫復收蠶饑日已暝詎為使君留　王臺卿詠陌<lb/>
上桑詩曰令月開和景處處動春心挂筐須葉滿息倦<lb/>
重枝陰　陳徐伯陽賦得日出東南隅詩曰朱城璧日<lb/>
<pb n="KR3k0055_WYG_419-12b"/>
啟朱扉青樓含照本暉暉逺映陌上春桑葉斜入秦家<lb/>
緗綺衣羅敷妝粉能佳麗鏡前新梳倭墮髻圓籠裊裊<lb/>
挂青絲鐵鉤冉冉勝丹桂蠶饑日晩蹔生愁忽逢使君<lb/>
南陌頭五馬停珂遣借問雙臉含嬌特好羞妾壻府中<lb/>
輕小吏即今來往専城裏欲識東方千騎歸藹藹日暮<lb/>
紅塵起　増元趙孟頫題耕織圖詩曰仲春凍初解陽<lb/>
氣方滿盈旭日照原野萬物皆欣榮是時可種桑插地<lb/>
易抽萌列樹徧阡陌東西各縱横豈惟籬落間采葉憚<lb/>
<pb n="KR3k0055_WYG_419-13a"/>
逺行大哉皇元化四海無交兵種桑日已廣彌望緑雲<lb/>
平匪惟錦綺謀祗以厚民生<lb/>
原賦魏繁欽桑賦曰上似華蓋紫極比形下象鳳闕萬<lb/>
桷一楹叢枝互出乃錯乃并炎炎隆暑凉風自生微條<lb/>
纖繞隨風浮沉陽蜩鳴其南枝寒蟬噪其北陰秋風忽<lb/>
其將來咸感節而悲吟玩庇蔭之厚恵情眷眷而愛深<lb/>
　晉陸機桑賦曰皇太子便坐蓋本將軍直廬也初世<lb/>
祖武皇帝為中壘將軍植桑一株世更二代年漸三紀<lb/>
<pb n="KR3k0055_WYG_419-13b"/>
扶疏豐衍抑有瑰異焉夫何佳樹之洪麗超托居乎紫<lb/>
庭羅萬根以下洞矯千條而上征豈民黎之能植乃世<lb/>
武之所營故其形瑰族類體豔衆木黄中爽理滋榮煩<lb/>
縟緑葉興而盈尺崇條蔓而曽尋希太極以延峙映承<lb/>
明而廣臨革飛鶚之流響想鳴鳥之遺音惟厯數之有<lb/>
紀恒依物以表徳豈神明之所相將我皇之先識跨百<lb/>
世而勿翦超長年以永植　潘尼桑樹賦曰從明儲以<lb/>
省膳憇便房以偃息觀兹樹之特偉感先皇之攸植蔚<lb/>
<pb n="KR3k0055_WYG_419-14a"/>
蕭森以四射邈洪榮而端直爾乃徘徊周覽俯仰逍遥<lb/>
俛睨靈根上眺脩條洞芳泉于九壤含溢露于清霄倚<lb/>
増城之飛觀拂綺窗之疏寮下迢遞以極望上扶疎而<lb/>
參差匪衆鳥之攸萃相皇鸞之羽儀理有微而至顯道<lb/>
有隐而應期豈皇晉之貞瑞兆先見而啟兹起尋抱于<lb/>
纖毫崇萬簣于始基　傅咸桑樹賦曰世祖昔為中壘<lb/>
將軍于直廬種桑一株迄今三十餘年其茂盛不衰皇<lb/>
太子入朝以此廬為便坐伊兹樹之僥倖蒙生生之渥<lb/>
<pb n="KR3k0055_WYG_419-14b"/>
恵降皇躬以斯植遂𢎞茂于聖世厥茂伊何其大連尋<lb/>
脩柯逺揚洪條梢槮布繁枝之沃若播密葉以垂陰蔭<lb/>
華㝢而作凉清隆暑之難任以厥樹之巨偉登九日于<lb/>
朝陽且積小以髙大生合抱于毫芒猶帝道之將升亦<lb/>
累徳以彌光湯躬禱于斯林用獲雨而興商惟皇晉之<lb/>
基命爰于斯而發祥從皇儲于斯館物無改于平生心<lb/>
惻切以興思思有感于聖明歩彷徨以周覽庶髣髴于<lb/>
儀形<lb/>
<pb n="KR3k0055_WYG_419-15a"/>
原賛晉郭璞帝女桑賛曰爰有洪桑生濱淪潭厥圍五<lb/>
丈枝相交參園客是采帝女所蠶<lb/>
増表唐李嶠進初冬椹熟表曰鴟鴞已革見蠻貊之懷<lb/>
音絲繭行豐知府藏之逾實<lb/>
　　柘<lb/>
増本草曰柘喜叢生幹疎直葉圓有尖結實如椒其木<lb/>
染黄赤色謂之柘黄又奴柘似柘而小有刺葉亦柞可<lb/>
飼蠶古今注曰柘實曰佳<hi>音錐</hi>　周禮冬官曰弓人辨六<lb/>
<pb n="KR3k0055_WYG_419-15b"/>
材一曰柘　又考工記曰弓人取幹之道柘為上　投<lb/>
壺曰矢以柘若棘無去其皮　古史考曰烏號弓以柘<lb/>
枝為也　譙周曰野柘枝勁烏集之將飛柘樹反起彈<lb/>
烏烏乃驚號伐取為弓故稱烏號弓　崔寔四民月令<lb/>
曰柘染色黄赤人所尊君<hi>黄者中尊赤者南方人君之所向也</hi>　蠶書曰<lb/>
柘葉飼蠶其絲作琴瑟弦清響勝凡絲　草木狀曰柘<lb/>
宜山石柞宜山阜楮宜澗谷柳宜下田竹宜髙平之地<lb/>
　清異録曰張曲江里第之側有古柘嘗因狂風發其<lb/>
<pb n="KR3k0055_WYG_419-16a"/>
一根解為器具花紋甚竒人以公之手筆冠世目之曰<lb/>
文章木　物類相感志曰柘木以酒醋調礦灰塗之一<lb/>
宿則作間道烏木文柘通腎氣聖恵方治耳聾耳鳴有<lb/>
柘根酒　楚詞曰有柘漿些　漢樂府歌曰泰尊柘漿<lb/>
析朝酲<lb/>
　　榆一<lb/>
原爾雅曰藲荎<hi>今之刺榆針刺如柘葉如榆瀹為茹美滑</hi>無姑其實夷<hi>姑榆也生</hi>
<hi>山中葉圓而厚剥取皮合漬之其味辛香所謂蕪荑</hi>榆白枌<hi>枌榆先生葉却著莢</hi>　増邢昺<lb/>
<pb n="KR3k0055_WYG_419-16b"/>
疏曰榆之類有十種葉皆相似皮及木理異矣　本草<lb/>
李時珍曰榆有莢榆白榆刺榆樃榆莢榆白榆皆大榆<lb/>
也有赤白二種白者名枌其木甚髙大未生葉時枝條<lb/>
間先生榆莢形狀似錢而小色白成串俗呼榆錢後方<lb/>
生葉似山茱茰葉而長尖<graphic n="KR1359" url="https://raw.githubusercontent.com/kanripo/KR-Gaiji/master/images/KR1359.png" mimeType="image/png"/>潤澤嫩葉<graphic n="KR2584" url="https://raw.githubusercontent.com/kanripo/KR-Gaiji/master/images/KR2584.png" mimeType="image/png"/>浸淘過可食<lb/>
三月采榆錢可作羮亦可收至冬釀酒瀹過曬乾可為<lb/>
醬山榆之莢名蕪荑與此相近但味稍苦耳　原廣志<lb/>
曰有姑榆有樃榆樃榆無莢又任車用至善蠶者出渤<lb/>
<pb n="KR3k0055_WYG_419-17a"/>
海東光以供官　増詩曰東門之枌宛丘之栩子仲之<lb/>
子婆娑其下　原又曰山有樞隰有榆　又曰隰有六<lb/>
駮<hi>陸璣疏曰駮駮馬椊榆也樹皮青白駮犖遥視似駮馬故名駮</hi>　禮記内則曰槿荁<lb/>
枌榆免薧滫瀡以滑之　増周禮司爟註曰春取榆柳<lb/>
之火　原春秋元命苞曰三月榆莢落　史記天官書<lb/>
曰凡望雲氣平望在桑榆上餘二千里　増後漢書馮<lb/>
異傳曰失之東隅收之桑榆　原晉宫閣名曰華林園<lb/>
榆十九株　莊子曰鵲上髙城之垝而巢于髙榆之顛<lb/>
<pb n="KR3k0055_WYG_419-17b"/>
城壞巢折凌風而起故君子之居世也得時則義行失<lb/>
時則鵲起　管子曰五沃之土其榆條直以長　范子<lb/>
計然曰蕪荑出地赤心者善　淮南萬畢術曰八月榆<lb/>
檽令人不飢　博物志曰食枌榆則眠不欲覺　風俗<lb/>
通曰桑車榆轂聞聲數里　汜勝之書曰種木無期因<lb/>
地為時三月榆莢雨時髙地強土可種木　雜五行書<lb/>
曰舍北種榆九株蠶大得　夢書曰榆為人君徳至仁<lb/>
也夢采榆葉受賜恩也夢居樹上得貴官也　崔寔月<lb/>
<pb n="KR3k0055_WYG_419-18a"/>
令曰二月榆莢成及青收乾為旨蓄色變白將落可作<lb/>
<graphic n="KR1753" url="https://raw.githubusercontent.com/kanripo/KR-Gaiji/master/images/KR1753.png" mimeType="image/png"/>䤅<hi>音牟頭榆仁醬也</hi>　文選稽康養生論曰豆令人重榆令<lb/>
人眠愚智所知也　古詩曰天上何所有歴歴種白榆<lb/>
　増唐韓愈詩曰隔牆榆葉散青錢　李賀詩曰沈郎<lb/>
青錢夾城路　李玉英詩曰滿地榆錢不療貧<lb/>
　　榆二<lb/>
原韓詩外傳曰楚莊王將伐晉曰敢諌者死孫叔敖進<lb/>
諌曰園中有榆榆上有蟬方奮翼悲鳴飲清露不知螳<lb/>
<pb n="KR3k0055_WYG_419-18b"/>
螂之在後曲頸欲食之螳螂方欲食蟬不知黄雀在後<lb/>
舉頭而欲啄之黄雀食螳螂不知童子挾彈在榆下欲<lb/>
彈之童子不知在前有深坑後掘株也楚乃息伐　漢<lb/>
書郊祀志曰髙祖禱豐枌榆社　桓譚新論曰劉子駿<lb/>
信方士虛言為神仙可學余見其庭下有大榆樹久老<lb/>
剥折指謂曰彼樹無情然猶朽蠧人雜欲愛養何能使<lb/>
之不衰　魏志曰鄭渾為魏郡太守百姓乏材木課種<lb/>
榆為籬　趙書曰從幽州大道滹沱河造浮橋植行榆<lb/>
<pb n="KR3k0055_WYG_419-19a"/>
五十里置行宫　増元五行志云元貞元年太平路蕪<lb/>
湖縣進榆木有文曰天下太平<lb/>
　　榆三<lb/>
増鵲起　鳩搶<hi>上見榆一莊子搶莊子蜩與鷽鳩笑之曰我決起而飛  榆枋時則不至而控</hi>
<hi>于地而已矣奚以之九萬里而南為</hi>　扇地　為籬<hi>本草諸榆性皆扇地故其下五榖不植</hi>
<hi>下詳榆二魏志</hi>　食皮　懸履<hi>漢書天文志成帝河平元年旱傷麥民食榆皮  清異録金鄉</hi>
<hi>路邊一老榆行人于樹下易鞋履以其舊者懸而去時人指為鞾鞋樹</hi>
　　榆四<lb/>
<pb n="KR3k0055_WYG_419-19b"/>
増詩唐施肩吾戲詠榆莢詩曰風吹榆錢落如雨繞林<lb/>
繞屋來不住知爾不堪還酒家漫教夷甫無行處　宋<lb/>
蘇軾御史臺榆詩曰我行汴堤上厭見榆陰緑千株不<lb/>
盈畝斬伐同一束及居幽囚中亦復見此木蠧皮漏秋<lb/>
雨病葉埋牆曲誰言霜雪苦生意殊未足坐待清風至<lb/>
飛英覆空屋　蘇轍次韻子瞻賦獄中榆詩曰秋風一<lb/>
何厲吹此山中緑可憐凌雲條化為樵夫束凜然造物<lb/>
意豈復私一木置身有得地不問直與曲青松未必貴<lb/>
<pb n="KR3k0055_WYG_419-20a"/>
枯榆還自足紛然落葉下蕭條媿華屋<lb/>
原書魏應璩與龎恵恭書曰頻見所上利民之術植濟<lb/>
南之榆栽漢中之漆<lb/>
　　桐一<lb/>
原爾雅曰櫬梧<hi>今梧桐</hi>榮桐木<hi>與上櫬梧一也</hi>　増宋陳翥桐譜<lb/>
曰紫花者名紫桐花如百合實堪糖煮嚼白花者名白<lb/>
桐類榖花而不實白者葉圓大尖長花先葉而開紫者<lb/>
理細性緊拔生不及白花者之易一種油桐名膏桐實<lb/>
<pb n="KR3k0055_WYG_419-20b"/>
可厭油一種刺桐文理細密性喜折裂花側旉如掌體<lb/>
有巨刺如欓樹實如楓一種頳桐身青葉圓大而長髙<lb/>
三四尺即有花花色紅如火無實一種人家所植名梧<lb/>
桐皮白葉青子可噉　本草李時珍曰白桐即泡桐也<lb/>
葉長徑尺最易生長皮色粗白其木輕虛不生蟲蛀作<lb/>
器物屋柱甚良二月作花如牽牛而白實如巨棗長寸<lb/>
餘殻内有子片輕虛如榆莢葵實之狀老則殼裂隨風<lb/>
飄揚其花紫色者名岡桐荏桐即油桐也枝幹花葉並<lb/>
<pb n="KR3k0055_WYG_419-21a"/>
類岡桐而小但實大而圓為油為時所須青桐即梧桐<lb/>
之無實者梧桐皮青不皵其木無節直生理細而性緊<lb/>
葉光滑有尖其花細蕊墜下如醭其莢長三寸許五片<lb/>
合成老則裂開謂之櫜鄂子綴其上大如胡椒而皮皺<lb/>
海桐皮有巨刺或云即刺桐也　格物總論曰桐樹大<lb/>
者數圍空中枝榦森竦葉大圓而尖梧桐樹葉大如掌<lb/>
　原書曰嶧陽孤桐　詩曰椅桐梓漆爰伐琴瑟　又<lb/>
曰梧桐生矣于彼朝陽　禮記曰季春之月桐始華<lb/>
<pb n="KR3k0055_WYG_419-21b"/>
周書曰清明之日桐始華桐若不華嵗有大寒　禮斗<lb/>
威儀曰君乗火而王其政平梧桐為常生　孟子曰今<lb/>
有塲師舍其梧檟養其樲棘則為賤塲師焉　易緯曰<lb/>
桐枝濡毳而又空中難成易傷須成氣而後華　齊地<lb/>
記曰城北十五里有桐臺即梧宫也　劉會鄒山記曰<lb/>
鄒山古之嶧陽魯穆公改為鄒今鄒山嶧陽猶多桐樹<lb/>
　華陽國志曰益州有梧桐木其華采如絲人績以為<lb/>
布名曰華布　何遜遊山記曰吹臺有髙桐皆百圍嶧<lb/>
<pb n="KR3k0055_WYG_419-22a"/>
陽孤桐方此為劣　沈懷逺南越志曰青桐花頗似木<lb/>
綿而輝薫過之　増滇南雜記曰永昌有梧桐子比中<lb/>
州者形頗長大者幾可當蓮實過永昌亦不可得　原<lb/>
管子曰五沃之土其木宜桐　莊子曰外乎子之神勞<lb/>
乎子之精倚樹而吟據梧而瞑　又曰空門來風桐乳<lb/>
致巢<hi>馬彪注曰門户空風自西生桐子似乳著鳥之巢自來棲之</hi>　蘇子曰夫人生<lb/>
一世若曉露之託桐葉耳其與幾何　増吕覽曰鄰父<lb/>
有與人鄰者有枯梧樹其鄰之父言梧樹之不善也鄰<lb/>
<pb n="KR3k0055_WYG_419-22b"/>
人遽伐之鄰父因請而以為薪其人不說曰若此之險<lb/>
也豈可為之鄰哉此有所宥也　原淮南萬畢術曰桐<lb/>
木成雲<hi>取十石大甕滿水中置桐木蓋之至三四日如雲形</hi>　董仲舒請雨書曰<lb/>
秋以桐魚九枚　廣志曰梧桐有白者異國有白桐木<lb/>
其葉有白毳取其毳淹漬績織以為布也　遁甲書曰<lb/>
梧桐不生則九州異居　齊民要術曰梧桐山石間生<lb/>
者為樂器則鳴　瑞應圖曰王者任用賢良則梧桐生<lb/>
于東廂　増埤雅曰桐柔木也而虛其心若能同者<lb/>
<pb n="KR3k0055_WYG_419-23a"/>
原枚乘七發曰龍門之桐百尺無枝其中鬱結輪囷扶<lb/>
疎以分離　崔琦七蠲曰爰有梧桐生于北谿傅根朽<lb/>
壤託險生危　張協七命曰寒山之桐出自大㝠含黄<lb/>
鍾以吐榦據蒼岑以孤生　増崔駰七依曰爰有洞庭<lb/>
之椅桐依峻岸而傍生　韓愈集曰碧梧翠竹鸞鵠對<lb/>
峙　杜甫詩曰桐葉坐題詩　李白詩曰秋色老梧桐<lb/>
　　桐二<lb/>
原新論曰神農皇帝削桐為琴　吕氏春秋曰成王與<lb/>
<pb n="KR3k0055_WYG_419-23b"/>
唐叔虞燕居援桐葉以剪珪以告曰以此封汝虞喜以<lb/>
告周公周公請封虞王曰余與虞戲周公曰臣聞之天<lb/>
子無戲言于是遂封叔虞于晉　増說苑奉使篇曰楚<lb/>
使使聘于齊齊王饗之梧宫使者曰大哉梧乎王曰江<lb/>
漢之魚吞舟大國之樹必巨使何怪焉使者曰昔燕攻<lb/>
齊遵洛路渡濟橋焚雍門王與太后奔于莒逃于陽城<lb/>
之山當此之時則梧之大何如乎王使刁勃對之曰使<lb/>
者問梧之年乎昔者荆平王為無道殺子胥父與其兄<lb/>
<pb n="KR3k0055_WYG_419-24a"/>
子胥入吳闔閭以為將相三年將吳兵復讐楚戰勝乎<lb/>
柏舉王保于隨引師于郢子胥親射王宫掘平王塚笞<lb/>
其墳當若此時梧可以為樹矣　原伏候古今注曰昭<lb/>
帝丹鳳二年馮翊人獻桐枝長六尺九枚枚一葉也<lb/>
増論衡曰李子長為政欲知囚情以梧桐為之象囚形<lb/>
乃鑿地為陷臥木囚其中曰罪若正木囚不動有寃木<lb/>
囚動出人之精誠著木人也　漢書曰蔡邕聞吳人燒<lb/>
桐以㸑者聞火烈聲因請以為琴　原異苑曰臨平岸<lb/>
<pb n="KR3k0055_WYG_419-24b"/>
出石鼓張華云取蜀中桐材刻魚形扣之音聞數十里<lb/>
　又曰句章吳平州門前忽生一株青桐樹上有謡歌<lb/>
之聲平惡而斫殺平隨軍北虜首尾三載死桐歘自還<lb/>
立于故根上聞聲樹巔空中歌曰死樹今更青吳平尋<lb/>
當歸適聞殺此樹已復有光輝平尋歸如鬼謡　三秦<lb/>
記曰初長安謡云鳳凰止阿房苻堅遂于阿房城植桐<lb/>
數萬株至慕容冲入阿房而居冲小字鳳凰　王孚安<lb/>
成記曰府君諱保如今樹梧于苞兩邊柯葉菴藹炎暑<lb/>
<pb n="KR3k0055_WYG_419-25a"/>
為之清凉百姓列宅其間　増南史曰齊豫章王嶷于<lb/>
邸起土山列種桐竹號為桐山　北史曰元魏孝文宴<lb/>
侍臣于清徽堂日宴移于流化池芳林下帝仰觀桐葉<lb/>
之茂曰其桐其椅其實離離愷悌君子莫不令儀今林<lb/>
下諸賢足敷歌詠遂令黄門侍郎崔光讀暮春羣臣應<lb/>
制詩至彭城王勰詩帝為改一字　原祖台之志怪曰<lb/>
騫保至檀丘塢上北樓宿暮鼓二中有人著黄練單衣<lb/>
白帢將人持炬火上樓保懼藏壁中須臾有二婢上帳<lb/>
<pb n="KR3k0055_WYG_419-25b"/>
使迎一女子上與白帢人入帳宿未明白帢輒先去保<lb/>
因入帳中持女子問向去者誰答曰桐郎道東廟樹是<lb/>
也至暮二更桐郎復來保乃砟取之縛著樓柱明日視<lb/>
之形如人長三尺餘檻送詣丞相渡江未半風浪起桐<lb/>
郎得投入水風波乃息　増酉陽雜記曰歴城房家園<lb/>
齊博陵君豹之山也其中雜樹森疎或有人折其桐枝<lb/>
者君曰何為傷吾鳳條自後人不復折　搢紳脞說曰<lb/>
顧況嘗于御溝水上得桐葉上題曰一入深宫裏年年<lb/>
<pb n="KR3k0055_WYG_419-26a"/>
不見春還慿一片葉寄與有情人其詩若答況者　清<lb/>
異録云温陵城留從効重加板築植刺桐環繞之其樹<lb/>
髙大而枝葉蔚茂初夏開花極鮮紅如葉先萌而花後<lb/>
發主明年五榖豐熟<lb/>
　　桐三<lb/>
原鳳翔　鸞集<hi>傅咸梧桐賦停公子之龍駕息旅人之行肩瞻華實之離離想儀鳳之來翔</hi>
<hi>劉義恭華林四瑞桐樹甘露贊逺延鳳翮遥集鸞歩恵潤何廣霑我明庶</hi>　三株　一葉<hi>晉宫</hi>
<hi>闕名曰華林園青白桐三株有唐李白詩梧桐落金井一葉飛銀牀按金井以葉上  黄圈文如井非井欄也</hi>
<pb n="KR3k0055_WYG_419-26b"/>
　増半死半生　愈輕愈重<hi>枚乗七發龍門之桐其根半死半生  陳翥桐譜桐</hi>
<hi>體濕則愈重乾則愈輕生時斧之甚易乾則軟而拒斧</hi>　據蒼岑　拂碧瓦<hi>上詳桐一</hi>
<hi>七命碧宋歐陽脩詩簷欹  瓦拂蒼梧</hi>　禮可懸弧　材難為弩<hi>禮懸弧東方以</hi>
<hi>梧為弧桐淮南子智有所不足故  不可㠯為弩</hi>　成雲　知月<hi>上見桐一淮南子  遁甲</hi>
<hi>注梧桐知日月正閏其樹生十二葉葉邊有六葉則知無閠有閏則生十三葉從下數起每  為一月視葉小</hi>
<hi>者則知閏何月</hi>　帶晨霞　落秋雨<hi>謝靈運詩桐林帶晨霞落白居易歌秋雨梧桐葉</hi>
<hi>時</hi>　孫枝中琴瑟　乾葉錚琅玕<hi>尚書注曰嶧陽特生桐中琴瑟風俗通曰</hi>
<hi>採東南孫枝為琴聲甚清雅案桐小枝皆堅實而其本皆虛貴孫枝者貴其實也  韓愈詩霜風侵梧桐衆葉</hi>
<pb n="KR3k0055_WYG_419-27a"/>
<hi>著樹乾空階一片響錚若摧琅玕</hi>
　　桐四<lb/>
原詩魏明帝詩曰雙桐生空井枝葉自相加通泉浸其<lb/>
根泫雨潤其柯　晉司馬彪與山巨源詩曰苕苕椅桐<lb/>
樹寄生于南岳上陵青雲霓下臨千仞谷處身孤且危<lb/>
於何托余足昔也植朝陽傾枝俟鸞鷟今者絶世用倥<lb/>
偬見廹束班匠不我顧牙曠不我録焉得成琴瑟何由<lb/>
揚妙曲卞和潛幽巖誰能證竒璞冀望神龍來揚光以<lb/>
<pb n="KR3k0055_WYG_419-27b"/>
見燭　宋伏系之詠椅桐詩曰亭亭椅桐鬱兹庭圃翠<lb/>
條疎風緑柯蔭宇　鮑昭山行見孤桐詩曰桐生叢谷<lb/>
裏根孤地寒陰未霜葉已肅不風條自吟幸願見彫斲<lb/>
為君堂上琴　齊謝脁遊東堂詠桐詩曰孤桐北窗外<lb/>
髙枝百丈餘枝生既婀娜葉落更扶疎無華復無實何<lb/>
以贈離居裁為珪與璋足可命參墟　梁簡文帝賦得<lb/>
雙桐生空井詩曰季月雙桐井新枝雜舊株晩葉藏棲<lb/>
鳳朝花拂曙烏　王筠奉酬從兄臨川桐樹詩曰伊昔<lb/>
<pb n="KR3k0055_WYG_419-28a"/>
擅羽儀待價龍門垂優游清露㸃徽穆恵風吹月上陰<lb/>
陽幹雲覆死生枝公子存髙尚聊用影華池棲鸞既不<lb/>
重舞鶴復何施方同散木爨清響竟誰知　沈約詠梧<lb/>
桐詩曰秋還遽已落昏曉猶未荑微葉雖可賤一翦或<lb/>
成珪　又八詠悲落桐曰悲落桐落桐早霜露燕至葉<lb/>
未抽鴻來枝已素幽根未蟠結孤株復危絶初不照光<lb/>
景終年負霜雪勿言草木賤徒照君末光末光不徒照<lb/>
為君含噭咷陽柯泫緑水陰枝苦寒調厚徳非所任不<lb/>
<pb n="KR3k0055_WYG_419-28b"/>
敢虛其心若逢陽春至吐緑照清潯　又詠孤桐詩曰<lb/>
龍門百尺時排雲少孤立分根蔭玉池欲待髙鸞集<lb/>
吳均共賦韻同詠庭中桐詩曰龍門有竒價自言梧桐<lb/>
枝華暉實掩暎細葉能披離不降周王子空待嵗時移<lb/>
嚴風忽交勁遂使無人知　隋魏彦深詠桐詩曰未求<lb/>
裁作瑟何用削成珪願寄華庭裏枝横待鳳棲　増唐<lb/>
李嶠詠桐詩曰孤秀嶧陽岑亭亭出衆林春光雜鳳影<lb/>
秋月弄圭陰髙映龍門迥雙依玉井深不因將入爨誰<lb/>
<pb n="KR3k0055_WYG_419-29a"/>
為作鳴琴　王昌齡段宥㕔孤桐詩曰鳳凰所宿處月<lb/>
映孤桐寒槁葉零落盡空柯蒼翠殘虛心誰能見直影<lb/>
非無端響發調尚苦清商勞一彈　韋應物題桐葉詩<lb/>
曰參差剪緑綺蕭灑覆瓊柯憶在澧東寺偏書此葉多<lb/>
　戴叔倫詠梧桐詩曰亭亭南軒外貞幹脩且直廣葉<lb/>
結青陰繁花連素色天然韶雅性不媿知音識　元稹<lb/>
宿曽峰館夜對桐花寄樂天詩曰微月照桐花月微花<lb/>
漠漠怨澹不勝情低徊拂簾幕葉深陰影細露重枝條<lb/>
<pb n="KR3k0055_WYG_419-29b"/>
弱夜久春恨多風清暗香薄是夕逺思君思君痩如削<lb/>
我在山館中滿地桐花落　陸龜蒙詠井上桐詩曰美<lb/>
人傷别離汲井常待曉愁因轆轤轉驚起雙栖鳥獨立<lb/>
傍銀牀碧梧風嫋嫋　宋蘇轍和鮮于子駿桐軒詩曰<lb/>
桐身青琅玕桐葉蒲葵扇落落出軒墀亭亭奉閒燕夜<lb/>
深疎雨滴午影微風轉秋飈一凌亂淅瀝驚葱蒨朝日<lb/>
失繁陰青苔覆遺片空使坐中人慨然嗟物變　元郝<lb/>
經秋桐詩曰髙秋江漢波卉木入揺落荒林擁孤桐蔓<lb/>
<pb n="KR3k0055_WYG_419-30a"/>
草重繞縛凄迷氣日䘮憔悴若隕籜黄凋晩風吹青裂<lb/>
饑烏啄無時亦無儔幢幢老陰薄儀鳳安所棲宫樹空<lb/>
寂寞謂汝無自傷植根亦嬌弱豈能持風寒況乃失所<lb/>
托何時此宴居掃鋤剪荒惡攜幼扳庭柯遂我生聚樂<lb/>
　丁鶴年詠梧桐詩曰井桐徹夜下霜風錦繡園林瞬<lb/>
息空老盡秋容何足惜鳳巢吹墮月明中　明髙啟詠<lb/>
桐樹詩曰晴粉朝英墜凉瓊夏葉舒鳥啼髙樹早蟾轉<lb/>
薄疏虛朱絃未薦曲彤管屢題詩坐恐銷華澤商吹起<lb/>
<pb n="KR3k0055_WYG_419-30b"/>
前除　王問洗桐詩曰梧桐生髙岡菶菶貽夏陰挹取<lb/>
葉上露為予洗其心有時藉稾君閒情寄徽音何以報<lb/>
爾徳激泉濯朝林永日影相對勿使塵涴侵<lb/>
原賦晉傅咸梧桐賦曰美詩人之攸貴兮覽梧桐乎朝<lb/>
陽蔚菶菶以萋萋兮鬱株列而成行夾二門以駢羅作<lb/>
館㝢之表章　夏侯湛愍桐賦曰有南國之陋寢植嘉<lb/>
桐乎前庭闡洪根以誕茂豐脩幹以繁生納谷風以疎<lb/>
葉含春雨以濯莖濯莖夭夭布葉藹藹蔚童童以重茂<lb/>
<pb n="KR3k0055_WYG_419-31a"/>
蔭蒙接而相蓋蔽陰澹之南表覆陽阿之北外於是詰<lb/>
朝之暇歩趾前廡春以遊目夏以清暑昔詩人之所稱<lb/>
美厥生之攸竒植匪岡其不滋識非條其不儀　宋袁<lb/>
淑桐賦曰越衆木之薫狥勝雜樹之藻縟信爽幹以弱<lb/>
枝實裏素而表緑若乃根荑條茂蹟曠心冲貞觀于曽<lb/>
山之陽抽景於少澤之東被籍兮煙霞懷珮兮星虹儀<lb/>
丹丘之瑞羽棲清都之仙宫　劉義恭桐樹賦曰伊梧<lb/>
桐之靈材蔚疎林而擢秀元根通徹於幽泉密葉垂藹<lb/>
<pb n="KR3k0055_WYG_419-31b"/>
而増茂挺脩幹蔭朝陽招飛鸞鳴鳳凰甘露灑液於其<lb/>
莖清風流薄乎其枝丹霞赫奕於其上白水浸潤乎其<lb/>
陂　南齊蕭子良梧桐賦曰植椅桐於廣囿嗟倐忽而<lb/>
成林依層楹而吐秀臨平臺而結陰乃抽葉而露始亦<lb/>
結實於星沈聳輕條而麗景涵清風而散音發雅詠於<lb/>
攸昔流素賞之在今必鸞鳳而後集何燕雀之能臨匪<lb/>
伊楚宫側豈獨嶧山岑邈蒿萊之難儷永配道於仙琴<lb/>
　齊王融應竟陵王教桐樹賦曰梧桐生矣于邸岫之<lb/>
<pb n="KR3k0055_WYG_419-32a"/>
曽隈儀龍門而插幹佇鳳羽以抽枝蹤楚宫而留稱籍<lb/>
溜館以翻聲直不繩而特秀圓匪規而天成同嵗草以<lb/>
委暮共辰物而滋榮豈逺心以自外寧有志於孤貞<lb/>
梁沈約桐賦曰龍門之桐逺望青葱専巖擅嶺或孤或<lb/>
叢枝封暮雲葉映晝虹抗蘭橑以栖龍拂雕窗而團露<lb/>
喧密葉於鳳晨宿髙枝於鸞暮合影陽崖標峰東陸俯<lb/>
結重陰仰成翠屋乍髣髴於行雨時徘徊於丹轂遶齊<lb/>
綵於碧林豈慙光於若木<lb/>
<pb n="KR3k0055_WYG_419-32b"/>
原贊郭璞梧桐贊曰桐實嘉木鳳凰所棲爰伐琴瑟八<lb/>
音克諧歌以永言噰噰喈喈　宋孝武孤桐贊曰珍無<lb/>
隐徳産有必甄資此孤幹獻枝楚山稍星雲界衍葉炎<lb/>
㕓名列貢寶器贊虞絃<lb/>
増表晉范甯為豫章郡表曰永修公國相萬主解列到<lb/>
縣廵行邑治縣西北出二里有林中兩桐樹下根相去<lb/>
一丈上枝相去丈八連合成一<lb/>
　　椒一<lb/>
<pb n="KR3k0055_WYG_419-33a"/>
原爾雅曰檓大椒　増又曰椒榝醜莍　毛詩陸璣疏<lb/>
曰椒樹似茱萸蜀人作茶吳人作茗皆煮其葉以為香<lb/>
今成皐諸山間有椒謂之竹葉椒樹亦如蜀椒少毒熱<lb/>
不中合藥可著飲食中東海諸島上亦有椒子長而不<lb/>
圓甚香味似橘皮島上麞鹿食此其肉自然作椒橘香<lb/>
　通志曰椒曰蓎藙曰陸橃曰南椒蜀中者曰蜀椒巴<lb/>
中者曰巴椒廣東椒蔓生者冬月取椒藤置土坎中用<lb/>
稻草覆之次年春發坎取藤節有萌芽者種田壟間結<lb/>
<pb n="KR3k0055_WYG_419-33b"/>
子青緑色皮皺曝乾味與樹椒同　本草曰椒樹似茱<lb/>
萸有針刺其實莍六月紫赤子突出如目謂之椒目葉<lb/>
堅而滑澤取殼為芼甚辛芳入藥治邪氣欬逆温中下<lb/>
氣出蜀漢者良　原詩曰椒聊之實蕃衍盈升　又曰<lb/>
貽我握椒　春秋運斗樞曰玉衡星散為椒　援神契<lb/>
曰椒薑禦温菖蒲益聰　山海經曰琴鼓之山其木多<lb/>
椒景山多秦椒　増續漢書曰天竺國出石蜜胡椒黑<lb/>
鹽　風土記曰三香椒欓薑　莊子曰韋以裒椒雖踰<lb/>
<pb n="KR3k0055_WYG_419-34a"/>
絺綌然久則臭　原孫卿子曰民之親我驩若父母其<lb/>
好我芬若椒蘭　本草曰蜀椒久服之頭不白令寒者<lb/>
熱熱者輕輕者重　范子計然曰蜀椒出武都赤色者<lb/>
善秦椒出天水隴西細者善　博物志曰外國豉法以<lb/>
酒浸令極乾以麻油蒸之後曝三日篩椒屑以意多少<lb/>
合投之胡椒酒方以好酒五升乾薑一兩胡椒七十枚<lb/>
末好石榴五枚管收計著中下氣　崔寔四民月令曰<lb/>
正月之旦進酒降神畢室家無大小次坐先祖之前子<lb/>
<pb n="KR3k0055_WYG_419-34b"/>
孫各上椒酒於其家長稱舉白　離騷曰雜申椒與菌<lb/>
桂　増又曰懷椒糈以要之　原九歌曰奠桂酒兮椒<lb/>
漿　又曰荃壁兮紫壇播芳椒兮成堂　増九章曰鑿<lb/>
申椒以為糧　原風賦曰大王之風徘徊椒桂之間<lb/>
増洛神賦曰踐椒塗之郁烈　阿房宫賦曰煙斜霧横<lb/>
焚椒蘭也　杜甫詩曰塹北行椒却背邨<lb/>
　　椒二<lb/>
原漢官儀曰皇后稱椒房取其實蔓延盈升以椒塗室<lb/>
<pb n="KR3k0055_WYG_419-35a"/>
亦取其温煖　増燉煌新録曰虜割剌荅魯之右大渾<lb/>
中髙百尋然無草木石皆赩色山産椒椒大如彈丸然<lb/>
之香徹數里每然椒則有鳥自雲際蹁躚五色名赭爾<lb/>
鳥蓋鳳凰種也漢武帝遣將軍趙破奴逐匈奴得其椒<lb/>
不能解詔問東方朔朔曰此天仙椒也塞外千里有之<lb/>
能致鳳武帝植之太液池至元帝時椒生果有異鳥翔<lb/>
集　原漢記曰桓帝竇后崩中常侍曹節王甫欲以貴<lb/>
人禮𦵏太尉李固自扶輿起擣椒自隨謂妻子曰若太<lb/>
<pb n="KR3k0055_WYG_419-35b"/>
后不得配桓帝吾不生還矣　魏志春秋同異曰鍾繇<lb/>
嬖庶子㑹之母黜其夫人文帝命繇復焉繇恚忿餐椒<lb/>
致噤帝乃止　世說曰石崇以椒為泥泥屋王愷以赤<lb/>
石脂泥壁　増宋書曰永泰元年王敬則起兵以奉子<lb/>
恪為名子恪亡走未知所在始安王遥光勸上盡誅髙<lb/>
武諸子孫於是悉召諸王侯入宫孩幼者與乳母俱入<lb/>
其夜令太醫煮椒二斛須三更當盡殺之子恪徒跣自<lb/>
歸二更逹建陽門刺啟已而上眠不起中書舍人沈徽<lb/>
<pb n="KR3k0055_WYG_419-36a"/>
　孚與上親信左右謀少留其事須臾上覺問曰未耶未<lb/>
　耶乃賜王侯供饌明日悉遣還第　唐書曰元載家籍<lb/>
　得鍾乳五百兩胡椒八百石<lb/>
　　　椒三<lb/>
　原頌晉劉臻妻元日獻椒花頌曰美哉靈葩爰采爰獻<lb/>
　聖容映之永壽於萬<lb/>
　原銘晉成公綏椒華銘曰嘉哉芳椒載繁其實厥味惟<lb/>
　珍蠲除百疾肇惟嵗始月正元日永介眉壽以祈初吉<lb/>
<pb n="KR3k0055_WYG_419-36b"/>
　原贊晉郭璞椒贊曰椒之灌植實繁有榛薫林烈薄馞<lb/>
　其芬辛服之不已洞見通神<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷四百十四<lb/>
</p>
<p>
</p>
  </div>
</body>
</text>
</TEI>
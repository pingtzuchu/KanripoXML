<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_366-1a"/>
　欽定四庫全書<lb/>
御定淵鑑類函卷三百六十一<lb/>
　　珍寶部一<hi>寶金</hi>
　　　寶一<lb/>
　増詩崧髙曰王遣申伯路車乘馬錫爾介圭以作爾寶<lb/>
　　原爾雅曰琛寶也<hi>美寶為琛</hi>　増書盤庚曰無總于貲寶<lb/>
　　又旅獒曰分寶玉于伯叔之國時庸展親弗寶逺物<lb/>
　則逺人格所寶惟賢則邇人安　原禮記曰南宫敬叔<lb/>
<pb n="KR3k0055_WYG_366-1b"/>
　反必載寶而朝<hi>敬叔魯卿也失位去魯得反載其寶以朝君</hi>夫子曰若是其<lb/>
　貨也䘮不如速貧之愈也　増又曰天不愛其道地不<lb/>
　愛其寶　又曰儒有不寶金玉而忠信以為寶　原左<lb/>
　傳曰晉荀息請以屈産之乘垂棘之璧假道於虞以伐<lb/>
　虢公曰是吾寶也對曰若得道於虞猶外府也　又曰<lb/>
　宋人得玉獻諸子罕曰以示玉人玉人以為寶也故敢<lb/>
　獻之子罕曰我以不貪為寶爾以玉為寶若以與我皆<lb/>
　䘮寶也不若人有其寶　増國語曰晉定公享王孫圉<lb/>
<pb n="KR3k0055_WYG_366-2a"/>
趙簡子鳴玉以相問圉曰楚之白珩猶在乎為寶也幾<lb/>
何對曰未嘗為寶也楚有觀射父能作訓辭以行諸侯<lb/>
有左史倚相能道訓典以叙百物有澤曰雲夢金木竹<lb/>
箭之所生也此楚國寶也若白珩先王之玩也何寶焉<lb/>
　原史記曰梁惠王與齊威王田於郊惠王問曰王亦<lb/>
有寶乎威王曰無惠王曰若寡人國小尚有徑寸之珠<lb/>
照車前後各十二乘者十枚奈何以萬乘之國而無寶<lb/>
乎威王曰寡人之寶與王異吾臣有檀子者使守南城<lb/>
<pb n="KR3k0055_WYG_366-2b"/>
則楚人不敢為寇東取泗上十二諸侯皆來朝吾臣有<lb/>
盼子者使守髙唐則趙人不敢東漁吾吏有黔夫者使<lb/>
守徐州則燕人祭北門趙人祭西門<hi>齊之北門西門也言燕趙之人畏見</hi>
<hi>侵伐故祭以求福</hi>徙而從者七千餘家吾臣有種首者使備盜<lb/>
賊則道不拾遺將以照千里豈特十二乘哉梁惠王慙<lb/>
不懌而去　増又曰秦逐客李斯上書陛下致崑山之<lb/>
玉有隋和之寶佩明月之珠服太阿之劔乘纎離之馬<lb/>
建翠鳯之旗樹靈鼉之鼓此數寶者秦不生一焉而陛<lb/>
<pb n="KR3k0055_WYG_366-3a"/>
下說之何也　唐書曰師子國在西海之中出竒寶商<lb/>
賈到則不見人但置寶物價值於洲上賈依價質之而<lb/>
去以能養師子故以為國名　元史多羅台疏曰為國<lb/>
以善為寶凡子女玉帛及羽毛齒革珍禽竒獸之類皆<lb/>
䘮徳䘮志之具今後回回諸色人等不許賫寶中賣以<lb/>
虚國用其辭剴切當時稱之　老子曰我有三寶保而<lb/>
持之一曰慈二曰儉三曰不敢為天下先輕敵則幾䘮<lb/>
吾寶　原管子曰玉起於禺氏金起於汝漢珠起於赤<lb/>
<pb n="KR3k0055_WYG_366-3b"/>
野先王為其從遠其至之難故託用於其重以珠玉為<lb/>
上幣黄金為中幣刀布為下幣　増吕氏春秋曰世皆<lb/>
以珠玉為寶寶愈多而民愈貧失其所寶也　陸賈新<lb/>
語曰聖人不用珠玉而寶其身也　原淮南子曰夫夏<lb/>
后氏之璜不能無考<hi>考瑕纍也</hi>明月之珠不能無纇<hi>纇絲結也</hi>其<lb/>
小惡不足以妨大美也今志人所短忘人所長而求得<lb/>
賢乎天下則難矣　増阮子曰雖金玉滿堂明珠滿室<lb/>
飢不為寶非國之用　三輔黄圖曰金寶一銀二龜三<lb/>
<pb n="KR3k0055_WYG_366-4a"/>
貝四布寶五泉寶六凡寶貨六種二十八品　原地鏡<lb/>
圖曰凡觀金玉寶劒銅鐵皆以辛之日待雨止明日平<lb/>
旦及黄昏夜半觀之所見光白者玉也赤者金黄者銅<lb/>
黑者鐵　増又曰視屋上瓦無霜其下有寶藏　晉郭<lb/>
璞奏曰臣以為珍竒靡麗之物誠是玩弄之所寶然非<lb/>
經國之至寶　續文獻通考曰宋髙宗紹興中謂輔臣<lb/>
曰近大將入覲有以寶貨鞍馬為獻者惟馬不可缺餘<lb/>
皆却之　又曰元成宗時賈有獻寶珠求售者議以六<lb/>
<pb n="KR3k0055_WYG_366-4b"/>
十萬錠酬之曰此所謂狎忽大珠含之則不渇熨面而<lb/>
可使目有光左丞尚文曰一人含千萬人不渇則誠寶<lb/>
也若一寶止濟一人則用已微矣吾之所謂寶者米粟<lb/>
是也有之則百姓安無則天下亂以功用較之豈不愈<lb/>
於彼乎　又曰明穆宗隆慶中諭買猫睛琭寶石科臣<lb/>
魏時亮言猫睛無用物也而一顆價至百金孰非生靈<lb/>
之膏血乎上命罷之<lb/>
　　寶二<lb/>
<pb n="KR3k0055_WYG_366-5a"/>
原穆天子傳曰西征至陽紆之山河伯馮夷所都是惟<lb/>
河宗氏天子至崑崙之丘以觀舂山之寶玉　公羊傳<lb/>
曰虞公貪而好寶及為晉所滅抱寶牽馬而去　又曰<lb/>
盗竊寶玉大弓　増史記曰樂毅伐齊入臨淄盡取齊<lb/>
寶也　西京雜記曰武帝以七寶牀雜寶案厠寶屏風<lb/>
列寶帳設於桂宫時人謂之四寶宫也　原謝承後漢<lb/>
書鄹人王逢得路遺寶物懸衢道求主還　増後漢書<lb/>
曰帝召見諸部計吏問其風俗及前後守令能否蜀郡<lb/>
<pb n="KR3k0055_WYG_366-5b"/>
計掾樊顯進曰漁陽太守張堪昔在蜀前公孫述破時<lb/>
珍寶山積拳握之物足富十世而堪去職之日乘折轅<lb/>
車布被而已帝聞良乆歎息　原晉安帝紀曰桓𤣥尤<lb/>
愛珍寶常玩弄珠玉不離於手　増晉中興書曰姚萇<lb/>
試諸子曰吾有一寶物萬金不易汝等技藝勝者吾以<lb/>
與之諸子皆素好馬欲於父前試之惟畧不動萇以為<lb/>
賢故越諸兄立為嗣子　梁書曰羊侃大同中魏使陽<lb/>
斐與侃在北嘗同學有詔令侃延斐同宴賓客三百餘<lb/>
<pb n="KR3k0055_WYG_366-6a"/>
人食器皆金玉雜寶　後魏書曰元義既專政乃於禁<lb/>
中自别作庫掌握之寶充牣其中　明皇雜録曰公主<lb/>
玉葉冠虢國夫人夜光枕楊國忠鏁子帳皆希代之寶<lb/>
莫能計直　宋長編乾徳四年上遣使收蜀圖書法物<lb/>
見孟㫤七寶溺器曰自奉如此欲無亡得乎命碎之<lb/>
元史拜珠傳有盜其家金器百餘兩他寶直鉅萬既而<lb/>
獲之家僮來告色無喜愠　又伊埒黙色傳至元九年<lb/>
奉使海外八羅孛國十一年偕其國人以珍寶來朝<lb/>
<pb n="KR3k0055_WYG_366-6b"/>
又圖圖爾哈傳成宗遣使賜以七寶金壺盤盂各一<lb/>
　　寶三<lb/>
増懸衢　挂屋<hi>上詳前一寶魏志曰陳泰為中郎将京邑貴人寄  貨因市奴婢泰皆挂於壁</hi>
<hi>及徵為尚書悉以還</hi>　變土　滿牀<hi>晉書桓𤣥為劉裕所敗殷仲文隨𤣥西走其寶貨悉藏地</hi>
<hi>中皆變為土禁北齊書曰髙徳正嘗辭疾除冀州刺史即起顯祖怒  門下其妻出寶物滿四牀欲以寄人</hi>
　齊歸　楚與<hi>左傳曰齊人來歸衛寶文姜請之也魯魯連子曰楚王成章華臺酌諸侯酒</hi>
<hi>君先至與之大曲之弓不琢之璧既而悔之伍舉見魯君曰楚王之寶也吳求之弗與舉兵伐楚魯懼奉而歸</hi>
<hi>之</hi>　薦國　希代<hi>晏子春秋曰和氏之璧井里之璞良工修之則為薦國之寶  下詳前二</hi>
<pb n="KR3k0055_WYG_366-7a"/>
　折枯　照影<hi>地鏡圖曰夫寶物在城郭丘牆之中樹木為之變視柯偏有折枯是其候也視</hi>
<hi>折枯所向寶在其方行又曰凡藏寶忘不知處以大銅盤盛水著所疑地  照之見人影者物在下也</hi>
索珥　妝䦨<hi>元史伊琳特穆爾傳本回鶻人時西契丹方强命太師僧少監來臨其國驕恣伊琳</hi>
<hi>率衆斬之左右有疾其功者譖於其王曰少監珥珠先明王寶也伊琳匿之急索勿失王怒索寶甚急度無以自</hi>
<hi>乃亡附太祖國唐書貴妃專寵𤣥宗賜楊國忠木芍藥植於家  忠乃以百寶妝飾䦨楯以貴重之</hi>　啗<lb/>
秦将　賜隗囂<hi>漢書沛公入武闗欲撃秦嶢下軍張良曰臣聞其将賈豎子易動以利令酈食</hi>
<hi>其持重寶啗秦将秦将果欲連和賜後漢書世祖遣衛尉銚期持珍寶繒帛  隗囂</hi>
　　寶四<lb/>
<pb n="KR3k0055_WYG_366-7b"/>
増賦唐謝觀以賢為寶賦曰志一潔而靡垢行百鍊而<lb/>
逾精非暗投以取誚不韞櫝以沽名吐清詞之燦燦心<lb/>
水含珠見正色之温温情田積玉徒美其色映層闕光<lb/>
能耀夜殊不知寸隂逾尺璧之珍一經奪滿籯之價所<lb/>
以愛兹被褐重彼迷邦以清徳之惟一奚白璧之能雙<lb/>
則知金玉為寶者徳義之衰賢人為寶者邦家之基<lb/>
　　金一<lb/>
原許慎說文曰金有五色黄金為長乆埋不生百陶不<lb/>
<pb n="KR3k0055_WYG_366-8a"/>
輕西方之行也　増釋名曰金禁也氣剛毅能禁制物<lb/>
也　原周易曰乾為金　増又上繫曰二人同心其利<lb/>
斷金　原毛詩曰大路南金<hi>謂荆揚所貢</hi>　増又曰如金如<lb/>
錫　原尚書洪範五行曰四曰金金曰從革從革作辛<lb/>
<hi>孔安國金可改庚辛金氣也</hi>　増又說命曰若金用汝作礪　周禮<lb/>
考工記曰攻金之工築氏執下齊冶氏執上齊鳬氏為<lb/>
聲㮚氏為量段氏為鎛器桃氏為刄　又云凡鑄金之<lb/>
狀金與錫黑濁之氣竭黄白次之黄白之氣竭青白次<lb/>
<pb n="KR3k0055_WYG_366-8b"/>
之青白之氣竭青氣次之然後可鑄也<hi>氣次皆火候</hi>　原爾<lb/>
雅曰黄金謂之盪<hi>音蕩</hi>其美者謂之鏐<hi>音留</hi>餅金謂之鈑絶<lb/>
澤謂之銑西南之美者有華山之金石焉<hi>鏐即紫磨金也銑最有光</hi>
<hi>澤也</hi>　孝經援神契曰石潤苞玉丹精生金翠羽揚也<hi>三物</hi>
<hi>合和氣故能變通易色也</hi>　又曰四裔賓服則金勝土　周易參同<lb/>
契曰黄土金之父流水珠之母　禮斗威儀曰君乘金<lb/>
而王其政平則黄金見深山　増廣雅曰金神謂之清<lb/>
明　原漢書曰武帝行幸回中詔曰往者朕郊見上帝<lb/>
<pb n="KR3k0055_WYG_366-9a"/>
泰山見黄金又有白麟神馬之瑞今更黄金為麟趾褭<lb/>
蹄以協瑞焉<hi>獲白麟有馬瑞故鑄金如麟馬以協嘉瑞也古有駿馬名腰褭赤喙黑身日行萬五</hi>
<hi>千里也</hi>　又韋賢傳曰鄹魯諺云遺子黄金滿籯不如教<lb/>
子一經　又曰秦幣黄金方寸而重一斤以鎰為名<lb/>
食貨志曰黄金為上白金為中赤金為下　後漢書曰<lb/>
益州金銀之所出　王隐晉書曰鄱陽樂安出黄金鑿<lb/>
土十餘丈披沙之中所得者大如豆小如粟米南郡象<lb/>
林南有四國皆稱漢人貢金供稅　後魏書曰枝豆國<lb/>
<pb n="KR3k0055_WYG_366-9b"/>
出金銀河鉤羌國出金珠　齊書曰金車王者至孝則<lb/>
出金人王者有厚徳則遊於後池林邑有金山汁流於<lb/>
浦　増唐太宗紀曰金在鑛善冶鍜而為器　又徳宗<lb/>
詔曰朕聞王者不貴逺物所寶惟賢朕仰企前王思齊<lb/>
太素邕州所奏金坑誠為潤國語人於利非朕素懐方<lb/>
以不貪為寶惟徳其物豈尚兹難得之貨生其可欲之<lb/>
心耶其金坑任人折斸官不得禁之　宋三朝聖政録<lb/>
太宗問杜鎬曰西漢賜予悉用黄金近代為難得之貨<lb/>
<pb n="KR3k0055_WYG_366-10a"/>
何也對曰西漢多金由彼時佛事未興金價甚賤也<lb/>
原孟子注兼金好金也　増莊子曰今大冶鑄金金踊<lb/>
躍曰我且必為鏌鎁大冶必以為不祥之金　又曰至<lb/>
仁無親至信碎金　原列子曰齊人有欲金者清旦衣<lb/>
冠之市適鬻金者之所因攫其金而去吏捕之問曰人<lb/>
皆在焉子攫人之金何故對曰取金之時不見人徒見<lb/>
金　韓子曰荆南麗水之中生金　淮南子曰玦五百<lb/>
歳生黄澒五百嵗生黄金黄金千嵗為黄龍<hi>玦石也中央數五故</hi>
<pb n="KR3k0055_WYG_366-10b"/>
<hi>五百歳一化澒音湖貢反澒黄金水銀也</hi>秦以一鎰為一金而重一斤漢以<lb/>
一斤為一金　増傅子曰懸千金於市人不敢取者分<lb/>
定矣委一錢於路童子争者分不定矣　風俗通曰衆<lb/>
口鑠金俗說有美金於此衆人咸共詆訿言其不純賣<lb/>
金者欲其售因取鍜燒以見真此為衆口鑠金　白虎<lb/>
通曰金在西方西方者隂始起萬物禁止金之為言禁<lb/>
也　原孫氏瑞應圗曰王者不藏金玉則黄金見深山<lb/>
　増白澤圗曰黄金之精名石□狀如豚居人家使人<lb/>
<pb n="KR3k0055_WYG_366-11a"/>
不宜妻白鼠以昏時見於丘陵之間視所出入中有金<lb/>
　原異物志曰狼㬻民與漢人交關常夜為市以鼻齅<lb/>
金知其好惡　扶南傳曰毗騫國食器皆以金為之<lb/>
幽明録曰淮牛渚津水極深無可算計人見一金牛形<lb/>
甚瑰壯以金為鏁絆　又曰巴丘縣自金岡以上二十<lb/>
里名黄金潭莫測其深上有瀬亦名黄金瀨古有釣於<lb/>
此潭獲一金鏁引之遂滿一船有金牛出身奔狀釣人<lb/>
被駭牛因奮勇躍而還潭鏁乃將盡釣人以刀斫得數<lb/>
<pb n="KR3k0055_WYG_366-11b"/>
尺潭瀨以此取名　華陽國志曰廣漢涪水有金銀之<lb/>
礦　林邑記曰上金為紫磨金又曰揚邁金　増唐六<lb/>
典曰金十四種曰銷金曰拍金曰鍍金曰織金曰砑金<lb/>
曰披金曰泥金曰鏤金曰撚金曰口金曰圈金曰貼金<lb/>
曰嵌金曰褁金　宋蘇軾物類相感志曰金遇鉛則碎<lb/>
　魯應龍括異志曰有人得青石大如磚背有鼻穿鐵<lb/>
索長數丈循環無相斷處海商見之以數十千易之云<lb/>
此協金石投於海中經夕引出上必有金　續文獻通<lb/>
<pb n="KR3k0055_WYG_366-12a"/>
考曰元雲南省參政齊喇上言建都地多産金可置冶<lb/>
令旁近民煉以輸官從之　又曰中統二十八年罷淘<lb/>
金提舉司　又曰明初取用諸課皆因各處土産金有<lb/>
常例<lb/>
　　金二<lb/>
原穆天子傳曰披圖視天子之寶黄金之膏　漢武内<lb/>
傳曰西王母有九丹金液金漿　晏子曰景公為履黄<lb/>
金之綦　韓詩外傳曰楚襄王遣使者持金十斤白璧<lb/>
<pb n="KR3k0055_WYG_366-12b"/>
百雙聘莊子欲以為相莊子辭而不許使者曰黄金白<lb/>
璧寶之至也卿相尊位也先生辭而不受何也　列女<lb/>
傳曰秋胡子既官於陳五年乃歸未至見路旁有一美<lb/>
婦人方采桑秋胡子下車謂之曰吾有金願與夫人婦<lb/>
笑曰嘻夫采桑以作紡績經織以供衣食奉二親養夫<lb/>
子而已矣吾不願人之金　魯連子曰秦師圍趙而退<lb/>
平原君以千金欲為魯連先生夀連笑曰所貴天下士<lb/>
者為人釋難觧人締結若即有取商賈之事連不忍為<lb/>
<pb n="KR3k0055_WYG_366-13a"/>
也　燕丹子曰太子自喜得荆軻永無憂秦後日與軻<lb/>
之東宫臨池而觀軻拾瓦投鼃太子令人奉盤金軻用<lb/>
抵鼃復進軻曰非為太子愛金也但臂痛耳　吳越春<lb/>
秋曰延陵季子出遊於齊見路有遺金有披裘採薪者<lb/>
季子呼薪者取彼地金薪者曰吾當夏五月披裘而薪<lb/>
豈取遺金者哉　史記曰秦獻公十八年雨金櫟陽公<lb/>
自以得金瑞故作畦畤於櫟陽祀白帝　又曰秦始皇<lb/>
葬於驪山以黄金為鳬鴈　列仙傳曰安期先生始皇<lb/>
<pb n="KR3k0055_WYG_366-13b"/>
請見之賜金璧數千萬　漢武故事曰帝年數嵗長公<lb/>
主徧指侍者曰與子作婦好否皆不用後指陳后帝曰<lb/>
若得阿嬌當作金屋貯之　漢書曰梁孝王未死時金<lb/>
以巨萬計不可勝數及死藏府餘黄金尚四十餘萬斤<lb/>
他財物稱是　又曰季布為任俠有名楚人諺曰得黄<lb/>
金百金不如得季布一諾　又曰直不疑為郎事文帝<lb/>
其同舍有告歸誤持同舍郎金去已而覺亡意不疑不<lb/>
疑謝之買金償後告歸者至而歸金亡金郎大慙　又<lb/>
<pb n="KR3k0055_WYG_366-14a"/>
曰疏廣徙為太傅頃之兄子受為少傅父子並為師傅<lb/>
俱乞骸骨上以其年老皆許之加賜黄金二十斤皇太<lb/>
子贈以五十斤　又曰王陽好車馬衣服及遷徙其載<lb/>
不過嚢衣不畜餘財天下服其亷而怪其奢故風俗傳<lb/>
云王陽能作黄金　續漢書曰楊震為東萊太守道經<lb/>
昌邑初震為荆州舉茂才王密密時為昌邑令謁見至<lb/>
夜懐金十斤以遺震震曰故人知君君不知故人何也<lb/>
密曰暮夜無知者震曰天知神知子知我知何謂無知<lb/>
<pb n="KR3k0055_WYG_366-14b"/>
密愧而出　廬江七賢傳曰陳翼到藍鄉見道邊有馬<lb/>
傍有一病人呼曰我長安魏公卿聞廬江樂來遊今病<lb/>
不能前翼迎歸養之病困曰有金十餅素二十匹死則<lb/>
賣以殯斂餘謝主人既死翼賣素買棺及衣衾以金置<lb/>
棺下騎馬出入後其兄長公見馬告吏捕翼翼具言之<lb/>
棺下得金長公叩頭謝以金十餅投其門中翼送長安<lb/>
還之翼後為魯陽尉號魯陽金尉　邴原别傳曰原以<lb/>
䘮亂方熾遂到遼東時同郡劉攀亦俱在焉遼東人圖<lb/>
<pb n="KR3k0055_WYG_366-15a"/>
奪太守公孫度度覺之捕其家而攀得免度曰有藏劉<lb/>
攀同誅攀窘逼歸原曰窮鳥入懐原曰焉知斯懐之可<lb/>
入遂匿之月餘東萊太守太史子義素有義節原欲以<lb/>
攀付之攀臨去以其守所杖劒金三餅與原原受金辭<lb/>
劒還謂度曰將軍平日與攀無郄而欲殺之者但恐其<lb/>
為蜂蠆耳今攀已去而尚拘閑其家以情推之其念為<lb/>
毒螫必滋甚矣度從之即出攀家原以金還之　曹操<lb/>
别傳曰操入碭發梁孝王冢破棺收金寶數萬斤天子<lb/>
<pb n="KR3k0055_WYG_366-15b"/>
聞之哀泣　世說曰管寕華歆鋤菜見金管揮鋤與瓦<lb/>
石不異華捉而擲去　益部耆舊傳曰王忳請師於客<lb/>
舍見諸生病甚困謂忳曰腰下有金十斤願以相與收<lb/>
藏尸骸未問姓名而絶忳賣金一斤以給棺殮九斤置<lb/>
生腰下後署大度亭長到亭日有白馬一匹入亭中其<lb/>
日大風有一繡被隨風而來後乗馬突入金彦門彦父<lb/>
見曰真盜矣忳說狀又取被示之悵然曰此我子也以<lb/>
被馬歸彦父彦父不受遣迎彦䘮金具存　録異傳曰<lb/>
<pb n="KR3k0055_WYG_366-16a"/>
隗炤者汝隂鴻夀亭民善於易臨終書板授其妻曰吾<lb/>
亡後當大荒窮雖爾而慎莫賣宅也到後五年春當有<lb/>
詔使來頓此亭姓龔此人負吾金卿以此板往責之勿<lb/>
違言也亡後果大困欲賣宅者數矣憶夫言輒止到期<lb/>
日有龔使者果止亭中妻遂賫板往責使者使者執板<lb/>
不知所言曰我平生不踐此何縁爾耶使者沈吟良乆<lb/>
謂曰賢夫何能妻曰夫善易而未嘗為人卜使者曰可<lb/>
知矣乃顧命侍者取蓍而筮之卦成抵掌歎曰妙哉隗<lb/>
<pb n="KR3k0055_WYG_366-16b"/>
生含明隐跡而莫之聞可謂鏡窮達而洞吉凶者也於<lb/>
是告炤妻曰吾不相負金賢夫自有金乃知亡後當暫<lb/>
窮故藏金以待泰平所以不告兒婦者恐金盡而困無<lb/>
已也吾善易故書板以寄意耳金有五百斤盛以青甒<lb/>
覆以銅柈埋在堂屋東頭去壁一丈入地九尺妻還掘<lb/>
之皆如卜焉　英雄記曰董卓郿塢有金二三萬斤<lb/>
捜神記曰郭巨兄弟三人早䘮父禮畢二弟求分以錢<lb/>
一千萬二弟各取千萬巨獨與母出居客舍夫婦傭賃<lb/>
<pb n="KR3k0055_WYG_366-17a"/>
以給供養居有頃妻産男巨念與兒妨事親一也老人<lb/>
得食喜分兒孫減饌二也乃於野鑿地欲埋兒得石蓋<lb/>
下有金一釜中有丹書曰孝子郭巨黄金一釜以用賜<lb/>
汝於是名振天下　異苑曰永康王曠井上有一洗石<lb/>
時見赤氣後有二賈人寄宿忽求買之未及度錢子婦<lb/>
孫氏覩二黄鳥鬭於石上疾往掩取變成黄金　葛洪<lb/>
神仙傳曰容成公服三黄得仙所謂雄黄雌黄黄金<lb/>
増宋書曰褚彦回為吏部尚書有人求官袖中密将一<lb/>
<pb n="KR3k0055_WYG_366-17b"/>
餅金求間示之曰人無知者彦回曰卿自應得官無假<lb/>
此物若必見與不得不相啓此人大懼收金而去彦回<lb/>
叙其事而不言其名時人莫之知也　梁書曰廬陵王<lb/>
續之子應不慧王嘗至庫内閱珍物見金鋌問左右曰<lb/>
此可食否荅曰不可應曰既不可食並總乞汝　後魏<lb/>
書曰孫軌字元慶為諸軍司馬太武平赫連昌引諸帥<lb/>
入其府藏各令任意取金玉諸將取之盈懐軌獨不取<lb/>
帝把手親探金賜之謂之曰卿臨財亷朕所以増賜者<lb/>
<pb n="KR3k0055_WYG_366-18a"/>
欲顯亷於衆人　隋書曰上賜王公以下射王素箭為<lb/>
第一上手以外國所獻金精盤價值鉅萬以賜之　唐<lb/>
書曰開元中杜暹為監察御史往西覆屯蕃人齎金以<lb/>
遺暹固辭不受左右以不可失蕃人之情暹受而埋於<lb/>
幕下既出境乃移牒令收取之　又曰貞元元年四月<lb/>
南詔王異牟尋與其酋長定計遣使致書於韋臯各齎<lb/>
生金丹砂為贄且曰所獻生金以喻向化之意堅如金<lb/>
也丹砂示其心赤耳上嘉之　天中記曰宋祖詣趙普<lb/>
<pb n="KR3k0055_WYG_366-18b"/>
第時吳越王俶方遣使遺普書及海物十瓶列廡下上<lb/>
曰此海物必佳命啓之皆滿貯𤓰子金普惶恐頓首謝<lb/>
曰臣實不知上笑曰彼謂國家事皆由汝書生耳命普<lb/>
受之　又曰朝鮮國都中有兄弟二人偕行弟得黄金<lb/>
二錠以其一與兄至楊花渡同舟以濟忽投金於水曰<lb/>
吾平日愛兄甚篤今而分金忽萌忌兄之心此乃不祥<lb/>
之物不若投諸江忘之兄曰汝言誠是亦投金於水<lb/>
語録程伊川與韓持國善嘗約候韓年八十往見之一<lb/>
<pb n="KR3k0055_WYG_366-19a"/>
日因弟子賀正乃曰某今年有一債未還春中湏當暫<lb/>
往見韓持國蓋韓八十也春中往造焉乆留潁昌韓早<lb/>
晩伴食禮貎加敬一日韓密謂子彬叔曰先生逺来無<lb/>
以為意我有黄金藥堞一重二十兩似可為先生夀然<lb/>
未敢遽言我當以他事使子侍食因從容道吾意彬叔<lb/>
侍食如所戒試啓之先生曰某與乃翁道義交故不遠<lb/>
而來奚以是為詰朝遂歸韓謂彬叔曰我不敢面言政<lb/>
為此耳再三謝過而别　續文獻通考曰遼聖宗統和<lb/>
<pb n="KR3k0055_WYG_366-19b"/>
中五院部進穴地所得金馬　元史杜瑛傳曰術者言<lb/>
其所居下有藏金家人欲發視輒止之後來居者果得<lb/>
黄金百斤其不茍取如此　又特烈傳曰帝勅所受海<lb/>
都皮服全餙以金凡朝㑹宜服以表示焉　又朱國寶<lb/>
傳曰嘗夜行盧溝橋獲金一囊坐而待其主以付之其<lb/>
人請中分笑而遣之　明徐禎卿剪勝野聞太祖自叙<lb/>
朱氏世徳之碑曰本宗朱氏出自金陵之句容地名朱<lb/>
巷元初籍淘金户金非土産市於他方以先祖初一公<lb/>
<pb n="KR3k0055_WYG_366-20a"/>
困於役遂棄田廬攜二子遷泗州盱眙縣　王錡寓圃<lb/>
雜記曰呉文正公訥為御史時廵按貴州回三司遣人<lb/>
賫黄金百兩追送夔府公不啓題詩其上還之曰蕭蕭<lb/>
行李向東還要過前塗最險灘若有贜私併土物任他<lb/>
沈在碧波間<lb/>
　　金三<lb/>
原紫光　赤氣<hi>晉永和起居注曰廬江太守路永表言於穀城北見水岸邊紫赤光得金一枚</hi>
<hi>狀如印齒大地鏡圗曰黄金之氣赤黄千萬斤以上光  若鏡盤金氣發大上赤下青也</hi>　鳴山<lb/>
<pb n="KR3k0055_WYG_366-20b"/>
耀室<hi>王子年拾遺記曰少昊時金鳴於山銀涌於地或如龜蛇之類乍似人鬼之形  崔鴻後燕録曰董</hi>
<hi>統上言於慕容垂曰臣聞陛下之竒有六焉厥初之竒金光耀室</hi>　照魅　抵鼃<hi>王子年拾</hi>
<hi>遺記曰方丈山有池泥色若金而味辛以泥為器可作丹矣百鍊可為金色青照鬼魅猶如石鏡不得藏形也</hi>
<hi>前下詳  二</hi>　緘書　封璽<hi>尚書曰武王疾周公作金縢孔安國注云為請命之書藏之於</hi>
<hi>匱緘之以金不欲人開之也以春秋運斗樞曰舜為天子東廵黄龍負圗置舜前圗  黄玉為柙黄金為繩封</hi>
<hi>兩端詳龍</hi>　探鳩　化鵲<hi>劉義慶幽明録日長安有張氏者晝獨處室有鳩自入止於對牀張</hi>
<hi>惡之披懐祝日鳩爾來為我禍耶止承塵為我福耶入我懐鳩翻飛入懐以手探之不知所在而得一金𢃄鈎</hi>
<hi>焉詳鳩一又曰常山張顥為梁相有鳥如山鵲飛墮地即化為  圓石顯椎破之得一金印文曰忠孝侯印</hi>
<pb n="KR3k0055_WYG_366-21a"/>
　蓬萊觀　崑崙臺<hi>列子曰夏革謂殷湯曰渤海之東不知幾億萬里有大壑中有山一</hi>
<hi>曰岱輿二曰方壺三曰員嶠四曰瀛洲五曰蓬萊其上髙觀皆金闕  關令内傳老子與尹喜登崑崙上金臺</hi>
<hi>玉樓七寶宫殿晝夜光明乃天帝四王之所遊處有珠玉七寶之牀</hi>　置燕臺　懸秦市<lb/>
<hi>燕昭王置千金於臺上以延天下之士故謂之黄金臺  史記呂不韋使其客著吕氏春秋乃懸千金於咸陽</hi>
<hi>市門有能増減一字者與之</hi>　鑄范蠡　疑陳平<hi>范蠡去越越王勾踐思之乃以良金</hi>
<hi>鑄其形欲史記陳平嘗負戴渡河舟人疑平腰下有金隂  害之平乃脫衣而渡遂能免於難也</hi>　妻<lb/>
讓　母責<hi>列女傳樂羊子得遺金一餅妻曰妾聞君子不以利汚行羊子慙而棄之  韓詩外傳曰</hi>
<hi>田子持金百鎰奉其母母曰不義之物不入於館子慙而出</hi>　披沙　擲地<hi>揀金往往見寶</hi>
<pb n="KR3k0055_WYG_366-21b"/>
<hi>台晉書孫綽字興公作天  賦擲地可作金石聲</hi>　為穴　捐山<hi>郭況之家號為金穴  文</hi>
<hi>選捐金於山</hi>　同土　如粟<hi>南史齊髙祖曰使我臨天下十年當使黄金與土同價  後漢</hi>
<hi>張奐為安定屬國人遺金以酒酬曰使金如粟不以入懐</hi>　六齊　百鎰<hi>金有六齊  蘇季子</hi>
<hi>抵掌而談李兊賜黄金百鎰虞卿躡屩而說趙王賜黄金百鎰</hi>　訪主　送縣<hi>後漢王向字文</hi>
<hi>徳豫章人嘗行於路得遺金囊乃訪主還之報後漢陳重字仲翁嘗濟人死罪人密投金於承塵以  重恩重</hi>
<hi>不知後毁屋得金訪金主已死乃将金送縣</hi>　塞淫　買笑<hi>新語曰舜藏金於嶄巖之山以</hi>
<hi>塞淫邪之路  千金買笑</hi>　難得　能守<hi>難得之貨之老子金玉滿堂莫  能守</hi>　鼓<lb/>
鑄　鎔範<hi>鎔範成器</hi>　端木辭　桑婦却<hi>家語端木賜字子貢國之法贖人臣</hi>
<pb n="KR3k0055_WYG_366-22a"/>
<hi>妾於諸侯皆取金於府子貢贖之辭不取金孔子聞之曰賜失之矣夫聖人舉事可以移風易俗非獨適身之</hi>
<hi>行也受金即為不亷則何以相贖自今以後魯國不復贖人於諸侯矣  秋胡事詳前二</hi>　衆口鑠<lb/>
　珍物化<hi>上詳前二帝昆田珍物化黄金武  祠首山</hi>　鑄鼎象物　掲璽<lb/>
入府<hi>傳夏方有徳貢金九牧鑄鼎象物注九州之牧征周禮職金掌凡金玉錫石丹青之戒令受其入</hi>
<hi>者辨其物之美惡與其量數掲而璽之入其金錫於為兵器之府</hi>　是吾寶也　不汝<lb/>
容焉　備六府而惟修<hi>六府金木水火土榖惟修也</hi>　配五行而攸<lb/>
敘　増虹化　螢飛<hi>捜神記孔子修春秋製孝經成齋戒向北斗星辰而拜告備於天乃</hi>
<hi>有赤虹見虹化黄金有刻文孔子受而跪讀之螢梁書林邑國有山赤色其中生金夜則出飛狀如  火</hi>
<pb n="KR3k0055_WYG_366-22b"/>
淺黄　深赤<hi>麩金即在江沙水中淘汰而得其色淺黄此等皆生金得之皆當銷鍊麩金耗折少</hi>
<hi>塊金銷折多如顆塊金即穴山或至百十尺見作金石其色褐一頭  火燒黒之狀此定見金也其金色深赤</hi>
<hi>黄</hi>　如石　有華<hi>扶南傳曰毘騫國金如此間之石路中山邊無有限量  劉欣期交州記</hi>
<hi>曰金有華出珠崖為金華米者也</hi>　投海　在爐<hi>陳思王辨道論曰甘始語余曰本師姓韓</hi>
<hi>字世雄始嘗與師南海作金前後數四投數萬斤金於海  管子曰堯治天下也猶金之在爐惟冶者之所鑄</hi>
　鳥𠻳　鵞生<hi>拾遺記魏明帝時昆明國貢𠻳金鳥常吐金屑如粟此鳥畏寒乃處以辟寒臺</hi>
<hi>宫人争以鳥吐之金用餙釵佩謂之辟寒金故宫人相嘲曰不服辟寒金那得聖人心  嶺表録異廣州洽崖</hi>
<hi>縣有金池彼中居人忽有養鵞鴨常於屎中見麩金片遂多養收屎淘之日得一兩或半兩因至富</hi>　化<lb/>
<pb n="KR3k0055_WYG_366-23a"/>
土　切玉<hi>蜀王本紀曰秦王以金一笉遺蜀王以禮物荅盡化為土秦王怒羣臣拜賀曰土者地秦</hi>
<hi>當得蜀矣金王隐晉書曰咸寕三年起居注載燉煌郡上  洞中生金百淘不消可以切玉</hi>　贈㳟<lb/>
　鑄郝<hi>山堂肆考唐隐太子以書招尉遲恭贈金器皿一車辭曰臣豈敢當賜世民謂恭曰公心如山</hi>
<hi>岳雖積金至斗豈能移之等孔帖唐郝玭為将有功封寶定郡王賛普常畏之乃  玭身鑄黄金象令於國門</hi>
<hi>得生玭者以金玭賞之朝廷恐失名将徙玭為慶州刺史</hi>　菱角　椒花<hi>天中記齊晏子娶吳</hi>
<hi>王女築城於吳興安吉州西北二十里後耕者每得黄金状如四角菱中有齊字名晏子金故其地曰晏子城</hi>
<hi>鄉名晏子鄉𤓰明曹昭格古要論曰金出兩蕃髙麗等處沙中南蕃  子金麩皮金皆生金也雲南葉子金西</hi>
<hi>蕃回回錢此熟金也其性柔而重色赤足色者面有椒花鳯尾及紫霞如和銀者性柔石試色青火燒不黑和</hi>
<pb n="KR3k0055_WYG_366-23b"/>
<hi>氣子者石試有聲而落屑色赤而性硬火燒黑色古云金怕石銀怕火其色七青八黄九紫十赤以赤色為足</hi>
<hi>金也</hi>　辛銳　陽邁<hi>宣室志寶厯中京兆韋思元求鍊金之術有居士辛銳來謁病癰潰血舉</hi>
<hi>家惡之思元嘗與術士數人㑹食而居士不得與居士突至溺筵上客怒皆起銳亦告去至庭不見衆甚異之</hi>
<hi>因視其溺乃紫金液竒光燦然有觧者曰居士紫金精也辛西方金而銳字從兊從金兊亦西方之正位也</hi>
<hi>宋書南海扶南王陽邁初在孕其母夢生兒有人以金席藉之其色光麗國人謂金之精者謂陽邁即中國所</hi>
<hi>云紫磨者因以為名</hi>　作礪　生碑<hi>尚書詳前一中魏志曰繁昌縣授禪石碑  生金表送上</hi>
<hi>羣臣盡賀王隐晉書曰永嘉初陳國項縣賈逵石碑中生金人盜鑿取賣賣已復生</hi>　蕨化　棗<lb/>
飛<hi>清異志王鯨憐賣蕨媪黄衣破結有飢色憫之以千文買蕨謝而去及歸蒸於烏豆甑盡成黄金  天中</hi>
<pb n="KR3k0055_WYG_366-24a"/>
<hi>記梁簡文論云見夜如棗核飛散者金精也</hi>　為牛　如豸<hi>𤣥中記金之精為牛  林邑記</hi>
<hi>曰從林邑往金山三十日至逺望金山嵯峨而赤城照耀似天澗壑中亦有生金形如蟲豸細者似蒼蠅大者</hi>
<hi>若蜂蟬夜行光如熒火</hi>　赤幘　黄衣<hi>捜神記曰魏郡張巨賣宅與陳應應舉家疾賣何文</hi>
<hi>文獨持大刀暮入北堂梁上一更中有人丈餘髙冠赤幘呼曰細腰細腰應諾文問細腰曰髙冠者誰荅曰金</hi>
<hi>也在西屋壁下文掘得金三百斤有述異記曰南康雩都縣有夢口穴状如石室舊傳嘗  神雞色如好金出</hi>
<hi>穴飛鳴見人輒入石中因號此石為雞石昔有人耕此山側見雞出戲一長人彈之雞見即飛入穴彈丸正著</hi>
<hi>穴上丸徑六尺許下垂閉穴猶有門隙不復容人又有人乗船從下流還縣未至此崖數里一人徧身黄衣擔</hi>
<hi>兩籠黄紙求寄載船至崖下此人唾盤上徑下崖直入石中船主始知神異見盤上唾悉是黄金</hi>　織<lb/>
<pb n="KR3k0055_WYG_366-24b"/>
帳　飾衣<hi>魏畧曰大秦國出金織成帳  元史特烈詳前二</hi>　鑄蛇　為龍<hi>張璠</hi>
<hi>漢記曰永昌太守鑄黄金之蛇獻之長齊書曰梁武帝於襄陽起兵蕭穎胄以荆州應焉時  沙寺僧鑄黄金</hi>
<hi>為龍數千兩埋土中歴相傳付稱為下方黄鐵穎胄因取此龍以為軍實</hi>　百簉　一苧<hi>梁書</hi>
<hi>曰武陵王紀鎮蜀黄金一斤為一餅百餅為簉至百簉每戰則懸金以示将士終不賞賜  又曰甄法崇之孫</hi>
<hi>彬有行業鄉黨稱善常以一束苧就州長沙寺庫質錢後贖苧還於苧束中有五兩金以手巾褁之彬得送還</hi>
<hi>寺庫</hi>　夜明　人雨<hi>嶺表録異曰五嶺内皆産金澄洲最良余頃年使於上國親友附澄洲金</hi>
<hi>二十兩與宫灼權臣余訝其鮮友人曰金雖少貴其夜明有異於常金耳遂留宿驗之信然也  古詩曰安得</hi>
<hi>天雨金使金賤如土</hi>　柿子　蔴豆<hi>天中記襄趙之間多得麟趾褭蹏金麟趾中空四旁有文</hi>
<pb n="KR3k0055_WYG_366-25a"/>
<hi>刻工巧褭蹏似於平物上滴成如乾柿土人謂之柿子金  合璧陳藏器云常見人取金掘地深丈餘至紛子</hi>
<hi>石石皆一頭黑焦下有金大者如指小猶蔴豆色如桑黄咬時極軟即是真金夫匠多竊而吞之</hi>　透<lb/>
鎌　變釜<hi>宋陸游避暑漫抄曰國初征澤潞時軍士於澤中鎌取馬草晩歸鎌刃透成金色  又曰</hi>
<hi>或以草然釜底亦成黄金焉</hi>　得鈴　進馬<hi>續文獻通考遼太祖神册元年将稱尊號改元</hi>
<hi>掘地為壇得金鈴因名其地曰金鈴岡  聖宗事詳前二</hi>　猫銜　豕出<hi>又曰姑蘇齊門外陸</hi>
<hi>墓一小民負官租出避家獨一猫催租者持去賣與閶門徽舖客年餘小民過其地人叢中猫躍入其懐舖中</hi>
<hi>人奪之去悲鳴不已至夜小民卧舟中聞篷間有聲視之猫也口銜一綾帨内有金五兩餘小民得之大喜人</hi>
<hi>謂之曰義猫其又曰萬厯初滸墅闗王序三家養一猪有年一日銜  主衣裠行異之隨其所往以嘴掀土出</hi>
<pb n="KR3k0055_WYG_366-25b"/>
<hi>瘞金千兩家遂大饒逺近稱其家為猪金</hi>　山有薤　水多麩<hi>酉陽雜俎山上有薤下生</hi>
<hi>金多合璧麗水  金麩</hi>　載一舸　埋九里<hi>孔帖馮子猷以豪俠聞貞觀中入覲載金</hi>
<hi>一舸自隨九記事珠雲陽段氏值豐年盡取所有金錢埋之  里皆滿曰有得意田遂可廢無用金</hi>　竇<lb/>
嬰陳廡　張載閉門<hi>史記曰呉楚反孝景以竇嬰為大将軍賜金千斤嬰陳之廊廡下軍</hi>
<hi>吏過輒令材取為用無入家者孝謝承後漢書曰豫章張載為廣陵守舉孝子吳奉為  亷奉賫金為禮載閉</hi>
<hi>門不受奉以囊盛投載園中而逝載追不及賫金至廣陵還奉</hi>　錢戩與人　之翰不<lb/>
疑<hi>續文獻通考曰宋錢戬居父憂有少年數人來曰而父逋我金數百萬戬與之不吝夜有盗入呼與一鋌</hi>
<hi>白金使速去終不語人後其子至顯官人以為隂徳之報  又曰徐之翰鄞人鄉人嘗貸黄金後攜以償時在</hi>
<pb n="KR3k0055_WYG_366-26a"/>
<hi>汴舟因紿曰金誤墜水之翰不疑後其人自悔疾且死遣其子來謝償之徐即以所償助其䘮葬</hi>
　　金四<lb/>
原不寶<hi>禮儒行詳寶一</hi>　不藏<hi>王者不/藏金玉</hi>　三品之貢<hi>禹貢楊州厥貢惟金</hi>
<hi>三品</hi>　雙南金<hi>詩大路南金謂荆揚/所貢淮南有雙南金</hi>　増蘇家金<hi>郡國志曰蘇秦</hi>
<hi>宅在洛陽利仁里後魏髙顯業毎夜見赤光於光處掘得金百斤銘曰蘇家金顯業為之造寺</hi>　原捐<lb/>
山之寶　増種金平<hi>天中記漢建信侯婁敬晩得道居好畤明月山北能種金其地曰種</hi>
<hi>金平今人往往得金云</hi>　金杖<hi>捜神記曰漢文微行懐金過魯少年少年拄金杖出應門</hi>　印<lb/>
子金<hi>續博物志世傳淮南王安藥金上有印子篆文曰主字夀州八公山土中耕者往往得之</hi>　原<lb/>
<pb n="KR3k0055_WYG_366-26b"/>
麗水之珍<hi>韓子詳一</hi>　増金闕<hi>東方朔神異經曰北方中有二金闕髙百丈金銀盤圍五</hi>
<hi>十丈也</hi>　金犀<hi>又曰西方白宫之外有金山上有人長五丈餘名曰金犀守之</hi>　神光照<lb/>
社<hi>後漢書曰中興初有應嫗者生四子而寡見神光照社試探之乃得黄金自是諸子宦學並有才名至瑒</hi>
<hi>七代通顯</hi>　寶山黄金<hi>天中記王元榮西國行傳從吐蕃國向雪山南界至屈露多悉立等國云</hi>
<hi>從此驛北行可以九日有一寶山之中土石並是黄金有人取者即獲殃咎</hi>　原百鍊之精<lb/>
<hi>言百鍊之不耗</hi>　増探懐中金<hi>唐書曰韋執誼為翰林學士受賕為人求科第夏卿不應執誼</hi>
<hi>乃探懐中金以内夏卿䄂夏卿驚曰吾與若賴先人徳致名位幸各已逹豈可如此自毁壊擺袖而去執誼大</hi>
<hi>慙</hi>　不納金帛<hi>又曰路隨為翰林學士乃兼金紫有以金帛謝除制者必謝之曰吾以公事接</hi>
<pb n="KR3k0055_WYG_366-27a"/>
<hi>私賄耶終無所納</hi>
　　金五<lb/>
原詩晉棗據詩曰金玉有本質焉能不堅剛惟在逺爐<lb/>
炭幽居永潛藏　増唐李嶠詠金詩曰南楚標前貢西<lb/>
秦識舊城祭天封漢嶺擲地警孫聲向日披沙浄含風<lb/>
振鐸鳴方同楊伯起獨有四知名　白行簡賦得金在<lb/>
鎔詩曰巨槖方鎔物洪爐欲範金紫光看漸發赤氣望<lb/>
逾深燄熱晴雲變煙浮晝景隂堅剛由我性鼓鑄任君<lb/>
<pb n="KR3k0055_WYG_366-27b"/>
心踴躍徒標異沈潛自可欽何當得成器待叩向知音<lb/>
　宋歐陽修詩曰可笑人生不飲酒惟知白首戀黄金<lb/>
　黄庭堅詩曰煩公揮槖金　元元好問黄金行曰一<lb/>
夕詩腸老蛟吼十尺長人墮車走斫頭不屈三萬言欲<lb/>
向何門復低首何人夀我黄金千使君破鏡飛上天<lb/>
増賦唐人金賦曰觀其山川含育之祕採掇工取之程<lb/>
鎔鑄陶鈞之術雕鐫磨礪之形非一塗而共貫實萬象<lb/>
而殊名用之為鼎天下之至寶用之為劒天下之至精<lb/>
<pb n="KR3k0055_WYG_366-28a"/>
用之為量天下之至信用之為鏡天下之至明亦有金<lb/>
河金瀨金潭金穴金谷金陵金城金埒渤澥水之仙宫<lb/>
西北荒之神闕魚龍雀鳥之玩鐘鼓樓臺之列皆具美<lb/>
於明圗豈能窮於縷說　韋岫金賦曰其難得也黍累<lb/>
不棄分銖是争約人以懸市遺子以滿籝國用築臺之<lb/>
禮賦揚擲地之聲或三緘而永保或一諾而必行是以<lb/>
王者之時令修彞倫序泥封是用職貢有所垂衣守滿<lb/>
堂之誡命相興作礪之語則金為世出雨示天與　周<lb/>
<pb n="KR3k0055_WYG_366-28b"/>
渭金精百鍊賦曰金火惟序載離寒暑光融融而燄燄<lb/>
疑雷擊以星流聲有往而有還若唱予而和汝始於一<lb/>
而終於百煉既存而鍜乃舉於是礪以越砥淬於江流<lb/>
燦龜文之夐絶射龍藻於清浮將四海而是震豈千金<lb/>
而可求　李程披沙揀金賦曰經營乎永昌之日徘徊<lb/>
乎麗水之湄初若決浮雲揺星光之的的又似剖羣蚌<lb/>
貫珠彩之纍纍出清漣而沉潛自照别麗景而光炅生<lb/>
姿洎乎沙之汰之既堅既好斷之則同心斯得用之則<lb/>
<pb n="KR3k0055_WYG_366-29a"/>
　從革是寶　柳宗元披沙揀金賦曰其隐也則雜昏昏<lb/>
　淪浩浩晦英精兮自寶和光同塵兮合於至道其遇也<lb/>
　則散奕奕動融融煥美質乎其中欲蓋而彰故烱爾而<lb/>
　見素不索何獲遂昭然而發蒙皎如珠吐類剖蚌而乍<lb/>
　分粲若星繁似浮雲之初卷　李程金受礪賦曰利器<lb/>
　乆翳銛鋒不全參差氷缺掩冉苔聮價減千金之直文<lb/>
　滅七星之躔非夫堅石之鍜乃礪乃巧匠之藏焉修焉<lb/>
　又安得而昭宣<lb/>
<pb n="KR3k0055_WYG_366-29b"/>
　原贊晉郭璞金銀贊曰惟金三品揚越作貢五材之珍<lb/>
　是謂國用務經軍農爰及雕弄<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷三百六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_162-1a"/>
　欽定四庫全書<lb/>
御定淵鑑𩔖函卷一百五十七<lb/>
　　禮儀部四<hi>藉田</hi>　<hi>親蠶</hi>
　　　藉田一<lb/>
　増禮經考索曰王者以民為天民以食為天此耕藉之<lb/>
　禮所不可廢也是禮也唐虞至詳夏商則罕見於經至<lb/>
　扵周人則其禮獨詳焉然周人之禮莫詳於詩莫備扵<lb/>
　禮記秦漢以来此禮雖講或者謂月令所載天子躬耕<lb/>
<pb n="KR3k0055_WYG_162-1b"/>
　帝藉之事秦人之禮也魏晋承漢之後其他事多戾扵<lb/>
　古獨藉田一禮不敢廢墜焉良以國以農為重不有以<lb/>
　親率之則無以教天下舍末而趨乎本歟六朝之際此<lb/>
　禮尤重隋唐因之未嘗闕典五代兵革臨難之餘泯沒<lb/>
　不載至宋朝以恭儉禮下以仁厚撫民立國之初未遑<lb/>
　他務而二聖相繼以藉田之禮為先務中興議和之後<lb/>
　禮樂文物具舉而藉田一事亦不敢緩豈不以此禮可<lb/>
　以通百祀而不可廢也耶　原說文曰帝藉千畆者使<lb/>
<pb n="KR3k0055_WYG_162-2a"/>
民如借故謂之藉　毛詩曰載芟春藉田而祈社稷也<lb/>
載芟載柞其耕澤澤千耦其耘徂隰徂畛侯主侯伯侯<lb/>
亞侯旅侯疆侯以有貪其饁思媚其婦有依其士有略<lb/>
其耜俶載南畆　周官曰上春詔王后帥六宮之人而<lb/>
生穜稑之種而獻之于王　又曰甸師掌帥其屬而耕<lb/>
耨王藉以時入之以供粢盛　禮記曰孟春之月天子<lb/>
乃以元日祈穀於上帝乃擇元辰天子親載耒耜帥三<lb/>
公九卿諸侯大夫躬耕帝藉天子三推三公五推卿諸<lb/>
<pb n="KR3k0055_WYG_162-2b"/>
侯九推反執爵於太寢命曰勞酒　又曰天子親耕扵<lb/>
南郊諸侯耕於東郊　又曰昔者天子為藉千畆冕而<lb/>
朱紘躬秉耒諸侯為藉百畆冕而青紘躬秉耒以事天<lb/>
地山川社稷先古以為醴酪粢盛扵是乎取之敬之至<lb/>
也　増祭義曰耕藉所以教諸侯之養也　表記曰天<lb/>
子親耕粢盛秬鬯以事上帝故諸侯勤以輔事於天子<lb/>
注言無事而居位食禄是不義而富且貴　禮記外傳<lb/>
曰藉者借也天子耕千畆但三推發耒三岱而止借民<lb/>
<pb n="KR3k0055_WYG_162-3a"/>
力治之所耕之穀藏于神倉以供事天地宗廟神祗人<lb/>
鬼之用也天子以身先天下以建寅之月而郊郊而後<lb/>
耕郊用辛日而耕用亥日享先農而後藉田　原五經<lb/>
要義曰天子藉田千畆孟冬啓蟄既郊之後率公卿大<lb/>
夫而親耕焉所以先百姓而致孝敬　論衡曰立春東<lb/>
耕為土象人男女各二人秉耒把鉏㦯立土牛象人土<lb/>
牛未必能耕也順氣應時示帥下也　國語曰宣王即<lb/>
位不藉千畆虢文公諫曰夫民之大事在農上帝之粢<lb/>
<pb n="KR3k0055_WYG_162-3b"/>
盛扵是乎出民之蕃庻扵是乎生事之供給於是乎在<lb/>
財用蕃殖扵是乎始先時九日太史告稷曰陽氣俱蒸<lb/>
土膏其動稷以告王王即御事王耕一墢班三之庻人<lb/>
終乎千畆王不聽師敗扵姜戎也<hi>賈逵注一墢一耦之發也耜廣五寸二耜</hi>
<hi>為耦一發廣尺也班次也三之謂公卿大夫也王之下各三其上公三發卿六發大夫九發</hi>　増左<lb/>
傳桓十四年八月御廩灾<hi>注御廩公所親耕以奉粢盛之倉也</hi>　又昭十<lb/>
八年鄅人藉稻<hi>注其君自出藉稻盖履行之疏耕種于藉田</hi>　公羊傳注天<lb/>
子親耕東田千畆諸侯百畆　榖梁傳甸粟而納之三<lb/>
<pb n="KR3k0055_WYG_162-4a"/>
宮三宮米而藏之御廪<hi>疏諸侯夫人三宫</hi>　魯語日入監九御<lb/>
使潔奉禘郊之粢盛　楚語王后必自舂其粢天子親<lb/>
舂禘郊之盛　白虎通耕于東郊東方少陽農事始起<lb/>
桑扵西郊西方少隂女功所成故曽子問曰天子耕東<lb/>
田而三反之　原漢書文帝二年春正月丁亥詔曰夫<lb/>
農天下之本其開藉田朕親率耕以給宗廟粢盛　東<lb/>
觀漢記曰永平十三年二月耕藉田畢賜觀者食有一<lb/>
諸生前言善哉文王之遇太公也上書版曰生非太公<lb/>
<pb n="KR3k0055_WYG_162-4b"/>
予亦非文王　漢舊儀春始東耕于藉田祠先農以一<lb/>
牢　應劭漢官儀曰天子升壇公卿耕訖嗇夫下種藉<lb/>
田亦曰帝藉亦曰耕藉亦曰東耕亦曰親耕亦曰王藉<lb/>
　又曰東耕之日親率公卿戴青幘載青車駕蒼馬公<lb/>
卿以下車駕如常法　増漢書文帝二年詔曰農者天<lb/>
下之本也民所恃以生也而民或不務本而事末故生<lb/>
不遂朕憂其然故今兹親率羣臣農以勸之其賜天下<lb/>
民今年田租之半十二年詔曰道民之路在于務本朕<lb/>
<pb n="KR3k0055_WYG_162-5a"/>
躬率天下農十年于今詔書數下歳勸民種植而功未<lb/>
興是吏奉吾詔不勤而勸民不明也且吾農民甚苦而<lb/>
吏莫之省將何以勸焉其賜農民今年租税之半十三<lb/>
年詔曰朕親率天下農耕以供粢盛皇后親桑以奉祭<lb/>
服其具禮儀又詔曰農天下之本務莫大焉今厪身從<lb/>
事而有租稅之賦是本末者無以異也其扵勸農之道<lb/>
未備其除田之租稅　昭帝始元元年春二月己亥上<lb/>
耕於句盾弄田<hi>應劭曰帝時九歳未能躬耕藉田句盾宦者近舍故徃試耕為戲弄也臣瓉曰</hi>
<pb n="KR3k0055_WYG_162-5b"/>
<hi>西亰故事弄田在未央宮中師古曰弄田謂逰宴之田天子所戲弄耳非謂昭帝年幼創有此名</hi>　百<lb/>
官表大司農屬官有藉田令丞<hi>通典宋志漢文帝初立藉田置令丞</hi>　食<lb/>
貨志文帝即位躬修儉節思安百姓時民近戰國背本<lb/>
趨末賈誼說上曰敺民歸之農皆著扵本則蓄積足而<lb/>
民樂上感誼言始開藉田躬耕以勸百姓　禮樂志郊<lb/>
祀歌條理信義望禮五嶽藉斂之時掩收嘉穀注謂收藉<lb/>
田也　後漢書陳忠傳藉田之耕起扵漢文　又帝紀<lb/>
明帝永平四年春二月辛亥詔曰朕親耕藉田以祈農<lb/>
<pb n="KR3k0055_WYG_162-6a"/>
事比再得時雨宿麥潤澤其賜公卿半奉有司勉遵時<lb/>
政務平刑罰十三年春帝耕扵藉田禮畢賜觀者食<lb/>
章帝元和二年二月乙丑帝耕於定陶詔三老孝弟力<lb/>
田賜帛人一足勉率農功　禮儀志正月始耕晝漏上<lb/>
水初納執事告祠先農已享耕時有司請行事就耕位<lb/>
天子三公九卿諸侯百官以次耕力田種各耰訖有司<lb/>
告事畢是月令曰郡國守相皆勸民始耕如儀諸行出<lb/>
入皆鳴鐘皆作樂其有災眚它故若請雨止雨皆不鳴<lb/>
<pb n="KR3k0055_WYG_162-6b"/>
鐘不作樂注春秋釋痾曰漢家郡守行大夫禮鼎爼籩<lb/>
豆工歌縣何休曰漢家法陳師置守相故行其樂也<lb/>
黄瓊傳自順帝即位不行藉田之禮瓊上疏奏曰先王<lb/>
制典有日司徒咸戒司空除壇先時五日有協風之應<lb/>
王即齊宫享醴載耒重之也書奏從之　輿服志芝車<lb/>
上親耕所乗注東亰賦曰農輿路<hi>輅</hi>木賀循曰漢儀親<lb/>
耕青衣幘　左太沖魏都賦藉田以禮動大閲以義舉<lb/>
　晋書禮志禮孟春之月天子躬耕帝藉漢文帝始行<lb/>
<pb n="KR3k0055_WYG_162-7a"/>
斯禮魏之三祖亦皆親耕及武帝泰始四年詔曰古之<lb/>
聖王躬耕帝藉以供郊廟之粢盛且以訓化天下近世<lb/>
以來耕藉止扵數歩之中空有慕古之名曾無供祀訓<lb/>
農之實而有百官車徒之費今脩千畆之制當與羣公<lb/>
卿士躬親稼穡之艱難以帥先天下主者詳具其制下<lb/>
河南處田地扵東郊之南洛水之北扵是乗輿御木輅<lb/>
以耕以太牢祀先農　又曰武帝末有司奏古諸侯耕<lb/>
藉百畆躬執耒以奉社稷宗廟以勸率農功今諸侯臨<lb/>
<pb n="KR3k0055_WYG_162-7b"/>
國宜依修耕藉之義竟未施行　晋書帝紀武帝泰始<lb/>
四年春正月丁亥帝耕于藉田戊子詔方今陽春養物<lb/>
東作始興朕親率王公卿士耕藉千畆將以務本恵育<lb/>
海内其大赦天下　又食貨志是時江南未平朝廷厲<lb/>
精於稼穡泰始四年帝親耕藉田詔曰使四海之内競<lb/>
務農功者惟郡縣長吏乎　又温嶠傳明帝即位奏軍<lb/>
國要務其五曰古者親耕藉田以供粢盛舊制藉田廩<lb/>
犧之官今臨時市求非所以䖍奉宗廟宜如舊制立此<lb/>
<pb n="KR3k0055_WYG_162-8a"/>
二官　宋書禮志曰元嘉二十年太祖將親耕而其儀<lb/>
久廢使何承天撰定儀注乃下詔曰國以民為本民以<lb/>
食為天古者從時脈土以訓農工躬耕帝藉敬供粢盛<lb/>
仰瞻前王思遵令典便可量處千畆考上元辰朕當親<lb/>
率百辟致禮郊甸庶幾誠素光被斯民　又曰藉田皇<lb/>
帝冠通天冠朱紘青介幘朝服青紗衮侍中陪乗奉車<lb/>
郎秉轡　又曰車駕至藉田侍中跪奏尊降車臨壇大<lb/>
司農跪奏先農已享請皇帝親耕太史令讃曰皇帝親<lb/>
<pb n="KR3k0055_WYG_162-8b"/>
耕三推三反扵是羣臣以次耕王公五等開國諸侯五<lb/>
推五反公卿大夫七推七反士九推九反藉田命率其<lb/>
屬耕竟畆灑種即耰　齊書禮志曰永明三年有司奏<lb/>
來年正月二十五日丁亥可祀先農即日輿駕親耕宋<lb/>
元嘉大明以來並用立春後亥日尚書令王儉以為亥<lb/>
日藉田經紀無文太學博士劉蔓議禮孟春之月立春<lb/>
迎春又扵是月以元日祈榖又擇元辰躬耕帝藉盧植<lb/>
説禮通辰日日甲至癸也辰子至亥也郊天陽也故以<lb/>
<pb n="KR3k0055_WYG_162-9a"/>
日藉田隂也故以辰隂禮卑後必居其末亥者辰之末<lb/>
故記稱元辰注曰吉亥又五行之說木生扵亥亥日祭<lb/>
先農又其義也何諲之議鄭注云元辰盖郊後吉亥也<lb/>
何佟之議丁亥自是祭祀之日不專施于先農漢文用<lb/>
此日耕藉祀先農故後王相承用之顧暠之議昭帝癸<lb/>
亥耕弄田明帝癸亥耕下邳章帝乙亥耕定陶又辛丑<lb/>
耕懷魏之烈祖實書辛未不繋一辰　齊樂志漢章帝<lb/>
元和元年𤣥武司馬班固奏用商頌載芟祠先農晋傅<lb/>
<pb n="KR3k0055_WYG_162-9b"/>
元作祀先農先蠶夕牲歌詩一篇八句迎送神一篇饗<lb/>
社稷先農先聖先蠶歌詩三篇辭皆叙田農事胡道安<lb/>
先農享神詩一篇樂府相傳舊歌三章永明四年藉田<lb/>
詔江淹造藉田歌二章付太樂歌之羽鑾從動金駕時<lb/>
逰率先丹耦躬遵緑疇瓊斚既飾繡簋以陳方爕嘉種<lb/>
永毓宵民　齊永明四年正月甲寅藉田禮畢幸閲武<lb/>
堂勞酒小㑹賜帛有差　梁天監十三年二月丁亥以<lb/>
啓蟄而耕十六年二月辛亥耕普通二年四月丙辰徙<lb/>
<pb n="KR3k0055_WYG_162-10a"/>
藉田於東郊外十五里築兆域如南北郊别有望耕臺<lb/>
在壇東親耕畢登此臺以觀公卿之推又有祈年殿四<lb/>
年二月躬耕賜爵勞酒　梁五禮藉田儀注其田東去<lb/>
宮八里逺十六里為千畆天子耒耜一具公耒耜三具<lb/>
卿侯耒耜九具立方壇以祀先農隋書禮志曰北齊<lb/>
藉于帝城東郊千畆作祠壇于阡東陌西又設御耕壇<lb/>
于阡東陌北毎歲正月上辛後吉亥使公卿以一太牢<lb/>
祠先農氏于壇上祭訖親耕隋制于國南十四里啟<lb/>
<pb n="KR3k0055_WYG_162-10b"/>
夏門外置地千畆為壇孟春吉亥祭先農于其上牲用<lb/>
一太牢皇帝備法駕三獻訖因耕司農授耒皇帝三推<lb/>
訖各以班九推五推而司徒帥其屬終千畆播植九榖<lb/>
納于神倉　隋禮志大同五年又築雩壇扵藉田兆内<lb/>
有祈禜則齋官寄藉田省云　㑹典貞觀二年春太宗<lb/>
親祭先農躬御耒耜藉于千畆之甸初晋氏南遷後魏<lb/>
來自雲朔中原分裂又雜以獯戎迨及周隋此禮久廢<lb/>
而今始行之觀者莫不駭躍扵是秘書郎岑文本獻藉<lb/>
<pb n="KR3k0055_WYG_162-11a"/>
田頌以美之　儀鳳二年正月乙亥親耕藉田于東郊<lb/>
禮畢作藉田賦以示羣臣三年五月幸藉田所觀區種<lb/>
手種數區　𤣥宗欲重勸耕藉進耕五十餘歩其儀僃<lb/>
開元禮　開元十九年耕于興慶宫龍池親耕三百餘<lb/>
歩　又開元二十二年正月上親耕于洛陽東門外諸<lb/>
儒奏議以為古者以一墢為推今用牛耕宜以一歩為<lb/>
推上乃親藉太常告三推禮畢上曰朕憂人知勤勞俯<lb/>
同九推而止自是公卿以下皆過于古　開元二十三<lb/>
<pb n="KR3k0055_WYG_162-11b"/>
年正月親祀先農禮畢降至耕位侍中執耒太僕秉轡<lb/>
上謂左右曰帝藉之禮古則三推朕今九推庻九榖之<lb/>
報也　乾元二年正月戊寅有事扵藉田上行九推禮<lb/>
官奏太過曰朕勸農率下所恨不終千畆耳禮畢雪盈<lb/>
尺　憲宗元和五年詔以來歲正月藉田太常脩撰韋<lb/>
公肅言藉田禮廢久矣有司無可考乃據禮經參採開<lb/>
元乾元故事為先農壇于藉田髙五尺廣五丈四出陛<lb/>
其色青草具其儀以水旱用兵而止　禮樂志皇帝孟<lb/>
<pb n="KR3k0055_WYG_162-12a"/>
春吉亥享先農遂以耕藉前享一日奉禮設御座扵壇<lb/>
東西向又設御耕藉位扵外壝南門之外尚舍設御耒<lb/>
席皇帝已享乃以耕根車載耒耜扵御者間皇帝乗車<lb/>
自行宫降大次乗黄令以耒耜授廩犧令皇帝出就耕<lb/>
位廩犧令解韜出耒司農卿進受之以授侍中奉以進<lb/>
皇帝受之耕三推皇帝初耕執耒者皆以耒耜授侍耕<lb/>
者皇帝耕止三公諸王耕五推尚書卿九推皇帝還入<lb/>
大次太常卿率其屬耕于千畆皇帝還宫明日頒勞酒<lb/>
<pb n="KR3k0055_WYG_162-12b"/>
扵太極殿如元㑹不賀不為夀藉田之榖斂而鍾之神<lb/>
倉以擬粢盛及五齊三酒穰藁以食牲藉田祭先農唐<lb/>
初為帝社亦曰藉田壇貞觀三年太宗將親耕給事中<lb/>
孔穎達議曰禮天子藉田南郊諸侯東郊今帝社乃東<lb/>
壇未合扵古太宗曰書稱平秩東作而青輅黛耜順春<lb/>
氣也五方位少陽田宜扵東郊乃耕扵東郊垂拱中武<lb/>
后改藉田壇曰先農壇<hi>髙五尺周四十歩者先農之壇</hi>　神龍元年禮<lb/>
部尚書祝欽明議曰周頌載芟春藉田而祈社稷禮天<lb/>
<pb n="KR3k0055_WYG_162-13a"/>
子為藉千畆諸侯百畆則縁田為社曰王社侯社今曰<lb/>
先農失王社之義宜正名為帝社太常少卿韋叔夏博<lb/>
士張齊賢等奏經無先農禮曰王自為立社曰王社先<lb/>
儒以為在藉田也永徽中猶曰藉田垂拱後乃為先農<lb/>
與社一神今先農壇請改曰帝社壇以合古王社之義<lb/>
其祭凖令以孟春吉亥祠后土以勾龍氏配扵是為帝<lb/>
社壇又立帝稷壇扵西如大社大稷而壇不設方色以<lb/>
異扵大社開元十九年停帝稷祀神農氏扵壇上配以<lb/>
<pb n="KR3k0055_WYG_162-13b"/>
后稷二十三年親祀神農於東郊配以勾芒遂躬耕盡<lb/>
隴止肅宗乾元二年詔去耒耜雕刻命有司改造之曰<lb/>
田器樸素豈貴文飾天子出通化門釋軷而入壇遂祭<lb/>
神農氏以后稷配冕而朱紘躬九推焉　祭先農樂章<lb/>
三奏豐和之舞二變顯慶三年洗馬郭瑜撰　太宗逰<lb/>
金明池召田婦數十人扵殿上賜席使坐問以民間疾<lb/>
苦田婦愚戇無所隱避賜帛遣之　太宗興扵側㣲民<lb/>
事固無不知恐富貴而㤀之也毎臨朝無一日不言及<lb/>
<pb n="KR3k0055_WYG_162-14a"/>
稼穡　真宗乳母秦國夫人劉氏本農家也喜言農事<lb/>
真宗自幼聞之故為開封尹以善政著聞及踐大位咸<lb/>
平景徳之治為有宋隆平之極景徳農田敕至今稱為<lb/>
精當　宋雍熙四年十一月禮儀使言御耒耜二具并<lb/>
縚並飾以青凖乾元故事其制如農人所執者不加雕<lb/>
飾事畢内中尚收之載以耕根車明道二年藉田有司<lb/>
求太宗所御耒耜凖其制以造作而青綾縚依然如新<lb/>
扵是即用舊縚不復更造二月丁未肆赦首言太宗親<lb/>
<pb n="KR3k0055_WYG_162-14b"/>
耕耒耜敕有司嚴密秘䕶以表崇奉之意　明道二年<lb/>
正月大禮使以製成御耒耜青箱等奏御二月齋天安<lb/>
殿翌日乗玉輅適耕所司農卿以耕根車載耒耜前行<lb/>
十一日祀畢搢圭秉耒三推侍中前授耒耜于司農卿<lb/>
卿授廪犧令令復耒扵縚以授侍耕者　青箱舊無其<lb/>
制用竹木為之無蓋兩頭設襻飾以青中分九隔隔設<lb/>
一種覆以青帊　隋書藉田令以青箱穜稑之種跪陳<lb/>
司農詣耕所曬之唐不行此禮　雍熙四年九月辛巳<lb/>
<pb n="KR3k0055_WYG_162-15a"/>
出御札曰王者上事穹蒼下臨黎獻遵執古御今之道<lb/>
推子民育物之心必務稼穡以勸分庻家給而人足朕<lb/>
嗣守大寶惟懷永圖發一言必念生民嘗一膳必思稼<lb/>
穡雖燔柴告𩔖紫壇屢薦於至誠而執耒親耕青輅未<lb/>
行于盛禮其以來年正月擇日有事于東郊行藉田之<lb/>
禮宜令所司詳定儀注以聞是禮廢之久矣制下之日<lb/>
中外歡洽以宰臣李昉為大禮使陳王元僖為橋道頓<lb/>
遞使翰林學士宋白為禮儀使賈黄中為鹵簿使御史<lb/>
<pb n="KR3k0055_WYG_162-15b"/>
中丞張宏為儀仗使仍命白黄中與蘇易簡詳定儀注<lb/>
按通典乗青輅推黛耜者所以順春氣其方位請在東<lb/>
郊又北齊作壇壇髙九尺廣輪三十六尺四陛三壝四<lb/>
門唐制髙五尺周囘四十歩飾以青今請于朝陽門七<lb/>
里之外十五里之内擇地為壇壇髙九尺周壝四十歩<lb/>
飾以青待詔設兩壝外壝在大次及御耕位觀耕臺樂<lb/>
縣之外禮儀使宋齊言舊禮于先農壇東立觀耕臺帝<lb/>
親耕禮畢登此臺以觀公卿推請築臺髙五尺以便陟<lb/>
<pb n="KR3k0055_WYG_162-16a"/>
降周圍四十歩四出陛飾以青皇帝乗玉輅以耕根車<lb/>
載耒耜以青箱奉穜稑之種從之五年正月癸酉上宿<lb/>
齋于乾元殿甲戌鸞駕出宮僃大駕鹵簿於丹鳳門外<lb/>
帝服通天冠絳紗袍執圭乗玉輅次東郊是夜宿齋室<lb/>
乙亥未明三刻帝服衮冕執鎮圭親饗神農氏扵壇上<lb/>
以后稷配焉禮畢次詣耕藉位行三推之禮有司版奏<lb/>
禮畢帝謂侍臣曰朕志在勸農恨不能終千畆豈止扵<lb/>
三推為限乎遂耕數十歩侍臣固請乃止又御觀耕臺<lb/>
<pb n="KR3k0055_WYG_162-16b"/>
南向坐觀王公耕訖侍臣奏禮畢解嚴還行宫百官稱<lb/>
賀上賦東郊藉田五七言詩各一首賜侍臣宴百官扵<lb/>
大明殿行勞酒禮淳化元年禮官請先農壇各封五十<lb/>
歩為兩壝壝各五十歩　明道二年二月行藉田禮罷<lb/>
冬至郊祀藉田所施一準郊例悉用端拱之制而加損<lb/>
益焉貢舉人自請陪位許父老縱觀勿令呵止　仁宗<lb/>
明道元年十二月詔以來歲仲春涓日行耕藉之禮命<lb/>
有司草具儀尚書司封員外郎王舉正太常博士李淑<lb/>
<pb n="KR3k0055_WYG_162-17a"/>
與禮官詳定儀注七日禮官請就端拱壇位因加修飾<lb/>
八日請改撰藉田樂章上之付太常習肄甲子有司新<lb/>
製耒耜學士院撰青城諸門及殿名越明年二月丁未<lb/>
行禮李淑等上耕藉𩔖事五卷二月丙午上齋宿于東<lb/>
郊日傍有黄氣如龍鳳丁未服衮冕執圭祀神農后稷<lb/>
于壇乃就耕位搢圭執耒行禮禮儀使張士遜奏三推<lb/>
而止上曰朕既親耕不以古禮為式願耕之終畆以勸<lb/>
天下之農士遜等固請遂耕十有二跬而止帝升觀耕<lb/>
<pb n="KR3k0055_WYG_162-17b"/>
臺南面坐觀公侯等耕王公以下執耒悉過五九之數<lb/>
藉田令奉穜稑之種司農卿受而播之率屬以終千畆<lb/>
帝受賀于受禧殿還御正陽門大赦天下進藉田青牛<lb/>
四下芳林園養之十六日賜百官福酒有差辛亥上作<lb/>
藉田詩賜近臣宋祁上頌曰丙午之旦次于帷宫淳濯<lb/>
圭潔昩明乃頓大次欵嘉壇索先農以享之因太稷以<lb/>
配之乃降靈塲儼朱紘紺轅儲駕洪縻序進遂推而進<lb/>
之幾十墢而後釋乃始弭節容與御觀耕之臺王公羣<lb/>
<pb n="KR3k0055_WYG_162-18a"/>
后班趨以耨邁五踰九大農灑種庻人終畆　學士院<lb/>
撰享先農登歌樂章　其後景祐作觀稼殿皇祐作寶<lb/>
岐殿　景祐元年司天監校土牛經書目一卷去其復<lb/>
重釋牛色等四篇為農事之占命知制誥丁度序之頒<lb/>
天下其牛色及執䇿者衣並以歲月支干納音相配<lb/>
元豐二年十月癸卯詔扵京城東南度田千畆為藉田<lb/>
置令一員以辛公祐兼徙先農壇于其中神倉于東南<lb/>
三年十月辛公祐請下有司定耕藉儀注增修鏺麥殿<lb/>
<pb n="KR3k0055_WYG_162-18b"/>
以偹行幸先是五月九日王存等請以南郊鏺麥殿前<lb/>
地及玉津園東南茭地并民田共一千百畆為藉田外<lb/>
以百畆建先農壇兆開阡陌溝洫建神倉齋宫及耕作<lb/>
人牛廬舍之𩔖繪圖上之詔付禮院四年八月藉田司<lb/>
言九榖皆稔請修講觀麥視禾臨幸儀注　紹興十五<lb/>
年十一月十七日詔以來歲之春祗祓青壇親載黛耜<lb/>
躬三推之禮以風示扵四方從司封郎中李澗之請也<lb/>
太常討論典故請營建扵行宫之南車駕服履袍乗平<lb/>
<pb n="KR3k0055_WYG_162-19a"/>
輦詣思文殿進膳畢服通天綘紗行親耕之禮耕藉鹵<lb/>
簿儀仗依政和新儀用六百八十八人兵部太常以地<lb/>
狹請止用其半奏可庚辰九日以宰臣檜為耕藉使十<lb/>
六年禮官脩定親享先農親耕儀注上之壬辰皇帝衮<lb/>
冕親享先農行藉田禮推至七至九百官表賀詔曰朕<lb/>
親耕藉田以先黎氓三推復進勞賜耆老嘉與世俗躋于<lb/>
富厚先是上曰詔須語簡意足使民曉然知厚本之意<lb/>
時臨安守張澄設靈壇御耦幄殿次舍十五年司農簿<lb/>
<pb n="KR3k0055_WYG_162-19b"/>
宋樸請令守令以歲仲春出郊勞農遂為故事　親耕<lb/>
七曲出大次至歸大次並用乾安享先農宫架奏静安<lb/>
之樂儲靈錫羨之舞三成　紹興十六年修定儀注前<lb/>
期扵觀耕壇上設御幄南向設御座于幄内皇帝升觀<lb/>
耕壇宫架樂作樂正升自午階登歌樂作禮畢耕藉使<lb/>
升夘階立御幄前西向四方館使引陪耕耆老立壇下<lb/>
北向皇帝降座登歌樂作至壇下升輦　明㑹典洪武<lb/>
二年定皇帝祀先農畢太常卿奏請詣耕藉位皇帝至<lb/>
<pb n="KR3k0055_WYG_162-20a"/>
位南向立公侯以下及應從耕者各就耕位户部尚書<lb/>
北面進耒太常卿導引皇帝秉耒三推户部尚書跪受<lb/>
耒太常卿奏請復位南面坐三公五推尚書九推各退<lb/>
就位太常卿奏禮畢太常卿導引皇帝還大次應天府<lb/>
尹及上元江寧兩縣令率庻人終畆是日宴勞百官耆<lb/>
宿扵壇所<lb/>
　　藉田二<lb/>
原紺轅　青幘<hi>上見潘岳藉田賦  下詳藉一</hi>　青壇　華畢<hi>見潘岳賦  徐</hi>
<pb n="KR3k0055_WYG_162-20b"/>
<hi>爰賦曰衍參途之廣闢眇道路之悠逺増華畢之未驚渺同方其已反</hi>　千耦　萬轡<hi>繆襲</hi>
<hi>藉田賦詔勾芒使掌厯兮敕羲仲以農期儀晨祥而舉趾兮樂田祖以豳詩嘉載芟之千耦兮美振古之如兹</hi>
<hi>轉徐爰賦隠千軫以風行闐萬轡而霧  白日麗晷乎桑野大駕税幸乎疆甽</hi>　三推　千畆<lb/>
<hi>並詳藉一</hi>　事天　祈社<hi>並詳/藉一</hi>　教養　致敬<hi>禮記耕藉所以敎諸侯之</hi>
<hi>養也一下詳藉</hi>　載耜　秉耒<hi>禮記乃擇元辰天子親載耒耜置之車右公卿諸侯大夫</hi>
<hi>躬耕藉田注元辰盖郊後吉辰也  下詳藉一</hi>　降靈壇　脩帝藉<hi>上見潘岳賦  張衡</hi>
<hi>東京賦乗鸞輅而駕蒼龍介馭間以剡耜躬三推于天田修帝藉之千畆</hi>　給宗廟　事社<lb/>
稷<hi>並詳藉一</hi>
<pb n="KR3k0055_WYG_162-21a"/>
　　藉田三<lb/>
原饗醴<hi>國語王親饗醴賈逵注饗飲也王沐浴飲醴酒</hi>　省功<hi>义后稷省功太史監之司徒省</hi>
<hi>民太師監之畢宰夫陳饗膳宰監之膳夫贊王王歆太牢班嘗之庻人終食賈逵注太師三公官也</hi>　迎<lb/>
春和<hi>漢名臣奏黄瓊上言先農之禮所宜躬親以迎春和以致時雨</hi>　省風土<hi>國語瞽帥音官</hi>
<hi>以省風土廩扵藉東南鍾而藏之</hi>　侯知敬<hi>樂記武王克殷耕藉然後諸侯知所以敬</hi>　史<lb/>
奉禮<hi>見任豫藉田賦</hi>　枉千乗<hi>曹植藉田賦枉千乘于隴畆執鋤钁于畦町</hi>　祠一<lb/>
牢<hi>詳藉一</hi>　戒農用<hi>國語命農夫/咸戒農用</hi>　具田器<hi>藉田賦具田器布農事</hi>
　太史順時<hi>國語周寅王不藉千畆虢文公諫曰稷為大官古者太史順時[瓜*見]土陽癉憤盈土氣</hi>
<pb n="KR3k0055_WYG_162-21b"/>
<hi>震發農祥晨正日月底于天廟土乃脈發稷以告王曰史帥陽官以命我司事曰距今九日土其俱動王其祇</hi>
<hi>祓監農不易賈逵注祇敬也祓除也不易土物之宜循其土俗不易也</hi>　農正陳禮<hi>國語賈逵</hi>
<hi>注農正田大夫主敷陳藉禮而祭其神為農祈也</hi>　司空除壇<hi>又司空除壇于藉先時五日瞽</hi>
<hi>告有協風至王即齊宫百官御事各即其齊三日王乃淳濯及期灌鬯饗醴乃行</hi>　野廬埽路<lb/>
<hi>見潘岳藉田賦</hi>　百官御事<hi>國語賈逵/注御治也</hi>　庻民畢從<hi>國語</hi>　置耒<lb/>
軾上<hi>晋輿服志金根車天子親耕所乗也置耒耜于軾上</hi>　耕田宫中<hi>漢昭紀詳藉一</hi>
發趾千畆<hi>見繆襲許昌宫賦</hi>　帥先萬國<hi>見繆/賦</hi>　親祭之義<hi>晋禮</hi>
<hi>志尚書符問藉田至尊應親祀先農否賀循荅曰漢儀無至尊應自祭之文然周禮王者祭四望則毳冕祭社</hi>
<pb n="KR3k0055_WYG_162-22a"/>
<hi>稷五祀則絺冕以此不為無親祭之義也</hi>　勸農之道<hi>藉田之禮廢則王教之典缺矣勸農之道</hi>
<hi>缺矣</hi>　公卿祀先農<hi>隋書禮志/詳藉一</hi>　司農掌公田<hi>曹植藉田賦營疇萬</hi>
<hi>畆厥田上上竒柳夾路名果被園司農實掌是謂公田</hi>　敦孝致敬　勤己勸人<lb/>
　后稷播殖　夏禹躬耕　脩六府穀為之本　陳八<lb/>
政食以為先　將率三推誠本農于后稷　不藉千畆<lb/>
豈貽諫扵虢公　既種既稼將耒耜以率先　不躬不<lb/>
親豈粢盛之致信　周宣惰千畆之禮虢公納諫　漢<lb/>
文缺三推之義賈生置言　増祥正而青旗肅事　土<lb/>
<pb n="KR3k0055_WYG_162-22b"/>
膏而朱紘戒典　杏花菖葉耕穫不愆　清畛泠風述<lb/>
遵無廢　阡陌繡錯　原隰龍鱗　蒸膏冒橛　協風<lb/>
回春　謹察天廟　申敕陽官　擁耒成林　釃流降<lb/>
雨　陽春如膏　原隰如鱗　民一于耜　家萬斯箱<lb/>
　捎䕫獝以護野　雜荆牟以守燎　在豐念匱　在<lb/>
飫思饑　稑出椒棭　器成大農　瞻榆束耒　望杏<lb/>
開田　望朱紘之光　聽鸞輅之音　史奉載耜之禮<lb/>
　民奏舉趾之歌　千軫風行　萬轡霧轉　順動而<lb/>
<pb n="KR3k0055_WYG_162-23a"/>
取諸豫　時行而應乎乾　我疆我理　必躬必親<lb/>
祥風發扵耒耜　瑞雪掩于郊廛　農祥晨晰　土膏<lb/>
初起　春原俶載　青壇致祀　斂蹕長阡　回旌外<lb/>
壝　景集天廟　脈壤祥風　青壇岳立　翠幙煙平<lb/>
　百司駿奔　三公肅事　紺轅黛耜　緑耦朱紘<lb/>
藉千畆　勸九農　載御耦于介間　脈陽膏扵廛左<lb/>
　借民之力時闢於甫田　為神之倉歲儲于馨稷<lb/>
服黛耜以天臨　䊸朱紘而身勸　本宜一墢　遂過<lb/>
<pb n="KR3k0055_WYG_162-23b"/>
九推<hi>以上俱見玉海</hi>
　　藉田四<lb/>
原詩宋顔延之侍東耕詩曰提封經地域辰角麗天篰<lb/>
浮藹起青壇沈腴發紺耦草服薦同穗黄冠獻嘉夀<lb/>
謝莊侍東耕詩曰肅鑣奉晨發恭帶厠朝聞仙鄉降朱<lb/>
藹神郊起青雲隂臺承寒彩陽樹迎初薫觀徳欣臨藉<lb/>
瞻道樂逰汾　梁武帝藉田詩曰寅賓始出日律中方<lb/>
星鳥千畆土膏紫萬頃陂色縹嚴駕佇霞昕浥露逗光<lb/>
<pb n="KR3k0055_WYG_162-24a"/>
曉啓行天猶暗伐鼓地未悄蒼龍發蟠蜿青旂引窈窕<lb/>
仁化洽孩蟲徳令禁胎夭耕藉乗月映遺滯指秋杪年<lb/>
豐亷讓多歲薄禮節少公卿秉耒耜庻甿荷鋤耰一人<lb/>
慙百王三推先億兆　簡文帝藉田詩曰禮經聞徃說<lb/>
觀寶著遐篇豈如春路動祈榖重民天蒼龍引玉[車*犬]交<lb/>
旗影曲旃皮軒承早日豹尾拂逰烟地廣重畦浄林芳<lb/>
翠幕懸青壇出長畎帷宫繞直阡秉耒光帝則報獻重<lb/>
皇䖍度諧金石奏徳厚歌頌詮三春潤蓂莢七月待鳴<lb/>
<pb n="KR3k0055_WYG_162-24b"/>
蟬鰩魚獻嘉瑞銅雀應豐年不勞鄭國雨無榮鄴令田<lb/>
是知躬稼美兼聞富教宣　陳張正見從藉田應衡陽<lb/>
王教作詩曰帝京惟赤縣神居應紫微塗山萬國仰滄<lb/>
海百川歸東郊事平秩仲月祀靈威含光開早扇閶闔<lb/>
啟朝扉　洛城鐘漏息靈臺雲霧卷森森虎㦸前藹藹<lb/>
鑾旂轉屬車逰綘闕風烏度丹巘帳殿幸金輿旌門擁<lb/>
玉輦　玉輦帶飛煙金輿映緑川雨師清逺路風伯静<lb/>
遥天分渠通沃野激水入公田草發青壇外花飛蒼玉<lb/>
<pb n="KR3k0055_WYG_162-25a"/>
前　蒼玉臨珪璧青壇躬帝藉冒橛乃三推齊衡均百<lb/>
辟蘭塲儼芝駕挂圃芳瑶席山禽韻管絃野獸和鐘石<lb/>
　鐘石既相和江海復無波梁客簮裾盛陳王文雅多<lb/>
脩塗參弱駘喬木間輕蘿幸承濫吹末撃壤自為歌<lb/>
原賦魏繆襲許昌宫賦曰太和六年春上既躬耕帝藉<lb/>
發趾于千畆以帥先萬國乃命羣牧守相述職班教順<lb/>
陽宣化是歲甘露降方内豐穰穆乎有太平之風敕羲<lb/>
仲以農期儀晨祥而舉趾　晋潘岳藉田賦曰伊晋之<lb/>
<pb n="KR3k0055_WYG_162-25b"/>
四年正月皇帝親率羣后藉于千畆之甸禮也扵是乃<lb/>
使甸師清畿野廬埽路封人壝宫掌舍設枑青壇蔚其<lb/>
嶽立翠幕黕以雲布結崇基之靈趾啟四塗之廣阼沃<lb/>
野墳腴膏壤平砥清洛濁渠引流激水遐阡繩直邇陌<lb/>
如矢葱犗服扵縹軛紺轅綴扵黛耜儼儲駕扵㕓左俟<lb/>
萬乗之躬履百僚先置位以職分自上下下具惟命臣<lb/>
襲春服之萋萋接逰車之轔轔㣲風生扵輕幰纎埃起<lb/>
乎朱輪森奉璋以階列望皇軒而肅震若湛露之晞朝<lb/>
<pb n="KR3k0055_WYG_162-26a"/>
陽似衆星之拱北辰扵是前驅魚麗屬車鱗萃閶闔洞<lb/>
啟參途方駟常伯陪乘太僕秉轡后妃獻穜稑之種司<lb/>
農撰播植之器挈壺掌升降之節宫正設門閭之蹕天<lb/>
子乃御玉輦䕃華蓋衝牙錚鎗綃紈綷䌨表朱𤣥扵離<lb/>
坎飛青縞扵震兊中黄曄以發暉方綵紛其繁㑹震震<lb/>
填填以幸乎藉田蟬冕熲以灼灼碧色肅其芊芊似夜<lb/>
光之剖荆璞若茂松之依山巔於是我皇乃降靈壇撫<lb/>
御耦逰場染履洪縻在手三推而舍庶人終畆貴賤以<lb/>
<pb n="KR3k0055_WYG_162-26b"/>
班㦯五或九躡踵側肩掎裳連袂黄塵爲之四合陽光<lb/>
為之潛翳動容發音而觀者莫不忭舞乎康衢謳吟乎<lb/>
聖世有邑老田父進而稱曰盖損益隨時理有常然髙<lb/>
以下為基民以食為天九土之宜弗任四民之務不一<lb/>
展三時之𢎞務致倉廩于盈溢固尭湯之用心而存救<lb/>
之要術若乃廟祧有事祝宗諏日黍稷馨香㫖酒嘉栗<lb/>
古人有言曰昔者明王以孝治天下其或繼之者希矣<lb/>
逮我皇晋實光斯道儀型孚扵萬國愛敬盡于祖考敢<lb/>
<pb n="KR3k0055_WYG_162-27a"/>
作頌曰思樂甸畿薄采其茅大君戾止言藉其農其農<lb/>
三推萬方以祇耨我公田實及我私我簠斯盛我簋斯<lb/>
齊我倉如陵我庾如坻念兹在兹永言孝思人力普存<lb/>
祝史正辭神祇攸歆逸豫無期一人有慶兆民賴之<lb/>
宋任豫藉田賦曰瞻望圭景咫尺山川緬彼帝藉百有<lb/>
餘年映至徳于盛位儷列晷于㣲辰紆汾陽以昩旦信<lb/>
堯心而禹勤史奉載耜之禮民奏舉趾之歌膏壤千畆<lb/>
與式既同區勢平易畎陌脩通提攜丘澤眺嶺面松<lb/>
<pb n="KR3k0055_WYG_162-27b"/>
陳江總勞酒賦曰在陽春之仲序覽具物之芳菲帥公<lb/>
卿而播百榖親耒耜而命三推開青壇于逈甸列翠幕<lb/>
扵清沂乃遵執爵之典爰降食苹之讌豁朱鳥之髙牕<lb/>
啟黄龍之抗殿奏帝鴻之萬舞動鈞天之九變顧曲私<lb/>
之亭育遞寒暑而徂遷謬陳力而䇿駘豈酬恩扵暮年<lb/>
原頌唐岑文本藉田頌曰正位恭已體元得一望之如<lb/>
雲就之如日郊廟致敬山川咸秩教先大道學敦儒術<lb/>
憲章載記殷鑒周宣㢠廻輿南畆駐蹕東㕓親耕帝藉躬<lb/>
<pb n="KR3k0055_WYG_162-28a"/>
稼大田方期多稼介此豐年富實教資農惟政本上敦<lb/>
播植下勤藨蓘榮辱既著淳樸可反禮節既興登封何<lb/>
逺式敷帝典載穆王度元良育徳維城作固股肱周召<lb/>
爪牙信布比漢之兆方周之祚<lb/>
原文齊謝脁為隨王粲東耕文曰穀躔星景穡表蜡先<lb/>
八政奚首六府兹宣弊嗟非國登頌有年一夫或怠望<lb/>
歲誰天　梁元帝祭東耕文曰三農九穀為政所先萬<lb/>
箱億庾是曰民天繋稱斲耜書美厥田花開杏樹凍觧<lb/>
<pb n="KR3k0055_WYG_162-28b"/>
新泉當使黍稷莫莫民翳胥樂甘雨祁祁遂及我私我<lb/>
私之熟表裏禔福禔福中田歲取十千是藨是蓘登頌<lb/>
有年<lb/>
原啟梁元帝慶東耕啟曰伏惟陛下敬授民時造幄藉<lb/>
圃漢之元鳯未足捧羈晋之太始非堪扶轂但承明侍<lb/>
從即事末由周南留滯伏深戀仰<lb/>
原論魏曹植藉田論曰春耕于藉田郎中令侍寡人焉<lb/>
顧而謂之曰昔者神農氏始嘗萬草教民種植今寡人<lb/>
<pb n="KR3k0055_WYG_162-29a"/>
之興此田将欲以擬乎治國非徒娛耳目而已也夫營<lb/>
疇萬畆厥田上下經以大陌帶以横阡此亦寡人之封<lb/>
疆也日軫没而歸館晨未昕而即野此亦寡人之先下<lb/>
也菽雚特疇禾黍異田此亦寡人之政理也及其息沸<lb/>
涌庇重隂懷有虞撫素琴此亦寡人之所習樂也蘭蕙<lb/>
荃蘅植之近疇此亦寡人之所親賢也藜蓬臭蔚棄之<lb/>
逺疆此亦寡人之所逺佞也若年豐嵗登果茂菜滋則<lb/>
臣僕小人咸取騐焉　又曰封人有能以輕鑿脩鉤去<lb/>
<pb n="KR3k0055_WYG_162-29b"/>
樹之蝎者樹得以繁茂中舍人曰不識治天下者亦有<lb/>
蝎乎寡人告之曰昔三苖共工鯀驩兜非堯之蝎與問<lb/>
曰諸侯之國亦有蝎乎寡人告之曰齊之諸田晋之六<lb/>
卿魯之三桓非諸侯之蝎與然三國無輕鑿修鉤之任<lb/>
終于齊簒魯弱晋國以分不亦痛乎曰不識為君子者<lb/>
亦有蝎乎寡人告之曰固有之也富而慢貴而驕殘仁<lb/>
賊義甘財恱色亦君子之蝎乎天子勤耘以收一國大<lb/>
夫勤耘以收世禄君子勤耘以顯令徳夫農者始扵種<lb/>
<pb n="KR3k0055_WYG_162-30a"/>
終扵穫澤既時矣苖既美矣棄而不耘則故為荒疇益<lb/>
豐年者期扵必收譬修道亦期扵沒身也<lb/>
增疏漢黄瓊行藉田禮疏曰自古聖帝哲王莫不敬恭<lb/>
明祀增致福祥故必躬郊廟之禮親藉田之勤以先羣<lb/>
萌率勤農功昔周宣不藉千畆虢文公以為大譏卒有<lb/>
姜戎之難終損中興之名竊見陛下遵稽古之鴻業體<lb/>
䖍肅以應天順時奉元懷柔百神朝夕觸塵埃扵道路<lb/>
晝暮聆庻政以恤人雖詩詠成湯之不逮遑書美文王<lb/>
<pb n="KR3k0055_WYG_162-30b"/>
之不暇食誠不能加今廟祀適闋而祈穀潔齋之事近<lb/>
在明日臣恐左右之心不欲屢動聖躬以為親耕之禮<lb/>
可得而廢臣聞先王制典藉田有日司徒咸戒司空除<lb/>
壇先時五日有協風之應王即齋宫饗醴載耒誠重之<lb/>
也自癸巳以来仍西北風甘澤不集寒涼尚結迎春東<lb/>
郊既不躬親先農之禮所宜自勉以逆和氣以致時風<lb/>
易曰君子自强不息斯其道也<lb/>
　　親蠶一<lb/>
<pb n="KR3k0055_WYG_162-31a"/>
増書禹貢兖州厥貢漆絲　詩蠶月條桑　原周禮内<lb/>
宰中春詔后帥外内命婦始蠶于北郊以為祭服歲終<lb/>
稽其功事<hi>注蠶于北郊婦人以純隂為尊郊必有公桑蠶室焉疏按月令三月后妃親東鄉躬桑此</hi>
<hi>云二月</hi>佐后而受獻功者比其小大與其粗良而賞罸之<lb/>
　増大宰九職嬪婦化治絲枲　典絲掌絲入而辨其<lb/>
物　内司服掌王后之六服褘衣揄狄闕狄鞠衣展衣<lb/>
縁衣素沙<hi>注鞠衣黄桑服也色如鞠塵象桑葉始生</hi>月令季春之月天子乃<lb/>
薦鞠衣扵先帝<hi>注為將桑求福祥之祚也先帝太皡之屬</hi>　巾車翟車貝面<lb/>
<pb n="KR3k0055_WYG_162-31b"/>
組総有握<hi>注后所乗以出桑</hi>　記月令季春鳴鳩拂其羽戴勝<lb/>
降于桑<hi>注蠶將生之候</hi>具曲植籧筐后妃齋戒親東鄉躬桑禁<lb/>
婦女毋觀省婦使以勸蠶事蠶事既登分繭稱絲效功<lb/>
以供郊廟之服毋有敢惰<hi>注后妃親採桑示帥先天下也夏小正曰妾子始蠶執養</hi>
<hi>宫事</hi>　原孟夏之月蠶事畢后妃獻繭乃收繭稅以桑為<lb/>
均貴賤長幼如一以給郊廟之服<hi>注内命婦獻繭于后妃收繭稅者收于外</hi>
<hi>命婦</hi>　増季夏之月命婦官染采黼黻文章必以法　原<lb/>
祭統皇后蠶于北郊以供純服夫人蠶于北郊以供冕<lb/>
<pb n="KR3k0055_WYG_162-32a"/>
服王后夫人非莫蠶也身致其誠信也　増玊藻惟世<lb/>
婦命于奠繭注世婦以下蠶事畢獻繭乃命之疏謂世<lb/>
婦及命婦入助蠶畢獻繭也　原祭義古者天子諸侯<lb/>
必有公桑蠶室近川而為之築宮仭有三尺棘牆而外<lb/>
閉之及大昕之朝<hi>季春朝日之朝</hi>君皮弁素積卜三宫夫人世<lb/>
婦之吉者使入蠶扵蠶室奉種浴于川桑扵公桑風戾<lb/>
以食之<hi>風戾之使露氣燥乃以食蠶</hi>歲既單矣<hi>三月月盡之後</hi>世婦卒蠶奉<lb/>
繭以示君遂獻繭于夫人夫人曰此所以為君服與遂<lb/>
<pb n="KR3k0055_WYG_162-32b"/>
副褘而受之因少牢以禮之古之獻繭者其率用此歟<lb/>
及良日夫人繅三盆手遂布于三宫夫人世婦之吉者<lb/>
使繅遂朱緑之𤣥黄之以為黼黻文章君服以祀先王<lb/>
先公敬之至也　増魯語王后親織𤣥紞公侯夫人加<lb/>
以紘綖社而賦事烝而獻功　公羊注后夫人親西郊<lb/>
采桑以供祭服　穆天子傳甲寅天子作居范宫以觀<lb/>
桑者乃飲于桑中命桑虞出桑者禁暴民　原列女傳<lb/>
曰宿瘤齊東郭采桑之女也閔王娶為后　増禮馬質<lb/>
<pb n="KR3k0055_WYG_162-33a"/>
注天文辰為馬引蠶為龍精月值大火則浴其種是蠶<lb/>
與馬同氣故此亦中春始蠶亦謂浴種　夏官禁原蠶<lb/>
者注再蠶也蠶與桑同生三月故春蠶宜養夏蠶有禁<lb/>
劉安曰原蠶一歲再養非不利也王者禁之為其殘桑<lb/>
也　原五禮先蠶儀注曰親蠶前二日太祝令質明以<lb/>
太牢祀先蠶　皇后親蠶儀注曰皇后躬桑始將一條<lb/>
執筐受桑　周遷古今輿服雜事曰蠶始生后食之三<lb/>
灑而止　增蠶經曰黄帝元妃西陵氏始蠶盖黄帝制<lb/>
<pb n="KR3k0055_WYG_162-33b"/>
作衣裳因此始也　後漢書禮儀志漢永平二年三月<lb/>
皇后帥公卿諸侯夫人蠶祠先蠶禮以少牢注丁孚漢<lb/>
儀曰皇后出乗鸞輅青羽蓋駕駟馬龍旂九斿大將軍<lb/>
妻參乗太僕妻御前鸞旗車皮軒闟㦸雒陽令奉引亦<lb/>
千乗萬騎車府令設鹵簿公卿五營校尉司𨽻校尉河<lb/>
南尹妻皆乗其官車帶夫本官綬從其官屬導從皇后<lb/>
置虎賁羽林騎戎頭黄門鼔吹五帝車女騎夾轂執法<lb/>
御史在前後亦有金鉦黄鉞五將導桑于蠶宫手三盆<lb/>
<pb n="KR3k0055_WYG_162-34a"/>
于繭館畢還宫月令曰禁婦女無觀按谷永對四月壬<lb/>
子皇后蠶桑之日也則漢桑亦用四月漢舊儀曰春桑<lb/>
生皇后親桑于苑中蠶室養蠶千薄以上祠以中牢羊<lb/>
豕羣臣妾從桑還獻于繭觀皆賜從桑者樂皇后自行<lb/>
凡蠶絲絮織室以作祭服祭服者冕服也天地宗廟羣<lb/>
臣五時之服其皇帝得以作縷縫衣得以作巾絮而已<lb/>
置蠶官令丞諸天下官皆詣蠶室亦婦人從事故舊有<lb/>
東西織室作法　漢制皇后蠶服青上縹下貴人助蠶<lb/>
<pb n="KR3k0055_WYG_162-34b"/>
服純縹皇后以蠶衣為朝服　宋志漢東郊非古也魏<lb/>
北郊依周禮也晋西郊與藉田對其方也　原董巴輿<lb/>
服志曰漢皇后桑于東郊苑中　又曰太皇太后入廟<lb/>
服紺上皂下蠶青上縹下簪以玳瑁長一尺端為華勝<lb/>
上為鳯凰　漢書曰孝元王皇后為太后幸繭館率皇<lb/>
后及列侯夫人桑遵霸水而祓除　後漢書皇后紀明<lb/>
徳馬皇后置織室蠶于濯龍中數徃觀視　増隋書禮<lb/>
志吳韋昭製西蠶頌則孫氏亦有其禮　晋書武帝紀<lb/>
<pb n="KR3k0055_WYG_162-35a"/>
太康九年皇后親蠶于西郊賜帛各有差　原晋書禮<lb/>
志漢儀皇后親桑東郊苑中蠶室祭蠶神曰菀窳婦人<lb/>
寓氏公主祠用少牢詔侍中成粲草定其儀取列侯妻<lb/>
六人為蠶母蠶將生擇吉日后著十二笄歩摇衣青衣<lb/>
乗油畫雲母安車駕六騩馬女尚書陪乗載筐鉤外命<lb/>
婦皆歩摇衣青各載筐鉤先桑二日蠶室生蠶著薄上<lb/>
桑日太祝令以一太牢告祠皇后至西郊東面躬桑採<lb/>
三條諸妃公主五條縣鄉君以下九條以桑授蠶母<lb/>
<pb n="KR3k0055_WYG_162-35b"/>
皇后採桑壇在蠶宫西南　增南史宋大明三年立蠶<lb/>
宫于西郊四年傚晋氏立蠶觀　又大明四年皇后率<lb/>
六宫躬桑扵西郊皇太后觀禮詔曰卜祥大昕測辰拂<lb/>
羽爰詔六宫親蠶川室皇太后降鑾從御佇蹕觀禮緑<lb/>
籧既具元紞方修儀發椒闈化動中縣　北齊為蠶坊<lb/>
蠶宫　隋書禮志周禮王后蠶于北郊漢法于東郊魏<lb/>
遵周禮于北郊晋太康六年于西郊依漢故事宋大明<lb/>
四年始于臺城西白石里為西蠶設兆域置大殿七間<lb/>
<pb n="KR3k0055_WYG_162-36a"/>
又立蠶觀　後周制后乗翠輅至蠶所奠先蠶西陵氏<lb/>
神<hi>自齊及隋多依晋儀損益</hi>　唐志皇后季春吉已享先蠶遂以親<lb/>
桑散齋三日于後殿致齋一日扵正寢一日于正殿致<lb/>
齋之日尚服率司仗布侍衛司賓引内命婦陪位六尚<lb/>
以下各服其服詣後殿奉迎皇后服鈿釵禮衣結佩乗<lb/>
輿出自西房華蓋警蹕降就齋室散齋散齋之日内侍<lb/>
率内命婦之吉者使蠶于蠶室前享二日大樂令設宫<lb/>
縣之樂扵壇南内壝之内女工各位于縣後右校為採<lb/>
<pb n="KR3k0055_WYG_162-36b"/>
桑壇扵壇南二十歩所方三丈髙五尺四出陛尚舍量<lb/>
施帷障于外壝之外設御位扵壇之東南西向又設御<lb/>
採桑位于壇上東向享日司設升設先蠶氏神座于壇<lb/>
上其日六尚以下詣室奉迎尚服負寶内僕進厭翟車<lb/>
皇后服鞠衣乗輿以出華盖侍衛警蹕皇后升車尚功<lb/>
奉鉤司製進筐載之内命婦及六尚等乗車從駕至大<lb/>
次門外請降車皇后停大次半刻頃出次入自東門至<lb/>
版位樂三成受幣跪奠扵神座已奠乃奉毛血跪奠于<lb/>
<pb n="KR3k0055_WYG_162-37a"/>
神座前皇后復位復升自壇酌醴齊進先蠶氏神座前<lb/>
奠爵尚儀讀祝文皇后再拜飲福受胙復位尚功曰禮<lb/>
畢引詣採桑壇尚功奉金鉤採桑三條止内外命婦以<lb/>
次采一品採五條二品採九條止司賓引至蠶室尚功<lb/>
以桑授蠶母蠶毋切之以授婕妤食蠶洒一薄止車駕<lb/>
還宫之明日内外命婦設㑹扵正殿如元㑹之儀命曰<lb/>
勞酒　肅宗張后傳親蠶苑中羣命婦相禮儀物甚盛<lb/>
　百官志掖庭局公桑飬蠶㑹其課業　㑹要永徽三<lb/>
<pb n="KR3k0055_WYG_162-37b"/>
年制以先蠶為中祠后不祭則皇帝遣有司享之如先<lb/>
農　祭先蠶樂章二奏永和之舞顯慶三年洗馬郭瑜<lb/>
撰　先天二年皇后親祠先蠶自嗣聖以来禮廢至是<lb/>
重行　開元十五年上命宫中育蠶丁酉夏至賜貴近<lb/>
絲人一綟　明皇以六宫親蠶絲賜近臣崔沔獻御絲<lb/>
賦　通典北齊先蠶壇髙五尺方二丈四陛陛各五尺<lb/>
皇后蠶壇髙四尺方二丈四出陛廣八尺隋置壇于宫<lb/>
北三里髙四尺唐在長安宫北苑中髙四尺周囘三十<lb/>
<pb n="KR3k0055_WYG_162-38a"/>
歩　至道元年馮翊民李元真獻養蠶經一卷上觀之<lb/>
以不忘本業留書禁中賜錢萬　崇文日南王蠶經三<lb/>
卷孫氏蠶書二卷　景德三年王欽若言竊以九年之<lb/>
儲以榖帛為本萬民之業以農桑為先故千畆之祀王<lb/>
者所以勸耕民吉已之祠王后所以率蠶婦稽徃古之<lb/>
制皆合親行從後世之宜亦當攝祭伏見開寶通禮郊<lb/>
祀録並有親蠶祝祠盖由中宫未甞親祭是以禮司缺<lb/>
而不舉義纂云后親享貴妃亞獻昭儀終獻攝事則尚<lb/>
<pb n="KR3k0055_WYG_162-38b"/>
宫初獻尚儀亞獻尚食終獻臣謂屬之命婦不若歸扵<lb/>
有司按周禮大宗伯后不祭則攝而薦徹王后之事而<lb/>
宗伯得攝之農桑衣食萬人不宜獨缺先蠶之祭皇帝<lb/>
遣有司享之如先農可也詔禮官詳考攝祭故事以聞<lb/>
乃請於東郊擇地設壇取漢制以春桑生之義壇髙五<lb/>
尺方二丈四出陛陛廣五尺一壝祀禮如中祠遣太常<lb/>
光禄卿奉祀祝辭以先農為凖奏可元豐四年詳定禮<lb/>
文所言唐月令注以先蠶為天駟按先蠶之義與先農<lb/>
<pb n="KR3k0055_WYG_162-39a"/>
先牧先炊一也開元禮享先蠶為瘞埳扵壇之壬地禮<lb/>
儀羅曰無燔柴之儀王涇郊祀録載祝文曰惟神肇興<lb/>
蠶織則是始蠶之人明矣今壇在東郊熙寧祀儀又有<lb/>
燎壇則沿襲唐月令以為天駟誤矣周禮后蠶於北郊<lb/>
以純隂為尊請為壇北郊以享始蠶之人不設燎壇瘞<lb/>
埋以祭從之大觀四年議禮局言開元禮享先蠶幣以<lb/>
黒請從黒以合至隂之義政和元年扵壇側度地築公<lb/>
桑蠶室其親蠶殿名曰無斁宣和元年皇后親蠶扵延<lb/>
<pb n="KR3k0055_WYG_162-39b"/>
福宫扵宫築採桑壇繭館織室服用鞠衣　紹興二年<lb/>
上謂輔臣曰宫中亦自育蠶欲知女工艱難俾毎事質<lb/>
儉五年上曰朕令宫中養蠶庻知稼穡艱難七年常博<lb/>
黄積厚請季春吉已日享先蠶從之十五年太常丞王<lb/>
湛請扵禁中行親蠶之禮不果行　宋時扵延春閣兩<lb/>
壁畫農家蠶織甚詳<lb/>
　　親蠶二<lb/>
原織室　桑壇　蠶宫　繭館　北郊　東苑　縹服<lb/>
<pb n="KR3k0055_WYG_162-40a"/>
　華簪　分繭　均桑　一條　三洒<hi>以上並詳蠶一</hi>　増服<lb/>
青縹　載筐鉤<hi>詳蠶一蠶晉禮志詳  一</hi>　幸蠶館　置織室<hi>見漢書詳</hi>
<hi>蠶一詳東觀漢記  蠶一</hi>　親蠶北郊　采桑東郭<hi>周禮詳蠶一一列女傳詳蠶</hi>
　原三宫夫人時展北郊之禮　十畆桑柘盡趨南陌<lb/>
之功　采帝女之桑爰求十畆　分后妃之繭遂布三<lb/>
宫　増女執懿筐　婦成祭服　占之五泰　準以三<lb/>
齊　繅三盆　脩六服　海人冰蠶　園客絲緒　神<lb/>
蠶之木　帝女之林　鳴鳩醉椹之朝　戴鵀降桑之<lb/>
<pb n="KR3k0055_WYG_162-40b"/>
日　鴛帷就列　鷩服斯臨　翠蓋參差　翟扇容裔<lb/>
<hi>俱見玉海</hi>
　　親蠶三<lb/>
増賦漢傅毅洛都賦曰桑宫繭館區别有矩后率九嬪<lb/>
躬敕工女　原晉閔鴻親蠶賦曰后課功以觀匿均衆<lb/>
寡而抽稅令織綖於命婦供禘郊之舊制洪恩美而周<lb/>
普配春天之景福揚黼黻之竒藻播朱紫之艷色<lb/>
原頌魏韋誕皇后親蠶頌曰于時明庻扇物鳥帑昏正<lb/>
<pb n="KR3k0055_WYG_162-41a"/>
躬耕帝藉邁徳班令嘉柔桑之肇敷思郊廟之至敬命<lb/>
皇后以親蠶俾躬桑於外坰考時日于巫咸詔大卜以<lb/>
獻禎御坤徳之大輅翳翠葆以揚旌爾乃皇英參乗塗<lb/>
山奉輿總姜任于後陳載樊衛于貳車千乗隱其雷動<lb/>
萬騎粲以星敷啟前路于三官命蚩尤而清衢遊青虯<lb/>
于左角歩素螭于右隅登崇壇而正位覿休氣於朝陽<lb/>
歩雕輦而下降手柔條于公桑嬪妾肅以莅事職蠶植<lb/>
而承筐供副褘之六服昭孝敬于蒸嘗盛華禮于中宁<lb/>
<pb n="KR3k0055_WYG_162-41b"/>
神化馳於八方乃延羣妾宴賜于前降至貴以逮下布<lb/>
愷悌之渥恩禮儀僃序巾車回轅班中黄之禁財散束<lb/>
帛之戔戔神澤沛以雨施洪恩布於膴原同碩慶於生<lb/>
民發三靈之永歡苞繁祜於萬國卷福釐以言旋美休<lb/>
祚於億載豈百世之曾元<lb/>
増文晉左芬文曰亦既青陽鳴鳩告時躬執桑曲率導<lb/>
媵姬脩成蠶簇分繭理絲女工是察祭服是治祗奉宗<lb/>
廟永言孝思<lb/>
<pb n="KR3k0055_WYG_162-42a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_162-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷一百五十七<lb/>
</p>
<p>
</p>
  </div>
</body>
</text>
</TEI>
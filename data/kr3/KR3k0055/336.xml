<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_336-1a"/>
　欽定四庫全書<lb/>
御定淵鑑類函卷三百三十一<lb/>
　　巧藝部八<hi>藏鉤射覆</hi>　<hi>四維雜象戲算    枝</hi>
　　　藏鉤一<lb/>
　原荆楚歳時記藏彄之戲辛氏以為鉤弋夫人所起周<lb/>
　處成公綏並作彄字藝經庾闡則為鉤字其事同也俗<lb/>
　云此戲令人生離有禁忌之家廢不修也　辛氏三秦<lb/>
　記昭帝母鉤弋夫人手拳而有國色先帝寵之世人藏<lb/>
<pb n="KR3k0055_WYG_336-1b"/>
　鉤法此也　風土記義陽臘日飲祭之後叟嫗兒童為<lb/>
　藏鉤之戲分為二曹以校勝負若人偶即敵對人奇即<lb/>
　人為遊附或屬上曹或屬下曹名為飛烏以齊二曹人<lb/>
　數一鉤藏在數手中曹人當射知所在一藏為一籌三<lb/>
　籌為一都　増採蘭雜志九為陽數古人以二十九日<lb/>
　為上九初九日為中九十九日為下九每月十九置酒<lb/>
　為婦女之歡名曰陽㑹蓋女子陰也待陽以成故女子<lb/>
　於是夜為藏鉤諸戲以待月眀至有忘寐逹曙者　原<lb/>
<pb n="KR3k0055_WYG_336-2a"/>
異苑晉海西公時有貴人㑹因藏鉤歘有一手間在衆<lb/>
臂之中修骨巨指毛麤色黑舉坐咸驚尋為桓大司馬<lb/>
所誅舊傳藏鉤令人生離斯驗深矣<lb/>
　　藏鉤二<lb/>
増臘後　歳前<hi>盛翁子藏鉤賦序余以臘後要命中外以行鉤為戲心悦其事故賦之  荆楚</hi>
<hi>歳時記歳前為藏鉤之戲</hi>　分朋　隔坐<hi>酉陽雜俎續集列子云以瓦摳者巧以鉤摳者憚以</hi>
<hi>黄金摳者惛殷敬訓曰彄與摳同衆人分曹手藏物採取之又令藏鉤剩一人則來往於兩朋謂之餓鴟  李</hi>
<hi>商隱詩隔坐送鉤春酒煖分曹射覆蠟燈紅</hi>　失志　賞心<hi>孔帖王琚既失志稍自放在州</hi>
<pb n="KR3k0055_WYG_336-2b"/>
<hi>與官屬小吏摴蒱藏鉤為樂遷海録碎事段成式詩序云賞心樂事不廢良辰  燭投鉤必窮永夜</hi>　搏<lb/>
拳　照指<hi>東臯雜録孔常甫言唐有藏鉤詩云城頭旗鼔傳花枝席上搏拳掘松子  西京雜記戚</hi>
<hi>夫人以百鍊金為彄環照見指骨上惡之以賜侍兒</hi>　陳鶴工藏　髙映善意<hi>列朝</hi>
<hi>詩集本傳山陰陳鶴神宇奇秀工諸技藝凡投壺博戲酒政<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>籌一遇興至靡不窮態極巧  酉陽雜俎舉人</hi>
<hi>髙映善意彄段成式嘗於荆州藏鈎每曹五十餘人十中其九映言但意舉止辭色若察囚視盗也</hi>
　　藏鉤三<lb/>
原賦晉庾闡藏鉤賦曰歎近夜之藏鉤復一時之戲望<lb/>
以道生為元帥以子仁為佐相思蒙朧而不啟目烱冷<lb/>
<pb n="KR3k0055_WYG_336-3a"/>
而不暢多取决於公長乃不咨於大匠鉤運掌而潛流<lb/>
手乘虛而密放示微跡而可嫌露疑似之情狀輙爭材<lb/>
以先叩各鋭志於所向意有往而必乖策靡陳而不䘮<lb/>
退怨歎於獨見慨相顧於惆悵夜景煥爛流光西驛同<lb/>
朋誨其夙退對者催其連射忽攘袂以發奇探意外而<lb/>
求迹奇未發而妙待意愈求而累僻疑空拳之可取手<lb/>
含珍而不摘督猛炬而増眀從因朗而心隔壯顔變成<lb/>
衰容神材比為愚䇿<lb/>
<pb n="KR3k0055_WYG_336-3b"/>
　　四維<lb/>
增文漢徐岳數術記遺藝經云四維東萊子所造也布<lb/>
十二時四維之一其文曰天行星紀石隨龍淵風吹羊<lb/>
圈天門地連兎居蛇穴馬到猴邊雞飛猪鄉鼠入虎廛<lb/>
摰侯亦有四維之戲與此異焉<lb/>
原賦東晉李秀四維賦并序四維戲者衛尉摰侯所造<lb/>
也畫紙為局截木為棊取象一元分而為二准陰陽之<lb/>
位擬剛柔之策而變動云為成乎其中賦曰世有哲人<lb/>
<pb n="KR3k0055_WYG_336-4a"/>
黄中通理探賾索隱開物建始造四維之妙戲邈衆藝<lb/>
之特奇畫盈尺之紙局乃擬象乎兩儀立太極之正統<lb/>
班五常之列位剛柔異而作配趨舍同而從類或盤紆<lb/>
詰屈連延絡繹或間不容息舍棊則獲圍成未合驕棊<lb/>
先出九道並列專都獨畢<lb/>
　　象戲一<lb/>
原周武帝造象戲　増楊升菴集世傳象經為周武帝<lb/>
所製按後周書天和四年帝製象經殿上集百寮講說<lb/>
<pb n="KR3k0055_WYG_336-4b"/>
隋經籍志象經一卷周武帝撰有王褒注王裕注何妥<lb/>
注又有象經發題義又據小說周武帝象經有日月星<lb/>
辰之象意者以兵機孤虛衝破寓於局間決非今之象<lb/>
戲車馬之類也<lb/>
　　象戲二<lb/>
原序王褒為象經序一曰天文以觀其象天日月星是<lb/>
也二曰地理以法其形地水火金木土是也三曰陰陽<lb/>
以順其本陽數為先本於天陰數為後本於地是也四<lb/>
<pb n="KR3k0055_WYG_336-5a"/>
曰四時以正其序東方之色青其餘三色例皆如之是<lb/>
也五曰算數以通其變俯仰則為天地日月星變通則<lb/>
為水火金木土是也六曰律吕以宣其氣在子取未在<lb/>
午取丑是也七曰八卦以定其位至震取兊至離取坎<lb/>
是也八曰忠孝以惇其敎出則盡忠入則盡孝是也九<lb/>
曰君臣以事其禮不可以貴凌賤直而為曲不可以卑<lb/>
褻尊隱而無犯是也十曰文武以成其務武論七德文<lb/>
表四敎是也十一曰禮義以制其則居上不驕為下盡<lb/>
<pb n="KR3k0055_WYG_336-5b"/>
敬進退有度可法是也十二曰觀德以考其行定而後<lb/>
求義而後取時然後言樂然後笑是也或升進以報德<lb/>
義取遷善或黜退以貶過事在懲惡或以沈審為貴正<lb/>
其瞻視或以狥齊為功眀其糾察得失表於隆替在賤<lb/>
必申怠敬彰於勸沮處尊思屈片言崇於拱璧一徳踰<lb/>
於華衮<lb/>
原賦周庾信象戲賦曰觀夫造作權輿皇王厥初法凝<lb/>
陰於厚徳仰冲氣於清虚於是緑簡既開丹局直正理<lb/>
<pb n="KR3k0055_WYG_336-6a"/>
洞研㡬原窮作聖若扣洪鐘如懸眀鏡白鳳遥臨黄雲<lb/>
髙映可以變俗移風可以莅官行政是以局取諸乾仍<lb/>
圖上元月輪新滿日暈初圓摸羽林之華蓋寫眀堂之<lb/>
璧泉坤以為輿剛柔巻舒若方鏡而無影似空城而未<lb/>
居促成文之畫亡靈龜之圖馬麗千金之馬符眀六甲<lb/>
之符於是搢笏當次依辰就席迴地理於方珪轉天文<lb/>
於圓璧分荆山之羙玉數藍田之珉石南行赤水之符<lb/>
北使𤣥山之策居東道而龍青出西闗而馬白既舒𤣥<lb/>
<pb n="KR3k0055_WYG_336-6b"/>
象聊定金枰昭日月之光景乘風雲之性靈取四方之<lb/>
正色用五德之相生從月建而左轉起黄鐘而順行陰<lb/>
翻則顧兎先出陽變則靈烏獨眀况乃豫遊仁壽行樂<lb/>
徽音水影搖日花光照林乍披圖而久玩或開經而熟<lb/>
尋雖復成之於手終須得之於心乃有龍燭銜花金爐<lb/>
浮氣月落桂垂星斜柳墜猶豫樞機嫌疑涇渭顧望迴<lb/>
惑心情怖畏應對坎而衝離忽當申而取未<lb/>
　　射覆一<lb/>
<pb n="KR3k0055_WYG_336-7a"/>
増韓非子人有設桓公隱者曰一難二難三難何也桓<lb/>
公不能射以告管仲　原漢書東方朔傳武帝嘗使數<lb/>
家射覆置守宫盂下射之皆不中朔請射之廼扐蓍布<lb/>
卦而對曰臣以為龍又無角謂之為蛇又有足跂跂脈<lb/>
脈善縁壁是非守宫即蜥蜴上曰善賜帛十疋復使射<lb/>
他物連中輒賜帛郭舍人曰朔幸中耳非至數也臣願<lb/>
令朔覆射中之臣榜百不中臣賜帛廼覆樹上寄生令<lb/>
朔射之曰窶藪也舍人曰果知朔不能中也朔曰著樹<lb/>
<pb n="KR3k0055_WYG_336-7b"/>
為寄生盆下為窶藪上令榜舍人　魏志管輅傳新興<lb/>
太守諸葛原取燕卵蠭窠鼅鼄著器中使射覆卦成輅<lb/>
曰第一物含氣須變依乎宇堂雄雌以形翅翼舒張此<lb/>
燕卵也第二物家室倒懸門户衆多藏精育毒得秋乃<lb/>
化此蠭窠也第三物觳觫長足吐絲成羅尋網求食利<lb/>
在昏夜此鼅鼄也又平原太守劉邠取印囊及山鷄毛<lb/>
著器中使射輅曰内方外圓五色成文含寶守信出則<lb/>
有章此印囊也髙岳巖巖有鳥朱身羽翼𤣥黄鳴不失<lb/>
<pb n="KR3k0055_WYG_336-8a"/>
晨此山雞毛也又清河令徐季龍取十三種物著大篋<lb/>
中使輅射云器中籍籍有十三種物先說雞子後道蠶<lb/>
蛹遂一一名之惟以梳為箆耳　梁元帝洞林序河東<lb/>
郭生纔能射覆案郭生郭璞也　白帖宋蔡鐵善卜劉<lb/>
義宣射一白鼠置函中召鐵使卜兆成笑曰具已知矣<lb/>
劉曰狀之鐵曰兊色之鼠背眀户彎弧射之絶左股鼠<lb/>
孕三雄而兩雌若不見信剖腹而立知公乃使剖腹皆<lb/>
如鐵言遂賜錢一萬　増玉壺清話趙晉公在中書聞<lb/>
<pb n="KR3k0055_WYG_336-8b"/>
丁文杲善射覆召至函一物令射之文杲書四句云太<lb/>
歳當頭坐諸神列兩旁其中有一物猶𢃄洞庭香發函<lb/>
視之乃用歴日第一幅褁緑橘一枚也<lb/>
　　射覆二<lb/>
原測隱　索隱　増指大將　知名僧<hi>元史世祖獵於柳林御幄殿侍</hi>
<hi>臣甚衆顧田忠良曰今拜一大將取江南朕心已定果何人耶忠良環視左右目一人對曰是偉丈夫可屬大</hi>
<hi>事帝笑曰此巴延也為西王錫里庫使朕以其才留用之汝識朕心賜鈔五百貫衣一襲  又曰太保劉秉忠</hi>
<hi>薦田忠良於世祖遣使召問曰朕有事縈心汝試占之對曰當是一名僧病耳帝曰然國師也</hi>　上皇<lb/>
<pb n="KR3k0055_WYG_336-9a"/>
黙識　髙祖大笑<hi>龍城錄上皇始平禍亂在宫所與道士馮存澄因射覆得卦曰合因又得</hi>
<hi>卦曰斬闗又得卦曰鑄印乘軒存澄射曰昔此卦三靈為最善黄帝勝炎帝而筮得之所謂合因斬闗乘軒始</hi>
<hi>當具斷終得嗣天上皇掩其口曰止黙識之矣即位應其術焉  江盈科談言北齊髙祖嘗宴近臣為樂髙祖</hi>
<hi>曰我與汝等作謎可共射之卒律葛荅諸人皆射不得石動筩云臣已射得莫是煎餅髙祖笑曰是也汝等更</hi>
<hi>作一謎我為汝射之動筩作謎卒律葛荅髙祖俱射不得問是何物荅曰是煎餅髙祖曰何故更作動筩云乘</hi>
<hi>大家熱鐺子再作一箇髙祖大笑</hi>　金盆白鵲　赤鈴元珠<hi>杜陽雜編羅浮先生</hi>
<hi>軒轅集善射覆嬪御取金盆覆白鵲以試之集方休於所舍忽起謂中貴人曰皇帝安能更令老夫射覆盆乎</hi>
<hi>中貴皆不喻其言於時上召令速至纔及玉階謂上曰盆下白鵲宜早放之上笑  海録碎事有以茱茰令郭</hi>
<pb n="KR3k0055_WYG_336-9b"/>
<hi>璞射之者璞曰子如赤鈴含元珠案文言云是茱茰</hi>　混沌方眀　隱伏必中<hi>山堂</hi>
<hi>肆考有人將雞子二枚令葉簡占之占云此物不難知一雄兼一雌請將打破看方眀混沌時  潛確類書趙</hi>
<hi>逹治九宫一算之術用意精密計飛蝗射隱伏無不中</hi>　客師射鼠　文杲射蜂<lb/>
<hi>山堂肆考唐袁客師天罡子也髙祖置一鼠於奩令術家射之皆曰鼠客師曰然入則一出則四發之鼠生三</hi>
<hi>子採又曰丁文杲覆射蜂曰蘤蘤華華山中  花雖無官職一日兩衙啟之果蜂也</hi>　不石即玉<lb/>
　似珠如丹<hi>又曰太宗取一物令文杲射文杲云有頭有足不石即玉欲要縮頭不能入腹乃壓</hi>
<hi>書石龜也色葆光録剡人葉簡有人將橘子合之令占曰圓似珠  如丹倘能擘破同分喫爭不慙愧洞庭山</hi>
　得物手中　取名器中<hi>元史田忠良字正卿通儒家雜家言世祖遣使召至指西</hi>
<pb n="KR3k0055_WYG_336-10a"/>
<hi>序第二人曰彼手中握何物對曰雞卵也果然帝喜相唐書李景讓傳蔣伸輔政景讓名素出伸右宣宗擇</hi>
<hi>盡書羣臣當選者以名内器中禱憲宗神御前射取之而景讓名不得</hi>　四公言驗　九<lb/>
疇術精<hi>唐張說梁四公記梁天監中有蜀闖䨲杰䴰䵎仉䏿四公謁武帝見之甚恱因令沈隐侯約作</hi>
<hi>覆射將與百僚共射之時太史適獲一鼠約緘之以獻帝筮之遇蹇之噬嗑帝占成曰先蹇後噬嗑是其時内</hi>
<hi>艮外坎是其象坎為盗其鼠也居蹇之初動而見嗑其拘繋矣噬嗑六爻四无咎一利艱貞非盗之事上九何</hi>
<hi>校滅耳凶是因盗獲戾必死鼠也帝自矜其中頗有喜色次啓闖公占曰時日旺相必生鼠矣且隂陽晦而入</hi>
<hi>文明從静止而之震動失其性必就擒矣金盛之月制之必金子為鼠辰與艮合體坎為盗又為隐伏隐伏為</hi>
<hi>盜是必生鼠也金數於四其鼠必四離為文眀南方之卦日中則昃况隂類乎晉之繇曰死如棄如寔其事也</hi>
<pb n="KR3k0055_WYG_336-10b"/>
<hi>日歛必死既見生鼠百僚失色而尤闖公曰占辭有四今者惟一何也公曰請剖之帝性不好殺自恨不中至</hi>
<hi>日是鼠死矣因令剖之果姙三子算金史麻九疇因經義學易後喜邵堯夫皇極書因學  數又喜卜筮射覆</hi>
<hi>之術</hi>
　　算一<lb/>
増易大衍之數五十天數二十有五地數三十凡天地<lb/>
之數五十有五此所以成變化而行鬼神也　周禮保<lb/>
氏養國子以道乃敎之六藝六曰九數<hi>注數即九章算術</hi>　漢<lb/>
書律厯志數者一十百千萬也所以算數事物慎性命<lb/>
<pb n="KR3k0055_WYG_336-11a"/>
之理也　内經恍惚之數生於毫釐毫釐之數起於度<lb/>
量千之萬之可以益大　說文算長六寸計歴數者也<lb/>
　風俗通夫數一為特侯奇隻二為再兩偶䨇三為參<lb/>
四為乘　一行算法萬萬穰為載數之極矣或問何以<lb/>
數之為載按孫子算經云古者積錢上至於天天不能<lb/>
容下至於地地不能載天不能蓋地不能載故名曰載<lb/>
　算經問度之起起於何荅曰度之起起於忽忽者神<lb/>
蟲口中吐絲名也十忽為絲十絲為毫又曰量之起起<lb/>
<pb n="KR3k0055_WYG_336-11b"/>
於何荅曰量之起起於粟是隂陽所生從六甲而出故<lb/>
六粟為圭十圭為杪又曰秤之起起於何荅曰秤之起<lb/>
起於黍黍是三稜草子也十黍為絫十絫為銖　鶴林<lb/>
玉露蔡西山云數窮於九九者究也至十則又為一矣<lb/>
　正字通宋祖沖之有度景量竿法皆本勾股重差為<lb/>
乘除勾股窮而有立表立表窮而有重表長短輕重髙<lb/>
下皆可按法求之　喻林劉子專學篇云隷首天下之<lb/>
善算也有鳴鴻過者彎弧擬之將發未發之間問以三<lb/>
<pb n="KR3k0055_WYG_336-12a"/>
五則不知也非三五難算意有暴昧鴻亂之也　眀從<lb/>
信録洪武初定科舉格中式後十日以騎射書算厯五<lb/>
事試之　紀事本末主事鄭善夫言漢宋以來皆設算<lb/>
學與儒藝同科稱四門博士<lb/>
　　算二<lb/>
増算經易稱太極是生兩儀數之先也自隷首作術容<lb/>
成造厯算法斯興　說苑齊桓公設庭燎以待士期年<lb/>
而士不至於是東野鄙人有以九九之術見者桓公曰<lb/>
<pb n="KR3k0055_WYG_336-12b"/>
九九何足以見乎鄙人對曰臣非以九九為足以見也<lb/>
九九薄能耳而君猶見之况賢於九九乎桓公曰善<lb/>
楊升菴集范子有計然其人姓辛名文子因其善計算<lb/>
而精研故號曰計然　漢書張蒼眀習天下圖書計籍<lb/>
又善算律厯故令蒼以列侯居相府領主郡國上計者<lb/>
　又曰上方與晁錯調兵算單食　海録碎事漢武帝<lb/>
元狩四年孔僅為大農丞桑宏羊以計算二人言利事<lb/>
析秋毫　漢書宣帝時大司農丞耿壽昌以善算得幸<lb/>
<pb n="KR3k0055_WYG_336-13a"/>
於上　西京雜記安定嵩真眀算術嘗曰北邙青隴上<lb/>
孤檟之西四丈所鑿之入七尺吾欲葬此地及真死依<lb/>
言往掘得古時空槨即以葬焉　魏書有仙人成公興<lb/>
傭賃宼謙之家為其開舍南辣田謙之坐樹下算興時<lb/>
來看後謙之算七曜有所不了惘然自失興曰先生何<lb/>
為不懌謙之曰我學算累年而近算周髀不合以此自<lb/>
愧興曰先生試隨興語布之俄然便決謙之歎服不測<lb/>
請師事之　唐書李淳風幼秀爽通羣書眀歩天歴算<lb/>
<pb n="KR3k0055_WYG_336-13b"/>
　又曰太子少詹事邊岡用算極巧能馳騁反覆於乘<lb/>
除間　又曰劉晏每朝謁馬上猶以鞭算　酉陽雜俎<lb/>
僧一行博覽無不知尤善於數鉤深藏往當時學者莫<lb/>
能測　又曰邢和璞偏得黄老之道善心算　宋史邵<lb/>
雍號康節受數學於穆修淵源於麻衣道者遂著皇極<lb/>
經世書若干卷窮天地始終之數　又曰王延範性豪<lb/>
率尚氣尤好術數有徐肇為推九宫算法得八少一佯<lb/>
驚起曰君侯大貴當如江南李國主耳　齊東野語沈<lb/>
<pb n="KR3k0055_WYG_336-14a"/>
仲存云近世精於律者莫如衛朴古今日月食但口誦<lb/>
乘除不差一算　夢溪筆談淮南人衛朴精於厯術大<lb/>
乘除皆不下照位運籌如飛人眼不能逐有故移一算<lb/>
者朴自上至下手尋一徧至移算處則撥正而去　鶴<lb/>
林玉露有日者謁黄直卿言善算星數知人禍福直卿<lb/>
曰吾亦有箇大算數書曰惠廸吉從逆凶作善䧏之百<lb/>
祥作不善䧏之百殃此箇數亘古今不差豈不優於子<lb/>
之算數乎　陳善捫蝨新語予兄慶長素曉易予從問<lb/>
<pb n="KR3k0055_WYG_336-14b"/>
大衍之數虚一不用當其不用一歸何處慶長舉起算<lb/>
子一把良久笑云甚處去耶此亦有理　金史武禎深<lb/>
曉數學其占如響子亢得父術嘗與一學生終日相對<lb/>
握籌布畫目炯炯若有所營見者莫測也　元史蕭㪺<lb/>
博極羣書凡天文地理律厯算數靡不研究　又曰至<lb/>
元間初立太史局治歴皆司天臺子太史王恂問以算<lb/>
數莫能對獨齊履謙隨問隨荅恂大奇之　眀從信録<lb/>
博士元統奏言郭伯玉精眀九數願徴令推算以宣昭<lb/>
<pb n="KR3k0055_WYG_336-15a"/>
一代之制<lb/>
　　算三<lb/>
原席豆　囷米<hi>吳趙逹或使算小豆取數斗播席上達計之覆驗果信  曹元理漢成帝時人</hi>
<hi>其友人陳廣漢嘗曰吾有二囷米忘其數子為計之元理以食筋各十餘轉曰東囷七百四十九石二升七合</hi>
<hi>西囷六百九十七石八㪷後出米西囷六百九十七石七斗九升中有一鼠大堪一升東囷不差圭合元理曰</hi>
<hi>遂不知鼠之殊米不如剝面皮矣</hi>　書壽　知終<hi>安定嵩真成帝時人嘗自算其壽七十三</hi>
<hi>綏和元年正月二十五日晡時死書其壁以記之至二十四日晡時死其妻曰見真算時長下一算欲以告之</hi>
<hi>慮脱有㫖故不敢言今果校一日曰趙逹引算自歎曰吾算訖矣妻聞而哭逹彌妻意乃  向者誤謬耳果如</hi>
<pb n="KR3k0055_WYG_336-15b"/>
<hi>期而終</hi>　善計　善射<hi>荘子善計不用籌算  下詳後</hi>　増算位　針鋒<lb/>
<hi>數術記遺注運籌算迴游於手掌之間數從食指上節間為一位第二節間為十位第三節間為百位至中指</hi>
<hi>上節間為千位中節間為萬位下節間為十萬位無名指上節間為百萬位中為千萬位下為億也餘皆倣此</hi>
<hi>為又曰八卦算法用一針鋒所指以定算位指正南離  一西南坤為二正西兑為三西北乾為四正北坎為</hi>
<hi>五東北艮為六正東震為七東南巽為八至九位闕即在中央豎而指天故曰針刺八方位闕從天也</hi>
十等　九道<hi>數術記遺黄帝為法數有十等及其用也乃有三焉十等者億兆京垓秭壌溝澗正</hi>
<hi>載三等者謂上中下也九又曰太乙算太乙之行去來  道</hi>　神算　心算<hi>張說大衍厯序</hi>
<hi>振古未探之象必發揮於神算無潘岳楊荆州誄曰目睇毫末心算  垠</hi>　成算　轉算<hi>楊烱</hi>
<pb n="KR3k0055_WYG_336-16a"/>
<hi>渾天儀賦倘隷首重生亦不能成其算莫張說開元正歴頌修德増祚與天無窮轉算之徒  能究也</hi>
量竿　校籌<hi>上見算一其五車韻瑞蜀何祗使人校籌祗聽  讀而心計之不差升合</hi>　原<lb/>
射隱伏　算虛數<hi>趙逹治九宫一算之術用意精密計飛蝗射隱伏無不中  又有書於簡</hi>
<hi>上作千萬數著空倉中封之令逹算之亦知其數目</hi>　數甲子　算圖緯<hi>傳絳縣老人曰</hi>
<hi>臣生之歳正月甲子朔四百四十五甲子矣其年於今三之一也史趙曰亥有二首六身下二如身是其日數</hi>
<hi>也士文伯曰然則二萬六千六百有六旬也吾鄭康成事馬融融考圖緯令康成算歎曰鄭生東去  道東矣</hi>
　増備於六　起於一<hi>賈誼書數度之道以六為法數度之始始於微細有形之物莫</hi>
<hi>細於毫是故立一毫以為度十毫為髪十髪為釐十釐為分十分為寸十寸為尺備於六故先王以為天下用</hi>
<pb n="KR3k0055_WYG_336-16b"/>
<hi>也百尹文子曰數十百千萬億億萬千  十皆起於一推之億億無差矣</hi>　主蒱簿　算棊<lb/>
局<hi>唐書楊國忠專主蒱簿計算鉤畫分銖不爽出夢溪筆談唐僧一行曾算棊局都數千變萬化不  數棊</hi>
<hi>之局盡之</hi>　窺海島　指青丘<hi>宋祖沖之有窺望海島法丘山海經帝令豎亥歩自東極</hi>
<hi>至於西極五億二萬九千八百里八十步䜿亥右手把算左手指青丘曰五萬九千八百里</hi>始庖犧<lb/>
　祖黄帝<hi>正字通周髀算經二卷趙君卿注始庖犧氏周公受於大夫商髙以九數勾股重差算日</hi>
<hi>月周天行度逺近之數處宋史徽宗時置算學議所祖或以孔子贊易知數徐  仁言仲尼之道無所不備黄</hi>
<hi>帝迎日推策數之始也祖黄帝為宜</hi>　原壁下羙酒　俎上蒸肫<hi>趙逹如故人家</hi>
<hi>食畢主人曰乏嘉肴無以敘意逹因取雙箸再三縱横曰君東壁下有美酒一斛鹿肉三斤主人慙曰以卿喜</hi>
<pb n="KR3k0055_WYG_336-17a"/>
<hi>射故相試耳業陳廣漢為曹元理取酒鹿脯數片元理復算曰此資  之廣何供饋之𥚹耶廣漢慙曰有倉卒</hi>
<hi>客無倉卒主人元理曰俎上蒸肫一頭厨中荔枝一盤皆可為設廣漢再拜謝罪自入取之盡日為歡其術後</hi>
<hi>傳南季季傳項瑫瑫傳子陸皆得其分數而失𤣥妙焉</hi>　厯算小學　元算數書<lb/>
<hi>漢平紀徵天下厯算小學所在為駕一封遣詣京師教授注一封乘一馬  孫騰少師事趙達許敎之數矣他</hi>
<hi>日齎酒拜跪請之達曰先人得此術圖為帝王師而三代不過太史郎誠不欲復傳之吾術微妙頭乘尾除元</hi>
<hi>算之法父子不相語今真相授乃出素書二卷曰吾久不看暫尋一徧數日當與後誑言失之也</hi>　心<lb/>
計成數　屈指發疑<hi>桑宏羊心計成數謂不用籌也算吳顧譚字子黙省簿書未嘗下</hi>
<hi>籌徒屈指心計盡發疑謬人皆服之</hi>　升合不差　毫釐靡失　増迴算<lb/>
<pb n="KR3k0055_WYG_336-17b"/>
帷幙　布算院庭<hi>吳志孫權行師征伐每令趙達有所推歩皆如其言嘗笑謂諸星氣風術</hi>
<hi>者曰當迴算帷幙不出户牗以知天道而反晝夜暴露以望氛祥不亦難乎  唐書僧一行姓張公謹之後也</hi>
<hi>初求訪師資以窮大術至天台山國清寺見一院古松十數門有流水一行立於門屏間聞院僧於庭布算謂</hi>
<hi>其徒曰今日當有弟子自逺求吾算法已合到門即除一算曰門前水當却西流弟子亦至一行承其言而趨</hi>
<hi>入盡授其術水果亦西流</hi>　隷首九章　商鞅三術<hi>九章算法一曰方田以御田疇</hi>
<hi>畛域二曰粟米以御交質變易三曰衰分以御貴賤禀税四曰少廣以御積羃方圓五曰商功以御功程積實</hi>
<hi>六曰均輸以御逺近勞費七曰盈朒以御隱雜互見八曰方程以御錯揉正貟九曰勾股以御髙深廣逺  史</hi>
<hi>記自秦孝公時商鞅獻三術内一開道阡陌以五尺為歩二百四十為畆</hi>　王恂名著　祖<lb/>
<pb n="KR3k0055_WYG_336-18a"/>
暅藝精<hi>元史王恂以算術著名裕宗嘗問焉恂曰算數六藝之一定國家安人民乃大事也  顔氏家</hi>
<hi>訓算術亦是六藝要事自古儒士皆學通之然可以兼眀不可以專業江南此學殊少惟范陽祖暅精之河北</hi>
<hi>多曉此術</hi>　生變靡盡　循環無窮<hi>數術記遺五行算以生兼生生變無盡  又曰</hi>
<hi>數之為用言重則變以小兼大又加循環循環之理豈有窮乎</hi>　始於積微　終於大<lb/>
衍<hi>數術記遺不辨積微之為量詎曉百億與大千  又曰從億至載終於大衍</hi>　率羨要㑹<lb/>
　補虧就盈<hi>史皇帝命隷首作數以率其羡要其㑹律度量衡由是而成  夢溪筆談算術多門</hi>
<hi>如求一上驅搭因重因之類皆不離乘除惟増成一法却不用乘除但補虧就盈而已</hi>　控帶四<lb/>
時　經緯三才<hi>數術記遺注珠算刻板為三分其上下二分以停游珠中間一分以定算位位</hi>
<pb n="KR3k0055_WYG_336-18b"/>
<hi>各五珠上一珠與下四珠色别其上别色之珠當其下四珠珠各當一至下四珠所領故云控帶四時其珠游</hi>
<hi>於三方之中故云經緯三才也</hi>　環矩合矩　立表重表<hi>周髀算經環矩以為圓合</hi>
<hi>矩以為方一  下見算</hi>　依五行之色　合六爻之變<hi>數術記遺注九宫守</hi>
<hi>一位依行色者依五行之色北方水色黑數一東方木色青數三南方火色赤數二西方金色白數四中央土</hi>
<hi>色黄數五作魏劉徽九章算經序庖犧氏始畫八卦  九九之術以合六爻之變</hi>　原採越人<lb/>
之餘策　持晉相之牙籌　該天地而總隱陽　測鬼<lb/>
神而知造化　増紀衆理而敘羣倫　入幽微而致深<lb/>
逺<hi>趙君卿勾股方圓圖注觀其迭相規矩共為反覆互與通分各有所得然則統敘羣倫宏紀衆理貫幽入</hi>
<pb n="KR3k0055_WYG_336-19a"/>
<hi>微鈎深致遠故曰其裁制萬物惟所為之也</hi>
　　算四<lb/>
増黄帝三數<hi>夏侯陽算經序黄帝定三數為十等隷首因以著九章</hi>　算博士<hi>海録</hi>
<hi>碎事駱賓王詩好以數對如秦地重闗一百二漢家離宫三十六之類號算博士</hi>　僧泓善算<lb/>
<hi>稗海張敬之則天時每思唐徳唯以禄仕謂子冠宗曰吾累官至春卿侍郎當入三品子弟將通由厯於天官</hi>
<hi>有僧泓者善隂陽算術謂敬之曰六郎無煩求三品敬之曰弟子無所求勵此兒子耳</hi>　折除法<lb/>
<hi>崇文總目唐僧一行擴首載術括一百三十五言撮一位算法精妙之㫖復有算法五章益以折除之法</hi>
一算術<hi>又曰唐江本撰三位乘除法位算法二巻以一位因折進退作一算術九篇頗為簡約</hi>
<pb n="KR3k0055_WYG_336-19b"/>
鐵冠奇中<hi>從信錄鐵冠道人張中曾遇異人授以太極數學太祖聞豫章受圍問何日圍解中曰當</hi>
<hi>在七月丙戌暨報至乃乙酉蓋日官算厯是月差一日實在丙戌解去其他奇中類此</hi>
　　算五<lb/>
增序宋鮑澣之周髀算經序周髀算經二巻古蓋天之<lb/>
學也以勾股之法度天地之髙厚推日月之運行而得<lb/>
其度數其書出於商周之間自周公受之於商髙周人<lb/>
志之謂之周髀其所從來逺矣隋書經籍志有周髀一<lb/>
卷趙嬰注周髀一巻甄鸞重述而唐之藝文志天文類<lb/>
<pb n="KR3k0055_WYG_336-20a"/>
有趙嬰注周髀一巻甄鸞注周髀一巻其厯算類仍有<lb/>
李淳風注周髀算經二巻本此一書耳至於本朝崇文<lb/>
總目與夫中興館閣書目皆有周髀算經二巻云趙君<lb/>
卿述甄鸞重述李淳風等注釋趙君卿名爽君卿其字<lb/>
也如是則在唐以前則有趙嬰之注而本朝以來則是<lb/>
趙爽之本所記不同意者趙嬰趙爽止是一人豈其字<lb/>
文相類轉冩之誤耶然亦當以隋唐之書為正可也又<lb/>
崇文總目及李籍周髀音義皆云趙君卿不詳何代人<lb/>
<pb n="KR3k0055_WYG_336-20b"/>
今以序文考之有曰渾天有靈憲之文蓋天有周髀之<lb/>
法靈憲乃張衡之所作實後漢安順之世而甄鸞之重<lb/>
述者乃是解釋君卿之所注出於宇文周之世以此推<lb/>
之則君卿者其亦魏晉之間人乎若夫乘勾股朱黄之<lb/>
實立倍差減并之術以盡開方之妙百世之下莫之可<lb/>
易則君卿者誠算學之宗師也<lb/>
增題詞眀沈士龍周髀題詞曰始讀周髀輒駭其艱怪<lb/>
及再一尋討不過乘方圓參兩以生勾股遂至於算數<lb/>
<pb n="KR3k0055_WYG_336-21a"/>
所不可及蓋亦因天地自然之數耳故其書稱榮方學<lb/>
於陳子至畢思騖神卒無所用其智乃知謂天蓋髙固<lb/>
可坐而定者不誣也<lb/>
　　雜技一<lb/>
増說文技巧也　廣韻藝也又方術也　泰誓作奇技<lb/>
淫巧　大學序百家衆技之流　左傳小人伐其技以<lb/>
憑君子　莊子騏驥驊騮一日而馳千里捕鼠不如狸<lb/>
狌言殊技也　荀子螣蛇無足而飛鼯鼠五技而窮<lb/>
<pb n="KR3k0055_WYG_336-21b"/>
記纂淵海百戲起於秦漢有走丸跳劔戲車山車興雲<lb/>
動雷跟挂腹旋吞刀履索吐火激水轉石𠻳霧扛鼎象<lb/>
人怪獸舍利之戲　史記貨殖傳洒削薄枝也而郅氏<lb/>
鼎食　揚子通天地而不通人曰技　後漢書桓譚傳<lb/>
小力技數之人　班固賓戲離婁眇目於毫分逢蒙絶<lb/>
技於弧矢班輸㩁巧於斧斤　文中子規矩繩墨者巧<lb/>
之具<lb/>
　　雜技二<lb/>
<pb n="KR3k0055_WYG_336-22a"/>
増晉王子年拾遺記成王即政七年南陲之南有扶婁<lb/>
之國其人善能機巧變化易形改服大則興雲起霧小<lb/>
則入於纖毫之裏綴金玉毛羽為衣裳吐雲噴火鼓腹<lb/>
如雷霆之聲或化為犀象獅子龍蛇犬馬之狀或變為<lb/>
虎兕或口吐人於掌中備百戲之樂宛轉屈曲於指間<lb/>
見人形或長數分或復數寸神怪歘忽衒麗於時　綱<lb/>
目按列子記周穆王時巧人有偃師者為木人能歌舞<lb/>
王與盛姬觀之舞既終木人瞬目以手招王左右王怒<lb/>
<pb n="KR3k0055_WYG_336-22b"/>
欲斬偃師偃師懼壞之皆丹墨膠漆之所為也　莊子<lb/>
桓公讀書於堂上輪扁斲輪於堂下釋椎鑿而問桓公<lb/>
曰敢問君之所讀何言耶公曰聖人之言也曰聖人在<lb/>
乎公曰已死矣曰然則君之所讀者古人之糟粕也桓<lb/>
公曰寡人讀書輪扁安得議乎有說則可無說則死輪<lb/>
扁曰斲輪徐則甘而不固疾則若而不入不疾不徐得<lb/>
之於手應之於心口不能言有數存於其間臣不能喻<lb/>
臣之子臣之子亦不能受之於臣矣　拾遺記靈王二<lb/>
<pb n="KR3k0055_WYG_336-23a"/>
十三年有萇宏能招致神異忽見二人乘雲而至王迎<lb/>
之上席時大旱地裂木然一人先唱能為雪霜引氣一<lb/>
噴則雲起雪飛宫中池井堅氷可琢一人唱能使即席<lb/>
為炎乃以指彈席上而暄風入室裘褥皆棄於臺下容<lb/>
成子諫曰大王以天下為家而染異術使變夏改寒以<lb/>
誣百姓文武周公之所不取也王乃疎萇宏而求正諫<lb/>
之士　太平廣記魯班燉煌人莫詳年代巧侔造化於<lb/>
凉州造浮圖作木鳶每撃楔三下乘之以歸　文苑彚<lb/>
<pb n="KR3k0055_WYG_336-23b"/>
雋宋人有為其君以玉為楮葉三年而成雜之楮葉中<lb/>
不辨列子曰使造化三年而成一葉物之有葉者鮮矣<lb/>
　漢書衛綰以戲車為郎事文帝<hi>注若今㺯車之技</hi>　又曰武<lb/>
帝作巴俞都盧海中碭極曼衍魚龍角觝之戲<hi>注海中碭極樂</hi>
<hi>名曼衍獸名似狸而小假作獸以戲也</hi>　典畧魏眀帝使博士馬鈞作水<lb/>
轉百戲巨獸魚龍㺯馬列騎如漢西京故事　鄴中記<lb/>
走馬或在馬脇或在馬頭或在馬尾走如故名為猿騎<lb/>
　敎坊記上於天津橋設帳殿酺三日敎坊一小兒筋<lb/>
<pb n="KR3k0055_WYG_336-24a"/>
斗絶倫乃衣以繒綵梳洗雜於内伎中少頃縁長竿倒<lb/>
立尋復去手久之垂手翻身而下中使宣㫖云此伎尤<lb/>
難近方教成蓋欲以矜異而其實小兒也　艷異編唐<lb/>
開元中數勅賜州縣大酺嘉興縣以百戲與盗司競勝<lb/>
直獄者語於獄中云我等但一事可觀即獲財利歎無<lb/>
能耳一囚曰吾解繩技吏白於監主主召問曰繩技人<lb/>
常也又何足異乎囚曰衆人繩技各繋兩頭然後於其<lb/>
上行立周旋某只消一條繩粗細如指五十尺不用繋<lb/>
<pb n="KR3k0055_WYG_336-24b"/>
著抛向空中騰躑反覆無所不為矣官大驚恱眀日吏<lb/>
領至戲塲此人捧一團繩計百尺餘置諸地將一頭手<lb/>
擲空中初抛二三尺次四五丈仰直如人牽之衆大驚<lb/>
異後乃抛髙二十餘丈仰空不見端緒此人隨繩運手<lb/>
尋身足離地抛繩虚空其勢如鳥旁飛逺颺望空而去<lb/>
脱身犴狴在此日焉　唐陳鴻祖東城老父傳眀皇出<lb/>
遊見賈昌㺯木鷄於雲龍門道旁召入為雞坊五百小<lb/>
兒長每千秋節萬樂具舉昌冠雕翠金華冠錦袖繡襦<lb/>
<pb n="KR3k0055_WYG_336-25a"/>
袴執鐸拂導羣雞敘立於廣塲顧盼如神指揮風生樹<lb/>
毛振翼礪吻磨距抑怒待勝進退有期隨鞭指低昂不<lb/>
失節度　鴻書唐穆宗時韓志和於上前出一柏木合<lb/>
方數寸中有物名蠅虎子不啻一二百焉其形皆赤乃<lb/>
分為五隊令舞凉州上召樂工以舉其曲而虎子盤旋<lb/>
宛轉無不中節每遇致詞處則隱隱如蠅聲及曲終纍<lb/>
纍而退若有尊卑等級志和臂虎子令於上前獵蠅於<lb/>
數歩之内如鷂捕雀罕有不獲者　唐蘇鶚杜陽雜編<lb/>
<pb n="KR3k0055_WYG_336-25b"/>
上䧏日大張音樂集天下百戲於殿前時有妓女石火<lb/>
胡本幽州人也挈養女五人纔八九歳於百尺竿上張<lb/>
弓弦五條令五女各居一條之上衣五色衣執㦸持戈<lb/>
舞破陣樂曲俯仰去來越節如飛是時觀者目眩心怯<lb/>
火胡立於十重朱畫牀子上令諸女造踏以至半空手<lb/>
中皆執五綵小幟牀子大者始一尺餘俄而手足齊舉<lb/>
為之踏渾脱歌呼抑揚若履平地上賜物甚厚文宗即<lb/>
位惡其太險傷神遂不復作　五代史唐莊宗少好角<lb/>
<pb n="KR3k0055_WYG_336-26a"/>
觝嘗與王郁較而屢勝頗以自矜因顧李存賢曰能勝<lb/>
我當與一鎮存賢搏而勝之莊宗病篤顧存賢曰角觝<lb/>
之勝吾不食言即以為盧龍節度使　㑹要淳化三年<lb/>
幸金明池觀水嬉命為競渡之戲擲金甌於波間俾軍<lb/>
人撇波爭取之　事文類聚工部尚書段綸奏召巧工<lb/>
楊思齊上令試之綸使先造傀儡上曰得巧工庻供國<lb/>
事卿令先造器具豈百工相戒母作淫巧之意耶乃削<lb/>
綸籍　遼史耶律托卜嘉以善撃鞠幸於上凡馳騁鞠<lb/>
<pb n="KR3k0055_WYG_336-26b"/>
不離杖　金史世宗撃毬常武殿司天馬貴中諫曰陛<lb/>
下春秋髙圍獵撃毬危事也宜悉罷之上曰朕以示習<lb/>
武耳　馬觀瀛涯勝覽自蘇門答剌西北行至榜葛剌<lb/>
國有隂陽醫卜百工技藝其餘百戲或以鐵索繋虎行<lb/>
市及至人家則解索坐虎於庭裸而摶虎虎怒交撲仆<lb/>
虎數回乃已或投手入虎喉虎亦不傷其家必啖虎以<lb/>
肉勞其人以錢蓋虎戲以需財也　從信録歙人汪宗<lb/>
孝好拳㨗之戲縁壁行如平地躍而騎屋瓦無聲已更<lb/>
<pb n="KR3k0055_WYG_336-27a"/>
自簷下屹立不加於色偃二丈竹水上驅童子過之皆<lb/>
股戰則身先往數十過已復驅童子從之諸鼓舞木熙<lb/>
跳丸飛劒之屬見之赧然自廢也<lb/>
　　雜技三<lb/>
原燕戲　鼠市<hi>列子蘭子能燕戲者復于宋元君元君大怒曰昔有異技干寡人技無庸適值</hi>
<hi>寡人有歡心故賜金帛今而復望吾賞拘而擬戮之經月乃放  晉陽秋衡陽區紙者甚有巧思造木室作鼠</hi>
<hi>市於中四方丈餘有四門門内有一木人縱四五鼠欲出門木人輒推木掩之門門如此鼠不得出</hi>　磨<lb/>
車　輪扇<hi>鄴中記石虎有磨車置石磨於車上行十里輙磨十斛此車皆以朱彩為飾唯用將車一</hi>
<pb n="KR3k0055_WYG_336-27b"/>
<hi>人車行則衆巧並發車止則止連西京雜記丁緩作七輪扇連以七輪大皆徑尺並相  續一人運之則滿堂</hi>
<hi>皆生寒風焉</hi>　眩人　祕戲<hi>張騫通大夏國得眩人眩與幻同  周仁以謹厚不飾得預後</hi>
<hi>宫祕戲</hi>　増棘猴　草人<hi>文苑彚雋燕王集巧士有人云能於棘刺之端造沐猴然王須</hi>
<hi>半年絶酒色方可見之王不能從之又曰偃師周穆王時人縛草作人能為  走</hi>　屠龍　厭<lb/>
虎<hi>莊子宋汗漫學屠龍技於支離殫千金之産以學屠龍而無所用其巧  西京雜記有東海黄公少時為</hi>
<hi>術能制龍御虎佩赤金刀以綘繒束髪立興雲霧坐成山河及衰老羸憊不能復行其術秦末有白虎見於東</hi>
<hi>海黄公乃以赤刀往厭之術既不行遂為虎所殺</hi>　走索　戴竿<hi>西京賦走索上而相逢注</hi>
<hi>索上長䋲繋兩頭於梁舉其中央兩人各從頭上交相度所謂儛絙者也  眀皇雜録帝初御勤政樓張樂百</hi>
<pb n="KR3k0055_WYG_336-28a"/>
<hi>技羅列敎坊女優王大娘善戴竿舞頭帶長竿施木山狀如瀛洲方丈命小兒持絳節立其上而舞中音節時</hi>
<hi>劉晏以神童召見上令賦詩立進一絶曰樓前百戲競爭新只有長竿妙入神誰謂綺羅番有力猶自嫌輕更</hi>
<hi>着人妃子甚喜置晏於膝上為傅脂粉</hi>　打毬　蹴踘<hi>通鑑唐僖宗令陳敬瑄等四人撃毬</hi>
<hi>賭三川敬瑄第一籌即以為西川節度使孔帖周寶與髙駢皆隷右神䇿軍以善撃毬俱補將軍通鑑蜀王衍</hi>
<hi>常列錦歩障撃毬其中爇諸香晝夜不絶宋吕祖謙紫薇雜記熙寧間神宗與二王禁中打毬子上問二王欲</hi>
<hi>賭何物徐王曰臣不别賭物若嬴時只告罷了新法為漢書注蹴踘足蹴之也踘以韋為之中實以物蹴踘</hi>
<hi>樂也霍去病傳穿地蹋踘注穿地作踘以皮為之實以毛蹴踘以為樂也孔帖薛嵩好蹴踘隱士劉銅勸止之</hi>
<hi>曰為樂甚衆何必乘危邀晷刻歡嵩恱圖其形座右</hi>　鷰濯　鳥飛<hi>西京賦注燕濯以盤水置</hi>
<pb n="KR3k0055_WYG_336-28b"/>
<hi>前踴身踰水却復坐如燕之浴也頭鄴中記立木橦長二丈橦頭安木兩伎兒各坐木一  或飛鳥或倒挂又</hi>
<hi>作猴獮之形</hi>　拔河　競渡<hi>武平一景龍文館記四年清眀中宗幸棃園命侍臣為拔河之</hi>
<hi>戲以大麻絙兩頭繋十餘小索每索數人執之以挽六弱為輸時七宰相二駙馬為東朋三相五將為西朋僕</hi>
<hi>射韋巨源少師唐休璟以年老隨絙而踣久不能起帝以為笑樂  記纂淵海越人為競渡有輕薄少年為鶩</hi>
<hi>没之戲有至水底然後魚躍而出唐書杜亞為淮南節度方春南民為競渡戲亞欲輕駛乃髹船底使篙人衣</hi>
<hi>油綵衣没水不濡</hi>　蹀馬　舞輪<hi>景龍文館記唐宴吐蕃使作蹀馬之戲遼史納后宴后族</hi>
<hi>及羣臣百戲角觝戲馬較勝以為樂戲通典梁有髙絙伎蓋今之戲繩者也舞輪伎蓋今之  車輪者也透三</hi>
<hi>峽伎蓋今之透飛梯者也擲倒伎倒行而舞也</hi>　撃甌　藏<graphic n="KR2630" url="https://raw.githubusercontent.com/kanripo/KR-Gaiji/master/images/KR2630.png" mimeType="image/png"/>
                    <hi>詞林海錯唐大中初郭道原善</hi>
<pb n="KR3k0055_WYG_336-29a"/>
<hi>撃甌用越甌邢甌十二旋加減水以筯撃之其音妙於方響  字彚補<graphic n="KR2630" url="https://raw.githubusercontent.com/kanripo/KR-Gaiji/master/images/KR2630.png" mimeType="image/png"/>於葉切藏<graphic n="KR2630" url="https://raw.githubusercontent.com/kanripo/KR-Gaiji/master/images/KR2630.png" mimeType="image/png"/>即今躇桶戲也宋丁謂</hi>
<hi>為玉清昭應宫使夏竦為判官一日宴齋宫優人有雜手藏<graphic n="KR2630" url="https://raw.githubusercontent.com/kanripo/KR-Gaiji/master/images/KR2630.png" mimeType="image/png"/>者謂曰古人無詠藏<graphic n="KR2630" url="https://raw.githubusercontent.com/kanripo/KR-Gaiji/master/images/KR2630.png" mimeType="image/png"/>詩竦為一絶云舞袖挑</hi>
<hi>珠復吐丸遮藏巧便百千般主公端坐無由見却被旁人冷眼㸔蓋諷謂也</hi>　原指南車<lb/>
卧褥爐<hi>傅子曰馬先生鈞天下之巧者也二子謂古無指南車記言之虛也先生曰古有之二子以白</hi>
<hi>明帝詔先生作之而指南作成爐西京雜記長安巧工丁緩作卧褥香爐一名被中香  本出房風其法後絶</hi>
<hi>至緩始更為之環轉四靣而爐體常平可置之被褥故取被褥為名也</hi>　増造雲梯　進<lb/>
龍牀<hi>王氏彚苑公輸班造雲梯攻宋墨子縈帶守之公輸班九攻而墨子九却之不能入遂輟兵  鴻書</hi>
<hi>唐穆宗時韓志和雕踏牀髙數尺其上飾之以金銀綵繪謂之見龍牀置之則不見龍形踏之則鱗鬛爪牙俱</hi>
<pb n="KR3k0055_WYG_336-29b"/>
<hi>出始進上以足履之而龍夭矯若得雲雨心怖遂令撤去</hi>　雕鸞鶴　化魚龍<hi>又曰韓志</hi>
<hi>和本倭國人善雕木作鸞鶴鵶鵲之狀飲啄動静與真無異以闗戾置於腹中發之則凌雲奮飛可髙百尺至</hi>
<hi>二百歩外方始却下兼刻木作猫兒以捕鼠雀飛龍使異其機巧遂以事奏上覽而恱之  漢官職典天子臨</hi>
<hi>徳陽殿受朝賀作九賓樂含利從西方來戲於殿前激水化成比目魚跳躍𠻳水作霧翳日畢又化成黄龍八</hi>
<hi>丈出水游戲炫燿日光又踏局曲身藏形於斗中</hi>　傀儡戲　杯盤舞<hi>黄庭堅涪翁雜</hi>
<hi>說傀儡戲木偶人也或曰當書魁礨蓋象古之魁礨之士彷彿其言行也王氏彚苑傀儡子起漢祖平城之圍</hi>
<hi>其城一面即冒頓妻閼氏兵强於三靣陳平訪知閼氏妬忌造木偶羙人運機闗舞埤間閼氏望見謂是生人</hi>
<hi>慮下城冒頓必納遂退軍後人因以為戲具劉禹錫嘉話杜司徒常言我致政之後必乘小駟入市看盤鈴傀</hi>
<pb n="KR3k0055_WYG_336-30a"/>
<hi>儡即足矣有記纂淵海苻堅常得西域倒舞伎漢世有撞末技梁  長蹻伎跳鈴伎擲倒伎䟡劒伎又有梁竿</hi>
<hi>伎獮猴緣竿伎漢世有盤舞者晉世加之以杯謂之杯盤舞梁謂之舞盤伎</hi>　原牛馬易頭<lb/>
　竹木為鵲<hi>後漢西夷撣國獻幻人能吐火自支解易牛馬頭元㑹作之陳禪諫不可陳忠劾禪</hi>
<hi>云云為墨子公輸子削竹木為鵲成而飛之三日不下自以  至巧墨子謂曰子之為鵲也不如匠之為車轄</hi>
<hi>也須㬰豎三寸之木而任五十石之重故利於人謂之巧不利於人謂之拙</hi>　馳技㺯劒<lb/>
吞刀吐火<hi>列子宋有蘭子以技干宋元君召見以䨇技長倍其身屬其踁並趨並馳㺯七劒迭而躍</hi>
<hi>之立賜金帛二  下見雜技</hi>　角抵之戲　截馬之術<hi>角抵漢武帝始作兩相當</hi>
<hi>角力也</hi>　執技論力　執技事上<hi>凡執伎論力適四方羸股肱決射御  凡執技</hi>
<pb n="KR3k0055_WYG_336-30b"/>
<hi>以事上不貳事</hi>　尚技則興　藝成而下<hi>曲藝皆誓之注尚技而賤車服則民興藝</hi>
　増髙絙百尺　浮屠十層<hi>記纂淵海後魏武帝增修雜戲造五兵角觝麒麟鳳</hi>
<hi>皇仙人長蛇巨象及諸異獸魚龍辟邪鹿馬仙車髙絙百尺跳丸以備百戲  拾遺記沐胥之國來朝有道術</hi>
<hi>人名尸羅云發其國五年乃至燕都善衒惑之術於其指端出浮屠十層髙三尺乃諸天神仙巧麗特絶列幢</hi>
<hi>蓋鼔舞繞塔而行人皆長五六分歌唱之音如真人焉</hi>　畫地成川　潄水集雨<lb/>
<hi>潛確類書江左有夏育扛鼎巨鼇行龜抃舞背負靈岳挂樹白雪畫地成川之戲  又曰晉夏統㑹稽人至洛</hi>
<hi>上日賈充請作鄉閭樂曹娥死國人作河女章伍胥戮作小海唱以足扣船引聲喉轉含水潄天雷雨響集衆</hi>
<hi>懼止之</hi>　木鳶窺宋　木仙指吳<hi>鴻書六國時有公輸班為木鳶以窺宋城  酉</hi>
<pb n="KR3k0055_WYG_336-31a"/>
<hi>陽雜俎魯班又名般怨吳人殺其父於肅州城南作一木仙人舉手指東南吳地大旱三年</hi>　匠氏<lb/>
運斤　公孫舞劒<hi>莊子郢人堊漫其鼻端若蠅翼使匠石斲之匠氏運斤成風聽而斲之盡</hi>
<hi>堊而鼻不傷大記纂淵海老杜見臨潁李十二娘舞劒器曰余公孫  娘弟子也開元三載余尚童稚記於郾</hi>
<hi>城觀公孫氏舞劒器渾脱瀏灕頓挫獨出冠時</hi>　緣十丈竿　吐五色水<hi>緣竿見後</hi>
<hi>險竿詩廊宋孟元老東京夢華録正月十五日大内前御街兩  下奇術異能鱗鱗相切撃丸蹴踘踏索上竿</hi>
<hi>趙野人倒喫冷淘張九歌吞鐵劒小健兒吐五色水旋澆泥丸子更有㺅呈百戲魚跳刀門使喚蜂蝶追呼螻</hi>
<hi>蟻沙書地謎奇巧百端</hi>　烏獲扛鼎　都盧尋橦<hi>西京賦注扛横開對舉也  潛</hi>
<hi>確類書李奇云都盧國名其人體輕善緣髙竿</hi>
<pb n="KR3k0055_WYG_336-31b"/>
　　雜技四<lb/>
增詩歌唐眀皇傀儡吟曰刻木牽絲作老翁鷄皮鶴髪<lb/>
與真同須㬰㺯罷寂無事還似人生一夢中　又觀拔<lb/>
河俗戲詩曰壯徒恒賈勇拔拒抵長河欲練英雄志須<lb/>
眀勝負多譟齊山岌嶪氣作水騰波預期年嵗稔先此<lb/>
樂時和　張說奉和聖製觀拔河俗戲詩曰今歲好拖<lb/>
鈎横街敞御樓長繩繋日往貫索挽河流鬭力頻催鼓<lb/>
爭都更上籌春來百種戲天意在宜秋　又岳州觀競<lb/>
<pb n="KR3k0055_WYG_336-32a"/>
渡詩曰畫作飛鳬艇雙雙競拂流炫裝山色變急棹水<lb/>
華浮土尚三閭俗江傳二女游齊歌迎孟姥獨舞送陽<lb/>
侯鼓發南湖溠標爭西驛樓並驅恆詫速非畏日光遒<lb/>
　李適興慶池競渡詩曰拂霧金輿丹斾轉凌晨黼帳<lb/>
碧池開南山倒影從雲落北澗搖光寫溜迴急槳爭標<lb/>
排荇渡輕㠶截浦觸荷來横汾宴鎬歡無極歌舞年年<lb/>
聖壽杯　儲光羲觀競渡詩曰大夫沈楚水千祀國人<lb/>
哀習棹江流長迎神雨霧開標隨緑雲動船逆清波來<lb/>
<pb n="KR3k0055_WYG_336-32b"/>
下怖魚龍起上驚鳬鴈迴能令秋大有鼔吹逺相催<lb/>
劉禹錫競渡歌曰鼓聲三下紅旗開兩龍躍出浮水來<lb/>
棹影幹波飛萬劒鼔聲劈浪鳴千雷鼓聲漸急標將近<lb/>
兩龍望標目如瞬波上人呼霹靂驚竿頭綵掛虹蜺暈<lb/>
前船搶水已得標後船失勢空揮橈瘡睂血首争不定<lb/>
輸岸一朋心似燒　又競渡曲曰沅江五月平堤流邑<lb/>
人相將浮綵舟靈均何年歌已矣哀謡振檝從此起揚<lb/>
桴撃節雷闐闐亂流齊進聲轟然蛟龍得雨鬐鬛動螮<lb/>
<pb n="KR3k0055_WYG_336-33a"/>
蝀飲河形影聯刺史臨流展翠幃揭竿命爵分雄雌先<lb/>
鳴餘勇爭鼓舞未至銜枚顔色沮百勝本自有前期一<lb/>
飛由來無定所風俗如狂重此時縱觀雲委江之湄綵<lb/>
旗夾岸照蛟室羅襪凌波呈水嬉曲終人散空愁暮招<lb/>
屈亭前水東注　武平一觀打毬應制詩曰令節重遨<lb/>
遊分鑣戲綵毬驂驔迴上苑蹀躞繞通溝影就紅塵没<lb/>
光隨赭汗流賞闌清景暮歌舞樂時休　沈佺期觀打<lb/>
毬應制詩曰今春芳苑遊接武上瓊樓宛轉縈香騎飄<lb/>
<pb n="KR3k0055_WYG_336-33b"/>
颻拂畫毬俯身迎未落迴轡逐傍流秪為看花鳥時時<lb/>
誤失籌　張祐觀打毬詩曰白馬頓紅纓捎毬紫袖輕<lb/>
曉氷蹄下裂寒瓦杖頭鳴叉手膠粘去分鬃線道絣自<lb/>
言無戰伐髀肉已曽生　蔡孚打毬篇德陽宫北苑東<lb/>
頭雲作髙臺月作樓金鎚玉瑩千金地寶杖琱文七寶<lb/>
毬竇融一家三尚主梁冀頻封萬户侯容色由來荷恩<lb/>
顧意氣平生事俠遊共道用兵如斷蔗俱能走馬入長<lb/>
楸紅鬛錦鬟風騄驥黄絡青絲電紫騮奔星亂下花場<lb/>
<pb n="KR3k0055_WYG_336-34a"/>
裏初月飛來畫杖頭自有長鳴須決勝能馳迅足滿先<lb/>
籌薄暮漢宫愉樂罷還歸堯室曉垂旒　張建封打毬<lb/>
歌曰僕本修文持筆者今來帥領紅旗下不能無事習<lb/>
蛇矛閑就平場學使馬軍中伎癢驍智材競馳駿逸隨<lb/>
我來䕶軍對引相向去風呼月旋眀光開俯身仰撃復<lb/>
傍撃難於古人左右射齊觀百歩透短門誰羡養由遙<lb/>
破的　劉禹錫抛毬樂詩曰五綵繡團團登君瑇瑁筵<lb/>
最宜紅燭下偏稱落花前上客如先起應須贈一船<lb/>
<pb n="KR3k0055_WYG_336-34b"/>
楊巨源觀打毬詩曰親埽毬場如砥平龍驤驟馬曉光<lb/>
晴入門百拜瞻雄勢動地三軍唱好聲玉勒回時霑赤<lb/>
汗花騣分處拂紅纓欲令四海氛煙靜杖底纖塵不敢<lb/>
生　皇甫松抛毬樂詩曰紅撥一聲飄輕毬墜越綃帶<lb/>
翻金孔雀香滿繡蜂腰少少抛分數花枝正索饒　魚<lb/>
元機打毬詩曰堅圓淨滑一星流月杖爭敲未擬休無<lb/>
滯礙時從撥㺯有遮欄處任鉤留不辭宛轉長隨手却<lb/>
恐相將不到頭畢竟入門應始了願君爭取最前籌<lb/>
<pb n="KR3k0055_WYG_336-35a"/>
花蘂夫人宫詞曰自敎宫娥學打毬玉鞍初跨柳腰柔<lb/>
上棚知是官家認徧徧常贏第一籌　又曰小毬塲近<lb/>
曲池頭宣喚勲臣試打毬先向畫樓排御幄管絃聲動<lb/>
立浮游　顧况險竿歌曰宛陵女兒擘飛手長竿横空<lb/>
上下走已能輕險若平地豈肯身為一家婦宛陵將士<lb/>
天下雄一下定却長梢弓翻身挂影恣騰蹋反綰頭髻<lb/>
盤旋風盤旋風撇飛鳥驚猨繞樹枝褭頭上打鼓不聞<lb/>
時手蹉脚跌蜘蛛絲忽雷掣斷流星尾矐睒劃破蚩尤<lb/>
<pb n="KR3k0055_WYG_336-35b"/>
旗若不隨仙作仙女定應嫁賊生賊兒中丞方畧通變<lb/>
化外户不扃從女嫁　柳曾險竿行曰山險驚摧輈水<lb/>
險能覆舟奈何平地不肯立走上百尺髙竿頭我不知<lb/>
爾是人耶復猱耶使我為爾長歎嗟我聞孝子不許國<lb/>
忠臣不愛家爾今輕命重黄金忠孝兩虧徒爾誇始以<lb/>
險技恱君目終以貪心媚君禄百尺髙竿百度縁一足<lb/>
參差一家哭險竿兒聽我語更有險徒險於汝重於權<lb/>
者失君恩落向天涯海邉去險竿兒爾須知險塗欲往<lb/>
<pb n="KR3k0055_WYG_336-36a"/>
爾可思上得不下下得上我謂此輩險於險竿兒　劉<lb/>
言史觀繩伎詩曰泰陵遺樂何最珍綵繩冉冉天仙人<lb/>
廣楊寒食風日好百夫伐鼓錦臂新銀畫青綃扶雲髮<lb/>
髙處綺羅香更切重肩接立三四層著屐背行仍應節<lb/>
兩邊圓劒漸相迎側身交歩何輕盈閃然欲落却收得<lb/>
萬人肉上寒毛生危機險勢無不有倒挂纖腰學垂柳<lb/>
下來一一芙蓉姿粉薄鈿稀態轉奇坐中還有沾巾者<lb/>
曽見先皇初敎時　宋晏殊上竿伎詩曰百尺竿頭裊<lb/>
<pb n="KR3k0055_WYG_336-36b"/>
裊身足騰跟倒駭旁人漢陰有叟君知否抱甕區區亦<lb/>
未貧　曹西士緣竿詩曰又被鑼聲送上竿這畨難似<lb/>
舊時難勸君著脚須教穩多少旁人冷眼看　楊萬里<lb/>
觀競渡詩曰急鼓繁鉦動地呼碧琉璃上兩龍趨一聲<lb/>
翻倒馮夷國千載淒涼楚大夫銀椀錦標夸勝捷畫橈<lb/>
繡臂照江湖三年端午真虛過奇觀初逢慰道塗　又<lb/>
緣竿詩曰猛士緣竿亦壯哉踏空舞闊四徘徊一聲白<lb/>
雨催花鼓十二竿頭總下來　又角觝詩曰廣塲妙戲<lb/>
<pb n="KR3k0055_WYG_336-37a"/>
鬬程材纔得天顔一笑開角觝罷時還罷宴卷班出殿<lb/>
戴花回　黄庭堅傀儡詩曰萬般盡被鬼神戲看取人<lb/>
間傀儡棚煩惱自無安脚處從他鼓笛㺯浮生　元圓<lb/>
至觀傀儡詩曰錦襠叢裏鬭腰支記得京城此夕時一<lb/>
曲太平錢罷舞六街人唱㸔燈詞<lb/>
増賦唐王棨吞刀吐火賦曰原夫自天竺來時當西京<lb/>
暇日騁不測之神變有非常之妙術初呈握内豈吹毛<lb/>
之銳難親含腹指胸雖鑠石之威可出俄而精鋼充腹<lb/>
<pb n="KR3k0055_WYG_336-37b"/>
熾烈交頤㒺有剖心之患曾無爛額之疑寂影滅以光<lb/>
沈霜鋒盡處煙霞舒而血噴朱焰生時素刄兮倐去於<lb/>
手紅光兮遽騰其口始蔑爾以虹藏竟㸌然而電走隱<lb/>
於笑語迴看而䩬鞞皆空出自咽喉旁取而榆檀何有<lb/>
莫不刻意斯効焦心已舒想剛腸之礪乃驚燥吻以焚<lb/>
如胡為引鏡之形銷於咀嚼安得燎原之色發自吹嘘<lb/>
亦足以道冠幻人名傾術士食針既可以増愧噀酒亦<lb/>
宜乎譲羙　楊宏貞棘猴賦曰昔燕王好奇術客嘗巧<lb/>
<pb n="KR3k0055_WYG_336-38a"/>
剡棘刺之微物成沐猴而不撓毫末之細雕礱既施睢<lb/>
盱之狀委曲無遺實兮若虚的爾纔見霏微而草上沾<lb/>
露羃歴而條端集霰閃孤光而乍分拂輕靄而將眩觀<lb/>
夫至精惟一至小無朋不食而安終有殊於狙怒窮髙<lb/>
是處亦何異於猱升蓋以神遇寧將目視因乎有用之<lb/>
質造彼無間之理伊竹間之猿父大小相殊相木杪之<lb/>
獑猢依憑酷似若乃徴物類較能不貫蝨心者未諭其<lb/>
精微巢蚊睫者自然之妙有庸知造物之意暫假斯人<lb/>
<pb n="KR3k0055_WYG_336-38b"/>
之手　金厚載都盧尋橦賦曰彼脩竿兮逈立天中有<lb/>
都盧兮身輕若風始發地以直上漸陵煙而轉崇敏捷<lb/>
無儔恣飛翻於白月孤髙可尚任迴環於碧空初其委<lb/>
質貟來當場獻藝耀百戲於君所仰千尋於天際干霄<lb/>
迴出將為恱目之娛舉歩俄升自有翻雲之勢孤標上<lb/>
聳兆庶同嬉信超騰而自若㒺危懼以疑思質勁挺以<lb/>
無倫人皆見也衣簾襜而不定風以動之挺影難儔乘<lb/>
危㒺墜臨廣街以堪望騁趫材而自異拂雲端之縹緲<lb/>
<pb n="KR3k0055_WYG_336-39a"/>
似欲升天跨橦木之欹危若有餘地徒觀其逺望蹁躚<lb/>
輕如列仙形翻碧落足動晴煙杳杳難分宛在朝天之<lb/>
外亭亭迥映全髙衆木之顛其態可喜其功不測既穹<lb/>
崇以獨立每緣循而至極將以騁輕趫恣登陟傍臨既<lb/>
分乎逺近上達必資乎孤直仰而望也始似出於煙霄<lb/>
逼而察之有若生乎翅翼事契鴻漸情非敎猱既翻身<lb/>
而自下漸託質而彌髙廻匝花場見千夫而共憙閑臨<lb/>
紫陌瞰萬井以無逃故得衆目閑窺羣心是仰若丹梯<lb/>
<pb n="KR3k0055_WYG_336-39b"/>
之已踐類仙橋之可上每所以恣攀援助觀賞誠哉平<lb/>
子之言先賢之勿㒺　梁渉長竿賦曰伊酺醵之可觀<lb/>
有格澤之修竿勢百常以莖擢文五彩而花攢獨歩華<lb/>
場偏臨廣術當天階以影正對重樓而首出岌岌兮髙<lb/>
柱承天亭亭兮若木拂日有羙人兮來從紫闈為都盧<lb/>
兮衣錦褧衣凝靚妝以如玉聳輕身兮若飛倐龍盤而<lb/>
婉轉逐花落而霏微朝雲乍興神女之初降曉月將落<lb/>
姮娥之未歸於是伐鼔雷響鳴金星合從正殿以獨歩<lb/>
<pb n="KR3k0055_WYG_336-40a"/>
廵廣場而未匝勢欲傾掉力將彈壓天地為之振動樓<lb/>
臺為之岌嶪臨人自正兮有異從繩處險而安兮匪同<lb/>
履氷豈有象於鴻漸終無教於猱升　王邕勤政樓花<lb/>
竿賦曰當獻嵗之令節御髙樓而賜歡應和風奏以天<lb/>
樂耀長技出乎花竿挺其質以百尋繢其文以五色將<lb/>
烜赫以誇衆候鏗鏘而取則髙居乃在乎帝庭發跡乃<lb/>
因乎人力於是玊顔直上金管相催顧影而忽升河漢<lb/>
低首而下指樓臺整花鈿以容與轉羅袖以徘徊晴空<lb/>
<pb n="KR3k0055_WYG_336-40b"/>
乍臨若虚仙之踴出片雲時映儼神女之飛來矧夫曲<lb/>
終示危乘危中矩八方勞觀億計如堵載之者强項超<lb/>
羣登之者纖腰迴舞猶盡巧於繁節且獻能於聖主廣<lb/>
場合勢則袵舉成帷衆技驚心則汗流漂雨　透橦童<lb/>
兒賦<hi>撰人名闕</hi>雲竿百尺繩直規圓僔僔就日亭亭柱天鬼<lb/>
魅不敢傍其影鵷鸞不敢翔其顛此兒於是跂雙足戢<lb/>
兩臂踴身而直上若有其趐盡竿而平立若餘其地倒<lb/>
輕軀墜髙竿如更嬴之鴈下空裏似蒲且之鶬落雲間<lb/>
<pb n="KR3k0055_WYG_336-41a"/>
掩都盧其若無顧鷰戲而足哂屹然中駐餘勇不盡<lb/>
胡嘉隱繩技賦曰結繩既舉彝倫攸序杳若天險之難<lb/>
升忽爾投足而復阻來有匹去無侶空中玉歩望雲髻<lb/>
之峨峨日下風趨見羅衣之楚楚足容捷貎容㳟鳥斯<lb/>
企雲相從曄曄兮映朱樓之花萼煥爛兮開甲帳之芙<lb/>
蓉横竿却歩疊卵相重繢人不能窺其影謀士不能指<lb/>
其蹤既如阿閣之舞鳳又如天泉之躍龍徘徊反覆交<lb/>
觀奪目擁金騎屯繡轂髙詞論者族談多才藝者心服<lb/>
<pb n="KR3k0055_WYG_336-41b"/>
既得擅場其能未央應鼓或躍投繩或翔婉孌兮㺯玉<lb/>
之隨蕭史踟躕兮仙妻之别劉綱凌波不足矜其術行<lb/>
雨未可比其方　張楚金樓下觀繩伎賦曰廼有殊伎<lb/>
特異呈材累至動不勤物用非假器觀夫立象蓋取諸意本<lb/>
自宫中之傳名爲索上之戲掖庭羙女和歡麗人身輕<lb/>
體弱絶代殊倫被羅縠與珠翠鋪瓊筵與錦茵其綵練<lb/>
也横亘百尺髙懸數丈下曲如鈎中平似掌初綽約而<lb/>
斜進竟盤姍而直上或徐或疾乍俯乍仰近而察之若<lb/>
<pb n="KR3k0055_WYG_336-42a"/>
春林含耀吐陽葩逺而望之若晴空迴照散流霞其格<lb/>
妙也窈窕相遇蹁躚却歩寄兩木以更攝有雙童而並<lb/>
騖還迴不恒踴躍無數驚駭疑落安然以住雖保身於<lb/>
萬鍾恃君恩於一顧　薛勝拔河賦曰伊有司兮晝爾<lb/>
于麻宵爾于紉成巨索兮髙輪囷大合拱兮長千尺爾<lb/>
其東西之首也派别脈分以挂人胸腋各引而向以牽<lb/>
乎强敵載立長旌居中作程茍過差於所誌知勝負之<lb/>
攸平於是勇士畢登囂聲振騰大魁離立麾之以肱初<lb/>
<pb n="KR3k0055_WYG_336-42b"/>
抝怒而彊項卒畏威而伏膺皆陳力而就列同拔茅之<lb/>
相仍鬭甚城危急逾國蹙履䧟地而滅趾汗流珠而可<lb/>
掬顔若渥丹體如癭木可以揮落日而横天閫觸不周<lb/>
而動地軸孰云遇敵遷延相持蓄縮而已左兮莫往右<lb/>
兮莫來秦皇鞭石而東向屹不可推巨靈蹋山而西峙<lb/>
嶷乎難摧繩㩧仆而將斷猶匍匐而不迴大夫以上停<lb/>
眙而忘食將軍以下虓闞而成雷千人抃萬人咍呀奔<lb/>
走坌塵埃超拔山兮力不竭信大國之壯觀哉　范慥<lb/>
<pb n="KR3k0055_WYG_336-43a"/>
競渡賦曰爾其月維仲夏節次端午則大魁分曹決勝<lb/>
河滸飾畫舸以爭麗建綵標而競取選孟賁烏獲以用<lb/>
壯酹川后天吳以潛輔外希得雋之稱内約疇庸之伍<lb/>
降簪裾以列筵擁士庻兮如堵於是鷁首齊向飄然羽<lb/>
輕引長絙以觀整羅小艇以持平逺㟁天濶澄流鏡清<lb/>
援枹者氣作於一鼔理棹者伎癢於先鳴鳴鼙吹竽上<lb/>
聒天衢如伏波整旅合水獸於江湖建旗列卒俯映泉<lb/>
室若五利將軍訪仙師於溟渤攝㺯奇以潛駭恒游泳<lb/>
<pb n="KR3k0055_WYG_336-43b"/>
而下逸羣聲合譟羣手齊力舳艫惟正審流鏑之向齊<lb/>
檝棹翻然亂驚鳬之揮翼投勁竹以交擁各庻㡬於獨<lb/>
尅向背適中勝負攸分一喻馬之旋濘一如龍之曵雲<lb/>
始差池而接影忽夐絶以殊羣會不移晷倐然戾止去<lb/>
孤標於部黨爭距躍而赴水有麾竿以贊獲或振綵以<lb/>
揚羙中程者雖多欲於上人後時者猶未甘於勝已懲<lb/>
既往之敗績佇將來以雪恥由是勵能激憤赴漲而迴<lb/>
其逐進也速飛電之經目其引退也緩孤鷮之應媒彼<lb/>
<pb n="KR3k0055_WYG_336-44a"/>
狃淺以生怠此方殷而有猜仰興慕於三節爰息徒而<lb/>
覆來論始作之功雖掉鞅而偏擅稽未事之效乃發梁<lb/>
兮備該然後弭舟檝宴沙塲叶同黨之誠願錫上官之<lb/>
寵光徴因敵之財以頒賞合如澠之酒以飛觴水府澹<lb/>
以澄靜人羣歡而樂康　仲無頗氣毬賦曰氣之為毬<lb/>
合而成質俾騰躍而攸利在吹嘘而取實盡心規矩初<lb/>
因方以致圓假手彌縫終使滿而不溢時也廣塲春霽<lb/>
寒食景妍交争競逐馳突喧闐或畧地以丸走乍臨空<lb/>
<pb n="KR3k0055_WYG_336-44b"/>
以月圓百轉之功混成之㑹雖無侣而是疋諒有皮之<lb/>
足貴傅毛非取奚資蔚矣之文實腹可嘉具養浩然之<lb/>
氣觀夫渾兮無象塊若有形方勞撃觸曾匪遑寧其升<lb/>
木也許子之瓢始挂其墜地也魏王之瓠斯零懼欲擠<lb/>
於溝壑將不出於户庭智不待乎扃鎻妙乃存乎苞褁<lb/>
堅彊斯致雖吐納之在君藴蓄為功信盈虚而自我勿<lb/>
懷棄擲委質操持舍之則藏豈凝滯之興誚蘇而復上<lb/>
猶輕舉之可思彼跳丸與蹴踘又何足以加之　林滋<lb/>
<pb n="KR3k0055_WYG_336-45a"/>
木人賦曰何伊人兮異常爰委質以來王想具體之初<lb/>
既因於乃雕乃斲及抱材而至孰知其為棟為梁原夫<lb/>
始自攻堅終資假手雖克己於小巧之下乃成人於大<lb/>
樸之後來同辟地舉趾而根柢則無動必從繩結舌而<lb/>
語言何有心游刄兮在兹鼻運斤兮㒺遺兀若得木君<lb/>
之狀塊然非土偶之姿曲直不差既無蠧於今日短長<lb/>
合度寧自伐於當時莫不脫枯槁以貟來投膠漆而是<lb/>
進低回而氣岸方肅佇立而衣裾屢振穠華不改對桃<lb/>
<pb n="KR3k0055_WYG_336-45b"/>
李而自逞芳顔朽質莫侵指蒲柳而詎驚衰鬢既手舞<lb/>
而足蹈必左旋而右抽藏機闗以中動假丹粉以外周<lb/>
生本林間茍有參乎之羙立當君所何慙柴也之儔是<lb/>
則貫彼五行超諸百戲誤穿節以瞪目疑聳幹於奮臂<lb/>
如令居杞梓之上則樹德非難若使赴湯火之前則焚<lb/>
軀孔易進退合宜依然在斯既無䘮無得亦不識不知<lb/>
跡異草萊其言也無莠情同木訥其行也有枝可謂暗<lb/>
合生成潛因習熟雖則挫身於斤斧曷若守株於林麓<lb/>
<pb n="KR3k0055_WYG_336-46a"/>
　宜乎削爾肩刳爾腹既有亂於真宰寧取笑於周穆<lb/>
　敬括内人馬伎賦曰旁分羙人下徹金奏玉勒齊習琱<lb/>
　弓並彀鴻騫龍翥却濩略以驍騰左旋右抽突絢練而<lb/>
　馳鬭沛艾多狀蹁躚不歇香汗與桂條爭薰麗色比桃<lb/>
　花競發應繁鼓以頓挫歴層臺而超越何登降之趫悍<lb/>
　乍迴旋以抑揚寳釵耀目羅衣沐香乍倐忽以變態亦<lb/>
　終焉而允臧　李濯内人馬伎賦曰時也嚴霜剪木晴<lb/>
　空滅雲都人士女雜沓繽紛或側肩以馳見或奔躍以<lb/>
<pb n="KR3k0055_WYG_336-46b"/>
　樂聞衆觀迭改羣心如待於是渥洼神驥齊逸足以翩<lb/>
　翩宫禁名姝耀雜妝之彩彩莫不游纓寶校玉珂金玦<lb/>
　挾刄眀霜衣金被鐵搴旗命伍抽戈按節侔三邉之挑<lb/>
　戰壯六軍之校閲翹趾金鞍之上電去而都閑委身玉<lb/>
　鐙之旁風驚而詭譎人矜綽約之號馬走流離之血始<lb/>
　爭鋒於校塲遽寫控於金埒<lb/>
　<lb/>
御定淵鑑類函巻三百三十一<lb/>
</p>
<p>
</p>
  </div>
</body>
</text>
</TEI>
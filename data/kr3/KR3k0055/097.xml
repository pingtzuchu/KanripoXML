<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_097-1a"/>
　欽定四庫全書<lb/>
御定淵鑑𩔖函卷九十二<lb/>
　　設官部三十二<hi>大理卿大理正</hi>　<hi>少卿平大理官屬廷尉    廷尉監</hi>
　　　<hi>衞尉卿光禄卿</hi>　<hi>少卿附載衛尉官屬屬公車令令少卿并    光禄官    太官</hi>
　　　大理卿一<lb/>
　原杜氏通典曰今大理者亦舜攝帝位皐繇作士正五<lb/>
　刑周秋官之任秦為廷尉漢因之掌刑辟凢獄必質之<lb/>
　朝廷與衆共之之義也兵獄同制故曰廷尉<hi>此應劭注也顔師古</hi>
<pb n="KR3k0055_WYG_097-1b"/>
　<hi>曰廷平也理獄貴平故以為號</hi>景帝中元六年更名大理武帝建元四<lb/>
　年復為廷尉哀帝元壽二年復為大理後漢廷尉卿凢<lb/>
　郡國讞疑<hi>讞質也</hi>皆處當以報<hi>楊賜為廷尉乃歎曰昔三后成功惟殷於民而皐繇</hi>
　<hi>不與焉蓋吝之也遂以世非法家固辭</hi>魏以世家為之而郭氏尤盛建安<lb/>
　中復為大理<hi>鍾繇以大理為相國</hi>黃初元年改為廷尉<hi>鍾毓字雉叔為廷尉</hi>
　<hi>聽君父亡沒臣子得為理謗及士為侯其妻不復改嫁毓所制也</hi>歴代皆為廷尉梁國<lb/>
　初建曰大理天監元年復改為廷尉舊用黃門後視祕<lb/>
　書監有正監平三人元㑹廷尉三官與建康三官皆法<lb/>
<pb n="KR3k0055_WYG_097-2a"/>
冠元衣朝服以監東西中華門手執方木長三尺一寸<lb/>
謂之執方<hi>天監元年詔建康獄依廷尉三官置正監平革選士流視給事中以尚書郎出為之冠服</hi>
<hi>與廷尉三官同</hi>陳因之後魏亦曰廷尉北齊曰大理寺置卿少<lb/>
卿各一人後周有刑部中大夫掌五刑之法附萬人之<lb/>
罪屬大司冦亦其任也<hi>今刑部侍郎之任</hi>隋初與北齊同<hi>文帝時議</hi>
<hi>置六卿將除大理盧思道奏曰省有駕部寺留大僕省有刑部寺除大理是則重蓄産而賤刑名也</hi>至煬<lb/>
帝加置少卿二人<hi>趙綽為大理少卿時有侍郎辛亶嘗衣緋裩俗云利官文帝以為厭蠱將</hi>
<hi>斬之綽曰據法不當死臣不敢奉詔上怒甚令斬綽綽解衣當斬上使人問綽曰竟如何綽曰執法一心不敢</hi>
<pb n="KR3k0055_WYG_097-2b"/>
<hi>惜死上良久釋之他日又令斬二人綽曰此人當坐杖殺之非法上曰不闗卿事綽曰陛下置臣法司欲誤殺</hi>
<hi>人豈得不闗臣事上曰撼大木不動者當退綽曰臣冀撼天心何論撼木上乃止時薛胄為大理卿胄斷獄以</hi>
<hi>情而綽守法俱為稱職</hi>唐龍朔二年改大理為詳刑咸亨元年復<lb/>
舊光宅元年改為司刑神龍元年復舊卿一人<hi>咸亨三年十月</hi>
<hi>張文瓘兼大理卿旬日決疑獄事四百餘莫不允當皆無怨言文瓘常有疾繫囚相與齋禱願其視事上元二</hi>
<hi>年病卒大理諸囚一時慟哭皆開元二十一年七月大理卿袁仁敬暴卒繫囚聞之  慟哭歌曰天不恤寃人</hi>
<hi>兮何奪我慈親兮有理無申兮痛哉安許陳兮</hi>掌鞫獄定刑名決諸疑讞少卿<lb/>
二人<hi>永徽六年初置少卿一人神龍元年又加一員</hi>正二人丞六人主簿二人<lb/>
<pb n="KR3k0055_WYG_097-3a"/>
司直六人評事十二人　初學記曰案齊職儀云大理<lb/>
古官也唐虞以皐陶作士士大理官也<hi>春秋元命苞曰堯為天子夢馬</hi>
<hi>啄子得皐陶聘為大理</hi>初秦置廷尉<hi>應劭曰古官兵獄官多以尉稱尉者罻也言以兵獄羅罻</hi>
<hi>奸非也</hi>漢因之王莽改曰作士東漢又曰廷尉晉宋齊並<lb/>
為廷尉五代史百官志云梁加卿字曰廷尉卿後並因<lb/>
之　増文獻通考曰宋大理寺以朝官一員或二員判<lb/>
寺事一員兼少卿事建隆二年以工部尚書竇儀判寺<lb/>
事<hi>故事臺省長官兼判公事得言判某官事如晉朝尚書左丞崔祝兼判太常卿事是也若言止寺事則其</hi>
<pb n="KR3k0055_WYG_097-3b"/>
<hi>屬丞正並可行之竇儀兼判太常寺又兼判大理寺事皆新例也</hi>凡獄訟之事隨官司<lb/>
決劾不復聽信但掌斷天下奏獄送審刑院詳訖同書<lb/>
以上於朝熙寧九年神宗謂國初廢大理獄非是以問<lb/>
孫洙洙對合旨於是下詔以京師官寺凡有獄皆繫開<lb/>
封府司録司及左右軍巡三院囚逮猥多難於隔訊又<lb/>
暑多瘐死因縁留滯動渉歳時稽參故事宜屬理官可<lb/>
復置大理獄天下奏案刑部審刑院詳斷置卿一少卿<lb/>
二丞四始詔崔台符知卿事蹇周輔楊汲為少卿各舉<lb/>
<pb n="KR3k0055_WYG_097-4a"/>
丞及檢法官凡官屬依御史臺例謁有禁官制行左斷<lb/>
刑右治獄各五案<hi>左㕔斷刑曰詳刑詳讞宣黃分簿奏表右㕔治獄曰左推右推寺案知雜</hi>
<hi>檢治</hi>元祐間因鮮于侁所請廢大理獄後復卿掌折獄詳<lb/>
刑鞫獄之事凡職務分左右天下奏劾命官將校及大<lb/>
辟囚以下以疑請讞者隸左斷刑則司直評事詳斷丞<lb/>
議之正審之若在京百司事當推治或特旨委勘及係<lb/>
官之物應追究者隸右治獄則丞專推鞫蓋少卿分領<lb/>
其事而卿總焉建炎三年並省寺監而大理如故省卿<lb/>
<pb n="KR3k0055_WYG_097-4b"/>
而斷刑治獄少卿各一員　續文獻通考曰遼南面大<lb/>
理寺官曰大理寺卿曰大理寺少卿曰丞曰主簿外有<lb/>
提㸃大理寺有大理正金大理寺天德二年置自少卿<lb/>
至評事漢人通設六員女直契丹各四員卿少卿大理<lb/>
正丞掌審斷天下奏案詳讞疑獄司直四員掌參議疑<lb/>
獄披詳法狀評事三員掌同司直知法十一員<hi>女直司五員漢</hi>
<hi>人司六員</hi>掌檢斷刑名事明法二員元世祖至正二十二年<lb/>
陞大理寺為都護府至大四年置經正監掌營盤巴納<lb/>
<pb n="KR3k0055_WYG_097-5a"/>
及標撥投下草地有詞訟則治之本卿太監少監監丞<lb/>
經歴知事卿太監少監並努圖克齊為之監丞流官為之<lb/>
明太祖呉元年初置大理寺正三品衙門設卿少卿丞<lb/>
評事洪武元年革三年置磨勘司有令左右丞十四年<lb/>
復置大理寺設左右寺正左右寺副左右評事時翰林<lb/>
待制呉沉言刑冤濫請増審獄官於是又設審刑司屬<lb/>
寺凡刑部十三道五軍斷事官按囚覆問移審刑司評<lb/>
駮是非十七年改建刑部都察院大理寺審刑司五軍<lb/>
<pb n="KR3k0055_WYG_097-5b"/>
斷事官署於太平門外名其所曰貫城十九年罷審刑<lb/>
司二十三年復陞正卿三品與六部都察院通政司並<lb/>
永樂中定設大理寺卿一人左右少卿各一人左右寺<lb/>
丞各一人其屬司務二人左右二寺各寺正一人寺副<lb/>
一人評事四人監生三十二人吏三十五人卿掌審讞<lb/>
允反刑獄之政令少卿寺丞為之貳司務典出納文移<lb/>
左右寺分理京畿十三省刑名之事<hi>丘文莊曰刑部都察院大理寺主執</hi>
<hi>法又謂之三法司大理之設則自兩法司所聽斷日抱成案引囚徒詣寺詳讞冤者疑者情輕重者皆得一一</hi>
<pb n="KR3k0055_WYG_097-6a"/>
<hi>據律參駮必求之當然後月報歳聞於上請施行之其職亦重且要哉</hi>
　　大理卿二<lb/>
原韋昭辨釋名曰廷尉縣尉皆古官也尉以尉民心也<lb/>
　尚書曰帝曰皐陶蠻夷猾夏冦賊姦宄汝作士　増<lb/>
又曰帝曰皐陶維兹臣庻罔或干予正明于五刑以弼<lb/>
五教期于予治刑期於無刑民協于中時乃功懋哉<lb/>
又曰皐陶曰宥過無大刑故無小罪疑惟輕功疑惟重<lb/>
與其殺不辜寧失不經好生之德洽於民心兹用不犯<lb/>
<pb n="KR3k0055_WYG_097-6b"/>
于有司　文子曰皐陶喑而為大理天下無虐刑有貴<lb/>
乎言者也　禮記曰凡聽五刑之訟成獄辭史以獄成<lb/>
告於正正聽之正以獄成告於大司寇大司寇聽之棘<lb/>
木之下<hi>正周卿司之屬</hi>　原家語曰季羔為衞士師刖人之足<lb/>
俄衞有亂季羔逃刖者守門謂羔曰彼有缺羔曰君子<lb/>
不隧又曰此有室季羔入焉旣罷羔問曰吾親刖子之<lb/>
足而子逃我何也刖者曰曩者君理臣以法令先人後<lb/>
臣欲臣之免也臣知之臨當論刑君愀然不樂見於顔<lb/>
<pb n="KR3k0055_WYG_097-7a"/>
色臣又知之君豈私臣哉天生君子其道固然此臣之<lb/>
所以脫君也孔子聞之曰善哉為吏者用法一思仁恕<lb/>
則樹德如嚴暴則樹怨公以行之其子羔乎　韓詩外<lb/>
傳曰晉文公使李離為大理過聽殺人自拘廷尉請死<lb/>
於君君曰官有貴賤罰有輕重下吏有罪非子罪也李<lb/>
離曰法失則刑刑失則死遂伏劒死君子曰忠與仁<lb/>
新序曰楚昭王有士曰石奢公正而好義王使為理於<lb/>
是廷尉有殺人者石奢追之則其父也及於廷尉曰以<lb/>
<pb n="KR3k0055_WYG_097-7b"/>
父成政不孝也不行君法不忠也弛罪法而伏其辜僕<lb/>
之所守也君曰庸有罪乎子其治事矣石奢曰不私其<lb/>
父非孝也不行君法非忠也臣不敢失法下之行也遂<lb/>
不離斧鑕刎頸而死　漢書曰廷尉秦官掌刑辟有正<lb/>
左右監　又曰下邳翟公為廷尉賔客填門及罷門外<lb/>
可設雀羅後復為廷尉乃署其門曰一死一生乃知交<lb/>
情一貴一賤交情乃見一貧一富乃知交態　又曰張<lb/>
釋之字季為廷尉文帝出中渭橋有一人從橋下走乗<lb/>
<pb n="KR3k0055_WYG_097-8a"/>
輿馬驚於是使騎捕之屬廷尉釋之奏此人犯蹕當罰<lb/>
金上怒釋之曰廷尉天下之平也令一傾天下用法皆<lb/>
為之輕重民安得措其手足上良久曰廷尉當是也<lb/>
又曰文帝遷釋之為廷尉罪疑者予民是以刑罰大省<lb/>
有刑措之風　漢書曰文帝初立河間守呉公治天下<lb/>
第一故與李斯同邑乃徴呉公為廷尉　増册府元龜<lb/>
曰路温舒守廷尉史宣帝即位上書言宜尚德緩刑帝<lb/>
善其言　原漢書曰朱博遷廷尉恐為官屬所誣召見<lb/>
<pb n="KR3k0055_WYG_097-8b"/>
正監典法掾吏謂曰廷尉本起於武吏不通法律幸有<lb/>
衆賢亦何憂然廷尉治郡斷獄以來且二十年亦獨耳<lb/>
剽日久三尺律令人事出其中掾吏試與正監共撰前<lb/>
代決事吏議難知者數十事持以問廷尉將為諸君覆<lb/>
之正監以為强意未必能然即共條白焉博皆召掾吏<lb/>
為平處其輕重十中八九官屬咸服博漢官儀曰光武<lb/>
時有疑獄見廷尉曹史張禹所問輒對處當詳理於是<lb/>
策免廷尉以禹代之雖越次而受亦足以厲其臣節<lb/>
<pb n="KR3k0055_WYG_097-9a"/>
華嶠後漢書曰河間呉雄字季高以明法律桓帝時自<lb/>
廷尉致位司徒雄少時家貧母死葬人所不封之地喪<lb/>
事趣辦不卜時日巫皆言其族滅而雄子訢孫恭三世<lb/>
為廷尉以法為名家　又曰郭躬字仲孫為廷尉正遷<lb/>
廷尉家世掌法律鎭自廷尉左監為廷尉凡郭氏為廷<lb/>
尉者七人　原東觀漢記曰陳寵為廷尉有疑獄輒手<lb/>
筆作議所活者甚多　魏志曰髙柔字文恵明帝時為<lb/>
廷尉時法甚峻而宜陽典農劉龜竊於禁内射兔收龜<lb/>
<pb n="KR3k0055_WYG_097-9b"/>
付獄文恵表請告者曰廷尉天下平也安得以至尊喜<lb/>
怒而毁法乎　㑹稽典録曰盛吉字君逹拜廷尉吉性<lb/>
多仁恩務在哀矜毎至冬月罪囚當斷其妻執燭吉手<lb/>
丹筆夫妻相向垂泣　摯虞新禮議曰故事祀臯陶於<lb/>
廷尉寺新禮移祀於律寺以同祭先聖於太學也又故<lb/>
事祀以社日新禮改以孟秋之月以應秋政臣虞謹按<lb/>
臯陶作士惟明克允國重其功人思其當是以獄官祀<lb/>
其神繫者致其祭律非正署廢興無常宜如舊禮　増<lb/>
<pb n="KR3k0055_WYG_097-10a"/>
晉書曰孔坦字君平遷廷尉多所平正當法合人情而<lb/>
時勢要自以愛憎為斷坦竟不行　原晉中興書曰王<lb/>
彪之遷廷尉時楊州刺史殷浩劾永嘉太守謝毅付廷<lb/>
尉彪之執法不受發詔彪之又上疏執據時人云張釋<lb/>
之以來復見斯事　増册府元龜曰晉鄭黙為廷尉時<lb/>
鬲令袁毅坐交通貨賂大興刑獄在朝多見引逮唯黙<lb/>
兄弟以㓗慎不染其流　又曰呉隱之守廷尉雖居清<lb/>
顯禄賜皆班親族冬月無被常澣衣乃披絮勤苦同於<lb/>
<pb n="KR3k0055_WYG_097-10b"/>
貧庶　後魏書曰崔光韶遷廷尉卿時祕書監祖營以<lb/>
贓罪被劾光韶欲致之重法太尉城陽王徽尚書令臨<lb/>
淮王彧吏部尚書李雋侍中李彧並勢望當時皆為營<lb/>
求寛光韶正色曰朝賢執事於舜之功未聞有一如何<lb/>
反為罪人言乎其執意不回如此　原北齊書曰宋世<lb/>
軌為廷尉少卿時大理正蘇珍之亦以平幹知名寺中<lb/>
為之語曰決定嫌疑蘇珍之視表見裏宋世軌時人以<lb/>
為寺中二絶卒官廷尉御史諸囚皆哭曰宋廷尉死我<lb/>
<pb n="KR3k0055_WYG_097-11a"/>
等豈有生路　増隋書曰楊注字元度守大理卿注視<lb/>
事二日帝將親省囚徒其時繫囚二百餘人注通宵究<lb/>
審詰朝而奏曲盡事情一無遺誤帝甚嘉之　册府元<lb/>
龜曰隋梁毗為大理卿時見左僕射楊素貴寵擅權百<lb/>
僚震慴恐為國患因上封事發言謇謇有誠亮之節<lb/>
唐書官品志曰郎楚之武德初為大理卿與太子少保<lb/>
李綱侍中陳叔逹撰定律令　分紀曰劉德威為大理<lb/>
卿太宗嘗問德威曰近來刑綱稍宻其過安在德威奏<lb/>
<pb n="KR3k0055_WYG_097-11b"/>
言誠在主上不由臣下人主好寛則寛好急則急律云<lb/>
失入減三等失出減五等今則反是失入則無辜失出<lb/>
獲大罪所以吏各自愛競執深文非有教使之然畏罪<lb/>
之所致耳太宗深然之　唐列傳曰貞觀八年上謂大<lb/>
理卿竇誕曰法官卿為之長朕以至公臨天下法之所<lb/>
行無舍親眤卿當保所長棄所短無阿朕意以虧憲典<lb/>
　唐新語曰唐臨為大理卿初莅職斷一死囚先時坐<lb/>
死者十餘人皆他官所斷㑹太宗幸寺親録囚徒他官<lb/>
<pb n="KR3k0055_WYG_097-12a"/>
所斷囚皆稱冤不已臨所斷者嘿而無言太宗怪之問<lb/>
其故囚對曰唐卿斷臣必不枉濫所以絶意太宗歎息<lb/>
久之曰為獄固當若是囚遂見原　唐史曰臨累遷大<lb/>
理卿髙宗常録囚臨占對無不盡帝喜曰為國之要在<lb/>
用法刻則人殘寛則失有罪惟是折中以稱朕意　册<lb/>
府元龜曰唐蔣沅建中初為大理卿時德宗幸奉天沅<lb/>
奔赴行在為賊候騎所拘欲以偽職誘之因絶食稱病<lb/>
潛竄閭里間京師平首蒙旌擢　天中記曰王正雅字<lb/>
<pb n="KR3k0055_WYG_097-12b"/>
光謙穆宗時為大理卿㑹宋申錫事起獄自内出卒無<lb/>
證驗是時王守澄之威權鄭注之寵勢雖宰相重臣無<lb/>
敢顯言其事者唯正雅與京兆尹崔綰上疏請出造事<lb/>
者付外考驗其事别具狀聞由是申錫止於貶官中外<lb/>
翕然推重之　又曰張仁愿為大理卿隰州刺史王澈<lb/>
犯贓朝廷以功臣子欲宥之仁愿執奏竟遣伏法議者<lb/>
賞之　宋實録曰竇儀判大理寺奉詔重定刑統援引<lb/>
律疏勅格參酌重輕增為三十卷尤為詳備太祖嘉之<lb/>
<pb n="KR3k0055_WYG_097-13a"/>
　分紀曰宋至道中張泌判大理寺㑹鞫陳廷山謀叛<lb/>
獄具李潤之為大理正斷廷山謀叛當絞時中書刑房<lb/>
吏李文方用事潤之附㑹之泌掌廷尉不預議法又不<lb/>
見案牘乃上疏言其事上召宰相呂蒙正責讓蒙正以<lb/>
文方所定為允泌因言曰臣祗能盡心於陛下不能茍<lb/>
容於文方以曲筆爾　吾學編曰明夏時正慈溪人成<lb/>
化初進南京大理卿七年歲大祲廵視江西斥貪墨吏<lb/>
革冗徭理庾賦放無名之稅勸民出粟七十萬石賑饑<lb/>
<pb n="KR3k0055_WYG_097-13b"/>
長河洞人叛單車撫定疏時弊二十事當路人不恱遂<lb/>
致仕歸<lb/>
　　大理卿三<lb/>
原皐呂　于張<hi>潘岳楊荆州誄曰惟此大理國之憲章君涖其任視民如傷庶獄明愼刑辟端</hi>
<hi>詳聽參臯呂稱侔于張臯臯陶也虞書帝曰臯陶汝作士明於五刑呂呂侯也為周王司寇周書曰穆王訓夏</hi>
<hi>贖刑作呂刑事于于定國也張張釋之也  詳下無冤注</hi>　流涕　垂念<hi>謝承後漢書曰傅賢</hi>
<hi>字仲舒遷廷尉賢清廉平直自掌法官無私間嘗垂念刑法務從輕比毎冬至斷獄遲廻流涕  又曰盛吉拜</hi>
<hi>廷尉自掌憲平法常懇惻垂念之</hi>　有恩　無冤<hi>虞預㑹稽典録曰盛吉為廷尉性多哀憐</hi>
<pb n="KR3k0055_WYG_097-14a"/>
<hi>其妻謂吉曰君為天下執法不可使一人濫罪殃及子孫其囚無後嗣者令其妻妾得入使有遺𩔖視事十二</hi>
<hi>年天下稱有恩平漢書曰于定國為廷尉為人卑恭尤重經術其決獄  法務在哀蠲罪疑從輕加審慎之心</hi>
<hi>朝廷稱之曰張釋之為廷尉天下無冤民于定國為廷尉民自以不寃</hi>　耳剽　面決<hi>上詳</hi>
<hi>卿二到鍾離岫㑹稽後賢記曰孔坦遷廷尉卿獄多囚繫坦  官躬執辭狀口辨曲直大小以情不加楚撻每</hi>
<hi>臺司隸獄無所顧問皆面決當時之事</hi>　繫韤　署門<hi>漢書曰王先生者善黄老處士也張</hi>
<hi>釋之召居廷中王生年老與釋之及公卿㑹廷中立王生韤解顧謂釋之為我繫韤釋之前跪而繫之旣退或</hi>
<hi>讓王生曰何辱張廷尉乎王生曰廷尉方為天下名臣吾聊使繫韤欲重之諸公聞之賢王生而重廷尉  下</hi>
<hi>詳卿二</hi>　棘署　竹刑<hi>禮聽獄於棘木之下又竹刑三尺</hi>　增九則　二<lb/>
<pb n="KR3k0055_WYG_097-14b"/>
絶<hi>崔德政箴下詳卿二</hi>　雲司　星法<hi>陳子昂集為司刑袁卿讓官表云榮加天寵職察雲</hi>
<hi>司必能利用文明哀矜庶獄星天文録曰平星主平天下之獄事若今廷尉之象故  讃云平星執法正乎綱</hi>
<hi>紀</hi>　原議絶妻　決分子<hi>漢書曰孔光為廷尉時定陵淳于長坐大逆誅長小妻乃</hi>
<hi>始等六人皆以長事未發覺時棄去或更嫁及長事發丞相翟方進等議乃始等於法無以解論光以為夫婦</hi>
<hi>之道有義則合絶義則離乃始或嫁義已絶而欲以為妻論殺之名不正不當坐有詔以光議是  謝承後漢</hi>
<hi>書曰范延壽宣帝時為廷尉時燕趙之間有三男共娶一妻生四子長各求離别爭財分子至聞於縣縣不能</hi>
<hi>決斷讞之於廷尉於是延壽決之以為悖逆人倫比之禽獸生子屬其母以子並付母尸三男於市奏免郡太</hi>
<hi>守令長等無率化之道天子遂可其言</hi>　務寛條　附輕典<hi>東漢列傳郭躬為廷尉家</hi>
<pb n="KR3k0055_WYG_097-15a"/>
<hi>世掌法務在寛平乃條諸重文可從輕者四十一事奏之多所生全  又曰陳寵代躬為廷尉每附輕典務從</hi>
<hi>寛恕濟活者衆讃曰陳郭主刑人頼其平</hi>　呉家三世　郭氏七人<hi>並詳卿二</hi>
獄官之長　天下之平<hi>漢書百官公卿表應劭注曰廷尉古官尚書咎繇作士士獄官</hi>
<hi>之長二下詳卿</hi>　官尊九寺　任重三章<hi>白帖</hi>　務在寛恕<lb/>
兼明法理<hi>魏志王朗為大理務在寛恕法晉武帝詔曰黄門郎劉頌貞平居正兼明  理可議郎守</hi>
<hi>廷尉頌案頌守廷尉時尚書令史扈寅非罪下獄詔使考竟  執據無罪寅遂得免時人以頌比張釋之在職</hi>
<hi>六年號為詳平</hi>　五聽三慮　庶獄羣司<hi>六典以五聽察其情氣色視聲詞以三慮</hi>
<hi>盡其理明謹以讞疑獄哀矜以去冤獄公平以鞫庶獄  牋表𩔖矧古士官為今理寺典於庶獄糾是羣司</hi>
<pb n="KR3k0055_WYG_097-15b"/>
　増心如鐵石　言若湧泉<hi>天中記曰唐臨為大理卿太宗親為之考詞曰形若</hi>
<hi>死灰心如鐵石意彚苑戴胄為大理卿犯顔據正參處法  隨𩔖指<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>言若湧泉</hi>　結王生韤<lb/>
　遺何子衣<hi>上見前藉孔帖曰唐張道原拜大理卿何稠得罪  其家屬賜羣臣道原曰禍福無</hi>
<hi>常安可因己之泰利人之否取其子女以為僕妾豈仁者之心皆舍之一無所取更資以衣食遣之</hi>　常<lb/>
在深文　不肯曲筆<hi>山堂肆考曰漢張湯為廷尉為人多詐舞文巧詆汲黯常與議論湯</hi>
<hi>辯常在深文小苛黯忿罵曰天下謂刀筆吏不可為公卿果然必湯也  又曰齊遊肇為廷尉卿持法以平齊</hi>
<hi>宣武帝常勅肇有所降恕肇堅執不從曰陛下自能恕之豈可令臣曲筆</hi>　原漢用平允任<lb/>
先張釋　魏推明察𨕖在鍾繇　舜命臯陶刑惟明允<lb/>
<pb n="KR3k0055_WYG_097-16a"/>
　漢尊定國道在寛仁<hi>俱白帖</hi>
　　大理卿四<lb/>
原廷尉掌刑辟<hi>漢百官公卿表曰廷尉秦官掌刑辟</hi>　理疑獄<hi>漢官解詁曰廷尉當</hi>
<hi>理疑獄</hi>　廷尉平刑罰<hi>續漢書百官志曰廷尉掌平獄奏當所應</hi>　釋令尹之<lb/>
族<hi>說苑曰楚令尹之族有干法者廷理拘之聞其令尹之族也而釋之子文召廷理而責之</hi>　詰責<lb/>
廷尉<hi>漢書曰張釋之為廷尉時有人盗髙廟坐前玉環得之文帝怒下廷尉治案盗宗廟服御物者為奏</hi>
<hi>當棄市上大怒曰人亡道乃盗先帝器吾屬廷尉者欲致之族而君以法奏之非我所以共承宗廟意也釋之</hi>
<hi>免冠頓首謝曰法如是足也</hi>　讞疑事<hi>又曰張湯為廷尉奏讞疑事必先為上分别其原上所是</hi>
<pb n="KR3k0055_WYG_097-16b"/>
<hi>受而著讞法廷尉挈令揚主之明師古曰著謂明書之也挈獄訟之要也書於讞法挈令以為後式也</hi>
奏讞掾<hi>後漢書兒寛以儒為不習事㑹有疑奏寛為言其意掾吏因使寛為奏讀之皆服以白廷尉張</hi>
<hi>湯大驚以寛為奏讞掾以古法誼決疑獄</hi>　髙門<hi>于公理獄積隂德修宅令髙其門以待曰我子孫必</hi>
<hi>有昌者至定國為廷尉</hi>　定國北面執經<hi>漢書曰于定國為廷尉乃迎師學春秋身執經</hi>
<hi>北面備弟子禮</hi>　無私賔客<hi>謝承後漢書曰傅賢遷廷尉掌法無私門賔客</hi>　傅賢廉<lb/>
直<hi>又曰賢遷廷尉素廉直公卿讌飲不徃以家貧無以報其施</hi>　増卜福執謙<hi>東觀漢記</hi>
<hi>曰卜福為廷尉執謙求退上以為大中大夫</hi>　寛恕見稱<hi>魏志曰王殷為大理務在寛恕與鍾</hi>
<hi>繇以治獄見稱</hi>　持法清正<hi>㑹稽典略曰黃昆字文通遷廷尉持法清正</hi>　不發私<lb/>
<pb n="KR3k0055_WYG_097-17a"/>
書<hi>又曰黃昆遷廷尉閉門不發私書</hi>　清正有識<hi>晉書臧榮緒𫝊咸寧詔劉頌貞固清正有</hi>
<hi>識鑒其以頌守廷尉卿</hi>　奉法持正<hi>唐職林曰鄭善果為卿奉法持正風績顯於公卿</hi>
不樂法家<hi>白帖曰元澹遷大理卿不樂法家因謝所居官</hi>　得賢之盛<hi>白集撰李同制</hi>
<hi>曰國朝以來有劉德威張文瓘唐臨為大理得賢之盛人到於今稱之</hi>　守法之司<hi>續通典曰</hi>
<hi>太和四年大理卿崔杞奏大理寺即陛下守法之司一定之制不可摇動若朝示而暮改同罪而異刑則人何</hi>
<hi>所措其手足哉</hi>　持法明審<hi>又曰范說為/卿持法明審</hi>　廷尉四十年<hi>分紀曰劇</hi>
<hi>可久大理卿性沉毅方正在廷尉四十年用法平允以仁術稱</hi>　贓錢不受<hi>宋史曰向敏中判大</hi>
<hi>理寺時以没入祖吉贓錢分賜法吏敏中引鍾離意委珠事獨不受</hi>　表賀不奏<hi>言行録宋李浩</hi>
<pb n="KR3k0055_WYG_097-17b"/>
<hi>大理寺奏結獄上顧輔臣曰棘寺當得剛正如李浩者為之已而大理卿闕上曰無易李浩遂除大理卿故事</hi>
<hi>寺獄空上表賀浩獨不奏</hi>　言岳飛無罪<hi>山堂肆考曰宋秦檜矯詔下岳飛於大理獄大理卿</hi>
<hi>薛仁輔寺丞李若樸何彦猷皆言其無罪</hi>　晉卿鞫獄無觀望<hi>職畧曰韓晉卿字伯修為</hi>
<hi>卿元豐大理兼鞫獄事多上所付晉卿獨持平覈實無所觀望人不以為冤</hi>　獨持明允<hi>名臣</hi>
<hi>記曰明王槩廬陵人天順七年遷大理卿出入十年凡兩法司及畿藩讞奏參錯情法多所平反時吏諳律比</hi>
<hi>者𩔖多深刻槩獨持明允濟以長厚</hi>
　　大理卿五<lb/>
増詩唐杜牧送大理卿出鎮江西詩曰一室何勞埽三<lb/>
<pb n="KR3k0055_WYG_097-18a"/>
章自不冤精明如定國孤峻似陳蕃<lb/>
増制梁沈約行蔡法度廷尉制曰民命所懸繫乎三尺<lb/>
止殺除殘實由乎此是以臯陶作士五刑惟明于張莅<lb/>
官世無冤獄且漢代律書出乎小杜呉雄以三世法家<lb/>
係為理職郭躬以律學通明仍業司士爰及晉氏此風<lb/>
未泯叔則元凱並各名家自兹厥後斯尚漸薄迄至於<lb/>
今損棄頓盡衣冠士子恥復用心州郡奸吏恣其取舍<lb/>
舞文弄法非止一塗朕膺天受命為兆民主每一念此<lb/>
<pb n="KR3k0055_WYG_097-18b"/>
忘寢與食左曹郎中蔡法度少好律書明曉法令世之<lb/>
所廢篤志不怠至於章句蹐滯名程乖礙莫不斟酌厥<lb/>
衷允得其門方欲寄以國刑開示後學宜加襃擢弗繫<lb/>
常階　唐蘇頲行陸餘慶大理卿制曰法者天下所共<lb/>
廷尉天下之平𨕖衆甄才惟明克允宗正卿陸餘慶早<lb/>
回翔於近宻久踐歴於中外雍容文雅自然素徵清商<lb/>
蕭散風華莫不瑶林瓊樹必當和而不撓貞則有恒正<lb/>
罰金於後人戒刻木於前吏念兹欽恤深可哀矜宜修<lb/>
<pb n="KR3k0055_WYG_097-19a"/>
白雲之典㑭靜黃沙之職<lb/>
原箴漢揚雄廷尉箴曰天降五刑惟夏之績亂兹平人<lb/>
不回不僻昔在蚩尤爰作淫刑延於苖民夏氏不寧穆<lb/>
王耄荒甫侯伊謀厥後陵遲上帝不觚周輕其制秦繁<lb/>
其辜五刑紛紛靡遏靡止冦賊滿山刑者半市昔在唐<lb/>
虞象刑天民是全紂作炮烙墜人於淵故有國者無云<lb/>
何謂是刖是劓無云何害是剥是割惟虐惟殺人莫予<lb/>
奈殷以刑顚秦以酷敗獄臣司理敢告執謁　後漢崔<lb/>
<pb n="KR3k0055_WYG_097-19b"/>
德正大理箴曰邈矣皐陶翊唐作士設為犴狴九州允<lb/>
理如石之平如淵之清三槐九棘以賢以德罪人斯殛<lb/>
凶族斯迸熙乂帝載旁施作明昔在仲尼哀矜聖人子<lb/>
罕禮刑衞人釋艱釋之其忠勲亮孝文于公哀寡定國<lb/>
廣門夐哉邈矣舊訓不遵主慢臣驕虐用其民賞以崇<lb/>
欲刑以歸忿紂作炮烙周人滅殷桀用淫刑湯誓其軍<lb/>
衞鞅酷烈卒殞於秦不疑知害禍不及身嗟兹大理慎<lb/>
於爾官賞不可不思斷不可不䖍或有忠能被害或有<lb/>
<pb n="KR3k0055_WYG_097-20a"/>
孝而見殘呉沈子胥殷剖比干莫遂爾情是截是刑無<lb/>
遂爾志以速以亟天鑒在顯無細不録福善禍惡其效<lb/>
甚速理臣司律敢告執獄　増明宣宗大理寺箴曰有<lb/>
虞用士弼教明刑秦漢相繼廷尉是稱命曰大理由景<lb/>
之世曁於今兹一以輔治列之九卿有翼有承鑑空衡<lb/>
平視獄之成簡於五辟以正刑罰維過斯宥維義之合<lb/>
刑不可贖死不可生惟爾是憑不可不矜易簡明慎書<lb/>
戒欽恤祗率勿違乃德之吉惟官惟反惟貨惟來終迷<lb/>
<pb n="KR3k0055_WYG_097-20b"/>
不復乃禍之階粤昔蘇公式敬由獄以長王國永命攸<lb/>
屬嗚呼若人悠悠我思爾儀爾規服此戒辭<lb/>
増賦唐韓鎡烏巢大理寺獄户賦曰皇帝恩霑庶𩔖道<lb/>
格元功化覃於萬國之間苛慝不作烏巢於圜扉之内<lb/>
囹圄知空足驗時清可知刑措蒼鷹莫鷙寧懷獄吏之<lb/>
憂疎網無加豈有虞人之懼定國徒羙於詳明何施善<lb/>
政冶長不罹於縲紲豈見衘冤<lb/>
　　大理少卿一<lb/>
<pb n="KR3k0055_WYG_097-21a"/>
増後魏職令曰廷尉少卿第四品上第二請用思理平<lb/>
斷明刑職法者　隋書曰源師煬帝即位拜大理少卿<lb/>
帝在顯仁宫勅衞士不得輒離所守有一主帥私令衞<lb/>
士出外帝付大理繩之師據律奏徒帝令斬之師奏曰<lb/>
此人罪誠難恕若陛下初便殺之自可不關文墨旣付<lb/>
有司義歸恒典脫宿衞近侍更有此犯將何以加之帝<lb/>
乃止　唐書曰韓瑗武德初為大理少卿受詔掌定律<lb/>
令瑗言於高祖曰官吏至公自當奉法苟若狥已豈顧<lb/>
<pb n="KR3k0055_WYG_097-21b"/>
刑名請從寛簡以允惟新之望髙祖然之於是採定開<lb/>
皇律　唐新語曰太宗謂侍臣曰大理之職人命所懸<lb/>
當妙𨕖正人用心存法無過戴胄者乃以為大理少卿<lb/>
　又唐書曰戴胄遷大理少卿時吏部尚書長孫無忌<lb/>
不解佩刀入東上閣門封德彛議以監門校尉不覺罪<lb/>
當死無忌罰銅二百斤胄駮曰若論其誤則為情一也<lb/>
而生死頓殊敢以固請上嘉之竟免校尉死　唐孫伏<lb/>
伽傳曰伏伽轉大理少卿太宗數出馳射上書諫曰千<lb/>
<pb n="KR3k0055_WYG_097-22a"/>
金之子坐不垂堂百金之子立不倚衡以此言之天下<lb/>
之主不可履險乗危明矣　天中記曰唐徐有功轉司<lb/>
刑少卿常謂所親曰身為大理人命所懸必不順旨詭<lb/>
辭以求茍免故前後為獄官以諫奏枉誅者三經斷死<lb/>
而執志不渝酷吏由是少衰時人比漢之于張焉　又<lb/>
曰鹿城主簿潘好禮慕有功為人論之曰昔稱張釋之<lb/>
為廷尉天下無冤人然釋之當漢文帝時中外無事守<lb/>
法而已有功居革命之際周興來俊臣等掩義隠賊崇<lb/>
<pb n="KR3k0055_WYG_097-22b"/>
飾惡言以誣盛德有功守死明道身濵殆者數矣此其<lb/>
賢於釋之明甚或稱有功仁恕過漢于張起居舍人盧<lb/>
若虚曰徐公當雷霆之震而能全仁恕雖千載未見其<lb/>
比　又曰桓彦範為司刑少卿凡所奏議若逢人主詰<lb/>
責則辭色無懼爭之愈厲　長編曰宋元豐間大理承<lb/>
内降公事上下皆曰是詔獄也意必𫝊置少卿韓晉卿<lb/>
獨持平劾實無所觀望上知其才凡獄難明及事繋權<lb/>
貴悉以委之　言行録曰呂頤浩為相上謂宰執曰昨<lb/>
<pb n="KR3k0055_WYG_097-23a"/>
日大理少卿元衮面奏朕戒以持法明恕頤浩曰惟明<lb/>
克允乃用刑所先也乃詔今後臣僚所請若祖宗法意<lb/>
并新書有所增損令刑部參酌申省　吾學編曰胡閏<lb/>
鄱陽人建文中進犬理少卿靖難兵起數與齊黃議軍<lb/>
國事壬午七月不屈死之籍其家子傳道論死傳慶戍<lb/>
邊一女得釋歸貧甚無依鄉人競遺錢穀曰此忠臣女<lb/>
也　又曰薛瑄字德温河津人正統元年王振問楊士<lb/>
竒等吾鄉誰可為大臣者皆薦瑄召為大理右少卿士<lb/>
<pb n="KR3k0055_WYG_097-23b"/>
竒等以用瑄出振意欲瑄一見振瑄正色曰安有授官<lb/>
公朝而拜恩私門邪　明詩小傳又曰瑄歴大理少卿<lb/>
時人呼為薛夫子後忤王振下獄振老奴伏竈下抱薪<lb/>
而泣人問之曰聞欲殺薛夫子故泣耳振心動乃免<lb/>
　　大理少卿二<lb/>
増崔昪守正　有功平反<hi>唐書曰崔昪兄元暐為宰相先是酷吏誣籍數百家元暐</hi>
<hi>開陳其枉及宋璟劾張昌宗不軌元暐頗助璟後有司正昌宗罪而昪為司刑少卿執論大辟兄弟守正如此</hi>
<hi>冠又曰徐有功為少卿時周興來俊臣等羅織天下衣  近族者數千百家有功司刑平反者不可勝紀時人</hi>
<pb n="KR3k0055_WYG_097-24a"/>
<hi>方之于定國</hi>　號為長者　妙𨕖正人<hi>柳子厚先友記鄭利用餘慶從父兄也眞</hi>
<hi>長者由大理少卿為御史中丞後由中丞為大理卿  下詳少卿一</hi>　晉卿持平　王表<lb/>
近厚<hi>上詳少卿一曰言行録曰大理少卿王表多稱長者上謂宰執  表以淳朴治獄既順人情又不惨</hi>
<hi>刻張守曰表雖法科議刑頗近厚</hi>
　　大理少卿三<lb/>
増冒牒<hi>山堂肆考曰唐戴胄為大理少卿時有託資䕃冒牒取調者詔許自首不首罪當死俄有詐得</hi>
<hi>者獄具胄以法當流帝曰朕詔不首者死而今當流是示天下不以信卿賣獄耶胄曰法者布大信於民言乃</hi>
<hi>一時喜怒所發陛下以一朝之忿將殺之既知不可而準於法此忍小忿存大信也帝大感悟</hi>　守公<lb/>
<pb n="KR3k0055_WYG_097-24b"/>
<hi>白帖曰徐有功轉司刑少卿皇甫文備誣有功縱逆黨久之文備坐事下獄有功出之或曰彼嘗䧟公於死今</hi>
<hi>生之何也對曰爾所言者私忿我所守者公法不可以私害公</hi>　何異登仙<hi>唐書曰倪若水字子</hi>
<hi>泉開元初班景倩自揚州採訪使入為大理少卿過州若水餞於郊顧左右曰班生此行何異登仙吾恨不得</hi>
<hi>為騶未幾入為户部</hi>　號為明習<hi>長編曰宋仁宗時陳大素權大理少卿又判大理寺號為明習</hi>
<hi>法令</hi>
　　大理少卿四<lb/>
增詩唐羅隱寄大理寺詩曰佐棘竟誰同因思證聖中<lb/>
事雖亡顯報理合有隂功官序詵枝老生涯范甑空幾<lb/>
<pb n="KR3k0055_WYG_097-25a"/>
時潘好禮重與話清風<lb/>
增讚司刑少卿徐有功讚曰猗歟徐公獬廌之精世皆<lb/>
紛濁不改吾清<lb/>
增制唐蘇頲行陸景初大理少卿制曰識悟清真虚心<lb/>
得妙言符正直獨行鄰幾故能儒元黙知文史明逹翔<lb/>
集仙署翻飛禁省而臯陶為理釋之不寃精求上才欽<lb/>
恤中典宜愼刑法俾聞哀矜　常衮行景延之大理少<lb/>
卿制曰業擅文儒行資忠信推令望於公器著能名於<lb/>
<pb n="KR3k0055_WYG_097-25b"/>
吏途久踐周行夙彰聲實祥刑之地稱職其難任在簡<lb/>
孚𨕖兼勲舊宜參河海之亞俾副朝廷之舉<lb/>
　　大理卿官屬<hi>丞丞主簿直獄    司</hi>
原杜氏通典曰丞自晉武咸寧中曹志上表請廷尉置<lb/>
丞宋齊梁並因之後魏亦然北齊曰大理丞一人隋初<lb/>
二人至煬帝改為勾檢官增為十六人分判獄事唐又<lb/>
曰丞置六人<hi>杜景儉徐有功並為司刑丞與來俊臣侯思正同制獄人稱之曰遇徐杜必生遇來</hi>
<hi>侯必死</hi>　増續會要曰宋置丞四員命卿少舉官元豐五<lb/>
<pb n="KR3k0055_WYG_097-26a"/>
年命莫君陳等九人為大理寺丞始自朝廷差官也<lb/>
續文獻通考曰遼金皆有丞元置監丞二員以流官為<lb/>
之明大理寺左右寺丞各一人正五品　原杜氏通典<lb/>
曰主簿自魏晉宋齊梁陳皆有唐置二人　増宋中興<lb/>
會要曰元豐正名初除二員建炎三年省後復　續文<lb/>
獻通考曰遼有主簿金置知法十一員元置經歴知事<lb/>
各一員明置司務二人　原杜氏通典曰獄丞晉有左<lb/>
右丞各一人宋齊因之梁陳置二人後魏北齊亦然隋<lb/>
<pb n="KR3k0055_WYG_097-26b"/>
有獄掾八人唐曰丞有四人　増宋續會要曰神宗復<lb/>
置大理獄丞四員　自遼至明無考　原杜氏通典曰<lb/>
司直後魏永安二年置司直十人<hi>御史中尉髙穆所奏置</hi>視五品<lb/>
隸廷尉位在正監上不署曹事唯覆理御史檢劾事<hi>漢武</hi>
<hi>已置丞相府屬司直非此司直</hi>北齊隋因之隋初置十人煬帝置十六<lb/>
人唐置六人掌承制出使推覆若寺有疑獄則參議之<lb/>
　増宋續會要曰熙寧中置大理獄至元豐五年始命<lb/>
程嗣先四人為司直　中興㑹要曰建炎三年詔斷刑<lb/>
<pb n="KR3k0055_WYG_097-27a"/>
司直兼治獄司直其治獄司直罷　續文獻通考曰金<lb/>
司直四員掌參議疑獄披詳法狀元明無聞<hi>事文𩔖聚曰元仍唐</hi>
<hi>宋舊置大理司直</hi>
　　大理丞一<lb/>
増必生　無死<hi>上詳通典卿唐御史臺記胡元禮自大理丞遷少  嘗出一死囚元禮判殺之</hi>
<hi>曰元禮不離刑曹此人無活法李日知報曰日知不離刑曹此人無死法竟以兩狀申日知果直</hi>　藴<lb/>
古上箴　延年陳策<hi>山堂肆考曰唐張藴古上大寳箴太宗嘉之賜以束帛除大理丞</hi>
<hi>又曰宋天聖中大理寺丞石延年上書陳十䇿乞𨕖練兵級言西夏必叛朝廷不以為然及元昊反上思其言</hi>
<pb n="KR3k0055_WYG_097-27b"/>
<hi>召見乞奉使河東籍兵囘稱㫖上曰知卿才久矣</hi>　治讞之丞　司刑之典<hi>胡文</hi>
<hi>恭行尹立制丞又行毛維藩制擢任藩卿之  參司刑讞之典</hi>　用除棘路　徃治竹<lb/>
刑<hi>胡文恭行王尹制用除棘路之丞徃治竹刑之讞  又行程簡制司進丞於棘路徃治讞於竹刑</hi>
　　大理丞二<lb/>
増斷獄無冤<hi>唐舊史曰狄仁傑為大理丞周歲斷獄一萬七千人無冤訴者時武衛大將軍權善</hi>
<hi>才坐誤斫昭陵栢樹仁傑奏罪當免職髙宗令誅之仁傑曰陛下必用變法請從今日為始臣不敢奉制殺善</hi>
<hi>才䧟陛下於不道帝意解善才因而免罪</hi>　寛平無濫<hi>唐書曰李日知遷司刑丞時用法嚴急日</hi>
<hi>知獨寛平無冤濫者</hi>　宜用士<hi>合璧事𩔖宋紹興二十六年上曰理寺宜參用士於是何涇楊邦弼</hi>
<pb n="KR3k0055_WYG_097-28a"/>
<hi>除理丞</hi>　廉勤律己<hi>吾學編曰彭與明萬安人建文元年陞大理丞廉勤律己剛毅敢言敏逹</hi>
<hi>能斷四年擇中朝官知兵有風裁者出江北督察諸將與明為衆所推遂出淮西至靈璧㑹何福戰敗為北兵</hi>
<hi>所執文皇遣歸與明慚憤裂冠裳棄官變姓名</hi>
　　大理丞三<lb/>
增詩唐韓愈江陵道中呈李孫三學士詩曰棲棲法曹<lb/>
掾何以自卑陬生平企仁義所學皆孔周早知大理官<lb/>
不列三台儔何况親犴獄敲榜發奸偷懸知失事勢恐<lb/>
自罹罝罘<lb/>
<pb n="KR3k0055_WYG_097-28b"/>
　　大理主簿<lb/>
増原情引經<hi>樓攻媿集曰宋陳希㸃為太學博士遷大理寺簿人為之憤希㸃忻然就職素不讀</hi>
<hi>律而原情引經法家自以為不及</hi>　持節勞來<hi>吕東萊集曰薛季宣為大理寺簿是歲江湖大</hi>
<hi>饑流民徃徃北渡江邊吏復奏淮民多欵塞者遣季宣行淮西收以實邊季宣持節勞來髦稚滿車下季宣使</hi>
<hi>事有緒遂進官二等除大理正</hi>　多少年<hi>韓愈南内朝賀歸呈同官詩法吏多少年磨淬出角圭將</hi>
<hi>舉汝愆尤以為己階梯</hi>
　　大理司直一<lb/>
増馳傳決獄<hi>唐書曰王祚為司直馳傳決獄所至仁平</hi>　連署斷獄<hi>又曰大理司直</hi>
<pb n="KR3k0055_WYG_097-29a"/>
<hi>凡大理斷獄皆連署</hi>　先請魚書<hi>白帖曰司直凡承制而出先請魚書以徃</hi>　進列理<lb/>
官<hi>初寮除鍾邦彦大理司直制</hi>
　　大理司直二<lb/>
增詩唐杜甫送髙司直尋封閬州詩曰驊騮事天子辛<lb/>
苦在道路司直非冗官荒山甚無趣　李嘉祐送韋司<lb/>
直西行詩曰不恥青袍故尤宜白髪新　宋蘇軾和許<lb/>
朝奉詩曰清絶聞詩語疏通豈法流傳家有衣鉢斷獄<lb/>
盡春秋<lb/>
<pb n="KR3k0055_WYG_097-29b"/>
　　大理正一<lb/>
原杜氏通典曰大理正秦置廷尉正漢因之後漢一人<lb/>
魏晉謂正監平為廷尉三官<hi>晉廷尉三官通視南臺持書舊尚書郎下遷梁制服</hi>
<hi>獬廌冠介幘皁衣銅印墨綬</hi>其後皆有隋開皇三年增為四員煬帝<lb/>
增為六員唐二人通判寺事龍朔二年改為詳刑大夫<lb/>
咸亨初復舊　増文獻通考曰宋神宗復置大理獄後<lb/>
置寺正元豐五年刑部乞分評事司直與正為斷司丞<lb/>
與長貳為議司凡斷案先上正看詳當否論難改正然<lb/>
<pb n="KR3k0055_WYG_097-30a"/>
後過議司覆議建炎并省斷治獄寺正各一員　續文<lb/>
獻通考曰遼有大理正金元皆有明置左右寺正各一<lb/>
人左右寺副各一人<hi>明徐禎卿傳曰舉𢎞治乙丑進士除大理寺左寺副乞從南就養會</hi>
<hi>失囚謪官卒於京</hi>
　　大理正二<lb/>
原活千數　決一朝<hi>後漢書曰何敞六世祖比干學尚書於晁錯武帝時為廷尉正與張</hi>
<hi>湯同時湯持法深而比干務仁恕數與湯争雖不能盡得然所濟活者以千數  魏志曰司馬芝子司馬岐從</hi>
<hi>河南丞轉廷尉正梁郡有繫囚多所連及數歲不決詔書徙獄於岐及囚至詰之皆莫敢匿詐一朝決竟遂超</hi>
<pb n="KR3k0055_WYG_097-30b"/>
<hi>為廷尉</hi>　増蘇瓊雪冤　司馬宥疑<hi>北史曰蘇瓊為廷尉正時畢義雲為御史</hi>
<hi>中丞以暴猛任職理官忌之莫敢有違瓊推察務在得情雪其冤者甚衆  魏志曰司馬芝遷大理正有盗官</hi>
<hi>絹置都厠上者吏疑女工收以付獄芝曰刑罪之失失在苛暴今贓物先得而後訊其辭若不勝掠必致誣服</hi>
<hi>誣服之情不可折獄且簡而易從大人之化也今請宥所疑以隆易從之義不亦可乎太祖從其議遂釋女工</hi>
　比干仁恕　顧協清嚴<hi>上詳前注冬南史曰顧協初為廷尉正  服單薄寺卿蔡</hi>
<hi>法度欲將襦與之憚其清嚴不敢啟口</hi>　明習律令　決定嫌疑<hi>山堂肆考曰魏</hi>
<hi>喬元奏陳琳明習律令召拜廷尉正詳蘇珍之為正寺中語曰决定嫌疑蘇珍之事  卿二</hi>　詳正<lb/>
科條　議典刑獄<hi>六典曰大理正掌參議刑辟詳正科條之事凡六丞斷罪有不當者以法</hi>
<pb n="KR3k0055_WYG_097-31a"/>
<hi>正之議職林曰初寮除葉預制  刑典獄惟明克允</hi>　次公決疑獄　伯眞明法<lb/>
律<hi>漢書曰黄霸字次公宣帝聞霸持法平召以為廷尉正數決疑獄廷中稱平守丞相長史坐公卿大議廷</hi>
<hi>中如長信少府夏侯勝非議詔書大不敬霸阿從不舉劾皆下廷尉繋獄當死霸因從勝受尚書獄中再踰冬</hi>
<hi>積三歲乃出琳謝承後漢書曰宗琳字伯眞喬元表  明法律徴拜廷尉正</hi>
　　大理正三<lb/>
増決獄稱平<hi>評正二</hi>　顧榮太子舍人轉廷尉正<hi>晉書曰顧榮入</hi>
<hi>洛以南士秀望累遷太子舍人轉廷尉正</hi>　作二刑議<hi>晉書曰江統字元應為廷尉正作二刑議</hi>
　上論見志<hi>山堂肆考曰唐王愔為大理正奏言法令者人之隄防隄防不立則人無所禁竊見</hi>
<pb n="KR3k0055_WYG_097-31b"/>
<hi>大理官員多不奉法以縱罪為寛恕以守文為苛刻遂上應正論以見志</hi>　參聽棘言<hi>晏殊𩔖要</hi>
<hi>許公集除制鵊鳩作士參聮聽棘之言</hi>　徃正寺事<hi>職林初寮制爾其明習刑書徃正寺事</hi>
　持法平允<hi>宋太宗實録曰范旻質之子也判大理正事持法平允</hi>　治獄<hi>大理正任</hi>
<hi>章詩曰古風眞徃哲雅道濫朝聞治獄威豪右時時頼典墳</hi>　垂印<hi>范成送大理正攝御史詩曰垂</hi>
<hi>銀棘庭印持斧柏臺綱</hi>
　　廷尉平一<lb/>
原杜氏通典曰廷尉評事漢宣帝地節三年初於廷尉<lb/>
置左右平員四人<hi>宣帝詔曰今遣廷吏與郡鞫獄任輕禄薄其為置正平員四人其務平之</hi>
<pb n="KR3k0055_WYG_097-32a"/>
<hi>涿郡太守鄭昌上言曰聖主立法明刑者非以為理救衰亂之起也今明主躬垂明聽不置廷平獄將自正若</hi>
<hi>開後嗣不若刪定律令律令一定愚民知所避就姦吏無所弄法今不正其本而置廷平以理其末代衰聽怠</hi>
<hi>則廷平將招權而為亂首也宣帝始置左右平而三輔決録注云何比干漢武帝為廷尉右平謬矣</hi>後漢<lb/>
光武省右平唯有左平一人掌平決詔獄冠法冠魏晉<lb/>
以來無左右而直謂之廷尉評後魏北齊及隋廷尉評<lb/>
各一人開皇三年罷至煬帝乃置評事四十八人掌與<lb/>
司直同其後官廢唐貞觀二十二年禇遂良議重法官<lb/>
復奏置評事十員掌出使推覆後加二人為十二員<lb/>
<pb n="KR3k0055_WYG_097-32b"/>
増文獻通考曰宋熙寧置大理獄至元豐始命張仲穎<lb/>
等十二人為評事隆興二年詔大理評事以八員為額<lb/>
　續文獻通考曰金評事三員掌同司直<hi>事文𩔖聚曰元仍唐宋舊</hi>
<hi>置評事</hi>明左右評事四人止七品<lb/>
　　廷尉平二<lb/>
増馬宫髙潔　杜暹公清<hi>漢書曰馬官行能髙潔遷廷尉平  山堂肆考曰唐杜暹</hi>
<hi>授鄭縣尉以清節見知華州司馬楊孚公直士也深賞重之孚遷大理正暹坐公事下法司爭謂人曰若此人</hi>
<hi>得罪則公清之士何以勸矣特薦之執政擢大理評事</hi>　以行能遷　上便宜除<lb/>
<pb n="KR3k0055_WYG_097-33a"/>
<hi>上詳前注事晉史曰何攀上便宜十  除廷尉平</hi>　號三緊官　居九寺首<hi>上詳</hi>
<hi>拾遺不山堂肆考曰唐姚正操曰自余以評事入臺後相繼  絶韓琬以為不然自則天好法刑曹望居九寺</hi>
<hi>之首以此評事多入臺迄今為雅例非正操所能升降也</hi>　佐法之評　參議之讞<lb/>
<hi>胡文恭行張希甫制佐法卿之評  初寮行王怡制</hi>
　　廷尉平三<lb/>
原秩六百石平決詔獄<hi>續漢書百官志曰廷尉平一人秩六百石掌平決詔獄</hi>
比干無冤民<hi>三輔決録曰何比干字少卿漢武帝時丞相公孫宏舉為廷尉右平獄無冤民號曰</hi>
<hi>案何公</hi>　顧榮明刑理<hi>晉中興書曰呉郡顧榮遷廷尉平時趙王倫誅淮南王允收允官屬</hi>
<pb n="KR3k0055_WYG_097-33b"/>
<hi>下廷尉議罪榮具明刑理不宜廣濫倫意解頼榮濟者甚衆</hi>　増驚郡將<hi>廣記王敬由為評事</hi>
<hi>奉使河南叱咤風生到廣陵訪裴諶諶曰平公使車留此一宿得無驚郡將乎</hi>　改授殿直<hi>山堂</hi>
<hi>肆考曰陳舜封者舉進士為大理評事因奏事上前上見其言語㨗給舉止𩔖倡優詰之自言其父承業善筝</hi>
<hi>為都知上謂宰相曰此雜𩔖安得任清望官蓋執政不為國家區别品流所致即改授殿直</hi>　詿誤<lb/>
悉免<hi>唐新語敬昭道為評事時沂州反者詿誤坐者四百餘人昭道反覆詰對執政無以奪詿誤者悉免</hi>
　評獄<hi>唐陳子昂為陳舍人讓官表預參評於詔獄</hi>　羅織<hi>唐書曰則天時御史中丞來俊</hi>
<hi>臣司刑評事康曄衞遂忠等同惡相濟招集無頼數百人令其告事共為羅織千里響應</hi>　青雲姿<lb/>
<hi>岑參送顔評事詩佇聞明主用豈負青雲姿</hi>　近要<hi>杜甫送王評事詩廷評近要津</hi>　初銜<lb/>
<pb n="KR3k0055_WYG_097-34a"/>
命<hi>劉長卿西庭夜宴喜評事兄拜命詩棘寺初衘命梅仙已誤身</hi>
　　廷尉監一<lb/>
原杜氏通典曰廷尉監秦置廷尉監漢有左右監<hi>邴吉字少</hi>
<hi>卿為廷尉監</hi>光武省右監唯有左監一人魏晉以來無左右<lb/>
而直云廷尉監隋開皇三年罷大理監<lb/>
　　廷尉監二<lb/>
原常從輕比<hi>謝承後漢書曰陳咸為廷尉監議人常從輕比</hi>　多所全活<hi>又曰陳咸</hi>
<hi>字子成為廷尉監論報多恩多所全活皆稱恩也</hi>　陸鸞圗像<hi>晉起居注曰廷尉監陸鸞求增</hi>
<pb n="KR3k0055_WYG_097-34b"/>
<hi>築評堂圖畫先賢像</hi>　陳咸稱恩<hi>詳上</hi>
　　衞尉卿一<hi>少卿并載</hi>
原杜氏通典曰衞尉秦官掌門衞屯兵有丞漢因之<hi>漢舊</hi>
<hi>儀曰衛尉寺在宫内胡廣云主宫闕之内衞寺於周垣下為區廬者若今之伏宿屋</hi>景帝初更名<lb/>
中大夫令後元年復為衞尉又有長樂建立早甘泉衞尉<lb/>
皆掌其官其職略同而不常置<hi>顔師古曰各隨所掌之宫以為官名</hi>後漢<lb/>
有衞尉卿一人職與漢同晉銀章青綬五時朝服武冠<lb/>
佩水蒼玉掌冶鑄領冶金<hi>凡領五千三百五十冶在江北而江南唯有梅根及冶塘</hi>
<pb n="KR3k0055_WYG_097-35a"/>
<hi>二冶皆屬揚州不屬衞尉</hi>晉江左不置衞尉宋孝武復置南齊掌宫<lb/>
城管鑰<hi>南齊宮城諸却敵樓上本施鼓持夜者以應更唱髙帝以鼓多警眠遂改以鐵磬</hi>梁衞<lb/>
尉卿位視侍中職與漢同卿毎月丞毎旬行宫徼紏察<lb/>
不法陳因之後魏亦有之北齊為衞尉寺有卿及少卿<lb/>
各一人隋文帝開皇三年廢衞尉寺入太常及尚書省<lb/>
十三年復置掌軍器儀仗帳幕之事而以監門衞掌宫<lb/>
門屯兵唐因之龍朔二年改衞尉為司尉咸亨初復舊<lb/>
光宅元年又改為司衞神龍初復舊卿一人少卿二人<lb/>
<pb n="KR3k0055_WYG_097-35b"/>
<hi>初少卿一人太極元年加一人</hi>領武庫武器守宫三署署各有令　初<lb/>
學記曰案齊職儀云衞尉秦官也<hi>蓋周禮宗伯官正之職尉者罻也言以羅</hi>
<hi>罻令主奸非</hi>漢因之自王莽及後漢初並省至獻帝復置魏<lb/>
晉宋齊因之五代史百官志云至梁加卿字曰衞尉卿<lb/>
後代並因之　増文獻通考曰宋衞尉寺判寺事一人<lb/>
以即官以上充凡武庫武器並歸内庫及軍器庫以他<lb/>
官及内侍典領守宫歸儀鸞司本寺無所掌卿少卿丞<lb/>
皆為寄禄官元豐官制行置卿少卿丞主簿各一人卿<lb/>
<pb n="KR3k0055_WYG_097-36a"/>
掌儀衞兵械甲胄之政令少卿為之貳丞參領之凡内<lb/>
外作坊輸納兵器則辨其名數驗其良窳以歸於武庫<lb/>
不如式者罰之時其曝凉而封籍其數若進御及頒給<lb/>
則按籍而出之毎季委官檢視歲終上計帳於兵部掌<lb/>
凡幄帟之事大禮設帷宫張大次小次陳鹵簿儀仗長<lb/>
貳晝夜廵徼察其不如儀者押仗官則前期禀差凡仗<lb/>
衞供羽儀節鉞金鼓棨㦸朝會亦如之宴饗賔客供幕<lb/>
帟茵席視其敝者移少府軍器監修焉所隸官司十有<lb/>
<pb n="KR3k0055_WYG_097-36b"/>
三中興後廢衞尉并入工部　續文獻通考曰遼之先<lb/>
世未有城郭溝池宫室止因氊車為營硬寨為官御帳<lb/>
之官不得不謹出於貴戚為侍衞著帳為近侍北南部<lb/>
族為護衞武臣為宿衞親軍為禁衞百官番宿為宿直<lb/>
奉宸以司供御三班以肅朝會而硬寨則以嚴晨夜焉<lb/>
金衞尉司<hi>大安元年擬隆慶官人數定之</hi>中衞尉掌總中宫事務副尉<lb/>
左常侍掌周護道從儀仗之事右常侍常侍官護衞三<lb/>
十人奉引八十人執旗二人元世祖至元二十年立衞<lb/>
<pb n="KR3k0055_WYG_097-37a"/>
尉院改軍器監為武備監隸衞尉院二十四年罷院立<lb/>
大僕寺遂不置明凡供奉儀仗導從諸務俱屬錦衣衞<lb/>
不設此官<lb/>
　　衞尉卿二<lb/>
原漢官解詁曰衞尉主宫闕之内衞士於周垣下為廬<lb/>
各有員部凡居宫中者皆施籍於掖門案其姓名若有<lb/>
醫巫僦人當入者本官長吏為之封啟傳審其印信然<lb/>
後内之人未定又有籍皆復有符符用木長二寸以當<lb/>
<pb n="KR3k0055_WYG_097-37b"/>
所屬官兩字為鐵印亦太卿炙符當出入者案籍畢復<lb/>
齒符識其物色乃引内之也其有官位得出入者令執<lb/>
御之官傳呼前後以相通從昬至晨分部行夜夜有行<lb/>
者輒前曰誰誰若此不解終歲更始所以重慎宿衞也<lb/>
　東觀漢記曰光武二十三年太尉鮑昱兼衞尉永元<lb/>
二年司徒丁鴻兼衞尉　魏志曰辛毗為衞尉潘平與<lb/>
徐邈胡質皆憂國忘私不營産業賜穀二千斛錢三十<lb/>
萬布告天下　又曰田豫為并州刺史徴為衞尉屢乞<lb/>
<pb n="KR3k0055_WYG_097-38a"/>
遜位司馬宣王以豫克壯書喻未聽豫書荅曰年過七<lb/>
十而以居位譬猶鐘鳴漏盡夜行不休是罪人也遂引<lb/>
疾拜大中大夫　晉書曰石崇拜衞尉與潘岳諂事賈<lb/>
謐與之親善號二十四友廣成君毎出崇降車路左望<lb/>
塵而拜其卑佞如此　沈約宋書曰南郡王義宣子恢<lb/>
為侍中領衞尉晉氏過江不置衞尉世祖欲重城禁故<lb/>
復置衞尉自恢始　増册府元龜曰梁蕭範為衞尉夜<lb/>
中行城常因風使鞭箠宿衞欲令帝知其勤及姪修在<lb/>
<pb n="KR3k0055_WYG_097-38b"/>
職夜必再廵而不欲人知或問其故曰夜中警逴實有<lb/>
其勞主上慈愛聞之容或賜止違詔則不可奉詔則廢<lb/>
事且胡質之清尚畏人知此職司之常何足自顯聞者<lb/>
歎服　又曰唐殷侑文宗初為衞尉卿㑹滄鎮不定兵<lb/>
久未解詔令五品已上都省集議時宰臣方務翦除賊<lb/>
冦莫敢異議獨侑抗疏其略云伏願以宗社安危為大<lb/>
計以善師攻心為神武以含垢安人為逹圖以漏網吞<lb/>
舟為至德帝雖不納深所嘉歎<lb/>
<pb n="KR3k0055_WYG_097-39a"/>
　　衞尉卿三<lb/>
原千列　八屯<hi>班固西都賦曰周廬千列徼道綺錯徼張衡西京賦曰衞尉八屯警夜廵晝</hi>
<hi>道外周千廬内附</hi>　周廬　夾道<hi>漢官解詁曰衞尉掌宫闕周廬殿屯陳夾道當兵交㦸胡</hi>
<hi>廣注曰宫闕之内周廬殿各陳屯交兵士以示威武交㦸以遮妄出入者</hi>　周衞　廵警<hi>漢武</hi>
<hi>帝栢梁詩衞尉曰周衞交㦸禁不時  下見八屯注</hi>　交㦸　屯兵<hi>並詳周廬注</hi>　嚴<lb/>
衞　列卿　増廢職　棄官<hi>上見後揚䧺箴中山堂肆考唐中宗神龍  以楊元</hi>
<hi>琰為衞尉卿先是元琰知武三思寖用請棄官為僧上不許敬暉聞而笑之元琰曰功成名遂不退將危此由</hi>
<hi>衷之請非徒然也及暉等得罪元琰獨免</hi>　原禄賜親戚　身無愛惜<hi>呉志曰嚴</hi>
<pb n="KR3k0055_WYG_097-39b"/>
<hi>畯常為孫權立呉及稱尊號畯為衞尉禄賜皆散之親戚知故家常不充  續漢書曰隂興為衞尉每將逺征</hi>
<hi>身行勞問無所愛惜</hi>　官尊九寺　職重八屯<hi>西京賦</hi>　増石崇卑<lb/>
佞　銚期諫諍<hi>上詳卿二期後漢書曰銚期潁川人也拜衞尉卿  重於忠義憂國憂主其有</hi>
<hi>不得於心必犯顔諫諍</hi>　原入清近之地　居警廵之司<hi>白帖</hi>
　　衞尉卿四<lb/>
原衞尉屬官<hi>漢書百官公卿表曰衞尉屬官有公車司馬衞士旅賁三令丞衞士三丞又諸屯衞</hi>
<hi>候司馬二十二官皆屬焉</hi>　衞尉所掌<hi>又曰衞尉掌官門衞士屯兵公車令北宫衞士左右都候</hi>
<hi>宫掖門司馬皆屬焉</hi>　典宿衞<hi>東觀漢記曰趙熹為衛尉性周宻盡心事上内典宿衞夙夜匪懈恩</hi>
<pb n="KR3k0055_WYG_097-40a"/>
<hi>寵甚厚母殁乞身行服帝不許</hi>　奉宿衞<hi>又曰竇固字孟孫為衞尉奉兩宫宿衞而見重當世恭謹</hi>
<hi>下士賑施宗族甚有名稱</hi>　趙孝篤行欲寵異之<hi>華嶠漢書曰趙孝字長平拜長樂衞</hi>
<hi>尉復徴弟禮為御史中丞禮亦恭謙行已𩔖於孝帝嘉其兄弟篤行欲寵異之詔禮十日一就衞尉府大官送</hi>
<hi>供具令共相對盡歡數年禮終帝令孝從官屬送喪歸葬天下榮之</hi>　馬光周宻特親愛<lb/>
　<hi>後漢書曰馬光為衞尉小心周宻喪母過哀帝以是特親愛之</hi>　増金敞雖帝亦難<lb/>
<hi>冊府元龜曰漢金敞為衞尉為人正直敢犯顔色左右憚之雖帝亦難焉</hi>　馮石為帝所寵<lb/>
<hi>又曰後漢馮石為衞尉能取悅當世為安帝所寵</hi>　原辛毗以清平聞<hi>詳卿二</hi>
裴楷以才行轉<hi>晉起居注河南尹裴楷才行清茂轉衞尉也</hi>
<pb n="KR3k0055_WYG_097-40b"/>
　　衞尉卿五<lb/>
原箴漢揚雄衞尉箴曰茫茫上天崇髙其居設置山險<lb/>
畫為防禦重垠累垓以難不律闕為城衞以待暴卒國<lb/>
以有固人以有内各保其守永攸不敗維昔庶僚官得<lb/>
其人荷戈而歌中外以堅齊桓怵惕宿衞不勅門非其<lb/>
人戸廢其職曹子剽劍遂成其詐軻挾匕首而衞人不<lb/>
寤二世妄宿敗於望夷閻樂矯詔㦸者不推尉臣司衞<lb/>
敢告執維<lb/>
<pb n="KR3k0055_WYG_097-41a"/>
原碑漢孔融衞尉張儉碑銘曰其先張仲實以孝友左<lb/>
右周室晉主夏盟而張老延君譽於四方君稟乾綱之<lb/>
正性蹈髙世之殊軌氷潔淵清介然特立雖史魚之勵<lb/>
操叔向之正色未足比焉中常侍同郡侯覽專權王命<lb/>
豺虎肆虐威震天下君以西都督郵上覽禍亂凶國之<lb/>
罪鞫沒贓姦以巨萬計俄而制書按驗部黨君為覽所<lb/>
䧟亦章名捕逐當世英雄授命殞身以籍濟君厄者蓋<lb/>
數千人故克免斯艱旋宅舊宇衆庶懷其德王公慕其<lb/>
<pb n="KR3k0055_WYG_097-41b"/>
聲州宰爭命辟大將軍幕府公車特就家拜少府皆不<lb/>
就也復以衞尉徴明詔嚴切勅州郡乃不得已而就之<lb/>
銘曰桓桓我君應天淑靈皓素其質允廸忠貞肆志直<lb/>
道進不為榮赴㦸驕臣發如震霆凌剛摧堅視危如寧<lb/>
　　衞尉卿官屬<hi>丞官主簿左武庫署守  署    右都候</hi>　<hi>武器署</hi>
原杜氏通典曰衞尉丞秦漢多以博士議郎為之後漢<lb/>
一人魏晉並同宋孝武增置一人梁亦有之後魏北齊<lb/>
並有隋因之唐置二人　増文獻通考曰宋一人　原<lb/>
<pb n="KR3k0055_WYG_097-42a"/>
杜氏通典曰主簿一人漢衞尉駕四馬主簿前車以乗<lb/>
晉有衞尉主簿二人宋齊梁陳因之北齊隋亦有二人<lb/>
唐因之　増文獻通考曰宋主簿一人　原杜氏通典<lb/>
曰武庫署令丞於周官司甲司弓矢等下大夫司戈盾<lb/>
等中士下士蓋其任也兩漢曰武庫令屬執金吾後漢<lb/>
又有考工令丞屬太僕主造兵器成付武庫令晉魏因<lb/>
之晉後屬衞尉宋齊武庫令丞屬尚書庫部梁陳屬衞<lb/>
尉卿北齊亦有後周如周官隋如北齊唐因之各一人<lb/>
<pb n="KR3k0055_WYG_097-42b"/>
天寳六載四月勅改儀制令廟社門宫門每門各二十<lb/>
㦸東宫每門各十八㦸一品門十六㦸嗣王郡王若上<lb/>
柱國帶職事二品散官光禄大夫以上鎭國大將軍以<lb/>
上各同職事品及京兆河南太原府大都督大都護門<lb/>
十四㦸上柱國帶職事三品上護軍帶職事二品若中<lb/>
都督上都護門十二㦸國公及上護軍帶職事三品若<lb/>
下都督諸州門各十㦸並官給貞元五年十二月中書<lb/>
門下奏應請列㦸官準儀制令正一品開府儀同三司<lb/>
<pb n="KR3k0055_WYG_097-43a"/>
嗣王郡王並勲官上柱國柱國等帶職事三品以上並<lb/>
許列㦸準天寳六載四月勅文加散官光禄大夫鎭國<lb/>
大將軍以上各同職事品近日散試官便帶高階者衆<lb/>
恐須商量者伏請準舊制令本文取帶三品以上正員<lb/>
職事為定勅旨依　原杜氏通典曰武器署令丞隋行<lb/>
臺尚書省有武器監令唐永徽中始置各一人掌祭祀<lb/>
及朝會巡幸及公卿婚葬鹵簿之事　増文獻通考曰<lb/>
宋武庫武器並歸内庫及軍器庫以他官及内侍典領<lb/>
<pb n="KR3k0055_WYG_097-43b"/>
軍器凡四庫勾當官並二人衣甲弓槍弩劔三庫悉以<lb/>
諸司使副及内侍充什物庫以三班使臣充掌禁兵器<lb/>
鎧甲供軍什器儲㣥之物辨其出納　原杜氏通典曰<lb/>
守宫署漢有守宫令丞掌御紙筆墨及諸財用并封泥<lb/>
之事屬少府晉及北齊屬光禄勲北齊守宫令掌張設<lb/>
之事梁陳屬大匠卿隋屬衞尉寺唐置令一人掌諸鋪<lb/>
設帳幕氊褥牀薦几席之事<hi>廣德二年二月勅文京兆府諸司諸使幕士丁匠總</hi>
<hi>八萬四千五百人數内宜月支二千九百四十四人仍令河東關内諸州府據戸口分配不得偏出京兆府餘</hi>
<pb n="KR3k0055_WYG_097-44a"/>
<hi>八萬一千一百一十四人並停</hi>　増文獻通考曰宋守宫署歸儀鸞司<lb/>
儀鸞司勾當官四人以諸司使副及内侍充掌奉乗輿<lb/>
親祀郊廟朝會廵幸宴饗及内庭供帳之事凡三庫一<lb/>
曰金銀器皿帟幕什物二曰香燭三曰氊油牀椅鐵器<lb/>
雜物監門二人以三班使臣充　原杜氏通典曰左右<lb/>
都候周禮司寤氏有夜士干寳注曰今都候之屬後漢<lb/>
各一人主劔㦸士徼循宫及天子有所收考<hi>宫中諸有奏劾罪左</hi>
<hi>都候執㦸戲車縳送付詔獄在宫大小各付所屬見尚書令僕射尚書皆執板拜見即對楫</hi>屬衞尉<lb/>
<pb n="KR3k0055_WYG_097-44b"/>
後無<lb/>
　　公車令一<lb/>
原杜氏通典曰公車司馬令周官秦屬衞尉漢因之掌<lb/>
殿司馬門夜徼宫中天下上章四方貢獻及闕下凡所<lb/>
徴召公車者皆總領之後漢有丞一人丞𨕖曉諱掌知<lb/>
非法尉主闕門兵禁戒非常晉江左以來直曰公車令<lb/>
宋以後屬侍中隋有公車署置令丞唐無<lb/>
　　公車令二<lb/>
<pb n="KR3k0055_WYG_097-45a"/>
原衞尉屬官有公車令<hi>漢書百官公卿表曰衞尉屬官有公車司馬令丞各一人</hi>
銅印墨綬冠集賢冠<hi>晉百官表注曰公車司馬令一人周官也銅印墨綬絳服冠集賢一</hi>
<hi>梁冠官品第七月俸二十七斛</hi>　領徴召<hi>詳通/典</hi>　掌闕門<hi>續漢書百官志曰公車司</hi>
<hi>馬令一人秩六百石掌宫南闕門之事</hi>　釋之劾奏不敬<hi>漢書曰張釋之為公車令頃之</hi>
<hi>太子與梁孝王共車入朝不下司馬門於是釋之追止太子梁王毋入殿門遂劾不下公門不敬奏之薄太后</hi>
<hi>聞之文帝免冠謝曰敎兒子不謹薄太后使使承詔赦太子梁王然後得入文帝由是竒釋之拜為中大夫</hi>
　周乗不畏强禦<hi>周乗字子車召為公車令不畏强禦以見惡幸臣拜交州刺史也</hi>
　　光禄卿一<hi>少卿并載</hi>
<pb n="KR3k0055_WYG_097-45b"/>
原杜氏通典曰秦有郎中令<hi>主郎内諸官故曰郎中令</hi>掌宫殿掖門<lb/>
戸有丞漢因之至武帝太初元年更名光禄勲<hi>王莽改光禄勲</hi>
<hi>為司中</hi>後漢曰光禄勲所掌同典三署郎更直執㦸宿衞<lb/>
考其德行而進退之<hi>漢東京三署即有德應四科者歲舉茂才二人德行二人及三署即</hi>
<hi>罷省光禄勲猶依舊舉四行衣冠子弟以充之</hi>郊祀之事掌三獻光祿勲居禁<lb/>
中<hi>如宋之殿中御史</hi>有獄在殿門外謂之光禄外部兩漢自光<lb/>
禄大中中散諫議等大夫及謁者僕射羽林郎郎中侍<lb/>
即五官武賁左右等中即將奉車駙馬二都尉車户騎<lb/>
<pb n="KR3k0055_WYG_097-46a"/>
三將<hi>如淳曰主車曰車即主户衞曰户即</hi>並屬光禄勲建安末復改光禄<lb/>
勲為郎中令魏黃初元年復為光禄勲東晉哀帝興寧<lb/>
二年省光禄勲并司徒孝武寧康元年復置自魏晉以<lb/>
後無復三署郎而光禄不復居禁中唯外官朝㑹則以<lb/>
名到焉二臺奏劾則符光禄加禁止解禁止亦如之<hi>禁入</hi>
<hi>殿省光禄主殿門故也</hi>其宫殿門戸至宋文猶屬焉梁除勲字謂<lb/>
之光禄卿卿舊視列曹尚書天監中視中庶子職與漢<lb/>
同後魏又置少卿北齊曰光禄寺置卿少卿兼掌諸膳<lb/>
<pb n="KR3k0055_WYG_097-46b"/>
食帳幕隋文帝開皇三年廢光禄寺入司農十二年復<lb/>
置初有卿及少卿各一人煬帝加置二少卿<hi>雖取漢代舊名而其</hi>
<hi>職則别</hi>唐龍朔二年改光禄寺為司宰寺咸亨初復舊光<lb/>
宅元年為司膳卿神龍初復舊卿一人掌終獻行事少<lb/>
卿二人領太官珍羞良醖掌醢等四署署各有令丞<lb/>
初學記曰案光禄卿漢官也齊職儀云初秦置郎中令<lb/>
掌宫殿掖門戸及主諸郎之在殿中侍衞故曰郎中令<lb/>
<hi>漢官儀曰郎中令屬官有五官中郎將左右中郎將曰三署署中各有中郎議郎侍郎郎中皆無屬外多至千</hi>
<pb n="KR3k0055_WYG_097-47a"/>
<hi>人主執㦸衞宫陛及諸虎賁郎羽林郎皆屬焉謂之郎中令者言領諸郎而為之令長</hi>漢因之至<lb/>
武帝更名光禄勲<hi>應劭曰光明也禄爵也勲功也言光禄典郎謁者虎賁羽林舉不失德賞</hi>
<hi>不失勞故曰光禄勲應劭鄭𤣥並曰勲猶閽也今光禄勲則古閽之職</hi>後漢獻帝又為郎<lb/>
中令魏文又為光禄勲後世因之五代史百官志云至<lb/>
梁加卿字曰光禄卿除勲字後代因之北齊兼掌餚膳<lb/>
隋則全掌餚膳不復掌宫殿門唐初因之　増文獻通<lb/>
考曰宋光禄寺判寺事一人以朝官以上充古者其屬<lb/>
有太官珍羞良醖掌醢四局今分隸御㕑法酒庫古者<lb/>
<pb n="KR3k0055_WYG_097-47b"/>
祭祀則省牲鑊濯漑三公攝祭為終獻今並以他官攝<lb/>
本寺但掌供祠祭酒醴果實醢醯菹薪炭及㸃饌進胙<lb/>
之事卿少卿丞為寄禄官元豐官制行置卿少卿丞主<lb/>
簿各一人元祐三年詔長貳互置政和六年監察御史<lb/>
王桓等言祭祀牲牢之具掌於光禄而寺官未嘗臨視<lb/>
請大祠以長貳朔祭及中祠以丞簿監視宰割禮畢頒<lb/>
胙有故及小祠聽以其屬攝從之中興後廢光禄并入<lb/>
禮部　續文獻通考曰遼南面初設光禄寺後以太宗<lb/>
<pb n="KR3k0055_WYG_097-48a"/>
諱改崇禄寺其官曰卿少卿丞主簿金燕饗御膳之事<lb/>
皆掌於宣徽院而光禄寺不設元光禄寺隸宣徽院掌<lb/>
起運米麴諸事領尚飲尚醖局沿路酒坊各路布種事<lb/>
延祐七年定置卿四員少卿二員丞二員主事二員明<lb/>
置光禄寺卿一人少卿二人寺正二人其屬典簿二人<lb/>
録事一人大官珍羞良醖掌醢四署各置正二人署丞<lb/>
四人監事四人司牲局司牧局各大使一人吏二十五<lb/>
人卿掌祭享宴勞酒醴膳羞之事辨其名數會其出入<lb/>
<pb n="KR3k0055_WYG_097-48b"/>
量其豐約以聽於禮部少卿寺丞為之貳凡祭祀請省<lb/>
牲進飲福酒胙凡薦新移太常寺凡喪𦵏供其祭物凡<lb/>
牲果菜雜物取之上林苑不給市諸民視時估十加一<lb/>
凡市直季支天財庫錢鈔凡貢獻果鮮㕑料省受之凡<lb/>
器皿移工部及幕工兼作之歲省其成敗凡筵宴酒飯<lb/>
番夷貢使降人茶飯物料下程差其等而供之凡㕑役<lb/>
久得為王典膳移吏部凡傳奉宣索籍記覆奏之監以<lb/>
科道官各一人察其出入而糾禁其奸弊<lb/>
<pb n="KR3k0055_WYG_097-49a"/>
　　光禄卿二<lb/>
原首九列　總三署<hi>庾氷集用樂謨詔草曰光禄九卿列首且職典吏署  續漢書曰杜</hi>
<hi>林字伯山為光禄卿内奉宿衞外總三署周密敬愼𨕖舉稱平</hi>　歎至德　薦名士<hi>孟宗</hi>
<hi>别傳曰宗為光禄勲大會宗先少酒偶有强者飲一杯便吐傳詔司察宗吐黍飯察者以聞上乃歎息曰至德</hi>
<hi>清純如此平續漢書曰杜林𨕖舉稱  數薦名士</hi>　入卧内　緫從官<hi>漢書曰周仁景</hi>
<hi>帝時為郎中令為人隂重不洩常衣弊補衣溺袴期為不清潔以是得幸出入卧内於後宫祕戲仁常在旁終</hi>
<hi>無所言上時問人仁曰上自察之亦無所毁  柏梁詩光禄勲曰總領從官栢梁臺</hi>　辯棄甲<lb/>
問投蜺<hi>魏志曰王肅字子雍為光禄勲時有一魚長尺集武庫之屋有司以為吉祥肅辯之曰魚生於</hi>
<pb n="KR3k0055_WYG_097-49b"/>
<hi>泉而見於屋介鱗之物失其所也邊將其殆有棄甲之變乎其後果有東關之敗  謝承後漢書曰楊賜宇伯</hi>
<hi>欽拜光禄勲位特進又嘉德殿前有青赤氣詔特進遣中使問賜祥異禍福吉凶所在以賜博學碩儒故宻諮</hi>
<hi>問宜極陳其意賜上疏陳請案春秋䜟天投蜺海内亂今妾嬖閹尹共專國朝之所致也</hi>　宣王拜<lb/>
林　景帝問袤<hi>魏志曰常林徙光禄勲太常晉宣王以林鄉邑耆德每為之拜或謂林曰司馬</hi>
<hi>公貴重君宜且止之林曰司馬公自欲敦長幼之序以為後生之法貴非我之所畏也言者慙恧蹜踖而退</hi>
<hi>又曰鄭袤為光禄勲毋邱儉作亂景帝自征之百官祖送時袤疾不在會上謂王肅唯不見鄭光禄為恨袤聞</hi>
<hi>自輿追上上笑曰固知生必來也遂與同載問以計謀帝甚重之</hi>　安世撻奴　曜卿<lb/>
賜穀<hi>漢書曰張安世字孺子為光禄勲即有醉小便殿上主事白行法安世曰何以知其不覆漿水邪郎</hi>
<pb n="KR3k0055_WYG_097-50a"/>
<hi>有滛官婢婢兄自言安世曰奴以恚怒誣汚衣冠告署撻奴其隱人過皆此𩔖也  魏志曰袁渙字曜卿為即</hi>
<hi>中令時言劉備死君臣皆賀渙以嘗為備吏獨不賀卒於官太祖為之流涕賜榖二千石太倉穀千斛賜郎中</hi>
<hi>令家垣下穀千斛與曜卿家上言官法下言親故</hi>　増異政被徴　忠言見采<lb/>
<hi>山堂肆考曰東漢劉昆初為江陵令縣有火災昆向叩頭多降雨止風後為𢎞農太守虎皆負子渡河光武聞</hi>
<hi>之異之徴為光禄勲帝問昆曰前在江陵反風滅火後守𢎞農虎北渡河行何德政而致是乎昆對曰偶然耳</hi>
<hi>帝歎曰此長者之言也顧命書諸策言束漢桓帝時封賞踰制内寵猥盛光禄勲陳蕃上疏  之帝采其言出</hi>
<hi>宫女五百餘人封侯者降為鄉侯</hi>　輕財好義　修已守道<hi>又曰漢楊惲為光禄</hi>
<hi>勲惲輕財好義殿中稱其公平然伐其能好發人隂伏由是多怨卒免為庻人  晉成帝時顔含為光禄勲郭</hi>
<pb n="KR3k0055_WYG_097-50b"/>
<hi>璞常欲為之筮含曰年在天位在人修已而天不與者命也守道而人不知者性也自有性命無勞蓍龜</hi>
石建恣言　陳蕃上疏<hi>史記曰漢建元二年郎中令王臧以文學獲罪皇太后以為儒</hi>
<hi>者文多質少以石建為郎中令事有可言屏人恣言極切至廷見如不能言者是以上乃親尊禮之  下詳前</hi>
　原宿衞宫省　居守京師<hi>東觀漢記曰馬防字公平為光禄勲宿衞宫省上數</hi>
<hi>幸防府賞賜飲食令續漢書曰李通字次元為光禄勲帝每征討四方常  通居守京師鎭撫百姓修宮室起</hi>
<hi>學官</hi>　増延之儉約　孟宗清純<hi>册府元龜曰晉顔延之為光禄勲居身儉約不</hi>
<hi>營財利布衣蔬食獨酌<graphic n="KR1122" url="https://raw.githubusercontent.com/kanripo/KR-Gaiji/master/images/KR1122.png" mimeType="image/png"/>野旁若無人  下詳前注</hi>　子橫觥觥　伯春恂恂<hi>後漢</hi>
<hi>書曰郭憲字子橫為光禄勲時匈奴數犯塞帝患之乃召百僚廷議憲以為天下疲敝不宜動衆諫諍不合乃</hi>
<pb n="KR3k0055_WYG_097-51a"/>
<hi>伏地稱眩瞀不復言帝令兩郎扶下殿憲亦不拜帝曰常聞關東觥觥郭子横竟不虚也憲遂以病辭退卒於</hi>
<hi>家恂鄉里諺曰鄉里  恂邵伯春</hi>　石建奏事謹愼　魯恭𨕖舉清平<lb/>
<hi>漢書石奮傳曰石建為郎中令奏事下建讀之驚恐曰書馬者與尾為五今乃四不足一獲譴死矣其為謹愼</hi>
<hi>他皆如是平續漢書曰魯恭遷光禄勲𨕖舉清  京師貴戚莫能枉其正</hi>
　　光禄卿三<lb/>
原張湛正諫<hi>續漢書曰張湛字子孝拜光禄勲光武臨朝或有惰容湛輒諫其失常乗白馬帝每</hi>
<hi>見湛輒言白馬生且復見矣</hi>　誘進好學<hi>又曰杜林為光禄勲郎有好學者輒見誘進朝夕滿</hi>
<hi>堂士以是髙而慕附之</hi>　時亮天工<hi>傅元太常趙喜咨進贊曰時亮天工四門順軌</hi>　陳<lb/>
<pb n="KR3k0055_WYG_097-51b"/>
蕃切諫<hi>東觀漢記曰陳蕃為光禄勲上疏切諫曰鄙諺云盗不過五女門以女能貧家也今後宮之女</hi>
<hi>數千食肉衣綺豈不貧乎</hi>　増袁彭清潔<hi>冊府元龜曰袁彭為光禄勲行至清為吏粗袍糲食</hi>
<hi>終於議即尚書胡廣等追表其有清潔之羙比前朝貢禹第五倫求蒙顯贈當時皆嗟歎之</hi>　以清<lb/>
廉稱<hi>東觀漢記曰孫湛為光禄勲以清廉見稱與周澤相𩔖</hi>　周澤清廉<hi>册府元龜曰後</hi>
<hi>漢周澤為光禄勲清廉果於從政</hi>　原以明經拜<hi>後漢劉昆以明經徴拜為光禄勲</hi>
三日拜司空<hi>後漢書曰茍爽為光祿勲視事三日進拜司空</hi>　増顔含不識降<lb/>
禮<hi>册府元龜曰晉顔含為光禄於時論者以王導帝之師傅名位隆重百僚宜為降禮太常馮懷以問於含</hi>
<hi>含曰王公雖重禮無偏敬降之言或是諸君事宜鄙人老矣不識時務旣而告人曰吾聞伐國不問仁人向馮</hi>
<pb n="KR3k0055_WYG_097-52a"/>
<hi>祖思問佞於我我有邪徳乎</hi>　𨕖置惟允<hi>庾氷集晉樂謨詔曰光禄典吏署𨕖置惟允其以前</hi>
<hi>散騎常侍謨為光禄勲也</hi>　文辭粲然<hi>臧榮緒晉書曰應詹字思逺遷光禄卿諷議於時優㳺文</hi>
<hi>籍愛人好士文辭粲然</hi>　應詹無所明<hi>晉書中興南頓應録曰王敦徙應詹為光禄詹以敦</hi>
<hi>專制自樹故優游諷詠一無所標明也</hi>　即日為護軍<hi>王隱晉書應詹傳曰詹遷光禄勲王</hi>
<hi>敦作逆帝問如何答曰陛下宜奮赫斯之威臣等負戈前驅願不俟命以討逆社稷之計也即日以詹為䕶軍</hi>
　鄭黙不矜物<hi>王隱晉書曰鄭黙字思𤣥轉光祿勲寛中博愛謙虚温謹不以才地矜物事上</hi>
<hi>以禮遇下以和雖僮豎厮養之人皆遇之以恩</hi>　曜卿不得擅竒<hi>南史曰王惠字令明宋國</hi>
<hi>初建當置郎中令武帝難其人謂傅亮曰今用郎中令不可減袁曜卿也旣而曰吾得其人矣曜卿不得獨擅</hi>
<pb n="KR3k0055_WYG_097-52b"/>
<hi>其竒乃以惠居之</hi>　屏風屈曲<hi>册府元龜曰宋王逺為光禄勲世為之語曰王逺如屏風屈曲</hi>
<hi>從俗能蔽風露</hi>　紫禁滄洲<hi>明農丈人集曰張元易於光禄署中種竹甚蕃黎惟敬祕書題曰紫</hi>
<hi>禁滄洲</hi>　有功藝苑<hi>明詩小傳曰馮惟訥嘉靖中歴官藩伯以病請老特進光禄寺卿予致仕</hi>
<hi>惟訥仕宦三十年圗書詩卷外無長物撰漢魏六朝詩紀自上古以迄陳隋網羅放失殊有功於藝苑</hi>
　　光禄卿四<lb/>
増詩唐蘇頲送光禄姚卿還都詩曰漢室有英台荀家<lb/>
多寵才九卿朝已入三子暮同來不授綸為草還司鼎<lb/>
用梅兩京王者宅駟馬日應廻　羅隱送光禄崔卿赴<lb/>
<pb n="KR3k0055_WYG_097-53a"/>
闕詩曰十年目斷望西轅此日殷懃聖主恩上國已留<lb/>
虞寄命中朝應聽范汪言官從府幕歸卿寺路向干戈<lb/>
見禁門鵷侶寂寥曹署冷更堪嗚咽問田園<lb/>
増制唐蘇頲行房光義光禄卿制曰上卿之貴爰因德<lb/>
𨕖終獻之禮必由才致上柱國房光義門承胄緒地聨<lb/>
姻戚雅容端操惟玉有温擇行踐言復圭無玷頃祗班<lb/>
序尤稱望實蘭猗趨職以仗於誰何柏梁賦詩俾聞於<lb/>
總領<lb/>
<pb n="KR3k0055_WYG_097-53b"/>
原箴漢揚雄光禄勲箴曰經兆宫室畫為中外廊殿門<lb/>
闥限以禁界國有周衞民有藩籬各有攸保守以不岐<lb/>
昔在夏殷桀紂淫湎特牛之飲門户荒亂即雖執㦸謁<lb/>
者參差殿中成市或室内鼓鼙忘其廊廟而聚夫逋逃<lb/>
四方多罪載號載呶内不可不省外不可不清德人立<lb/>
朝義士充庭禄臣司光敢告執經　増明宣宗光禄寺<lb/>
箴曰周官善庖實肇光禄漢列九卿唐總四屬國朝建<lb/>
置率循勿易享祀賔燕咸其所職先王之禮豐儉有宜<lb/>
<pb n="KR3k0055_WYG_097-54a"/>
惟敬惟誠儀式行之粢盛必備犧牲必潔執事有恪儼<lb/>
乎對越羣賢在朝四裔㑹同廩之餼之必精必豐朝夕<lb/>
膳羞必謹恒度毋儉公費而縱私軀毋騁奢侈毋肆暴<lb/>
殄毋作愆過以蹈常典正已率下咸敬愼之用永終譽<lb/>
光我訓辭<lb/>
　　光禄卿官屬<hi>丞醖主簿良  署</hi>　<hi>珍羞署掌醢署</hi>
原杜氏通典曰光禄丞漢二人多以博士議郎為之後<lb/>
漢一人魏晉因之銅印黃綬梁陳視員外郎<hi>其員外說在通直散</hi>
<pb n="KR3k0055_WYG_097-54b"/>
<hi>騎常侍郎中</hi>後魏北齊並有之隋有三人唐置二人　増文<lb/>
獻通考曰宋元豐官制行置丞一人　續文獻通考曰<lb/>
元丞二員明寺正二人從六品<hi>隆慶四年正月吏部覆户科楊鎔奏請以舉人</hi>
<hi>出身知縣敎官亷能素著者入補光禄寺署正而間以例貢參之優其超擢或徑於聽𨕖舉人中除補從之</hi>
　原杜氏通典曰主簿漢置晉宋齊梁陳並有之北齊<lb/>
曰功曹五官主簿隋二人唐因之　増文獻通考曰宋<lb/>
置一人　續文獻通考曰遼亦有元主事二員明置典<lb/>
籍二人　原杜氏通典曰珍羞署令丞於周官有籩人<lb/>
<pb n="KR3k0055_WYG_097-55a"/>
掌四籩之實盖其任也後漢少府屬官有甘丞主膳具<lb/>
晉太官令有餳官果官吏各二人自後無聞北齊餚藏<lb/>
令屬光禄寺後周有餚藏中士下士隋如北齊唐因之<lb/>
長安中改為珍羞神龍初復舊開元初又改之有令丞<lb/>
各一人　増文獻通考曰宋珍羞署隸御㕑有供備庫<lb/>
<hi>太平興國二年改為内物料庫</hi>有使及副使掌供尚食及内外膳羞米<lb/>
麫飴蜜棗豆百品之料監官二人以三班及内侍充監<lb/>
門一人以三班充外物料庫掌給皇城外諸宫院油鹽<lb/>
<pb n="KR3k0055_WYG_097-55b"/>
米麫之品監官二人以三班内侍充　續文獻通考曰<lb/>
元世祖至元十三年始立尚珍署後罷入有司二十五<lb/>
年復置掌收濟寧等處田土子粒以供酒材設逹嚕噶<lb/>
齊一員令一員丞一員吏目一人明珍羞署署正二人<lb/>
丞四人供宫膳茶飯之事　原杜氏通典曰良醖署令<lb/>
丞於周官酒正中士下士掌酒之政令後漢湯官丞主<lb/>
酒屬少府晉有酒丞一人齊食官局有酒吏梁曰酒庫<lb/>
丞北齊有清漳令丞主酒後周如古周之制隋曰良醖<lb/>
<pb n="KR3k0055_WYG_097-56a"/>
署令丞各一人唐因之　増文獻通考曰宋良醖署屬<lb/>
御㕑有内酒坊使掌造法糯酒常料之三等酒以供邦<lb/>
國之用監官三人監門二人以三班内侍充都麯院掌<lb/>
造麴以給内酒坊之用及出鬻而收其直監官二人以<lb/>
京朝官及諸司使副内侍充法酒庫掌造供御及祠祭<lb/>
<hi>周太祖平河中得酒工王思善造法麴因立法酒庫置之</hi>凡祭祀共五齊三酒以實<lb/>
樽罍監官二人以朝臣及三班使臣内侍充　續文獻<lb/>
通考曰元良醖署中統四年立御酒庫設金符宣差至<lb/>
<pb n="KR3k0055_WYG_097-56b"/>
元十一年始設提㸃十六年改尚醖局掌醖造諸王百<lb/>
官酒醴提㸃一人大使一人副使二人直長一人有大<lb/>
都上都二局上都少副使一人品秩同<hi>珍羞尚飲醴源良醖舊本光禄</hi>
<hi>所屬元與光禄並隸宣徽</hi>明良醖署署正二人丞四人供獻殿宫膳<lb/>
均給内外官人夷匠之事　原杜氏通典曰掌醢署令<lb/>
丞於周官有醢人掌四豆之實自後無聞至齊諸公府<lb/>
有釀食典軍二人後周有掌醢中士下士隋曰掌醢署<lb/>
令丞各一人唐因之　増文獻通考曰宋屬御㕑有油<lb/>
<pb n="KR3k0055_WYG_097-57a"/>
醋庫監官一人以京朝官充掌造油醯胾以供邦國膳<lb/>
羞内外之用　續文獻通考曰明掌醢署署正二人丞<lb/>
四人供祭祀茶飯齋禱之事<lb/>
　　太官令一<lb/>
原杜氏通典曰太官署令丞於周官為膳夫庖人外饔<lb/>
中士下士盖其任也秦為太官令丞屬少府兩漢因之<lb/>
桓帝延熙元年使太官令得補二千石魏亦屬少府晉<lb/>
屬光禄勲宋齊屬侍中梁門下省領太官陳因之後魏<lb/>
<pb n="KR3k0055_WYG_097-57b"/>
分太官為尚食中尚食知御膳隸門下省而太官掌百<lb/>
官之饌屬光禄卿北齊因之後周有典庖中士内膳中<lb/>
士隋如北齊唐因之各一人　増文獻通考曰宋隸御<lb/>
㕑勾當官五人以朝官并諸司使副内侍都知押班充<lb/>
掌供御之膳羞及内外饔餼割烹煎和素膳之事元祐<lb/>
初罷太官令二年復置崇寧二年置尚食局太官令惟<lb/>
掌祠事　續文獻通考曰明太官署署正二人丞四人<lb/>
供祭祀宫膳節筵給夷濟貧之事<lb/>
<pb n="KR3k0055_WYG_097-58a"/>
　　太官令二<lb/>
原司王饔　掌御膳<hi>揚雄太官箴曰時惟膳夫實主王饔  續漢書百官志曰太官令一</hi>
<hi>人掌御飲食</hi>　掌六清之飲　正百品之羞<hi>應劭漢書百官公卿表注太官</hi>
<hi>令職在典邦王饔掌六清之飲陳八珍之饌愼口實之御防有敗之奸  又曰太官令職在正百品之羞納四</hi>
<hi>棐之貢</hi>
　　太官令三<lb/>
原少府屬官有太官令<hi>漢書百官公卿表曰少府屬官有太官令主膳食導官令太官</hi>
<hi>之别主酒</hi>　秩六百石<hi>漢官儀曰太官令一人秩六百石掌鼎俎饌具</hi>　著兩梁冠<lb/>
<pb n="KR3k0055_WYG_097-58b"/>
<hi>又曰尚書陳忠奏太官宜著兩梁冠也</hi>　謁者皆緗幘單衣<hi>又曰太官謁者皆緗幘大</hi>
<hi>冠白絹單衣</hi>　奴婢皆緹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蔽膝<hi>漢舊儀曰太官湯官奴婢/各三千人置酒皆緹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蔽</hi>
<hi>膝上食用黃金口器</hi>　職在鼎俎不陳階位<hi>應劭注漢官儀百官表曰太官云云</hi>
職役斯碎非文雅使<hi>蔡邕書曰太官令職役斯碎非文雅所使</hi>　爐炭赤紅<lb/>
而髮不絶<hi>韓非子曰晋文公之時宰臣上炙而髪繞之文公召宰人而譙之宰人曰有死罪三援礪</hi>
<hi>砥刀利猶干將也切肉肉斷而髮不斷臣之罪一也援木而貫臠而不見髮臣之罪二也奉熾爐炭火盡赤紅</hi>
<hi>而炙熟而髪不燒臣之罪三也堂下得無微有疾臣者乎公曰善乃召其堂下而譙之果然乃誅之</hi>　增<lb/>
治吐炎而髮不銷<hi>謝承後漢書曰魯國陳正叔為太官令時黃門郎宿與正叔有隙因進食</hi>
<pb n="KR3k0055_WYG_097-59a"/>
　<hi>以髮貫炙中光武見髪勅斬正叔正叔曰臣有當死罪三熾以爐炭増治吐炎燋爐爛肉而髪不銷臣罪一也</hi>
　<hi>㧞出佩刀砥礪五石虧肥截骨不能斷髪臣罪二也臣與丞及庖人六目而視不如黃門兩目臣罪三也詔赦</hi>
　<hi>之收黃門</hi>　時苖壽春令為太官<hi>魏略曰時苖為壽春令遷官太官令領中都中正定</hi>
　<hi>九品之正也</hi>　張登在職勤為太官<hi>魏志王朗集曰朗薦張登詔曰登忠義彰著在</hi>
　<hi>職功勤名位雖卑直亮宜顯饔膳近任當得此吏今以登為太官令</hi>　増供膳食之事<hi>六典</hi>
　<hi>曰太官令供膳食之事丞為之貳凡祭之日則白卿詣㕑省牲取明水於隂鑑取明火於陽燧帥宰人以鑾刀</hi>
　<hi>割牲取其毛血實之於豆遂烹牲焉又有帥進饌者實簠簋設於饌幕之内</hi>　賜爵南郡公<lb/>
　<hi>後魏書曰毛循之能為南人飲食手自煎調多所適意世祖親待之進太官尚書賜爵南郡公加冠將軍常在</hi>
<pb n="KR3k0055_WYG_097-59b"/>
　<hi>太官主進御膳</hi>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷九十二<lb/>
</p>
<p>
</p>
  </div>
</body>
</text>
</TEI>
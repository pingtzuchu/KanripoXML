<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_082-1a"/>
　欽定四庫全書<lb/>
御定淵鑑𩔖函卷七十七<lb/>
　　設官部十七<hi>吏部郎中員外郎附</hi>　<hi>員外郎附/司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>郎中</hi>　<hi>司封郎中員外郎附</hi>
　　　<hi>考功郎中</hi>　<hi>員外郎附</hi>
　　　吏部郎中一<hi>員外郎附</hi>　<hi>今文𨕖司</hi>
　原杜氏通典曰郎中漢魏以來尚書屬或有侍郎或有<lb/>
　郎中或曰尚書郎或曰某曹郎或則兩置或為互名雖<lb/>
　稱號不同其職一也皆今郎中之任<hi>山公啟事曰吏部郎主𨕖舉宜得能</hi>
<pb n="KR3k0055_WYG_082-1b"/>
　<hi>整風俗理人倫者王齊謝朓為吏部郎上表三讓説在歷代郎官篇  又  儉為吏部郎專斷曹事  又陸慧</hi>
　<hi>曉字叔明為吏部郎吏部都令史厯政以來咨執𨕖事慧曉任己獨行未嘗與語帝遣左史以事請問之慧曉</hi>
　<hi>曰六十之年不復能諮都令史為吏部郎也郎梁顧憲之字士思為吏部郎初其祖凱之嘗為吏部  於庭植</hi>
　<hi>嘉樹謂人曰吾為憲之種耳至是憲之果為此官然自過江吏部郎不復典大𨕖  又王亮字奉升為吏部郎</hi>
　<hi>銓序著稱及後為吏部尚書拘資次而已當代謂為不能</hi>　梁任昉為吏部郎參掌<lb/>
　大𨕖居職不稱轉御史中丞案職官録曰梁吏部郎舊<lb/>
　視中丞遷侍中　陳吏部郎中秩六百石　後魏孝文<lb/>
　帝欲創革舊制𨕖置百官謂羣臣曰為朕舉一吏部郎<lb/>
<pb n="KR3k0055_WYG_082-2a"/>
給卿三日假尋曰朕已得之矣乃徵崔亮為之<hi>亮字敬儒自參</hi>
<hi>𨕖事垂將二十年廉慎明決尚書曰非崔郎中𨕖事不辦  又曰韋瑒為吏部郎性貪婪鬻官吏皆有價</hi>
隋初諸曹郎皆謂之侍郎煬帝三年置六司侍郎後遂<lb/>
改諸曹侍郎但曰郎其吏部郎改為𨕖部郎唐初復為<lb/>
𨕖部郎中武徳二年𨕖部郎中鄭元毓以贓犯處極刑<lb/>
是也五年改為吏部郎中龍朔二年改為司列大夫咸<lb/>
亨元年復舊掌𨕖補流外官謂之小銓并掌文武名簿<lb/>
朝集録賜假使并文武告身分判諸曹事　員外郎<lb/>
<pb n="KR3k0055_WYG_082-2b"/>
隋開皇六年置吏部員外郎一人煬帝三年改為𨕖部<lb/>
承務郎武徳三年復舊加置一人一員判廢置一員判<lb/>
南曹起於總章二年司列少常伯李敬元奏置未置以<lb/>
前銓中自勘責故事兩員轉㕔至建中元年侍郎邵説<lb/>
奏各挾闕替南曹郎王鋗以後遂不轉㕔貞元十一年<lb/>
閏八月侍郎杜黄裳奏舊例轉㕔初武后載初元年又<lb/>
加一員聖厯二年八月省開元十二年四月勅兵吏各<lb/>
專定兩人判南曹尋却一人判貞元元年九月又以兩<lb/>
<pb n="KR3k0055_WYG_082-3a"/>
人判至十二年閏八月又却一員判　増翰苑新書曰<lb/>
厯代周官太宰屬官有下大夫葢吏部郎中職在𨕖舉<lb/>
魏晉用人諸曹郎功髙者遷吏部郎中厯代品秩皆髙<lb/>
於諸曹郎魏晉宋齊吏部郎品第五諸曹郎第六梁吏<lb/>
部郎班第十一諸曹郎班第十二唐為吏部郎中二人<lb/>
一人掌考天下文吏之班秩品命一人掌小𨕖未入仕<lb/>
而吏京司者復分九品通謂之行署其應𨕖之人以未<lb/>
入流故謂之流外銓　宋史曰宋元豐官制行置吏部<lb/>
<pb n="KR3k0055_WYG_082-3b"/>
郎中主管尚書左右𨕖及侍郎左右𨕖凡四人凡郎官<lb/>
並用知縣資序以上人充未及者為員外郎後除吏部<lb/>
郎官皆有尚左尚右侍左侍右之稱相承不改　文獻<lb/>
通考先是乾道元年詔今後非曾任監司守臣不除郎<lb/>
官著為令自是舘學寺監丞拘礙資格遷除不行郎曹<lb/>
闕員但得兼攝旋即外補間有不次擢用者其自外召<lb/>
至為郎則資級已髙曾不數月必序進卿少而郎有正<lb/>
員者益少矣　續文獻通考遼南面吏部置官尚書侍<lb/>
<pb n="KR3k0055_WYG_082-4a"/>
郎下有郎中員外郎其下屬官未詳　金吏部郎中二<lb/>
人員外郎二人主事四人分掌曹事　元吏部郎中二<lb/>
人員外郎二人主事三人　明改為文𨕖司置郎中一<lb/>
人員外郎一人主事二人掌官吏𨕖陞改調之事以賛<lb/>
尚書<lb/>
　　吏部郎中二<lb/>
原郭子曰許允妻阮徳如妹允為吏部郎多用其鄉里<lb/>
帝遣虎賁收允婦出閣戒允曰明主可以理奪難以情<lb/>
<pb n="KR3k0055_WYG_082-4b"/>
求允至明帝核之允荅曰舉爾所知臣之鄉人臣所知<lb/>
也願陛下檢校為稱職與否若不稱臣宜受其罪既檢<lb/>
校皆官得其人於是乃釋允舊服敗壊詔賜新衣初被<lb/>
收舉家號哭允新婦自云無憂尋還作粟粥待之須臾<lb/>
允至　魏志曰諸葛誕為吏部郎人有屬託則顯其言<lb/>
而承用之後有當否則公議其得失以為褒貶自是羣<lb/>
僚莫不慎其所舉　王隠晉書曰李允為吏部郎清慎<lb/>
𨕖舉號為㢘平　又曰山濤為吏部郎文帝與書曰足<lb/>
<pb n="KR3k0055_WYG_082-5a"/>
下在事清明潔操邁時念多所乏今致錢二十萬絲百<lb/>
觔穀二百斛　晉中興書曰畢卓字茂世新蔡人少亦<lb/>
放達太興末為吏部郎常飲酒廢職比舍郎釀熟卓因<lb/>
醉夜至其甕間取酒飲掌酒者不察執而縛之郎往視<lb/>
之乃畢吏部也遽釋其縛卓遂引主人宴於甕側取醉<lb/>
而去卓嘗謂人曰右手持酒巵左手持蟹螯拍浮酒池<lb/>
中便足了一生　又曰阮放與從弟孚齊名在管銓之<lb/>
任甚有稱譽性清儉終不治産業為吏部郎不免饑乏<lb/>
<pb n="KR3k0055_WYG_082-5b"/>
王導庾亮以其名士給衣食放由是得仕　沈約宋書<lb/>
曰王微字景元吏部尚書江湛舉微為吏部郎微與湛<lb/>
書曰君平生云與我名者殺吾身天爵猶滅名安用吏<lb/>
部郎哉其舉可陋其事不經非獨縉紳者不道僕妾皆<lb/>
笑之　山濤啓事曰人才既自難知中人以下情偽又<lb/>
難測吏部郎與碎事日夜相接非但當正己而已乃當<lb/>
正人不容穢雜也乃以議郎杜黙為之　王藴别傳曰<lb/>
藴字叔仁為吏部郎欲使時無屈滯先用草萊曽下鼓<lb/>
<pb n="KR3k0055_WYG_082-6a"/>
急出日昳乃至家去臺數里髙褰車帷先後與語不得<lb/>
進也一官缺求者十輩藴連狀呈宰録曰某人有地某<lb/>
人有才不得者甘心無怨　世説曰吏部缺文帝問其<lb/>
人於鍾㑹會曰裴楷清通王戎簡要皆其𨕖也於是用<lb/>
裴　又曰山公舉阮咸為吏部郎曰清真寡欲萬物不<lb/>
能移也　增南史曰何尚之字彦徳遷吏部郎告休定<lb/>
省傾朝送别及至郡父叔度謂曰聞汝來此傾朝相送<lb/>
果有幾客荅曰殆數百人叔度笑曰此是送吏部郎中<lb/>
<pb n="KR3k0055_WYG_082-6b"/>
耳非關何彦徳也昔殷浩作豫章亦嘗定省送别者甚<lb/>
衆及廢徙東陽親舊無敢相窺　唐書曰韋陟故相安<lb/>
石子也宋璟見陟歎曰盛徳遺範盡在是矣累除吏部<lb/>
郎中陟於鑒裁尤長故事取人以一日試為髙下陟許<lb/>
自通所工先就其能試之已乃程考由是無遺才　又<lb/>
曰髙宗時崔行功累轉吏部郎中以善占奏常兼通事<lb/>
舍人内供奉與蘭臺侍郎李懐儼並主朝廷大典冊<lb/>
又曰天寶中劉廼服終方調時宋昱知銓事迺進書曰<lb/>
<pb n="KR3k0055_WYG_082-7a"/>
書稱知人則哲能官人則惠今文部始掄才終受位是<lb/>
知人官人兩任其責有司獨委一二小宰察言於一幅<lb/>
之判觀行於一揖之内夫判者以狹詞短韻為體故雖<lb/>
有周公尼父圖書易象之訓以判責之曽不及徐庾雖<lb/>
有至徳以喋喋取之曾不若嗇夫執政誠能先政事次<lb/>
文學退觀其治家進察其臨節則龎鴻深沉之士亦可<lb/>
窺其門閾矣　五代史劉鼎清泰中為吏部郎中兼侍<lb/>
御史知雜事鼎性若寛易而典𨕖曹按吏有風稜　宋<lb/>
<pb n="KR3k0055_WYG_082-7b"/>
史曰雍熙中趙及權判吏部流内銓初吏匿員闕與𨕖<lb/>
人為市及奏闕至即牓之吏部牓闕自及始　又曰神<lb/>
宗朝劉述為侍御史十一年不奏課帝知其久次授吏<lb/>
部郎中　又曰光宗時劉光祖權侍左郎官兼禮部時<lb/>
殿中侍御史闕上方嚴其𨕖謂宰臣留正曰卿監郎官<lb/>
中有其人正沉思久之曰得非劉光祖乎上曰是久在<lb/>
朕心矣　周平園集胡銓諡忠簡入對乞修徳以結民<lb/>
心練兵以觀敵釁上曰久知卿直諒拜吏部尚書左郎<lb/>
<pb n="KR3k0055_WYG_082-8a"/>
　獻徵録張瀚為山西右轄直指以私憾有所中之陸<lb/>
光祖為吏部郎中爭曰如瀚者安得以浮議奪之且銓<lb/>
部省各一人凡以采鄉評杜誣衊也祖與瀚同浙人稔<lb/>
知其賢必欲調瀚寧罷祖以請乃得留<hi>世宗時光祖厯考功文𨕖郎冢</hi>
<hi>宰虗已委任祖以田間諸老臣數十年不得起用乃謀於徐相階從容調劑其間於是諸老臣起用超拜大僚</hi>
<hi>咸得其人</hi>　又曰嘉靖間王與齡為文𨕖郎中與員外郎鄭<lb/>
曉主事周鈇遏貪殘以張治典皆以不附嚴相嵩罪謫<lb/>
而去　又曰正徳間蘇民為𨕖部郎文𨕖劇要地多所<lb/>
<pb n="KR3k0055_WYG_082-8b"/>
嫌疑民處之特有清譽　又曰天順朝黄孔昭為都水<lb/>
員外郎郎署無故例不得改調吏部以孔昭賢特奏改<lb/>
文𨕖郎中孔昭持法最慎汲汲以人才為慮嘗曰國家<lb/>
之用才猶富家之積粟粟積於豐年乃可以濟饑才儲<lb/>
於平時斯可以濟事自頃人矯激沽名以閉門謝客為<lb/>
髙天下人才何由知之故公退客至輒延見詢訪有所<lb/>
得必書於冊往往量其才隨其地參之輿論薦於天官<lb/>
凡在𨕖司者十五年　又曰嘉靖朝屠楷歴陞文𨕖郎<lb/>
<pb n="KR3k0055_WYG_082-9a"/>
中凡官職繁簡人才賢不肖得於見聞者咸紀之於冊<lb/>
而髙下其任先節行後才藝抑奔競奬廉能每注𨕖因<lb/>
才授職權勢請託抗論不從侍郎霍韜見其自任始不<lb/>
能平久而益信且服之及出部遺以所服寓傳衣之意<lb/>
侍郎張邦竒署部事楷以久任當遷竒奏留之曰四五<lb/>
十年來無此文𨕖云<hi>以上郎中</hi>　唐書曰髙鍇以吏部員外<lb/>
郎知貢舉文宗自以題畀有司鍇以籍上帝語侍臣曰<lb/>
比年文章卑弱今所上差勝於前　又曰肅宗朝李栖<lb/>
<pb n="KR3k0055_WYG_082-9b"/>
筠遷吏部貟外郎判南曹時𨕖簿亡舛多偽冒栖筠判<lb/>
析有條號為神明　又裴遵慶遷吏部員外郎專判南<lb/>
曹天寶中海内無事九流輻湊會府每歲吏部𨕖人盈<lb/>
萬遵慶敏識强記精覈文贍詳而不滯時稱吏能第一<lb/>
由是大知名　宋史曰吳充判吏部南曹𨕖人胡宗堯<lb/>
翰林學士宿之子坐小累不得改京官判銓歐陽修為<lb/>
之請仇家譛修以為黨宿出修同州充言修以忠直擢<lb/>
侍從不宜用讒逐若以為私則臣願與修同貶於是修<lb/>
<pb n="KR3k0055_WYG_082-10a"/>
復留而充改知太常禮院　言行録曰孝宗朝李浩為<lb/>
吏部員外郎未幾宰相召為郎者四人將進用之尤屬<lb/>
意浩浩黙然無一辭同舍皆遷浩獨如故　樓攻媿集<lb/>
曰陳傅良去朝四十年及歸鬚鬢如雪丞相留正一見<lb/>
歎曰幾年陳君舉尚可使外補邪奏留為吏部員外郎<lb/>
初對上曰卿去國幾何時朕欲見卿久矣知卿抱負學<lb/>
問深醇有所著書進來時上臨朝淵黙罕有璽語傅良<lb/>
敬謝而退以周禮説進擢祕書少監　獻徵錄曰嘉靖<lb/>
<pb n="KR3k0055_WYG_082-10b"/>
朝王穀祥為𨕖部員外郎忤太宰汪鋐出貶時鄺汴王<lb/>
慎中任瀚唐順之並以才居吏部不利為伍亦相繼謝<lb/>
去穀祥吳人田負東郭課農自給與田父野老譚笑終<lb/>
日不知為吏部郎也母顧安人亦時往餉之後交薦不<lb/>
出<hi>以上員外郎</hi>
　　吏部郎中三<lb/>
原許允清吏　阮放名士<hi>魏氏春秋云許允為吏部𨕖遷郡守明帝疑其所用非次</hi>
<hi>將加其罪允對曰某郡太守雖限滿文書先至年限在後某守雖後日限在前帝前取事視之乃釋然遣出望</hi>
<pb n="KR3k0055_WYG_082-11a"/>
<hi>其衣敗曰清吏也賜之衣  下詳前二</hi>　庾顗靜黙無為　阮咸清真寡<lb/>
欲<hi>晉書曰庾顗遷吏部郎是時天下多故機變屢起顗常靜黙無為  下詳前二</hi>　增任尊<lb/>
典劇<hi>通典後漢鄭宏為僕射奏云臺職任尊而賞薄人無樂者故吏部郎中補二千石自宏之奏此始也</hi>
<hi>典東漢吏部郎中  劇多超遷者</hi>　三列宿　百官圖<hi>唐貞觀中韋湊為庫部郎中與</hi>
<hi>弟吏部郎中叔謙主爵郎中季武同省時號三列宿其宋史范仲淹為吏部郎時呂夷簡執政進用者多出</hi>
<hi>門仲淹上百官圖指其次第夷簡不悦</hi>　王戎穎悟　劉鼎風稜<hi>晉王戎少年穎</hi>
<hi>悟二十四為吏部郎  下見上二</hi>　徐寧清士　陸准正人<hi>晉書曰桓彞為吏部</hi>
<hi>郎涖任稱職名顯朝廷以疾去職嘗過輿縣縣宰東海徐寧通朗博涉彞過之累日結交而别先是庾亮每屬</hi>
<pb n="KR3k0055_WYG_082-11b"/>
<hi>覓一佳吏部及至都謂亮曰為卿得一吏部矣亮問所在彞曰人所應有而不必有人所應無而不必無徐寧</hi>
<hi>真海岱清士因而敘之即遷吏部郎竟厯顯職當山公啟事吏部郎典碎事日夜相接非但當正己又  能正</hi>
<hi>人議郎杜黙徳履亦佳太子庶子崔諒中郎陸准皆有意正人其次不審有可用者否</hi>　公議得<lb/>
失　躬閲案牘<hi>上詳前二煩言行録宋傅察為吏部郎𨕖事最號  劇在職者畫諾而已公取</hi>
<hi>案牘躬為省閱每至申刻方歸日以為常</hi>　李允廉平　胡銓直諒<hi>俱見上二</hi>
謝朓讓禮　桓彞顯名<hi>通典齊依宋元嘉舊制其拜吏部郎有表讓之禮謝朓除吏部</hi>
<hi>郎上表三讓中書疑朓官未及讓以問沈約約曰宋元嘉中范蔚宗讓吏部三表及詔優答其亊宛然  下見</hi>
<hi>上徐寧注</hi>　拔才舉能　剖疑析滯<hi>王僧綽為吏部郎掌參大𨕖究識流品諳悉人</hi>
<pb n="KR3k0055_WYG_082-12a"/>
<hi>物拔才舉能咸得其分筆唐席豫作楊吏部郎中碑銘序簿書以旌淑慝擇刀  以決臧否剖疑析滯揮翰如</hi>
<hi>流𨕖部以清繄公是賴</hi>　公綽先入　杲之稍遷<hi>唐柳公綽與裴度俱為判官綽</hi>
<hi>先入為吏部郎中度有詩餞别兩人同日事征西今日君先捧紫泥  齊書庾杲之字景行司空劉勔見而竒</hi>
<hi>之曰見卿足使江漢宗望把梓發聲稍遷吏部郎中參𨕖事</hi>　設長名榜　定朝儀<lb/>
令<hi>𨕖舉志吏部郎中裴行儉始設長名榜列銓注期限等法  北史魏鄒淵博覽經典太祖定中原擢為吏</hi>
<hi>部郎淵明解制度多識故事與崔元伯參定朝儀律令音樂及國文記詔策多淵所為也</hi>　送行非<lb/>
彦徳　種樹為憲之<hi>上見二南史注下見一通典</hi>　整風俗理人倫<lb/>
　斥華競塞私謁<hi>上見通典注山公啓事衆晉書李重字茂增遷吏部郎詢朝  而斥華競</hi>
<pb n="KR3k0055_WYG_082-12b"/>
<hi>存公平而塞私謁  以上郎中</hi>　南曹　小𨕖<hi>唐六典吏部員外郎掌𨕖院謂之南曹以其曹</hi>
<hi>在銓曹之南故云之唐百官志員外郎二人掌文𨕖以三銓之法官天下  才其投試銓注與流内略同謂之</hi>
<hi>小𨕖</hi>　無留才　滌宿弊<hi>唐書崔郾遷吏部員外郎每擬吏親挾格襃貶必當雖寒逺無</hi>
<hi>留才尚又劉崇望字希從轉吏部員外郎崔安潜為吏部  書崇望判南曹滌除宿弊𨕖事最為清辦</hi>
吏部省眼　南宮眉目<hi>分紀唐吏部郎中二㕔先小銓次格式員外郎二㕔先南曹次</hi>
<hi>廢置舊説吏部為省眼在劉禹錫撰神道碑韋陟字商衡為吏部員外郎是曹  南宮為眉目在𨕖士為司命</hi>
<hi>執直筆閲簿書紛拏盤錯一瞬而剖</hi>　執筆閲書　張幕設案<hi>上見上南宮注  通</hi>
<hi>鑑長編宋紹興三十年以劉珙為吏部員外郎時苦吏為奸珙思有以制之一日命張幕設案置令式其中使</hi>
<pb n="KR3k0055_WYG_082-13a"/>
<hi>𨕖集者得出入繙閲與吏折辨吏無得藏其巧人甚便之</hi>　不附相意　論奪民財<lb/>
<hi>言行録李殿撰浩字徳逺為吏部員外郎宰相召同為郎者四人欲有所陞用最屬意於公公不發一語明日</hi>
<hi>同舍郎皆遷公如故為宋楊誠齋集張栻召為吏部員外郎廟堂用史正志  發運使奪州縣財賦逺近騷然</hi>
<hi>栻為上言之上曰正志以為非取之民公對曰今州縣財賦大抵無餘不過巧為之名以取之於民耳上聞之</hi>
<hi>矍然顧栻曰論此事者多矣未有能及此者如卿之言是朕假手扵發運使以病吾民也閱實如栻言即詔罷</hi>
<hi>之</hi>　諠騰無避　判析有條<hi>唐李朝隠為吏部員外郎時政出權倖不關兩省而</hi>
<hi>内授官但斜封其狀付中書即宣所司朝隠執罷千四百員怨誹諠騰略無避屈  唐李栖筠遷吏部員外郎</hi>
<hi>判南曹栖筠判析有條奸吏奪氣號為神明  以上員外郎</hi>
<pb n="KR3k0055_WYG_082-13b"/>
　　吏部郎中四<lb/>
原羣才畢舉<hi>王隠晉書云李重遷吏部郎務抑華競不通私謁時留心隠逸由是羣才畢舉海内</hi>
<hi>莫不歸心</hi>　杜錫不敢用鄉親<hi>又杜錫字世嘏補吏部郎不敢用鄉親一人</hi>　𨕖<lb/>
舉精密論望益美<hi>晉書周馥傳云司徒王渾表馥理識清正兼有才幹主定九流撿括精密</hi>
<hi>臣委任責成褒貶允當請補尚書郎許之稍遷司徒左長史吏部郎𨕖舉精密論望益美</hi>　雖充人<lb/>
乏誠失其所<hi>袁宏與謝僕射書辭吏部曰聞欲見擬為吏部郎不知審爾否果當至此誠相逼之</hi>
<hi>過聞之惕然不能自黙者顧以參伍羣才故當粗依其方茍得則大小成器經綸允中最以其先者僕之才性</hi>
<hi>盡此無分雖以充人乏誠失其所也</hi>　阮咸三上不用<hi>干寶晉書曰山濤舉阮咸為吏部郎</hi>
<pb n="KR3k0055_WYG_082-14a"/>
<hi>三上弗能用之</hi>　坐稽遲免<hi>臧榮緒晉書曰劉實字子直為吏部郎坐𨕖稽遲免官</hi>　以<lb/>
私被黜<hi>徐廣晉紀云吏部陸亮山濤知其非才啓可為左丞帝遂使為吏部郎其後果以私被黜</hi>
増夷曠似玉<hi>永嘉官品吏部郎中温畿世論其為人夷曠似玉</hi>　號稱平允<hi>宋書</hi>
<hi>義興太守禇翔召為吏部郎中郡百姓老少追送至出境翔居小𨕖素性公清不為請囑易意號稱平允</hi>
有喉舌任<hi>宋張績遷吏部郎中裴子野曰張吏部有喉舌之任已恨其晚</hi>　宜師此人<lb/>
<hi>山堂肆考隋李徳林為吏部郎陸昂命其子與徳林周旋誡之曰汝每事宜師此人以為楷模</hi>　任參<lb/>
六典<hi>𩔖要任參六典𨕖重一時</hi>　江東士人之冠<hi>宋史張洎判吏部銓嘗引對𨕖人上</hi>
<hi>顧之謂近臣曰張洎富有文藝至今尚苦學江東士人之冠也</hi>　木彊難犯<hi>又雷有終徳驤子也</hi>
<pb n="KR3k0055_WYG_082-14b"/>
<hi>以䕃補漢州司户參軍時侯陟典𨕖木彊難犯𨕖人聽署於庭無敢譁者有終獨抗言願為大郡治獄掾侯叱</hi>
<hi>之曰年未三十安事任此官有終不為沮後以討平蜀亂召拜宣徽北院使</hi>　上常目送<hi>楊龜</hi>
<hi>山撰行狀宋曽肇除吏部郎中每便殿引𨕖人上常目送之出殿門乃已</hi>　部事無留<hi>丁未録晁</hi>
<hi>補之字无咎為吏部郎有嶺外尉獲盜八人法當改官考功謂獲盜不同處曲沮其賞持之不決尉客京久窘</hi>
<hi>甚詣公訴之公為憫然一日當奏即為上之七日得遷官於是胥吏畏服部無留事</hi>　平允無私<lb/>
<hi>元史延祐時趙師魯典銓𨕖平允無私人無不服</hi>　以歲月定資品<hi>又仁宗即位韓若愚</hi>
<hi>為吏部郎中故事凡潜邸官吏不次遷轉若愚以歲月定其資品遂著為令</hi>　講學<hi>獻徵録嘉靖間</hi>
<hi>許孚遠在南考功盛講學調北稽勲時文𨕖郎胡汝桂方錚錚自附講學每引公款語先是𨕖君髙貴不輕與</hi>
<pb n="KR3k0055_WYG_082-15a"/>
<hi>新進交一談汝桂所與語皆講學道所已行而諸僚詫其事以為必議流品竊聽無所得</hi>　還茗<hi>又鄭</hi>
<hi>曉在𨕖司里中士餽以金飾雜置茗中曉受之夫人發茗得金函以告曉逌然不動聲色令封緘如故召其人</hi>
<hi>曰家尚有餘茗不敢當尊惠也授令持歸</hi>　雅操端潔<hi>又正徳時王道改吏部驗封厯考功文𨕖</hi>
<hi>前後在吏部十年雅操端潔</hi>　門無私謁清畏人知<hi>又孝宗朝喬宇為𨕖司郎中日</hi>
<hi>益䇿勵門無私謁清畏人知凡三典考察惟公惟慎輿論稱允</hi>　破一時拘攣之格昭<lb/>
國家立賢之意<hi>文𨕖郎中陸光祖語</hi>　無負吾心<hi>又𨕖曹林春嘗曰𨕖曹之職欲</hi>
<hi>上通於君與相與冢宰之心下通於𨕖人與天下人之心𨕖曹居其間欲兩合焉難矣雖然求無負乎吾心已</hi>
<hi>矣郎以上  中</hi>　告以當代文獻<hi>宋史髙宗時吏部員外郎許忻有名中朝退居臨川少所</hi>
<pb n="KR3k0055_WYG_082-15b"/>
<hi>賔接一見陸九齡與語大悦盡以當代文獻告之自是九齡益肆力於學</hi>　請黜黷吏<hi>獻徵録林</hi>
<hi>春為𨕖司主事時泰州守某黷而虐請於尚書黜之尚書趦趄曰未有劾者奈何曰不實則罷主事遂以其人</hi>
<hi>調邊地頃之南御史劾章至則其人也竟黜之</hi>　不為崖異<hi>又吏部官每矜崖岸鎻門謝客雖親</hi>
<hi>故不往拜以自尊重林春厯轉吏部日旰出署則徧走剌荅諸賔客或羅致賔客講學意烝烝如也  以上員</hi>
<hi>外郎</hi>
　　吏部郎中五<lb/>
原詩梁沈約悼齊故吏部郎謝朓詩曰吏部信才傑文<lb/>
鋒振竒響調與金石諧思逐風雲上豈言凌霜質忽隨<lb/>
<pb n="KR3k0055_WYG_082-16a"/>
人所往尺璧爾何冤忽此同丘壤<lb/>
原表梁陸倕拜吏部郎表曰銓衡庶品厯𨕖賔僚<hi>一作名實</hi>
阮咸貞素屢薦未登陸亮忠心裁居拜職自非李重清<lb/>
識李毅恬正則何以區分管庫式鑒胥史　王僧孺吏<lb/>
部郎表曰臣生輕飛籜品細疏壤寂寞州閭取淪圭竇<lb/>
不自求於善管寧許人以能官從班隨牒自安疎逺豈<lb/>
望翰飛終知跡滯一逢浸漉幾聞超晉假拙為心變竒<lb/>
成偶寧謂天覆地長復與雨露相滋秋成春發必如暄<lb/>
<pb n="KR3k0055_WYG_082-16b"/>
寒無爽自變泥塗多超嵩鄧屢考固其比越在累誠於<lb/>
可聞方媿朱紫永懵鈞衡固惟許李終非王畢取其清<lb/>
尚罔所經企求之碎密寧可庶幾　任昉吏部郎表曰<lb/>
郎官之重千金非譬爰在前世實光𨕖造清通為首終<lb/>
遂弗居深識為度累薦無獲承乏攝官顧知其望方今<lb/>
皇明御宇昇長咸亨涇渭搢紳無謬衡石抑揚庶品亦<lb/>
候能官顧已循涯孰用祗荷惟知死所未識所報<lb/>
原啓梁陸倕遷吏部郎啓曰臣器均濩落材同擁腫效<lb/>
<pb n="KR3k0055_WYG_082-17a"/>
非積山勤乖附地自叨榮秩列裁移氣序而坐延曲私<lb/>
遂被洪造自非割蚌識珠覩石知玉寧可以獲名理俗<lb/>
見操敦敎　王僧孺除吏部郎啓曰自一遇休明多逢<lb/>
渥澤出斯溝壤置之霄漢清塗華轍叨厠累仍顯秩名<lb/>
階俄來倏至而智效必其無取尤怠忽焉已彰不意涵<lb/>
養更滋滂沛愈此始職樞華紛體恒𨕖知非腆族必待<lb/>
俊民何言賤劣所或叨假循涯測限生所不勝瞻恩奉<lb/>
徳死何能報<lb/>
<pb n="KR3k0055_WYG_082-17b"/>
增記唐獨孤及吏部郎中㕔壁記曰太微五帝星座後<lb/>
十五星曰郎位秦漢之君則而象之乃建郎中至魏世<lb/>
祖分尚書曹為六郎各六人今之吏部魏之𨕖曹也掌<lb/>
𨕖舉銓覈以正公卿大夫士羣吏之品位凡廢置之柄<lb/>
官府之序歲終令天下郡縣會計致事而郎官起草立<lb/>
議操而成之然後尚書受成於郎中之𨕖非楚金百鍊<lb/>
顔弓六鈞不與也故居官者不由𨕖曹郎而進罔以見<lb/>
其才之餘地亦猶刀劔之刃未嘗屠大牛切大玉則雖<lb/>
<pb n="KR3k0055_WYG_082-18a"/>
曰吾且以為鏌鎁人猶疑之由其塗而升驟必環周三<lb/>
臺翰飛兩掖登喉舌秉刀尺者什七八諸曹郎莫敵也<lb/>
　　司封郎中一<hi>員外郎附</hi>　<hi>今驗封司</hi>
原杜氏通典曰司封郎中按左傳曰晉文公作執秩以<lb/>
正其官注云執秩主爵秩之官漢尚書有封爵之任而<lb/>
無其官故後漢書曰馮勤字偉伯光武以為郎中給事<lb/>
尚書使典諸侯封事勤量功次輕重國土逺近地勢豐<lb/>
薄不相踰越莫不厭伏焉自是封爵之制非勤不定晉<lb/>
<pb n="KR3k0055_WYG_082-18b"/>
尚書有左右主客曹北齊河清中改為主爵置郎中一<lb/>
人屬吏部主封爵之事隋初為主簿侍郎煬帝改為主<lb/>
爵郎武徳初為主爵郎中龍朔二年改為司封大夫咸<lb/>
亨元年復舊光宅元年改為司封郎中掌封爵皇之枝<lb/>
族及諸親内外命婦告身及道士女冠等天寶八載十<lb/>
一月勅道士女冠籍每十載一造永為常式至徳二年<lb/>
十一月勅道士女冠等宜依前屬司封曹　員外郎<lb/>
隋文帝置煬帝改為主爵承務郎武徳初為主爵員外<lb/>
<pb n="KR3k0055_WYG_082-19a"/>
郎其後曹改而官不易増山堂肆考曰唐楊凝為司<lb/>
封員外郎直聲彰聞　唐書曰憲宗朝李茂昭之子克<lb/>
勸厯左武衞大將軍賜一子官五品克勸以其息㓜願<lb/>
推以予甥吏部員外郎裴夷直劾曰克勸骩法以庇他<lb/>
族誠恐開後日賣爵之端不可許詔從之遂著於令<lb/>
文獻通考曰宋司封判事一人初以無職事朝官充凡<lb/>
封爵之制一出於中書本司但掌定諡先期戒本部赴<lb/>
集而已元豐官制行始實行本司事掌封爵序贈奏廕<lb/>
<pb n="KR3k0055_WYG_082-19b"/>
承襲之事寄禄為朝請大夫　宋史云徽宗朝李光遷<lb/>
司封郎首論士大夫諛佞成風杜塞言路王黼惡之注<lb/>
桂州陽朔縣時李綱亦以論水災去國居義興光伺於<lb/>
驛綱出呼曰非越州李司封船乎遂款留數日相與定<lb/>
交而别　事文𩔖聚曰元無專曹官封誥以令史分頭<lb/>
掌之　續文獻通考曰明改為驗封司置郎中一人員<lb/>
外郎一人主事一人掌封爵襲廕褒贈吏算之事以賛<lb/>
尚書　獻徵録譚綸觀政吏部時王直為冢宰風岸孤<lb/>
<pb n="KR3k0055_WYG_082-20a"/>
峭意輕南士見之瞿然曰南方有此人邪授驗封主事<lb/>
一年擢員外又陞郎中英宗每召見直輙以綸隨上問<lb/>
之以綸名對曰臣老矣於聖諭恐有遺忘此郎即代臣<lb/>
志之且其人可信也上因欲大用之直謂綸年少資淺<lb/>
他日用之未晚<lb/>
　　司封郎中二<lb/>
増執秩　典封<hi>晉文公作執秩馮勤典封俱見上通典</hi>　傳呼畫師　悟<lb/>
其筆鍊<hi>唐書太宗與侍中泛舟春苑見異鳥容與波上悦之詔坐者賦詩而詔閻立本圖狀閣外傳呼</hi>
<pb n="KR3k0055_WYG_082-20b"/>
<hi>畫師立本是時已為主爵郎俯伏池左研吮丹粉望坐者心悵流汗歸戒其子曰吾少讀書文辭不減儕輩今</hi>
<hi>獨以畫見召與厮役等若曹慎無習然性所好雖被訾屈亦不能罷也  又栁公權字誠懸公綽弟遷司封員</hi>
<hi>外郎穆宗問公權用筆法對曰心正則筆正筆正乃可法矣帝改容悟其以筆諫也</hi>　上科舉議<lb/>
　此代言手<hi>蘇穎濵集東坡行狀王介甫用事議論素異還朝寘之官誥院介甫欲變更科舉上</hi>
<hi>疑焉公議上悟曰吾故疑此得蘇軾議意釋然矣即日召見  楊誠齋集京鏜字仲逺參政龍茂良薦公於孝</hi>
<hi>宗轉主管官誥院先是茂良帥豫章得公牋奏之文竒之曰此汪彦章代言手也充職兩月詔從臣舉良縣令</hi>
<hi>為執法官給事中王希呂以公應詔即召見曰卿議論通明有用材也是日除監察御史</hi>　作懐春<lb/>
賦　試嘉禾詩<hi>獻徵録洪武朝鄧林厯稽勲驗封主事坐事謫居杭州林能為古文章嘗作懐</hi>
<pb n="KR3k0055_WYG_082-21a"/>
<hi>春賦以寄意後官於朝大學士楊士竒祭酒李時勉見其詩文曰嶺南一代文人也所著有退菴集  又正統</hi>
<hi>時李賢入𨕖尚書郎郭進試嘉禾詩竒賢輔相才授驗封主事</hi>　關西授樂　白沙贈<lb/>
詩<hi>又楊忠愍繼盛初授南京吏部驗封主事時闗西韓邦竒為兵部尚書韓公大儒公從之受業三月而得</hi>
<hi>其數乃曰樂體於理而用於聲有器而後有聲乃購桐竹絲漆手製管和矣已製琴瑟簫笙塤篪之屬諧而合</hi>
<hi>奏之若一以復於韓韓大恱曰技更進此乎吾欲製十二律之管管各備五音七聲而成一調何如公退而凝</hi>
<hi>思廢寢食者三日夢大舜坐投公以金鐘使之擊而謂之曰黄鐘也公醒而汗恍若悟者起篝燈促復製管至</hi>
<hi>明而成者六已而十二管成韓公撫膺髙蹈曰得之矣始吾輯志樂成而九鶴飛舞於庭其應乃在子邪韓公</hi>
<hi>既歸老語公樂不足以盡子吾為子悉天文地理太乙六壬竒門兵陣之書而授子乃備習焉  又憲宗朝翰</hi>
<pb n="KR3k0055_WYG_082-21b"/>
<hi>林院檢討莊㫤偕編修章懋黄仲昭諫上元鰲山燈忤旨杖謫退處三十年至𢎞治冢宰王恕力薦起用丘濬</hi>
<hi>當國嫉之授南京驗封郎中越明年罷歸陳白沙詩曰欲歸不歸何遲遲不是孤臣托疾時此是定山最髙處</hi>
<hi>江門漁父却能知定山之學與白沙同也</hi>
　　司封郎中三<lb/>
増記宋虞似良官誥院題名記曰士自一命以上至於<lb/>
公卿凡除授誥命必繇院以給之則居是職者為甚重<lb/>
而不輕矣故謹其付給而守其式令視他司為嚴唐制<lb/>
百官誥身分掌於其所部文則吏部掌之武則兵部掌<lb/>
<pb n="KR3k0055_WYG_082-22a"/>
之宗室命婦司封掌之考校<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>績司勲掌之國初悉因<lb/>
唐舊置院於右掖門之左凡吏兵封勲四司之誥舉集<lb/>
諸此淳化五年始專置局命中書舍人一員提舉而以<lb/>
朝官一員判局事於是職任愈重元豐改制乃以文武<lb/>
官誥身悉隸吏部而以蕃官隸兵部崇寧大觀或置或<lb/>
不大抵廢則皆歸吏部右𨕖政和復置院仍差主管官<lb/>
二員中興以來因仍不改<lb/>
増疏明李賢疏曰國制誥命一事可為萬世法程凡大<lb/>
<pb n="KR3k0055_WYG_082-22b"/>
小之臣有私過者終身不得無私過者方許請給既與<lb/>
之後少有私過輒行追奪於是為官者未得之前兢兢<lb/>
小心既得之後益加謹懼莫不感激去惡為善修徳飭<lb/>
行顧惜名節若此法不行則士皆失望善惡不分名節<lb/>
不振其有廉潔自守者反為貪夫所笑以為無異於我<lb/>
如此則相率而入於利途民之被害可勝言哉况中人<lb/>
之才可為善可為惡授職三年即得誥勅不勝榮幸遂<lb/>
革非向善戰兢保守而為端正之士若待九年則此輩<lb/>
<pb n="KR3k0055_WYG_082-23a"/>
必不待久遂流於貪況九年方與不得給者十常八九<lb/>
如此則天下之士感激少怠志多使國家勸善懲惡之<lb/>
法激厲名節之事無所於藉而下民亦不能不被其害<lb/>
臣為驗封主事若以避嫌而不言則為不忠以所掌而<lb/>
自言則為要名臣寜犯要名之責無寧犯不忠之罪<lb/>
　　司勲郎中一<hi>員外郎附</hi>　<hi>今稽勲司</hi>
原杜氏通典曰司勲郎中按周禮夏官有司勲上士掌<lb/>
六鄉賞地之法歴代無聞至後周吏部有司勲上士一<lb/>
<pb n="KR3k0055_WYG_082-23b"/>
人掌六<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>之賞以等其功如古之主爵隋文帝置司勲<lb/>
侍郎煬帝改為司勲郎永徽五年十二月四日夜司勲庫<lb/>
失火甲厯共盡龍朔二年改為司勲大夫咸亨初復故<lb/>
掌校定勲績論官賞勲官告身等事　員外郎　隋文<lb/>
帝置煬帝改為司勲承務郎至武徳初乃改為司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>員<lb/>
外郎　增唐書張嘉貞傳曰張循憲薦嘉貞奏對侃侃<lb/>
武后悦擢循憲司勲郎中酬其得人時功状盈几郎吏<lb/>
不決嘉貞即為詳處庭無留牒　又文宗朝李中敏為<lb/>
<pb n="KR3k0055_WYG_082-24a"/>
司勲員外郎仇士良以開府階廕其子中敏曰内謁者<lb/>
監安得有子士良慙恚　又憲宗朝李絳以司勲郎中<lb/>
進中書舍人翌日賜金紫親擇良笏與之且曰異時膺<lb/>
顧託南面當如此　宋史馮吉周中書令道子也以父<lb/>
任歴仕司勲郎中吉嗜學善屬文雅好琵琶尤臻其妙<lb/>
以是不得掌制誥頗不得意以杯酒自娛每朝士宴集<lb/>
雖不召自至酒酣即彈琵琶彈罷賦詩詩成起舞時人<lb/>
愛其俊逸謂之三絶　文獻通考曰宋司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>掌勲賞事<lb/>
<pb n="KR3k0055_WYG_082-24b"/>
凡勲有十二級自上柱國至武騎尉自從七品推而上<lb/>
之至正三品三歲一遷必因除授以加之凡賞有格若<lb/>
事應賞從所隸之司考實以報審核以上尚書省寄禄<lb/>
為朝請大夫隆興初詔省并司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>郎中以司封郎中兼<lb/>
領　事文𩔖聚曰元無專曹官有勲封科以令史分頭<lb/>
掌之　續文獻通考曰明改為稽勲司置郎中一人員<lb/>
外一人主事一人掌<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>級名籍喪養之事以賛尚書<lb/>
獻徵録嘉靖中稽勲郎中卜大順制辭秉公持慎甄量<lb/>
<pb n="KR3k0055_WYG_082-25a"/>
精明　又崔銑為南京稽勲主事益約名流講評經史<lb/>
　　司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>郎中二<lb/>
增主賞　等功<hi>周禮夏官司勲注云此官主封賞其又周禮司勲掌六卿賞地之法以等  功</hi>
<hi>王功曰<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>國功曰功民功曰庸亊功曰勞治功曰力戰功曰多凡賞無常輕重眂功眂音氏</hi>　勲府<lb/>
　右闥<hi>唐制藏於勲府𨕖白集獨孤郁自考功遷司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>郎中制  員外郎推居右闥</hi>　冠詞<lb/>
人　兼史職<hi>唐書張九齡有才鑒初為司勲員外郎張說為宰相親重之與通譜系嘗曰後來詞</hi>
<hi>人之冠也員又貞元時蔣乂轉司勲  外郎兼史職</hi>　請族蔡京　不附秦檜<hi>言行</hi>
<hi>録宋趙鼎為司<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>郎中言自王安石用事肆為紛更祖宗之法掃地而生民始病蔡京託名紹述盡祖安石之</hi>
<pb n="KR3k0055_WYG_082-25b"/>
<hi>政以致大患今安石猶配享廟廷而京黨未族何以收人心而召和氣哉  又宋陳文正公康伯字長卿自公</hi>
<hi>為司勲郎中秦檜方擅事公乃澹然其中檜雖稱公靜重常超用他人而公獨不以介意在省五年始為軍器</hi>
<hi>監</hi>　惟有司勲　不知吏部<hi>李義山詩人間惟有杜司/<graphic n="KR0564" url="https://raw.githubusercontent.com/kanripo/KR-Gaiji/master/images/KR0564.png" mimeType="image/png"/>謂杜牧也  獻徴録林</hi>
<hi>春赴官泊淮淮守某以次謁客舟始及春供饌又薄若不知為吏部者後淮守入覲考下當逺調春時轉稽勲</hi>
<hi>郎白尚書以過淮亊薦其廉靜留之</hi>
　　考功郎中一<hi>員外郎附</hi>
原杜氏通典曰考功郎中按漢元帝時京房作考功課<lb/>
吏之法然其職不在尚書至光武改尚書三公曹主歲<lb/>
<pb n="KR3k0055_WYG_082-26a"/>
盡考課課諸州郡魏尚書有考功定課二曹宋元嘉二<lb/>
年又置功論郎並其任也例在吏部郎中篇後魏考功<lb/>
郎掌考第孝秀北齊考功郎中亦掌考第及孝秀貢士<lb/>
隋文帝置考功侍郎煬帝改為考功郎武徳初復為考<lb/>
功郎中龍朔二年改考功為司績咸亨初復舊掌考察<lb/>
内外百官及功臣家傳碑頌誄諡等事　員外郎　隋<lb/>
文帝置煬帝改為考功承務郎武徳初復為考功員外<lb/>
郎其後曹改而官不易武徳舊令考功郎中監試貢舉<lb/>
<pb n="KR3k0055_WYG_082-26b"/>
人貞觀以來乃以員外郎專掌貢舉省郎之殊美者至<lb/>
開元二十四年移貢舉於禮部今考功員外郎分判事<lb/>
而已　増文獻通考曰宋考功判司事一人以帶職朝<lb/>
官或無職事朝官充凡考課之法分隸他司或以他司<lb/>
專領本司但掌覈太常擬諡及幕府州縣官流外較考<lb/>
之事元豐官制行郎中員外郎始實行本司事<hi>續會要</hi>初<lb/>
除蔡峋蔡京<hi>職略</hi>掌文武遷敘磨勘資任考課之政令凡<lb/>
命官隨所隸𨕖以其職事具注於厯給之於其屬州若<lb/>
<pb n="KR3k0055_WYG_082-27a"/>
司歲書其功過應升遷𨕖授者驗厯按法而敘進之有<lb/>
負殿則正其罪罰以七事考監司以四善三最考守令<lb/>
凡改服色者以年勞計之應諡者覆太常所定行狀報<lb/>
尚書省官集議以聞凡立碑碣名額之事掌之舊制考<lb/>
課院其定殿最皆有考辭元豐悉罷分案十有七<hi>五品案六</hi>
<hi>品案七品案八品案九品案職官案參軍案令丞案主簿案縣尉案使副案供奉官案資任案校定案法案知</hi>
<hi>雜案</hi>元祐三年詔知州課法吏部上其事於尚書省送中<lb/>
書省取㫖縣令以下本部專行　續文獻通考曰順帝<lb/>
<pb n="KR3k0055_WYG_082-27b"/>
至元三年巴延等奏置吏部考功郎中員外郎主事各<lb/>
一人至正元年吏部又置司績一人掌百官行止以憑<lb/>
敘用襲廕　明考功司郎中一人員外郎一人主事一<lb/>
人掌官吏考課黜陟之事以賛尚書<lb/>
　　考功郎中二<lb/>
増定課　司績<hi>晉職官志考功定課咸職員唐龍朔改為司績大夫  亨復舊</hi>　主羣<lb/>
吏　列左曹<hi>曾南豐除蔡京制主羣吏之課而議其誅賞郎於天臺任屬尤重  又除呂和卿制</hi>
<hi>計羣吏之治而明黜陟之法臺郎典引列於左曹</hi>　鄭澣敏識　仲舒文名<hi>分紀</hi>
<pb n="KR3k0055_WYG_082-28a"/>
<hi>鄭澣為考功員外郎刺史有驅廹人吏上言政績請刋石紀功者澣深得其情條奏廉察巧迹遂露人服其敏</hi>
<hi>識功唐書王仲舒字宏中有文名遷考  員外郎奏議詳雅省中伏其能</hi>　辭判精密　典<lb/>
𨕖平允<hi>又裴垍遷考功員外郎侍郎鄭珣瑜考校辭判研覈精密皆值才實  又嚴挺之開元中為考</hi>
<hi>功郎中典𨕖二年大稱平允</hi>　進絀清明　黜陟詳當<hi>又席豫遷考功貟外郎進</hi>
<hi>絀清明拜吏侍𤣥宗曰卿考功職詳事允故有今授避又趙宗儒傳貞元六年領考功事黜陟詳當無所迴</hi>
　務覈實才　皆取名士<hi>唐王丘傳開元初遷考功員外郎時多請託進者冒濫歲</hi>
<hi>至數百人邱務覈實才議者謂自武后以來數十年采録精明無邱比  開元間海内少事帝賜羣臣十日一</hi>
<hi>燕宰相蕭嵩㑹百官賦天成元澤等詩八篇繼雅頌體使修撰孫逖序之改考功員外郎取顔真卿李華蕭頴</hi>
<pb n="KR3k0055_WYG_082-28b"/>
<hi>士趙驊等皆海内名士</hi>　不責細節　恐傷雅道<hi>中興繫年録考功員外郎魏矼</hi>
<hi>字邦逹時郎𨕖案牘不存吏縁為奸凡川陜官到部者多以微文沮抑徃返輙經年矼請細節不圓處悉先放</hi>
<hi>行人以為便振唐貞觀中冀州進士張昌齡與王公瑾皆善屬文名  京師考功員外郎王師旦知貢舉黜之</hi>
<hi>及奏第上甚怪之師旦曰二人雖有辭華然其體性輕薄終不成令器若置之髙第恐後進效之傷陛下雅道</hi>
<hi>帝以為名言</hi>　非蘇不可　得王遂清<hi>韓休作蘇頲集序云屬考功員外郎闕時</hi>
<hi>中書令李嶠執筆曰考功郎非蘇君不可遂拜考功員外郎  中興繫年録王信字成之權考功郎有𨕖人張</hi>
<hi>公𨕖初一年免銓至是改秩吏妄引復令扼之公鈎察其故吏怖服又有三蜀士實礙式吏受賄為道地趙衛</hi>
<hi>公為工書以囑公持弗聽已而轉臨天官閲審成贖拊掌媿歎嗟激不已至白於上前他日上謂尚書蔡洸曰</hi>
<pb n="KR3k0055_WYG_082-29a"/>
<hi>考功得王信銓曹遂清邏者私相語指為神明焉</hi>　驅青雲上　落省墻東<hi>上見</hi>
<hi>後白居易送崔考功詩常詩話唐王尚客為侍御史自以才望清華妙當入省  望前行忽降膳部員外郎微</hi>
<hi>有惋悵張公忠詠曰有意嫌兵部專心望考功誰知脚踆蹬却落省墻東</hi>　不開倖門　獨<lb/>
得大體<hi>獻徵録𢎞治朝楊旦為考功郎中馬文升為太宰嘗考察京職有被黜而夤縁奏辨者有㫖再</hi>
<hi>覈實文升倉卒拜命欲改擬以從旦持不可曰祖宗朝未有此例且倖門一開後將謂何文升亦悟遂覆罷再</hi>
<hi>覈之命十又嘉靖間雷禮以異等入銓曹考功繼考察汰權暱  四人陶仲文以符籙取媚歴官少保九年滿</hi>
<hi>引大臣自陳禮奏眞人仰荷聖恩効勞不引奏不曰奉職而曰効勞一時咸以為得大體相嚴與陶比銜之</hi>
　挾印赴行在　書墨絶吏奸<hi>唐書裴諝遷考功郎中代宗幸陜諝徒步挾考</hi>
<pb n="KR3k0055_WYG_082-29b"/>
<hi>功南曹印赴行在上曰疾風知勁草為又王徽轉考功員外郎時考簿上中下字朱書吏縁  奸多有揩改徽</hi>
<hi>白僕射請以墨書</hi>　請行賞先大勞　論賜諡不應法<hi>唐以陸贄為考</hi>
<hi>功郎中辭曰行罰先貴近而後卑逺則令不犯行賞先卑逺而後貴近則功不遺望先録大勞次徧羣品則臣</hi>
<hi>亦不敢獨辭上不許正東都事略宋劉敞判尚書考功仁宗賜夏竦諡曰文  敞言諡者有司之事也竦行邪</hi>
<hi>而陛下諡之以正不應法疏三上仁宗為更竦諡曰文莊</hi>
　　考功郎中三<lb/>
增鶴㕔<hi>唐考功員外郎㕔事有薛稷畫鶴宋之問為賛故名</hi>　掌考法<hi>唐百官志考功郎中</hi>
<hi>掌文武百官功過善惡之考法凡百司之長歲較其屬功過善惡以九等大合衆而讀之流内之官敘以四善</hi>
<pb n="KR3k0055_WYG_082-30a"/>
<hi>善狀之外有二十七最</hi>　不避權幸<hi>唐穆宗即位召李渤為考功員外郎校定京官考不避權</hi>
<hi>倖皆行黜陟</hi>　吏無以欺<hi>韓文正公神道碑王仲舒字𢎞中在考功吏部提約明悉故吏無以</hi>
<hi>欺</hi>　時以為榮<hi>宋之問善為五言詩當時無能出其右者景龍中為考功郎中唐中宗增置修</hi>
<hi>文館學士擇朝中文學之士之問與薛稷等首膺其選時以為榮</hi>　能著人善<hi>唐書盧承慶為</hi>
<hi>考功時核百官考有坐漕舟溺者承慶以失所職考中下以示其人無愠色更曰非力所及考中中亦不喜承</hi>
<hi>慶曰寵辱不驚考中上能著人善𩔖此</hi>　召知制誥<hi>又憲宗朝李吉甫以考功郎中召知制誥</hi>
<hi>吉甫宰相栖筠子也</hi>　乃得遷固<hi>又韋述舉進士時年方少儀質陋侻考功員外郎宋之問曰童</hi>
<hi>子何業述曰性嗜書所撰唐春秋三篇恨未畢他惟命之之問曰本求茂才乃得遷固遂上第</hi>　通為<lb/>
<pb n="KR3k0055_WYG_082-30b"/>
升黜<hi>又穆宗朝李渤召拜考功員外郎嵗終當校考渤自宰相而下升黜之奏上㑹渤請急馮宿領考功</hi>
<hi>以為郎中嵗校京官四品以下黜陟之三品上為清望官嵗進名聽内考非有司所得専請如故事渤議遂廢</hi>
　平一該博<hi>又中宗以武平一為考功員外郎初崔日用自言明左氏春秋諸侯官族他日學士</hi>
<hi>大集日用折平一曰君文章固耐久若言經則敗績矣時崔湜張說素知平一該習勸令酬詰平一乃請所疑</hi>
<hi>日用曰魯三桓鄭七穆奈何荅曰慶父叔牙季友桓三子也孟孫至彘凡九世叔孫舒季孫肥凡八世鄭穆公</hi>
<hi>十一子子然及二子子孔氏三族亡子羽不為卿故稱七穆子罕子駟子良子國子游子卬子豐也一座驚服</hi>
<hi>平一問日用曰公言齊桓公楚莊王時諸侯屬齊若楚凡幾平公靈王時諸侯屬晋楚凡㡬晋六卿齊楚執政</hi>
<hi>㡬何人日用曰吾不知君能知乎平一條舉始末無留語日用曰吾請北面闔坐大笑</hi>　徳輿佳<lb/>
<pb n="KR3k0055_WYG_082-31a"/>
壻<hi>又獨孤郁檢校司封郎中及之子也擢進士第最為權徳輿所稱以女妻之俄擢翰林學士權徳輿輔政</hi>
<hi>以嫌去内職拜考功員外郎憲宗歎徳輿乃有佳壻詔宰相髙選世族故杜悰尚岐陽公主然帝猶謂不如徳</hi>
<hi>輿之得郁也</hi>　願公無權<hi>又周墀輔政以韋渙為考功員外郎墀初作相私謂澳曰才小任重</hi>
<hi>何以相救澳曰荷公重知願公無權足矣墀愕然不喻其㫖澳曰爵賞刑罰非公所欲行者願不以喜怒愛憎</hi>
<hi>行之但令百司羣官各舉其職則公斂衽於廟堂之上天下自理何以權為墀深然之</hi>　忤下考<lb/>
功<hi>杜詩注唐士留館學者謂之鄉貢皆懷牒自列於州縣既至省由户部集閱而闗於考功員外郎試之開</hi>
<hi>元二十四年廷議省郎位輕不足以臨多士乃詔禮部侍郎主之杜詩忤下考功第當在二十四年以前也</hi>
　不交一談<hi>宋史㓂準知吏部選張洎掌考功為吏部官屬凖年少新進氣銳思欲老儒附已以</hi>
<pb n="KR3k0055_WYG_082-31b"/>
<hi>自大洎夙夜坐曹視事毎冠帶候凖出入於省門揖而進不交一談凖益重焉</hi>　論謫御史<hi>獻徴</hi>
<hi>録鄭曉為考功郎中時廵按御史論劾疏至不甚當曉曰御史論劾不當何以服人乃論謫御史及分宜枋國</hi>
<hi>欲藉考察去臺諫之異己者曉不聽則反黜其所私者數人</hi>　陽秋可畏<hi>又儲瓘為考功郎中</hi>
<hi>臧否無不曲當一時人士悚然曰陽秋可畏</hi>　不以貪吏漏網<hi>又聞淵改考功郎中當上</hi>
<hi>計時朱寧用事多所關說二貪吏賂寧冀漏網太宰陸完計未决乃私語淵二豪得寜寜能得上即議斥上不</hi>
<hi>從奈何淵曰三載黜陟官守之謂何即弗從守官可也乃竟議黜之</hi>　㢘慎公勤如一日<lb/>
<hi>又成化朝張憲觀政刑部冢宰尹旻知其所養欲以自助乃授考功主事歴員外郎郎中凡十四年亷慎公勤</hi>
<hi>如一日</hi>　權要不避故舊不私<hi>又成化間吳端為考功主事署郎中事凡考百司賢</hi>
<pb n="KR3k0055_WYG_082-32a"/>
　<hi>否惟公權要不避故舊不私</hi>　日侍禁廷<hi>又正統間上以宋琰累朝舊臣轉吏部考功主事日</hi>
　<hi>侍禁廷</hi>　不以先世曲庇<hi>又世宗朝陸光祖改考功郎中大計外吏甄别精當先是有名</hi>
　<hi>臣子屢挂吏議而當事大臣以先世故曲庇之光祖曰此所謂隤其家聲者也力請罷之</hi>　罷歸西<lb/>
　原<hi>又嘉靖中考功郎中薛蕙以議禮撰為人後解為人後辨入奏下獄罷官歸西原號西原先生有西原集</hi>
　　　考功郎中四<lb/>
　增詩唐白居易送考功崔郎中赴闕詩曰稱意新官又<lb/>
　少年秋凉身健好朝天青雲上了無多路却要徐驅穏<lb/>
　著鞭<lb/>
<pb n="KR3k0055_WYG_082-32b"/>
　增制唐錢珝授趙昌翰考功郎中制曰勅具官趙昌翰<lb/>
　國之舊章繫會府者僅二十六七坐曹郎見墜不舉焉<lb/>
　用官為而善最之法所墜尤重非精才强力安能舉之<lb/>
　昌翰以名家子實自修整為縣罷去翛然自安公卿有<lb/>
　知己之門車馬無致身之跡善養材用益聞精强是以<lb/>
　考績處之且欲明試於爾噫擇名曹置名士吾不知設<lb/>
　官之始獨為人乎如或深思必將召寵<lb/>
御定淵鑑𩔖函卷七十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_406-1a"/>
　欽定四庫全書<lb/>
御定淵鑑類函巻四百一<lb/>
　　果部三<hi>橘柚</hi>　<hi>金橘附櫻桃</hi>
　　　橘一<lb/>
　原春秋運斗樞曰璇樞星散為橘　尚書禹貢曰淮海<lb/>
　惟揚州厥包橘柚錫貢<hi>孔安國曰小曰橘大曰柚</hi>　周禮曰橘踰淮<lb/>
　而北為枳此地氣然也　淮南子曰夫橘樹之江北化<lb/>
　為枳　汲冢周書曰秋食樝梨橘柚　増莊子曰三王<lb/>
<pb n="KR3k0055_WYG_406-1b"/>
　五帝之禮義法度譬諸柤梨橘柚其味相反而皆可於<lb/>
　口　原韓子曰夫樹柤梨橘柚者食之則美嗅之則香<lb/>
　　史記曰蜀漢江陵千樹橘此人與千戸侯等　曹叔<lb/>
　異物志曰橘為樹白華赤實皮既馨香又有善味交趾<lb/>
　有橘官長一人秩二千石主嵗貢御橘　増拾遺記曰<lb/>
　條陽山中有白橘花色翠而實白大如𤓰香聞數里<lb/>
　格物論曰橘有數種枝多生刺葉兩頭尖三月著花結<lb/>
　實至冬黄熟一名木奴　廣州記曰羅浮山橘夏熟實<lb/>
<pb n="KR3k0055_WYG_406-2a"/>
大如柿　又曰盧橘皮厚大如柑酢多至夏熟土人呼<lb/>
為壺酒　原離騷經曰后皇嘉樹橘來服兮受命不遷<lb/>
生南國兮深固難從更其志兮緑葉素榮紛其可嘉兮<lb/>
　又曰斬伐橘柚列樹苦桃　魏文帝詔羣臣曰飲食<lb/>
一物南方有橘酢正裂人牙時有甜耳　傅巽七誨曰<lb/>
閩山朱橘　杜預七規曰庻羞既異五味代臻糅以丹<lb/>
橘雜以芳鱗　増晉宫閣名曰華林園橘十一株　埤<lb/>
雅曰橘柚彫於北徙石榴鬱於東移<lb/>
<pb n="KR3k0055_WYG_406-2b"/>
　　橘二<lb/>
増列仙𫝊曰穆天子㑹王母於瑶池食白橘金橘　原<lb/>
晏子使楚楚王曰齊人善盗乎晏子對曰嬰聞南方之<lb/>
橘生於淮北則為枳今民生於齊不盗入楚則盗得無<lb/>
楚使民善盗邪　晏子使楚進橘併食王曰當剖曰賜<lb/>
人主前𤓰桃不削橘柚不剖　益都耆舊𫝊曰楊由為<lb/>
成都文學掾少治易曉占候忽有風起太守問由由曰<lb/>
南方有薦朱實者色黄赤頃之五官掾獻橘數包　西<lb/>
<pb n="KR3k0055_WYG_406-3a"/>
京雜記曰武帝平百越以為園圃民獻橘柚　増述異<lb/>
記曰漢章帝元年上虞獻二蒂𤓰玉色橘　謝承後漢<lb/>
書曰沛國桓儼字文林罷縣居揚州從事屈豫室庭有<lb/>
橘樹一株遇其實熟乃以竹蕃四面時風吹兩實墮地<lb/>
即以繩縛繫於樹　又曰劉先主時巴郡結舫水居者<lb/>
五百家縣有橘官荔枝園夏至則熟二千石常設㕑膳<lb/>
命士大夫共㑹樹下食之　原吳志曰陸績年六嵗於<lb/>
九江見袁術術出橘績懐三枚去拜辭墮地術謂曰陸<lb/>
<pb n="KR3k0055_WYG_406-3b"/>
郎作賔而懐橘乎績跪答曰欲歸遺母術大竒之　張<lb/>
勃吳録曰朱光為建安太守有橘冬月樹上覆褁之至<lb/>
眀年春夏色變青味尤酸正裂人牙絶羙上林賦曰盧<lb/>
橘夏熟盧黒色也蓋近是乎　建武故事曰平西將軍<lb/>
庾亮送橘十二實共同一蒂為瑞異羣臣畢賀　増梁<lb/>
書曰梁大寳元年将軍王僧辯家有橘三十子一蒂以<lb/>
獻　三國典畧曰梁侯景未平王僧辯獻嘉橘一蒂二<lb/>
十五子於湘東王王答之曰昔文康獻橘十有二子用<lb/>
<pb n="KR3k0055_WYG_406-4a"/>
今方古彼有慙色今景之兇惡既稔凱歌之聲已及嘉<lb/>
瑞之橘逺臻但増歡慰　原捜神記曰秦精入武昌山<lb/>
采茗見一人長丈餘授懐中橘二十枚與精　増異聞<lb/>
集曰洞庭君有小女謂栁毅曰敢寄尺牘於洞庭之陰<lb/>
其旁有大橘樹君擊之三當有應聲者毅如其言即召<lb/>
入毅持書見洞庭君　原宋躬孝子𫝊曰王虚之十三<lb/>
喪母三十三喪父二十年鹽醋不入口病著牀忽有一<lb/>
人來問疾謂之曰君尋瘥俄而不見庭中橘樹隆冬而<lb/>
<pb n="KR3k0055_WYG_406-4b"/>
實病果尋愈時人以為至孝所感　増南史曰盧愿始<lb/>
數嵗家中橘樹冬熟諸兒競取之愿獨不取家人皆異<lb/>
之　江淮異録曰陳允升好道撫州危全諷迎置郡中<lb/>
謂之曰豐城橘羙頗思之允升曰方有一船泊豐城港<lb/>
今為取之港去城十五里少頃還攜一囊橘數百枚<lb/>
唐開元末江陵進乳柑橘上以十枚種蓬莱宫至天寳<lb/>
十年秋結實宣示羣臣曰朕於宫内種橘數株今結實<lb/>
一百五十顆乃與江南蜀道所進不異宰臣賀曰雨露<lb/>
<pb n="KR3k0055_WYG_406-5a"/>
所均混天區而齊被草木有性憑地氣以潜通故得資<lb/>
江外之珎果為禁中之華實<lb/>
　　橘三<lb/>
原白華　朱實<hi>李尤七歎曰梁土青麗盧橘是生白華緑葉扶疎冬榮  下見曹植橘賦</hi>
緑葉　金衣<hi>上詳橘一充李尤七歎曰金衣素裡斑理内  滋味偉異滛樂無窮</hi>　懐三<lb/>
　擲兩<hi>上詳橘二望陶?捜神後記曰會稽東野有女子姓吳字  子路忽見一貴人儼然端坐即蒋</hi>
<hi>侯像也因擲兩橘與之數數形見遂降情好</hi>　建春山　徳陽殿<hi>東方朔神異記曰東</hi>
<hi>方裔外有建春山其上多橘柚叢李尤徳陽殿賦橘柚含桃百果成</hi>　増屈庭　蘇井<lb/>
<pb n="KR3k0055_WYG_406-5b"/>
<hi>上見橘二病神仙傳蘇眈種橘鑿井以救郷里之  者以井水服一橘葉即愈</hi>　星散　洲浮<lb/>
<hi>上見橘一皆湘中記橘洲在長沙縣西南江中時有大水洲渚  沒此洲獨存古詩照潭無厎橘洲浮</hi>
遺母　賜臣<hi>上見橘二臣唐太宗蓬莱殿九日宴羣  賜湖南新橘</hi>　合歡　連<lb/>
理<hi>楊妃外𫝊江陵進乳柑橘上種於蓬萊宫結一合歡實上與妃子持翫曰此果似知人意  宋書大明中</hi>
<hi>芳香琴堂東西雙橘連理改連理堂</hi>　朱苞　瓊漿<hi>沈約詩朱苞待霜潤  下見李元操詩</hi>
　比封君　號木奴<hi>上見橘一又杜甫詩此邦千樹橘不見比封君  白六帖李衡種橘</hi>
<hi>千樹號千頭木奴言利溥也</hi>　五官獻　二叟戲<hi>上見橘二橘幽怪録巴郡有  園霜</hi>
<hi>後橘盡取餘大橘剖開中有二叟相對象戱一叟曰橘中之樂不減商山但不得深根固蒂為愚人摘下耳</hi>
<pb n="KR3k0055_WYG_406-6a"/>
　踰淮北　麗中州<hi>上見橘一榮齊虞羲詩獨有凌霜橘  麗在中州</hi>　洞庭<lb/>
霜　瀟湘姿<hi>山海經曰洞庭之山其木多橘王右軍帖云奉橘三百枚霜未降不可多得  玉隠</hi>
<hi>記潇湘有橘郷洞庭有橘里彭澤有橘市杜詩嘗聞蓬萊殿羅列潇湘姿</hi>　浙東禁鬻　越<lb/>
南出稅<hi>白六帖薛戎遷浙東觀察使所部州屬橘未貢先鬻者死戎請弛其禁  任昉述異記越多橘</hi>
<hi>柚園嵗出橘稅名曰橘籍吳闞澤表曰請除臣之橘籍</hi>
　　橘四<lb/>
原丹橘　朱橘　不遷<hi>楚詞受命不遷</hi>　再熟<hi>潘岳賦序冬夏再熟</hi>　化<lb/>
枳　薦實　貢惟任土　果貴及時　増蜜橘　綿橘<lb/>
<pb n="KR3k0055_WYG_406-6b"/>
　黄橘<hi>扁小多香霧橘之上品</hi>　緑橘<hi>紺碧可愛不待霜後色味已佳隆冬采之生意如新</hi>
　凍橘<hi>八月開花冬結春采</hi>　包橘<hi>外薄内盈其脉/瓣隔皮可數</hi>　沙橘<hi>細小甘美</hi>
　乳橘<hi>似乳柑皮堅穰多絶酸</hi>　油橘<hi>橘之/下品</hi>　芳塌橘<hi>状大而扁外緑心紅</hi>
<hi>巨瓣多液春熟甚羙</hi>　穿心橘<hi>實大皮光心虗可穿</hi>　珠顆形容隨日長<lb/>
瓊漿氣味得天成<hi>白居易詩</hi>　不常御<hi>崔實政論橘柚之實堯舜不常御</hi>
香霧噴人<hi>蘇軾詩香霧噴人驚半破清泉流齒怯初嘗</hi>
　　橘五<lb/>
原詩古詩曰橘柚垂嘉實乃在深山側聞君好我甘竊<lb/>
<pb n="KR3k0055_WYG_406-7a"/>
獨自雕飾　晉張華詩曰橘生湘水側菲陋人莫𫝊逢<lb/>
君金華宴得在玉几前　齊虞羲橘詩曰衝颷發隴首<lb/>
朔雪度炎洲摧折江南桂離披漢北楸獨有凌霜橘榮<lb/>
麗在中州從来自有節嵗暮將何憂　梁簡文帝詠橘<lb/>
詩曰萎㽔映庭樹枝葉凌秋芳故條雜新實金翠共含<lb/>
霜攀枝折縹幹甘㫖若瓊漿無假存雕飾玉盤余自甞<lb/>
　徐擒詠橘詩曰麗樹標江浦結翠似芳蘭焜煌玉衡<lb/>
散照耀金衣丹愧以無雕飾徒然登玉盤　范雲園橘<lb/>
<pb n="KR3k0055_WYG_406-7b"/>
詩曰芳條結寒翠圎<hi>一作園</hi>實變霜朱徙根楚洲上來覆<lb/>
廣庭隅　沈約園橘詩曰緑葉迎露滋朱苞待霜潤但<lb/>
令入玉柈金衣非所吝　周李元操園中雜詠橘詩曰<lb/>
嘉樹出巫隂分根移上林白華如霰雪朱實似懸金布<lb/>
影臨丹地飛香度玉岑自有凌冬質䏻守嵗寒心　増<lb/>
唐李嶠詠橘詩曰萬里盤根植千株布葉繁既榮潘子<lb/>
賦方重陸生言玉蘤含霜動金衣逐吹翻願辭湘水曲<lb/>
長茂上林園　韋應物答鄭騎曹求橘詩曰憐君卧病<lb/>
<pb n="KR3k0055_WYG_406-8a"/>
思新橘試摘猶酸亦未黄書後欲題三百顆洞庭須待<lb/>
滿林霜　皮日休早春以橘寄魯望詩曰箇箇和枝葉<lb/>
捧鮮彩疑猶帶洞庭煙不為韓嫣金丸重直是周王玉<lb/>
果圎剖似日魂初破後弄如星髓未銷前知君多病仍<lb/>
中聖盡送寒苞向枕邉　陸龜蒙次韵酬謝襲羙以春<lb/>
橘見恵詩曰到春猶作九秋鮮應是親封白帝煙良玉<lb/>
有漿須讓味眀珠無纇亦羞圎堪居漢苑霜梨上合在<lb/>
仙家火棗前珍重更過三十子不堪分付野人邉　宋<lb/>
<pb n="KR3k0055_WYG_406-8b"/>
范成大詠橘詩曰新霜徹曉報秋深染盡青林作纈林<lb/>
惟有橘園風景異碧叢叢裏萬黄金<lb/>
原賦魏曹植橘賦曰有朱橘之珍樹於鶉火之遐郷禀<lb/>
太陽之烈氣嘉杲日之休光體天然之素分不遷徙於<lb/>
殊方播萬里而遥植列銅雀之園亭背江洲之暖氣處<lb/>
元朔之肅清邦换壤别爰用喪生處彼不凋在此先零<lb/>
朱實不銜焉得素榮惜寒暑之不均嗟華實之永乖仰<lb/>
凱風以傾葉冀炎氣之可懐颺鳴條以流響希越鳥之<lb/>
<pb n="KR3k0055_WYG_406-9a"/>
來栖夫靈徳之所感物無微而不和神盖幽而易激信<lb/>
地道之不訛既萌根而弗幹諒結葉而不華漸元化而<lb/>
不變非彰徳於邦家拊微條以歎息哀草木之難化<lb/>
晉潘岳橘賦曰余齋前橘樹冬夏再熟聊為賦云爾嗟<lb/>
嘉卉之芳華信氛氲而芬馥既蓊茸而葳㽔且參差而<lb/>
橚矗已欎鬱而冬茂亦離離而夏熟至如廣命賔客歴<lb/>
覽逰觀三清既設百味星爛炫熀乎玉案照耀於金盤<lb/>
故成都美其家園江陵重其千樹既見稱於陸言亦標<lb/>
<pb n="KR3k0055_WYG_406-9b"/>
名乎馬賦　宋謝恵連橘賦曰園有嘉樹橘柚煌煌圎<lb/>
丹可翫清氣芬芳受以玉盤升君子堂味既滋而事美<lb/>
實厥包之最良　梁吳均橘賦曰増枝之木既稱英於<lb/>
緑地金衣之果亦委體於玉盤見雲夢之千樹笑江陵<lb/>
之十蘭葉葉之雲共琉璃而並碧枝枝之日與金輪而<lb/>
共丹若乃秋夜初露長郊欲素風賫寒而北來雁銜霜<lb/>
而南渡方散藻於年深遂凝貞於冬暮　增唐李徳裕<lb/>
瑞橘賦曰美南州之嘉樹受烈氣於炎徳固一志於殊<lb/>
<pb n="KR3k0055_WYG_406-10a"/>
方遂不遷於上國貞枝凝碧蔚湘岸之夕隂華實變黄<lb/>
動江潭之秋色雜丹楓於溪畔映緑篠於巖側翡翠以<lb/>
之列巢鵷雛於焉栖息雖同沾於雨露竊自得於雕飾<lb/>
終獲譽於皇朝豈因人之羽翼感大均之獨運輸造化<lb/>
之全力思六合以同風採孤根而移植播元氣以茂育<lb/>
諒英靈之不測逮乎霜飛文囿風落秦川金莖炫熀於<lb/>
朝日玉樹青蔥於霽天峨方壺之翠島列靈沼之清漣<lb/>
上蔚檉松下秀蓀荃赩朱草與屈軼華紫芝與賔連靈<lb/>
<pb n="KR3k0055_WYG_406-10b"/>
卉必植而嘉橘在焉碧葉獨潤金衣更鮮天漢之華星<lb/>
焜耀閬風之珠樹粲然香若溥於野露色疑炫於江煙<lb/>
既而大官獻新竒果列筵非厥包之自逺何菲陋之莫<lb/>
𫝊樹隠方塘比丹萍之初實盤映皎月與赤瑛而共妍<lb/>
東鄙孤臣繆陳三事既乏和羮之用猶霑可口之味并<lb/>
食不剖竊愧晏嬰之知捧之以拜重感桓榮之賜庶不<lb/>
朽於雪霜永酬恩於天地　宋吳淑橘賦曰伊盧橘之<lb/>
夏熟淪璿星之粹精茂彼江浦繁兹洞庭揚州之貢蜀<lb/>
<pb n="KR3k0055_WYG_406-11a"/>
郡之英既踰淮而為枳亦渡江而作橙忠臣之心既申<lb/>
於楚相純孝之感更見於王靈香皮赤實緑葉素榮交<lb/>
甫贈之而著美陸績懐之而顯名若夫雕飾是資芬芳<lb/>
足貴吳王納貢單于荷賜交趾既為置守南越亦云有<lb/>
稅闞澤抗表以除籍楊由占風於受餽庾亮之貢己稱<lb/>
於同柢僧辯所陳更驚於共蒂别有箕山曉色羅浮晩<lb/>
香用之給客舉以名堂江陵致富比之於千戸莊周著<lb/>
論譬之於百王虞愿不取而道顯桓儼繫樹而名揚亦<lb/>
<pb n="KR3k0055_WYG_406-11b"/>
有裂牙酸酢撫手華飾晏子侍坐而不剖嚴遵當賜而<lb/>
靡食代苦桃而已誤夢黄衣而更失若夫違江洲之暖<lb/>
氣處元朔之寒色彼南土之不遷諒難成於甘實斯固<lb/>
百越所厭飫而堯舜不常食也<lb/>
原頌宋孝武芳春琴堂橘連理頌曰列訪神祕詳觀瑞<lb/>
策通柯聳秀實靈所錫離條别幹淹一榮戚道被遐方<lb/>
承我正歴<lb/>
原啓梁簡文帝謝敕賚城邊橘啓曰結根壟首垂隂陽<lb/>
<pb n="KR3k0055_WYG_406-12a"/>
塹甘踰石蜜味重金衣暉章縹李豈止稱於晉世上林<lb/>
美棗非獨髙於漢日　劉孝儀謝東宫賜城傍橘啓曰<lb/>
多置守民晉為厚秩坐入縑素漢譬封君固以仰匹穰<lb/>
橙俯連楚柚寕似魏𤓰借清泉而得冷豈如蜀食待飴<lb/>
蜜而成甜重以倒影陽池垂華金堞洵可珍石榴於式<lb/>
乾貴蒲桃於别館　庾肩吾謝賚橘啓曰光分璇宿影<lb/>
接銅峰去青鳥之迢遞服朱闉之爽塏楚原洪筆頌記<lb/>
不遷陳王麗藻賦稱遥植昔朝歌季重纔賜海魚大理<lb/>
<pb n="KR3k0055_WYG_406-12b"/>
元常止蒙秋菊<lb/>
増說唐陸龜蒙橘說曰橘之蠧大如小指首負特角身<lb/>
蹙蹙然類蝤蠐而青翳葉仰齧如饑蠶之速人或棖觸<lb/>
之輒奮角而怒氣色桀驁一旦視之凝然弗食弗動眀<lb/>
日復往則蛻為蜨矣力力拘拘其翎未舒襜黒韝蒼分<lb/>
朱間黄腹填而撱緌纎且長久醉方寤羸枝不揚又眀<lb/>
日往則倚薄風露攀縁草樹聳空翅輕瞥然而去或隠<lb/>
蕙隙或留篁端翩旋軒虚颺曳紛拂甚可愛也須㬰犯<lb/>
<pb n="KR3k0055_WYG_406-13a"/>
蝥網而膠之引絲環纒牢若拲梏人雖甚憐不可解而<lb/>
縱矣噫秀其外類有文也黙其中類有徳也不朋而逰<lb/>
類潔也無嗜而食類㢘也向使前不知為橘之蠧後不<lb/>
見觸蝥之網人謂之鈞天帝居而來今復還矣天下大<lb/>
橘也名位大羽化也封畧大蕙篁也茍滅徳忘公崇榮<lb/>
飾傲榮其外而枯其内害其本而窒其源得不為大蝥<lb/>
網而膠之乎觀吾之蠧化者可以惕己<lb/>
　　金橘一<hi>附</hi>
<pb n="KR3k0055_WYG_406-13b"/>
増花果録曰金橘一名金柑一名夏橘一名小木奴實<lb/>
小如彈黄如金謂之金橘　韓彦直橘譜曰金橘出江<lb/>
西都人初不甚貴景祐中始至汴温成皇后嗜之價遂<lb/>
貴藏菉豆中可經時不變橘性熱豆性凉故也<lb/>
　　金橘二<lb/>
増光如金彈　圎並眀珠<hi>上見黄魯直詩砌王岐公詩黄欺晩菊垂金  圎並眀珠</hi>
<hi>落翠盤</hi>
　　金橘三<lb/>
<pb n="KR3k0055_WYG_406-14a"/>
増詩宋李邦直和賜後苑金橘詩曰苑臣初摘置琱盤<lb/>
口敕宣恩賜近官氣味豈同淮枳變皮膚不作楚梅酸<lb/>
參差翠葉藏珠琲錯落黄金鑄彈丸安得一株擎雨露<lb/>
畫圗𫝊與世人看　黄魯直索金橘詩曰禪客入秋無<lb/>
氣息想依紅袖醉䬏颸霜枝揺落黄金彈許送筠籠殊<lb/>
味來　梅聖俞詩曰越橘如金彈爛然已盈箧誰𫝊嶺<lb/>
外信尚帶霜前葉　又詩曰韓彈有輕薄楚萍知是非<lb/>
甘香奉華俎咀嚼破眀璣<lb/>
<pb n="KR3k0055_WYG_406-14b"/>
　　柚一<lb/>
原爾雅曰柚條也<hi>似橙實酢出江南</hi>　尚書曰揚州厥包橘柚<lb/>
錫貢　増毛詩曰終南何有有條有梅　原月令曰食<lb/>
橘柚　増本草曰嶺南有柚大如冬𤓰　原吕氏春秋<lb/>
曰果之美者雲夢之柚　列子曰吳越之間有木其名<lb/>
曰柚樹碧而冬青實甘而味酸渡淮北化為枳　廣志<lb/>
曰成都有柚大如斗　離騷曰斥逐鴻鵠乃近鴟梟斬<lb/>
伐橘柚列樹苦桃　増楚辭曰雜橘柚以為圃兮列辛<lb/>
<pb n="KR3k0055_WYG_406-15a"/>
夷與椒檳<lb/>
　　柚二<lb/>
増當家僮　贈逰女<hi>栁子厚詩橘柚當家僮之張衡南都賦逰女弄珠於漢臯  曲注云</hi>
<hi>逰女漢女也鄭大夫交甫於漢臯見之贈以橘柚</hi>　耀密林　依茅齋<hi>栁宗元詩密林</hi>
<hi>耀朱緑晩嵗有餘芳柚  杜甫詩茅齋依橘</hi>
　　柚三<lb/>
増詩宋朱子詠柚詩曰春榮百卉茂素榮敷緑枝淑郁<lb/>
麗芳逺悠揚風日遲南國富嘉樹騷人留恨辭空為對<lb/>
<pb n="KR3k0055_WYG_406-15b"/>
夕日愁絶鬢成絲<lb/>
原賛晉郭璞柚賛曰厥包橘柚精者曰柑實染繁霜葉<lb/>
鮮翠藍屈生嘉歎以為羙談<lb/>
　　櫻桃一<lb/>
原爾雅曰楔荆桃<hi>郭璞注今櫻桃也楔音戛</hi>　増太平廣記曰崖蜜<lb/>
櫻桃也　原吕氏本草曰櫻桃一名朱茱<hi>一作牛桃</hi>一名麥<lb/>
英味甘主調中益脾氣令人好顔色美志氣　禮記月<lb/>
令曰仲夏之月天子羞以含桃先薦寢廟<hi>鄭康成注含桃今櫻桃</hi>
<pb n="KR3k0055_WYG_406-16a"/>
　博物志曰櫻桃大者或如彈丸　廣志曰櫻桃有大<lb/>
者長八分者白色多肌者凡三種　増楊膳夫録曰櫻<lb/>
桃其種有三大而殷者曰吳櫻桃黄而白者曰蠟珠小<lb/>
而赤者曰水櫻桃食之皆不如蠟珠　原晉宫閣名曰<lb/>
式乾殿前櫻桃二株含章殿前櫻桃一株華林園櫻桃<lb/>
二百七十株　増國史補曰李直方第諸果以櫻桃為<lb/>
第三<lb/>
　　櫻桃二<lb/>
<pb n="KR3k0055_WYG_406-16b"/>
原漢書曰恵帝出離宫叔孫通曰古者春嘗果方今櫻<lb/>
桃熟可獻願陛下出取以獻宗廟上許之諸獻果始此<lb/>
　拾遺録曰漢眀帝月夜宴羣臣於照園大官進櫻桃<lb/>
以赤瑛為盤賜羣臣月下視之盤與桃同色羣臣皆笑<lb/>
云是空盤　増唐書曰太宗將致櫻桃于<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>公稱奉則<lb/>
是尊言賜又似卑問之虞監曰昔梁帝遺齊巴陵王稱<lb/>
餉遂從之　李適𫝊曰唐髙宗時天子饗㑹夏宴蒲萄<lb/>
園賜朱櫻宰相學士從行給翔鱗馬帝賦詩學士屬和<lb/>
<pb n="KR3k0055_WYG_406-17a"/>
　唐景龍文館記曰帝命侍臣升殿食櫻桃並盛以琉<lb/>
璃和以杏酪飲酴醿酒又與侍臣樹下摘櫻桃恣其食<lb/>
末後大陳宴席奏宫樂至暝人賜朱櫻二籠　唐史曰<lb/>
李林甫採蕭穎士名而召見之時穎士居母喪縗麻入<lb/>
見林甫惡之即令去穎士忿乃作伐櫻桃賦以刺之<lb/>
唐書曰眀皇紫宸殿櫻桃熟命百官口摘之　唐史曰<lb/>
文宗即位内苑進櫻桃以奉三宫太后　酉陽雜俎曰<lb/>
韓約作櫻桃饆饠其味不變<lb/>
<pb n="KR3k0055_WYG_406-17b"/>
　　櫻桃三<lb/>
原鶯含　蟬翳<hi>吕氏春秋曰仲夏之月羞含桃髙誘注曰含桃櫻桃為鳥所含故曰含桃  傅</hi>
<hi>咸粘蟬賦曰遂寓目以周覽見鳴蜩於纎枝翳翠葉以長吟信厥樂之在斯</hi>　緗葉　紅蕊<lb/>
<hi>上見王僧逹詩紅張華詩曰櫻桃含  蕊</hi>　春就　夏羞<hi>左思蜀都賦曰朱櫻春就素柰夏成</hi>
<hi>櫻下詳  桃二</hi>　二株　三種<hi>洛陽宫殿簿曰顯揚殿前櫻桃六株徽音殿前乾元殿前並二</hi>
<hi>株桃下詳櫻  一</hi>　増宰臣㕑　進士宴<hi>山堂肆考唐朝三月宰相有櫻笋厨時最</hi>
<hi>為盛又秦中三月為櫻笋時  摭言唐新進士有櫻桃宴</hi>　和杏酪　雜蠟丸<hi>上詳櫻桃</hi>
<hi>二嘗唐李希烈始入汴聞戸曹參軍竇良女美强娶之又  稱陳仙竒忠勇可用其妻亦竇姓願為娣姒以固</hi>
<pb n="KR3k0055_WYG_406-18a"/>
<hi>其夫希烈許諾及希烈死其子不發喪謀悉誅諸将自立未决時有獻櫻桃者希烈妻竇氏請分遺仙竒因以</hi>
<hi>蠟丸雜果中出所謀仙竒大驚率兵入斬之</hi>　映碧叢　隨翠籠<hi>上見簡文帝詩  下</hi>
<hi>見韓愈詩</hi>
　　櫻桃四<lb/>
増席上珍<hi>見唐太宗詩</hi>　滴堦紅<hi>蘇軾詩櫻桃/初熟滴堦紅</hi>　充鳳食<hi>見李</hi>
<hi>商隠詩</hi>　櫻盤同色<hi>見櫻桃二</hi>　磊落火齊珠　參差珊瑚樹<lb/>
　花發九霄集繁星而積耀　味調六氣承湛露而不<lb/>
晞<lb/>
<pb n="KR3k0055_WYG_406-18b"/>
　　櫻桃五<lb/>
原詩宋王僧逹詩曰初櫻動時豔擅藻爍輝芳緗葉未<lb/>
開蕊紅葩已發光　梁簡文帝奉答南平王康賚朱櫻<lb/>
詩曰倒流映碧叢㸃露擎朱實花茂蝶爭飛枝濃鳥相<lb/>
失已麗金釵𤓰仍羙玉盤橘寜異梅似丸不羡萍如日<lb/>
永植平臺垂長與雲桂宻徒然奉推甘終以愧操筆<lb/>
唐太宗賦得櫻桃春字韻詩曰華林滿芳景洛陽徧陽<lb/>
春朱顔含逺日翠色影長津喬柯轉嬌鳥低枝映美人<lb/>
<pb n="KR3k0055_WYG_406-19a"/>
昔作園中實今來席上珍　増杜甫詠野人送櫻桃詩<lb/>
曰西蜀櫻桃也自紅野人相贈滿筠籠數囘細寫愁仍<lb/>
破萬顆匀圎訝許同憶昨賜霑門下省退朝擎出大眀<lb/>
宫金盤玉筯無消息此日嘗新任轉蓬　王維詠敕賜<lb/>
百官櫻桃詩曰芙蓉闕下㑹千官紫禁朱櫻出上䦨纔<lb/>
是寢園春薦後非關御苑鳥銜殘歸鞍競帶青絲籠中<lb/>
使頻傾赤玉盤飽食不須愁内熱大官還有蔗漿寒<lb/>
白居易詠櫻桃詩曰有木名櫻桃得地早滋茂葉宻獨<lb/>
<pb n="KR3k0055_WYG_406-19b"/>
承日花繁偏受露迎風暗揺動引鳥潛來去鳥啄子難<lb/>
成風來枝莫住低軟易攀翫佳人屢囘顧色求桃李饒<lb/>
心向松筠妒好是映墻花本非當軒樹所以姓蕭人曽<lb/>
為伐櫻賦　又與沈楊二舎人閣老同食勅賜櫻桃翫<lb/>
物感恩詩曰清曉趨丹禁紅櫻降紫宸驅禽養得熟和<lb/>
葉摘來新圎轉盤傾玉鮮眀籠透銀内園題兩字西掖<lb/>
賜三臣熒惑精華赤醍醐氣味真肉嫌盧橘厚皮笑荔<lb/>
枝皴瓊液酸甜足金丸大小匀偷須防曼倩惜莫擲安<lb/>
<pb n="KR3k0055_WYG_406-20a"/>
仁手擘纔離核匙抄半是津甘為舌上露暖作腹中春<lb/>
已懼長尸禄仍驚數食珍最慚恩未報飽餧不才身<lb/>
權徳輿酬裴傑秀才新櫻桃詩曰新果真瓊液來應宴<lb/>
紫蘭圎疑竊龍頷色已奪雞冠逺火微微辨殘星隠隠<lb/>
看茂先知味易曼倩恨偷難忍用烹騂駱從将翫玉盤<lb/>
流年如可駐何必九華丹　韓愈和張員外勅賜百官<lb/>
櫻桃詩曰漢家舊種眀光殿炎帝還書本草經豈是滿<lb/>
朝承雨露共看𫝊賜出青冥香隨翠籠擎初到色映銀<lb/>
<pb n="KR3k0055_WYG_406-20b"/>
盤寫未停食罷自知無所報空然慙汗仰皇扄　李商<lb/>
隠詠深樹見一顆櫻桃尚在詩曰髙桃留晩實尋得小<lb/>
庭南倭墮緑雲髻欹危紅玉簮惜堪充鳳食痛已被鶯<lb/>
含越鳥誇香荔齊名亦未甘　韋莊詠白櫻桃詩曰王<lb/>
母堦前種㡬株水晶簾外看如無只因漢武金盤上瀉<lb/>
得珊瑚白露珠　宋文同詠櫻桃詩曰偶因移曉雨似<lb/>
欲占春風嫰葉藏輕緑繁葩露淺紅　范成大詠櫻桃<lb/>
詩曰火齊寳纓絡垂於緑繭絲幽禽都未覺和露折新<lb/>
<pb n="KR3k0055_WYG_406-21a"/>
枝　元王士騏詠櫻桃詩曰小鳥枝頭啄欲殘羙人珍<lb/>
惜捲簾看霞烘的的珊瑚碎露洗垂垂琥珀寒素面相<lb/>
逢渾似醉朱唇半吐欲成丹若教纎手和煙折也勝官<lb/>
家赤玉盤　眀袁凱詠蘇城友人恵櫻桃詩曰野店荒<lb/>
溪紅滿枝暖煙微雨共離披忽思西蜀匀圎顆正值東<lb/>
吳逺送時老子細看方自訝兒童驚喜欲成癡拾遺門<lb/>
下曾沾賜此日飄蓬也賦詩<lb/>
原賦晉潘岳朱實賦曰焕若垂珠皎如列星　後梁宣<lb/>
<pb n="KR3k0055_WYG_406-21b"/>
帝櫻桃賦曰惟櫻桃之為樹先百果而含榮既離離而<lb/>
春就乍冉冉以冬迎異羣龍之元首垂牢器之晩成鳥<lb/>
纔食而便墮雨薄灑而皆零未覩紅顔之實空有薦廟<lb/>
之名等橘柚於簷戸匹諸薦乎中庭異梧桐之栖鳳愧<lb/>
緑竹之恒貞豈復論其羙惡且聳幹乎前櫺葉繁抽而<lb/>
映日枝長弱而風生且得蔽乎羲赫實當暑之凄清<lb/>
増唐蕭穎士伐櫻桃樹賦曰綴繁英兮霰集駢朱實以<lb/>
星燦故當小鳥之所啄食妖姬之所攀翫<lb/>
<pb n="KR3k0055_WYG_406-22a"/>
　原啓梁庾肩吾謝蒙賚朱櫻啓曰成叢殿側猶連製賦<lb/>
　之條結實西園非復黏蟬之樹異合浦之歸来疑蔵朱<lb/>
　實同秦人之逐彈似得金丸<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_406-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函巻四百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_152-1a"/>
　欽定四庫全書<lb/>
御定淵鑑類函卷一百四十七<lb/>
　　政術部二十六<hi>刑法總載下</hi>
　　　刑法總載下<lb/>
　增唐𤣥宗天寳六載勅自今以後所斷絞斬刑者宜削<lb/>
　除此條仍令法官約近例詳定處分又詔曰徒非重刑<lb/>
　而役者寒暑不釋械繫杖古以代肉刑或犯非巨蠧而<lb/>
　捶以至死其皆免以配諸軍自効民年八十以上及重<lb/>
<pb n="KR3k0055_WYG_152-1b"/>
　疾有罪皆勿坐侍丁犯法原之俾終養徳宗建中三年<lb/>
　刑部侍郎班宏奏其十惡中謀反大逆叛惡逆四等請<lb/>
　準律用刑其餘犯别罪合處斬者今後並請重杖一頓<lb/>
　處死以代極法重杖既是死刑諸司使不在奏請決重<lb/>
　杖限勅㫖依貞元八年勅比来所斷罪俱守科條或至<lb/>
　死刑猶先決杖處之極法實所不忍今後罪至死者先<lb/>
　決杖宜停憲宗元和八年詔兩京關内河東河北淮南<lb/>
　山南東西道死罪十惡殺人鑄錢造印若強盜持仗劫<lb/>
<pb n="KR3k0055_WYG_152-2a"/>
京兆界中及他盜贓踰三疋者論如故其餘死罪皆流<lb/>
天徳五城武宗時詔竊盜贓滿千錢者死宣宗大中五<lb/>
年勅今後有官典犯贓及諸色取受但是全未發覺已<lb/>
前能經官陳首即准律文與減等如知事發已有萌肇<lb/>
雖未被追捕勘問亦不許在陳首之限七年勅法司斷<lb/>
罪每脊杖一下折法杖十下臀杖一下折笞杖五下則<lb/>
吏無逾判法守常規僖宗乾符四年勅法律有去任勿<lb/>
論之條頗為僥倖今後應州縣官更所犯諸罪五年之<lb/>
<pb n="KR3k0055_WYG_152-2b"/>
後去任勿論五年内同見任官例追收據事定例　梁<lb/>
太祖開平四年中書門下奏新刪定令三十卷式二十<lb/>
卷格一十卷律并目録十三卷律疏三百卷共一百三<lb/>
卷請目為大梁新定格式律令　後唐莊宗同光二年<lb/>
刑部及御史臺奏廢偽梁新格行本朝舊章請使開成<lb/>
格從之三年大理寺奏準斷獄律諸立春後秋分以前<lb/>
不得奏決死刑違者徒一年今寺司相次有按牘若准<lb/>
律文候秋分後申奏必慮刑獄遲滯者詔曰刑以秋分<lb/>
<pb n="KR3k0055_WYG_152-3a"/>
雖關惻隱罪多連累翻慮淹延若或十人之中止於一<lb/>
夫抵死豈可以輕附重禁錮逾時言念哀矜又難全廢<lb/>
其諸司囚徒罪無輕重並宜各委本司據罪詳斷輕者<lb/>
即時疎理重者候過立春至秋分然後行法如事繫軍<lb/>
機須行嚴令或謀為逆惡或藴蓄姦邪或行劫殺人難<lb/>
於留滯並不在此限明宗天成二年大理寺奏按斷獄<lb/>
律諸死罪不待覆奏報而決者流二千里即奏報應決<lb/>
者聽三日乃行刑若限未滿而行刑者徒一年有犯極<lb/>
<pb n="KR3k0055_WYG_152-3b"/>
刑者令決前決日各一覆奏聽進止有凶逆犯軍令者<lb/>
亦許臨時一覆奏奉勅依　晉髙祖天福十二年勅應<lb/>
天下凡關強盜捉獲不計贓物多少按驗不虚並宜處<lb/>
死　周太祖廣順二年勅民有訴訟必先厯縣州及觀<lb/>
察使處決不直乃聽詣臺省或自不能書牒倩人者必<lb/>
書所倩姓名居處若無可倩聽執素紙所訴必須已事<lb/>
無得挾私妄訴世宗顯徳四年中書門下奏准宣法書<lb/>
行用多時文意古質條目繁細使人難㑹兼前後勅格<lb/>
<pb n="KR3k0055_WYG_152-4a"/>
差謬重疊亦難詳究宜令中書門下並行刪定務從簡<lb/>
要所貴天下易為頒行奉勅宜依五年勅州縣自長官<lb/>
已下因公事行責情杖量情狀輕重用不得過臀杖十<lb/>
五因責情杖致死者具事由聞奏又勅諸盜經斷後仍<lb/>
更行盜前後三犯並曾經官司推問伏罪者不問赦前<lb/>
後贓少多並決殺　宋太祖建隆三年定大辟詳覆法<lb/>
詔自今竊盜贓滿五貫足陌者死定折杖法凡流刑四<lb/>
加役流脊杖二十配役三年流三千里脊杖二十二千<lb/>
<pb n="KR3k0055_WYG_152-4b"/>
五百里脊杖十八二千里脊杖十七並配役一年徒刑<lb/>
五徒三年脊杖二十二年半脊杖十八二年脊杖十七<lb/>
一年半脊杖十五一年脊杖十三杖刑五杖一百臀杖<lb/>
二十九十臀杖十八八十臀杖十七七十臀杖十五六<lb/>
十臀杖十三笞刑五笞五十臀杖十下四十三十臀杖<lb/>
八下二十臀杖七下常行官杖如周顯徳五年制長三<lb/>
尺五寸大頭闊不過二寸厚及小頭徑不得過九分徒<lb/>
流笞通用常行杖徒罪決而不役四年判大理寺竇儀<lb/>
<pb n="KR3k0055_WYG_152-5a"/>
上重定刑統三十卷削去令式宣勅一百九十増入制<lb/>
勅十五又録律内餘律准此者凡四十四條附於名例<lb/>
之次後别取格令宣勅之削出及後来續降要用者凡<lb/>
一百六條編為四卷曰新編勅其釐革一司一務一州<lb/>
一縣之内類不在焉詔與刑統並刋行開寳二年五月<lb/>
上以暑氣方盛深念縲繫之苦乃下手詔兩京諸州令<lb/>
長史督掌獄掾五日一檢視灑埽獄户洗滌杻械貧不<lb/>
自存者給飲食病者給醫藥輕繫小罪即時決遣無得<lb/>
<pb n="KR3k0055_WYG_152-5b"/>
淹滯八年三月有司言自三年至今詔所貸死罪凡四<lb/>
千一百八人上注意刑辟哀矜無辜嘗讀虞書歎曰堯<lb/>
舜之時四凶之罪止從投竄何近代憲網之宻耶蓋有<lb/>
意於措刑也故自開寳以来犯大辟非情理深害者多<lb/>
貸其死云太宗太平興國六年詔自今長吏每五日一<lb/>
慮囚情得者即決之詔自今繫囚如證佐明白而捍拒<lb/>
不伏合訊掠者集官屬同訊問之勿令胥吏拷決上頗<lb/>
慮天下有滯獄復建三限之制大事四十日中事二十<lb/>
<pb n="KR3k0055_WYG_152-6a"/>
日小事十日有不須追捕而易決者不過三日九年三<lb/>
月令諸州十日一具囚帳及所犯罪禁繫日數以聞上<lb/>
十年五月令竊盜滿十貫者奏裁七貫決杖黥面隸牢<lb/>
城五貫配役三年三貫二年一貫一年他如舊制淳化<lb/>
元年令刑部定置詳覆官五貟專閲天下所上按牘勿<lb/>
復分遣鞫獄置御史臺推勘官二十人並以京朝官充<lb/>
若諸州有大獄則乘傳就鞫辭日上必臨遣諭㫖曰無<lb/>
滋蔓無留滯或賜以裝錢還必召見問以所推事狀著<lb/>
<pb n="KR3k0055_WYG_152-6b"/>
為彝式二年二月判司天監苗守信等請正月一日及<lb/>
每月八日太歲三元天赦日及上慶誕日皆不斷極刑<lb/>
三年令諸州決死刑有號呼不伏及親屬稱寃者即以<lb/>
白長吏移司推鞫至道二年勅大理寺所決天下按牘<lb/>
大事限二十五日中事二十日小事十日審刑院詳覆<lb/>
大事十五日中事十日小事五日六年詔有盜主財者<lb/>
五貫以上杖脊黥面配牢城十貫以上奉裁勿得私黥<lb/>
涅景徳元年詔諸道州軍斷獄内處斷重斷極斷決配<lb/>
<pb n="KR3k0055_WYG_152-7a"/>
朝典之類未得論決具獄以聞河北提㸃刑獄陳綱上<lb/>
言杖罪械繫者其枷未有定制望今特置以十五斤為<lb/>
準從之大中祥符二年詔御史臺開封府及在京凡有<lb/>
刑按之處令特置司糾察令金部貟外郎知制誥周起<lb/>
等充凡徒以上罪即時具收禁移報内未盡理及淹延<lb/>
者追取款辭詳閲駁奏衛尉卿權判刑部慎從吉言伏<lb/>
見提㸃刑獄司所奏獄空本司比對多不應舊勅外州<lb/>
妄覬奬飾沽市虚名近者邠滄二州勘鞫大辟囚干詿<lb/>
<pb n="KR3k0055_WYG_152-7b"/>
數人裁一夕即行斬決伏覩前代京師決獄尚五覆奏<lb/>
盖欲慎重大辟豈宜一日之内便決死刑朝廷比務審<lb/>
詳恐有寃濫非有求於急速其間州府不體朝㫖邀爲<lb/>
己功但務獄空必無所益欲望依準前詔不行奬諭其<lb/>
諸州府監以公事多少分為三等第一等公事多處五<lb/>
日其次十日其次二十日並須州司司理院倚郭縣全<lb/>
無禁囚及責保寄店之類方為獄空仁宗天聖六年詔<lb/>
京師正旦四立分至及庚戌己巳日毋決大辟神宗熈<lb/>
<pb n="KR3k0055_WYG_152-8a"/>
寧三年中書上刑名未安者五條其一歳斷死刑幾二<lb/>
千人比前代殊多如強劫盜並有死法其間情狀輕重<lb/>
有絶相逺者使例抵死良亦可哀若為從情輕之人别<lb/>
立刑如前代斬右趾之比足以止惡而除害禁軍非在<lb/>
邊防屯戍而逃者亦可更寛首限以收其勇力之効其<lb/>
二徒流折杖之法禁網加宻良民偶有抵冒致傷肌體<lb/>
為終身之辱愚頑之徒雖一時創痛而終無愧恥若使<lb/>
情理輕者復古居作之法遇赦第減月日使良善知改<lb/>
<pb n="KR3k0055_WYG_152-8b"/>
過自新兇頑者有所拘繫焉其三刺配之法二百餘條<lb/>
其間情理輕者亦可復古徒流移鄉之法俟其再犯然<lb/>
後決刺充軍其配隸並減就本處或與近地兇頑之徒<lb/>
自從舊法編管之人亦迭送他所量立役作時限無得<lb/>
髠鉗其四令州縣考察士民有能孝弟力田為衆所知<lb/>
者給貼付身偶有犯令情輕可恕者特議贖罰其不悛<lb/>
者科決其五奏裁條目繁多致淹刑禁亦宜刪定詔付<lb/>
編勅所詳議立法四年令盜賊囊槖停宿之家立重法<lb/>
<pb n="KR3k0055_WYG_152-9a"/>
凡劫盜罪當死者籍其家貲以賞告人妻子編置千里<lb/>
遇赦若災傷減等者配逺惡地罪當徒流者配嶺表流<lb/>
罪㑹降者配三千里籍其家貲之半為賞妻子遞降等<lb/>
有差應編配者雖會赦不移不釋囊槖之家劫盜死罪<lb/>
情重者斬餘皆配逺惡地籍其家貲之半為賞盜罪當<lb/>
徒流者配五百里籍其家貲三之一為賞竊盜三犯杖<lb/>
配五百里或鄰州雖非重法之地而囊槖重法之人並<lb/>
以重法論元豐元年帝以國初廢大理獄非是詔復大<lb/>
<pb n="KR3k0055_WYG_152-9b"/>
理獄置卿一人少卿二人丞四人専主鞫訊檢法官二<lb/>
人主簿一人應三司諸寺監吏犯杖笞不俟追究者聽<lb/>
即決餘悉送大理獄其應奏者並令刑部審刑院詳斷<lb/>
應天下奏按亦上之遷寺於馳道之西二年編勅所上<lb/>
新修勅式始分勅令格式為四哲宗元祐三年詔罷大<lb/>
理寺右治獄先是元豐初置大理獄本以懲革囚繫淹<lb/>
滯事有所統而崔台符等不能奉承徳意士大夫小有<lb/>
連逮輒捕繫雖命婦亦不免追攝邏者所探報下之於<lb/>
<pb n="KR3k0055_WYG_152-10a"/>
獄傅㑹鍜錬無不誣服人皆惕息至是台符等皆得罪<lb/>
獄亦罷七年臣僚言請自今失出死罪五人比失入一<lb/>
人失出徒流罪三人比失入一人著為法從之刑部言<lb/>
紹聖之法以失出三人比失入一人夫失出臣下之小<lb/>
過好生聖人之大徳請罷理官失出之責使有司讞議<lb/>
之間務從忠恕從之大觀七年詔品官犯罪三問不承<lb/>
即奏請追攝若果情理重害而拒隱者方許枷訊所以<lb/>
示别也又詔宗室犯罪與常人同法有司承例奏請不<lb/>
<pb n="KR3k0055_WYG_152-10b"/>
候三問未承即加訊問非朕所以篤親親之恩也自今<lb/>
有犯除渉情理重害别被處分外餘無得輒加捶拷若<lb/>
罪至徒以上方許依條置勘其合庭訓者並送大宗正<lb/>
司以副朕敦睦九族之意髙宗中興著令諸獄具當職<lb/>
官依式檢校枷以乾木為之長者以輕重刻識其上不<lb/>
得留節目亦不得釘飾及加筋膠之類仍用火印從官<lb/>
給杻鉗鎖杖制各如律不得微有増損暑月每五日一<lb/>
濯枷杻禁囚因得少休刑寺遇浣濯之日輪官一員躬<lb/>
<pb n="KR3k0055_WYG_152-11a"/>
親監視州縣獄犴不得輒為非法之具違者論如律制<lb/>
詔諸獄司並旬申禁狀品官命婦在禁别具單狀合奏<lb/>
按具情款招伏按奏聞法司朱書檢坐條列推司録問<lb/>
檢法官吏姓名於後各州每年開收編配羈管奴婢人<lb/>
各置籍本州斷過編配之數亦如之各路提㸃刑獄司<lb/>
每年具本路州軍斷過大辟申刑部諸州倣此申提㸃<lb/>
刑獄司其獄事應書禁歴而不書應申所屬而不申奏<lb/>
按不依式檢坐開具違令若回報不圓致妨詳覆與提<lb/>
<pb n="KR3k0055_WYG_152-11b"/>
㸃刑獄司詳覆大辟而稽留失覆大辟致罪有出入者<lb/>
各抵罪　遼初蘓爾威汗知宗室聶哷之賢命為額爾<lb/>
竒木掌刑辟其制刑凡有四曰死曰流曰徒曰杖死刑<lb/>
有絞斬凌遲之屬流刑量地逺近徒刑量年淺深加以<lb/>
黥刺杖刑自五十至二百外此有贖罪之法有八議八<lb/>
縱之法其餘非常用而無定式者不可殫紀太祖初年<lb/>
庶事草創犯罪者量輕重決之其後治諸弟逆黨權宜<lb/>
立法不一時康黙記隸麾下有犯法者推析律意論決<lb/>
<pb n="KR3k0055_WYG_152-12a"/>
重輕不差毫釐人人自以為不寃　金初法制簡易無<lb/>
輕重貴賤之别刑贖並行天㑹以来漸從吏議以杖折<lb/>
徒累及二百世宗臨馭法司奏讞或去律援經或揆義<lb/>
制法言幾於道章宗宣宗猶有祖風穆宗時苦盜多欲<lb/>
皆殺之太祖曰以財殺人不可財者人所致也遂立盜<lb/>
徵償法為徵三倍皇統間詔羣臣以本朝舊制兼採隋<lb/>
唐之制參遼宋之法類以成書名曰皇統制頒行中外<lb/>
章宗泰和元年十二月司空襄進新定律令勅條格式<lb/>
<pb n="KR3k0055_WYG_152-12b"/>
凡十二卷一曰名例二曰禁衞三曰職制四曰户婚五<lb/>
曰廏庫六曰擅興七曰賊盜八曰鬭訟九曰詐偽十曰<lb/>
雜律十一曰捕亡十二曰斷獄實唐律也但加贖銅皆<lb/>
倍之増徒至四年五年為七削不宜於時者四十七條<lb/>
増時用之制百四十九條因而畧有所損益者二百八<lb/>
十有二條餘百二十六條皆從其舊又加以分其一為<lb/>
二分其一為四者六條凡五百六十三條為三十卷附<lb/>
注以明其事疏義以釋其疑名曰泰和律義　元興其<lb/>
<pb n="KR3k0055_WYG_152-13a"/>
初未有法守百司斷理獄訟循用金律頗傷嚴刻及世<lb/>
祖平宋疆理混一由是簡除繁苛始定新律頒之有司<lb/>
號曰至元新格仁宗之時又以格例條畫有關於風紀<lb/>
者類集成書號曰風憲宏綱至英宗時復命宰執儒臣<lb/>
取前書而加損益焉書成號曰大元通制其書之大綱<lb/>
有三一曰詔制二曰條格三曰斷例凡詔制為條九十<lb/>
有四條格為條一千一百五十有一斷例為條七百十<lb/>
有七大概纂集世祖以來法制事例而已其五刑之目<lb/>
<pb n="KR3k0055_WYG_152-13b"/>
凡七下至五十七謂之笞刑凡六十七至一百七謂之<lb/>
杖刑其徒法年數杖數相附麗為加減鹽徒盜賊旣決<lb/>
而又鐐之流則南人遷於遼陽迤北之地北人遷於南<lb/>
方湖廣之鄉死刑則有斬而無絞惡逆之極者又有凌<lb/>
遲處死之法焉蓋古者以墨劓剕宮大辟為五刑後世<lb/>
除肉刑乃以笞杖徒流死備五刑之數元因之更用輕<lb/>
典蓋亦仁矣　明制主執法者刑部都察院大理寺謂<lb/>
之三法司刑部掌刑名凡宗室勲戚官吏軍民蠻夷有<lb/>
<pb n="KR3k0055_WYG_152-14a"/>
犯必麗律例以成獄遂移大理寺讞而評焉都察院得<lb/>
糾劾之而辯其寃枉象刑之名五曰笞曰杖曰徒曰流<lb/>
曰絞斬死二等流三等徒杖笞並五等死刑最重曰凌<lb/>
遲徒流之重曰遷徙曰充軍大惡凡十曰謀反曰謀大<lb/>
逆曰謀叛曰惡逆曰不道曰大不敬曰不孝曰不睦曰<lb/>
不義曰内亂宥議凡八曰親曰故曰功曰賢曰能曰勤<lb/>
曰貴曰賓墨贓凡六曰監守盜曰常人盜曰竊盜曰枉<lb/>
法曰不枉法曰坐贓獄具凡七曰笞曰杖曰訊曰枷曰<lb/>
<pb n="KR3k0055_WYG_152-14b"/>
杻曰索曰鐐凡兩京十三省死刑歲讞平之奏上請裁<lb/>
曰應減者下就輕二死三流一徒加者上就重重不得<lb/>
至死凡律例外有殊㫖别㫖詔例榜議非經議請著令<lb/>
者不得引比凡死刑即決及秋決並三覆奏蒞戮於市<lb/>
凡重囚京師歲霜降五府九卿科道官㑹審於朝堂慮<lb/>
而上請曰朝審情真者決矜疑者戍邊有詞者調司再<lb/>
問比律者監候五歲請勅遣官出京府兩京十三省審<lb/>
録減釋寃濫者凡重囚款服則決之否則駁訊必服乃<lb/>
<pb n="KR3k0055_WYG_152-15a"/>
決若駁再擬改正曰照駁三擬不當糾問官曰參駁牾<lb/>
律寃甚者移調問曰審異則請下九卿㑹問曰圓審凡<lb/>
已平允而猶未當者移再問曰追駁凡屢駁不改者徑<lb/>
請發落曰制決凡贖罪有力者視罪輕重為差絞斬雜<lb/>
犯亦聽收贖凡録俘囚配没給賜官司奴婢必籍產不<lb/>
得及其先墳塋贓罰諸物本值時估參計之易銀歲杪<lb/>
類入内府凡夏月録囚免笞刑減徒流以下刑辯重刑<lb/>
凡提牢月更主事<hi>在京之獄</hi>一人葺囹圄固械繫而時飲食<lb/>
<pb n="KR3k0055_WYG_152-15b"/>
有病醫藥之凡官有過犯録之凡大祭祀止刑凡四方<lb/>
有大獄則受命而徃成之以名例攝科條以八字括詞<lb/>
議以五服參情法以墨涅識盜竊宗人不即市宫人不<lb/>
即獄悼耄癃殘不即訊凡各省三司直隷死刑並讞上<lb/>
已乃聽決按察巡按巡撫惟死刑呈部院轉讞凡笞杖<lb/>
罪移審徒流以上奏審凡律例無正條上下比請曰類<lb/>
奏平反刑獄狀法備而情通仁至而義盡洪武六年閏<lb/>
十一月命刑部尚書劉惟謙學士宋濂等更定大明律<lb/>
<pb n="KR3k0055_WYG_152-16a"/>
先是李善長等詳定律令輕重頗乖上乃命濂等同刑<lb/>
部官凡四人講唐律每一篇成輒繕寫以奏上親為裁<lb/>
定務協厥中明年成律其篇目一準之於唐曰名曰例<lb/>
曰衞禁曰職制曰户婚曰廏庫曰擅興曰賊盜曰鬭訟<lb/>
曰詐偽曰雜律曰捕亡曰斷獄采用已頒舊律二百八<lb/>
十八條續律百二十八條舊令改律三十六條因事制<lb/>
律三十一條綴唐律以補遺一百二十三條合六百有<lb/>
六條分爲三十卷宋濂撰表以進至二十二年秋七月<lb/>
<pb n="KR3k0055_WYG_152-16b"/>
又命翰林同刑部官將比年例律條參考折衷以類編<lb/>
附凡三百七十有六條曰名例律仍載於律書之首頒<lb/>
行之宣德十五年閏十月南直隸巡撫王恕奏律乃治<lb/>
天下大法我太祖髙皇帝斟酌厯代律條定為大明律<lb/>
凡四百六十條頒示天下而近日在京書坊刋行大明<lb/>
律後有會定見行律一百八條不知何時㑹定者在内<lb/>
法官老於刑名者必不依附但恐流傳四方未免有誤<lb/>
新進之士畧舉其兵律多支廪給條及刑律罵制使及<lb/>
<pb n="KR3k0055_WYG_152-17a"/>
　本管長官條皆輕重失倫不可行於天下乞以其板毁<lb/>
　之至是法司會議且以恕言通行内外法司官自後斷<lb/>
　罪悉依大明律并奏准見行事例敢有再稱㑹定律條<lb/>
　比擬出入人罪者以故出入人罪論仍行書坊即將所<lb/>
　刻本燒毁違者並治以罪從之<lb/>
　<lb/>
　<lb/>
　<lb/>
<pb n="KR3k0055_WYG_152-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑類函卷一百四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_418-1a"/>
　欽定四庫全書<lb/>
御定淵鑑類函巻四百十三<lb/>
　　木部二<hi>柏樅</hi>　<hi>槐/枏</hi>　<hi>檜檆</hi>
　　　柏一<lb/>
　原爾雅曰柏掬也　廣志曰柏有續柏有計柏　増崔<lb/>
　寔月令曰七月收柏實　格物總論曰柏樹大者數圍<lb/>
　髙數丈皮光滑枝幹脩聳葉香烈深山中有之又一種<lb/>
　名側柏葉大不相類如鋪茸細細相比檜亦光皮然葉<lb/>
<pb n="KR3k0055_WYG_418-1b"/>
　尖硬如芒刺檜柏相半者名檜柏皆能結子柯葉青青<lb/>
　四時不彫也　埤雅曰柏性堅緻有脂而香故古人設<lb/>
　為暢臼以擣鬱　原廣雅曰一名汁柏　詩曰新甫之<lb/>
　柏　尚書曰荆州厥貢杶榦栝柏　禮曰如松柏之有<lb/>
　心　増周官曰冀州其利松柏　宋書曰魯郡孔子舊<lb/>
　廟柏樹二十四株歴漢晉其大連抱土人崇敬莫犯也<lb/>
　　原山海經曰白於之山其上多柏土山多柏　又曰<lb/>
　三珠樹生赤水其為樹如柏葉皆為珠　晉宫閤名曰<lb/>
<pb n="KR3k0055_WYG_418-2a"/>
華林園柏二株　増水經曰陘山有鄭祭仲冢冢上有<lb/>
一枯柏故株之上多生稚柏望之青秀　原泰山記曰<lb/>
山南有太山廟種柏樹千株大者十五六圍長老傳云<lb/>
漢武所種　從征記曰泰山廟中柏皆二十餘圍夾兩<lb/>
階赤眉嘗斫一樹見血而止今斧創猶在　述征記曰<lb/>
柏谷谷名也漢武帝微行所至長慠賓于柏谷者也谷<lb/>
中無廻車地夾以髙原柏林蔭藹窮日幽暗殆弗覩陽<lb/>
景　増三齊記曰堯山祠旁有柏樹枯而復生不知幾<lb/>
<pb n="KR3k0055_WYG_418-2b"/>
也　地理志曰華山生文柏　山川紀異曰漢陽縣西<lb/>
柏泉寺有古井世傳大禹植柏于大别山其根盤曲直<lb/>
至井底今柏根尚存又大别山陽太平興國寺前亦有<lb/>
古柏俗傳禹治水時所植者　海録碎事曰負霜柏一<lb/>
作宜霜柏　少林集録曰嵩山嵩陽觀故基東古柏五<lb/>
株積翠婆娑可愛中有一株尤大五人聯手抱之圍始<lb/>
合下一石刻曰漢武帝封大將軍　原孫卿子曰柏經<lb/>
冬而不彫蒙霜不變可謂得其貞也　抱朴子曰大谷<lb/>
<pb n="KR3k0055_WYG_418-3a"/>
倒生之柏皆與天齊其長地等其久　増封氏見聞記<lb/>
曰兖州曲阜縣文宣廟門内并殿西南各有柏葉松身<lb/>
之樹各髙五六丈枯槁已久相傳夫子手植永嘉三年<lb/>
復枯俗傳千年木療心痛人多竊割削之樹身漸細去<lb/>
地丈餘皆以泥累泥封猶不免焉亦有取為笏者色紫<lb/>
而甚光澤肅宗時二樹猶在　本草經曰乾陵之柏異<lb/>
于他處其文多為菩薩雲氣人物鳥獸狀極分明可見<lb/>
有盜一株徑尺者可值萬錢闗陜人家多以為貴宜其<lb/>
<pb n="KR3k0055_WYG_418-3b"/>
子實最佳也　圖經曰道家多作柏葉湯常㸃益人古<lb/>
柏葉尤竒今益州諸葛孔明廟中有大柏木相傳是蜀<lb/>
世所植故人多採收以作藥其味甘香于常柏也　李<lb/>
徳裕平泉花木記曰有珠子柏實如珠子生葉　老學<lb/>
庵筆記曰真宗御集有苑中賞花詩十首内一首龍柏<lb/>
花李文饒平泉山居花木記有藍田之龍柏宋子京又<lb/>
有真珠龍柏詩劉子儀晁以道朱希真亦皆有此作予<lb/>
長于江南未嘗見也或云本出鄜坊間　原文選曰青<lb/>
<pb n="KR3k0055_WYG_418-4a"/>
青陵上柏　又曰松柏轉蕭瑟瞻彼陵上柏　又曰寒<lb/>
露拂陵苕女蘿辭松柏　増杜甫詩曰唯餘舊時柏蕭<lb/>
瑟九原中<lb/>
　　柏二<lb/>
原劉向列仙傳曰赤松子好食柏實齒落更生　増穆<lb/>
天子傳曰甲申天子升于大北之隥而降休于兩柏之<lb/>
下　原邶風序曰柏舟言仁而不遇也衞頃公之時仁<lb/>
人不遇小人在側　鄘風序曰柏舟共姜自誓也　列<lb/>
<pb n="KR3k0055_WYG_418-4b"/>
士傳曰延陵季子解寶劒挂徐君墓柏樹　増漢官儀<lb/>
曰正旦以柏葉酒上壽　原三輔黄圖曰漢文帝霸陵<lb/>
不起山陵稠種柏　三輔舊事曰漢諸陵皆屬太常不<lb/>
屬郡縣有人盜柏者棄市　漢武故事曰柏梁臺髙二<lb/>
十丈悉以柏香聞數十里　増洞冥記曰磅山之北有<lb/>
穴穴上有柏昔李少翁於閬陰移來此柏已見扶桑三<lb/>
枯海水涸竭帝覺遣人往穴掘不見其根唯見赤燕飛<lb/>
翻入雲移柏植于通靈臺　漢書曰朱博為御史大夫<lb/>
<pb n="KR3k0055_WYG_418-5a"/>
府中列柏有野烏數千棲其上<hi>柏臺御史臺也</hi>　原謝承後漢<lb/>
書曰陳留虞延為郡督郵光武廵狩至外黄問延園陵<lb/>
柏樹株數延悉曉之由是見知　竇武上表曰今兹大<lb/>
寒過節城傍竹柏皆為傷絶　晉書曰庾衮字叔褒或<lb/>
有斬其父墓柏者莫知其誰乃召鄰人于墓自責叩頭<lb/>
涕泣謝祖禰自後人莫之犯　又曰郭璞以王丞相為<lb/>
卦云有震厄公命駕西歩數里得一柏樹截如公長置<lb/>
常寢處果震柏粉碎　王隐晉書曰王褒痛父不以命<lb/>
<pb n="KR3k0055_WYG_418-5b"/>
終絶世不仕立屋墓側旦夕常至墓前朝拜輒悲號斷<lb/>
絶墓前一柏樹褒常所攀涕泣所著樹色與凡樹不同<lb/>
　齊書曰王儉字仲寶司徒袁粲歎曰宰相之門也栝<lb/>
柏豫章雖小已有棟梁之器　増又曰江夏王鋒以明<lb/>
帝移權常忽忽不樂著脩柏賦以見志　又曰王晏之<lb/>
為員外郎父曜齋前柏樹忽成梧桐論者以為梧桐雖<lb/>
有棲鳳之美而失後凋之節　後周書曰武帝伐齊永<lb/>
昌公椿屯雞棲原齊王憲密謂椿曰為營不須張幕可<lb/>
<pb n="KR3k0055_WYG_418-6a"/>
伐柏為菴令兵去之後賊猶致疑及被敕追還率兵夜<lb/>
返齊人果謂柏菴為帳幕翌日始悟　述征記曰真源<lb/>
縣老子堂前有雙柏樹左階之柏久枯煬帝大業十三<lb/>
年忽從根生一枝聳榦三丈三尺枝葉青翠唐武宗二<lb/>
年更生一枝直上五尺横枝兩層枝葉相覆異于常樹<lb/>
　儒林公議曰成都劉備廟側有諸葛武侯祠前有大<lb/>
柏圍數丈唐相段文昌有詩石刻在焉唐末漸枯歴王<lb/>
建孟知祥二偽國不復生然亦不敢伐之皇朝乾徳五<lb/>
<pb n="KR3k0055_WYG_418-6b"/>
年丁卯夏五月枯柯再生時人異焉三國至乾徳丙寅<lb/>
歴年一千二百餘年枯而復生　政要曰冦萊公知巴<lb/>
東縣手植雙柏于庭民比之甘棠謂之萊公柏　墨客<lb/>
揮犀曰壺山有柏木一株長數尺半化為石半猶是堅<lb/>
木蔡君謨見而異焉因運置私第余在莆陽日親見之<lb/>
　春渚紀聞曰元豐間朝廷問罪西夏五路舉兵秦鳳<lb/>
路圖上師行營憇形便之次至闗嶺有秦時柏一株雖<lb/>
質榦不枯而枝葉略無存者既標圖間裕陵披圖顧問<lb/>
<pb n="KR3k0055_WYG_418-7a"/>
左右偶御筆㸃其枝間而歎閱嵗之久也後郡奏秦朝<lb/>
柏忽見一枝再榮殿中有記當時奏圖歎賞之語私相<lb/>
聳異以謂天人降筆所加囘枯起死便同雨露之施<lb/>
　　柏三<lb/>
原衞國舟　殷人社<hi>上見柏一毛詩殷哀公問社于宰我對曰  人以柏</hi>　麝食<lb/>
　烏棲<hi>麝食柏而香書下見柏二漢</hi>　増齊寢　漢臺<hi>韓詩外傳曰景公與晏子</hi>
<hi>遊于少海登柏寢之臺而還望其國  下見柏二漢武故事</hi>　黄腸　赤實<hi>潛確類書云柏</hi>
<hi>名黄腸華又云敏山葪柏如荆白  赤實服之不寒</hi>　赤燕飛　蒼龍伏<hi>上見柏二洞冥</hi>
<pb n="KR3k0055_WYG_418-7b"/>
<hi>記竒羣芳譜云明髙皇帝將兵取婺州過蘭溪見古柏甚  駐兵其下後創亭繞之而空其中夜半人望之輒</hi>
<hi>有蒼龍伏于其上</hi>　塞外一株　墓前連理<hi>彚苑詳註峽之南山皆土而北山盡</hi>
<hi>石巉削層疊如人所為自興和至此地無寸木惟巖壁之半柏樹一株青翠可愛如江南人家花園所植者亦</hi>
<hi>塞外竒觀也亡南史覇城王整之姊嫁為衞敬瑜妻年十六而敬瑜  父母舅姑咸欲嫁之截耳為誓乃止手</hi>
<hi>為亡壻種樹數百株墓前柏樹忽成連理一年許還復分散女乃為詩曰墓前一株柏連理復並枝妾心能感</hi>
<hi>木頽城何足竒</hi>
　　柏四<lb/>
原詩北齊魏收庭柏詩曰古松圖偃蓋新柏寫爐峯凌<lb/>
<pb n="KR3k0055_WYG_418-8a"/>
寒翠不奪迎暄緑更濃茹葉輕沈體咀實化衰容將使<lb/>
中臺麝違山能見從　増唐杜甫詩曰孔明廟前有老<lb/>
柏柯如青桐根如石霜皮溜雨四十圍黛色參天二千<lb/>
尺君臣已與時際㑹樹木猶為人愛惜雲來氣接巫峽<lb/>
長月出寒通雪山白憶昨路繞錦亭東先主武侯同閟<lb/>
宫崔嵬枝榦郊原古窈窕丹青戸牖空落落盤踞雖得<lb/>
地㝠㝠孤高多烈風扶持自是神明力正直元因造化<lb/>
功大厦如傾要梁棟萬牛回首丘山重不露文章世已<lb/>
<pb n="KR3k0055_WYG_418-8b"/>
驚未辭剪伐誰能送苦心豈免容螻蟻香葉終經宿鸞<lb/>
鳳志士幽人莫怨嗟古來材大難為用　李徳裕柏詩<lb/>
曰聞有三珠樹唯應秘閬風珊瑚不生葉朱草又無叢<lb/>
未若凌雲柏常能經嵗紅晨霞與落日相照在巖中<hi>自註</hi>
<hi>别樹經霜纔紅此枝葉盡丹</hi>　溫庭筠晉朝柏樹詩曰晉朝名輩此<lb/>
離羣想對濃陰去住分題處尚尋王内史畫時應是顧<lb/>
將軍長廊夜靜聲疑雨古殿秋深影勝雲一下南臺到<lb/>
人世晩泉清籟更誰聞　宋蘇轍和鮮于子駿柏軒詩<lb/>
<pb n="KR3k0055_WYG_418-9a"/>
曰築室城市間移柏南澗底山林夙所尚封植聊自寄<lb/>
﨑嶇脫巖石擁塞出棼翳上承清露姿下受寒泉恵秋<lb/>
來采霜葉咀嚼有餘味苦澀未須嫌愈久甘如薺　陸<lb/>
游雙柏詩曰雙柏屹相向剛巖如巨人龍吟風雨夕山<lb/>
立雪霜晨閱世易成古刳心不復春扶頭要力量嵗晩<lb/>
莫全身　明方孝孺栽柏詩曰迂拙乖世用每藴無窮<lb/>
思取效非目前逺與千載期翠柏信良材成長計功遲<lb/>
兹晨斸煙雨移動盈尺姿清廟嚴潔地聖靈會于斯豈<lb/>
<pb n="KR3k0055_WYG_418-9b"/>
無把柳輩不足當堦墀殷社昔所尚古制非人為先師<lb/>
實殷人植此理固宜但恐枝榦弱不耐風霜欺培䕶茍<lb/>
無失終見盛大時三年過人長十年齊桷榱百年必合<lb/>
抱根深柯葉滋青霄泊鸞鳳厚土蟠蛟螭豈特傲霜暑<lb/>
將堪閱興衰所托况得所永免斤斧危既膺顧盻榮復<lb/>
與剪伐辭寥寥百世後神物相扶持何必為棟梁乃見<lb/>
才氣施流光若飛翰時代易推移行看好古士追說種<lb/>
者誰我生素多病中嵗早孱羸待為鶴髪翁見汝凌雲<lb/>
<pb n="KR3k0055_WYG_418-10a"/>
枝志士用心者濩落為世嗤何如羣兒巧插槿紛成籬<lb/>
　李東陽左闕雪後行古柏下詩曰長安城中雨成雪<lb/>
退食衝寒過東闕蒼然古柏勢横空數尺盤拏成百折<lb/>
玉龍戰罷纒碧綃流涎噴沫凝不飄仙人掌上露初凍<lb/>
五老峯頭冰未消飛花拂面吹還轉歩屧穿林印猶淺<lb/>
鶴氅羽輕動欲翻水精簾重寒初捲風骨昻藏夐出塵<lb/>
儼如佩玉拖長紳須知世有後凋質元是仙家不老身<lb/>
　又學士柏詩曰我行樹陰日千匝雨葉風枝自蕭䬃<lb/>
<pb n="KR3k0055_WYG_418-10b"/>
惟有諸生識我情傍人不解空嘲狎我見先生種樹年<lb/>
我身尚短樹及肩枝蟠江山地可縮手斡造化天無權<lb/>
瓊臺翠閣何森爽院柳庭花敢爭長芘蔭長留六月陰<lb/>
盤廻直與孤雲上材堪五鳳難為用根到九泉終不枉<lb/>
零落青袍幾故人琮琤玉佩空遺響當時院長文安公<lb/>
柯亭劉井相西東百年遺愛豈獨此此樹欲比人中龍<lb/>
樹猶如此我何似己愧斑白非兒童名收榱桷有先後<lb/>
壽比金石無終窮下堂重拜想顔色仰面正拂長髯風<lb/>
<pb n="KR3k0055_WYG_418-11a"/>
原歌古歌曰平陵東松柏桐不知何人劫義公　又歌<lb/>
曰行行隨道經歴山陂馬啖柏葉人啖柏脂不可常飽<lb/>
聊可遏饑<lb/>
原賦西晉左九嬪松柏賦曰何竒樹之英蔚託峻岳之<lb/>
嵯峨被黝澗之逶迤臨緑水之素波擢脩木之丸丸萃<lb/>
緑葉之芬葩敷纖莖之蘢蓯布秀葉之葱蒨列翠實之<lb/>
離離馥幽藹而永馨紛翕習以披離氣肅肅以清泠應<lb/>
長風以鳴條似絲竹之遺聲禀天然之貞勁經嚴冬而<lb/>
<pb n="KR3k0055_WYG_418-11b"/>
不零雖凝霜而挺榦近青春而秀榮若君子之順時又<lb/>
似乎真人之抗貞赤松遊其下而得道文賔餐其實而<lb/>
長生詩人歌其榮蔚齊南山以永寧　増齊江夏王修<lb/>
柏賦曰既殊羣而抗立亦含貞而挺正豈春日之自芳<lb/>
亦霜下而為盛衝風不能摧其枝積雪不能改其性雖<lb/>
壈坎于當年庶後凋之可永　唐魏徵道觀内柏樹賦<lb/>
曰覽大鈞之播化察草木之殊類雨露清而並榮霜雪<lb/>
芒而俱悴唯丸丸之庭柏禀自然而醇粹渉青陽不増<lb/>
<pb n="KR3k0055_WYG_418-12a"/>
其華歴沍㝠不減其翠原斯木之攸挺植新甫之髙岑<lb/>
干霄漢以上秀絶無地而下臨籠日月以散彩俯雲霞<lb/>
而結陰邁千祀而逾茂秉四時而一心靈根再徙兹庭<lb/>
爰植髙節未彰貞心誰識既雜沓乎衆草又蕪沒乎藂<lb/>
棘匪王孫之見知志耿介其何極<lb/>
　　槐一<lb/>
原爾雅曰櫰槐大葉而黒守宫槐葉晝聶宵炕<hi>郭注曰槐葉晝</hi>
<hi>日聶合而夜炕布者為守宫槐</hi>　廣志曰槐材有青黄白黒　太清草<lb/>
<pb n="KR3k0055_WYG_418-12b"/>
木方曰槐以十月上巳取子服之好顔色長生通神<lb/>
増格物總論曰槐樹極髙大生河南平澤今所在皆有<lb/>
四五月間開花六七月結實有數種惟葉細而青緑者<lb/>
謂之槐　原周官曰面三槐三公位焉<hi>槐之為言懷也懷來人于此也</hi>
　増周禮司爟注曰冬取槐檀之火　易林家人之乾<lb/>
曰千嵗槐根深多斧㾗　原春秋說題辭曰槐木者虛<lb/>
星之精　春秋元命苞曰槐之言歸也古者樹槐聽訟<lb/>
其下者使情歸實也　増三輔黄圗曰甘泉宫北有槐<lb/>
<pb n="KR3k0055_WYG_418-13a"/>
樹根幹盤峙二三百年物也　玉箱雜記曰晉陽城北<lb/>
角有槐一日之間三榮三悴　原管子曰五沃之土其<lb/>
木宜槐　莊子曰槐之生也入季春五日而兔目十日<lb/>
而鼠耳　増又曰陰陽錯行則天地大絯于是乎有雷<lb/>
有霆水中有火乃焚大槐　原淮南子曰老槐生火久<lb/>
血為燐人弗怪也　又曰天之所覆地之所載六合所<lb/>
包陰陽所呴雨露所濡道徳所扶此皆生一父母而閱<lb/>
一和也槐榆與橘柚合而為弟兄有苖與三危通而為<lb/>
<pb n="KR3k0055_WYG_418-13b"/>
一家　増又曰九月官候其樹槐　抱朴子曰槐子新<lb/>
瓦合泥封之三十餘日其表皮皆爛乃洗之如大豆日<lb/>
服之補腦早服之令人髪不白而長　中朝故事曰天<lb/>
街兩畔多槐木俗稱為槐衙　酉陽雜俎曰西夏無槐<lb/>
惟夏州一株或要槐葉移牒取之　原魏都賦曰羅青<lb/>
槐以蔭塗　増唐元稹詩曰落葉添薪仰古槐　明李<lb/>
東陽詩曰天風昨夜起宫槐<lb/>
　　槐二<lb/>
<pb n="KR3k0055_WYG_418-14a"/>
原太公金匱曰武王問太公曰天下神來甚衆恐有試<lb/>
者何以待之太公請樹槐于王門内有益者入無益者<lb/>
距之　左傳曰趙宣子驟諌靈公患之使鉏麑賊之晨<lb/>
往寢門闢矣盛服將朝尚早坐而假寐麑退而歎曰不<lb/>
忘恭敬民之主也賊民之主不忠棄君之命不信有一<lb/>
于此不如死也觸槐而死　晏子春秋曰齊景公有所<lb/>
愛槐使人守之令曰犯槐者刑傷槐者死有醉而傷槐<lb/>
者且加刑焉　宋書曰孔子夜夢三槐之間豐沛之郊<lb/>
<pb n="KR3k0055_WYG_418-14b"/>
有赤煙氣驅車對楚西北觀之見芻兒敵麟傷其左足<lb/>
薪而覆之　三輔黄圖曰元始四年起明堂辟雍為博<lb/>
士舍三十區為會市列植槐樹數百行諸生朔望會此<lb/>
市各持其郡所出物及經書相與買賣雍雍揖讓議論<lb/>
樹下侃侃誾誾　魏曹植魏徳論曰武帝執政日白雀<lb/>
立于庭槐　晉書曰大司馬府有老槐樹殷仲堪對而<lb/>
歎曰此樹婆娑生意盡矣　宋書曰祖士雄廬側其庭<lb/>
前有槐樹先榮茂及雄居喪亦枯死服闋還茂髙祖嘉<lb/>
<pb n="KR3k0055_WYG_418-15a"/>
之名其里為累徳里　増梁書曰庾肩吾服槐實年七<lb/>
十餘目見細字白髪反黒　後周書曰韋孝寛為雍州<lb/>
刺史先是路側一里置一土堠經雨頽毁每須脩之孝<lb/>
寛敕部内當堠處置槐樹既免脩復又得庇蔭　原隋<lb/>
書曰髙熲一名敏領新都大監每坐朝堂北槐樹下以<lb/>
聽事其樹不依行列有司將伐之上特命勿去以示後<lb/>
人　増劉賔客嘉話曰賈嘉隐年七嵗以神童召見時<lb/>
長孫無忌徐司空勣于朝堂立語徐戲之曰吾所倚何<lb/>
<pb n="KR3k0055_WYG_418-15b"/>
樹嘉隐曰松樹徐曰此槐也何云松嘉隐曰以公配木<lb/>
何得非松長孫復問吾所倚何樹曰槐樹公曰汝不能<lb/>
復矯對耶嘉隐曰何煩矯對但取其以鬼配木耳　唐<lb/>
書曰度支欲取兩京道中槐樹為薪更栽小樹先下符<lb/>
牒渭南縣尉張造牒曰召伯所憇尚勿剪除先皇舊遊<lb/>
豈宜斬伐乃止　因話録曰唐尚書省南門有古槐垂<lb/>
蔭甚廣夜深有絲竹之音省中即有入相者俗謂音聲<lb/>
木　異聞録曰淳于棼家廣陵宅南有大古槐枝幹條<lb/>
<pb n="KR3k0055_WYG_418-16a"/>
密棼與羣豪飲其下貞元七年因沈醉致疾二友扶之<lb/>
歸臥夢二使曰槐安國王奉邀棼隨二使者指古槐驅<lb/>
入穴中題曰大槐安國入見王妻以次女瑶芳號金枝<lb/>
公主命守南柯郡棼至郡二十餘年使者送出穴遂寤<lb/>
夢中倐忽若度一世矣因與客尋槐下穴洞然明朗可<lb/>
容一榻有二大蟻素翼朱首長可二寸乃槐安王又窮<lb/>
一穴直上南枝即南柯郡也　盧氏雜記曰裴晉公度<lb/>
在相位日有人寄槐癭一枚欲削為枕時郎中庾威世<lb/>
<pb n="KR3k0055_WYG_418-16b"/>
稱博物召請别之庾捧玩良久白曰此槐癭是雌樹生<lb/>
者恐不堪用裴曰郎中甲子多少庾曰某與令公同是<lb/>
甲辰生公笑曰郎中便是雌甲辰生　酉陽雜俎曰長<lb/>
安持國寺門前有古槐樹數株金監買一株令所使巧<lb/>
工解之及入内廻工言木無他異金大嗟惋令膠之曰<lb/>
此不堪矣但使爾知予工也乃别理解之每片一天皇<lb/>
塔㦸成就　玉堂閑話曰長安城中有孫氏宅居之數<lb/>
世堂室甚古其堂前一柱忽生槐枝期年之後漸漸滋<lb/>
<pb n="KR3k0055_WYG_418-17a"/>
茂柱身通體而變壞其屋上衝觀者填咽不久偓處巖<lb/>
廊居節制人以為應三槐之朕其孫愇備言之　聞見<lb/>
録曰王晉公祜太祖朝知制誥時魏州節度使符彦卿<lb/>
有飛語聞于上遣祜使魏州以便宜付之且曰使還與<lb/>
卿王溥官職及至魏得彦卿家僮二人挾勢恣横以便<lb/>
宜決配而已還朝以百口保之上怒貶華州安置親朋<lb/>
送于都門外謂曰意公作王溥官職矣祜笑曰祜不及<lb/>
二郎當得之<hi>謂文正公旦也</hi>手植三槐于庭曰吾子必有為三<lb/>
<pb n="KR3k0055_WYG_418-17b"/>
公者已而果然天下謂之三槐王氏<lb/>
　　槐三<lb/>
増雲屯　月掛<hi>韓詩夏槐作雲屯詩下見後四蘇軾槐</hi>　被宸　蔭殿<hi>何晏</hi>
<hi>景福殿賦槐楓被宸詩  下見槐四梅聖俞</hi>　作燭　取火<hi>本草别録槐實可作神燭  下</hi>
<hi>見槐一周禮</hi>　郎中識　舉子忙<hi>上詳槐二盧氏雜記黄墨客揮犀俗語云槐花  舉</hi>
<hi>子忙謂槐之方花乃進士赴舉之時而唐詩人翁承賛詩云雨中妝㸃望中黄勾引蟬聲送夕陽憶得當年隨</hi>
<hi>計吏馬蹄終日為君忙乃知俗語亦有所自也</hi>
　　槐四<lb/>
<pb n="KR3k0055_WYG_418-18a"/>
原詩魏繁欽槐樹詩曰嘉樹吐翠葉列在雙闕涯旖旎<lb/>
隨風動柔色紛緑離　増唐李嶠槐詩曰暮律移寒火<lb/>
春宫長舊栽葉生馳道側花落鳳庭隈烈士懷忠觸鴻<lb/>
儒訪業來何當赤墀下疎幹擬三台　白居易庭槐詩<lb/>
曰南方饒竹樹唯有青槐稀十種七八死縱活亦支離<lb/>
何此郡庭下一株獨華滋濛濛碧煙葉嫋嫋黄花枝我<lb/>
家渭水上此樹蔭前墀忽向天涯見憶在故園時人生<lb/>
有情感遇物牽所思樹木猶復爾況見舊親知　鄭谷<lb/>
<pb n="KR3k0055_WYG_418-18b"/>
槐花詩曰毿毿金蕊撲晴空舉子魂驚落照中今日老<lb/>
郎猶有恨昔年相謔十秋風　宋張耒雙槐晩秀詩曰<lb/>
東皇無處著繁華亦復分張到我家他日老蒼悲敗枿<lb/>
今晨嫩緑出新芽禿翁承弁纖纖髪村婦縈鬟草草花<lb/>
桃李蹊中人迹絶緑陰門巷正藏鴉　梅堯臣宫槐詩<lb/>
曰漢家宫殿蔭長槐潄急葱葱不染埃大仗龍旂穿影<lb/>
去鉤陳豹尾拂枝來青蟲掛後蜂銜子素月來時桂並<lb/>
栽我意方同杜工部冷淘惟喜葉新開　蘇軾御史臺<lb/>
<pb n="KR3k0055_WYG_418-19a"/>
槐詩曰憶我初來時草木向衰歇髙槐雖驚秋晩蟬猶<lb/>
抱葉淹留未云幾離離見疎莢棲鴉寒不去哀叫飢啄<lb/>
雪破巢帶空枝疎影掛殘月豈無兩翅羽伴我此愁絶<lb/>
　明吳寛槐詩曰東園憶初搆糞壤頻掃除牆下古槐<lb/>
樹憔悴色不舒況遭衆攀折髙枝且無餘愛䕶至今日<lb/>
濃陰接五廬數歩已仰視偉哉鉅人如非藉此蔭庇誰<lb/>
結幽亭居立為衆木長奴僕檉與榆<lb/>
原歌秦苻堅時闗隴人歌曰長安大街兩邊樹槐<hi>一作夾樹</hi>
<pb n="KR3k0055_WYG_418-19b"/>
<hi>楊槐</hi>下走車輪上有鸞棲<lb/>
原賦魏文帝槐賦曰文昌殿中槐樹盛暑之時余數遊<lb/>
其下美而賦之王粲直登賢門小閣外亦有槐樹乃就<lb/>
使賦曰有大邦之美樹惟令質之可嘉托靈根于豐壤<lb/>
被日月之光華周長廊而開趾夾通門而駢羅承文昌<lb/>
之邃宇望迎風之曲阿脩幹紛其漼錯緑葉萋而重陰<lb/>
上幽藹而雲覆下莖立而擢心伊暮春之既替即首夏<lb/>
之初期鴻鴈遊而送節凱風翔而迎時天清和而溫潤<lb/>
<pb n="KR3k0055_WYG_418-20a"/>
氣恬淡以安治違隆暑而適體誰謂此之不怡　曹植<lb/>
賦曰羡良木之華麗爰獲貴于至尊憑文昌之華殿森<lb/>
列峙乎端門觀朱榱以振條據文陛而結根揚沈陰以<lb/>
溥覆似明后之垂恩在季春以初茂踐末夏而乃繁覆<lb/>
陽精之炎景散流曜以増鮮　王粲槐樹賦曰惟中堂<lb/>
之竒樹禀天然之淑姿超疇畝而登植作階庭之華暉<lb/>
形褘褘以暢條色采采而鮮明豐茂葉之幽藹履中夏<lb/>
而敷榮既立本乎殿省植根柢其𢎞深鳥願棲而投翼<lb/>
<pb n="KR3k0055_WYG_418-20b"/>
人望庇而披襟　晉傅㢲槐賦曰華葉扶疎參林蕭蔱<lb/>
松蘿寄生綿連摽末延袤千畝蓊鬱晻藹　摯虞槐賦<lb/>
曰覽坤元之産植莫兹槐之為貴爰表庭而樹門膺論<lb/>
道而正位爾乃觀其誕狀察其攸居豐融湛䨴蓊鬱扶<lb/>
疎上拂華宇下臨脩渠湊以夷逕帶以通衢樂雙遊之<lb/>
黄鸝嘉别摯之王睢春棲教農之鳥夏憇□哺之烏若<lb/>
夫龍升南陸火集正陽恢兹鬱陶靜暑無方鼓柯命風<lb/>
振葉致涼開明過于八闥兮重陰踰乎九房　庾儵大<lb/>
<pb n="KR3k0055_WYG_418-21a"/>
槐賦曰余去許都將歸洛京舍于嵩岳之下而植斯樹<lb/>
焉遂作賦曰有殊世之竒樹生中岳之重阿承蒼昊之<lb/>
純氣吸后土之柔嘉若夫赤松王喬馮夷之倫逍遥茂<lb/>
蔭濯纓其濵望輕霞而増舉垂髙暢之清塵若其含真<lb/>
抱朴曠世所希降夏后之卑室作唐虞之茅茨潔昭儉<lb/>
以驕奢成三王之懿資故能著英聲于來世超羣侣而<lb/>
垂暉仰瞻重幹俯察其陰逸葉横被流枝蕭森下覆靈<lb/>
沼上蔽髙岑孤鵠徘徊寡雀悲吟清風時至惻愴傷心<lb/>
<pb n="KR3k0055_WYG_418-21b"/>
將騁軌以輕運安久留而涕淫<lb/>
原頌晉摯虞連理槐頌曰東宫正徳之内承華之外槐<lb/>
樹二枝連理而生二幹一心以蕃本根<lb/>
　　檜一<lb/>
増爾雅曰柏葉松身曰檜　書曰杶榦栝柏　詩曰檜<lb/>
楫松舟　澠水燕談曰亳州法相寺矮檜髙纔數尺偃<lb/>
亞蟠屈枝葉繁茂不可圖唐大中年李待價石記云圓<lb/>
蔭三丈陰距今凡三百餘年廣袤五六丈為一郡之珍<lb/>
<pb n="KR3k0055_WYG_418-22a"/>
玩士人目其寺曰矬栝　中吳紀聞曰白樂天為蘇州<lb/>
守時恩信及民皆敬而愛之嘗植檜數本于郡圃後人<lb/>
目之為白公檜以況甘棠焉　話腴曰宋真宗朝寢殿<lb/>
側有古檜秀茂不羣名御愛檜然横礙殿簷真皇意欲<lb/>
去之一夕風雷轉摺其枝時以為瑞　老學菴筆記曰<lb/>
亳州太清宫檜至多檜花開時蜜蜂飛集其間作蜜極<lb/>
香而味微苦謂之檜花蜜　花木考曰宣和壽岳旁有<lb/>
兩檜一夭矯者名朝日昇龍之檜一偃蹇者名臥雲伏<lb/>
<pb n="KR3k0055_WYG_418-22b"/>
龍之檜皆玉牌填金字書之巖曰玉京獨秀<lb/>
　　檜二<lb/>
増太清左紐　靈壇再生<hi>太清記亳州太清宫有八檜老子手植枝榦皆左紐石曼</hi>
<hi>卿集此檜不知年代李唐之盛一枝再生根株至聖朝復有此異  潁州靈壇觀有再生檜</hi>　翠為<lb/>
蓋　石作身<hi>郭公父詠蔣公檜詩淮南庭中有蒼檜仰視團團翠為蓋直榦每容鸞鳳棲盤根深</hi>
<hi>壓鯨鰲背春虞集詠古檜根到深泉石作身疎疎香葉不知  海波不動天風逺千嵗寒蛟老作人</hi>　備<lb/>
松柏體　散風雨聲<hi>蘇軾題亳州老君觀左紐檜詩汝陰多老檜處處屯蒼雲地連丹砂</hi>
<hi>井物化青牛君時有再生枝還作左紐文王孫有古意書室延清芬應憐四孺子不墮凡木羣體備松柏姿氣</hi>
<pb n="KR3k0055_WYG_418-23a"/>
<hi>合芝术薫初扶鶴立骨未出龍纒筋巢根白蟻亂網葉青蟲紛乃知蔽芾初甚要封植勤他年皮三寸狐鼠了</hi>
<hi>不聞翠陳后山次韻咏趙徳麟植檜緬懷萬仞巔千丈蔚蒼  蟠根泉石底用意霜雪外寧須大厦材坐待斧</hi>
<hi>斤至散為風雨聲密作馬牛蔽</hi>　雁翅　龍筋<hi>李徳裕平泉花木記有雁翅檜檜葉婆娑如雁</hi>
<hi>翅也軾下見上蘇  詩</hi>
　　檜三<lb/>
増詩唐張祜詠揚州法雲寺雙檜詩曰謝家雙植本南<lb/>
榮樹老人亡地變更朱頂鶴知深蓋偃白眉僧見小枝<lb/>
生髙臨月殿秋雲影靜入風簷夜雨聲從使百年為上<lb/>
<pb n="KR3k0055_WYG_418-23b"/>
壽緑陰終借暫時行　劉禹錫謝寺雙檜詩曰雙檜蒼<lb/>
然古貌竒含煙吐霧鬱參差晩依禪客當金殿初對將<lb/>
軍映畫旗龍象界中成寶蓋鴛鴦瓦上出髙枝長明燈<lb/>
是前朝焰會照青青年少時　秦韜玉檜樹詩曰翠雲<lb/>
文榦痩輪囷嘯雨吟風幾百春深蓋屈盤青麈尾老皮<lb/>
張展黒龍鱗唯堆寒色資琴興不放秋聲染俗塵嵗月<lb/>
如波事如夢竟留蒼翠待何人　宋蘇軾詠檜絶句曰<lb/>
當年雙檜是雙童相對無言禮更恭庭雪到腰埋不死<lb/>
<pb n="KR3k0055_WYG_418-24a"/>
如今化作兩蒼龍　又曰凛然相對敢相欺直幹凌空<lb/>
未足竒根到九泉無曲處世間惟有蟄龍知　蘇轍詠<lb/>
任氏閱世堂前大檜詩曰君家大檜長百尺根如車輪<lb/>
身弦直壯夫運臂不能抱孤鶴髙飛直上立狂風動地<lb/>
舞枝幹大雪飜空洗顔色人言此檜三百年未知昔是<lb/>
何人植君家大夫老不遇一生使氣未嘗屈没身不說<lb/>
歸故里遺愛自知懷舊徳此翁此檜兩相似相與閱世<lb/>
何終極汝南山淺無良材櫟柱楝椽聊障日便令殺身<lb/>
<pb n="KR3k0055_WYG_418-24b"/>
起大厦亦恐衆材無匹敵且留枝葉撓雲霓猶得世人<lb/>
長太息　金元好問詠濟南廟中古檜曰亭亭寺宫檜<lb/>
鬱鬱上雲雨扶持幾來年造物心獨苦青餘玉川潤根<lb/>
入鐵岸古雖含棟梁姿斤斧安得取沇洑地中久駭浪<lb/>
思一鼓天柱屹不移水國奠平土乾坤此神物甲乙存<lb/>
世譜瀨鄉留耳孫闕里傳鼻祖秦松徒自汙蜀柏聊共<lb/>
數會待十抱成兹焉重摩拊<lb/>
　　樅<lb/>
<pb n="KR3k0055_WYG_418-25a"/>
増爾雅曰松葉柏身曰樅　尸子曰松柏之鼠不知堂<lb/>
密之有美樅　魯連子曰松樅髙千仞而無枝非憂王<lb/>
室無柱<lb/>
　　枏<lb/>
増羣芳譜曰枏生南方故又作楠黔蜀諸山尤多其樹<lb/>
童童若幢蓋枝葉森秀不相礙若相避然又名交譲木<lb/>
文潞公所謂移植虞芮者以此葉似豫章大如牛耳經<lb/>
嵗不凋新陳相換花黄赤色實似丁香幹甚端偉髙者<lb/>
<pb n="KR3k0055_WYG_418-25b"/>
十餘丈粗者數十圍氣甚芬芳紋理細緻性堅耐居水<lb/>
中今江南造船皆用之堪為梁棟製器甚佳子赤者材<lb/>
堅子白者材脆年深向陽者結成旋紋為鬭柏楠<hi>鬭作骰</hi>
　六書故曰香枏木香黄貫枏宜雕刻為木偶者用之<lb/>
　山海經曰揺碧山朝歌山脆山多枏負霜停翠　說<lb/>
郛曰黄金山有枏樹東枝榮則西枝枯西枝榮則東枝<lb/>
枯年年如此張華曰交讓者是也<lb/>
　　枏二<lb/>
<pb n="KR3k0055_WYG_418-26a"/>
増詩唐杜甫楠樹為風雨所拔歎詩曰倚江枏樹草堂<lb/>
前故老相傳二十年誅茅卜居總為此五月髣髴聞寒<lb/>
蟬東南飄風動地至江翻石走流雲氣幹排雷雨猶力<lb/>
爭根斷泉源豈天意滄波老樹性所愛浦上童童一青<lb/>
蓋野客頻留懼雪霜行人不過聽竽籟虎倒龍顛委榛<lb/>
棘淚㾗血㸃垂胸臆我有新詩何處吟草堂自此無顔<lb/>
色　又詠枯枏詩曰楩枏枯崢嶸鄉黨皆莫記不知幾<lb/>
百嵗慘慘無生意上枝摩蒼天下根蟠厚地巨圍雷霆<lb/>
<pb n="KR3k0055_WYG_418-26b"/>
折萬孔蟲蟻萃凍雨落流膠衝風奪佳氣白鵠遂不來<lb/>
天雞為愁思猶含棟梁具無復霄漢志良工苦昔少識<lb/>
者出涕淚種榆水中央成長何容易截承金露盤裊裊<lb/>
不自畏　又詠髙枏詩曰枏樹色㝠㝠江邊一蓋青近<lb/>
根開藥圃接葉製茅亭落影陰猶合微風韻可聽尋常<lb/>
絶酒困臥此片時醒　嚴武題巴州光福寺枏木詩曰<lb/>
楚江長流對楚寺枏木幽生赤崖背臨溪插石盤老根<lb/>
苔色青蒼山雨㾗髙枝閙葉鳥不度半掩白雲朝與暮<lb/>
<pb n="KR3k0055_WYG_418-27a"/>
香殿蕭條轉密陰花龕滴瀝垂清露聞道偏多越水頭<lb/>
煙生霽斂使人愁月明忽憶湘川夜猿叫還思鄂渚秋<lb/>
看君幽靄幾千丈寂寞窮山今遇賞亦知鐘梵報黄昏<lb/>
猶臥禪林戀竒響　宋歐陽脩詠至喜堂北軒手植枏<lb/>
木詩曰為憐碧砌宜嘉樹自劚蒼苔選緑叢不向芳菲<lb/>
趂開路直須霜雪見青葱披條泫轉清晨露響葉蕭騷<lb/>
半夜風時掃濃陰北窓下一枰閒且半衰翁<lb/>
増賦□王曄賦曰繄枏之生也含津沍㝠托根崑崙羌<lb/>
<pb n="KR3k0055_WYG_418-27b"/>
濆浡之歘發觸巨石而塊分得貞剛以為性匪蓊茸之<lb/>
為倫蚪枝上聳迥無旁紛凝若木之晶魄翕淑氣之芳<lb/>
芬膚理潤玉體幹堅金繄枏之茂也上懸三光下蟠九<lb/>
地青鸞白鵠朝夕是憇貞松巨柏戢戢相比莊生索之<lb/>
而駭眙匠石過焉而睥睨顧神物之偉竒斧欲揮而終<lb/>
忌是宜棟梁乎清廟為九垓之大庇繄枏之壽也瀋液<lb/>
内盎姿華外妍顓頊不肅祝融不然枝拂常春之霧根<lb/>
漬不涸之泉騰神光兮夜曙播番陰兮晝帡笑蟠桃之<lb/>
<pb n="KR3k0055_WYG_418-28a"/>
難熟輕銅狄之千年諒元精之丕搆與日月而周旋<lb/>
増記宋陸游四枏記曰予在城都至沈犀過國寧觀有<lb/>
古枏四皆千嵗木也枝擾雲漢聲戛風雨陰之所芘車<lb/>
且百兩正晝日不穿漏夏月暑氣不至有石刻立廡下<lb/>
曰仙人蘧君手植欲為作詩文會多事不果嘗以語道<lb/>
人蘧昌老竊以為恨予去蜀三年昌老萬里以書屬予<lb/>
曰國寧之枏幾伐以營繕郡人力全之僅乃得免惧卒<lb/>
不免也子為我終昔日之意乎予發書且歎且喜曰勿<lb/>
<pb n="KR3k0055_WYG_418-28b"/>
翦憇棠恭敬維梓愛其人及其物自古已然姑以蜀事<lb/>
言之唐節度取孔明祠一小枝為手板書于圖志今見<lb/>
非詆蔣堂守成都有美政止以築銅壺關伐江瀆廟木<lb/>
坐謡言罷且王建孟知祥父子専有西南窮土木之力<lb/>
沈犀近在國城數十里間而四枏不為當時取彼猶有<lb/>
畏而不敢者況今聖主以恭儉化天下豈其殘滅千載<lb/>
遺跡侈大棟宇而為王孟之所難哉意者情出于吏胥<lb/>
梓匠専恣以自為功而已使有以吾文告之者讀未終<lb/>
<pb n="KR3k0055_WYG_418-29a"/>
篇禁令下矣然則其可不書<lb/>
　　檆<lb/>
増爾雅曰柀煔<hi>今之杉木</hi>　羣芳譜曰檆俗省作杉一名沙<lb/>
木一名㯳木類松而幹端直大者數圍髙十餘丈文理<lb/>
條直南方人造屋及船多用之葉粗厚微扁附枝生有<lb/>
刺至冬不凋結實如楓有赤白二種赤杉實而多油白<lb/>
杉虛而乾燥有斑紋如雉尾者謂之野雉斑入土不腐<lb/>
　西京雜記曰太液池中有小池名孤樹池池中有一<lb/>
<pb n="KR3k0055_WYG_418-29b"/>
洲洲上有檆樹一株十餘圍望之如車蓋故取名之<lb/>
地志曰七星杉在麻姑山殿後嶺上圍二三尺髙切雲<lb/>
漢横列七株故以星名<lb/>
　　檆二<lb/>
増詩唐韋應物郡齋移杉詩曰擢幹方數尺幽姿已蒼<lb/>
然結根西山寺來植郡齋前新含野露氣梢靜髙窓眠<lb/>
雖為賞心娛豈有巖中緣　白居易詠杉詩曰勁葉森<lb/>
利劒孤根挺瑞標纔髙四五尺勢若干雲霄　元范梈<lb/>
<pb n="KR3k0055_WYG_418-30a"/>
　古杉行曰丹陵觀前有古杉屹如雙闕當雲門云是鍾<lb/>
　君之手植君去此樹餘空邨尾揺翡翠梢八表根結蛇<lb/>
　蛟行九原幽邊豈是鬼神䕶深處直形天地恩一方折<lb/>
　裂引穿溜猶是百年燒火㾗蒼皮樹裏漸欲合始知草<lb/>
　木有道存或云下有丹火伏四時地底皆春溫神還復<lb/>
　壯此其騐疑是自此無傳喧平生政坐嗜竒古來看適<lb/>
　值寒冬昏長歌沈思遶其下夜半月髙松露繁飄颻葉<lb/>
　縣鳬舄影牢落豐城龍劒魂何當喚起博物者共騎黄<lb/>
<pb n="KR3k0055_WYG_418-30b"/>
　鵠凌崑崙<lb/>
　増頌梁江淹杉頌曰桐梓舊麗松栝稱竒焉如兹品獨<lb/>
　秀青崖羣木斂望雜卉不闚長入煙氛永驂鸞螭<lb/>
　<lb/>
　<lb/>
　<lb/>
　<lb/>
御定淵鑑類函卷四百十三<lb/>
</p>
<p>
</p>
  </div>
</body>
</text>
</TEI>
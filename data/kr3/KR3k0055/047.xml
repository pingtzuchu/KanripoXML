<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_047-1a"/>
　欽定四庫全書<lb/>
御定淵鑑𩔖函卷四十二<lb/>
　　帝王部三<hi>帝王總載</hi>
　　　帝王總載六<hi>述尊誄冊増即位冊文増  號  文</hi>
　原述後漢班固髙祖述曰皇矣漢祖纂堯之緒實天之<lb/>
　徳聰明神武秦人不綱網漏於楚爰兹發迹斷蛇奮旅<lb/>
　神母告符朱旗乃舉粤蹈秦郊嬰來稽首革命創制三<lb/>
　章是紀應天順民五星同晷項氏叛援黜我巴漢西土<lb/>
<pb n="KR3k0055_WYG_047-1b"/>
　宅心戰士憤怨乗釁而運席捲三秦割據河山保此懷<lb/>
　民股肱蕭曹社稷是經爪牙信布腹心良平恭行天罰<lb/>
　赫赫明明　又文帝述曰太宗穆穆允恭𤣥黙化民以<lb/>
　躬率下以徳農不供貢罪不收孥宫不新館陵不崇墓<lb/>
　我徳如風民應如草國富刑清登我漢道　又景帝述<lb/>
　曰孝景莅政諸侯方命克伐七國王室已定非怠非荒<lb/>
　務在農桑著於甲令民用寧康　又武帝述曰世宗巍<lb/>
　巍思𢎞祖業疇咨熙載髦俊並作恢我疆宇外博四荒<lb/>
<pb n="KR3k0055_WYG_047-2a"/>
武功既抗亦迪斯文憲章六學統一聖真封禪郊祀登<lb/>
秩百神協律改正饗兹永年　又昭帝述曰孝昭幼沖<lb/>
冢宰惟忠燕蓋譸張實叡實聰罪人斯得邦家和同<lb/>
又宣帝述曰中宗明明寅用刑名時舉傅納聽斷惟精<lb/>
柔逺能邇燀燿威靈丕顯祖烈尚於有成　又元帝述<lb/>
曰孝元翼翼髙明柔克尊禮故老優游亮直外割禁囿<lb/>
内損御服離宫不衞山陵不邑奄尹之訾穢我明徳<lb/>
又成帝述曰孝成煌煌臨朝有光威儀之盛如珪如璋<lb/>
<pb n="KR3k0055_WYG_047-2b"/>
壼闈恣趙朝政在王炎炎燎火亦允不揚　又平帝述<lb/>
曰孝平不造新都作宰不伊不周喪我四海<lb/>
原誄漢傅毅明帝誄曰惟此永平其德不回恢廓鴻績<lb/>
遐方是懷明明肅肅四國順威赫赫盛漢功德巍巍躬<lb/>
履聖德以臨萬國仁風𢎞惠雲布雨集武伏蚩尤文騰<lb/>
孔墨下制九州上係皇極豐美中世垂華億載冠堯佩<lb/>
舜踐履五代三雍旣洽帝道繼備七經宣暢孔業淑著<lb/>
明徳慎罰尊上師傅薄刑厚賞惠慈仁恕明並日月無<lb/>
<pb n="KR3k0055_WYG_047-3a"/>
有偏照辟如北辰與天同曜發號施令萬國震懼庠序<lb/>
設陳禮樂宣布璿璣所建靡不奄有貢篚納賦如歸父<lb/>
母正朔永昌冠帶儋耳四方共貫八極同軌　後漢蘇<lb/>
順和帝誄曰天王徂登率土奄傷如何昊穹奪我聖皇<lb/>
恩徳累代乃作詞章其辭曰恭惟大行配天建徳陶元<lb/>
二化風流萬國立我蒸民宜此儀則厥初生民三五作<lb/>
綱載籍之盛著於虞唐恭惟大行爰同其光自昔何為<lb/>
欽明允塞恭惟大行天覆地載無為而治冠斯往代往<lb/>
<pb n="KR3k0055_WYG_047-3b"/>
代崎嶇諸夏擅命爰兹發號民樂其政奄有萬國臣民<lb/>
咸秩大孝備矣閟宫有侐由昔姜嫄祖妣之室本支百<lb/>
世神契惟一彌留不豫道揚末命勞謙有終實惟其性<lb/>
衣不制新犀玉逺屏履和而行威稜上古洪澤滂流茂<lb/>
化沾溥不愸少留民斯何怙<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷成雲涕泣如雨昊天<lb/>
不弔喪我慈父　崔瑗和帝誄曰元景寢曜雲物見徵<lb/>
馮相考妖遂當帝躬三載四海遏密八音如喪考妣擗<lb/>
踴號吟大隧既啓乃徂元宫永背神器升遐皇穹長夜<lb/>
<pb n="KR3k0055_WYG_047-4a"/>
冥冥曷云其窮　魏曹植武帝誄曰於惟我王承運之<lb/>
衰神武震發羣雄殄夷拯民於下登帝太微德美旦奭<lb/>
功越彭韋九徳光備萬國作師寢疾不興聖體長歸華<lb/>
夏飲淚黎庶含悲神翳功顯身沈名飛敢揚聖徳表之<lb/>
素旗乃作誄曰於穆我王胄稷𦙍周賢聖是紹元懿允<lb/>
休先侯佐漢實惟平陽功成績著徳昭二皇民以寧一<lb/>
興詠有章我王承統天姿特生年在志學謀過老成奮<lb/>
臂舊邦翻身上京表與我王兵交若神張陳背誓傲帝<lb/>
<pb n="KR3k0055_WYG_047-4b"/>
虐民擁徒百萬虎視朔濵我王赫怒戎車列陳武卒虓<lb/>
闞如雷如震欃槍北埽舉不浹辰紹遂奔北河朔是賔<lb/>
振旅京室帝嘉厥庸乃位丞相總攝三公光受上爵君<lb/>
臨魏邦九錫昭備大路火龍元監靈蔡探幽洞微下無<lb/>
偽情姦不容非敦儉尚古不玩珠玉以身先下民以純<lb/>
樸聖性嚴毅平脩清一惟善是嘉靡疎靡昵怒過雷霆<lb/>
喜踰春日萬國肅䖍望風震慄既總庶政兼覽儒林躬<lb/>
著雅頌被之瑟琴茫茫四海我王康之微微漢嗣我王<lb/>
<pb n="KR3k0055_WYG_047-5a"/>
匡之羣桀扇動我王服之喁喁黎庶我王育之光有天<lb/>
下萬國作君䖍奉本朝徳美周文以寛克衆每征必舉<lb/>
四夷賔服功踰聖武翼帝王世神武鷹揚左鉞右旄威<lb/>
陵伊吕年踰耳順體愉忠肅乾乾庶事氣過方叔宜並<lb/>
南嶽君國無窮如何不弔禍鍾聖躬棄離臣子背世長<lb/>
終兆民號咷仰愬上穹旣以約終令節不衰旣即梓宫<lb/>
躬御綴衣璽不存身唯紼是荷明器無飾陶素是嘉既<lb/>
次西陵幽閨啓路羣臣奉迎我王安厝窈窈𤣥宇三光<lb/>
<pb n="KR3k0055_WYG_047-5b"/>
不入潛闥一扃尊靈永蟄聖上臨穴哀號靡及羣臣陪<lb/>
臨佇立以泣去此昭昭於彼冥冥永棄兆民下君百靈<lb/>
千代萬乗曷時復形　曹植文帝誄曰天震地駭崩山<lb/>
隕霜陽精薄景五緯錯行哀殊喪考思慕過唐擗踴郊<lb/>
野仰愬穹蒼考諸先紀尋之哲言生若浮寄徳貴長𫝊<lb/>
朝聞夕逝死志所存皇雖殪沒天禄永延何以述德表<lb/>
之素旃何以詠功宣之管絃乃作誄曰元光幽昧道究<lb/>
運遷乾迴厯數簡聖授賢乃眷大行屬以黎元龍飛踐<lb/>
<pb n="KR3k0055_WYG_047-6a"/>
祚含契上𤣥五行定紀改號革年明明赫赫受命自天<lb/>
風偃物化徳以禮宣詳惟聖質岐嶷幼齡研幾六典學<lb/>
不過庭潛心無内抗志髙明才秀藻朗如玉如瑩聽察<lb/>
無響視覩未形其剛如金其勁如瓊如冰之潔如砥之<lb/>
平爵功無重戮違無輕心鏡萬機鑒照下情宅土之中<lb/>
率民以漸道義是圖弗營厥險六合通同齊契共檢導<lb/>
下以純民由樸儉紼冕崇麗衡紞惟新尊肅禮容瞻之<lb/>
若神方牧妙舉欽於恤民虎將荷節鎮彼四鄰朱旗所<lb/>
<pb n="KR3k0055_WYG_047-6b"/>
勦九壌披震疇克不若孰敢不臣懸旌海表萬里無塵<lb/>
回回凱風祁祁甘雨稼惟嵗豐登我稷黍家佩惠尹戸<lb/>
蒙慈父在位七載九功仍舉將承太和繼跡三五宜作<lb/>
物師長為神主壽終金石等算東父如何奄忽摧身后<lb/>
土俾我㷀㷀靡瞻靡顧嗟嗟皇穹胡寧忍予明鑒吉凶<lb/>
體達存亡深垂典制申之嗣皇聖上䖍奉是順是將乃<lb/>
啓元宇基於首陽擬跡穀林追堯纂唐合山同阪不樹<lb/>
不疆塗車芻靈珠玉靡藏百神警侍賔於幽堂於是候<lb/>
<pb n="KR3k0055_WYG_047-7a"/>
大隧之致功陳元辰之淑禎潛華體於梓宫憑正殿於<lb/>
居靈悼晏駕之既俟感容車之速征浮飛魂於輕霄就<lb/>
黄墟以藏形背三光之昭晰歸窀穸之冥冥嗟一往之<lb/>
不返痛閟闥之長扃　晉陸機吳大帝誄曰我皇明明<lb/>
固天實生體和二合以察三精濯暉育慶懷祥載榮率<lb/>
性而和因心則靈厥靈伊何克聖克仁茂對四象克配<lb/>
乾坤齊明日月考祥鬼神誕自幼沖叡哲宿照甄化無<lb/>
形探景絶曜巍巍聖姿文武旣俊有覺徳徽兆民欣順<lb/>
<pb n="KR3k0055_WYG_047-7b"/>
將熙景命經營九圍登跡岱宗班瑞舊圻上元匪惠早<lb/>
零聖暉神廬旣考史臣獻貞龍輴啓殯霄載紫庭辰旒<lb/>
飛藻凶旗舉銘崇華熠爍翠蓋繁纓千乗結駟萬騎重<lb/>
營簫鼓振響和鸞流聲動軫閶闔永背承明顯步萬官<lb/>
幽驅百靈隨化太素即宫杳㝠億兆同慕泣血如零<lb/>
潘岳世祖武皇帝誄曰粤若稽古帝皇誕受休命作我<lb/>
晉室赫赫文皇配天並日大行龍飛創制改物湛恩汪<lb/>
濊流澤洋溢上齊七政下綏萬邦四門穆穆五典克從<lb/>
<pb n="KR3k0055_WYG_047-8a"/>
惟清緝熙於變時雍愛盡事親敎加百姓于喪過哀在<lb/>
祭致敬后蠶冕服躬藉粢盛六代畢奏九功咸詠行敦<lb/>
醇樸思貫元妙莅政端位臨朝光曜胄子入學辟雍宗<lb/>
禮國老恂恂貴遊濟濟莫孝匪子莫悌匪弟化自外明<lb/>
訓法以禮獷彼吳楚稱亂三代世歴五偽年幾百載邊<lb/>
垂䖍劉王化阻閡羽檄星馳鉦鼔日戒帝御羣師奉辭<lb/>
奮旅腹心庭爭爪牙疑沮天監獨照聖策乃舉朝服濟<lb/>
江止戈曜武野無交兵役不淹月僭號歸命稽顙晉闕<lb/>
<pb n="KR3k0055_WYG_047-8b"/>
邪界蠻流傍納百越表閭旌善徳音爰發虞人獻箴周<lb/>
書垂誥酒懼其彞獸戒其冐于我大行縱心所好動不<lb/>
踰矩性與道奥厭厭酣飲樂不辨顔桓桓振旅田無遊<lb/>
盤我徳如風民應如蘭靡不夙夜無敢晏安務農望嵗<lb/>
時或不稔小心翼翼恤民以甚御坐不怡撤膳賑廩西<lb/>
流垂精南金抑施永言孝思天經地義問誰贊事英彦<lb/>
髦士問誰翼侍博物君子潛明神鑒從衆屈己道濟羣<lb/>
生為而不恃先天弗違後天降時萬物熙熙懷而慕思<lb/>
<pb n="KR3k0055_WYG_047-9a"/>
顒顒縉紳不謀同辭巖巖岱宗想望翠旗恭惟大行功<lb/>
成不居議寢封禪心栖沖虚策告不足太平有餘七十<lb/>
二君方之蔑如思樂天徳等壽嵩崋如何寢疾背世登<lb/>
遐遷幸梓宫孤我邦家龜筮旣襲吉日惟良永指太極<lb/>
寧神峻陽羣后擗踴長訣輼輬聖靈斯顧豈伊不傷家<lb/>
無逺邇邦靡小大四海供職同軌畢㑹茫茫原野亭亭<lb/>
素蓋縞輅解駕白虎弭斾龍輴即定𤣥闥載扃如天斯<lb/>
崩如地斯傾哀哀庶寮㷀㷀自愍彼蒼者天胡寧斯忍<lb/>
<pb n="KR3k0055_WYG_047-9b"/>
聖君不返我獨旋軫　宋謝靈運武帝誄曰九有同悲<lb/>
四海等哀矧伊下臣思戀徘徊敢遵前典式述聖徽乃<lb/>
作誄曰舜潛歴巖髙晦泗渚龍徳而隱風積乃舉皇之<lb/>
遯世屯難方阻眷此區寰閔爾淪胥太乙之季權戚攜<lb/>
薄隆安之初主相蒙弱岳牧糾䖍朝廷紛錯妖横乗隟<lb/>
蛟噴鯨躍旣擾奥區遂斥帝㕓亂離斯瘼不後不先寔<lb/>
賴明哲授手康旃紀度迴薄餘分成閏舊晉中微偽楚<lb/>
藉釁躡彼潛機整此英陳推亡必朽固存斯振盧循負<lb/>
<pb n="KR3k0055_WYG_047-10a"/>
險肆慝遐嶺殄我江豫迫我臺省民旣摇蕩國將遷鼎<lb/>
乗騶歸轅式固皇境𢎞危濟險弭難釋殆虎騎騖隰舟<lb/>
師漲海傾穴尋窠窮幽測昧昔去洛汭息肩江沚世更<lb/>
十君年踰百祀國絶興復家成桑梓荒黙莫恤頽國誰<lb/>
恥夏典載禹九道是行商詔述湯兼攻是幷勤彼周流<lb/>
協此經營仗鉞伐鼔赫赫明明乃敇衆師竟執戎昭誨<lb/>
以三略惠以六韜雲撤周京席卷秦郊復禮前塋雪愧<lb/>
舊朝旣清西關復旋東道中憩徐豫兼應燕趙業盛曩<lb/>
<pb n="KR3k0055_WYG_047-10b"/>
代惠侔大造澤及四海功格八表悠悠聲教緜緜川陸<lb/>
北獻氊裘南貢金竹髽首冠弁穿胸斂服寒穴欣日巢<lb/>
栖玩屋匪惟遐譚靈物偕就孰是人事自天所祐甘露<lb/>
芝草祥雲瑞宿嘉禾連木素鳥皓獸昔之所感謳頌同<lb/>
音今之所應幽顯一心宋克虞徳晉猶唐欽曰總八紘<lb/>
于兹三齡四維開張九流昭明敦儉務素欽賢愛萌制<lb/>
規作訓闡校脩經禮樂已甄雲雨未𢎞將陟井陘薄埽<lb/>
白登北朔渴望飛旌衡輣東岱靈遲玉牒金縢天地不<lb/>
<pb n="KR3k0055_WYG_047-11a"/>
仁蒼生寡福已荷一遇棄我何速梁顛木頽甘殞已贖<lb/>
同軌畢至率土咸哀殊方均服欒欒素縗灑淚成雨響<lb/>
叶如雷史臣考卜髙山開基貞龜無逺遷靈有期嗣皇<lb/>
擗摽羣后崩悲孰云不戚痛百在兹惟徂之夕流火始<lb/>
變秋月未永飛漏急箭鳴簫哀噭金觴虚奠列駕長隧<lb/>
發輦華殿華殿旣謝長隧是幸雙蓋躊躇六閑引領攀<lb/>
援容貌眷戀俄頃哀哀百僚長辭含鯁奉教百朝執鞭<lb/>
王始從履五牧年歴十祀天光下濟謬蒙眷齒愧微刀<lb/>
<pb n="KR3k0055_WYG_047-11b"/>
筆頗預遊止垂幕侍講接筵餐理脩曙朗夕登臺泛沼<lb/>
匪月匪日無晏無早如何一旦緬邈穹昊徽容未逺聖<lb/>
靈超然收淚即路含戚何言風霜蕭瑟山海蒼茫地苦<lb/>
情矜節速心傷孰是幽哀實戀我皇情思如環萱蘇豈<lb/>
忘<lb/>
増即位冊文唐賈曽𤣥宗即位冊文曰朕以寡昧䖍奉<lb/>
鴻休本殊王季之賢早達延州之節昔者聖厯已譲皇<lb/>
嗣之尊曁至神龍終辭大弟之授豈惟衣冠所覩抑以<lb/>
<pb n="KR3k0055_WYG_047-12a"/>
兆庶咸知頃屬國步未夷時艱主幼大業有綴旒之懼<lb/>
寶位深墜地之憂議迫公卿遂司契象日慎一日以至<lb/>
於今一紀之勞勤亦至矣萬邦之俗化漸行矣將成夙<lb/>
願脱屣寰區昔堯之禪舜惟能是與舜以命禹匪私其<lb/>
親神器之重允歸公授皇太子某有大功於天地定阽<lb/>
危於社稷温文既習聖敬日躋委之監撫已移年嵗時<lb/>
政益明庶工惟序朕之知子庶不負時厯數在躬宜陟<lb/>
元后朕方比跡洪古希風太皇神與化遊思與道合無<lb/>
<pb n="KR3k0055_WYG_047-12b"/>
為無事豈不美歟王公百寮宜識朕意　賈至肅宗即<lb/>
位冊文曰咨爾元子某惟天為大惟人君則之順乃徳<lb/>
故舜禹揖譲而履皇極咈乃道故丹朱商均不能保鴻<lb/>
業是以啓有惠迪而夏嗣焉隋有亂紀而唐受焉五聖<lb/>
之御極皆以勤儉兢業日慎一日故能享祚長久垂慶<lb/>
無窮洎予六葉恭位四紀厭於倦勤緬慕汾陽當保靜<lb/>
怡神思我烈祖𤣥素之道是用命爾元子當位嗣統於<lb/>
戲爾有忠孝之誠極於君父爾有友愛之義信於兄弟<lb/>
<pb n="KR3k0055_WYG_047-13a"/>
爾有仁恕之行通於神明爾有戡難之才彰於兆庶予<lb/>
懋乃懿績嘉乃神武天之厯數在爾躬汝惟推誠禍亂<lb/>
將冀爾而能清爾惟從諫社稷將冀爾而復寧佞言惟<lb/>
疵直言惟師任賢勿貳去邪勿疑民非后孰理后非賢<lb/>
罔與守邦欽哉慎乃有位無忝我祖宗之丕烈矣　徳<lb/>
宗即位冊文<hi>闕撰人姓名</hi>曰昊天有命皇王受之立嫡以賢<lb/>
春秋之義𫝊歸於子漢氏成規宗廟社稷實賴其慶咨<lb/>
爾皇太子适稟天地之仁合日月之耀道光三善孝著<lb/>
<pb n="KR3k0055_WYG_047-13b"/>
十倫頃者國步多艱委以戎律理軍靖難保泰定功克<lb/>
復帝圖廓清妖孽旣表建侯之業俾承守器之重仁孝<lb/>
之徳夙夜惟寅朕天命有終弗興弗寤非至公無以主<lb/>
天下非至法無以臨四海是用命汝陟於元后嗣守皇<lb/>
業上繼宗祧下安羣望於戲宜遵太宗之法度肅宗之<lb/>
儉約任賢勿貳去邪勿疑與衆守邦祗敬予訓　文宗<lb/>
即位冊文<hi>闕撰人姓名</hi>曰大行皇帝睿哲英能對天明命方<lb/>
夏厎績夷蠻貢庭罔有不端太康有截宜荷九廟之重<lb/>
<pb n="KR3k0055_WYG_047-14a"/>
永享億年之禄豈虞奸妖竊發矯專神器蠱惑中外扇<lb/>
誘羣朋駭動神人毒深梟獍咨爾江王某聰姿孕粹清<lb/>
明毓和智算機關元謀電發躬率義勇大清兇徒且膺<lb/>
當璧之符爰攄枕戈之憤旣殲巨害當享豐福是用命<lb/>
爾陟於元后永惟髙祖太宗之翦定隋亂𤣥宗之浸漬<lb/>
利澤憲宗之堅除蠧孽艱難險阻最乃負荷小心以事<lb/>
上帝儉徳以刑家邦懋于令聞持久如始敬之休哉<lb/>
増尊號冊文唐李嶠上應天神龍皇帝冊文曰爰自厥<lb/>
<pb n="KR3k0055_WYG_047-14b"/>
初肇興司牧皇矣撫極蒸哉察道莫不因時適變改物<lb/>
殊徽推五運而陟崇髙步三微而膺厯數天地人皇之<lb/>
立始别洪荒唐虞夏帝之君漸詳文質姬水以椎輪發<lb/>
號烈山以斲耒増名然後仁被徳宣功昭業遠歴訪前<lb/>
古兹為舊式我大唐受乾坤之睠命當㝢縣之謳歌奄<lb/>
有黎蒸遂荒宸象陛下垂統御籙截海披圖承四葉之<lb/>
休光握三靈之寶契虞舜蒸蒸之徳永錫羣方周文翼<lb/>
翼之心其凝庶績驅齊民於仁壽致雅俗於醇濃六府<lb/>
<pb n="KR3k0055_WYG_047-15a"/>
咸脩五兵不用航海梯山之客奉贄輸琛畊田鑿井之<lb/>
夫擊壌鼓腹中外靜謐表裏雍熙而孽子滔天亂臣干<lb/>
紀謀同觸瑟禍劇弄兵不虞之災忽生於肘腋無象之<lb/>
鑒獨憤於神祇於時凶豎逼樓聖君憑檻威靈下濟覺<lb/>
封豕之周惶醜逆上瞻見神龍之傅翼寶仗以億千之<lb/>
衞天威成丈六之容衆瑞俱臨羣祅大駭盡迷方而失<lb/>
據咸喪氣而亡精顧盼而斬馘轝屍指揮而冰銷霧廓<lb/>
雖復草為兵甲秦師驚蔣帝之神樹作幡幢釋主麾魔<lb/>
<pb n="KR3k0055_WYG_047-15b"/>
王之衆虵軀之變媧后蛟影之隨漢髙未足以匹此竒<lb/>
徵方斯偉應自非冥符幽贊睿感潛通何以承波若之<lb/>
護持享髙明之福助昔者伏牛之主是曰犧皇名鳥之<lb/>
君仍題鳳紀法身用馬鳴成道上士以龍徳為仙敢託<lb/>
元符爰咨故實謹上尊號曰應天神龍皇帝鴻猷載肇<lb/>
昌厯惟新庶以仰順乾心俯從人欲天長地久更隆四<lb/>
大之尊名玉振金聲恒為百王之稱首盛矣美矣皇哉<lb/>
唐哉　李徳裕㑹昌二年上武宗尊號冊文曰巨唐受<lb/>
<pb n="KR3k0055_WYG_047-16a"/>
命繼體承業理運將至大君以興昊穹所以開至聖也<lb/>
向者明兩未定帝華不協舍𦙍𫝊聖深惟至公先后所<lb/>
以昭天命也亦猶堯發於唐侯文興於代邸神明之祚<lb/>
不其難哉陛下清明溥鬯光耿四海元德真鄰天休大<lb/>
賚日角見表氣志如神爰初定命正心理物如辰居其<lb/>
極而天下無邪矣由是昭徳塞違尊賢逺佞禹不自滿<lb/>
成不敢康自閨壼以施王教由家道而刑國風去比周<lb/>
覆名實攬權綱析聖律脩舊典協成質扢嘉壇款太一<lb/>
<pb n="KR3k0055_WYG_047-16b"/>
進正臣以端治表禮故老以求讜言遠無蔽獄近無留<lb/>
令祈元祖而膏雨降祀靈岳而嘉穀登省刑罰而蓬宇<lb/>
清發倉廩而螽螟息去嵗龍旂承祀大輅親郊捧玉瓚<lb/>
而一獻光靈來格振金石而六變魄寶昭臨然猶古訓<lb/>
是學緝熙於道天文炳煥雲漢其章温恭敬遜承太任<lb/>
之敎和樂愷悌洽戚藩之心徳風偃於羣黎威震重乎<lb/>
絶域又以敬養不逮於長樂昭配未昇於禰宫每懷嗣<lb/>
徽蒸蒸而慕所以奉若慈訓對越兩儀因心立志永錫<lb/>
<pb n="KR3k0055_WYG_047-17a"/>
其敎寛厎剭之罪興惻隱之仁迴霜收電為之反汗及<lb/>
單于慕義景附朔邊耀徳戢兵謙臨是受至於備文物<lb/>
展國容莫不先甲而布甘澤丁辰而廓陰翳斯所謂神<lb/>
祇之心應矣天人之際交矣於是服冕之士戴鶡之倫<lb/>
曁藩衛邦伯黄髮鮐背不謀而進曰陛下𤣥黙天晬輝<lb/>
光日新大矣孝熙四極爰臻誠宜玉版温潤鏤鴻明之<lb/>
徳神寶焜燿薦億萬之年丕天大典不可辭也陛下猶<lb/>
謙退固拒至於三四羣臣不已乃曰俞哉夫徧覆包含<lb/>
<pb n="KR3k0055_WYG_047-17b"/>
之謂仁極深研幾之謂聖憲度著明之謂文蠻夷震懼<lb/>
之謂武感而遂通之謂神無思不服之謂孝臣等謹奉<lb/>
冊寶上尊號曰仁聖文武至神大孝皇帝伏惟陛下乾<lb/>
健不息謙尊而光壽乃侔於殷宗徳乃厚於成康貽燕<lb/>
後昆受福無疆　李徳裕㑹昌五年上武宗尊號冊文<lb/>
曰臣聞昔在周宣玁狁内侵四牡薄伐以定王國焉則<lb/>
詩人大其功曁於漢宣北夷乖亂呼韓慕義郅支逺遁<lb/>
則簡策著其美惟此二代稱為中興伏惟皇帝表應龍<lb/>
<pb n="KR3k0055_WYG_047-18a"/>
翼位合乾剛神全而正氣凝宇定而天光發智燭千里<lb/>
動必察微心鏡萬幾物來斯應於是五材用四維張建<lb/>
中和之極舉前聖之綱重樞機脩法制斥背公之黨退<lb/>
好逕之人内嚴體貌増堂陛之峻外絶締交抑輔車之<lb/>
勢古所謂受命於天惟順獨正也又曰一心定而萬物<lb/>
服惟陛下得之曩者北夷矜功耗蠧中國倒懸不解百<lb/>
有餘年旣而龍祠堙滅攜國款塞有狼顧平城之心鯨<lb/>
吞咸洛之志爰命驍將搴旗刈旃兵鏖穹廬火烈荆棘<lb/>
<pb n="KR3k0055_WYG_047-18b"/>
故名王結髮冠帶入臣堅昆稽首鞮譯來獻而又奸臣<lb/>
放命一紀陸梁據太行之固下窺洛邑通故絳之道旁<lb/>
睨近闕肆其遺孽以竊兵柄議者僉曰精甲十萬積穀<lb/>
十年泉魚不察湯網宜懸陛下雄斷霆聲羣疑冰釋揚<lb/>
清風以埽雲鼓迅雷以破山任馮異則拔天井而震上<lb/>
黨仗吳漢則發突騎而傾邯鄲壺關失險山東奪魄屬<lb/>
有戍邊叛將竊發參墟人心摇蕩異議放肆陛下臨朝<lb/>
而言曰二宼獲罪於天予所不舍未三旬而定晉陽纔<lb/>
<pb n="KR3k0055_WYG_047-19a"/>
期年而滅潞子不以金購狶將多降不勞師克粤首馳<lb/>
報非至徳感物孰能臻於此乎由是台宰百辟藩屏將<lb/>
帥上言曰成伐東夷而肅慎來賀景翦七國而王室乃<lb/>
安莫不始於武功終致刑措將以禋上帝薦祖宗宜受<lb/>
鴻名以荅元貺　宋范質上太祖尊號冊文曰惟天為<lb/>
大惟堯則之又曰舜有天下無為而理是以古之言道<lb/>
徳者莫先於二帝一則曰聰明文思一則曰温恭濬哲<lb/>
英聲茂實意無欲而自彰景福鴻休心無求而自至巍<lb/>
<pb n="KR3k0055_WYG_047-19b"/>
巍蕩蕩無得而稱伏惟陛下髙明博厚宣慈恵和純粹<lb/>
之徳全孝友之行著惟精惟一知微知章向者龍尚處<lb/>
於潛淵日未離於暘谷歴試之際志在扶危險阻艱難<lb/>
何往不濟躍馬蹈髙平之陣麾戈佐淮甸之征喋血鏖<lb/>
兵一月三捷勞旋飲至論功莫二洎乎天監厥徳用集<lb/>
大命人祇叶應風雨咸若鼎運初建國步猶梗始則李<lb/>
筠犯順長㦸指闕幷人連禍宼我北鄙於是有太行之<lb/>
行重進怙亂棄徳崇姦幅員千里生民被毒於是有廣<lb/>
<pb n="KR3k0055_WYG_047-20a"/>
陵之役千乗萬騎如霆如雷詢彼仇方震疊區宇翠華<lb/>
宵至堅城旦下連平二孽有同符契累朝已來出師誅<lb/>
暴未有若此之竒速也頃者華風不競中國政微五嶺<lb/>
三江置諸度外殊文異軌六紀于兹肇啓聖謀驅攘宼<lb/>
亂荆湖厎定南土晏然燕薊之戎汾晉之孽燕巢幕上<lb/>
朝不謀夕邊事少間理道無壅嚴恭寅畏一日萬機動<lb/>
於己而泰於人儉於躬而豐於物明四目而髙視達四<lb/>
聰而遠聽不侮鰥寡恤天窮也信及豚魚遂物性也惜<lb/>
<pb n="KR3k0055_WYG_047-20b"/>
力念耕耘之苦推食閔介胄之勞法家之流旣峻且密<lb/>
乃詔大理重正刑名俾盡哀矜務從寛簡減盜竊之罪<lb/>
緩鹽麴之禁好生之徳通於神明若乃昧爽丕顯坐而<lb/>
待旦商湯之戒慎也側身損己長轡逺馭漢文之化導<lb/>
也循名責實信賞必罰建武之法制也果敢決斷從善<lb/>
如流貞觀之風烈也帝王之道於兹備矣太平之業於<lb/>
兹成矣於是祗見清廟致其孝享圓丘展禮對越上元<lb/>
一獻而天帝降祉再獻而神人以和三獻而萬禄攸報<lb/>
<pb n="KR3k0055_WYG_047-21a"/>
祥風拂袂休氣繞壇熙熙怡怡羣心胥悦國家大慶衆<lb/>
庶共之肆赦覃恩俾民更始與天道合謂之應天天無<lb/>
不覆謂之廣逺無不至謂之運博施濟衆謂之仁智周<lb/>
萬物謂之聖化成天下謂之文保大定功謂之武其徳<lb/>
無際謂之至德臣等上尊號曰應天廣運仁聖文武至<lb/>
德皇帝伏惟垂日月之明監億兆之情凝旒端委昭受<lb/>
鴻名如山嶽之固如松栢之貞乾健不息品物咸亨承<lb/>
天之祐萬壽千齡　王珪上仁宗徽號冊文曰孝孫嗣<lb/>
<pb n="KR3k0055_WYG_047-21b"/>
皇帝臣謹再拜稽首言曰臣伏觀古先哲王莫不大名<lb/>
發於前而大惠昭於後其法皆本於至公而不可易至<lb/>
後世臣子又欲盡報上之道以謂君德甚盛其言不足<lb/>
以包衆美於是有至郊加誄之文夫欲推事存之禮述<lb/>
追遠之志則奉素享之榮號益新紀之鴻烈謀羣公請<lb/>
太室洋洋乎際天接地而震顯之不亦當靈心而𫝊古<lb/>
誼乎恭惟仁宗皇帝躬清明之資賦神睿之略乾行施<lb/>
之不息仁性根於自然時乗六飛端御大器知窮八荒<lb/>
<pb n="KR3k0055_WYG_047-22a"/>
而不見其迹澤及萬彚而不居其功爾乃簡拔畯賢放<lb/>
遠邪佞宥恕刑獄懷保鰥寡賞不狥所私罰必當於理<lb/>
興農桑之本務緝禮樂之墜文有慘怛好生之心吏或<lb/>
誤入重辟必終身見斥有寛裕從諫之度言者屢進狂<lb/>
直必曲意見容念兵革之傷夷則不殺而服念稼穡之<lb/>
勤勞則罔寧於勉矧履天下之尊而持之以抑畏饗天<lb/>
下之富而寶之以儉素加以夙夜齋栗事天之誠盡霜<lb/>
露怵惕念親之感深方朝廷之久安迺大革因循而聖<lb/>
<pb n="KR3k0055_WYG_047-22b"/>
政乂新為社稷之重計迺前定禍亂而皇嗣蚤立故四<lb/>
十二年仁恩川流涵濡薰蒸格於上下日月華風雨均<lb/>
四時和百穀蕃蟲魚遂性自安川藪之游男女潔誠更<lb/>
趨耕織之樂固有幽遐荒昧之俗不約而子來奇偉倜<lb/>
儻之瑞不刼而特見者矣丕赫哉憲度鴻明聲文沛施<lb/>
自載籍之𫝊蓋未有休功盛業可加於兹也　元王構<lb/>
上太祖徽號冊文曰伏以恢皇綱廓帝紘建萬世無疆<lb/>
之業鋪宏休揚偉績遵累朝已定之規式當繼統之元<lb/>
<pb n="KR3k0055_WYG_047-23a"/>
盍有稱天之誄孝弗忘於率履制庸謹於加崇欽惟太<lb/>
祖淵量聖姿睿謀雄斷沛仁恩而濟屯厄振羈策以馭<lb/>
豪英惟解衣推食於初年見君國子民之大略元符顓<lb/>
握諸部悉平黄鉞載麾百城隨下裔土兼收於夏孽餘<lb/>
波克殄於金源蕩蕩乎無能名迹遠追於湯武灝灝爾<lb/>
其為訓道允協於唐虞根深峻嶽而維者四焉嚢括殊<lb/>
封而統之一也肆予小子承此丕基兩祗見於太宫恆<lb/>
僾臨於端扆祚垂鴻兮錫裕尚期昭報之申牒鏤玉以<lb/>
<pb n="KR3k0055_WYG_047-23b"/>
増輝敢緩彌文之舉　姚燧上仁宗尊號冊文曰昔我<lb/>
世祖既平炎趙質之於書幅員廣長振古無倫覆燾之<lb/>
下八紘萬國莫敢不庭何獨一王西北岸然憑道阻脩<lb/>
方命正朔德綏之而不摯威董之而不讋夫豈不能聲<lb/>
罪致罰深入其地終以聖人親其宗親包荒有年成宗<lb/>
繼序久憤驁頑天鑒昭明於裕皇孫獨異陛下授以太<lb/>
祖皇帝信寶撫軍漠北時未及冠承命即行其視萬里<lb/>
莽闃寒冽之鄉不逺不難如堂適庭至則奬厲諸軍脩<lb/>
<pb n="KR3k0055_WYG_047-24a"/>
明法制簡拔果毅均苦分勞解衣燠寒推食飫饑洸洸<lb/>
汔汔士氣日作睿算伐謀待㓂嵗至奪人以先身踐戎<lb/>
行霆馳電擊大北其羣虚己不矜日慎一日始終十年<lb/>
不狃屢勝狂狡不懲悉鋭來加當以𨕖鋒用間出竒盡<lb/>
襲輜重彷彿無歸度不能軍耄倪纍纍降口百萬致兹<lb/>
敉寧平四十年未靖之梗成兩祖宗未究之志天下之<lb/>
人聞其風聲思覩天光者顒顒翹翹九圍一心握是乾<lb/>
符歸正宸極弛武事之夙習洽新化以文治立愛自親<lb/>
<pb n="KR3k0055_WYG_047-24b"/>
曽未旬浹上尊太后問安以時下建儲宫庶政是先又<lb/>
舉列聖未遑之典欽崇元祀玉瓚黄流薦祼太室還蹕<lb/>
龍興徘徊太祖龍旂九斿劗金于斯肇基帝業為城中<lb/>
都又以孔子垂範百王將二千年而顯諡未稱加大成<lb/>
於至聖文宣王上立勞於軍與凡庭臣悉大賚之間嵗<lb/>
不登旣賑旣恤虞施未博民罹罪罟再肆大宥至德難<lb/>
名赫赫巍巍惟天為大挂一漏萬井觀如斯求可盡臣<lb/>
下歸美報上者惟是徽稱謹上尊號曰統天繼聖欽文<lb/>
<pb n="KR3k0055_WYG_047-25a"/>
　英武大章孝皇帝立心天地立極生民茂對鴻名于億<lb/>
　萬年<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR3k0055_WYG_047-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷四十二<lb/>
</p>
<p>
</p>
  </div>
</body>
</text>
</TEI>
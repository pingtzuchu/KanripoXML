<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_170-1a"/>
　欽定四庫全書<lb/>
御定淵鑑𩔖函卷一百六十五<lb/>
　　禮儀部十二<hi>郊天</hi>
　　　郊天三<lb/>
　原黄郊<hi>後漢書靈帝建寜二年迎氣黄郊</hi>　黒畤<hi>詳郊/天一</hi>　魯郊<hi>詳郊天二</hi>
　雍畤<hi>漢書祭五帝於雍畤在山上四望不見四方故曰雍畤</hi>　南郊<hi>詳郊天二</hi>　北畤<lb/>
　<hi>詳郊天一</hi>　朱火　紫煙<hi>並見晉/郊祀歌</hi>　蒼璧<hi>春官大宗伯以蒼璧禮天</hi>　増<lb/>
　騂牲<hi>地官牧人陽祀用騂牲毛之注陽祀祭天</hi>　紫壇<hi>漢舊儀祭天紫壇幄帷</hi>　紺幄<lb/>
<pb n="KR3k0055_WYG_170-1b"/>
　<hi>隋音樂志紫壇雲靉紺幄霞褰</hi>　天庫<hi>明太祖實録大祀殿後為庫六楹以貯神御之物名曰天庫皆</hi>
　<hi>覆以黄琉璃瓦</hi>　雲臺<hi>東觀漢記漢光武時有司議堯之後還復于漢宜修奉城陽縣堯冢雲臺致敬</hi>
　　青門<hi>通考後魏道武帝祀天於西郊祭之日帝御大駕至郊所立青門内</hi>　黄道<hi>通考英宗</hi>
　<hi>合祭天地於南郊攝太僕吕公著上言仁宗親祠撤黄道以登虛小次不入上皆循用之</hi>　拜貺<hi>漢書</hi>
　<hi>武帝紀詔曰廵祭后土以祈豐年望見太一修天文壇辛夘夜若景光十有二明朕甚念年歳未登飭躬齋戒</hi>
　<hi>丁酉拜貺于郊</hi>　蒙嘉<hi>宣帝紀十二年詔曰盖聞天子親祀天地古今通禮也間者上帝祠闕而不親</hi>
　<hi>朕親飭躬齋戒親奉祝為百姓蒙嘉氣</hi>　金軒<hi>晉郭璞南郊賦升金軒撫天僕揚六鑾齊八騄</hi>
　玉器<hi>史記褚先生云神爵二年上郊雍五畤祋祤出寶璧玊器</hi>　祝嘏<hi>禮運天子祭天地祝嘏莫</hi>
<pb n="KR3k0055_WYG_170-2a"/>
<hi>敢易其常</hi>　報功<hi>文𨕖張衡賦祀/天郊報地功</hi>　原孟冬<hi>司馬相如封禪書濯濯之麟遊</hi>
<hi>彼靈畤孟冬十月君徂郊祀馳我君車帝以享祉</hi>　啓蟄<hi>左傳夫郊祀后稷以祈農事是故啟蟄而</hi>
<hi>郊郊而後耕今既耕而卜郊宜其三卜不從也</hi>　増事帝<hi>書立政亦越文王武王以敬事上帝</hi>
幷神<hi>荀卿禮論郊者并百神于天而祀之也</hi>　配天<hi>孝經聖治章周公郊祀后稷以配天</hi>
迎日<hi>詳郊天二</hi>　工歌<hi>唐志貞元中太常禮院考/次歴代郊廟工歌之序</hi>　物備<hi>見神</hi>
<hi>祇大功注</hi>　茅營　竹宫<hi>後漢祭祀志注元始儀上帝壇圜八觚徑六丈髙九尺茅營去壇十</hi>
<hi>歩竹宫徑三百歩土宫徑五百歩</hi>　原保萬壽　懋百福<hi>並見傅𤣥饗神歌</hi>
増見黄龍<hi>詳郊天一</hi>　獲白麟<hi>詳郊/天一</hi>　見五畤<hi>見郊天一</hi>　賔八<lb/>
<pb n="KR3k0055_WYG_170-2b"/>
鄉<hi>見漢郊祀歌</hi>　翔紫煙<hi>盧思道詩風中翔/紫煙壇上埋蒼玉</hi>　燭靈光<hi>元始郊祀</hi>
<hi>樂歌熙事備成禮文郁郁紫煙聿升靈光下燭</hi>　原乗素車<hi>郊特牲乗素車貴其質也鄭注云素</hi>
<hi>車殷輅也</hi>　張氊案<hi>周禮掌次王大旅上帝則張氊案設皇邸鄭注云張氊案以氊為牀于幄中</hi>
　増神光集<hi>漢書武帝太始四年幸甘泉郊秦畤神光降集紫殿</hi>　精氣感<hi>晉郊祀志</hi>
<hi>郊天饗神歌精氣感皇神賔</hi>　見羣鶴<hi>長編武帝後元元年詔見羣鶴留止獻薦于泰畤</hi>
用特牲<hi>禮記郊特牲注郊者祭天之名用一牛故曰特牲</hi>　隂陽順<hi>郊特牲注五帝主五</hi>
<hi>行五行之氣和而庶徵得其序也疏隂陽順序風雨應節</hi>　風雨節<hi>見郊天二</hi>　玉帛載<lb/>
升<hi>隋樂志玉帛載升棫樸斯燎</hi>　籩豆有數<hi>唐志祀昊天上帝于圜丘金罍玉幣籩豆簠簋</hi>
<pb n="KR3k0055_WYG_170-3a"/>
<hi>皆有數</hi>　屏去葷茹<hi>宋史真宗祥符二年上曰太祖太宗每奉郊祀皆屏去葷茹朕三祀圎丘</hi>
<hi>並遵行之顧外庭不知耳</hi>　更制藁秸<hi>宋史仁宗慶歴十年太常言郊廟宜更制藁秸為藉縮酒</hi>
<hi>用茅</hi>　乾端澄霽<hi>長編哲宗元符元年南郊制乾端澄霽冬序晏温</hi>　雲物晏温<lb/>
<hi>長編元祐七年冬至合祭天地于圎丘是日五鼓輦詣壇外壝不設裀褥稽首跪奠致誠極恭夜月澄爽雲物</hi>
<hi>晏温</hi>　燔燎泰壇<hi>長編英宗治平二年敕燔燎泰壇之地祼薦清廟之庭</hi>　樂舞圜<lb/>
丘<hi>詳郊天一</hi>　貴誠尚質<hi>郊祀志其牲用犢其席藁稭其器陶匏貴誠尚質不敢修其文也</hi>
　致敬播惠<hi>太平御覽郭璞疏曰郊祀者以通天人之誠感因農祥而祈事上以致敬于皇靈下</hi>
<hi>以播惠于氓黎者也</hi>　帝王重事<hi>晉武帝紀郊祀/天地帝王重事</hi>　神祗大功<hi>前漢</hi>
<pb n="KR3k0055_WYG_170-3b"/>
<hi>志匡衡以為神祗功徳至大雖備庶物不足以報大功惟至誠為可</hi>　星斗垂光<hi>吳升郊祀詩星</hi>
<hi>斗垂光燭紫壇</hi>　霜露凝感<hi>謝莊郊祀詩/霜露凝宸感</hi>　萬方和氣<hi>錢勰郊祀詩列</hi>
<hi>聖公規修盛典萬方和氣助升煙</hi>　四海懽心<hi>吳升詩欲識懽心從四海鈞天一曲引回鑾</hi>
　龍常玉軔<hi>謝莊詩舞風泛龍常輪霞浮玉軔</hi>　鸞旗翠盖<hi>揚雄甘泉賦流星旄</hi>
<hi>以電燭兮咸翠盖而鸞旗</hi>　龍駕鳳笙<hi>陳𢎞詩五岳移龍駕十州迴鳳笙</hi>　玉輅華<lb/>
芝<hi>明王梅恭祀圎丘賦爾乃振玉輅之殷轔翳華芝之飄摇金貂翼輈錦校扶軺</hi>　淑氣光風<lb/>
<hi>梁傅昭詩淑氣符首節光風臨上年</hi>　祥飇慶雲<hi>見郊/天二</hi>　黄麾朱節<hi>盧思道詩</hi>
<hi>黄麾引朱節靈鼓應華鐘</hi>　瑶壇琳觀<hi>明何景明郊觀詩瑶壇上星斗琳觀俯虚無</hi>　神<lb/>
<pb n="KR3k0055_WYG_170-4a"/>
光相燭<hi>盧思道詩神歌已相續神光復相燭</hi>　肸蠁斯通<hi>元郊祀樂歌崇崇泰畤穆穆昊</hi>
<hi>穹神之格思肸蠁斯通</hi>　黒黄蒼赤<hi>月令季夏之月命婦官染采黼黻文章必以法故無或差</hi>
<hi>貸黒黄蒼赤莫不質良毋敢詐偽以給郊廟祭祀之服</hi>　肝肺首心<hi>祭義薦黍稷羞肝肺首心</hi>
<hi>間以俠甒加以鬱鬯以報魄也</hi>　本建隆章<hi>長編哲宗元祐七年南郊制念嘗兩饗乎穹昊未始</hi>
<hi>祇事乎皇祗是用推本建隆之舊章復奉熙寜之故實執鬯以裸太室奠玊以合兩儀嚴烈祖以配天治百神</hi>
<hi>而承宇</hi>　依元祐例<hi>長編元祐八年詔今後南郊合祭天地依元祐七年例罷禮部集議是年</hi>
<hi>十一月冬至合祭天地于圎丘</hi>　紫壇勿飾<hi>白帖漢匡衡議紫壇享帝之義尚誠貴質其紫殿飾</hi>
<hi>女樂鸞輅騂騎龍馬石壇之屬宜皆勿修</hi>　黄褥罷供<hi>詳郊天二</hi>　練時日就陽<lb/>
<pb n="KR3k0055_WYG_170-4b"/>
位<hi>杜甫南郊賦今兹練時日就陽位之美又所以享祖考通神明而已</hi>　因吉土迎長日<lb/>
<hi>唐令狐楚南郊賀表因吉土迎長日咸池屢奏太簇登歌萬靈識周旋之位百神知饗獻之節</hi>
　　郊天四<lb/>
原主日<hi>詳郊天二</hi>　承天<hi>禮含文嘉曰五祀南郊北郊東郊西郊中兆正謀五者天子公卿伯</hi>
<hi>子男卿大夫士所以承天也北堂書鈔兆者作封畔兆域也謀者方欲迎氣齋戒自端正謀慮其事也</hi>
上辛<hi>公羊傳九月辛丑用郊用者何用者不宜用也九月非所用郊也然則郊曷用郊用正月上辛或曰</hi>
<hi>用然後郊</hi>　上丁<hi>續漢書禮儀志正/月上丁祠南郊</hi>　増長日　卯月<hi>禮郊特牲</hi>
<hi>郊之祭也迎長日之至也注三王之郊一用夏正夏正建寅之月也此言迎長日者建卯而晝夜分分而日長</hi>
<pb n="KR3k0055_WYG_170-5a"/>
<hi>也</hi>　原貴誠<hi>郊特牲用/犢貴誠也</hi>　貴氣<hi>郊特牲至敬不饗味而貴氣臭也</hi>　増<lb/>
正陽<hi>漢郊祀志成帝時右將軍王商等以為長安聖王之居皇天所觀視也甘泉之祠宜徙就長安正陽</hi>
<hi>之處從之</hi>　近陽<hi>梁簡文帝南郊頌配/天道尊近陽義重</hi>　肅虎賁<hi>王褒詩森沈羽騎肅</hi>
<hi>穆虎賁兮</hi>　振華鑣<hi>韓愈和相公攝事南郊詩上宰嚴祀事清塗振華鑣</hi>　原通天義<lb/>
<hi>郭璞上疏云郊祀者以通夫天之義也</hi>　明天道<hi>郊特牲云郊所以明天道也</hi>　以正<lb/>
月<hi>白虎通郊以正月上辛日</hi>　用夏正<hi>白虎通五帝三王祭天一用夏正何天地交萬物通始終</hi>
<hi>之正故易乾鑿度云三王郊祀用夏正也</hi>　王被衮<hi>郊特牲王被衮以象天鄭注云謂有日月星辰</hi>
<hi>之章也</hi>　御幝幘<hi>顧𢎞集至尊親郊當御幝幘衮服愚謂郊祀當被法服不宜别施也</hi>　増<lb/>
<pb n="KR3k0055_WYG_170-5b"/>
正火徳<hi>光武本紀建武二年立郊兆于城南始正火徳</hi>　因火數<hi>漢郊祀志立夏之日迎夏</hi>
<hi>于南郊祭赤帝祀融章旂服色皆赤注云郊去邑七里因火數也</hi>　歳二郊<hi>隋禮儀志梁天監三</hi>
<hi>年左丞吳操之啟稱傳云啟蟄而郊應立春之後尚書左丞何佟之議今之郊祭是報昔歳之功而祈今年之</hi>
<hi>福故取歳首上辛不拘立春之先後帝曰圎丘自是祭天先農即是祈穀祭天宜在冬至祈穀必須啟蟄在一</hi>
<hi>郊壇分為二祭</hi>　歳一郊<hi>北齊書其南/郊歳一郊</hi>　原供金版<hi>周禮旅上帝供金版</hi>
　増用陶匏<hi>見郊天二</hi>　司陽事<hi>栁宗元迎長日賦是知迎長日之儀實王心之所共</hi>
<hi>兆南郊之位乃司陽之所事</hi>　降天神<hi>傅休奕正都賦爾乃太簇為徵圎鍾為宫吹孤竹而拊雲</hi>
<hi>和修軒轅之遺風𩔖于圎丘六變既終則天神斯降可得而禮矣</hi>　國七里<hi>隋禮儀志後周圎丘</hi>
<pb n="KR3k0055_WYG_170-6a"/>
<hi>在國南七里</hi>　壇三垓<hi>漢郊祀志壇三垓五帝/壇環居其下各如其方</hi>　主王者<hi>漢書</hi>
<hi>郊祀志天地以王者為主</hi>　令祠官<hi>漢髙帝本紀二年六月漢王還洛陽令祠官祭天地</hi>　原<lb/>
設祀而敬<hi>袁子正論天地者帝王所受設祀而敬之</hi>　縁父以祭<hi>白虎通王者所以祭</hi>
<hi>天何縁祀父以祭天也</hi>　紫壇幄帷<hi>詳紫壇/條下</hi>　圎壇八陛<hi>漢祭祀志光武</hi>
<hi>初制郊兆於雒陽城南十里為圎壇八陛營北郊雒陽城四里為方壇四陛</hi>　作樂降神<hi>白虎</hi>
<hi>通祭天作樂者為降神也</hi>　燔柴升中<hi>禮器因名山升中于天鄭注方岳燔柴祭天告以諸侯之</hi>
<hi>成功也</hi>　卜郊免牲<hi>左傳僖公四卜郊不/從乃免牲非禮也</hi>　南郊暴雨<hi>謝承</hi>
<hi>後漢書丹陽方儲聰明善天文為洛陽令章帝欲出南郊諸上言當有疾風暴雨乗輿不可以出上疑其妄儲</hi>
<pb n="KR3k0055_WYG_170-6b"/>
<hi>飲酖而死果有大風暴雨洛陽晝瞑</hi>　増太后謝貺<hi>白帖武則天臨朝武承嗣偽款洛水石遣</hi>
<hi>雍人唐同泰獻之后號為寶圗太后乃郊上帝謝貺</hi>　皇后亞獻<hi>文獻通考唐景龍三年天子將</hi>
<hi>郊以皇后為亞獻</hi>　陟配烈祖<hi>宋史神宗元豐六年上郊祀制奉罍以款貟宇裸鬯以享宗祊</hi>
<hi>齋戒乎端誠之宫清齊乎禮神之囿陟配烈祖對侑昊穹</hi>　對侑昊穹<hi>宋史徽宗大觀四年南郊</hi>
<hi>改元制推配烈祖對侑昊穹表徳純犧薦誠蒼玊</hi>　尺二寸圭<hi>春官典瑞四圭有邸以祀天旅</hi>
<hi>上帝疏云圭各尺二寸與鎮圭同</hi>　十有二旒<hi>郊特牲旂十有二旒</hi>　原天神饗<lb/>
徳<hi>禮鬼神饗徳</hi>　百神受職<hi>見郊/天二</hi>　増不侈郊禮<hi>通考紹興十三年進</hi>
<hi>呈郊禮宿齋法如望祭青城幕次事上曰止是一宿不必枉費所有宿齋處望祭殿只隨宜絞縛用蘆席青布</hi>
<pb n="KR3k0055_WYG_170-7a"/>
<hi>之𩔖不得侈大</hi>　乃移郊兆<hi>宋書禮志宋武大明三年尚書右丞徐緩議宜郊正午以定天位乃</hi>
<hi>移郊兆于秣陵牛頭山西正在宫之午地也</hi>　委貺紛綸<hi>吳升詩紛綸委貺知旁逹滲漉流恩</hi>
<hi>亦下蟠</hi>　竭誠昭布<hi>唐天寳十載南郊赦内制獻歳初吉乗時布和展禮崇禋竭誠昭布</hi>
角獸至郊<hi>封禪書郊雍獲一角獸若麟然</hi>　天馬出水<hi>漢武帝本紀太始二年詔曰往</hi>
<hi>者朕郊見上帝渥洼水出天馬</hi>　騂牲黝牲<hi>詳郊/天二</hi>　陽化隂化<hi>隋書隋圎丘在</hi>
<hi>國南七里每歳夏至祀地祗南郊舞奏黄鍾取陽始化也北郊舞奏林鍾取隂始化也</hi>　四圭兩<lb/>
圭<hi>詳郊天二</hi>　子月寅月<hi>疏郊之祭迎長日之至者謂郊祭于建子之月也一用建寅月</hi>
七政永崇<hi>梁簡文帝南郊頌六戎列野八鑾昭日駕殿星羅重宫霧出康哉徳盛美矣時豐三辰増</hi>
<pb n="KR3k0055_WYG_170-7b"/>
<hi>耀七政永崇</hi>　五郊迎氣<hi>見郊/天一</hi>　以人帝配　以祖宗配<hi>長編</hi>
<hi>仁宗皇祐二年明堂合祭奉太祖太宗真宗並配</hi>　天惟一神<hi>長編皇祐二年孫奭言天惟一</hi>
<hi>神以其至尊故有多名亦猶人君稱王皇后辟天王天子皇帝</hi>　帝各一神<hi>長編天帝之神迭主</hi>
<hi>五畤故聖人制禮謂之五帝非五帝各一神也</hi>　徳澤恩光<hi>唐觀南郊詩傳警千門寂南郊綵仗</hi>
<hi>廻但驚龍再見誰識日雙開徳澤施雲雨恩光變燼灰閱兵貔虎振聽樂鳳凰來</hi>　祥輝嘉氣<lb/>
<hi>王珪郊祀慶成詩孝須三后配禮重一郊尊翠羽來千仗鳴鐃下九門服維周冕盛樂自舞韶温未酌羣靈妥</hi>
<hi>先祠萬玉犇黄流凝夕祼紫燄亘宵燔星拱低宸幄雲廻護帝轅祥輝新日月嘉氣浹乾坤</hi>　髙山<lb/>
之下　小山之上<hi>封禪書天好隂祠之必于髙山之下小山之上命曰畤</hi>　致饗<lb/>
<pb n="KR3k0055_WYG_170-8a"/>
穹祗<hi>長編徽宗建中靖國元年南郊改元崇寜制將藏事于皇祗先致享于穹昊裸清廟以肅將款圎壇</hi>
<hi>而拜享蒼璧既奠紫壇斯涖乾象粹精虛心嘉嚮和氣洋溢景光陸離</hi>　合祭天地<hi>系年録髙</hi>
<hi>宗紹興十三年初謁景靈宫合祭天地建金雞肆赦</hi>　原殷薦於上帝<hi>易</hi>　肆𩔖<lb/>
於上帝<hi>書</hi>　増見天人之交<hi>栁宗元迎長日賦惟享帝以祀天必推筴而迎日寅</hi>
<hi>方肇建僕啟蟄以展儀卯位將初爰用牲而叶吉故可以知上下之際見天人之交</hi>　尊祖考之<lb/>
義<hi>詳郊天二</hi>　竹宫歌毖祀<hi>歐陽修詩盛禮郊儀肅純音帝樂清葳𬎼飄翠羽赫變展華旌</hi>
<hi>鳳邸光交覆鸞旗色共明繽紛拂葩盖輝映雜緌纓且異文干飾非同羽舞名竹宫歌毖祀雅曲播遺聲</hi>
吉土兆精禋<hi>歐陽修南郊詩太宫嚴大饗吉日兆精禋禮樂三王盛梯航萬國賔恩霑羣動洽慶</hi>
<pb n="KR3k0055_WYG_170-8b"/>
<hi>與一陽新奉冊尊長樂均釐及衆臣不須雲物瑞和氣協人神</hi>　鳳凰集祋祤<hi>漢郊祀志上自</hi>
<hi>幸河東之明年鳳凰集祋祤</hi>　黄龍見新豐<hi>漢郊祀志正月上辛甘泉郊泰畤其夏黄龍見</hi>
<hi>新豐</hi>　綴典儀如舊章<hi>張薦傳貞元元年帝親郊時更兵亂儀物殘替用張薦為太常博士</hi>
<hi>叅綴典儀略如舊章</hi>　進禮圗閱故事<hi>長編太祖乾徳元年范質張昭劉温叟進禮圗相與</hi>
<hi>討閱故事上嘉之其後遵用此制十一月甲子日南至合祭天地于圎丘</hi>　分造樂章參施<lb/>
羣祀<hi>宋史景祐二年十一月乙未郊先是上親製郊廟樂章二十一曲財成頌體告于神明詔宰臣呂夷</hi>
<hi>簡等分造樂章參施羣祀</hi>　作大祀文為九章歌<hi>明太祖實録洪武十二年己未春正</hi>
<hi>月十有一日合祭天地于大祀殿仍奉仁祖淳皇帝配禮成太祖恱因作大祀文為九章歌</hi>　獸盾<lb/>
<pb n="KR3k0055_WYG_170-9a"/>
騰挐圎壇帖妥<hi>韓愈元和聖徳詩乃以上辛於郊用牡除于國南鱗荀毛簴廬幕周施開掲磊</hi>
<hi>砢獸盾騰挐圎壇帖妥</hi>　柴燄嘘呵髙靈下墮<hi>韓愈元和聖徳詩天兵四羅旗裳婀</hi>
<hi>娜駕龍十二魚魚雅雅宵升于丘奠璧獻<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>衆樂競作轟豗融冶柴燄噓呵髙靈下墮</hi>　原盛禮<lb/>
　備樂　増疊璧　編珠　凝影　流彩　奠玊　燔<lb/>
柴　髙壇　廣庭　精誠　薦洗　絳節　紫煙　律<lb/>
應　福凝　一陽　五位　原報天之禮　埽地之敬<lb/>
　𤣥徳升聞　皇天眷命　明徳動天　至誠感神<lb/>
天親克敬　神享至誠　増雲馭杳邈　天門洞開<lb/>
<pb n="KR3k0055_WYG_170-9b"/>
漢畤龍麟　周臺雲物　龍旂承祀　大輅親郊　候<lb/>
届黄鍾　禮成紫畤　原用繭栗之牲　陳陶匏之器<lb/>
　増肅清衛於勾陳　薦明禋於泰畤　合百神而受<lb/>
職　斂五福以錫民　得上郊之剛日　敬𩔖帝之明<lb/>
禋　祓紫壇而肆祀　奠蒼璧以陳儀　順昊天之成<lb/>
命　得黎民之歡心　雲散而柴燔髙達　風清而蕭<lb/>
薌逺聞　叅文質于六經之中　酌損益于百代之後<lb/>
　捧玉瓚而一獻光靈來格　振金石而六變魄寳昭<lb/>
<pb n="KR3k0055_WYG_170-10a"/>
臨　麟筆書雲始迓一陽之復　龍輿在御乃躬三歳<lb/>
之祠　四圭有邸穆然祇肅之容　八陛為壇潔爾静<lb/>
嘉之薦　我其夙夜每懐昭事之心　通於神明獨全<lb/>
錫𩔖之孝　降年有永等皇祐明堂之詩　迎日之長<lb/>
推有熊寳鼎之筴　天為盖而地為輿爰講合祛之禮<lb/>
　祖有功而宗有徳聿崇並祀之文　曰雨而雨曰暘<lb/>
而暘與四時而協序　因天事天因地事地歴三載而<lb/>
親祠<lb/>
<pb n="KR3k0055_WYG_170-10b"/>
　　郊天五<lb/>
増賦漢揚雄甘泉賦曰惟漢十世將郊上𤣥定泰畤擁<lb/>
神休尊明號同符三皇録功五帝䘏𦙍錫羡拓迹開統<lb/>
於是乃命羣僚歴吉日協靈辰星陳而天行詔招摇與<lb/>
太隂兮伏鈎陳使當兵屬堪輿以壁壘兮梢夔魖而抶<lb/>
獝狂八神奔而警蹕兮振殷轔而軍裝蚩尤之倫帶干<lb/>
將而秉玊戚兮飛蒙茸而走陸梁齊總總以撙撙其相<lb/>
膠轕兮猋駭雲迅奮以方攘駢羅列布鱗以雜沓兮偨<lb/>
<pb n="KR3k0055_WYG_170-11a"/>
傂參差魚頡而鳥䀪翕赫㫚霍霧集而蒙合兮半散照<lb/>
爛燦以成章於是乗輿迺登夫鳳凰兮而翳華芝駟蒼<lb/>
螭兮六素虯蠖略𬎼綏灕虖襂纚帥爾隂閉霅然陽開<lb/>
騰清霄而軼浮景兮夫何旟旐郅偈之旖旎也流星旄<lb/>
以電爥兮咸翠盖而鸞旗屯萬騎於中營兮方玉車之<lb/>
千乗聲駍隠以陸離兮輕先疾雷而馺遺風臨髙衍之<lb/>
嵱嵷兮超紆譎之清澄登椽欒而羾天門兮馳閶闔而<lb/>
入凌兢是時未臻夫甘泉也迺望通天之繹繹下隂潛<lb/>
<pb n="KR3k0055_WYG_170-11b"/>
以慘懍兮上洪紛而相錯直嶢嶢以造天兮厥髙慶而<lb/>
不可乎彌度平原唐其壇漫兮列新雉於林薄攅并閭<lb/>
與茇葀兮紛被麗其亡鄂崇丘陵之駊騀兮深溝嶔巖<lb/>
而為谷<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>
                    <graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>離宫般以相燭兮封巒石闗迤靡乎連屬<lb/>
　原後漢鄧耽郊祀賦咨改元正誕章厥新豐恩羡溢<lb/>
含唐孕殷承皇極稽天文舒優游展𢎞仁揚明光宥罪<lb/>
人羣公卿尹侯伯武臣文林華省奉贄厥珍夷髦盧巴<lb/>
來貢來賔玉璧既萃於萬斯年穆穆皇王克明厥徳應<lb/>
<pb n="KR3k0055_WYG_170-12a"/>
符蹈運旋章厥福昭假烈祖以孝以仁自天降康保定<lb/>
我民　晉郭璞南郊賦於是時惟青陽日在方旭我后<lb/>
將受命靈壇乃改歩而鳴玉升金軒撫太僕揚六鸞齊<lb/>
八騄列五幡於一元兮靡日月乎黄屋矯陵烏以偵候<lb/>
兮整豹尾于後屬武騎仡以清道被練煥以波燭爾乃<lb/>
造曠塲戾壇庭百僚山立萬乗雲縈延祝史肆玉牲登<lb/>
圎丘揖太清禮羣望告皇靈天澄其氣日朗其精飛廉<lb/>
鼓舞於八維兮豐隆擊節於九冥祝融穆以肅侍兮陽<lb/>
<pb n="KR3k0055_WYG_170-12b"/>
侯澹以中停於是司烜戒燧火烈具炳宗皇祖而配祀<lb/>
増孝思之惟永郊寰之内區域之外雕題卉服被髮左<lb/>
帶駿奔在壇不期而㑹峩峩羣辟蚩蚩黎庶翹懐聖猷<lb/>
思我王度事崇其簡服尚其素化無不融萬物自鼔振<lb/>
西北之絶維隆東南之撓柱廓清紫衢電埽神宇風馬<lb/>
桂林抗旌琳圃五嶽不足以顯其勲九韶不足以賛其<lb/>
舞饗駭鬼方聲振丘壟倒景望風龍漢企踵爛若列星<lb/>
之環辰咸雲騰而海涌此盖和氣旁通𤣥羅潛總自然<lb/>
<pb n="KR3k0055_WYG_170-13a"/>
之感鼔而遂動　増唐徐彦伯南郊賦歳合作噩日交<lb/>
長至遘朔旦之明期擇純陽之正地欲陳大旅展時事<lb/>
告紫宇之成功定皇天之寳位蜃鷩司典鳲鳩蕆職崇<lb/>
泰壇考星翼畫八卦以通道錯五行而辨域對越精祗<lb/>
森羅正直木㢲火而殷薦豫乗雷以㒺極載師清野土<lb/>
訓埽㕓繚垣虹合參途電聮籠組帷以艾景覆皇邸以<lb/>
慶煙宫伯糾其禁内饔烹其鱻周廬攅搆以戢孴列纛<lb/>
抗莖而翩綿繩繩都人濟濟多士九牧之守百蠻之子<lb/>
<pb n="KR3k0055_WYG_170-13b"/>
莫不挈鴈提羔攅驂噎軌紛鴻溶以騰逗叛遹皇而佁<lb/>
儗或駢肩而側足候吾君之戾止若葵藿之傾離光同<lb/>
江河之赴溟水也然後啟端門警仙蹕雙鳳矯首六龍<lb/>
齊膝青斾罥雲紅旌彗日鏘玉鸞之鳴轙按金雞之廣<lb/>
術傳畫角以啾嘈曳朱旗以駢坒呵風伯令戒道制𤣥<lb/>
冥使司律此靈祗所以保綏昊天所以宥宻於是闢龍<lb/>
次幸蜺幬鶉鳥司衮熊羆奉收皇帝乃彰畫黻襲大裘<lb/>
端玊珽肅朱旒翼翼穆穆遂臻於圎丘躬孝享擁神休<lb/>
<pb n="KR3k0055_WYG_170-14a"/>
設天宗之六席援長發之二球盥以明水薦以香羞陳<lb/>
蒼璧而咸事藉白茅而闡幽絜騂毛之泔淡酌𤣥瓉之<lb/>
觩䚧盛哉坤極順天而見邸乳祥開曽沙業薦赫禮數<lb/>
於彤壼布徽音於紫縣率先於金簿之蠶謹覆以瑶筐<lb/>
之鷰皇后介禮恭兹亞奠凝億兆之歡心注穹蒼之景<lb/>
盼紫微開兮天香滿神之來兮軒星纂候黄鍾兮雪飛<lb/>
調大吕兮風暖戛雲和之寶瑟吟孤竹之清管石麟夭<lb/>
矯團翠煙而上征𬎼鳳㫚霍迓鴻釐之無算瑞氣蜿蜒<lb/>
<pb n="KR3k0055_WYG_170-14b"/>
於藪甸祥光熠爚於旄䍐三觶終獻萬祇呈醺昇羽節<lb/>
導靈羣凝肆夏以青晷颺登歌而咽雲徽鸞鷖之颯沓<lb/>
致戩穀之絪緼禮畢功成天旋日轉宸儀允穆后庸胥<lb/>
展引大火之流旂迴夷庚之翠輦倪三蠻之崇構御六<lb/>
氣之遥辨覽太𤣥之神䇿張集靈之瑞典草木亨兮雷<lb/>
雨霶霈湛恩灑兮雲霄霮䨴壽觴霞舉兮絲竹龢筐篚<lb/>
嶽立兮駢嵯峨天子方合符於大庭之國錯事於梁父<lb/>
之阿岱崱嶷兮清嶂汶泓澄兮紫波屯千轂以霆轉整<lb/>
<pb n="KR3k0055_WYG_170-15a"/>
萬轡而星羅則述易象者獻風行之繇設比興者奏時<lb/>
邁之歌蕩蕩乎巍巍乎無得而名言矣　杜甫有事於<lb/>
南郊賦朝廟之禮既畢天子蒼然視於無形澹然若有<lb/>
所聽又齋心於宿設將旰食而匪寜旌門坡陀以前騖<lb/>
彀騎反覆以相經頓曽城之軋軋軼萬戸之熒熒馳道<lb/>
端而如砥浴日上而如萍掣翠毛於華盖之角彗黄屋<lb/>
於勾陳之星神仙戍削以落羽魍魎幽憂以固扃戰岐<lb/>
慄華擺渭掉涇地回回而風淅淅天泱泱而氣清清甲<lb/>
<pb n="KR3k0055_WYG_170-15b"/>
胄乗陵轉迅雷於荆門巫峽玊帛清迴霽夕雨於瀟湘<lb/>
洞庭於是乗輿霈然乃作翳夫鸞鳳將至以沖融寥廓<lb/>
不可以彌度聲明通乎純粹溟涬為之垠堮駟蒼螭而<lb/>
蜿蜒若無骨以柔順奔烏獲而黝蟉徒有勢於殺縛朱<lb/>
輪竟野而杳冥金鍐成隂以結絡吹堪輿以軒輊搶寒<lb/>
暑以前郤中營密擁乎太陽宸眷眇臨乎長薄熊羆弭<lb/>
耳以相䑛虎豹髙跳以虛攫上方將降帷宫之綝縭屏<lb/>
玉軑以蠼略人門行馬以拱乎合沓之塲皮弁大裘始<lb/>
<pb n="KR3k0055_WYG_170-16a"/>
進於穹崇之幕衝牙鏗鏘以將集周衞轇轕而咸若月<lb/>
窟黒而扶桑寒田燭稠而曉星落肅定位以告潔藹嚴<lb/>
上而清超雲菡萏以張盖春威𬎼以建杓簪裾斐斐樽<lb/>
爼蕭蕭方面曲折周旋寂寥必本於天王宫與夜明相<lb/>
射動而之地山林與川谷俱標於是乎官有御事有職<lb/>
所以敬鬼神所以勤稼穡所以報本反始所以度長立<lb/>
極元酒明水之上越席疏布之側必取先於稻秫麴糵<lb/>
之勤必取著於紛純文繡之飾雖三牲八簋豐備以相<lb/>
<pb n="KR3k0055_WYG_170-16b"/>
㳂而蒼璧黄琮復歸乎正色　蕭穎士至日圎丘祀昊<lb/>
天上帝賦於是致齋於宫合樂於律羣有司肅肅以儆<lb/>
戒百執事乾乾而莊慄天子迺乗玊輅駕蒼虯率九儀<lb/>
之卿士從五等之諸侯旌旗露卷冠盖雲浮展國容於<lb/>
御路行大禮乎郊丘劒佩紛紜以陸離鐘鼓鏗訇而沸<lb/>
渭爵一獻而上下胥恱樂六成而神祗麏至是以神降<lb/>
我福人懐我惠致洪化於仁壽豈不由肅敬於大祭<lb/>
賈餗至日圎丘祀昊天上帝賦是時星昏東壁日躔南<lb/>
<pb n="KR3k0055_WYG_170-17a"/>
至爰命有司肅將祀事羅幄帟以雲黕駢罍爼以鱗次<lb/>
藉白茅兮取諸潔薦蒼璧兮象其𩔖皇威允穆司儀辨<lb/>
等而以班明徳惟馨祝史陳辭而不愧觀夫廣塲還合<lb/>
泰壇五畤告萬物之生成當一陽之初晷揖羣望以咸<lb/>
秩列衆靈以備祀紫微開兮天意通元氣調兮薰風起<lb/>
若乃陳以牲幣酌以秬鬯歌大吕以為節舞雲門以為<lb/>
狀達誠於氤氲之際降靈於閶闔之上騰瑞氣而蜿蜒<lb/>
燭神光兮薄暢　又東郊迎氣賦少陽始來隨初日而<lb/>
<pb n="KR3k0055_WYG_170-17b"/>
其輝未赤新春乍應拂大旌而其色彌青天統則彰禮<lb/>
容斯覿樂聲動蕩於木氣黄道麗彩於蒼璧氣先四序<lb/>
克配於木徳震宫光被八紘不逃於金壺玊歴　王起<lb/>
東郊迎春賦於是法駕鏗鏘嚴城翕習見太史之先謁<lb/>
知勾芒之已及都人士女候綵仗以駿奔文物聲明擁<lb/>
翠華而鱗集莫不聽玊漏而雷動起靈壇而嶽立於是<lb/>
闢重門遵九逵服蒼玊載青旗八鑾振響隨解凍之和<lb/>
風五輅騰輝映麗天之遲日　韋充郊特牲賦盡黒黄<lb/>
<pb n="KR3k0055_WYG_170-18a"/>
蒼赤之形舉書其數用齒角皮毛之狀具體而微茍山<lb/>
川之不捨曷天地以相違當其大禮既陳泰壇斯踐形<lb/>
殊歸獸角若獨繭羈縻忽至初無悚於肇牽觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>方來<lb/>
尚不絶乎餘喘斯可以見至徳在斯入用惟時實禮之<lb/>
大者在信以成之介葛雖聞於早辨莊周誠得而興悲<lb/>
　謝觀東郊迎春賦陳靈威於中宫之座設大昊於配<lb/>
享之位東嚮西嚮勾芒歳星而對列左之右之三辰七<lb/>
宿以相厠既竭百辟之心用展一人之事帝乃玉色以<lb/>
<pb n="KR3k0055_WYG_170-18b"/>
進磬折而前求發生之候不忒祈温和之氣㒺愆盡敬<lb/>
於地冀祐於天一拜而北陸之寒去矣再拜而東方之<lb/>
風煦然獻酬既已尊卑備矣拂祥光於龍顔之上納和<lb/>
氣於御衣之裏　栁宗元迎長日賦皮弁乍臨土圭之<lb/>
影猶積泰壇既罷玉漏之聲潛長變熙熙之純曜流杲<lb/>
杲之精光璧彩始融麗景欲凝於城闕輪形尚疾斜暉<lb/>
未駐乎康莊浮晨光於爼豆散微照於苞茅周流金石<lb/>
暉照陶匏　李程迎長日賦將報本而郊天因宣明而<lb/>
<pb n="KR3k0055_WYG_170-19a"/>
主日大司徒執圭以表位羣有司奉璋而有秩羲和御<lb/>
之而有倫疇人則之而無失運行之次望遲遲以就陽<lb/>
寅賔之時見杲杲而已出　何迴焚柴賦惟天命子之<lb/>
辰惟帝告天之日靈神以之保乂昊穹以之宥密殽核<lb/>
洋溢鼓鐘鏗鍧三靈同感庶物皆精故祭者脩禮之義<lb/>
柴者告成之意燎焜煌而上熏煙勃窣而傍駛朝野美<lb/>
乎聖澤華夷賛乎能事惠浹洽於煇胞恩汪濊於民吏<lb/>
則知柴而致福祭示吉蠲效周室之為理望虞家之有<lb/>
<pb n="KR3k0055_WYG_170-19b"/>
年福福應兮飛燄神神來兮駕煙　王起雍畤舉權火<lb/>
賦伊昔克脩羣祀大合百神聲明雲集文物星陳仰珠<lb/>
旒則嚴其待曙聽玊漏則闇然未晨晦威儀之秩秩迷<lb/>
爼豆之莘莘張華燈而其光不逺秉神燭而其明不均<lb/>
則雍畤之舉權火也莫之與倫既而亭亭有掲燄燄方<lb/>
爇於以觀百里之備於以昭五夜之節拂瑞雲之表乍<lb/>
疑乎燭龍方來入靈壇之中又似乎神光不絶由是薦<lb/>
嘉者於焉仰止執熱者難乎嚮邇電延而自西自東星<lb/>
<pb n="KR3k0055_WYG_170-20a"/>
繁而一彼一此比王屋之火空際不流似陳寳之光祠<lb/>
中乍委則雍畤之義斯焉取斯權火之作為於有為照<lb/>
苾苾與芬芬自明無黷燭蹌蹌與濟濟方表有儀故將<lb/>
崇其明祀立我洪規豈徒散孤光於地表煽丹燄於天<lb/>
垂而已哉　宋宋祁圎丘賦敢問圎丘之狀也其何如<lb/>
矣廣矣大矣略可詳矣上崔嵬以鬱律兮外博敞而神<lb/>
麗遡朱鳥以髙燔兮槩瑰魁而斜峙休氣回復乎其椒<lb/>
兮滎泉滋滲乎其趾魑魅不若泯伏於其逺矣神明肅<lb/>
<pb n="KR3k0055_WYG_170-20b"/>
然離衛乎其邇於是攘之辟之其菑其翳修之平之其<lb/>
炊其畷上三陔以積髙外四門而疏陛列道糊頳重營<lb/>
界紫無縮板以作勞不藉罽而昭侈因天質之自然非<lb/>
人力之攸致崒兮似髙山之在周邦嶻焉若隆睢之亘<lb/>
汾澨及夫涓日肇祀於郊之宫陶匏尚質金石有容璧<lb/>
奠褥以蒼蒼兮鼎敲雲而隆隆百神服食蔓衍乎坎間<lb/>
兮有司守燎燦爛乎壝中　鄭獬圎丘象天賦肇靈壤<lb/>
以髙峙模圎清而上當擇吉土之成基乃定其位倣髙<lb/>
<pb n="KR3k0055_WYG_170-21a"/>
穹之大體以就乎陽由是懽然神意交穆然大貺授徧<lb/>
羣靈以從之祀嚴太祖以為之侑煥乎盛容配乎大就<lb/>
成非人力聳寳勢以下蟠仰合乾儀環太虛而髙覆然<lb/>
則禮有物也其制可象天無形也其端可求故我相法<lb/>
於厚地取𩔖於重丘崇崇其髙隠若積土之固浩浩其<lb/>
大渾如洪覆之周是故有藁秸以藉誠有陶匏以薦禮<lb/>
大裘焉以彰其質蒼璧焉以象其體固異周朝授政築<lb/>
層級之三成漢祀命郊兆重階之八陛　范鎮大報天<lb/>
<pb n="KR3k0055_WYG_170-21b"/>
賦大宋七十有二載符節合於聖神陶鈞運於真宰化<lb/>
至而乾用九令行而風不再泰山四維兮固基圗而静<lb/>
寧黄河一清兮撫期運而茂對元尊降休其如響富媪<lb/>
効珍而弗愛星氣交見景炎青赤之光魚馬兩至道出<lb/>
東西之海於時百靈㑹鈞天之游萬物極崇丘之大鑿<lb/>
井者㒺識帝力仰盆者不知天盖以上方游神治古之<lb/>
表垂意㡬成之會不有反本之報曷為含生之賴况夫<lb/>
西踰月竁之垠東走天池之紀北窮祝栗之野南極濮<lb/>
<pb n="KR3k0055_WYG_170-22a"/>
鉛之地雷出而奮豫風興而披靡穹居草服華體木薦<lb/>
之酋髽首貫胸離身反踵之帥尋聲望景知中國之有<lb/>
至仁梯虛航深示戎狄之無外事順走我轍跡服馴我<lb/>
鞭轡迺有雙觡共觝之獸赤汗赭沬之駟浮琛没羽之<lb/>
珍文鉞碧砮之異諸福之物倜儻竒偉衆變之狀燦爛<lb/>
譎詭按圗牒而未書歴封禪而不至滔滔焉峩峩焉來<lb/>
助祭者波委而嶽畤　明王梅恭祀圎丘賦爾乃振玊<lb/>
輅之殷轔翳華芝之飄摇金貂翼輈錦校扶軺建螭虯<lb/>
<pb n="KR3k0055_WYG_170-22b"/>
之羽斾兮拂雲霞之輕綃儼肅靖之前導兮舞迴飇而<lb/>
飄飄二十八宿五岳四瀆之斾旟迴環矗擁紛不知其<lb/>
㡬許兮目瞑眩而相交列黄麾而豹尾響儀鍠之玉珧<lb/>
被□罽兮馴象山回而嶺峙輝障泥兮仗馬雲滃而川<lb/>
遥於斯時也豐隆排雲雨師汎灑風伯剡然其先驅日<lb/>
馭隨車而散彩於是踰金水出崇墉望清都戾帷宫初<lb/>
海運而天聲忽秋肅而春融奉圭豆者受成於豸史列<lb/>
陛楯者屏息於元戎爾乃達觀於郊丘也廣矣大矣不<lb/>
<pb n="KR3k0055_WYG_170-23a"/>
可述矣上鬱律而摩鴻濛兮下混龎而當地軸外翼騫<lb/>
而雄張兮中深閴而無黷廣連廡之千柱兮繚周垣之<lb/>
相屬眇八觚之直上兮倚青雲而盤矗爛虯霓之夭矯<lb/>
兮拂祥飇之回複恍朱鳥之可摘兮謂南極之在麓魑<lb/>
魅魍魎屏跡而遁藏兮太乙勾陳呵護而清肅疑神變<lb/>
之倏成兮非人力之所築羲和弛御候人告昏甲夜寂<lb/>
寂齋宫沉沉天子方儼而一精而真盥而不薦直而惟<lb/>
寅既而絳幘呼旦靈鼉三嚴元冕峩峩大裘襜襜出自<lb/>
<pb n="KR3k0055_WYG_170-23b"/>
齋宫穆穆登壇司烜告期萬炬畢然熒惑逡廵而泯燿<lb/>
祝融忽霍而相先大和之鍾厥音維洪鯨吼龍吟殷殷<lb/>
隆隆吉事爰始燎煙方通合蕭薌於焦蒸何奔星而走<lb/>
虹闢天閽以受祉昭毖芬於璇穹蒼璧秩秩黄流崇崇<lb/>
三陟三降棣棣雍雍陶匏十二而豐質雲和六變而始<lb/>
終<lb/>
原詩隋盧思道駕出圎丘詩開年簡時日上辛稱天吉<lb/>
平曉禁門開隠隠乗輿出乗輿出九重金根御六龍章<lb/>
<pb n="KR3k0055_WYG_170-24a"/>
移千乗動斾舉百神從黄麾引朱節靈鼓應華鐘神歌<lb/>
已相續神光復相燭風中颺紫煙壇上埋蒼玉　増唐<lb/>
李嶠奉和皇帝丘禮撫事述懐應制詩垂旒滄海晏解<lb/>
網法星空雲散天五色春來日再中稱觴合纓弁率舞<lb/>
應絲桐凱樂深居鎬傳歌盛飲豐　陳子昂奉和皇帝<lb/>
丘禮撫事述懐應制詩雲陛旂常滿天廷玊帛陳鐘石<lb/>
和睿思雷雨被深仁承平信娛樂王業本艱辛願罷瑶<lb/>
池宴來觀農扈春　韓翃扈從郊廟詩丹墀列侍主恩<lb/>
<pb n="KR3k0055_WYG_170-24b"/>
同廏馬翩翩出漢宫奉引乗輿金仗裏親甞賜食玊盤<lb/>
中晝趨行殿旌門北夜宿齋房刻漏東明日駕迴承雨<lb/>
露齊將萬歳及春風　權徳輿朔旦冬至攝職南郊即<lb/>
事詩大明南至應天正朔旦圎丘樂六成文軌盡同尭<lb/>
歴象齋祠忝備漢公卿星辰列位祥光滿金石交音曉<lb/>
奏清更有觀臺稱賀處黄雲捧日瑞昇平　武元衡至<lb/>
日圎丘詩郊廟祗嚴祀齋莊覿上元别開金虎觀不離<lb/>
紫微天樹古長楊接池深太液連仲山方補職文舉自<lb/>
<pb n="KR3k0055_WYG_170-25a"/>
傷年風澀銅壺漏香凝綺閣煙仍聞白雪唱流詠滿鵾<lb/>
絃　裴度至日圎丘詩致齋移祕府祗事見沖襟皓月<lb/>
當延閣祥風自禁林相庭方積玊王度已如金　崔曙<lb/>
至日圎丘詩典籍開書府恩榮避鼎司郊丘資有事齋<lb/>
戒守無為宿霧蒙瓊樹餘香覆玊墀進經逢乙夜展禮<lb/>
值明時勲共山河列名同竹帛垂年年佐堯舜相與致<lb/>
雍熙　韓愈奉和李相公攝事南郊詩燦燦辰角曙亭<lb/>
亭寒露朝川原共澄映雲日還浮飄上宰嚴祀事清途<lb/>
<pb n="KR3k0055_WYG_170-25b"/>
振華鑣圎丘峻且坦前對南山標村樹黄復緑中田稼<lb/>
何饒顧瞻想巖谷興歎倦塵囂　宋蘇軾郊祀慶成詩<lb/>
大祀乾坤合剛辰日月明泰壇朝埽地魄寳夜垂精仰<lb/>
御圎蒼盖環觀海岳城北流吞朔易西極落欃槍升燎<lb/>
靈光答迴鑾瑞霧迎需雲徧枯槁解雨達勾萌　明何<lb/>
景明郊觀詩丹户乾坤闢雕墻海嶽扶瑶壇上星斗琳<lb/>
觀俯虛無輔弼朝元坐勾陳衛紫樞風含浴殿暖雲裊<lb/>
露盤孤好畤瞻春祀嵩髙聽夜呼公侯守禁籞虎旅發<lb/>
<pb n="KR3k0055_WYG_170-26a"/>
金吾玉輦臨犧宰珍饈走膳夫時時聆磬管鬱鬱鎖松<lb/>
梧日月藏金櫃龜龍祕赤符祈天洪洛誥渡海斥秦誣<lb/>
　李夢陽正徳元年郊祀詩壇官秉笏候金鐘月出西<lb/>
南照雪峰不向蓬萊看五色那知天子是真龍　神來<lb/>
擊鼔復吹簧一道虹飛萬丈光閶闔清風摇玊燭至尊<lb/>
獨立殿中央　金輿還内放人看萬戸千門震地懽繡<lb/>
扇徐開龍虎氣君身不動泰山安　倪岳甲辰正元奉<lb/>
命南郊看牲詩漏轉重城夜不扃兩街髙炬燭青冥影<lb/>
<pb n="KR3k0055_WYG_170-26b"/>
連貔虎塵隨路香拂犧牲月滿庭已信卜郊嗤魯史却<lb/>
看在滌重周經明朝復命紅雲殿鵠立金門候曙星<lb/>
胡侍扈駕郊壇陪祭詩朱壇晴雪媚春空雲從天行氣<lb/>
象雄八駿宛迴黄竹路六龍遥向玊華宫爐煙半拂仙<lb/>
人掌樹色微翻少女風應有海神來候駕南端霏霧碧<lb/>
溟濛　郊壇春蹕遶朱城上帝髙居敞玊清五色幡幢<lb/>
空裏見六軍組練月中明雲依黼帳成龍采樂上瑶臺<lb/>
作鳳鳴望秩屢叨陪海嶽涓埃何以答恩榮　趙輔奉<lb/>
<pb n="KR3k0055_WYG_170-27a"/>
和觀車駕祀南郊詩御堤新築浄無埃大駕親承祀事<lb/>
來風定爐煙浮衮冕日髙仙仗護蓬萊鸞旂紛擁雲衢<lb/>
合雉扇遥迎翠輦開更有羽林嚴宿衛桓桓多是出羣<lb/>
才　蔡羽郊壇詩輦道風清碧野平紫煙常自鎖南城<lb/>
行宫歳幸乗龍近仙侣朝來學鳳鳴小殿沉香金氣鬱<lb/>
圎丘芳草玊華清祠官記得天行處萬燭光中候珮聲<lb/>
　唐順之冬至南郊應制詩明王敦大報泰畤禮神君<lb/>
位以南離正宵從甲子分月臨太乙館星動羽林軍除<lb/>
<pb n="KR3k0055_WYG_170-27b"/>
道疑登岱鳴簫異度汾聲容六變合海嶽百靈紛封簡<lb/>
微題字屏帷悉畫雲神光人共見天語帝親聞盛跡誰<lb/>
能賦多慙扈從羣<lb/>
増歌漢郊祀樂歌九重開靈之斿垂惠恩鴻祐休靈之<lb/>
車結元雲駕飛龍羽旄紛靈之下若風馬左蒼龍右白<lb/>
虎靈之來神哉沛先以雨般裔裔靈之至慶隂隂相放<lb/>
怫震澹心靈已坐五音飭虞至旦承靈億牲繭栗粢盛<lb/>
香尊桂酒賔八鄉靈安留吟青黄徧觀此眺瑶堂　原<lb/>
<pb n="KR3k0055_WYG_170-28a"/>
晉郊祀歌整泰壇禮皇神精氣感百靈賔藴朱火燎芳<lb/>
薪紫煙起冠青雲　營泰畤定天衷思心睿謀筮從建<lb/>
表藴設郊宫田燭置權火通歴元旬集首吉飾堦壇坎<lb/>
列室　整泰折祚皇祗衆神感羣靈儀祚有晉暨羣黎<lb/>
溢九有格天庭保萬壽延億齡　宋顔延之天地郊夕<lb/>
牲歌寅威寳命嚴恭帝祀奄受敷錫宅中拓宇宜地稱<lb/>
皇饗天作主月竁來賔日際奉土開元首正禮交樂舉<lb/>
六典聨事九宫列序有牷在滌有潔在爼式薦主衷以<lb/>
<pb n="KR3k0055_WYG_170-28b"/>
答神祜　隋牛𢎞郊昊天上帝歌肇禋嚴祀式奉尊靈<lb/>
因髙盡敬埽地推誠六宗隨光五緯陪營金石諧合絲<lb/>
竹淒清我粢既盛我酌惟明元神是鑒百福來成　増<lb/>
唐圜丘樂歌闓陽播氣甄曜垂明有赫圎宰深仁曲成<lb/>
日麗蒼璧煙開紫營聿遵乾享式降鴻禎　欽惟大帝<lb/>
載仰皇穹始命田燭爰啟郊宫雲門駭聽雷鼓鳴空神<lb/>
其介祀景祚斯融　宋郊祀樂歌在國南方時維就陽<lb/>
以祈帝祉式致民康豆籩鼎爼金石絲簧禮行樂奏皇<lb/>
<pb n="KR3k0055_WYG_170-29a"/>
祚無疆　元郊祀樂章宗祀配饗肇舉明禋嘉玉既設<lb/>
量幣斯陳惟徳格天惟誠感神於萬斯年休命用申<lb/>
有碩斯爼有滌斯牲鑾刀屢奏血膋載升禮崇繭栗氣<lb/>
達尚腥上帝臨止享於克誠　明髙皇帝御製郊祀樂<lb/>
章天垂風露兮雨澤沾黄壤氤氲兮王化全民勤畎畝<lb/>
兮束帛鮮臣當設醼兮奉來前　庖人兮列鼎殽饈兮<lb/>
已成方爼兮載獻願享兮以歆　初獻聖靈兮皇皇穆<lb/>
嚴兮金牀臣令樂舞兮景張酒行初獻兮捧觴　載斟<lb/>
<pb n="KR3k0055_WYG_170-29b"/>
兮載將百辟陪祀兮具張感聖情兮無已拜手稽首兮<lb/>
願享　三獻兮樂舞揚殽俱納兮氣藹而芳祥光朗朗<lb/>
兮上下方况日吉兮時良　旌幢曅曅兮雲衢長龍車<lb/>
鳳輦兮駕飛揚瞻冉冉兮上下方必蒸民兮永樂望<lb/>
進羅列兮燎瘞方炬燄發兮煌煌神變化兮束帛將感<lb/>
至恩兮無量　明南郊祈穀樂章蒸民勸職兮農事專<lb/>
蠶工亦慎兮固桑阡玊帛祗奏兮暨豆籩仰祈大化兮<lb/>
錫臣豐年　鼎烹兮氣馨香羞兮上<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>帝垂享兮以歆<lb/>
<pb n="KR3k0055_WYG_170-30a"/>
蒸民蒙福兮以寧　三獻週兮肅乃儀爼豆敬徼兮弗<lb/>
敢遲願留福兮丕而曰雨曰暘兮若時　祀禮告備兮<lb/>
帝鑒彰精神上達兮感昊蒼雲程肅駕兮返帝鄉臣荷<lb/>
恩眷兮何以忘祥風瑞靄兮彌壇壝蒸民率土兮悉獲<lb/>
豐康　明髙皇帝九章歌金石絲竹之㑹陳兮必五音<lb/>
以諧同命舉枹拊鼔而撫琴兮加寳瑟及以笙鐘磬聲<lb/>
嘹喨而韻窮兮吹塤箎以管從　遥瞻閶闔之開闢兮<lb/>
飛龍前導而翺翔蹁躚鶴舞鳳揚兮鑾輿冉冉而上方<lb/>
<pb n="KR3k0055_WYG_170-30b"/>
侍從景從周匝兮天香馥郁而旌幢張帝衣元雲之衣<lb/>
兮綵霞赤霓而為裳稽首仰瞻遥迓兮聽金玊之鏗鏘<lb/>
　洪龎之方闢兮擁地祗之旌幢麒麟丹鳳之挾車兮<lb/>
角端前驅以騰驤衛護森嚴而凛凜兮於昭穆穆而聖<lb/>
皇稽首鞠躬而駕來兮惟恪勤以趨蹌　天星不息而<lb/>
周章兮擁旌旄而運銀潢旛幢繚繞於大虛兮護從鑾<lb/>
輿而至下方惟五星日月照臨兮邇帝左右而龍斾傍<lb/>
引領以欣覩兮威威而衛帝行　覩旂旛之四維兮列<lb/>
<pb n="KR3k0055_WYG_170-31a"/>
神威而倍張嶽鎮海瀆之㑹兮斂欣地祗之來降陪神<lb/>
迓聖而相從兮擁山鬼於幽篁飛蒼龍而倏然兮清塵<lb/>
導道而妖魅藏矯首以候來兮聖皇為民而錫康　皇<lb/>
天后土之既臨兮享殽饈而美椒漿思隂陽之㑹合兮<lb/>
如臨已而穆穆洋洋躬竭衷以趨蹌兮周旋三獻而奉<lb/>
觴皇皇二聖之優游兮眷予牧民而為王惟天地之恩<lb/>
無極兮獨父母之育相當雖欲報之何以兮但法常經<lb/>
而頤藏　氣氤氲而馥郁兮樂聖駕之旋幢喜雲衢而<lb/>
<pb n="KR3k0055_WYG_170-31b"/>
耿冉兮天廓落而地洪龎因遥送而俯仰兮鑾輿降而<lb/>
達元黄慕神降上之盤桓兮於心曅曅而耿光願民之<lb/>
多福兮每以歳首而奠筐　升沉燎瘞而幻化兮餚饈<lb/>
備納而供勤昌以之而祈谷兮民謳歌而福愈良想天<lb/>
門地維之茫茫兮欲假之來享而難望樂之既成兮必<lb/>
時若而雨暘<lb/>
増詔梁沈約南郊恩詔昧旦夙興念兹治道而刑禮叅<lb/>
用未臻和簡向隅之情永言増歎郊禋載洽幽明允從<lb/>
<pb n="KR3k0055_WYG_170-32a"/>
思隆嘉祉被之兆庻<lb/>
増赦書唐張九齡南郊赦書爰因長至欽謁上元諸侯<lb/>
駿奔來於穆之相百神受職率咸秩之文六變已陳三<lb/>
獻斯畢豈予一人之福亦爾萬邦之賴宜因咸和之際<lb/>
俾承厚下之澤　天寳十載南郊赦書爰以土徳承漢<lb/>
火行是憑大易之辭用紹前王之烈獻歳初吉乗時布<lb/>
和展禮崇禋竭誠昭布庶叶發生之序載覃雷雨之祥<lb/>
増制唐景龍三年十一月二十三日拜南郊制朕自臨<lb/>
<pb n="KR3k0055_WYG_170-32b"/>
四海於今五年幸承祧社之靈未展郊丘之謁方今朔<lb/>
風候律南至登辰乗上日而恭饗奉髙禋而肅事揚祖<lb/>
宗之休命酌壇場之令典百神受職三才合契備殷薦<lb/>
之容行昭報之禮豈惟靈光所燭但驗其徵方冀後先<lb/>
不違實受其福　陸贄貞元九年冬至大禮大赦天下<lb/>
制協天地㑹昌之運實宗社無疆之休慶既荷於元功<lb/>
禮有昭於大報是與公卿大夫䖍奉犧牲恭奠珪璧陳<lb/>
其文物薦其馨香𩔖秩於太壇朝享於清廟率職來助<lb/>
<pb n="KR3k0055_WYG_170-33a"/>
萬邦攸同備物致嚴百禮具舉誠慕獲展神人允諧<lb/>
増議唐長孫無忌昊天上帝及五帝異同議按史記天<lb/>
官書等太微宫有五帝者自是五精之神五星所奉以<lb/>
其是人主之象故况之曰帝亦如房心為天王之象豈<lb/>
是天乎周禮云兆五帝於四郊又云祀五帝則掌百官<lb/>
之誓戒惟稱五帝皆不言天此自太微之神本非昊天<lb/>
之祭今請憲章姬孔取王去鄭四郊迎氣存太微五帝<lb/>
之祀南郊明堂廢緯書六天之議　又太宗皇帝配天<lb/>
<pb n="KR3k0055_WYG_170-33b"/>
議伏見永徽二年七月詔建明堂追奉太宗已遵嚴配<lb/>
今乃降配五神不得對越天帝深乖明詔之意又臣謹<lb/>
上考殷周下洎貞觀並無一代兩帝同配於明堂伏惟<lb/>
髙祖太武皇帝躬受天命奄有神州創改舊物體元居<lb/>
正為國始祖抑有舊章請奉祀於圎丘以配昊天上帝<lb/>
太宗文皇帝道格上元功清下瀆拯率土之塗炭布大<lb/>
造於生靈請宗祀於明堂以配上帝　唐紹請以正冬<lb/>
至日祀圎丘議臣聞禮以冬至祀圎丘於南郊者以其<lb/>
<pb n="KR3k0055_WYG_170-34a"/>
日行躔次極於南際是日一陽生為天地交際之始故<lb/>
易曰復其見天地之心乎即冬至卦象也甲子但為六<lb/>
旬之首一年之内隔月常遇既非大㑹晷運未周惟總<lb/>
六甲之辰助四時而成歳今欲避環周以取甲子是背<lb/>
大吉而就小吉也　獨孤及景皇帝配昊天上帝議按<lb/>
禮自古必以首封之君配昊天上帝惟漢崛起豐沛豐<lb/>
公太公皆無位無功徳不可以為祖宗故漢以髙皇帝<lb/>
為太祖伏惟太祖景皇帝以柱國之任翼周弼魏建封<lb/>
<pb n="KR3k0055_WYG_170-34b"/>
於唐髙祖因之遂以為有天下之號今若以髙祖創業<lb/>
當躋其祀是棄三代之令典遵漢代之末制黜景皇帝<lb/>
之大業同於豐公太公之不祀失孰甚焉謹稽禮文配<lb/>
食天帝之制請仍舊典<lb/>
原表梁簡文帝上南郊頌表雖周郊南甸宗伯之官徒<lb/>
設漢興北畤寅恪之道未隆而體元含極先後弗違典<lb/>
盛望禋理通孝敬潔静之禮載光禘郊之風斯洽　増<lb/>
唐令狐楚賀南郊表光膺大寳茂對上元盡誠信以奉<lb/>
<pb n="KR3k0055_WYG_170-35a"/>
先極婉愉而致養孝光夷貊悌達神明方將告成功敷<lb/>
顯號惟天為大俾衆庶咸新如日之昇與品物相見六<lb/>
幽傾耳四海翹首<lb/>
原啓梁元帝慶南郊啓大裘而冕陶匏以質黄鐘既奏<lb/>
雲門斯舞樂諧六變歌陳九徳感天動神式展誠敬<lb/>
原頌梁簡文帝南郊頌臣聞惟天為大聖人敬其徳知<lb/>
㡬其神至人契其道故龍官弱言之后合揆於蒼旻鳥<lb/>
紀垂衣之君昭格於上帝皇帝之御天下也緯天維理<lb/>
<pb n="KR3k0055_WYG_170-35b"/>
地軸移澆風於末俗反淳正於區中化不言而先顯教<lb/>
不言而已肅九垓同軌四海無波塵清世晏蒼兕無所<lb/>
用其武功運謐時雍鵷鷺咸並脩其文徳玊門罷堠紫<lb/>
塞沈烽畫一之政萬代表於時和三章之律百姓沐於<lb/>
仁壽於是龍光之地日浴之鄉紫舌黄支頭飛鼻飲自<lb/>
西自南無思不服由是嘉祥被衆瑞發金人澤馬丹甑<lb/>
玊雞三角九尾四肩六足參差於郊藪布濩於宫闈乃<lb/>
以恭肅神祗理通孝敬江左以來爽塏未闢爰命將作<lb/>
<pb n="KR3k0055_WYG_170-36a"/>
揆日載營三靈叶響百工咸事宛如神造儼𩔖仙居五<lb/>
達四通廓郊彌澤南瞻重岳北眺芒嶺東臨灞滻西望<lb/>
舊豐紆餘委蛇丘陵起伏澎湃嶤屼山川異態飛梁邃<lb/>
宇洞燭空懸紫殿仙宫霞褰鳥翥其辭曰肅恭明神逖<lb/>
聽前踵配天道尊迎陽義重元酒陶匏燔柴雲聳跨舜<lb/>
論韶籠堯稱拱郊宫載静紫壇新謐肅肅禁衛隂隂仙<lb/>
室六戎列野八鑾昭日架殿星羅重宮霧出康哉徳盛<lb/>
美矣時豐三辰増曜七政永崇五方來洎四隩兹通懸<lb/>
<pb n="KR3k0055_WYG_170-36b"/>
繩度窄駕鹿追風既敷懋化復覩瑞滋金車出野玊露<lb/>
霑墀紫脱神章華平瑞芝長愉汪濊永固雍熙　増明<lb/>
方孝孺郊祀頌赫赫太祖受命孔時黄鉞朱旗載清九<lb/>
圍復天之常脩人之紀惟聖天子皇祖是嗣奉承天心<lb/>
克受帝祉乃諏令辰正月壬午誓戒臣工大祀攸舉陽<lb/>
徳顯融斂戢羣隂天開日舒百神鑒臨玉輅出郊樂備<lb/>
不作齋於祠宫盛服儼恪肅肅于動栗栗于言上帝在<lb/>
兹敢有弗䖍昭哉廣殿取𩔖明堂金鋪瑶礎勢切穹蒼<lb/>
<pb n="KR3k0055_WYG_170-37a"/>
鼎爼既豐幣玊既飭地燭煒煌騂牲芬苾乗輿徐來及<lb/>
門而趨執圭屏息仰覿天居乃盥乃薦乃綏乃燎儼若<lb/>
居歆覩其色笑分命羣僚獻於羣神合敬同誠百禮具<lb/>
陳雲君岳祗海王瀆伯厥靈洋洋來舉飲食帝謂天子<lb/>
致孝事天爰錫純嘏子孫萬年太祖歎言天子至仁恩<lb/>
加黎庻四夷咸賔天子稽首受天之祚拜跪周旋如奉<lb/>
寳璐樂止禮成夜氣正中星斗交羅其光□□聖情欣<lb/>
豫上帝予撫萬口同聲昔未嘗覩還坐法宫端拱受朝<lb/>
<pb n="KR3k0055_WYG_170-37b"/>
至和盈庭如聞九韶<lb/>
増祝文唐郊天祝文大明南至長晷初升萬物權輿六<lb/>
氣資始式遵彞典慎脩禮物敬以玉帛犧齊粢盛庶品<lb/>
備兹禋燎祗薦潔誠　明南郊祈穀祝文候維啟蟄農<lb/>
事將舉爰以兹辰敬祈洪造謹率臣僚以玉帛犧齊粢<lb/>
盛衆品備斯明潔恭祀上帝於大享殿仰希垂鑒賜福<lb/>
烝民俾五穀以皆登普萬方之咸賴<lb/>
増序明宋濓郊禋慶成詩序郊祀之禮始於有虞氏至<lb/>
<pb n="KR3k0055_WYG_170-38a"/>
　周大備秦漢以來寖渉不經且惑於六天六帝之說莫<lb/>
　之適從君國子民者不能恭嚴祀事徃徃遣大臣攝之<lb/>
　惟我皇上一據禮經而洗千古之陋每歳親升泰壇昭<lb/>
　事上帝恪恭寅畏有赫其臨隂斂陽舒降甘風雨覃及<lb/>
　寰宇物無疵厲行見鳳凰降而龜龍假矣聲歌之發兹<lb/>
　非其時乎<hi>本集郊禋慶成詩序</hi>
　<lb/>
　<lb/>
<pb n="KR3k0055_WYG_170-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑑𩔖函卷一百六十五<lb/>
</p>
<p>
</p>
  </div>
</body>
</text>
</TEI>
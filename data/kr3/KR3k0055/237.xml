<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR3k0055_WYG_237-1a"/>
　欽定四庫全書<lb/>
御定淵鑒𩔖函卷二百三十二<lb/>
　　邊塞部三<hi>南蠻總叙東盤瓠種趙廩君種  牂柯    謝  西    南平</hi>　<hi>板楯蠻兖州</hi>
　　　<hi>獠牢夜郎國哀    六詔</hi>　<hi>滇/苗</hi>　<hi>邛都/西爨</hi>　<hi>筰都/東爨</hi>　<hi>冉駹國昆彌</hi>
　　　<hi>緬國附</hi>
　　　南蠻總叙<lb/>
　原杜氏通典曰南蠻在唐虞與之要質故曰要服夏商<lb/>
　之時漸為邊患暨周黨衆彌盛故詩曰蠢爾蠻荆大邦<lb/>
<pb n="KR3k0055_WYG_237-1b"/>
　為讎楚武王時蠻與羅子共敗楚師殺其將屈瑕楚師<lb/>
　後振遂屬於楚及呉起相悼王南幷蠻越遂有洞庭蒼<lb/>
　梧之地秦昭王使将伐楚略取蠻夷置黔中郡漢興以<lb/>
　後時有寇盗其西南諸夷夜郎之屬悉平定置郡縣公<lb/>
　孫述時夜郎大姓為漢保境後漢初從番禺江奉貢光<lb/>
　武建武中武陵蠻帥單程大㓂郡縣漢将劉尚戰敗數<lb/>
　歳方平順帝時武陵太守增其租賦蠻又舉種反殺鄉<lb/>
　吏東晋時沔中蠻因劉石亂後漸徙陸渾以南徧滿山<lb/>
<pb n="KR3k0055_WYG_237-2a"/>
谷宋齊以後荆雍二州各置校尉撫寕之互受南北朝<lb/>
封爵至後魏末暴患滋甚僭稱侯王屯㩀峽路斷絶行<lb/>
旅周武帝遣陸騰大破之其獠初因蜀李勢亂後自蜀<lb/>
漢山谷出侵擾郡縣至梁時州郡每歳伐獠以為利及<lb/>
後周平梁益自爾遂同華人矣　増文獻通考曰隋置<lb/>
辰州以處蠻唐置錦州溪州巫州叙州皆其地也唐季<lb/>
蠻酋分㩀其地自署刺史晋天福中馬希範襲父業有<lb/>
湖南溪州刺史彭士然等以溪錦蔣州歸馬氏立銅柱<lb/>
<pb n="KR3k0055_WYG_237-2b"/>
為界宋建隆四年慕容延釗平湖湘知溪州彭允林刺<lb/>
史田洪贇等列狀歸順詔仍其官太平興國八年錦溪<lb/>
叙富四州蠻相率詣辰州願比内郡民輸租稅詔不許<lb/>
自後首領入貢不絶最大者曰彭氏彭氏世有溪州州<lb/>
有三曰上中下總二十州皆置刺史而以下溪州刺史<lb/>
兼都誓主十九州皆隷焉謂之誓下州熙寕初天子方<lb/>
用兵以威四荒湖北提刑趙鼎言峽州洞酋刻剥無度<lb/>
蠻衆願内附屬辰州遂以章惇察訪湖北經制蠻事北<lb/>
<pb n="KR3k0055_WYG_237-3a"/>
江諸蠻𨽻辰州在黔之西南阻五溪漢黔中地為羈縻<lb/>
州三十六而下溪州為大彭氏世居之南江諸蠻自辰<lb/>
州達於長沙各有溪峒本唐郡縣五代失守諸蠻分據<lb/>
其地曰叙曰峡曰中勝曰元則舒氏居之曰奨曰錦曰<lb/>
懿曰晃則田氏居之曰富曰鶴曰保順曰天賜曰古則<lb/>
向氏居之惇既經制於是南江之舒氏北江之彭氏梅<lb/>
山之蘇氏誠州之楊氏相繼納土創立城寨使之比内<lb/>
地為王民置沅誠二州　續文獻通考曰真宗咸平五<lb/>
<pb n="KR3k0055_WYG_237-3b"/>
年施蠻數擾召問廵襝使侯廷賞對曰蠻無他求惟欲<lb/>
鹽爾因詔䕫州路轉運使丁謂與之諸蠻感恱於是與<lb/>
溪州蠻皆歳輸粟易鹽邊粟有三年之積元初置沿邊<lb/>
溪峒招討使司至正初施南叛詔諭降之更為施南道<lb/>
宣慰司廢富州為散毛峒尋又更散毛誓厓為宣撫司<lb/>
以順州為忠建軍置湖南鎮邊宣慰使司置石溪峒長<lb/>
官司於故西髙州又改髙羅寨為宣撫司其後施州峒<lb/>
蠻叛招降之進州為施南招討司無何明玉珍起蜀盡<lb/>
<pb n="KR3k0055_WYG_237-4a"/>
據其地明討平之分設宣慰安撫及各長官司焉<lb/>
　　南蠻總叙二<lb/>
増姑射　軒轅<hi>山海經云姑射國在海中屬列姑射西南山環之大蟹在海中列姑射在河洲</hi>
<hi>中軒轅國在此窮山之際其不夀者八百歳</hi>　大人　君子<hi>又云大人國為人大坐而削船</hi>
<hi>君子國其人衣冠帶劍使二大虎在旁其人好譲不争有薰華草朝生夕死</hi>　讙兜　巫咸<lb/>
<hi>又云讙兠其為人人面有翼鳥喙方捕魚一曰在畢方東或曰讙朱國巫咸國在女丑北右手操青蛇左手操</hi>
<hi>赤蛇在登葆山羣巫所從上下也</hi>　穿胸結胸　儋耳聶耳<hi>又曰貫胸國其為人</hi>
<hi>胸有竅一曰在臷國東結胸國其人結胸郭璞注臆前出如人結喉也  異物志云儋耳夷生則鏤其頭皮垂</hi>
<pb n="KR3k0055_WYG_237-4b"/>
<hi>相連并鏤其耳匡為數行與項相連狀如雞腸下垂肩上食藷以積藷為業山海經云聶耳之國在無腸國東</hi>
<hi>使兩文虎為人兩手聶其耳郭璞注云言耳長行則以手攝持之也</hi>　一目一臂　三首<lb/>
三身<hi>山海經云一目國一目中其面而居一臂國一臂一目一鼻孔有黄馬虎文一目而一手  三首國</hi>
<hi>為人一身三首在鑿齒東三身國在夏后啟北一首而三身</hi>　丈夫　女子<hi>又云丈夫國在</hi>
<hi>維鳥北其為人衣冠帶劍女子國在巫咸北郭璞注有黄池婦人入浴出即懐娠矣若生男子三歳輒死</hi>
長股長臂　無□無腸<hi>又云長股之國在雄常北被髮一曰長脚長臂人身如中人而</hi>
<hi>臂長二丈以𩔖推之則此人脚過三丈矣黄帝時至又曰在焦僥東捕魚海中無□之國在長股東為人無□</hi>
<hi>無腸國在深目東其人長而無腸也郭璞注□肥腸也其人穴居食土無男女死即埋之其心不朽死百廿歳</hi>
<pb n="KR3k0055_WYG_237-5a"/>
<hi>仍復更生</hi>　跂踵　竒肱<hi>又云跂踵國在拘纓東為人大兩足亦大一曰大踵竒肱之國其人</hi>
<hi>一臂三目乗文馬</hi>　黒齒國　黄頭人<hi>又云黒齒國為人黑齒郭璞注倭國東四千餘</hi>
<hi>里有裸國裸國東南有黒齒國船行一年可至也或異物志云黄頭人羣相隨行無常居䖏齒與禽獸同  依</hi>
<hi>大樹以草披其枝上而庇隂其下髪正黄如帚見漢人散入草終不可得也</hi>　裸形　繡面<lb/>
<hi>南夷志曰裸形蠻在尋傳城西三百里為巢穴謂之野蠻閣羅鳯既定尋傳蠻野蠻散居山谷集戰即召之亦</hi>
<hi>無君長女多男少無田農衣服惟有木皮以蔽形  繡面蠻生一月則刺面青黛塗之如繡状</hi>　厭火<lb/>
　反風<hi>山海經云厭火國獸身黒色生火出其口中一曰在讙朱東  太平御覽曰道書反風之國香</hi>
<hi>逆風聞千里也</hi>　量水川　歐絲野<hi>南夷志曰量水川在滇地南兩日行漢舊黎州地川</hi>
<pb n="KR3k0055_WYG_237-5b"/>
<hi>中有天池其池水南流出一石竇中水流甚廣石竇甚狭蠻土云此竇忽窒空則百姓憂溺  山海經云歐絲</hi>
<hi>之野在大踵東一女子跪據樹歐絲三桑無枝在歐絲東其木長百仞無枝郭璞注言噉桑而吐絲蓋蠶𩔖也</hi>
　蜮國　鮫人<hi>又云有蜮山者有蜮民之國桑姓食黍射蜮是食有人方杆弓射黄蛇名曰蜮</hi>
<hi>人郭璞注蜮短狐也似鼈含沙射人中之則病死此山出之亦以名云  博物志云南海水有鮫人水居如魚</hi>
<hi>不廢織績其眼並泣珠</hi>　甘棠　殊柰<hi>唐書曰甘棠國在大海之南貞觀十年與末俱婆國</hi>
<hi>同日朝貢也又曰貞觀二年殊柰國遣使貢方物殊柰者崑崙人  在林邑南去交趾海行月餘俗習文字路</hi>
<hi>絶逺古未甞朝中國</hi>　無論　加陳<hi>南州異物志曰無論國有大道左右種枇杷諸花果白日</hi>
<hi>行其下隂涼蔽熱十餘里一亭皆有井水食麥飯飲蒲桃酒如膠若飲以水和之其味甘美  加陳在□營西</hi>
<pb n="KR3k0055_WYG_237-6a"/>
<hi>南</hi>　折腰　穿鼻<hi>廣志曰折腰濮其俗生子皆折其腰  南夷志曰穿鼻蠻在柘東以徑尺</hi>
<hi>金環穿鼻中下垂過頤君長即以絲繩繫使人牽起乃行其次者花頭金釘两枚從鼻两邊穿令透下</hi>
金齒銀齒　毛民羽民<hi>唐書南蠻傳有黒齒金齒銀齒三種見人以漆及鏤金銀餙齒</hi>
<hi>寢食則去之有山海經云毛民國為人身生毛神異經云八荒之中  毛人焉長七八尺皆人形身軀頭上皆</hi>
<hi>毛毛如獼㺅口吐舌上脣覆面下脣覆胸山海經云羽民國其人長頭身生羽外國圖曰羽民羽飛不能逺其</hi>
<hi>人卵産去九疑四萬里</hi>　獨錦　長鬃<hi>南夷志曰獨錦蠻烏蠻種也在秦藏川去安寕兩日</hi>
<hi>程其族多姓李異牟尋母即獨錦蠻女也有季負藍貞元中為大将軍在㪍弄川為城使  又曰長鬃揀鋒二</hi>
<hi>蠻部落鬃黒而長當額前為一長鬃髻下過臍每行則以物撐起君長使两女在前各持一物撐之今為南詔</hi>
<pb n="KR3k0055_WYG_237-6b"/>
<hi>所并</hi>　三苖　百濮<hi>山海經云三苖國在赤水東神異經云西荒中有人焉皆人形而腋下有</hi>
<hi>翼不能飛名曰苖民為人饕淫無禮外國圖曰昔唐以天下授虞舜有苖之君非之苖之民浮黒水入南海是</hi>
<hi>為三苗氏去九疑三萬三千里有左傳糜人率百濮聚于選將伐楚釋例曰建寕郡南  濮夷濮夷無君長各</hi>
<hi>以邑落自聚故稱百濮永昌郡博雲南郡在建寕南二十五里治雲南縣亦多夷濮分布山野時㓂抄為郡邑</hi>
<hi>害郡西南千百里徼外有尾濮尾若龜尾長四五寸欲坐輒先穿地以安其尾若邂逅誤折其尾便死其地並</hi>
<hi>西南蒲羅蓋尾濮之地名也郭義恭廣志曰木棉濮土有木棉樹多葉又房甚繁房中綿如蠶所作其大如拳</hi>
<hi>又文面濮其俗劖面以青畫之赤口濮在永昌南其俗折其齒劖其脣使赤又露身無衣服黒僰濮在永昌西</hi>
<hi>南山居耐勤苦其衣服婦人一幅為帬㦯以貫頭丈夫以榖皮布為衣其境出白蹄牛馬犀象武魄金桐花布</hi>
<pb n="KR3k0055_WYG_237-7a"/>
　繡脚　雕題<hi>南夷志曰繡脚蠻於踝上腓下周匝刻為文彩衣以緋布  異物志曰雕題國</hi>
<hi>畫其面及身刻其肌而青之或若錦衣或若魚鱗</hi>　交脛　岐舌<hi>山海經曰交脛國在貫胸</hi>
<hi>東其人交脛岐舌國在不死東其人舌皆岐外國圖曰交脛民長四尺</hi>　沃國　炎人<hi>又云</hi>
<hi>有沃之國沃民是䖏鳯皇鳥之卵是食甘露是飲非其欲其味皆存也  博物志云炎人之國其親戚死刳肉</hi>
<hi>棄之然後埋其骨乃成孝子</hi>
　　盤瓠種<lb/>
原杜氏通典曰盤瓠種昔帝嚳時患犬戎入宼乃訪募<lb/>
天下有能得犬戎之將軍頭者妻以少女盤瓠銜其將<lb/>
<pb n="KR3k0055_WYG_237-7b"/>
軍首而至乃以女配之入南山<hi>即五溪之中山</hi>止石穴中其後<lb/>
滋蔓號曰蠻夷有邑君長名渠帥曰精夫相呼為姎徒<lb/>
<hi>説文曰姎女人自稱姎我也鳥郎切</hi>長沙黔中五溪蠻皆是也<hi>一辰溪二酉溪三巫</hi>
<hi>溪四武溪五沅溪</hi>秦昭王使白起伐楚略取蠻夷始置黔中郡<lb/>
漢興改為武陵郡歳令大人輸布一匹小口二丈是謂<lb/>
賨布　後漢光武建武二十三年十二月武陵蠻精夫<lb/>
相單程等大㓂郡縣遣武威將軍劉尚發南郡長沙武<lb/>
陵兵萬餘人乗船泝沅水入武溪擊之尚輕敵深入悉<lb/>
<pb n="KR3k0055_WYG_237-8a"/>
為所沒又遣伏波將軍馬援将兵至臨沅擊破之單程<lb/>
等飢因乞降㑹援病卒謁者宋均為置吏以司之羣蠻<lb/>
遂平　永和初武陵太守上書以蠻夷率服可比漢人<lb/>
增其租賦議者皆以為可尚書令虞詡獨奏曰自古聖<lb/>
王不臣異俗非徳不能及威不能加其心貪婪難率以<lb/>
禮是故羈縻而撫綏之附則受而不逆叛則棄而不追<lb/>
先帝舊典貢稅多少所由来乆矣今猥増之必有怨叛<lb/>
計其所得不償所費帝不從其冬澧中漊中蠻<hi>漊水出今澧陽</hi>
<pb n="KR3k0055_WYG_237-8b"/>
<hi>郡縣漊音婁</hi>果攻刼州郡討破之蜀先主章武初吴将李異<lb/>
屯巫秭歸<hi>今巴東郡縣秭音子</hi>先主遣将軍呉班攻破之於是武<lb/>
陵五溪蠻夷相率響應　増桂海虞衡志曰猺本盤瓠<lb/>
之後其地山溪髙深介於巴蜀湖廣間緜亘數千里椎<lb/>
髻跣足衣斑斕布褐名為徭而實不供征役各自以逺<lb/>
近為伍兒始生以鐵如其重漬之毒水兒長大鍜其鋼<lb/>
以製刀終身用之戰則一槍一弩相将而前執槍者前<lb/>
却不常以衛弩執弩者口銜刀而手射人徭之屬桂林<lb/>
<pb n="KR3k0055_WYG_237-9a"/>
者興安靈川臨桂義寕古縣諸邑皆廹近山徭最強者<lb/>
曰羅曼徭麻園徭其餘如黄沙甲石嶺屯褒江贈脚黄<lb/>
邨赤水藍思巾江竦江定花冷石白面黄意大利小平<lb/>
灘頭丹江閃江等徭不可勝數山谷間稻田無幾四出<lb/>
剽掠飄忽徃来州縣知則已趕入巢穴分屯路口久成<lb/>
勞費常以山貨沙版滑石之屬竊與民博鹽米若一切<lb/>
閉截無所得食且冒死突出為毒滋烈宋乾道九年夏<lb/>
遣吏經理之悉罷官軍専用邊民籍分為五十團使捍<lb/>
<pb n="KR3k0055_WYG_237-9b"/>
小㓂不待報官徭犯一團諸團鳴鼔應之次告諭近徭<lb/>
毋得犯法則通其博易之路皆讙然聼命擇果敢吏将<lb/>
桑江歸順五十二徭深入生徭羅曼等洞尤狼戾素不<lb/>
賓化者亦以近徭利害諭之悉從乃為置博易場二一<lb/>
在義寕一在融州之榮溪天子誕節首領得赴屬縣與<lb/>
犒宴諸徭大悦伍籍遂定保障隐然萬一逺徭弗率必<lb/>
須先破近徭近徭欲動必須克勝邊團數月諸徭團長<lb/>
袁臺等數十詣經略司謁謝悉紫袍巾裹横挺犒以銀<lb/>
<pb n="KR3k0055_WYG_237-10a"/>
盌綵絁鹽酒又各以誓状来略云某等既充山職今當<lb/>
鈐束男姪男行持棒女行把麻任從出入不得生事上<lb/>
有太陽下有地宿其飜背者生兒成驢生女成豬舉家<lb/>
滅絶不得飜面說好背面説惡不得偷寒送煖上山同<lb/>
路下水同船男兒帶刀同一邊一㸃一齊同殺賊不用<lb/>
此款者並依山例山例者誅殺也遂以上聞詔許之<lb/>
　　廩君種一<lb/>
原杜氏通典曰廩君種不知何代初巴氏樊氏曋<hi>音審</hi>氏<lb/>
<pb n="KR3k0055_WYG_237-10b"/>
相氏鄭氏五姓皆出於武落鍾離山<hi>即今夷陵郡巴山縣</hi>其山有<lb/>
赤黒二穴巴氏之子生於赤穴四姓之子皆生黒穴未<lb/>
有君長共立巴氏子務相是為廪君從夷水下至鹽陽<lb/>
<hi>按今夷陵郡巴山縣清江水一名夷水</hi>廪君於是居平夷城四姓皆臣之<lb/>
巴梁間諸巴皆是也　増後漢書曰漢興南郡太守靳<lb/>
疆請一依秦時故事至建武二十三年南郡潳山蠻雷<lb/>
遷等始反叛宼掠百姓遣武威将軍劉尚将萬餘人討<lb/>
破之徙其種人七千餘口置江夏界中今沔州蠻是也<lb/>
<pb n="KR3k0055_WYG_237-11a"/>
和帝永元十三年巫蠻許聖等以郡収稅不均懐怨恨<lb/>
遂屯聚反叛聖等依憑阻隘久不破諸軍乃分道並進<lb/>
或自巴郡魚復數路攻之大破聖等乞降徙置江夏元<lb/>
和三年江夏蠻復反㓂患累年廬江太守陸康討破之<lb/>
餘悉降散<lb/>
　　廪君種二<lb/>
増擲劍　浮船<hi>後漢書曰巴氏子四姓子共擲劍石穴約能中者為君巴氏子務相獨中又各</hi>
<hi>乗土船約能浮者為君餘姓悉沈唯務相獨浮因共立為廪君</hi>　穴分赤黒　石並隂<lb/>
<pb n="KR3k0055_WYG_237-11b"/>
陽<hi>上見前荆州圖曰夷陵縣西一獨山有石穴二大石並立穴中相去一丈俗名隂陽石隂石常温陽石常</hi>
<hi>燥</hi>　廪君為白虎　鹽女化飛蟲<hi>後漢書曰廪君死魂魄世為白虎  又曰</hi>
<hi>鹽水有神女謂廪君曰此地廣大魚鹽所出願留共居廩君不許鹽神暮輒来取宿旦即化為蟲與諸蟲羣飛</hi>
<hi>揜蔽日光天地晦冥廩君射殺之</hi>
　　板楯蠻一<lb/>
原杜氏通典曰板楯蠻秦昭㐮王時有白虎於蜀巴漢<lb/>
之境傷害千餘人昭王乃募有能殺虎者賞邑萬家時<lb/>
有巴郡閬中夷廖仲等射殺白虎昭王以其夷人不欲<lb/>
<pb n="KR3k0055_WYG_237-12a"/>
加封乃刻石盟要復夷人頃田不租十妻不算傷人者<lb/>
論殺人得以賧錢贖死<hi>何承天纂文曰賧蠻夷贖罪貨也賧徒濫反</hi>盟曰秦<lb/>
犯夷輸黄龍二雙夷犯秦輸清酒一鍾夷人安之　漢<lb/>
髙帝為漢王發夷人還伐三秦秦地既定乃遣還巴中<lb/>
復其渠帥羅朴督鄂度夕龔七姓不輸租賦餘户乃歳<lb/>
入口錢四十巴人呼賦為賨謂之賨人焉世號為板楯<lb/>
蠻夷閬中有渝水其人多居水左右天性勁勇初為漢<lb/>
前鋒數陷陣俗喜歌舞髙帝命樂人習之所謂巴渝舞<lb/>
<pb n="KR3k0055_WYG_237-12b"/>
也遂積代服從後漢以後郡守常率以征伐靈帝光和<lb/>
三年巴郡板循蠻叛靈帝乃問益州計吏方略漢中計<lb/>
程苞對曰板循七姓以射殺白虎立功先世復為𦍑人<lb/>
其人勇猛善戰昔安帝永初中𦍑入漢川郡縣破壞得<lb/>
板楯救之羌死敗殆盡號為神兵桓帝建和二年羌復<lb/>
大入實頼板楯連摧破之前車騎將軍馮緄南征武陵<lb/>
亦倚板楯以成其功近益州郡縣亂太守李顯之亦以<lb/>
板楯討而平之忠功如此本無惡心但長吏鄉亭更賦<lb/>
<pb n="KR3k0055_WYG_237-13a"/>
至重僕役箠楚過於奴𨽻含怨呼天叩心窮谷以致叛<lb/>
扆非有謀主僭號以圖不軌今但遣明能牧守自然安<lb/>
集不煩征伐也帝從其言遣太守曹謙宣詔赦之即皆<lb/>
降服　漢末天下亂自巴西之宕渠遷於漢中楊車坂<lb/>
抄掠行旅號為楊車巴魏武克漢中李特祖将五百家<lb/>
歸之魏武又遷於略陽北復號為巴氐　其沔中蠻至<lb/>
晋時北遷陸渾滿於山谷宋時荆州置南蠻校尉雍州<lb/>
置寕蠻校尉以領之如蠻人順附者一户輸榖數斛<lb/>
<pb n="KR3k0055_WYG_237-13b"/>
後周明帝時蠻帥冉令賢向五子王等反攻陷白帝武<lb/>
帝天和初詔開府陸騰討之斬首萬餘級騰乃積其骸<lb/>
骨於水邏城側為京觀後蠻蜑見者輒大號哭自此狼<lb/>
戾之心輟矣　信州舊理白帝騰更於蜀先主故城南<lb/>
八陣之北臨江岸築城移置信州又以巫縣信陵秭歸<lb/>
並是硤中要險於是築城置防以為襟帶焉<lb/>
　　板楯蠻二<lb/>
増射白虎　輸黄龍<hi>俱見前</hi>
<pb n="KR3k0055_WYG_237-14a"/>
　　牂柯<lb/>
原杜氏通典曰牂柯渠帥姓謝氏舊臣中國代為本土<lb/>
牧守隋末大亂遂絶唐貞觀中遣使脩職貢勝兵戰士<lb/>
數萬於是列其地為牂州　増文獻通考曰北去兖州<lb/>
一百五十里東至辰州二千四百里南至交州一千五<lb/>
百里西至昆明九百里土氣鬱熱多霖雨稻粟再熟無<lb/>
城郭徭役唯征戰時相屯聚刻木為契風俗物産略與<lb/>
東謝同<lb/>
<pb n="KR3k0055_WYG_237-14b"/>
　　東謝<lb/>
増舊唐書曰東謝蠻其地在黔州之西三百里南接守<lb/>
宫獠西連夷子北至蠻土宜五榖不以牛耕但為畬田<lb/>
每歳易俗無文字刻木為契散在山洞間依樹為層巣<lb/>
而居汲流以飲皆自營生業無賦稅之事謁見貴人皆<lb/>
執鞭而拜有功勞者以牛馬銅鼔賞之讌聚則擊銅鼔<lb/>
吹大角歌舞以為樂好帶刀劍丈夫衣服有衫襖大口<lb/>
袴右肩上斜束皮帶装以螺殼虎豹猿狖及犬羊皮以<lb/>
<pb n="KR3k0055_WYG_237-15a"/>
為飾坐必蹲踞男女椎髻以緋束之後垂向下其首領<lb/>
謝元深世為酋長謝氏一族法不育女自云髙姓不可<lb/>
下嫁故也貞觀三年元深入朝冠烏熊皮以金銀絡額<lb/>
身披毛帔韋皮行縢而著履中書侍郎顔師古奏言昔<lb/>
周武王時天下太平逺國入款周史乃書其事為王會<lb/>
篇今萬國来朝至如此輩章服實可圖寫請撰為王會<lb/>
圖從之以其地為應州仍拜元深為刺史領黔州都督<lb/>
府又有南謝首領謝強與西謝鄰俱来朝見為南夀州<lb/>
<pb n="KR3k0055_WYG_237-15b"/>
刺史後改為荘州貞元十三年正月西南蕃大酋長繼<lb/>
襲蠻州刺史資陽郡公宋鼎左右大首領卭州刺史謝<lb/>
汕左右大首領繼襲攝蠻州巴江縣令宋萬𫝊界首子<lb/>
弟大首領牂州錄事參軍謝文經来朝黔中經略招討<lb/>
觀察使王礎奏前件刺史建中三年一朝貢自後更不<lb/>
許隨例入朝今年懇訴稱州接牂柯同被聲教獨此排<lb/>
擯竊自慙耻謹遣隨牂柯等朝貢伏乞特賜優諭兼同<lb/>
牂柯刺史授官其牂柯兩州户口殷盛人力強大鄰側<lb/>
<pb n="KR3k0055_WYG_237-16a"/>
諸蕃悉皆敬憚請比兩州每三年一朝貢仍依牂柯輪<lb/>
環差定并以才幹位望為衆推者充<lb/>
　　西趙<lb/>
増舊唐書曰西趙蠻在東謝之南其界東至夷子西至<lb/>
昆明南至西洱河山洞阻深莫知道里南北十八日行<lb/>
東西二十三日行其風俗物産與東謝同首領趙氏世<lb/>
為其長有户萬餘貞觀三年遣使入朝二十一年以其<lb/>
地置明州以首領趙摩為刺史<lb/>
<pb n="KR3k0055_WYG_237-16b"/>
　　南平<lb/>
増文獻通考曰南平蠻東距智州南屬渝州西接南州<lb/>
北涪州户四千餘多瘴癘山有毒草沙蝨蝮蛇人樓居<lb/>
梯而上名曰干欄婦人横布二幅穿中貫其首號曰通<lb/>
□美髮髻垂於後竹筒三寸斜穿其耳貴者飾以珠璫<lb/>
俗女多男少婦人任役婚法女先以貨求男其王姓朱<lb/>
氏號劍荔王又有甯氏世為南平渠帥陳末其帥猛力<lb/>
為寜越太守陳亡自以與陳叔寳同日而生當代為天<lb/>
<pb n="KR3k0055_WYG_237-17a"/>
子乃不入朝武徳初以寕越鬱林之地降自是交愛諸<lb/>
州始通其地西南接烏蠻昆明哥蠻大小播州部族數<lb/>
十居之宋治平中熟夷李光吉梁秀等三族據其地逺<lb/>
近患之熙寕三年平蕩三族以其地𨽻涪州建南平軍<lb/>
以渝州南州涪州隆化隷焉<lb/>
　　兖州<lb/>
増文獻通考曰兖州牂柯别部與牂柯鄰勝兵二萬唐<lb/>
貞觀中朝貢列其地為兖州開元中牂柯蠻長元齊死<lb/>
<pb n="KR3k0055_WYG_237-17b"/>
孫嘉藝襲官封其後乃以趙氏為酋長天寳中其裔趙<lb/>
珍裔有戰功閣羅鳯叛宰相楊國忠授珍裔黔中都督<lb/>
屢敗南詔䕶五溪十餘年天下方亂其部獨寕貞元元<lb/>
和以訖開成朝貢不絶<lb/>
　　獠一<lb/>
原杜氏通典曰獠蓋蠻之别種徃代初出自梁益之間<lb/>
自漢中逹於邛筰川谷間所在皆有後魏宣武帝正始<lb/>
初梁将夏侯道遷舉漢中附魏宣武帝遣尚書邢巒為<lb/>
<pb n="KR3k0055_WYG_237-18a"/>
梁益二州刺史以鎮之其後以梁益二州控攝嶮逺乃<lb/>
立巴州以統諸獠後以巴酋帥嚴始欣為刺史又立隆<lb/>
城鎮所管獠二十萬户所謂北獠也歳輸租布<lb/>
　　獠二<lb/>
増頭飛　鼻飲<hi>博物志云南方有落頭民其頭能飛以耳為翼将曉還復著體酉陽雜俎云嶺</hi>
<hi>南溪洞中徃徃有飛頭者故有飛頭獠子之號志怪云昔朱垣有一婢其頭夜飛王子年拾遺記漢武時因墀</hi>
<hi>國南方有觧形之民能先使頭飛南海左手飛東海右手飛西海至暮頭還肩上兩手遇疾風飄於海外  桂</hi>
<hi>海虞衡志曰舊𫝊獠有飛頭鑿齒鼻飲白衫花面赤裩之屬二十一種今江西南一帶甚多殆百餘種</hi>
<pb n="KR3k0055_WYG_237-18b"/>
郎火　産翁<hi>又曰一邨中推有事力者曰郎火餘但稱火歳首以土杯十二貯水隨辰位布列郎</hi>
<hi>火禱焉乃集衆徃觀若寅有水而卯涸則知正月雨二月旱自以不差  南楚新聞南方有獠婦生子便起其</hi>
<hi>夫卧床褥飲食皆如乳婦稍不衛䕶其孕婦疾皆生焉又云越俗其妻或誕子經三日便澡身於溪河返具糜</hi>
<hi>以餉壻壻擁衾抱雛坐於寝榻稱為産翁</hi>
　　獠三<lb/>
増詩宋歐陽修南獠詩曰洪宋區夏廣恢張際四維狂<lb/>
孽乆不聳民物含春熙耆稚適所尚游泳光華時遽然<lb/>
攝提歳南獠掠邊陲予因叩邨叟此事曷如斯初似却<lb/>
<pb n="KR3k0055_WYG_237-19a"/>
人問未語先涕垂収涕謝客問為客陳始基撫水有上<lb/>
源水淺山嶮巇生民三千室聚此天一涯狠勇復輕脫<lb/>
性若鹿與麋男夫不耕鑿刀兵動相隨宜融兩境上殺<lb/>
人取其貲因斯乆乆来此寇易為羈鼠竊及蟻聚近裏<lb/>
焉敢窺勢亦不乆住官軍来即馳景徳祥符後時移事<lb/>
亦移四輔哲且善天子仁又慈将軍稱招安兵非羽林<lb/>
兒龍江一牧拙邏騎材亦非威惠不兼深徒以官力欺<lb/>
智略仍復短從此難羈縻引兵卸甲嶺部陣自參差鋒<lb/>
<pb n="KR3k0055_WYG_237-19b"/>
鏑殊未接士卒心先離奔走六吏死明知國挫威自茲<lb/>
賊聲震直㓂融州湄縣宇及民廬燬蕩無孑遺利鏃淬<lb/>
諸毒中膚無藥醫長刀斷人股横尸滿路逵婦人及孶<lb/>
産驅負足始歸堂堂過城戍何人敢正窺外計削奏疏<lb/>
一一聞宸闈赫爾始斯怒選將興王師精甲二萬餘猛<lb/>
擬如虎貔劍㦸凛秋霜新棨閃朝曦八營與七萃豈得<lb/>
多於兹外統三路進小敵胡能為前驅己壓境後軍猶<lb/>
未知逶迤至蠻域但見空稻畦搜羅一月餘不戰師自<lb/>
<pb n="KR3k0055_WYG_237-20a"/>
罷荷戈莫言苦負糧深可悲哀哉都督郵無辜邅屠糜<lb/>
嘵咋計不出還出招安辭半降半来拒蠻意猶狐疑厚<lb/>
以繒錦贈狙心詐為卑戎帳草草起賊戈躡背揮我聆<lb/>
老叟言不覺顰䨇眉吮毫兼疊簡占作南獠詩願值采<lb/>
詩官一敷於彤墀<lb/>
　　夜郎國一<lb/>
原杜氏通典曰夜郎國漢時西南夷君長蜀郡徼外東<lb/>
接交趾西鄰滇國其國鄰牂柯江漢武帝時唐蒙上書<lb/>
<pb n="KR3k0055_WYG_237-20b"/>
曰竊聞夜郎精兵可得十餘萬浮船牂柯江出不意此<lb/>
制南越竒兵也乃拜蒙為郎中遂見夜郎侯蒙厚賜諭<lb/>
以威徳夜郎貪漢繒帛以為漢道險終不能有也且聼<lb/>
蒙約還報乃以為犍為郡發巴蜀卒理道自僰道指牂<lb/>
柯江蜀人司馬相如亦言西夷邛筰可置郡帝使相如<lb/>
徃諭皆如南夷為置一都尉十餘縣屬蜀郡　元狩元<lb/>
年張騫言使大夏時見蜀布邛竹杖問所從来曰從東<lb/>
南身毒國<hi>即天竺也</hi>可數千里得蜀賈人市或聞邛西可二<lb/>
<pb n="KR3k0055_WYG_237-21a"/>
千里有身毒國於是乃令王然于間出西南夷徃身毒<lb/>
國至滇道皆為昆明所閉莫能通身毒及南越反上使<lb/>
發南夷兵且蘭君小邑乃與其衆反漢發巴蜀校尉撃<lb/>
破之遂平南夷為牂柯郡夜郎侯始倚南越越滅恐懼<lb/>
遂入朝封為夜郎王　成帝河平中夜郎王興與鉤町<lb/>
王禹漏卧侯俞<hi>漏卧夷邑名後為縣屬漢牂柯</hi>更舉兵相攻牂柯太守<lb/>
請發兵誅興等漢以道逺不可撃遣太中大夫張匡持<lb/>
節和觧並不從杜欽説王鳯曰張匡和觧蠻夷王侯王<lb/>
<pb n="KR3k0055_WYG_237-21b"/>
侯不從不憚國威其效可見恐議者選耎復守和觧太<lb/>
守察動静有變廼以聞如此則復曠一時王侯得収獵<lb/>
其衆申固其謀黨助衆多各不勝忿必相殄滅自知罪<lb/>
成狂犯守尉逺藏温暑毒草之地雖有孫呉之將賁育<lb/>
之士若入水火徃必焦沒智勇俱亡所設施屯田守僃<lb/>
之費不可勝量宜因其罪惡未成未疑國家加誅隂敕<lb/>
旁郡守尉練士馬選任職太守往以秋涼時入誅其王<lb/>
侯尤不軌者即以為不毛之地亡用之人聖主不以勞<lb/>
<pb n="KR3k0055_WYG_237-22a"/>
中國宜罷郡放棄其人絶其王侯勿復與通如以先帝<lb/>
所立累代之功不可隳壞亦宜因其萌芽早斷絶之及<lb/>
已成形然後師興則萬姓被害矣鳯於是薦陳立為牂<lb/>
柯太守至牂柯乃從吏數十人出行縣召興興將數千<lb/>
人徃立數責因斷興頭出曉其衆皆釋兵降　増舊唐<lb/>
書曰公孫述時大姓龍傅尹董氏與郡功曹謝暹保境<lb/>
為漢乃遣使從番禺江奉貢光武嘉之並加褒賞桓帝<lb/>
時郡人尹珍乃從汝南許慎應奉受經書圖緯學成還<lb/>
<pb n="KR3k0055_WYG_237-22b"/>
鄉里敎授於是南域始有學焉　文獻通考曰唐置費<lb/>
珍荘琰播郎牂夷等州　宋太平興國五年蕃王龍瓊<lb/>
琚遣其子并諸州蠻以方物名馬来貢太宗召見其使<lb/>
詢以地理風俗譯對曰地去宜州陸行四十五日土宜<lb/>
五糓多種秔稻以木弩射麞鹿充食每二三百户為一<lb/>
州州有長殺人者不償死出家以贖國有居有城郭無<lb/>
壁壘官府惟短垣上因令作本國歌舞一人吹瓢笙如<lb/>
蚊蚋聲良乆數十輩連□宛轉而舞以足頓地為節詢<lb/>
<pb n="KR3k0055_WYG_237-23a"/>
其曲則名曰水曲其使十數輩從者千餘人皆蓬髮面<lb/>
目黧黒狀如猿猱使者衣虎皮氈裘以虎尾插首為飾<lb/>
故事蠻夷入貢雖交趾于闐之屬皆御前殿見之獨此<lb/>
諸蕃見於後殿盖卑之也部族數十獨龍方張石羅五<lb/>
姓最著號五姓蠻其後又有程氏韋氏皆比附五姓故<lb/>
號西南七蕃云<lb/>
　　夜郎國二<lb/>
増五姓　三郎<hi>上見前廣華陽國志曰夜郎縣郡治有豚水通  鬱林有竹王三郎祠甚靈響</hi>
<pb n="KR3k0055_WYG_237-23b"/>
　　滇一<lb/>
原杜氏通典曰滇者漢時在夜郎之西靡莫之屬滇最<lb/>
大<hi>靡莫西南徼外蠻也滇音顚</hi>始楚頃㐮王使將軍荘蹻<hi>蹻即荘王之苖裔</hi>
將兵循江上略巴黔以西蹻至滇池方三百里<hi>其澤在西北水</hi>
<hi>源深廣末更淺狹如倒流故曰滇池</hi>旁平地肥饒數千里以兵威定屬楚<lb/>
欲歸報㑹秦撃楚巴黔中郡道塞不通因西以其衆王<lb/>
滇變服從其俗以長之　後漢初遣使朝謁建武十八<lb/>
年夷渠帥棟蠶與姑復葉榆梇棟連然滇池建伶昆明<lb/>
<pb n="KR3k0055_WYG_237-24a"/>
諸種反叛殺長吏遣武威將軍劉尚等發廣漢犍為蜀<lb/>
人及朱提夷撃之尚軍遂渡瀘水<hi>瀘水一名若水旄牛徼外經朱提至僰道</hi>
<hi>入江</hi>羣夷聞大兵至皆棄壘奔走尚獲其羸弱榖畜斬棟<lb/>
蠶帥凡首虜萬餘人諸夷悉平　蜀後主建興二年諸<lb/>
葛孔明率衆南征四郡平之改益州郡為建寕分建寕<lb/>
永昌為雲南郡又分建寕牂柯為興古郡亮至南中所<lb/>
戰皆㨗孟獲者為夷漢所服募生致之既得使觀於營<lb/>
陣之間問曰此軍何如獲曰不知虗實故敗定易勝耳<lb/>
<pb n="KR3k0055_WYG_237-24b"/>
亮縱使更戰七縱七擒而亮猶遣獲獲不去曰公天威<lb/>
也南人不復反矣遂至滇池南中平皆即其渠率而用<lb/>
之或以諫亮亮曰若留外人即留兵兵留即無食一不<lb/>
易也夷新傷破父兄死䘮留外人而無兵者必成祸患<lb/>
二不易也又吏累有廢殺之罪自嫌釁重若留外人終<lb/>
不相信三不易也今吾欲使汝不留兵不聚糧而綱紀<lb/>
粗定夷漢相安故耳　増明紀曰亮南征雍闓斬之封<lb/>
其渠龍祐那為部長賜姓張氏漸去山林徙居平地建<lb/>
<pb n="KR3k0055_WYG_237-25a"/>
城邑務農桑諸部於是始有姓氏隋開皇中為史萬歳<lb/>
所破唐武徳貞觀間張氏弱遜位蒙氏號南詔<lb/>
　　滇二<lb/>
増種𩔖非一　習俗不同<hi>明一統志曰雲南諸夷種𩔖非一曰僰人曰爨人即羅羅</hi>
<hi>有黒白二種曰麽些曰秃老曰㱔門曰蒲人曰和泥蠻曰百夷又有小百夷曰土獠曰羅舞曰撒摩都曰摩察</hi>
<hi>曰濃人曰山後人曰哀牢人曰峨昌蠻曰觧蠻曰魁羅蠻曰𫝊尋蠻其習俗各不相同</hi>
　　滇三<lb/>
増詩明楊慎滇海曲曰碧雞金馬古梁州銅柱鐵橋天<lb/>
<pb n="KR3k0055_WYG_237-25b"/>
際頭試問平滇功第一逢人惟説潁川侯　化城樓閣<lb/>
壮人寰澤國封疆鎮兩闗雲氣開成銀色界天工斲出<lb/>
㸃蒼山　沙金海貝出西荒桃竹橦花貢上方香象渡<lb/>
河來佛子白狼槃木拜夷王　碉房草閣瞰夷庭側島<lb/>
懸崖控絶陘雞足已窮章亥歩鷲頭空入梵王經　湖<lb/>
蕩魚蝦晨積場市橋燈火夜交光油窗洞户呉商肆羅<lb/>
帕封頤僰婦妆　蘋香波暖泛雲津漁枻樵歌曲水濵<lb/>
天氣常如二三月花枝不耐四時春　煑海鹽郎暝漉<lb/>
<pb n="KR3k0055_WYG_237-26a"/>
沙避風估客夜乗槎雲浮秔稻壓春酒霞嚼檳榔呼早<lb/>
茶　海濱龍沛趁春畬江曲魚邨弄晚霞孔雀行穿鸚<lb/>
鵡樹錦鶯飛啄杜鵑花<lb/>
　　邛都一<lb/>
原杜氏通典曰邛都漢時自滇以北君長十數邛都最<lb/>
大其外西曰桐師以東北至葉榆<hi>澤名</hi>名為嶲昆明<hi>嶲即今越</hi>
<hi>嶲郡昆明又在西南諸爨所居</hi>地方數千里無君長焉但隨畜遷徙無<lb/>
常其土地平原有稻田俗多遊蕩善謳歌略與牂柯𩔖<lb/>
<pb n="KR3k0055_WYG_237-26b"/>
　　邛都二<lb/>
増温泉　惡水<hi>華陽國志云卭都縣山出銅有温泉穴冬夏熱其温可燖雞豚餘多惡水水神</hi>
<hi>䕶之不可汚穢及沈亂髪照面則使人被惡疾</hi>　魚戴釜游　蛇將木贈<hi>南中八郡</hi>
<hi>志云卭河縱横二十里深百餘丈多大魚長一二丈頭特大遥視如戴鐵釜狀  李膺益州記云卭都縣一老</hi>
<hi>姥家貧孤獨每食輒有小蛇在牀間姥憐之飴之後長丈餘令有駿馬蛇吸殺之令遷怒姥蛇為姥報仇每夜</hi>
<hi>輒聞若風若雷方四十里與城一時俱陷土人謂為陷湖唯姥宅無恙漁人采捕必依止宿風静水清猶見城</hi>
<hi>郭樓櫓土人汲水取得舊木堅貞光黒如漆以為蛇贈</hi>
　　筰都<lb/>
<pb n="KR3k0055_WYG_237-27a"/>
原杜氏通典曰筰都者漢時自越嶲以東北君長以十<lb/>
數徙<hi>徙漢為縣屬蜀郡</hi>筰都最大武帝開以為筰都縣　天漢<lb/>
四年并蜀為西部置兩都尉一居旄牛主徼外夷一居<lb/>
青衣主漢人　後漢明帝永平中益州刺史朱輔慷慨<lb/>
有大略宣示漢徳威懐逺夷自汶山以西前代不至正<lb/>
朔所不加白狼槃木唐菆等百有餘國户百三十餘萬<lb/>
舉種奉貢稱為臣僕　和帝永光十二年旄牛徼外白<lb/>
狼樓薄蠻夷王唐繒等遂率種十七萬户口内屬<lb/>
<pb n="KR3k0055_WYG_237-27b"/>
　　冉駹<lb/>
原杜氏通典曰冉駹其俗土著或隨畜遷徙在蜀西漢<lb/>
武帝元鼎六年以為汶山郡宣帝地節三年夷人以立<lb/>
郡賦重帝乃省并蜀郡為北部都尉其山有六夷七𦍑<lb/>
九氐各有部落　増文獻通考曰後漢靈帝時復分蜀<lb/>
郡北部為汶山郡蜀後主建興十年汶山平康夷反姜<lb/>
維討破之<lb/>
　　哀牢一<lb/>
<pb n="KR3k0055_WYG_237-28a"/>
原杜氏通典曰哀牢後漢時通焉其先有婦人名沙壹<lb/>
居於牢山嘗捕魚水中觸沈木若有感因懐妊十月産<lb/>
男子後沈木化為龍出水男背龍而坐因䑛其男之背<lb/>
其母鳥語謂背為九謂坐為隆因名曰九隆種人皆刻<lb/>
畫其身象龍文衣皆著尾　永昌太守鄭純為政清潔<lb/>
化行夷人與哀牢夷人約邑豪歳輸布貫頭衣二領鹽<lb/>
一斛為常賦夷俗安之　唐麟徳元年五月於昆明之<lb/>
梇棟川置姚州都督府每年差兵募五百人鎮守武后<lb/>
<pb n="KR3k0055_WYG_237-28b"/>
神功二年蜀州刺史張柬之上表曰姚州者古哀牢之<lb/>
舊國本不與中國交通前漢唐䝉開夜郎滇筰而哀牢<lb/>
不附至光武季年始請内屬漢置永昌郡以統理之稅<lb/>
其鹽布氈罽以利中土其國西通大秦南通交趾竒珍<lb/>
進貢歳時不闕及諸葛亮五月渡瀘収其金銀鹽布以<lb/>
益軍儲使張伯岐選其勁卒以増武僃前代置郡其利<lb/>
頗深今鹽布之稅不供珍竒之貢不入而空竭府庫驅<lb/>
率平人受役夷蠻肝腦塗地漢以得利既多歴博南山<lb/>
<pb n="KR3k0055_WYG_237-29a"/>
渉蘭倉水更置博南哀牢二縣蜀人愁怨行者作歌盖<lb/>
漢得其利人且怨歌今於國家無絲髮之利在百姓受<lb/>
終身之酷<lb/>
　　哀牢二<lb/>
増神鹿兩頭　猩猩對泣<hi>後漢書曰雲南縣有神鹿兩頭能食毒草  南中志曰猩</hi>
<hi>猩在山谷中百數為羣土人以酒若糟設於路又喜屩子土人結草為屩數十輛相連結猩猩在山谷見酒及</hi>
<hi>屩即知張者先祖名字乃呼罵云奴欲張我舍之而去去而又還相呼試共嘗酒初嘗少許又取屩子著之若</hi>
<hi>進兩三升便大醉人出収之屩子相連不得去執還内牢中人欲取者到牢語云猩猩汝可自相推肥者出之</hi>
<pb n="KR3k0055_WYG_237-29b"/>
<hi>既擇肥竟相對而泣即左思賦云猩猩啼而就禽者也</hi>　錦織蘭干之紵　布績<lb/>
桐木之華<hi>後漢書云蘭干細布織成文章如綾錦有梧桐木華績以為布幅廣五尺潔白不受垢注</hi>
<hi>云華陽圖志曰蘭干獠言紵也</hi>
　　哀牢三<lb/>
増詩漢行者歌曰漢徳廣開不賓度博南越蘭津度蘭<lb/>
倉為他人　元袁桷哀牢夷曰哀牢夷蒼山疊翠雲無<lb/>
梯洱河西傾去無底晴日倒射紅琉璃相傳沈木兒背<lb/>
坐曽遨嬉築城蜿蜒似龍尾千古䫇君乃其始縳䋲駕<lb/>
<pb n="KR3k0055_WYG_237-30a"/>
長橋皮船中蕩摇危顛石樓髙百尺子孫生長令漁樵<lb/>
空林明月手可拾仰飲飛流鬚髮濕寒藤罥徑側足行<lb/>
飢猿兒啼䑕人立惨澹虗無間鳥道開人寰峨睂東望<lb/>
止一髮參旗玉井閃閃上下隨躋攀君不聞木皮岡前<lb/>
九折坂客行何為車欲返又不聞青溪闗上三碉城纍<lb/>
纍戰骨耕未平輕家許國要有道矍鑠是翁誇不老張<lb/>
公子當有行繡衣青春照瓊英跨紫燕辭天京朝餐五<lb/>
粒之松子莫食側生紅入齒從来蠻客尊漢官但飲亡<lb/>
<pb n="KR3k0055_WYG_237-30b"/>
何端有理南飛雁足何憧憧不能與日隨西東相思望<lb/>
君日西下去天一握疑有雲氣時相通<lb/>
　　六詔一<hi>南詔詔蒙嶲詔詔越析詔邆睒    施浪</hi>　<hi>浪穹詔</hi>
増新唐書曰南詔蠻本烏蠻别種姓蒙氏蠻謂王為詔<lb/>
自言哀牢之後代居䝉舍州為渠帥在漢永昌故郡東<lb/>
姚州之西其先渠帥有六自號六詔兵力相埒各有君<lb/>
長無統帥蜀時為諸葛亮所征皆臣服之開元初皮邏<lb/>
閣立二十六年詔封越國公賜名歸義其後破洱河蠻<lb/>
<pb n="KR3k0055_WYG_237-31a"/>
以功䇿授雲南王劍南節度使王昱受歸義賂奏六詔<lb/>
合為一詔　歸義既并五詔服羣蠻破吐蕃之衆兵日<lb/>
驕大每入覲朝廷亦加禮異歸義卒詔立子閣羅鳯襲<lb/>
雲南王閣羅鳯北臣吐蕃吐蕃令閣羅鳯為贊普鍾號<lb/>
曰東帝給以金印蠻謂弟為鍾閣羅鳯子鳯迦異前死<lb/>
閣羅鳯立迦異子是為異牟尋頗知書有才智善撫其<lb/>
衆吐蕃役賦南蠻重數又奪諸蠻險地立城堡歳徵兵<lb/>
以助鎮防牟尋厭苦之有鄭囘者授嶲州西瀘縣令嶲<lb/>
<pb n="KR3k0055_WYG_237-31b"/>
州陷為所掠閣羅鳯以囘有儒學更名曰蠻利甚爱重<lb/>
之命敎鳯迦異及異牟尋立又令教其子尋夢湊囘乆<lb/>
為蠻師凡授學雖牟尋夢湊囘得箠撻故牟尋以下皆<lb/>
嚴憚之蠻謂相為清平官凡置六人牟尋以囘為清平<lb/>
官事皆咨之囘嘗言於牟尋曰自昔南詔嘗款附中國<lb/>
中國尚禮義以恵養為務無所求取今棄蕃歸唐無逺<lb/>
戍之勞重稅之困利莫大焉牟尋善其言謀内附者十<lb/>
餘年矣㑹劍南西川節度使韋臯招撫諸蠻牟尋乃與<lb/>
<pb n="KR3k0055_WYG_237-32a"/>
酋長定計凡三輩致書於韋臯各齎生金丹砂為贄三<lb/>
分前韋臯所與牟尋書各持其一為信歳中三使皆至<lb/>
京師且曰牟尋請歸大國永為藩國所獻生金以喻北<lb/>
向之意如金也丹砂示其赤心耳上嘉之乃賜牟尋詔<lb/>
書因命韋臯遣使以觀其情臯遂命廵官崔佐時往是<lb/>
時也吐蕃使數百人先佐時在南詔牟尋悉召諸種落<lb/>
與議歸化或未畢至未敢公言宻令佐時稱牂柯使衣<lb/>
以牂柯服而入佐時不肯曰我大唐使安得服小夷之<lb/>
<pb n="KR3k0055_WYG_237-32b"/>
服牟尋不得已乃夜迎佐時設位陳燈燭佐時乃大宣<lb/>
詔書牟尋恐吐蕃知顧左右失色而業已歸唐乆矣歔<lb/>
欷流涕皆俯伏受命牟尋乃去吐蕃所立帝號私於佐<lb/>
時請復南詔舊名佐時與盟訖而歸初吐蕃因争北庭<lb/>
與回鶻大戰死傷頗衆乃徴兵於牟尋牟尋既定計欲<lb/>
因徵兵襲之乃示寡弱謂吐蕃曰蠻軍素少僅可發三<lb/>
千人吐蕃少之請益至五千乃許牟尋遽遣兵五千人<lb/>
戍吐蕃自將數萬踵其後晝夜兼行乗其無僃大破吐<lb/>
<pb n="KR3k0055_WYG_237-33a"/>
蕃於神川遂斷鐵橋遣使告捷以祠部郎中兼御史中<lb/>
丞袁滋持節冊南詔仍賜牟尋印鑄用黄金以銀為窠<lb/>
文曰貞元冊南詔印　蒙嶲詔最大其王嶲輔首死無<lb/>
子弟佉陽照立佉陽照死子照原立照原子原羅質南<lb/>
詔歸義欲并國使人殺照原逐原羅遂有其地　越析<lb/>
詔或謂磨些詔居故越析州西距曩蔥山一日行貞元<lb/>
中豪酋張尋求殺其王波衝劍南節度使召尋求至姚<lb/>
州殺之部落無長以地歸南詔波衝兄子于贈持王所<lb/>
<pb n="KR3k0055_WYG_237-33b"/>
寳鐸鞘東北渡瀘邑於龍佉河纔百里號雙舍閣羅鳯<lb/>
徃撃之于贈投瀘死得鐸鞘故王出軍必雙執之　浪<lb/>
穹詔其玉鐸羅望為浪穹州刺史與南詔戰不勝挈其<lb/>
部保劍川更稱劍浪貞元中南詔撃破劍川徙永昌凡<lb/>
浪穹邆睒施浪總謂之浪人亦稱三浪　邆睒詔其王<lb/>
豐咩初據邆睒為御史李知古所殺子咩羅皮自為邆<lb/>
川州刺史治大釐城歸義襲敗之後入邆睒與浪穹施<lb/>
浪合拒歸義既戰大敗歸義奪邆睒咩羅皮走保野共<lb/>
<pb n="KR3k0055_WYG_237-34a"/>
川死顛文託立南詔破劍川徙之永昌　施浪詔其王<lb/>
施望欠居矣苴和城有施各皮者亦八詔之裔據石和<lb/>
城閣羅鳯攻破之而施望欠孤立故與咩羅皮合攻歸<lb/>
義不勝施望欠以族走永昌獻其女遺南詔匄和歸義<lb/>
許之渡蘭江死弟望千走吐蕃立為詔納之劍川衆數<lb/>
萬望千死子千傍羅顛立南詔破劍川千傍羅顛走瀘<lb/>
北三浪悉滅唯千傍羅顚及矣川羅識子孫在吐蕃<lb/>
續文獻通考曰雲南大理即南詔自蒙氏細奴羅至舜<lb/>
<pb n="KR3k0055_WYG_237-34b"/>
化貞十有三世立三百十年而為鄭買嗣號曰大長和<lb/>
鄭氏三𫝊歴年二十有六而為趙氏趙氏名善政清平<lb/>
楊于貞滅鄭氏拔善政而立之僅十月于貞又奪之而<lb/>
為楊氏改國號曰大義寕通海節度使段思平興師問<lb/>
罪楊氏立僅二年而段氏興焉思平生有異兆楊于貞<lb/>
忌之使人索捕思平逃匿借兵東方黑爨三十七部皆<lb/>
從之既逐楊氏而有蒙國改號大理時後晉天福二年<lb/>
也宋太祖時王全斌既平蜀欲乗兵威取滇以圖進於<lb/>
<pb n="KR3k0055_WYG_237-35a"/>
上太祖鑒唐之禍基於南詔以玉斧畫大渡河曰此外<lb/>
非吾有也由是雲南三百年不通中國皇祐中廣西儂<lb/>
智髙掠廣州敗走大理狄青募死士徃求之會智髙死<lb/>
於大理函其首至京師段氏至是始聞於中國𫝊至連<lb/>
義為其臣楊義貞所篡段氏臣髙昇太起東方兵討滅<lb/>
之而立段夀輝𫝊子正明元豐五年立避位為僧時國<lb/>
人皆歸心髙氏遂奉髙昇太為主改國號曰大中臨終<lb/>
屬其子太明曰段氏不振國人推我不得已從之今其<lb/>
<pb n="KR3k0055_WYG_237-35b"/>
子已長可還其故物爾後人勿效尤也太明遵其遺言<lb/>
求段氏餘子正淳立之而段氏復興號曰後理國髙氏<lb/>
世相之人稱為髙國主正淳復國以髙太明為相太連<lb/>
為柵主遣太連朝宋求經籍得六十九家傳至興智以<lb/>
元憲宗元年立壬子呼必賚將兵撃之分為三道進薄<lb/>
大理興智及髙太祥拒戰大敗興智奔善闡太祥就禽<lb/>
不屈斬於五華樓下時白日當午忽雲起雷震世祖異<lb/>
之曰忠臣也遂虜興智滅其國段氏自思平至興智二<lb/>
<pb n="KR3k0055_WYG_237-36a"/>
十二主歴三百五十年元既滅段氏而有其地得五城<lb/>
八府蠻郡三十有七設大理府仍録段氏子孫世守其<lb/>
土赦興智封為摩訶羅嵯管領八方元季亂段氏復據<lb/>
之於是有十一總管出焉八代段光元大徳中梁王以<lb/>
宗室鎮善闡與段氏分域搆隙至大二年梁王大破光<lb/>
兵光將髙蓬守羅那闗梁王宻詔不從乃賂蓬庖人刺<lb/>
之至至正十二年九代總管段功既立明玉珍自楚入<lb/>
蜀分兵四掠號曰紅巾玉珍自将紅巾三萬攻雲南梁<lb/>
<pb n="KR3k0055_WYG_237-36b"/>
王及憲司官皆奔威楚諸部悉亂功進兵至呂閣敗紅<lb/>
巾於闗灘江殺獲千計又大破之於囘磴闗梁王徳功<lb/>
之助乃奏授雲南平章妻以女阿結主功戀戀不肯歸<lb/>
其夫人髙氏寄樂府促之歸尋復至善闡梁人私語梁<lb/>
王曰段平章復来有吞金馬咽碧雞之心矣盍早圖之<lb/>
梁王乃宻召阿結付以孔雀膽一具令乗便毒之主澘<lb/>
然不受命因私語平章曰我父忌阿奴願與阿奴西歸<lb/>
因出毒具示之三諫終不聼明日邀功東寺演梵至通<lb/>
<pb n="KR3k0055_WYG_237-37a"/>
濟橋馬逸因令番將格殺之阿結主聞變失聲哭曰昨<lb/>
暝燭下纔講與阿奴雲南施宗施秀煙花隕身今日果<lb/>
然阿奴雖死奴不負信黄泉也欲自盡梁王防衛萬方<lb/>
主愁憤作詩從官楊淵海亦題詩粉壁飲藥而卒梁王<lb/>
見詩痛悼乃厚䘏之令隨平章轊葬大理段寳功之子<lb/>
明玉珍復侵善闡梁王遣使借兵大理時寳已長荅書<lb/>
云殺虎子而還餧其虎母分狙栗而自詐其狙公假途<lb/>
滅虢獻璧吞虞金印玉書乃為釣魚之香餌繡閨淑女<lb/>
<pb n="KR3k0055_WYG_237-37b"/>
自設掩雉之網羅况平章既亡弟兄罄絶今止遣一獒<lb/>
一奴奴再贅華黎氏獒又可配阿結妃如此事諾我必<lb/>
借大兵如其不可待金馬山換作㸃蒼山昆明池改作<lb/>
西洱河時来矣書後附以詩梁王見之恨寳入骨平章<lb/>
女僧努志恒不忘復仇将適建昌阿黎氏出手刺繡文<lb/>
旗以屬寳曰我自束髮聞母稱父冤恨非男子不能報<lb/>
此旗所以識也今歸夫家收合東兵飛檄西洱汝急應<lb/>
兵㑹善闡又作詩二章後寳聞明太祖開基金陵遣其<lb/>
<pb n="KR3k0055_WYG_237-38a"/>
叔段真自㑹川入京奉表歸款悉屬版章因改大理路<lb/>
為大理府比於中州列郡<lb/>
　　六詔二<lb/>
増山川僃五嶽四瀆之稱　官爵列九爽三託之號<hi>續文</hi>
<hi>獻通考曰以國界内㸃蒼山為中嶽東州界江雲露松外龍山為東嶽在今録勸州一名絳雲露山一名雲龍</hi>
<hi>山有十二峰皆峭㧞其山有名鳥穴銀生部日界䝉落山為南嶽在今者樂甸又名無量山其山千仞有一殿</hi>
<hi>摇柱自空中来天帝取天女䖏永昌騰越界髙黎共山為西嶽在今騰衝一名崑崙隅東臨濃江西臨龍川左</hi>
<hi>右有平川名為穹甸草卉四時不凋瘴氣最惡冬雪至春方融夏秋穹甸炎威商賈愁怨謡曰冬時欲歸来髙</hi>
<pb n="KR3k0055_WYG_237-38b"/>
<hi>黎共上雪秋夏欲歸来無柰穹甸熱春時欲歸来嚢中貲糧絶麗江界玉龍山為北嶽在今麗江一名聳雪山</hi>
<hi>其山九峰雪貫四時玉立萬仞千里望之若在咫尺與蜀松州諸山相接以黒恵江瀾滄江潞江麗江為四瀆</hi>
<hi>立官號曰九爽三託</hi>　摘桃剖青昔之文　徵夢决夫天之兆<hi>又曰</hi>
<hi>楊于貞使人索捕思平逃匿飢摘野桃剖之核膚有文曰青昔思平拆之曰青乃十二月昔乃廿一日今楊氏</hi>
<hi>政亂吾當以是日舉義乎遂借兵東方黒爨松爨三十七部皆助之衆至河尾是夕思平夢人斬其首又夢玉</hi>
<hi>缾耳缺又夢鏡破懼不敢進兵其軍師董迦羅曰三夢皆吉兆也公為大夫夫去首為天天子兆也玉缾去耳</hi>
<hi>為王王者兆也鏡中有影如人有敵鏡破則無影無影則無敵矣思平乃決明旦引兵逐楊氏而有蒙國遂改</hi>
<hi>國號曰大理</hi>
<pb n="KR3k0055_WYG_237-39a"/>
　　六詔三<lb/>
増樂府元大理夫人髙氏寄夫詞曰風卷殘雲九宵冉<lb/>
冉逐龍池無偶水雲一片綠寂寞倚屏幃春雨紛紛促<lb/>
蜀錦半牀閒鴛鴦獨自宿好語我將軍只恐樂極生悲<lb/>
冤鬼哭<lb/>
増詩玉谿編事曰南詔以十二月十六日謂之星囘節<lb/>
日遊於避風臺命清平官賦詩驃信詩曰避風善闡臺<lb/>
極目見藤越<hi>鄰國之名也</hi>悲哉古與今依然煙與月自我居<lb/>
<pb n="KR3k0055_WYG_237-39b"/>
震旦<hi>謂天子為震旦</hi>翊衛𩔖䕫契伊昔今皇運艱難仰忠烈不<lb/>
覺歳云暮感極星囘節元昶<hi>謂朕曰元謂卿曰昶</hi>同一心子孫堪<lb/>
貽厥　清平官趙叔逹曰<hi>謂詞臣為清平官</hi>法駕避星囘波羅<lb/>
毘勇猜<hi>波羅虎也毘勇野馬也驃信昔年幸此曽射野馬并虎</hi>河闊水難合地暖<lb/>
梅先開下令俚柔洽<hi>俚柔百姓也</hi>獻琛弄棟<hi>國名</hi>来願将不才<lb/>
質千載侍遊臺　續文獻通考曰阿結主愁憤詩曰吾<lb/>
家住在雁門深一片閒雲到滇海心懸明月照青天青<lb/>
天不語今三載欲隨明月到蒼山誤我一生蹋裏彩<hi>錦名</hi>
<pb n="KR3k0055_WYG_237-40a"/>
<hi>被也</hi>吐嚕吐嚕段阿奴<hi>吐嚕可/惜也</hi>施宗施秀同好歹<hi>歹不好也</hi>雲<lb/>
片波潾不見人押不蘆花顔色改<hi>押不蘆乃北方起死囘生草名</hi>肉屏<lb/>
獨坐細思量<hi>肉屏駱駝背也</hi>西山鐵立霜瀟灑<hi>鐵立松林也</hi>　平章<lb/>
從官員外楊淵海詩曰半紙功名百戰身不堪今日總<lb/>
紅塵死生自古皆由命禍福于今豈怨人蝴蝶夢殘滇<lb/>
海月杜䳌啼破㸃蒼春哀憐永訣雲南土錦酒休敎灑<lb/>
淚頻　平章女僧努詩曰珊瑚勾我出香閨滿目潸然<lb/>
淚濕衣冰鑑銀臺前長大金枝玉葉不芳菲烏飛兔走<lb/>
<pb n="KR3k0055_WYG_237-40b"/>
頻来徃桂馥梅馨不暫移惆悵同胞未忍别應知銜恨<lb/>
㸃蒼低　又曰何彼穠穠花自紅歸車獨别洱江東鴻<lb/>
臺燕苑難經目風刺霜刀易塞胸雲舊山髙連水逺月<lb/>
新春疉與秋重淚珠恰似通宵雨千里闗河幾䖏逢<lb/>
　　苗一<lb/>
増續文獻通考曰苖古三苖之裔也自長沙沅辰以南<lb/>
盡夜郎之境多有之與民夷混襍通曰南蠻其種甚夥<lb/>
散處山間聚而成邨曰寨其人有名無姓有族屬無君<lb/>
<pb n="KR3k0055_WYG_237-41a"/>
長近省界為熟苗輸租服役稍同良家至年則官司籍<lb/>
其户口息耗登於天府不與是籍者謂之生苗生苗多<lb/>
而熟苗寡其俗各以其黨自相沿襲大抵懻忮猜禍睚<lb/>
眦之隙遂至殺人被殺之家舉族為讐必報當而後己<lb/>
否則親戚亦助之即抗剄不悔諺云苗家讐九世休言<lb/>
其不可遽觧也其在金筑者有克孟牯羊二種擇懸崖<lb/>
鑿竅而居不設茵席搆竹梯上下髙者百仞耕不輓犂<lb/>
以錢鎛發土耰而不耘男女躧坐而偶免乳而歸其聘<lb/>
<pb n="KR3k0055_WYG_237-41b"/>
財在獨山為九名九姓苗狙詐而饕詖以元日為把忌<lb/>
閉門不出二七而觧犯之者以為不祥在平樂為紫姜<lb/>
苗嗜殺尤甚得仇人即生啗其肉夫死其妻嫁而後葬<lb/>
曰䘮有主矣在葛彰葛商為短裠苗以花布横揜及骭<lb/>
在牂牁間為八番子其俗勞女而逸男以虎馬日為市<lb/>
夜卧必圍爐厝火不施衾枕燕㑹撃長腰鼓為樂以十<lb/>
月望日為歳首𦵏不擇日以夜静出之云不忍使其親<lb/>
知也在陳蒙爛土為黒苗又為天苗緝木葉以為上服<lb/>
<pb n="KR3k0055_WYG_237-42a"/>
女子甫十歳即搆竹樓野外處之以號滛者人死不𦵏<lb/>
以藤蔓束之樹間諸苗所居必深山僻谷生而不見外<lb/>
事故其俗不移無公家更賦之給故其民惰慢土無薑<lb/>
果蓏蟲蟻食物常足故皆啙窳偷生而無積聚不通文<lb/>
字絶先王禮義之敎雖得其人亦不可使<lb/>
　　苗二<lb/>
増種𩔖非一　習俗各異<hi>明一統志云貴州所轄夷人種𩔖非一曰羅羅曰宋家曰</hi>
<hi>蔡家曰仲家曰龍家曰曽竹龍家曰打牙犵狫曰紅犵狫曰花犵狫曰東苗曰西苗曰紫姜苗曰賣爺苗習佫</hi>
<pb n="KR3k0055_WYG_237-42b"/>
<hi>各異</hi>　占雞骨以吉凶　聞䳌聲而號泣<hi>續文獻通考云卜以雞骨視其</hi>
<hi>釁以斷吉凶又曰親死不哭笑舞號唱謂之閙尸明年聞杜鵑聲則比屋號泣曰鳥猶歳至親不復矣</hi>
　　西爨　東爨一<lb/>
原杜氏通典曰西爨者南寜之渠帥梁時通焉自云本<lb/>
河東安邑人七葉祖事晋為南寜太守屬中原亂遂王<lb/>
蠻夷梁元帝時南寜州刺史徐文威徵詣荆州有爨瓚<lb/>
者遂據南寜之地　増文獻通考曰自曲州靖州西南<lb/>
昆州曲軛晋寜喻獻安寜距龍和城謂之西爨白蠻自<lb/>
<pb n="KR3k0055_WYG_237-43a"/>
彌鹿升麻二川南至歩頭謂之東爨烏蠻土多駿馬犀<lb/>
象明珠爨瓚子震翫隋開皇初遣使朝貢命韋世冲以<lb/>
兵戍之置恭州協州昆州未幾叛史萬歳撃之唐髙祖<lb/>
即位以其子𢎞達為昆州刺史太宗遣将撃西爨開青<lb/>
蛉弄棟為縣𢎞達死以爨歸王為南寕州都督襲殺東<lb/>
爨首領盖聘有兩爨大鬼主崇道者與弟日進居安寜<lb/>
城左俄而崇道殺日進及歸王於是諸爨亂崇道俄亦<lb/>
被殺諸爨稍離弱閣羅鳯以兵脅西爨徙户二十餘萬<lb/>
<pb n="KR3k0055_WYG_237-43b"/>
於永昌城東爨以言語不通各散依林谷得不徙自曲<lb/>
靖州至龍和皆殘於兵日進等子孫居永昌城烏蠻種<lb/>
復振徙居西爨故地與絳州為鄰<lb/>
　　西爨　東爨二<lb/>
増烏白蠻　東西爨<hi>並見前</hi>
　　昆彌國一<lb/>
原杜氏通典曰昆彌國一曰昆明西南夷也在爨之西<lb/>
洱河為界即葉榆河其俗略同突厥相傳與匈奴本兄<lb/>
<pb n="KR3k0055_WYG_237-44a"/>
弟國也　増文獻通考曰漢武帝得其地入益州部其<lb/>
後復絶諸葛亮定南中亦所不至武徳四年嶲治中吉<lb/>
𢎞使南寜因至其國諭之遣使朝貢貞觀十九年右武<lb/>
侯將軍梁建方討蠻降其部落七十二户九千三百咸<lb/>
亨三年昆明十四姓率户二萬内附析其地為殷州總<lb/>
州敦州以安輯之殷州居戎州西北總州居西南敦州<lb/>
居南遠不過五百餘里近三百里其後又置盤麻等四<lb/>
十一州皆以首領為刺史<lb/>
<pb n="KR3k0055_WYG_237-44b"/>
　　昆彌國二<lb/>
増郡開越嶲　池號昆明<hi>漢書嶲昆明師古曰嶲即今之嶲州也昆明又在其西南</hi>
<hi>即今之南寕州諸爨所居是其地也地理志云越嶲郡武帝元鼎六年開又漢書云初漢欲求身毒國為昆明</hi>
<hi>夷所閉昆明有滇池方三百里曰滇河漢将伐昆明作昆明池以習水戰</hi>　好桑蠶　宜黍<lb/>
稷<hi>永昌郡𫝊曰越嶲郡在建寕西北千七百里沿江都縣自建寕髙山相連至川中平地東西南北八千餘</hi>
<hi>里郡特好桑蠶宜黍稷麻麥稻粱</hi>
　　緬一<lb/>
増續文獻通考曰緬國為西南夷不知何種其地接大<lb/>
<pb n="KR3k0055_WYG_237-45a"/>
理去成都不逺東至木邦南至南海西至戛里北至隴<lb/>
川有江頭太公馬来安正國蒲甘緬王五城元世祖至<lb/>
元十九年撃緬至二十年克江頭太公二城西南夷十<lb/>
二部俱降大徳元年封的立普哇拿阿廸提牙為緬國<lb/>
王賜之銀印子信合八的為緬國世子錫以虎符戒邊<lb/>
将毋擅興兵甲後于蒲甘緬王城置邦牙等處宣慰使<lb/>
司明洪武二十九年始歸附立緬甸軍民宣慰使等司<lb/>
　　緬二<lb/>
<pb n="KR3k0055_WYG_237-45b"/>
増樹頭取酒　石縫出油<hi>明一統志云樹頭椶髙五六丈結實大如掌土人納麯罐</hi>
<hi>中以索懸罐於實下刲其實流汁以為酒名曰樹頭酒㦯不用麯惟取汁熬為白糖其葉即貝葉寫𬗟書用之</hi>
<hi>石油自石縫流出臭惡而色黒可搽毒瘡</hi>
　　附國<lb/>
増文獻通考曰附國隋代通焉在蜀郡西北二千餘里<lb/>
即漢之西夷也有嘉良夷即其東部所居種自相率領<lb/>
不能統一土俗與附國同言語少殊其人並無姓氏其<lb/>
地南北八百里東西四千五百里土髙燥氣候涼多風<lb/>
<pb n="KR3k0055_WYG_237-46a"/>
　少雨山出金銀多白雉水有嘉魚大業四年其王遣子<lb/>
　弟宜林率嘉良夷六十人朝貢嘉良有水闊六七十丈<lb/>
　附國水闊百餘丈並南流用皮為舟而濟附國南有薄<lb/>
　縁夷風俗亦同有女國其水東北連山緜數千里接党<lb/>
　項及諸羌<lb/>
　<lb/>
　<lb/>
　<lb/>
<pb n="KR3k0055_WYG_237-46b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定淵鑒𩔖函卷二百三十二<lb/>
</p>
<p>
</p>
  </div>
</body>
</text>
</TEI>